
text <༡>
  text <༡>
    text <༄༅། །རྒྱུད་འབུམ་ཅ་པ་བཞུགས་སོ། །>
  text <༢>
    text <༄༅༅། །རྒྱ་གར་སྐད་དུ། ཨཱརྱཱ་ཙ་ལ་ཀལྤ་ཏནྟྲ་རཱ་ཛ། བོད་སྐད་དུ། འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ། དཔལ་ངག་གི་དབང་ཕྱུག་ལ་ཕྱག་འཚལ་ལོ། །>
    text <འདི་སྐད་བདག་གིས་ཐོས་པ་དུས་གཅིག་ན། དེ་ནས་ཡང་དེའི་ཚེ་བཅོམ་ལྡན་འདས་ཐུབ་པ་ཆེན་པོས། བདུད་ཐམས་ཅད་ཟིལ་གྱིས་གནོན་པ། རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་>
    text <པར་ཞུགས་ནས་ཉིད་ཀྱི་སྐུ་དང་། གསུང་དང་། ཐུགས་རྡོ་རྗེ་ལས་སྔགས་ཀྱི་རྒྱལ་པོ་འདི་ཕྱུང་ངོ་། ༀ་ཨཱཿཧཱུཾ། དེ་གསུང་མ་ཐག་ཏུ་ཚངས་པ་དང་། ཁྱབ་འཇུག་དང་། དབང་ཕྱུག་ཆེན་>
    text <པོ་དང་། བརྒྱ་བྱིན་དང་། གཞོན་ནུ་དང་། བྷྲིང་གི་རི་ཏི་དང་། ཚོགས་ཀྱི་བདག་པོ་དང་། བྷཻ་བ་ས་ཏ་དང་། དགའ་བྱེད་དབང་ཕྱུག་དང་། ནག་པོ་ཆེན་པོ་དང་། སྲིན་མོ་ཆེན་མོ་འཕྲོག་>
    text <བྱེད་མ་དང་། ཉི་མ་དང་། ཟླ་བ་དང་། མིག་དམར་དང་། ལག་པ་དང་། ཕུར་བུ་དང་། སྤེན་པ་དང་། པ་བ་སངས་དང་། སྒྲ་གཅན་དང་། རྒྱུ་སྐར་ཉི་ཤུ་རྩ་བརྒྱད་དང་། གནོད་སྦྱིན་>
text <༢>
  text <༡>
    text <དང་། སྲིན་པོ་དང་། ཆུ་ལྷ་དང་། གཤིན་རྗེ་དང་། མེ་ལྷ་དང་། རླུང་གི་ལྷ་དང་། སའི་ལྷ་མོ་དང་། དགའ་བོ་དང་། ཉེ་དགའ་བོ་དང་། འཇོག་པོ་དང་། མཐའ་ཡས་དང་། དུང་སྐྱོང་དང་། རིགས་ལྡན་དང་། པདྨ་དང་། པདྨ་ཆེན་པོ་དང་།>
    text <སྲིན་པོའི་བདག་པོ་ལང་ཀ་མགྲིན་བཅུ་དང་། ལྷའི་བུ་དྲུག་ཁྲི་ལ་སོགས་པ་ས་སྟེང་དང་། ས་བླ་དང་། ས་འོག་པ་ཐམས་ཅད་སྐད་ཅིག་དེ་ཉིད་ལ་དཔལ་འབྱུང་བའི་མཆོད་རྟེན་གྱི་སྤོ་དེ་ལ་འཁོད་དོ། །དེའི་ཚེ་འཇིག་རྟེན་གསུམ་གྱི་བདུད་ཐམས་ཅད་དེར་ལྷགས་ནས་>
    text <བྱང་ཆུབ་ཆེན་པོའི་བར་དུ་གཅོད་པར་རྩོམ་མོ། །དེ་རྣམས་ཀྱིས་ཐལ་མོ་སྦྱར་ཏེ་མགྲིན་གཅིག་ཏུ་འདི་སྐད་ཅེས་གསོལ་ཏོ། །ཀྱེ་བཅོམ་ལྡན་འདས་སྟོན་པ་བདེ་བར་གཤེགས་པ་བྱང་ཆུབ་ཀྱི་བར་དུ་གཅོད་པའི་བདུད་ཀྱི་རིགས་འདི་རྣམས་ཞི་བ་དང་མེད་པར་མཛད་དུ་>
    text <གསོལ་ཞེས་པ་དང་། དེ་ནས་བཅོམ་ལྡན་འདས་བདུད་ཐམས་ཅད་ལས་མཆོག་ཏུ་རྒྱལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་གསང་སྔགས་འདི་ཉིད་སྐུ་དང་། གསུང་དང་། ཐུགས་རྡོ་རྗེ་ལས་ཕྱུང་ངོ་། །ཧཱུྃ་ཧཱུྃ་ཧཱུྃ་ཞེས་བརྗོད་མ་ཐག་ཏུ་ཉིད་ཀྱི་>
    text <མདུན་དུ་ཁྲོ་བོ་ཆེན་པོ་མི་གཡོ་བ་སྐུ་མདོག་མཐིང་ནག་ཏུ་འདུག་པ། ཞལ་སྟོང་ཕྲག་སྟོང་ཧ་ཧར་བཞད་པ། ཞབས་སྟོང་ཕྲག་སྟོང་བརྐྱང་བསྐུམ་གྱི་ཚུལ་དུ་བཞུགས་པ། ཕྱག་སྟོང་ཕྲག་སྟོང་དུ་གདུག་པའི་མཚོན་ཆ་རལ་གྲི་དང་། རལ་གྲི་ཀྱོག་པོ་དང་། ཆུ་གྲི་དང་>
    text <གྲི་གུག་དང་། སྤུ་གྲི་དང་། ཁ་ཊྭཱཾ་ག་དང་། རྩེ་གསུམ་དང་། རྩེ་དགུ་པ་དང་། མདུང་དང་། འཕེན་མདུང་དང་། ལྡོང་མདུང་དང་། མདའ་དང་། མདའ་སྟེའུ་ཁ་དང་། མདའ་རྩེ་ལྔ་པ་དང་། མདའ་ཁ་བྲག་པ་དང་། རྡོ་རྗེ་རྩེ་གཅིག་པ་དང་། རྩེ་གསུམ་པ་དང་།>
  text <༢>
    text <རྩེ་དགུ་པ་དང་། རྩེ་མོ་བཅུ་གསུམ་པ་དང་། སྟ་རེ་དང་། དགྲ་སྟ་དང་། སྟ་ལེབ་དང་། སོ་སྟ་དང་། འཕེན་སྟ་དང་། བཞར་སྟ་དང་། དབྱུག་པ་དང་། ཐོ་བ་དང་། གཏུན་ཤིང་དང་། འཁོར་ལོ་དང་། ཕུབ་དང་། མགོ་བོ་དང་། བིང་ཏི་པ་ལ་དང་། གཞུ་དང་། གཞུ་>
    text <མཉེན་དང་། ཐོད་པ་དང་། ཐོད་ཚལ་དང་། གྲི་ཟླུམ་དང་། གྲི་རིངས་དང་། གྲི་ལྕགས་ཀྱོ་དང་། ཞགས་པ་དང་། རྔ་ཡབ་དང་། བ་དན་དང་། མེའི་ཕུང་པོ་དང་། ཆུའི་སྐྱོགས་དང་། བྲག་དང་། ཐོད་པ་ཁྲག་གིས་གང་བ་དང་། ཕུར་པ་དང་། ཐོད་པའི་ཕྲེང་བ་དང་། ཞིང་>
    text <དབྱུག་དང་། མེ་རི་དང་། སོའི་ཕྲེང་བ་དང་། དྲིལ་བུ་དང་། ཇེང་དང་། པི་ཝང་དང་། གླིང་བུ་དང་། རྫ་རྔ་དང་། པ་ཊ་ཧ་དང་། རྔ་ཟླུམ་དང་། རྐེད་ཉག་དང་། དུང་དང་། བསིལ་ཕྲེང་དང་། ལག་པ་དང་། རྐང་པ་དང་། ཁབ་དང་། གསིལ་བྱེད་དང་། ནམ་མཁའ་ལྡིང་དང་།>
    text <སྦྲུལ་ཞགས་ལ་སོགས་པའི་མཚོན་ཆ་དུ་མ་བཟུང་ནས་ཕྱག་ལྷག་མ་རྣམས་གཡས་ན་རལ་གྲི་ཕྱར་ནས་གཡོན་པ་སྡིགས་མཛུབ་ཕྱར་བར་མཛད་དོ། །ཞལ་སྟོང་ཕྲག་སྟོང་ལ་འཛུམ་པ་དང་། བཞད་པ་དང་། ཧ་ཧ་ཞེས་སྒྲོགས་པ་དང་། མཆེ་བ་གཙིགས་པ་དང་། སོ་འདར་བ་དང་།>
    text <གྱེན་དུ་གདངས་པ་དང་། ཁྲག་བལྡག་པ་དང་། རྔམ་པ་དང་། ཞི་བར་ཡང་མཛད་དེ། ཞལ་གྱི་ཁ་དོག་ཀྱང་ཐ་དད་དོ། །དབུ་སྐྲ་ཡང་ནག་པོ་དང་། སེར་པོ་དང་། དམར་པོ་ལ་སོགས་པ་ཐ་དད་དོ། །སྐུ་སྟོད་ལ་གླང་པོ་ཆེའི་ཀོ་བ་གྱོན་ནས། སྐུ་སྨད་ཀྱང་སྟག་གི་པགས་པས་>
    text <དཀྲིས་ཤིང་། ཕྱག་དང་། ཞལ་དང་། ཞབས་ཀྱི་བྱེ་བྲག་གིས་རྒྱན་ཡང་ཐ་དད་དེ། རིན་པོ་ཆེ་དུ་མ་དང་། རུས་པའི་ཕྲེང་བ་དང་། སྦྲུལ་གྱི་ཆུན་པོ་དང་། མི་མགོའི་ཕྲེང་བ་དང་། མིའི་པགས་པ་དང་། སེང་གེའི་པགས་པ་དང་། མ་ཧེའི་པགས་པ་ལ་སོགས་པ་ཐ་དད་དོ། །ཞལ་>
    text <རེ་རེ་ལ་ཡང་སྤྱན་གསུམ་གསུམ་དང་། གཉིས་གཉིས་དང་། རེ་རེའོ། །དེ་ནས་བཅོམ་ལྡན་འདས་ཀྱིས་ཁྲོ་བོ་ཆེན་པོ་མི་གཡོ་བ་དེ་ལ་འདི་སྐད་དུ་བཀའ་བསྒོའོ། ། ཨོཾ་ཀྱེ་མི་གཡོ་བ། ཁྲོ་བོ་དྲག་པོ། འཇིགས་བྱེད་ཆེན་པོ། གཏུམ་པོ་ཆེན་པོ། དཔའ་བོ་ཆེན་པོ། བདུད་ཀྱི་>
text <༣>
  text <༡>
    text <ཚོགས་ཐམས་ཅད་སོད་ཅིག །ཆིངས་ཤིག །བཏོགས་ཤིག །རྒྱོབ་ཅིག །ཕྲོལ་ཅིག །གཏུབས་ཤིག །དྲིལ་ཅིག །ཕུལ་ཅིག །ནོན་ཅིག །གཟིར་ཅིག །ཕུག་ཅིག །ཚོས་ཤིག །སྲེགས་ཤིག །ཕྱེ་མར་གྱིས་ཤིག །མེད་པར་གྱིས་ཤིག །>
    text <ཁོས་ཤིག །སྡོམས་ཤིག །ཟོ་ཤིག །འཐུང་ཤིག །སྡིགས་ཤིག །ཧཱུྃ་ཧཱུྃ་ཧཱུྃ་ཛ་ཛ་ཛ་ཧཾ་ལཾ་ཏྲཾ་ཕཊ། ཅེས་གསུངས་པ་དང་། ཁྲོ་བོའི་རྒྱལ་པོ་དེ་ཁྲོས་ནས་ཧཱུྃ་ཞེས་བརྗོད་པས་ཞལ་གསུམ་ཕྱག་དྲུག་པར་བྱས་ཏེ། ཀླུའི་ཚོགས་ཐམས་ཅད་མ་ལུས་པར་ཟོས་ཏེ། ཕཊ་ཅེས་བརྗོད་>
    text <ནས་ཞལ་བཞི་ཕྱག་བཞི་ཞབས་ཀྱང་བཞིར་བྱས་ནས་ལྷ་མ་ཡིན་ཐམས་ཅད་མེད་པར་བྱས་སོ། །ཞལ་གཅིག་ཕྱག་གཉིས་པ་དྲང་སྲོང་ཁྲོས་པའི་དབྱིབས་ལྟར་བྱས་ནས་ལྷའི་གདོན་ཐམས་ཅད་ཕམ་པར་བྱས་ཏེ། ཚོགས་ཀྱི་བདག་པོ་གདན་དུ་བྱས་སོ། །གཞོན་ནུའི་ཆ་བྱད་>
    text <དུ་བྱས་ནས་པུས་མོ་གཡས་པའི་ལྷ་ང་ས་ལ་བཙུགས་ནས་ལྷའི་བུའི་བདུད་ཕམ་པར་བྱས་སོ། །གཡོན་པ་ས་ལ་བཙུགས་ནས་བི་ནཱ་ཡ་ཀ་མེད་པར་བྱས་སོ། །དེ་ནས་ཡང་དག་བཤད་བྱ་བ། །ལྷ་ལ་སོགས་པ་རྣམས་སྡང་ཞིང་། །ཁྲོས་ནས་གདུག་པ་རྣམས་འཇིགས་བྱེད། །>
    text <སྣ་ཚོགས་རབ་མང་སྦྱོར་མཛད་པའོ། །ཆོས་རྣམས་གང་གིས་ཅིར་མ་མཐོང་། །ལུས་དང་སེམས་དང་ངག་རྣམས་དག །ཀུན་རྫོབ་སྟོང་པ་རྣམ་དག་ནས། །མི་གནས་སྣ་ཚོགས་ཟུང་འཇུག་བདེ། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས་སྤྲུལ་པ་རྣམ་པར་>
    text <དག་པའི་ལེའུ་སྟེ་དང་པོའོ།། །། དེ་ནས་ཡང་དག་བཤད་བྱ་བ། །བདེ་བར་གཤེགས་རྣམས་འདུས་པའི་སྐུ། །སྣ་ཚོགས་ལུས་ཅན་འཇིགས་པའི་གཟུགས། །ནམ་མཁའ་གང་བའི་བསམ་གཏན་བྱ། །སྐད་ཅིག་བསམ་གཏན་མངོན་རྫོགས་ཤིང་། །སྐད་>
    text <ཅིག་ཡི་གེ་རྣམ་དགོད་བྱེད། །སྐད་ཅིག་ལ་ནི་གསང་སྔགས་འདོན། །འཇིགས་གཟུགས་སྐད་ཅིག་སྤྲུལ་པ་འགྱེད། །ཚར་གཅོད་ཟིལ་གྱིས་གནོན་མཛད་ཕྱིར། །སྐད་ཅིག་ཁྲོས་སྤྱན་ནག་པོ་འབར། །མཁའ་ལ་གཟིགས་པས་ལྷ་རྣམས་སྐྲག །ས་ལ་གཟིགས་པས་ཀླུ་རྣམས་ས་སྐྲག །>
  text <༢>
    text <རྒྱལ་བ་སྲས་དང་བཅས་རྣམས་དང་། །བླ་མ་ལ་ཡང་ཕྱག་འཚལ་ཞིང་། །རྟག་ཏུ་མཆོད་དེ་དགའ་ཆེན་བསྐྱེད། །ལུས་ངག་ཡིད་ཀྱི་སྡིག་བྲལ་གང་། །དཀོན་མཆོག་གསུམ་མཆོད་བདེ་དོན་གཉེར། །སངས་རྒྱས་བཞུགས་ཤིང་ཆོས་གསུངས་པའི། །སྨོན་ལམ་དག་པའི་>
    text <བློ་བསྐྱེད་བྱ། །བྱང་ཆུབ་སེམས་ཀྱང་བསྐྱེད་བྱ་ཞིང་། །དགེ་བའི་ཕུང་པོ་དུས་གསུམ་དུ། །གཞན་གྱི་དོན་དུ་བསྔོ་བར་བྱ། །བྱམས་དང་སྙིང་རྗེ་བསམ་པར་བྱ། །དགའ་བའི་དགེ་ལ་ཡིད་ཀྱིས་དམིགས། །ནམ་མཁའ་ཆེ་མཚུངས་བློ་ཡིས་ནི། །བཏང་སྙོམས་ཆེན་པོ་>
    text <བསྒོམ་པར་བྱ། །དེ་ལྟར་དད་ལྡན་བརྩོན་འགྲུས་ཅན། །གཡོ་སྒྱུ་བྲལ་ཞིང་བླ་མ་བཀུར། །སྙིང་བརྩེ་ལེ་ལོ་མེད་པ་ཡི། །སྲིད་པའི་སྲེད་པ་སྤོང་བྱེད་པ། །དགའ་བའི་ཚལ་ལམ་ནེའུ་གསིང་དང་། །ཕུག་གམ་ལྷ་ཁང་སྟོང་པ་འམ། །ཤིང་དྲུང་ནགས་དགོན་ལྗོངས་>
    text <རྣམས་སུ། །བདེ་བའི་ཡིད་ཀྱིས་གནས་པར་བྱ། །དེ་ནས་བཅོམ་ལྡན་འདས་ཐུབ་པ་ཆེན་པོ་ཡོངས་སུ་རྫོགས་པ་ཐམས་ཅད་མཁྱེན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ནམ་མཁའི་>
    text <དབྱིངས་ཀྱི་དབུས་གནས་པར། །ཧཱུྃ་གི་ཡི་གེ་ལས་སྐྱེས་པ། །མི་གཡོ་མགོན་པོ་རྒྱལ་པོའི་སྐུར། །རྣལ་འབྱོར་དག་པའི་ལུས་བསྒོམ་བྱ། །ཞལ་གཅིག་ཕྱག་གཉིས་བརྗིད་པའི་སྐུ། །ལྷ་དང་ལྷ་མིན་བདུད་ཚོགས་རྣམས། །ཤིན་ཏུ་སྐྲག་པར་མཛད་པའི་ཕྱིར། །གཡས་ཀྱིས་>
    text <རལ་གྲི་མཁའ་ལ་ཕྱར། །གཡོན་པ་སྡིགས་མཛུབ་ཞགས་པ་འཛིན། །པདྨ་ཉི་མའི་གདན་ལ་ནི། །ཚོགས་ཀྱི་བདག་པོའི་སྟེང་གནས་པ། །གཡོན་བརྐྱང་གར་བཞུགས་སྟག་ཤམ་ཅན། །ཕུཿསྒྲོགས་ཀླུ་ཆེན་བརྒྱད་ཀྱིས་བརྒྱན། །དམར་སེར་གྱེན་སྐྲ་སྤྱན་རྩ་དམར། །སྤྱན་ཟླུམ་>
    text <ཁྲོ་ཚུལ་མཆེ་བ་གཙིགས། །ཚངས་པ་ལྷ་དབང་ཁྱབ་འཇུག་དང་། །དབང་ཕྱུག་ཆེ་སོགས་ལྷ་རྣམས་དང་། །ལྷ་མ་ཡིན་རྣམས་སྐྲག་པར་བྱེད། །བསྐལ་པའི་མེ་འོད་འབར་དབུས་ན། །ཁྲོ་བོ་དུ་མའི་ཚོགས་དང་བཅས། །བརྟན་གཡོ་ཁམས་གསུམ་མ་ལུས་རྣམས། །རང་གི་>
text <༤>
  text <༡>
    text <སྤྲུལ་པར་ཤེས་བྱས་ནས། །དེ་ལྟར་གུས་བཅས་ཡུན་རིངས་སུ། །རྒྱུན་མི་འཆད་པར་གང་བསྒོམས་པས། །ལས་དང་ཉོན་མོངས་ཀྱིས་བསླད་པའི། །ཐ་མལ་པ་ཡི་རྣམ་རྟོག་ལྡོག །བདག་འདོད་ལྷ་ཡི་རྣལ་འབྱོར་ལ། །ཤིན་ཏུ་ཡིད་བརྟན་བྱེད་གྱུར་ན། །རལ་>
    text <གྲི་ལ་སོགས་གྲུབ་བརྒྱད་ཀྱི། །སྣོད་དུ་རྣལ་འབྱོར་པ་དེ་འགྱུར། །དེ་ནས་བཅོམ་ལྡན་འདས་ཐུབ་པ་ཆེན་པོས་མི་བཟད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ནམ་མཁའི་དབྱིངས་ཀྱི་དབུས་གནས་>
    text <པར། །ཧཾ་གི་ཡི་གེ་ལས་སྐྱེས་པར། །དྲག་ཆེན་ཁྲོ་བོའི་རྒྱལ་པོ་ནི། །སྔོ་ནག་ཞལ་གསུམ་ཕྱག་དྲུག་བསྒོམ། །རལ་གྲི་ཆུ་གྲི་སྟ་རེ་ནི། །གཡས་ཀྱི་ཕྱག་ན་རིམ་བཞིན་འཛིན། །སྡིགས་མཛུབ་འཁོར་ལོ་ཁ་ཊྭཱཾ་ནི། །གཡོན་གྱི་ཕྱག་ན་རིམ་བཞིན་འཛིན། །སྤྱན་གསུམ་>
    text <ཁྲོ་གཉེར་གྱེན་དུ་བསྐྱོད། །དབུ་སྐྲ་སྨ་ར་གྱེན་འགྲེང་སེར། །རོལ་པའི་ཀླུ་ཡི་རྒྱན་གྱིས་བརྒྱན། །ཐོད་པའི་ཕྲེང་བ་སྟག་ཤམ་ཅན། །གླང་ཆེན་པགས་པས་སྟོད་གཡོགས་བྱས། །རུས་པའི་རྒྱན་གྱིས་རབ་བརྒྱན་ཅིང་། །པདྨ་ཉི་མའི་གདན་དབུས་ན། །གཡོན་བརྐྱང་>
    text <གཡས་བསྐུམ་ཚུལ་དུ་འགྱིང་། །ཧཾ་ཕེཾ་ནམ་མཁའི་ཕྱོགས་སྒྲོགས་པ། །བསྐལ་པའི་མེ་ལྟར་གཟི་བརྗིད་ཆེ། །འདི་ལྟར་སྐད་ཅིག་དྲན་པའམ། །མིང་ཤེས་ཙམ་གྱིས་འདོད་པ་སྒྲུབ། །དེ་ནས་བཅོམ་ལྡན་འདས་ཐུབ་པ་ཆེན་པོ་འཇིག་རྟེན་དབང་ཕྱུག་རྣམ་པར་དག་པ་ཞེས་>
    text <བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །རིག་པ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ནམ་མཁའི་དབྱིངས་ཀྱི་དབུས་གནས་པར། །མྃ་ལས་སྐྱེས་པའི་མི་གཡོ་བ། །འཇིགས་བྱེད་ཆེན་པོ་བསམ་པར་བྱ། །ཡི་དགས་དྲོད་ཀྱི་སྟེང་ན་འགྱིང་། །ཞལ་>
    text <བཞི་ཕྱག་བཞི་ཞབས་ཀྱང་བཞི། །གཡས་པ་རལ་གྲི་རྡོ་རྗེ་འཛིན། །གཡོན་པ་སྡིགས་མཛུབ་ཐོད་ཁྲག་གོ། །ཞབས་བཞི་བདུད་བཞིའི་སྟེང་ན་འགྱིང་། །སྣ་ཚོགས་རུས་པའི་རྒྱན་ལྡན་ཞིང་། །སྟག་གི་ཤམ་ཐབས་རྣམ་པར་བརྒྱན། །སྟོད་དུ་ན་རའི་པགས་པས་བརྒྱན། །དམར་>
  text <༢>
    text <སེར་གྱེན་སྐྲ་འཇིགས་ཚུལ་ཆེ། །ཧ་ཧར་བཞད་ཅིང་རྟ་སྐད་འཚེར། །ཁྲོ་བོ་དུ་མའི་སྤྲིན་སྤྲོ་ཞིང་། །ཞལ་རྣམས་གདངས་པས་མཆེ་བ་གཙིགས། །སྤྱན་བཅུ་གཉིས་པོ་རབ་ཏུ་བགྲད། །འཇིགས་པ་ཡང་ནི་འཇིགས་པར་བྱེད། །ཆར་སྤྲིན་མདོག་འདྲ་མེ་ཆེན་གཟི། །ཐབས་>
    text <ཆེན་འདོད་པའང་འདིས་རྫོགས་བྱེད། །དེ་ནས་ཡང་བཅོམ་ལྡན་འདས་ཐུབ་པ་ཆེན་པོ་མི་འགྱུར་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ནམ་མཁའི་དབྱིངས་ཀྱི་དབུས་གནས་པར། །ཡི་གེ་ཧཱུྃ་>
    text <ལས་བྱུང་བ་ཡི། །མི་གཡོ་མགོན་པོ་གཏུམ་པོ་ཆེ། །བདུད་རྣམས་སྐྲག་བྱེད་བསྒོམ་པར་བྱ། །ཞལ་གཅིག་ཕྱག་གཉིས་འཇིགས་པའི་སྐུ། །པད་དཀར་ཉི་མའི་སྟེང་དཀྱིལ་ན། །པུས་མོ་ས་ལ་བཙུགས་ནས་བཞུགས། །ཕྱག་གཡས་རལ་གྲི་འཛིན་པ་སྟེ། །གཡོན་པ་སྡིགས་>
    text <མཛུབ་ཞགས་པ་འཛིན། །སྤྱན་གཉིས་དམར་ལ་ཟླུམ་པ་སྟེ། །གཞོན་ནུ་ཁྲོས་པའི་ཆ་བྱད་ཅན། །རིན་ཆེན་རྒྱན་གྱིས་རྣམ་པར་བརྒྱན། །སྦྲུལ་དཀར་པོ་ཡིས་དོ་ཤལ་བྱས། །སྟག་གི་པགས་པའི་ཤམ་ཐབས་ཅན། །སྣ་ཚོགས་ཁྲོ་བོ་རྣམ་པར་འཕྲོ། །བསྐལ་པའི་>
    text <མེ་ཡི་དབུས་ན་གནས། །གང་གིས་ཉི་མ་ཟླ་བ་ཡི། །མདུན་དུ་རྣམ་པར་དྲན་བྱེད་ན། །བདུད་རྣམས་མ་ལུས་ཟད་ནས་ནི། །བདེ་བ་ཆེན་པོའི་ལུས་རྙེད་འགྱུར། །ཨ་ཏ་ས་ཡི་མེ་ཏོག་གི། །འོད་ལྡན་བཅོམ་ལྡན་ལྷ་ཡིས་མཆོད། །བདག་གི་སྙིང་>
    text <ངམ་སྙིང་དཀྱིལ་བསྒོམ། །མྱུར་དུ་འདོད་པ་རྫོགས་པར་བྱེད། །དེ་ནས་ཡང་དག་བཤད་བྱ་བ། །ཞལ་གཅིག་ཕྱག་གཉིས་དུ་བའི་མདོག །ཡང་ན་སྔོན་པོ་བེེ་ཌཱུར་གཟི། །བདུད་རྣམས་བརླག་པར་མཛད་པའོ། །གཡོན་བརྐྱང་གཡས་བསྐུམ་བཞུགས་པའམ། །>
    text <ཡང་ན་གཡོན་པ་ས་ལ་བཙུགས། །ཐབས་ཚུལ་རིན་ཆེན་རྒྱན་གྱིས་བརྒྱན། །སྡིག་པ་ཐམས་ཅད་ཟད་བྱེད་པ། །བློ་གྲོས་ཕུང་པོ་རྒྱས་པར་བྱེད། །དེ་ནས་བཅོམ་ལྡན་འདས་ཐུབ་པ་ཆེན་པོ་ཡོངས་སུ་རྒྱས་པ་དཔལ་གྱི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པ་འདི་ཉིད་ཀྱི་>
text <༥>
  text <༡>
    text <སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །དམ་ཚིག་སེམས་དཔའ་ལྟ་བུ་ཡི། །ཡེ་ཤེས་སེམས་དཔའ་སྙིང་གར་བསྒོམ། །འོད་ནི་ཆེར་འབར་དྲག་པོའི་གཟི། །ཤེས་བྱའི་སྒྲིབ་ལས་རྣམ་པར་རྒྱལ། །དེ་ཡི་ཐུགས་ཀར་མཚན་མ་སྟེ། །ས་བོན་རྟག་>
    text <པར་དམིགས་པ་ནི། །ལས་ཀྱི་སྒྲིབ་པ་རྣམ་དག་རྒྱུ། །ལས་ཀྱི་ལས་རྣམས་བསྒྲུབ་པའི་ཕྱིར། །ས་བོན་ལས་ནི་འོད་ཟེར་འཕྲོས། །ཡེ་ཤེས་སེམས་དཔའ་བཀུག་ནས་གཞུག །དེས་ནི་མི་ཤེས་བག་ཆགས་རྣམས། །བློ་ལྡན་བློ་ལ་འཇོག་མི་བྱེད། །དེ་བཞིན་གཤེགས་>
    text <པ་ཀུན་དམིགས་ནས། །སངས་རྒྱས་རྣམས་ཀྱིས་དབང་བསྐུར་འགྱུར། །སྤྱི་བོར་རང་གི་རིགས་བསམས་ནས། །རིགས་ཀྱི་བདག་པོས་དབུ་བརྒྱན་འགྱུར། །དེ་ལྟར་དེ་ལ་བརྩོན་ཆེན་བྱ། །འདིས་ནི་རྒྱལ་རྣམས་མཉེས་གྱུར་ནས། །མྱུར་དུ་རྒྱལ་བ་ཉིད་ཐོབ་འགྱུར། །འཕགས་>
    text <པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས་ལྷ་འབྱུང་བའི་ལེའུ་སྟེ་གཉིས་པའོ།། །། དེ་ནས་ཡང་དག་བཤད་བྱ་བ། །དགེ་བྱེད་རས་རིས་བཀྲ་ཤིས་ཀྱིས། །སྡིག་པའི་དྲི་མ་རྣམ་བསལ་ནས། །སྒྲུབ་པོ་རྣམས་ལ་མཆོག་སྟེར་བྱེད། །གཙང་བྱེད་བྲམ་ཟེ་ལས་རྙེད་དམ། །>
    text <རྒྱལ་པོའམ་བུ་མོ་བཟང་གི་རས། །འཇམ་ཞིང་འཐས་པར་བརྡུངས་བྱས་ཏེ། །འདོད་པ་བཞིན་དུ་བྲི་བར་བྱ། །རམས་སམ་མིག་སྨན་ཁུ་བ་དང་། །སྨན་གསུམ་མེ་ཏོག་གཉིས་ལྡན་པའི། །ཁུ་བ་ཤིང་སྦྱིན་གསུམ་སྦྱར་ནས། །གཞན་ཡང་སྣ་ཚོགས་ཚོན་གྱིས་བྲི། །དེ་ལས་ཁྲོ་བོའི་>
    text <རྒྱལ་པོ་མི་གཡོ་བ་ནི་ཞལ་གཅིག་ཕྱག་གཉིས་པ་སྟེ། གཡས་རལ་གྲི། གཡོན་པ་སྡིགས་མཛུབ་ཞགས་པ་དང་འབྲེལ་བ། ཀླུས་བརྒྱན་པ། པདྨ་དང་། ཉི་མ་དང་། ཚོགས་ཀྱི་བདག་པོའི་སྟེང་ན་གཡོན་བརྐྱང་བས་འགྱིང་ཞིང་བསྐལ་པའི་མེའི་ནང་ན་ཁྲོ་བོ་དུ་མའི་ཚོགས་འཕྲོ་བ་བྲིའོ། །>
    text <ལྷའི་དབང་ཕྱུག་མི་གཡོ་མགོན་པོ་ནི་ཞལ་གསུམ་ཕྱག་དྲུག་པ་ཞལ་གཡས་དཀར་བ་གཡོན་དམར་བ། ཞལ་རེ་རེ་སྤྱན་གསུམ་གསུམ་དང་ལྡན་པའོ། །སྐྲ་སེར་པོ་གྱེན་དུ་བརྫེས་པ། ཕྱག་གཡས་གསུམ་ན་རལ་གྲི་དང་། ཆུ་གྲི་དང་། སྟ་རེ་བསྣམས་པ། གཡོན་གསུམ་ན་སྡིགས་>
  text <༢>
    text <མཛུབ་དང་། འཁོར་ལོ་དང་། ཁ་ཊྭཱཾ་ག་འཛིན་པ་དང་། ཀླུས་བརྒྱན་ཅིང་ཐོད་པའི་དོ་ཤལ་ཅན། སྟག་གི་ཤམ་ཐབས་དང་། གླང་པོ་ཆེའི་སྟོད་གཡོགས་དང་། ཐོད་པ་ལྔའི་དབུ་རྒྱན་ཅན། རུས་པས་བརྒྱན་ཅིང་པདྨ་དང་། ཉི་མའི་སྟེང་ན་གཡོན་བརྐྱང་ཞིང་གཡས་བསྐུམ་པའི་ཚུལ་གྱིས་>
    text <འགྱིང་བ། བསྐལ་པའི་མེའི་གཟི་མདངས་ཀྱི་ནང་ནས་ཁྲོ་བོ་བཅུ་འཕྲོ་བ་བྲིའོ། །ལྷ་མིན་རྒྱལ་པོ་མི་གཡོ་བ་ནི་ཞལ་བཞི་རེ་རེ་ལ་ཡང་སྤྱན་གསུམ་གསུམ་དང་ལྡན་ཞིང་། ཕྱག་བཞིའི་གཡས་གཉིས་ན་རལ་གྲི་དང་རྡོ་རྗེ། གཡོན་གཉིས་ན་སྡིགས་མཛུབ་དང་ཐོད་ཁྲག་ཅན།>
    text <སྟོད་ལ་མིའི་པགས་པ་གྱོན་ཞིང་སྟག་གི་ཤམ་ཐབས་ཅན། རུས་པ་དང་། ཀླུས་ཡན་ལག་བརྒྱན་པ། བསྐལ་པའི་མེ་འབར་ཞིང་ཁྲོ་བོའི་ཚོགས་ཀྱི་སྤྲིན་དུ་མ་འཕྲོ་བ། པདྨ་ལ་ཞབས་བཞིས་བདུད་བཞི་མནན་ཅིང་སྐྲ་སེར་པོ་གྱེན་དུ་བརྫེས་པ་བྲིའོ། །བདུད་ཐམས་>
    text <ཅད་འདུལ་བའི་མི་གཡོ་བ་ནི་གཏུམ་པོ་ཞལ་གཅིག་ཕྱག་གཉིས་རལ་གྲི་དང་། ཞགས་པས་འབྲེལ་བ། སྐྲ་ནག་པོའམ་སེར་པོ་གྱེན་དུ་བརྫེས་པ། རིན་པོ་ཆེའི་ཅོད་པན་དང་། དོ་ཤལ་དང་། ཡན་ལག་ཐམས་ཅད་བརྒྱན་ཅིང་སྟག་གི་ཤམ་ཐབས་ཅན། སྦྲུལ་དཀར་པོ་སེ་>
    text <རལ་ཁར་ཐོགས་པ། བསྐལ་པའི་ཚོགས་ཀྱི་མེར་འབར་བའི་ནང་ན་ཁྲོ་བོ་དུ་མ་འཁྲུག་ཅིང་། པདྨ་དང་ཉི་མ་ལ་པུས་མོ་གཡས་པ་འཐབ་སྟངས་ཀྱི་ཚུལ་དུ་བཞུགས་པའམ། ཡང་ན་གཡོན་པ་གཤེད་པོའི་ཚུལ་དུ་བཙུགས་ཤིང་ལྷག་མ་ནམ་མཁའ་ལ་འགྲེང་ཞིང་བཏེག་པ་བྲིའོ། །>
    text <གང་ཡང་རང་འདོད་པ་ཞིག་དེ་ལྟར་བྲིས་ནས། དེའི་མདུན་དུ་རང་ཉིད་ཀྱི་འདྲ་འབག་ཚོན་སྣ་ཚོགས་ཀྱིས་བྲིས་ལ། རི་མོ་མཁན་ལ་གོ་བ་ལེགས་པར་བསྐྱེད་ནས། མཛེས་པ་གཡོན་དུ་ཕུལ་ཏེ། བཀྲ་ཤིས་བརྗོད་ནས། རང་གི་གནས་ཀྱི་དབེན་པའི་ཕྱོགས་སུ་བཞུགས་པ་མངོན་>
    text <སུམ་དུ་མི་གཡོ་བར་བསྒྲུབས་ཏེ། མེ་ཏོག་ལ་སོགས་པས་ལེགས་པར་མཆོད་ནས། ཡེ་ཤེས་ཀྱི་ཁྲོ་བོའི་རྒྱལ་པོ་ཡང་དེ་ཉིད་ལ་བསྟིམ་པར་བྱའོ། །གང་ཡང་དངོས་གྲུབ་འདོད་པས་སྤོས་དང་། མེ་ཏོག་དང་། སྒྲོན་མ་དང་། ཞལ་ཟས་དང་། གོས་ལ་སོགས་པས་རྒྱུན་དུ་>
text <༦>
  text <༡>
    text <མཆོད་ན་སངས་རྒྱས་ཐམས་ཅད་ཀྱི་གསང་སྔགས་འགྲུབ་པ་ལ་གདོན་མི་ཟའོ། །འདིར་སྐྱེ་བོ་འགའ་ནི་དམན་པ་སྟེ། སྐུར་པ་འདེབས་ན་ཤིན་ཏུ་ཡང་ལྷུང་བར་འགྱུར་བའི་ཕྱིར་སྐུ་དབེན་པའི་ས་ཕྱོགས་སུ་སྦ་བར་བྱའོ། །ཞི་རྒྱས་དབང་དང་བསད་པའམ།>
    text <རལ་གྲི་ལ་སོགས་བརྒྱད་རྣམས་དང་། །མཆོག་གི་སངས་རྒྱས་ཐམས་ཅད་ནི། །རྒྱལ་བའི་གཟུགས་བརྙན་ལས་རྙེད་འགྱུར། །འཕགས་པ་མི་གཡོ་བའི་རྟོག་པའི་རྒྱལ་པོ་ལས་བྲིས་སྐུའི་ལེའུ་སྟེ་གསུམ་པའོ།། །། དེ་ནས་ཡང་དག་བཤད་བྱ་བ། །གསང་བ་རྣམ་པར་>
    text <དག་བྱེད་ཅིང་། །དངོས་གྲུབ་མྱུར་ཕྱིར་གསང་སྔགས་རྣམས། །རིམ་པ་དབྱེ་བ་ངོ་མཚར་ཉོན། །བཅུ་བཞིའི་དབྱངས་ལས་ཡུམ་གྱིས་བརྒྱན། །གསལ་བྱེད་གཉིས་པའི་དང་པོ་ལ། །གསུམ་པའི་ལྔ་པས་ཉེ་བར་བརྒྱན། །གསུམ་པའི་གསུམ་པ་དེར་བཞག་གོ། །ལྔ་པའི་ལྔ་པ་བརྒྱད་པ་>
    text <ལ། །དབྱངས་ཀྱི་གཉིས་པས་མཛེས་པར་བྱས། །མེ་དང་དབྱངས་བཅུ་གསུམ་པར་འབྲེལ། །དྲོད་གཉིས་པ་དང་དྲག་མཐའ་འབྲེལ། །སུམ་ཅུ་གསུམ་དང་དབྱངས་དྲུག་འབྲེལ། །ཉི་ཤུ་རྩ་ལྔ་པས་བརྒྱན་ནོ། །ཉི་ཤུ་གཉིས་དང་བཅུ་གཅིག་འབྲེལ། །དེ་ལ་ཉི་ཟླས་རྣམ་བརྒྱན་པའོ། །>
    text <གསང་སྔགས་རྒྱལ་པོ་ཡི་གེ་བཅུ། །སྟོང་ཁྲི་འབུམ་མམ་བྱེ་བ་བཅུ། །ས་ཡ་བཟླས་ཀྱང་ལྷ་མཐོང་འགྱུར། །སྙིང་པོ་སྡིག་བྲལ་དགའ་བ་སྟེ། །ཕྱོགས་བཅུའི་སངས་རྒྱས་ཀུན་གྱིས་བསྔགས། །སྡུག་བསྔལ་ཟད་བྱེད་བདེ་བ་ཆེ། །སྒྲུབ་པ་རྣམས་ལ་སྐྱེད་བྱེད་པའི། །གསང་>
    text <སྔགས་དྲག་པོ་དྲན་བྱེད་ན། །འཇིག་རྟེན་འདིར་ཡང་ཚེ་རིང་འགྱུར། །སངས་རྒྱས་འགྱུར་རོ་གཞན་ཅི་སྨོས། །ༀ་སྭ་བྷཱ་བ་ཤུད་དྷཱཿསརྦ་དྷརྨཱཿསྭ་བྷཱ་བ་ཤུདྡྷོ྅་ཧཾ། གཟུང་བ་དག་པ་ཡེ་ཤེས་ཀྱི་སྔགས་སོ། །ༀ་ཤཱུནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅་ཧཾ། འཛིན་པའི་སེམས་དག་པ་ཡེ་ཤེས་>
    text <ཀྱི་སྔགས་སོ། །ༀ་བཛྲ་ཤུད་དྷཱཿསརྦ་དྷརྨཱ་བཛྲ་ཤུདྡྷོ྅་ཧཾ། སྐུ་བརྟན་པ་རྡོ་རྗེ་ཡེ་ཤེས་ཀྱི་སྔགས་སོ། །ༀ་ཀཱ་ཡ་བཱཀྩིཏྟ་བཛྲ་སྭ་བྷཱ་བ་ཨཱཏྨ་ཀོ྅ཧཾ། སྐུ་གསུང་ཐུགས་ཀྱི་ཡེ་ཤེས་ཀྱི་སྔགས་སོ། །ༀ་ཨ་ཙ་ལ་ཏེ་ཛ་བཛྲ་པུཥྤེ། དྷཱུ་པེ། དཱི་པེ། གན་དྷེ། ནཻ་བི་དྱེ་ས་པ་རི་ཝཱ་རེ་བྷྱཿཛཿཧུྃ་པྃ་ཧོཿ།>
  text <༢>
    text <སནྟྲྀཔྟཱ་སརྦ་སཏྲཱ་ནཱྃ། ཨི་མཾ་བ་ལིཾ་གྲྀ་ཧྞ་ཁ་ཁ་ཁཱ་ཧི་ཁཱ་ཧི་བྷཀྵ་བྷཀྵ་ཎི་ཧཱུཾ་ཕཊ། མཆོད་པ་དང་གཏོར་མའི་སྔགས་སོ། །ཞོ་དང་འོ་མ་འབྲས་ཆན་དང་། །སཱ་ལུ་དཀར་དང་ཏིལ་དཀར་དང་། །གྲོ་དང་ནས་དང་བྲ་བོ་དང་། །ཤིང་ཏོག་ལ་སོགས་རྟག་པར་མཆོད། །ༀ་ཙཎྜ་མ་ཧཱ་རོ་ཥ་ཎ་ཧཱུཾ་>
    text <མཎྜལ་མ་དྷྱེ་ཨཱ་གཙྪ་ཡ། ས་མ་ཡ་སྟྭཾ། སྤྱན་དྲང་བའི་སྔགས་སོ། །ༀ་ཙཎྜ་མ་ཧཱ་རོ་ཥ་ཎ་མ་མ་ཤ་ཏྲུཾ་ཨ་མུ་ཀ་སྱ་ཤ་རཱི་རཾ་ཀཱི་ལ་ཡ་ཧཱུཾ་ཕཊ། ཀ་ཏི་མུ་ཏ་སྟམ་བྷ་ཡ། ཧྲྀ་དི་ཀཱི་ལ་ཡ་ཧཱུཾ་ཕཊ། པཱ་དེ་ཀཱི་ལ་ཡ་སྭཱ་ཧཱ། ཕུར་བུས་གདབ་པའི་སྔགས་སོ། །ན་མཿས་མནྟ་ཀཱ་ཡ་ཝཱཀྩིཏྟ་>
    text <བཛྲ་ཎཱཾ། ཨོཾ་ཨ་ཙ་ལ་ཀཱ་ན་ཙཎྜ་མ་ཧཱ་རོ་ཥ་ཎ་སྥོ་ཊ་ཡ་ཧཱུཾ་ཏྲཱྃ་མྃ་ཧཾ། ལས་ལ་བསྐུལ་བའི་སྔགས་སོ། །ན་མཿས་མནྟ་ཀཱ་ཡ་ཝཱཀྩིཏྟ་བཛྲཱ་ཎཱཾ། ༀ་ཨ་ཙ་ལ་ཀཱ་ན་ཙཎྜ་ཏ་ན་ཏ་ན། མཊྚ་མཊྚ། མོ་ཊ་མོ་ཊ། ཏཊྚ་ཏཊྚ། ཧ་ན་ཧ་ན། ད་ཧ་ད་ཧ། ཏིཥྛ་ཏིཥྛ། ཨཱ་བེ་ཤ་ཡ་ཨཱ་བེ་ཤ་ཡ། མ་>
    text <ཧཱ་མནྟྲ་བྷ་ལ་ཀ །དྷུ་ན་དྷུ་ན། ཏི་ནི་ཏི་ནི། ཁ་ད་ཁ་ད། བིགྷྣཱན། མ་ར་མ་ར་དུཥྚཱ་ན་དུཥྚཱ་ན་དཥྚཱན་རཀྵ་ཧཾ། སརྦཱན། ཀུ་རུ་ཀུ་རུ། ཀི་རི་ཀི་རི། མ་ཧཱ་བིགྷྣཱཾ་བཛྲ། སྥོ་ཊ་ཡ་སྥོ་ཊ་ཡ། ཧཱུྃ་ཧཱུྃ་ཧཱུྃ། ཏྲི་བ་ལིངྟ་རཾ་ག་ན་རཀྟ། ༀ་ༀ་ༀ། ཧཱུྃ་ཧཱུྃ་ཧཱུྃ། ཨ་ཙ་ལ་ཏེ་ཛ། སྥོ་ཊ་ཡ་སྥོ་ཊ་ཡ།>
    text <ཧཱུྃ་ཧཱུྃ། ཨ་མནྟི་ཀ །ཀྲོ་དྷ་མ་ཧཱ་བ་ལ། ཤྲོ་ཏྲཱ་ཡ། མ་ནཱ་ཡ། མནྟ་ཧྃ་མྃ། ཤུདྡྷ་ཏུ་མོཀྵ། དུ་པྱ་དུ། བཛྲ་ནཱ་མ་ཏཾ། ཨ་པྲ་ཏི་ཧ་ཏེ་བྷྱཿ། ཛྭཱ་ལཱ་ཡ་ཏྲཱ་ཡ། ཨ་ས་ཧ་ན། མ་ཧཱ་སྭཱ་ཧཱ། ལས་ཐམས་ཅད་ཀྱི་རྗེས་སུ་འགྲོ་བའི་སྔགས་སོ། །ན་མཿས་མནྟ་ཀཱ་ཡ་ཝཱཀྩིཏྟ་བཛྲཱ་ཎཱཾ། ༀ་ཏྲ་ཏྲ་ཨ་མོ་>
    text <གྷ༑ ཙཎྜ་མ་ཧཱ་རོ་ཥ་ཎ། སྥོ་ཊ་ཡ་ཧཱུྃ་ཕཊ། ཏྲ་མ་ཡ་ཏྲ་མ་ཡ་ཧཱུྃ། ཏྲ་ཏ་ཧཾ་མཾ། ༀ་བ་ལིནྟ་ཏེ་ཛོ་མཱ་ལི་ནི་སྭ་ཧཱ། ཆོ་ག་ཐམས་ཅད་ཀྱི་རྗེས་སུ་འགྲོ་བའི་སྔགས་སོ། །ན་མཿས་མནྟ་ཀཱ་ཡ་ཝཱ་ཀྩིཏྟ་བཛྲཱ་ཎཱཾ། ༀ་ཨ་མོ་གྷ་ཨེ་ཧྱེ་ཧི་ཨ་པྲ་ཏི་ཧ་ཏ་ཨེ་ཧྱེ་ཧི་ཨ་ཙ་ལ་ཝ་ཏེ་ཛ། ཨ་ནནྟ་ཀ་ན། ཏིཥྛ་ཏིཥྛ། ཙུ་རུ་>
    text <ཙུ་རུ། ཏ་ཊི་ཏ་ཊི། ཏ་ཊ་ཏ་ཊ། བིགྷྣཾ་གྷཱ་ཏ་ཡ། མཱ་ར་ཡ། ཁཱ་ད་ཡ། སྥོ་ཊ་ཡ། ཏྲ་ཏ་སྟཾ། ཙ་མེ་ན། ཨ་ནུ་བནྡྷ། ཨཱ་ཛྙཱ་ཀུ་རུ། ཨ་ས་ཧ་ད། ཨ་ན་ཨ་གྲ། ཀ་ཊ་ཀ་ཊ། མ་ཊ་མ་ཊ། ཧཾ་ཧཾ། ཨ་ཊི་བ་ལ། ཨེ་ཧྱེ་ཧི་མ་ཧཱ་ཀཱ་རུ་ཎ། བི་ཥ་ཎ། ནནྟ་ནནྟ། ཨཱ་བེ་ཤ་ཡ་ཨཱ་བེ་ཤ་ཡ།>
text <༧>
  text <༡>
    text <ཨ་ཙ་ལ་ཏེ་ཛ། སརྦ་ཏྲ་ཨ་ནུཏྟ་རེ་ཀི་ཙ་ཏ། ཏ་ཊ་ཏ་ཊ། དྷརྨ་དྷརྨ། ཕཊ་ཕཊ་ཧཾ། འདི་ནི་བསྲུང་བ་དམ་པའི་སྔགས་སོ། །ཁྲོ་བོའི་རྒྱལ་པོ་མི་གཡོ་བའི། །གང་གིས་གསང་སྔགས་རྣམས་ཤེས་ན། །ཡི་གེ་ཙམ་གྱིས་བདུད་བརླག་བྱེད། །མང་དུ་བརྗོད་ན་>
    text <སྨོས་ཅི་དགོས། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས་གསང་སྔགས་རྣམས་འབྱུང་བའི་ལེའུ་སྟེ་བཞི་པའོ།། །། དེ་ནས་ཡང་དག་བཤད་བྱ་བ། །གསང་སྔགས་གྲུབ་པ་ལས་བྱུང་བའི། །ལས་ཀྱི་སྦྱོར་བའི་དབྱེ་བ་ཡིས། །འདོད་རྣམས་>
    text <ཤིན་ཏུ་འགྲུབ་བྱེད་དེ། །བསམ་གཏན་རྣམ་དག་ཆོས་རྣམ་དག །ཡེ་ཤེས་རྣམ་དག་སྐུ་རྣམ་དག །རང་བྱུང་རྣམ་དག་དོན་རྣམ་དག །བྱ་བ་རྣམ་དག་བྱེད་པ་དག །སྒྱུ་མ་སྒྱུ་མའི་ཡེ་ཤེས་ཆེ། །སྒྱུ་འཕྲུལ་ལྟ་བུའི་འཁྲུལ་འཁོར་དང་། །མིག་ཡོར་སྨིག་རྒྱུའི་གཟུགས་>
    text <བརྙན་འབྲེལ། །སྣ་ཚོགས་ཆུ་བུར་བཞིན་གཡོ་བའི། །གང་གིས་བདུད་ལས་རྒྱལ་བྱེད་པའི། །ཡུངས་ཀར་རྒྱལ་པོ་བསྒྲུབ་པར་བྱ། །རྒྱལ་གྱི་སྐར་མར་བཙུགས་བྱས་ཏེ། །ཐོད་པ་དཀར་པོ་དྲི་ཆུས་བྲན། །འདི་ནི་ལས་རྣམས་ཀུན་བྱའི་ཕྱིར། །དུས་སུ་བསྲུང་ཞིང་>
    text <བསྐྱེད་བྱ་སྟེ། །དུས་སུ་མཆོད་དང་གཏོར་མ་བྱས། །བར་ཆད་ཀུན་ལས་རྣམ་རྒྱལ་ཡིན། །ཡང་ན་གྲོ་གའམ་སྤྲ་ཚིལ་ལ་སྦྲུལ་ནག་པོའི་གཟུགས་བྱས་ནས་གུ་གུལ་ཚིལ་ཆེན་གྱིས་བདུག་ཅིང་སྔགས་དྲག་ཏུ་བརྗོད་དེ། གང་འདོད་པའི་ལུས་ལ་བྱབས་ནས། ཁྲུས་བྱས་ཏེ་རྩྭ་>
    text <ཀུ་ཤའི་ཆུན་པོས་འོག་ནས་གཡུག་ཅིང་། །ནཱ་ག་རཱ་ཛ་ས་མ་ཡ་དུན་ཏི། །ཕུ་ཊ་ཕུ་ཊ་ཕཊ་ཅེས་བརྗོད་ན། གང་ལ་ཀླུ་གནོད་པ་དེ་སོས་པར་བྱེད་དོ། །ཡང་ན་གོང་དུ་བསྟན་པའི་ཡུངས་ཀར་དང་། གུ་གུལ་གྱིས་བདུག་ཅིང་སྔགས་དྲག་ཏུ་བརྗོད་ན་ཀླུ་འབྲོས་སོ། །སླར་ཡང་>
    text <མི་ལྡོག་གོ། །འབྱུང་པོ་ལ་སོགས་པའི་གདོན་གྱིས་ཟིན་པ་ལ་ཡུངས་ཀར་བསྐྱེད་པ་ལ་སྔགས་མང་དུ་བཟླས་ནས་གཏོར་ན་འབྱེར་རོ། །བྱིས་པ་གསར་དུ་བཙས་པ་བསྲུང་བ་ནི་ཁམ་ཕོར་ལ་རྡོ་རྒྱུས་ཀྱིས་བྲིས་པ་བཅང་ངོ་། །སྤྲ་ཚིལ་གྱི་གཟུགས་སོར་བཞི་པའི་ཚད་དུ་བྱས་པའི་>
  text <༢>
    text <སྙིང་གར་བསྒྲུབ་བྱའི་མིང་དང་བཅས་པའི་སྔགས་བཅུག་ལ་ཁ་ལ་ཚེར་མ་བཙུགས་ན་བསྒྲུབ་བྱའི་ཁ་ལ་ཚེར་མ་བཙུགས་པར་འགྱུར་རོ། །རྐང་པ་ལ་བཙུགས་ན་རེངས་སོ། །སྙིང་ལ་གཙུགས་ན་དྲན་པ་སྟོར་བར་བྱེད་དོ། །མིའི་རྗེ་ངར་གྱི་རུས་པའི་ཕུར་བུའམ། ལྕགས་>
    text <ཕུར་ཡན་ལག་གང་དང་གང་ལ་བཏབ་པ་དེ་ཞ་བའམ་རེངས་པར་བྱེད་དོ། །དུར་ཁྲོད་ཀྱི་ཐལ་བ་ལ་མང་དུ་བསྔགས་ནས་དགྲ་བོའི་སྒོ་འོག་ཏུ་བཏབ་ན་འབྱེར་རོ། །གཡུལ་དུ་ཞུགས་ནས་རལ་གྲི་ལ་བསྔགས་ཏེ། བཟུང་ན་རྒྱལ་ལོ། །གང་ལ་ཡང་གཏོར་མའི་བྱེ་བྲག་གིས་>
    text <འགྲུབ་ངེས་སོ། །དུར་ཁྲོད་དུ་ཕྱིན་ཏེ་སྣོད་ཐོད་པ་ལ་པད་སྣལ་དཀར་པོའི་སྡོང་བུ་དང་། ཚིལ་ཆེན་གྱི་མར་མེ་བྱས་ལ་ཚེས་བརྒྱད་དམ་བཅུ་བཞི་ལ་སྦར་བའི་དུ་བ་མིག་ལ་བྱུགས་ན་གཞན་གྱིས་མཐོང་ན་དགའ་བར་འགྱུར་རོ། །གལ་ཏེ་ཉི་མའམ་ཟླ་བ་གཟས་བཟུང་བའི་ཚེ་མི་གཡོ་>
    text <མགོན་པོའི་སྐུ་ཁམ་པ་ལ་བྱས་ནས་མེ་ཏོག་ཤེལ་པ་ལི་ཀའམ། དཎྜོཏྤ་ལས་མཆོད་ཅིང་སྔགས་མཚན་ཐོག་ཐག་བཟླས་པས་ཚེ་ལོ་སྟོང་ཐུབ་བོ། །ཡང་ཟླ་བ་གཟས་བཟུང་བའི་ཚེ་དུམ་བུ་དྲུག་པའི་ཐོད་པར་ཁྲག་སྣ་ཚོགས་བླུགས་ཏེ། མཎྜལ་ནག་པོའི་ཐོག་ཏུ་བཞག་ནས་ཁ་མེ་>
    text <ལོང་གིས་བཅད་དེ། དེའི་སྟེང་དུ་ཁམ་པ་ལས་བྱས་པའི་མི་གཡོ་བ་བཞག་སྟེ། རང་ཉིད་གཅེར་བུའི་ལུས་མ་ཧེའི་རྣམ་ལྔས་བྱུགས་ཏེ། མཚན་ཐོག་ཐག་བཟླས་ན་སྲིད་པ་གསུམ་མཐོང་བར་འགྱུར་རོ། །ཡང་ཉི་མ་དང་ཟླ་བ་གཟས་བཟུང་བའི་ཚེ་མཎྜལ་གྲུ་བཞི་པ་བྱས་ནས་གྲྭ་>
    text <བཞིར་རལ་གྲི་བཙུགས་ལ། རང་ཉིད་གཅེར་བུ་ལུས་ཐམས་ཅད་ཐལ་བས་བྱུགས་ཏེ་མཚན་ཐོག་ཐག་བཟླས་ན་སྲིད་པ་གསུམ་གསལ་བར་འགྱུར་རོ། །གལ་ཏེ་གཏེར་ཁ་དབྱེ་བར་འདོད་པས་མི་གཡོ་མགོན་པོའི་སྐུ་ཁམ་པ་ལས་བྱས་ལ། སྨན་དྲུག་ལ་སོགས་པ་དྲི་ཞིམ་པོ་>
    text <ཐམས་ཅད་དང་ལྷན་ཅིག་པའི་རིན་པོ་ཆེའི་སྣོད་ཁ་སྦྱར་དུ་བཅུག་ནས་མཎྜལ་དཀར་པོའི་དབུས་སུ་ཁྲིའུ་ལ་བཞག་ནས། དུས་གསུམ་དུ་མཆོད་ཅིང་བསྐོར་བ་བརྒྱ་རྩ་བརྒྱད་བྱས་ཏེ། གསོལ་བ་གདབ་ཅིང་ཨ་ག་རུ་ལ་སོགས་པའི་སྤོས་སྲེག་ཅིང་བསྟོད་པ་བྱས་ན་ཟླ་བ་གསུམ་གྱི་>
text <༨>
  text <༡>
    text <རྗེས་སུ་གཏེར་རྙེད་ངེས་སོ། །གལ་ཏེ་ཆར་འབེབས་པར་འདོད་ན། ཀླུ་ཡོད་པའི་གནས་སུ་ཀླུའི་དཀྱིལ་འཁོར་བྱས་ཏེ། སྤྲ་ཚིལ་ལམ་བག་ཟན་ལ་དགའ་བོ་ལ་སོགས་པའི་གཟུགས་བྱས་ཏེ་ཁ་དོག་ཐ་དད་པར་བྱས་ནས་མཎྜལ་དེར་གཞུག་སྟེ། དམ་ཚིག་པ་>
    text <བསྐྱེད་ནས་དབུས་སུ་མི་གཡོ་མགོན་པོ་དང་བཅས་པ་ལ་ཡེ་ཤེས་ཀྱི་ལྷ་བཅུག་ནས། ཀ་ར་དང་། བུ་རམ་དང་། སྦྲང་དང་། འོ་མ་ལ་སོགས་པས་མཆོད་ཅིང་རྩ་བའི་སྔགས་འབྲུག་ལྟར་བསྒྲགས་པས་ཀླུ་རྣམས་སྐྲག་ནས་ཆར་པའི་རྒྱུན་འབེབས་པར་བྱེད་དོ། །གལ་ཏེ་མི་འབེབ་>
    text <ན་ཐོད་པ་དུམ་བུ་གཅིག་པར་ཀླུའི་གཟུགས་རྣམས་བཅུག་ལ། གདུག་པ་ཅན་གྱི་མེས་བསྲོས་ན་ཆར་ཤིང་རྟའི་འཕང་ལོ་ཙམ་ཞག་བདུན་དུ་འབེབས་པ་ལ་ཐེ་ཚོམ་མེད་དོ། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས་སྦྱོར་ཀ་ཕྲ་མོའི་ལེའུ་སྟེ་ལྔ་པའོ།། །། དེ་ནས་ཡང་དག་>
    text <བཤད་བྱ་བ། །བསམ་གཏན་བརྟན་ལས་བྱུང་བ་ནི། །འཁྲུལ་མེད་ཉིད་དེ་གནོད་རྣམས་སེལ། །ཁམས་གསུམ་རྒྱལ་པོ་ཆེར་ཉོན་ཅིག །སྤྲོ་བསྡུའི་རིམ་པ་གོམས་གྱུར་ལས། །ཇི་སྲིད་འདོད་པའི་དུས་བར་དུ། །རང་སེམས་གནས་ནས་བརྟན་པར་འགྱུར། །དངོས་མེད་དངོས་>
    text <སོགས་མ་ལུས་པའི། །རྣམ་རྟོག་རབ་རིབ་ཀུན་བསལ་ནས། །ཉོན་མོངས་ནད་རྣམས་མ་ལུས་པ། །བག་ཆགས་དང་བཅས་གཏན་བཅོམ་ནས། །འཕྲལ་དུ་ཡང་ནི་བྲོད་དགའ་སྐྱེ། །སྤྲོ་ཡང་མི་དམིགས་བསྡུ་མི་དམིགས། །སྐྱེ་མེད་འགག་མེད་ཏིང་ངེ་འཛིན། །འབྱུང་>
    text <མེད་འགྲོ་མེད་བསམ་གཏན་ལ། །གནས་ན་ཡེ་ཤེས་མྱུར་དུ་ཐོབ། །བླ་མེད་ཡེ་ཤེས་ཡོན་ཏན་དང་། །མཐུ་རྣམས་ཆེ་བར་འགྱུར་བ་ནི། །བླ་མ་མཉེས་ལས་རྙེད་འགྱུར་བའི། །དེ་ཉིད་བདུད་རྩི་བཅུད་ཀྱིས་ལེན། །གུས་པས་རྟག་པར་ཉིན་མཚན་དུ། །རྒྱུན་ཆད་མེད་པར་>
    text <གོམས་བྱས་ན། །མྱུར་དུ་ཕྱག་རྒྱ་ཆེན་པོ་ཡི། །དངོས་གྲུབ་སྣོད་དུ་འགྱུར་བ་ཡིན། །འབད་རྩོལ་བྱང་ཆུབ་ཡན་ལག་སྟེ། །ལེ་ལོ་གཉིད་དང་གཡེང་བ་སྤང་། །སྔགས་གསལ་དམིགས་པ་བརྟན་གྱུར་ཅིང་། །བསམ་གཏན་ཐོན་ནས་འཁྲུལ་འཁོར་བརྩམ། །སྐར་མ་རྒྱལ་གྱི་>
  text <༢>
    text <ཉིན་པར་ལ། །གྲོ་གའམ་ཡང་ན་ཤིན་ཤུན་ལ། །གུར་གུམ་གི་ཝང་ཙན་དན་གྱིས། །རྡོ་རྗེ་རྒྱ་གྲམ་མུ་ཁྱུད་བཅས། །དབུས་སུ་མིང་དང་སྔགས་སྤེལ་བྲི། །མུ་ཁྱུད་ལ་ནི་རྩ་སྔགས་བྲི། །རྭ་ཀུན་ལ་ནི་ཧཱུཾ་དང་མིང་། །སྤེལ་ཏེ་གཡས་ནས་བསྐོར་ལ་བྲི། །དཀྱིལ་འཁོར་དཀར་>
    text <པོའི་དབུས་སུ་ནི། །མེ་ཏོག་དཀར་པོའི་སྟེང་བཞག་ནས། །ལྷ་ཡི་སྐུར་ནི་བསྐྱེད་བྱས་ཏེ། །སྟོང་རྩ་བརྒྱད་དུ་བཟླས་བྱས་ནས། །གང་ཞིག་འདོད་པའི་དཔུང་པ་འམ། །ལུས་ལ་བཅངས་ན་སྲུང་བར་བྱེད། །ཁམ་ཕོར་སར་པ་ལ་རྡོ་རྒྱུས་ཀྱིས་བྲིས་ཏེ། སྒོར་བཅངས་ན་གསར་>
    text <དུ་བཙས་པའི་བྱིས་པ་སྲུང་ངོ་། །དུར་ཁྲོད་ཀྱི་རས་ལ་སྔགས་མིང་དང་བཅས་པ་བྲིས་ཏེ། སྤྲ་ཚིལ་གྱིས་གཏུམས་ནས་དུར་ཁྲོད་ཀྱི་བུམ་པར་བཅུག་ནས། ཁ་རྡོ་རྗེ་རྒྱ་གྲམ་གྱིས་བཅད་དེ་སྦས་ན་མངལ་སྐེམས་པར་བྱེད་དོ། །ཕྱུང་ནས་འོ་མས་བཀྲུས་ན་སོས་སོ། །གལ་ཏེ་བསད་>
    text <པར་འདོད་ན་དཀྱིལ་འཁོར་གྲུ་གསུམ་ནག་པོར་བྱས་པའི་སྟེང་དུ་ཁམ་པ་ལས་བྱས་བའི་མི་གཡོ་མགོན་པོ་ཞལ་གཅིག་ཕྱག་བཞི་པ། གཡས་པ་གཉིས་ན་རལ་གྲི་དང་། རྡོ་རྗེ་སྡིགས་མཛུབ་དང་ཐོད་ཁྲག་གཡོན་ན་འཆང་བ་བྱས་པ། རྒྱན་ཐམས་ཅད་ཀྱིས་བརྒྱན་པ་བཞུགས་སོ། །>
    text <དེ་ནས་དྲི་མ་དྲུག་དང་བག་ཟན་ལས་བསྒྲུབ་བྱའི་གཟུགས་སོར་བརྒྱད་བྱས་ནས། རྡོ་རྗེ་རྒྱ་གྲམ་གྱི་འཁོར་ལོ་བསད་པའི་ཤམ་བུ་དང་བཅས་པ་སྙིང་གར་བཅུག་སྟེ། དེའི་སྐུའི་ཞབས་སུ་བཞག་ནས་རང་ཉིད་ལྷའི་ཏིང་ངེ་འཛིན་དང་ལྡན་པས་ཟུར་བཞིར་མི་རུས་སམ་སེང་ལྡེང་ངམ།>
    text <ལྕགས་ལས་བྱས་པའི་ཕུར་བུ་སོར་བཞི་པ་བཞག་པ་ལ་ཐུན་མཚམས་ཐམས་ཅད་དུ་བཏབ་པས་ཤེས་པ་བརྒྱལ་བར་བསམ་མོ། །དེའི་འོད་ཀྱིས་མདུན་གྱི་ཕུར་པ་མི་གཡོ་བར་བསྒོམས་པའི་ཐུགས་བསྐུལ་ནས། དེ་ལས་ཁྲོ་བོ་ལྕགས་ཀྱུ་དང་ཞགས་པ་ཐོགས་པ་གྲངས་མེད་པ་སྤྲོས་པས།>
    text <བསྒྲུབ་བྱ་རླུང་གི་འཁོར་ལོ་ལ་བཞག་ནས་འོངས་པས་སྐད་ཅིག་ཙམ་གྱིས་ཕུང་པོ་གཏོར་ནས། ཤེས་པ་ལིང་ག་ལ་བསྟིམ་པར་བྱའོ། །དེ་ལྟར་ཞག་ཉི་ཤུ་རྩ་གཅིག་ཏུ་བྱས་པས་ཧོམ་ཁུང་དུ་བསྲེག་པའམ། མནན་པ་བྱས་ན་དབང་ཕྱུག་ཆེན་པོ་ཡང་གསོད་པར་ངེས་ན་གཞན་ལྟ་>
text <༩>
  text <༡>
    text <སྨོས་ཀྱང་ཅི་དགོས། ཡང་ན་དྷ་དུ་ར་དང་། ཁྱི་ཁྲག་དང་། ཉའི་ཁྲག་གིས་འཁོར་ལོ་རལ་གྲིའི་རྩེ་མོ་ལྟར་རྣོ་བར་བྱས་ནས། ལྟེ་བའི་དབུས་སུ་གྲུ་གསུམ་མའི་ནང་དུ་བསྒྲུབ་བྱའི་མིང་དང་རྒྱུད་དུ་བཅས་པ་བྲིས་ལ། དེ་ཞགས་པས་བསྐོར་བར་བྱའོ། །རྩིབས་>
    text <རྣམས་སུ་སྔགས་ཀྱི་རྐང་པ་བརྒྱད་པ་བྲིའོ། །མུ་ཁྱུད་ལ་མིང་དང་བཅས་པའི་སྙིང་པོ་བྲིའོ། །དེའི་རྒྱབ་ཀྱི་མུ་ཁྱུད་ལ་ལས་ཐམས་ཅད་པ་བྲིའོ། །མུ་ཁྱུད་གསུམ་པ་ལ་རྡོ་རྗེ་དང་རལ་གྲི་སྤེལ་ནས་བྲི་བར་བྱའོ། །དེ་ནས་ཐོད་པ་ཁ་སྦྱར་གྱི་ནང་དུ་བཅུག་ནས་ཞིང་སྐྲས་བཅིངས་>
    text <ཏེ། བསྒྲུབ་བྱ་དག་ཟ་བའི་བསམ་གཏན་དང་ལྡན་པས་ཁྲོ་བོ་ཤིན་ཏུ་ཁྲོས་པས་ཁྲག་འདྲེན་པའི་ལྟ་བས་བལྟས་ན་ཞག་ཉི་ཤུ་རྩ་གཅིག་གིས་གང་ལ་བྱས་པ་དེ་ཁྲག་ཏུ་སྐྱུགས་ནས་འཆིའོ། །དུར་ཁྲོད་དུ་སྦས་ན་མཚོན་གྱི་བསྐལ་པ་བབས་ནས་འཆིའོ། །ཤིང་གཅིག་གི་>
    text <རྩར་སྦས་ན་རེངས་སོ། །ཆུ་མདོར་སྦས་ན་འབྱེར་རོ། །ལམ་རྒྱ་གྲམ་དུ་སྦས་ན་སྨྱོའོ། །ལྷ་རྟེན་ཞབས་སུ་སྦས་ན་ཞ་བོར་འགྱུར་རོ། །ཀླུ་ཡོད་པའི་སར་སྦས་ན་མཛེས་ཟིན་པ་ལ་ཐེ་ཚོམ་མེད་དོ། །རང་ཉིད་ཀྱི་ཉལ་བའི་ཞབས་སུ་སྦས་ན་འདོད་པའི་བུ་མོ་ཁུགས་སོ། །ཅི་སྟེ་རྒྱལ་>
    text <མཚན་གྱི་རྩེ་མོ་ལ་བཏགས་ན་དམག་ཀྱང་རེངས་སོ། །དེ་དག་ཐམས་ཅད་ལ་ཁྲོ་བོ་འབར་བ་དུད་པའི་ཁ་དོག་དང་ལྡན་པ་ཕྱག་བཞི་ཞབས་བཞི་སྤྱན་གསུམ་དང་ལྡན་པར་བལྟའོ། །དུར་ཁྲོད་ཀྱི་རས་ལ་དམག་དཔོན་གྱི་མིང་དང་སྤེལ་བའི་སྔགས་རྡོ་རྗེ་རྒྱ་གྲམ་གྱི་ལྟེ་བར་བྲིས་ལ་མཐའ་ཡི་གེ་>
    text <ལྃ་བརྒྱད་ཀྱིས་མནན་ཏེ། དེའི་ཕྱི་རོལ་དུ་དབང་ཆེན་གྱི་དཀྱིལ་འཁོར་ལ་རྡོ་རྗེ་རྒྱ་གྲམ་བྲིས་ལ། དེ་སྤྲ་ཚིལ་ལས་བྱས་པའི་ཚོགས་ཀྱི་བདག་པོའི་སྙིང་གར་བཅུག་ནས་གང་འཐབ་པའི་མཚམས་སུ་བཞག་ན་དམག་རེངས་སོ། །གཞན་ཡང་གཟའ་སྐར་ལ་བལྟས་ཏེ་འཕྱར་རོ། །བསྐྲད་>
    text <པར་འདོད་ན་གྲོ་གའམ་རས་ལ་བྱ་རོག་དང་འུག་པའི་ཁྲག་གིས་གོང་དུ་གསུངས་པའི་འཁོར་ལོ་བྲིས་ཏེ། ཨུ་ཙྪཱ་ཊ་ཡ་སྤེལ་བར་བྱའོ། །ཆར་ཆེ་བའམ་སེར་བ་གཅད་པར་འདོད་ན། གྲོ་ག་ལ་གུར་གུམ་མམ་གི་ཝང་གིས་འཁོར་ལོ་རྩིབས་བཞི་པ་བྱས་ལ་མུ་ཁྱུད་གསུམ་པ་བྱས་ཏེ།>
  text <༢>
    text <རྩིབས་བཞི་ལ་སྙིང་པོའི་སྔགས་ཡི་གེ་ཧཱུྃ་ལ་བསྐོར་བ་བྲིས་ལ། དབུས་ཀྱི་ལྟེ་བར་ཡི་གེ་ཀྵིཾ་བྲིས་ཏེ། དེ་ལ་རྩ་བའི་སྔགས་གཡོན་སྐོར་དུ་བྲིས་ནས། མུ་ཁྱུད་དང་པོ་ལ་ལས་ཐམས་ཅད་པའི་སྔགས་བྲིའོ། །གཉིས་པ་ལ་རལ་གྲིའི་ཕྲེང་བ། གསུམ་པ་ལ་ཀུན་ཏུ་མེ་རིའོ། །དེ་ལྟར་དམིགས་>
    text <ཏེ་མཆོད་ནས་རྒྱལ་མཚན་གྱི་རྩེ་མོ་ལ་བཏགས་ན་ཆར་ཆེས་པ་དང་སེར་བ་འཆད་པར་འགྱུར་རོ། །ཡང་བསད་པར་འདོད་པས་ཁམ་པའི་སྤར་བུ་ལ་མི་གཡོ་བའི་སྙིང་པོ་མཚལ་གྱིས་གཡོན་སྐོར་དུ་བྲིས་ནས་དཀྱིལ་འཁོར་གྲུ་གསུམ་གྱི་ནང་དུ་གོང་དུ་བསྟན་པའི་ལིང་གའི་སྙིང་གར་མིང་>
    text <དང་བཅས་པ་བཅུག་ནས་གན་རྐྱལ་དུ་སྟེང་དུ་ཁ་གཟར་ཏེ་ལས་ཐམས་ཅད་པའི་སྔགས་བཟླས་ཤིང་ཞག་བཅུ་དྲུག་ཏུ་ལས་བྱའོ། །དེ་ནས་དུར་ཁྲོད་ཀྱི་ས་ལས་བྱས་པའི་མཆོད་རྟེན་ཁྲུ་གང་པ་ནག་པོའི་བུམ་པའི་ནང་དུ་རང་གིས་བསྲུང་བ་ཉིད་བཅུག་ནས། མཆོད་རྟེན་བང་རིམ་>
    text <གསུམ་མན་ཆད་སྟོང་པའི་ནང་དུ་ཚ་ཚ་ལྔ་བཞག་པས་གྲུ་གསུམ་ཁ་བཀག་ཅིང་ལྷོ་ཕྱོགས་སུ་བཞག་གོ། །དེས་ཟླ་བ་གཉིས་ན་འཆི་ངེས་སོ། །གལ་ཏེ་གཞན་གྱི་རིག་སྔགས་གཅད་པར་འདོད་ན་དབང་ཆེན་གྱི་དབུས་སུ་ཚོགས་ཀྱི་བདག་པོ་བྲིས་ཏེ། ཟུར་ཐམས་ཅད་རྡོ་རྗེ་>
    text <རྒྱ་གྲམ་གྱིས་མཚན་པར་བྱས་ནས། གྲྭ་ཐམས་ཅད་ལྃ་གྱིས་མཚན་པ་སྟེ། རྡོ་རྗེ་ཕུར་པས་བསྒྲུབ་བྱའི་ལིང་གའི་སྟེང་དུ་མནན་ན། ཞག་བདུན་གྱིས་རིག་སྔགས་འཆད་དོ། །ཡང་ན་ཧཱུྃ་བཞི་མགོ་སྤྲད་པའི་འཁྲུལ་འཁོར་རོ། །ད་ནི་ཙུ་ཙུནྡྷ་རའི་པགས་པ་ལ་འཁྲུལ་>
    text <འཁོར་རེངས་པའི་སྦྱོར་བ་དང་བཅས་པའམ། སྦུ་ལ་སྡོང་བུ་བྱས་ཤིང་ཚིལ་ལ་མར་མེ་བྱས་ནས། དུ་བ་དེ་བཞར་ནས་མིག་ལ་བསྐུས་ན་དགྲས་མི་མཐོང་ངོ་། །ཡང་དཔྲལ་བར་ཐིག་ལེ་བྱ་སྟེ་ལག་པ་ལ་བསྐུས་ན་གང་ལ་རེག་པ་དེ་དབང་དུ་འགྱུར་ངེས་སོ། །རྐང་པ་ལ་བསྐུས་>
    text <ན་དཔག་ཚད་བརྒྱར་འགྲོ་ནུས་སོ། །སཱ་ལུའི་ཕྱེ་མ་ལ་གཟུགས་བྱས་ཏེ་ཕྱེ་མ་དེས་བསྐུས་ན་དགྲ་རེངས་པར་བྱེད་དོ། །དུར་ཁྲོད་ཀྱི་ཐལ་བ་དང་བཅས་པས་དགྲ་བོའི་སྒོའམ་དཔུང་ལ་གཏོར་ན་ནད་ཀྱིས་ཐེབས་སོ། །ཙུ་ཙུནྡྷ་རའི་པགས་པ་ལ་འཁྲུལ་འཁོར་བྲིས་ནས།>
text <༡༠>
  text <༡>
    text <དབུགས་ཀྱིས་བརྒྱངས་ཏེ་སྔགས་སྟོང་བཟླས་ན་དགྲ་དེ་སྦོས་ནས་འཆིའོ། །དེ་ལ་སྔགས་ནི། ཏདྱ་ཐཱ། ན་མོ་སྟུ་ཏེ། མ་ཧཱ་ག་ཎ་པ་ཏ་ཡེ་སྭཱ་ཧཱ། ༀ་ག་ཎ་ག་ཎ་ཨ་དྷི་པ་ཏ་ཡེ་སྭཱ་ཧཱ། ༀ་ག་ཎཿག་ཎ་པ་ཏི་པྲ་ཛྲི་ཏི་ཡེ་སྭཱ་ཧཱ། ན་མོ་སྟུ་ཏི་མ་ཧཱ་ག་ཎ་པ་ཏ་ཡེ་སྭཱ་ཧཱ།>
    text <ༀ་ཀརྐ་ཏྲ་ཀ་ཊ། མ་ཊ་མ་ཊ། དཱ་ར་དཱ་ར། བི་དཱ་ར་བི་དཱ་ར། ཧ་ན་ཧ་ན། གྲྀཧྞ་གྲྀཧྞ། ད་དྷ་བ་དཱ་དྷ་བ། ག་ར་ག་ར། བྷཾ་ཛ་བྷཾ་ཛ། ཛཾ་བྷ་ཛཾ་བྷ། མོ་ཧ་མོ་ཧ། དེ་ཧི་དེ་ཧི། དྷཱ་པ་ཡ་དྷཱ་པ་ཡ། དྷཱ་ཡ་ནྱ་དྷཱ་ཡ་ནྱ། སིད་དྷི་མེ་བྲ་ཡཙྪ། ས་མ་ས་མ། ས་མ་མཱ་ར་ཡ་མ་ཙུ་སྨ་ར་མ་པུ་ཏྲ་>
    text <པ་ཙ་ན་ཡ་སྭཱ་ཧཱ། ༀ་ཀུ་རུ་ཀུ་རུ་སྭཱ་ཧཱ། ༀ་ཏུ་རུ་ཏུ་རུ་སྭཱ་ཧཱ། ༀ་སུ་རུ་སུ་རུ་སྭཱ་ཧཱ། ༀ་མུ་རུ་མུ་རུ་སྭཱ་ཧཱ། ༀ་ཤཱནྟིཾ་པུཥྚིཾ་ཀུ་རུ་སྭཱ་ཧཱ། ༀ་ག་ཏ་བྲིཾ་དྷུ་ཀྲི་པི་ཏ་ཙིཏྟ། མ་ཧཱ་བི་དྷ་རཱ་ག་གས་ཙྪིནྟི། མ་ཧ་བྷ་ཡ། པ་ར་ཀྲ་མ། མ་ཧཱ་ཧཱ་སྟི། མ་ཧཱ་དྷ་ཀྲྀ་ཎི་ཡ། པྲ་ཙིཏྟ་ཡཱ་མི་སྭཱ་ཧཱ། ༀ་>
    text <ཀུ་རུ་ཀུ་རུ། ཙུ་རུ་ཙུ་རུ། མུ་རུ་མུ་རུ། ཨོཾཿགཿགཿགཿགཿགཿགཿགཿགཿཨོཾ་ན་མོ་ན་མཿསྭཱ་ཧཱ། བཟླས་པའི་སྔགས་ༀ་བརྟ་ཀ་སྭཱ་ཧཱ། ཞེས་བྱའོ། །གཞན་ཡང་ཚོགས་ཀྱི་བདག་པོའི་སྦྱོར་བ་ལས་རླུང་བཅིང་བར་འདོད་ན་གུར་གུམ་དང་། གི་ཝང་དང་། ཡུང་བ་སེར་པོས་>
    text <རྒྱལ་པོའི་རས་ལ་དབང་ཆེན་གྱི་དཀྱིལ་འཁོར་གྱི་དབྱིབས་ཀྱི་སྟེང་དུ་རི་རབ་རྡོ་རྗེ་རྒྱ་གྲམ་གྱིས་མནན་པ་བྲིས་ལ། ཡྃ་དང་ལྃ་རིམ་པ་བཞིན་དུ་བཀོད་ནས་དེའི་དབུས་སུ་ཚོགས་ཀྱི་བདག་པོ་བྱི་བ་ལ་ཞོན་པ། ཁ་དོག་གསེར་བཙོ་མ་ལྟ་བུ་ཕྱག་བཞི་པ། གཡས་དང་པོ་ན་བགྲང་ཕྲེང་གཡོན་>
    text <དང་པོར་རྩེ་གསུམ་འོག་མ་གཉིས་ཀྱིས་ཐོད་པ་བདུད་རྩིས་བཀང་བ་འཛིན་པ། སྣ་ནམ་མཁའ་ལ་ཕྱར་ནས་བལྟ་བ་བྲིས་ཏེ། དེའི་སྙིང་གར་ཟླ་གམ་ལྗང་གུའི་སྟེང་དུ། ལྃ་ཡྃ་ལྃ་བྲིས་ལ་རྣལ་འབྱོར་པ་དབང་ཆེན་ཡོངས་སུ་རྒྱས་པའི་བསམ་གཏན་དང་ལྡན་པས་སྔགས་བརྒྱ་རྩ་བརྒྱད་>
    text <བཟླས་ན་རླུང་བཅིང་བའི་མཆོག་ཡིན་ནོ། །ཡང་ཐོག་གམ་ཤིང་གི་རྩེ་མོ་ལ་བཞག་ན་རླུང་བཅིང་བར་བྱེད་དོ། །ད་ནི་ཚོགས་ཀྱི་བདག་པོ་ཡི། །སྣ་ཚོགས་ལས་གྲུབ་འདི་བཤད་བྱ། །རྡོ་རྗེ་རྩེ་གསུམ་གྱིས་མཚན་པའི། །དབང་ཆེན་ཉིས་བརྩེགས་དབུས་སུ་ནི། །ཞལ་གཅིག་>
  text <༢>
    text <ཕྱག་བཞི་རྩེ་གསུམ་དང་། བྷི་ཏི་པཱ་ལ་བགྲང་ཕྲེང་དང་། །ཨ་ཤོ་ཀ་ནི་བཟུང་བྱས་ཏེ། །བྱི་བའི་སྟེང་ན་སེམས་དཔའ་ཡི། །སྐྱིལ་ཀྲུང་གིས་བཞུགས་ཁྲོས་ནས་ནི། །སྔོན་པོ་རིན་ཆེན་རྒྱན་གྱིས་བརྒྱན། །བསམ་ལ་ལ་དུ་ལ་ཕུག་དང་། །འོ་མ་ཞོ་དང་སྦྲང་དཀར་དང་། །མར་དང་ཆན་>
    text <དང་སྲན་མ་ཤ། །བཙོས་པའི་ཤ་དང་ཤིང་ཏོག་རྣམས། །དུས་དང་དུས་སུ་མཆོད་བྱས་ན། །གཏེར་རྣམས་འདི་ཡིས་སྟེར་བར་བྱེད། །ཡང་ན་བདག་ཉིད་མི་གཡོ་བ། །ཞལ་གསུམ་ཕྱག་དྲུག་ཁྲོས་པའི་སྐུ། །རལ་གྲི་མདའ་དང་རྡོ་རྗེ་གཡས། །ཞགས་པ་གཞུ་དང་མདུང་>
    text <ཐུང་གཡོན། །ཁམས་གསུམ་གང་བའི་ཧཱུྃ་ལས་བསྐྱེད། །སྣ་ཚོགས་མདོག་ཅན་ཁྲོ་བོ་ནི། །དུ་མ་མཚོན་ཆ་རྣམས་བཟུང་བ། །རང་ལས་སྤྲོ་ཞིང་བསྡུ་བྱེད་པའི། །མདུན་དུ་ཚོགས་ཀྱི་བདག་པོ་ནི། །ཞལ་གཅིག་ཕྱག་གཉིས་པདྨ་ལ། །བཞེངས་ཏེ་མདའ་དང་གཞུ་འཛིན་>
    text <པ། །བསྐྱེད་ནས་བཙོས་པའི་ཤས་མཆོད་ནས། །བསྙེན་པ་སྟོང་བྱས་ལས་རྣམས་འགྲུབ། །ཡུལ་གྱི་ཚྭ་དང་ས་གསུམ་ལ། །ཚོགས་བདག་དེ་ཡི་གཟུགས་བྱས་ནས། །གནོད་པའི་མིང་དང་ལྡན་བཅུག་ན། །ལོ་ཉེས་མི་ངས་ཕྱུགས་ངས་སོགས། །གང་གི་མཚན་ནས་>
    text <བཟུང་བ་དེ། །གནོད་པ་ཀུན་ལས་སྲུང་བར་བྱེད། །འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་ལས་འཁྲུལ་འཁོར་གྱི་ལེའུ་སྟེ་དྲུག་པའོ།། །། དེ་ནས་ཡང་དག་བཤད་བྱ་བ། །ལས་རྣམས་གྲུབ་པའི་ཡན་ལག་ཏུ། །གཅེས་པར་གྱུར་པའི་སྦྱིན་སྲེག་གོ། །ཚལ་>
    text <ནི་གཉིས་ཏེ་རྩུབ་ངོས་དང་། །ཡིད་འོང་རང་གི་ཁྱིམ་དུ་བསྒྲུབ། །ས་ནི་ལས་ཀྱི་དབྱེ་བས་ཤེས། །སྐྱོན་དང་བྲལ་བས་ཐབ་བརྩིག་བྱ། །རྒྱ་ལ་སོར་ཚད་ཉི་ཤུ་བཞི། །དེ་ཡི་ངོས་ལ་སོར་བཅུ་གཉིས། །དཔངས་ནི་དེ་ཡི་རྒྱ་ལས་ནི། །སོར་བཞི་ཆུང་བར་བསྐོར་བར་བྱ། །པདྨའི་>
    text <དབྱིབས་ཅན་བརྒྱན་བལྟས་ནས། །རལ་གྲི་འབར་བ་དགོད་པར་བྱ། །ཟུར་བཞིར་རྡོ་རྗེ་ཕྱེད་པ་བཞི། །ཐབ་ཁུང་ཁ་ལ་རྡོ་རྗེ་ཡི། །ཕྲེང་བ་གསལ་པོར་བསྐོར་བར་བྱ། །འདི་ནི་འཕྲིན་ལས་ཀུན་གྱིའོ། །ཡང་ན་ཁྲུ་གང་ནང་གྲུ་གསུམ། །རིམ་གསུམ་སུམ་གཉིས་སོར་ཚད་དོ། །ནང་>
text <༡༡>
  text <༡>
    text <དུ་རྡོ་རྗེ་རྒྱ་གྲམ་བྲི། །གསད་པ་ལ་ནི་བསྔགས་པའོ། །ཏིལ་དང་འབྲས་དང་འོ་མ་དང་། །ཞོ་དང་མར་དང་སྦྲང་རྩི་དང་། །པ་ལ་ཤ་དང་བེ་ཤིང་སོགས། །མེ་ཏོག་དཀར་པོ་ཡོད་པ་སྟེ། །དཀར་གསུམ་མངར་གྱིས་བསྲེས་པ་རྣམས། །ཞི་བའི་ལས་ལ་ཤིན་ཏུ་>
    text <ཤིས། །སཱ་ལུ་ནས་དང་གྲོ་དང་ནི། །རྒྱ་རྩི་ཆེ་དང་ན་གུ་ལ། །སརྫ་གུ་གུལ་གུར་གུམ་བཅས། །ཙམ་པ་ཞོ་དང་ཉེའུ་ཤིང་། །མེ་ཏོག་གསེར་མདོག་ལ་སོགས་རྣམས། །རྒྱས་པའི་ལས་ལ་ཤིན་ཏུ་ཤིས། །ཙནྡན་དམར་དང་གུར་གུམ་དང་། །བྲ་བོ་ཏིལ་དང་རྒྱ་སྲན་དང་། །>
    text <ཁྲེ་དང་ཅུང་ཙེ་སྤེལ་བ་དང་། །བ་སེར་མོ་ཡི་བདུད་རྩི་ལྔ། །ན་ག་ཁྲོ་དང་ཙནྡན་དམར། །མེ་ཏོག་དམར་པོ་དབང་ལ་ཤིས། །བསད་ལ་ཁྲག་དང་དུག་ཡུངས་ཀར། །ཚྭ་གསུམ་ལིང་གར་བཅས་པའོ། །གོས་དཀར་རྒྱན་ཡང་དཀར་པོ་སྟེ། །ཡོ་བྱད་ཀུན་ཀྱང་དཀར་བྱས་དང་། །>
    text <བསམ་པ་བཟང་པོས་ཤར་བལྟས་པ། །འདིས་ནི་ཞི་བའི་ལས་རྣམས་འགྲུབ། །རྒྱན་གོས་ཡོ་བྱད་ཀུན་སེར་ཞིང་། །རྒྱས་པའི་ཡིད་བྱས་བྱང་དུ་བལྟས། །དགའ་བའི་དཀྱིལ་འཁོར་བསྐོར་བྱས་ན། །འདིས་ནི་རྒྱས་པའི་ལས་འགྲུབ་བྱེད། །རྒྱན་དང་གོས་དང་ཡོ་>
    text <བྱད་ཀུན། །ཁ་དོག་དམར་ཞིང་སྣུམ་གྱུར་ནས། །མྱོས་པའི་ཡིད་ལྟ་བུས་བལྟས་ན། །དབང་གི་ལས་རྣམས་འགྲུབ་པར་བྱེད། །རྒྱན་གོས་གནག་ཅིང་ཡོ་བྱད་གནག །རྩུབ་པའི་ཡིད་བལྟས་ཁྲོས་པའི་སྐད། །འབྱིན་ཅིང་ལྷོ་ཡི་ཕྱོགས་སུ་བལྟས། །དྲག་>
    text <པོའི་ལས་རྣམས་མྱུར་དུ་འགྲུབ། །དེ་ལ་ལས་བྱེད་པའི་དུས་སུ་མི་རུས་ལ་བྱས་པའི་ཕུར་པ་མི་གཡོ་བར་བསྒོམས་ལ། སྔོན་དུ་བསྙེན་པ་སོང་བས་དང་པོས་ཁ། གཉིས་པས་སྙིང་ག ། གསུམ་པས་ལྟེ་བ། བཞི་པས་པུས་མོ་རྣམས་སུ་དམ་པར་གདབ་བོ། །སྤྲ་>
    text <ཚིལ་ལམ། ཐལ་ཆེན་ནམ། བག་ཟན་ལ་ལིང་ག་བྱས་ལ་སྐེ་ཚེ་དང་། རེ་ལྕག་དང་། ཉའི་རྔོག་གཞོབ་རྣམས་བརྡུངས་ལ་ཁྲག་དང་སྦྱར་ནས་གྲོ་ག་ལ་རྡོ་རྗེ་རྒྱ་གྲམ་བྲིས་པའི་དཀྱིལ་དུ་མིང་དང་སྔགས་སྤེལ་ཏེ་བྲིས་པའི་སྙིང་ཀར་བཅུག་ལ། ༀ་ཙཎྜ་མ་ཧཱ་རོ་ཥ་ཎ་ཨ་>
  text <༢>
    text <མུ་ཀ་སྱ་སྟཾ་བྷ་ཡ། ཀཱི་ལ་ཡ་ཧཱུྃ་ཕཊ་ཅེས་གདབ་བོ། །བསྒྲུབ་བྱའི་ཤེས་པ་རླུང་གི་སྟེང་དུ་བཞག་ལ་དབུགས་དང་བཅས་པ་དྲང་ངོ་། །གལ་ཏེ་གསོ་བར་འདོད་ན་ཕུར་བུ་དང་མིང་བཏོན་ཏེ་འོ་མ་བླུག་ཅིང་། ༀ་ཙཎྜ་མ་ཧཱ་རོ་ཥ་ཎ་ཆེ་གེ་མོ་ཤཱནྟིཾ་ཀུ་རུ་ཀུརྦནྟུ་ཡེ་སྭཱ་ཧཱ། ཞེས་བརྗོད་>
    text <ན་ཞག་བདུན་ནས་སོས་པར་འགྱུར་རོ། །ཡང་གསོད་པའི་ལས་བྱ་བར་འདོད་ན། ཧཱུྃ་ལས་སྐྱེས་པའི་མི་གཡོ་བ་ལོང་བ་ཞེས་བྱ་བ་ཤིན་ཏུ་དམར་བའི་མིག་གཅིག་ཡོད་པ། རལ་གྲི་དང་ཞགས་པ་ཅན་ཁ་དོག་ལྗང་ནག་རྩུབ་ཅིང་འཁྲུག་པ། རིན་པོ་ཆེའི་བྲག་ཕུག་ཏུ་གནས་>
    text <པ་ལ་དུས་རྟག་པར་རྒྱུན་དུ་མཆོད་ནས་གྲུ་གསུམ་ཐམས་ཅད་ཀྱི་དབུས་སུ་བསམས་ཏེ་ཤ་དང་ཁྲག་དང་དུག་དང་གཟུགས་བརྙན་རྣམས་ཞལ་དུ་བསྲེགས་ན་མྱུར་དུ་འཆིའོ། །རེངས་པར་འདོད་པས་རྔ་མོའི་རུས་པ་ལ་ཛེ་ཏ་ཡ་ཛེ་ཏ་ཡ་ཞེས་སྟོང་རྩ་བརྒྱད་དུ་བསྲེག་གོ། །ལྐུགས་>
    text <པར་འདོད་ན་རའི་ཤ་ལ་བྷ་ཏི་ར་བྷ་ཏི་ར་ཞེས་ཁྲི་ཚོ་གསུམ་བསྲེག་གོ། །སྨྱོ་བར་འདོད་ན་ཁྱི་ཤ་དང་ཆང་དང་དུག་སྣ་ཚོགས་པ་ལ་ཨུནྨནྡོནྨནྡ། ཞེས་སྟོང་རྩ་བརྒྱད་བསྲེག་གོ། །དགྲ་བོའི་མིག་ལོང་བར་འདོད་པས་སྐྱེར་པའི་ཤིང་དང་བོང་བུའི་རྟུག་པ་ལ་ཨ་ཏ་ཀ་ར་ཞེས་སྟོང་རྩ་བརྒྱད་དུ་>
    text <བསྲེག་གོ། །ཤ་ལྔ་བདུད་རྩི་ལྔ་དང་། རྔ་མོའི་རུས་པ་ལ་མོ་ཧ་ཡ་ཞེས་སྟོང་རྩ་བརྒྱད་བསྲེགས་ན་རྨོངས་པར་བྱེད་དོ། །ཡུང་བ་དང་ཙནྡན་ལ་ཛྭ་ར་ད་པ་ན་ཡ་ཞེས་བརྒྱ་རྩ་བརྒྱད་བསྲེགས་ན་ཡམས་འཆད་དོ། །སྦལ་པ་ཛི་ར་དང་ཁྱི་ནག་པོའི་ཤ་ལ་ཙི་ཏི་ཛྭ་ལཱོཾ་མ་པ་ན་ཡ། སྟོང་>
    text <བསྲེགས་ན་མཛེ་འཆད་དོ། །ཁུ་བ་དང་། ཁྲག་དང་། དྷ་དུ་ར་ལ་སུ་ཏྲི་ཚིནྡ་ཞེས་སྟོང་རྩ་བསྲེགས་ན་མངལ་སྐམས་སོ། །གཏུམ་པོ་དྲག་པོའི་ང་རྒྱལ་གྱིས། །དཱུར་བའམ་གི་ཝང་ངམ་ལན་ཚྭའམ། །རྒྱ་སྐྱེགས་བསྲེགས་ན་ཡམས་ནད་དང་། །འཁྲུགས་དང་འཇིགས་དང་>
    text <འབྱུང་པོ་ལྡོག །ཞོ་དང་ཀུ་མུ་ད་དང་སྦྲང་། །བྱ་རྒོད་ཀླད་པ་ཁྭ་ཡི་ཚིལ། །འདི་རྣམས་བསྲེགས་ན་སྨྱོ་ནད་དང་། །ལྒང་དང་བུ་མི་ཐོན་པ་སེལ། །ཀྱེ་གཞན་ཡང་སྔགས་ཀྱི་རྒྱལ་པོ་འདིས། །སྣ་ཚོགས་ལས་རྣམས་འགྲུབ་འགྱུར་ཞིང་། །བརྟན་པ་ཆེན་པོའི་ཡེ་ཤེས་ནི། །>
text <༡༢>
  text <༡>
    text <འགའ་ལས་མྱུར་དུ་ཐོབ་བྱེད་ཅིང་། །གཡོ་འདོད་སྲེད་ལ་བླ་མ་སླུ། །ཚིག་ལ་སེམས་ཞིང་དོན་མི་ཚོལ། །བག་མེད་གཡེང་དང་སེར་སྣ་དང་། ། བརྐམ་ཆེན་སྙིང་རྗེ་མེད་པས་ནི། །བསྐལ་པ་བརྒྱ་དང་སྟོང་ཕྲག་ཏུ། །བསྒྲུབས་ཀྱང་ནམ་ཡང་མི་འགྲུབ་སྟེ། །ལུས་>
    text <དང་ངག་དང་ཡིད་ཀྱི་སྒོ། །ངལ་བ་ལས་ནི་གཞན་དུ་མིན། །བཟའ་བཏུང་ཞིམ་པོ་སྣ་ཚོགས་རྣམས། །རྟག་པར་ཉིན་རེ་དུས་གསུམ་དུ། །གྲོགས་པོ་ཀུན་ལ་བྱིན་པས་ཀྱང་། །ལན་གཅིག་བླ་མ་མཆོད་པ་ཡིས། །བརྒྱ་ཡི་ཆར་ཡང་མི་ཕོད་དོ། །དེ་ནས་དེའི་ཚེ་>
    text <ལྷའི་དབང་པོ་དགའ་རབ་དབང་ཕྱུག་ལ་སོགས་པ་ལྷའི་བུ་དྲུག་ཁྲིས་ཁྲོ་བོ་ཆེན་པོ་མི་གཡོ་བ་ལ་བསྟོད་པ། ཀྱེ་ཧོ་བརྩེ་བའི་སེམས་མངའ་འོན་ཀྱང་འཁྲུགས་འདྲ་ཞིང་། །དགའ་ཞིང་ཤིན་ཏུ་དག་ཀྱང་ར་རི་སྣ་ཚོགས་སྤྲས། །ལྷ་ཡི་ཁམས་རྣམས་ཀུན་ལ་རལ་གྲི་ཕྱར་བའི་ཚེ། །ལྷ་>
    text <མིན་ཚོགས་ཀུན་བརྒྱལ་ཞིང་རབ་ཏུ་སྐྲག་པར་སྣང་། །སྲིད་པའི་ཉོན་མོངས་ཀུན་ལ་བསྡིགས་པའི་སྡིགས་མཛུབ་ཀྱིས། །བདུད་རྣམས་བརྒྱལ་ཞིང་སྐྲག་ནས་སྐད་ཕྱུང་ཐག་རིང་འབྲོས། །ཡི་གེ་ཕྱེད་པ་ཨ་ཧེའི་ཀུ་ཅོས་ལོག་ཕྱོགས་སྐྲག །ཆེ་བ་ཡི་ནི་ཤིན་ཏུ་ཆེ་གྱུར་ཁྱོད་ཀྱི་སྐུ། །>
    text <ཕྱོགས་བཅུའི་སངས་རྒྱས་རྣམས་ཀྱིས་ཤིན་ཏུ་བསྔགས་ཤིང་བསྟོད། །ཀླུ་རྣམས་འདུས་པས་ཆ་ཤས་ལུས་ཀྱིས་ཕྱོགས་པར་བརྒྱན། །ལྷ་དབང་བུ་མོ་རྣམས་ཀྱིས་རིན་ཆེན་རྒྱན་རབ་གསོལ། །སྤྱན་བགྲད་ལྗགས་འདྲིལ་སྟག་ལྤགས་འཛིན་པ་ཁྱོད་ལ་བསྟོད། །བསྟོད་པ་>
    text <ཆེན་པོ་དེས་བསྟོད་ནས་ཚངས་པ་ཆེན་པོ་ལ་སོགས་པ་ལྷ་ཚོགས་ཐམས་ཅད་བཅོམ་ལྡན་འདས་ལ་མངོན་པར་དགའོ། །འཕགས་པ་མི་གཡོ་བའི་རྟོག་པའི་རྒྱལ་པོ་ལས་སྦྱིན་སྲེག་གི་ལེའུ་སྟེ་བདུན་པའོ།། །།འཕགས་པ་མི་གཡོ་བའི་རྟོག་པའི་རྒྱུད་ཀྱི་རྒྱལ་པོ་འབུམ་པ་ལས་>
    text <དངོས་གྲུབ་ཐམས་ཅད་ཡོངས་སུ་འབྱུང་བ་ཞེས་བྱ་བའི་རྟོག་པ་རྫོགས་སོ།། །།པཎྜི་ཏ་ཨ་ཏུ་ལ་དཱ་ས་བཛྲ་དང་། བོད་ཀྱི་ལོ་ཙཱ་བ་མར་པ་བནྡེ་ཆོས་ཀྱི་དབང་ཕྱུག་གྲགས་པས་བསྒྱུར་བའོ།། །།>
  text <༢>
    text <༄༅༅། །རྒྱ་གར་སྐད་དུ། ཀྲོ་དྷ་རཱ་ཛ་སརྦ་མནྟྲ་གུ་ཧྱ་ཏནྟྲ་ནཱ་མ། བོད་སྐད་དུ། ཁྲོ་བོའི་རྒྱལ་པོ་ཐམས་ཅད་གསང་སྔགས་གསང་བའི་རྒྱུད་ཅེས་བྱ་བ། ཁྲོ་བོ་མི་གཡོ་མགོན་པོ་ལ་ཕྱག་འཚལ་ལོ། །དེ་ནས་ཡང་དག་བཤད་བྱ་བ། །ཁམས་གསུམ་ཞེ་སྡང་ཅན་>
    text <གཟིགས་ནས། །ཞེ་སྡང་ཐམས་ཅད་ཟད་བྱའི་ཕྱིར། །བཅོམ་ལྡན་ཐུགས་རྗེའི་རང་བཞིན་ཅན། །ཞེ་སྡང་མི་གཡོ་མགོན་པོར་མཛད། །ངོ་བོ་ཉིད་ཀྱིས་དག་པའི་བདག །སྔགས་དང་ཕྱག་རྒྱ་ཏིང་འཛིན་དང་། །རྣམ་དག་བསམ་གཏན་འཕྲིན་ལས་རྣམས། །བཅོམ་ལྡན་>
    text <རྡོ་རྗེ་འཆང་ཆེན་གྱིས། །དུར་ཁྲོད་འབར་བ་འཁྲུགས་པའི་སར། །འཛིན་པས་བཏུད་དེ་ངེས་ཞུས་ལ། །ཀྱེ་ཀྱེ་ཡང་དག་ཁྲོ་ཆེན་གཙོ། །མ་ལུས་རྣམ་དག་ལ་གནས་ཕྱིར། །མགོན་པོ་མི་གཡོའི་གསང་རྒྱུད་ལས། །སེམས་དཔའ་ཆེན་པོའི་ཏིང་འཛིན་གང་། །ངོ་མཚར་>
    text <ཐར་པ་ངེས་པར་གསོ། །དེ་ནས་ཡང་དག་ཡེ་གསུངས་པ། །དཔའ་བོ་དུར་ཁྲོད་གནས་པས་ལེགས། །རུས་པའི་རྒྱན་ངེས་ཕྱག་རྒྱ་དྲུག །གནས་པའི་ཚོགས་ཀྱི་བདག་ཉིད་དེ། །རྒྱུ་བཞི་ཚད་མེད་བཞི་རུ་གནས། །ཡེ་ཤེས་རྟོག་པའི་རྟོག་པའོ། །རྒྱུན་མ་ཆད་པའི་>
    text <དམ་པ་ཡིས། །ཉི་ཟླ་ཤེས་རབ་ཐབས་ཀྱི་གདན། །སྐུ་གསུང་ཐུགས་ཀྱི་ངོ་བོར་གནས། །གྱུར་པའི་མཚན་ལྡན་ཡེ་ཤེས་ལྔ། །ཕྱག་རྒྱ་དྲུག་མཛེས་བྱིན་བརླབས་ནས། །དུར་ཁྲོད་མ་ནི་འཁྱུད་པའོ། །ཕུང་པོ་ལ་སོགས་ཐུབ་པར་གནས། །པདྨ་རྡོ་རྗེ་བྱིན་གྱིས་བརླབས། །>
    text <བསྲུང་བའི་སྦྱོར་བ་མེད་པ་དང་། །མཚན་མ་བྲལ་དང་འདུས་མ་བྱས། །བྱེད་པ་རྣམ་མེད་རྟོག་པས་འདས། །སྐུ་ནི་དུག་འཛོམས་གནག་པའི་ཚུལ། །རྡོ་རྗེ་ཞགས་པ་བསྡིགས་གནས་པ། །གཡོན་བརྐྱང་གནས་པ་སྤྱན་རྩ་དམར། །པདྨ་གྲི་གུག་ཤེས་རབ་ཚུལ། །གཡོན་འཁྱུད་>
    text <ཚིམ་བྱེད་རྒྱན་བྲལ་བའི། །ཐབས་དང་ཤེས་རབ་མ་ཆགས་དང་། །ཐ་མ་བྱིན་ཟ་མནན་ཏེ་གནས། །འབར་བའི་དཀྱིལ་འཁོར་དབུས་ནའོ། །ཧཱུྃ་ལ་རྒྱ་གྲམ་རྡོ་རྗེ་གནས། །ཨེ་ལས་ཆོས་འབྱུང་གྲུབ་པ་མོ། །མཚོན་ཆ་ར་བ་དྲ་བས་སོ། ། རྟེན་པ་ཕྱག་རྒྱ་ལྷ་ལྔ་གནས། །མོས་པ་>
