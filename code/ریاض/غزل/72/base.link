
text <کہنے بھی کچھ نہ پائے تھے آہ رسا سے ہم>
  block
    text <کہنے بھی کچھ نہ پائے تھے آہ رسا سے ہم>
    text <سننا پڑا کہ آج لڑیں گے ہوا سے ہم>
  block
    text <ضد آپ کو اثر سے اثر کو دعا سے لاگ>
    text <فرمائیے تو ہاتھ اٹھا لیں دعا سے ہم>
  block
    text <پیسیں کسے یہ کہتے ہیں فتنے دم خرام>
    text <اتنی بڑے حضور قیامت ذرا سے ہم>
  block
    text <محشر میں پائی جام بکف حور زاہدو>
    text <اچھے رہے یہاں بھی تمہاری دعا سے ہم>
  block
    text <سوتے میں کام آئی نہ کچھ چشم نیم باز>
    text <کھل کھیلے آج یار کے بند قبا سے ہم>
  block
    text <ہم جانتے ہیں خوب اداؤں کی شوخیاں>
    text <ہم ہیں ادا شناس ڈریں کیا قضا سے ہم>
  block
    text <اٹھ جائے بار شرم تو سو فتنے ہم اٹھائیں>
    text <کہتی ہے وہ نگاہ دبے ہیں حیا سے ہم>
  block
    text <حوروں کے بدلے ہوں بت کافر ہمیں نصیب>
    text <تم کو اگر ستائیں تو پائیں خدا سے ہم>
  block
    text <کرتے نہ ہم وفا تو نہ بڑھتے جفا و جور>
    text <شرمندہ وہ جفا سے تو اپنی دعا سے ہم>
  block
    text <ممکن ہے جا کے عرصۂ محشر میں سر اٹھائیں>
    text <تیری گلی میں دب کے رہے نقش پا سے ہم>
  block
    text <ان کے لئے مزے کی سزا ہے یہی ریاضؔ>
    text <محشر میں مانگ لیں گے بتوں کو خدا سے ہم>
