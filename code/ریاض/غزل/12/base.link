
text <آرزو بھی تو کر نہیں آتی>
  block
    text <آرزو بھی تو کر نہیں آتی>
    text <دل میں ہے ہونٹھ پر نہیں آتی>
  block
    text <وصل کی رات کے سوا کوئی شام>
    text <ساتھ لے کر سحر نہیں آتی>
  block
    text <چلی جاتی ہے ان کے گھر مری نیند>
    text <جا کے پھر رات بھر نہیں آتی>
  block
    text <وہ مجھے کوستے ہیں او تاثیر>
    text <عرش سے تو اتر نہیں آتی>
  block
    text <پہلے آتی تھی اے قفس والو>
    text <اب صبا بھی ادھر نہیں آتی>
  block
    text <چپ کھڑے ہیں وہ پیش داور حشر>
    text <بھولے ہیں بات کر نہیں آتی>
  block
    text <کبھی آ جاتی تھی مقدر پر>
    text <اب ہنسی ہونٹھ پر نہیں آتی>
  block
    text <ارے واعظ ڈرا نہ تو اتنا>
    text <کیا اسے درگزر نہیں آتی>
  block
    text <جب تک آئے نہ کوئی چاند سی شکل>
    text <شب مہ میرے گھر نہیں آتی>
  block
    text <حشر کے دن بھی داغ دامن میں>
    text <شرم اے چشم تر نہیں آتی>
  block
    text <کمر ان کی بہت ہی نازک ہے>
    text <زلف بھی تا کمر نہیں آتی>
  block
    text <غم ہیں راہ جنوں میں اہل جنوں>
    text <ہیں مگر کچھ خبر نہیں آتی>
  block
    text <آپ کو اپنی آرسی کے سوا>
    text <اچھی صورت نظر نہیں آتی>
  block
    text <شرم آتی ہے دل میں سو سو بار>
    text <توبہ لب پر مگر نہیں آتی>
  block
    text <وائے قسمت کہ بیکسی بھی ریاضؔ>
    text <اب مری قبر پر نہیں آتی>
