
text <بام پر آئے کتنی شان سے آج>
  block
    text <بام پر آئے کتنی شان سے آج>
    text <بڑھ گئے آپ آسمان سے آج>
  block
    text <جب کہا ہم خفا ہیں جان سے آج>
    text <بولے خوش کر دیں امتحان سے آج>
  block
    text <کس مزے کی ہوا میں مستی ہے>
    text <کہیں برسی ہے آسمان سے آج>
  block
    text <بے تکلف نہ ہو کوئی ان سے>
    text <بنے بیٹھے ہیں میہمان سے آج>
  block
    text <میں نے چھیڑا تو کس ادا سے کہا>
    text <کچھ سنو گے مری زبان سے آج>
  block
    text <دل کے ٹکڑوں کی طرح ہم نے چنے>
    text <ٹکڑے کچھ دل کی داستان سے آج>
  block
    text <نیچی داڑھی نے آبرو رکھ لی>
    text <قرض پی آئے اک دکان سے آج>
  block
    text <اونچے کوٹھوں کے بیٹھنے والے>
    text <باتیں کرتے تھے آسمان سے آج>
  block
    text <ناتواں دل کی بے زباں دل کی>
    text <آپ نے سن لی اپنے کان سے آج>
  block
    text <کوئی جا کر ریاضؔ کو سمجھائے>
    text <کچھ خفا ہیں وہ اپنی جان سے آج>
