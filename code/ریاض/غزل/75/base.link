
text <جوانی مئے ارغوانی سے اچھی>
  block
    text <جوانی مئے ارغوانی سے اچھی>
    text <مئے ارغوانی جوانی سے اچھی>
  block
    text <بقا جس میں ہو شے وہ فانی سے اچھی>
    text <ہمیں موت اس زندگانی سے اچھی>
  block
    text <جوانی ہو اچھی سی اچھی کسی کی>
    text <نہ ہوگی تمہاری جوانی سے اچھی>
  block
    text <یہ مے شیخ کو نار دوزخ سے بڑھ کر>
    text <یہ مے ہم کو جنت کے پانی سے اچھی>
  block
    text <ہمیشہ کو اب ہو گئی آنکھ موسیٰ>
    text <صدا ہوگی کیا لن ترانی سے اچھی>
  block
    text <اگر پاسبانی ملے تیرے در کی>
    text <تو خدمت نہیں پاسبانی سے اچھی>
  block
    text <ملا ٹوٹ کر ہم نے توبہ جو توڑی>
    text <نبھی چند دن شیخ فانی سے اچھی>
  block
    text <نشانہ بنے دل رہے تیر دل میں>
    text <نشانی نہیں اس نشانی سے اچھی>
  block
    text <تری خوش بیانی کا کیا ذکر واعظ>
    text <خموشی تری خوش بیانی سے اچھی>
  block
    text <جوانی تو گزری بڑھاپے سے بد تر>
    text <گزر جائے پیری جوانی سے اچھی>
  block
    text <جو الفت میں حاصل ہوئیں قیس تجھ کو>
    text <یہ ناکامیاں کامرانی سے اچھی>
  block
    text <ریاضؔ آ رہو تم جو ساحر کے در پر>
    text <رہے موت بھی زندگانی سے اچھی>
