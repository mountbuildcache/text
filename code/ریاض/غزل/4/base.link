
text <پی لی ہم نے شراب پی لی>
  block
    text <پی لی ہم نے شراب پی لی>
    text <تھی آگ مثال آب پی لی>
  block
    text <اچھی پی لی خراب پی لی>
    text <جیسی پائی شراب پی لی>
  block
    text <عادت سی ہے نشہ نہ اب کیف>
    text <پانی نہ پیا شراب پی لی>
  block
    text <چھوڑے کئی دن گزر گئے تھے>
    text <آئی شب ماہتاب پی لی>
  block
    text <منہ چوم لے کوئی اس ادا پہ>
    text <سرکا کے ذرا نقاب پی لی>
  block
    text <منظور تھی شستگی زباں کی>
    text <تھوڑی سی شراب ناب پی لی>
  block
    text <داڑھی کی نہیں ریاضؔ اب شرم>
    text <جب پا گئے بے حساب پی لی>
