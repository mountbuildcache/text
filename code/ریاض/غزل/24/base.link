
text <جو ہم آئے تو بوتل کیوں الگ پیر مغاں رکھ دی>
  block
    text <جو ہم آئے تو بوتل کیوں الگ پیر مغاں رکھ دی>
    text <پرانی دوستی بھی طاق پر اے مہرباں رکھ دی>
  block
    text <قفس میں شاخ گل صیاد نے اے آسماں رکھ دی>
    text <بنا کر شاخ گل ہاں تیری شاخ کہکشاں رکھ دی>
  block
    text <یہ کیسی آگ بھر کر جام میں پیر مغاں رکھ دی>
    text <جو توڑی مہر ساغر سے تو کچھ اٹھا دھواں رکھ دی>
  block
    text <ذرا چھیڑا جو اس نے ہو گئی ایسی زخود رفتہ>
    text <کہ شمع بزم نے گلگیر کے لب پر زباں رکھ دی>
  block
    text <خدا کے ہاتھ ہے بکنا نہ بکنا مے کا اے ساقی>
    text <برابر مسجد جامع کے ہم نے اب دکاں رکھ دی>
  block
    text <چمن کا لطف آتا ہے مجھے صیاد کے صدقے>
    text <قفس میں لا کے اس نے آج شاخ آشیاں رکھ دی>
  block
    text <بنا ہے ایک ہی دونوں کی کعبہ ہو کہ بت خانہ>
    text <اٹھا کر خشت خم میں نے وہاں رکھ دی یہاں رکھ دی>
  block
    text <یہ قیس و کوہ کن کے سے فسانے بن گئے کتنے>
    text <کسی نے ٹکڑے ٹکڑے سب ہماری داستاں رکھ دی>
  block
    text <تعین سے منزہ شوخیاں ہیں اس کے جلوے کی>
    text <ہماری وسعت دل میں بنائے لا مکاں رکھ دی>
  block
    text <نظر مدت سے تھی اے شیخ جس پر مے فروشوں کی>
    text <وہ دستار فضیلت رہین ہم نے مہرباں رکھ دی>
  block
    text <یہ کیا تھا جلوہ ان کا دیکھنا تھا ہم کو پردے میں>
    text <لگا کر آنکھ سے ہم نے جو تصویر بتاں رکھ دی>
  block
    text <یہ عالم ہے ریاضؔ ایک ایک قطرے کو ترستا ہوں>
    text <حرم میں اب بھری بوتل خدا جانے کہاں رکھ دی>
