
text <صبح محشر بھی گوارا نہیں فرقت میری>
  block
    text <صبح محشر بھی گوارا نہیں فرقت میری>
    text <مجھ سے رہ رہ کے لپٹ جاتی ہے تربت میں>
  block
    text <رنج دیتا ہے مزا وہ ہے طبیعت میری>
    text <چین لکھتی ہے مرے واسطے قسمت میری>
  block
    text <آ کے ٹھکرا گئے کس ناز سے تربت میری>
    text <نہ کھلی آنکھ مری ہائے ری غفلت میری>
  block
    text <کوئی آتا ہے کہیں ایسے سیہ خانے میں>
    text <میرے گھر کا ہے اجالا شب فرقت میری>
  block
    text <صدقے اے تمکنت ناز دکھا دے مجھ کو>
    text <ہائے وہ آنکھ نہ ہو جس میں مروت میری>
  block
    text <کیا نڈر ہو کے شب وصل وہ آ بیٹھے ہیں>
    text <جانتے ہیں کہ بچا لے گی نزاکت میری>
  block
    text <جتنے دل خاک ہوئے روز ازل سے اب تک>
    text <آج ان سب کا نشاں دیتی ہے تربت میری>
  block
    text <مے و معشوق نہیں آپ میں رہنے دیتے>
    text <بعد توبہ بھی بدل جاتی ہے نیت میری>
  block
    text <اس طرح حشر میں آیا ہوں لحد سے اٹھ کر>
    text <کہ فرشتے نہیں پہچانتے صورت میری>
  block
    text <حشر میں پیش نظر ہوں گے بتان کافر>
    text <مجھے ڈر ہے نہ بگڑ جائے طبیعت میری>
  block
    text <دھوکے دیتی ہے بری طرح یہ لوگوں کو ریاضؔ>
    text <ملتی جلتی ہے بہت خضر سے صورت میری>
