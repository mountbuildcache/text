
text <آتی تھی پہلے دل سے کبھی بو کباب کی>
  block
    text <آتی تھی پہلے دل سے کبھی بو کباب کی>
    text <روشن ہے اب تو سینے میں بھٹی شراب کی>
  block
    text <اتنا عتاب سرخ ہے رنگت نقاب کی>
    text <تار نقاب ہیں کہ نگاہیں عتاب کی>
  block
    text <دیکھے کوئی جھلک نہ رخ لا جواب کی>
    text <ستر ہزار پردوں میں ٹھہری حجاب کی>
  block
    text <کیوں حشر میں ہو فکر عذاب و ثواب کی>
    text <صحبت ہے یہ بھی ایک شراب و کباب کی>
  block
    text <کہتے ہیں وعدہ رات کو ہوگا وفا ضرور>
    text <اللہ جلد شام ہو روز حساب کی>
  block
    text <بجلی وہ چیز ہی نہیں جس سے حسیں ڈریں>
    text <کچھ درد کی چمک ہے جھلک اضطراب کی>
  block
    text <وہ شام و صبح صدقے ہو جن پر بہار گل>
    text <چن چن کے ساتھ لائے ہیں راتیں شباب کی>
  block
    text <جنت کے خواب دیکھ کے آتی ہیں ہم کو یاد>
    text <رندانہ صحبتیں وہ کباب و شراب کی>
  block
    text <آئینہ دیکھتے ہیں مجھے دیکھ دیکھ کر>
    text <یہ داد مل رہی ہے مرے انتخاب کی>
  block
    text <لے اپنے سر وبال نہ اوروں کا حشر میں>
    text <بار گنہ اٹھائے نہ میزاں حساب کی>
  block
    text <اے طور سوز برق سمجھتے ہیں ہم تجھے>
    text <تجھ میں تو شوخیاں ہیں کسی کے حجاب کی>
  block
    text <دعوے ہے ہمسری کا سر کج کلاہ سے>
    text <اے دست موج اتار لے ٹوپی حباب کی>
  block
    text <بجلی گرائیں طور پر آواز ہی سے وہ>
    text <ٹھہرے کبھی تو ہم سے سوال و جواب کی>
  block
    text <پھر بھی تو کچھ ثبات کو اس کے ضرر نہیں>
    text <الٹی رواں ہے بحر میں کشتی حباب کی>
  block
    text <مے سے کہیں سوا ہے پس توبہ مے کشو>
    text <آ جائے دور ہی سے کہیں بو شراب کی>
  block
    text <سو حشر نذر گوشۂ داماں ہیں ہر نفس>
    text <اے شوق دید حد ہی نہیں اضطراب کی>
  block
    text <تلخی کا نزع کی تو کچھ احساس ہو سکے>
    text <اتنی تو میرے منہ میں ہو تلخی شراب کی>
  block
    text <تم کیا ہو ہم نے قلقل مینا سے واعظو>
    text <باتیں بہت سنی ہیں عذاب و ثواب کی>
  block
    text <دور مے کہن کا اثر ہے یہ اے ریاضؔ>
    text <ہے آج بھی جوان طبیعت جناب کی>
