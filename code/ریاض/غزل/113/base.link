
text <خدا کرے رہے جاری پیام یار نثار>
  block
    text <خدا کرے رہے جاری پیام یار نثار>
    text <کہ تیرے بعد یہ ہے تیری یادگار نثار>
  block
    text <کسی کی بھی نہیں سنتے ہیں آج یار نثار>
    text <ہزار کوئی پکارا کرے نثار نثار>
  block
    text <چھلکتے جام ہیں حوریں ہیں باغ جنت ہے>
    text <اڑا رہے ہیں مزے کیا تہہ مزار نثار>
  block
    text <دم اخیر کچھ اس طرح پھیر لیں آنکھیں>
    text <نہ تھے زمانے میں گویا کسی کے یار نثار>
  block
    text <روا روی میں اتارے نہ عکس بھی اترا>
    text <ہوا کے گھوڑے پر آئے تھے کیا سوار نثار>
  block
    text <یہ اس کی شان کریمی نثار کو بخشا>
    text <ہزار بار فدا ہیں ہزار بار نثار>
  block
    text <بچھڑنے والو کبھی تم نہ چھوڑنا دامن>
    text <چلے ہیں لوٹنے فردوس کی بہار نثار>
  block
    text <ابھی یہ پھوٹ کے روئے نہ لوں جو ضبط سے کام>
    text <بھری ہے مجھ سے بہت چشم اشک بار نثار>
  block
    text <ریاضؔ فاتحہ پڑھنے نہ تم گئے اب تک>
    text <تمہارے واسطے ہیں محو انتظار نثار>
