
text <یہ بلا میرے سر چڑھی ہی نہیں>
  block
    text <یہ بلا میرے سر چڑھی ہی نہیں>
    text <میں نے کچے گھڑے کی پی ہی نہیں>
  block
    text <آگ ایسی کبھی لگی ہی نہیں>
    text <کہ لگی دل کی پھر بجھی ہی نہیں>
  block
    text <پی بھی یوں جیسے میں نے پی ہی نہیں>
    text <منہ سے میرے کبھی لگی ہی نہیں>
  block
    text <دل نہ جب تک ہوا شریک حنا>
    text <مہندی ان کی کبھی پسی ہی نہیں>
  block
    text <شکن زلف حلقۂ گیسو>
    text <بیڑیاں بھی ہیں ہتھکڑی ہی نہیں>
  block
    text <کون لیتا بلائیں پیکاں کی>
    text <آرزو کوئی دل میں تھی ہی نہیں>
  block
    text <کس قدر ہوں بنا ہوا میں بھی>
    text <جیسے میں نے شراب پی ہی نہیں>
  block
    text <دل میں کیا آئے کیا چلے دل سے>
    text <تم نے چٹکی تو کوئی لی ہی نہیں>
  block
    text <صبح کا جھٹپٹا تھا شام نہ تھی>
    text <وصل کی رات رات تھی ہی نہیں>
  block
    text <کیوں سنے شیخ قلقل مینا>
    text <اس نے ایسی کبھی سنی ہی نہیں>
  block
    text <آئے آنے کو فصل گل سو بار>
    text <میرے دل کی کلی کھلی ہی نہیں>
  block
    text <ہائے سبزے میں وہ سیہ بوتل>
    text <کبھی ایسی گھٹا اٹھی ہی نہیں>
  block
    text <لاگ بھی دل سے ہے لگاؤ کے ساتھ>
    text <دشمنی بھی ہے دوستی ہی نہیں>
  block
    text <منہ لگانا مرا اک آفت تھا>
    text <خم میں وہ چیز جیسے تھی ہی نہیں>
  block
    text <بزم آرائے حشر کے صدقے>
    text <محفل ایسی کبھی جمی ہی نہیں>
  block
    text <کچھ مزے میں ہم آ گئے ایسے>
    text <توبہ پینے سے ہم نے کی ہی نہیں>
  block
    text <کوئی نا خوش ریاضؔ سے کیوں ہو>
    text <اس روش کا وہ آدمی ہی نہیں>
