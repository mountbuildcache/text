
text <جو تھے ہاتھ مہندی لگانے کے قابل>
  block
    text <جو تھے ہاتھ مہندی لگانے کے قابل>
    text <ہوئے آج خنجر اٹھانے کے قابل>
  block
    text <عنادل بھی کلیاں بھی گل بھی صبا بھی>
    text <یہ صحبت ہے ہنسنے ہنسانے کے قابل>
  block
    text <حنا بن کے میں چوم لوں دست نازک>
    text <ترے ہاتھ ہیں رنگ لانے کے قابل>
  block
    text <جوانی کا اب رنگ کچھ آ چلا ہے>
    text <وہ اب ہو چلے ہیں ستانے کے قابل>
  block
    text <مجھے دیکھ کر دخت رز تن رہی ہے>
    text <یہ کھنچ کر ہوئی ہے اڑانے کے قابل>
  block
    text <قیامت میں دیکھیں گے کیوں کر انہیں ہم>
    text <نہیں شرم سے آنکھ اٹھانے کے قابل>
  block
    text <بنائیں نہ اب اس کو اب شمع محفل>
    text <جلا دل نہیں ہے جلانے کے قابل>
  block
    text <چمن میں اڑا ان کو اے باد صرصر>
    text <مرے ٹوٹے پر ہیں اڑانے کے قابل>
  block
    text <بنے شعلے بجلی کے قسمت سے میری>
    text <جو تنکے تھے کچھ آشیانے کے قابل>
  block
    text <بڑھاپے میں ثابت ہوئے دزد مے ہم>
    text <نہ آنے کے قابل نہ جانے کے قابل>
  block
    text <یہ کہتی ہے حضرت کی ریش حنائی>
    text <ریاضؔ اب بھی ہیں رنگ لانے کے قابل>
