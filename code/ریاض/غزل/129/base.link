
text <میں اٹھا رکھوں نہ کچھ ان کے لیے>
  block
    text <میں اٹھا رکھوں نہ کچھ ان کے لیے>
    text <یہ حسیں مل جائیں دو دن کے لئے>
  block
    text <وعدۂ فردا کے سچے مل گئے>
    text <اب اٹھا رکھوں میں کس دن کے لئے>
  block
    text <کل کے وعدے پر نہ دے وہ مے فروش>
    text <جس نے توڑے ہم سے گن گن کے لئے>
  block
    text <قورمہ مرغ سحر کا وصل میں>
    text <بھیج دیتا ہوں موذن کے لئے>
  block
    text <یہ نہ کہنے کو ہو بے گنتی دیئے>
    text <میں نے بوسے ان کے گن گن کے لیے>
  block
    text <منہ جھلسنے کو خزاں کا عندلیب>
    text <آشیاں میں بیٹھے ہیں تنکے لئے>
  block
    text <مے کشو واعظ مرے سر ہو گیا>
    text <کوئی تدبیر اس پڑھے جن کے لیے>
  block
    text <یہ ریاضؔ ان کے بہت تھے منہ لگے>
    text <اٹھ رہا کیا آج کچھ دن کے لیے>
