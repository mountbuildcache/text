
text <پایا جو تجھے تو کھو گئے ہم>
  block
    text <پایا جو تجھے تو کھو گئے ہم>
    text <بیدار ہوئے تو سو گئے ہم>
  block
    text <دل میں لئے غیر کو گئے ہم>
    text <ایک آئے عدم سے دو گئے ہم>
  block
    text <محشر میں لگی بجھانے آئے شیخ>
    text <سیدھے تسنیم کو گئے ہم>
  block
    text <سمجھے نہ وہ زخم و داغ دل ہے>
    text <لے کر نئے پھول دو گئے ہم>
  block
    text <بھر کر دم نزع اک دم سرد>
    text <جنت کی ہوا میں سو گئے ہم>
  block
    text <اب دشت نور و عشق جو ہو>
    text <اس راہ میں کانٹے بو گئے ہم>
  block
    text <کوثر کا تھا ذکر حوض مے پر>
    text <ہم کہہ کے گرے کہ لو گئے ہم>
  block
    text <اللہ بچائے دخت رز سے>
    text <یہ آئی کہ مست ہو گئے ہم>
  block
    text <اب کشمکش حساب کیسی>
    text <کچھ حشر میں آ کے کھو گئے ہم>
  block
    text <سو کعبہ دین تھے جلوہ افروز>
    text <خم خانہ میں آج جو گئے ہم>
  block
    text <میخانے میں جب کبھی ہم آئے>
    text <داڑھی رو کر بھگو گئے ہم>
  block
    text <اس حج میں وہ بت بھی ساتھ ہوگا>
    text <یہ سچ ہے ریاضؔ تو گئے ہم>
