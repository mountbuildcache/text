
text <جس دن سے حرام ہو گئی ہے>
  block
    text <جس دن سے حرام ہو گئی ہے>
    text <مے خلد مقام ہو گئی ہے>
  block
    text <قابو میں ہے ان کے وصل کا دن>
    text <جب آئے ہیں شام ہو گئی ہے>
  block
    text <افتاد چمن یہ ہے کہ بلبل>
    text <خود ہی تہ دام ہو گئی ہے>
  block
    text <توبہ سے گھٹی یہ قدر و قیمت>
    text <مے دام کے دام ہو گئی ہے>
  block
    text <آتی ہے قیامت اس گلی میں>
    text <پامال خرام ہو گئی ہے>
  block
    text <توبہ سے ہماری بوتل اچھی>
    text <جب ٹوٹی ہے جام ہو گئی ہے>
  block
    text <کچھ زہر نہ تھی شراب انگور>
    text <کیا چیز حرام ہو گئی ہے>
  block
    text <لب تک جو کبھی نہ آئے وہ آہ>
    text <اونچی سو بام ہو گئی ہے>
  block
    text <مے نوش ضرور ہیں وہ نا اہل>
    text <جن پر یہ حرام ہو گئی ہے>
  block
    text <بجھ بجھ کے جلی تھی قبر پر شمع>
    text <جل جل کے تمام ہو گئی ہے>
  block
    text <آ جائے اسے جو آئے مجھ تک>
    text <موت ان کا پیام ہو گئی ہے>
  block
    text <ہر بات میں ہونٹھ پر ہے دشنام>
    text <اب حسن کلام ہو گئی ہے>
  block
    text <سر خم ہے حرم میں سوئے طیبہ>
    text <کچھ خوئے سلام ہو گئی ہے>
  block
    text <دولت دل کی بتو ہے محفوظ>
    text <اللہ کے نام ہو گئی ہے>
  block
    text <پھر پھر کے نظر ہوئی ہے صدقے>
    text <جم کر خط جام ہو گئی ہے>
  block
    text <ہے دور ابھی ریاضؔ منزل>
    text <دن ختم ہے شام ہو گئی ہے>
