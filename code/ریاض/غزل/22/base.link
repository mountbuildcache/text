
text <لے اڑے گیسو پریشانی مری>
  block
    text <لے اڑے گیسو پریشانی مری>
    text <آئنے لے بھاگے حیرانی مری>
  block
    text <کہہ اٹھا جوبن کہ بس بس ہو چکی>
    text <نیچی نظروں سے نگہبانی مری>
  block
    text <بام پر کہہ آئے جا کر آہ گرم>
    text <بڑھ کے بجلی سے ہے جولانی مری>
  block
    text <گیسوؤں سے ان کے اچھی غم کی رات>
    text <میں فدا اس پر وہ دیوانی مری>
  block
    text <پیارے پیارے منہ سے پھر کہہ دے ذرا>
    text <ہو مبارک تجھ کو مہمانی مری>
  block
    text <ساتھ میرے دل بھی مٹی ہو چکا>
    text <تیرے صدقے خاک کیوں چھانی مری>
  block
    text <اتنی مدت میں بچھڑ کر دل ملا>
    text <دیر تک صورت نہ پہچانی مری>
  block
    text <تھک گئے وہ رک گیا خنجر ریاضؔ>
    text <اب بڑی مشکل ہے آسانی مری>
