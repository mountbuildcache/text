
text <پردے پردے میں یہ کر لیتی ہیں راہیں کیوں کر>
  block
    text <پردے پردے میں یہ کر لیتی ہیں راہیں کیوں کر>
    text <پار ہو جاتی ہیں سینے کی نگاہیں کیوں کر>
  block
    text <دل میں آنے کی نکل آتی ہیں راہیں کیوں کر>
    text <اوپر اٹھ جاتی ہیں وہ نیچی نگاہیں کیوں کر>
  block
    text <کر لیا کرتے تھے دل کھول کے آہیں کیوں کر>
    text <اب یہ رونا ہے کراہیں تو کراہیں کیوں کر>
  block
    text <گدگدانے نہیں آتی ہیں سر بام تمہیں>
    text <عرش پر کھیلتی ہیں جا کے یہ آہیں کیوں کر>
  block
    text <نکلیں گھونگھٹ میں یہ مژگاں کے جو نکلیں بھی کبھی>
    text <شوخ ہو جاتی ہیں شرمیلی نگاہیں کیوں کر>
  block
    text <تو بھی جانے کہ ملا چاہنے والا تجھ کو>
    text <تو بتا دے ترے صدقے تجھے چاہیں کیوں کر>
  block
    text <کیا خبر ہے تجھے او چین سے سونے والے>
    text <کہ دم سرد بنا کرتی ہے آہیں کیوں کر>
  block
    text <طور والو سے لب بام ہیں آنے والے>
    text <دیکھیں لڑتی ہیں نگاہوں سے نگاہیں کیوں کر>
  block
    text <شوق ادھر شرم ادھر بات نئی رات نئی>
    text <دیکھیں ملتی ہیں نگاہوں سے نگاہیں کیوں کر>
  block
    text <یہ امنگیں یہ ترنگیں یہ جوانی یہ شباب>
    text <توبہ کر کے یہ بتاؤ کہ نباہیں کیوں کر>
  block
    text <شرم کے پتلے کو آ جاتی ہے کیوں کر شوخی>
    text <بجلیاں بنتی ہیں شرمیلی نگاہیں کیوں کر>
  block
    text <ہم ریاضؔ اوروں سے خوددار سوا ہیں لیکن>
    text <رہ کے معشوقوں میں ہم وضع نباہیں کیوں کر>
