
text <کیا ہوئی میری جوانی جوش پر آئی ہوئی>
  block
    text <کیا ہوئی میری جوانی جوش پر آئی ہوئی>
    text <ہائے وہ نازک گلابی میری چھلکائی ہوئی>
  block
    text <جلوہ گہ میں آج یہ کس کی تماشائی ہوئی>
    text <طور سے ہم لے کے آئے آنکھ پتھرائی ہوئی>
  block
    text <حشر میں فتنوں سے اچھی بزم آرائی ہوئی>
    text <آ کے دنیا خود تماشا خود تماشائی ہوئی>
  block
    text <یہ بھی شامت تھی مرے اعمال کی لائی ہوئی>
    text <سب سے پہلے حشر کے دن میری رسوائی ہوئی>
  block
    text <میں چلا دوزخ کو لیکن اس کی رحمت دیکھ لے>
    text <آنکھ میری سوئے کوثر آج للچائی ہوئی>
  block
    text <اس کی ٹھوکر کے نشاں سب بن گئے داغ سجود>
    text <یہ جبیں ہے کس بت کافر کی ٹھکرائی ہوئی>
  block
    text <حشر میں قاتل نے دیکھی ہے لہو کی کوئی چھینٹ>
    text <سوئے دامن کیوں جھکی ہے آنکھ شرمائی ہوئی>
  block
    text <تازگی سی آ گئی ان کا تبسم دیکھ کر>
    text <کھل اٹھیں کلیاں مرے مدفن کی مرجھائی ہوئی>
  block
    text <رہ گئی یاد جوانی وہ جوانی اب کہاں>
    text <داغ دامن ہے مٹے سرجوش چھلکائی ہوئی>
  block
    text <دیکھتے وہ بھی تو آ جاتے ضرور آنکھوں میں اشک>
    text <دل سے رخصت اس طرح دل کی شکیبائی ہوئی>
  block
    text <اے قیامت آ بھی تیرا ہو رہا ہے انتظار>
    text <ان کے در پر لاش اک رکھی ہے کفنائی ہوئی>
  block
    text <نیم عریاں کچھ نمائش حسن کی تھی وصل میں>
    text <چھیڑنے کو رات حیلہ ان کی انگڑائی ہوئی>
  block
    text <خاک پھانکی مسجدوں میں جا رہے جب ہم کبھی>
    text <مے کدوں میں آ رہے تو بادہ پیمائی ہوئی>
  block
    text <ہر لحد سے صاف ملتا ہے قیامت کا جواب>
    text <خاک در در چھانتی ہے ان کی ٹھکرائی ہوئی>
  block
    text <منزلوں پیچھے ہیں راہ عشق میں فرہاد و قیس>
    text <یہ ہنسیں اس کو اب ایسی میری رسوائی ہوئی>
  block
    text <رات دن انگڑائیاں وہ لیں مری آغوش میں>
    text <جن حسینوں کے لئے پیدا یہ انگڑائی ہوئی>
  block
    text <وہ بھی گھبرائے ہوئے تھی بات بھی تھی شرم کی>
    text <رہ گئی ہونٹھوں میں دب کر ہونٹھ تک آئی ہوئی>
  block
    text <نام ہے مے بو نہیں تلخی نہیں تیزی نہیں>
    text <مدتوں زاہد نے پی ہے میری کھنچوائی ہوئی>
  block
    text <ہے نمایاں آج سب مینا پرستوں میں ریاضؔ>
    text <جام جم سے بڑھ کے قدر جام بینائی ہوئی>
