
text <آپ کے پہلو میں دشمن سو چکا>
  block
    text <آپ کے پہلو میں دشمن سو چکا>
    text <جائیے ہونا تھا جو کچھ ہو چکا>
  block
    text <ہنستی ہے تقدیر ہنس لے ان کے ساتھ>
    text <دل مجھے میں اپنے دل کو رو چکا>
  block
    text <ہاتھ رکھا میں نے سوتے میں کہاں>
    text <بولے وہ جھنجھلا کے اب میں سو چکا>
  block
    text <حشر میں آنا تھا پہلے سے ہمیں>
    text <ہم کب آئے جب تماشا ہو چکا>
  block
    text <خار اس دل نے مجھے کیا کیا دیے>
    text <میرے حق میں یہ بھی کانٹے ہو چکا>
  block
    text <اب جو گھٹتا ہے گھٹے طوفان اشک>
    text <اپنی قسمت کا لکھا میں دھو چکا>
  block
    text <بک گیا عمامہ ہو کر رہن مے>
    text <بوجھ اترا سر سے جھگڑا تو چکا>
  block
    text <توبہ کی عصیاں سے اب پوچھے گا کون>
    text <جمع کی تھی جتنی دولت کھو چکا>
  block
    text <آفتاب حشر کب چمکا ریاضؔ>
    text <داغ مے دامن سے جب میں دھو چکا>
