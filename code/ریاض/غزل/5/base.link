
text <کوئی منہ چوم لے گا اس نہیں پر>
  block
    text <کوئی منہ چوم لے گا اس نہیں پر>
    text <شکن رہ جائے گی یوں ہی جبیں پر>
  block
    text <گری تھی آج تو بجلی ہمیں پر>
    text <یہ کہئے جھک پڑے وہ ہم نشیں پر>
  block
    text <لہو بیکس کا مقتل کی زمیں پر>
    text <نہ دامن پر نہ ان کی آستیں پر>
  block
    text <بلائیں بن کے وہ آئیں ہمیں پر>
    text <دعائیں جو گئیں عرش بریں پر>
  block
    text <یہ قسمت داغ جس میں درد جس میں>
    text <وہ دل ہو لوٹ دست نازنیں پر>
  block
    text <رلا کر مجھ کو پونچھے اشک دشمن>
    text <رہا دھبا یہ ان کی آستیں پر>
  block
    text <اڑائے پھرتی ہے ان کو جوانی>
    text <قدم پڑتا نہیں ان کا زمیں پر>
  block
    text <ارے او چرخ دینے کے لئے داغ>
    text <بہت ہیں چاند کے ٹکڑے زمیں پر>
  block
    text <نزاکت کوستی ہے مجھ کو کیا کیا>
    text <طبیعت آئی اچھی نازنیں پر>
  block
    text <تمنائے اثر او چشم حسرت>
    text <اٹھا رکھ اب نگاہ واپسیں پر>
  block
    text <دھری رہ جائے گی یوں ہی شب وصل>
    text <نہیں لب پر شکن ان کی جبیں پر>
  block
    text <خدا جانے دکھائے گی یہ کیا رنگ>
    text <دعائیں جمع ہیں عرش بریں پر>
  block
    text <نگاہ شوق گرم اتنی کہ بجلی>
    text <نہ آنچ آئے کہیں اس نازنیں پر>
  block
    text <مجھے ہے خون کا دعویٰ مجھے ہے>
    text <انہیں پر داور محشر انہیں پر>
  block
    text <ریاضؔ اچھے مسلماں آپ بھی ہیں>
    text <کہ دل آیا بھی تو کافر حسیں پر>
