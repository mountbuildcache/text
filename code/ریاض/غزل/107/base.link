
text <ہنگام نزع گریہ یہاں بے کسی کا تھا>
  block
    text <ہنگام نزع گریہ یہاں بے کسی کا تھا>
    text <تم ہنس پڑے یہ کون سا موقع ہنسی کا تھا>
  block
    text <اٹھا نہ میری گور سے دشمن بھی بیٹھ کر>
    text <کیا عالم آج ہائے مری بیکسی کا تھا>
  block
    text <چھایا ہے آسماں کی طرح قبر غیر پر>
    text <دل میں مرے غبار بھرا جو کبھی کا تھا>
  block
    text <دل نے مجھے خراب کیا کوئے یار میں>
    text <دشمن پر اعتبار مجھے دوستی کا تھا>
  block
    text <صحرا میں پھر رہے تھے سلیماں بنے ہوئے>
    text <جس کو جنون کہتے ہیں سایہ پری کا تھا>
  block
    text <دکھ جائے گا دل اس لئے جاری ہوئے نہ اشک>
    text <دیکھو تو پاس نزع میں کتنا کسی کا تھا>
  block
    text <یہ اپنی وضع اور یہ دشنام سے فروش>
    text <سن کر جو پی گئے یہ مزا مفلسی کا تھا>
  block
    text <جس انجمن میں بیٹھ گیا رونق آ گئی>
    text <کچھ آدمی ریاضؔ عجب دل لگی کا تھا>
