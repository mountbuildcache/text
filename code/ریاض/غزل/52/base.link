
text <یہ جتنی دیر ہوئی شیخ کو وضو کرتے>
  block
    text <یہ جتنی دیر ہوئی شیخ کو وضو کرتے>
    text <ہم اتنی دیر میں خالی خم و سبو کرتے>
  block
    text <شکار بھی بط مے کا کنار جو کرتے>
    text <وہیں نماز بھی پڑھتے وہیں وضو کرتے>
  block
    text <کلیم بات بڑھاتے نہ گفتگو کرتے>
    text <لب خموش سے اظہار آرزو کرتے>
  block
    text <حسین بھی ہوں خوش آواز بھی فرشتہ قبر>
    text <کٹی ہے عمر حسینوں سے گفتگو کرتے>
  block
    text <ہماری بھول کا ساگر یہ گل اگر بنتے>
    text <تو اور رنگ سے اظہار رنگ و بو کرتے>
  block
    text <گراتے یوں ہی سر طور بجلیاں ہم پر>
    text <اگر حجاب تھا پردے سے گفتگو کرتے>
  block
    text <یہ داغ مے ہیں برے پھیلتے سر دامن>
    text <جو آب زمزم و کوثر سے ہم وضو کرتے>
  block
    text <ہمیں خدا کے سوا کچھ نظر نہیں آتا>
    text <نکل گئے ہیں بہت دور جستجو کرتے>
  block
    text <پڑی ہے خوئے صبوحی دراز ہے شب گور>
    text <اٹھیں گے حشر کے دن ہم سبو سبو کرتے>
  block
    text <مسک گیا ہے کسی کا ذرا سا دامن گل>
    text <جگہ جگہ سے سسکتا جو تم رفو کرتے>
  block
    text <بقدر ظرف وضو مے جو ملتی پانی سی>
    text <سیاہ رو بھی دم حشر شست و شو کرتے>
  block
    text <نہ تھا شباب کمر میں ریاضؔ زر ہوتا>
    text <تو دن بڑھاپے کے بھی نذر لکھنٔو کرتے>
