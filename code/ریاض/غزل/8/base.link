
text <مجھ کو دیکھا تو ہنس کے کہتے ہیں>
  block
    text <مجھ کو دیکھا تو ہنس کے کہتے ہیں>
    text <اشک اب بے سبب بھی بہتے ہیں>
  block
    text <ان کے کوچے میں خوش وہ رہتے ہیں>
    text <ہر طرح کے جو رنج سہتے ہیں>
  block
    text <جن کے دل میں ہے درد دنیا کا>
    text <وہی دنیا میں زندہ رہتے ہیں>
  block
    text <مے کدہ کیوں ہے قبلۂ حاجات>
    text <وہ مجھے بےوقوف کہتے ہیں>
  block
    text <جو مٹاتے ہیں خود کو جیتے جی>
    text <وہی مر کر بھی زندہ رہتے ہیں>
  block
    text <دیجئے کیوں ریاضؔ کو تکلیف>
    text <شعر سنتے ہیں وہ نہ کہتے ہیں>
