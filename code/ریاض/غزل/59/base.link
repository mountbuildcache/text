
text <فریاد جنوں اور ہے بلبل کی فغاں اور>
  block
    text <فریاد جنوں اور ہے بلبل کی فغاں اور>
    text <صحرا کی زباں اور ہے گلشن کی زباں اور>
  block
    text <کٹ جائے زباں تیری تو ہو گرم زباں اور ہے>
    text <اللہ نے دی ہے تجھے اے شمع زباں اور>
  block
    text <جنت بھی ہے دوزخ بھی ہے سینے میں ہمارے>
    text <یہ داغ نہاں اور ہے یہ سوز نہاں اور>
  block
    text <ہو جائے سچ افلاس میں سنتا ہوں رہے گا>
    text <دو چار مہینے ابھی ماہ رمضاں اور>
  block
    text <آغاز محبت میں یہ دل خون ہوا ہے>
    text <روئیں گے ابھی دیدۂ خوں نابہ فشاں اور>
  block
    text <دنیا میں اب ایسا قدر انداز نہیں ہے>
    text <ہوتے ہی ہدف دل کے چڑھی ان کی کماں اور>
  block
    text <جو پیتے ہیں پیتے نہیں وہ بھی رمضان میں>
    text <سنتا ہوں کوئی بند ہوئی مے کی دکاں اور>
  block
    text <اچھا ہے رہیں جا کے لگ دونوں جہاں سے>
    text <عشاق کے رہنے کو بنے ایک جہاں اور>
  block
    text <پینے کا مزا جب ہے کہ منہ خم سے لگا ہے>
    text <مجھ رند سے ساقی یہ کہے جائے کہ ہاں اور>
  block
    text <نکلا ہے مرا نام کہ بے نام و نشاں ہوں>
    text <مجھ سا بھی نہ ہوگا کوئی بے نام و نشاں اور>
  block
    text <سنتا ہوں مسلمانوں میں اب مانگ بہت ہے>
    text <ڈرتا ہوں مئے ناب نہ ہو جائے گراں اور>
  block
    text <پہنچے در و دیوار کو نقصان تو کیا غم>
    text <رونے کے لیے لیں گے کرائے کا مکاں اور>
  block
    text <تیز آتش سیال ہے پہلے سے زیادہ>
    text <اب آگ لگائے نہ ذرا پیر مغاں اور>
  block
    text <دی ہم نے جگہ دل کو بھی آنکھوں کے برابر>
    text <آنکھوں میں سماتے نہیں وہ ہو کے جواں اور>
  block
    text <مرنے کا ریاضؔ اپنے ذرا نام نہ لینا>
    text <جینا ابھی مر مر کے تجھے ہے مری جاں اور>
