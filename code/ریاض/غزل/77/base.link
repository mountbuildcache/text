
text <اس حسن کا شیدا ہوں اس حسن کا دیوانہ>
  block
    text <اس حسن کا شیدا ہوں اس حسن کا دیوانہ>
    text <ہر گل ہے جہاں بلبل ہر شمع ہے پروانہ>
  block
    text <پتھر پڑیں دونوں پر کعبہ ہو کہ بت خانہ>
    text <دونوں سے کہیں اچھا دیوانے کا پروانہ>
  block
    text <کہتا ہے انا لیلیٰ کیسا ہے یہ دیوانہ>
    text <نبھنے کا نہیں دو دن اب قیس سے یارانہ>
  block
    text <کعبہ ہو کلیسا ہو دل ہو کہ صنم خانہ>
    text <جلوہ ہو جہاں تیرا آباد وہ کاشانہ>
  block
    text <چھوٹا سا مرا دل ہے ٹوٹا سا مرا دل ہے>
    text <صورت میں تو پیمانہ وسعت میں ہے مے خانہ>
  block
    text <دل سے ہے لگی یہ لو اک ذرہ برابر ضو>
    text <پڑ جائے ترا پرتو اے جلوۂ جانانہ>
  block
    text <بیگانہ یگانہ ہے دل آئینہ خانہ ہے>
    text <کعبے کا یہ کعبہ ہے بت خانے کا بت خانہ>
  block
    text <ہے جوش جنوں پر وہ اے عشق خرد آگہ>
    text <فرزانہ ہے دیوانہ دیوانہ ہے فرزانہ>
  block
    text <فرہاد بھی مجنوں بھی لیتے ہیں قدم میرے>
    text <ایسا بھی نہ ہو کوئی اس عشق میں دیوانہ>
  block
    text <یاد آئی بہت ہم کو ٹوٹی ہوئی توبہ بھی>
    text <دیکھا جو کہیں ہم نے ٹوٹا ہوا پیمانہ>
  block
    text <شیشے کی پری تجھ میں کیا حسن کا عالم ہے>
    text <ساقی نہ ہو پھر بھی تو یہ گھر ہے پری خانہ>
  block
    text <دے کوئی سکھی داتا مے خانہ بڑا گھر ہے>
    text <آتا ہے صدا دیتا شب کو کوئی مستانہ>
  block
    text <بہکے ہوئے لوگوں میں سب سے ہیں ریاضؔ اچھے>
    text <رفتار ہے مستانہ گفتار ہے رندانہ>
