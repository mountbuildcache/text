
text <منہ زیر تاک کھولا واعظ بہت ہی چوکا>
  block
    text <منہ زیر تاک کھولا واعظ بہت ہی چوکا>
    text <بیلوں نے داڑھی پکڑی خوشوں نے منہ میں تھوکا>
  block
    text <کہتا ہے کیوں انا الحق جو قطرہ ہے لہو کا>
    text <منہ کھل گیا ہے شاید میری رگ گلو کا>
  block
    text <شوخی جو برق کی ہے گرمی شرار کی ہے>
    text <کچھ کہہ رہا ہے موسیٰ انداز گفتگو کا>
  block
    text <دھونا ہے وقت آخر منہ کی مجھے سیاہی>
    text <اے اشک شرم اب بھی موقع ہے شست و شو کا>
  block
    text <کیوں طفل اشک لپٹے اے دل نہ آستیں سے>
    text <پروردہ ہے یہ میرے دامان آرزو کا>
  block
    text <ساقی بہار در کف پھول آئے میکدے سے>
    text <طوفان اٹھ رہا ہے گلشن میں رنگ و بو کا>
  block
    text <واعظ تجھے خبر ہے مے خانہ کس کا گھر ہے>
    text <خم اس کی پشت پر ہے کھلوا نہ منہ سبو کا>
  block
    text <میرے بدن کے روئیں آواز دیں گے ہو کی>
    text <صحرا میں گھر ہے میرا گھر ہے مقام ہو کا>
  block
    text <یکساں ہے خوں چکانی یکساں ہے خوں فشانی>
    text <ہیں ایک دیدہ و دل یہ جوش ہے لہو کا>
  block
    text <سمجھے ہیں خضر جس کو صحرا نورد الفت>
    text <نقش فنا وہ اک ہے وہ پائے جستجو کا>
  block
    text <گردوں حباب اس میں غرق آفتاب اس میں>
    text <دل کی بساط کیا ہے ایک قطرہ ہے لہو کا>
  block
    text <کیوں اتنے اونچے جائیں کیوں الٹی منہ کی کھائیں>
    text <آتا ہے اپنے منہ پر جب آسماں کا تھوکا>
  block
    text <دونوں بہت ہیں نازک ان نازنیں بتوں سے>
    text <اللہ ہے نگہباں ایمان و آبرو کا>
  block
    text <انگور ہی میں اترا قسمت کا آب و دانہ>
    text <میں تھا اسی کا پیاسا میں تھا اسی کا بھوکا>
  block
    text <میں اے ریاضؔ خوش ہوں اک بوریا ہی میں ہوں>
    text <پہلے جو ظرف مے تھا اب ظرف ہے وضو کا>
