
text <یہ کوئی بات ہے سنتا نہ باغباں میری>
  block
    text <یہ کوئی بات ہے سنتا نہ باغباں میری>
    text <کہاں اثر میں وہ ڈوبی ہوئی فغاں میری>
  block
    text <چلی ہے آج سنانے انہیں فغاں میری>
    text <ارے ضرور یہ کٹوائے گی زباں میری>
  block
    text <ہلی زبان کہ بجلی ہے پھر فغاں میری>
    text <خدا کرے نہ قفس میں کھلے زباں میری>
  block
    text <وہ زلف کھول کے شرمائیں غیر کے گھر آج>
    text <کچھ اس ادا سے شب غم ہو مہماں میری>
  block
    text <مجھے یہ ڈر ہے نہ پھولے پھلے بہار میں یہ>
    text <جھکی ہوئی ہے بہت شاخ آشیاں میری>
  block
    text <غضب کا درد قیامت کا ہے اثر اس میں>
    text <خدا کسی کو نہ سنوائے داستاں میری>
  block
    text <یہ دیر میں نہیں بجتے ہیں خود بخود ناقوس>
    text <حرم میں گونج رہی ہے بتو اذاں میری>
  block
    text <تم اپنے بام سے فریاد کی اجازت دو>
    text <یہاں سے تو نہیں سنتا ہے آسماں میری>
  block
    text <کسی کے آنے کا اب انتظار کون کرے>
    text <پکارتی ہے مجھے مرگ ناگہاں میری>
  block
    text <کہے کہے نہ کہے کوئی مجھ کو کیا اس سے>
    text <سنیں سنیں نہ سنیں آپ داستاں میری>
  block
    text <وہ بولے حشر میں کھل کھیلنے کو کہتے ہیں>
    text <ستا رہی ہیں مجھے آج شوخیاں میری>
  block
    text <نہ دست ناز میں لو تیغ اس نزاکت سے>
    text <تمہارے بس کی نہیں جان ناتواں میری>
  block
    text <زبان میں بھی اثر ہے مرے بیاں میں بھی>
    text <سنیں نہ آپ مرے منہ سے داستاں میری>
  block
    text <جو بوسہ وصل میں مانگوں تو دیں سزا مجھ کو>
    text <جو لب ہلاؤں تو وہ کاٹ لیں زباں میری>
  block
    text <میں ناتواں بھی گیا آج بام تک ان کے>
    text <یہ زار تھا کہ مجھے لے اڑی فغاں میری>
  block
    text <شراب میں پس توبہ جو مانگوں بھولے سے>
    text <تو مے فروش کہے نذر ہے دکاں میری>
  block
    text <کچھ اب کی باغ میں اس دھوم سے بہار آئے>
    text <نہ باغباں کی سنوں میں نہ باغباں میری>
  block
    text <جو یہ کہا ہو مری آئی تجھ کو آ جائے>
    text <مجھے نصیب نہ ہو نیند پاسباں میری>
  block
    text <پیام موت کا ہے یاد انہیں مری کیسی>
    text <کچھ آج اور ہی کہتی ہیں ہچکیاں میری>
  block
    text <وہ بولے ابرو و مژگاں کو کیا ہوا شب وصل>
    text <دھرے رہے یوں ہی ناوک مرے کماں میری>
  block
    text <اٹھاؤں عفو کی لذت بھی لطف عصیاں بھی>
    text <مرے کریم یہ تقدیر ہے کہاں میری>
  block
    text <ستانے والے کو کچھ قدر ہو ستانے کی>
    text <انہیں ستائے جو مانے یہ آسماں میری>
  block
    text <وہ میں ہوں آج زمانے کو ناز ہے جس پر>
    text <ریاضؔ دھوم ہے جس کی وہ ہے زباں میری>
