
text <جوبن ان کا اٹھان پر کچھ ہے>
  block
    text <جوبن ان کا اٹھان پر کچھ ہے>
    text <اب مزاج آسمان پر کچھ ہے>
  block
    text <کیا ٹھکانا ہے بات کا ان کی>
    text <دل میں کچھ ہے زبان پر کچھ ہے>
  block
    text <وعدہ ہے غیر سے یہ حیلہ ہے>
    text <کام مجھ کو مکان پر کچھ ہے>
  block
    text <حور کا ذکر کیوں کیا دم مرگ>
    text <شبہ میرے بیان پر کچھ ہے>
  block
    text <گمشدہ دل نہ ہو کہیں میرا>
    text <ان کی محرم کی پان پر کچھ ہے>
  block
    text <ہو کے رسوا کسے کیا رسوا>
    text <ذکر سب کی زبان پر کچھ ہے>
  block
    text <کیوں نہ ہو شوق جلوۂ لب بام>
    text <اب جوانی اٹھان پر کچھ ہے>
  block
    text <کہو میہمان غم سے اب رخصت>
    text <قرض کیا میزبان پر کچھ ہے>
  block
    text <بنگ ہی دے جو مے نہیں واعظ>
    text <تیری اونچی دکان پر کچھ ہے>
  block
    text <میں نے گھورا تو ہمدموں سے کہا>
    text <دیکھو اس نوجوان پر کچھ ہے>
  block
    text <رکھ دیا ہاتھ ان سے یہ کہہ کر>
    text <ٹھہرو اے جان ران پر کچھ ہے>
  block
    text <کوئی چھپ کر گیا ہے غیر کے گھر>
    text <شک قدم کے نشان پر کچھ ہے>
  block
    text <بالے پہنے الٹ کے کانوں میں>
    text <اور گھبرائے کان پر کچھ ہے>
  block
    text <ہوں یہاں اس لیے دکن کو ریاضؔ>
    text <رشک ہندوستان پر کچھ ہے>
