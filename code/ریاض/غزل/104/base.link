
text <لے گیا گھر سے انہیں غیر کے گھر کا تعویذ>
  block
    text <لے گیا گھر سے انہیں غیر کے گھر کا تعویذ>
    text <ہم نے دیکھا نہ سنا ایسے اثر کا تعویذ>
  block
    text <دے کے بو زلف کی رکھ لو تہہ محرم دل کو>
    text <خواب میں پھر نہ ڈرو گے یہ ہے ڈر کا تعویذ>
  block
    text <صدقے تیرے مجھے تسکین سے تسکین ہوئی>
    text <خط ترا تھا کہ مرے درد جگر کا تعویذ>
  block
    text <ہو مبارک تجھے آنکھوں میں سمانا دن رات>
    text <زیب بازو رہے ہر وقت نظر کا تعویذ>
  block
    text <رہ گیا غیر کے گھر جائیے بھی لائیے بھی>
    text <آپ کے سر کی قسم آپ کے سر کا تعویذ>
  block
    text <باندھ لے بہر خدا اپنے بھرے بازو پر>
    text <نظر بد سے بچائے گا نظر کا تعویذ>
  block
    text <گھر گئے اپنے بتا کر وہ ہمیں راہ عدم>
    text <وصل کی شب کی نشانی ہے کمر کا تعویذ>
  block
    text <ہاتھ بھی آئیں تو ہے ہاتھ لگانا مشکل>
    text <سر‌ بازو ہے بندھا خاص اثر کا تعویذ>
  block
    text <ڈر سے ان کے بھرے بازو کئی کاغذ اترے>
    text <ہاتھ تھاما تھا شب وصل کہ سرکا تعویذ>
  block
    text <دل ہے اب مانگ کے آغوش میں دن رات ریاضؔ>
    text <یہ تو سر چڑھ کے بنا یار کے سر کا تعویذ>
