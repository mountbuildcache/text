
text <ضد ہماری دعا سے ہوتی ہے>
  block
    text <ضد ہماری دعا سے ہوتی ہے>
    text <ہم سے کیا اب خدا سے ہوتی ہے>
  block
    text <نامہ بر جائے گا ہوا سے تیز>
    text <شرط باد صبا سے ہوتی ہے>
  block
    text <نہ جفا سے ہے میرے دل کو قرار>
    text <نہ تسلی وفا سے ہوتی ہے>
  block
    text <سینے سے جب اڑاتی ہے آنچل>
    text <کھل کے باد صبا سے ہوتی ہے>
  block
    text <نزع میں ان سے پھیر لیں آنکھیں>
    text <چار آنکھ اب قضا سے ہوتی ہے>
  block
    text <سچ تو یہ ہے کہ رنج و غم سے نجات>
    text <بادۂ جانفزا سے ہوتی ہے>
  block
    text <چارہ گر اب دعا کو ہاتھ اٹھائیں>
    text <کہ اذیت دوا سے ہوتی ہے>
  block
    text <دونوں پس پس کے رنگ لاتے ہیں>
    text <چھیڑ دل سے حنا سے ہوتی ہے>
  block
    text <اے جنوں نوک جھونک کا ہے مزا>
    text <خار سے نقش پا سے ہوتی ہے>
  block
    text <بت الجھتے ہیں روز مجھ سے ریاضؔ>
    text <روز مجھ با خدا سے ہوتی ہے>
