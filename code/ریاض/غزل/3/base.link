
text <دل جلوں سے دل لگی اچھی نہیں>
  block
    text <دل جلوں سے دل لگی اچھی نہیں>
    text <رونے والوں سے ہنسی اچھی نہیں>
  block
    text <منہ بناتا ہے برا کیوں وقت وعظ>
    text <آج واعظ تو نے پی اچھی نہیں>
  block
    text <زلف یار اتنا نہ رکھ دل سے لگاؤ>
    text <دوستی نادان کی اچھی نہیں>
  block
    text <بت کدے سے مے کدہ اچھا مرا>
    text <بے خودی اچھی خودی اچھی نہیں>
  block
    text <مفلسوں کی زندگی کا ذکر کیا>
    text <مفلسی کی موت بھی اچھی نہیں>
  block
    text <اس قدر کھنچتی ہے کیوں اے زلف یار>
    text <لے کے دل اتنی کجی اچھی نہیں>
  block
    text <آئیں میری بزم ماتم میں وہ کیا>
    text <ہاتھ میں منہدی رچی اچھی نہیں>
  block
    text <شیخ کو دے دو مے بے رنگ و بو>
    text <اس کی قسمت سے کھینچی اچھی نہیں>
  block
    text <اک حسیں ہو دل کے بہلانے کو روز>
    text <روز کی یہ دل لگی اچھی نہیں>
  block
    text <ذرہ ذرہ آفتاب حشر ہے>
    text <حشر اچھا وہ گلی اچھی نہیں>
  block
    text <اہل محشر سے نہ الجھو تم ریاضؔ>
    text <حشر میں دیوانگی اچھی نہیں>
