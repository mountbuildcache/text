
text <چھوڑتی ہی نہیں مجھ کو شب فرقت میری>
  block
    text <چھوڑتی ہی نہیں مجھ کو شب فرقت میری>
    text <اے میں قربان اسے اتنی محبت میری>
  block
    text <کیوں کر اوپر اٹھیں آنکھیں مری اے حسرت دید>
    text <سر اٹھانے نہیں دیتی ہے ندامت میری>
  block
    text <پھوٹ کر رونے سے اشکوں کا مرا ہے پانی>
    text <بے بہار آئے کھلی جاتی ہے تربت میری>
  block
    text <وصل کی شب وہ ڈراتے ہیں یہ کہہ کہہ کے مجھے>
    text <تم ستاؤ تمہیں کوسے گی نزاکت میری>
  block
    text <جلوۂ یار نے بے ہوش کیا ہے مجھ کو>
    text <کچھ الگ نشۂ مے سے رہی غفلت میری>
  block
    text <آنکھ تاروں نے چرائی یہ نئی بات ہے آج>
    text <دیکھیے کٹتی ہے کیوں کر شب غربت میری>
  block
    text <رہن مے ہونے سے بچ جائے تو عزت رہ جائے>
    text <مول لے لے کوئی دستار فضیلت میری>
  block
    text <رہیں تا حشر یوں ہی مہندی لگے پاؤں کے نقش>
    text <چار پھولوں کی نہ محتاج ہو تربت میری>
  block
    text <تارے مجھ کو نظر آئیں نہ کہیں حشر کے دن>
    text <ڈر سے بڑھ جائے نہ حد سے شب فرقت میری>
  block
    text <چھیڑ کر مجمع زہاد کو ڈرتا ہوں ریاضؔ>
    text <کہنہ مسجد کی عوض ہو نہ مرمت میری>
