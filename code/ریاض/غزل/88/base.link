
text <وہ ہوں مٹھی میں ان کی دل ہو ہم ہوں>
  block
    text <وہ ہوں مٹھی میں ان کی دل ہو ہم ہوں>
    text <یوں ہی پردہ سا کچھ حائل ہو ہم ہوں>
  block
    text <ستائیں ہم اسی طرح جس طرح چاہیں>
    text <کوئی نشہ میں یوں غافل ہو ہم ہوں>
  block
    text <تمہارا بام رشک آسماں ہو>
    text <اگر تم ہو مہ کامل ہو ہم ہوں>
  block
    text <مزا خلوت کا آئے قتل گہہ میں>
    text <وہاں کوئی نہ ہو قاتل ہو ہم ہوں>
  block
    text <ہر اک گوشے میں جیسے حشر برپا>
    text <نئے فتنے ہوں وہ محفل ہو ہم ہوں>
  block
    text <نہیں پروا نہ سبزہ ہو لب جو>
    text <یہ مینا ہو لب ساحل ہو ہم ہوں>
  block
    text <ہمارے ہاتھ میں ہو تیغ قاتل>
    text <نہ ہو کوئی عدو بسمل ہو ہم ہوں>
  block
    text <گرہ ہو زلف کی دل میں ہمارے>
    text <ہمارا عقدۂ مشکل ہو ہم ہوں>
  block
    text <پرانے نجد میں اب ہوں نئے آج>
    text <نئی لیلیٰ نیا محمل ہو ہم ہوں>
  block
    text <یوں ہی ہم اپنی ہستی سے گزر جائیں>
    text <ہماری سعئ لا حاصل ہو ہم ہوں>
  block
    text <یہ کم بخت اک جہان آرزو ہے>
    text <نہ ہو کوئی ہمارا دل ہو ہم ہوں>
  block
    text <نہ ہم اٹھیں نہ کوئی ہاتھ اٹھائے>
    text <گلے پر خنجر قاتل ہو ہم ہوں>
  block
    text <یہ سہو و محو ہوں ہم سیر گل میں>
    text <ہر اک غنچہ ہمارا دل ہو ہم ہوں>
  block
    text <ریاضؔ اس شوخ کو بھی تم سنا دو>
    text <وہ کیا ہے چلبلا سا دل ہو ہم ہوں>
