
text <انہیں کے کام الٰہی مرا لہو آئے>
  block
    text <انہیں کے کام الٰہی مرا لہو آئے>
    text <رنگیں جو ہاتھ لہو میں حنا کی بو آئے>
  block
    text <مریض ہوش میں آئے نہ آئے تو آئے>
    text <جو تو نہ آئے ترے گیسوؤں کی بو آئے>
  block
    text <عتاب یار کا اس کے سوا جواب نہ تھا>
    text <ہم آئے تو لیے آئینہ رو بہ رو آئے>
  block
    text <نہ پی زبان سے میرا بھی ذکر کر دینا>
    text <کلیم طور پر ان سے جو گفتگو آئے>
  block
    text <نہ جھوٹ بول کہ ہم شام سے کل آئیں گے>
    text <نہ کھا قسم ارے جھوٹی کبھی جو تو آئے>
  block
    text <نماز ہوگی ادا دخت رز کے دامن پر>
    text <ہماری بزم میں جو آئے با وضو آئے>
  block
    text <طلب کیے کبھی ہم نے اگر پس توبہ>
    text <بہت بھرے ہوئے ہم سے خم و سبو آئے>
  block
    text <اترنے والے ابھی تک نہ بام سے اترے>
    text <تڑپنے والے تڑپ کر فلک کو چھو آئے>
  block
    text <گراں دماغ وہ ہیں بوئے گل کی تیزی سے>
    text <نسیم کہہ دے ذرا ہلکی ہو کے بو آئے>
  block
    text <نثار وصل کی راتیں اس ایک ساعت پر>
    text <ہم انتظار میں تیرے ہوں اور تو آئے>
  block
    text <یہ جانتے ہیں کہ نکلا ہوا ہے نام اس کا>
    text <حسین حشر میں کیوں میرے روبرو آئے>
  block
    text <کھلے جو کوئی تو کھل کر کسی سے باتیں ہوں>
    text <اٹھے حجاب تو کچھ لطف گفتگو آئے>
  block
    text <دلائے یاد جو وعدے تو بولے جھنجھلا کر>
    text <یہ اور حشر میں لینے کو آبرو آئے>
  block
    text <کبھی کی پی ہوئی کام آئے آج حشر کے دن>
    text <خدا کے سامنے مے نوش سرخ رو آئے>
  block
    text <ریاضؔ تھی جو مقدر میں باز گشت شباب>
    text <جوان ہونے کو پیری میں لکھنؤ آئے>
