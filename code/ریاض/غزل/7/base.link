
text <عکس پر یوں آنکھ ڈالی جائے گی>
  block
    text <عکس پر یوں آنکھ ڈالی جائے گی>
    text <سامنے کی چوٹ خالی جائے گی>
  block
    text <یہ قیامت بھی نکالی جائے گی>
    text <اس گلی سے کھا کے گالی جائے گی>
  block
    text <کعبے میں بوتل کھلے موقع کہاں>
    text <زمزمی سے آج ڈھالی جائے گی>
  block
    text <گل تو کیا ہیں تا قفس اے باد تند>
    text <پتہ پتہ ڈالی ڈالی جائے گی>
  block
    text <بزم ساقی میں اگر لغزش ہوئی>
    text <ہاتھ سے مے کی پیالی جائے گی>
  block
    text <گدگدانے کو کف پا دل کے ساتھ>
    text <آرزوئے پائمالی جائے گی>
  block
    text <وا در توبہ ہے تو جلدی ہے کیا>
    text <بات بگڑی کچھ بنا لی جائے گی>
  block
    text <مردہ کوئی آرزو اس دل میں ہے>
    text <کہہ گئے وہ جان ڈالی جائے گی>
  block
    text <میکدے ہم گھر سے جائیں گے ریاضؔ>
    text <ایک بوتل ساتھ خالی جائے گی>
