
text <جان نکلے گی مری جان بڑی مشکل سے>
  block
    text <جان نکلے گی مری جان بڑی مشکل سے>
    text <ہوگی مشکل مری آسان بڑی مشکل سے>
  block
    text <وہ مرے گھر رہے مہمان بڑی مشکل سے>
    text <رات نکلے مرے ارمان بڑی مشکل سے>
  block
    text <آنکھیں تلووں سے ملیں لے کے قدم آنکھوں پر>
    text <راہ پر آئے نگہبان بڑی مشکل سے>
  block
    text <تھا بہت ان کو گلوری کا اٹھانا مشکل>
    text <دست نازک سے دیا پان بڑی مشکل سے>
  block
    text <بڑھ کے درباں نے لیا آج بھی دامن میرا>
    text <کل چھڑایا تھا گریبان بڑی مشکل سے>
  block
    text <صحبت بد سے بچانے کا بتایا سب حال>
    text <آج مانے مرے احسان بڑی مشکل سے>
  block
    text <ظلم کو لطف سے تعبیر کریں گے دم حشر>
    text <جور سے ہوں گے پشیمان بڑی مشکل سے>
  block
    text <کوئی کافر ہو جو کل جائے سوئے دیر بتاں>
    text <کہ بچا آج ہی ایمان بڑی مشکل سے>
  block
    text <نہ رہے میں نے کلیجے میں جو رکھنا چاہا>
    text <دل میں ٹھہرے ترے پیکان بڑی مشکل سے>
  block
    text <دور ابھی منزل مقصود ہے کالے کوسوں>
    text <کچھ ہوئے قطع بیابان بڑی مشکل سے>
  block
    text <مان لیتے ہیں وہ مشکل سے بھی مشکل کوئی بات>
    text <کبھی آساں سے بھی آسان بڑی مشکل سے>
  block
    text <مے بہت رک کے مرے حلق سے اترے دم نزع>
    text <ابھی مشکل ہوئی آسان بڑی مشکل سے>
  block
    text <بے شب وصل یہ انداز نکلتے ہی نہیں>
    text <زلف ہوتی ہے پریشان بڑی مشکل سے>
  block
    text <دھار تلوار کی تھی جادۂ باریک نہ تھا>
    text <ہے ہوا حشر کا میدان بڑی مشکل سے>
  block
    text <رہتے ہیں ایسے ہی انسان فرشتے بن کر>
    text <آدمی بنتے ہیں انسان بڑی مشکل سے>
  block
    text <دل بسمل میں کچھ اس طرح ہوئے تھے پیوست>
    text <ٹوٹ کر نکلے ہیں پیکان بڑی مشکل سے>
  block
    text <یہی انداز یہی وضع جو رکھوگے ریاضؔ>
    text <لوگ سمجھیں گے مسلمان بڑی مشکل سے>
