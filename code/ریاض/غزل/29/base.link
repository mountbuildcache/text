
text <آئینہ دیکھتے ہی وہ دیوانہ ہو گیا>
  block
    text <آئینہ دیکھتے ہی وہ دیوانہ ہو گیا>
    text <دیکھا کسے کہ شمع سے پروانہ ہو گیا>
  block
    text <گل کر کے شمع سوئے تھے ہم نامراد آج>
    text <روشن کسی کے آنے سے کاشانہ ہو گیا>
  block
    text <دیوانہ قیس پہلے ہمیں چھیڑتا رہا>
    text <پھر رفتہ رفتہ نجد میں یارانہ ہو گیا>
  block
    text <کافی نہ مہر خم کو ہوئے لک ہائے‌ ابر>
    text <اب اس قدر وسیع یہ خم خانہ ہو گیا>
  block
    text <حاصل بہ اختصاص ہے اس دل کو یہ شرف>
    text <کعبہ بنا کبھی کبھی بت خانہ ہو گیا>
  block
    text <لائے چرا کے بہر پرستش بتوں کو گھر>
    text <ویران چار روز میں بت خانہ ہو گیا>
  block
    text <منہ چوم لوں یہ کس نے کہا مجھ کو دیکھ کر>
    text <دیوانہ تھا ہی اور بھی دیوانہ ہو گیا>
  block
    text <توڑی تھی جس سے توبہ کسی نے ہزار بار>
    text <افسوس نذر توبہ وہ پیمانہ ہو گیا>
  block
    text <مے توبہ بن کے آئی تھی لب تک کہ اے ریاضؔ>
    text <لبریز اپنی عمر کا پیمانہ ہو گیا>
