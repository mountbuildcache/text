
text <کافر بتوں کے نام ہوں کیوں کر تمام حفظ>
  block
    text <کافر بتوں کے نام ہوں کیوں کر تمام حفظ>
    text <اتنے خدا کہ ہو نہ سکیں جن کے نام حفظ>
  block
    text <مطلب نہ خبط ہو کوئی فقرہ نہ چھوٹ جائے>
    text <قاصد نے حرف حرف کیا سب پیام حفظ>
  block
    text <رونا مرا ہو اور بھی باعث ثواب کا>
    text <پڑھتا ہوں سوز میں نے کئے ہیں سلام حفظ>
  block
    text <دوزخ کا ڈر نہیں ہے تو پتھر کی آگ کیا>
    text <کافر بتو ہمیں ہے خدا کا کلام حفظ>
  block
    text <پیتے ہی یاد آ گئے بھولے ہوئے سبق>
    text <پوچھو کسی مقام سے ہے ہر مقام حفظ>
  block
    text <میخانے میں نماز جو کی تو نے جلد ختم>
    text <سورہ بڑا نہ تھا کوئی تجھ کو امام حفظ>
  block
    text <تجھ کو قفس میں تیری سناؤں گا گفتگو>
    text <صیاد باتیں کی ہیں تری زیر دام حفظ>
  block
    text <کس کو نہیں ہے قدر ہمارے کلام کی>
    text <لوگوں کو ہے ریاضؔ ہمارا کلام حفظ>
