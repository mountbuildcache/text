
text <مجھ کو لینا ہے ترے رنگ حنا کا بوسہ>
  block
    text <مجھ کو لینا ہے ترے رنگ حنا کا بوسہ>
    text <دست رنگیں کا ملے یا کف پا کا بوسہ>
  block
    text <رنگ اڑ جائے جو منقار عنا دل چھو لے>
    text <ہے گراں گل کو لب موج صبا کا بوسہ>
  block
    text <چومتا ہاتھ میں ساقی کے ادب مانع تھا>
    text <لے لیا جام مئے ہوش ربا کا بوسہ>
  block
    text <بجلی ہر لہر سے پیدا ہو ترے کوچے میں>
    text <لے مرا ہر نفس گرم ہوا کا بوسہ>
  block
    text <میں وہ ساغر نہیں آئے کبھی لب تک جو ریاضؔ>
    text <کس کو ملتا ہے ترے رنگ حنا کا بوسہ>
