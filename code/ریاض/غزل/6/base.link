
text <درد ہو تو دوا کرے کوئی>
  block
    text <درد ہو تو دوا کرے کوئی>
    text <موت ہی ہو تو کیا کرے کوئی>
  block
    text <نہ ستائے کوئی انہیں شب وصل>
    text <ان کی باتیں سنا کرے کوئی>
  block
    text <بند ہوتا ہے اب در توبہ>
    text <در مے خانہ وا کرے کوئی>
  block
    text <قبر میں آ کے نیند آئی ہے>
    text <نہ اٹھائے خدا کرے کوئی>
  block
    text <تھیں یہ دنیا کی باتیں دنیا تک>
    text <حشر میں کیا گلا کرے کوئی>
  block
    text <نہ اٹھی جب جھکی جبین نیاز>
    text <کس طرح التجا کرے کوئی>
  block
    text <بوسہ لیں غیر دیں سزا ہم کو>
    text <ہم ہیں مجرم خطا کرے کوئی>
  block
    text <بگڑے گیسو تو بولے جھنجھلا کر>
    text <نہ بلائیں لیا کرے کوئی>
  block
    text <نزع میں کیا ستم کا موقع ہے>
    text <وقت ہے اب دعا کرے کوئی>
  block
    text <حشر کے دن کی رات ہو کہ نہ ہو>
    text <اپنا وعدہ وفا کرے کوئی>
  block
    text <نہ ستائے کوئی کسی کو ریاضؔ>
    text <نہ ستم کا گلا کرے کوئی>
