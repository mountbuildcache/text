
text <جفا میں نام نکالو نہ آسماں کی طرح>
  block
    text <جفا میں نام نکالو نہ آسماں کی طرح>
    text <کھلیں گی لاکھ زبانیں مری زباں کی طرح>
  block
    text <فریب اثر کو کوئی دے مری فغاں کی طرح>
    text <تراشتی ہے یہ فقرے تری زباں کی طرح>
  block
    text <یہ کس کی سایۂ دیوار نے مجھے پیسا>
    text <یہ کون ٹوٹ پڑا مجھ پہ آسماں کی طرح>
  block
    text <ضرور ڈھائیں گے آفت کچھ ان کے ناوک ناز>
    text <چڑھے ہیں گوشہ ابرو کڑی کماں کی طرح>
  block
    text <رہ حیات کٹی اس طرح کہ اٹھ اٹھ کر>
    text <میں بیٹھ بیٹھ گیا گرد کارواں کی طرح>
  block
    text <برنگ طائر بو میں ہوں غنچہ و گل ہیں>
    text <مرے قفس کی طرح میرے آشیاں کی طرح>
  block
    text <نہ تیرے در سے ہٹے تیری ٹھوکریں کھا کر>
    text <وہیں جمے رہے ہم سنگ آستاں کی طرح>
  block
    text <ہمیں ہے گھر سے تعلق اب اس قدر باقی>
    text <کبھی جو آئے تو دو دن کو مہمان کی طرح>
  block
    text <گیا چمن کو تو جھک کر بہت ملیں شاخیں>
    text <لیا گلوں نے مجھے میرے آشیاں کی طرح>
  block
    text <بلا ہے یہ کوئی تھوڑا نہ جانے پیکاں کو>
    text <لہو پیے گا ہمارا غم نہاں کی طرح>
  block
    text <ذرا سی جان کو لاکھوں طرح کے کھٹکے ہیں>
    text <چمن نہ لائے کہیں رنگ آسماں کی طرح>
  block
    text <میں آؤں آپ کے گھر کیا مجھے ڈراتے ہیں>
    text <عدو کے نقش قدم چشم قدم چشم پاسباں کی طرح>
  block
    text <شریک درد تو کیا باعث اذیت ہیں>
    text <وہ لوگ جن سے تعلق تھا جسم و جاں کی طرح>
  block
    text <تمہیں بھی دے گی مزا کچھ مری مصیبت عشق>
    text <کہیں کہیں سے سنو اس کو داستاں کی طرح>
  block
    text <رہے کبھی نہ الٰہی مرا قفس خالی>
    text <کہ مجھ کو چین ملا اس میں آشیاں کی طرح>
  block
    text <مجھے شباب نے مارا بلائے جاں ہو کر>
    text <بہار آئی مرے باغ میں خزاں کی طرح>
  block
    text <قفس میں لوٹ لئے کون سے مزے میں نے>
    text <دکھائے آنکھ نے صیاد باغباں کی طرح>
  block
    text <کسی کو چین نہ قاتل کی شوخیوں سے ملا>
    text <مرے ہوئے بھی تڑپتے ہیں نیم جاں کی طرح>
  block
    text <تری اٹھان ترقی کرے قیامت کی>
    text <ترا شباب بڑھے عمر جاوداں کی طرح>
  block
    text <جو اپنے گھر کوئی آ لے تو کون دے تکلیف>
    text <ستارے کون وہ بیٹھے ہیں مہماں کی طرح>
  block
    text <ریاضؔ موت ہے اس شرط سے ہمیں منظور>
    text <زمیں ستائے نہ مرنے پر آسماں کی طرح>
