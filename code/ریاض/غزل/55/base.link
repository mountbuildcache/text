
text <ہم بھی پئیں تمہیں بھی پلائیں تمام رات>
  block
    text <ہم بھی پئیں تمہیں بھی پلائیں تمام رات>
    text <جاگیں تمام رات جگائیں تمام رات>
  block
    text <ان کی جفائیں یاد دلائیں تمام رات>
    text <وہ دن بھی ہو کہ ان کو ستائیں تمام رات>
  block
    text <زاہد جو اپنے روزے سے تھوڑا ثواب دے>
    text <میکش اسے شراب پلائیں تمام رات>
  block
    text <اے قیس بیقرار ہے کچھ کوہ کن کی روح>
    text <آتی ہیں بے ستوں سے صدائیں تمام رات>
  block
    text <تا صبح میکدے سے رہی بوتلوں کی مانگ>
    text <برسیں کہاں یہ کالی گھٹائیں تمام رات>
  block
    text <خلوت ہے بے حجاب ہیں وہ جل رہی ہے شمع>
    text <اچھا ہے اس کو اور جلائیں تمام رات>
  block
    text <شب بھر رہے کسی سے ہم آغوشیوں کے لطف>
    text <ہوتی رہیں قبول دعائیں تمام رات>
  block
    text <دابے رہی پروں سے نشیمن کو رات بھر>
    text <کیا کیا چلی ہیں تیز ہوائیں تمام رات>
  block
    text <کاٹا ہے سانپ نے ہمیں سونے بھی دو ریاضؔ>
    text <ان گیسوؤں کی لی ہیں بلائیں تمام رات>
