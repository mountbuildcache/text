
text <نہ راس آئی ہم کو جوانی ہماری>
  block
    text <نہ راس آئی ہم کو جوانی ہماری>
    text <کٹے کیا برس زندگانی ہماری>
  block
    text <عدو کی شب وصل سو بار صدقے>
    text <شب غم ہے کتنی سہانی ہماری>
  block
    text <دغا دے رہے ہیں دم‌ نزع تم کو>
    text <یہ ہے وقت رخصت نشانی ہماری>
  block
    text <کیے میں نے شکوے تو وہ ہنس کے بولے>
    text <عدو پر بھی ہے مہربانی ہماری>
  block
    text <انہیں نے تو دیوانہ ہم کو بنایا>
    text <وہی اب کریں پاسبانی ہماری>
  block
    text <یہ ساقی نے ساغر میں کیا چیز دے دی>
    text <کہ توبہ ہوئی پانی پانی ہماری>
  block
    text <ستاتے ہیں ہم بھی حسینوں کو کیا کیا>
    text <ستاتی ہے ہم کو جوانی ہماری>
  block
    text <لگی تھی جو مے منہ سے بھر توبہ کیوں کی>
    text <ہوئی تلخ کیا زندگانی ہماری>
  block
    text <کیا جھوٹ وعدہ کریں ہم جو تجھ سے>
    text <ترے کام آئے جوانی ہماری>
  block
    text <بہت بے اثر تم اسے جانتے تھے>
    text <زبانوں پر اب ہے کہانی ہماری>
  block
    text <قفس دست صیاد میں ہم قفس میں>
    text <یہ کام آئی ہے خوش بیانی ہماری>
  block
    text <ریاضؔ آپ ہم قدرداں اپنے نکلے>
    text <کسی نے نہ کی قدردانی ہماری>
