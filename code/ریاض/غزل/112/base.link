
text <وہ گل ہیں نہ ان کی وہ ہنسی ہے>
  block
    text <وہ گل ہیں نہ ان کی وہ ہنسی ہے>
    text <دیکھو جدھر اس سی پڑی ہے>
  block
    text <کیوں سوگ کی رسم جیتے جی ہے>
    text <مرنے کی ہمارے کیا کہی ہے>
  block
    text <آڑی ہیکل کو چوم لے گی>
    text <وہ چیز جو کچھ اٹھی اٹھی ہے>
  block
    text <دعوت تھی رقیب کی مرے گھر>
    text <جوتی میں دال کیا بٹی ہے>
  block
    text <آیا دبے پاؤں قبر پر کون>
    text <کوئی نہیں میری بیکسی ہے>
  block
    text <ایک وضع پر اب خدا نباہے>
    text <توبہ کر کے شراب پی ہے>
  block
    text <واعظ ہے خراب خواہش خلد>
    text <بالکل یہ شخص جنتی ہے>
  block
    text <کچھ پھوٹ پڑی ہے گھنگھرؤں میں>
    text <چھاگل کچھ ان کی کہہ رہی ہے>
  block
    text <مجبور فرشتہ ہے بدی کا>
    text <پہلے ہی سے کچھ کہی بدی ہے>
  block
    text <پیوستہ نہیں مرا لب شوق>
    text <تیرے لب پر تری ہنسی ہے>
  block
    text <اب کون کلیم بن کے آیا>
    text <پھر طور پر آگ سی لگی ہے>
  block
    text <ہے آنکھ میں آنکھ کون ڈالے>
    text <کوئی نہیں تیری آرسی ہے>
  block
    text <کیسا پینا کہاں کی توبہ>
    text <اب میں ہوں خدا ہے بے خودی ہے>
  block
    text <خوش ہو گے ریاضؔ سے بھی ملنا>
    text <کیا باغ و بہار آدمی ہے>
