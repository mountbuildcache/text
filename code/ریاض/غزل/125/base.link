
text <ریاضؔ اک چلبلا سا دل ہو ہم ہوں>
  block
    text <ریاضؔ اک چلبلا سا دل ہو ہم ہوں>
    text <حسینوں کی بھری محفل ہو ہم ہوں>
  block
    text <کہا لیلیٰ سے کس نے دل ہو تو ہو>
    text <کبھی تو ہو ترا محمل ہو ہم ہوں>
  block
    text <مزا دے جائے ہم کو خواب غفلت>
    text <مزا آ آئے تم غافل ہو ہم ہوں>
  block
    text <ذرا ہم بھی سنیں تم نے کہا کیا>
    text <عدو سے جب سر محفل ہو ہم ہوں>
  block
    text <لئے حلقے میں ہوں سب اہل محشر>
    text <کمر میں ہاتھ ہو قاتل ہو ہم ہوں>
  block
    text <بنے تل آنکھ کا گھٹ کر شب وصل>
    text <ہماری آنکھ میں یہ تل ہو ہم ہوں>
  block
    text <تری الٹی چھری دل میں اتر جائے>
    text <عدو جب اس طرح بسمل ہو ہم ہوں>
  block
    text <یہ تھک کر بیٹھنا ہو وجہ آرام>
    text <مزا ہے سختیٔ منزل ہو ہم ہوں>
  block
    text <نہ خلوت چاہئے ہم کو نہ معشوق>
    text <ریاضؔ اک آرزوئے دل ہو ہم ہوں>
