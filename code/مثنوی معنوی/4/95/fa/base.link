
text <بیان آنک در توبه بازست>
  block
    text <هین مکن زین پس فراگیر احتراز>
    text <که ز بخشایش در توبه‌ست باز>
  block
    text <توبه را از جانب مغرب دری>
    text <باز باشد تا قیامت بر وری>
  block
    text <تا ز مغرب بر زند سر آفتاب>
    text <باز باشد آن در از وی رو متاب>
  block
    text <هست جنت را ز رحمت هشت در>
    text <یک در توبه‌ست زان هشت ای پسر>
  block
    text <آن همه گه باز باشد گه فراز>
    text <وآن در توبه نباشد جز که باز>
  block
    text <هین غنیمت دار در بازست زود>
    text <رخت آنجا کش به کوری حسود>
