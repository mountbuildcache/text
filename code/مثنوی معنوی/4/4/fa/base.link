
text <سال کردن از عیسی علیه‌السلام کی در وجود از همهٔ صعبها صعب‌تر چیست>
  block
    text <گفت عیسی را یکی هشیار سر>
    text <چیست در هستی ز جمله صعب‌تر>
  block
    text <گفتش ای جان صعب‌تر خشم خدا>
    text <که از آن دوزخ همی لرزد چو ما>
  block
    text <گفت ازین خشم خدا چه بود امان>
    text <گفت ترک خشم خویش اندر زمان>
  block
    text <پس عوان که معدن این خشم گشت>
    text <خشم زشتش از سبع هم در گذشت>
  block
    text <چه امیدستش به رحمت جز مگر>
    text <باز گردد زان صفت آن بی‌هنر>
  block
    text <گرچه عالم را ازیشان چاره نیست>
    text <این سخن اندر ضلال افکندنیست>
  block
    text <چاره نبود هم جهان را از چمین>
    text <لیک نبود آن چمین ماء معین>
