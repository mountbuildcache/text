
text <تفسیر این حدیث کی ائنی لاستغفر الله فی کل یوم سبعین مرة>
  block
    text <هم‌چو پیغامبر ز گفتن وز نثار>
    text <توبه آرم روز من هفتاد بار>
  block
    text <لیک آن مستی شود توبه‌شکن>
    text <منسی است این مستی تن جامه کن>
  block
    text <حکمت اظهار تاریخ دراز>
    text <مستیی انداخت در دانای راز>
  block
    text <راز پنهان با چنین طبل و علم>
    text <آب جوشان گشته از جف القلم>
  block
    text <رحمت بی‌حد روانه هر زمان>
    text <خفته‌اید از درک آن ای مردمان>
  block
    text <جامهٔ خفته خورد از جوی آب>
    text <خفته اندر خواب جویای سراب>
  block
    text <می‌رود آنجا که بوی آب هست>
    text <زین تفکر راه را بر خویش بست>
  block
    text <زانک آنجا گفت زینجا دور شد>
    text <بر خیالی از حقی مهجور شد>
  block
    text <دوربینانند و بس خفته‌روان>
    text <رحمتی آریدشان ای ره‌روان>
  block
    text <من ندیدم تشنگی خواب آورد>
    text <خواب آرد تشنگی بی‌خرد>
  block
    text <خود خرد آنست کو از حق چرید>
    text <نه خرد کان را عطارد آورید>
