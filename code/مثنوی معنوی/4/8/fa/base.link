
text <گفتن زن کی او در بند جهاز نیست مراد او ستر و صلاحست و جواب گفتن صوفی این را سرپوشیده>
  block
    text <گفت گفتم من چنین عذری و او>
    text <گفت نه من نیستم اسباب جو>
  block
    text <ما ز مال و زر ملول و تخمه‌ایم>
    text <ما به حرص و جمع نه چون عامه‌ایم>
  block
    text <قصد ما سترست و پاکی و صلاح>
    text <در دو عالم خود بدان باشد فلاح>
  block
    text <باز صوفی عذر درویشی بگفت>
    text <و آن مکرر کرد تا نبود نهفت>
  block
    text <گفت زن من هم مکرر کرده‌ام>
    text <بی‌جهازی را مقرر کرده‌ام>
  block
    text <اعتقاد اوست راسختر ز کوه>
    text <که ز صد فقرش نمی‌آید شکوه>
  block
    text <او همی‌گوید مرادم عفتست>
    text <از شما مقصود صدق و همتست>
  block
    text <گفت صوفی خود جهاز و مال ما>
    text <دید و می‌بیند هویدا و خفا>
  block
    text <خانهٔ تنگی مقام یک تنی>
    text <که درو پنهان نماند سوزنی>
  block
    text <باز ستر و پاکی و زهد و صلاح>
    text <او ز ما به داند اندر انتصاح>
  block
    text <به ز ما می‌داند او احوال ستر>
    text <وز پس و پیش و سر و دنبال ستر>
  block
    text <ظاهرا او بی‌جهاز و خادمست>
    text <وز صلاح و ستر او خود عالمست>
  block
    text <شرح مستوری ز بابا شرط نیست>
    text <چون برو پیدا چو روز روشنیست>
  block
    text <این حکایت را بدان گفتم که تا>
    text <لاف کم بافی چو رسوا شد خطا>
  block
    text <مر ترا ای هم به دعوی مستزاد>
    text <این بدستت اجتهاد و اعتقاد>
  block
    text <چون زن صوفی تو خاین بوده‌ای>
    text <دام مکر اندر دغا بگشوده‌ای>
  block
    text <که ز هر ناشسته رویی کپ زنی>
    text <شرم داری وز خدای خویش نی>
