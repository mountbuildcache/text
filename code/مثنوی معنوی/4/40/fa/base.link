
text <خبر یافتن جد مصطفی عبدالمطلب  از گم کردن حلیمه محمد  را علیه‌السلام و طالب شدن او گرد شهر و نالیدن او بر در کعبه و از حق درخواستن و یافتن او محمد را علیه‌السلام>
  block
    text <چون خبر یابید جد مصطفی>
    text <از حلیمه وز فغانش بر ملا>
  block
    text <وز چنان بانگ بلند و نعره‌ها>
    text <که بمیلی می‌رسید از وی صدا>
  block
    text <زود عبدالمطلب دانست چیست>
    text <دست بر سینه همی‌زد می‌گریست>
  block
    text <آمد از غم بر در کعبه بسوز>
    text <کای خبیر از سر شب وز راز روز>
  block
    text <خویشتن را من نمی‌بینم فنی>
    text <تا بود هم‌راز تو هم‌چون منی>
  block
    text <خویشتن را من نمی‌بینم هنر>
    text <تا شوم مقبول این مسعود در>
  block
    text <یا سر و سجدهٔ مرا قدری بود>
    text <یا باشکم دولتی خندان شود>
  block
    text <لیک در سیمای آن در یتیم>
    text <دیده‌ام آثار لطفت ای کریم>
  block
    text <که نمی‌ماند به ما گرچه ز ماست>
    text <ما همه مسیم و احمد کیمیاست>
  block
    text <آن عجایبها که من دیدم برو>
    text <من ندیدم بر ولی و بر عدو>
  block
    text <آنک فضل تو درین طفلیش داد>
    text <کس نشان ندهد به صد ساله جهاد>
  block
    text <چون یقین دیدم عنایتهای تو>
    text <بر وی او دریست از دریای تو>
  block
    text <من هم او را می شفیع آرم به تو>
    text <حال او ای حال‌دان با من بگو>
  block
    text <از درون کعبه آمد بانگ زود>
    text <که هم‌اکنون رخ به تو خواهد نمود>
  block
    text <با دو صد اقبال او محظوظ ماست>
    text <با دو صد طلب ملک محفوظ ماست>
  block
    text <ظاهرش را شهرهٔ گیهان کنیم>
    text <باطنش را از همه پنهان کنیم>
  block
    text <زر کان بود آب و گل ما زرگریم>
    text <که گهش خلخال و گه خاتم بریم>
  block
    text <گه حمایلهای شمشیرش کنیم>
    text <گاه بند گردن شیرش کنیم>
  block
    text <گه ترنج تخت بر سازیم ازو>
    text <گاه تاج فرقهای ملک‌جو>
  block
    text <عشقها داریم با این خاک ما>
    text <زانک افتادست در قعدهٔ رضا>
  block
    text <گه چنین شاهی ازو پیدا کنیم>
    text <گه هم او را پیش شه شیدا کنیم>
  block
    text <صد هزاران عاشق و معشوق ازو>
    text <در فغان و در نفیر و جست و جو>
  block
    text <کار ما اینست بر کوری آن>
    text <که به کار ما ندارد میل جان>
  block
    text <این فضیلت خاک را زان رو دهیم>
    text <که نواله پیش بی‌برگان نهیم>
  block
    text <زانک دارد خاک شکل اغبری>
    text <وز درون دارد صفات انوری>
  block
    text <ظاهرش با باطنش گشته به جنگ>
    text <باطنش چون گوهر و ظاهر چو سنگ>
  block
    text <ظاهرش گوید که ما اینیم و بس>
    text <باطنش گوید نکو بین پیش و پس>
  block
    text <ظاهرش منکر که باطن هیچ نیست>
    text <باطنش گوید که بنماییم بیست>
  block
    text <ظاهرش با باطنش در چالش‌اند>
    text <لاجرم زین صبر نصرت می‌کشند>
  block
    text <زین ترش‌رو خاک صورتها کنیم>
    text <خندهٔ پنهانش را پیدا کنیم>
  block
    text <زانک ظاهر خاک اندوه و بکاست>
    text <در درونش صد هزاران خنده‌هاست>
  block
    text <کاشف السریم و کار ما همین>
    text <کین نهانها را بر آریم از کمین>
  block
    text <گرچه دزد از منکری تن می‌زند>
    text <شحنه آن از عصر پیدا می‌کند>
  block
    text <فضلها دزدیده‌اند این خاکها>
    text <تا مقر آریمشان از ابتلا>
  block
    text <بس عجب فرزند کو را بوده است>
    text <لیک احمد بر همه افزوده است>
  block
    text <شد زمین و آسمان خندان و شاد>
    text <کین چنین شاهی ز ما دو جفت زاد>
  block
    text <می‌شکافد آسمان از شادیش>
    text <خاک چون سوسن شده ز آزادیش>
  block
    text <ظاهرت با باطنت ای خاک خوش>
    text <چونک در جنگ‌اند و اندر کش‌مکش>
  block
    text <هر که با خود بهر حق باشد به جنگ>
    text <تا شود معنیش خصم بو و رنگ>
  block
    text <ظلمتش با نور او شد در قتال>
    text <آفتاب جانش را نبود زوال>
  block
    text <هر که کوشد بهر ما در امتحان>
    text <پشت زیر پایش آرد آسمان>
  block
    text <ظاهرت از تیرگی افغان کنان>
    text <باطن تو گلستان در گلستان>
  block
    text <قاصد او چون صوفیان روترش>
    text <تا نیامیزند با هر نورکش>
  block
    text <عارفان روترش چون خارپشت>
    text <عیش پنهان کرده در خار درشت>
  block
    text <باغ پنهان گرد باغ آن خار فاش>
    text <کای عدوی دزد زین در دور باش>
  block
    text <خارپشتا خار حارس کرده‌ای>
    text <سر چو صوفی در گریبان برده‌ای>
  block
    text <تا کسی دوچار دانگ عیش تو>
    text <کم شود زین گلرخان خارخو>
  block
    text <طفل تو گرچه که کودک‌خو بدست>
    text <هر دو عالم خود طفیل او بدست>
  block
    text <ما جهانی را بدو زنده کنیم>
    text <چرخ را در خدمتش بنده کنیم>
  block
    text <گفت عبدالمطلب کین دم کجاست>
    text <ای علیم السر نشان ده راه راست>
