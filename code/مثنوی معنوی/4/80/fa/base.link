
text <بیان سبب فصاحت و بسیارگویی آن فضول به خدمت رسول علیه‌السلام>
  block
    text <پرتو مستی بی‌حد نبی>
    text <چون بزد هم مست و خوش گشت آن غبی>
  block
    text <لاجرم بسیارگو شد از نشاط>
    text <مست ادب بگذاشت آمد در خباط>
  block
    text <نه همه جا بی‌خودی شر می‌کند>
    text <بی‌ادب را می چنان‌تر می‌کند>
  block
    text <گر بود عاقل نکو فر می‌شود>
    text <ور بود بدخوی بتر می‌شود>
  block
    text <لیک اغلب چون بدند و ناپسند>
    text <بر همه می را محرم کرده‌اند>
