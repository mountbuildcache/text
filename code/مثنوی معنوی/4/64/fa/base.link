
text <زجر مدعی از دعوی و امر کردن او را به متابعت>
  block
    text <بو مسیلم گفت خود من احمدم>
    text <دین احمد را به فن برهم زدم>
  block
    text <بو مسیلم را بگو کم کن بطر>
    text <غرهٔ اول مشو آخر نگر>
  block
    text <این قلاوزی مکن از حرص جمع>
    text <پس‌روی کن تا رود در پیش شمع>
  block
    text <شمع مقصد را نماید هم‌چو ماه>
    text <کین طرف دانه‌ست یا خود دامگاه>
  block
    text <گر بخواهی ور نخواهی با چراغ>
    text <دیده گردد نقش باز و نقش زاغ>
  block
    text <ورنه این زاغان دغل افروختند>
    text <بانگ بازان سپید آموختند>
  block
    text <بانگ هدهد گر بیاموزد فتی>
    text <راز هدهد کو و پیغام سبا>
  block
    text <بانگ بر رسته ز بر بسته بدان>
    text <تاج شاهان را ز تاج هدهدان>
  block
    text <حرف درویشان و نکتهٔ عارفان>
    text <بسته‌اند این بی‌حیایان بر زبان>
  block
    text <هر هلاک امت پیشین که بود>
    text <زانک چندل را گمان بردند عود>
  block
    text <بودشان تمییز کان مظهر کند>
    text <لیک حرص و آز کور و کر کند>
  block
    text <کوری کوران ز رحمت دور نیست>
    text <کوری حرص است که آن معذور نیست>
  block
    text <چارمیخ شه ز رحمت دور نی>
    text <چار میخ حاسدی مغفور نی>
  block
    text <ماهیا آخر نگر بنگر بشست>
    text <بدگلویی چشم آخربینت بست>
  block
    text <با دو دیده اول و آخر ببین>
    text <هین مباش اعور چو ابلیس لعین>
  block
    text <اعور آن باشد که حالی دید و بس>
    text <چون بهایم بی‌خبر از بازپس>
  block
    text <چون دو چشم گاو در جرم تلف>
    text <هم‌چو یک چشمست کش نبود شرف>
  block
    text <نصف قیمت ارزد آن دو چشم او>
    text <که دو چشمش راست مسند چشم تو>
  block
    text <ور کنی یک چشم آدم‌زاده‌ای>
    text <نصف قیمت لایقست از جاده‌ای>
  block
    text <زانک چشم آدمی تنها به خود>
    text <بی دو چشم یار کاری می‌کند>
  block
    text <چشم خر چون اولش بی آخرست>
    text <گر دو چشمش هست حکمش اعورست>
  block
    text <این سخن پایان ندارد وان خفیف>
    text <می‌نویسد رقعه در طمع رغیف>
