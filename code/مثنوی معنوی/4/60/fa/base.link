
text <حکایت آن فقیه با دستار بزرگ و  آنک بربود دستارش و بانگ می‌زد کی باز کن ببین کی چه می‌بری آنگه ببر>
  block
    text <یک فقیهی ژنده‌ها در چیده بود>
    text <در عمامهٔ خویش در پیچیده بود>
  block
    text <تا شود زفت و نماید آن عظیم>
    text <چون در آید سوی محفل در حطیم>
  block
    text <ژنده‌ها از جامه‌ها پیراسته>
    text <ظاهرا دستار از آن آراسته>
  block
    text <ظاهر دستار چون حلهٔ بهشت>
    text <چون منافق اندرون رسوا و زشت>
  block
    text <پاره پاره دلق و پنبه و پوستین>
    text <در درون آن عمامه بد دفین>
  block
    text <روی سوی مدرسه کرده صبوح>
    text <تا بدین ناموس یابد او فتوح>
  block
    text <در ره تاریک مردی جامه کن>
    text <منتظر استاده بود از بهر فن>
  block
    text <در ربود او از سرش دستار را>
    text <پس دوان شد تا بسازد کار را>
  block
    text <پس فقیهش بانگ برزد کای پسر>
    text <باز کن دستار را آنگه ببر>
  block
    text <این چنین که چار پره می‌پری>
    text <باز کن آن هدیه را که می‌بری>
  block
    text <باز کن آن را به دست خود بمال>
    text <آنگهان خواهی ببر کردم حلال>
  block
    text <چونک بازش کرد آنک می‌گریخت>
    text <صد هزاران ژنده اندر ره بریخت>
  block
    text <زان عمامهٔ زفت نابایست او>
    text <ماند یک گز کهنه‌ای در دست او>
  block
    text <بر زمین زد خرقه را کای بی‌عیار>
    text <زین دغل ما را بر آوردی ز کار>
