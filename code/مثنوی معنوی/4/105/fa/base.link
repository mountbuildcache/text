
text <مشورت کردن فرعون با وزیرش هامان در ایمان آوردن به موسی علیه‌السلام>
  block
    text <گفت با هامان چون تنهااش بدید>
    text <جست هامان و گریبان را درید>
  block
    text <بانگها زد گریه‌ها کرد آن لعین>
    text <کوفت دستار و کله را بر زمین>
  block
    text <که چگونه گفت اندر روی شاه>
    text <این چنین گستاخ آن حرف تباه>
  block
    text <جمله عالم را مسخر کرده تو>
    text <کار را با بخت چون زر کرده تو>
  block
    text <از مشارق وز مغارب بی‌لجاج>
    text <سوی تو آرند سلطانان خراج>
  block
    text <پادشاهان لب همی مالند شاد>
    text <بر ستانهٔ خاک تو این کیقباد>
  block
    text <اسپ یاغی چون ببیند اسپ ما>
    text <رو بگرداند گریزد بی عصا>
  block
    text <تاکنون معبود و مسجود جهان>
    text <بوده‌ای گردی کمینهٔ بندگان>
  block
    text <در هزار آتش شدن زین خوشترست>
    text <که خداوندی شود بنده‌پرست>
  block
    text <نه بکش اول مرا ای شاه چین>
    text <تا نبیند چشم من بر شاه این>
  block
    text <خسروا اول مرا گردن بزن>
    text <تا نبیند این مذلت چشم من>
  block
    text <خود نبودست و مبادا این چنین>
    text <که زمین گردون شود گردون زمین>
  block
    text <بندگان‌مان خواجه‌تاش ما شوند>
    text <بی‌دلان‌مان دلخراش ما شوند>
  block
    text <چشم‌روشن دشمنان و دوست کور>
    text <گشت ما را پس گلستان قعر گور>
