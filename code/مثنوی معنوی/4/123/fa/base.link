
text <حکایت آن زاهد کی در سال قحط شاد و خندان بود با مفلسی و بسیاری عیان و خلق می‌مردند از گرسنگی گفتندش چه هنگام  شادیست کی هنگام صد تعزیت است گفت مرا باری نیست>
  block
    text <هم‌چنان کن زاهد اندر سال قحط>
    text <بود او خندان و گریان جمله رهط>
  block
    text <پس بگفتندش چه جای خنده است>
    text <قحط بیخ مؤمنان بر کنده است>
  block
    text <رحمت از ما چشم خود بر دوختست>
    text <ز آفتاب تیز صحرا سوختست>
  block
    text <کشت و باغ و رز سیه استاده است>
    text <در زمین نم نیست نه بالا نه پست>
  block
    text <خل می‌میرند زین قحط و عذاب>
    text <ده ده و صد صد چو ماهی دور از آب>
  block
    text <بر مسلمانان نمی‌آری تو رحم>
    text <مؤمنان خویشند و یک تن شحم و لحم>
  block
    text <رنج یک جزوی ز تن رنج همه‌ست>
    text <گر دم صلحست یا خود ملحمه‌ست>
  block
    text <گفت در چشم شما قحطست این>
    text <پیش چشمم چون بهشتست این زمین>
  block
    text <من همی‌بینم بهر دشت و مکان>
    text <خوشه‌ها انبه رسیده تا میان>
  block
    text <خوشه‌ها در موج از باد صبا>
    text <پر بیابان سبزتر از گندنا>
  block
    text <ز آزمون من دست بر وی می‌زنم>
    text <دست و چشم خویش را چون بر کنم>
  block
    text <یار فرعون تنید ای قوم دون>
    text <زان نماید مر شما را نیل خون>
  block
    text <یار موسی خرد گردید زود>
    text <تا نماند خون بینید آب رود>
  block
    text <با پدر از تو جفایی می‌رود>
    text <آن پدر در چشم تو سگ می‌شود>
  block
    text <آن پدر سگ نیست تاثیر جفاست>
    text <که چنان حرمت نظر را سگ نماست>
  block
    text <گرگ می‌دیدند یوسف را به چشم>
    text <چونک اخوان را حسودی بود و خشم>
  block
    text <با پدر چون صلح کردی خشم رفت>
    text <آن سگی شد گشت بابا یار تفت>
