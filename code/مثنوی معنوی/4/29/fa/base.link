
text <تحریض سلیمان علیه‌السلام مر رسولان  را بر تعجیل به هجرت  بلقیس بهر ایمان>
  block
    text <هم‌چنان که شه سلیمان در نبرد>
    text <جذب خیل و لشکر بلقیس کرد>
  block
    text <که بیایید ای عزیزان زود زود>
    text <که برآمد موجها از بحر جود>
  block
    text <سوی ساحل می‌فشاند بی‌خطر>
    text <جوش موجش هر زمانی صد گهر>
  block
    text <الصلا گفتیم ای اهل رشاد>
    text <کین زمان رضوان در جنت گشاد>
  block
    text <پس سلیمان گفت ای پیکان روید>
    text <سوی بلقیس و بدین دین بگروید>
  block
    text <پس بگوییدش بیا اینجا تمام>
    text <زود که ان الله یدعوا بالسلام>
  block
    text <هین بیا ای طالب دولت شتاب>
    text <که فتوحست این زمان و فتح باب>
  block
    text <ای که تو طالب نه‌ای تو هم بیا>
    text <تا طلب یابی ازین یار وفا>
