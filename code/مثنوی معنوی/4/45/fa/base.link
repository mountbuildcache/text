
text <قصهٔ شاعر و صله دادن شاه و مضاعف کردن آن وزیر بوالحسن نام>
  block
    text <شاعری آورد شعری پیش شاه>
    text <بر امید خلعت و اکرام و جاه>
  block
    text <شاه مکرم بود فرمودش هزار>
    text <از زر سرخ و کرامات و نثار>
  block
    text <پس وزیرش گفت کین اندک بود>
    text <ده هزارش هدیه وا ده تا رود>
  block
    text <از چنو شاعر نس از تو بحردست>
    text <ده هزاری که بگفتم اندکست>
  block
    text <فقه گفت آن شاه را و فلسفه>
    text <تا برآمد عشر خرمن از کفه>
  block
    text <ده هزارش داد و خلعت درخورش>
    text <خانهٔ شکر و ثنا گشت آن سرش>
  block
    text <پس تفحص کرد کین سعی کی بود>
    text <شاه را اهلیت من کی نمود>
  block
    text <پس بگفتندش فلان‌الدین وزیر>
    text <آن حسن نام و حسن خلق و ضمیر>
  block
    text <در ثنای او یکی شعری دراز>
    text <بر نبشت و سوی خانه رفت باز>
  block
    text <بی‌زبان و لب همان نعمای شاه>
    text <مدح شه می‌کرد و خلعتهای شاه>
