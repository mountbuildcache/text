
text <نقصان اجرای جان و دل صوفی از طعام الله>
  block
    text <صوفیی از فقر چون در غم شود>
    text <عین فقرش دایه و مطعم شود>
  block
    text <زانک جنت از مکاره رسته است>
    text <رحم قسم عاجزی اشکسته است>
  block
    text <آنک سرها بشکند او از علو>
    text <رحم حق و خلق ناید سوی او>
  block
    text <این سخن آخر ندارد وان جوان>
    text <از کمی اجرای نان شد ناتوان>
  block
    text <شاد آن صوفی که رزقش کم شود>
    text <آن شبه‌ش در گردد و اویم شود>
  block
    text <زان جرای خاص هر که آگاه شد>
    text <او سزای قرب و اجری‌گاه شد>
  block
    text <زان جرای روح چون نقصان شود>
    text <جانش از نقصان آن لرزان شود>
  block
    text <پس بداند که خطایی رفته است>
    text <که سمن‌زار رضا آشفته است>
  block
    text <هم‌چنانک آن شخص از نقصان کشت>
    text <رقعه سوی صاحب خرمن نبشت>
  block
    text <رقعه‌اش بردند پیش میر داد>
    text <خواند او رقعه جوابی وا نداد>
  block
    text <گفت او را نیست الا درد لوت>
    text <پس جواب احمق اولیتر سکوت>
  block
    text <نیستش درد فراق و وصل هیچ>
    text <بند فرعست او نجوید اصل هیچ>
  block
    text <احمقست و مردهٔ ما و منی>
    text <کز غم فرعش فراغ اصل نی>
  block
    text <آسمانها و زمین یک سیب دان>
    text <کز درخت قدرت حق شد عیان>
  block
    text <تو چه کرمی در میان سیب در>
    text <وز درخت و باغبانی بی‌خبر>
  block
    text <آن یکی کرمی دگر در سیب هم>
    text <لیک جانش از برون صاحب‌علم>
  block
    text <جنبش او وا شکافد سیب را>
    text <بر نتابد سیب آن آسیب را>
  block
    text <بر دریده جنبش او پرده‌ها>
    text <صورتش کرمست و معنی اژدها>
  block
    text <آتش که اول ز آهن می‌جهد>
    text <او قدم بس سست بیرون می‌نهد>
  block
    text <دایه‌اش پنبه‌ست اول لیک اخیر>
    text <می‌رساند شعله‌ها او تا اثیر>
  block
    text <مرد اول بستهٔ خواب و خورست>
    text <آخر الامر از ملایک برترست>
  block
    text <در پناه پنبه و کبریتها>
    text <شعله و نورش برآیدت بر سها>
  block
    text <عالم تاریک روشن می‌کند>
    text <کندهٔ آهن به سوزن می‌کند>
  block
    text <گرچه آتش نیز هم جسمانی است>
    text <نه ز روحست و نه از روحانی است>
  block
    text <جسم را نبود از آن عز بهره‌ای>
    text <جسم پیش بحر جان چون قطره‌ای>
  block
    text <جسم از جان روزافزون می‌شود>
    text <چون رود جان جسم بین چون می‌شود>
  block
    text <حد جسمت یک دو گز خود بیش نیست>
    text <جان تو تا آسمان جولان‌کنیست>
  block
    text <تا به بغداد و سمرقند ای همام>
    text <روح را اندر تصور نیم گام>
  block
    text <دو درم سنگست پیه چشمتان>
    text <نور روحش تا عنان آسمان>
  block
    text <نور بی این چشم می‌بیند به خواب>
    text <چشم بی‌این نور چه بود جز خراب>
  block
    text <جان ز ریش و سبلت تن فارغست>
    text <لیک تن بی‌جان بود مردار و پست>
  block
    text <بارنامهٔ روح حیوانیست این>
    text <پیشتر رو روح انسانی ببین>
  block
    text <بگذر از انسان هم و از قال و قیل>
    text <تا لب دریای جان جبرئیل>
  block
    text <بعد از آنت جان احمد لب گزد>
    text <جبرئیل از بیم تو واپس خزد>
  block
    text <گوید ار آیم به قدر یک کمان>
    text <من به سوی تو بسوزم در زمان>
