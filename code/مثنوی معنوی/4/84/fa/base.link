
text <سر خواندن وضو کننده اوراد وضو را>
  block
    text <در وضو هر عضو را وردی جدا>
    text <آمدست اندر خبر بهر دعا>
  block
    text <چونک استنشاق بینی می‌کنی>
    text <بوی جنت خواه از رب غنی>
  block
    text <تا ترا آن بو کشد سوی جنان>
    text <بوی گل باشد دلیل گلبنان>
  block
    text <چونک استنجا کنی ورد و سخن>
    text <این بود یا رب تو زینم پاک کن>
  block
    text <دست من اینجا رسید این را بشست>
    text <دستم اندر شستن جانست سست>
  block
    text <ای ز تو کس گشته جان ناکسان>
    text <دست فضل تست در جانها رسان>
  block
    text <حد من این بود کردم من لئیم>
    text <زان سوی حد را نقی کن ای کریم>
  block
    text <از حدث شستم خدایا پوست را>
    text <از حوادث تو بشو این دوست را>
