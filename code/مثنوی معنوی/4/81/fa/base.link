
text <بیان رسول علیه السلام سبب تفضیل و اختیار کردن او آن هذیلی را به امیری و سرلشکری بر پیران و کاردیدگان>
  block
    text <حکم اغلب راست چون غالب بدند>
    text <تیغ را از دست ره‌زن بستدند>
  block
    text <گفت پیغامبر کای ظاهرنگر>
    text <تو مبین او را جوان و بی‌هنر>
  block
    text <ای بسا ریش سیاه و مرد پیر>
    text <ای بسا ریش سپید و دل چو قیر>
  block
    text <عقل او را آزمودم بارها>
    text <کرد پیری آن جوان در کارها>
  block
    text <پیر پیر عقل باشد ای پسر>
    text <نه سپیدی موی اندر ریش و سر>
  block
    text <از بلیس او پیرتر خود کی بود>
    text <چونک عقلش نیست او لاشی بود>
  block
    text <طفل گیرش چون بود عیسی نفس>
    text <پاک باشد از غرور و از هوس>
  block
    text <آن سپیدی مو دلیل پختگیست>
    text <پیش چشم بسته کش کوته‌تگیست>
  block
    text <آن مقلد چون نداند جز دلیل>
    text <در علامت جوید او دایم سبیل>
  block
    text <بهر او گفتیم که تدبیر را>
    text <چونک خواهی کرد بگزین پیر را>
  block
    text <آنک او از پردهٔ تقلید جست>
    text <او به نور حق ببیند آنچ هست>
  block
    text <نور پاکش بی‌دلیل و بی‌بیان>
    text <پوست بشکافد در آید در میان>
  block
    text <پیش ظاهربین چه قلب و چه سره>
    text <او چه داند چیست اندر قوصره>
  block
    text <ای بسا زر سیه کرده بدود>
    text <تا رهد از دست هر دزدی حسود>
  block
    text <ای بسا مس زر اندوده به زر>
    text <تا فروشد آن به عقل مختصر>
  block
    text <ما که باطن‌بین جملهٔ کشوریم>
    text <دل ببینیم و به ظاهر ننگریم>
  block
    text <قاضیانی که به ظاهر می‌تنند>
    text <حکم بر اشکال ظاهر می‌کنند>
  block
    text <چون شهادت گفت و ایمانی نمود>
    text <حکم او مؤمن کنند این قوم زود>
  block
    text <بس منافق کاندرین ظاهر گریخت>
    text <خون صد مؤمن به پنهانی بریخت>
  block
    text <جهد کن تا پیر عقل و دین شوی>
    text <تا چو عقل کل تو باطن‌بین شوی>
  block
    text <از عدم چون عقل زیبا رو گشاد>
    text <خلعتش داد و هزارش نام داد>
  block
    text <کمترین زان نامهای خوش‌نفس>
    text <این که نبود هیچ او محتاج کس>
  block
    text <گر به صورت وا نماید عقل رو>
    text <تیره باشد روز پیش نور او>
  block
    text <ور مثال احمقی پیدا شود>
    text <ظلمت شب پیش او روشن بود>
  block
    text <کو ز شب مظلم‌تر و تاری‌ترست>
    text <لیک خفاش شقی ظلمت‌خرست>
  block
    text <اندک اندک خوی کن با نور روز>
    text <ورنه خفاشی بمانی بیفروز>
  block
    text <عاشق هر جا شکال و مشکلیست>
    text <دشمن هر جا چراغ مقبلیست>
  block
    text <ظلمت اشکال زان جوید دلش>
    text <تا که افزون‌تر نماید حاصلش>
  block
    text <تا ترا مشغول آن مشکل کند>
    text <وز نهاد زشت خود غافل کند>
