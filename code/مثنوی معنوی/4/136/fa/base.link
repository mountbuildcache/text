
text <بیان آنک خلق دوزخ گرسنگانند و نالانند به حق کی روزیهای ما را فربه گردان و زود زاد به ما رسان کی ما را صبر نماند>
  block
    text <این سخن پایان ندارد موسیا>
    text <هین رها کن آن خران را در گیا>
  block
    text <تا همه زان خوش علف فربه شوند>
    text <هین که گرگانند ما را خشم‌مند>
  block
    text <نالهٔ گرگان خود را موقنیم>
    text <این خران را طعمهٔ ایشان کنیم>
  block
    text <این خران را کیمیای خوش دمی>
    text <از لب تو خواست کردن آدمی>
  block
    text <تو بسی کردی به دعوت لطف و جود>
    text <آن خران را طالع و روزی نبود>
  block
    text <پس فرو پوشان لحاف نعمتی>
    text <تا بردشان زود خواب غفلتی>
  block
    text <تا چو بجهند از چنین خواب این رده>
    text <شمع مرده باشد و ساقی شده>
  block
    text <داشت طغیانشان ترا در حیرتی>
    text <پس بنوشند از جزا هم حسرتی>
  block
    text <تا که عدل ما قدم بیرون نهد>
    text <در جزا هر زشت را درخور دهد>
  block
    text <که آن شهی که می‌ندیدندیش فاش>
    text <بود با ایشان نهان اندر معاش>
  block
    text <چون خرد با تست مشرف بر تنت>
    text <گر چه زو قاصر بود این دیدنت>
  block
    text <نیست قاصر دیدن او ای فلان>
    text <از سکون و جنبشت در امتحان>
  block
    text <چه عجب گر خالق آن عقل نیز>
    text <با تو باشد چون نه‌ای تو مستجیز>
  block
    text <از خرد غافل شود بر بد تند>
    text <بعد آن عقلش ملامت می‌کند>
  block
    text <تو شدی غافل ز عقلت عقل نی>
    text <کز حضورستش ملامت کردنی>
  block
    text <گر نبودی حاضر و غافل بدی>
    text <در ملامت کی ترا سیلی زدی>
  block
    text <ور ازو غافل نبودی نفس تو>
    text <کی چنان کردی جنون و تفس تو>
  block
    text <پس تو و عقلت چو اصطرلاب بود>
    text <زین بدانی قرب خورشید وجود>
  block
    text <قرب بی‌چونست عقلت را به تو>
    text <نیست چپ و راست و پس یا پیش رو>
  block
    text <قرب بی‌چون چون نباشد شاه را>
    text <که نیابد بحث عقل آن راه را>
  block
    text <نیست آن جنبش که در اصبع تراست>
    text <پیش اصبع یا پسش یا چپ و راست>
  block
    text <وقت خواب و مرگ از وی می‌رود>
    text <وقت بیداری قرینش می‌شود>
  block
    text <از چه ره می‌آید اندر اصبعت>
    text <که اصبعت بی او ندارد منفعت>
  block
    text <نور چشم و مردمک در دیده‌ات>
    text <از چه ره آمد به غیر شش جهت>
  block
    text <عالم خلقست با سوی و جهات>
    text <بی‌جهت دان عالم امر و صفات>
  block
    text <بی‌جهت دان عالم امر ای صنم>
    text <بی‌جهت‌تر باشد آمر لاجرم>
  block
    text <بی‌جهت بد عقل و علام البیان>
    text <عقل‌تر از عقل و جان‌تر هم ز جان>
  block
    text <بی‌تعلق نیست مخلوقی بدو>
    text <آن تعلق هست بی‌چون ای عمو>
  block
    text <زانک فصل و وصل نبود در روان>
    text <غیر فصل و وصل نندیشد گمان>
  block
    text <غیر فصل و وصل پی بر از دلیل>
    text <لیک پی بردن بننشاند غلیل>
  block
    text <پی پیاپی می‌بر ار دوری ز اصل>
    text <تا رگ مردیت آرد سوی وصل>
  block
    text <این تعلق را خرد چون ره برد>
    text <بستهٔ فصلست و وصلست این خرد>
  block
    text <زین وصیت کرد ما را مصطفی>
    text <بحث کم جویید در ذات خدا>
  block
    text <آنک در ذاتش تفکر کردنیست>
    text <در حقیقت آن نظر در ذات نیست>
  block
    text <هست آن پندار او زیرا به راه>
    text <صد هزاران پرده آمد تا اله>
  block
    text <هر یکی در پرده‌ای موصول خوست>
    text <وهم او آنست که آن خود عین هوست>
  block
    text <پس پیمبر دفع کرد این وهم از او>
    text <تا نباشد در غلط سوداپز او>
  block
    text <وانکه اندر وهم او ترک ادب>
    text <بی‌ادب را سرنگونی داد رب>
  block
    text <سرنگونی آن بود کو سوی زیر>
    text <می‌رود پندارد او کو هست چیر>
  block
    text <زانک حد مست باشد این چنین>
    text <کو نداند آسمان را از زمین>
  block
    text <در عجبهااش به فکر اندر روید>
    text <از عظیمی وز مهابت گم شوید>
  block
    text <چون ز صنعش ریش و سبلت گم کند>
    text <حد خود داند ز صانع تن زند>
  block
    text <جز که لا احصی نگوید او ز جان>
    text <کز شمار و حد برونست آن بیان>
