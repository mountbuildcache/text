
text <بقیهٔ قصهٔ اهل سبا و نصیحت و ارشاد سلیمان علیه‌السلام آل بلقیس را هر یکی را اندر خور خود و مشکلات دین و دل او و صید کردن هر جنس مرغ ضمیری به صفیر آن جنس مرغ و طعمهٔ او>
  block
    text <قصه گویم از سبا مشتاق‌وار>
    text <چون صبا آمد به سوی لاله‌زار>
  block
    text <لاقت الاشباح یوم وصلها>
    text <عادت الاولاد صوب اصلها>
  block
    text <امة العشق الخفی فی الامم>
    text <مثل جود حوله لوم السقم>
  block
    text <ذلة الارواح من اشباحها>
    text <عزة الاشباح من ارواحها>
  block
    text <ایها العشاق السقیا لکم>
    text <انتم الباقون و البقیالکم>
  block
    text <ایها السالون قوموا واعشقوا>
    text <ذاک ریح یوسف فاستنشقوا>
  block
    text <منطق‌الطیر سلیمانی بیا>
    text <بانگ هر مرغی که آید می‌سرا>
  block
    text <چون به مرغانت فرستادست حق>
    text <لحن هر مرغی بدادستت سبق>
  block
    text <مرغ جبری را زبان جبر گو>
    text <مرغ پر اشکسته را از صبر گو>
  block
    text <مرغ صابر را تو خوش دار و معاف>
    text <مرغ عنقا را بخوان اوصاف قاف>
  block
    text <مر کبوتر را حذر فرما ز باز>
    text <باز را از حلم گو و احتراز>
  block
    text <وان خفاشی را که ماند او بی‌نوا>
    text <می‌کنش با نور جفت و آشنا>
  block
    text <کبک جنگی را بیاموزان تو صلح>
    text <مر خروسان را نما اشراط صبح>
  block
    text <هم‌چنان می‌رو ز هدهد تا عقاب>
    text <ره نما والله اعلم بالصواب>
