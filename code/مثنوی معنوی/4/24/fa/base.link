
text <بازگردانیدن سلیمان علیه‌السلام رسولان بلقیس را به آن هدیه‌ها کی آورده بودند سوی بلقیس و دعوت  کردن بلقیس را به ایمان  و ترک آفتاب‌پرستی>
  block
    text <باز گردید ای رسولان خجل>
    text <زر شما را دل به من آرید دل>
  block
    text <این زر من بر سر آن زر نهید>
    text <کوری تن فرج استر را دهید>
  block
    text <فرج استر لایق حلقهٔ زرست>
    text <زر عاشق روی زرد اصفرست>
  block
    text <که نظرگاه خداوندست آن>
    text <کز نظرانداز خورشیدست کان>
  block
    text <کو نظرگاه شعاع آفتاب>
    text <کو نظرگاه خداوند لباب>
  block
    text <از گرفت من ز جان اسپر کنید>
    text <گرچه اکنون هم گرفتار منید>
  block
    text <مرغ فتنه دانه بر بامست او>
    text <پر گشاده بستهٔ دامست او>
  block
    text <چون به دانه داد او دل را به جان>
    text <ناگرفته مر ورا بگرفته دان>
  block
    text <آن نظرها که به دانه می‌کند>
    text <آن گره دان کو به پا برمی‌زند>
  block
    text <دانه گوید گر تو می‌دزدی نظر>
    text <من همی دزدم ز تو صبر و مقر>
  block
    text <چون کشیدت آن نظر اندر پیم>
    text <پس بدانی کز تو من غافل نیم>
