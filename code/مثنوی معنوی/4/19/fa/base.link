
text <قصهٔ آغاز خلافت عثمان رضی الله  عنه و خطبهٔ وی در بیان آنک ناصح  فعال به فعل به از ناصح قوال به قول>
  block
    text <قصهٔ عثمان که بر منبر برفت>
    text <چون خلافت یافت بشتابید تفت>
  block
    text <منبر مهتر که سه‌پایه بدست>
    text <رفت بوبکر و دوم پایه نشست>
  block
    text <بر سوم پایه عمر در دور خویش>
    text <از برای حرمت اسلام و کیش>
  block
    text <دور عثمان آمد او بالای تخت>
    text <بر شد و بنشست آن محمودبخت>
  block
    text <پس سؤالش کرد شخصی بوالفضول>
    text <که آن دو ننشستند بر جای رسول>
  block
    text <پس تو چون جستی ازیشان برتری>
    text <چون برتبت تو ازیشان کمتری>
  block
    text <گفت اگر پایهٔ سوم را بسپرم>
    text <وهم آید که مثال عمرم>
  block
    text <بر دوم پایه شوم من جای‌جو>
    text <گویی بوبکرست و این هم مثل او>
  block
    text <هست این بالا مقام مصطفی>
    text <وهم مثلی نیست با آن شه مرا>
  block
    text <بعد از آن بر جای خطبه آن ودود>
    text <تا به قرب عصر لب‌خاموش بود>
  block
    text <زهره نه کس را که گوید هین بخوان>
    text <یا برون آید ز مسجد آن زمان>
  block
    text <هیبتی بنشسته بد بر خاص و عام>
    text <پر شده نور خدا آن صحن و بام>
  block
    text <هر که بینا ناظر نورش بدی>
    text <کور زان خورشید هم گرم آمدی>
  block
    text <پس ز گرمی فهم کردی چشم کور>
    text <که بر آمد آفتابی بی‌فتور>
  block
    text <لیک این گرمی گشاید دیده را>
    text <تا ببیند عین هر بشنیده را>
  block
    text <گرمیش را ضجرتی و حالتی>
    text <زان تبش دل را گشادی فسحتی>
  block
    text <کور چون شد گرم از نور قدم>
    text <از فرح گوید که من بینا شدم>
  block
    text <سخت خوش مستی ولی ای بوالحسن>
    text <پاره‌ای راهست تا بینا شدن>
  block
    text <این نصیب کور باشد ز آفتاب>
    text <صد چنین والله اعلم بالصواب>
  block
    text <وآنک او آن نور را بینا بود>
    text <شرح او کی کار بوسینا بود>
  block
    text <ور شود صد تو که باشد این زبان>
    text <که بجنباند به کف پردهٔ عیان>
  block
    text <وای بر وی گر بساید پرده را>
    text <تیغ اللهی کند دستش جدا>
  block
    text <دست چه بود خود سرش را بر کند>
    text <آن سری کز جهل سرها می‌کند>
  block
    text <این به تقدیر سخن گفتم ترا>
    text <ورنه خود دستش کجا و آن کجا>
  block
    text <خاله را خایه بدی خالو شدی>
    text <این به تقدیر آمدست ار او بدی>
  block
    text <از زبان تا چشم کو پاک از شکست>
    text <صد هزاران ساله گویم اندکست>
  block
    text <هین مشو نومید نور از آسمان>
    text <حق چو خواهد می‌رسد در یک زمان>
  block
    text <صد اثر در کانها از اختران>
    text <می‌رساند قدرتش در هر زمان>
  block
    text <اختر گردون ظلم را ناسخست>
    text <اختر حق در صفاتش راسخست>
  block
    text <چرخ پانصد ساله راه ای مستعین>
    text <در اثر نزدیک آمد با زمین>
  block
    text <سه هزاران سال و پانصد تا زحل>
    text <دم بدم خاصیتش آرد عمل>
  block
    text <در همش آرد چو سایه در ایاب>
    text <طول سایه چیست پیش آفتاب>
  block
    text <وز نفوس پاک اختروش مدد>
    text <سوی اخترهای گردون می‌رسد>
  block
    text <ظاهر آن اختران قوام ما>
    text <باطن ما گشته قوام سما>
