
text <دریافتن طبیبان الهی امراض دین و دل را در سیمای مرید و بیگانه و لحن گفتار او و رنگ چشم او و بی این همه نیز از راه دل کی انهم جواسیس القلوب فجالسوهم بالصدق>
  block
    text <این طبیبان بدن دانش‌ورند>
    text <بر سقام تو ز تو واقف‌ترند>
  block
    text <تا ز قاروره همی‌بینند حال>
    text <که ندانی تو از آن رو اعتلال>
  block
    text <هم ز نبض و هم ز رنگ و هم ز دم>
    text <بو برند از تو بهر گونه سقم>
  block
    text <پس طبیبان الهی در جهان>
    text <چون ندانند از تو بی‌گفت دهان>
  block
    text <هم ز نبضت هم ز چشمت هم ز رنگ>
    text <صد سقم بینند در تو بی‌درنگ>
  block
    text <این طبیبان نوآموزند خود>
    text <که بدین آیاتشان حاجت بود>
  block
    text <کاملان از دور نامت بشنوند>
    text <تا به قعر باد و بودت در دوند>
  block
    text <بلک پیش از زادن تو سالها>
    text <دیده باشندت ترا با حالها>
