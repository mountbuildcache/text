
text <دیدن درویش جماعت مشایخ را در  خواب و درخواست کردن روزی حلال بی‌مشغول شدن به کسب و از عبادت ماندن و ارشاد ایشان او را و میوه‌های تلخ و ترش کوهی بر وی شیرین شدن به داد آن مشایخ>
  block
    text <آن یکی درویش گفت اندر سمر>
    text <خضریان را من بدیدم خواب در>
  block
    text <گفتم ایشان را که روزی حلال>
    text <از کجا نوشم که نبود آن وبال>
  block
    text <مر مرا سوی کهستان راندند>
    text <میوه‌ها زان بیشه می‌افشاندند>
  block
    text <که خدا شیرین بکرد آن میوه را>
    text <در دهان تو به همتهای ما>
  block
    text <هین بخور پاک و حلال و بی‌حساب>
    text <بی صداع و نقل و بالا و نشیب>
  block
    text <پس مرا زان رزق نطقی رو نمود>
    text <ذوق گفت من خردها می‌ربود>
  block
    text <گفتم این فتنه‌ست ای رب جهان>
    text <بخششی ده از همه خلقان نهان>
  block
    text <شد سخن از من دل خوش یافتم>
    text <چون انار از ذوق می‌بشکافتم>
  block
    text <گفتم ار چیزی نباشد در بهشت>
    text <غیر این شادی که دارم در سرشت>
  block
    text <هیچ نعمت آرزو ناید دگر>
    text <زین نپردازم به حور و نیشکر>
  block
    text <مانده بود از کسب یک دو حبه‌ام>
    text <دوخته در آستین جبه‌ام>
