
text <در بیان آنک ترک الجواب جواب مقرر این سخن کی جواب الاحمق سکوت شرح این هر دو درین قصه است کی  گفته می‌آید>
  block
    text <بود شاهی بود او را بنده‌ای>
    text <مرده عقلی بود و شهوت‌زنده‌ای>
  block
    text <خرده‌های خدمتش بگذاشتی>
    text <بد سگالیدی نکو پنداشتی>
  block
    text <گفت شاهنشه جرااش کم کنید>
    text <ور بجنگد نامش از خط بر زنید>
  block
    text <عقل او کم بود و حرص او فزون>
    text <چون جرا کم دید شد تند و حرون>
  block
    text <عقل بودی گرد خود کردی طواف>
    text <تا بدیدی جرم خود گشتی معاف>
  block
    text <چون خری پابسته تندد از خری>
    text <هر دو پایش بسته گردد بر سری>
  block
    text <پس بگوید خر که یک بندم بست>
    text <خود مدان کان دو ز فعل آن خسست>
