
text <چاره اندیشیدن آن ماهی نیم‌عاقل و خود را مرده کردن>
  block
    text <گفت ماهی دگر وقت بلا>
    text <چونک ماند از سایهٔ عاقل جدا>
  block
    text <کو سوی دریا شد و از غم عتیق>
    text <فوت شد از من چنان نیکو رفیق>
  block
    text <لیک زان نندیشم و بر خود زنم>
    text <خویشتن را این زمان مرده کنم>
  block
    text <پس برآرم اشکم خود بر زبر>
    text <پشت زیر و می‌روم بر آب بر>
  block
    text <می‌روم بر وی چنانک خس رود>
    text <نی بسباحی چنانک کس رود>
  block
    text <مرده گردم خویش بسپارم به آب>
    text <مرگ پیش از مرگ امنست از عذاب>
  block
    text <مرگ پیش از مرگ امنست ای فتی>
    text <این چنین فرمود ما را مصطفی>
  block
    text <گفت موتواکلکم من قبل ان>
    text <یاتی الموت تموتوا بالفتن>
  block
    text <هم‌چنان مرد و شکم بالا فکند>
    text <آب می‌بردش نشیب و گه بلند>
  block
    text <هر یکی زان قاصدان بس غصه برد>
    text <که دریغا ماهی بهتر بمرد>
  block
    text <شاد می‌شد او کز آن گفت دریغ>
    text <پیش رفت این بازیم رستم ز تیغ>
  block
    text <پس گرفتش یک صیاد ارجمند>
    text <پس برو تف کرد و بر خاکش فکند>
  block
    text <غلط غلطان رفت پنهان اندر آب>
    text <ماند آن احمق همی‌کرد اضطراب>
  block
    text <از چپ و از راست می‌جست آن سلیم>
    text <تا بجهد خویش برهاند گلیم>
  block
    text <دام افکندند و اندر دام ماند>
    text <احمقی او را در آن آتش نشاند>
  block
    text <بر سر آتش به پشت تابه‌ای>
    text <با حماقت گشت او همخوابه‌ایی>
  block
    text <او همی جوشید از تف سعیر>
    text <عقل می‌گفتش الم یاتک نذیر>
  block
    text <او همی‌گفت از شکنجه وز بلا>
    text <هم‌چو جان کافران قالوا بلی>
  block
    text <باز می‌گفت او که گر این بار من>
    text <وا رهم زین محنت گردن‌شکن>
  block
    text <من نسازم جز به دریایی وطن>
    text <آبگیری را نسازم من سکن>
  block
    text <آب بی‌حد جویم و آمن شوم>
    text <تا ابد در امن و صحت می‌روم>
