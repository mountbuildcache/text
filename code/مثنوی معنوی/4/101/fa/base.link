
text <قوله علیه السلام من بشرنی بخروج صفر بشرته بالجنة>
  block
    text <احمد آخر زمان را انتقال>
    text <در ربیع اول آید بی جدال>
  block
    text <چون خبر یابد دلش زین وقت نقل>
    text <عاشق آن وقت گردد او به عقل>
  block
    text <چون صفر آید شود شاد از صفر>
    text <که پس این ماه می‌سازم سفر>
  block
    text <هر شبی تا روز زین شوق هدی>
    text <ای رفیق راه اعلی می‌زدی>
  block
    text <گفت هر کس که مرا مژده دهد>
    text <چون صفر پای از جهان بیرون نهد>
  block
    text <که صفر بگذشت و شد ماه ربیع>
    text <مژده‌ور باشم مر او را و شفیع>
  block
    text <گفت عکاشه صفر بگذشت و رفت>
    text <گفت که جنت ترا ای شیر زفت>
  block
    text <دیگری آمد که بگذشت آن صفر>
    text <گفت عکاشه ببرد از مژده بر>
  block
    text <پس رجال از نقل عالم شادمان>
    text <وز بقااش شادمان این کودکان>
  block
    text <چونک آب خوش ندید آن مرغ کور>
    text <پیش او کوثر نیامد آب شور>
  block
    text <هم‌چنین موسی کرامت می‌شمرد>
    text <که نگردد صاف اقبال تو درد>
  block
    text <گفت احسنت و نکو گفت ولیک>
    text <تا کنم من مشورت با یار نیک>
