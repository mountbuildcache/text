
text <گفتن خلیل مر جبرئیل را علیهماالسلام  چون پرسیدش کی الک حاجة خلیل  جوابش داد کی اما الیک فلا>
  block
    text <من خلیل وقتم و او جبرئیل>
    text <من نخواهم در بلا او را دلیل>
  block
    text <او ادب ناموخت از جبریل راد>
    text <که بپرسید از خلیل حق مراد>
  block
    text <که مرادت هست تا یاری کنم>
    text <ورنه بگریزم سبکباری کنم>
  block
    text <گفت ابراهیم نی رو از میان>
    text <واسطه زحمت بود بعد العیان>
  block
    text <بهر این دنیاست مرسل رابطه>
    text <مؤمنان را زانک هست او واسطه>
  block
    text <هر دل ار سامع بدی وحی نهان>
    text <حرف و صوتی کی بدی اندر جهان>
  block
    text <گرچه او محو حقست و بی‌سرست>
    text <لیک کار من از آن نازکترست>
  block
    text <کردهٔ او کردهٔ شاهست لیک>
    text <پیش ضعفم بد نماینده‌ست نیک>
  block
    text <آنچ عین لطف باشد بر عوام>
    text <قهر شد بر نازنینان کرام>
  block
    text <بس بلا و رنج می‌باید کشید>
    text <عامه را تا فرق را توانند دید>
  block
    text <کین حروف واسطه ای یار غار>
    text <پیش واصل خار باشد خار خار>
  block
    text <بس بلا و رنج بایست و وقوف>
    text <تا رهد آن روح صافی از حروف>
  block
    text <لیک بعضی زین صدا کرتر شدند>
    text <باز بعضی صافی و برتر شدند>
  block
    text <هم‌چو آب نیل آمد این بلا>
    text <سعد را آبست و خون بر اشقیا>
  block
    text <هر که پایان‌بین‌تر او مسعودتر>
    text <جدتر او کارد که افزون دید بر>
  block
    text <زانک داند کین جهان کاشتن>
    text <هست بهر محشر و برداشتن>
  block
    text <هیچ عقدی بهر عین خود نبود>
    text <بلک از بهر مقام ربح و سود>
  block
    text <هیچ نبود منکری گر بنگری>
    text <منکری‌اش بهر عین منکری>
  block
    text <بل برای قهر خصم اندر حسد>
    text <یا فزونی جستن و اظهار خود>
  block
    text <وآن فزونی هم پی طمع دگر>
    text <بی‌معانی چاشنی ندهد صور>
  block
    text <زان همی‌پرسی چرا این می‌کنی>
    text <که صور زیتست و معنی روشنی>
  block
    text <ورنه این گفتن چرا از بهر چیست>
    text <چونک صورت بهر عین صورتیست>
  block
    text <این چرا گفتن سال از فایده‌ست>
    text <جز برای این چرا گفتن بدست>
  block
    text <از چه رو فایدهٔ جویی ای امین>
    text <چون بود فایده این خود همین>
  block
    text <پس نقوش آسمان و اهل زمین>
    text <نیست حکمت کان بود بهر همین>
  block
    text <گر حکیمی نیست این ترتیب چیست>
    text <ور حکیمی هست چون فعلش تهیست>
  block
    text <کس نسازد نقش گرمابه و خضاب>
    text <جز پی قصد صواب و ناصواب>
