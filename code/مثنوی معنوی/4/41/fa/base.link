
text <نشان خواستن عبدالمطلب از موضع محمد علیه‌السلام کی کجاش یابم و جواب آمدن از اندرون کعبه و نشان یافتن>
  block
    text <از درون کعبه آوازش رسید>
    text <گفت ای جوینده آن طفل رشید>
  block
    text <در فلان وادیست زیر آن درخت>
    text <پس روان شد زود پیر نیکبخت>
  block
    text <در رکاب او امیران قریش>
    text <زانک جدش بود ز اعیان قریش>
  block
    text <تا به پشت آدم اسلافش همه>
    text <مهتران بزم و رزم و ملحمه>
  block
    text <این نسب خود پوست او را بوده است>
    text <کز شهنشاهان مه پالوده است>
  block
    text <مغز او خود از نسب دورست و پاک>
    text <نیست جنسش از سمک کس تا سماک>
  block
    text <نور حق را کس نجوید زاد و بود>
    text <خلعت حق را چه حاجت تار و پود>
  block
    text <کمترین خلعت که بدهد در ثواب>
    text <بر فزاید بر طراز آفتاب>
