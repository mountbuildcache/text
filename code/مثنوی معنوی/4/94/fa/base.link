
text <باز گفتن موسی علیه‌السلام اسرار فرعون را و واقعات او را ظهر الغیب تابخبیری حق ایمان آورد یا گمان برد>
  block
    text <ز آهن تیره بقدرت می‌نمود>
    text <واقعاتی که در آخر خواست بود>
  block
    text <تا کنی کمتر تو آن ظلم و بدی>
    text <آن همی‌دیدی و بتر می‌شدی>
  block
    text <نقشهای زشت خوابت می‌نمود>
    text <می‌رمیدی زان و آن نقش تو بود>
  block
    text <هم‌چو آن زنگی که در آیینه دید>
    text <روی خود را زشت و بر آیینه رید>
  block
    text <که چه زشتی لایق اینی و بس>
    text <زشتیم آن تواست ای کور خس>
  block
    text <این حدث بر روی زشتت می‌کنی>
    text <نیست بر من زانک هستم روشنی>
  block
    text <گاه می‌دیدی لباست سوخته>
    text <گه دهان و چشم تو بر دوخته>
  block
    text <گاه حیوان قاصد خونت شده>
    text <گه سر خود را به دندان دده>
  block
    text <گه نگون اندر میان آبریز>
    text <گه غریق سیل خون‌آمیز تیز>
  block
    text <گه ندات آمد ازین چرخ نقی>
    text <که شقیی و شقیی و شقی>
  block
    text <گه ندات آمد صریحا از جبال>
    text <که برو هستی ز اصحاب الشمال>
  block
    text <گه ندا می‌آمدت از هر جماد>
    text <تا ابد فرعون در دوزخ فتاد>
  block
    text <زین بترها که نمی‌گویم ز شرم>
    text <تا نگردد طبع معکوس تو گرم>
  block
    text <اندکی گفتم به تو ای ناپذیر>
    text <ز اندکی دانی که هستم من خبیر>
  block
    text <خویشتن را کور می‌کردی و مات>
    text <تا نیندیشی ز خواب و واقعات>
  block
    text <چند بگریزی نک آمد پیش تو>
    text <کوری ادراک مکراندیش تو>
