
text <مانستن بدرایی این وزیر دون در افساد مروت شاه به وزیر فرعون یعنی هامان در افساد قابلیت فرعون>
  block
    text <چند آن فرعون می‌شد نرم و رام>
    text <چون شنیدی او ز موسی آن کلام>
  block
    text <آن کلامی که بدادی سنگ شیر>
    text <از خوشی آن کلام بی‌نظیر>
  block
    text <چون بهامان که وزیرش بود او>
    text <مشورت کردی که کینش بود خو>
  block
    text <پس بگفتی تا کنون بودی خدیو>
    text <بنده گردی ژنده‌پوشی را بریو>
  block
    text <هم‌چو سنگ منجنیقی آمدی>
    text <آن سخن بر شیشه خانهٔ او زدی>
  block
    text <هر چه صد روز آن کلیم خوش‌خطاب>
    text <ساختی در یک‌دم او کردی خراب>
  block
    text <عقل تو دستور و مغلوب هواست>
    text <در وجودت ره‌زن راه خداست>
  block
    text <ناصحی ربانیی پندت دهد>
    text <آن سخن را او به فن طرحی نهد>
  block
    text <کین نه بر جایست هین از جا مشو>
    text <نیست چندان با خود آ شیدا مشو>
  block
    text <وای آن شه که وزیرش این بود>
    text <جای هر دو دوزخ پر کین بود>
  block
    text <شاد آن شاهی که او را دست‌گیر>
    text <باشد اندر کار چون آصف وزیر>
  block
    text <شاه عادل چون قرین او شود>
    text <نام آن نور علی نور این بود>
  block
    text <چون سلیمان شاه و چون آصف وزیر>
    text <نور بر نورست و عنبر بر عبیر>
  block
    text <شاه فرعون و چو هامانش وزیر>
    text <هر دو را نبود ز بدبختی گزیر>
  block
    text <پس بود ظلمات بعضی فوق بعض>
    text <نه خرد یار و نه دولت روز عرض>
  block
    text <من ندیدم جز شقاوت در لئام>
    text <گر تو دیدستی رسان از من سلام>
  block
    text <هم‌چو جان باشد شه و صاحب چو عقل>
    text <عقل فاسد روح را آرد بنقل>
  block
    text <آن فرشتهٔ عقل چون هاروت شد>
    text <سحرآموز دو صد طاغوت شد>
  block
    text <عقل جزوی را وزیر خود مگیر>
    text <عقل کل را ساز ای سلطان وزیر>
  block
    text <مر هوا را تو وزیر خود مساز>
    text <که برآید جان پاکت از نماز>
  block
    text <کین هوا پر حرص و حالی‌بین بود>
    text <عقل را اندیشه یوم دین بود>
  block
    text <عقل را دو دیده در پایان کار>
    text <بهر آن گل می‌کشد او رنج خار>
  block
    text <که نفرساید نریزد در خزان>
    text <باد هر خرطوم اخشم دور از آن>
