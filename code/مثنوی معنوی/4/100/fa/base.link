
text <بیان این خبر کی کلموا الناس علی قدر عقولهم لا علی قدر عقولکم حتی لا یکذبوا الله و رسوله>
  block
    text <چونک با کودک سر و کارم فتاد>
    text <هم زبان کودکان باید گشاد>
  block
    text <که برو کتاب تا مرغت خرم>
    text <یا مویز و جوز و فستق آورم>
  block
    text <جز شباب تن نمی‌دانی به کیر>
    text <این جوانی را بگیر ای خر شعیر>
  block
    text <هیچ آژنگی نیفتد بر رخت>
    text <تازه ماند آن شباب فرخت>
  block
    text <نه نژند پیریت آید برو>
    text <نه قد چون سرو تو گردد دوتو>
  block
    text <نه شود زور جوانی از تو کم>
    text <نه به دندانها خللها یا الم>
  block
    text <نه کمی در شهوت و طمث و بعال>
    text <که زنان را آید از ضعفت ملال>
  block
    text <آنچنان بگشایدت فر شباب>
    text <که گشود آن مژدهٔ عکاشه باب>
