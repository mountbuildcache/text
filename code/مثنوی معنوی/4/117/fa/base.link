
text <مثال دیگر هم درین معنی>
  block
    text <هست بازیهای آن شیر علم>
    text <مخبری از بادهای مکتتم>
  block
    text <گر نبودی جنبش آن بادها>
    text <شیر مرده کی بجستی در هوا>
  block
    text <زان شناسی باد را گر آن صباست>
    text <یا دبورست این بیان آن خفاست>
  block
    text <این بدن مانند آن شیر علم>
    text <فکر می‌جنباند او را دم به دم>
  block
    text <فکر کان از مشرق آید آن صباست>
    text <وآنک از مغرب دبور با وباست>
  block
    text <مشرق این باد فکرت دیگرست>
    text <مغرب این باد فکرت زان سرست>
  block
    text <مه جمادست و بود شرقش جماد>
    text <جان جان جان بود شرق فؤاد>
  block
    text <شرق خورشیدی که شد باطن‌فروز>
    text <قشر و عکس آن بود خورشید روز>
  block
    text <زآنک چون مرده بود تن بی‌لهب>
    text <پیش او نه روز بنماید نه شب>
  block
    text <ور نباشد آن چو این باشد تمام>
    text <بی‌شب و بی روز دارد انتظام>
  block
    text <هم‌چنانک چشم می‌بیند به خواب>
    text <بی‌مه و خورشید ماه و آفتاب>
  block
    text <نوم ما چون شد اخ الموت ای فلان>
    text <زین برادر آن برادر را بدان>
  block
    text <ور بگویندت که هست آن فرع این>
    text <مشنو آن را ای مقلد بی‌یقین>
  block
    text <می‌بیند خواب جانت وصف حال>
    text <که به بیداری نبینی بیست سال>
  block
    text <در پی تعبیر آن تو عمرها>
    text <می‌دوی سوی شهان با دها>
  block
    text <که بگو آن خواب را تعبیر چیست>
    text <فرع گفتن این چنین سر را سگیست>
  block
    text <خواب عامست این و خود خواب خواص>
    text <باشد اصل اجتبا و اختصاص>
  block
    text <پیل باید تا چو خسپد او ستان>
    text <خواب بیند خطهٔ هندوستان>
  block
    text <خر نبیند هیچ هندستان به خواب>
    text <خر ز هندستان نکردست اغتراب>
  block
    text <جان هم‌چون پیل باید نیک زفت>
    text <تا به خواب او هند داند رفت تفت>
  block
    text <ذکر هندستان کند پیل از طلب>
    text <پس مصور گردد آن ذکرش به شب>
  block
    text <اذکروا الله کار هر اوباش نیست>
    text <ارجعی بر پای هر قلاش نیست>
  block
    text <لیک تو آیس مشو هم پیل باش>
    text <ور نه پیلی در پی تبدیل باش>
  block
    text <کیمیاسازان گردون را ببین>
    text <بشنو از میناگران هر دم طنین>
  block
    text <نقش‌بندانند در جو فلک>
    text <کارسازانند بهر لی و لک>
  block
    text <گر نبینی خلق مشکین جیب را>
    text <بنگر ای شب‌کور این آسیب را>
  block
    text <هر دم آسیبست بر ادراک تو>
    text <نبت نو نو رسته بین از خاک تو>
  block
    text <زین بد ابراهیم ادهم دیده خواب>
    text <بسط هندستان دل را بی‌حجاب>
  block
    text <لاجرم زنجیرها را بر درید>
    text <مملکت بر هم زد و شد ناپدید>
  block
    text <آن نشان دید هندستان بود>
    text <که جهد از خواب و دیوانه شود>
  block
    text <می‌فشاند خاک بر تدبیرها>
    text <می‌دراند حلقهٔ زنجیرها>
  block
    text <آنچنان که گفت پیغامبر ز نور>
    text <که نشانش آن بود اندر صدور>
  block
    text <که تجافی آرد از دار الغرور>
    text <هم انابت آرد از دار السرور>
  block
    text <بهر شرح این حدیث مصطفی>
    text <داستانی بشنو ای یار صفا>
