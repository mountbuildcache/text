
text <رسیدن آن شخص به مصر و شب بیرون آمدن به کوی از بهر شبکوکی و گدایی و گرفتن عسس او را و مراد اوحاصل شدن از عسس بعد از خوردن زخم بسیار و عسی ان تکرهوا شیا و هو خیر لکم و قوله  تعالی سیجعل الله بعد عسر یسرا و قوله علیه‌السلام اشتدی ازمة  تنفرجی و جمیع القرآن و الکتب المنزلة فی تقریر هذا>
  block
    text <ناگهانی خود عسس او را گرفت>
    text <مشت و چوبش زد ز صفرا تا شکفت>
  block
    text <اتفاقا اندر آن شب‌های تار>
    text <دیده بد مردم ز شب‌دزدان ضرار>
  block
    text <بود شب‌های مخوف و منتحس>
    text <پس به جد می‌جست دزدان را عسس>
  block
    text <تا خلیفه گفت که ببرید دست>
    text <هر که شب گردد وگر خویش منست>
  block
    text <بر عسس کرده ملک تهدید و بیم>
    text <که چرا باشید بر دزدان رحیم>
  block
    text <عشوه‌شان را از چه رو باور کنید>
    text <یا چرا زیشان قبول زر کنید>
  block
    text <رحم بر دزدان و هر منحوس‌دست>
    text <بر ضعیفان ضربت و بی‌رحمیست>
  block
    text <هین ز رنج خاص مسکل ز انتقام>
    text <رنج او کم بین ببین تو رنج عام>
  block
    text <اصبع ملدوغ بر در دفع شر>
    text <در تعدی و هلاک تن نگر>
  block
    text <اتفاقا اندر آن ایام دزد>
    text <گشته بود انبوه پخته و خام دزد>
  block
    text <در چنین وقتش بدید و سخت زد>
    text <چوب‌ها و زخمهای بی‌عدد>
  block
    text <نعره و فریاد زان درویش خاست>
    text <که مزن تا من بگویم حال راست>
  block
    text <گفت اینک دادمت مهلت بگو>
    text <تا به شب چون آمدی بیرون به کو>
  block
    text <تو نه‌ای زینجا غریب و منکری>
    text <راستی گو تا بچه مکر اندری>
  block
    text <اهل دیوان بر عسس طعنه زدند>
    text <که چرا دزدان کنون انبه شدند>
  block
    text <انبهی از تست و از امثال تست>
    text <وا نما یاران زشتت را نخست>
  block
    text <ورنه کین جمله را از تو کشم>
    text <تا شود آمن زر هر محتشم>
  block
    text <گفت او از بعد سوگندان پر>
    text <که نیم من خانه‌سوز و کیسه‌بر>
  block
    text <من نه مرد دزدی و بیدادیم>
    text <من غریب مصرم و بغدادیم>
