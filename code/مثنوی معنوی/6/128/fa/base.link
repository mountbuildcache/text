
text <آمدن نایب قاضی میان بازار و خریداری کردن صندوق را از جوحی الی آخره>
  block
    text <نایب آمد گفت صندوقت به چند>
    text <گفت نهصد بیشتر زر می‌دهند>
  block
    text <من نمی‌آیم فروتر از هزار>
    text <گر خریداری گشا کیسه بیار>
  block
    text <گفت شرمی دار ای کوته‌نمد>
    text <قیمت صندوق خود پیدا بود>
  block
    text <گفت بی‌ریت شری خود فاسدیست>
    text <بیع ما زیر گلیم این راست نیست>
  block
    text <بر گشایم گر نمی‌ارزد مخر>
    text <تا نباشد بر تو حیفی ای پدر>
  block
    text <گفت ای ستار بر مگشای راز>
    text <سرببسته می‌خرم با من بساز>
  block
    text <ستر کن تا بر تو ستاری کنند>
    text <تا نبینی آمنی بر کس مخند>
  block
    text <بس درین صندوق چون تو مانده‌اند>
    text <خوش را اندر بلا بنشانده‌اند>
  block
    text <آنچ بر تو خواه آن باشد پسند>
    text <بر دگر کس آن کن از رنج و گزند>
  block
    text <زانک بر مرصاد حق واندر کمین>
    text <می‌دهد پاداش پیش از یوم دین>
  block
    text <آن عظیم العرش عرش او محیط>
    text <تخت دادش بر همه جانها بسیط>
  block
    text <گوشهٔ عرشش به تو پیوسته است>
    text <هین مجنبان جز بدین و داد دست>
  block
    text <تو مراقب باش بر احوال خویش>
    text <نوش بین در داد و بعد از ظلم نیش>
  block
    text <گفت آری اینچ کردم استم است>
    text <لیک هم می‌دان که بادی اظلم است>
  block
    text <گفت نایب یک به یک ما بادییم>
    text <با سواد وجه اندر شادییم>
  block
    text <هم‌چو زنگی کو بود شادان و خوش>
    text <او نبیند غیر او بیند رخش>
  block
    text <ماجرا بسیار شد در من یزید>
    text <داد صد دینار و آن از وی خرید>
  block
    text <هر دمی صندوقیی ای بدپسند>
    text <هاتفان و غیبیانت می‌خرند>
