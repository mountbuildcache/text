
text <بیان آنک بی‌کاران و افسانه‌جویان مثل آن ترک‌اند و عالم غرار غدار هم‌چو آن درزی و شهوات و زبان مضاحک گفتن این دنیاست و عمر هم‌چون آن اطلس پیش این درزی جهت قبای بقا و لباس تقوی ساختن>
  block
    text <اطلس عمرت به مقراض شهور>
    text <برد پاره‌پاره خیاط غرور>
  block
    text <تو تمنا می‌بری که اختر مدام>
    text <لاغ کردی سعد بودی بر دوام>
  block
    text <سخت می‌تولی ز تربیعات او>
    text <وز دلال و کینه و آفات او>
  block
    text <سخت می‌رنجی ز خاموشی او>
    text <وز نحوس و قبض و کین‌کوشی او>
  block
    text <که چرا زهرهٔ طرب در رقص نیست>
    text <بر سعود و رقص سعد او مه‌ایست>
  block
    text <اخترت گوید که گر افزون کنم>
    text <لاغ را پس کلیت مغبون کنم>
  block
    text <تو مبین قلابی این اختران>
    text <عشق خود بر قلب‌زن بین ای مهان>
