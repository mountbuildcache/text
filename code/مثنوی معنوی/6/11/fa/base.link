
text <مدافعهٔ امرا آن حجت را به شبههٔ جبریانه و جواب دادن شاه ایشان را>
  block
    text <پس بگفتند آن امیران کین فنیست>
    text <از عنایتهاش کار جهد نیست>
  block
    text <قسمت حقست مه را روی نغز>
    text <دادهٔ بختست گل را بوی نغز>
  block
    text <گفت سلطان بلک آنچ از نفس زاد>
    text <ریع تقصیرست و دخل اجتهاد>
  block
    text <ورنه آدم کی بگفتی با خدا>
    text <ربنا انا ظلمنا نفسنا>
  block
    text <خود بگفتی کین گناه از نفس بود>
    text <چون قضا این بود حزم ما چه سود>
  block
    text <هم‌چو ابلیسی که گفت اغویتنی>
    text <تو شکستی جام و ما را می‌زنی>
  block
    text <بل قضا حقست و جهد بنده حق>
    text <هین مباش اعور چو ابلیس خلق>
  block
    text <در تردد مانده‌ایم اندر دو کار>
    text <این تردد کی بود بی‌اختیار>
  block
    text <این کنم یا آن کنم او کی گود>
    text <که دو دست و پای او بسته بود>
  block
    text <هیچ باشد این تردد بر سرم>
    text <که روم در بحر یا بالا پرم>
  block
    text <این تردد هست که موصل روم>
    text <یا برای سحر تا بابل روم>
  block
    text <پس تردد را بباید قدرتی>
    text <ورنه آن خنده بود بر سبلتی>
  block
    text <بر قضا کم نه بهانه ای جوان>
    text <جرم خود را چون نهی بر دیگران>
  block
    text <خون کند زید و قصاص او به عمر>
    text <می خورد عمرو و بر احمد حد خمر>
  block
    text <گرد خود برگرد و جرم خود ببین>
    text <جنبش از خود بین و از سایه مبین>
  block
    text <که نخواهد شد غلط پاداش میر>
    text <خصم را می‌داند آن میر بصیر>
  block
    text <چون عسل خوردی نیامد تب به غیر>
    text <مزد روز تو نیامد شب به غیر>
  block
    text <در چه کردی جهد کان وا تو نگشت>
    text <تو چه کاریدی که نامد ریع کشت>
  block
    text <فعل تو که زاید از جان و تنت>
    text <هم‌چو فرزندت بگیرد دامنت>
  block
    text <فعل را در غیب صورت می‌کنند>
    text <فعل دزدی را نه داری می‌زنند>
  block
    text <دار کی ماند به دزدی لیک آن>
    text <هست تصویر خدای غیب‌دان>
  block
    text <در دل شحنه چو حق الهام داد>
    text <که چنین صورت بساز از بهر داد>
  block
    text <تا تو عالم باشی و عادل قضا>
    text <نامناسب چون دهد داد و سزا>
  block
    text <چونک حاکم این کند اندر گزین>
    text <چون کند حکم احکم این حاکمین>
  block
    text <چون بکاری جو نروید غیر جو>
    text <قرض تو کردی ز که خواهد گرو>
  block
    text <جرم خود را بر کسی دیگر منه>
    text <هوش و گوش خود بدین پاداش ده>
  block
    text <جرم بر خود نه که تو خود کاشتی>
    text <با جزا و عدل حق کن آشتی>
  block
    text <رنج را باشد سبب بد کردنی>
    text <بد ز فعل خود شناس از بخت نی>
  block
    text <آن نظر در بخت چشم احوال کند>
    text <کلب را کهدانی و کاهل کند>
  block
    text <متهم کن نفس خود را ای فتی>
    text <متهم کم کن جزای عدل را>
  block
    text <توبه کن مردانه سر آور به ره>
    text <که فمن یعمل بمثقال یره>
  block
    text <در فسون نفس کم شو غره‌ای>
    text <که آفتاب حق نپوشد ذره‌ای>
  block
    text <هست این ذرات جسمی ای مفید>
    text <پیش این خورشید جسمانی پدید>
  block
    text <هست ذرات خواطر و افتکار>
    text <پیش خورشید حقایق آشکار>
