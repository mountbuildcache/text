
text <حکایت در تقریر همین سخن>
  block
    text <آن یکی اسپی طلب کرد از امیر>
    text <گفت رو آن اسپ اشهب را بگیر>
  block
    text <گفت آن را من نخواهم گفت چون>
    text <گفت او واپس‌روست و بس حرون>
  block
    text <سخت پس پس می‌رود او سوی بن>
    text <گفت دمش را به سوی خانه کن>
  block
    text <دم این استور نفست شهوتست>
    text <زین سبب پس پس رود آن خودپرست>
  block
    text <شهوت او را که دم آمد ز بن>
    text <ای مبدل شهوت عقبیش کن>
  block
    text <چون ببندی شهوتش را از رغیف>
    text <سر کند آن شهوت از عقل شریف>
  block
    text <هم‌چو شاخی که ببری از درخت>
    text <سر کند قوت ز شاخ نیک‌بخت>
  block
    text <چونک کردی دم او را آن طرف>
    text <گر رود پس پس رود تا مکتنف>
  block
    text <حبذا اسپان رام پیش‌رو>
    text <نه سپس‌رو نه حرونی را گرو>
  block
    text <گرم‌رو چون جسم موسی کلیم>
    text <تا به بحرینش چو پهنای گلیم>
  block
    text <هست هفصدساله راه آن حقب>
    text <که بکرد او عزم در سیران حب>
  block
    text <همت سیر تنش چون این بود>
    text <سیر جانش تا به علیین بود>
  block
    text <شهسواران در سباقت تاختند>
    text <خربطان در پایگه انداختند>
