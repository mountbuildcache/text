
text <حکایت آن شخص کی دزدان قوج او را بدزدیدند  و بر آن قناعت نکرد به حیله جامه‌هاش را هم دزدیدند>
  block
    text <آن یکی قج داشت از پس می‌کشید>
    text <دزد قج را برد حبلش را برید>
  block
    text <چونک آگه شد دوان شد چپ و راست>
    text <تا بیابد کان قج برده کجاست>
  block
    text <بر سر چاهی بدید آن دزد را>
    text <که فغان می‌کرد کای واویلتا>
  block
    text <گفت نالان از چئی ای اوستاد>
    text <گفت همیان زرم در چه فتاد>
  block
    text <گر توانی در روی بیرون کشی>
    text <خمس بدهم مر ترا با دلخوشی>
  block
    text <خمس صد دینار بستانی به دست>
    text <گفت او خود این بهای ده قجست>
  block
    text <گر دری بر بسته شد ده در گشاد>
    text <گر قجی شد حق عوض اشتر بداد>
  block
    text <جامه‌ها بر کند و اندر چاه رفت>
    text <جامه‌ها را برد هم آن دزد تفت>
  block
    text <حازمی باید که ره تا ده برد>
    text <حزم نبود طمع طاعون آورد>
  block
    text <او یکی دزدست فتنه‌سیرتی>
    text <چون خیال او را بهر دم صورتی>
  block
    text <کس نداند مکر او الا خدا>
    text <در خدا بگریز و وا ره زان دغا>
