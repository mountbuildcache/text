
text <بحث کردن آن سه شه‌زاده در تدبیر آن واقعه>
  block
    text <رو به هم کردند هر سه مفتتن>
    text <هر سه را یک رنج و یک درد و حزن>
  block
    text <هر سه در یک فکر و یک سودا ندیم>
    text <هر سه از یک رنج و یک علت سقیم>
  block
    text <در خموشی هر سه را خطرت یکی>
    text <در سخن هم هر سه را حجت یکی>
  block
    text <یک زمانی اشک‌ریزان جمله‌شان>
    text <بر سر خوان مصیبت خون‌فشان>
  block
    text <یک زمان از آتش دل هر سه کس>
    text <بر زده با سوز چون مجمر نفس>
