
text <واگشتن مرید از وثاق شیخ و پرسیدن از مردم و نشان دادن ایشان کی شیخ به فلان بیشه رفته است>
  block
    text <بعد از آن پرسان شد او از هر کسی>
    text <شیخ را می‌جست از هر سو بسی>
  block
    text <پس کسی گفتش که آن قطب دیار>
    text <رفت تا هیزم کشد از کوهسار>
  block
    text <آن مرید ذوالفقاراندیش تفت>
    text <در هوای شیخ سوی بیشه رفت>
  block
    text <دیو می‌آورد پیش هوش مرد>
    text <وسوسه تا خفیه گردد مه ز گرد>
  block
    text <کین چنین زن را چرا این شیخ دین>
    text <دارد اندر خانه یار و همنشین>
  block
    text <ضد را با ضد ایناس از کجا>
    text <با امام‌الناس نسناس از کجا>
  block
    text <باز او لاحول می‌کرد آتشین>
    text <که اعتراض من برو کفرست و کین>
  block
    text <من کی باشم با تصرفهای حق>
    text <که بر آرد نفس من اشکال و دق>
  block
    text <باز نفسش حمله می‌آورد زود>
    text <زین تعرف در دلش چون کاه دود>
  block
    text <که چه نسبت دیو را با جبرئیل>
    text <که بود با او به صحبت هم مقیل>
  block
    text <چون تواند ساخت با آزر خلیل>
    text <چون تواند ساخت با ره‌زن دلیل>
