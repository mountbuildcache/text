
text <مثل>
  block
    text <آن یکی می‌شد به ره سوی دکان>
    text <پیش ره را بسته دید او از زنان>
  block
    text <پای او می‌سوخت از تعجیل و راه>
    text <بسته از جوق زنان هم‌چو ماه>
  block
    text <رو به یک زن کرد و گفت ای مستهان>
    text <هی چه بسیارید ای دخترچگان>
  block
    text <رو بدو کرد آن زن و گفت ای امین>
    text <هیچ بسیاری ما منکر مبین>
  block
    text <بین که با بسیاری ما بر بساط>
    text <تنگ می‌آید شما را انبساط>
  block
    text <در لواطه می‌فتید از قحط زن>
    text <فاعل و مفعول رسوای زمن>
  block
    text <تو مبین این واقعات روزگار>
    text <کز فلک می‌گردد اینجا ناگوار>
  block
    text <تو مبین تحشیر روزی و معاش>
    text <تو مبین این قحط و خوف و ارتعاش>
  block
    text <بین که با این جمله تلخیهای او>
    text <مردهٔ اویید و ناپروای او>
  block
    text <رحمتی دان امتحان تلخ را>
    text <نقمتی دان ملک مرو و بلخ را>
  block
    text <آن براهیم از تلف نگریخت و ماند>
    text <این براهیم از شرف بگریخت و راند>
  block
    text <آن نسوزد وین بسوزد ای عجب>
    text <نعل معکوس است در راه طلب>
