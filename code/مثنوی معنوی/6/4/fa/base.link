
text <مناجات و پناه جستن به حق از فتنهٔ اختیار و از فتنهٔ اسباب اختیار کی سماوات و ارضین از اختیار و اسباب اختیار شکوهیدند و ترسیدند و خلقت آدمی مولع افتاد بر طلب اختیار و اسباب اختیار خویش چنانک بیمار باشد خود را اختیار کم بیند صحت خواهد کی  سبب اختیارست تا اختیارش بیفزاید و منصب خواهد تا اختیارش بیفزاید و  مهبط قهر حق در امم ماضیه فرط اختیار  و اسباب اختیار بوده است هرگز فرعون بی‌نوا کس ندیده است>
  block
    text <اولم این جزر و مد از تو رسید>
    text <ورنه ساکن بود این بحر ای مجید>
  block
    text <هم از آنجا کین تردد دادیم>
    text <بی‌تردد کن مرا هم از کرم>
  block
    text <ابتلاام می‌کنی آه الغیاث>
    text <ای ذکور از ابتلاات چون اناث>
  block
    text <تا بکی این ابتلا یا رب مکن>
    text <مذهبی‌ام بخش و ده‌مذهب مکن>
  block
    text <اشتری‌ام لاغری و پشت ریش>
    text <ز اختیار هم‌چو پالان‌شکل خویش>
  block
    text <این کژاوه گه شود این سو گران>
    text <آن کژاوه گه شود آن سو کشان>
  block
    text <بفکن از من حمل ناهموار را>
    text <تا ببینم روضهٔ ابرار را>
  block
    text <هم‌چو آن اصحاب کهف از باغ جود>
    text <می‌چرم ایقاظ نی بل هم رقود>
  block
    text <خفته باشم بر یمین یا بر یسار>
    text <برنگردم جز چو گو بی‌اختیار>
  block
    text <هم به تقلیب تو تا ذات الیمین>
    text <یا سوی ذات الشمال ای رب دین>
  block
    text <صد هزاران سال بودم در مطار>
    text <هم‌چو ذرات هوا بی‌اختیار>
  block
    text <گر فراموشم شدست آن وقت و حال>
    text <یادگارم هست در خواب ارتحال>
  block
    text <می‌رهم زین چارمیخ چارشاخ>
    text <می‌جهم در مسرح جان زین مناخ>
  block
    text <شیر آن ایام ماضیهای خود>
    text <می‌چشم از دایهٔ خواب ای صمد>
  block
    text <جمله عالم ز اختیار و هست خود>
    text <می‌گریزد در سر سرمست خود>
  block
    text <تا دمی از هوشیاری وا رهند>
    text <ننگ خمر و زمر بر خود می‌نهند>
  block
    text <جمله دانسته کای این هستی فخ است>
    text <فکر و ذکر اختیاری دوزخ است>
  block
    text <می‌گریزند از خودی در بیخودی>
    text <یا به مستی یا به شغل ای مهتدی>
  block
    text <نفس را زان نیستی وا می‌کشی>
    text <زانک بی‌فرمان شد اندر بیهشی>
  block
    text <لیس للجن و لا للانس ان>
    text <ینفذوا من حبس اقطار الزمن>
  block
    text <لا نفوذ الا بسلطان الهدی>
    text <من تجاویف السموات العلی>
  block
    text <لا هدی الا بسلطان یقی>
    text <من حراس الشهب روح المتقی>
  block
    text <هیچ کس را تا نگردد او فنا>
    text <نیست ره در بارگاه کبریا>
  block
    text <چیست معراج فلک این نیستی>
    text <عاشقان را مذهب و دین نیستی>
  block
    text <پوستین و چارق آمد از نیاز>
    text <در طریق عشق محراب ایاز>
  block
    text <گرچه او خود شاه را محبوب بود>
    text <ظاهر و باطن لطیف و خوب بود>
  block
    text <گشته بی‌کبر و ریا و کینه‌ای>
    text <حسن سلطان را رخش آیینه‌ای>
  block
    text <چونک از هستی خود او دور شد>
    text <منتهای کار او محمود بد>
  block
    text <زان قوی‌تر بود تمکین ایاز>
    text <که ز خوف کبر کردی احتراز>
  block
    text <او مهذب گشته بود و آمده>
    text <کبر را و نفس را گردن زده>
  block
    text <یا پی تعلیم می‌کرد آن حیل>
    text <یا برای حکمتی دور از وجل>
  block
    text <یا که دید چارقش زان شد پسند>
    text <کز نسیم نیستی هستیست بند>
  block
    text <تا گشاید دخمه کان بر نیستیست>
    text <تا بیاید آن نسیم عیش و زیست>
  block
    text <ملک و مال و اطلس این مرحله>
    text <هست بر جان سبک‌رو سلسله>
  block
    text <سلسلهٔ زرین بدید و غره گشت>
    text <ماند در سوراخ چاهی جان ز دشت>
  block
    text <صورتش جنت به معنی دوزخی>
    text <افعیی پر زهر و نقشش گل رخی>
  block
    text <گرچه مؤمن را سقر ندهد ضرر>
    text <لیک هم بهتر بود زانجا گذر>
  block
    text <گرچه دوزخ دور دارد زو نکال>
    text <لیک جنت به ورا فی کل حال>
  block
    text <الحذر ای ناقصان زین گلرخی>
    text <که بگاه صحبت آمد دوزخی>
