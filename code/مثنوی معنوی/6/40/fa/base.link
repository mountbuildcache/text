
text <صفت آن عجوز>
  block
    text <چونک مجلس بی چنین پیغاره نیست>
    text <از حدیث پست نازل چاره نیست>
  block
    text <واستان هین این سخن را از گرو>
    text <سوی افسانهٔ عجوزه باز رو>
  block
    text <چون مسن گشت و درین ره نیست مرد>
    text <تو بنه نامش عجوز سال‌خورد>
  block
    text <نه مرورا راس مال و پایه‌ای>
    text <نه پذیرای قبول مایه‌ای>
  block
    text <نه دهنده نی پذیرندهٔ خوشی>
    text <نه درو معنی و نه معنی‌کشی>
  block
    text <نه زبان نه گوش نه عقل و بصر>
    text <نه هش و نه بیهشی و نه فکر>
  block
    text <نه نیاز و نه جمالی بهر ناز>
    text <تو بتویش گنده مانند پیاز>
  block
    text <نه رهی ببریده او نه پای راه>
    text <نه تبش آن قحبه را نه سوز و آه>
