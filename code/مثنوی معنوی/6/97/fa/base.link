
text <مثل دوبین هم‌چو آن غریب شهر کاش عمر نام کی از یک دکانش به سبب این به آن دکان دیگر حواله کرد و او فهم نکرد کی همه  دکان یکیست درین معنی کی به عمر نان نفروشند هم اینجا تدارک کنم  من غلط کردم نامم عمر نیست چون بدین دکان توبه و تدارک کنم نان  یابم از همه دکان‌های این شهر و اگر بی‌تدارک هم‌چنین عمر نام باشم  ازین دکان در گذرم محرومم و احولم و این دکان‌ها را از هم جدا دانسته‌ام>
  block
    text <گر عمر نامی تو اندر شهر کاش>
    text <کس بنفروشد به صد دانگت لواش>
  block
    text <چون به یک دکان بگفتی عمرم>
    text <این عمر را نان فروشید از کرم>
  block
    text <او بگوید رو بدان دیگر دکان>
    text <زان یکی نان به کزین پنجاه نان>
  block
    text <گر نبودی احول او اندر نظر>
    text <او بگفتی نیست دکانی دگر>
  block
    text <پس ردی اشراق آن نااحولی>
    text <بر دل کاشی شدی عمر علی>
  block
    text <این ازینجا گوید آن خباز را>
    text <این عمر را نان فروش ای نانبا>
  block
    text <چون شنید او هم عمر نان در کشید>
    text <پس فرستادت به دکان بعید>
  block
    text <کین عمر را نان ده ای انباز من>
    text <راز یعنی فهم کن ز آواز من>
  block
    text <او همت زان سو حواله می‌کند>
    text <هین عمر آمد که تا بر نان زند>
  block
    text <چون به یک دکان عمر بودی برو>
    text <در همه کاشان ز نان محروم شو>
  block
    text <ور به یک دکان علی گفتی بگیر>
    text <نان ازینجا بی‌حواله و بی‌زحیر>
  block
    text <احول دو بین چو بی‌بر شد ز نوش>
    text <احول ده بینی ای مادر فروش>
  block
    text <اندرین کاشان خاک از احولی>
    text <چون عمر می‌گرد چو نبوی علی>
  block
    text <هست احول را درین ویرانه دیر>
    text <گوشه گوشه نقل نو ای ثم خیر>
  block
    text <ور دو چشم حق‌شناس آمد ترا>
    text <دوست پر بین عرصهٔ هر دو سرا>
  block
    text <وا رهیدی از حوالهٔ جا به جا>
    text <اندرین کاشان پر خوف و رجا>
  block
    text <اندرین جو غنچه دیدی یا شجر>
    text <هم‌چو هر جو تو خیالش ظن مبر>
  block
    text <که ترا از عین این عکس نقوش>
    text <حق حقیقت گردد و میوه‌فروش>
  block
    text <چشم ازین آب از حول حر می‌شود>
    text <عکس می‌بیند سد پر می‌شود>
  block
    text <پس به معنی باغ باشد این نه آب>
    text <پس مشو عریان چو بلقیس از حباب>
  block
    text <بار گوناگونست بر پشت خران>
    text <هین به یک چون این خران را تو مران>
  block
    text <بر یکی خر بار لعل و گوهرست>
    text <بر یکی خر بار سنگ و مرمرست>
  block
    text <بر همه جوها تو این حکمت مران>
    text <اندرین جو ماه بین عکسش مخوان>
  block
    text <آب خضرست این نه آب دام و دد>
    text <هر چه اندر روی نماید حق بود>
  block
    text <زین تگ جو ماه گوید من مهم>
    text <من نه عکسم هم‌حدیث و هم‌رهم>
  block
    text <اندرین جو آنچ بر بالاست هست>
    text <خواه بالا خواه در وی دار دست>
  block
    text <از دگر جوها مگیر این جوی را>
    text <ماه دان این پرتو مه‌روی را>
  block
    text <این سخن پایان ندارد آن غریب>
    text <بس گریست از درد خواجه شد کئیب>
