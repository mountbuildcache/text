
text <تمامی قصهٔ آن فقیر و نشان جای آن گنج>
  block
    text <اندر آن رقعه نبشته بود این>
    text <که برون شهر گنجی دان دفین>
  block
    text <آن فلان قبه که در وی مشهدست>
    text <پشت او در شهر و در در فدفدست>
  block
    text <پشت با وی کن تو رو در قبله آر>
    text <وانگهان از قوس تیری بر گذار>
  block
    text <چون فکندی تیر از قوس ای سعاد>
    text <بر کن آن موضع که تیرت اوفتاد>
  block
    text <پس کمان سخت آورد آن فتی>
    text <تیر پرانید در صحن فضا>
  block
    text <زو تبر آورد و بیل او شاد شاد>
    text <کند آن موضع که تیرش اوفتاد>
  block
    text <کند شد هم او و هم بیل و تبر>
    text <خود ندید از گنج پنهانی اثر>
  block
    text <هم‌چنین هر روز تیر انداختی>
    text <لیک جای گنج را نشناختی>
  block
    text <چونک این را پیشه کرد او بر دوام>
    text <فجفجی در شهر افتاد و عوام>
