
text <حکایت مرید شیخ حسن خرقانی قدس الله سره>
  block
    text <رفت درویشی ز شهر طالقان>
    text <بهر صیت بوالحسین خارقان>
  block
    text <کوهها ببرید و وادی دراز>
    text <بهر دید شیخ با صدق و نیاز>
  block
    text <آنچ در ره دید از رنج و ستم>
    text <گرچه در خوردست کوته می‌کنم>
  block
    text <چون به مقصد آمد از ره آن جوان>
    text <خانهٔ آن شاه را جست او نشان>
  block
    text <چون به صد حرمت بزد حلقهٔ درش>
    text <زن برون کرد از در خانه سرش>
  block
    text <که چه می‌خواهی بگو ای ذوالکرم>
    text <ژگفت بر قصد زیارت آمدم>
  block
    text <خنده‌ای زد زن که خه‌خه ریش بین>
    text <این سفرگیری و این تشویش بین>
  block
    text <خود ترا کاری نبود آن جایگاه>
    text <که به بیهوده کنی این عزم راه>
  block
    text <اشتهای گول‌گردی آمدت>
    text <یا ملولی وطن غالب شدت>
  block
    text <یا مگر دیوت دو شاخه بر نهاد>
    text <بر تو وسواس سفر را در گشاد>
  block
    text <گفت نافرجام و فحش و دمدمه>
    text <من نتوانم باز گفتن آن همه>
  block
    text <از مثل وز ریش‌خند بی‌حساب>
    text <آن مرید افتاد از غم در نشیب>
