
text <فاش شدن خبر این گنج و رسیدن به گوش پادشاه>
  block
    text <پس خبر کردند سلطان را ازین>
    text <آن گروهی که بدند اندر کمین>
  block
    text <عرضه کردند آن سخن را زیردست>
    text <که فلانی گنج‌نامه یافتست>
  block
    text <چون شنید این شخص کین با شه رسید>
    text <جز که تسلیم و رضا چاره ندید>
  block
    text <پیش از آنک اشکنجه بیند زان قباد>
    text <رقعه را آن شخص پیش او نهاد>
  block
    text <گفت تا این رقعه را یابیده‌ام>
    text <گنج نه و رنج بی‌حد دیده‌ام>
  block
    text <خود نشد یک حبه از گنج آشکار>
    text <لیک پیچیدم بسی من هم‌چو مار>
  block
    text <مدت ماهی چنینم تلخ‌کام>
    text <که زیان و سود این بر من حرام>
  block
    text <بوک بختت بر کند زین کان غطا>
    text <ای شه پیروزجنگ و دزگشا>
  block
    text <مدت شش ماه و افزون پادشاه>
    text <تیر می‌انداخت و برمی‌کند چاه>
  block
    text <هرکجا سخته کمانی بود چست>
    text <تیر داد انداخت و هر سو گنج جست>
  block
    text <غیر تشویش و غم و طامات نی>
    text <هم‌چو عنقا نام فاش و ذات نی>
