
text <قصه‌ای هم در تقریر این>
  block
    text <شرفه‌ای بشنید در شب معتمد>
    text <برگرفت آتش‌زنه که آتش زند>
  block
    text <دزد آمد آن زمان پیشش نشست>
    text <چون گرفت آن سوخته می‌کرد پست>
  block
    text <می‌نهاد آنجا سر انگشت را>
    text <تا شود استارهٔ آتش فنا>
  block
    text <خواجه می‌پنداشت کز خود می‌مرد>
    text <این نمی‌دید او که دزدش می‌کشد>
  block
    text <خواجه گفت این سوخته نمناک بود>
    text <می‌مرد استاره از تریش زود>
  block
    text <بس که ظلمت بود و تاریکی ز پیش>
    text <می‌ندید آتش‌کشی را پیش خویش>
  block
    text <این چنین آتش‌کشی اندر دلش>
    text <دیدهٔ کافر نبیند از عمش>
  block
    text <چون نمی‌داند دل داننده‌ای>
    text <هست با گردنده گرداننده‌ای>
  block
    text <چون نمی‌گویی که روز و شب به خود>
    text <بی‌خداوندی کی آید کی رود>
  block
    text <گرد معقولات می‌گردی ببین>
    text <این چنین بی‌عقلی خود ای مهین>
  block
    text <خانه با بنا بود معقول‌تر>
    text <یا که بی‌بنا بگو ای کم‌هنر>
  block
    text <خط با کاتب بود معقول‌تر>
    text <یا که بی‌کاتب بیندیش ای پسر>
  block
    text <جیم گوش و عین چشم و میم فم>
    text <چون بود بی‌کاتبی ای متهم>
  block
    text <شمع روشن بی‌ز گیراننده‌ای>
    text <یا بگیرانندهٔ داننده‌ای>
  block
    text <صنعت خوب از کف شل ضریر>
    text <باشد اولی یا بگیرایی بصیر>
  block
    text <پس چو دانستی که قهرت می‌کند>
    text <بر سرت دبوس محنت می‌زند>
  block
    text <پس بکن دفعش چو نمرودی به جنگ>
    text <سوی او کش در هوا تیری خدنگ>
  block
    text <هم‌چو اسپاه مغل بر آسمان>
    text <تیر می‌انداز دفع نزع جان>
  block
    text <یا گریز از وی اگر توانی برو>
    text <چون روی چون در کف اویی گرو>
  block
    text <در عدم بودی نرستی از کفش>
    text <از کف او چون رهی ای دست‌خوش>
  block
    text <آرزو جستن بود بگریختن>
    text <پیش عدلش خون تقوی ریختن>
  block
    text <این جهان دامست و دانه‌آرزو>
    text <در گریز از دامها روی آر زو>
  block
    text <چون چنین رفتی بدیدی صد گشاد>
    text <چون شدی در ضد آن دیدی فساد>
  block
    text <پس پیمبر گفت استفتوا القلوب>
    text <گر چه مفتیتان برون گوید خطوب>
  block
    text <آرزو بگذار تا رحم آیدش>
    text <آزمودی که چنین می‌بایدش>
  block
    text <چون نتانی جست پس خدمت کنش>
    text <تا روی از حبس او در گلشنش>
  block
    text <دم به دم چون تو مراقب می‌شوی>
    text <داد می‌بینی و داور ای غوی>
  block
    text <ور ببندی چشم خود را ز احتجاب>
    text <کار خود را کی گذارد آفتاب>
