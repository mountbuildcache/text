
text <استدعاء امیر ترک مخمور مطرب را بوقت صبوح و تفسیر این حدیث کی ان لله تعالی شرابا اعده لاولیائه اذا شربوا سکروا و اذا سکروا طابوا الی آخر الحدیث می در خم اسرار بدان می‌جوشد تا هر که مجردست از آن می نوشد قال الله تعالی ان الابرار یشربون این می که تو می‌خوری حرامست  ما می نخوریم جز حلالی «جهد کن تا ز نیست هست شوی  وز شراب خدای مست شوی»>
  block
    text <اعجمی ترکی سحر آگاه شد>
    text <وز خمار خمر مطرب‌خواه شد>
  block
    text <مطرب جان مونس مستان بود>
    text <نقل و قوت و قوت مست آن بود>
  block
    text <مطرب ایشان را سوی مستی کشید>
    text <باز مستی از دم مطرب چشید>
  block
    text <آن شراب حق بدان مطرب برد>
    text <وین شراب تن ازین مطرب چرد>
  block
    text <هر دو گر یک نام دارد در سخن>
    text <لیک شتان این حسن تا آن حسن>
  block
    text <اشتباهی هست لفظی در بیان>
    text <لیک خود کو آسمان تا ریسمان>
  block
    text <اشتراک لفظ دایم ره‌زنست>
    text <اشتراک گبر و مؤمن در تنست>
  block
    text <جسمها چون کوزه‌های بسته‌سر>
    text <تا که در هر کوزه چه بود آن نگر>
  block
    text <کوزهٔ آن تن پر از آب حیات>
    text <کوزهٔ این تن پر از زهر ممات>
  block
    text <گر به مظروفش نظر داری شهی>
    text <ور به ظرفش بنگری تو گم‌رهی>
  block
    text <لفظ را مانندهٔ این جسم دان>
    text <معنیش را در درون مانند جان>
  block
    text <دیدهٔ تن دایما تن‌بین بود>
    text <دیدهٔ جان جان پر فن بین بود>
  block
    text <پس ز نقش لفظهای مثنوی>
    text <صورتی ضالست و هادی معنوی>
  block
    text <در نبی فرمود کین قرآن ز دل>
    text <هادی بعضی و بعضی را مضل>
  block
    text <الله الله چونک عارف گفت می>
    text <پیش عارف کی بود معدوم شی>
  block
    text <فهم تو چون بادهٔ شیطان بود>
    text <کی ترا وهم می رحمان بود>
  block
    text <این دو انبازند مطرب با شراب>
    text <این بدان و آن بدین آرد شتاب>
  block
    text <پر خماران از دم مطرب چرند>
    text <مطربانشان سوی میخانه برند>
  block
    text <آن سر میدان و این پایان اوست>
    text <دل شده چون گوی در چوگان اوست>
  block
    text <در سر آنچ هست گوش آنجا رود>
    text <در سر ار صفراست آن سودا شود>
  block
    text <بعد از آن این دو به بیهوشی روند>
    text <والد و مولود آن‌جا یک شوند>
  block
    text <چونک کردند آشتی شادی و درد>
    text <مطربان را ترک ما بیدار کرد>
  block
    text <مطرب آغازید بیتی خوابناک>
    text <که انلنی الکاس یا من لا اراک>
  block
    text <انت وجهی لا عجب ان لا اراه>
    text <غایة القرب حجاب الاشتباه>
  block
    text <انت عقلی لا عجب ان لم ارک>
    text <من وفور الالتباس المشتبک>
  block
    text <جئت اقرب انت من حبل الورید>
    text <کم اقل یا یا نداء للبعید>
  block
    text <بل اغالطهم انادی فی القفار>
    text <کی اکتم من معیمؤمناغار>
