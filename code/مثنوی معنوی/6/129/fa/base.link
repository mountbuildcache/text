
text <در تفسیر این خبر کی مصطفی صلوات‌الله علیه فرمود من کنت مولاه فعلی مولاه تا منافقان طعنه زدند کی بس نبودش کی ما مطیعی و چاکری نمودیم او را چاکری کودکی خلم آلودمان هم می‌فرماید الی آخره>
  block
    text <زین سبب پیغامبر با اجتهاد>
    text <نام خود وان علی مولا نهاد>
  block
    text <گفت هر کو را منم مولا و دوست>
    text <ابن عم من علی مولای اوست>
  block
    text <کیست مولا آنک آزادت کند>
    text <بند رقیت ز پایت بر کند>
  block
    text <چون به آزادی نبوت هادیست>
    text <مؤمنان را ز انبیا آزادیست>
  block
    text <ای گروه مؤمنان شادی کنید>
    text <هم‌چو سرو و سوسن آزادی کنید>
  block
    text <لیک می‌گویید هر دم شکر آب>
    text <بی‌زبان چون گلستان خوش‌خضاب>
  block
    text <بی‌زبان گویند سرو و سبزه‌زار>
    text <شکر آب و شکر عدل نوبهار>
  block
    text <حله‌ها پوشیده و دامن‌کشان>
    text <مست و رقاص و خوش و عنبرفشان>
  block
    text <جزو جزو آبستن از شاه بهار>
    text <جسمشان چون درج پر در ثمار>
  block
    text <مریمان بی شوی آبست از مسیح>
    text <خامشان بی لاف و گفتاری فصیح>
  block
    text <ماه ما بی‌نطق خوش بر تافتست>
    text <هر زبان نطق از فر ما یافتست>
  block
    text <نطق عیسی از فر مریم بود>
    text <نطق آدم پرتو آن دم بود>
  block
    text <تا زیادت گردد از شکر ای ثقات>
    text <پس نبات دیگرست اندر نبات>
  block
    text <عکس آن اینجاست ذل من قنع>
    text <اندرین طورست عز من طمع>
  block
    text <در جوال نفس خود چندین مرو>
    text <از خریداران خود غافل مشو>
