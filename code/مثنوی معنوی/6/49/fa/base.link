
text <جواب دادن قاضی صوفی را>
  block
    text <گفت قاضی واجب آیدمان رضا>
    text <هر قفا و هر جفا کارد قضا>
  block
    text <خوش‌دلم در باطن از حکم زبر>
    text <گرچه شد رویم ترش کالحق مر>
  block
    text <این دلم باغست و چشمم ابروش>
    text <ابر گرید باغ خندد شاد و خوش>
  block
    text <سال قحط از آفتاب خیره‌خند>
    text <باغها در مرگ و جان کندن رسند>
  block
    text <ز امر حق وابکوا کثیرا خوانده‌ای>
    text <چون سر بریان چه خندان مانده‌ای>
  block
    text <روشنی خانه باشی هم‌چو شمع>
    text <گر فرو پاشی تو هم‌چون شمع دمع>
  block
    text <آن ترش‌رویی مادر یا پدر>
    text <حافظ فرزند شد از هر ضرر>
  block
    text <ذوق خنده دیده‌ای ای خیره‌خند>
    text <ذوق گریه بین که هست آن کان قند>
  block
    text <چون جهنم گریه آرد یاد آن>
    text <پس جهنم خوشتر آید از جنان>
  block
    text <خنده‌ها در گریه‌ها آمد کتیم>
    text <گنج در ویرانه‌ها جو ای سلیم>
  block
    text <ذوق در غمهاست پی گم کرده‌اند>
    text <آب حیوان را به ظلمت برده‌اند>
  block
    text <بازگونه نعل در ره تا رباط>
    text <چشمها را چار کن در احتیاط>
  block
    text <چشمها را چار کن در اعتبار>
    text <یار کن با چشم خود دو چشم یار>
  block
    text <امرهم شوری بخوان اندر صحف>
    text <یار را باش و مگوش از ناز اف>
  block
    text <یار باشد راه را پشت و پناه>
    text <چونک نیکو بنگری یارست راه>
  block
    text <چونک در یاران رسی خامش نشین>
    text <اندر آن حلقه مکن خود را نگین>
  block
    text <در نماز جمعه بنگر خوش به هوش>
    text <جمله جمعند و یک‌اندیشه و خموش>
  block
    text <رختها را سوی خاموشی کشان>
    text <چون نشان جویی مکن خود را نشان>
  block
    text <گفت پیغامبر که در بحر هموم>
    text <در دلالت دان تو یاران را نجوم>
  block
    text <چشم در استارگان نه ره بجو>
    text <نطق تشویش نظر باشد مگو>
  block
    text <گر دو حرف صدق گویی ای فلان>
    text <گفت تیره در تبع گردد روان>
  block
    text <این نخواندی کالکلام ای مستهام>
    text <فی شجون حره جر الکلام>
  block
    text <هین مشو شارع در آن حرف رشد>
    text <که سخن زو مر سخن را می‌کشد>
  block
    text <نیست در ضبطت چو بگشادی دهان>
    text <از پی صافی شود تیره روان>
  block
    text <آنک معصوم ره وحی خداست>
    text <چون همه صافست بگشاید رواست>
  block
    text <زانک ما ینطق رسول بالهوی>
    text <کی هوا زاید ز معصوم خدا>
  block
    text <خویشتن را ساز منطیقی ز حال>
    text <تا نگردی هم‌چو من سخرهٔ مقال>
