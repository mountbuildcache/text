
text <مثل>
  block
    text <سوی جامع می‌شد آن یک شهریار>
    text <خلق را می‌زد نقیب و چوبدار>
  block
    text <آن یکی را سر شکستی چوب‌زن>
    text <و آن دگر را بر دریدی پیرهن>
  block
    text <در میانه بی‌دلی ده چوب خورد>
    text <بی‌گناهی که برو از راه برد>
  block
    text <خون چکان رو کرد با شاه و بگفت>
    text <ظلم ظاهر بین چه پرسی از نهفت>
  block
    text <خیر تو این است جامع می‌روی>
    text <تا چه باشد شر و وزرت ای غوی>
  block
    text <یک سلامی نشنود پیر از خسی>
    text <تا نپیچد عاقبت از وی بسی>
  block
    text <گرگ دریابد ولی را به بود>
    text <زانک دریابد ولی را نفس بد>
  block
    text <زانک گرگ ارچه که بس استمگریست>
    text <لیکش آن فرهنگ و کید و مکر نیست>
  block
    text <ورنه کی اندر فتادی او به دام>
    text <مکر اندر آدمی باشد تمام>
  block
    text <گفت قج با گاو و اشتر ای رفاق>
    text <چون چنین افتاد ما را اتفاق>
  block
    text <هر یکی تاریخ عمر ابدا کنید>
    text <پیرتر اولیست باقی تن زنید>
  block
    text <گفت قج مرج من اندر آن عهود>
    text <با قج قربان اسمعیل بود>
  block
    text <گاو گفتا بوده‌ام من سال‌خورد>
    text <جفت آن گاوی کش آدم جفت کرد>
  block
    text <جفت آن گاوم که آدم جد خلق>
    text <در زراعت بر زمین می‌کرد فلق>
  block
    text <چون شنید از گاو و قج اشتر شگفت>
    text <سر فرود آورد و آن را برگرفت>
  block
    text <در هوا بر داشت آن بند قصیل>
    text <اشتر بختی سبک بی‌قال و قیل>
  block
    text <که مرا خود حاجت تاریخ نیست>
    text <کین چنین جسمی و عالی گردنیست>
  block
    text <خود همه کس داند ای جان پدر>
    text <که نباشم از شما من خردتر>
  block
    text <داند این را هرکه ز اصحاب نهاست>
    text <که نهاد من فزون‌تر از شماست>
  block
    text <جملگان دانند کین چرخ بلند>
    text <هست صد چندان که این خاک نژند>
  block
    text <کو گشاد رقعه‌های آسمان>
    text <کو نهاد بقعه‌های خاکدان>
