
text <جواب قاضی سال صوفی را و قصهٔ ترک و درزی را مثل آوردن>
  block
    text <گفت قاضی بس تهی‌رو صوفیی>
    text <خالی از فطنت چو کاف کوفیی>
  block
    text <تو بنشنیدی که آن پر قند لب>
    text <غدر خیاطان همی‌گفتی به شب>
  block
    text <خلق را در دزدی آن طایفه>
    text <می‌نمود افسانه‌های سالفه>
  block
    text <قصهٔ پاره‌ربایی در برین>
    text <می حکایت کرد او با آن و این>
  block
    text <در سمر می‌خواند دزدی‌نامه‌ای>
    text <گرد او جمع آمده هنگامه‌ای>
  block
    text <مستمع چون یافت جاذب زان وفود>
    text <جمله اجزااش حکایت گشته بود>
