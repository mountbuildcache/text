
text <حکایت غلام هندو کی به خداوندزادهٔ خود پنهان هوای آورده بود چون دختر را با مهتر زاده‌ای عقد کردند غلام خبر یافت رنجور شد و می‌گداخت و هیچ طبیب علت او را در نمی‌یافت و او را زهرهٔ گفتن نه>
  block
    text <خواجه‌ای را بود هندو بنده‌ای>
    text <پروریده کرده او را زنده‌ای>
  block
    text <علم و آدابش تمام آموخته>
    text <در دلش شمع هنر افروخته>
  block
    text <پروریدش از طفولیت به ناز>
    text <در کنار لطف آن اکرام‌ساز>
  block
    text <بود هم این خواجه را خوش دختری>
    text <سیم‌اندامی گشی خوش‌گوهری>
  block
    text <چون مراهق گشت دختر طالبان>
    text <بذل می‌کردند کابین گران>
  block
    text <می‌رسیدش از سوی هر مهتری>
    text <بهر دختر دم به دم خوزه‌گری>
  block
    text <گفت خواجه مال را نبود ثبات>
    text <روز آید شب رود اندر جهات>
  block
    text <حسن صورت هم ندارد اعتبار>
    text <که شود رخ زرد از یک زخم خار>
  block
    text <سهل باشد نیز مهترزادگی>
    text <که بود غره به مال و بارگی>
  block
    text <ای بسا مهتربچه کز شور و شر>
    text <شد ز فعل زشت خود ننگ پدر>
  block
    text <پر هنر را نیز اگر باشد نفیس>
    text <کم پرست و عبرتی گیر از بلیس>
  block
    text <علم بودش چون نبودش عشق دین>
    text <او ندید از آدم الا نقش طین>
  block
    text <گرچه دانی دقت علم ای امین>
    text <زانت نگشاید دو دیدهٔ غیب‌بین>
  block
    text <او نبیند غیر دستاری و ریش>
    text <از معرف پرسد از بیش و کمیش>
  block
    text <عارفا تو از معرف فارغی>
    text <خود همی‌بینی که نور بازغی>
  block
    text <کار تقوی دارد و دین و صلاح>
    text <که ازو باشد بدو عالم فلاح>
  block
    text <کرد یک داماد صالح اختیار>
    text <که بد او فخر همه خیل و تبار>
  block
    text <پس زنان گفتند او را مال نیست>
    text <مهتری و حسن و استقلال نیست>
  block
    text <گفت آنها تابع زهدند و دین>
    text <بی‌زر او گنجیست بر روی زمین>
  block
    text <چون به جد تزویج دختر گشت فاش>
    text <دست پیمان و نشانی و قماش>
  block
    text <پس غلام خرد که اندر خانه بود>
    text <گشت بیمار و ضعیف و زار زود>
  block
    text <هم‌چو بیمار دقی او می‌گداخت>
    text <علت او را طبیبی کم شناخت>
  block
    text <عقل می‌گفتی که رنجش از دلست>
    text <داروی تن در غم دل باطلست>
  block
    text <آن غلامک دم نزد از حال خویش>
    text <کز چه می‌آید برو در سینه نیش>
  block
    text <گفت خاتون را شبی شوهر که تو>
    text <باز پرسش در خلا از حال او>
  block
    text <تو به جای مادری او را بود>
    text <که غم خود پیش تو پیدا کند>
  block
    text <چونک خاتون در گوش این کلام>
    text <روز دیگر رفت نزدیک غلام>
  block
    text <پس سرش را شانه می‌کرد آن ستی>
    text <با دو صد مهر و دلال و آشتی>
  block
    text <آنچنان که مادران مهربان>
    text <نرم کردش تا در آمد در بیان>
  block
    text <که مرا اومید از تو این نبود>
    text <که دهی دختر به بیگانهٔ عنود>
  block
    text <خواجه‌زادهٔ ما و ما خسته‌جگر>
    text <حیف نبود که رود جای دگر>
  block
    text <خواست آن خاتون ز خشمی که آمدش>
    text <که زند وز بام زیر اندازدش>
  block
    text <کو که باشد هندوی مادرغری>
    text <که طمع دارد به خواجه دختری>
  block
    text <گفت صبر اولی بود خود را گرفت>
    text <گفت با خواجه که بشنو این شگفت>
  block
    text <این چنین گراء کی خاین بود>
    text <ما گمان برده که هست او معتمد>
