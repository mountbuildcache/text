
text <یافتن مرید مراد را و ملاقات او با شیخ نزدیک آن بیشه>
  block
    text <اندرین بود او که شیخ نامدار>
    text <زود پیش افتاد بر شیری سوار>
  block
    text <شیر غران هیزمش را می‌کشید>
    text <بر سر هیزم نشسته آن سعید>
  block
    text <تازیانه‌ش مار نر بود از شرف>
    text <مار را بگرفته چون خرزن به کف>
  block
    text <تو یقین می‌دان که هر شیخی که هست>
    text <هم سواری می‌کند بر شیر مست>
  block
    text <گرچه آن محسوس و این محسوس نیست>
    text <لیک آن بر چشم جان ملبوس نیست>
  block
    text <صد هزاران شیر زیر را نشان>
    text <پیش دیدهٔ غیب‌دان هیزم‌کشان>
  block
    text <لیک یک یک را خدا محسوس کرد>
    text <تا که بیند نیز او که نیست مرد>
  block
    text <دیدش از دور و بخندید آن خدیو>
    text <گفت آن را مشنو ای مفتون دیو>
  block
    text <از ضمیر او بدانست آن جلیل>
    text <هم ز نور دل بلی نعم الدلیل>
  block
    text <خواند بر وی یک به یک آن ذوفنون>
    text <آنچ در ره رفت بر وی تا کنون>
  block
    text <بعد از آن در مشکل انکار زن>
    text <بر گشاد آن خوش‌سراینده دهن>
  block
    text <کان تحمل از هوای نفس نیست>
    text <آن خیال نفس تست آنجا مه‌ایست>
  block
    text <گرنه صبرم می‌کشیدی بار زن>
    text <کی کشیدی شیر نر بیگار من>
  block
    text <اشتران بختییم اندر سبق>
    text <مست و بی‌خود زیر محملهای حق>
  block
    text <من نیم در امر و فرمان نیم‌خام>
    text <تا بیندیشم من از تشنیع عام>
  block
    text <عام ما و خاص ما فرمان اوست>
    text <جان ما بر رو دوان جویان اوست>
  block
    text <فردی ما جفتی ما نه از هواست>
    text <جان ما چون مهره در دست خداست>
  block
    text <ناز آن ابله کشیم و صد چو او>
    text <نه ز عشق رنگ و نه سودای بو>
  block
    text <این قدر خود درس شاگردان ماست>
    text <کر و فر ملحمهٔ ما تا کجاست>
  block
    text <تا کجا آنجا که جا را راه نیست>
    text <جز سنابرق مه الله نیست>
  block
    text <از همه اوهام و تصویرات دور>
    text <نور نور نور نور نور نور>
  block
    text <بهر تو ار پست کردم گفت و گو>
    text <تا بسازی با رفیق زشت‌خو>
  block
    text <تا کشی خندان و خوش بار حرج>
    text <از پی الصبر مفتاح الفرج>
  block
    text <چون بسازی با خسی این خسان>
    text <گردی اندر نور سنتها رسان>
  block
    text <که انبیا رنج خسان بس دیده‌اند>
    text <از چنین ماران بسی پیچیده‌اند>
  block
    text <چون مراد و حکم یزدان غفور>
    text <بود در قدمت تجلی و ظهور>
  block
    text <بی ز ضدی ضد را نتوان نمود>
    text <وان شه بی‌مثل را ضدی نبود>
