
text <گفتن خواجه در خواب به آن پای‌مرد وجوه وام آن دوست را کی آمده بود و نشان دادن جای دفن آن سیم و پیغام کردن به وارثان کی البته آن را بسیار نبینند وهیچ باز نگیرند و اگر چه او هیچ از آن قبول  نکند یا بعضی را قبول نکند هم آنجا بگذارند تا هر آنک خواهد برگیرد کی من با خدا نذرها کردم کی از آن سیم به من و به متعلقان من حبه‌ای باز نگردد الی آخره>
  block
    text <بشنو اکنون داد مهمان جدید>
    text <من همی دیدم که او خواهد رسید>
  block
    text <من شنوده بودم از وامش خبر>
    text <بسته بهر او دو سه پاره گهر>
  block
    text <که وفای وام او هستند و بیش>
    text <تا که ضیفم را نگردد سینه ریش>
  block
    text <وام دارد از ذهب او نه هزار>
    text <وام را از بعض این گو بر گزار>
  block
    text <فضله ماند زین بسی گو خرج کن>
    text <در دعایی گو مرا هم درج کن>
  block
    text <خواستم تا آن به دست خود دهم>
    text <در فلان دفتر نوشتست این قسم>
  block
    text <خود اجل مهلت ندادم تا که من>
    text <خفیه بسپارم بدو در عدن>
  block
    text <لعل و یاقوتست بهر وام او>
    text <در خنوری و نبشته نام او>
  block
    text <در فلان طاقیش مدفون کرده‌ام>
    text <من غم آن یار پیشین خورده‌ام>
  block
    text <قیمت آن را نداند جز ملوک>
    text <فاجتهد بالبیع ان لا یخدعوک>
  block
    text <در بیوع آن کن تو از خوف غرار>
    text <که رسول آموخت سه روز اختیار>
  block
    text <از کساد آن مترس و در میفت>
    text <که رواج آن نخواهد هیچ خفت>
  block
    text <وارثانم را سلام من بگو>
    text <وین وصیت را بگو هم مو به مو>
  block
    text <تا ز بسیاری آن زر نشکهند>
    text <بی‌گرانی پیش آن مهمان نهند>
  block
    text <ور بگوید او نخواهم این فره>
    text <گو بگیر و هر که را خواهی بده>
  block
    text <زانچ دادم باز نستانم نقیر>
    text <سوی پستان باز ناید هیچ شیر>
  block
    text <گشته باشد هم‌چو سگ قی را اکول>
    text <مسترد نحله بر قول رسول>
  block
    text <ور ببندد در نباید آن زرش>
    text <تا بریزند آن عطا را بر درش>
  block
    text <هر که آنجا بگذرد زر می‌برد>
    text <نیست هدیهٔ مخلصان را مسترد>
  block
    text <بهر او بنهاده‌ام آن از دو سال>
    text <کرده‌ام من نذرها با ذوالجلال>
  block
    text <ور روا دارند چیزی زان ستد>
    text <بیست چندان خو زیانشان اوفتد>
  block
    text <گر روانم را پژولانند زود>
    text <صد در محنت بریشان بر گشود>
  block
    text <از خدا اومید دارم من لبق>
    text <که رساند حق را در مستحق>
  block
    text <دو قضیهٔ دیگر او را شرح داد>
    text <لب به ذکر آن نخواهم بر گشاد>
  block
    text <تا بماند دو قضیه سر و راز>
    text <هم نگردد مثنوی چندین دراز>
  block
    text <برجهید از خواب انگشتک‌زنان>
    text <گه غزل‌گویان و گه نوحه‌کنان>
  block
    text <گفت مهمان در چه سوداهاستی>
    text <پای‌مردا مست و خوش بر خاستی>
  block
    text <تا چه دیدی خواب دوش ای بوالعلا>
    text <که نمی‌گنجی تو در شهر و فلا>
  block
    text <خواب دیده پیل تو هندوستان>
    text <که رمیدستی ز حلقهٔ دوستان>
  block
    text <گفت سوداناک خوابی دیده‌ام>
    text <در دل خود آفتابی دیده‌ام>
  block
    text <خواب دیدم خواجهٔ بیدار را>
    text <آن سپرده جان پی دیدار را>
  block
    text <خواب دیدم خواجهٔ معطی المنی>
    text <واحد کالالف ان امر عنی>
  block
    text <مست و بی‌خود این چنین بر می‌شمرد>
    text <تا که مستی عقل و هوشش را ببرد>
  block
    text <در میان خانه افتاد او دراز>
    text <خلق انبه گرد او آمد فراز>
  block
    text <با خود آمد گفت ای بحر خوشی>
    text <ای نهاده هوش‌ها در بیهشی>
  block
    text <خواب در بنهاده‌ای بیداریی>
    text <بسته‌ای در بی‌دلی دلداریی>
  block
    text <توانگری پنهان کنی در ذل فقر>
    text <طوق دولت بسته اندر غل فقر>
  block
    text <ضد اندر ضد پنهان مندرج>
    text <آتش اندر آب سوزان مندرج>
  block
    text <روضه اندر آتش نمرود درج>
    text <دخل‌ها رویان شده از بذل و خرج>
  block
    text <تا بگفته مصطفی شاه نجاح>
    text <السماح یا اولی النعمی رباح>
  block
    text <ما نقص مال من الصدقات قط>
    text <انما الخیرات نعم المرتبط>
  block
    text <جوشش و افزونی زر در زکات>
    text <عصمت از فحشا و منکر در صلات>
  block
    text <آن زکاتت کیسه‌ات را پاسبان>
    text <وآن صلاتت هم ز گرگانت شبان>
  block
    text <میوهٔ شیرین نهان در شاخ و برگ>
    text <زندگی جاودان در زیر مرگ>
  block
    text <زبل گشته قوت خاک از شیوه‌ای>
    text <زان غذا زاده زمین را میوه‌ای>
  block
    text <درعدم پنهان شده موجودیی>
    text <در سرشت ساجدی مسجودیی>
  block
    text <آهن و سنگ از برونش مظلمی>
    text <اندرون نوری و شمع عالمی>
  block
    text <درج در خوفی هزاران آمنی>
    text <در سواد چشم چندان روشنی>
  block
    text <اندرون گاو تن شه‌زاده‌ای>
    text <گنج در ویرانه‌ای بنهاده‌ای>
  block
    text <تا خری پیری گریزد زان نفیس>
    text <گاو بیند شاه نی یعنی بلیس>
