
text <رجوع کردن به قصهٔ پروردن حق تعالی نمرود را بی‌واسطهٔ مادر و دایه در طفلی>
  block
    text <حاصل آن روضه چو باغ عارفان>
    text <از سموم صرصر آمد در امان>
  block
    text <یک پلنگی طفلکان نو زاده بود>
    text <گفتم او را شیر ده طاعت نمود>
  block
    text <پس بدادش شیر و خدمتهاش کرد>
    text <تا که بالغ گشت و زفت و شیرمرد>
  block
    text <چون فطامش شد بگفتم با پری>
    text <تا در آموزید نطق و داوری>
  block
    text <پرورش دادم مر او را زان چمن>
    text <کی بگفت اندر بگنجد فن من>
  block
    text <داده من ایوب را مهر پدر>
    text <بهر مهمانی کرمان بی‌ضرر>
  block
    text <داده کرمان را برو مهر ولد>
    text <بر پدر من اینت قدرت اینت ید>
  block
    text <مادران را داب من آموختم>
    text <چون بود لطفی که من افروختم>
  block
    text <صد عنایت کردم و صد رابطه>
    text <تا ببیند لطف من بی‌واسطه>
  block
    text <تا نباشد از سبب در کش‌مکش>
    text <تا بود هر استعانت از منش>
  block
    text <ورنه تا خود هیچ عذری نبودش>
    text <شکوتی نبود ز هر یار بدش>
  block
    text <این حضانه دید با صد رابطه>
    text <که بپروردم ورا بی‌واسطه>
  block
    text <شکر او آن بود ای بندهٔ جلیل>
    text <که شد او نمرود و سوزندهٔ خلیل>
  block
    text <هم‌چنان کین شاه‌زاده شکر شاه>
    text <کرد استکبار و استکثار جاه>
  block
    text <که چرا من تابع غیری شوم>
    text <چونک صاحب ملک و اقبال نوم>
  block
    text <لطف‌های شه که ذکر آن گذشت>
    text <از تجبر بر دلش پوشیده گشت>
  block
    text <هم‌چنان نمرود آن الطاف را>
    text <زیر پا بنهاد از جهل و عمی>
  block
    text <این زمان کافر شد و ره می‌زند>
    text <کبر و دعوی خدایی می‌کند>
  block
    text <رفته سوی آسمان با جلال>
    text <با سه کرکس تا کند با من قتال>
  block
    text <صد هزاران طفل بی‌تلویم را>
    text <کشته تا یابد وی ابراهیم را>
  block
    text <که منجم گفته کاندر حکم سال>
    text <زاد خواهد دشمنی بهر قتال>
  block
    text <هین بکن در دفع آن خصم احتیاط>
    text <هر که می‌زایید می‌کشت از خباط>
  block
    text <کوری او رست طفل وحی کش>
    text <ماند خون‌های دگر در گردنش>
  block
    text <از پدر یابید آن ملک ای عجب>
    text <تا غرورش داد ظلمات نسب>
  block
    text <دیگران را گر ام و اب شد حجاب>
    text <او ز ما یابید گوهرها به جیب>
  block
    text <گرگ درنده‌ست نفس بد یقین>
    text <چه بهانه می‌نهی بر هر قرین>
  block
    text <در ضلالت هست صد کل را کله>
    text <نفس زشت کفرناک پر سفه>
  block
    text <زین سبب می‌گویم این بندهٔ فقیر>
    text <سلسله از گردن سگ برمگیر>
  block
    text <گر معلم گشت این سگ هم سگست>
    text <باش ذلت نفسه کو بدرگست>
  block
    text <فرض می‌آری به جا گر طایفی>
    text <بر سهیلی چون ادیم طایفی>
  block
    text <تا سهیلت وا خرد از شر پوست>
    text <تا شوی چون موزه‌ای هم‌پای دوست>
  block
    text <جمله قرآن شرح خبث نفس‌هاست>
    text <بنگر اندر مصحف آن چشمت کجاست>
  block
    text <ذکر نفس عادیان کالت بیافت>
    text <در قتال انبیا مو می‌شکافت>
  block
    text <قرن قرن از شوم نفس بی‌ادب>
    text <ناگهان اندر جهان می‌زد لهب>
