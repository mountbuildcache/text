
text <نومید شدن آن پادشاه از یافتن آن گنج و ملول شدن او از طلب آن>
  block
    text <چونک تعویق آمد اندر عرض و طول>
    text <شاه شد زان گنج دل سیر و ملول>
  block
    text <دشتها را گز گز آن شه چاه کند>
    text <رقعه را از خشم پیش او فکند>
  block
    text <گفت گیر این رقعه کش آثار نیست>
    text <تو بدین اولیتری کت کار نیست>
  block
    text <نیست این کار کسی کش هست کار>
    text <که بسوزد گل بگردد گرد خار>
  block
    text <نادر افتد اهل این ماخولیا>
    text <منتظر که روید از آهن گیا>
  block
    text <سخت جانی باید این فن را چو تو>
    text <تو که داری جان سخت این را بجو>
  block
    text <گر نیابی نبودت هرگز ملال>
    text <ور بیابی آن به تو کردم حلال>
  block
    text <عقل راه ناامیدی کی رود>
    text <عشق باشد کان طرف بر سر دود>
  block
    text <لاابالی عشق باشد نی خرد>
    text <عقل آن جوید کز آن سودی برد>
  block
    text <ترک‌تاز و تن‌گداز و بی‌حیا>
    text <در بلا چون سنگ زیر آسیا>
  block
    text <سخت‌رویی که ندارد هیچ پشت>
    text <بهره‌جویی را درون خویش کشت>
  block
    text <پاک می‌بازد نباشد مزدجو>
    text <آنچنان که پاک می‌گیرد ز هو>
  block
    text <می‌دهد حق هستیش بی‌علتی>
    text <می‌سپارد باز بی‌علت فتی>
  block
    text <که فتوت دادن بی علتست>
    text <پاک‌بازی خارج هر ملتست>
  block
    text <زانک ملت فضل جوید یا خلاص>
    text <پاک بازانند قربانان خاص>
  block
    text <نی خدا را امتحانی می‌کنند>
    text <نی در سود و زیانی می‌زنند>
