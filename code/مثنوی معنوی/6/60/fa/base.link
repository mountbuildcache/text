
text <باز مکرر کردن صوفی سال را>
  block
    text <گفت صوفی قادرست آن مستعان>
    text <که کند سودای ما را بی زیان>
  block
    text <آنک آتش را کند ورد و شجر>
    text <هم تواند کرد این را بی‌ضرر>
  block
    text <آنک گل آرد برون از عین خار>
    text <هم تواند کرد این دی را بهار>
  block
    text <آنک زو هر سرو آزادی کند>
    text <قادرست ار غصه را شادی کند>
  block
    text <آنک شد موجود از وی هر عدم>
    text <گر بدارد باقیش او را چه کم>
  block
    text <آنک تن را جان دهد تا حی شود>
    text <گر نمیراند زیانش کی شود>
  block
    text <خود چه باشد گر ببخشد آن جواد>
    text <بنده را مقصود جان بی‌اجتهاد>
  block
    text <دور دارد از ضعیفان در کمین>
    text <مکر نفس و فتنهٔ دیو لعین>
