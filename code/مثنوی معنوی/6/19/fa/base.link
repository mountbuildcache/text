
text <در آمدن ضریر در خانهٔ مصطفی علیه‌السلام و گریختن عایشه رضی الله عنها از پیش ضریر و گفتن رسول علیه‌السلام کی چه می‌گریزی او ترا نمی‌بیند و جواب دادن عایشه رضی الله عنها رسول را صلی الله علیه و سلم>
  block
    text <اندر آمد پیش پیغامبر ضریر>
    text <کای نوابخش تنور هر خمیر>
  block
    text <ای تو میر آب و من مستسقیم>
    text <مستغاث المستغاث ای ساقیم>
  block
    text <چون در آمد آن ضریر از در شتاب>
    text <عایشه بگریخت بهر احتجاب>
  block
    text <زانک واقف بود آن خاتون پاک>
    text <از غیوری رسول رشکناک>
  block
    text <هر که زیباتر بود رشکش فزون>
    text <زانک رشک از ناز خیزد یا بنون>
  block
    text <گنده‌پیران شوی را قما دهند>
    text <چونک از زشتی و پیری آگهند>
  block
    text <چون جمال احمدی در هر دو کون>
    text <کی بدست ای فر یزدانیش عون>
  block
    text <نازهای هر دو کون او را رسد>
    text <غیرت آن خورشید صدتو را رسد>
  block
    text <که در افکندم به کیوان گوی را>
    text <در کشید ای اختران هم روی را>
  block
    text <در شعاع بی‌نظیرم لا شوید>
    text <ورنه پیش نور نم رسوا شوید>
  block
    text <از کرم من هر شبی غایب شوم>
    text <کی روم الا نمایم که روم>
  block
    text <تا شما بی من شبی خفاش‌وار>
    text <پر زنان پرید گرد این مطار>
  block
    text <هم‌چو طاووسان پری عرضه کنید>
    text <باز مست و سرکش و معجب شوید>
  block
    text <ننگرید آن پای خود را زشت‌ساز>
    text <هم‌چو چارق کو بود شمع ایاز>
  block
    text <رو نمایم صبح بهر گوشمال>
    text <تا نگردید از منی ز اهل شمال>
  block
    text <ترک آن کن که درازست آن سخن>
    text <نهی کردست از درازی امر کن>
