
text <مثل>
  block
    text <آنچنان که گفت مادر بچه را>
    text <گر خیالی آیدت در شب فرا>
  block
    text <یا بگورستان و جای سهمگین>
    text <تو خیالی بینی اسود پر ز کین>
  block
    text <دل قوی دار و بکن حمله برو>
    text <او بگرداند ز تو در حال رو>
  block
    text <گفت کودک آن خیال دیووش>
    text <گر بدو این گفته باشد مادرش>
  block
    text <حمله آرم افتد اندر گردنم>
    text <ز امر مادر پس من آنگه چون کنم>
  block
    text <تو همی‌آموزیم که چست ایست>
    text <آن خیال زشت را هم مادریست>
  block
    text <دیو و مردم را ملقن آن یکیست>
    text <غالب از وی گردد ار خصم اندکیست>
  block
    text <تا کدامین سوی باشد آن یواش>
    text <الله‌الله رو تو هم زان سوی باش>
  block
    text <گفت اگر از مکر ناید در کلام>
    text <حیله را دانسته باشد آن همام>
  block
    text <سر او را چون شناسی راست گو>
    text <گفت من خامش نشینم پیش او>
  block
    text <صبر را سلم کنم سوی درج>
    text <تا بر آیم صبر مفتاح الفرج>
  block
    text <ور بجوشد در حضورش از دلم>
    text <منطقی بیرون ازین شادی و غم>
  block
    text <من بدانم کو فرستاد آن بمن>
    text <از ضمیر چون سهیل اندر یمن>
  block
    text <در دل من آن سخن زان میمنه‌ست>
    text <زانک از دل جانب دل روزنه‌ست>
