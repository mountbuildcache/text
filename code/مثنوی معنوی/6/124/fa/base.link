
text <بازگشتن آن شخص شادمان و مراد یافته و خدای را شکر گویان و سجده کنان و حیران در غرایب اشارات حق و ظهور تاویلات آن در  وجهی کی هیچ عقلی و فهمی بدانجا نرسد>
  block
    text <باز گشت از مصر تا بغداد او>
    text <ساجد و راکع ثناگر شکرگو>
  block
    text <جمله ره حیران و مست او زین عجب>
    text <ز انعکاس روزی و راه طلب>
  block
    text <کر کجا اومیدوارم کرده بود>
    text <وز کجا افشاند بر من سیم و سود>
  block
    text <این چه حکمت بود که قبلهٔ مراد>
    text <کردم از خانه برون گمراه و شاد>
  block
    text <تا شتابان در ضلالت می‌شدم>
    text <هر دم از مطلب جداتر می‌بدم>
  block
    text <باز آن عین ضلالت را به جود>
    text <حق وسیلت کرد اندر رشد و سود>
  block
    text <گمرهی را منهج ایمان کند>
    text <کژروی را محصد احسان کند>
  block
    text <تا نباشد هیچ محسن بی‌وجا>
    text <تا نباشد هیچ خاین بی‌رجا>
  block
    text <اندرون زهر تریاق آن حفی>
    text <کرد تا گویند ذواللطف الخفی>
  block
    text <نیست مخفی در نماز آن مکرمت>
    text <در گنه خلعت نهد آن مغفرت>
  block
    text <منکران را قصد اذلال ثقات>
    text <ذل شده عز و ظهور معجزات>
  block
    text <قصدشان ز انکار ذل دین بده>
    text <عین ذل عز رسولان آمده>
  block
    text <گر نه انکار آمدی از هر بدی>
    text <معجزه و برهان چرا نازل شدی>
  block
    text <خصم منکر تا نشد مصداق‌خواه>
    text <کی کند قاضی تقاضای گواه>
  block
    text <معجزه هم‌چون گواه آمد زکی>
    text <بهر صدق مدعی در بی‌شکی>
  block
    text <طعن چون می‌آمد از هر ناشناخت>
    text <معجزه می‌داد حق و می‌نواخت>
  block
    text <مکر آن فرعون سیصد تو بده>
    text <جمله ذل او و قمع او شده>
  block
    text <ساحران آورده حاضر نیک و بد>
    text <تا که جرح معجزهٔ موسی کند>
  block
    text <تا عصا را باطل و رسوا کند>
    text <اعتبارش را ز دلها بر کند>
  block
    text <عین آن مکر آیت موسی شود>
    text <اعتبار آن عصا بالا رود>
  block
    text <لشکر آرد او پگه تا حول نیل>
    text <تا زند بر موسی و قومش سبیل>
  block
    text <آمنی امت موسی شود>
    text <او به تحت‌الارض و هامون در رود>
  block
    text <گر به مصر اندر بدی او نامدی>
    text <وهم از سبطی کجا زایل شدی>
  block
    text <آمد و در سبط افکند او گداز>
    text <که بدانک امن در خوفست راز>
  block
    text <آن بود لطف خفی کو را صمد>
    text <نار بنماید خود آن نوری بود>
  block
    text <نیست مخفی مزد دادن در تقی>
    text <ساحران را اجر بین بعد از خطا>
  block
    text <نیست مخفی وصل اندر پرورش>
    text <ساحران را وصل داد او در برش>
  block
    text <نیست مخفی سیر با پای روا>
    text <ساحران را سیر بین در قطع پا>
  block
    text <عارفان زانند دایم آمنون>
    text <که گذر کردند از دریای خون>
  block
    text <امنشان از عین خوف آمد پدید>
    text <لاجرم باشند هر دم در مزید>
  block
    text <امن دیدی گشته در خوفی خفی>
    text <خوف بین هم در امیدی ای حفی>
  block
    text <آن امیر از مکر بر عیسی تند>
    text <عیسی اندر خانه رو پنهان کند>
  block
    text <اندر آید تا شود او تاجدار>
    text <خود ز شبه عیسی آید تاج‌دار>
  block
    text <هی می‌آویزید من عیسی نیم>
    text <من امیرم بر جهودان خوش‌پیم>
  block
    text <زوترش بردار آویزید کو>
    text <عیسی است از دست ما تخلیط‌جو>
  block
    text <چند لشکر می‌رود تا بر خورد>
    text <برگ او فی گردد و بر سر خورد>
  block
    text <چند در عالم بود برعکس این>
    text <زهر پندارد بود آن انگبین>
  block
    text <بس سپه بنهاده دل بر مرگ خویش>
    text <روشنیها و ظفر آید به پیش>
  block
    text <ابرهه با پیل بهر ذل بیت>
    text <آمده تا افکند حی را چو میت>
  block
    text <تا حریم کعبه را ویران کند>
    text <جمله را زان جای سرگردان کند>
  block
    text <تا همه زوار گرد او تنند>
    text <کعبهٔ او را همه قبله کنند>
  block
    text <وز عرب کینه کشد اندر گزند>
    text <که چرا در کعبه‌ام آتش زنند>
  block
    text <عین سعیش عزت کعبه شده>
    text <موجب اعزاز آن بیت آمده>
  block
    text <مکیان را عز یکی بد صد شده>
    text <تا قیامت عزشان ممتد شده>
  block
    text <او و کعبهٔ او شده مخسوف‌تر>
    text <از چیست این از عنایات قدر>
  block
    text <از جهاز ابرهه هم‌چون دده>
    text <آن فقیران عرب توانگر شده>
  block
    text <او گمان برده که لشکر می‌کشید>
    text <بهر اهل بیت او زر می‌کشید>
  block
    text <اندرین فسخ عزایم وین همم>
    text <در تماشا بود در ره هر قدم>
  block
    text <خانه آمد گنج را او باز یافت>
    text <کارش از لطف خدایی ساز یافت>
