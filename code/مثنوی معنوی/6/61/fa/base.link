
text <جواب دادن قاضی صوفی را>
  block
    text <گفت قاضی گر نبودی امر مر>
    text <ور نبودی خوب و زشت و سنگ و در>
  block
    text <ور نبودی نفس و شیطان و هوا>
    text <ور نبودی زخم و چالیش و وغا>
  block
    text <پس به چه نام و لقب خواندی ملک>
    text <بندگان خویش را ای منهتک>
  block
    text <چون بگفتی ای صبور و ای حلیم>
    text <چون بگفتی ای شجاع و ای حکیم>
  block
    text <صابرین و صادقین و منفقین>
    text <چون بدی بی ره‌زن و دیو لعین>
  block
    text <رستم و حمزه و مخنث یک بدی>
    text <علم و حکمت باطل و مندک بدی>
  block
    text <علم و حکمت بهر راه و بی‌رهیست>
    text <چون همه ره باشد آن حکمت تهیست>
  block
    text <بهر این دکان طبع شوره‌آب>
    text <هر دو عالم را روا داری خراب>
  block
    text <من همی‌دانم که تو پاکی نه خام>
    text <وین سؤالت هست از بهر عوام>
  block
    text <جور دوران و هر آن رنجی که هست>
    text <سهل‌تر از بعد حق و غفلتست>
  block
    text <زآنک اینها بگذرند آن نگذرد>
    text <دولت آن دارد که جان آگه برد>
