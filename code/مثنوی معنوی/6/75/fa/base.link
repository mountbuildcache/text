
text <حکمت در انی جاعل فی الارض خلیفة>
  block
    text <پس خلیفه ساخت صاحب‌سینه‌ای>
    text <تا بود شاهیش را آیینه‌ای>
  block
    text <بس صفای بی‌حدودش داد او>
    text <وانگه از ظلمت ضدش بنهاد او>
  block
    text <دو علم بر ساخت اسپید و سیاه>
    text <آن یکی آدم دگر ابلیس راه>
  block
    text <در میان آن دو لشکرگاه زفت>
    text <چالش و پیکار آنچ رفت رفت>
  block
    text <هم‌چنان دور دوم هابیل شد>
    text <ضد نور پاک او قابیل شد>
  block
    text <هم‌چنان این دو علم از عدل و جور>
    text <تا به نمرود آمد اندر دور دور>
  block
    text <ضد ابراهیم گشت و خصم او>
    text <وآن دو لشکر کین‌گزار و جنگ‌جو>
  block
    text <چون درازی جنگ آمد ناخوشش>
    text <فیصل آن هر دو آمد آتشش>
  block
    text <پس حکم کرد آتشی را و نکر>
    text <تا شود حل مشکل آن دو نفر>
  block
    text <دور دور و قرن قرن این دو فریق>
    text <تا به فرعون و به موسی شفیق>
  block
    text <سالها اندر میانشان حرب بود>
    text <چون ز حد رفت و ملولی می‌فزود>
  block
    text <آب دریا را حکم سازید حق>
    text <تا که ماند کی برد زین دو سبق>
  block
    text <هم‌چنان تا دور و طور مصطفی>
    text <با ابوجهل آن سپهدار جفا>
  block
    text <هم نکر سازید از بهر ثمود>
    text <صیحه‌ای که جانشان را در ربود>
  block
    text <هم نکر سازید بهر قوم عاد>
    text <زود خیزی تیزرو یعنی که باد>
  block
    text <هم نکر سازید بر قارون ز کین>
    text <در حلیمی این زمین پوشید کین>
  block
    text <تا حلیمی زمین شد جمله قهر>
    text <برد قارون را و گنجش را به قعر>
  block
    text <لقمه‌ای را که ستون این تنست>
    text <دفع تیغ جوع نان چون جوشنست>
  block
    text <چونک حق قهری نهد در نان تو>
    text <چون خناق آن نان بگیرد در گلو>
  block
    text <این لباسی که ز سرما شد مجیر>
    text <حق دهد او را مزاج زمهریر>
  block
    text <تا شود بر تنت این جبهٔ شگرف>
    text <سرد هم‌چون یخ گزنده هم‌چو برف>
  block
    text <تا گریزی از وشق هم از حریر>
    text <زو پناه آری به سوی زمهریر>
  block
    text <تو دو قله نیستی یک قله‌ای>
    text <غافل از قصهٔ عذاب ظله‌ای>
  block
    text <امر حق آمد به شهرستان و ده>
    text <خانه و دیوار را سایه مده>
  block
    text <مانع باران مباش و آفتاب>
    text <تا بدان مرسل شدند امت شتاب>
  block
    text <که بمردیم اغلب ای مهتر امان>
    text <باقیش از دفتر تفسیر خوان>
  block
    text <چون عصا را مار کرد آن چست‌دست>
    text <گر ترا عقلیست آن نکته بس است>
  block
    text <تو نظر داری ولیک امعانش نیست>
    text <چشمهٔ افسرده است و کرده ایست>
  block
    text <زین همی گوید نگارندهٔ فکر>
    text <که بکن ای بنده امعان نظر>
  block
    text <آن نمی‌خواهد که آهن کوب سرد>
    text <لیک ای پولاد بر داود گرد>
  block
    text <تن بمردت سوی اسرافیل ران>
    text <دل فسردت رو به خورشید روان>
  block
    text <در خیال از بس که گشتی مکتسی>
    text <نک بسوفسطایی بدظن رسی>
  block
    text <او خود از لب خرد معزول بود>
    text <شد ز حس محروم و معزول از وجود>
  block
    text <هین سخن‌خا نوبت لب‌خایی است>
    text <گر بگویی خلق را رسوایی است>
  block
    text <چیست امعان چشمه را کردن روان>
    text <چون ز تن جان رست گویندش روان>
  block
    text <آن حکیمی را که جان از بند تن>
    text <باز رست و شد روان اندر چمن>
  block
    text <دو لقب را او برین هر دو نهاد>
    text <بهر فرق ای آفرین بر جانش باد>
  block
    text <در بیان آنک بر فرمان رود>
    text <گر گلی را خار خواهد آن شود>
