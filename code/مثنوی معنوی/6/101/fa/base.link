
text <رجوع کردن به قصهٔ آن پای‌مرد و آن غریب وام‌دار و بازگشتن ایشان از سر گور خواجه و خواب دیدن پای‌مرد خواجه را الی آخره>
  block
    text <بی‌نهایت آمد این خوش سرگذشت>
    text <چون غریب از گور خواجه باز گشت>
  block
    text <پای مردش سوی خانهٔ خویش برد>
    text <مهر صد دینار را فا او سپرد>
  block
    text <لوتش آورد و حکایت‌هاش گفت>
    text <کز امید اندر دلش صد گل شکفت>
  block
    text <آنچ بعد العسر یسر او دیده بود>
    text <با غریب از قصهٔ آن لب گشود>
  block
    text <نیم‌شب بگذشت و افسانه کنان>
    text <خوابشان انداخت تا مرعای جان>
  block
    text <دید پامرد آن همایون خواجه را>
    text <اندر آن شب خواب بر صدر سرا>
  block
    text <خواجه گفت ای پای‌مرد با نمک>
    text <آنچ گفتی من شنیدم یک به یک>
  block
    text <لیک پاسخ دادنم فرمان نبود>
    text <بی‌اشارت لب نیارستم گشود>
  block
    text <ما چو واقف گشته‌ایم از چون و چند>
    text <مهر با لب‌های ما بنهاده‌اند>
  block
    text <تا نگردد رازهای غیب فاش>
    text <تا نگردد منهدم عیش و معاش>
  block
    text <تا ندرد پردهٔ غفلت تمام>
    text <تا نماند دیگ محنت نیم‌خام>
  block
    text <ما همه گوشیم کر شد نقش گوش>
    text <ما همه نطقیم لیکن لب خموش>
  block
    text <هر چه ما دادیم دیدیم این زمان>
    text <این جهان پرده‌ست و عینست آن جهان>
  block
    text <روز کشتن روز پنهان کردنست>
    text <تخم در خاکی پریشان کردنست>
  block
    text <وقت بدرودن گه منجل زدن>
    text <روز پاداش آمد و پیدا شدن>
