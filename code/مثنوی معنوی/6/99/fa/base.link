
text <دیدن خوارزمشاه رحمه الله در سیران در موکب خود اسپی بس نادر و تعلق دل شاه به حسن و چستی آن اسپ و سرد کردن  عمادالملک آن اسپ را در دل شاه و گزیدن شاه گفت او را بر دید  خویش چنانک حکیم رحمةالله علیه  در الهی‌نامه فرمود چون زبان حسد شود نخاس  یوسفی یابی از گزی کرباس  از دلالی برادران یوسف حسودانه در دل مشتریان آن چندان حسن  پوشیده شد و زشت نمودن گرفت کی و کانوا فیه من الزاهدین>
  block
    text <بود امیری را یکی اسپی گزین>
    text <در گلهٔ سلطان نبودش یک قرین>
  block
    text <او سواره گشت در موکب به گاه>
    text <ناگهان دید اسپ را خوارزمشاه>
  block
    text <چشم شه را فر و رنگ او ربود>
    text <تا به رجعت چشم شه با اسپ بود>
  block
    text <بر هر آن عضوش که افکندی نظر>
    text <هر یکش خوشتر نمودی زان دگر>
  block
    text <غیر چستی و گشی و روحنت>
    text <حق برو افکنده بد نادر صفت>
  block
    text <پس تجسس کرد عقل پادشاه>
    text <کین چه باشد که زند بر عقل راه>
  block
    text <چشم من پرست و سیرست و غنی>
    text <از دو صد خورشید دارد روشنی>
  block
    text <ای رخ شاهان بر من بیذقی>
    text <نیم اسپم در رباید بی حقی>
  block
    text <جادوی کردست جادو آفرین>
    text <جذبه باشد آن نه خاصیات این>
  block
    text <فاتحه خواند و بسی لا حول کرد>
    text <فاتحه‌ش در سینه می‌افزود درد>
  block
    text <زانک او را فاتحه خود می‌کشید>
    text <فاتحه در جر و دفع آمد وحید>
  block
    text <گر نماید غیر هم تمویه اوست>
    text <ور رود غیر از نظر تنبیه اوست>
  block
    text <پس یقین گشتش که جذبه زان سریست>
    text <کار حق هر لحظه نادر آوریست>
  block
    text <اسپ سنگین گاو سنگین ز ابتلا>
    text <می‌شود مسجود از مکر خدا>
  block
    text <پیش کافر نیست بت را ثانیی>
    text <نیست بت را فر و نه روحانیی>
  block
    text <چست آن جاذب نهان اندر نهان>
    text <در جهان تابیده از دیگر جهان>
  block
    text <عقل محجوبست و جان هم زین کمین>
    text <من نمی‌بینم تو می‌توانی ببین>
  block
    text <چونک خوارمشه ز سیران باز گشت>
    text <با خواص ملک خود هم‌راز گشت>
  block
    text <پس به سرهنگان بفرمود آن زمان>
    text <تا بیارند اسپ را زان خاندان>
  block
    text <هم‌چو آتش در رسیدند آن گروه>
    text <هم‌چو پشمی گشت امیر هم‌چو کوه>
  block
    text <جانش از درد و غبین تا لب رسید>
    text <جز عمادالملک زنهاری ندید>
  block
    text <که عمادالملک بد پای علم>
    text <بهر هر مظلوم و هر مقتول غم>
  block
    text <محترم‌تر خود نبد زو سروری>
    text <پیش سلطان بود چون پیغامبری>
  block
    text <بی‌طمع بود او اصیل و پارسا>
    text <رایض و شب‌خیز و حاتم در سخا>
  block
    text <بس همایون‌رای و با تدبیر و راد>
    text <آزموده رای او در هر مراد>
  block
    text <هم به بذل جان سخی و هم به مال>
    text <طالب خورشید غیب او چون هلال>
  block
    text <در امیری او غریب و محتبس>
    text <در صفات فقر وخلت ملتبس>
  block
    text <بوده هر محتاج را هم‌چون پدر>
    text <پیش سلطان شافع و دفع ضرر>
  block
    text <مر بدان را ستر چون حلم خدا>
    text <خلق او بر عکس خلقان و جدا>
  block
    text <بارها می‌شد به سوی کوه فرد>
    text <شاه با صد لابه او را دفع کرد>
  block
    text <هر دم ار صد جرم را شافع شدی>
    text <چشم سلطان را ازو شرم آمدی>
  block
    text <رفت او پیش عماد الملک راد>
    text <سر برهنه کرد و بر خاک اوفتاد>
  block
    text <که حرم با هر چه دارم گو بگیر>
    text <تا بگیرد حاصلم را هر مغیر>
  block
    text <این یکی اسپست جانم رهن اوست>
    text <گر برد مردم یقین ای خیردوست>
  block
    text <گر برد این اسپ را از دست من>
    text <من یقین دانم نخواهم زیستن>
  block
    text <چون خدا پیوستگیی داده است>
    text <بر سرم مال ای مسیحا زود دست>
  block
    text <از زن و زر و عقارم صبر هست>
    text <این تکلف نیست نی تزویریست>
  block
    text <اندرین گر می‌نداری باورم>
    text <امتحان کن امتحان گفت و قدم>
  block
    text <آن عمادالملک گریان چشم‌مال>
    text <پیش سلطان در دوید آشفته‌حال>
  block
    text <لب ببست و پیش سلطان ایستاد>
    text <راز گویان با خدا رب العباد>
  block
    text <ایستاده راز سلطان می‌شنید>
    text <واندرون اندیشه‌اش این می‌تنید>
  block
    text <کای خداگر آن جوان کژ رفت راه>
    text <که نشاید ساختن جز تو پناه>
  block
    text <تو از آن خود بکن از وی مگیر>
    text <گرچه او خواهد خلاص از هر اسیر>
  block
    text <زانک محتاجند این خلقان همه>
    text <از گدایی گیر تا سلطان همه>
  block
    text <با حضور آفتاب با کمال>
    text <رهنمایی جستن از شمع و ذبال>
  block
    text <با حضور آفتاب خوش‌مساغ>
    text <روشنایی جستن از شمع و چراغ>
  block
    text <بی‌گمان ترک ادب باشد ز ما>
    text <کفر نعمت باشد و فعل هوا>
  block
    text <لیک اغلب هوش‌ها در افتکار>
    text <هم‌چو خفاشند ظلمت دوستدار>
  block
    text <در شب ار خفاش کرمی می‌خورد>
    text <کرم را خورشید جان می‌پرورد>
  block
    text <در شب ار خفاش از کرمیست مست>
    text <کرم از خورشید جنبنده شدست>
  block
    text <آفتابی که ضیا زو می‌زهد>
    text <دشمن خود را نواله می‌دهد>
  block
    text <لیک شهبازی که او خفاش نیست>
    text <چشم بازش راست‌بین و روشنیست>
  block
    text <گر به شب جوید چو خفاش او نمو>
    text <در ادب خورشید مالد گوش او>
  block
    text <گویدش گیرم که آن خفاش لد>
    text <علتی دارد ترا باری چه شد>
  block
    text <مالشت بدهم به زجر از اکتیاب>
    text <تا نتابی سر دگر از آفتاب>
