
text <دعوی کردن ترک و گرو بستن او کی درزی از من چیزی نتواند بردن>
  block
    text <گفت خیاطیست نامش پور شش>
    text <اندرین چستی و دزدی خلق‌کش>
  block
    text <گفت من ضامن که با صد اضطراب>
    text <او نیارد برد پیشم رشته‌تاب>
  block
    text <پس بگفتندش که از تو چست‌تر>
    text <مات او گشتند در دعوی مپر>
  block
    text <رو به عقل خود چنین غره مباش>
    text <که شوی یاوه تو در تزویرهاش>
  block
    text <گرم‌تر شد ترک و بست آنجا گرو>
    text <که نیارد برد نی کهنه نی نو>
  block
    text <مطمعانش گرم‌تر کردند زود>
    text <او گرو بست و رهان را بر گشود>
  block
    text <که گرو این مرکب تازی من>
    text <بدهم ار دزدد قماشم او به فن>
  block
    text <ور نتواند برد اسپی از شما>
    text <وا ستانم بهر رهن مبتدا>
  block
    text <ترک را آن شب نبرد از غصه خواب>
    text <با خیال دزد می‌کرد او حراب>
  block
    text <بامدادان اطلسی زد در بغل>
    text <شد به بازار و دکان آن دغل>
  block
    text <پس سلامش کرد گرم و اوستاد>
    text <جست از جا لب به ترحیبش گشاد>
  block
    text <گرم پرسیدش ز حد ترک بیش>
    text <تا فکند اندر دل او مهر خویش>
  block
    text <چون بدید از وی نوای بلبلی>
    text <پیشش افکند اطلس استنبلی>
  block
    text <که ببر این را قبای روز جنگ>
    text <زیر نافم واسع و بالاش تنگ>
  block
    text <تنگ بالا بهر جسم‌آرای را>
    text <زیر واسع تا نگیرد پای را>
  block
    text <گفت صد خدمت کنم ای ذو وداد>
    text <در قبولش دست بر دیده نهاد>
  block
    text <پس بپیمود و بدید او روی کار>
    text <بعد از آن بگشاد لب را در فشار>
  block
    text <از حکایتهای میران دگر>
    text <وز کرمها و عطاء آن نفر>
  block
    text <وز بخیلان و ز تحشیراتشان>
    text <از برای خنده هم داد او نشان>
  block
    text <هم‌چو آتش کرد مقراضی برون>
    text <می‌برید و لب پر افسانه و فسون>
