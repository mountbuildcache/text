
text <سال کردن آن صوفی قاضی را>
  block
    text <گفت صوفی چون ز یک کانست زر>
    text <این چرا نفعست و آن دیگر ضرر>
  block
    text <چونک جمله از یکی دست آمدست>
    text <این چرا هوشیار و آن مست آمدست>
  block
    text <چون ز یک دریاست این جوها روان>
    text <این چرا نوش است و آن زهر دهان>
  block
    text <چون همه انوار از شمس بقاست>
    text <صبح صادق صبح کاذب از چه خاست>
  block
    text <چون ز یک سرمه‌ست ناظر را کحل>
    text <از چه آمد راست‌بینی و حول>
  block
    text <چونک دار الضرب را سلطان خداست>
    text <نقد را چون ضرب خوب و نارواست>
  block
    text <چون خدا فرمود ره را راه من>
    text <این خفیر از چیست و آن یک راه‌زن>
  block
    text <از یک اشکم چون رسد حر و سفیه>
    text <چون یقین شد الولد سر ابیه>
  block
    text <وحدتی که دید با چندین هزار>
    text <صد هزاران جنبش از عین قرار>
