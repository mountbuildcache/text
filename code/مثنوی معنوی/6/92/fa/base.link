
text <قصهٔ عبدالغوث و ربودن پریان او را و سالها میان پریان ساکن شدن او و بعد از سالها آمدن او به شهر و فرزندان خویش را باز ناشکیفتن او از آن پریان بحکم جنسیت و همدلی او با ایشان>
  block
    text <بود عبدالغوث هم‌جنس پری>
    text <چون پری نه سال در پنهان‌پری>
  block
    text <شد زنش را نسل از شوی دگر>
    text <وآن یتیمانش ز مرگش در سمر>
  block
    text <که مرورا گرگ زد یا ره‌زنی>
    text <یا فتاد اندر چهی یا مکمنی>
  block
    text <جمله فرزندانش در اشغال مست>
    text <خود نگفتندی که بابایی بدست>
  block
    text <بعد نه سال آمد او هم عاریه>
    text <گشت پیدا باز شد متواریه>
  block
    text <یک مهی مهمان فرزندان خویش>
    text <بود و زان پس کس ندیدش رنگ بیش>
  block
    text <برد هم جنسی پریانش چنان>
    text <که رباید روح را زخم سنان>
  block
    text <چون بهشتی جنس جنت آمدست>
    text <هم ز جنسیت شود یزدان‌پرست>
  block
    text <نه نبی فرمود جود و محمده>
    text <شاخ جنت دان به دنیا آمده>
  block
    text <مهرها را جمله جنس مهر خوان>
    text <قهرها را جمله جنس قهر دان>
  block
    text <لاابالی لا ابالی آورد>
    text <زانک جنس هم بوند اندر خرد>
  block
    text <بود جنسیت در ادریس از نجوم>
    text <هشت سال او با زحل بد در قدوم>
  block
    text <در مشارق در مغارب یار او>
    text <هم‌حدیث و محرم آثار او>
  block
    text <بعد غیبت چونک آورد او قدوم>
    text <در زمین می‌گفت او درس نجوم>
  block
    text <پیش او استارگان خوش صف زده>
    text <اختران در درس او حاضر شده>
  block
    text <آنچنان که خلق آواز نجوم>
    text <می‌شنیدند از خصوص و از عموم>
  block
    text <جذب جنسیت کشیده تا زمین>
    text <اختران را پیش او کرده مبین>
  block
    text <هر یکی نام خود و احوال خود>
    text <باز گفته پیش او شرح رصد>
  block
    text <چیست جنسیت یکی نوع نظر>
    text <که بدان یابند ره در هم‌دگر>
  block
    text <آن نظر که کرد حق در وی نهان>
    text <چون نهد در تو تو گردی جنس آن>
  block
    text <هر طرف چه می‌کشد تن را نظر>
    text <بی‌خبر را کی کشاند با خبر>
  block
    text <چونک اندر مرد خوی زن نهد>
    text <او مخنث گردد و گان می‌دهد>
  block
    text <چون نهد در زن خدا خوی نری>
    text <طالب زن گردد آن زن سعتری>
  block
    text <چون نهد در تو صفات جبرئیل>
    text <هم‌چو فرخی بر هواجویی سبیل>
  block
    text <منتظر بنهاده دیده در هوا>
    text <از زمین بیگانه عاشق بر سما>
  block
    text <چون نهد در تو صفت‌های خری>
    text <صد پرت گر هست بر آخر پری>
  block
    text <از پی صورت نیامد موش خوار>
    text <از خبیثی شد زبون موش‌خوار>
  block
    text <طعمه‌جوی و خاین و ظلمت‌پرست>
    text <از پنیر و فستق و دوشاب مست>
  block
    text <باز اشهب را چو باشد خوی موش>
    text <ننگ موشان باشد و عار وحوش>
  block
    text <خوی آن هاروت و ماروت ای پسر>
    text <چون بگشت و دادشان خوی بشر>
  block
    text <در فتادند از لنحن الصافون>
    text <در چه بابل ببسته سرنگون>
  block
    text <لوح محفوظ از نظرشان دور شد>
    text <لوح ایشان ساحر و مسحور شد>
  block
    text <پر همان و سر همان هیکل همان>
    text <موسیی بر عرش و فرعونی مهان>
  block
    text <در پی خو باش و با خوش‌خو نشین>
    text <خوپذیری روغن گل را ببین>
  block
    text <خاک گور از مرد هم یابد شرف>
    text <تا نهد بر گور او دل روی و کف>
  block
    text <خاک از همسایگی جسم پاک>
    text <چون مشرف آمد و اقبال‌ناک>
  block
    text <پس تو هم الجار ثم الدار گو>
    text <گر دلی داری برو دلدار جو>
  block
    text <خاک او هم‌سیرت جان می‌شود>
    text <سرمهٔ چشم عزیزان می‌شود>
  block
    text <ای بسا در گور خفته خاک‌وار>
    text <به ز صد احیا به نفع و انتشار>
  block
    text <سایه برده او و خاکش سایه‌مند>
    text <صد هزاران زنده در سایهٔ ویند>
