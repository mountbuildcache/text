
text <سبب تاخیر اجابت دعای ممن>
  block
    text <ای بسا مخلص که نالد در دعا>
    text <تا رود دود خلوصش بر سما>
  block
    text <تا رود بالای این سقف برین>
    text <بوی مجمر از انین المذنبین>
  block
    text <پس ملایک با خدا نالند زار>
    text <کای مجیب هر دعا وی مستجار>
  block
    text <بندهٔمؤمنتضرع می‌کند>
    text <او نمی‌داند به جز تو مستند>
  block
    text <تو عطا بیگانگان را می‌دهی>
    text <از تو دارد آرزو هر مشتهی>
  block
    text <حق بفرماید که نه از خواری اوست>
    text <عین تاخیر عطا یاری اوست>
  block
    text <حاجت آوردش ز غفلت سوی من>
    text <آن کشیدش مو کشان در کوی من>
  block
    text <گر بر آرم حاجتش او وا رود>
    text <هم در آن بازیچه مستغرق شود>
  block
    text <گرچه می‌نالد به جان یا مستجار>
    text <دل شکسته سینه‌خسته گو بزار>
  block
    text <خوش همی‌آید مرا آواز او>
    text <وآن خدایا گفتن و آن راز او>
  block
    text <وانک اندر لابه و در ماجرا>
    text <می‌فریباند بهر نوعی مرا>
  block
    text <طوطیان و بلبلان را از پسند>
    text <از خوش آوازی قفس در می‌کنند>
  block
    text <زاغ را و چغد را اندر قفس>
    text <کی کنند این خود نیامد در قصص>
  block
    text <پیش شاهد باز چون آید دو تن>
    text <آن یکی کمپیر و دیگر خوش‌ذقن>
  block
    text <هر دو نان خواهند او زوتر فطیر>
    text <آرد و کمپیر را گوید که گیر>
  block
    text <وآن دگر را که خوشستش قد و خد>
    text <کی دهد نان بل به تاخیر افکند>
  block
    text <گویدش بنشین زمانی بی‌گزند>
    text <که به خانه نان تازه می‌پزند>
  block
    text <چون رسد آن نان گرمش بعد کد>
    text <گویدش بنشین که حلوا می‌رسد>
  block
    text <هم برین فن داردارش می‌کند>
    text <وز ره پنهان شکارش می‌کند>
  block
    text <که مرا کاریست با تو یک زمان>
    text <منتظر می‌باش ای خوب جهان>
  block
    text <بی‌مرادی مومنان از نیک و بد>
    text <تو یقین می‌دان که بهر این بود>
