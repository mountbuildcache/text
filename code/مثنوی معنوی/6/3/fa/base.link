
text <نکوهیدن ناموسهای پوسیده را کی مانع ذوق ایمان و دلیل ضعف صدق‌اند و راه‌زن صد هزار ابله چنانک راه‌زن آن مخنث شده بودند گوسفندان و نمی‌یارست گذشتن و پرسیدن مخنث از چوپان کی این گوسفندان تو مرا عجب گزند گفت ای مردی و در تو رگ مردی هست همه فدای تو اند و اگر مخنثی هر یکی ترا اژدرهاست مخنثی دیگر هست کی چون گوسفندان را بیند در حال از راه باز گردد نیارد پرسیدن ترسد کی اگر بپرسم گوسفندان در من افتند و مرا بگزند>
  block
    text <ای ضیاء الحق حسام‌الدین بیا>
    text <ای صقال روح و سلطان الهدی>
  block
    text <مثنوی را مسرح مشروح ده>
    text <صورت امثال او را روح ده>
  block
    text <تا حروفش جمله عقل و جان شوند>
    text <سوی خلدستان جان پران شوند>
  block
    text <هم به سعی تو ز ارواح آمدند>
    text <سوی دام حرف و مستحقن شدند>
  block
    text <باد عمرت در جهان هم‌چون خضر>
    text <جان‌فزا و دستگیر و مستمر>
  block
    text <چون خضر و الیاس مانی در جهان>
    text <تا زمین گردد ز لطفت آسمان>
  block
    text <گفتمی از لطف تو جزوی ز صد>
    text <گر نبودی طمطراق چشم بد>
  block
    text <لیک از چشم بد زهراب دم>
    text <زخمهای روح‌فرسا خورده‌ام>
  block
    text <جز به رمز ذکر حال دیگران>
    text <شرح حالت می‌نیارم در بیان>
  block
    text <این بهانه هم ز دستان دلیست>
    text <که ازو پاهای دل اندر گلیست>
  block
    text <صد دل و جان عاشق صانع شده>
    text <چشم بد یا گوش بد مانع شده>
  block
    text <خود یکی بوطالب آن عم رسول>
    text <می‌نمودش شنعهٔ عربان مهول>
  block
    text <که چه گویندم عرب کز طفل خود>
    text <او بگردانید دیدن معتمد>
  block
    text <گفتش ای عم یک شهادت تو بگو>
    text <تا کنم با حق خصومت بهر تو>
  block
    text <گفت لیکن فاش گردد ازسماع>
    text <کل سر جاوز الاثنین شاع>
  block
    text <من بمانم در زبان این عرب>
    text <پش ایشان خوار گردم زین سبب>
  block
    text <لیک گر بودیش لطف ما سبق>
    text <کی بدی این بددلی با جذب حق>
  block
    text <الغیاث ای تو غیاث المستغیث>
    text <زین دو شاخهٔ اختیارات خبیث>
  block
    text <من ز دستان و ز مکر دل چنان>
    text <مات گشتم که بماندم از فغان>
  block
    text <من که باشم چرخ با صد کار و بار>
    text <زین کمین فریاد کرد از اختیار>
  block
    text <که ای خداوند کریم و بردبار>
    text <ده امانم زین دو شاخهٔ اختیار>
  block
    text <جذب یک راههٔ صراط المستقیم>
    text <به ز دو راه تردد ای کریم>
  block
    text <زین دو ره گرچه همه مقصد توی>
    text <لیک خود جان کندن آمد این دوی>
  block
    text <زین دو ره گرچه به جز تو عزم نیست>
    text <لیک هرگز رزم هم‌چون بزم نیست>
  block
    text <در نبی بشنو بیانش از خدا>
    text <آیت اشفقن ان یحملنها>
  block
    text <این تردد هست در دل چون وغا>
    text <کین بود به یا که آن حال مرا>
  block
    text <در تردد می‌زند بر همدگر>
    text <خوف و اومید بهی در کر و فر>
