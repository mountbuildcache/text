
text <داستان آن مرد کی وظیفه داشت از محتسب تبریز و وامها کرده بود بر امید آن وظیفه و او را خبر نه از وفات او  حاصل از هیچ زنده‌ای وام او گزارده نشد الا از محتسب متوفی گزارده شد چنانک گفته‌اند لیس من مات فاستراح بمیت  انما المیت میت الاحیاء>
  block
    text <آن یکی درویش ز اطراف دیار>
    text <جانب تبریز آمد وامدار>
  block
    text <نه هزارش وام بد از زر مگر>
    text <بود در تبریز بدرالدین عمر>
  block
    text <محتسب بد او به دل بحر آمده>
    text <هر سر مویش یکی حاتم‌کده>
  block
    text <حاتم ار بودی گدای او شدی>
    text <سر نهادی خاک پای او شدی>
  block
    text <گر بدادی تشنه را بحری زلال>
    text <در کرم شرمنده بودی زان نوال>
  block
    text <ور بکردی ذره‌ای را مشرقی>
    text <بودی آن در همتش نالایقی>
  block
    text <بر امید او بیامد آن غریب>
    text <کو غریبان را بدی خویش و نسیب>
  block
    text <با درش بود آن غریب آموخته>
    text <وام بی‌حد از عطایش توخته>
  block
    text <هم به پشت آن کریم او وام کرد>
    text <که ببخششهاش واثق بود مرد>
  block
    text <لا ابالی گشته زو و وام‌جو>
    text <بر امید قلزم اکرام‌خو>
  block
    text <وام‌داران روترش او شادکام>
    text <هم‌چو گل خندان از آن روض الکرام>
  block
    text <گرم شد پشتش ز خورشید عرب>
    text <چه غمستش از سبال بولهب>
  block
    text <چونک دارد عهد و پیوند سحاب>
    text <کی دریغ آید ز سقایانش آب>
  block
    text <ساحران واقف از دست خدا>
    text <کی نهند این دست و پا را دست و پا>
  block
    text <روبهی که هست زان شیرانش پشت>
    text <بشکند کلهٔ پلنگان را به مشت>
