
text <رجوع به داستان آن کمپیر>
  block
    text <چون عروسی خواست رفتن آن خریف>
    text <موی ابرو پاک کرد آن مستخیف>
  block
    text <پیش رو آیینه بگرفت آن عجوز>
    text <تا بیاراید رخ و رخسار و پوز>
  block
    text <چند گلگونه بمالید از بطر>
    text <سفرهٔ رویش نشد پوشیده‌تر>
  block
    text <عشرهای مصحف از جا می‌برید>
    text <می‌بچفسانید بر رو آن پلید>
  block
    text <تا که سفرهٔ روی او پنهان شود>
    text <تا نگین حلقهٔ خوبان شود>
  block
    text <عشرها بر روی هر جا می‌نهاد>
    text <چونک بر می‌بست چادر می‌فتاد>
  block
    text <باز او آن عشرها را با خدو>
    text <می‌بچفسانید بر اطراف رو>
  block
    text <باز چادر راست کردی آن تکین>
    text <عشرها افتادی از رو بر زمین>
  block
    text <چون بسی می‌کرد فن و آن می‌فتاد>
    text <گفت صد لعنت بر آن ابلیس باد>
  block
    text <شد مصور آن زمان ابلیس زود>
    text <گفت ای قحبهٔ قدید بی‌ورود>
  block
    text <من همه عمر این نیندیشیده‌ام>
    text <نه ز جز تو قحبه‌ای این دیده‌ام>
  block
    text <تخم نادر در فضیحت کاشتی>
    text <در جهان تو مصحفی نگذاشتی>
  block
    text <صد بلیسی تو خمیس اندر خمیس>
    text <ترک من گوی ای عجوزهٔ دردبیس>
  block
    text <چند دزدی عشر از علم کتیب>
    text <تا شود رویت ملون هم‌چو سیب>
  block
    text <چند دزدی حرف مردان خدا>
    text <تا فروشی و ستانی مرحبا>
  block
    text <رنگ بر بسته ترا گلگون نکرد>
    text <شاخ بر بسته فن عرجون نکرد>
  block
    text <عاقبت چون چادر مرگت رسد>
    text <از رخت این عشرها اندر فتد>
  block
    text <چونک آید خیزخیزان رحیل>
    text <گم شود زان پس فنون قال و قیل>
  block
    text <عالم خاموشی آید پیش بیست>
    text <وای آنک در درون انسیش نیست>
  block
    text <صیقلی کن یک دو روزی سینه را>
    text <دفتر خود ساز آن آیینه را>
  block
    text <که ز سایهٔ یوسف صاحب‌قران>
    text <شد زلیخای عجوز از سر جوان>
  block
    text <می‌شود مبدل به خورشید تموز>
    text <آن مزاح بارد برد العجوز>
  block
    text <می‌شود مبدل بسوز مریمی>
    text <شاخ لب خشکی به نخلی خرمی>
  block
    text <ای عجوزه چند کوشی با قضا>
    text <نقد جو اکنون رها کن ما مضی>
  block
    text <چون رخت را نیست در خوبی امید>
    text <خواه گلگونه نه و خواهی مداد>
