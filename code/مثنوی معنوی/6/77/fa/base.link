
text <رجوع کردن به قصهٔ قبه و گنج>
  block
    text <نک خیال آن فقیرم بی‌ریا>
    text <عاجز آورد از بیا و از بیا>
  block
    text <بانگ او تو نشنوی من بشنوم>
    text <زانک در اسرار همراز ویم>
  block
    text <طالب گنجش مبین خود گنج اوست>
    text <دوست کی باشد به معنی غیر دوست>
  block
    text <سجده خود را می‌کند هر لحظه او>
    text <سجده پیش آینه‌ست از بهر رو>
  block
    text <گر بدیدی ز آینه او یک پشیز>
    text <بی‌خیالی زو نماندی هیچ چیز>
  block
    text <هم خیالاتش هم او فانی شدی>
    text <دانش او محو نادانی شدی>
  block
    text <دانشی دیگر ز نادانی ما>
    text <سر برآوردی عیان که انی انا>
  block
    text <اسجدوا لادم ندا آمد همی>
    text <که آدمید و خویش بینیدش دمی>
  block
    text <احولی از چشم ایشان دور کرد>
    text <تا زمین شد عین چرخ لاژورد>
  block
    text <لا اله گفت و الا الله گفت>
    text <گشت لا الا الله و وحدت شکفت>
  block
    text <آن حبیب و آن خلیل با رشد>
    text <وقت آن آمد که گوش ما کشد>
  block
    text <سوی چشمه که دهان زینها بشو>
    text <آنچ پوشیدیم از خلقان مگو>
  block
    text <ور بگویی خود نگردد آشکار>
    text <تو به قصد کشف گردی جرم‌دار>
  block
    text <لیک من اینک بریشان می‌تنم>
    text <قایل این سامع این هم منم>
  block
    text <صورت درویش و نقش گنج گو>
    text <رنج کیش‌اند این گروه از رنج گو>
  block
    text <چشمهٔ راحت بریشان شد حرام>
    text <می‌خورند از زهر قاتل جام‌جام>
  block
    text <خاکها پر کرده دامن می‌کشند>
    text <تا کنند این چشمه‌ها را خشک‌بند>
  block
    text <کی شود این چشمهٔ دریامدد>
    text <مکتنس زین مشت خاک نیک و بد>
  block
    text <لیک گوید با شما من بسته‌ام>
    text <بی‌شما من تا ابد پیوسته‌ام>
  block
    text <قوم معکوس‌اند اندر مشتها>
    text <خاک‌خوار و آب را کرده رها>
  block
    text <ضد طبع انبیا دارند خلق>
    text <اژدها را متکا دارند خلق>
  block
    text <چشم‌بند ختم چون دانسته‌ای>
    text <هیچ دانی از چه دیده بسته‌ای>
  block
    text <بر چه بگشادی بدل این دیده‌ها>
    text <یک به یک بئس البدل دان آن ترا>
  block
    text <لیک خورشید عنایت تافته‌ست>
    text <آیسان را از کرم در یافته‌ست>
  block
    text <نرد بس نادر ز رحمت باخته>
    text <عین کفران را انابت ساخته>
  block
    text <هم ازین بدبختی خلق آن جواد>
    text <منفجر کرده دو صد چشمهٔ وداد>
  block
    text <غنچه را از خار سرمایه دهد>
    text <مهره را از مار پیرایه دهد>
  block
    text <از سواد شب برون آرد نهار>
    text <وز کف معسر برویاند یسار>
  block
    text <آرد سازد ریگ را بهر خلیل>
    text <کو با داود گردد هم رسیل>
  block
    text <کوه با وحشت در آن ابر ظلم>
    text <بر گشاید بانگ چنگ و زیر و بم>
  block
    text <خیز ای داود از خلقان نفیر>
    text <ترک آن کردی عوض از ما بگیر>
