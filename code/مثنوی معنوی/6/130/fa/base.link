
text <باز آمدن زن جوحی به محکمهٔ قاضی سال دوم بر امید وظیفهٔ پارسال و شناختن قاضی او را الی اتمامه>
  block
    text <بعد سالی باز جوحی از محن>
    text <رو به زن کرد و بگفت ای چست زن>
  block
    text <آن وظیفهٔ پار را تجدید کن>
    text <پیش قاضی از گلهٔ من گو سخن>
  block
    text <زن بر قاضی در آمد با زنان>
    text <مر زنی را کرد آن زن ترجمان>
  block
    text <تا بنشناسد ز گفتن قاضیش>
    text <یاد ناید از بلای ماضیش>
  block
    text <هست فتنه غمرهٔ غماز زن>
    text <لیک آن صدتو شود ز آواز زن>
  block
    text <چون نمی‌توانست آوازی فراشت>
    text <غمزهٔ تنهای زن سودی نداشت>
  block
    text <گفت قاضی رو تو خصمت را بیار>
    text <تا دهم کار ترا با او قرار>
  block
    text <جوحی آمد قاضیش نشناخت زود>
    text <کو به وقت لقیه در صندوق بود>
  block
    text <زو شنیده بود آواز از برون>
    text <در شری و بیع و در نقص و فزون>
  block
    text <گفت نفقهٔ زن چرا ندهی تمام>
    text <گفت از جان شرع را هستم غلام>
  block
    text <لیک اگر میرم ندارم من کفن>
    text <مفلس این لعبم و شش پنج زن>
  block
    text <زین سخن قاضی مگر بشناختش>
    text <یاد آورد آن دغل وان باختش>
  block
    text <گفت آن شش پنج با من باختی>
    text <پار اندر شش درم انداختی>
  block
    text <نوبت من رفت امسال آن قمار>
    text <با دگر کس باز دست از من بدار>
  block
    text <از شش و از پنج عارف گشت فرد>
    text <محترز گشتست زین شش پنج نرد>
  block
    text <رست او از پنج حس و شش جهت>
    text <از ورای آن همه کرد آگهت>
  block
    text <شد اشاراتش اشارات ازل>
    text <جاوز الاوهام طرا و اعتزل>
  block
    text <زین چه شش گوشه گر نبود برون>
    text <چون بر آرد یوسفی را از درون>
  block
    text <واردی بالای چرخ بی ستن>
    text <جسم او چون دلو در چه چاره کن>
  block
    text <یوسفان چنگال در دلوش زده>
    text <رسته از چاه و شه مصری شده>
  block
    text <دلوهای دیگر از چه آب‌جو>
    text <دلو او فارغ ز آب اصحاب‌جو>
  block
    text <دلوها غواص آب از بهر قوت>
    text <دلو او قوت و حیات جان حوت>
  block
    text <دلوها وابستهٔ چرخ بلند>
    text <دلو او در اصبعین زورمند>
  block
    text <دلو چه و حبل چه و چرخ چی>
    text <این مثال بس رکیکست ای اچی>
  block
    text <از کجا آرم مثالی بی‌شکست>
    text <کفو آن نه آید و نه آمدست>
  block
    text <صد هزاران مرد پنهان در یکی>
    text <صد کمان و تیر درج ناوکی>
  block
    text <ما رمیت اذ رمیتی فتنه‌ای>
    text <صد هزاران خرمن اندر حفنه‌ای>
  block
    text <آفتابی در یکی ذره نهان>
    text <ناگهان آن ذره بگشاید دهان>
  block
    text <ذره ذره گردد افلاک و زمین>
    text <پیش آن خورشید چون جست از کمین>
  block
    text <این چنین جانی چه درخورد تنست>
    text <هین بشو ای تن ازین جان هر دو دست>
  block
    text <ای تن گشته وثاق جان بسست>
    text <چند تاند بحر درمشکی نشست>
  block
    text <ای هزاران جبرئیل اندر بشر>
    text <ای مسیحان نهان در جوف خر>
  block
    text <ای هزاران کعبه پنهان در کنیس>
    text <ای غلط‌انداز عفریت و بلیس>
  block
    text <سجده‌گاه لامکانی در مکان>
    text <مر بلیسان را ز تو ویران دکان>
  block
    text <که چرا من خدمت این طین کنم>
    text <صورتی را نم لقب چون دین کنم>
  block
    text <نیست صورت چشم را نیکو به مال>
    text <تا ببینی شعشعهٔ نور جلال>
