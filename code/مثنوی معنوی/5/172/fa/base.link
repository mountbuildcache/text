
text <بیان آنک نحن قسمنا کی یکی را شهوت و قوت خران دهد و یکی را کیاست و قوت انبیا و فرشتگان بخشد سر ز هوا تافتن از سروریست ترک هوا قوت پیغامبریست تخمهایی کی شهوتی نبود بر آن جز قیامتی نبود>
  block
    text <گر بدش سستی نری خران>
    text <بود او را مردی پیغامبران>
  block
    text <ترک خشم و شهوت و حرص‌آوری>
    text <هست مردی و رگ پیغامبری>
  block
    text <نری خر گو مباش اندر رگش>
    text <حق همی خواند الغ بگلربگش>
  block
    text <مرده‌ای باشم به من حق بنگرد>
    text <به از آن زنده که باشد دور و رد>
  block
    text <مغز مردی این شناس و پوست آن>
    text <آن برد دوزخ برد این در جنان>
  block
    text <حفت الجنه مکاره را رسید>
    text <حفت النار از هوا آمد پدید>
  block
    text <ای ایاز شیر نر دیوکش>
    text <مردی خر کم فزون مردی هش>
  block
    text <آنچ چندین صدر ادراکش نکرد>
    text <لعب کودک بود پیشت اینت مرد>
  block
    text <ای به دیده لذت امر مرا>
    text <جان سپرده بهر امرم در وفا>
  block
    text <داستان ذوق امر و چاشنیش>
    text <بشنو اکنون در بیان معنویش>
