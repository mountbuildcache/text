
text <جواب گفتن روبه خر را>
  block
    text <گفت روبه صاف ما را درد نیست>
    text <لیک تخییلات وهمی خورد نیست>
  block
    text <این همه وهم توست ای ساده‌دل>
    text <ورنه بر تو نه غشی دارم نه غل>
  block
    text <از خیال زشت خود منگر به من>
    text <بر محبان از چه داری سؤ ظن>
  block
    text <ظن نیکو بر بر اخوان صفا>
    text <گرچه آید ظاهرا زیشان جفا>
  block
    text <این خیال و وهم بد چون شد پدید>
    text <صد هزاران یار را از هم برید>
  block
    text <مشفقی گر کرد جور و امتحان>
    text <عقل باید که نباشد بدگمان>
  block
    text <خصاه من بدرگ نبودم زشت‌اسم>
    text <آنک دیدی بد نبد بود آن طلسم>
  block
    text <ور بدی بد آن سگالش قدرا>
    text <عفو فرمایند یاران زان خطا>
  block
    text <عالم وهم و خیال طمع و بیم>
    text <هست ره‌رو را یکی سدی عظیم>
  block
    text <نقشهای این خیال نقش‌بند>
    text <چون خلیلی را که که بد شد گزند>
  block
    text <گفت هذا ربی ابراهیم راد>
    text <چونک اندر عالم وهم اوفتاد>
  block
    text <ذکر کوکب را چنین تاویل گفت>
    text <آن کسی که گوهر تاویل سفت>
  block
    text <عالم وهم و خیال چشم‌بند>
    text <آنچنان که را ز جای خویش کند>
  block
    text <تا که هذا ربی آمد قال او>
    text <خربط و خر را چه باشد حال او>
  block
    text <غرق گشته عقلهای چون جبال>
    text <در بحار وهم و گرداب خیال>
  block
    text <کوهها را هست زین طوفان فضوح>
    text <کو امانی جز که در کشتی نوح>
  block
    text <زین خیال ره‌زن راه یقین>
    text <گشت هفتاد و دو ملت اهل دین>
  block
    text <مرد ایقان رست از وهم و خیال>
    text <موی ابرو را نمی‌گوید هلال>
  block
    text <وآنک نور عمرش نبود سند>
    text <موی ابروی کژی راهش زند>
  block
    text <صد هزاران کشتی با هول و سهم>
    text <تخته تخته گشته در دریای وهم>
  block
    text <کمترین فرعون چست فیلسوف>
    text <ماه او در برج وهمی در خسوف>
  block
    text <کس نداند روسپی‌زن کیست آن>
    text <وانک داند نیستش بر خود گمان>
  block
    text <چون ترا وهم تو دارد خیره‌سر>
    text <از چه گردی گرد وهم آن دگر>
  block
    text <عاجزم من از منی خویشتن>
    text <چه نشستی پر منی تو پیش من>
  block
    text <بی‌من و مایی همی‌جویم به جان>
    text <تا شوم من گوی آن خوش صولجان>
  block
    text <هر که بی‌من شد همه من‌ها خود اوست>
    text <دوست جمله شد چو خود را نیست دوست>
  block
    text <آینه بی‌نقش شد یابد بها>
    text <زانک شد حاکی جمله نقشها>
