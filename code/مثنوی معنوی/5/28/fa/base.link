
text <در بیان قول رسول علیه‌السلام لا رهبانیة فی‌الاسلام>
  block
    text <بر مکن پر را و دل بر کن ازو>
    text <زانک شرط این جهاد آمد عدو>
  block
    text <چون عدو نبود جهاد آمد محال>
    text <شهوتت نبود نباشد امتثال>
  block
    text <صبر نبود چون نباشد میل تو>
    text <خصم چون نبود چه حاجت حیل تو>
  block
    text <هین مکن خود را خصی رهبان مشو>
    text <زانک عفت هست شهوت را گرو>
  block
    text <بی‌هوا نهی از هوا ممکن نبود>
    text <غازیی بر مردگان نتوان نمود>
  block
    text <انفقوا گفتست پس کسپی بکن>
    text <زانک نبود خرج بی‌دخل کهن>
  block
    text <گر چه آورد انفقوا را مطلق او>
    text <تو بخوان که اکسبوا ثم انفقوا>
  block
    text <هم‌چنان چون شاه فرمود اصبروا>
    text <رغبتی باید کزان تابی تو رو>
  block
    text <پس کلوا از بهر دام شهوتست>
    text <بعد از آن لاتسرفوا آن عفتست>
  block
    text <چونک محمول به نبود لدیه>
    text <نیست ممکن بود محمول علیه>
  block
    text <چونک رنج صبر نبود مر ترا>
    text <شرط نبود پس فرو ناید جزا>
  block
    text <حبذا آن شرط و شادا آن جزا>
    text <آن جزای دل‌نواز جان‌فزا>
