
text <حکایت آن مهمان کی زن خداوند خانه گفت کی باران فرو گرفت و مهمان در گردن ما ماند>
  block
    text <آن یکی را بیگهان آمد قنق>
    text <ساخت او را هم‌چو طوق اندر عنق>
  block
    text <خوان کشید او را کرامتها نمود>
    text <آن شب اندر کوی ایشان سور بود>
  block
    text <مرد زن را گفت پنهانی سخن>
    text <که امشب ای خاتون دو جامه خواب کن>
  block
    text <پستر ما را بگستر سوی در>
    text <بهر مهمان گستر آن سوی دگر>
  block
    text <گفت زن خدمت کنم شادی کنم>
    text <سمع و طاعه ای دو چشم روشنم>
  block
    text <هر دو پستر گسترید و رفت زن>
    text <سوی ختنه‌سور کرد آنجا وطن>
  block
    text <ماند مهمان عزیز و شوهرش>
    text <نقل بنهادند از خشک و ترش>
  block
    text <در سمر گفتند هر دو منتجب>
    text <سرگذشت نیک و بد تا نیم شب>
  block
    text <بعد از آن مهمان ز خواب و از سمر>
    text <شد در آن پستر که بد آن سوی در>
  block
    text <شوهر از خجلت بدو چیزی نگفت>
    text <که ترا این سوست ای جان جای خفت>
  block
    text <که برای خواب تو ای بوالکرم>
    text <پستر آن سوی دگر افکنده‌ام>
  block
    text <آن قراری که به زن او داده بود>
    text <گشت مبدل و آن طرف مهمان غنود>
  block
    text <آن شب آنجا سخت باران در گرفت>
    text <کز غلیظی ابرشان آمد شگفت>
  block
    text <زن بیامد بر گمان آنک شو>
    text <سوی در خفتست و آن سو آن عمو>
  block
    text <رفت عریان در لحاف آن دم عروس>
    text <داد مهمان را به رغبت چند بوس>
  block
    text <گفت می‌ترسیدم ای مرد کلان>
    text <خود همان آمد همان آمد همان>
  block
    text <مرد مهمان را گل و باران نشاند>
    text <بر تو چون صابون سلطانی بماند>
  block
    text <اندرین باران و گل او کی رود>
    text <بر سر و جان تو او تاوان شود>
  block
    text <زود مهمان جست و گفت این زن بهل>
    text <موزه دارم غم ندارم من ز گل>
  block
    text <من روان گشتم شما را خیر باد>
    text <در سفر یک دم مبادا روح شاد>
  block
    text <تا که زوتر جانب معدن رود>
    text <کین خوشی اندر سفر ره‌زن شود>
  block
    text <زن پشیمان شد از آن گفتار سرد>
    text <چون رمید و رفت آن مهمان فرد>
  block
    text <زن بسی گفتش که آخر ای امیر>
    text <گر مزاحی کردم از طیبت مگیر>
  block
    text <سجده و زاری زن سودی نداشت>
    text <رفت و ایشان را در آن حسرت گذاشت>
  block
    text <جامه ازرق کرد زان پس مرد و زن>
    text <صورتش دیدند شمعی بی‌لگن>
  block
    text <می‌شد و صحرا ز نور شمع مرد>
    text <چون بهشت از ظلمت شب گشته فرد>
  block
    text <کرد مهمان خانه خانهٔ خویش را>
    text <از غم و از خجلت این ماجرا>
  block
    text <در درون هر دو از راه نهان>
    text <هر زمان گفتی خیال میهمان>
  block
    text <که منم یار خضر صد گنج و جود>
    text <می‌فشاندم لیک روزیتان نبود>
