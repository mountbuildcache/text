
text <قصد انداختن مصطفی علیه‌السلام خود را از کوه حری از وحشت دیر نمودن جبرئیل علیه‌السلام خود را به وی و پیدا شدن  جبرئیل به وی کی مینداز کی ترا دولتها در پیش است>
  block
    text <مصطفی را هجر چون بفراختی>
    text <خویش را از کوه می‌انداختی>
  block
    text <تا بگفتی جبرئیلش هین مکن>
    text <که ترا بس دولتست از امر کن>
  block
    text <مصطفی ساکن شدی ز انداختن>
    text <باز هجران آوریدی تاختن>
  block
    text <باز خود را سرنگون از کوه او>
    text <می‌فکندی از غم و اندوه او>
  block
    text <باز خود پیدا شدی آن جبرئیل>
    text <که مکن این ای تو شاه بی‌بدیل>
  block
    text <هم‌چنین می‌بود تا کشف حجاب>
    text <تا بیابید آن گهر را او ز جیب>
  block
    text <بهر هر محنت چو خود را می‌کشند>
    text <اصل محنتهاست این چونش کشند>
  block
    text <از فدایی مردمان را حیرتیست>
    text <هر یکی از ما فدای سیرتیست>
  block
    text <ای خنک آنک فدا کردست تن>
    text <بهر آن کارزد فدای آن شدن>
  block
    text <هر یکی چونک فدایی فنیست>
    text <کاندر آن ره صرف عمر و کشتنیست>
  block
    text <کشتنی اندر غروبی یا شروق>
    text <که نه شایق ماند آنگه نه مشوق>
  block
    text <باری این مقبل فدای این فنست>
    text <کاندرو صد زندگی در کشتنست>
  block
    text <عاشق و معشوق و عشقش بر دوام>
    text <در دو عالم بهرمند و نیک‌نام>
  block
    text <یا کرامی ارحموا اهل الهوی>
    text <شانهم ورد التوی بعد التوی>
  block
    text <عفو کن ای میر بر سختی او>
    text <در نگر در درد و بدبختی او>
  block
    text <تا ز جرمت هم خدا عفوی کند>
    text <زلتت را مغفرت در آکند>
  block
    text <تو ز غفلت بس سبو بشکسته‌ای>
    text <در امید عفو دل در بسته‌ای>
  block
    text <عفو کن تا عفو یابی در جزا>
    text <می‌شکافد مو قدر اندر سزا>
