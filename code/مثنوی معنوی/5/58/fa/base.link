
text <مریدی در آمد به خدمت شیخ و ازین شیخ پیر سن نمی‌خواهم بلک پیرعقل و معرفت و اگر چه عیسیست علیه‌السلام در گهواره و یحیی است علیه‌السلام در مکتب کودکان مریدی شیخ را گریان دید او نیز موافقت کرد و گریست چون فارغ شد و به در آمد مریدی دیگر کی از حال شیخ واقف‌تر بود از سر غیرت در عقب او تیز بیرون آمد گفتش ای برادر من ترا گفته باشم الله الله تا نیندیشی و نگویی کی شیخ می‌گریست و من نیز می‌گریستم کی سی سال ریاضت بی‌ریا باید کرد و از عقبات و دریاهای پر نهنگ و کوههای بلند پر شیر و پلنگ می‌باید گذشت تا بدان گریهٔ شیخ رسی یا نرسی اگر رسی شکر زویت لی الارض گویی بسیار>
  block
    text <یک مریدی اندر آمد پیش پیر>
    text <پیر اندر گریه بود و در نفیر>
  block
    text <شیخ را چون دید گریان آن مرید>
    text <گشت گریان آب از چشمش دوید>
  block
    text <گوشور یک‌بار خندد کر دو بار>
    text <چونک لاغ املی کند یاری بیار>
  block
    text <بار اول از ره تقلید و سوم>
    text <که همی‌بیند که می‌خندند قوم>
  block
    text <کر بخندد هم‌چو ایشان آن زمان>
    text <بیخبر از حالت خندندگان>
  block
    text <باز وا پرسد که خنده بر چه بود>
    text <پس دوم کرت بخندد چون شنود>
  block
    text <پس مقلد نیز مانند کرست>
    text <اندر آن شادی که او را در سرست>
  block
    text <پرتو شیخ آمد و منهل ز شیخ>
    text <فیض شادی نه از مریدان بل ز شیخ>
  block
    text <چون سبد در آب و نوری بر زجاج>
    text <گر ز خود دانند آن باشد خداج>
  block
    text <چون جدا گردد ز جو داند عنود>
    text <که اندرو آن آب خوش از جوی بود>
  block
    text <آبگینه هم بداند از غروب>
    text <که آن لمع بود از مه تابان خوب>
  block
    text <چونک چشمش را گشاید امر قم>
    text <پس بخندد چون سحر بار دوم>
  block
    text <خنده‌ش آید هم بر آن خندهٔ خودش>
    text <که در آن تقلید بر می‌آمدش>
  block
    text <گوید از چندین ره دور و دراز>
    text <کین حقیقت بود و این اسرار و راز>
  block
    text <من در آن وادی چگونه خود ز دور>
    text <شادیی می‌کردم از عمیا و شور>
  block
    text <من چه می‌بستم خیال و آن چه بود>
    text <درک سستم سست نقشی می‌نمود>
  block
    text <طفل راه را فکرت مردان کجاست>
    text <کو خیال او و کو تحقیق راست>
  block
    text <فکر طفلان دایه باشد یا که شیر>
    text <یا مویز و جوز یا گریه و نفیر>
  block
    text <آن مقلد هست چون طفل علیل>
    text <گر چه دارد بحث باریک و دلیل>
  block
    text <آن تعمق در دلیل و در شکال>
    text <از بصیرت می‌کند او را گسیل>
  block
    text <مایه‌ای کو سرمهٔ سر ویست>
    text <برد و در اشکال گفتن کار بست>
  block
    text <ای مقلد از بخارا باز گرد>
    text <رو به خواری تا شوی تو شیرمرد>
  block
    text <تا بخارای دگر بینی درون>
    text <صفدران در محفلش لا یفقهون>
  block
    text <پیک اگر چه در زمین چابک‌تگیست>
    text <چون به دریا رفت بسکسته رگیست>
  block
    text <او حملناهم بود فی‌البر و بس>
    text <آنک محمولست در بحر اوست کس>
  block
    text <بخشش بسیار دارد شه بدو>
    text <ای شده در وهم و تصویری گرو>
  block
    text <آن مرید ساده از تقلید نیز>
    text <گریه‌ای می‌کرد وفق آن عزیز>
  block
    text <او مقلدوار هم‌چون مرد کر>
    text <گریه می‌دید و ز موجب بی‌خبر>
  block
    text <چون بسی بگریست خدمت کرد و رفت>
    text <از پیش آمد مرید خاص تفت>
  block
    text <گفت ای گریان چو ابر بی‌خبر>
    text <بر وفاق گریهٔ شیخ نظر>
  block
    text <الله الله الله ای وافی مرید>
    text <گر چه درتقلید هستی مستفید>
  block
    text <تا نگویی دیدم آن شه می‌گریست>
    text <من چو او بگریستم که آن منکریست>
  block
    text <گریهٔ پر جهل و پر تقلید و ظن>
    text <نیست هم‌چون گریهٔ آن متمن>
  block
    text <تو قیاس گریه بر گریه مساز>
    text <هست زین گریه بدان راه دراز>
  block
    text <هست آن از بعد سی‌ساله جهاد>
    text <عقل آنجا هیچ نتواند فتاد>
  block
    text <هست زان سوی خرد صد مرحله>
    text <عقل را واقف مدان زان قافله>
  block
    text <گریهٔ او نه از غمست و نه از فرح>
    text <روح داند گریهٔ عین الملح>
  block
    text <گریهٔ او خندهٔ او آن سریست>
    text <زانچ وهم عقل باشد آن بریست>
  block
    text <آب دیدهٔ او چو دیدهٔ او بود>
    text <دیدهٔ نادیده دیده کی شود>
  block
    text <آنچ او بیند نتان کردن مساس>
    text <نه از قیاس عقل و نه از راه حواس>
  block
    text <شب گریزد چونک نور آید ز دور>
    text <پس چه داند ظلمت شب حال نور>
  block
    text <پشه بگریزد ز باد با دها>
    text <پس چه داند پشه ذوق بادها>
  block
    text <چون قدیم آید حدث گردد عبث>
    text <پس کجا داند قدیمی را حدث>
  block
    text <بر حدث چون زد قدم دنگش کند>
    text <چونک کردش نیست هم‌رنگش کند>
  block
    text <گر بخواهی تو بیایی صد نظیر>
    text <لیک من پروا ندارم ای فقیر>
  block
    text <این الم و حم این حروف>
    text <چون عصای موسی آمد در وقوف>
  block
    text <حرفها ماند بدین حرف از برون>
    text <لیک باشد در صفات این زبون>
  block
    text <هر که گیرد او عصایی ز امتحان>
    text <کی بود چون آن عصا وقت بیان>
  block
    text <عیسویست این دم نه هر باد و دمی>
    text <که برآید از فرح یا از غمی>
  block
    text <این الم است و حم ای پدر>
    text <آمدست از حضرت مولی البشر>
  block
    text <هر الف لامی چه می‌ماند بدین>
    text <گر تو جان داری بدین چشمش مبین>
  block
    text <گر چه ترکیبش حروفست ای همام>
    text <می‌بماند هم به ترکیب عوام>
  block
    text <هست ترکیب محمد لحم و پوست>
    text <گرچه در ترکیب هر تن جنس اوست>
  block
    text <گوشت دارد پوست دارد استخوان>
    text <هیچ این ترکیب را باشد همان>
  block
    text <که اندر آن ترکیب آمد معجزات>
    text <که همه ترکیبها گشتند مات>
  block
    text <هم‌چنان ترکیب حم کتاب>
    text <هست بس بالا و دیگرها نشیب>
  block
    text <زانک زین ترکیب آید زندگی>
    text <هم‌چو نفخ صور در درماندگی>
  block
    text <اژدها گردد شکافد بحر را>
    text <چون عصا حم از داد خدا>
  block
    text <ظاهرش ماند به ظاهرها ولیک>
    text <قرص نان از قرص مه دورست نیک>
  block
    text <گریهٔ او خندهٔ او نطق او>
    text <نیست از وی هست محض خلق هو>
  block
    text <چونک ظاهرها گرفتند احمقان>
    text <وآن دقایق شد ازیشان بس نهان>
  block
    text <لاجرم محجوب گشتند از غرض>
    text <که دقیقه فوت شد در معترض>
