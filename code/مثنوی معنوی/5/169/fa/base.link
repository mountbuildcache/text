
text <خنده گرفتن آن کنیزک را از ضعف شهوت خلیفه و قوت شهوت آن امیر و فهم کردن خلیفه از خندهٔ کنیزک>
  block
    text <زن بدید آن سستی او از شگفت>
    text <آمد اندر قهقهه خنده‌ش گرفت>
  block
    text <یادش آمد مردی آن پهلوان>
    text <که بکشت او شیر و اندامش چنان>
  block
    text <غالب آمد خندهٔ زن شد دراز>
    text <جهد می‌کرد و نمی‌شد لب فراز>
  block
    text <سخت می‌خندید هم‌چون بنگیان>
    text <غالب آمد خنده بر سود و زیان>
  block
    text <هرچه اندیشید خنده می‌فزود>
    text <هم‌چو بند سیل ناگاهان گشود>
  block
    text <گریه و خنده غم و شادی دل>
    text <هر یکی را معدنی دان مستقل>
  block
    text <هر یکی را مخزنی مفتاح آن>
    text <ای برادر در کف فتاح دان>
  block
    text <هیچ ساکن می‌نشد آن خنده زو>
    text <پس خلیفه طیره گشت و تندخو>
  block
    text <زود شمشیر از غلافش بر کشید>
    text <گفت سر خنده واگو ای پلید>
  block
    text <در دلم زین خنده ظنی اوفتاد>
    text <راستی گو عشوه نتوانیم داد>
  block
    text <ور خلاف راستی بفریبیم>
    text <یا بهانهٔ چرب آری تو به دم>
  block
    text <من بدانم در دل من روشنیست>
    text <بایدت گفتن هر آنچ گفتنیست>
  block
    text <در دل شاهان تو ماهی دان سطبر>
    text <گرچه گه گه شد ز غفلت زیر ابر>
  block
    text <یک چراغی هست در دل وقت گشت>
    text <وقت خشم و حرص آید زیر طشت>
  block
    text <آن فراست این زمان یار منست>
    text <گر نگویی آنچ حق گفتنست>
  block
    text <من بدین شمشیر برم گردنت>
    text <سود نبود خود بهانه کردنت>
  block
    text <ور بگویی راست آزادت کنم>
    text <حق یزدان نشکنم شادت کنم>
  block
    text <هفت مصحف آن زمان برهم نهاد>
    text <خورد سوگند و چنین تقریر داد>
