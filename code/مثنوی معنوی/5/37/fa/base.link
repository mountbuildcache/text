
text <مناجات>
  block
    text <ای مبدل کرده خاکی را به زر>
    text <خاک دیگر را بکرده بوالبشر>
  block
    text <کار تو تبدیل اعیان و عطا>
    text <کار من سهوست و نسیان و خطا>
  block
    text <سهو و نسیان را مبدل کن به علم>
    text <من همه خلمم مرا کن صبر و حلم>
  block
    text <ای که خاک شوره را تو نان کنی>
    text <وی که نان مرده را تو جان کنی>
  block
    text <ای که جان خیره را رهبر کنی>
    text <وی که بی‌ره را تو پیغمبر کنی>
  block
    text <می‌کنی جزو زمین را آسمان>
    text <می‌فزایی در زمین از اختران>
  block
    text <هر که سازد زین جهان آب حیات>
    text <زوترش از دیگران آید ممات>
  block
    text <دیدهٔ دل کو به گردون بنگریست>
    text <دید که اینجا هر دمی میناگریست>
  block
    text <قلب اعیانست و اکسیری محیط>
    text <ایتلاف خرقهٔ تن بی‌مخیط>
  block
    text <تو از آن روزی که در هست آمدی>
    text <آتشی یا بادی یا خاکی بدی>
  block
    text <گر بر آن حالت ترا بودی بقا>
    text <کی رسیدی مر ترا این ارتقا>
  block
    text <از مبدل هستی اول نماند>
    text <هستی بهتر به جای آن نشاند>
  block
    text <هم‌چنین تا صد هزاران هستها>
    text <بعد یکدیگر دوم به ز ابتدا>
  block
    text <از مبدل بین وسایط را بمان>
    text <کز وسایط دور گردی ز اصل آن>
  block
    text <واسطه هر جا فزون شد وصل جست>
    text <واسطه کم ذوق وصل افزونترست>
  block
    text <از سبب‌دانی شود کم حیرتت>
    text <حیرت تو ره دهد در حضرتت>
  block
    text <این بقاها از فناها یافتی>
    text <از فنااش رو چرا برتافتی>
  block
    text <زان فناها چه زیان بودت که تا>
    text <بر بقا چفسیده‌ای ای نافقا>
  block
    text <چون دوم از اولینت بهترست>
    text <پس فنا جو و مبدل را پرست>
  block
    text <صد هزاران حشر دیدی ای عنود>
    text <تاکنون هر لحظه از بدو وجود>
  block
    text <از جماد بی‌خبر سوی نما>
    text <وز نما سوی حیات و ابتلا>
  block
    text <باز سوی عقل و تمییزات خوش>
    text <باز سوی خارج این پنج و شش>
  block
    text <تا لب بحر این نشان پایهاست>
    text <پس نشان پا درون بحر لاست>
  block
    text <زانک منزلهای خشکی ز احتیاط>
    text <هست دهها و وطنها و رباط>
  block
    text <باز منزلهای دریا در وقوف>
    text <وقت موج و حبس بی‌عرصه و سقوف>
  block
    text <نیست پیدا آن مراحل را سنام>
    text <نه نشانست آن منازل را نه نام>
  block
    text <هست صد چندان میان منزلین>
    text <آن طرف که از نما تا روح عین>
  block
    text <در فناها این بقاها دیده‌ای>
    text <بر بقای جسم چون چفسیده‌ای>
  block
    text <هین بده ای زاغ این جان باز باش>
    text <پیش تبدیل خدا جانباز باش>
  block
    text <تازه می‌گیر و کهن را می‌سپار>
    text <که هر امسالت فزونست از سه پار>
  block
    text <گر نباشی نخل‌وار ایثار کن>
    text <کهنه بر کهنه نه و انبار کن>
  block
    text <کهنه و گندیده و پوسیده را>
    text <تحفه می‌بر بهر هر نادیده را>
  block
    text <آنک نو دید او خریدار تو نیست>
    text <صید حقست او گرفتار تو نیست>
  block
    text <هر کجا باشند جوق مرغ کور>
    text <بر تو جمع آیند ای سیلاب شور>
  block
    text <تا فزاید کوری از شورابها>
    text <زانک آب شور افزاید عمی>
  block
    text <اهل دنیا زان سبب اعمی‌دل‌اند>
    text <شارب شورابهٔ آب و گل‌اند>
  block
    text <شور می‌ده کور می‌خر در جهان>
    text <چون نداری آب حیوان در نهان>
  block
    text <با چنین حالت بقا خواهی و یاد>
    text <هم‌چو زنگی در سیه‌رویی تو شاد>
  block
    text <در سیاهی زنگی زان آسوده است>
    text <کو ز زاد و اصل زنگی بوده است>
  block
    text <آنک روزی شاهد و خوش‌رو بود>
    text <گر سیه‌گردد تدارک‌جو بود>
  block
    text <مرغ پرنده چو ماند در زمین>
    text <باشد اندر غصه و درد و حنین>
  block
    text <مرغ خانه بر زمین خوش می‌رود>
    text <دانه‌چین و شاد و شاطر می‌دود>
  block
    text <زآنک او از اصل بی‌پرواز بود>
    text <وآن دگر پرنده و پرواز بود>
