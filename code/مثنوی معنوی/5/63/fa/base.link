
text <بیان آنک عطای حق و قدرت موقوف قابلیت نیست هم‌چون داد خلقان کی آن را قابلیت باید  زیرا عطا قدیم است و قابلیت حادث عطا صفت حق است و قابلیت صفت مخلوق و قدیم موقوف حادث نباشد و اگر نه حدوث محال باشد>
  block
    text <چارهٔ آن دل عطای مبدلیست>
    text <داد او را قابلیت شرط نیست>
  block
    text <بلک شرط قابلیت داد اوست>
    text <داد لب و قابلیت هست پوست>
  block
    text <اینک موسی را عصا ثعبان شود>
    text <هم‌چو خورشیدی کفش رخشان شود>
  block
    text <صد هزاران معجزات انبیا>
    text <که آن نگنجد در ضمیر و عقل ما>
  block
    text <نیست از اسباب تصریف خداست>
    text <نیستها را قابلیت از کجاست>
  block
    text <قابلی گر شرط فعل حق بدی>
    text <هیچ معدومی به هستی نامدی>
  block
    text <سنتی بنهاد و اسباب و طرق>
    text <طالبان را زیر این ازرق تتق>
  block
    text <بیشتر احوال بر سنت رود>
    text <گاه قدرت خارق سنت شود>
  block
    text <سنت و عادت نهاده با مزه>
    text <باز کرده خرق عادت معجزه>
  block
    text <بی‌سبب گر عز به ما موصول نیست>
    text <قدرت از عزل سبب معزول نیست>
  block
    text <ای گرفتار سبب بیرون مپر>
    text <لیک عزل آن مسبب ظن مبر>
  block
    text <هر چه خواهد آن مسبب آورد>
    text <قدرت مطلق سببها بر درد>
  block
    text <لیک اغلب بر سبب راند نفاذ>
    text <تا بداند طالبی جستن مراد>
  block
    text <چون سبب نبود چه ره جوید مرید>
    text <پس سبب در راه می‌باید بدید>
  block
    text <این سببها بر نظرها پرده‌هاست>
    text <که نه هر دیدار صنعش را سزاست>
  block
    text <دیده‌ای باید سبب سوراخ کن>
    text <تا حجب را بر کند از بیخ و بن>
  block
    text <تا مسبب بیند اندر لامکان>
    text <هرزه داند جهد و اکساب و دکان>
  block
    text <از مسبب می‌رسد هر خیر و شر>
    text <نیست اسباب و وسایط ای پدر>
  block
    text <جز خیالی منعقد بر شاه‌راه>
    text <تا بماند دور غفلت چند گاه>
