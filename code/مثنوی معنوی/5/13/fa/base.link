
text <بیان آنک نور که غذای جانست غذای جسم اولیا می‌شود تا او هم یار می‌شود روح را کی اسلم شیطانی علی یدی>
  block
    text <گرچه آن مطعوم جانست و نظر>
    text <جسم را هم زان نصیبست ای پسر>
  block
    text <گر نگشتی دیو جسم آن را اکول>
    text <اسلم الشیطان نفرمودی رسول>
  block
    text <دیو زان لوتی که مرده حی شود>
    text <تا نیاشامد مسلمان کی شود>
  block
    text <دیو بر دنیاست عاشق کور و کر>
    text <عشق را عشقی دگر برد مگر>
  block
    text <از نهان‌خانهٔ یقین چون می‌چشد>
    text <اندک‌اندک رخت عشق آنجا کشد>
  block
    text <یا حریص االبطن عرج هکذا>
    text <انما المنهاج تبدیل الغذا>
  block
    text <یا مریض القلب عرج للعلاج>
    text <جملة التدبیر تبدیل المزاج>
  block
    text <ایها المحبوس فی رهن الطعام>
    text <سوف تنجو ان تحملت الفطام>
  block
    text <ان فی‌الجوع طعام وافر>
    text <افتقدها وارتج یا نافر>
  block
    text <اغتذ بالنور کن مثل البصر>
    text <وافق الاملاک یا خیر البشر>
  block
    text <چون ملک تسبیح حق را کن غذا>
    text <تا رهی هم‌چون ملایک از اذا>
  block
    text <جبرئیل ار سوی جیفه کم تند>
    text <او به قوت کی ز کرکس کم زند>
  block
    text <حبذا خوانی نهاده در جهان>
    text <لیک از چشم خسیسان بس نهان>
  block
    text <گر جهان باغی از نعمت شود>
    text <قسم موش و مار هم خاکی بود>
