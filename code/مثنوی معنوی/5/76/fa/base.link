
text <حکمت نظر کردن در چارق و پوستین کی فلینظر الانسان مم خلق>
  block
    text <بازگردان قصهٔ عشق ایاز>
    text <که آن یکی گنجیست مالامال راز>
  block
    text <می‌رود هر روز در حجرهٔ برین>
    text <تا ببیند چارقی با پوستین>
  block
    text <زانک هستی سخت مستی آورد>
    text <عقل از سر شرم از دل می‌برد>
  block
    text <صد هزاران قرن پیشین را همین>
    text <مستی هستی بزد ره زین کمین>
  block
    text <شد عزرائیلی ازین مستی بلیس>
    text <که چرا آدم شود بر من رئیس>
  block
    text <خواجه‌ام من نیز و خواجه‌زاده‌ام>
    text <صد هنر را قابل و آماده‌ام>
  block
    text <در هنر من از کسی کم نیستم>
    text <تا به خدمت پیش دشمن بیستم>
  block
    text <من ز آتش زاده‌ام او از وحل>
    text <پیش آتش مر وحل را چه محل>
  block
    text <او کجا بود اندر آن دوری که من>
    text <صدر عالم بودم و فخر زمن>
