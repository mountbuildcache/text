
text <نواختن مصطفی علیه‌السلام آن عرب  مهمان را و تسکین دادن او را از اضطراب و گریه و نوحه کی بر خود می‌کرد در خجالت و ندامت و آتش نومیدی>
  block
    text <این سخن پایان ندارد آن عرب>
    text <ماند از الطاف آن شه در عجب>
  block
    text <خواست دیوانه شدن عقلش رمید>
    text <دست عقل مصطفی بازش کشید>
  block
    text <گفت این سو آ بیامد آنچنان>
    text <که کسی برخیزد از خواب گران>
  block
    text <گفت این سو آ مکن هین با خود آ>
    text <که ازین سو هست با تو کارها>
  block
    text <آب بر رو زد در آمد در سخن>
    text <کای شهید حق شهادت عرضه کن>
  block
    text <تا گواهی بدهم و بیرون شوم>
    text <سیرم از هستی در آن هامون شوم>
  block
    text <ما درین دهلیز قاضی قضا>
    text <بهر دعوی الستیم و بلی>
  block
    text <که بلی گفتیم و آن را ز امتحان>
    text <فعل و قول ما شهودست و بیان>
  block
    text <از چه در دهلیز قاضی ای گواه>
    text <حبس باشی ده شهادت از پگاه>
  block
    text <زان بخواندندت بدین‌جا تا که تو>
    text <آن گواهی بدهی و ناری عتو>
  block
    text <از لجاج خویشتن بنشسته‌ای>
    text <اندرین تنگی کف و لب بسته‌ای>
  block
    text <تا بندهی آن گواهی ای شهید>
    text <تو ازین دهلیز کی خواهی رهید>
  block
    text <یک زمان کارست بگزار و بتاز>
    text <کار کوته را مکن بر خود دراز>
  block
    text <خواه در صد سال خواهی یک زمان>
    text <این امانت واگزار و وا رهان>
