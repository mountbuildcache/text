
text <فاش کردن آن کنیزک آن راز را با خلیفه از زخم شمشیر و اکراه خلیفه کی راست گو سبب این خنده را و گر نه بکشمت>
  block
    text <زن چو عاجز شد بگفت احوال را>
    text <مردی آن رستم صد زال را>
  block
    text <شرح آن گردک که اندر راه بود>
    text <یک به یک با آن خلیفه وا نمود>
  block
    text <شیر کشتن سوی خیمه آمدن>
    text <وان ذکر قایم چو شاخ کرگدن>
  block
    text <باز این سستی این ناموس‌کوش>
    text <کو فرو مرد از یکی خش خشت موش>
  block
    text <رازها را می‌کند حق آشکار>
    text <چون بخواهد رست تخم بد مکار>
  block
    text <آب و ابر و آتش و این آفتاب>
    text <رازها را می برآرد از تراب>
  block
    text <این بهار نو ز بعد برگ‌ریز>
    text <هست برهان وجود رستخیز>
  block
    text <در بهار آن سرها پیدا شود>
    text <هر چه خوردست این زمین رسوا شود>
  block
    text <بر دمد آن از دهان و از لبش>
    text <تا پدید آید ضمیر و مذهبش>
  block
    text <سر بیخ هر درختی و خورش>
    text <جملگی پیدا شود آن بر سرش>
  block
    text <هر غمی کز وی تو دل آزرده‌ای>
    text <از خمار می بود کان خورده‌ای>
  block
    text <لیک کی دانی که آن رنج خمار>
    text <از کدامین می بر آمد آشکار>
  block
    text <این خمار اشکوفهٔ آن دانه است>
    text <آن شناسد کاگه و فرزانه است>
  block
    text <شاخ و اشکوفه نماند دانه را>
    text <نطفه کی ماند تن مردانه را>
  block
    text <نیست مانندا هیولا با اثر>
    text <دانه کی ماننده آمد با شجر>
  block
    text <نطفه از نانست کی باشد چو نان>
    text <مردم از نطفه‌ست کی باشد چنان>
  block
    text <جنی از نارست کی ماند به نار>
    text <از بخارست ابر و نبود چون بخار>
  block
    text <از دم جبریل عیسی شد پدید>
    text <کی به صورت هم‌چو او بد یا ندید>
  block
    text <آدم از خاکست کی ماند به خاک>
    text <هیچ انگوری نمی‌ماند به تاک>
  block
    text <کی بود دزدی به شکل پای‌دار>
    text <کی بود طاعت چو خلد پایدار>
  block
    text <هیچ اصلی نیست مانند اثر>
    text <پس ندانی اصل رنج و درد سر>
  block
    text <لیک بی‌اصلی نباشدت این جزا>
    text <بی‌گناهی کی برنجاند خدا>
  block
    text <آنچ اصلست و کشندهٔ آن شی است>
    text <گر نمی‌ماند بوی هم از وی است>
  block
    text <پس بدان رنجت نتیجهٔ زلتیست>
    text <آفت این ضربتت از شهوتیست>
  block
    text <گر ندانی آن گنه را ز اعتبار>
    text <زود زاری کن طلب کن اغتفار>
  block
    text <سجده کن صد بار می‌گوی ای خدا>
    text <نیست این غم غیر درخورد و سزا>
  block
    text <ای تو سبحان پاک از ظلم و ستم>
    text <کی دهی بی‌جرم جان را درد و غم>
  block
    text <من معین می‌ندانم جرم را>
    text <لیک هم جرمی بباید گرم را>
  block
    text <چون بپوشیدی سبب را ز اعتبار>
    text <دایما آن جرم را پوشیده دار>
  block
    text <که جزا اظهار جرم من بود>
    text <کز سیاست دزدیم ظاهر شود>
