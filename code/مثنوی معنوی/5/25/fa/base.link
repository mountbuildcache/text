
text <تفسیر و ان یکاد الذین کفروا لیزلقونک بابصارهم الایه>
  block
    text <یا رسول‌الله در آن نادی کسان>
    text <می‌زنند از چشم بد بر کرکسان>
  block
    text <از نظرشان کلهٔ شیر عرین>
    text <وا شکافد تا کند آن شیر انین>
  block
    text <بر شتر چشم افکند هم‌چون حمام>
    text <وانگهان بفرستد اندر پی غلام>
  block
    text <که برو از پیه این اشتر بخر>
    text <بیند اشتر را سقط او راه بر>
  block
    text <سر بریده از مرض آن اشتری>
    text <کو بتگ با اسب می‌کردی مری>
  block
    text <کز حسد وز چشم بد بی‌هیچ شک>
    text <سیر و گردش را بگرداند فلک>
  block
    text <آب پنهانست و دولاب آشکار>
    text <لیک در گردش بود آب اصل کار>
  block
    text <چشم نیکو شد دوای چشم بد>
    text <چشم بد را لا کند زیر لگد>
  block
    text <سبق رحمت‌راست و او از رحمتست>
    text <چشم بد محصول قهر و لعنتست>
  block
    text <رحمتش بر نقمتش غالب شود>
    text <چیره زین شد هر نبی بر ضد خود>
  block
    text <کو نتیجهٔ رحمتست و ضد او>
    text <از نتیجهٔ قهر بود آن زشت‌رو>
  block
    text <حرص بط یکتاست این پنجاه تاست>
    text <حرص شهوت مار و منصب اژدهاست>
  block
    text <حرص بط از شهوت حلقست و فرج>
    text <در ریاست بیست چندانست درج>
  block
    text <از الوهیت زند در جاه لاف>
    text <طامع شرکت کجا باشد معاف>
  block
    text <زلت آدم ز اشکم بود و باه>
    text <وآن ابلیس از تکبر بود و جاه>
  block
    text <لاجرم او زود استغفار کرد>
    text <وآن لعین از توبه استکبار کرد>
  block
    text <حرص حلق و فرج هم خود بدرگیست>
    text <لیک منصب نیست آن اشکستگیست>
  block
    text <بیخ و شاخ این ریاست را اگر>
    text <باز گویم دفتری باید دگر>
  block
    text <اسپ سرکش را عرب شیطانش خواند>
    text <نی ستوری را که در مرعی بماند>
  block
    text <شیطنت گردن کشی بد در لغت>
    text <مستحق لعنت آمد این صفت>
  block
    text <صد خورنده گنجد اندر گرد خوان>
    text <دو ریاست‌جو نگنجد در جهان>
  block
    text <آن نخواهد کین بود بر پشت خاک>
    text <تا ملک بکشد پدر را ز اشتراک>
  block
    text <آن شنیدستی که الملک عقیم>
    text <قطع خویشی کرد ملکت‌جو ز بیم>
  block
    text <که عقیمست و ورا فرزند نیست>
    text <هم‌چو آتش با کسش پیوند نیست>
  block
    text <هر چه یابد او بسوزد بر درد>
    text <چون نیابد هیچ خود را می‌خورد>
  block
    text <هیچ شو وا ره تو از دندان او>
    text <رحم کم جو از دل سندان او>
  block
    text <چونک گشتی هیچ از سندان مترس>
    text <هر صباح از فقر مطلق گیر درس>
  block
    text <هست الوهیت ردای ذوالجلال>
    text <هر که در پوشد برو گردد وبال>
  block
    text <تاج از آن اوست آن ما کمر>
    text <وای او کز حد خود دارد گذر>
  block
    text <فتنهٔ تست این پر طاووسیت>
    text <که اشتراکت باید و قدوسیت>
