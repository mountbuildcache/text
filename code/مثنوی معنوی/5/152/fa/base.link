
text <باز جواب گفتن آن امیر ایشان را>
  block
    text <گفت نه نه من حریف آن میم>
    text <من به ذوق این خوشی قانع نیم>
  block
    text <من چنان خواهم که هم‌چون یاسمین>
    text <کژ همی‌گردم چنان گاهی چنین>
  block
    text <وارهیده از همه خوف و امید>
    text <کژ همی‌گردم بهر سو هم‌چو بید>
  block
    text <هم‌چو شاخ بید گردان چپ و راست>
    text <که ز بادش گونه گونه رقصهاست>
  block
    text <آنک خو کردست با شادی می>
    text <این خوشی را کی پسندد خواجه کی>
  block
    text <انبیا زان زین خوشی بیرون شدند>
    text <که سرشته در خوشی حق بدند>
  block
    text <زانک جانشان آن خوشی را دیده بود>
    text <این خوشیها پیششان بازی نمود>
  block
    text <با بت زنده کسی چون گشت یار>
    text <مرده را چون در کشد اندر کنار>
