
text <حکایت شیخ محمد سررزی غزنوی قدس الله سره>
  block
    text <زاهدی در غزنی از دانش مزی>
    text <بد محمد نام و کفیت سررزی>
  block
    text <بود افطارش سر رز هر شبی>
    text <هفت سال او دایم اندر مطلبی>
  block
    text <بس عجایب دید از شاه وجود>
    text <لیک مقصودش جمال شاه بود>
  block
    text <بر سر که رفت آن از خویش سیر>
    text <گفت بنما یا فتادم من به زیر>
  block
    text <گفت نامد مهلت آن مکرمت>
    text <ور فرو افتی نمیری نکشمت>
  block
    text <او فرو افکند خود را از وداد>
    text <در میان عمق آبی اوفتاد>
  block
    text <چون نمرد از نکس آن جان‌سیر مرد>
    text <از فراق مرگ بر خود نوحه کرد>
  block
    text <کین حیات او را چو مرگی می‌نمود>
    text <کار پیشش بازگونه گشته بود>
  block
    text <موت را از غیب می‌کرد او کدی>
    text <ان فی موتی حیاتی می‌زدی>
  block
    text <موت را چون زندگی قابل شده>
    text <با هلاک جان خود یک دل شده>
  block
    text <سیف و خنجر چون علی ریحان او>
    text <نرگس و نسرین عدوی جان او>
  block
    text <بانگ آمد رو ز صحرا سوی شهر>
    text <بانگ طرفه از ورای سر و جهر>
  block
    text <گفت ای دانای رازم مو به مو>
    text <چه کنم در شهر از خدمت بگو>
  block
    text <گفت خدمت آنک بهر ذل نفس>
    text <خویش را سازی تو چون عباس دبس>
  block
    text <مدتی از اغنیا زر می‌ستان>
    text <پس به درویشان مسکین می‌رسان>
  block
    text <خدمتت اینست تا یک چند گاه>
    text <گفت سمعا طاعة ای جان‌پناه>
  block
    text <بس سؤال و بس جواب و ماجرا>
    text <بد میان زاهد و رب الوری>
  block
    text <که زمین و آسمان پر نور شد>
    text <در مقالات آن همه مذکور شد>
  block
    text <لیک کوته کردم آن گفتار را>
    text <تا ننوشد هر خسی اسرار را>
