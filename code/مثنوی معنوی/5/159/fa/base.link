
text <وصیت کردن پدر دختر را کی خود را نگهدار تا حامله نشوی از شوهرت>
  block
    text <خواجه‌ای بودست او را دختری>
    text <زهره‌خدی مه‌رخی سیمین‌بری>
  block
    text <گشت بالغ داد دختر را به شو>
    text <شو نبود اندر کفائت کفو او>
  block
    text <خربزه چون در رسد شد آبناک>
    text <گر بنشکافی تلف گردد هلاک>
  block
    text <چون ضرورت بود دختر را بداد>
    text <او بناکفوی ز تخویف فساد>
  block
    text <گفت دختر را کزین داماد نو>
    text <خویشتن پرهیز کن حامل مشو>
  block
    text <کز ضرورت بود عقد این گدا>
    text <این غریب‌اشمار را نبود وفا>
  block
    text <ناگهان به جهد کند ترک همه>
    text <بر تو طفل او بماند مظلمه>
  block
    text <گفت دختر کای پدر خدمت کنم>
    text <هست پندت دل‌پذیر و مغتنم>
  block
    text <هر دو روزی هر سه روزی آن پدر>
    text <دختر خود را بفرمودی حذر>
  block
    text <حامله شد ناگهان دختر ازو>
    text <چون بود هر دو جوان خاتون و شو>
  block
    text <از پدر او را خفی می‌داشتش>
    text <پنج ماهه گشت کودک یا که شش>
  block
    text <گشت پیدا گفت بابا چیست این>
    text <من نگفتم که ازو دوری گزین>
  block
    text <این وصیتهای من خود باد بود>
    text <که نکردت پند و وعظم هیچ سود>
  block
    text <گفت بابا چون کنم پرهیز من>
    text <آتش و پنبه‌ست بی‌شک مرد و زن>
  block
    text <پنبه را پرهیز از آتش کجاست>
    text <یا در آتش کی حفاظست و تقاست>
  block
    text <گفت من گفتم که سوی او مرو>
    text <تو پذیرای منی او مشو>
  block
    text <در زمان حال و انزال و خوشی>
    text <خویشتن باید که از وی در کشی>
  block
    text <گفت کی دانم که انزالش کیست>
    text <این نهانست و بغایت دوردست>
  block
    text <گفت چشمش چون کلاپیسه شود>
    text <فهم کن که آن وقت انزالش بود>
  block
    text <گفت تا چشمش کلاپیسه شدن>
    text <کور گشتست این دو چشم کور من>
  block
    text <نیست هر عقلی حقیری پایدار>
    text <وقت حرص و وقت خشم و کارزار>
