
text <قصهٔ ایاز و حجره داشتن او جهت چارق و پوستین و گمان آمدن خواجه تاشانس را کی او را در آن حجره دفینه است به سبب  محکمی در و گرانی قفل>
  block
    text <آن ایاز از زیرکی انگیخته>
    text <پوستین و چارقش آویخته>
  block
    text <می‌رود هر روز در حجرهٔ خلا>
    text <چارقت اینست منگر درعلا>
  block
    text <شاه را گفتند او را حجره‌ایست>
    text <اندر آنجا زر و سیم و خمره‌ایست>
  block
    text <راه می‌ندهد کسی را اندرو>
    text <بسته می‌دارد همیشه آن در او>
  block
    text <شاه فرمود ای عجب آن بنده را>
    text <چیست خود پنهان و پوشیده ز ما>
  block
    text <پس اشارت کرد میری را که رو>
    text <نیم‌شب بگشای و اندر حجره شو>
  block
    text <هر چه یابی مر ترا یغماش کن>
    text <سر او را بر ندیمان فاش کن>
  block
    text <با چنین اکرام و لطف بی‌عدد>
    text <از لئیمی سیم و زر پنهان کند>
  block
    text <می‌نماید او وفا و عشق و جوش>
    text <وانگه او گندم‌نمای جوفروش>
  block
    text <هر که اندر عشق یابد زندگی>
    text <کفر باشد پیش او جز بندگی>
  block
    text <نیم‌شب آن میر با سی معتمد>
    text <در گشاد حجرهٔ او رای زد>
  block
    text <مشعله بر کرده چندین پهلوان>
    text <جانب حجره روانه شادمان>
  block
    text <که امر سلطانست بر حجره زنیم>
    text <هر یکی همیان زر در کش کنیم>
  block
    text <آن یکی می‌گفت هی چه جای زر>
    text <از عقیق و لعل گوی و از گهر>
  block
    text <خاص خاص مخزن سلطان ویست>
    text <بلک اکنون شاه را خود جان ویست>
  block
    text <چه محل دارد به پیش این عشیق>
    text <لعل و یاقوت و زمرد یا عقیق>
  block
    text <شاه را بر وی نبودی بد گمان>
    text <تسخری می‌کرد بهر امتحان>
  block
    text <پاک می‌دانستش از هر غش و غل>
    text <باز از وهمش همی‌لرزید دل>
  block
    text <که مبادا کین بود خسته شود>
    text <من نخواهم که برو خجلت رود>
  block
    text <این نکردست او و گر کرد او رواست>
    text <هر چه خواهد گو بکن محبوب ماست>
  block
    text <هر چه محبوبم کند من کرده‌ام>
    text <او منم من او چه گر در پرده‌ام>
  block
    text <باز گفتی دور از آن خو و خصال>
    text <این چنین تخلیط ژاژست و خیال>
  block
    text <از ایاز این خود محالست و بعید>
    text <کو یکی دریاست قعرش ناپدید>
  block
    text <هفت دریا اندرو یک قطره‌ای>
    text <جملهٔ هستی ز موجش چکره‌ای>
  block
    text <جمله پاکیها از آن دریا برند>
    text <قطره‌هااش یک به یک میناگرند>
  block
    text <شاه شاهانست و بلک شاه‌ساز>
    text <وز برای چشم بد نامش ایاز>
  block
    text <چشمهای نیک هم بر وی به دست>
    text <از ره غیرت که حسنش بی‌حدست>
  block
    text <یک دهان خواهم به پهنای فلک>
    text <تا بگویم وصف آن رشک ملک>
  block
    text <ور دهان یابم چنین و صد چنین>
    text <تنگ آید در فغان این حنین>
  block
    text <این قدر گر هم نگویم ای سند>
    text <شیشهٔ دل از ضعیفی بشکند>
  block
    text <شیشهٔ دل را چو نازک دیده‌ام>
    text <بهر تسکین بس قبا بدریده‌ام>
  block
    text <من سر هر ماه سه روز ای صنم>
    text <بی‌گمان باید که دیوانه شوم>
  block
    text <هین که امروز اول سه روزه است>
    text <روز پیروزست نه پیروزه است>
  block
    text <هر دلی که اندر غم شه می‌بود>
    text <دم به دم او را سر مه می‌بود>
  block
    text <قصهٔ محمود و اوصاف ایاز>
    text <چون شدم دیوانه رفت اکنون ز ساز>
