
text <جواب گفتن خر روباه را کی توکل بهترین کسبهاست کی هر  کسبی محتاجست به توکل کی ای خدا این کار مرا راست آر و دعا  متضمن توکلست و توکل کسبی است کی به هیچ کسبی دیگر محتاج  نیست الی آخره>
  block
    text <گفت من به از توکل بر ربی>
    text <می‌ندانم در دو عالم مکسبی>
  block
    text <کسب شکرش را نمی‌دانم ندید>
    text <تا کشد رزق خدا رزق و مزید>
  block
    text <بحثشان بسیار شد اندر خطاب>
    text <مانده گشتند از سؤال و از جواب>
  block
    text <بعد از آن گفتش بدان در مملکه>
    text <نهی لا تلقوا بایدی تهلکه>
  block
    text <صبر در صحرای خشک و سنگ‌لاخ>
    text <احمقی باشد جهان حق فراخ>
  block
    text <نقل کن زینجا به سوی مرغزار>
    text <می‌چر آنجا سبزه گرد جویبار>
  block
    text <مرغزاری سبز مانند جنان>
    text <سبزه رسته اندر آنجا تا میان>
  block
    text <خرم آن حیوان که او آنجا شود>
    text <اشتر اندر سبزه ناپیدا شود>
  block
    text <هر طرف در وی یکی چشمهٔ روان>
    text <اندرو حیوان مرفه در امان>
  block
    text <از خری او را نمی‌گفت ای لعین>
    text <تو از آن‌جایی چرا زاری چنین>
  block
    text <کو نشاط و فربهی و فر تو>
    text <چیست این لاغر تن مضطر تو>
  block
    text <شرح روضه گر دروغ و زور نیست>
    text <پس چرا چشمت ازو مخمور نیست>
  block
    text <این گدا چشمی و این نادیدگی>
    text <از گدایی تست نه از بگلربگی>
  block
    text <چون ز چشمه آمدی چونی تو خشک>
    text <ور تو ناف آهویی کو بوی مشک>
  block
    text <زانک می‌گویی و شرحش می‌کنی>
    text <چون نشانی در تو نامد ای سنی>
