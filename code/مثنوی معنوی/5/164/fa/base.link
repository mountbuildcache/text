
text <صفت کردن مرد غماز و نمودن صورت کنیزک مصور در کاغذ و عاشق شدن خلیفهٔ مصر بر آن صورت و فرستادن خلیفه امیری را با سپاه گران بدر موصل و قتل و ویرانی بسیار کردن بهر این غرض>
  block
    text <مر خلیفهٔ مصر را غماز گفت>
    text <که شه موصل به حوری گشت جفت>
  block
    text <یک کنیزک دارد او اندر کنار>
    text <که به عالم نیست مانندش نگار>
  block
    text <در بیان ناید که حسنش بی‌حدست>
    text <نقش او اینست که اندر کاغذست>
  block
    text <نقش در کاغذ چو دید آن کیقباد>
    text <خیره گشت و جام از دستش فتاد>
  block
    text <پهلوانی را فرستاد آن زمان>
    text <سوی موصل با سپاه بس گران>
  block
    text <که اگر ندهد به تو آن ماه را>
    text <برکن از بن آن در و درگاه را>
  block
    text <ور دهد ترکش کن و مه را بیار>
    text <تا کشم من بر زمین مه در کنار>
  block
    text <پهلوان شد سوی موصل با حشم>
    text <با هزاران رستم و طبل و علم>
  block
    text <چون ملخها بی‌عدد بر گرد کشت>
    text <قاصد اهلاک اهل شهر گشت>
  block
    text <هر نواحی منجنیقی از نبرد>
    text <هم‌چو کوه قاف او بر کار کرد>
  block
    text <زخم تیر و سنگهای منجنیق>
    text <تیغها در گرد چون برق از بریق>
  block
    text <هفته‌ای کرد این چنین خون‌ریز گرم>
    text <برج سنگین سست شد چون موم نرم>
  block
    text <شاه موصل دید پیگار مهول>
    text <پس فرستاد از درون پیشش رسول>
  block
    text <که چه می‌خواهی ز خون مؤمنان>
    text <کشته می‌گردند زین حرب گران>
  block
    text <گر مرادت ملک شهر موصلست>
    text <بی‌چنین خون‌ریز اینت حاصلست>
  block
    text <من روم بیرون شهر اینک در آ>
    text <تا نگیرد خون مظلومان ترا>
  block
    text <ور مرادت مال و زر و گوهرست>
    text <این ز ملک شهر خود آسان‌ترست>
