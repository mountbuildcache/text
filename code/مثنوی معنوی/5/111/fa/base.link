
text <جواب گفتن خر روباه را>
  block
    text <گفت رو رو هین ز پیشم ای عدو>
    text <تا نبینم روی تو ای زشت‌رو>
  block
    text <آن خدایی که ترا بدبخت کرد>
    text <روی زشتت را کریه و سخت کرد>
  block
    text <با کدامین روی می‌آیی به من>
    text <این چنین سغری ندارد کرگدن>
  block
    text <رفته‌ای در خون جانم آشکار>
    text <که ترا من ره‌برم تا مرغزار>
  block
    text <تا بدیدم روی عزرائیل را>
    text <باز آوردی فن و تسویل را>
  block
    text <گرچه من ننگ خرانم یا خرم>
    text <جانورم جان دارم این را کی خرم>
  block
    text <آنچ من دیدم ز هول بی‌امان>
    text <طفل دیدی پیر گشتی در زمان>
  block
    text <بی‌دل و جان از نهیب آن شکوه>
    text <سرنگون خود را در افکندم ز کوه>
  block
    text <بسته شد پایم در آن دم از نهیب>
    text <چون بدیدم آن عذاب بی‌حجاب>
  block
    text <عهد کردم با خدا کای ذوالمنن>
    text <برگشا زین بستگی تو پای من>
  block
    text <تا ننوشم وسوسهٔ کس بعد ازین>
    text <عهد کردم نذر کردم ای معین>
  block
    text <حق گشاده کرد آن دم پای من>
    text <زان دعا و زاری و ایمای من>
  block
    text <ورنه اندر من رسیدی شیر نر>
    text <چون بدی در زیر پنجهٔ شیر خر>
  block
    text <باز بفرستادت آن شیر عرین>
    text <سوی من از مکر ای بئس القرین>
  block
    text <حق ذات پاک الله الصمد>
    text <که بود به مار بد از یار بد>
  block
    text <مار بد جانی ستاند از سلیم>
    text <یار بد آرد سوی نار مقیم>
  block
    text <از قرین بی‌قول و گفت و گوی او>
    text <خو بدزدد دل نهان از خوی او>
  block
    text <چونک او افکند بر تو سایه را>
    text <دزدد آن بی‌مایه از تو مایه را>
  block
    text <عقل تو گر اژدهایی گشت مست>
    text <یار بد او را زمرد دان که هست>
  block
    text <دیدهٔ عقلت بدو بیرون جهد>
    text <طعن اوت اندر کف طاعون نهد>
