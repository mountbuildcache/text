
text <در بیان آنک هیچ چشم بدی آدمی را چنان مهلک نیست کی چشم پسند  خویشتن مگر کی چشم او مبدل شده باشد به نور حق که بی یسمع و بی یبصر و خویشتن او بی‌خویشتن شده>
  block
    text <پر طاوست مبین و پای بین>
    text <تا که سؤ العین نگشاید کمین>
  block
    text <که بلغزد کوه از چشم بدان>
    text <یزلقونک از نبی بر خوان بدان>
  block
    text <احمد چون کوه لغزید از نظر>
    text <در میان راه بی‌گل بی‌مطر>
  block
    text <در عجب درماند کین لغزش ز چیست>
    text <من نپندارم که این حالت تهیست>
  block
    text <تا بیامد آیت و آگاه کرد>
    text <کان ز چشم بد رسیدت وز نبرد>
  block
    text <گر بدی غیر تو در دم لا شدی>
    text <صید چشم و سخرهٔ افنا شدی>
  block
    text <لیک آمد عصمتی دامن‌کشان>
    text <وین که لغزیدی بد از بهر نشان>
  block
    text <عبرتی گیر اندر آن که کن نگاه>
    text <برگ خود عرضه مکن ای کم ز کاه>
