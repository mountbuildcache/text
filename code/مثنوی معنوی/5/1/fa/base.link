
text <سر آغاز>
  block
    text <شه حسام‌الدین که نور انجمست>
    text <طالب آغاز سفر پنجمست>
  block
    text <این ضیاء الحق حسام الدین راد>
    text <اوستادان صفا را اوستاد>
  block
    text <گر نبودی خلق محجوب و کثیف>
    text <ور نبودی حلقها تنگ و ضعیف>
  block
    text <در مدیحت داد معنی دادمی>
    text <غیر این منطق لبی بگشادمی>
  block
    text <لیک لقمهٔ باز آن صعوه نیست>
    text <چاره اکنون آب و روغن کردنیست>
  block
    text <مدح تو حیفست با زندانیان>
    text <گویم اندر مجمع روحانیان>
  block
    text <شرح تو غبنست با اهل جهان>
    text <هم‌چو راز عشق دارم در نهان>
  block
    text <مدح تعریفست در تخریق حجاب>
    text <فارغست از شرح و تعریف آفتاب>
  block
    text <مادح خورشید مداح خودست>
    text <که دو چشمم روشن و نامرمدست>
  block
    text <ذم خورشید جهان ذم خودست>
    text <که دو چشمم کور و تاریک به دست>
  block
    text <تو ببخشا بر کسی کاندر جهان>
    text <شد حسود آفتاب کامران>
  block
    text <تو اندش پوشید هیچ از دیده‌ها>
    text <وز طراوت دادن پوسیده‌ها>
  block
    text <یا ز نور بی‌حدش توانند کاست>
    text <یا به دفع جاه او توانند خاست>
  block
    text <هر کسی کو حاسد کیهان بود>
    text <آن حسد خود مرگ جاویدان بود>
  block
    text <قدر تو بگذشت از درک عقول>
    text <عقل اندر شرح تو شد بوالفضول>
  block
    text <گر چه عاجز آمد این عقل از بیان>
    text <عاجزانه جنبشی باید در آن>
  block
    text <ان شیئا کله لا یدرک>
    text <اعلموا ان کله لا یترک>
  block
    text <گر نتانی خورد طوفان سحاب>
    text <کی توان کردن بترک خورد آب>
  block
    text <راز را گر می‌نیاری در میان>
    text <درکها را تازه کن از قشر آن>
  block
    text <نطقها نسبت به تو قشرست لیک>
    text <پیش دیگر فهمها مغزست نیک>
  block
    text <آسمان نسبت به عرش آمد فرود>
    text <ورنه بس عالیست سوی خاک‌تود>
  block
    text <من بگویم وصف تو تا ره برند>
    text <پیش از آن کز فوت آن حسرت خورند>
  block
    text <نور حقی و به حق جذاب جان>
    text <خلق در ظلمات وهم‌اند و گمان>
  block
    text <شرط تعظیمست تا این نور خوش>
    text <گردد این بی‌دیدگان را سرمه‌کش>
  block
    text <نور یابد مستعد تیزگوش>
    text <کو نباشد عاشق ظلمت چو موش>
  block
    text <سست‌چشمانی که شب جولان کنند>
    text <کی طواف مشعلهٔ ایمان کنند>
  block
    text <نکته‌های مشکل باریک شد>
    text <بند طبعی که ز دین تاریک شد>
  block
    text <تا بر آراید هنر را تار و پود>
    text <چشم در خورشید نتواند گشود>
  block
    text <هم‌چو نخلی برنیارد شاخها>
    text <کرده موشانه زمین سوراخها>
  block
    text <چار وصفست این بشر را دل‌فشار>
    text <چارمیخ عقل گشته این چهار>
