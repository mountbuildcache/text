
text <پشیمان شدن آن سرلشکر از آن خیانت کی کرد و سوگند دادن او آن کنیزک را کی به خلیفه باز نگوید از آنچ رفت>
  block
    text <چند روزی هم بر آن بد بعد از آن>
    text <شد پشیمان او از آن جرم گران>
  block
    text <داد سوگندش کای خورشیدرو>
    text <با خلیفه زینچ شد رمزی مگو>
  block
    text <چون ندید او را خلیفه مست گشت>
    text <پس ز بام افتاد او را نیز طشت>
  block
    text <دید صد چندان که وصفش کرده بود>
    text <کی بود خود دیده مانند شنود>
  block
    text <وصف تصویرست بهر چشم هوش>
    text <صورت آن چشم دان نه زان گوش>
  block
    text <کرد مردی از سخن‌دانی سال>
    text <حق و باطل چیست ای نیکو مقال>
  block
    text <گوش را بگرفت و گفت این باطلست>
    text <چشم حقست و یقینش حاصلست>
  block
    text <آن به نسبت باطل آمد پیش این>
    text <نسبتست اغلب سخنها ای امین>
  block
    text <ز آفتاب ار کرد خفاش احتجاب>
    text <نیست محجوب از خیال آفتاب>
  block
    text <خوف او را خود خیالش می‌دهد>
    text <آن خیالش سوی ظلمت می‌کشد>
  block
    text <آن خیال نور می‌ترساندش>
    text <بر شب ظلمات می‌چفساندش>
  block
    text <از خیال دشمن و تصویر اوست>
    text <که تو بر چفسیده‌ای بر یار و دوست>
  block
    text <موسیا کشفت لمع بر که فراشت>
    text <آن مخیل تاب تحقیقت نداشت>
  block
    text <هین مشو غره بدانک قابلی>
    text <مر خیالش را و زین ره واصلی>
  block
    text <از خیال حرب نهراسید کس>
    text <لا شجاعه قبل حرب این دان و بس>
  block
    text <بر خیال حرب خیز اندر فکر>
    text <می‌کند چون رستمان صد کر و فر>
  block
    text <نقش رستم که آن به حمامی بود>
    text <قرن حمله فکر هر خامی بود>
  block
    text <این خیال سمع چون مبصر شود>
    text <حیز چه بود رستمی مضطر شود>
  block
    text <جهد کن کز گوش در چشمت رود>
    text <آنچ که آن باطل بدست آن حق شود>
  block
    text <زان سپس گوشت شود هم طبع چشم>
    text <گوهری گردد دو گوش هم‌چو یشم>
  block
    text <بلک جمله تن چو آیینه شود>
    text <جمله چشم و گوهر سینه شود>
  block
    text <گوش انگیزد خیال و آن خیال>
    text <هست دلالهٔ وصال آن جمال>
  block
    text <جهد کن تا این خیال افزون شود>
    text <تا دلاله رهبر مجنون شود>
  block
    text <آن خلیفه گول هم یک چند نیز>
    text <ریش گاوی کرد خوش با آن کنیز>
  block
    text <ملک را تو ملک غرب و شرق گیر>
    text <چون نمی‌ماند تو آن را برق گیر>
  block
    text <مملکت کان می‌نماند جاودان>
    text <ای دلت خفته تو آن را خواب دان>
  block
    text <تا چه خواهی کرد آن باد و بروت>
    text <که بگیرد هم‌چو جلادی گلوت>
  block
    text <هم درین عالم بدان که مامنیست>
    text <از منافق کم شنو کو گفت نیست>
