
text <مثل شیطان بر در رحمان>
  block
    text <حاش لله ایش شاء الله کان>
    text <حاکم آمد در مکان و لامکان>
  block
    text <هیچ کس در ملک او بی‌امر او>
    text <در نیفزاید سر یک تای مو>
  block
    text <ملک ملک اوست فرمان آن او>
    text <کمترین سگ بر در آن شیطان او>
  block
    text <ترکمان را گر سگی باشد به در>
    text <بر درش بنهاده باشد رو و سر>
  block
    text <کودکان خانه دمش می‌کشند>
    text <باشد اندر دست طفلان خوارمند>
  block
    text <باز اگر بیگانه‌ای معبر کند>
    text <حمله بر وی هم‌چو شیر نر کند>
  block
    text <که اشداء علی الکفار شد>
    text <با ولی گل با عدو چون خار شد>
  block
    text <ز آب تتماجی که دادش ترکمان>
    text <آنچنان وافی شدست و پاسبان>
  block
    text <پس سگ شیطان که حق هستش کند>
    text <اندرو صد فکرت و حیلت تند>
  block
    text <آب روها را غذای او کند>
    text <تا برد او آب روی نیک و بد>
  block
    text <این تتماجست آب روی عام>
    text <که سگ شیطان از آن یابد طعام>
  block
    text <بر در خرگاه قدرت جان او>
    text <چون نباشد حکم را قربان بگو>
  block
    text <گله گله از مرید و از مرید>
    text <چون سگ باسط ذراعی بالوصید>
  block
    text <بر در کهف الوهیت چو سگ>
    text <ذره ذره امرجو بر جسته رگ>
  block
    text <ای سگ دیو امتحان می‌کن که تا>
    text <چون درین ره می‌نهند این خلق پا>
  block
    text <حمله می‌کن منع می‌کن می‌نگر>
    text <تا که باشد ماده اندر صدق و نر>
  block
    text <پس اعوذ از بهر چه باشد چو سگ>
    text <گشته باشد از ترفع تیزتگ>
  block
    text <این اعوذ آنست کای ترک خطا>
    text <بانگ بر زن بر سگت ره بر گشا>
  block
    text <تا بیایم بر در خرگاه تو>
    text <حاجتی خواهم ز جود و جاه تو>
  block
    text <چونک ترک از سطوت سگ عاجزست>
    text <این اعوذ و این فغان ناجایزست>
  block
    text <ترک هم گوید اعوذ از سگ که من>
    text <هم ز سگ در مانده‌ام اندر وطن>
  block
    text <تو نمی‌یاری برین در آمدن>
    text <من نمی‌آرم ز در بیرون شدن>
  block
    text <خاک اکنون بر سر ترک و قنق>
    text <که یکی سگ هر دو را بندد عنق>
  block
    text <حاش لله ترک بانگی بر زند>
    text <سگ چه باشد شیر نر خون قی کند>
  block
    text <ای که خود را شیر یزدان خوانده‌ای>
    text <سالها شد با سگی در مانده‌ای>
  block
    text <چون کند این سگ برای تو شکار>
    text <چون شکار سگ شدستی آشکار>
