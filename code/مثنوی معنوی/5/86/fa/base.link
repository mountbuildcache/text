
text <حکایت در تقریر این سخن کی چندین گاه گفت ذکر را آزمودیم مدتی صبر و خاموشی را بیازماییم>
  block
    text <چند پختی تلخ و تیز و شورگز>
    text <این یکی بار امتحان شیرین بپز>
  block
    text <آن یکی را در قیامت ز انتباه>
    text <در کف آید نامهٔ عصیان سیاه>
  block
    text <سرسیه چون نامه‌های تعزیه>
    text <پر معاصی متن نامه و حاشیه>
  block
    text <جمله فسق و معصیت بد یک سری>
    text <هم‌چو دارالحرب پر از کافری>
  block
    text <آنچنان نامهٔ پلید پر وبال>
    text <در یمین ناید درآید در شمال>
  block
    text <خود همین‌جا نامهٔ خود را ببین>
    text <دست چپ را شاید آن یا در یمین>
  block
    text <موزهٔ چپ کفش چپ هم در دکان>
    text <آن چپ دانیش پیش از امتحان>
  block
    text <چون نباشی راست می‌دان که چپی>
    text <هست پیدا نعرهٔ شیر و کپی>
  block
    text <آنک گل را شاهد و خوش‌بو کند>
    text <هر چپی را راست فضل او کند>
  block
    text <هر شمالی را یمینی او دهد>
    text <بحر را ماء معینی او دهد>
  block
    text <گر چپی با حضرت او راست باش>
    text <تا ببینی دست‌برد لطفهاش>
  block
    text <تو روا داری که این نامهٔ مهین>
    text <بگذرد از چپ در آید در یمین>
  block
    text <این چنین نامه که پرظلم و جفاست>
    text <کی بود خود درخور اندر دست راست>
