
text <قال النبی علیه‌السلام ارحموا ثلاثا عزیز قوم ذل و غنی قوم افتقر و عالما یلعب به الجهال>
  block
    text <گفت پیغامبر که رحم آرید بر>
    text <جان من کان غنیا فافتقر>
  block
    text <والذی کان عزیزا فاحتقر>
    text <او صفیا عالما بین المضر>
  block
    text <گفت پیغامبر که با این سه گروه>
    text <رحم آرید ار ز سنگید و ز کوه>
  block
    text <آنک او بعد از رئیسی خوار شد>
    text <وآن توانگر هم که بی‌دینار شد>
  block
    text <وآن سوم آن عالمی که اندر جهان>
    text <مبتلی گردد میان ابلهان>
  block
    text <زانک از عزت به خواری آمدن>
    text <هم‌چو قطع عضو باشد از بدن>
  block
    text <عضو گردد مرده کز تن وا برید>
    text <نو بریده جنبد اما نی مدید>
  block
    text <هر که از جام الست او خورد پار>
    text <هستش امسال آفت رنج و خمار>
  block
    text <وآنک چون سگ ز اصل کهدانی بود>
    text <کی مرورا حرص سلطانی بود>
  block
    text <توبه او جوید که کردست او گناه>
    text <آه او گوید که گم کردست راه>
