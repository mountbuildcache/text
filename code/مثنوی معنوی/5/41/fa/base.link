
text <بقیهٔ قصهٔ آهو و آخر خران>
  block
    text <روزها آن آهوی خوش‌ناف نر>
    text <در شکنجه بود در اصطبل خر>
  block
    text <مضطرب در نزع چون ماهی ز خشک>
    text <در یکی حقه معذب پشک و مشک>
  block
    text <یک خرش گفتی که ها این بوالوحوش>
    text <طبع شاهان دارد و میران خموش>
  block
    text <وآن دگر تسخر زدی کز جر و مد>
    text <گوهر آوردست کی ارزان دهد>
  block
    text <وآن خری گفتی که با این نازکی>
    text <بر سریر شاه شو گو متکی>
  block
    text <آن خری شد تخمه وز خوردن بماند>
    text <پس برسم دعوت آهو را بخواند>
  block
    text <سر چنین کرد او که نه رو ای فلان>
    text <اشتهاام نیست هستم ناتوان>
  block
    text <گفت می‌دانم که نازی می‌کنی>
    text <یا ز ناموس احترازی می‌کنی>
  block
    text <گفت او با خود که آن طعمهٔ توست>
    text <که از آن اجزای تو زنده و نوست>
  block
    text <من الیف مرغزاری بوده‌ام>
    text <در زلال و روضه‌ها آسوده‌ام>
  block
    text <گر قضا انداخت ما را در عذاب>
    text <کی رود آن خو و طبع مستطاب>
  block
    text <گر گدا گشتم گدارو کی شوم>
    text <ور لباسم کهنه گردد من نوم>
  block
    text <سنبل و لاله و سپرغم نیز هم>
    text <با هزاران ناز و نفرت خورده‌ام>
  block
    text <گفت آری لاف می‌زن لاف‌لاف>
    text <در غریبی بس توان گفتن گزاف>
  block
    text <گفت نافم خود گواهی می‌دهد>
    text <منتی بر عود و عنبر می‌نهد>
  block
    text <لیک آن را کی شنود صاحب‌مشام>
    text <بر خر سرگین‌پرست آن شد حرام>
  block
    text <خر کمیز خر ببوید بر طریق>
    text <مشک چون عرضه کنم با این فریق>
  block
    text <بهر این گفت آن نبی مستجیب>
    text <رمز الاسلام فی‌الدنیا غریب>
  block
    text <زانک خویشانش هم از وی می‌رمند>
    text <گرچه با ذاتش ملایک هم‌دمند>
  block
    text <صورتش را جنس می‌بینند انام>
    text <لیک از وی می‌نیابند آن مشام>
  block
    text <هم‌چو شیری در میان نقش گاو>
    text <دور می‌بینش ولی او را مکاو>
  block
    text <ور بکاوی ترک گاو تن بگو>
    text <که بدرد گاو را آن شیرخو>
  block
    text <طبع گاوی از سرت بیرون کند>
    text <خوی حیوانی ز حیوان بر کند>
  block
    text <گاو باشی شیر گردی نزد او>
    text <گر تو با گاوی خوشی شیری مجو>
