
text <در بیان آنک نقض عهد و توبه موجب بلا بود بلک موجب  مسخ است چنانک در حق اصحاب سبت و در حق اصحاب مایدهٔ  عیسی و جعل منهم القردة و الخنازیر و اندرین امت مسخ دل باشد و به قیامت تن را صورت دل دهند نعوذ بالله>
  block
    text <نقض میثاق و شکست توبه‌ها>
    text <موجب لعنت شود در انتها>
  block
    text <نقض توبه و عهد آن اصحاب سبت>
    text <موجب مسخ آمد و اهلاک و مقت>
  block
    text <پس خدا آن قوم را بوزینه کرد>
    text <چونک عهد حق شکستند از نبرد>
  block
    text <اندرین امت نبد مسخ بدن>
    text <لیک مسخ دل بود ای بوالفطن>
  block
    text <چون دل بوزینه گردد آن دلش>
    text <از دل بوزینه شد خوار آن گلش>
  block
    text <گر هنر بودی دلش را ز اختبار>
    text <خوار کی بودی ز صورت آن حمار>
  block
    text <آن سگ اصحاب خوش بد سیرتش>
    text <هیچ بودش منقصت زان صورتش>
  block
    text <مسخ ظاهر بود اهل سبت را>
    text <تا ببیند خلق ظاهر کبت را>
  block
    text <از ره سر صد هزاران دگر>
    text <گشته از توبه شکستن خوک و خر>
