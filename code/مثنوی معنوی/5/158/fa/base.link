
text <نواختن سلطان ایاز را>
  block
    text <ای ایاز پر نیاز صدق‌کیش>
    text <صدق تو از بحر و از کوهست بیش>
  block
    text <نه به وقت شهوتت باشد عثار>
    text <که رود عقل چو کوهت کاه‌وار>
  block
    text <نه به وقت خشم و کینه صبرهات>
    text <سست گردد در قرار و در ثبات>
  block
    text <مردی این مردیست نه ریش و ذکر>
    text <ورنه بودی شاه مردان کیر خر>
  block
    text <حق کرا خواندست در قرآن رجال>
    text <کی بود این جسم را آنجا مجال>
  block
    text <روح حیوان را چه قدرست ای پدر>
    text <آخر از بازار قصابان گذر>
  block
    text <صد هزاران سر نهاده بر شکم>
    text <ارزشان از دنبه و از دم کم>
  block
    text <روسپی باشد که از جولان کیر>
    text <عقل او موشی شود شهوت چو شیر>
