
text <حکایت کافری کی گفتندش در عهد ابا یزید کی مسلمان شو و جواب گفتن او ایشان را>
  block
    text <بود گبری در زمان بایزید>
    text <گفت او را یک مسلمان سعید>
  block
    text <که چه باشد گر تو اسلام آوری>
    text <تا بیابی صد نجات و سروری>
  block
    text <گفت این ایمان اگر هست ای مرید>
    text <آنک دارد شیخ عالم بایزید>
  block
    text <من ندارم طاقت آن تاب آن>
    text <که آن فزون آمد ز کوششهای جان>
  block
    text <گرچه در ایمان و دین ناموقنم>
    text <لیک در ایمان او بس مؤمنم>
  block
    text <دارم ایمان که آن ز جمله برترست>
    text <بس لطیف و با فروغ و با فرست>
  block
    text <مؤمن ایمان اویم در نهان>
    text <گرچه مهرم هست محکم بر دهان>
  block
    text <باز ایمان خود گر ایمان شماست>
    text <نه بدان میلستم و نه مشتهاست>
  block
    text <آنک صد میلش سوی ایمان بود>
    text <چون شما را دید آن فاتر شود>
  block
    text <زانک نامی بیند و معنیش نی>
    text <چون بیابان را مفازه گفتنی>
  block
    text <عشق او ز آورد ایمان بفسرد>
    text <چون به ایمان شما او بنگرد>
