
text <ناپسندیدن روباه گفتن خر را کی من راضیم به قسمت>
  block
    text <گفت روبه جستن رزق حلال>
    text <فرض باشد از برای امتثال>
  block
    text <عالم اسباب و چیزی بی‌سبب>
    text <می‌نباید پس مهم باشد طلب>
  block
    text <وابتغوا من فضل الله است امر>
    text <تا نباید غصب کردن هم‌چو نمر>
  block
    text <گفت پیغامبر که بر رزق ای فتی>
    text <در فرو بسته‌ست و بر در قفلها>
  block
    text <جنبش و آمد شد ما و اکتساب>
    text <هست مفتاحی بر آن قفل و حجاب>
  block
    text <بی‌کلید این در گشادن راه نیست>
    text <بی‌طلب نان سنت الله نیست>
