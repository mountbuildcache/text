
text <مثل آوردن اشتر در بیان آنک در مخبر دولتی فر و اثر آن  چون نبینی جای متهم داشتن باشد کی او مقلدست در آن>
  block
    text <آن یکی پرسید اشتر را که هی>
    text <از کجا می‌آیی ای اقبال پی>
  block
    text <گفت از حمام گرم کوی تو>
    text <گفت خود پیداست در زانوی تو>
  block
    text <مار موسی دید فرعون عنود>
    text <مهلتی می‌خواست نرمی می‌نمود>
  block
    text <زیرکان گفتند بایستی که این>
    text <تندتر گشتی چو هست او رب دین>
  block
    text <معجزه‌گر اژدها گر مار بد>
    text <نخوت و خشم خدایی‌اش چه شد>
  block
    text <رب اعلی گر ویست اندر جلوس>
    text <بهر یک کرمی چیست این چاپلوس>
  block
    text <نفس تو تا مست نقلست و نبید>
    text <دانک روحت خوشهٔ غیبی ندید>
  block
    text <که علاماتست زان دیدار نور>
    text <التجافی منک عن دار الغرور>
  block
    text <مرغ چون بر آب شوری می‌تند>
    text <آب شیرین را ندیدست او مدد>
  block
    text <بلک تقلیدست آن ایمان او>
    text <روی ایمان را ندیده جان او>
  block
    text <پس خطر باشد مقلد را عظیم>
    text <از ره و ره‌زن ز شیطان رجیم>
  block
    text <چون ببیند نور حق آمن شود>
    text <ز اضطرابات شک او ساکن شود>
  block
    text <تا کف دریا نیاید سوی خاک>
    text <که اصل او آمد بود در اصطکاک>
  block
    text <خاکی است آن کف غریبست اندر آب>
    text <در غریبی چاره نبود ز اضطراب>
  block
    text <چونک چشمش باز شد و آن نقش خواند>
    text <دیو را بر وی دگر دستی نماند>
  block
    text <گرچه با روباه خر اسرار گفت>
    text <سرسری گفت و مقلدوار گفت>
  block
    text <آب را بستود و او تایق نبود>
    text <رخ درید و جامه او عاشق نبود>
  block
    text <از منافق عذر رد آمد نه خوب>
    text <زانک در لب بود آن نه در قلوب>
  block
    text <بوی سیبش هست جزو سیب نیست>
    text <بو درو جز از پی آسیب نیست>
  block
    text <حملهٔ زن در میان کارزار>
    text <نشکند صف بلک گردد کارزار>
  block
    text <گرچه می‌بینی چو شیر اندر صفش>
    text <تیغ بگرفته همی‌لرزد کفش>
  block
    text <وای آنک عقل او ماده بود>
    text <نفس زشتش نر و آماده بود>
  block
    text <لاجرم مغلوب باشد عقل او>
    text <جز سوی خسران نباشد نقل او>
  block
    text <ای خنک آن کس که عقلش نر بود>
    text <نفس زشتش ماده و مضطر بود>
  block
    text <عقل جزوی‌اش نر و غالب بود>
    text <نفس انثی را خرد سالب بود>
  block
    text <حملهٔ ماده به صورت هم جریست>
    text <آفت او هم‌چو آن خر از خریست>
  block
    text <وصف حیوانی بود بر زن فزون>
    text <زانک سوی رنگ و بو دارد رکون>
  block
    text <رنگ و بوی سبزه‌زار آن خر شنید>
    text <جمله حجتها ز طبع او رمید>
  block
    text <تشنه محتاج مطر شد وابر نه>
    text <نفس را جوع البقر بد صبر نه>
  block
    text <اسپر آهن بود صبر ای پدر>
    text <حق نبشته بر سپر جاء الظفر>
  block
    text <صد دلیل آرد مقلد در بیان>
    text <از قیاسی گوید آن را نه از عیان>
  block
    text <مشک‌آلودست الا مشک نیست>
    text <بوی مشکستش ولی جز پشک نیست>
  block
    text <تا که پشکی مشک گردد ای مرید>
    text <سالها باید در آن روضه چرید>
  block
    text <که نباید خورد و جو هم‌چون خران>
    text <آهوانه در ختن چر ارغوان>
  block
    text <جز قرنفل یا سمن یا گل مچر>
    text <رو به صحرای ختن با آن نفر>
  block
    text <معده را خو کن بدان ریحان و گل>
    text <تا بیابی حکمت و قوت رسل>
  block
    text <خوی معده زین که و جو باز کن>
    text <خوردن ریحان و گل آغاز کن>
  block
    text <معدهٔ تن سوی کهدان می‌کشد>
    text <معدهٔ دل سوی ریحان می‌کشد>
  block
    text <هر که کاه و جو خورد قربان شود>
    text <هر که نور حق خورد قرآن شود>
  block
    text <نیم تو مشکست و نیمی پشک هین>
    text <هین میفزا پشک افزا مشک چین>
  block
    text <آن مقلد صد دلیل و صد بیان>
    text <در زبان آرد ندارد هیچ جان>
  block
    text <چونک گوینده ندارد جان و فر>
    text <گفت او را کی بود برگ و ثمر>
  block
    text <می‌کند گستاخ مردم را به راه>
    text <او بجان لرزان‌ترست از برگ کاه>
  block
    text <پس حدیثش گرچه بس با فر بود>
    text <در حدیثش لرزه هم مضمر بود>
