
text <غالب شدن مکر روبه بر استعصام خر>
  block
    text <خر بسی کوشید و او را دفع گفت>
    text <لیک جوع الکلب با خر بود جفت>
  block
    text <غالب آمد حرص و صبرش بد ضعیف>
    text <بس گلوها که برد عشق رغیف>
  block
    text <زان رسولی کش حقایق داد دست>
    text <کاد فقر ان یکن کفر آمدست>
  block
    text <گشته بود آن خر مجاعت را اسیر>
    text <گفت اگر مکرست یک ره مرده گیر>
  block
    text <زین عذاب جوع باری وا رهم>
    text <گر حیات اینست من مرده بهم>
  block
    text <گر خر اول توبه و سوگند خورد>
    text <عاقبت هم از خری خبطی بکرد>
  block
    text <حرص کور و احمق و نادان کند>
    text <مرگ را بر احمقان آسان کند>
  block
    text <نیست آسان مرگ بر جان خران>
    text <که ندارند آب جان جاودان>
  block
    text <چون ندارد جان جاوید او شقیست>
    text <جرات او بر اجل از احمقیست>
  block
    text <جهد کن تا جان مخلد گردد>
    text <تا به روز مرگ برگی باشدت>
  block
    text <اعتمادش نیز بر رازق نبود>
    text <که بر افشاند برو از غیب جود>
  block
    text <تاکنونش فضل بی‌روزی نداشت>
    text <گرچه گه‌گه بر تنش جوعی گماشت>
  block
    text <گر نباشد جوع صد رنج دگر>
    text <از پی هیضه بر آرد از تو سر>
  block
    text <رنج جوع اولی بود خود زان علل>
    text <هم به لطف و هم به خفت هم عمل>
  block
    text <رنج جوع از رنجها پاکیزه‌تر>
    text <خاصه در جوعست صد نفع و هنر>
