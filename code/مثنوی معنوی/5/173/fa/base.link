
text <دادن شاه گوهر را میان دیوان و مجمع به دست وزیر کی این چند ارزد و مبالغه کردن وزیر در قیمت او و فرمودن شاه او را کی اکنون این را بشکن و گفت وزیر کی این را چون بشکنم الی آخر القصه>
  block
    text <شاه روزی جانب دیوان شتافت>
    text <جمله ارکان را در آن دیوان بیافت>
  block
    text <گوهری بیرون کشید او مستنیر>
    text <پس نهادش زود در کف وزیر>
  block
    text <گفت چونست و چه ارزد این گهر>
    text <گفت به ارزد ز صد خروار زر>
  block
    text <گفت بشکن گفت چونش بشکنم>
    text <نیک‌خواه مخزن و مالت منم>
  block
    text <چون روا دارم که مثل این گهر>
    text <که نیاید در بها گردد هدر>
  block
    text <گفت شاباش و بدادش خلعتی>
    text <گوهر از وی بستد آن شاه و فتی>
  block
    text <کرد ایثار وزیر آن شاه جود>
    text <هر لباس و حله کو پوشیده بود>
  block
    text <ساعتیشان کرد مشغول سخن>
    text <از قضیه تازه و راز کهن>
  block
    text <بعد از آن دادش به دست حاجبی>
    text <که چه ارزد این به پیش طالبی>
  block
    text <گفت ارزد این به نیمهٔ مملکت>
    text <کش نگهدارا خدا از مهلکت>
  block
    text <گفت بشکن گفت ای خورشیدتیغ>
    text <بس دریغست این شکستن را دریغ>
  block
    text <قیمتش بگذار بین تاب و لمع>
    text <که شدست این نور روز او را تبع>
  block
    text <دست کی جنبد مرا در کسر او>
    text <که خزینهٔ شاه را باشم عدو>
  block
    text <شاه خلعت داد ادرارش فزود>
    text <پس دهان در مدح عقل او گشود>
  block
    text <بعد یک ساعت به دست میر داد>
    text <در را آن امتحان کن باز داد>
  block
    text <او همین گفت و همه میران همین>
    text <هر یکی را خلعتی داد او ثمین>
  block
    text <جامگیهاشان همی‌افزود شاه>
    text <آن خسیسان را ببرد از ره به جاه>
  block
    text <این چنین گفتند پنجه شصت امیر>
    text <جمله یک یک هم به تقلید وزیر>
  block
    text <گرچه تقلدست استون جهان>
    text <هست رسوا هر مقلد ز امتحان>
