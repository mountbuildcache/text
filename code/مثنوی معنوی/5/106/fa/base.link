
text <غالب شدن حیلهٔ روباه بر استعصام و تعفف خر و کشیدن روبه خر را سوی شیر به بیشه>
  block
    text <روبه اندر حیله پای خود فشرد>
    text <ریش خر بگرفت و آن خر را ببرد>
  block
    text <مطرب آن خانقه کو تا که تفت>
    text <دف زند که خر برفت و خر برفت>
  block
    text <چونک خرگوشی برد شیری به چاه>
    text <چون نیارد روبهی خر تا گیاه>
  block
    text <گوش را بر بند و افسونها مخور>
    text <جز فسون آن ولی دادگر>
  block
    text <آن فسون خوشتر از حلوای او>
    text <آنک صد حلواست خاک پای او>
  block
    text <خنبهای خسروانی پر ز می>
    text <مایه برده از می لبهای وی>
  block
    text <عاشق می باشد آن جان بعید>
    text <کو می لبهای لعلش را ندید>
  block
    text <آب شیرین چون نبیند مرغ کور>
    text <چون نگردد گرد چشمهٔ آب شور>
  block
    text <موسی جان سینه را سینا کند>
    text <طوطیان کور را بینا کند>
  block
    text <خسرو شیرین جان نوبت زدست>
    text <لاجرم در شهر قند ارزان شدست>
  block
    text <یوسفان غیب لشکر می‌کشند>
    text <تنگهای قند و شکر می‌کشند>
  block
    text <اشتران مصر را رو سوی ما>
    text <بشنوید ای طوطیان بانگ درا>
  block
    text <شهر ما فردا پر از شکر شود>
    text <شکر ارزانست ارزان‌تر شود>
  block
    text <در شکر غلطید ای حلواییان>
    text <هم‌چو طوطی کوری صفراییان>
  block
    text <نیشکر کوبید کار اینست و بس>
    text <جان بر افشانید یار اینست و بس>
  block
    text <نقل بر نقلست و می بر می هلا>
    text <بر مناره رو بزن بانگ صلا>
  block
    text <سرکهٔ نه ساله شیرین می‌شود>
    text <سنگ و مرمر لعل و زرین می‌شود>
  block
    text <آفتاب اندر فلک دستک‌زنان>
    text <ذره‌ها چون عاشقان بازی‌کنان>
  block
    text <چشمها مخمور شد از سبزه‌زار>
    text <گل شکوفه می‌کند بر شاخسار>
  block
    text <چشم دولت سحر مطلق می‌کند>
    text <روح شد منصور انا الحق می‌زند>
  block
    text <گر خری را می‌برد روبه ز سر>
    text <گو ببر تو خر مباش و غم مخور>
