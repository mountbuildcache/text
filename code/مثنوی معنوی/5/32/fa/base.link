
text <جواب گفتن طاوس آن سایل را>
  block
    text <چون ز گریه فارغ آمد گفت رو>
    text <که تو رنگ و بوی را هستی گرو>
  block
    text <آن نمی‌بینی که هر سو صد بلا>
    text <سوی من آید پی این بالها>
  block
    text <ای بسا صیاد بی‌رحمت مدام>
    text <بهر این پرها نهد هر سوم دام>
  block
    text <چند تیرانداز بهر بالها>
    text <تیر سوی من کشد اندر هوا>
  block
    text <چون ندارم زور و ضبط خویشتن>
    text <زین قضا و زین بلا و زین فتن>
  block
    text <آن به آید که شوم زشت و کریه>
    text <تا بوم آمن درین کهسار و تیه>
  block
    text <این سلاح عجب من شد ای فتی>
    text <عجب آرد معجبان را صد بلا>
