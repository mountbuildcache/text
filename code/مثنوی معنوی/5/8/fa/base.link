
text <پاک کردن آب همه پلیدیها را و باز پاک کردن خدای تعالی آب را از پلیدی لاجرم قدوس آمد حق تعالی>
  block
    text <آب چون پیگار کرد و شد نجس>
    text <تا چنان شد که آب را رد کرد حس>
  block
    text <حق ببردش باز در بحر صواب>
    text <تا به شستش از کرم آن آب آب>
  block
    text <سال دیگر آمد او دامن‌کشان>
    text <هی کجا بودی به دریای خوشان>
  block
    text <من نجس زینجا شدم پاک آمدم>
    text <بستدم خلعت سوی خاک آمدم>
  block
    text <هین بیایید ای پلیدان سوی من>
    text <که گرفت از خوی یزدان خوی من>
  block
    text <در پذیرم جملهٔ زشتیت را>
    text <چون ملک پاکی دهم عفریت را>
  block
    text <چون شوم آلوده باز آنجا روم>
    text <سوی اصل اصل پاکیها رو>
  block
    text <دلق چرکین بر کنم آنجا ز سر>
    text <خلعت پاکم دهد بار دگر>
  block
    text <کار او اینست و کار من همین>
    text <عالم‌آرایست رب العالمین>
  block
    text <گر نبودی این پلیدیهای ما>
    text <کی بدی این بارنامه آب را>
  block
    text <کیسه‌های زر بدزدید از کسی>
    text <می‌رود هر سو که هین کو مفلسی>
  block
    text <یا بریزد بر گیاه رسته‌ای>
    text <یا بشوید روی رو ناشسته‌ای>
  block
    text <یا بگیرد بر سر او حمال‌وار>
    text <کشتی بی‌دست و پا را در بحار>
  block
    text <صد هزاران دارو اندر وی نهان>
    text <زانک هر دارو بروید زو چنان>
  block
    text <جان هر دری دل هر دانه‌ای>
    text <می‌رود در جو چو داروخانه‌ای>
  block
    text <زو یتیمان زمین را پرورش>
    text <بستگان خشک را از وی روش>
  block
    text <چون نماند مایه‌اش تیره شود>
    text <هم‌چو ما اندر زمین خیره شود>
