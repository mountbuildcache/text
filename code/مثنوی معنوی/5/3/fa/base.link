
text <در سبب ورود این حدیث مصطفی صلوات الله علیه که الکافر یاکل فی سبعة امعاء و الممن یاکل فی معا واحد>
  block
    text <کافران مهمان پیغامبر شدند>
    text <وقت شام ایشان به مسجد آمدند>
  block
    text <که آمدیم ای شاه ما اینجا قنق>
    text <ای تو مهمان‌دار سکان افق>
  block
    text <بی‌نواییم و رسیده ما ز دور>
    text <هین بیفشان بر سر ما فضل و نور>
  block
    text <گفت ای یاران من قسمت کنید>
    text <که شما پر از من و خوی منید>
  block
    text <پر بود اجسام هر لشکر ز شاه>
    text <زان زنندی تیغ بر اعدای جاه>
  block
    text <تو بخشم شه زنی آن تیغ را>
    text <ورنه بر اخوان چه خشم آید ترا>
  block
    text <بر برادر بی‌گناهی می‌زنی>
    text <عکس خشم شاه گرز ده‌منی>
  block
    text <شه یکی جانست و لشکر پر ازو>
    text <روح چون آبست واین اجسام جو>
  block
    text <آب روح شاه اگر شیرین بود>
    text <جمله جوها پر ز آب خوش شود>
  block
    text <که رعیت دین شه دارند و بس>
    text <این چنین فرمود سلطان عبس>
  block
    text <هر یکی یاری یکی مهمان گزید>
    text <در میان یک زفت بود و بی‌ندید>
  block
    text <جشم ضخمی داشت کس او را نبرد>
    text <ماند در مسجد چو اندر جام درد>
  block
    text <مصطفی بردش چو وا ماند از همه>
    text <هفت بز بد شیرده اندر رمه>
  block
    text <که مقیم خانه بودندی بزان>
    text <بهر دوشیدن برای وقت خوان>
  block
    text <نان و آش و شیر آن هر هفت بز>
    text <خورد آن بوقحط عوج ابن غز>
  block
    text <جمله اهل بیت خشم‌آلو شدند>
    text <که همه در شیر بز طامع بدند>
  block
    text <معده طبلی‌خوار هم‌چون طبل کرد>
    text <قسم هژده آدمی تنها بخورد>
  block
    text <وقت خفتن رفت و در حجره نشست>
    text <پس کنیزک از غضب در را ببست>
  block
    text <از برون زنجیر در را در فکند>
    text <که ازو بد خشمگین و دردمند>
  block
    text <گبر را در نیم‌شب یا صبحدم>
    text <چون تقاضا آمد و درد شکم>
  block
    text <از فراش خویش سوی در شتافت>
    text <دست بر در چون نهاد او بسته یافت>
  block
    text <در گشادن حیله کرد آن حیله‌ساز>
    text <نوع نوع و خود نشد آن بند باز>
  block
    text <شد تقاضا بر تقاضا خانه تنگ>
    text <ماند او حیران و بی‌درمان و دنگ>
  block
    text <حیله کرد او و به خواب اندر خزید>
    text <خویشتن در خواب در ویرانه دید>
  block
    text <زانک ویرانه بد اندر خاطرش>
    text <شد به خواب اندر همانجا منظرش>
  block
    text <خویش در ویرانهٔ خالی چو دید>
    text <او چنان محتاج اندر دم برید>
  block
    text <گشت بیدار و بدید آن جامه خواب>
    text <پر حدث دیوانه شد از اضطراب>
  block
    text <ز اندرون او برآمد صد خروش>
    text <زین چنین رسواییی بی خاک‌پوش>
  block
    text <گفت خوابم بتر از بیداریم>
    text <گه خورم این سو و آن سو می‌ریم>
  block
    text <بانگ می‌زد وا ثبورا وا ثبور>
    text <هم‌چنانک کافر اندر قعر گور>
  block
    text <منتظر که کی شود این شب به سر>
    text <یا برآید در گشادن بانگ در>
  block
    text <تا گریزد او چو تیری از کمان>
    text <تا نبیند هیچ کس او را چنان>
  block
    text <قصه بسیارست کوته می‌کنم>
    text <باز شد آن در رهید از درد و غم>
