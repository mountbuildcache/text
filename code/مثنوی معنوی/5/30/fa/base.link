
text <در تفسیر قول رسول علیه‌السلام ما مات من مات الا و تمنی ان یموت قبل ما مات ان کان برا لیکون الی وصول البر اعجل و ان کان فاجرا لیقل فجوره>
  block
    text <زین بفرمودست آن آگه رسول>
    text <که هر آنک مرد و کرد از تن نزول>
  block
    text <نبود او را حسرت نقلان و موت>
    text <لیک باشد حسرت تقصیر و فوت>
  block
    text <هر که میرد خود تمنی باشدش>
    text <که بدی زین پیش نقل مقصدش>
  block
    text <گر بود بد تا بدی کمتر بدی>
    text <ور تقی تا خانه زوتر آمدی>
  block
    text <گوید آن بد بی‌خبر می‌بوده‌ام>
    text <دم به دم من پرده می‌افزوده‌ام>
  block
    text <گر ازین زودتر مرا معبر بدی>
    text <این حجاب و پرده‌ام کمتر بدی>
  block
    text <از حریصی کم دران روی قنوع>
    text <وز تکبر کم دران چهرهٔ خشوع>
  block
    text <هم‌چنین از بخل کم در روی جود>
    text <وز بلیسی چهرهٔ خوب سجود>
  block
    text <بر مکن آن پر خلد آرای را>
    text <بر مکن آن پر ره‌پیمای را>
  block
    text <چون شنید این پند در وی بنگریست>
    text <بعد از آن در نوحه آمد می‌گریست>
  block
    text <نوحه و گریهٔ دراز دردمند>
    text <هر که آنجا بود بر گریه‌ش فکند>
  block
    text <وآنک می‌پرسید پر کندن ز چیست>
    text <بی‌جوابی شد پشیمان می‌گریست>
  block
    text <کز فضولی من چرا پرسیدمش>
    text <او ز غم پر بود شورانیدمش>
  block
    text <می‌چکید از چشم تر بر خاک آب>
    text <اندر آن هر قطره مدرج صد جواب>
  block
    text <گریهٔ با صدق بر جانها زند>
    text <تا که چرخ و عرش را گریان کند>
  block
    text <عقل و دلها بی‌گمان عرشی‌اند>
    text <در حجاب از نور عرشی می‌زیند>
