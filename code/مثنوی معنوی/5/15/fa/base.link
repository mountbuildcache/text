
text <مناجات>
  block
    text <ای خدای بی‌نظیر ایثار کن>
    text <گوش را چون حلقه دادی زین سخن>
  block
    text <گوش ما گیر و بدان مجلس کشان>
    text <کز رحیقت می‌خورند آن سرخوشان>
  block
    text <چون به ما بویی رسانیدی ازین>
    text <سر مبند آن مشک را ای رب دین>
  block
    text <از تو نوشند ار ذکورند ار اناث>
    text <بی‌دریغی در عطا یا مستغاث>
  block
    text <ای دعا ناگفته از تو مستجاب>
    text <داده دل را هر دمی صد فتح باب>
  block
    text <چند حرفی نقش کردی از رقوم>
    text <سنگها از عشق آن شد هم‌چو موم>
  block
    text <نون ابرو صاد چشم و جیم گوش>
    text <بر نوشتی فتنهٔ صد عقل و هوش>
  block
    text <زان حروفت شد خرد باریک‌ریس>
    text <نسخ می‌کن ای ادیب خوش‌نویس>
  block
    text <در خور هر فکر بسته بر عدم>
    text <دم به دم نقش خیالی خوش رقم>
  block
    text <حرفهای طرفه بر لوح خیال>
    text <بر نوشته چشم و عارض خد و خال>
  block
    text <بر عدم باشم نه بر موجود مست>
    text <زانک معشوق عدم وافی‌ترست>
  block
    text <عقل را خط خوان آن اشکال کرد>
    text <تا دهد تدبیرها را زان نورد>
