
text <تمثیل تلقین شیخ مریدان را و پیغامبر امت را کی ایشان طاقت تلقین حق ندارند و با حق‌الف ندارند چنانک طوطی با صورت آدمی الف ندارد کی ازو تلقین تواند گرفت حق تعالی شیخ را چون آیینه‌ای پیش مرید هم‌چو طوطی دارد و از پس آینه تلقین می‌کند لا تحرک به لسانک ان هو الا وحی یوحی اینست ابتدای مسلهٔ بی‌منتهی چنانک منقار جنبانیدن طوطی اندرون آینه کی خیالش می‌خوانی بی‌اختیار و تصرف اوست عکس خواندن طوطی برونی کی متعلمست نه عکس آن معلم کی پس آینه است و لیکن خواندن طوطی برونی تصرف آن معلم است پس این مثال آمد نه مثل>
  block
    text <طوطیی در آینه می‌بیند او>
    text <عکس خود را پیش او آورده رو>
  block
    text <در پس آیینه آن استا نهان>
    text <حرف می‌گوید ادیب خوش‌زبان>
  block
    text <طوطیک پنداشته کین گفت پست>
    text <گفتن طوطیست که اندر آینه‌ست>
  block
    text <پس ز جنس خویش آموز سخن>
    text <بی‌خبر از مکر آن گرگ کهن>
  block
    text <از پس آیینه می‌آموزدش>
    text <ورنه ناموزد جز از جنس خودش>
  block
    text <گفت را آموخت زان مرد هنر>
    text <لیک از معنی و سرش بی‌خبر>
  block
    text <از بشر بگرفت منطق یک به یک>
    text <از بشر جز این چه داند طوطیک>
  block
    text <هم‌چنان در آینهٔ جسم ولی>
    text <خویش را بیند مردی ممتلی>
  block
    text <از پس آیینه عقل کل را>
    text <کی ببیند وقت گفت و ماجرا>
  block
    text <او گمان دارد که می‌گوید بشر>
    text <وان گر سرست و او زان بی‌خبر>
  block
    text <حرف آموزد ولی سر قدیم>
    text <او نداند طوطی است او نی ندیم>
  block
    text <هم صفیر مرغ آموزند خلق>
    text <کین سخن کار دهان افتاد و حلق>
  block
    text <لیک از معنی مرغان بی‌خبر>
    text <جز سلیمان قرانی خوش‌نظر>
  block
    text <حرف درویشان بسی آموختند>
    text <منبر و محفل بدان افروختند>
  block
    text <یا به جز آن حرفشان روزی نبود>
    text <یا در آخر رحمت آمد ره نمود>
