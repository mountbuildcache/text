
text <باز خواندن شه‌زاده نصوح را از بهر دلاکی بعد از استحکام توبه و قبول توبه و بهانه کردن او و دفع گفتن>
  block
    text <بعد از آن آمد کسی کز مرحمت>
    text <دختر سلطان ما می‌خواندت>
  block
    text <دختر شاهت همی‌خواند بیا>
    text <تا سرش شویی کنون ای پارسا>
  block
    text <جز تو دلاکی نمی‌خواهد دلش>
    text <که بمالد یا بشوید با گلش>
  block
    text <گفت رو رو دست من بی‌کار شد>
    text <وین نصوح تو کنون بیمار شد>
  block
    text <رو کسی دیگر بجو اشتاب و تفت>
    text <که مرا والله دست از کار رفت>
  block
    text <با دل خود گفت کز حد رفت جرم>
    text <از دل من کی رود آن ترس و گرم>
  block
    text <من بمردم یک ره و باز آمدم>
    text <من چشیدم تلخی مرگ و عدم>
  block
    text <توبه‌ای کردم حقیقت با خدا>
    text <نشکنم تا جان شدن از تن جدا>
  block
    text <بعد آن محنت کرا بار دگر>
    text <پا رود سوی خطر الا که خر>
