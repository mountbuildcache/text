
text <حواله کردن پادشاه قبول و توبهٔ نمامان و حجره گشایان و سزا دادن ایشان با ایاز کی یعنی این جنایت بر عرض او رفته است>
  block
    text <این جنایت بر تن و عرض ویست>
    text <زخم بر رگهای آن نیکوپیست>
  block
    text <گرچه نفس واحدیم از روی جان>
    text <ظاهرا دورم ازین سود و زیان>
  block
    text <تهمتی بر بنده شه را عار نیست>
    text <جز مزید حلم و استظهار نیست>
  block
    text <متهم را شاه چون قارون کند>
    text <بی‌گنه را تو نظر کن چون کند>
  block
    text <شاه را غافل مدان از کار کس>
    text <مانع اظهار آن حلمست و بس>
  block
    text <من هنا یشفع به پیش علم او>
    text <لا ابالی‌وار الا حلم او>
  block
    text <آن گنه اول ز حلمش می‌جهد>
    text <ورنه هیبت آن مجالش کی دهد>
  block
    text <خونبهای جرم نفس قاتله>
    text <هست بر حلمش دیت بر عاقله>
  block
    text <مست و بی‌خود نفس ما زان حلم بود>
    text <دیو در مستی کلاه از وی ربود>
  block
    text <گرنه ساقی حلم بودی باده‌ریز>
    text <دیو با آدم کجا کردی ستیز>
  block
    text <گاه علم آدم ملایک را کی بود>
    text <اوستاد علم و نقاد نقود>
  block
    text <چونک در جنت شراب حلم خورد>
    text <شد ز یک بازی شیطان روی زرد>
  block
    text <آن بلادرهای تعلیم ودود>
    text <زیرک و دانا و چستش کرده بود>
  block
    text <باز آن افیون حلم سخت او>
    text <دزد را آورد سوی رخت او>
  block
    text <عقل آید سوی حلمش مستجیر>
    text <ساقیم تو بوده‌ای دستم بگیر>
