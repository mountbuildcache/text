
text <استعانت آب از حق جل جلاله بعد از تیره شدن>
  block
    text <ناله از باطن برآرد کای خدا>
    text <آنچ دادی دادم و ماندم گدا>
  block
    text <ریختم سرمایه بر پاک و پلید>
    text <ای شه سرمایه‌ده هل من مزید>
  block
    text <ابر را گوید ببر جای خوشش>
    text <هم تو خورشیدا به بالا بر کشش>
  block
    text <راههای مختلف می‌راندش>
    text <تا رساند سوی بحر بی‌حدش>
  block
    text <خود غرض زین آب جان اولیاست>
    text <کو غسول تیرگیهای شماست>
  block
    text <چون شود تیره ز غدر اهل فرش>
    text <باز گردد سوی پاکی بخش عرش>
  block
    text <باز آرد زان طرف دامن کشان>
    text <از طهارات محیط او درسشان>
  block
    text <از تیمم وا رماند جمله را>
    text <وز تحری طالبان قبله را>
  block
    text <ز اختلاط خلق یابد اعتلال>
    text <آن سفر جوید که ارحنا یا بلال>
  block
    text <ای بلال خوش‌نوای خوش‌صهیل>
    text <میذنه بر رو بزن طبل رحیل>
  block
    text <جان سفر رفت و بدن اندر قیام>
    text <وقت رجعت زین سبب گوید سلام>
  block
    text <این مثل چون واسطه‌ست اندر کلام>
    text <واسطه شرطست بهر فهم عام>
  block
    text <اندر آتش کی رود بی‌واسطه>
    text <جز سمندر کو رهید از رابطه>
  block
    text <واسطهٔ حمام باید مر ترا>
    text <تا ز آتش خوش کنی تو طبع را>
  block
    text <چون نتانی شد در آتش چون خلیل>
    text <گشت حمامت رسول آبت دلیل>
  block
    text <سیری از حقست لیک اهل طبع>
    text <کی رسد بی‌واسطهٔ نان در شبع>
  block
    text <لطف از حقست لیکن اهل تن>
    text <درنیابد لطف بی‌پردهٔ چمن>
  block
    text <چون نماند واسطهٔ تن بی‌حجاب>
    text <هم‌چو موسی نور مه یابد ز جیب>
  block
    text <این هنرها آب را هم شاهدست>
    text <که اندرونش پر ز لطف ایزدست>
