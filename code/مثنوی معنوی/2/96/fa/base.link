
text <بقیهٔ قصهٔ ابراهیم ادهم بر لب آن دریا>
  block
    text <چون نفاذ امر شیخ آن میر دید>
    text <ز آمد ماهی شدش وجدی پدید>
  block
    text <گفت اه ماهی ز پیران آگهست>
    text <شه تنی را کو لعین درگهست>
  block
    text <ماهیان از پیر آگه ما بعید>
    text <ما شقی زین دولت و ایشان سعید>
  block
    text <سجده کرد و رفت گریان و خراب>
    text <گشت دیوانه ز عشق فتح باب>
  block
    text <پس تو ای ناشسته‌رو در چیستی>
    text <در نزاع و در حسد با کیستی>
  block
    text <با دم شیری تو بازی می‌کنی>
    text <بر ملایک ترک‌تازی می‌کنی>
  block
    text <بد چه می‌گویی تو خیر محض را>
    text <هین ترفع کم شمر آن خفض را>
  block
    text <بد چه باشد مس محتاج مهان>
    text <شیخ کی بود کیمیای بی‌کران>
  block
    text <مس اگر از کیمیا قابل نبد>
    text <کیمیا از مس هرگز مس نشد>
  block
    text <بد چه باشد سرکشی آتش‌عمل>
    text <شیخ کی بود عین دریای ازل>
  block
    text <دایم آتش را بترسانند از آب>
    text <آب کی ترسید هرگز ز التهاب>
  block
    text <در رخ مه عیب‌بینی می‌کنی>
    text <در بهشتی خارچینی می‌کنی>
  block
    text <گر بهشت اندر روی تو خارجو>
    text <هیچ خار آنجا نیابی غیر تو>
  block
    text <می‌بپوشی آفتابی در گلی>
    text <رخنه می‌جویی ز بدر کاملی>
  block
    text <آفتابی که بتابد در جهان>
    text <بهر خفاشی کجا گردد نهان>
  block
    text <عیبها از رد پیران عیب شد>
    text <غیبها از رشک ایشان غیب شد>
  block
    text <باری ار دوری ز خدمت یار باش>
    text <در ندامت چابک و بر کار باش>
  block
    text <تا از آن راهت نسیمی می‌رسد>
    text <آب رحمت را چه بندی از حسد>
  block
    text <گرچه دوری دور می‌جنبان تو دم>
    text <حیث ما کنتم فولوا وجهکم>
  block
    text <چون خری در گل فتد از گام تیز>
    text <دم بدم جنبد برای عزم خیز>
  block
    text <جای را هموار نکند بهر باش>
    text <داند او که نیست آن جای معاش>
  block
    text <حس تو از حس خر کمتر بدست>
    text <که دل تو زین وحلها بر نجست>
  block
    text <در وحل تاویل و رخصت می‌کنی>
    text <چون نمی‌خواهی کز آن دل بر کنی>
  block
    text <کین روا باشد مرا من مضطرم>
    text <حق نگیرد عاجزی را از کرم>
  block
    text <خود گرفتستت تو چون کفتار کور>
    text <این گرفتن را نبینی از غرور>
  block
    text <می‌گوند اینجایگه کفتار نیست>
    text <از برون جویید کاندر غار نیست>
  block
    text <این همی‌گویند و بندش می‌نهند>
    text <او همی‌گوید ز من بی آگهند>
  block
    text <گر ز من آگاه بودی این عدو>
    text <کی ندا کردی که آن کفتار کو>
