
text <پذیرا آمدن سخن باطل در دل باطلان>
  block
    text <گفت اینک راست پذرفتم بجان>
    text <کژ نماید راست در پیش کژان>
  block
    text <گر بگویی احولی را مه یکیست>
    text <گویدت این دوست و در وحدت شکیست>
  block
    text <ور برو خندد کسی گوید دو است>
    text <راست دارد این سزای بد خو است>
  block
    text <بر دروغان جمع می‌آید دروغ>
    text <للخبیثات الخبیثین زد فروغ>
  block
    text <دل فراخان را بود دست فراخ>
    text <چشم کوران را عثار سنگ‌لاخ>
