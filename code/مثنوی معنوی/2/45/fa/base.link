
text <تملق کردن دیوانه جالینوس را و ترسیدن جالینوس>
  block
    text <گفت جالینوس با اصحاب خود>
    text <مر مرا تا آن فلان دارو دهد>
  block
    text <پس بدو گفت آن یکی ای ذو فنون>
    text <این دوا خواهند از بهر جنون>
  block
    text <دور از عقل تو این دیگر مگو>
    text <گفت در من کرد یک دیوانه رو>
  block
    text <ساعتی در روی من خوش بنگرید>
    text <چشمکم زد آستین من درید>
  block
    text <گرنه جنسیت بدی در من ازو>
    text <کی رخ آوردی به من آن زشت‌رو>
  block
    text <گر ندیدی جنس خود کی آمدی>
    text <کی بغیر جنس خود را بر زدی>
  block
    text <چون دو کس بر هم زند بی‌هیچ شک>
    text <در میانشان هست قدر مشترک>
  block
    text <کی پرد مرغی مگر با جنس خود>
    text <صحبت ناجنس گورست و لحد>
