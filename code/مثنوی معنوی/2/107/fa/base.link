
text <جواب اشکال>
  block
    text <این بداند کانک اهل خاطرست>
    text <غایب آفاق او را حاضرست>
  block
    text <پیش مریم حاضر آید در نظر>
    text <مادر یحیی که دورست از بصر>
  block
    text <دیده‌ها بسته ببیند دوست را>
    text <چون مشبک کرده باشد پوست را>
  block
    text <ور ندیدش نه از برون نه از اندرون>
    text <از حکایت گیر معنی ای زبون>
  block
    text <نی چنان کافسانه‌ها بشنیده بود>
    text <همچو شین بر نقش آن چفسیده بود>
  block
    text <تا همی‌گفت آن کلیله بی‌زبان>
    text <چون سخن نوشد ز دمنه بی بیان>
  block
    text <ور بدانستند لحن همدگر>
    text <فهم آن چون مرد بی نطقی بشر>
  block
    text <در میان شیر و گاو آن دمنه چون>
    text <شد رسول و خواند بر هر دو فسون>
  block
    text <چون وزیر شیر شد گاو نبیل>
    text <چون ز عکس ماه ترسان گشت پیل>
  block
    text <این کلیله و دمنه جمله افتراست>
    text <ورنه کی با زاغ لک‌لک را مریست>
  block
    text <ای برادر قصه چون پیمانه‌ایست>
    text <معنی اندر وی مثال دانه‌ایست>
  block
    text <دانهٔ معنی بگیرد مرد عقل>
    text <ننگرد پیمانه را گر گشت نقل>
  block
    text <ماجرای بلبل و گل گوش دار>
    text <گر چه گفتی نیست آنجا آشکار>
