
text <نالیدن معاویه به حضرت حق تعالی از ابلیس و نصرت خواستن>
  block
    text <این حدیثش همچو دودست ای اله>
    text <دست گیر ار نه گلیمم شد سیاه>
  block
    text <من به حجت بر نیایم با بلیس>
    text <کوست فتنهٔ هر شریف و هر خسیس>
  block
    text <آدمی کو علم الاسما بگست>
    text <در تک چون برق این سگ بی تکست>
  block
    text <از بهشت انداختش بر روی خاک>
    text <چون سمک در شست او شد از سماک>
  block
    text <نوحهٔ انا ظلمنا می‌زدی>
    text <نیست دستان و فسونش را حدی>
  block
    text <اندرون هر حدیث او شرست>
    text <صد هزاران سحر در وی مضمرست>
  block
    text <مردی مردان ببندد در نفس>
    text <در زن و در مرد افروزد هوس>
  block
    text <ای بلیس خلق‌سوز فتنه‌جو>
    text <بر چیم بیدار کردی راست گو>
