
text <وحی کردن حق تعالی به موسی علیه السلام کی چرا به عیادت من نیامدی>
  block
    text <آمد از حق سوی موسی این عتاب>
    text <کای طلوع ماه دیده تو ز جیب>
  block
    text <مشرقت کردم ز نور ایزدی>
    text <من حقم رنجور گشتم نامدی>
  block
    text <گفت سبحانا تو پاکی از زیان>
    text <این چه رمزست این بکن یا رب بیان>
  block
    text <باز فرمودش که در رنجوریم>
    text <چون نپرسیدی تو از روی کرم>
  block
    text <گفت یا رب نیست نقصانی ترا>
    text <عقل گم شد این سخن را برگشا>
  block
    text <گفت آری بندهٔ خاص گزین>
    text <کشت رنجور او منم نیکو ببین>
  block
    text <هست معذوریش معذوری من>
    text <هست رنجوریش رنجوری من>
  block
    text <هر که خواهد همنشینی خدا>
    text <تا نشیند در حضور اولیا>
  block
    text <از حضور اولیا گر بسکلی>
    text <تو هلاکی زانک جزوی بی کلی>
  block
    text <هر که را دیو از کریمان وا برد>
    text <بی کسش یابد سرش را او خورد>
  block
    text <یک بدست از جمع رفتن یک زمان>
    text <مکر دیوست بشنو و نیکو بدان>
