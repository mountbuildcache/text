
text <اندیشیدن یکی از صحابه بانکار کی رسول چرا ستاری نمی‌کند>
  block
    text <تا یکی یاری ز یاران رسول>
    text <در دلش انکار آمد زان نکول>
  block
    text <که چنین پیران با شیب و وقار>
    text <می‌کندشان این پیمبر شرمسار>
  block
    text <کو کرم کو سترپوشی کو حیا>
    text <صد هزاران عیب پوشند انبیا>
  block
    text <باز در دل زود استغفار کرد>
    text <تا نگردد ز اعتراض او روی‌زرد>
  block
    text <شومی یاری اصحاب نفاق>
    text <کرد مؤمن را چو ایشان زشت و عاق>
  block
    text <باز می‌زارید کای علام سر>
    text <مر مرا مگذار بر کفران مصر>
  block
    text <دل به دستم نیست همچون دید چشم>
    text <ورنه دل را سوزمی این دم ز خشم>
  block
    text <اندرین اندیشه خوابش در ربود>
    text <مسجد ایشانش پر سرگین نمود>
  block
    text <سنگهاش اندر حدث جای تباه>
    text <می‌دمید از سنگها دود سیاه>
  block
    text <دود در حلقش شد و حلقش بخست>
    text <از نهیب دود تلخ از خواب جست>
  block
    text <در زمان در رو فتاد و می‌گریست>
    text <کای خدا اینها نشان منکریست>
  block
    text <خلم بهتر از چنین حلم ای خدا>
    text <که کند از نور ایمانم جدا>
  block
    text <گر بکاوی کوشش اهل مجاز>
    text <تو بتو گنده بود همچون پیاز>
  block
    text <هر یکی از یکدگر بی مغزتر>
    text <صادقان را یک ز دیگر نغزتر>
  block
    text <صد کمر آن قوم بسته بر قبا>
    text <بهر هدم مسجد اهل قبا>
  block
    text <همچو آن اصحاب فیل اندر حبش>
    text <کعبه‌ای کردند حق آتش زدش>
  block
    text <قصد کعبه ساختند از انتقام>
    text <حالشان چون شد فرو خوان از کلام>
  block
    text <مر سیه‌رویان دین را خود جهاز>
    text <نیست الا حیلت و مکر و ستیز>
  block
    text <هر صحابی دید زان مسجد عیان>
    text <واقعه تا شد یقینشان سر آن>
  block
    text <واقعات ار باز گویم یک بیک>
    text <پس یقین گردد صفا بر اهل شک>
  block
    text <لیک می‌ترسم ز کشف رازشان>
    text <نازنینانند و زیبد نازشان>
  block
    text <شرع بی تقلید می‌پذرفته‌اند>
    text <بی محک آن نقد را بگرفته‌اند>
  block
    text <حکمت قرآن چو ضالهٔمؤمنست>
    text <هر کسی در ضالهٔ خود موقنست>
