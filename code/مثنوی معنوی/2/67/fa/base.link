
text <عنف کردن معاویه با ابلیس>
  block
    text <گفت امیر ای راه‌زن حجت مگو>
    text <مر ترا ره نیست در من ره مجو>
  block
    text <ره‌زنی و من غریب و تاجرم>
    text <هر لباساتی که آری کی خرم>
  block
    text <گرد رخت من مگرد از کافری>
    text <تو نه‌ای رخت کسی را مشتری>
  block
    text <مشتری نبود کسی را راه‌زن>
    text <ور نماید مشتری مکرست و فن>
  block
    text <تا چه دارد این حسود اندر کدو>
    text <ای خدا فریاد ما را زین عدو>
  block
    text <گر یکی فصلی دگر در من دمد>
    text <در رباید از من این ره‌زن نمد>
