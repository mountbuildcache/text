
text <فضیلت حسرت خوردن آن مخلص بر فوت نماز  جماعت>
  block
    text <آن یکی می‌رفت در مسجد درون>
    text <مردم از مسجد همی‌آمد برون>
  block
    text <گشت پرسان که جماعت را چه بود>
    text <که ز مسجد می برون آیند زود>
  block
    text <آن یکی گفتش که پیغامبر نماز>
    text <با جماعت کرد و فارغ شد ز راز>
  block
    text <تو کجا در می‌روی ای مرد خام>
    text <چونک پیغامبر بدادست السلام>
  block
    text <گفت آه و دود از آن اه شد برون>
    text <آه او می‌داد از دل بوی خون>
  block
    text <آن یکی گفتا بده آن آه را>
    text <وین نماز من ترا بادا عطا>
  block
    text <گفت دادم آه و پذرفتم نماز>
    text <او ستد آن آه را با صد نیاز>
  block
    text <شب بخواب اندر بگفتش هاتفی>
    text <که خریدی آب حیوان و شفا>
  block
    text <حرمت این اختیار و این دخول>
    text <شد نماز جملهٔ خلقان قبول>
