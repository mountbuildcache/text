
text <به اقرار آوردن معاویه ابلیس را>
  block
    text <تو چرا بیدار کردی مر مرا>
    text <دشمن بیداریی تو ای دغا>
  block
    text <همچو خشخاشی همه خواب آوری>
    text <همچو خمری عقل و دانش را بری>
  block
    text <چارمیخت کرده‌ام هین راست گو>
    text <راست را دانم تو حیلتها مجو>
  block
    text <من ز هر کس آن طمع دارم که او>
    text <صاحب آن باشد اندر طبع و خو>
  block
    text <من ز سرکه می‌نجویم شکری>
    text <مر مخنث را نگیرم لشکری>
  block
    text <همچو گبران من نجویم از بتی>
    text <کو بود حق یا خود از حق آیتی>
  block
    text <من ز سرگین می‌نجویم بوی مشک>
    text <من در آب جو نجویم خشت خشک>
  block
    text <من ز شیطان این نجویم کوست غیر>
    text <کو مرا بیدار گرداند بخیر>
  block
    text <گفت بسیار آن بلیس از مکر و غدر>
    text <میر ازو نشنید کرد استیز و صبر>
