
text <گفتن موسی علیه السلام گوساله‌پرست را کی آن خیال‌اندیشی و حزم تو کجاست>
  block
    text <گفت موسی با یکی مست خیال>
    text <کای بداندیش از شقاوت وز ضلال>
  block
    text <صد گمانت بود در پیغامبریم>
    text <با چنین برهان و این خلق کریم>
  block
    text <صد هزاران معجزه دیدی ز من>
    text <صد خیالت می‌فزود و شک و ظن>
  block
    text <از خیال و وسوسه تنگ آمدی>
    text <طعن بر پیغامبری‌ام می‌زدی>
  block
    text <گرد از دریا بر آوردم عیان>
    text <تا رهیدیت از شر فرعونیان>
  block
    text <ز آسمان چل سال کاسه و خوان رسید>
    text <وز دعاام جوی از سنگی دوید>
  block
    text <این و صد چندین و چندین گرم و سرد>
    text <از تو ای سرد آن توهم کم نکرد>
  block
    text <بانگ زد گوساله‌ای از جادوی>
    text <سجده کردی که خدای من توی>
  block
    text <آن توهمهات را سیلاب برد>
    text <زیرکی باردت را خواب برد>
  block
    text <چون نبودی بد گمان در حق او>
    text <چون نهادی سر چنان ای زشت‌خو>
  block
    text <چون خیالت نامد از تزویر او>
    text <وز فساد سحر احمق‌گیر او>
  block
    text <سامریی خود که باشد ای سگان>
    text <که خدایی بر تراشد در جهان>
  block
    text <چون درین تزویر او یک‌دل شدی>
    text <وز همه اشکالها عاطل شدی>
  block
    text <گاو می‌شاید خدایی را بلاف>
    text <در رسولی‌ام تو چون کردی خلاف>
  block
    text <پیش گاوی سجده کردی از خری>
    text <گشت عقلت صید سحر سامری>
  block
    text <چشم دزدیدی ز نور ذوالجلال>
    text <اینت جهل وافر و عین ضلال>
  block
    text <شه بر آن عقل و گزینش که تراست>
    text <چون تو کان جهل را کشتن سزاست>
  block
    text <گاو زرین بانگ کرد آخر چه گفت>
    text <کاحمقان را این همه رغبت شکفت>
  block
    text <زان عجب‌تر دیده‌ایت از من بسی>
    text <لیک حق را کی پذیرد هر خسی>
  block
    text <باطلان را چه رباید باطلی>
    text <عاطلان را چه خوش آید عاطلی>
  block
    text <زانک هر جنسی رباید جنس خود>
    text <گاو سوی شیر نر کی رو نهد>
  block
    text <گرگ بر یوسف کجا عشق آورد>
    text <جز مگر از مکر تا او را خورد>
  block
    text <چون ز گرگی وا رهد محرم شود>
    text <چون سگ کهف از بنی آدم شود>
  block
    text <چون ابوبکر از محمد برد بو>
    text <گفت هذا لیس وجه کاذب>
  block
    text <چون نبد بوجهل از اصحاب درد>
    text <دید صد شق قمر باور نکرد>
  block
    text <دردمندی کش ز بام افتاد طشت>
    text <زو نهان کردیم حق پنهان نگشت>
  block
    text <وانک او جاهل بد از دردش بعید>
    text <چند بنمودند و او آن را ندید>
  block
    text <آینهٔ دل صاف باید تا درو>
    text <وا شناسی صورت زشت از نکو>
