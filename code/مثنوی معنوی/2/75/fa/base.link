
text <تتمهٔ اقرار ابلیس به معاویه مکر خود را>
  block
    text <پس عزازیلش بگفت ای میر راد>
    text <مکر خود اندر میان باید نهاد>
  block
    text <گر نمازت فوت می‌شد آن زمان>
    text <می‌زدی از درد دل آه و فغان>
  block
    text <آن تاسف و آن فغان و آن نیاز>
    text <درگذشتی از دو صد ذکر و نماز>
  block
    text <من ترا بیدار کردم از نهیب>
    text <تا نسوزاند چنان آهی حجاب>
  block
    text <تا چنان آهی نباشد مر ترا>
    text <تا بدان راهی نباشد مر ترا>
  block
    text <من حسودم از حسد کردم چنین>
    text <من عدوم کار من مکرست و کین>
  block
    text <گفت اکنون راست گفتی صادقی>
    text <از تو این آید تو این را لایقی>
  block
    text <عنکبوتی تو مگس داری شکار>
    text <من نیم ای سگ مگس زحمت میار>
  block
    text <باز اسپیدم شکارم شه کند>
    text <عنکبوتی کی بگرد ما تند>
  block
    text <رو مگس می‌گیر تا توانی هلا>
    text <سوی دوغی زن مگسها را صلا>
  block
    text <ور بخوانی تو به سوی انگبین>
    text <هم دروغ و دوغ باشد آن یقین>
  block
    text <تو مرا بیدار کردی خواب بود>
    text <تو نمودی کشتی آن گرداب بود>
  block
    text <تو مرا در خیر زان می‌خواندی>
    text <تا مرا از خیر بهتر راندی>
