
text <سخن گفتن به زبان حال و فهم کردن آن>
  block
    text <ماجرای شمع با پروانه تو>
    text <بشنو و معنی گزین ز افسانه تو>
  block
    text <گر چه گفتی نیست سر گفت هست>
    text <هین به بالا پر مپر چون جغد پست>
  block
    text <گفت در شطرنج کین خانهٔ رخست>
    text <گفت خانه از کجاش آمد بدست>
  block
    text <خانه را بخرید یا میراث یافت>
    text <فرخ آنکس کو سوی معنی شتافت>
  block
    text <گفت نحوی زید عمروا قد ضرب>
    text <گفت چونش کرد بی جرمی ادب>
  block
    text <عمرو را جرمش چه بد کان زید خام>
    text <بی گنه او را بزد همچون غلام>
  block
    text <گفت این پیمانهٔ معنی بود>
    text <گندمی بستان که پیمانه‌ست رد>
  block
    text <زید و عمرو از بهر اعرابست و ساز>
    text <گر دروغست آن تو با اعراب ساز>
  block
    text <گفت نی من آن ندانم عمرو را>
    text <زید چون زد بی‌گناه و بی‌خطا>
  block
    text <گفت از ناچار و لاغی بر گشود>
    text <عمرو یک واو فزون دزدیده بود>
  block
    text <زید واقف گشت دزدش را بزد>
    text <چونک از حد برد او را حد سزد>
