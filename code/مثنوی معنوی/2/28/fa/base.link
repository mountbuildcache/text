
text <فهم کردن مریدان کی ذاالنون دیوانه نشد قاصد کرده است>
  block
    text <دوستان در قصهٔ ذاالنون شدند>
    text <سوی زندان و در آن رایی زدند>
  block
    text <کین مگر قاصد کند یا حکمتیست>
    text <او درین دین قبله‌ای و آیتیست>
  block
    text <دور دور از عقل چون دریای او>
    text <تا جنون باشد سفه‌فرمای او>
  block
    text <حاش لله از کمال جاه او>
    text <کابر بیماری بپوشد ماه او>
  block
    text <او ز شر عامه اندر خانه شد>
    text <او ز ننگ عاقلان دیوانه شد>
  block
    text <او ز عار عقل کند تن‌پرست>
    text <قاصدا رفتست و دیوانه شدست>
  block
    text <که ببندیدم قوی وز ساز گاو>
    text <بر سر و پشتم بزن وین را مکاو>
  block
    text <تا ز زخم لخت یابم من حیات>
    text <چون قتیل از گاو موسی ای ثقات>
  block
    text <تا ز زخم لخت گاوی خوش شوم>
    text <همچو کشته و گاو موسی گش شوم>
  block
    text <زنده شد کشته ز زخم دم گاو>
    text <همچو مس از کیمیا شد زر ساو>
  block
    text <کشته بر جست و بگفت اسرار را>
    text <وا نمود آن زمرهٔ خون‌خوار را>
  block
    text <گفت روشن کین جماعت کشته‌اند>
    text <کین زمان در خصمیم آشفته‌اند>
  block
    text <چونک کشته گردد این جسم گران>
    text <زنده گردد هستی اسراردان>
  block
    text <جان او بیند بهشت و نار را>
    text <باز داند جملهٔ اسرار را>
  block
    text <وا نماید خونیان دیو را>
    text <وا نماید دام خدعه و ریو را>
  block
    text <گاو کشتن هست از شرط طریق>
    text <تا شود از زخم دمش جان مفیق>
  block
    text <گاو نفس خویش را زوتر بکش>
    text <تا شود روح خفی زنده و بهش>
