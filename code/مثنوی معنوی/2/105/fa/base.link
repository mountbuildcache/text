
text <سجده کردن یحیی علیه السلام در شکم  مادر مسیح را علیه السلام>
  block
    text <مادر یحیی به مریم در نهفت>
    text <پیشتر از وضع حمل خویش گفت>
  block
    text <که یقین دیدم درون تو شهیست>
    text <کو اولوا العزم و رسول آگهیست>
  block
    text <چون برابر اوفتادم با تو من>
    text <کرد سجده حمل من ای ذوالفطن>
  block
    text <این جنین مر آن جنین را سجده کرد>
    text <کز سجودش در تنم افتاد درد>
  block
    text <گفت مریم من درون خویش هم>
    text <سجده‌ای دیدم ازین طفل شکم>
