
text <ترسیدن کودک از آن شخص صاحب جثه و گفتن آن شخص کی ای کودک مترس کی من نامردم>
  block
    text <کنک زفتی کودکی را یافت فرد>
    text <زرد شد کودک ز بیم قصد مرد>
  block
    text <گفت ایمن باش ای زیبای من>
    text <که تو خواهی بود بر بالای من>
  block
    text <من اگر هولم مخنث دان مرا>
    text <همچو اشتر بر نشین می‌ران مرا>
  block
    text <صورت مردان و معنی این چنین>
    text <از برون آدم درون دیو لعین>
  block
    text <آن دهل را مانی ای زفت چو عاد>
    text <که برو آن شاخ را می‌کوفت باد>
  block
    text <روبهی اشکار خود را باد داد>
    text <بهر طبلی همچو خیک پر ز باد>
  block
    text <چون ندید اندر دهل او فربهی>
    text <گفت خوکی به ازین خیک تهی>
  block
    text <روبهان ترسند ز آواز دهل>
    text <عاقلش چندان زند که لا تقل>
