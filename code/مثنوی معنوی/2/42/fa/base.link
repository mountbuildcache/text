
text <تتمهٔ حکایت خرس و آن ابله کی بر وفای او اعتماد کرده بود>
  block
    text <خرس هم از اژدها چون وا رهید>
    text <وآن کرم زان مرد مردانه بدید>
  block
    text <چون سگ اصحاب کهف آن خرس زار>
    text <شد ملازم در پی آن بردبار>
  block
    text <آن مسلمان سر نهاد از خستگی>
    text <خرس حارس گشت از دل‌بستگی>
  block
    text <آن یکی بگذشت و گفتش حال چیست>
    text <ای برادر مر ترا این خرس کیست>
  block
    text <قصه وا گفت و حدیث اژدها>
    text <گفت بر خرسی منه دل ابلها>
  block
    text <دوستی ابله بتر از دشمنیست>
    text <او بهر حیله که دانی راندنیست>
  block
    text <گفت والله از حسودی گفت این>
    text <ورنه خرسی چه نگری این مهر بین>
  block
    text <گفت مهر ابلهان عشوه‌ده است>
    text <این حسودی من از مهرش به است>
  block
    text <هی بیا با من بران این خرس را>
    text <خرس را مگزین مهل هم‌جنس را>
  block
    text <گفت رو رو کار خود کن ای حسود>
    text <گفت کارم این بد و رزقت نبود>
  block
    text <من کم از خرسی نباشم ای شریف>
    text <ترک او کن تا منت باشم حریف>
  block
    text <بر تو دل می‌لرزدم ز اندیشه‌ای>
    text <با چنین خرسی مرو در بیشه‌ای>
  block
    text <این دلم هرگز نلرزید از گزاف>
    text <نور حقست این نه دعوی و نه لاف>
  block
    text <مؤمنم ینظر بنور الله شده>
    text <هان و هان بگریز ازین آتشکده>
  block
    text <این همه گفت و به گوشش در نرفت>
    text <بدگمانی مرد سدیست زفت>
  block
    text <دست او بگرفت و دست از وی کشید>
    text <گفت رفتم چون نه‌ای یار رشید>
  block
    text <گفت رو بر من تو غمخواره مباش>
    text <بوالفضولا معرفت کمتر تراش>
  block
    text <باز گفتش من عدوی تو نیم>
    text <لطف باشد گر بیابی در پیم>
  block
    text <گفت خوابستم مرا بگذار و رو>
    text <گفت آخر یار را منقاد شو>
  block
    text <تا بخسپی در پناه عاقلی>
    text <در جوار دوستی صاحب‌دلی>
  block
    text <در خیال افتاد مرد از جد او>
    text <خشمگین شد زود گردانید رو>
  block
    text <کین مگر قصد من آمد خونیست>
    text <یا طمع دارد گدا و تونیست>
  block
    text <یا گرو بستست با یاران بدین>
    text <که بترساند مرا زین همنشین>
  block
    text <خود نیامد هیچ از خبث سرش>
    text <یک گمان نیک اندر خاطرش>
  block
    text <ظن نیکش جملگی بر خرس بود>
    text <او مگر مر خرس را هم‌جنس بود>
  block
    text <عاقلی را از سگی تهمت نهاد>
    text <خرس را دانست اهل مهر و داد>
