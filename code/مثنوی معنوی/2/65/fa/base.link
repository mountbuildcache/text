
text <باز تقریر کردن معاویه با ابلیس مکر او را>
  block
    text <گفت امیر او را که اینها راستست>
    text <لیک بخش تو ازینها کاستست>
  block
    text <صد هزاران را چو من تو ره زدی>
    text <حفره کردی در خزینه آمدی>
  block
    text <آتشی از تو نسوزم چاره نیست>
    text <کیست کز دست تو جامه‌ش پاره نیست>
  block
    text <طبعت ای آتش چو سوزانیدنیست>
    text <تا نسوزانی تو چیزی چاره نیست>
  block
    text <لعنت این باشد که سوزانت کند>
    text <اوستاد جمله دزدانت کند>
  block
    text <با خدا گفتی شنیدی روبرو>
    text <من چه باشم پیش مکرت ای عدو>
  block
    text <معرفتهای تو چون بانگ صفیر>
    text <بانگ مرغانست لیکن مرغ گیر>
  block
    text <صد هزاران مرغ را آن ره زدست>
    text <مرغ غره کشنایی آمدست>
  block
    text <در هوا چون بشنود بانگ صفیر>
    text <از هوا آید شود اینجا اسیر>
  block
    text <قوم نوح از مکر تو در نوحه‌اند>
    text <دل کباب و سینه شرحه شرحه‌اند>
  block
    text <عاد را تو باد دادی در جهان>
    text <در فکندی در عذاب و اندهان>
  block
    text <از تو بود آن سنگسار قوم لوط>
    text <در سیاهابه ز تو خوردند غوط>
  block
    text <مغز نمرود از تو آمد ریخته>
    text <ای هزاران فتنه‌ها انگیخته>
  block
    text <عقل فرعون ذکی فیلسوف>
    text <کور گشت از تو نیابید او وقوف>
  block
    text <بولهب هم از تو نااهلی شده>
    text <بوالحکم هم از تو بوجهلی شده>
  block
    text <ای برین شطرنج بهر یاد را>
    text <مات کرده صد هزار استاد را>
  block
    text <ای ز فرزین‌بندهای مشکلت>
    text <سوخته دلها سیه گشته دلت>
  block
    text <بحر مکری تو خلایق قطره‌ای>
    text <تو چو کوهی وین سلیمان ذره‌ای>
  block
    text <کی رهد از مکر تو ای مختصم>
    text <غرق طوفانیم الا من عصم>
  block
    text <بس ستارهٔ سعد از تو محترق>
    text <بس سپاه و جمع از تو مفترق>
