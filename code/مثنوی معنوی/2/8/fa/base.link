
text <التزام کردن خادم تعهد بهیمه را و تخلف نمودن>
  block
    text <حلقهٔ آن صوفیان مستفید>
    text <چونک در وجد و طرب آخر رسید>
  block
    text <خوان بیاوردند بهر میهمان>
    text <از بهیمه یاد آورد آن زمان>
  block
    text <گفت خادم را که در آخر برو>
    text <راست کن بهر بهیمه کاه و جو>
  block
    text <گفت لا حول این چه افزون گفتنست>
    text <از قدیم این کارها کار منست>
  block
    text <گفت تر کن آن جوش را از نخست>
    text <کان خر پیرست و دندانهاش سست>
  block
    text <گفت لا حول این چه می‌گویی مها>
    text <از من آموزند این ترتیبها>
  block
    text <گفت پالانش فرو نه پیش پیش>
    text <داروی منبل بنه بر پشت ریش>
  block
    text <گفت لا حول آخر ای حکمت‌گزار>
    text <جنس تو مهمانم آمد صد هزار>
  block
    text <جمله راضی رفته‌اند از پیش ما>
    text <هست مهمان جان ما و خویش ما>
  block
    text <گفت آبش ده ولیکن شیر گرم>
    text <گفت لا حول از توم بگرفت شرم>
  block
    text <گفت اندر جو تو کمتر کاه‌کن>
    text <گفت لا حول این سخن کوتاه کن>
  block
    text <گفت جایش را بروب از سنگ و پشک>
    text <ور بود تر ریز بر وی خاک خشک>
  block
    text <گفت لا حول ای پدر لا حول کن>
    text <با رسول اهل کمتر گو سخن>
  block
    text <گفت بستان شانه پشت خر بخار>
    text <گفت لا حول ای پدر شرمی بدار>
  block
    text <خادم این گفت و میان را بست چست>
    text <گفت رفتم کاه و جو آرم نخست>
  block
    text <رفت و از آخر نکرد او هیچ یاد>
    text <خواب خرگوشی بدان صوفی بداد>
  block
    text <رفت خادم جانب اوباش چند>
    text <کرد بر اندرز صوفی ریش‌خند>
  block
    text <صوفی از ره مانده بود و شد دراز>
    text <خوابها می‌دید با چشم فراز>
  block
    text <کان خرش در چنگ گرگی مانده بود>
    text <پاره‌ها از پشت و رانش می‌ربود>
  block
    text <گفت لا حول این چه مالیخولیاست>
    text <ای عجب آن خادم مشفق کجاست>
  block
    text <باز می‌دید آن خرش در راه‌رو>
    text <گه به چاهی می‌فتاد و گه بگو>
  block
    text <گونه‌گون می‌دید ناخوش واقعه>
    text <فاتحه می‌خواند او والقارعه>
  block
    text <گفت چاره چیست یاران جسته‌اند>
    text <رفته‌اند و جمله درها بسته‌اند>
  block
    text <باز می‌گفت ای عجب آن خادمک>
    text <نه که با ما گشت هم‌نان و نمک>
  block
    text <من نکردم با وی الا لطف و لین>
    text <او چرا با من کند برعکس کین>
  block
    text <هر عداوت را سبب باید سند>
    text <ورنه جنسیت وفا تلقین کند>
  block
    text <باز می‌گفت آدم با لطف و جود>
    text <کی بر آن ابلیس جوری کرده بود>
  block
    text <آدمی مر مار و کزدم را چه کرد>
    text <کو همی‌خواهد مرورا مرگ و درد>
  block
    text <گرگ را خود خاصیت بدریدنست>
    text <این حسد در خلق آخر روشنست>
  block
    text <باز می‌گفت این گمان بد خطاست>
    text <بر برادر این چنین ظنم چراست>
  block
    text <باز گفتی حزم سؤ الظن تست>
    text <هر که بدظن نیست کی ماند درست>
  block
    text <صوفی اندر وسوسه وان خر چنان>
    text <که چنین بادا جزای دشمنان>
  block
    text <آن خر مسکین میان خاک و سنگ>
    text <کژ شده پالان دریده پالهنگ>
  block
    text <کشته از ره جملهٔ شب بی علف>
    text <گاه در جان کندن و گه در تلف>
  block
    text <خر همه شب ذکر می‌کرد ای اله>
    text <جو رها کردم کم از یک مشت کاه>
  block
    text <با زبان حال می‌گفت ای شیوخ>
    text <رحمتی که سوختم زین خام شوخ>
  block
    text <آنچ آن خر دید از رنج و عذاب>
    text <مرغ خاکی بیند اندر سیل آب>
  block
    text <بس به پهلو گشت آن شب تا سحر>
    text <آن خر بیچاره از جوع البقر>
  block
    text <روز شد خادم بیامد بامداد>
    text <زود پالان جست بر پشتش نهاد>
  block
    text <خر فروشانه دو سه زخمش بزد>
    text <کرد با خر آنچ زان سگ می‌سزد>
  block
    text <خر جهنده گشت از تیزی نیش>
    text <کو زبان تا خر بگوید حال خویش>
