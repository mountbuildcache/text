
text <اندرز کردن صوفی خادم را در تیمار داشت بهیمه و لا حول خادم>
  block
    text <صوفیی می‌گشت در دور افق>
    text <تا شبی در خانقاهی شد قنق>
  block
    text <یک بهیمه داشت در آخر ببست>
    text <او به صدر صفه با یاران نشست>
  block
    text <پس مراقب گشت با یاران خویش>
    text <دفتری باشد حضور یار پیش>
  block
    text <دفتر صوفی سواد حرف نیست>
    text <جز دل اسپید همچون برف نیست>
  block
    text <زاد دانشمند آثار قلم>
    text <زاد صوفی چیست آثار قدم>
  block
    text <همچو صیادی سوی اشکار شد>
    text <گام آهو دید و بر آثار شد>
  block
    text <چندگاهش گام آهو در خورست>
    text <بعد از آن خود ناف آهو رهبرست>
  block
    text <چونک شکر گام کرد و ره برید>
    text <لاجرم زان گام در کامی رسید>
  block
    text <رفتن یک منزلی بر بوی ناف>
    text <بهتر از صد منزل گام و طواف>
  block
    text <آن دلی کو مطلع مهتابهاست>
    text <بهر عارف فتحت ابوابهاست>
  block
    text <با تو دیوارست و با ایشان درست>
    text <با تو سنگ و با عزیزان گوهرست>
  block
    text <آنچ تو در آینه بینی عیان>
    text <پیر اندر خشت بیند بیش از آن>
  block
    text <پیر ایشانند کین عالم نبود>
    text <جان ایشان بود در دریای جود>
  block
    text <پیش ازین تن عمرها بگذاشتند>
    text <پیشتر از کشت بر برداشتند>
  block
    text <پیشتر از نقش جان پذرفته‌اند>
    text <پیشتر از بحر درها سفته‌اند>
