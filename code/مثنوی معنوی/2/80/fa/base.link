
text <قصهٔ آن شخص کی اشتر ضالهٔ خود می‌جست و می‌پرسید>
  block
    text <اشتری گم کردی و جستیش چست>
    text <چون بیابی چون ندانی کان تست>
  block
    text <ضاله چه بود ناقهٔ گم کرده‌ای>
    text <از کفت بگریخته در پرده‌ای>
  block
    text <آمده در بار کردن کاروان>
    text <اشتر تو زان میان گشته نهان>
  block
    text <می‌دوی این سو و آن سو خشک‌لب>
    text <کاروان شد دور و نزدیکست شب>
  block
    text <رخت مانده بر زمین در راه خوف>
    text <تو پی اشتر دوان گشته بطوف>
  block
    text <کای مسلمانان که دیدست اشتری>
    text <جسته بیرون بامداد از آخری>
  block
    text <هر که بر گوید نشان از اشترم>
    text <مژدگانی می‌دهم چندین درم>
  block
    text <باز می‌جویی نشان از هر کسی>
    text <ریش خندت می‌کند زین هر خسی>
  block
    text <که اشتری دیدیم می‌رفت این طرف>
    text <اشتری سرخی به سوی آن علف>
  block
    text <آن یکی گوید بریده گوش بود>
    text <وآن دگر گوید جلش منقوش بود>
  block
    text <آن یکی گوید شتر یک چشم بود>
    text <وآن دگر گوید ز گر بی پشم بود>
  block
    text <از برای مژدگانی صد نشان>
    text <از گزافه هر خسی کرده بیان>
