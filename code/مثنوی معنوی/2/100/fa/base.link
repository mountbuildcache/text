
text <کشیدن موش مهار شتر را و معجب  شدن موش در خود>
  block
    text <موشکی در کف مهار اشتری>
    text <در ربود و شد روان او از مری>
  block
    text <اشتر از چستی که با او شد روان>
    text <موش غره شد که هستم پهلوان>
  block
    text <بر شتر زد پرتو اندیشه‌اش>
    text <گفت بنمایم ترا تو باش خوش>
  block
    text <تا بیامد بر لب جوی بزرگ>
    text <کاندرو گشتی زبون پیل سترگ>
  block
    text <موش آنجا ایستاد و خشک گشت>
    text <گفت اشتر ای رفیق کوه و دشت>
  block
    text <این توقف چیست حیرانی چرا>
    text <پا بنه مردانه اندر جو در آ>
  block
    text <تو قلاوزی و پیش‌آهنگ من>
    text <درمیان ره مباش و تن مزن>
  block
    text <گفت این آب شگرفست و عمیق>
    text <من همی‌ترسم ز غرقاب ای رفیق>
  block
    text <گفت اشتر تا ببینم حد آب>
    text <پا درو بنهاد آن اشتر شتاب>
  block
    text <گفت تا زانوست آب ای کور موش>
    text <از چه حیران گشتی و رفتی ز هوش>
  block
    text <گفت مور تست و ما را اژدهاست>
    text <که ز زانو تا به زانو فرقهاست>
  block
    text <گر ترا تا زانو است ای پر هنر>
    text <مر مرا صد گز گذشت از فرق سر>
  block
    text <گفت گستاخی مکن بار دگر>
    text <تا نسوزد جسم و جانت زین شرر>
  block
    text <تو مری با مثل خود موشان بکن>
    text <با شتر مر موش را نبود سخن>
  block
    text <گفت توبه کردم از بهر خدا>
    text <بگذران زین آب مهلک مر مرا>
  block
    text <رحم آمد مر شتر را گفت هین>
    text <برجه و بر کودبان من نشین>
  block
    text <این گذشتن شد مسلم مر مرا>
    text <بگذرانم صد هزاران چون ترا>
  block
    text <چون پیمبر نیستی پس رو به راه>
    text <تا رسی از چاه روزی سوی جاه>
  block
    text <تو رعیت باش چون سلطان نه‌ای>
    text <خود مران چون مرد کشتیبان نه‌ای>
  block
    text <چون نه‌ای کامل دکان تنها مگیر>
    text <دست‌خوش می‌باش تا گردی خمیر>
  block
    text <انصتوا را گوش کن خاموش باش>
    text <چون زبان حق نگشتی گوش باش>
  block
    text <ور بگویی شکل استفسار گو>
    text <با شهنشاهان تو مسکین‌وار گو>
  block
    text <ابتدای کبر و کین از شهوتست>
    text <راسخی شهوتت از عادتست>
  block
    text <چون ز عادت گشت محکم خوی بد>
    text <خشم آید بر کسی کت واکشد>
  block
    text <چونک تو گل‌خوار گشتی هر ک او>
    text <واکشد از گل ترا باشد عدو>
  block
    text <بت‌پرستان چونک گرد بت تنند>
    text <مانعان راه خود را دشمن‌اند>
  block
    text <چونک کرد ابلیس خو با سروری>
    text <دید آدم را حقیر او از خری>
  block
    text <که به از من سروری دیگر بود>
    text <تا که او مسجود چون من کس شود>
  block
    text <سروری زهرست جز آن روح را>
    text <کو بود تریاق‌لانی ز ابتدا>
  block
    text <کوه اگر پر مار شد باکی مدار>
    text <کو بود اندر درون تریاق‌زار>
  block
    text <سروری چون شد دماغت را ندیم>
    text <هر که بشکستت شود خصم قدیم>
  block
    text <چون خلاف خوی تو گوید کسی>
    text <کینه‌ها خیزد ترا با او بسی>
  block
    text <که مرا از خوی من بر می‌کند>
    text <خویش را بر من چو سرور می‌کند>
  block
    text <چون نباشد خوی بد سرکش درو>
    text <کی فروزد از خلاف آتش درو>
  block
    text <با مخالف او مدارایی کند>
    text <در دل او خویش را جایی کند>
  block
    text <زانک خوی بد نگشتست استوار>
    text <مور شهوت شد ز عادت همچو مار>
  block
    text <مار شهوت را بکش در ابتلا>
    text <ورنه اینک گشت مارت اژدها>
  block
    text <لیک هر کس مور بیند مار خویش>
    text <تو ز صاحب‌دل کن استفسار خویش>
  block
    text <تا نشد زر مس نداند من مسم>
    text <تا نشد شه دل نداند مفلسم>
  block
    text <خدمت اکسیر کن مس‌وار تو>
    text <جور می‌کش ای دل از دلدار تو>
  block
    text <کیست دلدار اهل دل نیکو بدان>
    text <که چو روز و شب جهانند از جهان>
  block
    text <عیب کم گو بندهٔ الله را>
    text <متهم کم کن به دزدی شاه را>
