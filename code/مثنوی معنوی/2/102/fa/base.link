
text <تشنیع صوفیان بر آن صوفی کی پیش شیخ بسیار می‌گوید>
  block
    text <صوفیان بر صوفیی شنعه زدند>
    text <پیش شیخ خانقاهی آمدند>
  block
    text <شیخ را گفتند داد جان ما>
    text <تو ازین صوفی بجو ای پیشوا>
  block
    text <گفت آخر چه گله‌ست ای صوفیان>
    text <گفت این صوفی سه خو دارد گران>
  block
    text <در سخن بسیارگو همچون جرس>
    text <در خورش افزون خورد از بیست کس>
  block
    text <ور بخسپد هست چون اصحاب کهف>
    text <صوفیان کردند پیش شیخ زحف>
  block
    text <شیخ رو آورد سوی آن فقیر>
    text <که ز هر حالی که هست اوساط گیر>
  block
    text <در خبر خیر الامور اوساطها>
    text <نافع آمد ز اعتدال اخلاطها>
  block
    text <گر یکی خلطی فزون شد از عرض>
    text <در تن مردم پدید آید مرض>
  block
    text <بر قرین خویش مفزا در صفت>
    text <کان فراق آرد یقین در عاقبت>
  block
    text <نطق موسی بد بر اندازه ولیک>
    text <هم فزون آمد ز گفت یار نیک>
  block
    text <آن فزونی با خضر آمد شقاق>
    text <گفت رو تو مکثری هذا فراق>
  block
    text <موسیا بسیارگویی دور شو>
    text <ور نه با من گنگ باش و کور شو>
  block
    text <ور نرفتی وز ستیزه شسته‌ای>
    text <تو بمعنی رفته‌ای بگسسته‌ای>
  block
    text <چون حدث کردی تو ناگه در نماز>
    text <گویدت سوی طهارت رو بتاز>
  block
    text <ور نرفتی خشک خنبان می‌شوی>
    text <خود نمازت رفت پیشین ای غوی>
  block
    text <رو بر آنها که هم‌جفت توند>
    text <عاشقان و تشنهٔ گفت توند>
  block
    text <پاسبان بر خوابناکان بر فزود>
    text <ماهیان را پاسبان حاجت نبود>
  block
    text <جامه‌پوشان را نظر بر گازرست>
    text <جان عریان را تجلی زیورست>
  block
    text <یا ز عریانان به یکسو باز رو>
    text <یا چو ایشان فارغ از تنجامه شو>
  block
    text <ور نمی‌توانی که کل عریان شوی>
    text <جامه کم کن تا ره اوسط روی>
