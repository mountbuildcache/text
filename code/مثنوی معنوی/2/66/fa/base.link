
text <باز جواب گفتن ابلیس معاویه را>
  block
    text <گفت ابلیسش گشای این عقده‌ها>
    text <من محکم قلب را و نقد را>
  block
    text <امتحان شیر و کلبم کرد حق>
    text <امتحان نقد و قلبم کرد حق>
  block
    text <قلب را من کی سیه‌رو کرده‌ام>
    text <صیرفی‌ام قیمت او کرده‌ام>
  block
    text <نیکوان را رهنمایی می‌کنم>
    text <شاخه‌های خشک را بر می‌کنم>
  block
    text <این علفها می‌نهم از بهر چیست>
    text <تا پدید آید که حیوان جنس کیست>
  block
    text <گرگ از آهو چو زاید کودکی>
    text <هست در گرگیش و آهویی شکی>
  block
    text <تو گیاه و استخوان پیشش بریز>
    text <تا کدامین سو کند او گام تیز>
  block
    text <گر به سوی استخوان آید سگست>
    text <ور گیا خواهد یقین آهو رگست>
  block
    text <قهر و لطفی جفت شد با همدگر>
    text <زاد ازین هر دو جهانی خیر و شر>
  block
    text <تو گیاه و استخوان را عرضه کن>
    text <قوت نفس و قوت جان را عرضه کن>
  block
    text <گر غذای نفس جوید ابترست>
    text <ور غذای روح خواهد سرورست>
  block
    text <گر کند او خدمت تن هست خر>
    text <ور رود در بحر جان یابد گهر>
  block
    text <گرچه این دو مختلف خیر و شرند>
    text <لیک این هر دو به یک کار اندرند>
  block
    text <انبیا طاعات عرضه می‌کنند>
    text <دشمنان شهوات عرضه می‌کنند>
  block
    text <نیک را چون بد کنم یزدان نیم>
    text <داعیم من خالق ایشان نیم>
  block
    text <خوب را من زشت سازم رب نه‌ام>
    text <زشت را و خوب را آیینه‌ام>
  block
    text <سوخت هندو آینه از درد را>
    text <کین سیه‌رو می‌نماید مرد را>
  block
    text <گفت آیینه گناه از من نبود>
    text <جرم او را نه که روی من زدود>
  block
    text <او مرا غماز کرد و راست‌گو>
    text <تا بگویم زشت کو و خوب کو>
  block
    text <من گواهم بر گوا زندان کجاست>
    text <اهل زندان نیستم ایزد گواست>
  block
    text <هر کجا بینم نهال میوه‌دار>
    text <تربیتها می‌کنم من دایه‌وار>
  block
    text <هر کجا بینم درخت تلخ و خشک>
    text <می‌برم من تا رهد از پشک مشک>
  block
    text <خشک گوید باغبان را کای فتی>
    text <مر مرا چه می‌بری سر بی خطا>
  block
    text <باغبان گوید خمش ای زشت‌خو>
    text <بس نباشد خشکی تو جرم تو>
  block
    text <خشک گوید راستم من کژ نیم>
    text <تو چرا بی‌جرم می‌بری پیم>
  block
    text <باغبان گوید اگر مسعودیی>
    text <کاشکی کژ بودیی تر بودیی>
  block
    text <جاذب آب حیاتی گشتیی>
    text <اندر آب زندگی آغشتیی>
  block
    text <تخم تو بد بوده است و اصل تو>
    text <با درخت خوش نبوده وصل تو>
  block
    text <شاخ تلخ ار با خوشی وصلت کند>
    text <آن خوشی اندر نهادش بر زند>
