
text <رجعت به قصهٔ مریض و عیادت پیغامبر علیه السلام>
  block
    text <این عیادت از برای این صله‌ست>
    text <وین صله از صد محبت حامله‌ست>
  block
    text <در عیادت شد رسول بی ندید>
    text <آن صحابی را بحال نزع دید>
  block
    text <چون شوی دور از حضور اولیا>
    text <در حقیقت گشته‌ای دور از خدا>
  block
    text <چون نتیجهٔ هجر همراهان غمست>
    text <کی فراق روی شاهان زان کمست>
  block
    text <سایهٔ شاهان طلب هر دم شتاب>
    text <تا شوی زان سایه بهتر ز آفتاب>
  block
    text <گر سفر داری بدین نیت برو>
    text <ور حضر باشد ازین غافل مشو>
