
text <حکایت مشورت کردن خدای تعالی  در ایجاد خلق>
  block
    text <مشورت می‌رفت در ایجاد خلق>
    text <جانشان در بحر قدرت تا به حلق>
  block
    text <چون ملایک مانع آن می‌شدند>
    text <بر ملایک خفیه خنبک می‌زدند>
  block
    text <مطلع بر نقش هر که هست شد>
    text <پیش از آن کین نفس کل پابست شد>
  block
    text <پیشتر ز افلاک کیوان دیده‌اند>
    text <پیشتر از دانه‌ها نان دیده‌اند>
  block
    text <بی دماغ و دل پر از فکرت بدند>
    text <بی سپاه و جنگ بر نصرت زدند>
  block
    text <آن عیان نسبت بایشان فکرتست>
    text <ورنه خود نسبت بدوران رؤیتست>
  block
    text <فکرت از ماضی و مستقبل بود>
    text <چون ازین دو رست مشکل حل شود>
  block
    text <دیده چون بی‌کیف هر باکیف را>
    text <دیده پیش از کان صحیح و زیف را>
  block
    text <پیشتر از خلقت انگورها>
    text <خورده میها و نموده شورها>
  block
    text <در تموز گرم می‌بینند دی>
    text <در شعاع شمس می‌بینند فی>
  block
    text <در دل انگور می را دیده‌اند>
    text <در فنای محض شی را دیده‌اند>
  block
    text <آسمان در دور ایشان جرعه‌نوش>
    text <آفتاب از جودشان زربفت‌پوش>
  block
    text <چون ازیشان مجتمع بینی دو یار>
    text <هم یکی باشند و هم ششصد هزار>
  block
    text <بر مثال موجها اعدادشان>
    text <در عدد آورده باشد بادشان>
  block
    text <مفترق شد آفتاب جانها>
    text <در درون روزن ابدان ما>
  block
    text <چون نظر در قرص داری خود یکیست>
    text <وانک شد محجوب ابدان در شکیست>
  block
    text <تفرقه در روح حیوانی بود>
    text <نفس واحد روح انسانی بود>
  block
    text <چونک حق رش علیهم نوره>
    text <مفترق هرگز نگردد نور او>
  block
    text <یک زمان بگذار ای همره ملال>
    text <تا بگویم وصف خالی زان جمال>
  block
    text <در بیان ناید جمال حال او>
    text <هر دو عالم چیست عکس خال او>
  block
    text <چونک من از خال خوبش دم زنم>
    text <نطق می‌خواهد که بشکافد تنم>
  block
    text <همچو موری اندرین خرمن خوشم>
    text <تا فزون از خویش باری می‌کشم>
