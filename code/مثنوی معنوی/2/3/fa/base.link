
text <دزدیدن مارگیر ماری را از مارگیری دیگر>
  block
    text <دزدکی از مارگیری مار برد>
    text <ز ابلهی آن را غنیمت می‌شمرد>
  block
    text <وا رهید آن مارگیر از زخم مار>
    text <مار کشت آن دزد او را زار زار>
  block
    text <مارگیرش دید پس بشناختش>
    text <گفت از جان مار من پرداختش>
  block
    text <در دعا می‌خواستی جانم ازو>
    text <کش بیابم مار بستانم ازو>
  block
    text <شکر حق را کان دعا مردود شد>
    text <من زیان پنداشتم آن سود شد>
  block
    text <بس دعاها کان زیانست و هلاک>
    text <وز کرم می‌نشنود یزدان پاک>
