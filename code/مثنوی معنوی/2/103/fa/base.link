
text <عذر گفتن فقیر به شیخ>
  block
    text <پس فقیر آن شیخ را احوال گفت>
    text <عذر را با آن غرامت کرد جفت>
  block
    text <مر سؤال شیخ را داد او جواب>
    text <چون جوابات خضر خوب و صواب>
  block
    text <آن جوابات سؤالات کلیم>
    text <کش خضر بنمود از رب علیم>
  block
    text <گشت مشکلهاش حل وافزون ز یاد>
    text <از پی هر مشکلش مفتاح داد>
  block
    text <از خضر درویش هم میراث داشت>
    text <در جواب شیخ همت بر گماشت>
  block
    text <گفت راه اوسط ارچه حکمتست>
    text <لیک اوسط نیز هم با نسبتست>
  block
    text <آب جو نسبت باشتر هست کم>
    text <لیک باشد موش را آن همچو یم>
  block
    text <هر که را باشد وظیفه چار نان>
    text <دو خورد یا سه خورد هست اوسط آن>
  block
    text <ور خورد هر چار دور از اوسط است>
    text <او اسیر حرص مانند بط است>
  block
    text <هر که او را اشتها ده نان بود>
    text <شش خورد می‌دان که اوسط آن بود>
  block
    text <چون مرا پنجاه نان هست اشتها>
    text <مر ترا شش گرده هم‌دستیم نی>
  block
    text <تو بده رکعت نماز آیی ملول>
    text <من به پانصد در نیایم در نحول>
  block
    text <آن یکی تا کعبه حافی می‌رود>
    text <وین یکی تا مسجد از خود می‌شود>
  block
    text <آن یکی در پاک‌بازی جان بداد>
    text <وین یکی جان کند تا یک نان بداد>
  block
    text <این وسط در با نهایت می‌رود>
    text <که مر آن را اول و آخر بود>
  block
    text <اول و آخر بباید تا در آن>
    text <در تصور گنجد اوسط یا میان>
  block
    text <بی‌نهایت چون ندارد دو طرف>
    text <کی بود او را میانه منصرف>
  block
    text <اول و آخر نشانش کس نداد>
    text <گفت لو کان له البحر مداد>
  block
    text <هفت دریا گر شود کلی مداد>
    text <نیست مر پایان شدن را هیچ امید>
  block
    text <باغ و بیشه گر بود یکسر قلم>
    text <زین سخن هرگز نگردد هیچ کم>
  block
    text <آن همه حبر و قلم فانی شود>
    text <وین حدیث بی‌عدد باقی بود>
  block
    text <حالت من خواب را ماند گهی>
    text <خواب پندارد مر آن را گم‌رهی>
  block
    text <چشم من خفته دلم بیدار دان>
    text <شکل بی‌کار مرا بر کار دان>
  block
    text <گفت پیغامبر که عینای تنام>
    text <لا ینام قلبی عن رب الانام>
  block
    text <چشم تو بیدار و دل خفته بخواب>
    text <چشم من خفته دلم در فتح باب>
  block
    text <مر دلم را پنج حس دیگرست>
    text <حس دل را هر دو عالم منظرست>
  block
    text <تو ز ضعف خود مکن در من نگاه>
    text <بر تو شب بر من همان شب چاشتگاه>
  block
    text <بر تو زندان بر من آن زندان چو باغ>
    text <عین مشغولی مرا گشته فراغ>
  block
    text <پای تو در گل مرا گل گشته گل>
    text <مر ترا ماتم مرا سور و دهل>
  block
    text <در زمینم با تو ساکن در محل>
    text <می‌دوم بر چرخ هفتم چون زحل>
  block
    text <همنشینت من نیم سایهٔ منست>
    text <برتر از اندیشه‌ها پایهٔ منست>
  block
    text <زانک من ز اندیشه‌ها بگذشته‌ام>
    text <خارج اندیشه پویان گشته‌ام>
  block
    text <حاکم اندیشه‌ام محکوم نی>
    text <زانک بنا حاکم آمد بر بنا>
  block
    text <جمله خلقان سخرهٔ اندیشه‌اند>
    text <زان سبب خسته دل و غم‌پیشه‌اند>
  block
    text <قاصدا خود را باندیشه دهم>
    text <چون بخواهم از میانشان بر جهم>
  block
    text <من چو مرغ اوجم اندیشه مگس>
    text <کی بود بر من مگس را دست‌رس>
  block
    text <قاصدا زیر آیم از اوج بلند>
    text <تا شکسته‌پایگان بر من تنند>
  block
    text <چون ملالم گیرد از سفلی صفات>
    text <بر پرم همچون طیور الصافات>
  block
    text <پر من رستست هم از ذات خویش>
    text <بر نچفسانم دو پر من با سریش>
  block
    text <جعفر طیار را پر جاریه‌ست>
    text <جعفر طرار را پر عاریه‌ست>
  block
    text <نزد آنک لم یذق دعویست این>
    text <نزد سکان افق معنیست این>
  block
    text <لاف و دعوی باشد این پیش غراب>
    text <دیگ تی و پر یکی پیش ذباب>
  block
    text <چونک در تو می‌شود لقمه گهر>
    text <تن مزن چندانک بتوانی بخور>
  block
    text <شیخ روزی بهر دفع سؤ ظن>
    text <در لگن قی کرد پر در شد لگن>
  block
    text <گوهر معقول را محسوس کرد>
    text <پیر بینا بهر کم‌عقلی مرد>
  block
    text <چونک در معده شود پاکت پلید>
    text <قفل نه بر خلق و پنهان کن کلید>
  block
    text <هر که در وی لقمه شد نور جلال>
    text <هر چه خواهد تا خورد او را حلال>
