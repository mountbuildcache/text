
text <راست گفتن ابلیس ضمیر خود را به معاویه>
  block
    text <از بن دندان بگفتش بهر آن>
    text <کردمت بیدار می‌دان ای فلان>
  block
    text <تا رسی اندر جماعت در نماز>
    text <از پی پیغامبر دولت‌فراز>
  block
    text <گر نماز از وقت رفتی مر ترا>
    text <این جهان تاریک گشتی بی ضیا>
  block
    text <از غبین و درد رفتی اشکها>
    text <از دو چشم تو مثال مشکها>
  block
    text <ذوق دارد هر کسی در طاعتی>
    text <لاجرم نشکیبد از وی ساعتی>
  block
    text <آن غبین و درد بودی صد نماز>
    text <کو نماز و کو فروغ آن نیاز>
