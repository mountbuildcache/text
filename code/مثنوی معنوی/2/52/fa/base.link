
text <گفتن شیخ ابویزید را کی کعبه منم  گرد من طوافی می‌کن>
  block
    text <سوی مکه شیخ امت بایزید>
    text <از برای حج و عمره می‌دوید>
  block
    text <او به هر شهری که رفتی از نخست>
    text <مر عزیزان را بکردی بازجست>
  block
    text <گرد می‌گشتی که اندر شهر کیست>
    text <کو بر ارکان بصیرت متکیست>
  block
    text <گفت حق اندر سفر هر جا روی>
    text <باید اول طالب مردی شوی>
  block
    text <قصد گنجی کن که این سود و زیان>
    text <در تبع آید تو آن را فرع دان>
  block
    text <هر که کارد قصد گندم باشدش>
    text <کاه خود اندر تبع می‌آیدش>
  block
    text <که بکاری بر نیاید گندمی>
    text <مردمی جو مردمی جو مردمی>
  block
    text <قصد کعبه کن چو وقت حج بود>
    text <چونک رفتی مکه هم دیده شود>
  block
    text <قصد در معراج دید دوست بود>
    text <درتبع عرش و ملایک هم نمود>
