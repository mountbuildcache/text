
text <بسته شدن تقریر معنی حکایت به سبب میل مستمع به استماع ظاهر صورت حکایت>
  block
    text <کی گذارد آنک رشک روشنیست>
    text <تا بگویم آنچ فرض و گفتنیست>
  block
    text <بحر کف پیش آرد و سدی کند>
    text <جر کند وز بعد جر مدی کند>
  block
    text <این زمان بشنو چه مانع شد مگر>
    text <مستمع را رفت دل جای دگر>
  block
    text <خاطرش شد سوی صوفی قنق>
    text <اندر آن سودا فرو شد تا عنق>
  block
    text <لازم آمد باز رفتن زین مقال>
    text <سوی آن افسانه بهر وصف حال>
  block
    text <صوفی آن صورت مپندار ای عزیز>
    text <همچو طفلان تا کی از جوز و مویز>
  block
    text <جسم ما جوز و مویزست ای پسر>
    text <گر تو مردی زین دو چیز اندر گذر>
  block
    text <ور تو اندر نگذری اکرام حق>
    text <بگذراند مر ترا از نه طبق>
  block
    text <بشنو اکنون صورت افسانه را>
    text <لیک هین از که جداکن دانه را>
