
text <قصهٔ تیراندازی و ترسیدن او از سواری کی در بیشه می‌رفت>
  block
    text <یک سواری با سلاح و بس مهیب>
    text <می‌شد اندر بیشه بر اسپی نجیب>
  block
    text <تیراندازی بحکم او را بدید>
    text <پس ز خوف او کمان را در کشید>
  block
    text <تا زند تیری سوارش بانگ زد>
    text <من ضعیفم گرچه زفتستم جسد>
  block
    text <هان و هان منگر تو در زفتی من>
    text <که کمم در وقت جنگ از پیرزن>
  block
    text <گفت رو که نیک گفتی ورنه نیش>
    text <بر تو می‌انداختم از ترس خویش>
  block
    text <بس کسان را کلت پیگار کشت>
    text <بی رجولیت چنان تیغی به مشت>
  block
    text <گر بپوشی تو سلاح رستمان>
    text <رفت جانت چون نباشی مرد آن>
  block
    text <جان سپر کن تیغ بگذار ای پسر>
    text <هر که بی سر بود ازین شه برد سر>
  block
    text <آن سلاحت حیله و مکر توست>
    text <هم ز تو زایید و هم جان تو خست>
  block
    text <چون نکردی هیچ سودی زین حیل>
    text <ترک حیلت کن که پیش آید دول>
  block
    text <چون یکی لحظه نخوردی بر ز فن>
    text <ترک فن گو می‌طلب رب المنن>
  block
    text <چون مبارک نیست بر تو این علوم>
    text <خویشتن گولی کن و بگذر ز شوم>
  block
    text <چون ملایک گو که لا علم لنا>
    text <یا الهی غیر ما علمتنا>
