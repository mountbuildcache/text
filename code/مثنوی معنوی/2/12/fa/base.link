
text <ترسانیدن شخصی زاهدی را کی کم گری تا کور نشوی>
  block
    text <زاهدی را گفت یاری در عمل>
    text <کم گری تا چشم را ناید خلل>
  block
    text <گفت زاهد از دو بیرون نیست حال>
    text <چشم بیند یا نبیند آن جمال>
  block
    text <گر ببیند نور حق خود چه غمست>
    text <در وصال حق دو دیده چه کمست>
  block
    text <ور نخواهد دید حق را گو برو>
    text <این چنین چشم شقی گو کور شو>
  block
    text <غم مخور از دیده کان عیسی تراست>
    text <چپ مرو تا بخشدت دو چشم راست>
  block
    text <عیسی روح تو با تو حاضرست>
    text <نصرت از وی خواه کو خوش ناصرست>
  block
    text <لیک بیگار تن پر استخوان>
    text <بر دل عیسی منه تو هر زمان>
  block
    text <همچو آن ابله که اندر داستان>
    text <ذکر او کردیم بهر راستان>
  block
    text <زندگی تن مجو از عیسی‌ات>
    text <کام فرعونی مخواه از موسی‌ات>
  block
    text <بر دل خود کم نه اندیشهٔ معاش>
    text <عیش کم ناید تو بر درگاه باش>
  block
    text <این بدن خرگاه آمد روح را>
    text <یا مثال کشتیی مر نوح را>
  block
    text <ترک چون باشد بیابد خرگهی>
    text <خاصه چون باشد عزیز درگهی>
