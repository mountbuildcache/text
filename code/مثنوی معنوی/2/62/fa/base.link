
text <بیدار کردن ابلیس معاویه را  کی خیز وقت نمازست>
  block
    text <در خبر آمد که خال مؤمنان>
    text <خفته بد در قصر بر بستر ستان>
  block
    text <قصر را از اندرون در بسته بود>
    text <کز زیارتهای مردم خسته بود>
  block
    text <ناگهان مردی ورا بیدار کرد>
    text <چشم چون بگشاد پنهان گشت مرد>
  block
    text <گفت اندر قصر کس را ره نبود>
    text <کیست کین گستاخی و جرات نمود>
  block
    text <گرد برگشت و طلب کرد آن زمان>
    text <تا بیاید زان نهان گشته نشان>
  block
    text <او پس در مدبری را دید کو>
    text <در پس پرده نهان می‌کرد رو>
  block
    text <گفت هی تو کیستی نام تو چیست>
    text <گفت نامم فاش ابلیس شقیست>
  block
    text <گفت بیدارم چرا کردی بجد>
    text <راست گو با من مگو بر عکس و ضد>
