
text <خاریدن روستایی در تاریکی شیر را بظن آنک گاو اوست>
  block
    text <روستایی گاو در آخر ببست>
    text <شیر گاوش خورد و بر جایش نشست>
  block
    text <روستایی شد در آخر سوی گاو>
    text <گاو را می‌جست شب آن کنج‌کاو>
  block
    text <دست می‌مالید بر اعضای شیر>
    text <پشت و پهلو گاه بالا گاه زیر>
  block
    text <گفت شیر از روشنی افزون شدی>
    text <زهره‌اش بدریدی و دل خون شدی>
  block
    text <این چنین گستاخ زان می‌خاردم>
    text <کو درین شب گاو می‌پنداردم>
  block
    text <حق همی‌گوید که ای مغرور کور>
    text <نه ز نامم پاره پاره گشت طور>
  block
    text <که لو انزلنا کتابا للجبل>
    text <لانصدع ثم انقطع ثم ارتحل>
  block
    text <از من ار کوه احد واقف بدی>
    text <پاره گشتی و دلش پر خون شدی>
  block
    text <از پدر وز مادر این بشنیده‌ای>
    text <لاجرم غافل درین پیچیده‌ای>
  block
    text <گر تو بی‌تقلید ازین واقف شوی>
    text <بی نشان از لطف چون هاتف شوی>
  block
    text <بشنو این قصه پی تهدید را>
    text <تا بدانی آفت تقلید را>
