
text <باقی قصهٔ مهمان آن مسجد مهمان کش و ثبات و صدق او>
  block
    text <آن غریب شهر سربالا طلب>
    text <گفت می‌خسپم درین مسجد بشب>
  block
    text <مسجدا گر کربلای من شوی>
    text <کعبهٔ حاجت‌روای من شوی>
  block
    text <هین مرا بگذار ای بگزیده دار>
    text <تا رسن‌بازی کنم منصوروار>
  block
    text <گر شدیت اندر نصیحت جبرئیل>
    text <می‌نخواهد غوث در آتش خلیل>
  block
    text <جبرئیلا رو که من افروخته>
    text <بهترم چون عود و عنبر سوخته>
  block
    text <جبرئیلا گر چه یاری می‌کنی>
    text <چون برادر پاس داری می‌کنی>
  block
    text <ای برادر من بر آذر چابکم>
    text <من نه آن جانم که گردم بیش و کم>
  block
    text <جان حیوانی فزاید از علف>
    text <آتشی بود و چو هیزم شد تلف>
  block
    text <گر نگشتی هیزم او مثمر بدی>
    text <تا ابد معمور و هم عامر بدی>
  block
    text <باد سوزانت این آتش بدان>
    text <پرتو آتش بود نه عین آن>
  block
    text <عین آتش در اثیر آمد یقین>
    text <پرتو و سایهٔ ویست اندر زمین>
  block
    text <لاجرم پرتو نپاید ز اضطراب>
    text <سوی معدن باز می‌گردد شتاب>
  block
    text <قامت تو بر قرار آمد بساز>
    text <سایه‌ات کوته دمی یکدم دراز>
  block
    text <زانک در پرتو نیابد کس ثبات>
    text <عکسها وا گشت سوی امهات>
  block
    text <هین دهان بر بند فتنه لب گشاد>
    text <خشک آر الله اعلم بالرشاد>
