
text <بازگشتن به قصهٔ دقوقی>
  block
    text <مر علی را در مثالی شیر خواند>
    text <شیر مثل او نباشد گرچه راند>
  block
    text <از مثال و مثل و فرق آن بران>
    text <جانب قصهٔ دقوقی ای جوان>
  block
    text <آنک در فتوی امام خلق بود>
    text <گوی تقوی از فرشته می‌ربود>
  block
    text <آنک اندر سیر مه را مات کرد>
    text <هم ز دین‌داری او دین رشک خورد>
  block
    text <با چنین تقوی و اوراد و قیام>
    text <طالب خاصان حق بودی مدام>
  block
    text <در سفر معظم مرادش آن بدی>
    text <که دمی بر بندهٔ خاصی زدی>
  block
    text <این همی‌گفتی چو می‌رفتی براه>
    text <کن قرین خاصگانم ای اله>
  block
    text <یا رب آنها راکه بشناسد دلم>
    text <بنده و بسته‌میان ومجملم>
  block
    text <و آنک نشناسم تو ای یزدان جان>
    text <بر من محجوبشان کن مهربان>
  block
    text <حضرتش گفتی که ای صدر مهین>
    text <این چه عشقست و چه استسقاست این>
  block
    text <مهر من داری چه می‌جویی دگر>
    text <چون خدا با تست چون جویی بشر>
  block
    text <او بگفتی یا رب ای دانای راز>
    text <تو گشودی در دلم راه نیاز>
  block
    text <درمیان بحر اگر بنشسته‌ام>
    text <طمع در آب سبو هم بسته‌ام>
  block
    text <همچو داودم نود نعجه مراست>
    text <طمع در نعجهٔ حریفم هم بخاست>
  block
    text <حرص اندر عشق تو فخرست و جاه>
    text <حرص اندر غیر تو ننگ و تباه>
  block
    text <شهوت و حرص نران بیشی بود>
    text <و آن حیزان ننگ و بدکیشی بود>
  block
    text <حرص مردان از ره پیشی بود>
    text <در مخنث حرص سوی پس رود>
  block
    text <آن یکی حرص از کمال مردی است>
    text <و آن دگر حرص افتضاح و سردی است>
  block
    text <آه سری هست اینجا بس نهان>
    text <که سوی خضری شود موسی روان>
  block
    text <همچو مستسقی کز آبش سیر نیست>
    text <بر هر آنچ یافتی بالله مه‌ایست>
  block
    text <بی نهایت حضرتست این بارگاه>
    text <صدر را بگذار صدر تست راه>
