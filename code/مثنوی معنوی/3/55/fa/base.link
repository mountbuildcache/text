
text <دویدن گاو در خانهٔ آن دعا کننده بالحاح قال النبی صلی الله علیه وسلم ان الله یحب الملحین فی الدعا زیرا عین خواست از حق تعالی و الحاح خواهنده را به است از آنچ  می‌خواهد آن را ازو>
  block
    text <تا که روزی ناگهان در چاشتگاه>
    text <این دعا می‌کرد با زاری و آه>
  block
    text <ناگهان در خانه‌اش گاوی دوید>
    text <شاخ زد بشکست دربند و کلید>
  block
    text <گاو گستاخ اندر آن خانه بجست>
    text <مرد در جست و قوایمهاش بست>
  block
    text <پس گلوی گاو ببرید آن زمان>
    text <بی توقف بی تامل بی امان>
  block
    text <چون سرش ببرید شد سوی قصاب>
    text <تا اهابش بر کند در دم شتاب>
