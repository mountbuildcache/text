
text <آداب المستمعین والمریدین عند فیض  الحکمة من لسان الشیخ>
  block
    text <بر ملولان این مکرر کردنست>
    text <نزد من عمر مکرر بردنست>
  block
    text <شمع از برق مکرر بر شود>
    text <خاک از تاب مکرر زر شود>
  block
    text <گر هزاران طالب‌اند و یک ملول>
    text <از رسالت باز می‌ماند رسول>
  block
    text <این رسولان ضمیر رازگو>
    text <مستمع خواهند اسرافیل‌خو>
  block
    text <نخوتی دارند و کبری چون شهان>
    text <چاکری خواهند از اهل جهان>
  block
    text <تا ادبهاشان بجاگه ناوری>
    text <از رسالتشان چگونه بر خوری>
  block
    text <کی رسانند آن امانت را بتو>
    text <تا نباشی پیششان راکع دوتو>
  block
    text <هر ادبشان کی همی‌آید پسند>
    text <کامدند ایشان ز ایوان بلند>
  block
    text <نه گدایانند کز هر خدمتی>
    text <از تو دارند ای مزور منتی>
  block
    text <لیک با بی‌رغبتیها ای ضمیر>
    text <صدقهٔ سلطان بیفشان وا مگیر>
  block
    text <اسپ خود را ای رسول آسمان>
    text <در ملولان منگر و اندر جهان>
  block
    text <فرخ آن ترکی که استیزه نهد>
    text <اسپش اندر خندق آتش جهد>
  block
    text <گرم گرداند فرس را آنچنان>
    text <که کند آهنگ اوج آسمان>
  block
    text <چشم را از غیر و غیرت دوخته>
    text <همچو آتش خشک و تر را سوخته>
  block
    text <گر پشیمانی برو عیبی کند>
    text <آتش اول در پشیمانی زند>
  block
    text <خود پشیمانی نروید از عدم>
    text <چون ببیند گرمی صاحب‌قدم>
