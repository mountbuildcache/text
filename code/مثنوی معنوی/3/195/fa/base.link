
text <گفتن شیطان قریش را کی به جنگ احمد آیید کی من یاریها کنم وقبیلهٔ خود را بیاری خوانم و وقت ملاقات صفین گریختن>
  block
    text <همچو شیطان در سپه شد صد یکم>
    text <خواند افسون که اننی جار لکم>
  block
    text <چون قریش از گفت او حاضر شدند>
    text <هر دو لشکر در ملاقان آمدند>
  block
    text <دید شیطان از ملایک اسپهی>
    text <سوی صف مؤمنان اندر رهی>
  block
    text <آن جنودا لم تروها صف زده>
    text <گشت جان او ز بیم آتشکده>
  block
    text <پای خود وا پس کشیده می‌گرفت>
    text <که همی‌بینم سپاهی من شگفت>
  block
    text <ای اخاف الله ما لی منه عون>
    text <اذهبوا انی اری ما لاترون>
  block
    text <گفت حارث ای سراقه شکل هین>
    text <دی چرا تو می‌نگفتی اینچنین>
  block
    text <گفت این دم من همی‌بینم حرب>
    text <گفت می‌بینی جعاشیش عرب>
  block
    text <می‌نبینی غیر این لیک ای تو ننگ>
    text <آن زمان لاف بود این وقت جنگ>
  block
    text <دی همی‌گفتی که پایندان شدم>
    text <که بودتان فتح و نصرت دم‌بدم>
  block
    text <دی زعیم الجیش بودی ای لعین>
    text <وین زمان نامرد و ناچیز و مهین>
  block
    text <تا بخوردیم آن دم تو و آمدیم>
    text <تو بتون رفتی و ما هیزم شدیم>
  block
    text <چونک حارث با سراقه گفت این>
    text <از عتابش خشمگین شد آن لعین>
  block
    text <دست خود خشمین ز دست او کشید>
    text <چون ز گفت اوش درد دل رسید>
  block
    text <سینه‌اش را کوفت شیطان و گریخت>
    text <خون آن بیچارگان زین مکر ریخت>
  block
    text <چونک ویران کرد چندین عالم او>
    text <پس بگفت این بری منکم>
  block
    text <کوفت اندر سینه‌اش انداختش>
    text <پس گریزان شد چو هیبت تاختش>
  block
    text <نفس و شیطان هر دو یک تن بوده‌اند>
    text <در دو صورت خویش را بنموده‌اند>
  block
    text <چون فرشته و عقل کایشان یک بدند>
    text <بهر حکمتهاش دو صورت شدند>
  block
    text <دشمنی داری چنین در سر خویش>
    text <مانع عقلست و خصم جان و کیش>
  block
    text <یکنفس حمله کند چون سوسمار>
    text <پس بسوراخی گریزد در فرار>
  block
    text <در دل او سوراخها دارد کنون>
    text <سر ز هر سوراخ می‌آرد برون>
  block
    text <نام پنهان گشتن دیو از نفوس>
    text <واندر آن سوراخ رفتن شد خنوس>
  block
    text <که خنوسش چون خنوس قنفذست>
    text <چون سر قنفذ ورا آمد شذست>
  block
    text <که خدا آن دیو را خناس خواند>
    text <کو سر آن خارپشتک را بماند>
  block
    text <می نهان گردد سر آن خارپشت>
    text <دم‌بدم از بیم صیاد درشت>
  block
    text <تا چو فرصت یافت سر آرد برون>
    text <زین چنین مکری شود مارش زبون>
  block
    text <گرنه نفس از اندرون راهت زدی>
    text <ره‌زنان را بر تو دستی کی بدی>
  block
    text <زان عوان مقتضی که شهوتست>
    text <دل اسیر حرص و آز و آفتست>
  block
    text <زان عوان سر شدی دزد و تباه>
    text <تا عوانان را به قهر تست راه>
  block
    text <در خبر بشنو تو این پند نکو>
    text <بیم جنبیکم لکم اعدی عدو>
  block
    text <طمطراق این عدو مشنو گریز>
    text <کو چو ابلیسست در لج و ستیز>
  block
    text <بر تو او از بهر دنیا و نبرد>
    text <آن عذاب سرمدی را سهل کرد>
  block
    text <چه عجب گر مرگ را آسان کند>
    text <او ز سحر خویش صد چندان کند>
  block
    text <سحر کاهی را به صنعت که کند>
    text <باز کوهی را چو کاهی می‌تند>
  block
    text <زشتها را نغز گرداند به فن>
    text <نغزها را زشت گرداند به ظن>
  block
    text <کار سحر اینست کو دم می‌زند>
    text <هر نفس قلب حقایق می‌کند>
  block
    text <آدمی را خر نماید ساعتی>
    text <آدمی سازد خری را وآیتی>
  block
    text <این چنین ساحر درون تست و سر>
    text <ان فی الوسواس سحرا مستتر>
  block
    text <اندر آن عالم که هست این سحرها>
    text <ساحران هستند جادویی‌گشا>
  block
    text <اندر آن صحرا که رست این زهر تر>
    text <نیز روییدست تریاق ای پسر>
  block
    text <گویدت تریاق از من جو سپر>
    text <که ز زهرم من به تو نزدیکتر>
  block
    text <گفت او سحرست و ویرانی تو>
    text <گفت من سحرست و دفع سحر او>
