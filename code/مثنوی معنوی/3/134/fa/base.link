
text <جواب انبیا علیهم السلام مر جبریان را>
  block
    text <انبیا گفتند کاری آفرید>
    text <وصفهایی که نتان زان سر کشید>
  block
    text <و آفرید او وصفهای عارضی>
    text <که کسی مبغوض می‌گردد رضی>
  block
    text <سنگ را گویی که زر شو بیهده‌ست>
    text <مس را گویی که زر شو راه هست>
  block
    text <ریگ را گویی که گل شو عاجزست>
    text <خاک را گویی که گل شو جایزست>
  block
    text <رنجها دادست کان را چاره نیست>
    text <آن بمثل لنگی و فطس و عمیست>
  block
    text <رنجها دادست کان را چاره هست>
    text <آن بمثل لقوه و درد سرست>
  block
    text <این دواها ساخت بهر ایتلاف>
    text <نیست این درد و دواها از گزاف>
  block
    text <بلک اغلب رنجها را چاره هست>
    text <چون بجد جویی بیاید آن بدست>
