
text <پیش رفتن دقوقی رحمة الله علیه به امامت>
  block
    text <این سخن پایان ندارد تیز دو>
    text <هین نماز آمد دقوقی پیش رو>
  block
    text <ای یگانه هین دوگانه بر گزار>
    text <تا مزین گردد از تو روزگار>
  block
    text <ای امام چشم‌روشن در صلا>
    text <چشم روشن باید ایدر پیشوا>
  block
    text <در شریعت هست مکروه ای کیا>
    text <در امامت پیش کردن کور را>
  block
    text <گرچه حافظ باشد و چست و فقیه>
    text <چشم‌روشن به وگر باشد سفیه>
  block
    text <کور را پرهیز نبود از قذر>
    text <چشم باشد اصل پرهیز و حذر>
  block
    text <او پلیدی را نبیند در عبور>
    text <هیچ مؤمن را مبادا چشم کور>
  block
    text <کور ظاهر در نجاسهٔ ظاهرست>
    text <کور باطن در نجاسات سرست>
  block
    text <این نجاسهٔ ظاهر از آبی رود>
    text <آن نجاسهٔ باطن افزون می‌شود>
  block
    text <جز به آب چشم نتوان شستن آن>
    text <چون نجاسات بواطن شد عیان>
  block
    text <چون نجس خواندست کافر را خدا>
    text <آن نجاست نیست بر ظاهر ورا>
  block
    text <ظاهر کافر ملوث نیست زین>
    text <آن نجاست هست در اخلاق و دین>
  block
    text <این نجاست بویش آید بیست گام>
    text <و آن نجاست بویش از ری تا بشام>
  block
    text <بلک بویش آسمانها بر رود>
    text <بر دماغ حور و رضوان بر شود>
  block
    text <اینچ می‌گویم به قدر فهم تست>
    text <مردم اندر حسرت فهم درست>
  block
    text <فهم آبست و وجود تن سبو>
    text <چون سبو بشکست ریزد آب ازو>
  block
    text <این سبو را پنج سوراخست ژرف>
    text <اندرو نه آب ماند خود نه برف>
  block
    text <امر غضوا غضة ابصارکم>
    text <هم شنیدی راست ننهادی تو سم>
  block
    text <از دهانت نطق فهمت را برد>
    text <گوش چون ریگست فهمت را خورد>
  block
    text <همچنین سوراخهای دیگرت>
    text <می‌کشاند آب فهم مضمرت>
  block
    text <گر ز دریا آب را بیرون کنی>
    text <بی عوض آن بحر را هامون کنی>
  block
    text <بیگهست ار نه بگویم حال را>
    text <مدخل اعواض را و ابدال را>
  block
    text <کان عوضها و آن بدلها بحر را>
    text <از کجا آید ز بعد خرجها>
  block
    text <صد هزاران جانور زو می‌خورند>
    text <ابرها هم از برونش می‌برند>
  block
    text <باز دریا آن عوضها می‌کشد>
    text <از کجا دانند اصحاب رشد>
  block
    text <قصه‌ها آغاز کردیم از شتاب>
    text <ماند بی مخلص درون این کتاب>
  block
    text <ای ضیاء الحق حسام الدین راد>
    text <که فلک و ارکان چو تو شاهی نزاد>
  block
    text <تو بنادر آمدی در جان و دل>
    text <ای دل و جان از قدوم تو خجل>
  block
    text <چند کردم مدح قوم ما مضی>
    text <قصد من زانها تو بودی ز اقتضا>
  block
    text <خانهٔ خود را شناسد خود دعا>
    text <تو بنام هر که خواهی کن ثنا>
  block
    text <بهر کتمان مدیح از نا محل>
    text <حق نهادست این حکایات و مثل>
  block
    text <گر چه آن مدح از تو هم آمد خجل>
    text <لیک بپذیرد خدا جهد المقل>
  block
    text <حق پذیرد کسره‌ای دارد معاف>
    text <کز دو دیدهٔ کور دو قطره کفاف>
  block
    text <مرغ و ماهی داند آن ابهام را>
    text <که ستودم مجمل این خوش‌نام را>
  block
    text <تا برو آه حسودان کم وزد>
    text <تا خیالش را به دندان کم گزد>
  block
    text <خود خیالش را کجا یابد حسود>
    text <در وثاق موش طوطی کی غنود>
  block
    text <آن خیال او بود از احتیال>
    text <موی ابروی ویست آن نه هلال>
  block
    text <مدح تو گویم برون از پنج و هفت>
    text <بر نویس اکنون دقوقی پیش رفت>
