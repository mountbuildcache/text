
text <گواهی دادن دست و پا و زبان بر سر  ظالم هم در دنیا>
  block
    text <پس همینجا دست و پایت در گزند>
    text <بر ضمیر تو گواهی می‌دهند>
  block
    text <چون موکل می‌شود برتو ضمیر>
    text <که بگو تو اعتقادت وا مگیر>
  block
    text <خاصه در هنگام خشم و گفت و گو>
    text <می‌کند ظاهر سرت را مو بمو>
  block
    text <چون موکل می‌شود ظلم و جفا>
    text <که هویدا کن مرا ای دست و پا>
  block
    text <چون همی‌گیرد گواه سر لگام>
    text <خاصه وقت جوش و خشم و انتقام>
  block
    text <پس همان کس کین موکل می‌کند>
    text <تا لوای راز بر صحرا زند>
  block
    text <پس موکلهای دیگر روز حشر>
    text <هم تواند آفرید از بهر نشر>
  block
    text <ای بده دست آمده در ظلم و کین>
    text <گوهرت پیداست حاجت نیست این>
  block
    text <نیست حاجت شهره گشتن در گزند>
    text <بر ضمیر آتشینت واقف‌اند>
  block
    text <نفس تو هر دم بر آرد صد شرار>
    text <که ببینیدم منم ز اصحاب نار>
  block
    text <جزو نارم سوی کل خود روم>
    text <من نه نورم که سوی حضرت شوم>
  block
    text <همچنان کین ظالم حق ناشناس>
    text <بهر گاوی کرد چندین التباس>
  block
    text <او ازو صد گاو برد و صد شتر>
    text <نفس اینست ای پدر از وی ببر>
  block
    text <نیز روزی با خدا زاری نکرد>
    text <یا ربی نامد ازو روزی بدرد>
  block
    text <کای خدا خصم مرا خشنود کن>
    text <گر منش کردم زیان تو سود کن>
  block
    text <گر خطا کشتم دیت بر عاقله‌ست>
    text <عاقلهٔ جانم تو بودی از الست>
  block
    text <سنگ می‌ندهد به استغفار در>
    text <این بود انصاف نفس ای جان حر>
