
text <بازگشتن به قصهٔ دقوقی>
  block
    text <آن دقوقی رحمة الله علیه>
    text <گفت سافرت مدی فی خافقیه>
  block
    text <سال و مه رفتم سفر از عشق ماه>
    text <بی‌خبر از راه حیران در اله>
  block
    text <پا برهنه می‌روی بر خار و سنگ>
    text <گفت من حیرانم و بی خویش و دنگ>
  block
    text <تو مبین این پایها را بر زمین>
    text <زانک بر دل می‌رود عاشق یقین>
  block
    text <از ره و منزل ز کوتاه و دراز>
    text <دل چه داند کوست مست دل‌نواز>
  block
    text <آن دراز و کوته اوصاف تنست>
    text <رفتن ارواح دیگر رفتنست>
  block
    text <تو سفرکردی ز نطفه تا بعقل>
    text <نه بگامی بود نه منزل نه نقل>
  block
    text <سیر جان بی چون بود در دور و دیر>
    text <جسم ما از جان بیاموزید سیر>
  block
    text <سیر جسمانه رها کرد او کنون>
    text <می‌رود بی‌چون نهان در شکل چون>
  block
    text <گفت روزی می‌شدم مشتاق‌وار>
    text <تا ببینم در بشر انوار یار>
  block
    text <تا ببینم قلزمی در قطره‌ای>
    text <آفتابی درج اندر ذره‌ای>
  block
    text <چون رسیدم سوی یک ساحل بگام>
    text <بود بیگه گشته روز و وقت شام>
