
text <رفتن مادران کودکان به عیادت اوستاد>
  block
    text <بامدادان آمدند آن مادران>
    text <خفته استا همچو بیمار گران>
  block
    text <هم عرق کرده ز بسیاری لحاف>
    text <سر ببسته رو کشیده در سجاف>
  block
    text <آه آهی می‌کند آهسته او>
    text <جملگان گشتند هم لا حول‌گو>
  block
    text <خیر باشد اوستاد این درد سر>
    text <جان تو ما را نبودست زین خبر>
  block
    text <گفت من هم بی‌خبر بودم ازین>
    text <آگهم مادر غران کردند هین>
  block
    text <من بدم غافل بشغل قال و قیل>
    text <بود در باطن چنین رنجی ثقیل>
  block
    text <چون بجد مشغول باشد آدمی>
    text <او ز دید رنج خود باشد عمی>
  block
    text <از زنان مصر یوسف شد سمر>
    text <که ز مشغولی بشد زیشان خبر>
  block
    text <پاره پاره کرده ساعدهای خویش>
    text <روح واله که نه پس بیند نه پیش>
  block
    text <ای بسا مرد شجاع اندر حراب>
    text <که ببرد دست یا پایش ضراب>
  block
    text <او همان دست آورد در گیر و دار>
    text <بر گمان آنک هست او بر قرار>
  block
    text <خود ببیند دست رفته در ضرر>
    text <خون ازو بسیار رفته بی‌خبر>
