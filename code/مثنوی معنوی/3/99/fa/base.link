
text <بیان اشارت سلام سوی دست راست در قیامت از هیبت محاسبه حق از انبیا استعانت  و شفاعت خواستن>
  block
    text <انبیا گویند روز چاره رفت>
    text <چاره آنجا بود و دست‌افزار زفت>
  block
    text <مرغ بی‌هنگامی ای بدبخت رو>
    text <ترک ما گو خون ما اندر مشو>
  block
    text <رو بگرداند به سوی دست چپ>
    text <در تبار و خویش گویندش که خپ>
  block
    text <هین جواب خویش گو با کردگار>
    text <ما کییم ای خواجه دست از ما بدار>
  block
    text <نه ازین سو نه از آن سو چاره شد>
    text <جان آن بیچاره‌دل صد پاره شد>
  block
    text <از همه نومید شد مسکین کیا>
    text <پس برآرد هر دو دست اندر دعا>
  block
    text <کز همه نومید گشتم ای خدا>
    text <اول و آخر توی و منتها>
  block
    text <در نماز این خوش اشارتها ببین>
    text <تا بدانی کین بخواهد شد یقین>
  block
    text <بچه بیرون آر از بیضه نماز>
    text <سر مزن چون مرغ بی تعظیم و ساز>
