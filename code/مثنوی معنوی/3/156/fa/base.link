
text <وحی آمدن از حق تعالی به موسی کی بیاموزش چیزی کی استدعا کند یا بعضی از آن>
  block
    text <گفت یزدان تو بده بایست او>
    text <برگشا در اختیار آن دست او>
  block
    text <اختیار آمد عبادت را نمک>
    text <ورنه می‌گردد بناخواه این فلک>
  block
    text <گردش او را نه اجر و نه عقاب>
    text <که اختیار آمد هنر وقت حساب>
  block
    text <جمله عالم خود مسبح آمدند>
    text <نیست آن تسبیح جبری مزدمند>
  block
    text <تیغ در دستش نه از عجزش بکن>
    text <تا که غازی گردد او یا راه‌زن>
  block
    text <زانک کرمنا شد آدم ز اختیار>
    text <نیم زنبور عسل شد نیم مار>
  block
    text <مومنان کان عسل زنبوروار>
    text <کافران خود کان زهری همچو مار>
  block
    text <زانک مؤمن خورد بگزیده نبات>
    text <تا چو نحلی گشت ریق او حیات>
  block
    text <باز کافر خورد شربت از صدید>
    text <هم ز قوتش زهر شد در وی پدید>
  block
    text <اهل الهام خدا عین الحیات>
    text <اهل تسویل هوا سم الممات>
  block
    text <در جهان این مدح و شاباش و زهی>
    text <ز اختیارست و حفاظ آگهی>
  block
    text <جمله رندان چونک در زندان بوند>
    text <متقی و زاهد و حق‌خوان شوند>
  block
    text <چونک قدرت رفت کاسد شد عمل>
    text <هین که تا سرمایه نستاند اجل>
  block
    text <قدرتت سرمایهٔ سودست هین>
    text <وقت قدرت را نگه دار و ببین>
  block
    text <آدمی بر خنگ کرمنا سوار>
    text <در کف درکش عنان اختیار>
  block
    text <باز موسی داد پند او را بمهر>
    text <که مرادت زرد خواهد کرد چهر>
  block
    text <ترک این سودا بگو وز حق بترس>
    text <دیو دادستت برای مکر درس>
