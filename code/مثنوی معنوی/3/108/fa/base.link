
text <تضرع آن شخص از داوری داود علیه السلام>
  block
    text <سجده کرد و گفت کای دانای سوز>
    text <در دل داود انداز آن فروز>
  block
    text <در دلش نه آنچ تو اندر دلم>
    text <اندر افکندی براز ای مفضلم>
  block
    text <این بگفت و گریه در شد های های>
    text <تا دل داود بیرون شد ز جای>
  block
    text <گفت هین امروز ای خواهان گاو>
    text <مهلتم ده وین دعاوی را مکاو>
  block
    text <تا روم من سوی خلوت در نماز>
    text <پرسم این احوال از دانای راز>
  block
    text <خوی دارم در نماز این التفات>
    text <معنی قرة عینی فی الصلوة>
  block
    text <روزن جانم گشادست از صفا>
    text <می‌رسد بی واسطه نامهٔ خدا>
  block
    text <نامه و باران و نور از روزنم>
    text <می‌فتد در خانه‌ام از معدنم>
  block
    text <دوزخست آن خانه کان بی روزنست>
    text <اصل دین ای بنده روزن کردنست>
  block
    text <تیشهٔ هر بیشه‌ای کم زن بیا>
    text <تیشه زن در کندن روزن هلا>
  block
    text <یا نمی‌دانی که نور آفتاب>
    text <عکس خورشید برونست از حجاب>
  block
    text <نور این دانی که حیوان دید هم>
    text <پس چه کرمنا بود بر آدمم>
  block
    text <من چو خورشیدم درون نور غرق>
    text <می‌ندانم کرد خویش از نور فرق>
  block
    text <رفتنم سوی نماز و آن خلا>
    text <بهر تعلیمست ره مر خلق را>
  block
    text <کژ نهم تا راست گردد این جهان>
    text <حرب خدعه این بود ای پهلوان>
  block
    text <نیست دستوری و گر نه ریختی>
    text <گرد از دریای راز انگیختی>
  block
    text <همچنین داود می‌گفت این نسق>
    text <خواست گشتن عقل خلقان محترق>
  block
    text <پس گریبانش کشید از پس یکی>
    text <که ندارم در یکیی‌اش شکی>
  block
    text <با خود آمد گفت را کوتاه کرد>
    text <لب ببست و عزم خلوتگاه کرد>
