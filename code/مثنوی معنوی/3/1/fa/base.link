
text <سر آغاز>
  block
    text <ای ضیاء الحق حسام الدین بیار>
    text <این سوم دفتر که سنت شد سه بار>
  block
    text <بر گشا گنجینهٔ اسرار را>
    text <در سوم دفتر بهل اعذار را>
  block
    text <قوتت از قوت حق می‌زهد>
    text <نه از عروقی کز حرارت می‌جهد>
  block
    text <این چراغ شمس کو روشن بود>
    text <نه از فتیل و پنبه و روغن بود>
  block
    text <سقف گردون کو چنین دایم بود>
    text <نه از طناب و استنی قایم بود>
  block
    text <قوت جبریل از مطبخ نبود>
    text <بود از دیدار خلاق وجود>
  block
    text <همچنان این قوت ابدال حق>
    text <هم ز حق دان نه از طعام و از طبق>
  block
    text <جسمشان را هم ز نور اسرشته‌اند>
    text <تا ز روح و از ملک بگذشته‌اند>
  block
    text <چونک موصوفی باوصاف جلیل>
    text <ز آتش امراض بگذر چون خلیل>
  block
    text <گردد آتش بر تو هم برد و سلام>
    text <ای عناصر مر مزاجت را غلام>
  block
    text <هر مزاجی را عناصر مایه‌است>
    text <وین مزاجت برتر از هر پایه است>
  block
    text <این مزاجت از جهان منبسط>
    text <وصف وحدت را کنون شد ملتقط>
  block
    text <ای دریغا عرصهٔ افهام خلق>
    text <سخت تنگ آمد ندارد خلق حلق>
  block
    text <ای ضیاء الحق بحذق رای تو>
    text <حلق بخشد سنگ را حلوای تو>
  block
    text <کوه طور اندر تجلی حلق یافت>
    text <تا که می نوشید و می را بر نتافت>
  block
    text <صار دکا منه وانشق الجبل>
    text <هل رایتم من جبل رقص الجمل>
  block
    text <لقمه‌بخشی آید از هر کس به کس>
    text <حلق‌بخشی کار یزدانست و بس>
  block
    text <حلق بخشد جسم را و روح را>
    text <حلق بخشد بهر هر عضوت جدا>
  block
    text <این گهی بخشد که اجلالی شوی>
    text <وز دغا و از دغل خالی شوی>
  block
    text <تا نگویی سر سلطان را به کس>
    text <تا نریزی قند را پیش مگس>
  block
    text <گوش آنکس نوشد اسرار جلال>
    text <کو چو سوسن صدزبان افتاد و لال>
  block
    text <حلق بخشد خاک را لطف خدا>
    text <تا خورد آب و بروید صد گیا>
  block
    text <باز خاکی را ببخشد حلق و لب>
    text <تا گیاهش را خورد اندر طلب>
  block
    text <چون گیاهش خورد حیوان گشت زفت>
    text <گشت حیوان لقمهٔ انسان و رفت>
  block
    text <باز خاک آمد شد اکال بشر>
    text <چون جدا شد از بشر روح و بصر>
  block
    text <ذره‌ها دیدم دهانشان جمله باز>
    text <گر بگویم خوردشان گردد دراز>
  block
    text <برگها را برگ از انعام او>
    text <دایگان را دایه لطف عام او>
  block
    text <رزقها را رزقها او می‌دهد>
    text <زانک گندم بی غذایی چون زهد>
  block
    text <نیست شرح این سخن را منتهی>
    text <پاره‌ای گفتم بدانی پاره‌ها>
  block
    text <جمله عالم آکل و ماکول دان>
    text <باقیان را مقبل و مقبول دان>
  block
    text <این جهان و ساکنانش منتشر>
    text <وان جهان و سالکانش مستمر>
  block
    text <این جهان و عاشقانش منقطع>
    text <اهل آن عالم مخلد مجتمع>
  block
    text <پس کریم آنست کو خود را دهد>
    text <آب حیوانی که ماند تا ابد>
  block
    text <باقیات الصالحات آمد کریم>
    text <رسته از صد آفت و اخطار و بیم>
  block
    text <گر هزارانند یک کس بیش نیست>
    text <چون خیالاتی عدد اندیش نیست>
  block
    text <آکل و ماکول را حلقست و نای>
    text <غالب و مغلوب را عقلست و رای>
  block
    text <حلق بخشید او عصای عدل را>
    text <خورد آن چندان عصا و حبل را>
  block
    text <واندرو افزون نشد زان جمله اکل>
    text <زانک حیوانی نبودش اکل و شکل>
  block
    text <مر یقین را چون عصا هم حلق داد>
    text <تا بخورد او هر خیالی را که زاد>
  block
    text <پس معانی را چو اعیان حلقهاست>
    text <رازق حلق معانی هم خداست>
  block
    text <پس ز مه تا ماهی هیچ از خلق نیست>
    text <که بجذب مایه او را حلق نیست>
  block
    text <حلق جان از فکر تن خالی شود>
    text <آنگهان روزیش اجلالی شود>
  block
    text <شرط تبدیل مزاج آمد بدان>
    text <کز مزاج بد بود مرگ بدان>
  block
    text <چون مزاج آدمی گل‌خوار شد>
    text <زرد و بدرنگ و سقیم و خوار شد>
  block
    text <چون مزاج زشت او تبدیل یافت>
    text <رفت زشتی از رخش چون شمع تافت>
  block
    text <دایه‌ای کو طفل شیرآموز را>
    text <تا بنعمت خوش کند پدفوز را>
  block
    text <گر ببندد راه آن پستان برو>
    text <برگشاید راه صد بستان برو>
  block
    text <زانک پستان شد حجاب آن ضعیف>
    text <از هزاران نعمت و خوان و رغیف>
  block
    text <پس حیات ماست موقوف فطام>
    text <اندک اندک جهد کن تم الکلام>
  block
    text <چون جنین بد آدمی بد خون غذا>
    text <از نجس پاکی برد مؤمن کذا>
  block
    text <از فطام خون غذااش شیر شد>
    text <وز فطام شیر لقمه‌گیر شد>
  block
    text <وز فطام لقمه لقمانی شود>
    text <طالب اشکار پنهانی شود>
  block
    text <گر جنین را کس بگفتی در رحم>
    text <هست بیرون عالمی بس منتظم>
  block
    text <یک زمینی خرمی با عرض و طول>
    text <اندرو صد نعمت و چندین اکول>
  block
    text <کوهها و بحرها و دشتها>
    text <بوستانها باغها و کشتها>
  block
    text <آسمانی بس بلند و پر ضیا>
    text <آفتاب و ماهتاب و صد سها>
  block
    text <از جنوب و از شمال و از دبور>
    text <باغها دارد عروسیها و سور>
  block
    text <در صفت ناید عجایبهای آن>
    text <تو درین ظلمت چه‌ای در امتحان>
  block
    text <خون خوری در چارمیخ تنگنا>
    text <در میان حبس و انجاس و عنا>
  block
    text <او بحکم حال خود منکر بدی>
    text <زین رسالت معرض و کافر شدی>
  block
    text <کین محالست و فریبست و غرور>
    text <زانک تصویری ندارد وهم کور>
  block
    text <جنس چیزی چون ندید ادراک او>
    text <نشنود ادراک منکرناک او>
  block
    text <همچنانک خلق عام اندر جهان>
    text <زان جهان ابدال می‌گویندشان>
  block
    text <کین جهان چاهیست بس تاریک و تنگ>
    text <هست بیرون عالمی بی بو و رنگ>
  block
    text <هیچ در گوش کسی زیشان نرفت>
    text <کین طمع آمد حجاب ژرف و زفت>
  block
    text <گوش را بندد طمع از استماع>
    text <چشم را بندد غرض از اطلاع>
  block
    text <همچنانک آن جنین را طمع خون>
    text <کان غذای اوست در اوطان دون>
  block
    text <از حدیث این جهان محجوب کرد>
    text <غیر خون او می‌نداند چاشت خورد>
