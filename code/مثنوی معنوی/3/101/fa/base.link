
text <تصورات مرد حازم>
  block
    text <آنچنانک ناگهان شیری رسید>
    text <مرد را بربود و در بیشه کشید>
  block
    text <او چه اندیشد در آن بردن ببین>
    text <تو همان اندیش ای استاد دین>
  block
    text <می‌کشد شیر قضا در بیشه‌ها>
    text <جان ما مشغول کار و پیشه‌ها>
  block
    text <آنچنانک از فقر می‌ترسند خلق>
    text <زیر آب شور رفته تا به حلق>
  block
    text <گر بترسندی از آن فقرآفرین>
    text <گنجهاشان کشف گشتی در زمین>
  block
    text <جمله‌شان از خوف غم در عین غم>
    text <در پی هستی فتاده در عدم>
