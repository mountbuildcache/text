
text <استدعاء آن مرد از موسی زبان بهایم با طیور>
  block
    text <گفت موسی را یکی مرد جوان>
    text <که بیاموزم زبان جانوران>
  block
    text <تا بود کز بانگ حیوانات و دد>
    text <عبرتی حاصل کنم در دین خود>
  block
    text <چون زبانهای بنی آدم همه>
    text <در پی آبست و نان و دمدمه>
  block
    text <بوک حیوانات را دردی دگر>
    text <باشد از تدبیر هنگام گذر>
  block
    text <گفت موسی رو گذر کن زین هوس>
    text <کین خطر دارد بسی در پیش و پس>
  block
    text <عبرت و بیداری از یزدان طلب>
    text <نه از کتاب و از مقال و حرف و لب>
  block
    text <گرم‌تر شد مرد زان منعش که کرد>
    text <گرم‌تر گردد همی از منع مرد>
  block
    text <گفت ای موسی چو نور تو بتافت>
    text <هر چه چیزی بود چیزی از تو یافت>
  block
    text <مر مرا محروم کردن زین مراد>
    text <لایق لطفت نباشد ای جواد>
  block
    text <این زمان قایم مقام حق توی>
    text <یاس باشد گر مرا مانع شوی>
  block
    text <گفت موسی یا رب این مرد سلیم>
    text <سخره کردستش مگر دیو رجیم>
  block
    text <گر بیاموزم زیان‌کارش بود>
    text <ور نیاموزم دلش بد می‌شود>
  block
    text <گفت ای موسی بیاموزش که ما>
    text <رد نکردیم از کرم هرگز دعا>
  block
    text <گفت یا رب او پشیمانی خورد>
    text <دست خاید جامه‌ها را بر درد>
  block
    text <نیست قدرت هر کسی را سازوار>
    text <عجز بهتر مایهٔ پرهیزکار>
  block
    text <فقر ازین رو فخر آمد جاودان>
    text <که به تقوی ماند دست نارسان>
  block
    text <زان غنا و زان غنی مردود شد>
    text <که ز قدرت صبرها بدرود شد>
  block
    text <آدمی را عجز و فقر آمد امان>
    text <از بلای نفس پر حرص و غمان>
  block
    text <آن غم آمد ز آرزوهای فضول>
    text <که بدان خو کرده است آن صید غول>
  block
    text <آرزوی گل بود گل‌خواره را>
    text <گلشکر نگوارد آن بیچاره را>
