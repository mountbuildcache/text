
text <عقول خلق متفاوتست در اصل فطرت و نزد  معتزله متساویست تفاوت عقول از تحصیل  علم است>
  block
    text <اختلاف عقلها در اصل بود>
    text <بر وفاق سنیان باید شنود>
  block
    text <بر خلاف قول اهل اعتزال>
    text <که عقول از اصل دارند اعتدال>
  block
    text <تجربه و تعلیم بیش و کم کند>
    text <تا یکی را از یکی اعلم کند>
  block
    text <باطلست این زانک رای کودکی>
    text <که ندارد تجربه در مسلکی>
  block
    text <بر دمید اندیشه‌ای زان طفل خرد>
    text <پیر با صد تجربه بویی نبرد>
  block
    text <خود فزون آن به که آن از فطرتست>
    text <تا ز افزونی که جهد و فکرتست>
  block
    text <تو بگو دادهٔ خدا بهتر بود>
    text <یاکه لنگی راهوارانه رود>
