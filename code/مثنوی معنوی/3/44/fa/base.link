
text <فرستادن فرعون به مداین در طلب ساحران>
  block
    text <چونک موسی بازگشت و او بماند>
    text <اهل رای و مشورت را پیش خواند>
  block
    text <آنچنان دیدند کز اطراف مصر>
    text <جمع آردشان شه و صراف مصر>
  block
    text <او بسی مردم فرستاد آن زمان>
    text <هر نواحی بهر جمع جادوان>
  block
    text <هر طرف که ساحری بد نامدار>
    text <کرد پران سوی او ده پیک کار>
  block
    text <دو جوان بودند ساحر مشتهر>
    text <سحر ایشان در دل مه مستمر>
  block
    text <شیر دوشیده ز مه فاش آشکار>
    text <در سفرها رفته بر خمی سوار>
  block
    text <شکل کرباسی نموده ماهتاب>
    text <آن بپیموده فروشیده شتاب>
  block
    text <سیم برده مشتری آگه شده>
    text <دست از حسرت به رخها بر زده>
  block
    text <صد هزاران همچنین در جادوی>
    text <بوده منشی و نبوده چون روی>
  block
    text <چون بدیشان آمد آن پیغام شاه>
    text <کز شما شاهست اکنون چاره‌خواه>
  block
    text <از پی آنک دو درویش آمدند>
    text <بر شه و بر قصر او موکب زدند>
  block
    text <نیست با ایشان بغیر یک عصا>
    text <که همی‌گردد به امرش اژدها>
  block
    text <شاه و لشکر جمله بیچاره شدند>
    text <زین دو کس جمله به افغان آمدند>
  block
    text <چاره‌ای می‌باید اندر ساحری>
    text <تا بود که زین دو ساحر جان بری>
  block
    text <آن دو ساحر را چو این پیغام داد>
    text <ترس و مهری در دل هر دو فتاد>
  block
    text <عرق جنسیت چو جنبیدن گرفت>
    text <سر به زانو بر نهادند از شگفت>
  block
    text <چون دبیرستان صوفی زانوست>
    text <حل مشکل را دو زانو جادوست>
