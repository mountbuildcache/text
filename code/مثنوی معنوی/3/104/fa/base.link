
text <باز شرح کردن حکایت آن طالب روزی حلال بی کسب و رنج در عهد داود علیه السلام  و مستجاب شدن دعای او>
  block
    text <یادم آمد آن حکایت کان فقیر>
    text <روز و شب می‌کرد افغان و نفیر>
  block
    text <وز خدا می‌خواست روزی حلال>
    text <بی شکار و رنج و کسب و انتقال>
  block
    text <پیش ازین گفتیم بعضی حال او>
    text <لیک تعویق آمد و شد پنج‌تو>
  block
    text <هم بگوییمش کجا خواهد گریخت>
    text <چون ز ابر فضل حق حکمت بریخت>
  block
    text <صاحب گاوش بدید و گفت هین>
    text <ای بظلمت گاو من گشته رهین>
  block
    text <هین چراکشتی بگو گاو مرا>
    text <ابله طرار انصاف اندر آ>
  block
    text <گفت من روزی ز حق می‌خواستم>
    text <قبله را از لابه می‌آراستم>
  block
    text <آن دعای کهنه‌ام شد مستجاب>
    text <روزی من بود کشتم نک جواب>
  block
    text <او ز خشم آمد گریبانش گرفت>
    text <چند مشتی زد به رویش ناشکفت>
