
text <اجابت کردن حق تعالی دعای موسی را علیه السلام>
  block
    text <گفت بخشیدم بدو ایمان نعم>
    text <ور تو خواهی این زمان زنده‌ش کنم>
  block
    text <بلک جمله مردگان خاک را>
    text <این زمان زنده کنم بهر ترا>
  block
    text <گفت موسی این جهان مردنست>
    text <آن جهان انگیز کانجا روشنست>
  block
    text <این فناجا چون جهان بود نیست>
    text <بازگشت عاریت بس سود نیست>
  block
    text <رحمتی افشان بر ایشان هم کنون>
    text <در نهان‌خانهٔ لدینا محضرون>
  block
    text <تابدانی که زیان جسم و مال>
    text <سود جان باشد رهاند از وبال>
  block
    text <پس ریاضت را به جان شو مشتری>
    text <چون سپردی تن به خدمت جان بری>
  block
    text <ور ریاضت آیدت بی اختیار>
    text <سر بنه شکرانه ده ای کامیار>
  block
    text <چون حقت داد آن ریاضت شکر کن>
    text <تو نکردی او کشیدت ز امر کن>
