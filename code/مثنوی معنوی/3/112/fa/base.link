
text <عزم کردن داود علیه السلام به خواندن خلق بدان صحرا کی راز آشکارا کند و  حجتها را همه قطع کند>
  block
    text <گفت ای یاران زمان آن رسید>
    text <کان سر مکتوم او گردد پدید>
  block
    text <جمله برخیزید تا بیرون رویم>
    text <تا بر آن سر نهان واقف شویم>
  block
    text <در فلان صحرا درختی هست زفت>
    text <شاخهااش انبه و بسیار و چفت>
  block
    text <سخت راسخ خیمه‌گاه و میخ او>
    text <بوی خون می‌آیدم از بیخ او>
  block
    text <خون شدست اندر بن آن خوش درخت>
    text <خواجه راکشتست این منحوس‌بخت>
  block
    text <تا کنون حلم خدا پوشید آن>
    text <آخر از ناشکری آن قلتبان>
  block
    text <که عیال خواجه را روزی ندید>
    text <نه بنوروز و نه موسمهای عید>
  block
    text <بی‌نوایان را به یک لقمه نجست>
    text <یاد ناورد او ز حقهای نخست>
  block
    text <تا کنون از بهر یک گاو این لعین>
    text <می‌زند فرزند او را در زمین>
  block
    text <او بخود برداشت پرده از گناه>
    text <ورنه می‌پوشید جرمش را اله>
  block
    text <کافر و فاسق درین دور گزند>
    text <پرده خود را بخود بر می‌درند>
  block
    text <ظلم مستورست در اسرار جان>
    text <می‌نهد ظالم بپیش مردمان>
  block
    text <که ببینیدم که دارم شاخها>
    text <گاو دوزخ را ببینید از ملا>
