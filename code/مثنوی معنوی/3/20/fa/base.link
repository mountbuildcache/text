
text <چرب کردن مرد لافی لب و سبلت خود را هر بامداد به پوست دنبه و بیرون آمدن میان  حریفان کی من چنین خورده‌ام و چنان>
  block
    text <پوست دنبه یافت شخصی مستهان>
    text <هر صباحی چرب کردی سبلتان>
  block
    text <در میان منعمان رفتی که من>
    text <لوت چربی خورده‌ام در انجمن>
  block
    text <دست بر سبلت نهادی در نوید>
    text <رمز یعنی سوی سبلت بنگرید>
  block
    text <کین گواه صدق گفتار منست>
    text <وین نشان چرب و شیرین خوردنست>
  block
    text <اشکمش گفتی جواب بی‌طنین>
    text <که اباد الله کید الکاذبین>
  block
    text <لاف تو ما را بر آتش بر نهاد>
    text <کان سبال چرب تو بر کنده باد>
  block
    text <گر نبودی لاف زشتت ای گدا>
    text <یک کریمی رحم افکندی به ما>
  block
    text <ور نمودی عیب و کژ کم باختی>
    text <یک طبیبی داروی او ساختی>
  block
    text <گفت حق که کژ مجنبان گوش و دم>
    text <ینفعن الصادقین صدقهم>
  block
    text <گفت اندر کژ مخسپ ای محتلم>
    text <آنچ داری وا نما و فاستقم>
  block
    text <ور نگویی عیب خود باری خمش>
    text <از نمایش وز دغل خود را مکش>
  block
    text <گر تو نقدی یافتی مگشا دهان>
    text <هست در ره سنگهای امتحان>
  block
    text <سنگهای امتحان را نیز پیش>
    text <امتحانها هست در احوال خویش>
  block
    text <گفت یزدان از ولادت تا بحین>
    text <یفتنون کل عام مرتین>
  block
    text <امتحان در امتحانست ای پدر>
    text <هین به کمتر امتحان خود را مخر>
