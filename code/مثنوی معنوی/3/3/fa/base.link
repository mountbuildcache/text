
text <بقیهٔ قصهٔ متعرضان پیل‌بچگان>
  block
    text <هر دهان را پیل بویی می‌کند>
    text <گرد معدهٔ هر بشر بر می‌تند>
  block
    text <تا کجا یابد کباب پور خویش>
    text <تا نماید انتقام و زور خویش>
  block
    text <گوشتهای بندگان حق خوری>
    text <غیبت ایشان کنی کیفر بری>
  block
    text <هان که بویای دهانتان خالقست>
    text <کی برد جان غیر آن کو صادقست>
  block
    text <وای آن افسوسیی کش بوی‌گیر>
    text <باشد اندر گور منکر یا نکیر>
  block
    text <نه دهان دزدیدن امکان زان مهان>
    text <نه دهان خوش کردن از دارودهان>
  block
    text <آب و روغن نیست مر روپوش را>
    text <راه حیلت نیست عقل و هوش را>
  block
    text <چند کوبد زخمهای گرزشان>
    text <بر سر هر ژاژخا و مرزشان>
  block
    text <گرز عزرائیل را بنگر اثر>
    text <گر نبینی چوب و آهن در صور>
  block
    text <هم بصورت می‌نماید گه گهی>
    text <زان همان رنجور باشد آگهی>
  block
    text <گوید آن رنجور ای یاران من>
    text <چیست این شمشیر بر ساران من>
  block
    text <ما نمی‌بینیم باشد این خیال>
    text <چه خیالست این که این هست ارتحال>
  block
    text <چه خیالست این که این چرخ نگون>
    text <از نهیب این خیالی شد کنون>
  block
    text <گرزها و تیغها محسوس شد>
    text <پیش بیمار و سرش منکوس شد>
  block
    text <او همی‌بیند که آن از بهر اوست>
    text <چشم دشمن بسته زان و چشم دوست>
  block
    text <حرص دنیا رفت و چشمش تیز شد>
    text <چشم او روشن گه خون‌ریز شد>
  block
    text <مرغ بی‌هنگام شد آن چشم او>
    text <از نتیجهٔ کبر او و خشم او>
  block
    text <سر بریدن واجب آید مرغ را>
    text <کو بغیر وقت جنباند درا>
  block
    text <هر زمان نزعیست جزو جانت را>
    text <بنگر اندر نزع جان ایمانت را>
  block
    text <عمر تو مانند همیان زرست>
    text <روز و شب مانند دینار اشمرست>
  block
    text <می‌شمارد می‌دهد زر بی وقوف>
    text <تا که خالی گردد و آید خسوف>
  block
    text <گر ز که بستانی و ننهی بجای>
    text <اندر آید کوه زان دادن ز پای>
  block
    text <پس بنه بر جای هر دم را عوض>
    text <تا ز واسجد واقترب یابی غرض>
  block
    text <در تمامی کارها چندین مکوش>
    text <جز به کاری که بود در دین مکوش>
  block
    text <عاقبت تو رفت خواهی ناتمام>
    text <کارهاات ابتر و نان تو خام>
  block
    text <وان عمارت کردن گور و لحد>
    text <نه به سنگست و به چوب و نه لبد>
  block
    text <بلک خود را در صفا گوری کنی>
    text <در منی او کنی دفن منی>
  block
    text <خاک او گردی و مدفون غمش>
    text <تا دمت یابد مددها از دمش>
  block
    text <گورخانه و قبه‌ها و کنگره>
    text <نبود از اصحاب معنی آن سره>
  block
    text <بنگر اکنون زنده اطلس‌پوش را>
    text <هیچ اطلس دست گیرد هوش را>
  block
    text <در عذاب منکرست آن جان او>
    text <گزدم غم دل دل غمدان او>
  block
    text <از برون بر ظاهرش نقش و نگار>
    text <وز درون ز اندیشه‌ها او زار زار>
  block
    text <و آن یکی بینی در آن دلق کهن>
    text <چون نبات اندیشه و شکر سخن>
