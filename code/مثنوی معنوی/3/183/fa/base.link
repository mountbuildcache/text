
text <منع کردن دوستان او را از رجوع کردن به بخارا وتهدید کردن و لاابالی گفتن او>
  block
    text <گفت او را ناصحی ای بی‌خبر>
    text <عاقبت اندیش اگر داری هنر>
  block
    text <درنگر پس را به عقل و پیش را>
    text <همچو پروانه مسوزان خویش را>
  block
    text <چون بخارا می‌روی دیوانه‌ای>
    text <لایق زنجیر و زندان‌خانه‌ای>
  block
    text <او ز تو آهن همی‌خاید ز خشم>
    text <او همی‌جوید ترا با بیست چشم>
  block
    text <می‌کند او تیز از بهر تو کارد>
    text <او سگ قحطست و تو انبان آرد>
  block
    text <چون رهیدی و خدایت راه داد>
    text <سوی زندان می‌روی چونت فتاد>
  block
    text <بر تو گر ده‌گون موکل آمدی>
    text <عقل بایستی کز ایشان کم زدی>
  block
    text <چون موکل نیست بر تو هیچ‌کس>
    text <از چه بسته گشت بر تو پیش و پس>
  block
    text <عشق پنهان کرده بود او را اسیر>
    text <آن موکل را نمی‌دید آن نذیر>
  block
    text <هر موکل را موکل مختفیست>
    text <ورنه او در بند سگ طبعی ز چیست>
  block
    text <خشم شاه عشق بر جانش نشست>
    text <بر عوانی و سیه‌روییش بست>
  block
    text <می‌زند او را که هین او رابزن>
    text <زان عوانان نهان افغان من>
  block
    text <هرکه بینی در زیانی می‌رود>
    text <گرچه تنها با عوانی می‌رود>
  block
    text <گر ازو واقف بدی افغان زدی>
    text <پیش آن سلطان سلطانان شدی>
  block
    text <ریختی بر سر به پیش شاه خاک>
    text <تا امان دیدی ز دیو سهمناک>
  block
    text <میر دیدی خویش را ای کم ز مور>
    text <زان ندیدی آن موکل را تو کور>
  block
    text <غره گشتی زین دروغین پر و بال>
    text <پر و بالی کو کشد سوی وبال>
  block
    text <پر سبک دارد ره بالا کند>
    text <چون گل‌آلو شد گرانیها کند>
