
text <بوجود آمدن موسی و آمدن عوانان به خانهٔ  عمران و وحی آمدن به مادر موسی کی موسی را در آتش انداز>
  block
    text <خود زن عمران که موسی برده بود>
    text <دامن اندر چید از آن آشوب و دود>
  block
    text <آن زنان قابله در خانه‌ها>
    text <بهر جاسوسی فرستاد آن دغا>
  block
    text <غمز کردندش که اینجا کودکیست>
    text <نامد او میدان که در وهم و شکیست>
  block
    text <اندرین کوچه یکی زیبا زنیست>
    text <کودکی دارد ولیکن پرفنیست>
  block
    text <پس عوانان آمدند او طفل را>
    text <در تنور انداخت از امر خدا>
  block
    text <وحی آمد سوی زن زان با خبر>
    text <که ز اصل آن خلیلست این پسر>
  block
    text <عصمت یا نار کونی باردا>
    text <لا تکون النار حرا شاردا>
  block
    text <زن بوحی انداخت او را در شرر>
    text <بر تن موسی نکرد آتش اثر>
  block
    text <پس عوانان بی مراد آن سو شدند>
    text <باز غمازان کز آن واقف بدند>
  block
    text <با عوانان ماجرا بر داشتند>
    text <پیش فرعون از برای دانگ چند>
  block
    text <کای عوانان باز گردید آن طرف>
    text <نیک نیکو بنگرید اندر غرف>
