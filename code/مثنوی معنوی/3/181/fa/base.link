
text <عزم کردن آن وکیل ازعشق کی رجوع کند  به بخارا لاابالی‌وار>
  block
    text <شمع مریم را بهل افروخته>
    text <که بخارا می‌رود آن سوخته>
  block
    text <سخت بی‌صبر و در آتشدان تیز>
    text <رو سوی صدر جهان می‌کن گریز>
  block
    text <این بخارا منبع دانش بود>
    text <پس بخاراییست هر کنش بود>
  block
    text <پیش شیخی در بخارا اندری>
    text <تا به خواری در بخارا ننگری>
  block
    text <جز به خواری در بخارای دلش>
    text <راه ندهد جزر و مد مشکلش>
  block
    text <ای خنک آن را که ذلت نفسه>
    text <وای آنکس را که یردی رفسه>
  block
    text <فرقت صدر جهان در جان او>
    text <پاره پاره کرده بود ارکان او>
  block
    text <گفت بر خیزم هم‌آنجا واروم>
    text <کافر ار گشتم دگر ره بگروم>
  block
    text <واروم آنجا بیفتم پیش او>
    text <پیش آن صدر نکواندیش او>
  block
    text <گویم افکندم به پیشت جان خویش>
    text <زنده کن یا سر ببر ما را چو میش>
  block
    text <کشته و مرده به پیشت ای قمر>
    text <به که شاه زندگان جای دگر>
  block
    text <آزمودم من هزاران بار بیش>
    text <بی تو شیرین می‌نبینم عیش خویش>
  block
    text <غن لی یا منیتی لحن النشور>
    text <ابرکی یا ناقتی تم السرور>
  block
    text <ابلعی یا ارض دمعی قد کفی>
    text <اشربی یا نفس وردا قد صفا>
  block
    text <عدت یا عیدی الینا مرحبا>
    text <نعم ما روحت یا ریح الصبا>
  block
    text <گفت ای یاران روان گشتم وداع>
    text <سوی آن صدری که میر است و مطاع>
  block
    text <دم‌بدم در سوز بریان می‌شوم>
    text <هرچه بادا باد آنجا می‌روم>
  block
    text <گرچه دل چون سنگ خارا می‌کند>
    text <جان من عزم بخارا می‌کند>
  block
    text <مسکن یارست و شهر شاه من>
    text <پیش عاشق این بود حب الوطن>
