
text <اجتماع اجزای خر عزیر علیه السلام بعد از پوسیدن باذن الله و درهم مرکب شدن پیش چشم عزیر علیه السلام>
  block
    text <هین عزیرا در نگر اندر خرت>
    text <که بپوسیدست و ریزیده برت>
  block
    text <پیش تو گرد آوریم اجزاش را>
    text <آن سر و دم و دو گوش و پاش را>
  block
    text <دست نه و جزو برهم می‌نهد>
    text <پاره‌ها را اجتماعی می‌دهد>
  block
    text <در نگر در صنعت پاره‌زنی>
    text <کو همی‌دوزد کهن بی سوزنی>
  block
    text <ریسمان و سوزنی نه وقت خرز>
    text <آنچنان دوزد که پیدا نیست درز>
  block
    text <چشم بگشا حشر را پیدا ببین>
    text <تا نماند شبهه‌ات در یوم دین>
  block
    text <تا ببینی جامعی‌ام را تمام>
    text <تا نلرزی وقت مردن ز اهتمام>
  block
    text <همچنانک وقت خفتن آمنی>
    text <از فوات جمله حسهای تنی>
  block
    text <بر حواس خود نلرزی وقت خواب>
    text <گرچه می‌گردد پریشان و خراب>
