
text <بیان آنک رسول علیه السلام فرمود ان لله تعالی اولیاء اخفیاء>
  block
    text <قوم دیگر سخت پنهان می‌روند>
    text <شهرهٔ خلقان ظاهر کی شوند>
  block
    text <این همه دارند و چشم هیچ کس>
    text <بر نیفتد بر کیاشان یک نفس>
  block
    text <هم کرامتشان هم ایشان در حرم>
    text <نامشان را نشنوند ابدال هم>
  block
    text <یا نمی‌دانی کرمهای خدا>
    text <کو ترا می‌خواند آن سو که بیا>
  block
    text <شش جهت عالم همه اکرام اوست>
    text <هر طرف که بنگری اعلام اوست>
  block
    text <چون کریمی گویدت آتش در آ>
    text <اندر آ زود و مگو سوزد مرا>
