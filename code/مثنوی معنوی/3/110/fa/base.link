
text <حکم کردن داود بر صاحب گاو کی از سر گاو برخیز و تشنیع صاحب گاو بر داود علیه السلام>
  block
    text <گفت داودش خمش کن رو بهل>
    text <این مسلمان را ز گاوت کن بحل>
  block
    text <چون خدا پوشید بر تو ای جوان>
    text <رو خمش کن حق ستاری بدان>
  block
    text <گفت وا ویلی چه حکمست این چه داد>
    text <از پی من شرع نو خواهی نهاد>
  block
    text <رفته است آوازهٔ عدلت چنان>
    text <که معطر شد زمین و آسمان>
  block
    text <بر سگان کور این استم نرفت>
    text <زین تعدی سنگ و که بشکافت تفت>
  block
    text <همچنین تشنیع می‌زد برملا>
    text <کالصلا هنگام ظلمست الصلا>
