
text <افتادن شغال در خم رنگ و رنگین شدن و دعوی طاوسی کردن میان شغالان>
  block
    text <آن شغالی رفت اندر خم رنگ>
    text <اندر آن خم کرد یک ساعت درنگ>
  block
    text <پس بر آمد پوستش رنگین شده>
    text <که منم طاووس علیین شده>
  block
    text <پشم رنگین رونق خوش یافته>
    text <آفتاب آن رنگها بر تافته>
  block
    text <دید خود را سبز و سرخ و فور و زرد>
    text <خویشتن را بر شغالان عرضه کرد>
  block
    text <جمله گفتند ای شغالک حال چیست>
    text <که ترا در سر نشاطی ملتویست>
  block
    text <از نشاط از ما کرانه کرده‌ای>
    text <این تکبر از کجا آورده‌ای>
  block
    text <یک شغالی پیش او شد کای فلان>
    text <شید کردی یا شدی از خوش‌دلان>
  block
    text <شید کردی تا به منبر بر جهی>
    text <تا ز لاف این خلق را حسرت دهی>
  block
    text <بس بکوشیدی ندیدی گرمیی>
    text <پس ز شید آورده‌ای بی‌شرمیی>
  block
    text <گرمی آن اولیا و انبیاست>
    text <باز بی‌شرمی پناه هر دغاست>
  block
    text <که التفات خلق سوی خود کشند>
    text <که خوشیم و از درون بس ناخوشند>
