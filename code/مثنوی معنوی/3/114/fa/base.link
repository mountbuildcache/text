
text <برون رفتن به سوی آن درخت>
  block
    text <چون برون رفتند سوی آن درخت>
    text <گفت دستش را سپس بندید سخت>
  block
    text <تا گناه و جرم او پیدا کنم>
    text <تا لوای عدل بر صحرا زنم>
  block
    text <گفت ای سگ جد او را کشته‌ای>
    text <تو غلامی خواجه زین رو گشته‌ای>
  block
    text <خواجه را کشتی و بردی مال او>
    text <کرد یزدان آشکارا حال او>
  block
    text <آن زنت او را کنیزک بوده است>
    text <با همین خواجه جفا بنموده است>
  block
    text <هر چه زو زایید ماده یا که نر>
    text <ملک وارث باشد آنها سر بسر>
  block
    text <تو غلامی کسب و کارت ملک اوست>
    text <شرع جستی شرع بستان رو نکوست>
  block
    text <خواجه را کشتی باستم زار زار>
    text <هم برینجا خواجه گویان زینهار>
  block
    text <کارد از اشتاب کردی زیر خاک>
    text <از خیالی که بدیدی سهمناک>
  block
    text <نک سرش با کارد در زیر زمین>
    text <باز کاوید این زمین را همچنین>
  block
    text <نام این سگ هم نبشته کارد بر>
    text <کرد با خواجه چنین مکر و ضرر>
  block
    text <همچنان کردند چون بشکافتند>
    text <در زمین آن کارد و سر را یافتند>
  block
    text <ولوله در خلق افتاد آن زمان>
    text <هر یکی زنار ببرید از میان>
  block
    text <بعد از آن گفتش بیا ای دادخواه>
    text <داد خود بستان بدان روی سیاه>
