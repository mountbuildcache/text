
text <دعاکردن موسی آن شخص را تا بایمان رود از دنیا>
  block
    text <موسی آمد در مناجات آن سحر>
    text <کای خدا ایمان ازو مستان مبر>
  block
    text <پادشاهی کن برو بخشا که او>
    text <سهو کرد و خیره‌رویی و غلو>
  block
    text <گفتمش این علم نه درخورد تست>
    text <دفع پندارید گفتم را و سست>
  block
    text <دست را بر اژدها آنکس زند>
    text <که عصا را دستش اژدرها کند>
  block
    text <سر غیب آن را سزد آموختن>
    text <که ز گفتن لب تواند دوختن>
  block
    text <درخور دریا نشد جز مرغ آب>
    text <فهم کن والله اعلم بالصواب>
  block
    text <او به دریا رفت و مرغ‌آبی نبود>
    text <گشت غرقه دست گیرش ای ودود>
