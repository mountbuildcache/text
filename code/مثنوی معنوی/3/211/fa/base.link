
text <رسیدن بانگ طلسمی نیم‌شب مهمان مسجد را>
  block
    text <بشنو اکنون قصهٔ آن بانگ سخت>
    text <که نرفت از جا بدان آن نیکبخت>
  block
    text <گفت چون ترسم چو هست این طبل عید>
    text <تا دهل ترسد که زخم او را رسید>
  block
    text <ای دهلهای تهی بی قلوب>
    text <قسمتان از عید جان شد زخم چوب>
  block
    text <شد قیامت عید و بی‌دینان دهل>
    text <ما چو اهل عید خندان همچو گل>
  block
    text <بشنو اکنون این دهل چون بانگ زد>
    text <دیگ دولتبا چگونه می‌پزد>
  block
    text <چونک بشنود آن دهل آن مرد دید>
    text <گفت چون ترسد دلم از طبل عید>
  block
    text <گفت با خود هین ملرزان دل کزین>
    text <مرد جان بددلان بی‌یقین>
  block
    text <وقت آن آمد که حیدروار من>
    text <ملک گیرم یا بپردازم بدن>
  block
    text <بر جهید و بانگ بر زد کای کیا>
    text <حاضرم اینک اگر مردی بیا>
  block
    text <در زمان بشکست ز آواز آن طلسم>
    text <زر همی‌ریزید هر سو قسم قسم>
  block
    text <ریخت چند این زر که ترسید آن پسر>
    text <تا نگیرد زر ز پری راه در>
  block
    text <بعد از آن برخاست آن شیر عتید>
    text <تا سحرگه زر به بیرون می‌کشید>
  block
    text <دفن می‌کرد و همی آمد بزر>
    text <با جوال و توبره بار دگر>
  block
    text <گنجها بنهاد آن جانباز از آن>
    text <کوری ترسانی واپس خزان>
  block
    text <این زر ظاهر بخاطر آمدست>
    text <در دل هر کور دور زرپرست>
  block
    text <کودکان اسفالها را بشکنند>
    text <نام زر بنهند و در دامن کنند>
  block
    text <اندر آن بازی چو گویی نام زر>
    text <آن کند در خاطر کودک گذر>
  block
    text <بل زر مضروب ضرب ایزدی>
    text <کو نگردد کاسد آمد سرمدی>
  block
    text <آن زری کین زر از آن زر تاب یافت>
    text <گوهر و تابندگی و آب یافت>
  block
    text <آن زری که دل ازو گردد غنی>
    text <غالب آید بر قمر در روشنی>
  block
    text <شمع بود آن مسجد و پروانه او>
    text <خویشتن در باخت آن پروانه‌خو>
  block
    text <پر بسوخت او را ولیکن ساختش>
    text <بس مبارک آمد آن انداختش>
  block
    text <همچو موسی بود آن مسعودبخت>
    text <کاتشی دید او به سوی آن درخت>
  block
    text <چون عنایتها برو موفور بود>
    text <نار می‌پنداشت و خود آن نور بود>
  block
    text <مرد حق را چون ببینی ای پسر>
    text <تو گمان داری برو نار بشر>
  block
    text <تو ز خود می‌آیی و آن در تو است>
    text <نار و خار ظن باطل این سو است>
  block
    text <او درخت موسی است و پر ضیا>
    text <نور خوان نارش مخوان باری بیا>
  block
    text <نه فطام این جهان ناری نمود>
    text <سالکان رفتند و آن خود نور بود>
  block
    text <پس بدان که شمع دین بر می‌شود>
    text <این نه همچون شمع آتشها بود>
  block
    text <این نماید نور و سوزد یار را>
    text <و آن بصورت نار و گل زوار را>
  block
    text <این چو سازنده ولی سوزنده‌ای>
    text <و آن گه وصلت دل افروزنده‌ای>
  block
    text <شکل شعلهٔ نور پاک سازوار>
    text <حاضران را نور و دوران را چو نار>
