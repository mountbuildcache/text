
text <فسخ عزایم و نقضها جهت با خبر کردن آدمی را از آنک مالک و قاهر اوست و گاه گاه عزم او را فسخ ناکردن و نافذ  داشتن تا طمع او را بر عزم کردن  دارد تا باز عزمش را بشکند  تا تنبیه بر تنبیه بود>
  block
    text <عزمها و قصدها در ماجرا>
    text <گاه گاهی راست می‌آید ترا>
  block
    text <تا به طمع آن دلت نیت کند>
    text <بار دیگر نیتت را بشکند>
  block
    text <ور بکلی بی‌مرادت داشتی>
    text <دل شدی نومید امل کی کاشتی>
  block
    text <ور بکاریدی امل از عوریش>
    text <کی شدی پیدا برو مقهوریش>
  block
    text <عاشقان از بی‌مرادیهای خویش>
    text <باخبر گشتند از مولای خویش>
  block
    text <بی‌مرادی شد قلاوز بهشت>
    text <حفت الجنه شنو ای خوش سرشت>
  block
    text <که مراداتت همه اشکسته‌پاست>
    text <پس کسی باشد که کام او رواست>
  block
    text <پس شدند اشکسته‌اش آن صادقان>
    text <لیک کو خود آن شکست عاشقان>
  block
    text <عاقلان اشکسته‌اش از اضطرار>
    text <عاشقان اشکسته با صد اختیار>
  block
    text <عاقلانش بندگان بندی‌اند>
    text <عاشقانش شکری و قندی‌اند>
  block
    text <ائتیا کرها مهار عاقلان>
    text <ائتیا طوعا بهار بی‌دلان>
