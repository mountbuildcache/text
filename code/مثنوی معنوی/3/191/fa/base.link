
text <ملامت کردن اهل مسجد مهمان عاشق را از شب خفتن در آنجا و تهدید کردن مرورا>
  block
    text <قوم گفتندش که هین اینجا مخسپ>
    text <تا نکوبد جانستانت همچو کسپ>
  block
    text <که غریبی و نمی‌دانی ز حال>
    text <کاندرین جا هر که خفت آمد زوال>
  block
    text <اتفاقی نیست این ما بارها>
    text <دیده‌ایم و جمله اصحاب نهی>
  block
    text <هر که آن مسجد شبی مسکن شدش>
    text <نیم‌شب مرگ هلاهل آمدش>
  block
    text <از یکی ما تابه صد این دیده‌ایم>
    text <نه به تقلید از کسی بشنیده‌ایم>
  block
    text <گفت الدین نصیحه آن رسول>
    text <آن نصیحت در لغت ضد غلول>
  block
    text <این نصیحت راستی در دوستی>
    text <در غلولی خاین و سگ‌پوستی>
  block
    text <بی خیانت این نصیحت از وداد>
    text <می‌نماییمت مگرد از عقل و داد>
