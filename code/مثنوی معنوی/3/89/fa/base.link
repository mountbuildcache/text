
text <نمودن مثال هفت شمع سوی ساحل>
  block
    text <هفت شمع از دور دیدم ناگهان>
    text <اندر آن ساحل شتابیدم بدان>
  block
    text <نور شعلهٔ هر یکی شمعی از آن>
    text <بر شده خوش تا عنان آسمان>
  block
    text <خیره گشتم خیرگی هم خیره گشت>
    text <موج حیرت عقل را از سر گذشت>
  block
    text <این چگونه شمعها افروختست>
    text <کین دو دیدهٔ خلق ازینها دوختست>
  block
    text <خلق جویان چراغی گشته بود>
    text <پیش آن شمعی که بر مه می‌فزود>
  block
    text <چشم‌بندی بد عجب بر دیده‌ها>
    text <بندشان می‌کرد یهدی من یشا>
