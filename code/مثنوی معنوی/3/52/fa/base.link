
text <حکایت>
  block
    text <در صحابه کم بدی حافظ کسی>
    text <گرچه شوقی بود جانشان را بسی>
  block
    text <زانک چون مغزش در آگند و رسید>
    text <پوستها شد بس رقیق و واکفید>
  block
    text <قشر جوز و فستق و بادام هم>
    text <مغز چون آگندشان شد پوست کم>
  block
    text <مغز علم افزود کم شد پوستش>
    text <زانک عاشق را بسوزد دوستش>
  block
    text <وصف مطلوبی چو ضد طالبیست>
    text <وحی و برق نور سوزندهٔ نبیست>
  block
    text <چون تجلی کرد اوصاف قدیم>
    text <پس بسوزد وصف حادث را گلیم>
  block
    text <ربع قرآن هر که را محفوظ بود>
    text <جل فینا از صحابه می‌شنود>
  block
    text <جمع صورت با چنین معنی ژرف>
    text <نیست ممکن جز ز سلطانی شگرف>
  block
    text <در چنین مستی مراعات ادب>
    text <خود نباشد ور بود باشد عجب>
  block
    text <اندر استغنا مراعات نیاز>
    text <جمع ضدینست چون گرد و دراز>
  block
    text <خود عصا معشوق عمیان می‌بود>
    text <کور خود صندوق قرآن می‌بود>
  block
    text <گفت کوران خود صنادیقند پر>
    text <از حروف مصحف و ذکر و نذر>
  block
    text <باز صندوقی پر از قرآن به است>
    text <زانک صندوقی بود خالی بدست>
  block
    text <باز صندوقی که خالی شد ز بار>
    text <به ز صندوقی که پر موشست و مار>
  block
    text <حاصل اندر وصل چون افتاد مرد>
    text <گشت دلاله به پیش مرد سرد>
  block
    text <چون به مطلوبت رسیدی ای ملیح>
    text <شد طلب کاری علم اکنون قبیح>
  block
    text <چون شدی بر بامهای آسمان>
    text <سرد باشد جست وجوی نردبان>
  block
    text <جز برای یاری و تعلیم غیر>
    text <سرد باشد راه خیر از بعد خیر>
  block
    text <آینهٔ روشن که شد صاف و ملی>
    text <جهل باشد بر نهادن صیقلی>
  block
    text <پیش سلطان خوش نشسته در قبول>
    text <زشت باشد جستن نامه و رسول>
