
text <قصهٔ دقوقی رحمة الله علیه و کراماتش>
  block
    text <آن دقوقی داشت خوش دیباجه‌ای>
    text <عاشق و صاحب کرامت خواجه‌ای>
  block
    text <در زمین می‌شد چو مه بر آسمان>
    text <شب‌روان راگشته زو روشن روان>
  block
    text <در مقامی مسکنی کم ساختی>
    text <کم دو روز اندر دهی انداختی>
  block
    text <گفت در یک خانه گر باشم دو روز>
    text <عشق آن مسکن کند در من فروز>
  block
    text <غرة المسکن احاذره انا>
    text <انقلی یا نفس سیری للغنا>
  block
    text <لا اعود خلق قلبی بالمکان>
    text <کی یکون خالصا فی الامتحان>
  block
    text <روز اندر سیر بد شب در نماز>
    text <چشم اندر شاه باز او همچو باز>
  block
    text <منقطع از خلق نه از بد خوی>
    text <منفرد از مرد و زن نه از دوی>
  block
    text <مشفقی خلق و نافع همچو آب>
    text <خوش شفعیی و دعااش مستجاب>
  block
    text <نیک و بد را مهربان و مستقر>
    text <بهتر از مادر شهی‌تر از پدر>
  block
    text <گفت پیغامبر شما را ای مهان>
    text <چون پدر هستم شفیق و مهربان>
  block
    text <زان سبب که جمله اجزای منید>
    text <جزو را از کل چرا بر می‌کنید>
  block
    text <جزو از کل قطع شد بی کار شد>
    text <عضو از تن قطع شد مردار شد>
  block
    text <تا نپیوندد بکل بار دگر>
    text <مرده باشد نبودش از جان خبر>
  block
    text <ور بجنبد نیست آن را خود سند>
    text <عضو نو ببریده هم جنبش کند>
  block
    text <جزو ازین کل گر برد یکسو رود>
    text <این نه آن کلست کو ناقص شود>
  block
    text <قطع و وصل او نیاید در مقال>
    text <چیز ناقص گفته شد بهر مثال>
