
text <سر طلب کردن موسی خضر را علیهماالسلام با کمال نبوت و قربت>
  block
    text <از کلیم حق بیاموز ای کریم>
    text <بین چه می‌گوید ز مشتاقی کلیم>
  block
    text <با چنین جاه و چنین پیغامبری>
    text <طالب خضرم ز خودبینی بری>
  block
    text <موسیا تو قوم خود را هشته‌ای>
    text <در پی نیکوپیی سرگشته‌ای>
  block
    text <کیقبادی رسته از خوف و رجا>
    text <چند گردی چند جویی تا کجا>
  block
    text <آن تو با تست و تو واقف برین>
    text <آسمانا چند پیمایی زمین>
  block
    text <گفت موسی این ملامت کم کنید>
    text <آفتاب و ماه را کم ره زنید>
  block
    text <می‌روم تا مجمع البحرین من>
    text <تا شوم مصحوب سلطان زمن>
  block
    text <اجعل الخضر لامری سببا>
    text <ذاک او امضی و اسری حقبا>
  block
    text <سالها پرم بپر و بالها>
    text <سالها چه بود هزاران سالها>
  block
    text <می‌روم یعنی نمی‌ارزد بدان>
    text <عشق جانان کم مدان از عشق نان>
  block
    text <این سخن پایان ندارد ای عمو>
    text <داستان آن دقوقی را بگو>
