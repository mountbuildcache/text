
text <حکم کردن داود بر صاحب گاو کی جمله مال خود را به وی ده>
  block
    text <بعد از آن داود گفتش کای عنود>
    text <جمله مال خویش او را بخش زود>
  block
    text <ورنه کارت سخت گردد گفتمت>
    text <تا نگردد ظاهر از وی استمت>
  block
    text <خاک بر سر کرد و جامه بر درید>
    text <که بهر دم می‌کنی ظلمی مزید>
  block
    text <یک‌دمی دیگر برین تشنیع راند>
    text <باز داودش به پیش خویش خواند>
  block
    text <گفت چون بختت نبود ای بخت‌کور>
    text <ظلمت آمد اندک اندک در ظهور>
  block
    text <ریده‌ای آنگاه صدر و پیشگاه>
    text <ای دریغ از چون تو خر خاشاک و کاه>
  block
    text <رو که فرزندان تو با جفت تو>
    text <بندگان او شدند افزون مگو>
  block
    text <سنگ بر سینه همی‌زد با دو دست>
    text <می‌دوید از جهل خود بالا و پست>
  block
    text <خلق هم اندر ملامت آمدند>
    text <کز ضمیر کار او غافل بدند>
  block
    text <ظالم از مظلوم کی داند کسی>
    text <کو بود سخرهٔ هوا همچون خسی>
  block
    text <ظالم از مظلوم آنکس پی برد>
    text <کو سر نفس ظلوم خود برد>
  block
    text <ورنه آن ظالم که نفس است از درون>
    text <خصم هر مظلوم باشد از جنون>
  block
    text <سگ هماره حمله بر مسکین کند>
    text <تا تواند زخم بر مسکین زند>
  block
    text <شرم شیران راست نه سگ را بدان>
    text <که نگیرد صید از همسایگان>
  block
    text <عامهٔ مظلوم‌کش ظالم‌پرست>
    text <از کمین سگشان سوی داود جست>
  block
    text <روی در داود کردند آن فریق>
    text <کای نبی مجتبی بر ما شفیق>
  block
    text <این نشاید از تو کین ظلمیست فاش>
    text <قهر کردی بی‌گناهی را بلاش>
