
text <حکایت>
  block
    text <همچنان کاینجا مغول حیله‌دان>
    text <گفت می‌جویم کسی از مصریان>
  block
    text <مصریان را جمع آرید این طرف>
    text <تا در آید آنک می‌باید بکف>
  block
    text <هر که می‌آمد بگفتا نیست این>
    text <هین در آ خواجه در آن گوشه نشین>
  block
    text <تا بدین شیوه همه جمع آمدند>
    text <گردن ایشان بدین حیلت زدند>
  block
    text <شومی آنک سوی بانگ نماز>
    text <داعی الله را نبردندی نیاز>
  block
    text <دعوت مکارشان اندر کشید>
    text <الحذر از مکر شیطان ای رشید>
  block
    text <بانگ درویشان و محتاجان بنوش>
    text <تا نگیرد بانگ محتالیت گوش>
  block
    text <گر گدایان طامع‌اند و زشت‌خو>
    text <در شکم‌خواران تو صاحب‌دل بجو>
  block
    text <در تگ دریا گهر با سنگهاست>
    text <فخرها اندر میان ننگهاست>
  block
    text <پس بجوشیدند اسرائیلیان>
    text <از پگه تا جانب میدان دوان>
  block
    text <چون بحیلتشان به میدان برد او>
    text <روی خود ننمودشان بس تازه‌رو>
  block
    text <کرد دلداری و بخششها بداد>
    text <هم عطا هم وعده‌ها کرد آن قباد>
  block
    text <بعد از آن گفت از برای جانتان>
    text <جمله در میدان بخسپید امشبان>
  block
    text <پاسخش دادند که خدمت کنیم>
    text <گر تو خواهی یک مه اینجا ساکنیم>
