
text <نومید شدن انبیا از قبول و پذیرای منکران قوله حتی اذا استیاس الرسل>
  block
    text <انبیا گفتند با خاطر که چند>
    text <می‌دهیم این را و آن را وعظ و پند>
  block
    text <چند کوبیم آهن سردی ز غی>
    text <در دمیدن در قفض هین تا بکی>
  block
    text <جنبش خلق از قضا و وعده است>
    text <تیزی دندان ز سوز معده است>
  block
    text <نفس اول راند بر نفس دوم>
    text <ماهی از سر گنده باشد نه ز دم>
  block
    text <لیک هم می‌دان و خر می‌ران چو تیر>
    text <چونک بلغ گفت حق شد ناگزیر>
  block
    text <تو نمی‌دانی کزین دو کیستی>
    text <جهد کن چندانک بینی چیستی>
  block
    text <چون نهی بر پشت کشتی بار را>
    text <بر توکل می‌کنی آن کار را>
  block
    text <تو نمی‌دانی که از هر دو کیی>
    text <غرقه‌ای اندر سفر یا ناجیی>
  block
    text <گر بگویی تا ندانم من کیم>
    text <بر نخواهم تاخت در کشتی و یم>
  block
    text <من درین ره ناجیم یا غرقه‌ام>
    text <کشف گردان کز کدامین فرقه‌ام>
  block
    text <من نخواهم رفت این ره با گمان>
    text <بر امید خشک همچون دیگران>
  block
    text <هیچ بازرگانیی ناید ز تو>
    text <زانک در غیبست سر این دو رو>
  block
    text <تاجر ترسنده‌طبع شیشه‌جان>
    text <در طلب نه سود دارد نه زیان>
  block
    text <بل زیان دارد که محرومست و خوار>
    text <نور او یابد که باشد شعله‌خوار>
  block
    text <چونک بر بوکست جمله کارها>
    text <کار دین اولی کزین یابی رها>
  block
    text <نیست دستوری بدینجا قرع باب>
    text <جز امید الله اعلم بالصواب>
