
text <باز شدن آن شمعها هفت درخت>
  block
    text <باز هر یک مرد شد شکل درخت>
    text <چشمم از سبزی ایشان نیکبخت>
  block
    text <زانبهی برگ پیدا نیست شاخ>
    text <برگ هم گم گشته از میوهٔ فراخ>
  block
    text <هر درختی شاخ بر سدره زده>
    text <سدره چه بود از خلا بیرون شده>
  block
    text <بیخ هر یک رفته در قعر زمین>
    text <زیرتر از گاو و ماهی بد یقین>
  block
    text <بیخشان از شاخ خندان‌روی‌تر>
    text <عقل از آن اشکالشان زیر و زبر>
  block
    text <میوه‌ای که بر شکافیدی ز زور>
    text <همچو آب از میوه جستی برق نور>
