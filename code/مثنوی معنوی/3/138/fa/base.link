
text <باز جواب انبیا علیهم السلام>
  block
    text <انبیا گفتند فال زشت و بد>
    text <از میان جانتان دارد مدد>
  block
    text <گر تو جایی خفته باشی با خطر>
    text <اژدها در قصد تو از سوی سر>
  block
    text <مهربانی مر ترا آگاه کرد>
    text <که بجه زود ار نه اژدرهات خورد>
  block
    text <تو بگویی فال بد چون می‌زنی>
    text <فال چه بر جه ببین در روشنی>
  block
    text <از میان فال بد من خود ترا>
    text <می‌رهانم می‌برم سوی سرا>
  block
    text <چون نبی آگه کننده‌ست از نهان>
    text <کو بدید آنچ ندید اهل جهان>
  block
    text <گر طبیبی گویدت غوره مخور>
    text <که چنین رنجی بر آرد شور و شر>
  block
    text <تو بگویی فال بد چون می‌زنی>
    text <پس تو ناصح را مثم می‌کنی>
  block
    text <ور منجم گویدت کامروز هیچ>
    text <آنچنان کاری مکن اندر پسیچ>
  block
    text <صد ره ار بینی دروغ اختری>
    text <یک دوباره راست آید می‌خری>
  block
    text <این نجوم ما نشد هرگز خلاف>
    text <صحتش چون ماند از تو در غلاف>
  block
    text <آن طبیب و آن منجم از گمان>
    text <می‌کنند آگاه و ما خود از عیان>
  block
    text <دود می‌بینیم و آتش از کران>
    text <حمله می‌آرد به سوی منکران>
  block
    text <تو همی‌گویی خمش کن زین مقال>
    text <که زیان ماست قال شوم‌فال>
  block
    text <ای که نصح ناصحان را نشنوی>
    text <فال بد با تست هر جا می‌روی>
  block
    text <افعیی بر پشت تو بر می‌رود>
    text <او ز بامی بیندش آگه کند>
  block
    text <گوییش خاموش غمگینم مکن>
    text <گوید او خوش باش خود رفت آن سخن>
  block
    text <چون زند افعی دهان بر گردنت>
    text <تلخ گردد جمله شادی جستنت>
  block
    text <پس بدو گویی همین بود ای فلان>
    text <چون بندریدی گریبان در فغان>
  block
    text <یا ز بالایم تو سنگی می‌زدی>
    text <تا مرا آن جد نمودی و بدی>
  block
    text <او بگوید زآنک می‌آزرده‌ای>
    text <تو بگویی نیک شادم کرده‌ای>
  block
    text <گفت من کردم جوامردی بپند>
    text <تا رهانم من ترا زین خشک بند>
  block
    text <از لئیمی حق آن نشناختی>
    text <مایهٔ ایذا و طغیان ساختی>
  block
    text <این بود خوی لئیمان دنی>
    text <بد کند با تو چو نیکویی کنی>
  block
    text <نفس را زین صبر می‌کن منحنیش>
    text <که لئیمست و نسازد نیکویش>
  block
    text <با کریمی گر کنی احسان سزد>
    text <مر یکی را او عوض هفصد دهد>
  block
    text <با لئیمی چون کنی قهر و جفا>
    text <بنده‌ای گردد ترا بس با وفا>
  block
    text <کافران کارند در نعمت جفا>
    text <باز در دوزخ نداشان ربنا>
