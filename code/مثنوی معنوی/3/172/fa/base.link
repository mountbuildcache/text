
text <تشبیه نص با قیاس>
  block
    text <نص وحی روح قدسی دان یقین>
    text <وان قیاس عقل جزوی تحت این>
  block
    text <عقل از جان گشت با ادراک و فر>
    text <روح او را کی شود زیر نظر>
  block
    text <لیک جان در عقل تاثیری کند>
    text <زان اثر آن عقل تدبیری کند>
  block
    text <نوح‌وار ار صدقی زد در تو روح>
    text <کو یم و کشتی و کو طوفان نوح>
  block
    text <عقل اثر را روح پندارد ولیک>
    text <نور خور از قرص خور دورست نیک>
  block
    text <زان به قرصی سالکی خرسند شد>
    text <تا ز نورش سوی قرص افکند شد>
  block
    text <زانک این نوری که اندر سافل است>
    text <نیست دایم روز و شب او آفل است>
  block
    text <وانک اندر قرص دارد باش و جا>
    text <غرقهٔ آن نور باشد دایما>
  block
    text <نه سحابش ره زند خود نه غروب>
    text <وا رهید او از فراق سینه کوب>
  block
    text <این‌چنین کس اصلش از افلاک بود>
    text <یا مبدل گشت گر از خاک بود>
  block
    text <زانک خاکی را نباشد تاب آن>
    text <که زند بر وی شعاعش جاودان>
  block
    text <گر زند بر خاک دایم تاب خور>
    text <آنچنان سوزد که ناید زو ثمر>
  block
    text <دایم اندر آب کار ماهی است>
    text <مار را با او کجا همراهی است>
  block
    text <لیک در که مارهای پر فن‌اند>
    text <اندرین یم ماهییها می‌کنند>
  block
    text <مکرشان گر خلق را شیدا کند>
    text <هم ز دریا تاسه‌شان رسوا کند>
  block
    text <واندرین یم ماهیان پر فن‌اند>
    text <مار را از سحر ماهی می‌کنند>
  block
    text <ماهیان قعر دریای جلال>
    text <بحرشان آموخته سحر حلال>
  block
    text <بس محال از تاب ایشان حال شد>
    text <نحس آنجا رفت و نیکوفال شد>
  block
    text <تا قیامت گر بگویم زین کلام>
    text <صد قیامت بگذرد وین ناتمام>
