
text <منع کردن انبیا را از نصیحت کردن و  حجت آوردن جبریانه>
  block
    text <قوم گفتند ای نصوحان بس بود>
    text <اینچ گفتید ار درین ده کس بود>
  block
    text <قفل بر دلهای ما بنهاد حق>
    text <کس نداند برد بر خالق سبق>
  block
    text <نقش ما این کرد آن تصویرگر>
    text <این نخواهد شد بگفت و گو دگر>
  block
    text <سنگ را صد سال گویی لعل شو>
    text <کهنه را صد سال گویی باش نو>
  block
    text <خاک را گویی صفات آب گیر>
    text <آب را گویی عسل شو یا که شیر>
  block
    text <خالق افلاک او و افلاکیان>
    text <خالق آب و تراب و خاکیان>
  block
    text <آسمان را داد دوران و صفا>
    text <آب و گل را تیره رویی و نما>
  block
    text <کی تواند آسمان دردی گزید>
    text <کی تواند آب و گل صفوت خرید>
  block
    text <قسمتی کردست هر یک را رهی>
    text <کی کهی گردد بجهدی چون کهی>
