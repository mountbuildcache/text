
text <حکایت آن دزد کی پرسیدند چه می‌کنی نیم‌شب در بن این دیوار گفت دهل می‌زنم>
  block
    text <این مثل بشنو که شب دزدی عنید>
    text <در بن دیوار حفره می‌برید>
  block
    text <نیم‌بیداری که او رنجور بود>
    text <طقطق آهسته‌اش را می‌شنود>
  block
    text <رفت بر بام و فرو آویخت سر>
    text <گفت او را در چه کاری ای پدر>
  block
    text <خیر باشد نیمشب چه می‌کنی>
    text <تو کیی گفتا دهل‌زن ای سنی>
  block
    text <در چه کاری گفت می‌کوبم دهل>
    text <گفت کو بانگ دهل ای بوسبل>
  block
    text <گفت فردا بشنوی این بانگ را>
    text <نعره یا حسرتا وا ویلتا>
  block
    text <آن دروغست و کژ و بر ساخته>
    text <سر آن کژ را تو هم نشناخته>
