
text <تفسیر این خبر کی مصطفی علیه السلام فرمود لا تفضلونی علی یونس بن متی>
  block
    text <گفت پیغامبر که معراج مرا>
    text <نیست بر معراج یونس اجتبا>
  block
    text <آن من بر چرخ و آن او نشیب>
    text <زانک قرب حق برونست از حساب>
  block
    text <قرب نه بالا نه پستی رفتنست>
    text <قرب حق از حبس هستی رستنست>
  block
    text <نیست را چه جای بالا است و زیر>
    text <نیست را نه زود و نه دورست و دیر>
  block
    text <کارگاه و گنج حق در نیستیست>
    text <غرهٔ هستی چه دانی نیست چیست>
  block
    text <حاصل این اشکست ایشان ای کیا>
    text <می‌نماند هیچ با اشکست ما>
  block
    text <آنچنان شادند در ذل و تلف>
    text <همچو ما در وقت اقبال و شرف>
  block
    text <برگ بی‌برگی همه اقطاع اوست>
    text <فقر و خواریش افتخارست و علوست>
  block
    text <آن یکی گفت ار چنانست آن ندید>
    text <چون بخندید او که ما را بسته دید>
  block
    text <چونک او مبدل شدست و شادیش>
    text <نیست زین زندان و زین آزادیش>
  block
    text <پس به قهر دشمنان چون شاد شد>
    text <چون ازین فتح و ظفر پر باد شد>
  block
    text <شاد شد جانش که بر شیران نر>
    text <یافت آسان نصرت و دست و ظفر>
  block
    text <پس بدانستیم کو آزاد نیست>
    text <جز به دنیا دلخوش و دلشاد نیست>
  block
    text <ورنه چون خندد که اهل آن جهان>
    text <بر بد و نیک‌اند مشفق مهربان>
  block
    text <این بمنگیدند در زیر زبان>
    text <آن اسیران با هم اندر بحث آن>
  block
    text <تا موکل نشنود بر ما جهد>
    text <خود سخن در گوش آن سلطان برد>
