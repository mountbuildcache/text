
text <آمدن آن زن کافر با طفل شیرخواره به نزدیک مصطفی علیه السلام و ناطق شدن عیسی‌وار به معجزات رسول صلی الله علیه و سلم>
  block
    text <هم از آن ده یک زنی از کافران>
    text <سوی پیغامبر دوان شد ز امتحان>
  block
    text <پیش پیغامبر در آمد با خمار>
    text <کودکی دو ماه زن را بر کنار>
  block
    text <گفت کودک سلم الله علیک>
    text <یا رسول الله قد جئنا الیک>
  block
    text <مادرش از خشم گفتش هی خموش>
    text <کیت افکند این شهادت را بگوش>
  block
    text <این کیت آموخت ای طفل صغیر>
    text <که زبانت گشت در طفلی جریر>
  block
    text <گفت حق آموخت آنگه جبرئیل>
    text <در بیان با جبرئیلم من رسیل>
  block
    text <گفت کو گفتا که بالای سرت>
    text <می‌نبینی کن به بالا منظرت>
  block
    text <ایستاده بر سر تو جبرئیل>
    text <مر مرا گشته به صد گونه دلیل>
  block
    text <گفت می‌بینی تو گفتا که بلی>
    text <بر سرت تابان چو بدری کاملی>
  block
    text <می‌بیاموزد مرا وصف رسول>
    text <زان علوم می‌رهاند زین سفول>
  block
    text <پس رسولش گفت ای طفل رضیع>
    text <چیست نامت باز گو و شو مطیع>
  block
    text <گفت نامم پیش حق عبدالعزیز>
    text <عبد عزی پیش این یک مشت حیز>
  block
    text <من ز عزی پاک و بیزار و بری>
    text <حق آنک دادت این پیغامبری>
  block
    text <کودک دو ماهه همچون ماه بدر>
    text <درس بالغ گفته چون اصحاب صدر>
  block
    text <پس حنوط آن دم ز جنت در رسید>
    text <تا دماغ طفل و مادر بو کشید>
  block
    text <هر دو می‌گفتند کز خوف سقوط>
    text <جان سپردن به برین بوی حنوط>
  block
    text <آن کسی را کش معرف حق بود>
    text <جامد و نامیش صد صدق زند>
  block
    text <آنکسی را کش خدا حافظ بود>
    text <مرغ و ماهی مر ورا حارس شود>
