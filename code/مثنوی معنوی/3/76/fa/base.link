
text <حکایت استر پیش شتر کی من بسیار در رو می‌افتم و تو نمی‌افتی الا به نادر>
  block
    text <گفت استر با شتر کای خوش رفیق>
    text <در فراز و شیب و در راه دقیق>
  block
    text <تو نه آیی در سر و خوش می‌روی>
    text <من همی‌آیم بسر در چون غوی>
  block
    text <من همی‌افتم برو در هر دمی>
    text <خواه در خشکی و خواه اندر نمی>
  block
    text <این سبب را باز گو با من که چیست>
    text <تا بدانم من که چون باید بزیست>
  block
    text <گفت چشم من ز تو روشن‌ترست>
    text <بعد از آن هم از بلندی ناظرست>
  block
    text <چون برآیم بر سرکوه بلند>
    text <آخر عقبه ببینم هوشمند>
  block
    text <پس همه پستی و بالایی راه>
    text <دیده‌ام را وا نماید هم اله>
  block
    text <هر قدم من از سر بینش نهم>
    text <از عثار و اوفتادن وا رهم>
  block
    text <تو ببینی پیش خود یک دو سه گام>
    text <دانه بینی و نبینی رنج دام>
  block
    text <یستوی الاعمی لدیکم والبصیر>
    text <فی المقام و النزول والمسیر>
  block
    text <چون جنین را در شکم حق جان دهد>
    text <جذب اجزا در مزاج او نهد>
  block
    text <از خورش او جذب اجزا می‌کند>
    text <تار و پود جسم خود را می‌تند>
  block
    text <تا چهل سالش بجذب جزوها>
    text <حق حریصش کرده باشد در نما>
  block
    text <جذب اجزا روح را تعلیم کرد>
    text <چون نداند جذب اجزا شاه فرد>
  block
    text <جامع این ذره‌ها خورشید بود>
    text <بی غذا اجزات را داند ربود>
  block
    text <آن زمانی که در آیی تو ز خواب>
    text <هوش و حس رفته را خواند شتاب>
  block
    text <تا بدانی کان ازو غایب نشد>
    text <باز آید چون بفرماید که عد>
