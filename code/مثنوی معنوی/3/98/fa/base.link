
text <اقتدا کردن قوم از پس دقوقی>
  block
    text <پیش در شد آن دقوقی در نماز>
    text <قوم همچون اطلس آمد او طراز>
  block
    text <اقتدا کردند آن شاهان قطار>
    text <در پی آن مقتدای نامدار>
  block
    text <چونک با تکبیرها مقرون شدند>
    text <همچو قربان از جهان بیرون شدند>
  block
    text <معنی تکبیر اینست ای امام>
    text <کای خدا پیش تو ما قربان شدیم>
  block
    text <وقت ذبح الله اکبر می‌کنی>
    text <همچنین در ذبح نفس کشتنی>
  block
    text <تن چو اسمعیل و جان همچون خلیل>
    text <کرد جان تکبیر بر جسم نبیل>
  block
    text <گشت کشته تن ز شهوتها و آز>
    text <شد به بسم الله بسمل در نماز>
  block
    text <چون قیامت پیش حق صفها زده>
    text <در حساب و در مناجات آمده>
  block
    text <ایستاده پیش یزدان اشک‌ریز>
    text <بر مثال راست‌خیز رستخیز>
  block
    text <حق همی‌گوید چه آوردی مرا>
    text <اندرین مهلت که دادم من ترا>
  block
    text <عمر خود را در چه پایان برده‌ای>
    text <قوت و قوت در چه فانی کرده‌ای>
  block
    text <گوهر دیده کجا فرسوده‌ای>
    text <پنج حس را در کجا پالوده‌ای>
  block
    text <چشم و هوش و گوش و گوهرهای عرش>
    text <خرج کردی چه خریدی تو ز فرش>
  block
    text <دست و پا دادمت چون بیل و کلند>
    text <من ببخشیدم ز خود آن کی شدند>
  block
    text <همچنین پیغامهای دردگین>
    text <صد هزاران آید از حضرت چنین>
  block
    text <در قیام این کفتها دارد رجوع>
    text <وز خجالت شد دوتا او در رکوع>
  block
    text <قوت استادن از خجلت نماند>
    text <در رکوع از شرم تسبیحی بخواند>
  block
    text <باز فرمان می‌رسد بردار سر>
    text <از رکوع و پاسخ حق بر شمر>
  block
    text <سر بر آرد از رکوع آن شرمسار>
    text <باز اندر رو فتد آن خام‌کار>
  block
    text <باز فرمان آیدش بردار سر>
    text <از سجود و وا ده از کرده خبر>
  block
    text <سر بر آرد او دگر ره شرمسار>
    text <اندر افتد باز در رو همچو مار>
  block
    text <باز گوید سر بر آر و باز گو>
    text <که بخواهم جست از تو مو بمو>
  block
    text <قوت پا ایستادن نبودش>
    text <که خطاب هیبتی بر جان زدش>
  block
    text <پس نشیند قعده زان بار گران>
    text <حضرتش گوید سخن گو با بیان>
  block
    text <نعمتت دادم بگو شکرت چه بود>
    text <دادمت سرمایه هین بنمای سود>
  block
    text <رو بدست راست آرد در سلام>
    text <سوی جان انبیا و آن کرام>
  block
    text <یعنی ای شاهان شفاعت کین لئیم>
    text <سخت در گل ماندش پای و گلیم>
