
text <متهم کردن آن شیخ را با دزدان وبریدن دستش را>
  block
    text <بیست از دزدان بدند آنجا و بیش>
    text <بخش می‌کردند مسروقات خویش>
  block
    text <شحنه را غماز آگه کرده بود>
    text <مردم شحنه بر افتادند زود>
  block
    text <هم بدان‌جا پای چپ و دست راست>
    text <جمله را ببرید و غوغایی بخاست>
  block
    text <دست زاهد هم بریده شد غلط>
    text <پاش را می‌خواست هم کردن سقط>
  block
    text <در زمان آمد سواری بس گزین>
    text <بانگ بر زد بر عوان کای سگ ببین>
  block
    text <این فلان شیخست از ابدال خدا>
    text <دست او را تو چرا کردی جدا>
  block
    text <آن عوان بدرید جامه تیز رفت>
    text <پیش شحنه داد آگاهیش تفت>
  block
    text <شحنه آمد پا برهنه عذرخواه>
    text <که ندانستم خدا بر من گواه>
  block
    text <هین بحل کن مر مرا زین کار زشت>
    text <ای کریم و سرور اهل بهشت>
  block
    text <گفت می‌دانم سبب این نیش را>
    text <می‌شناسم من گناه خویش را>
  block
    text <من شکستم حرمت ایمان او>
    text <پس یمینم برد دادستان او>
  block
    text <من شکستم عهد و دانستم بدست>
    text <تا رسید آن شومی جرات بدست>
  block
    text <دست ما و پای ما و مغز و پوست>
    text <باد ای والی فدای حکم دوست>
  block
    text <قسم من بود این ترا کردم حلال>
    text <تو ندانستی ترا نبود وبال>
  block
    text <و آنک او دانست او فرمان‌رواست>
    text <با خدا سامان پیچیدن کجاست>
  block
    text <ای بسا مرغی پریده دانه‌جو>
    text <که بریده حلق او هم حلق او>
  block
    text <ای بسا مرغی ز معده وز مغص>
    text <بر کنار بام محبوس قفس>
  block
    text <ای بسا ماهی در آب دوردست>
    text <گشته از حرص گلو ماخوذ شست>
  block
    text <ای بسا مستور در پرده بده>
    text <شومی فرج و گلو رسوا شده>
  block
    text <ای بسا قاضی حبر نیک‌خو>
    text <از گلو و رشوتی او زردرو>
  block
    text <بلک در هاروت و ماروت آن شراب>
    text <از عروج چرخشان شد سد باب>
  block
    text <با یزید از بهر این کرد احتراز>
    text <دید در خود کاهلی اندر نماز>
  block
    text <از سبب اندیشه کرد آن ذو لباب>
    text <دید علت خوردن بسیار از آب>
  block
    text <گفت تا سالی نخواهم خورد آب>
    text <آنچنان کرد و خدایش داد تاب>
  block
    text <این کمینه جهد او بد بهر دین>
    text <گشت او سلطان و قطب العارفین>
  block
    text <چون بریده شد برای حلق دست>
    text <مرد زاهد را در شکوی ببست>
  block
    text <شیخ اقطع گشت نامش پیش خلق>
    text <کرد معروفش بدین آفات حلق>
