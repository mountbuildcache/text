
text <قانع شدن آن طالب به تعلیم زبان مرغ خانگی و سگ و اجابت موسی علیه السلام>
  block
    text <گفت باری نطق سگ کو بر درست>
    text <نطق مرغ خانگی کاهل پرست>
  block
    text <گفت موسی هین تو دانی رو رسید>
    text <نطق این هر دو شود بر تو پدید>
  block
    text <بامدادان از برای امتحان>
    text <ایستاد او منتظر بر آستان>
  block
    text <خادمه سفره بیفشاند و فتاد>
    text <پاره‌ای نان بیات آثار زاد>
  block
    text <در ربود آن را خروسی چون گرو>
    text <گفت سگ کردی تو بر ما ظلم رو>
  block
    text <دانهٔ گندم توانی خورد و من>
    text <عاجزم در دانه خوردن در وطن>
  block
    text <گندم و جو را و باقی حبوب>
    text <می‌توانی خورد و من نه ای طروب>
  block
    text <این لب نانی که قسم ماست نان>
    text <می‌ربایی این قدر را از سگان>
