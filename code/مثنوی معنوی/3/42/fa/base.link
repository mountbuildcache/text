
text <جواب فرعون موسی را و وحی  آمدن موسی را علیه‌السلام>
  block
    text <گفت نه نه مهلتم باید نهاد>
    text <عشوه‌ها کم ده تو کم پیمای باد>
  block
    text <حق تعالی وحی کردش در زمان>
    text <مهلتش ده متسع مهراس از آن>
  block
    text <این چهل روزش بده مهلت بطوع>
    text <تا سگالد مکرها او نوع نوع>
  block
    text <تا بکوشد او که نی من خفته‌ام>
    text <تیز رو گو پیش ره بگرفته‌ام>
  block
    text <حیله‌هاشان را همه برهم زنم>
    text <و آنچ افزایند من بر کم زنم>
  block
    text <آب را آرند من آتش کنم>
    text <نوش و خوش گیرند و من ناخوش کنم>
  block
    text <مهر پیوندند و من ویران کنم>
    text <آنک اندر وهم نارند آن کنم>
  block
    text <تو مترس و مهلتش ده دم‌دراز>
    text <گو سپه گرد آر و صد حیلت بساز>
