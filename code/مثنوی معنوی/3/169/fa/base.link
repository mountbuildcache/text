
text <حکمت ویران شدن تن به مرگ>
  block
    text <من چو آدم بودم اول حبس کرب>
    text <پر شد اکنون نسل جانم شرق و غرب>
  block
    text <من گدا بودم درین خانه چو چاه>
    text <شاه گشتم قصر باید بهر شاه>
  block
    text <قصرها خود مر شهان را مانسست>
    text <مرده را خانه و مکان گوری بسست>
  block
    text <انبیا را تنگ آمد این جهان>
    text <چون شهان رفتند اندر لامکان>
  block
    text <مردگان را این جهان بنمود فر>
    text <ظاهرش زفت و به معنی تنگ بر>
  block
    text <گر نبودی تنگ این افغان ز چیست>
    text <چون دو تا شد هر که در وی بیش زیست>
  block
    text <در زمان خواب چون آزاد شد>
    text <زان مکان بنگر که جان چون شاد شد>
  block
    text <ظالم از ظلم طبیعت باز رست>
    text <مرد زندانی ز فکر حبس جست>
  block
    text <این زمین و آسمان بس فراخ>
    text <سخت تنگ آمد به هنگام مناخ>
  block
    text <جسم بند آمد فراخ وسخت تنگ>
    text <خندهٔ او گریه فخرش جمله ننگ>
