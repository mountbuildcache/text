
text <لاابالی گفتن عاشق ناصح و عاذل را از سر عشق>
  block
    text <گفت ای ناصح خمش کن چند چند>
    text <پند کم ده زانک بس سختست بند>
  block
    text <سخت‌تر شد بند من از پند تو>
    text <عشق را نشناخت دانشمند تو>
  block
    text <آن طرف که عشق می‌افزود درد>
    text <بوحنیفه و شافعی درسی نکرد>
  block
    text <تو مکن تهدید از کشتن که من>
    text <تشنهٔ زارم به خون خویشتن>
  block
    text <عاشقان را هر زمانی مردنیست>
    text <مردن عشاق خود یک نوع نیست>
  block
    text <او دو صد جان دارد از جان هدی>
    text <وآن دوصد را می‌کند هر دم فدی>
  block
    text <هر یکی جان را ستاند ده بها>
    text <از نبی خوان عشرة امثالها>
  block
    text <گر بریزد خون من آن دوست‌رو>
    text <پای‌کوبان جان برافشانم برو>
  block
    text <آزمودم مرگ من در زندگیست>
    text <چون رهم زین زندگی پایندگیست>
  block
    text <اقتلونی اقتلونی یا ثقات>
    text <ان فی قتلی حیاتا فی حیات>
  block
    text <یا منیر الخد یا روح البقا>
    text <اجتذب روحی وجد لی باللقا>
  block
    text <لی حبیب حبه یشوی الحشا>
    text <لو یشا یمشی علی عینی مشی>
  block
    text <پارسی گو گرچه تازی خوشترست>
    text <عشق را خود صد زبان دیگرست>
  block
    text <بوی آن دلبر چو پران می‌شود>
    text <آن زبانها جمله حیران می‌شود>
  block
    text <بس کنم دلبر در آمد در خطاب>
    text <گوش شو والله اعلم بالصواب>
  block
    text <چونک عاشق توبه کرد اکنون بترس>
    text <کو چو عیاران کند بر دار درس>
  block
    text <گرچه این عاشق بخارا می‌رود>
    text <نه به درس و نه به استا می‌رود>
  block
    text <عاشقان را شد مدرس حسن دوست>
    text <دفتر و درس و سبقشان روی اوست>
  block
    text <خامشند و نعرهٔ تکرارشان>
    text <می‌رود تا عرش و تخت یارشان>
  block
    text <درسشان آشوب و چرخ و زلزله>
    text <نه زیاداتست و باب سلسله>
  block
    text <سلسلهٔ این قوم جعد مشکبار>
    text <مسلهٔ دورست لیکن دور یار>
  block
    text <مسلهٔ کیس ار بپرسد کس ترا>
    text <گو نگنجد گنج حق در کیسه‌ها>
  block
    text <گر دم خلع و مبارا می‌رود>
    text <بد مبین ذکر بخارا می‌رود>
  block
    text <ذکر هر چیزی دهد خاصیتی>
    text <زانک دارد هرصفت ماهیتی>
  block
    text <آن بخاری غصهٔ دانش نداشت>
    text <چشم بر خورشید بینش می‌گماشت>
  block
    text <هرکه درخلوت ببینش یافت راه>
    text <او ز دانشها نجوید دستگاه>
  block
    text <با جمال جان چوشد هم‌کاسه‌ای>
    text <باشدش ز اخبار و دانش تاسه‌ای>
  block
    text <دید بردانش بود غالب فرا>
    text <زان همی دنیا بچربد عامه را>
  block
    text <زانک دنیا را همی‌بینند عین>
    text <وآن جهانی را همی‌دانند دین>
