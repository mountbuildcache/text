
text <یک درخت شدن آن هفت درخت>
  block
    text <گفت راندم پیشتر من نیکبخت>
    text <باز شد آن هفت جمله یک درخت>
  block
    text <هفت می‌شد فرد می‌شد هر دمی>
    text <من چه سان می‌گشتم ازحیرت همی>
  block
    text <بعد از آن دیدم درختان در نماز>
    text <صف کشیده چون جماعت کرده ساز>
  block
    text <یک درخت از پیش مانند امام>
    text <دیگران اندر پس او در قیام>
  block
    text <آن قیام و آن رکوع و آن سجود>
    text <از درختان بس شگفتم می‌نمود>
  block
    text <یاد کردم قول حق را آن زمان>
    text <گفت النجم و شجر را یسجدان>
  block
    text <این درختان را نه زانو نه میان>
    text <این چه ترتیب نمازست آنچنان>
  block
    text <آمد الهام خدا کای با فروز>
    text <می عجب داری ز کار ما هنوز>
