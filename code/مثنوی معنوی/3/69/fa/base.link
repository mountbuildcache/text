
text <دیدن زرگر عاقبت کار را و سخن بر وفق عاقبت گفتن با مستعیر ترازو>
  block
    text <آن یکی آمد به پیش زرگری>
    text <که ترازو ده که بر سنجم زری>
  block
    text <گفت خواجه رو مرا غربال نیست>
    text <گفت میزان ده برین تسخر مه‌ایست>
  block
    text <گفت جاروبی ندارم در دکان>
    text <گفت بس بس این مضاحک رابمان>
  block
    text <من ترازویی که می‌خواهم بده>
    text <خویشتن را کر مکن هر سو مجه>
  block
    text <گفت بشنیدم سخن کر نیستم>
    text <تا نپنداری که بی معنیستم>
  block
    text <این شنیدم لیک پیری مرتعش>
    text <دست لرزان جسم تو نا منتعش>
  block
    text <وان زر تو هم قراضهٔ خرد مرد>
    text <دست لرزد پس بریزد زر خرد>
  block
    text <پس بگویی خواجه جاروبی بیار>
    text <تا بجویم زر خود را در غبار>
  block
    text <چون بروبی خاک را جمع آوری>
    text <گوییم غلبیر خواهم ای جری>
  block
    text <من ز اول دیدم آخر را تمام>
    text <جای دیگر رو ازینجا والسلام>
