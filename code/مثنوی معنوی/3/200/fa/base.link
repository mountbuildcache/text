
text <عذر گفتن کدبانو با نخود و حکمت در  جوش داشتن کدبانو نخود را>
  block
    text <آن ستی گوید ورا که پیش ازین>
    text <من چو تو بودم ز اجزای زمین>
  block
    text <چون بنوشیدم جهاد آذری>
    text <پس پذیرا گشتم و اندر خوری>
  block
    text <مدتی جوشیده‌ام اندر زمن>
    text <مدتی دیگر درون دیگ تن>
  block
    text <زین دو جوشش قوت حسها شدم>
    text <روح گشتم پس ترا استا شدم>
  block
    text <در جمادی گفتمی زان می‌دوی>
    text <تا شوی علم و صفات معنوی>
  block
    text <چون شدم من روح پس بار دگر>
    text <جوش دیگر کن ز حیوانی گذر>
  block
    text <از خدا می‌خواه تا زین نکته‌ها>
    text <در نلغزی و رسی در منتها>
  block
    text <زانک از قرآن بسی گمره شدند>
    text <زان رسن قومی درون چه شدند>
  block
    text <مر رسن را نیست جرمی ای عنود>
    text <چون ترا سودای سربالا نبود>
