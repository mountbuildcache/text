
text <صفت بعضی اولیا کی راضی‌اند باحکام و لابه نکنند کی این حکم را بگردان>
  block
    text <بشنو اکنون قصهٔ آن ره‌روان>
    text <که ندارند اعتراضی در جهان>
  block
    text <ز اولیا اهل دعا خود دیگرند>
    text <که همی‌دوزند و گاهی می‌درند>
  block
    text <قوم دیگر می‌شناسم ز اولیا>
    text <که دهانشان بسته باشد از دعا>
  block
    text <از رضا که هست رام آن کرام>
    text <جستن دفع قضاشان شد حرام>
  block
    text <در قضا ذوقی همی‌بینند خاص>
    text <کفرشان آید طلب کردن خلاص>
  block
    text <حسن ظنی بر دل ایشان گشود>
    text <که نپوشند از عمی جامهٔ کبود>
