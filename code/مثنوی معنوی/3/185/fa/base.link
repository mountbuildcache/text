
text <رو نهادن آن بندهٔ عاشق سوی بخارا>
  block
    text <رو نهاد آن عاشق خونابه‌ریز>
    text <دل‌طپان سوی بخارا گرم و تیز>
  block
    text <ریگ آمون پیش او همچون حریر>
    text <آب جیحون پیش او چون آبگیر>
  block
    text <آن بیابان پیش او چون گلستان>
    text <می‌فتاد از خنده او چون گل‌ستان>
  block
    text <در سمرقندست قند اما لبش>
    text <از بخارا یافت و آن شد مذهبش>
  block
    text <ای بخارا عقل‌افزا بوده‌ای>
    text <لیکن ازمن عقل و دین بربوده‌ای>
  block
    text <بدر می‌جویم از آنم چون هلال>
    text <صدر می‌جویم درین صف نعال>
  block
    text <چون سواد آن بخارا را بدید>
    text <در سواد غم بیاضی شد پدید>
  block
    text <ساعتی افتاد بیهوش و دراز>
    text <عقل او پرید در بستان راز>
  block
    text <بر سر و رویش گلابی می‌زدند>
    text <از گلاب عشق او غافل بدند>
  block
    text <او گلستانی نهانی دیده بود>
    text <غارت عشقش ز خود ببریده بود>
  block
    text <تو فسرده درخور این دم نه‌ای>
    text <با شکر مقرون نه‌ای گرچه نیی>
  block
    text <رخت عقلت با توست و عاقلی>
    text <کز جنودا لم تروها غافلی>
