
text <جمع و توفیق میان نفی و اثبات یک چیز از روی نسبت و اختلاف جهت>
  block
    text <نفی آن یک چیز و اثباتش رواست>
    text <چون جهت شد مختلف نسبت دوتاست>
  block
    text <ما رمیت اذ رمیت از نسبتست>
    text <نفی و اثباتست و هر دو مثبتست>
  block
    text <آن تو افکندی چو بر دست تو بود>
    text <تو نه افکندی که قوت حق نمود>
  block
    text <زور آدم‌زاد را حدی بود>
    text <مشت خاک اشکست لشکر کی شود>
  block
    text <مشت مشت تست و افکندن ز ماست>
    text <زین دو نسبت نفی و اثباتش رواست>
  block
    text <یعرفون الانبیا اضدادهم>
    text <مثل ما لا یشتبه اولادهم>
  block
    text <همچو فرزندان خود دانندشان>
    text <منکران با صد دلیل و صد نشان>
  block
    text <لیک از رشک و حسد پنهان کنند>
    text <خویشتن را بر ندانم می‌زنند>
  block
    text <پس چو یعرف گفت چون جای دگر>
    text <گفت لایعرفهم غیری فذر>
  block
    text <انهم تحت قبابی کامنون>
    text <جز که یزدانشان نداند ز آزمون>
  block
    text <هم بنسبت گیر این مفتوح را>
    text <که بدانی و ندانی نوح را>
