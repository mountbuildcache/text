
text <وصیت کردن عمران جفت خود را بعد  از مجامعت کی مرا ندیده باشی>
  block
    text <وا مگردان هیچ ازینها دم مزن>
    text <تا نیاید بر من و تو صد حزن>
  block
    text <عاقبت پیدا شود آثار این>
    text <چون علامتها رسید ای نازنین>
  block
    text <در زمان از سوی میدان نعره‌ها>
    text <می‌رسید از خلق و پر می‌شد هوا>
  block
    text <شاه از آن هیبت برون جست آن زمان>
    text <پابرهنه کین چه غلغلهاست هان>
  block
    text <از سوی میدان چه بانگست و غریو>
    text <کز نهیبش می‌رمد جنی و دیو>
  block
    text <گفت عمران شاه ما را عمر باد>
    text <قوم اسرائیلیانند از تو شاد>
  block
    text <از عطای شاه شادی می‌کنند>
    text <رقص می‌آرند و کفها می‌زنند>
  block
    text <گفت باشد کین بود اما ولیک>
    text <وهم و اندیشه مرا پر کرد نیک>
