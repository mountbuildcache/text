
text <خواندن فرعون زنان نوزاده را  سوی میدان هم جهت مکر>
  block
    text <بعد نه مه شه برون آورد تخت>
    text <سوی میدان و منادی کرد سخت>
  block
    text <کای زنان با طفلکان میدان روید>
    text <جمله اسرائیلیان بیرون شوید>
  block
    text <آنچنانک پار مردان را رسید>
    text <خلعت و هر کس ازیشان زر کشید>
  block
    text <هین زنان امسال اقبال شماست>
    text <تا بیابد هر یکی چیزی که خواست>
  block
    text <مر زنان را خلعت و صلت دهد>
    text <کودکان را هم کلاه زر نهد>
  block
    text <هر که او این ماه زاییدست هین>
    text <گنجها گیرید از شاه مکین>
  block
    text <آن زنان با طفلکان بیرون شدند>
    text <شادمان تا خیمهٔ شه آمدند>
  block
    text <هر زن نوزاده بیرون شد ز شهر>
    text <سوی میدان غافل از دستان و قهر>
  block
    text <چون زنان جمله بدو گرد آمدند>
    text <هرچه بود آن نر ز مادر بستدند>
  block
    text <سر بریدندش که اینست احتیاط>
    text <تا نروید خصم و نفزاید خباط>
