
text <وجه عبرت گرفتن ازین حکایت و یقین دانستن کی ان مع العسر یسرا>
  block
    text <عبرتست آن قصه ای جان مر ترا>
    text <تا که راضی باشی در حکم خدا>
  block
    text <تا که زیرک باشی و نیکوگمان>
    text <چون ببینی واقعهٔ بد ناگهان>
  block
    text <دیگران گردند زرد از بیم آن>
    text <تو چو گل خندان گه سود و زیان>
  block
    text <زانک گل گر برگ برگش می‌کنی>
    text <خنده نگذارد نگردد منثنی>
  block
    text <گوید از خاری چرا افتم بغم>
    text <خنده را من خود ز خار آورده‌ام>
  block
    text <هرچه از تو یاوه گردد از قضا>
    text <تو یقین دان که خریدت از بلا>
  block
    text <ما التصوف قال وجدان الفرح>
    text <فی الفؤاد عند اتیان الترح>
  block
    text <آن عقابش را عقابی دان که او>
    text <در ربود آن موزه را زان نیک‌خو>
  block
    text <تا رهاند پاش را از زخم مار>
    text <ای خنک عقلی که باشد بی غبار>
  block
    text <گفت لا تاسوا علی ما فاتکم>
    text <ان اتی السرحان واردی شاتکم>
  block
    text <کان بلا دفع بلاهای بزرگ>
    text <و آن زیان منع زیانهای سترگ>
