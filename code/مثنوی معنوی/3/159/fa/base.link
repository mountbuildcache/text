
text <خجل گشتن خروس پیش سگ به سبب دروغ شدن در آن سه وعده>
  block
    text <چند چند آخر دروغ و مکر تو>
    text <خود نپرد جز دروغ از وکر تو>
  block
    text <گفت حاشا از من و از جنس من>
    text <که بگردیم از دروغی ممتحن>
  block
    text <ما خروسان چون مؤذن راست‌گوی>
    text <هم رقیب آفتاب و وقت‌جوی>
  block
    text <پاسبان آفتابیم از درون>
    text <گر کنی بالای ما طشتی نگون>
  block
    text <پاسبان آفتابند اولیا>
    text <در بشر واقف ز اسرار خدا>
  block
    text <اصل ما را حق پی بانگ نماز>
    text <داد هدیه آدمی را در جهاز>
  block
    text <گر بناهنگام سهوی‌مان رود>
    text <در اذان آن مقتل ما می‌شود>
  block
    text <گفت ناهنگام حی عل فلاح>
    text <خون ما را می‌کند خوار و مباح>
  block
    text <آنک معصوم آمد و پاک از غلط>
    text <آن خروس جان وحی آمد فقط>
  block
    text <آن غلامش مرد پیش مشتری>
    text <شد زیان مشتری آن یکسری>
  block
    text <او گریزانید مالش را ولیک>
    text <خون خود را ریخت اندر یاب نیک>
  block
    text <یک زیان دفع زیانها می‌شدی>
    text <جسم و مال ماست جانها را فدا>
  block
    text <پیش شاهان در سیاست‌گستری>
    text <می‌دهی تو مال و سر را می‌خری>
  block
    text <اعجمی چون گشته‌ای اندر قضا>
    text <می‌گریزانی ز داور مال را>
