
text <خلاص یافتن کودکان از مکتب بدین مکر>
  block
    text <سجده کردند و بگفتند ای کریم>
    text <دور بادا از تو رنجوری و بیم>
  block
    text <پس برون جستند سوی خانه‌ها>
    text <همچو مرغان در هوای دانه‌ها>
  block
    text <مادرانشان خشمگین گشتند و گفت>
    text <روز کتاب و شما با لهو جفت>
  block
    text <عذر آوردند کای مادر تو بیست>
    text <این گناه از ما و از تقصیر نیست>
  block
    text <از قضای آسمان استاد ما>
    text <گشت رنجور و سقیم و مبتلا>
  block
    text <مادران گفتند مکرست و دروغ>
    text <صد دروغ آرید بهر طمع دوغ>
  block
    text <ما صباح آییم پیش اوستا>
    text <تا ببینیم اصل این مکر شما>
  block
    text <کودکان گفتند بسم الله روید>
    text <بر دروغ و صدق ما واقف شوید>
