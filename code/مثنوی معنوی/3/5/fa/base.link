
text <بیان آنک خطای محبان بهترست از  صواب بیگانگان بر محبوب>
  block
    text <آن بلال صدق در بانگ نماز>
    text <حی را هی همی‌خواند از نیاز>
  block
    text <تا بگفتند ای پیمبر نیست راست>
    text <این خطا اکنون که آغاز بناست>
  block
    text <ای نبی و ای رسول کردگار>
    text <یک مؤذن کو بود افصح بیار>
  block
    text <عیب باشد اول دین و صلاح>
    text <لحن خواندن لفظ حی عل فلاح>
  block
    text <خشم پیغمبر بجوشید و بگفت>
    text <یک دو رمزی از عنایات نهفت>
  block
    text <کای خسان نزد خدا هی بلال>
    text <بهتر از صد حی و خی و قیل و قال>
  block
    text <وا مشورانید تا من رازتان>
    text <وا نگویم آخر و آغازتان>
  block
    text <گر نداری تو دم خوش در دعا>
    text <رو دعا می‌خواه ز اخوان صفا>
