
text <بقیهٔ ذکر آن مهمان مسجد مهمان‌کش>
  block
    text <باز گو کان پاک‌باز شیرمرد>
    text <اندر آن مسجد چه بنمودش چه کرد>
  block
    text <خفت در مسجد خود او را خواب کو>
    text <مرد غرقه گشته چون خسپد بجو>
  block
    text <خواب مرغ و ماهیان باشد همی>
    text <عاشقان را زیر غرقاب غمی>
  block
    text <نیمشب آواز با هولی رسید>
    text <کایم آیم بر سرت ای مستفید>
  block
    text <پنج کرت این چنین آواز سخت>
    text <می‌رسید و دل همی‌شد لخت‌لخت>
