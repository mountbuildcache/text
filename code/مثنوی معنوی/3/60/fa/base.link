
text <در وهم افکندن کودکان اوستاد را>
  block
    text <روز گشت و آمدند آن کودکان>
    text <بر همین فکرت ز خانه تا دکان>
  block
    text <جمله استادند بیرون منتظر>
    text <تا درآید اول آن یار مصر>
  block
    text <زانک منبع او بدست این رای را>
    text <سر امام آید همیشه پای را>
  block
    text <ای مقلد تو مجو بیشی بر آن>
    text <کو بود منبع ز نور آسمان>
  block
    text <او در آمد گفت استا را سلام>
    text <خیر باشد رنگ رویت زردفام>
  block
    text <گفت استا نیست رنجی مر مرا>
    text <تو برو بنشین مگو یاوه هلا>
  block
    text <نفی کرد اما غبار وهم بد>
    text <اندکی اندر دلش ناگاه زد>
  block
    text <اندر آمد دیگری گفت این چنین>
    text <اندکی آن وهم افزون شد بدین>
  block
    text <همچنین تا وهم او قوت گرفت>
    text <ماند اندر حال خود بس در شگفت>
