
text <در آمدن آن عاشق لاابالی در بخارا وتحذیر کردن دوستان او را از پیداشدن>
  block
    text <اندر آمد در بخارا شادمان>
    text <پیش معشوق خود و دارالامان>
  block
    text <همچو آن مستی که پرد بر اثیر>
    text <مه کنارش گیرد و گوید که گیر>
  block
    text <هرکه دیدش در بخارا گفت خیز>
    text <پیش از پیدا شدن منشین گریز>
  block
    text <که ترا می‌جوید آن شه خشمگین>
    text <تا کشد از جان تو ده ساله کین>
  block
    text <الله الله درمیا در خون خویش>
    text <تکیه کم کن بر دم و افسون خویش>
  block
    text <شحنهٔ صدر جهان بودی و راد>
    text <معتمد بودی مهندس اوستاد>
  block
    text <غدو کردی وز جزا بگریختی>
    text <رسته بودی باز چون آویختی>
  block
    text <از بلا بگریختی با صد حیل>
    text <ابلهی آوردت اینجا یا اجل>
  block
    text <ای که عقلت بر عطارد دق کند>
    text <عقل و عاقل را قضا احمق کند>
  block
    text <نحس خرگوشی که باشد شیرجو>
    text <زیرکی و عقل و چالاکیت کو>
  block
    text <هست صد چندین فسونهای قضا>
    text <گفت اذا جاء القضا ضاق الفضا>
  block
    text <صد ره و مخلص بود از چپ و راست>
    text <از قضا بسته شود کو اژدهاست>
