
text <جواب گفتن مهمان ایشان را و مثل آوردن بدفع کردن حارس کشت به بانگ دف از کشت شتری را کی کوس محمودی بر پشت او زدندی>
  block
    text <گفت ای یاران از آن دیوان نیم>
    text <که ز لا حولی ضعیف آید پیم>
  block
    text <کودکی کو حارس کشتی بدی>
    text <طبلکی در دفع مرغان می‌زدی>
  block
    text <تا رمیدی مرغ زان طبلک ز کشت>
    text <کشت از مرغان بد بی خوف گشت>
  block
    text <چونک سلطان شاه محمود کریم>
    text <برگذر زد آن طرف خیمهٔ عظیم>
  block
    text <با سپاهی همچو استارهٔ اثیر>
    text <انبه و پیروز و صفدر ملک‌گیر>
  block
    text <اشتری بد کو بدی حمال کوس>
    text <بختیی بد پیش‌رو همچون خروس>
  block
    text <بانگ کوس و طبل بر وی روز و شب>
    text <می‌زدی اندر رجوع و در طلب>
  block
    text <اندر آن مزرع در آمد آن شتر>
    text <کودک آن طبلک بزد در حفظ بر>
  block
    text <عاقلی گفتش مزن طبلک که او>
    text <پختهٔ طبلست با آنشست خو>
  block
    text <پیش او چه بود تبوراک تو طفل>
    text <که کشد او طبل سلطان بیست کفل>
  block
    text <عاشقم من کشتهٔ قربان لا>
    text <جان من نوبتگه طبل بلا>
  block
    text <خود تبوراکست این تهدیدها>
    text <پیش آنچ دیده است این دیدها>
  block
    text <ای حریفان من از آنها نیستم>
    text <کز خیالاتی درین ره بیستم>
  block
    text <من چو اسماعیلیانم بی‌حذر>
    text <بل چو اسمعیل آزادم ز سر>
  block
    text <فارغم از طمطراق و از ریا>
    text <قل تعالوا گفت جانم را بیا>
  block
    text <گفت پیغامبر که جاد فی السلف>
    text <بالعطیه من تیقن بالخلف>
  block
    text <هر که بیند مر عطا را صد عوض>
    text <زود دربازد عطا را زین غرض>
  block
    text <جمله در بازار از آن گشتند بند>
    text <تا چو سود افتاد مال خود دهند>
  block
    text <زر در انبانها نشسته منتظر>
    text <تا که سود آید ببذل آید مصر>
  block
    text <چون ببیند کاله‌ای در ربح بیش>
    text <سرد گردد عشقش از کالای خویش>
  block
    text <گرم زان ماندست با آن کو ندید>
    text <کاله‌های خویش را ربح و مزید>
  block
    text <همچنین علم و هنرها و حرف>
    text <چون بدید افزون از آنها در شرف>
  block
    text <تا به از جان نیست جان باشد عزیز>
    text <چون به آمد نام جان شد چیز لیز>
  block
    text <لعبت مرده بود جان طفل را>
    text <تا نگشت او در بزرگی طفل‌زا>
  block
    text <این تصور وین تخیل لعبتست>
    text <تا تو طفلی پس بدانت حاجتست>
  block
    text <چون ز طفلی رست جان شد در وصال>
    text <فارغ از حس است و تصویر و خیال>
  block
    text <نیست محرم تا بگویم بی‌نفاق>
    text <تن زدم والله اعلم بالوفاق>
  block
    text <مال و تن برف‌اند ریزان فنا>
    text <حق خریدارش که الله اشتری>
  block
    text <برفها زان از ثمن اولیستت>
    text <که هیی در شک یقینی نیستت>
  block
    text <وین عجب ظنست در تو ای مهین>
    text <که نمی‌پرد به بستان یقین>
  block
    text <هر گمان تشنهٔ یقینست ای پسر>
    text <می‌زند اندر تزاید بال و پر>
  block
    text <چون رسد در علم پس پر پا شود>
    text <مر یقین را علم او بویا شود>
  block
    text <زانک هست اندر طریق مفتتن>
    text <علم کمتر از یقین و فوق ظن>
  block
    text <علم جویای یقین باشد بدان>
    text <و آن یقین جویای دیدست و عیان>
  block
    text <اندر الهیکم بجو این را کنون>
    text <از پس کلا پس لو تعلمون>
  block
    text <می‌کشد دانش ببینش ای علیم>
    text <گر یقین گشتی ببینندی جحیم>
  block
    text <دید زاید از یقین بی امتهال>
    text <آنچنانک از ظن می‌زاید خیال>
  block
    text <اندر الهیکم بیان این ببین>
    text <که شود علم الیقین عین الیقین>
  block
    text <از گمان و از یقین بالاترم>
    text <وز ملامت بر نمی‌گردد سرم>
  block
    text <چون دهانم خورد از حلوای او>
    text <چشم‌روشن گشتم و بینای او>
  block
    text <پا نهم گستاخ چون خانه روم>
    text <پا نلرزانم نه کورانه روم>
  block
    text <آنچ گل را گفت حق خندانش کرد>
    text <با دل من گفت و صد چندانش کرد>
  block
    text <آنچ زد بر سرو و قدش راست کرد>
    text <و آنچ از وی نرگس و نسرین بخورد>
  block
    text <آنچ نی را کرد شیرین جان و دل>
    text <و آنچ خاکی یافت ازو نقش چگل>
  block
    text <آنچ ابرو را چنان طرار ساخت>
    text <چهره را گلگونه و گلنار ساخت>
  block
    text <مر زبان را داد صد افسون‌گری>
    text <وانک کان را داد زر جعفری>
  block
    text <چون در زرادخانه باز شد>
    text <غمزه‌های چشم تیرانداز شد>
  block
    text <بر دلم زد تیر و سوداییم کرد>
    text <عاشق شکر و شکرخاییم کرد>
  block
    text <عاشق آنم که هر آن آن اوست>
    text <عقل و جان جاندار یک مرجان اوست>
  block
    text <من نلافم ور بلافم همچو آب>
    text <نیست در آتش‌کشی‌ام اضطراب>
  block
    text <چون بدزدم چون حفیظ مخزن اوست>
    text <چون نباشم سخت‌رو پشت من اوست>
  block
    text <هر که از خورشید باشد پشت گرم>
    text <سخت رو باشد نه بیم او را نه شرم>
  block
    text <همچو روی آفتاب بی‌حذر>
    text <گشت رویش خصم‌سوز و پرده‌در>
  block
    text <هر پیمبر سخت‌رو بد در جهان>
    text <یکسواره کوفت بر جیش شهان>
  block
    text <رو نگردانید از ترس و غمی>
    text <یک‌تنه تنها بزد بر عالمی>
  block
    text <سنگ باشد سخت‌رو و چشم‌شوخ>
    text <او نترسد از جهان پر کلوخ>
  block
    text <کان کلوخ از خشت‌زن یک‌لخت شد>
    text <سنگ از صنع خدایی سخت شد>
  block
    text <گوسفندان گر برونند از حساب>
    text <ز انبهیشان کی بترسد آن قصاب>
  block
    text <کلکم راع نبی چون راعیست>
    text <خلق مانند رمه او ساعیست>
  block
    text <از رمه چوپان نترسد در نبرد>
    text <لیکشان حافظ بود از گرم و سرد>
  block
    text <گر زند بانگی ز قهر او بر رمه>
    text <دان ز مهرست آن که دارد بر همه>
  block
    text <هر زمان گوید به گوشم بخت نو>
    text <که ترا غمگین کنم غمگین مشو>
  block
    text <من ترا غمگین و گریان زان کنم>
    text <تا کت از چشم بدان پنهان کنم>
  block
    text <تلخ گردانم ز غمها خوی تو>
    text <تا بگردد چشم بد از روی تو>
  block
    text <نه تو صیادی و جویای منی>
    text <بنده و افکندهٔ رای منی>
  block
    text <حیله اندیشی که در من در رسی>
    text <در فراق و جستن من بی‌کسی>
  block
    text <چاره می‌جوید پی من درد تو>
    text <می‌شنودم دوش آه سرد تو>
  block
    text <من توانم هم که بی این انتظار>
    text <ره دهم بنمایمت راه گذار>
  block
    text <تا ازین گرداب دوران وا رهی>
    text <بر سر گنج وصالم پا نهی>
  block
    text <لیک شیرینی و لذات مقر>
    text <هست بر اندازهٔ رنج سفر>
  block
    text <آنگه ا ز شهر و ز خویشان بر خوری>
    text <کز غریبی رنج و محنتها بری>
