
text <وخامت کار آن مرغ کی ترک حزم کرد از حرص و هوا>
  block
    text <باز مرغی فوق دیواری نشست>
    text <دیده سوی دانه دامی ببست>
  block
    text <یک نظر او سوی صحرا می‌کند>
    text <یک نظر حرصش به دانه می‌کشد>
  block
    text <این نظر با آن نظر چالیش کرد>
    text <ناگهانی از خرد خالیش کرد>
  block
    text <باز مرغی کان تردد را گذاشت>
    text <زان نظر بر کند و بر صحرا گماشت>
  block
    text <شاد پر و بال او بخا له>
    text <تا امام جمله آزادان شد او>
  block
    text <هر که او را مقتدا سازد برست>
    text <در مقام امن و آزادی نشست>
  block
    text <زانک شاه حازمان آمد دلش>
    text <تا گلستان و چمن شد منزلش>
  block
    text <حزم ازو راضی و او راضی ز حزم>
    text <این چنین کن گر کنی تدبیر و عزم>
  block
    text <بارها در دام حرص افتاده‌ای>
    text <حلق خود را در بریدن داده‌ای>
  block
    text <بازت آن تواب لطف آزاد کرد>
    text <توبه پذرفت و شما را شاد کرد>
  block
    text <گفت ان عدتم کذا عدنا کذا>
    text <نحن زوجنا الفعال بالجزا>
  block
    text <چونک جفتی را بر خود آورم>
    text <آید آن را جفتش دوانه لاجرم>
  block
    text <جفت کردیم این عمل را با اثر>
    text <چون رسد جفتی رسد جفتی دگر>
  block
    text <چون رباید غارتی از جفت شوی>
    text <جفت می‌آید پس او شوی‌جوی>
  block
    text <بار دیگر سوی این دام آمدیت>
    text <خاک اندر دیدهٔ توبه زدیت>
  block
    text <بازتان تواب بگشاد از گره>
    text <گفت هین بگریز روی این سو منه>
  block
    text <باز چون پروانهٔ نسیان رسید>
    text <جانتان را جانب آتش کشید>
  block
    text <کم کن ای پروانه نسیان و شکی>
    text <در پر سوزیده بنگر تو یکی>
  block
    text <چون رهیدی شکر آن باشد که هیچ>
    text <سوی آن دانه نداری پیچ پیچ>
  block
    text <تا ترا چون شکر گویی بخشد او>
    text <روزیی بی دام و بی خوف عدو>
  block
    text <شکر آن نعمت که‌تان آزاد کرد>
    text <نعمت حق را بباید یاد کرد>
  block
    text <چند اندر رنجها و در بلا>
    text <گفتی از دامم رها ده ای خدا>
  block
    text <تا چنین خدمت کنم احسان کنم>
    text <خاک اندر دیدهٔ شیطان زنم>
