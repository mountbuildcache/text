
text <مهمان آمدن در آن مسجد>
  block
    text <تا یکی مهمان در آمد وقت شب>
    text <کو شنیده بود آن صیت عجب>
  block
    text <از برای آزمون می‌آزمود>
    text <زانک بس مردانه و جان سیر بود>
  block
    text <گفت کم گیرم سر و اشکمبه‌ای>
    text <رفته گیر از گنج جان یک حبه‌ای>
  block
    text <صورت تن گو برو من کیستم>
    text <نقش کم ناید چو من باقیستم>
  block
    text <چون نفخت بودم از لطف خدا>
    text <نفخ حق باشم ز نای تن جدا>
  block
    text <تا نیفتد بانگ نفخش این طرف>
    text <تا رهد آن گوهر از تنگین صدف>
  block
    text <چون تمنوا موت گفت ای صادقین>
    text <صادقم جان را برافشانم برین>
