
text <جمع آمدن عمران به مادر موسی و حامله شدن مادر موسی علیه‌السلام>
  block
    text <شب برفت و او بر آن درگاه خفت>
    text <نیم‌شب آمد پی دیدنش جفت>
  block
    text <زن برو افتاد و بوسید آن لبش>
    text <بر جهانیدش ز خواب اندر شبش>
  block
    text <گشت بیدار او و زن را دید خوش>
    text <بوسه باران کرده از لب بر لبش>
  block
    text <گفت عمران این زمان چون آمدی>
    text <گفت از شوق و قضای ایزدی>
  block
    text <در کشیدش در کنار از مهر مرد>
    text <بر نیامد با خود آن دم در نبرد>
  block
    text <جفت شد با او امانت را سپرد>
    text <پس بگفت ای زن نه این کاریست خرد>
  block
    text <آهنی بر سنگ زد زاد آتشی>
    text <آتشی از شاه و ملکش کین‌کشی>
  block
    text <من چو ابرم تو زمین موسی نبات>
    text <حق شه شطرنج و ما ماتیم مات>
  block
    text <مات و برد از شاه می‌دان ای عروس>
    text <آن مدان از ما مکن بر ما فسوس>
  block
    text <آنچ این فرعون می‌ترسد ازو>
    text <هست شد این دم که گشتم جفت تو>
