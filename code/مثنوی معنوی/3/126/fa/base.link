
text <بیان آنک هر کس را نرسد مثل آوردن  خاصه در کار الهی>
  block
    text <کی رسدتان این مثلها ساختن>
    text <سوی آن درگاه پاک انداختن>
  block
    text <آن مثل آوردن آن حضرتست>
    text <که بعلم سر و جهر او آیتست>
  block
    text <تو چه دانی سر چیزی تا تو کل>
    text <یا به زلفی یا به رخ آری مثل>
  block
    text <موسیی آن را عصا دید و نبود>
    text <اژدها بد سر او لب می‌گشود>
  block
    text <چون چنان شاهی نداند سر چوب>
    text <تو چه دانی سر این دام و حبوب>
  block
    text <چون غلط شد چشم موسی در مثل>
    text <چون کند موشی فضولی مدخل>
  block
    text <آن مثالت را چو اژدرها کند>
    text <تا به پاسخ جزو جزوت بر کند>
  block
    text <این مثال آورد ابلیس لعین>
    text <تا که شد ملعون حق تا یوم دین>
  block
    text <این مثال آورد قارون از لجاج>
    text <تا فرو شد در زمین با تخت و تاج>
  block
    text <این مثالت را چو زاغ و بوم دان>
    text <که ازیشان پست شد صد خاندان>
