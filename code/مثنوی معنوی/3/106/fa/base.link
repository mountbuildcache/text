
text <شنیدن داود علیه السلام سخن هر دو خصم وسال کردن از مدعی علیه>
  block
    text <چونک داود نبی آمد برون>
    text <گفت هین چونست این احوال چون>
  block
    text <مدعی گفت ای نبی الله داد>
    text <گاو من در خانه او در فتاد>
  block
    text <کشت گاوم را بپرسش که چرا>
    text <گاو من کشت او بیان کن ماجرا>
  block
    text <گفت داودش بگو ای بوالکرم>
    text <چون تلف کردی تو ملک محترم>
  block
    text <هین پراکنده مگو حجت بیار>
    text <تا به یک سو گردد این دعوی و کار>
  block
    text <گفت ای داود بودم هفت سال>
    text <روز و شب اندر دعا و در سؤال>
  block
    text <این همی‌جستم ز یزدان کای خدا>
    text <روزیی خواهم حلال و بی عنا>
  block
    text <مرد و زن بر ناله من واقف‌اند>
    text <کودکان این ماجرا را واصف‌اند>
  block
    text <تو بپرس از هر که خواهی این خبر>
    text <تا بگوید بی شکنجه بی ضرر>
  block
    text <هم هویدا پرس و هم پنهان ز خلق>
    text <که چه می‌گفت این گدای ژنده‌دلق>
  block
    text <بعد این جمله دعا و این فغان>
    text <گاوی اندر خانه دیدم ناگهان>
  block
    text <چشم من تاریک شد نه بهر لوت>
    text <شادی آن که قبول آمد قنوت>
  block
    text <کشتم آن را تا دهم در شکر آن>
    text <که دعای من شنود آن غیب‌دان>
