
text <مکرر کردن عاذلان پند را بر آن مهمان آن مسجد مهمان کش>
  block
    text <گفت پیغامبر که ان فی البیان>
    text <سحرا و حق گفت آن خوش پهلوان>
  block
    text <هین مکن جلدی برو ای بوالکرم>
    text <مسجد و ما را مکن زین متهم>
  block
    text <که بگوید دشمنی از دشمنی>
    text <آتشی در ما زند فردا دنی>
  block
    text <که بتاسانید او را ظالمی>
    text <بر بهانهٔ مسجد او بد سالمی>
  block
    text <تا بهانهٔ قتل بر مسجد نهد>
    text <چونک بدنامست مسجد او جهد>
  block
    text <تهمتی بر ما منه ای سخت‌جان>
    text <که نه‌ایم آمن ز مکر دشمنان>
  block
    text <هین برو جلدی مکن سودا مپز>
    text <که نتان پیمود کیوان را بگز>
  block
    text <چون تو بسیاران بلافیده ز بخت>
    text <ریش خود بر کنده یک یک لخت لخت>
  block
    text <هین برو کوتاه کن این قیل و قال>
    text <خویش و ما را در میفکن در وبال>
