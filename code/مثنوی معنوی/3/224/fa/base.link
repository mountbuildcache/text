
text <امرکردن سلیمان علیه السلام پشهٔ متظلم را به احضار خصم به دیوان حکم>
  block
    text <پس سلیمان گفت ای زیبادوی>
    text <امر حق باید که از جان بشنوی>
  block
    text <حق به من گفتست هان ای دادور>
    text <مشنو از خصمی تو بی خصمی دگر>
  block
    text <تانیاید هر دو خصم اندر حضور>
    text <حق نیاید پیش حاکم در ظهور>
  block
    text <خصم تنها گر بر آرد صد نفیر>
    text <هان و هان بی خصم قول او مگیر>
  block
    text <من نیارم رو ز فرمان تافتن>
    text <خصم خود را رو بیاور سوی من>
  block
    text <گفت قول تست برهان و درست>
    text <خصم من بادست و او در حکم تست>
  block
    text <بانگ زد آن شه که ای باد صبا>
    text <پشه افغان کرد از ظلمت بیا>
  block
    text <هین مقابل شو تو و خصم و بگو>
    text <پاسخ خصم و بکن دفع عدو>
  block
    text <باد چون بشنید آمد تیز تیز>
    text <پشه بگرفت آن زمان راه گریز>
  block
    text <پس سلیمان گفت ای پشه کجا>
    text <باش تا بر هر دو رانم من قضا>
  block
    text <گفت ای شه مرگ من از بود اوست>
    text <خود سیاه این روز من از دود اوست>
  block
    text <او چو آمد من کجا یابم قرار>
    text <کو بر آرد از نهاد من دمار>
  block
    text <همچنین جویای درگاه خدا>
    text <چون خدا آمد شود جوینده لا>
  block
    text <گرچه آن وصلت بقا اندر بقاست>
    text <لیک ز اول آن بقا اندر فناست>
  block
    text <سایه‌هایی که بود جویای نور>
    text <نیست گردد چون کند نورش ظهور>
  block
    text <عقل کی ماند چو باشد سرده او>
    text <کل شیء هالک الا وجهه>
  block
    text <هالک آید پیش وجهش هست و نیست>
    text <هستی اندر نیستی خود طرفه‌ایست>
  block
    text <اندرین محضر خردها شد ز دست>
    text <چون قلم اینجا رسیده شد شکست>
