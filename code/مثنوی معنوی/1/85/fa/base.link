
text <صفت اجنحهٔ طیور عقول الهی>
  block
    text <قصهٔ طوطی جان زین سان بود>
    text <کو کسی کو محرم مرغان بود>
  block
    text <کو یکی مرغی ضعیفی بی‌گناه>
    text <و اندرون او سلیمان با سپاه>
  block
    text <چون بنالد زار بی‌شکر و گله>
    text <افتد اندر هفت گردون غلغله>
  block
    text <هر دمش صد نامه صد پیک از خدا>
    text <یا ربی زو شصت لبیک از خدا>
  block
    text <زلت او به ز طاعت نزد حق>
    text <پیش کفرش جمله ایمانها خلق>
  block
    text <هر دمی او را یکی معراج خاص>
    text <بر سر تاجش نهد صد تاج خاص>
  block
    text <صورتش بر خاک و جان بر لامکان>
    text <لامکانی فوق وهم سالکان>
  block
    text <لامکانی نه که در فهم آیدت>
    text <هر دمی در وی خیالی زایدت>
  block
    text <بل مکان و لامکان در حکم او>
    text <همچو در حکم بهشتی چار جو>
  block
    text <شرح این کوته کن و رخ زین بتاب>
    text <دم مزن والله اعلم بالصواب>
  block
    text <باز می‌گردیم ما ای دوستان>
    text <سوی مرغ و تاجر و هندوستان>
  block
    text <مرد بازرگان پذیرفت این پیام>
    text <کو رساند سوی جنس از وی سلام>
