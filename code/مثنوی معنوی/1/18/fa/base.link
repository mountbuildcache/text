
text <بیان حسد وزیر>
  block
    text <آن وزیرک از حسد بودش نژاد>
    text <تا به باطل گوش و بینی باد داد>
  block
    text <بر امید آنک از نیش حسد>
    text <زهر او در جان مسکینان رسد>
  block
    text <هر کسی کو از حسد بینی کند>
    text <خویش را بی‌گوش و بی بینی کند>
  block
    text <بینی آن باشد که او بویی برد>
    text <بوی او را جانب کویی برد>
  block
    text <هر که بویش نیست بی بینی بود>
    text <بوی آن بویست کان دینی بود>
  block
    text <چونک بویی برد و شکر آن نکرد>
    text <کفر نعمت آمد و بینیش خورد>
  block
    text <شکر کن مر شاکران را بنده باش>
    text <پیش ایشان مرده شو پاینده باش>
  block
    text <چون وزیر از ره‌زنی مایه مساز>
    text <خلق را تو بر میاور از نماز>
  block
    text <ناصح دین گشته آن کافر وزیر>
    text <کرده او از مکر در گوزینه سیر>
