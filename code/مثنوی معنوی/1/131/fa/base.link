
text <در بیان آنک چنانک گدا عاشق کرمست و عاشق کریم کرم کریم هم عاشق گداست اگر گدا را صبر بیش بود کریم بر در او آید و اگر کریم را صبر بیش بود گدا بر در او آید اما صبر گدا کمال گداست و صبر کریم نقصان اوست>
  block
    text <بانگ می‌آمد که ای طالب بیا>
    text <جود محتاج گدایان چون گدا>
  block
    text <جود می‌جوید گدایان و ضعاف>
    text <همچو خوبان کآینه جویند صاف>
  block
    text <روی خوبان ز آینه زیبا شود>
    text <روی احسان از گدا پیدا شود>
  block
    text <پس ازین فرمود حق در والضحی>
    text <بانگ کم زن ای محمد بر گدا>
  block
    text <چون گدا آیینهٔ جودست هان>
    text <دم بود بر روی آیینه زیان>
  block
    text <آن یکی جودش گدا آرد پدید>
    text <و آن دگر بخشد گدایان را مزید>
  block
    text <پس گدایان آیت جود حقند>
    text <وانک با حقند جود مطلقند>
  block
    text <وانک جز این دوست او خود مرده‌ایست>
    text <او برین در نیست نقش پرده‌ایست>
