
text <نگریستن عزرائیل بر مردی و گریختن آن مرد در سرای سلیمان و تقریر ترجیح توکل بر جهد و قلت فایدهٔ جهد>
  block
    text <زاد مردی چاشتگاهی در رسید>
    text <در سرا عدل سلیمان در دوید>
  block
    text <رویش از غم زرد و هر دو لب کبود>
    text <پس سلیمان گفت ای خواجه چه بود>
  block
    text <گفت عزرائیل در من این چنین>
    text <یک نظر انداخت پر از خشم و کین>
  block
    text <گفت هین اکنون چه می‌خواهی بخواه>
    text <گفت فرما باد را ای جان پناه>
  block
    text <تا مرا زینجا به هندستان برد>
    text <بوک بنده کان طرف شد جان برد>
  block
    text <نک ز درویشی گریزانند خلق>
    text <لقمهٔ حرص و امل زانند خلق>
  block
    text <ترس درویشی مثال آن هراس>
    text <حرص و کوشش را تو هندستان شناس>
  block
    text <باد را فرمود تا او را شتاب>
    text <برد سوی قعر هندستان بر آب>
  block
    text <روز دیگر وقت دیوان و لقا>
    text <پس سلیمان گفت عزرائیل را>
  block
    text <کان مسلمان را بخشم از بهر آن>
    text <بنگریدی تا شد آواره ز خان>
  block
    text <گفت من از خشم کی کردم نظر>
    text <از تعجب دیدمش در ره‌گذر>
  block
    text <که مرا فرمود حق کامروز هان>
    text <جان او را تو بهندستان ستان>
  block
    text <از عجب گفتم گر او را صد پرست>
    text <او به هندستان شدن دور اندرست>
  block
    text <تو همه کار جهان را همچنین>
    text <کن قیاس و چشم بگشا و ببین>
  block
    text <از کی بگریزیم از خود ای محال>
    text <از کی برباییم از حق ای وبال>
