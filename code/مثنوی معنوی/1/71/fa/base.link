
text <پرسیدن شیر از سبب پای واپس کشیدن خرگوش>
  block
    text <شیر گفتش تو ز اسباب مرض>
    text <این سبب گو خاص کاینستم غرض>
  block
    text <گفت آن شیر اندرین چه ساکنست>
    text <اندرین قلعه ز آفات آمنست>
  block
    text <قعر چه بگزید هر که عاقلست>
    text <زانک در خلوت صفاهای دلست>
  block
    text <ظلمت چه به که ظلمتهای خلق>
    text <سر نبرد آنکس که گیرد پای خلق>
  block
    text <گفت پیش آ زخمم او را قاهرست>
    text <تو ببین کان شیر در چه حاضرست>
  block
    text <گفت من سوزیده‌ام زان آتشی>
    text <تو مگر اندر بر خویشم کشی>
  block
    text <تا به پشت تو من ای کان کرم>
    text <چشم بگشایم بچه در بنگرم>
