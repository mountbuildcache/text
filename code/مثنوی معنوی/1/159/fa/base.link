
text <متهم کردن غلامان و خواجه‌تاشان مر لقمان را کی آن میوه‌های ترونده را که می‌آوردیم او خورده است>
  block
    text <بود لقمان پیش خواجهٔ خویشتن>
    text <در میان بندگانش خوارتن>
  block
    text <می‌فرستاد او غلامان را به باغ>
    text <تا که میوه آیدش بهر فراغ>
  block
    text <بود لقمان در غلامان چون طفیل>
    text <پر معانی تیره‌صورت همچو لیل>
  block
    text <آن غلامان میوه‌های جمع را>
    text <خوش بخوردند از نهیب طمع را>
  block
    text <خواجه را گفتند لقمان خورد آن>
    text <خواجه بر لقمان ترش گشت و گران>
  block
    text <چون تفحص کرد لقمان از سبب>
    text <در عتاب خواجه‌اش بگشاد لب>
  block
    text <گفت لقمان سیدا پیش خدا>
    text <بندهٔ خاین نباشد مرتضی>
  block
    text <امتحان کن جمله‌مان را ای کریم>
    text <سیرمان در ده تو از آب حمیم>
  block
    text <بعد از آن ما را به صحرایی کلان>
    text <تو سواره ما پیاده می‌دوان>
  block
    text <آنگهان بنگر تو بدکردار را>
    text <صنعهای کاشف الاسرار را>
  block
    text <گشت ساقی خواجه از آب حمیم>
    text <مر غلامان را و خوردند آن ز بیم>
  block
    text <بعد از آن می‌راندشان در دشتها>
    text <می‌دویدند آن نفر تحت و علا>
  block
    text <قی در افتادند ایشان از عنا>
    text <آب می‌آورد زیشان میوه‌ها>
  block
    text <چون که لقمان را در آمد قی ز ناف>
    text <می بر آمد از درونش آب صاف>
  block
    text <حکمت لقمان چو داند این نمود>
    text <پس چه باشد حکمت رب الوجود>
  block
    text <یوم تبلی والسرائر کلها>
    text <بان منکم کامن لا یشتهی>
  block
    text <چون سقوا ماء حمیما قطعت>
    text <جملة الاستار مما افضعت>
  block
    text <نار زان آمد عذاب کافران>
    text <که حجر را نار باشد امتحان>
  block
    text <آن دل چون سنگ را ما چند چند>
    text <نرم گفتیم و نمی‌پذرفت پند>
  block
    text <ریش بد را داروی بد یافت رگ>
    text <مر سر خر را سر دندان سگ>
  block
    text <الخبیثات الخبیثین حکمتست>
    text <زشت را هم زشت جفت و بابتست>
  block
    text <پس تو هر جفتی که می‌خواهی برو>
    text <محو و هم‌شکل و صفات او بشو>
  block
    text <نور خواهی مستعد نور شو>
    text <دور خواهی خویش‌بین و دور شو>
  block
    text <ور رهی خواهی ازین سجن خرب>
    text <سر مکش از دوست و اسجد واقترب>
