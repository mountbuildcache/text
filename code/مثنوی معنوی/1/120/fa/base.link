
text <بخش ۱۲۰>
  block
    text <مرد زان گفتن پیشمان شد چنان>
    text <کز عوانی ساعت مردن عوان>
  block
    text <گفت خصم جان جان چون آمدم>
    text <بر سر جان من لگدها چون زدم>
  block
    text <چون قضا آید فرو پوشد بصر>
    text <تا نداند عقل ما پا را ز سر>
  block
    text <چون قضا بگذشت خود را می‌خورد>
    text <پرده بدریده گریبان می‌درد>
  block
    text <مرد گفت ای زن پیشمان می‌شوم>
    text <گر بدم کافر مسلمان می‌شوم>
  block
    text <من گنه‌کار توم رحمی بکن>
    text <بر مکن یکبارگیم از بیخ و بن>
  block
    text <کافر پیر ار پشیمان می‌شود>
    text <چونک عذر آرد مسلمان می‌شود>
  block
    text <حضرت پر رحمتست و پر کرم>
    text <عاشق او هم وجود و هم عدم>
  block
    text <کفر و ایمان عاشق آن کبریا>
    text <مس و نقره بندهٔ آن کیمیا>
