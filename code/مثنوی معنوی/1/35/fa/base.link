
text <تعظیم نعت مصطفی صلی الله علیه و سلم کی مذکور بود در انجیل>
  block
    text <بود در انجیل نام مصطفی>
    text <آن سر پیغامبران بحر صفا>
  block
    text <بود ذکر حلیه‌ها و شکل او>
    text <بود ذکر غزو و صوم و اکل او>
  block
    text <طایفهٔ نصرانیان بهر ثواب>
    text <چون رسیدندی بدان نام و خطاب>
  block
    text <بوسه دادندی بر آن نام شریف>
    text <رو نهادندی بر آن وصف لطیف>
  block
    text <اندرین فتنه که گفتیم آن گروه>
    text <ایمن از فتنه بدند و از شکوه>
  block
    text <ایمن از شر امیران و وزیر>
    text <در پناه نام احمد مستجیر>
  block
    text <نسل ایشان نیز هم بسیار شد>
    text <نور احمد ناصر آمد یار شد>
  block
    text <وان گروه دیگر از نصرانیان>
    text <نام احمد داشتندی مستهان>
  block
    text <مستهان و خوار گشتند از فتن>
    text <از وزیر شوم‌رای شوم‌فن>
  block
    text <هم مخبط دینشان و حکمشان>
    text <از پی طومارهای کژ بیان>
  block
    text <نام احمد این چنین یاری کند>
    text <تا که نورش چون نگهداری کند>
  block
    text <نام احمد چون حصاری شد حصین>
    text <تا چه باشد ذات آن روح‌الامین>
  block
    text <بعد ازین خون‌ریز درمان ناپذیر>
    text <کاندر افتاد از بلای آن وزیر>
