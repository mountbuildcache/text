
text <نشاندن پادشاه صوفیان عارف را پیش روی خویش تا چشمشان بدیشان روشن شود>
  block
    text <پادشاهان را چنان عادت بود>
    text <این شنیده باشی ار یادت بود>
  block
    text <دست چپشان پهلوانان ایستند>
    text <زانک دل پهلوی چپ باشد ببند>
  block
    text <مشرف و اهل قلم بر دست راست>
    text <زانک علم خط و ثبت آن دست راست>
  block
    text <صوفیان را پیش رو موضع دهند>
    text <کاینهٔ جانند و ز آیینه بهند>
  block
    text <سینه صیقلها زده در ذکر و فکر>
    text <تا پذیرد آینهٔ دل نقش بکر>
  block
    text <هر که او از صلب فطرت خوب زاد>
    text <آینه در پیش او باید نهاد>
  block
    text <عاشق آیینه باشد روی خوب>
    text <صیقل جان آمد و تقوی القلوب>
