
text <سپردن عرب هدیه را یعنی سبو را به  غلامان خلیفه>
  block
    text <آن سبوی آب را در پیش داشت>
    text <تخم خدمت رادر آن حضرت بکاشت>
  block
    text <گفت این هدیه بدان سلطان برید>
    text <سایل شه را ز حاجت وا خرید>
  block
    text <آب شیرین و سبوی سبز و نو>
    text <ز آب بارانی که جمع آمد بگو>
  block
    text <خنده می‌آمد نقیبان را از آن>
    text <لیک پذرفتند آن را همچو جان>
  block
    text <زانک لطف شاه خوب با خبر>
    text <کرده بود اندر همه ارکان اثر>
  block
    text <خوی شاهان در رعیت جا کند>
    text <چرخ اخضر خاک را خضرا کند>
  block
    text <شه چو حوضی دان حشم چون لوله‌ها>
    text <آب از لوله روان در گوله‌ها>
  block
    text <چونک آب جمله از حوضیست پاک>
    text <هر یکی آبی دهد خوش ذوقناک>
  block
    text <ور در آن حوض آب شورست و پلید>
    text <هر یکی لوله همان آرد پدید>
  block
    text <زانک پیوستست هر لوله به حوض>
    text <خوض کن در معنی این حرف خوض>
  block
    text <لطف شاهنشاه جان بی‌وطن>
    text <چون اثر کردست اندر کل تن>
  block
    text <لطف عقل خوش‌نهاد خوش‌نسب>
    text <چون همه تن را در آرد در ادب>
  block
    text <عشق شنگ بی‌قرار بی سکون>
    text <چون در آرد کل تن را در جنون>
  block
    text <لطف آب بحر کو چون کوثرست>
    text <سنگ‌ریزه‌ش جمله در و گوهرست>
  block
    text <هر هنر که استا بدان معروف شد>
    text <جان شاگردان بدان موصوف شد>
  block
    text <پیش استاد اصولی هم اصول>
    text <خواند آن شاگرد چست با حصول>
  block
    text <پیش استاد فقیه آن فقه‌خوان>
    text <فقه خواند نه اصول اندر بیان>
  block
    text <پیش استادی که او نحوی بود>
    text <جان شاگردش ازو نحوی شود>
  block
    text <باز استادی که او محو رهست>
    text <جان شاگردش ازو محو شهست>
  block
    text <زین همه انواع دانش روز مرگ>
    text <دانش فقرست ساز راه و برگ>
