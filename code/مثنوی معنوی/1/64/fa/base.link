
text <عذر گفتن خرگوش>
  block
    text <گفت خرگوش الامان عذریم هست>
    text <گر دهد عفو خداوندیت دست>
  block
    text <گفت چه عذر ای قصور ابلهان>
    text <این زمان آیند در پیش شهان>
  block
    text <مرغ بی‌وقتی سرت باید برید>
    text <عذر احمق را نمی‌شاید شنید>
  block
    text <عذر احمق بتر از جرمش بود>
    text <عذر نادان زهر هر دانش بود>
  block
    text <عذرت ای خرگوش از دانش تهی>
    text <من نه خرگوشم که در گوشم نهی>
  block
    text <گفت ای شه ناکسی را کس شمار>
    text <عذر استم دیده‌ای را گوش دار>
  block
    text <خاص از بهر زکات جاه خود>
    text <گمرهی را تو مران از راه خود>
  block
    text <بحر کو آبی به هر جو می‌دهد>
    text <هر خسی را بر سر و رو می‌نهد>
  block
    text <کم نخواهد گشت دریا زین کرم>
    text <از کرم دریا نگردد بیش و کم>
  block
    text <گفت دارم من کرم بر جای او>
    text <جامهٔ هر کس برم بالای او>
  block
    text <گفت بشنو گر نباشم جای لطف>
    text <سر نهادم پیش اژدرهای عنف>
  block
    text <من بوقت چاشت در راه آمدم>
    text <با رفیق خود سوی شاه آمدم>
  block
    text <با من از بهر تو خرگوشی دگر>
    text <جفت و همره کرده بودند آن نفر>
  block
    text <شیری اندر راه قصد بنده کرد>
    text <قصد هر دو همره آینده کرد>
  block
    text <گفتمش ما بنده شاهنشهیم>
    text <خواجه تاشان که آن درگهیم>
  block
    text <گفت شاهنشه کی باشد شرم دار>
    text <پیش من تو یاد هر ناکس میار>
  block
    text <هم ترا و هم شهت را بر درم>
    text <گر تو با یارت بگردید از درم>
  block
    text <گفتمش بگذار تا بار دگر>
    text <روی شه بینم برم از تو خبر>
  block
    text <گفت همره را گرو نه پیش من>
    text <ور نه قربانی تو اندر کیش من>
  block
    text <لابه کردیمش بسی سودی نکرد>
    text <یار من بستد مرا بگذاشت فرد>
  block
    text <یارم از زفتی دو چندان بد که من>
    text <هم بلطف و هم بخوبی هم بتن>
  block
    text <بعد ازین زان شیر این ره بسته شد>
    text <حال ما این بود و با تو گفته شد>
  block
    text <از وظیفه بعد ازین اومید بر>
    text <حق همی گویم ترا والحق مر>
  block
    text <گر وظیفه بایدت ره پاک کن>
    text <هین بیا و دفع آن بی‌باک کن>
