
text <در بیان آنک نادر افتد کی مریدی در مدعی مزور اعتقاد بصدق ببندد کی او کسی است و بدین اعتقاد به مقامی برسد کی شیخش در خواب ندیده باشد و آب و آتش او را گزند نکند و شیخش را گزند کند ولیکن بنادر نادر>
  block
    text <لیک نادر طالب آید کز فروغ>
    text <در حق او نافع آید آن دروغ>
  block
    text <او به قصد نیک خود جایی رسد>
    text <گرچه جان پنداشت و آن آمد جسد>
  block
    text <چون تحری در دل شب قبله را>
    text <قبله نی و آن نماز او روا>
  block
    text <مدعی را قحط جان اندر سرست>
    text <لیک ما را قحط نان بر ظاهرست>
  block
    text <ما چرا چون مدعی پنهان کنیم>
    text <بهر ناموس مزور جان کنیم>
