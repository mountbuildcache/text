
text <فهم کردن حاذقان نصاری مکر وزیر را>
  block
    text <هر که صاحب ذوق بود از گفت او>
    text <لذتی می‌دید و تلخی جفت او>
  block
    text <نکته‌ها می‌گفت او آمیخته>
    text <در جلاب قند زهری ریخته>
  block
    text <ظاهرش می‌گفت در ره چست شو>
    text <وز اثر می‌گفت جان را سست شو>
  block
    text <ظاهر نقره گر اسپیدست و نو>
    text <دست و جامه می سیه گردد ازو>
  block
    text <آتش ار چه سرخ رویست از شرر>
    text <تو ز فعل او سیه کاری نگر>
  block
    text <برق اگر نوری نماید در نظر>
    text <لیک هست از خاصیت دزد بصر>
  block
    text <هر که جز آگاه و صاحب ذوق بود>
    text <گفت او در گردن او طوق بود>
  block
    text <مدتی شش سال در هجران شاه>
    text <شد وزیر اتباع عیسی را پناه>
  block
    text <دین و دل را کل بدو بسپرد خلق>
    text <پیش امر و حکم او می‌مرد خلق>
