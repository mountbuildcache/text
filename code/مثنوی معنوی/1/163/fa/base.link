
text <آتش افتادن در شهر بایام عمر رضی الله عنه>
  block
    text <آتشی افتاد در عهد عمر>
    text <همچو چوب خشک می‌خورد او حجر>
  block
    text <در فتاد اندر بنا و خانه‌ها>
    text <تا زد اندر پر مرغ و لانه‌ها>
  block
    text <نیم شهر از شعله‌ها آتش گرفت>
    text <آب می‌ترسید از آن و می‌شکفت>
  block
    text <مشکهای آب و سرکه می‌زدند>
    text <بر سر آتش کسان هوشمند>
  block
    text <آتش از استیزه افزون می‌شدی>
    text <می‌رسید او را مدد از بی حدی>
  block
    text <خلق آمد جانب عمر شتاب>
    text <کآتش ما می‌نمیرد هیچ از آب>
  block
    text <گفت آن آتش ز آیات خداست>
    text <شعله‌ای از آتش بخل شماست>
  block
    text <آب و سرکه چیست نان قسمت کنید>
    text <بخل بگذارید اگر آل منید>
  block
    text <خلق گفتندش که در بگشوده‌ایم>
    text <ما سخی و اهل فتوت بوده‌ایم>
  block
    text <گفت نان در رسم و عادت داده‌اید>
    text <دست از بهر خدا نگشاده‌اید>
  block
    text <بهر فخر و بهر بوش و بهر ناز>
    text <نه از برای ترس و تقوی و نیاز>
  block
    text <مال تخمست و بهر شوره منه>
    text <تیغ را در دست هر ره‌زن مده>
  block
    text <اهل دین را باز دان از اهل کین>
    text <همنشین حق بجو با او نشین>
  block
    text <هر کسی بر قوم خود ایثار کرد>
    text <کاغه پندارد که او خود کار کرد>
