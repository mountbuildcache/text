
text <طنز و انکار کردن پادشاه جهود و قبول ناکردن نصیحت خاصان خویش>
  block
    text <این عجایب دید آن شاه جهود>
    text <جز که طنز و جز که انکارش نبود>
  block
    text <ناصحان گفتند از حد مگذران>
    text <مرکب استیزه را چندین مران>
  block
    text <ناصحان را دست بست و بند کرد>
    text <ظلم را پیوند در پیوند کرد>
  block
    text <بانگ آمد کار چون اینجا رسید>
    text <پای دار ای سگ که قهر ما رسید>
  block
    text <بعد از آن آتش چهل گز بر فروخت>
    text <حلقه گشت و آن جهودان را بسوخت>
  block
    text <اصل ایشان بود آتش ز ابتدا>
    text <سوی اصل خویش رفتند انتها>
  block
    text <هم ز آتش زاده بودند آن فریق>
    text <جزوها را سوی کل باشد طریق>
  block
    text <آتشی بودندمؤمن‌سوز و بس>
    text <سوخت خود را آتش ایشان چو خس>
  block
    text <آنک بودست امه الهاویه>
    text <هاویه آمد مرورا زاویه>
  block
    text <مادر فرزند جویان ویست>
    text <اصلها مر فرعها را در پیست>
  block
    text <آبها در حوض اگر زندانیست>
    text <باد نشفش می‌کند کار کانیست>
  block
    text <می‌رهاند می‌برد تا معدنش>
    text <اندک اندک تا نبینی بردنش>
  block
    text <وین نفس جانهای ما را همچنان>
    text <اندک اندک دزدد از حبس جهان>
  block
    text <تا الیه یصعد اطیاب الکلم>
    text <صاعدا منا الی حیث علم>
  block
    text <ترتقی انفاسنا بالمنتقی>
    text <متحفا منا الی دار البقا>
  block
    text <ثم تاتینا مکافات المقال>
    text <ضعف ذاک رحمة من ذی الجلال>
  block
    text <ثم یلجینا الی امثالها>
    text <کی ینال العبد مما نالها>
  block
    text <هکذی تعرج و تنزل دائما>
    text <ذا فلا زلت علیه قائما>
  block
    text <پارسی گوییم یعنی این کشش>
    text <زان طرف آید که آمد آن چشش>
  block
    text <چشم هر قومی به سویی مانده‌ست>
    text <کان طرف یک روز ذوقی رانده‌ست>
  block
    text <ذوق جنس از جنس خود باشد یقین>
    text <ذوق جزو از کل خود باشد ببین>
  block
    text <یا مگر آن قابل جنسی بود>
    text <چون بدو پیوست جنس او شود>
  block
    text <همچو آب و نان که جنس ما نبود>
    text <گشت جنس ما و اندر ما فزود>
  block
    text <نقش جنسیت ندارد آب و نان>
    text <ز اعتبار آخر آن را جنس دان>
  block
    text <ور ز غیر جنس باشد ذوق ما>
    text <آن مگر مانند باشد جنس را>
  block
    text <آنک مانندست باشد عاریت>
    text <عاریت باقی نماند عاقبت>
  block
    text <مرغ را گر ذوق آید از صفیر>
    text <چونک جنس خود نیابد شد نفیر>
  block
    text <تشنه را گر ذوق آید از سراب>
    text <چون رسد در وی گریزد جوید آب>
  block
    text <مفلسان هم خوش شوند از زر قلب>
    text <لیک آن رسوا شود در دار ضرب>
  block
    text <تا زر اندودیت از ره نفکند>
    text <تا خیال کژ ترا چه نفکند>
  block
    text <از کلیله باز جو آن قصه را>
    text <واندر آن قصه طلب کن حصه را>
