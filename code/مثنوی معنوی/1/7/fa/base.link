
text <خلوت طلبیدن آن ولی از پادشاه جهت دریافتن رنج کنیزک>
  block
    text <گفت ای شه خلوتی کن خانه را>
    text <دور کن هم خویش و هم بیگانه را>
  block
    text <کس ندارد گوش در دهلیزها>
    text <تا بپرسم زین کنیزک چیزها>
  block
    text <خانه خالی ماند و یک دیار نه>
    text <جز طبیب و جز همان بیمار نه>
  block
    text <نرم نرمک گفت شهر تو کجاست>
    text <که علاج اهل هر شهری جداست>
  block
    text <واندر آن شهر از قرابت کیستت>
    text <خویشی و پیوستگی با چیستت>
  block
    text <دست بر نبضش نهاد و یک بیک>
    text <باز می‌پرسید از جور فلک>
  block
    text <چون کسی را خار در پایش جهد>
    text <پای خود را بر سر زانو نهد>
  block
    text <وز سر سوزن همی جوید سرش>
    text <ور نیابد می‌کند با لب ترش>
  block
    text <خار در پا شد چنین دشواریاب>
    text <خار در دل چون بود وا ده جواب>
  block
    text <خار در دل گر بدیدی هر خسی>
    text <دست کی بودی غمان را بر کسی>
  block
    text <کس به زیر دم خر خاری نهد>
    text <خر نداند دفع آن بر می‌جهد>
  block
    text <بر جهد وان خار محکم‌تر زند>
    text <عاقلی باید که خاری برکند>
  block
    text <خر ز بهر دفع خار از سوز و درد>
    text <جفته می‌انداخت صد جا زخم کرد>
  block
    text <آن حکیم خارچین استاد بود>
    text <دست می‌زد جابجا می‌آزمود>
  block
    text <زان کنیزک بر طریق داستان>
    text <باز می‌پرسید حال دوستان>
  block
    text <با حکیم او قصه‌ها می‌گفت فاش>
    text <از مقام و خواجگان و شهر و باش>
  block
    text <سوی قصه گقتنش می‌داشت گوش>
    text <سوی نبض و جستنش می‌داشت هوش>
  block
    text <تا که نبض از نام کی گردد جهان>
    text <او بود مقصود جانش در جهان>
  block
    text <دوستان و شهر او را برشمرد>
    text <بعد از آن شهری دگر را نام برد>
  block
    text <گفت چون بیرون شدی از شهر خویش>
    text <در کدامین شهر بودستی تو بیش>
  block
    text <نام شهری گفت و زان هم در گذشت>
    text <رنگ روی و نبض او دیگر نگشت>
  block
    text <خواجگان و شهرها را یک به یک>
    text <باز گفت از جای و از نان و نمک>
  block
    text <شهر شهر و خانه خانه قصه کرد>
    text <نه رگش جنبید و نه رخ گشت زرد>
  block
    text <نبض او بر حال خود بد بی‌گزند>
    text <تا بپرسید از سمرقند چو قند>
  block
    text <نبض جست و روی سرخ و زرد شد>
    text <کز سمرقندی زرگر فرد شد>
  block
    text <چون ز رنجور آن حکیم این راز یافت>
    text <اصل آن درد و بلا را باز یافت>
  block
    text <گفت کوی او کدامست در گذر>
    text <او سر پل گفت و کوی غاتفر>
  block
    text <گفت دانستم که رنجت چیست زود>
    text <در خلاصت سحرها خواهم نمود>
  block
    text <شاد باش و فارغ و آمن که من>
    text <آن کنم با تو که باران با چمن>
  block
    text <من غم تو می‌خورم تو غم مخور>
    text <بر تو من مشفق‌ترم از صد پدر>
  block
    text <هان و هان این راز را با کس مگو>
    text <گرچه از تو شه کند بس جست و جو>
  block
    text <خانهٔ اسرار تو چون دل شود>
    text <آن مرادت زودتر حاصل شود>
  block
    text <گفت پیغامبر که هر که سر نهفت>
    text <زود گردد با مراد خویش جفت>
  block
    text <دانه چون اندر زمین پنهان شود>
    text <سر او سرسبزی بستان شود>
  block
    text <زر و نقره گر نبودندی نهان>
    text <پرورش کی یافتندی زیر کان>
  block
    text <وعده‌ها و لطفهای آن حکیم>
    text <کرد آن رنجور را آمن ز بیم>
  block
    text <وعده‌ها باشد حقیقی دل‌پذیر>
    text <وعده‌ها باشد مجازی تا سه گیر>
  block
    text <وعدهٔ اهل کرم گنج روان>
    text <وعدهٔ نا اهل شد رنج روان>
