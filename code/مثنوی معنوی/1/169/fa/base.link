
text <بازگشتن به حکایت علی کرم الله وجهه و مسامحت کردن او با خونی خویش>
  block
    text <باز رو سوی علی و خونیش>
    text <وان کرم با خونی و افزونیش>
  block
    text <گفت دشمن را همی‌بینم به چشم>
    text <روز و شب بر وی ندارم هیچ خشم>
  block
    text <زانک مرگم همچو من خوش آمدست>
    text <مرگ من در بعث چنگ اندر زدست>
  block
    text <مرگ بی مرگی بود ما را حلال>
    text <برگ بی برگی بود ما را نوال>
  block
    text <ظاهرش مرگ و به باطن زندگی>
    text <ظاهرش ابتر نهان پایندگی>
  block
    text <در رحم زادن جنین را رفتنست>
    text <در جهان او را ز نو بشکفتنست>
  block
    text <چون مرا سوی اجل عشق و هواست>
    text <نهی لا تلقوا بایدیکم مراست>
  block
    text <زانک نهی از دانهٔ شیرین بود>
    text <تلخ را خود نهی حاجت کی شود>
  block
    text <دانه‌ای کش تلخ باشد مغز و پوست>
    text <تلخی و مکروهیش خود نهی اوست>
  block
    text <دانهٔ مردن مرا شیرین شدست>
    text <بل هم احیاء پی من آمدست>
  block
    text <اقتلونی یا ثقاتی لائما>
    text <ان فی قتلی حیاتی دائما>
  block
    text <ان فی موتی حیاتی یا فتی>
    text <کم افارق موطنی حتی متی>
  block
    text <فرقتی لو لم تکن فی ذا السکون>
    text <لم یقل انا الیه راجعون>
  block
    text <راجع آن باشد که باز آید به شهر>
    text <سوی وحدت آید از تفریق دهر>
