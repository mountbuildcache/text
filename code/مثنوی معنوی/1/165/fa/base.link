
text <سال کردن آن کافر از علی کرم الله وجهه کی بر چون منی مظفر شدی شمشیر از دست چون انداختی>
  block
    text <پس بگفت آن نو مسلمان ولی>
    text <از سر مستی و لذت با علی>
  block
    text <که بفرما یا امیر المؤمنین>
    text <تا بجنبد جان بتن در چون جنین>
  block
    text <هفت اختر هر جنین را مدتی>
    text <می‌کنند ای جان به نوبت خدمتی>
  block
    text <چونک وقت آید که جان گیرد جنین>
    text <آفتابش آن زمان گردد معین>
  block
    text <این جنین در جنبش آید ز آفتاب>
    text <کآفتابش جان همی‌بخشد شتاب>
  block
    text <از دگر انجم به جز نقشی نیافت>
    text <این جنین تا آفتابش بر نتافت>
  block
    text <از کدامین ره تعلق یافت او>
    text <در رحم با آفتاب خوب‌رو>
  block
    text <از ره پنهان که دور از حس ماست>
    text <آفتاب چرخ را بس راههاست>
  block
    text <آن رهی که زر بیابد قوت ازو>
    text <و آن رهی که سنگ شد یاقوت ازو>
  block
    text <آن رهی که سرخ سازد لعل را>
    text <وان رهی که برق بخشد نعل را>
  block
    text <آن رهی که پخته سازد میوه را>
    text <و آن رهی که دل دهد کالیوه را>
  block
    text <بازگو ای باز پر افروخته>
    text <با شه و با ساعدش آموخته>
  block
    text <باز گو ای بار عنقاگیر شاه>
    text <ای سپاه‌اشکن بخود نه با سپاه>
  block
    text <امت وحدی یکی و صد هزار>
    text <بازگو ای بنده بازت را شکار>
  block
    text <در محل قهر این رحمت ز چیست>
    text <اژدها را دست دادن راه کیست>
