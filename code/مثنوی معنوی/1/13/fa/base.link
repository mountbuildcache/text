
text <آموختن وزیر مکر پادشاه را>
  block
    text <او وزیری داشت گبر و عشوه ده>
    text <کو بر آب از مکر بر بستی گره>
  block
    text <گفت ترسایان پناه جان کنند>
    text <دین خود را از ملک پنهان کنند>
  block
    text <کم کش ایشان را که کشتن سود نیست>
    text <دین ندارد بوی مشک و عود نیست>
  block
    text <سر پنهانست اندر صد غلاف>
    text <ظاهرش با تست و باطن بر خلاف>
  block
    text <شاه گفتش پس بگو تدبیر چیست>
    text <چارهٔ آن مکر و آن تزویر چیست>
  block
    text <تا نماند در جهان نصرانیی>
    text <نی هویدا دین و نه پنهانیی>
  block
    text <گفت ای شه گوش و دستم را ببر>
    text <بینی‌ام بشکاف و لب در حکم مر>
  block
    text <بعد از آن در زیردار آور مرا>
    text <تا بخواهد یک شفاعت گر مرا>
  block
    text <بر منادی‌گاه کن این کار تو>
    text <بر سر راهی که باشد چارسو>
  block
    text <آنگهم از خود بران تا شهر دور>
    text <تا در اندازم دریشان شر و شور>
