
text <پیش آمدن نقیبان و دربانان خلیفه از بهر اکرام اعرابی و پذیرفتن هدیهٔ او را>
  block
    text <آن عرابی از بیابان بعید>
    text <بر در دار الخلافه چون رسید>
  block
    text <پس نقیبان پیش او باز آمدند>
    text <بس گلاب لطف بر جیبش زدند>
  block
    text <حاجت او فهمشان شد بی مقال>
    text <کار ایشان بد عطا پیش از سئوال>
  block
    text <پس بدو گفتند یا وجه العرب>
    text <از کجایی چونی از راه و تعب>
  block
    text <گفت وجهم گر مرا وجهی دهید>
    text <بی وجوهم چون پس پشتم نهید>
  block
    text <ای که در روتان نشان مهتری>
    text <فرتان خوشتر ز زر جعفری>
  block
    text <ای که یک دیدارتان دیدارها>
    text <ای نثار دینتان دینارها>
  block
    text <ای همه ینظر بنور الله شده>
    text <بهر بخشش از بر شه آمده>
  block
    text <تا زنید آن کیمیاهای نظر>
    text <بر سر مسهای اشخاص بشر>
  block
    text <من غریبم از بیابان آمدم>
    text <بر امید لطف سلطان آمدم>
  block
    text <بوی لطف او بیابانها گرفت>
    text <ذره‌های ریگ هم جانها گرفت>
  block
    text <تا بدین جا بهر دینار آمدم>
    text <چون رسیدم مست دیدار آمدم>
  block
    text <بهر نان شخصی سوی نانبا دوید>
    text <داد جان چون حسن نانبا را بدید>
  block
    text <بهر فرجه شد یکی تا گلستان>
    text <فرجهٔ او شد جمال باغبان>
  block
    text <همچو اعرابی که آب از چه کشید>
    text <آب حیوان از رخ یوسف چشید>
  block
    text <رفت موسی کآتش آرد او بدست>
    text <آتشی دید او که از آتش برست>
  block
    text <جست عیسی تا رهد از دشمنان>
    text <بردش آن جستن به چارم آسمان>
  block
    text <دام آدم خوشهٔ گندم شده>
    text <تا وجودش خوشهٔ مردم شده>
  block
    text <باز آید سوی دام از بهر خور>
    text <ساعد شه یابد و اقبال و فر>
  block
    text <طفل شد مکتب پی کسب هنر>
    text <بر امید مرغ با لطف پدر>
  block
    text <پس ز مکتب آن یکی صدری شده>
    text <ماهگانه داده و بدری شده>
  block
    text <آمده عباس حرب از بهر کین>
    text <بهر قمع احمد و استیز دین>
  block
    text <گشته دین را تا قیامت پشت و رو>
    text <در خلافت او و فرزندان او>
  block
    text <من برین در طالب چیز آمدم>
    text <صدر گشتم چون به دهلیز آمدم>
  block
    text <آب آوردم به تحفه بهر نان>
    text <بوی نانم برد تا صدر جنان>
  block
    text <نان برون راند آدمی را از بهشت>
    text <نان مرا اندر بهشتی در سرشت>
  block
    text <رستم از آب و ز نان همچون ملک>
    text <بی‌غرض گردم برین در چون فلک>
  block
    text <بی‌غرض نبود بگردش در جهان>
    text <غیر جسم و غیر جان عاشقان>
