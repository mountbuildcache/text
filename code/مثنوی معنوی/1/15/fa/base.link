
text <قبول کردن نصاری مکر وزیر را>
  block
    text <صد هزاران مرد ترسا سوی او>
    text <اندک‌اندک جمع شد در کوی او>
  block
    text <او بیان می‌کرد با ایشان براز>
    text <سر انگلیون و زنار و نماز>
  block
    text <او به ظاهر واعظ احکام بود>
    text <لیک در باطن صفیر و دام بود>
  block
    text <بهر این بعضی صحابه از رسول>
    text <ملتمس بودند مکر نفس غول>
  block
    text <کو چه آمیزد ز اغراض نهان>
    text <در عبادتها و در اخلاص جان>
  block
    text <فضل طاعت را نجستندی ازو>
    text <عیب ظاهر را بجستندی که کو>
  block
    text <مو به مو و ذره ذره مکر نفس>
    text <می‌شناسیدند چون گل از کرفس>
  block
    text <موشکافان صحابه هم در آن>
    text <وعظ ایشان خیره گشتندی بجان>
