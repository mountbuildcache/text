
text <زیافت تاویل رکیک مگس>
  block
    text <آن مگس بر برگ کاه و بول خر>
    text <همچو کشتیبان همی افراشت سر>
  block
    text <گفت من دریا و کشتی خوانده‌ام>
    text <مدتی در فکر آن می‌مانده‌ام>
  block
    text <اینک این دریا و این کشتی و من>
    text <مرد کشتیبان و اهل و رای‌زن>
  block
    text <بر سر دریا همی راند او عمد>
    text <می‌نمودش آن قدر بیرون ز حد>
  block
    text <بود بی‌حد آن چمین نسبت بدو>
    text <آن نظر که بیند آن را راست کو>
  block
    text <عالمش چندان بود کش بینشست>
    text <چشم چندین بحر همچندینشست>
  block
    text <صاحب تاویل باطل چون مگس>
    text <وهم او بول خر و تصویر خس>
  block
    text <گر مگس تاویل بگذارد برای>
    text <آن مگس را بخت گرداند همای>
  block
    text <آن مگس نبود کش این عبرت بود>
    text <روح او نه در خور صورت بود>
