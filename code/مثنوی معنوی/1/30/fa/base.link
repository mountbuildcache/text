
text <نومید کردن وزیر مریدان را از رفض خلوت>
  block
    text <آن وزیر از اندرون آواز داد>
    text <کای مریدان از من این معلوم باد>
  block
    text <که مرا عیسی چنین پیغام کرد>
    text <کز همه یاران و خویشان باش فرد>
  block
    text <روی در دیوار کن تنها نشین>
    text <وز وجود خویش هم خلوت گزین>
  block
    text <بعد ازین دستوری گفتار نیست>
    text <بعد ازین با گفت و گویم کار نیست>
  block
    text <الوداع ای دوستان من مرده‌ام>
    text <رخت بر چارم فلک بر برده‌ام>
  block
    text <تا به زیر چرخ ناری چون حطب>
    text <من نسوزم در عنا و در عطب>
  block
    text <پهلوی عیسی نشینم بعد ازین>
    text <بر فراز آسمان چارمین>
