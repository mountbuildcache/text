
text <افتادن رکابدار هر باری پیش امیر الممنین علی کرم الله وجهه کی ای امیر الممنین مرا بکش و ازین قضا برهان>
  block
    text <باز آمد کای علی زودم بکش>
    text <تا نبینم آن دم و وقت ترش>
  block
    text <من حلالت می‌کنم خونم بریز>
    text <تا نبیند چشم من آن رستخیز>
  block
    text <گفتم ار هر ذره‌ای خونی شود>
    text <خنجر اندر کف به قصد تو رود>
  block
    text <یک سر مو از تو نتواند برید>
    text <چون قلم بر تو چنان خطی کشید>
  block
    text <لیک بی غم شو شفیع تو منم>
    text <خواجهٔ روحم نه مملوک تنم>
  block
    text <پیش من این تن ندارد قیمتی>
    text <بی تن خویشم فتی ابن الفتی>
  block
    text <خنجر و شمشیر شد ریحان من>
    text <مرگ من شد بزم و نرگسدان من>
  block
    text <آنک او تن را بدین سان پی کند>
    text <حرص میری و خلافت کی کند>
  block
    text <زان به ظاهر کو شد اندر جاه و حکم>
    text <تا امیران را نماید راه و حکم>
  block
    text <تا امیری را دهد جانی دگر>
    text <تا دهد نخل خلافت را ثمر>
