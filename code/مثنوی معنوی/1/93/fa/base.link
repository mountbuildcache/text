
text <برون انداختن مرد تاجر طوطی را از قفص و پریدن طوطی مرده>
  block
    text <بعد از آنش از قفس بیرون فکند>
    text <طوطیک پرید تا شاخ بلند>
  block
    text <طوطی مرده چنان پرواز کرد>
    text <کآفتاب شرق ترکی‌تاز کرد>
  block
    text <خواجه حیران گشت اندر کار مرغ>
    text <بی‌خبر ناگه بدید اسرار مرغ>
  block
    text <روی بالا کرد و گفت ای عندلیب>
    text <از بیان حال خودمان ده نصیب>
  block
    text <او چه کرد آنجا که تو آموختی>
    text <ساختی مکری و ما را سوختی>
  block
    text <گفت طوطی کو به فعلم پند داد>
    text <که رها کن لطف آواز و وداد>
  block
    text <زانک آوازت ترا در بند کرد>
    text <خویشتن مرده پی این پند کرد>
  block
    text <یعنی ای مطرب شده با عام و خاص>
    text <مرده شو چون من که تا یابی خلاص>
  block
    text <دانه باشی مرغکانت بر چنند>
    text <غنچه باشی کودکانت بر کنند>
  block
    text <دانه پنهان کن بکلی دام شو>
    text <غنچه پنهان کن گیاه بام شو>
  block
    text <هر که داد او حسن خود را در مزاد>
    text <صد قضای بد سوی او رو نهاد>
  block
    text <جشمها و خشمها و رشکها>
    text <بر سرش ریزد چو آب از مشکها>
  block
    text <دشمنان او را ز غیرت می‌درند>
    text <دوستان هم روزگارش می‌برند>
  block
    text <آنک غافل بود از کشت و بهار>
    text <او چه داند قیمت این روزگار>
  block
    text <در پناه لطف حق باید گریخت>
    text <کو هزاران لطف بر ارواح ریخت>
  block
    text <تا پناهی یابی آنگه چون پناه>
    text <آب و آتش مر ترا گردد سپاه>
  block
    text <نوح و موسی را نه دریا یار شد>
    text <نه بر اعداشان بکین قهار شد>
  block
    text <آتش ابراهیم را نه قلعه بود>
    text <تا برآورد از دل نمرود دود>
  block
    text <کوه یحیی را نه سوی خویش خواند>
    text <قاصدانش را به زخم سنگ راند>
  block
    text <گفت ای یحیی بیا در من گریز>
    text <تا پناهت باشم از شمشیر تیز>
