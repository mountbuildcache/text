
text <در خواب گفتن هاتف مر عمر را رضی الله عنه کی چندین زر از بیت المال بن مرد ده کی در گورستان خفته است>
  block
    text <آن زمان حق بر عمر خوابی گماشت>
    text <تا که خویش از خواب نتوانست داشت>
  block
    text <در عجب افتاد کین معهود نیست>
    text <این ز غیب افتاد بی مقصود نیست>
  block
    text <سر نهاد و خواب بردش خواب دید>
    text <کامدش از حق ندا جانش شنید>
  block
    text <آن ندایی کاصل هر بانگ و نواست>
    text <خود ندا آنست و این باقی صداست>
  block
    text <ترک و کرد و پارسی‌گو و عرب>
    text <فهم کرده آن ندا بی‌گوش و لب>
  block
    text <خود چه جای ترک و تاجیکست و زنگ>
    text <فهم کردست آن ندا را چوب و سنگ>
  block
    text <هر دمی از وی همی‌آید الست>
    text <جوهر و اعراض می‌گردند هست>
  block
    text <گر نمی‌آید بلی زیشان ولی>
    text <آمدنشان از عدم باشد بلی>
  block
    text <زانچ گفتم من ز فهم سنگ و چوب>
    text <در بیانش قصه‌ای هش‌دار خوب>
