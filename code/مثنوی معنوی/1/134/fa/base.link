
text <در بیان آنک عاشق دنیا بر مثال عاشق دیواریست کی بر و تاب آفتاب زند و جهد و جهاد نکرد تا فهم کند کی آن تاب و رونق از دیوار نیست از قرص آفتابست در آسمان چهارم لاجرم کلی دل بر دیوار نهاد چون پرتو آفتاب بفتاب پیوست او محروم ماند ابدا و حیل بینهم و بین ما یشتهون>
  block
    text <عاشقان کل نه عشاق جزو>
    text <ماند از کل آنک شد مشتاق جزو>
  block
    text <چونک جزوی عاشق جزوی شود>
    text <زود معشوقش بکل خود رود>
  block
    text <ریش گاو و بندهٔ غیر آمد او>
    text <غرقه شد کف در ضعیفی در زد او>
  block
    text <نیست حاکم تا کند تیمار او>
    text <کار خواجهٔ خود کند یا کار او>
