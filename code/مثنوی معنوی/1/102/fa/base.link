
text <پرسیدن صدیقه رضی‌الله عنها از مصطفی صلی‌الله علیه و سلم کی سر باران امروزینه چه بود>
  block
    text <گفت صدیقه که ای زبدهٔ وجود>
    text <حکمت باران امروزین چه بود>
  block
    text <این ز بارانهای رحمت بود یا>
    text <بهر تهدیدست و عدل کبریا>
  block
    text <این از آن لطف بهاریات بود>
    text <یا ز پاییزی پر آفات بود>
  block
    text <گفت این از بهر تسکین غمست>
    text <کز مصیبت بر نژاد آدمست>
  block
    text <گر بر آن آتش بماندی آدمی>
    text <بس خرابی در فتادی و کمی>
  block
    text <این جهان ویران شدی اندر زمان>
    text <حرصها بیرون شدی از مردمان>
  block
    text <استن این عالم ای جان غفلتست>
    text <هوشیاری این جهان را آفتست>
  block
    text <هوشیاری زان جهانست و چو آن>
    text <غالب آید پست گردد این جهان>
  block
    text <هوشیاری آفتاب و حرص یخ>
    text <هوشیاری آب و این عالم وسخ>
  block
    text <زان جهان اندک ترشح می‌رسد>
    text <تا نغرد در جهان حرص و حسد>
  block
    text <گر ترشح بیشتر گردد ز غیب>
    text <نه هنر ماند درین عالم نه عیب>
  block
    text <این ندارد حد سوی آغاز رو>
    text <سوی قصهٔ مرد مطرب باز رو>
