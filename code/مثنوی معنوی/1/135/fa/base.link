
text <مثل عرب اذا زنیت فازن بالحرة و اذا سرقت فاسرق الدرة>
  block
    text <فازن بالحرة پی این شد مثل>
    text <فاسرق الدرة بدین شد منتقل>
  block
    text <بنده سوی خواجه شد او ماند زار>
    text <بوی گل شد سوی گل او ماند خار>
  block
    text <او بمانده دور از مطلوب خویش>
    text <سعی ضایع رنج باطل پای ریش>
  block
    text <همچو صیادی که گیرد سایه‌ای>
    text <سایه کی گردد ورا سرمایه‌ای>
  block
    text <سایهٔ مرغی گرفته مرد سخت>
    text <مرغ حیران گشته بر شاخ درخت>
  block
    text <کین مدمغ بر کی می‌خندد عجب>
    text <اینت باطل اینت پوسیده سبب>
  block
    text <ور تو گویی جزو پیوستهٔ کلست>
    text <خار می‌خور خار مقرون گلست>
  block
    text <جز ز یک رو نیست پیوسته به کل>
    text <ورنه خود باطل بدی بعث رسل>
  block
    text <چون رسولان از پی پیوستنند>
    text <پس چه پیوندندشان چون یک تنند>
  block
    text <این سخن پایان ندارد ای غلام>
    text <روز بیگه شد حکایت کن تمام>
