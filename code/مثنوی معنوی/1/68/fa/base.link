
text <جواب گفتن هدهد طعنهٔ زاغ را>
  block
    text <گفت ای شه بر من عور گدای>
    text <قول دشمن مشنو از بهر خدای>
  block
    text <گر به بطلانست دعوی کردنم>
    text <من نهادم سر ببر این گردنم>
  block
    text <زاغ کو حکم قضا را منکرست>
    text <گر هزاران عقل دارد کافرست>
  block
    text <در تو تا کافی بود از کافران>
    text <جای گند و شهوتی چون کاف ران>
  block
    text <من ببینم دام را اندر هوا>
    text <گر نپوشد چشم عقلم را قضا>
  block
    text <چون قضا آید شود دانش بخواب>
    text <مه سیه گردد بگیرد آفتاب>
  block
    text <از قضا این تعبیه کی نادرست>
    text <از قضا دان کو قضا را منکرست>
