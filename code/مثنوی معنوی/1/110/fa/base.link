
text <قصهٔ خلیفه کی در کرم در زمان خود از حاتم طائی گذشته بود و نظیر خود نداشت>
  block
    text <یک خلیفه بود در ایام پیش>
    text <کرده حاتم را غلام جود خویش>
  block
    text <رایت اکرام و داد افراشته>
    text <فقر و حاجت از جهان بر داشته>
  block
    text <بحر و در از بخششش صاف آمده>
    text <داد او از قاف تا قاف آمده>
  block
    text <در جهان خاک ابر و آب بود>
    text <مظهر بخشایش وهاب بود>
  block
    text <از عطااش بحر و کان در زلزله>
    text <سوی جودش قافله بر قافله>
  block
    text <قبلهٔ حاجت در و دروازه‌اش>
    text <رفته در عالم بجود آوازه‌اش>
  block
    text <هم عجم هم روم هم ترک و عرب>
    text <مانده از جود و سخااش در عجب>
  block
    text <آب حیوان بود و دریای کرم>
    text <زنده گشته هم عرب زو هم عجم>
