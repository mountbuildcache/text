
text <منع کردن خرگوش از راز ایشان را>
  block
    text <گفت هر رازی نشاید باز گفت>
    text <جفت طاق آید گهی گه طاق جفت>
  block
    text <از صفا گر دم زنی با آینه>
    text <تیره گردد زود با ما آینه>
  block
    text <در بیان این سه کم جنبان لبت>
    text <از ذهاب و از ذهب وز مذهبت>
  block
    text <کین سه را خصمست بسیار و عدو>
    text <در کمینت ایستد چون داند او>
  block
    text <ور بگویی با یکی دو الوداع>
    text <کل سر جاوز الاثنین شاع>
  block
    text <گر دو سه پرنده را بندی بهم>
    text <بر زمین مانند محبوس از الم>
  block
    text <مشورت دارند سرپوشیده خوب>
    text <در کنایت با غلط‌افکن مشوب>
  block
    text <مشورت کردی پیمبر بسته‌سر>
    text <گفته ایشانش جواب و بی‌خبر>
  block
    text <در مثالی بسته گفتی رای را>
    text <تا ندانند خصم از سر پای را>
  block
    text <او جواب خویش بگرفتی ازو>
    text <وز سؤالش می‌نبردی غیر بو>
