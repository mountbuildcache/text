
text <بیان آنک کشتن و زهر دادن مرد زرگر به اشارت الهی بود نه به هوای نفس و تامل فاسد>
  block
    text <کشتن آن مرد بر دست حکیم>
    text <نه پی اومید بود و نه ز بیم>
  block
    text <او نکشتش از برای طبع شاه>
    text <تا نیامد امر و الهام اله>
  block
    text <آن پسر را کش خضر ببرید حلق>
    text <سر آن را در نیابد عام خلق>
  block
    text <آنک از حق یابد او وحی و جواب>
    text <هرچه فرماید بود عین صواب>
  block
    text <آنک جان بخشد اگر بکشد رواست>
    text <نایبست و دست او دست خداست>
  block
    text <همچو اسمعیل پیشش سر بنه>
    text <شاد و خندان پیش تیغش جان بده>
  block
    text <تا بماند جانت خندان تا ابد>
    text <همچو جان پاک احمد با احد>
  block
    text <عاشقان آنگه شراب جان کشند>
    text <که به دست خویش خوبانشان کشند>
  block
    text <شاه آن خون از پی شهوت نکرد>
    text <تو رها کن بدگمانی و نبرد>
  block
    text <تو گمان بردی که کرد آلودگی>
    text <در صفا غش کی هلد پالودگی>
  block
    text <بهر آنست این ریاضت وین جفا>
    text <تا بر آرد کوره از نقره جفا>
  block
    text <بهر آنست امتحان نیک و بد>
    text <تا بجوشد بر سر آرد زر زبد>
  block
    text <گر نبودی کارش الهام اله>
    text <او سگی بودی دراننده نه شاه>
  block
    text <پاک بود از شهوت و حرص و هوا>
    text <نیک کرد او لیک نیک بد نما>
  block
    text <گر خضر در بحر کشتی را شکست>
    text <صد درستی در شکست خضر هست>
  block
    text <وهم موسی با همه نور و هنر>
    text <شد از آن محجوب تو بی پر مپر>
  block
    text <آن گل سرخست تو خونش مخوان>
    text <مست عقلست او تو مجنونش مخوان>
  block
    text <گر بدی خون مسلمان کام او>
    text <کافرم گر بردمی من نام او>
  block
    text <می‌بلرزد عرش از مدح شقی>
    text <بدگمان گردد ز مدحش متقی>
  block
    text <شاه بود و شاه بس آگاه بود>
    text <خاص بود و خاصهٔ الله بود>
  block
    text <آن کسی را کش چنین شاهی کشد>
    text <سوی بخت و بهترین جاهی کشد>
  block
    text <گر ندیدی سود او در قهر او>
    text <کی شدی آن لطف مطلق قهرجو>
  block
    text <بچه می‌لرزد از آن نیش حجام>
    text <مادر مشفق در آن دم شادکام>
  block
    text <نیم جان بستاند و صد جان دهد>
    text <آنچ در وهمت نیاید آن دهد>
  block
    text <تو قیاس از خویش می‌گیری ولیک>
    text <دور دور افتاده‌ای بنگر تو نیک>
