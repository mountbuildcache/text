
text <تعیین کردن زن طریق طلب روزی کدخدای خود را و قبول کردن او>
  block
    text <گفت زن یک آفتابی تافتست>
    text <عالمی زو روشنایی یافتست>
  block
    text <نایب رحمان خلیفهٔ کردگار>
    text <شهر بغدادست از وی چون بهار>
  block
    text <گر بپیوندی بدان شه شه شوی>
    text <سوی هر ادبیر تا کی می‌روی>
  block
    text <همنشینی با شهان چون کیمیاست>
    text <چون نظرشان کیمیایی خود کجاست>
  block
    text <چشم احمد بر ابوبکری زده>
    text <او ز یک تصدیق صدیق آمده>
  block
    text <گفت من شه را پذیرا چون شوم>
    text <بی بهانه سوی او من چون روم>
  block
    text <نسبتی باید مرا یا حیلتی>
    text <هیچ پیشه راست شد بی‌آلتی>
  block
    text <همچو مجنونی که بشنید از یکی>
    text <که مرض آمد به لیلی اندکی>
  block
    text <گفت آوه بی بهانه چون روم>
    text <ور بمانم از عیادت چون شوم>
  block
    text <لیتنی کنت طبیبا حاذقا>
    text <کنت امشی نحو لیلی سابقا>
  block
    text <قل تعالوا گفت حق ما را بدان>
    text <تا بود شرم‌اشکنی ما را نشان>
  block
    text <شب‌پران را گر نظر و آلت بدی>
    text <روزشان جولان و خوش حالت بدی>
  block
    text <گفت چون شاه کرم میدان رود>
    text <عین هر بی‌آلتی آلت شود>
  block
    text <زانک آلت دعوی است و هستی است>
    text <کار در بی‌آلتی و پستی است>
  block
    text <گفت کی بی‌آلتی سودا کنم>
    text <تا نه من بی‌آلتی پیدا کنم>
  block
    text <پس گواهی بایدم بر مفلسی>
    text <تا مرا رحمی کند شاه غنی>
  block
    text <تو گواهی غیر گفت و گو و رنگ>
    text <وا نما تا رحم آرد شاه شنگ>
  block
    text <کین گواهی که ز گفت و رنگ بد>
    text <نزد آن قاضی القضاة آن جرح شد>
  block
    text <صدق می‌خواهد گواه حال او>
    text <تا بتابد نور او بی قال او>
