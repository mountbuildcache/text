
text <ملاقات پادشاه با آن ولی که در خوابش نمودند>
  block
    text <دست بگشاد و کنارانش گرفت>
    text <همچو عشق اندر دل و جانش گرفت>
  block
    text <دست و پیشانیش بوسیدن گرفت>
    text <وز مقام و راه پرسیدن گرفت>
  block
    text <پرس پرسان می‌کشیدش تا بصدر>
    text <گفت گنجی یافتم آخر بصبر>
  block
    text <گفت ای نور حق و دفع حرج>
    text <معنی‌الصبر مفتاح الفرج>
  block
    text <ای لقای تو جواب هر سئوال>
    text <مشکل از تو حل شود بی‌قیل و قال>
  block
    text <ترجمانی هرچه ما را در دلست>
    text <دستگیری هر که پایش در گلست>
  block
    text <مرحبا یا مجتبی یا مرتضی>
    text <ان تغب جاء القضا ضاق الفضا>
  block
    text <انت مولی‌القوم من لا یشتهی>
    text <قد ردی کلا لئن لم ینته>
  block
    text <چون گذشت آن مجلس و خوان کرم>
    text <دست او بگرفت و برد اندر حرم>
