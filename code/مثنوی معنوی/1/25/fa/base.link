
text <مکر دیگر انگیختن وزیر در اضلال قوم>
  block
    text <مکر دیگر آن وزیر از خود ببست>
    text <وعظ را بگذاشت و در خلوت نشست>
  block
    text <در مریدان در فکند از شوق سوز>
    text <بود در خلوت چهل پنجاه روز>
  block
    text <خلق دیوانه شدند از شوق او>
    text <از فراق حال و قال و ذوق او>
  block
    text <لابه و زاری همی کردند و او>
    text <از ریاضت گشته در خلوت دوتو>
  block
    text <گفته ایشان نیست ما را بی تو نور>
    text <بی عصاکش چون بود احوال کور>
  block
    text <از سر اکرام و از بهر خدا>
    text <بیش ازین ما را مدار از خود جدا>
  block
    text <ما چو طفلانیم و ما را دایه تو>
    text <بر سر ما گستران آن سایه تو>
  block
    text <گفت جانم از محبان دور نیست>
    text <لیک بیرون آمدن دستور نیست>
  block
    text <آن امیران در شفاعت آمدند>
    text <وان مریدان در شناعت آمدند>
  block
    text <کین چه بدبختیست ما را ای کریم>
    text <از دل و دین مانده ما بی تو یتیم>
  block
    text <تو بهانه می‌کنی و ما ز درد>
    text <می‌زنیم از سوز دل دمهای سرد>
  block
    text <ما به گفتار خوشت خو کرده‌ایم>
    text <ما ز شیر حکمت تو خورده‌ایم>
  block
    text <الله الله این جفا با ما مکن>
    text <خیر کن امروز را فردا مکن>
  block
    text <می‌دهد دل مر ترا کین بی‌دلان>
    text <بی تو گردند آخر از بی‌حاصلان>
  block
    text <جمله در خشکی چو ماهی می‌طپند>
    text <آب را بگشا ز جو بر دار بند>
  block
    text <ای که چون تو در زمانه نیست کس>
    text <الله الله خلق را فریاد رس>
