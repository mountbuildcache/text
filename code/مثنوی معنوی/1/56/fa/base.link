
text <ذکر دانش خرگوش و بیان فضیلت و منافع دانستن>
  block
    text <این سخن پایان ندارد هوش‌دار>
    text <هوش سوی قصهٔ خرگوش دار>
  block
    text <گوش خر بفروش و دیگر گوش خر>
    text <کین سخن را در نیابد گوش خر>
  block
    text <رو تو روبه‌بازی خرگوش بین>
    text <مکر و شیراندازی خرگوش بین>
  block
    text <خاتم ملک سلیمانست علم>
    text <جمله عالم صورت و جانست علم>
  block
    text <آدمی را زین هنر بیچاره گشت>
    text <خلق دریاها و خلق کوه و دشت>
  block
    text <زو پلنگ و شیر ترسان همچو موش>
    text <زو نهنگ و بحر در صفرا و جوش>
  block
    text <زو پری و دیو ساحلها گرفت>
    text <هر یکی در جای پنهان جا گرفت>
  block
    text <آدمی را دشمن پنهان بسیست>
    text <آدمی با حذر عاقل کسیست>
  block
    text <خلق پنهان زشتشان و خوبشان>
    text <می‌زند در دل بهر دم کوبشان>
  block
    text <بهر غسل ار در روی در جویبار>
    text <بر تو آسیبی زند در آب خار>
  block
    text <گر چه پنهان خار در آبست پست>
    text <چونک در تو می‌خلد دانی که هست>
  block
    text <خارخار وحیها و وسوسه>
    text <از هزاران کس بود نه یک کسه>
  block
    text <باش تا حسهای تو مبدل شود>
    text <تا ببینیشان و مشکل حل شود>
  block
    text <تا سخنهای کیان رد کرده‌ای>
    text <تا کیان را سرور خود کرده‌ای>
