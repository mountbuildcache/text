
text <هدیه بردن عرب سبوی آب باران از میان بادیه سوی بغداد به امیرالممنین بر پنداشت آنک آنجا هم قحط آبست>
  block
    text <گفت زن صدق آن بود کز بود خویش>
    text <پاک برخیزی تو از مجهود خویش>
  block
    text <آب بارانست ما را در سبو>
    text <ملکت و سرمایه و اسباب تو>
  block
    text <این سبوی آب را بردار و رو>
    text <هدیه ساز و پیش شاهنشاه شو>
  block
    text <گو که ما را غیر این اسباب نیست>
    text <در مفازه هیچ به زین آب نیست>
  block
    text <گر خزینه‌ش پر متاع فاخرست>
    text <این چنین آبش نباشد نادرست>
  block
    text <چیست آن کوزه تن محصور ما>
    text <اندرو آب حواس شور ما>
  block
    text <ای خداوند این خم و کوزهٔ مرا>
    text <در پذیر از فضل الله اشتری>
  block
    text <کوزه‌ای با پنج لولهٔ پنج حس>
    text <پاک دار این آب را از هر نجس>
  block
    text <تا شود زین کوزه منفذ سوی بحر>
    text <تا بگیرد کوزهٔ من خوی بحر>
  block
    text <تا چو هدیه پیش سلطانش بری>
    text <پاک بیند باشدش شه مشتری>
  block
    text <بی‌نهایت گردد آبش بعد از آن>
    text <پر شود از کوزهٔ من صد جهان>
  block
    text <لوله‌ها بر بند و پر دارش ز خم>
    text <گفت غضوا عن هوا ابصارکم>
  block
    text <ریش او پر باد کین هدیه کراست>
    text <لایق چون او شهی اینست راست>
  block
    text <زن نمی‌دانست کانجا برگذر>
    text <هست جاری دجله‌ای همچون شکر>
  block
    text <در میان شهر چون دریا روان>
    text <پر ز کشتیها و شست ماهیان>
  block
    text <رو بر سلطان و کار و بار بین>
    text <حس تجری تحتها الانهار بین>
  block
    text <این چنین حسها و ادراکات ما>
    text <قطره‌ای باشد در آن نهر صفا>
