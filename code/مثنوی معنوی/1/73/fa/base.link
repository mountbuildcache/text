
text <مژده بردن خرگوش سوی نخچیران کی شیر در چاه فتاد>
  block
    text <چونک خرگوش از رهایی شاد گشت>
    text <سوی نخچیران دوان شد تا به دشت>
  block
    text <شیر را چون دید در چه کشته زار>
    text <چرخ می‌زد شادمان تا مرغزار>
  block
    text <دست می‌زد چون رهید از دست مرگ>
    text <سبز و رقصان در هوا چون شاخ و برگ>
  block
    text <شاخ و برگ از حبس خاک آزاد شد>
    text <سر برآورد و حریف باد شد>
  block
    text <برگها چون شاخ را بکشافتند>
    text <تا به بالای درخت اشتافتند>
  block
    text <با زبان شطاه شکر خدا>
    text <می‌سراید هر بر و برگی جدا>
  block
    text <که بپرورد اصل ما را ذوالعطا>
    text <تا درخت استغلظ آمد و استوی>
  block
    text <جانهای بسته اندر آب و گل>
    text <چون رهند از آب و گلها شاددل>
  block
    text <در هوای عشق حق رقصان شوند>
    text <همچو قرص بدر بی‌نقصان شوند>
  block
    text <چشمان در رقص و جانها خود مپرس>
    text <وانک گرد جان از آنها خود مپرس>
  block
    text <شیر را خرگوش در زندان نشاند>
    text <ننگ شیری کو ز خرگوشی بماند>
  block
    text <درچنان ننگی و آنگه این عجب>
    text <فخر دین خواهد که گویندش لقب>
  block
    text <ای تو شیری در تک این چاه فرد>
    text <نقش چون خرگوش خونت‌ریخت و خورد>
  block
    text <نفس خرگوشت به صحرا در چرا>
    text <تو بقعر این چه چون و چرا>
  block
    text <سوی نخچیران دوید آن شیرگیر>
    text <کابشروا یا قوم اذ جاء البشیر>
  block
    text <مژده مژده ای گروه عیش‌ساز>
    text <کان سگ دوزخ به دوزخ رفت باز>
  block
    text <مژده مژده کان عدو جانها>
    text <کند قهر خالقش دندانها>
  block
    text <آنک از پنجه بسی سرها بکوفت>
    text <همچو خس جاروب مرگش هم بروفت>
