
text <مقرر شدن ترجیح جهد بر توکل>
  block
    text <زین نمط بسیار برهان گفت شیر>
    text <کز جواب آن جبریان گشتند سیر>
  block
    text <روبه و آهو و خرگوش و شغال>
    text <جبر را بگذاشتند و قیل و قال>
  block
    text <عهدها کردند با شیر ژیان>
    text <کاندرین بیعت نیفتد در زیان>
  block
    text <قسم هر روزش بیاید بی‌جگر>
    text <حاجتش نبود تقاضایی دگر>
  block
    text <قرعه بر هر که فتادی روز روز>
    text <سوی آن شیر او دویدی همچو یوز>
  block
    text <چون به خرگوش آمد این ساغر بدور>
    text <بانگ زد خرگوش کاخر چند جور>
