
text <تفسیر و هو معکم اینما کنتم>
  block
    text <بار دیگر ما به قصه آمدیم>
    text <ما از آن قصه برون خود کی شدیم>
  block
    text <گر به جهل آییم آن زندان اوست>
    text <ور به علم آییم آن ایوان اوست>
  block
    text <ور به خواب آییم مستان وییم>
    text <ور به بیداری به دستان وییم>
  block
    text <ور بگرییم ابر پر زرق وییم>
    text <ور بخندیم آن زمان برق وییم>
  block
    text <ور بخشم و جنگ عکس قهر اوست>
    text <ور بصلح و عذر عکس مهر اوست>
  block
    text <ما کییم اندر جهان پیچ پیچ>
    text <چون الف او خود چه دارد هیچ‌هیچ>
