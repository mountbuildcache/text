
text <جواب گفتن شیر خرگوش را و روان شدن با او>
  block
    text <گفت بسم الله بیا تا او کجاست>
    text <پیش در شو گر همی گویی تو راست>
  block
    text <تا سزای او و صد چون او دهم>
    text <ور دروغست این سزای تو دهم>
  block
    text <اندر آمد چون قلاووزی به پیش>
    text <تا برد او را به سوی دام خویش>
  block
    text <سوی چاهی کو نشانش کرده بود>
    text <چاه مغ را دام جانش کرده بود>
  block
    text <می‌شدند این هر دو تا نزدیک چاه>
    text <اینت خرگوشی چو آبی زیر کاه>
  block
    text <آب کاهی را به هامون می‌برد>
    text <آب کوهی را عجب چون می‌برد>
  block
    text <دام مکر او کمند شیر بود>
    text <طرفه خرگوشی که شیری می‌ربود>
  block
    text <موسیی فرعون را با رود نیل>
    text <می‌کشد با لشکر و جمع ثقیل>
  block
    text <پشه‌ای نمرود را با نیم پر>
    text <می‌شکافد بی‌محابا درز سر>
  block
    text <حال آن کو قول دشمن را شنود>
    text <بین جزای آنک شد یار حسود>
  block
    text <حال فرعونی که هامان را شنود>
    text <حال نمرودی که شیطان را شنود>
  block
    text <دشمن ار چه دوستانه گویدت>
    text <دام دان گر چه ز دانه گویدت>
  block
    text <گر ترا قندی دهد آن زهر دان>
    text <گر بتن لطفی کند آن قهر دان>
  block
    text <چون قضا آید نبینی غیر پوست>
    text <دشمنان را باز نشناسی ز دوست>
  block
    text <چون چنین شد ابتهال آغاز کن>
    text <ناله و تسبیح و روزه ساز کن>
  block
    text <ناله می‌کن کای تو علام الغیوب>
    text <زیر سنگ مکر بد ما را مکوب>
  block
    text <گر سگی کردیم ای شیرآفرین>
    text <شیر را مگمار بر ما زین کمین>
  block
    text <آب خوش را صورت آتش مده>
    text <اندر آتش صورت آبی منه>
  block
    text <از شراب قهر چون مستی دهی>
    text <نیستها را صورت هستی دهی>
  block
    text <چیست مستی بند چشم از دید چشم>
    text <تا نماند سنگ گوهر پشم یشم>
  block
    text <چیست مستی حسها مبدل شدن>
    text <چوب گز اندر نظر صندل شدن>
