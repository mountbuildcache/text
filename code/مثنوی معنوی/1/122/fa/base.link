
text <سبب حرمان اشقیا از دو جهان کی خسر الدنیا و اخرة>
  block
    text <چون حکیمک اعتقادی کرده است>
    text <کآسمان بیضه زمین چون زرده است>
  block
    text <گفت سایل چون بماند این خاکدان>
    text <در میان این محیط آسمان>
  block
    text <همچو قندیلی معلق در هوا>
    text <نه باسفل می‌رود نه بر علا>
  block
    text <آن حکیمش گفت کز جذب سما>
    text <از جهات شش بماند اندر هوا>
  block
    text <چون ز مغناطیس قبهٔ ریخته>
    text <درمیان ماند آهنی آویخته>
  block
    text <آن دگر گفت آسمان با صفا>
    text <کی کشد در خود زمین تیره را>
  block
    text <بلک دفعش می‌کند از شش جهات>
    text <زان بماند اندر میان عاصفات>
  block
    text <پس ز دفع خاطر اهل کمال>
    text <جان فرعونان بماند اندر ضلال>
  block
    text <پس ز دفع این جهان و آن جهان>
    text <مانده‌اند این بی‌رهان بی این و آن>
  block
    text <سر کشی از بندگان ذوالجلال>
    text <دان که دارند از وجود تو ملال>
  block
    text <کهربا دارند چون پیدا کنند>
    text <کاه هستی ترا شیدا کنند>
  block
    text <کهربای خویش چون پنهان کنند>
    text <زود تسلیم ترا طغیان کنند>
  block
    text <آنچنان که مرتبهٔ حیوانیست>
    text <کو اسیر و سغبهٔ انسانیست>
  block
    text <مرتبهٔ انسان به دست اولیا>
    text <سغبه چون حیوان شناسش ای کیا>
  block
    text <بندهٔ خود خواند احمد در رشاد>
    text <جمله عالم را بخوان قل یا عباد>
  block
    text <عقل تو همچون شتربان تو شتر>
    text <می‌کشاند هر طرف در حکم مر>
  block
    text <عقل عقلند اولیا و عقلها>
    text <بر مثال اشتران تا انتها>
  block
    text <اندریشان بنگر آخر ز اعتبار>
    text <یک قلاووزست جان صد هزار>
  block
    text <چه قلاووز و چه اشتربان بیاب>
    text <دیده‌ای کان دیده بیند آفتاب>
  block
    text <یک جهان در شب بمانده میخ‌دوز>
    text <منتظر موقوف خورشیدست و روز>
  block
    text <اینت خورشیدی نهان در ذره‌ای>
    text <شیر نر در پوستین بره‌ای>
  block
    text <اینت دریایی نهان در زیر کاه>
    text <پا برین که هین منه با اشتباه>
  block
    text <اشتباهی و گمانی را درون>
    text <رحمت حقست بهر رهنمون>
  block
    text <هر پیمبر فرد آمد در جهان>
    text <فرد بود آن رهنمایش در نهان>
  block
    text <عالک کبری بقدرت سحر کرد>
    text <کرد خود را در کهین نقشی نورد>
  block
    text <ابلهانش فرد دیدند و ضعیف>
    text <کی ضعیفست آن که با شه شد حریف>
  block
    text <ابلهان گفتند مردی بیش نیست>
    text <وای آنکو عاقبت‌اندیش نیست>
