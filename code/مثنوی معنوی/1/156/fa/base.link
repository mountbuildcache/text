
text <در بیان آنک حال خود و مستی خود پنهان باید داشت از جاهلان>
  block
    text <بشنو الفاظ حکیم پرده‌ای>
    text <سر همانجا نه که باده خورده‌ای>
  block
    text <چونک از میخانه مستی ضال شد>
    text <تسخر و بازیچهٔ اطفال شد>
  block
    text <می‌فتد او سو به سو بر هر رهی>
    text <در گل و می‌خنددش هر ابلهی>
  block
    text <او چنین و کودکان اندر پیش>
    text <بی‌خبر از مستی و ذوق میش>
  block
    text <خلق اطفالند جز مست خدا>
    text <نیست بالغ جز رهیده از هوا>
  block
    text <گفت دنیا لعب و لهوست و شما>
    text <کودکیت و راست فرماید خدا>
  block
    text <از لعب بیرون نرفتی کودکی>
    text <بی ذکات روح کی باشد ذکی>
  block
    text <چون جماع طفل دان این شهوتی>
    text <که همی رانند اینجا ای فتی>
  block
    text <آن جماع طفل چه بود بازیی>
    text <با جماع رستمی و غازیی>
  block
    text <جنگ خلقان همچو جنگ کودکان>
    text <جمله بی‌معنی و بی‌مغز و مهان>
  block
    text <جمله با شمشیر چوبین جنگشان>
    text <جمله در لا ینفعی آهنگشان>
  block
    text <جمله شان گشته سواره بر نیی>
    text <کین براق ماست یا دلدل‌پیی>
  block
    text <حاملند و خود ز جهل افراشته>
    text <راکب و محمول ره پنداشته>
  block
    text <باش تا روزی که محمولان حق>
    text <اسپ‌تازان بگذرند از نه طبق>
  block
    text <تعرج الروح الیه و الملک>
    text <من عروج الروح یهتز الفلک>
  block
    text <همچو طفلان جمله‌تان دامن‌سوار>
    text <گوشهٔ دامن گرفته اسپ‌وار>
  block
    text <از حق ان الظن لا یغنی رسید>
    text <مرکب ظن بر فلکها کی دوید>
  block
    text <اغلب الظنین فی ترجیح ذا>
    text <لا تماری الشمس فی توضیحها>
  block
    text <آنگهی بینید مرکبهای خویش>
    text <مرکبی سازیده‌ایت از پای خویش>
  block
    text <وهم و فکر و حس و ادراک شما>
    text <همچو نی دان مرکب کودک هلا>
  block
    text <علمهای اهل دل حمالشان>
    text <علمهای اهل تن احمالشان>
  block
    text <علم چون بر دل زند یاری شود>
    text <علم چون بر تن زند باری شود>
  block
    text <گفت ایزد یحمل اسفاره>
    text <بار باشد علم کان نبود ز هو>
  block
    text <علم کان نبود ز هو بی واسطه>
    text <آن نپاید همچو رنگ ماشطه>
  block
    text <لیک چون این بار را نیکو کشی>
    text <بار بر گیرند و بخشندت خوشی>
  block
    text <هین مکش بهر هوا آن بار علم>
    text <تا ببینی در درون انبار علم>
  block
    text <تا که بر رهوار علم آیی سوار>
    text <بعد از آن افتد ترا از دوش بار>
  block
    text <از هواها کی رهی بی جام هو>
    text <ای ز هو قانع شده با نام هو>
  block
    text <از صفت وز نام چه زاید خیال>
    text <و آن خیالش هست دلال وصال>
  block
    text <دیده‌ای دلال بی مدلول هیچ>
    text <تا نباشد جاده نبود غول هیچ>
  block
    text <هیچ نامی بی حقیقت دیده‌ای>
    text <یا ز گاف و لام گل گل چیده‌ای>
  block
    text <اسم خواندی رو مسمی را بجو>
    text <مه به بالا دان نه اندر آب جو>
  block
    text <گر ز نام و حرف خواهی بگذری>
    text <پاک کن خود را ز خود هین یکسری>
  block
    text <همچو آهن ز آهنی بی رنگ شو>
    text <در ریاضت آینهٔ بی زنگ شو>
  block
    text <خویش را صافی کن از اوصاف خود>
    text <تا ببینی ذات پاک صاف خود>
  block
    text <بینی اندر دل علوم انبیا>
    text <بی کتاب و بی معید و اوستا>
  block
    text <گفت پیغامبر که هست از امتم>
    text <کو بود هم گوهر و هم همتم>
  block
    text <مر مرا زان نور بیند جانشان>
    text <که من ایشان را همی‌بینم بدان>
  block
    text <بی صحیحین و احادیث و روات>
    text <بلک اندر مشرب آب حیات>
  block
    text <سر امسینا لکردیا بدان>
    text <راز اصبحنا عرابیا بخوان>
  block
    text <ور مثالی خواهی از علم نهان>
    text <قصه‌گو از رومیان و چینیان>
