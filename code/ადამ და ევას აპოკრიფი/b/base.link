text <ადამ და ევას აპოკრიფი>
  block
    text <იელს ანგელოზი მოვიდა და ჰრქუა>
    text <ადამს და ადამ დაიმარხნა სიტყუანი>
    text <ესე გულსა თჳსსა და ჭუოდეს ორნივე>
    text <ადამ და ევაცა>
  block
    text <შემდგომად მისსა შეეხო ადამ ცოლსა>
    text <თჳსსა მიუდგა და შვა სეით და>
    text <ჰრქუა ადამ ევას აჰა ესერა ჰშევ>
    text <სეით აბელის წილ ძისა ჩუენისა>
    text <რომელი მოიკლა კაინმან წინაშე>
    text <შენსა>
  block
    text <და შემდგომად ამისსა შევიდა>
    text <ადამ ევაჲსსა მერმეცა და ესხნეს>
    text <მისგან ოცდაათ ძე და ოცდაათ ასულ>
    text <და განმრავლდეს ქუეყანასა ზედა და>
    text <დაეშენნეს და ოდეს აღესრულნეს>
    text <ცხრაასოცდაათნი წელნი ცხორებისა>
    text <მისისანი დასნეულდა ადამ რომლითა>
    text <მოსიკუდიდ იყო ღაღადყო>
    text <ჴმითა დიდითა და თქუა შემოკერბით>
    text <ჩუენდა ყოველნი ნაშობნი ჩემნი>
    text <რაჲთა გითხრნე თქუენ ვიდრე სიკუდიდ>
    text <ჩემდამდე>
  block
    text <და შემოკრბეს ყოველნივე ნაშობნი>
    text <მისნი რამეთუ დამკჳდრებულ>
    text <იყვნეს და დაეპყრა ქუეყანაჲ>
    text <სამ წელ და მოკრბეს ყოველნი>
    text <ძენი მისნი წინაშე კართა მისთა>
    text <რომელი ქმნა ადამ რომელსა ადგილსა>
    text <შევიდა და ილოცვიდა ადამ>
    text <ღმრთისა მიმართ>
  block
    text <და ჰრქუეს ძეთა მისთა რაჲ არს>
    text <მამაო და მან ჰრქუა სნეულ ვარ>
    text <შვილნო ჩემნო და ჰრქუეს მას>
    text <რაჲ არს სენი შენი ანუ ვითარ დასნეულდი>
    text <მიუგო ძემან მისმან სეით>
    text <და ჰრქუა მამაო ადამ რაჲ არს>
    text <შენდა ანუ თუ მოგეჴსენა ნაყოფი>
    text <სამოთხისაჲ და გულმან გითქუა და>
    text <სჭუვი მისთჳს უკუეთუ ეგრეთ არს>
    text <მითხარ მე და მივიდე სამოთხესა>
    text <და გარდავისხა მტუერი თავსა ჩემსა>
    text <და ვტიროდი ისმინოს თუ ჩემი>
    text <ღმერთმან და მოავლინოს უფალმან>
    text <ანგელოზი თჳსი და მომართუას ნაყოფი>
    text <სამოთხისა მისგან და მე შენ>
    text <მოგართუა რაჲთა დასცხრეს ჭუვილი>
    text <შენი ჰრქუა მას ადამ შვილო>
    text <სეით არა ეგრე არს არამედ სნეულ>
    text <ვარ და მელმის სულისა ჩემისა მიუგო>
    text <სეით და ჰრქუა მამაო ადამ>
    text <რაჲ არს სალმობაჲ ანუ ვითარ>
    text <გელმის ჰრქუა ადამ სეითს ოდეს>
    text <ღმერთმან შეგუქმნა მე და დედაჲ>
    text <თქუენი დამადგინა სამოთხესა ფუფუნებისასა>
    text <ჭამად ნაყოფისა მისისა>
    text <ხოლო ერთი ნერგი იყო შორის სამოთხესა>
    text <რომლისა გუამცნო უფალმან>
    text <მისი ხოლო არა ჭამაჲ>
  block
    text <აცთუნა დედაჲ შენი გუელმან>
    text <რომლისა გამო აწ მოვსწყდებით ჟამი>
    text <ოდენ იყო მცველთა ანგელოზთა აღსლვისა>
    text <თაყუანისცემად ღმრთისა აცთუნა>
    text <იგი მტერმან და ჭამა მისგან და>
    text <მე მან მაცთუნა შვილო რამეთუ არა>
    text <უწყოდე განგუეყო ჩუენ სამოთხე მე>
    text <და დედასა შენსა რაჲთამცა დავიცევით>
    text <იგი მე მომცა აღმოსავლით>
    text <კერძო და ჩრდილო დედასა შენსა>
    text <მისცა სამხრით კერძო დასავლით>
    text <იყვნეს თჳთეულად ათორმეტნი>
    text <ანგეოზნი ცვად ჩუენ თანავე ჟამადმდე>
    text <განათლებისა ყოველსა დღესა>
    text <აღჴდიან და აღსლვასა ოდენ მათსა>
    text <აცთუნა დედაჲ შენი გუელმან და>
    text <აჭამა მისგანი იხილა რამეთუ არა>
    text <მივე მე არცა ანგელოზნი მეცა>
    text <მაჭამა და არა გულისჴმავყავ და>
    text <ოდეს ვჭამეთ განრისხნა ღმერთი ჩუენ>
    text <ზედა და მრქუა მე რაჲსათჳს შეურაცხჰყავ>
    text <აღთქმაჲ ჩემი შეურაცხგყო>
    text <მეცა შენ მოავლინა სამეოცდაათი>
    text <გუემაჲ სალმობისაჲ ვნებად თუალთა>
    text <ყურთა და ცხჳრთა ვიდრე>
    text <ფრჩხილამდე ჩემდა მოიწევიან გუემანი>
    text <დაუნჯებულნი საუნჯეთაგან ესე>
    text <მიყო მე ღმერთმან წარსაწყმედელად>
    text <აღსრულებისა>
  block
    text <ამასღა ეტყოდა ადამ ძესა>
    text <თჳსსა სეითს ღაღადყო და თქუა>
    text <რაჲმე ვყო რამეთუ დიდსა შრომასა>
    text <შინა ვარ ტირილად იწყო ევა და>
    text <თქუა უფალო ჩემო ადამ მომეც>
    text <მე ზოგი სალმობისა შენისაჲ და შრომაჲ>
    text <ეგე შენი მე ვიტჳრთო რამეთუ>
    text <ჩემ გამო არს სალმობაჲ ეგე შენი>
    text <ესე ჰრქუა ევა ადამს და ჰრქუა ადამ>
    text <აღდეგ და მივედ სამოთხესა სეითის>
    text <თანა ძისა ჩუენისა და გარდაისხით>
    text <მიწაჲ თავსა თქუენსა და ტიროდეთ>
    text <წინაშე ღმრთისა რაჲთა წყალობა>
    text <ყოს ჩუენ ზედა>
  block
    text <და რომელნი გამოსრულ არიან>
    text <ჩუენგან რაჲთა არა გუწყევდენ ჩუენ>
    text <და თქუან ვითარმედ მამამან და დედამან>
    text <ჩუენმან მოიღეს ჩუენ ზედა>
    text <ჭირი>
  block
    text <მაშინღა ტირილად იწყო ევა და>
    text <თქუა ისმინეთ შვილნო ჩემნო და>
    text <გითხრა თქუენ სახე რომლითა შევიტყუე>
    text <იყო ოდესმე მამაჲ შენი სცვიდა სამოთხესა>
    text <ნაწილსა მას თჳსსა აღმოსავალით>
    text <და ჩრდილოჲთ მე ვსცევდი>
    text <ჩემსა ნა წილსა სამხრით და დასავლით>
    text <მივიდა ეშმაკი ნაწილსა მას მამისა>
    text <თქუენისასა მუნ მოუწოდა გუელსა>
    text <და ჰრქუა რამეთუ მჴეცნიცა გაგუეყუნეს>
    text <ჩუენ მამალი ყოვლისა მისცა>
    text <ადამს და დედალი ყოველი მომცა>
    text <მე თჳთეულად ვზრდიდით მათ და>
    text <ოდეს მივიდა ეშმაკი ნაწილთა მამისა>
    text <თქუენისათა ეტყოდა გუელსა და>
    text <ჰრქუა აღდეგ და მოვედ ჩემდა გაუწყო>
    text <შენ სიტყუაჲ სარგებელი>
  block
    text <მაშინ მოვიდა გუელი და რქუა>
    text <მას სიტყუაჲ სარგებელი მაშინ მოვიდა>
    text <გუელი და რქუა მას ეშმაკმან მესამედ>
    text <ვითარმედ უბრძანეს ხარ შენ>
    text <ყოველთა პირუტყუთა და მოსრულ>
    text <ვარ მე განცდად მეცნიერებისა>
    text <შენისა რამეთუ ადამმან ვითარ>
    text <მისცის საზრდელი ყოველთა პირუტყუთა>
    text <ეგრეთღა შენდა ოდეს>
    text <შევიდიან პირუტყუნი თაყუანისცემად>
    text <ადამისა და ილოცვიდა ყოველსა დღესა>
    text <პირველად შენ მისსა დაბადებულ>
    text <ხარ დიდი კნინსა თაყუანისცემა>
    text <რაჲსა სჭამ ნარჩევსა ადამისსა და>
    text <ცოლისა მისისაჲ არა ნაყოფთა>
    text <კეთილთა სამოთხისათა არამედ>
    text <მოვედ და ისმინე ჩემი რაჲთა გამოვჰჴადოთ>
    text <ადამ სამოთხით ვითარცა>
    text <ჩუენ გარე ვართ და ვინ უწყის ვითარ>
    text <ჩუენ ნუუკუე შევიდეთ სამოთხესა>
    text <და ჰრქუა გუელმან ვითარ გამოვჰჴადნეთ>
    text <იგინი მიუგო ეშმაკმან>
    text <და ჰრქუა გუელსა მას საჭურველ>
    text <მექმენ და მე ვეტყოდი დედაკაცსა მას>
    text <პირითა შენითა სიტყჳთა რომლითა>
    text <შევატყუოთ>
  block
    text <და მოვიდეს ორნივე ერთად დამოჰკიდეს>
    text <თავი მათი ზღუდესა სამოთხისასა>
    text <მას ჟამსა ოდეს აღვიდეს ანგელოზნი თაყუანისცემად ღმრთისა>
    text <მაშინ გარდაიქცა ეშმაკი იგი ხატად>
    text <ანგელოზისად გალობდა გალობითა>
    text <ანგელოზთაჲთა და მე ვიჭჳრობდი>
    text <ზღუდედ მიმართ სამოთხისად სმენად>
    text <გალობისად განვიცადე და ვიხილე იგი>
    text <მსგავსად ანგელოზისა და მეყსულად>
    text <უჩინო იქმნა რამეთუ წარვიდა იგი>
    text <მოყუანებად გუელისა მის და ჰრქუა>
    text <მას აღდეგ და მოვედ და ვიყო მე>
    text <შენ თანა და ვიტყოდი მე პირითა შენითა>
    text <რაჲ ჯერარს სიტყუად შენდა>
    text <სახე ექმნა გუელი იგი ზღუდისა>
    text <სამოთხისად>
  block
    text <შთაეცუა მას ეშმაკი ღაღადყო>
    text <და თქუა ვაჲ შენდა კაცო რომელიეგე>
    text <ხარ სამოთხესა შინა ფუფუნებისასა>
    text <ბრმა ხარ მოვედ ჩემდა და>
    text <გრქუა რაჲმე სიტყუაჲ და ვითარ მივედ>
    text <ვარქუ მე ესერა ვარ მომიგო>
    text <მე და მრქუა რასა ზამ სამოთხესა>
    text <შინა მიუგე და ვარქუ ღმერთმან>
    text <დამადგინა ცვად სამოთხოსად და>
    text <ჭამად მომიგო მე ეშმაკმა პირითა>
    text <გუელისაჲთა და მრქუა მე კეთილად>
    text <ჭამთა თქუენ ყოვლისა მისგანსისა>
    text <რომელ არს სამოთხესა შინა>
    text <მიუგე და ვარქუ ჰე ვჭამთ ყოვლისა>
    text <მისგან ხისა გარნა ერთისა მის>
    text <ხოლო ხისა არა ვჭამთ რომელ არს შორის>
    text <სამოთხესა ამას რამეთუ ღმერთმან>
    text <მამცნო მე ვითარმედ ნუ სჭამთ>
    text <მაგისგანა რაჲთა არა სიკუდილითა>
    text <მოსწყდეთ>
  block
    text <მაშინ თქუა გუელმან ვჭუვი>
    text <თქუენთჳს რამეთუ ხართ ვითარცა>
    text <პირუტყუნი რამეთუ შურდა თქუენ>
    text <თანა მისთჳს არა გაუფლა ხოლო მე>
    text <არა მნებავს უმეცრებაჲ თქუენი არამედ>
    text <აღდეგ და მივედ ჭამე მისგან და>
    text <იხილო დიდებაჲ ღმრთისაჲ რომელი>
    text <ყოფად არს შენ თანა მე ვთქუ მეშინის>
    text <ნუუკუე მოვკუდე ვითარცა>
    text <ღმერთმან მომიგო გუელმან>
    text <და მრქუა ცხოველ არს ღმერთი არა>
    text <მოჰკუდე არამედ რომელსა ჟამსა სჭამო>
    text <მისგან განგეხუნენ თუალნი თქუენნი და>
    text <იყუნეთ ვითარცა ღმერთი მეცნიერ>
    text <კეთილისა და ბოროტისა უწყოდა>
    text <ღმერთმან რამეთუ მსგავსად მისსა>
    text <იყუნეთ მისთჳს შურდა თქუენთჳს>
    text <ღმერთსა თქუა ვითარმედ ნუ სჭამთ მისგანსა>
    text <მიხედნა ხესა მას>
    text <და იხილა გემოჲ მისი და გარემოჲს>
    text <დიდებულებაჲ მისი ხოლო მე ვითარცა>
    text <მივხედნე ვიხილე დიდებულებაჲ>
  block
    text <რო შიშელობაჲ ჩემი და არა>
    text <ვპოვე ყოველთა მათ ხეთა თანა ტამეთუ>
    text <რომელსა ჟამსა ვჭამე ყოველთა>
    text <მათ ხეთა სამოთხისათა ნაწილისა ჩემისათა>
    text <ფურცელი დასცჳვა მოვიღე>
    text <მისგან და ვქმენ საფარველად ჩემდა>
    text <და დავდეგ ხესა მას თანა რომლისაგან>
    text <ვჭამე შვილნო ჩემნო შემეშინა>
    text <ფიცისა მისგან რომლისაგან ვფიცე>
    text <სამოთხისა რომლისა და ვთქუ ვითარმედ>
    text <ადამსცა ვაჭამო მაშინ მოვიდა>
    text <მამაჲ თქუენი ადამ ეგრე ეგონა ვითარმედ>
    text <მჴეცი შემოჰჴდა სამოთხესა>
    text <და მრქუა მე რასა ჰჴმობ ანუ რაჲ>
    text <არს შენ თანა ფურცელი ეგე ლეღჳსაჲ>
    text <მიუგე და ვარქუ არა გნებავს>
    text <თხრობაჲ ჩემი რამეთუ გნებავს ჩემი>
    text <ვიყუენით ვიდრე დღეინდელად დღემდე>
    text <ვითარცა პირუტყუნი ვითარცა განვიცადე>
    text <რომლისაიგი გურქუა ჩუენ>
    text <უფალმან ვითარმედ ნუ შჭამთ მისგანსა>
    text <და ვიხილე დიდებულებაჲ მისი>
    text <მოვიღე და ვჭამე მისგანი და ვცან>
    text <კეთილი და ბოროტი აწ ჭამე შენცა>
    text <და იყო ვითარცა ღმერთი მომიგო>
    text <და მრქუა მე ადამ მეშინის ნუუკუე>
    text <განმირისხნეს მე ღმერთი და მრქუას>
    text <მე მცნებაჲ ჩემი რომელი გამცენ შენ>
    text <არა დაიმარხე ხოლო მე ვარქუ მამასა>
    text <ჩემ ზედა იყოს ბრალი ესე>
    text <უკუეთუ გკითხოს შენ ესრეთ თქუ>
    text <დედაკაცი ესე რომელი შენ მომეც>
    text <მისი ბრალი არისო გემო იხილე დიდებისა>
    text <ამის მაშინ ვეც მისგან ჭამა>
    text <და იქმნა ვითარცა მე და მოიღო>
    text <მანცა ლეღჳსა ფურცელი და დაიფარა>
    text <შიშულოებაჲ მისი შემდგომად ამისსა>
    text <გუესმა ანგელოზისაგან ვითარმედ>
    text <დასცა საყჳრსა უწოდა ანგელოზთა>
    text <და ჰრქუა ესრეთ იტყჳს უფალი მოვედით>
    text <სამოთხეს ისმინეთ სასჯელი>
    text <რომელსა ვსჯით ადამ>
    text <ვცთით ვითარმედ ღმერთი სამოთხესა>
    text <მოვალს დასჯად ჩუენდა შეგუეშინა>
    text <და დავიმალენით და მოვიდა>
    text <ღმერთი სამოთხედ მჯდომარე ქერობინთა>
    text <ზედა და წინაშე მისსა გალობდეს>
    text <ანგელოზნი მოოდენვიდა სამოთხეს>
    text <მუნთქუესვე ფურცელი გამოიღო>
    text <ყოველმან ხემან და დადგნეს>
    text <საყდარნი ხესა მას თანა ცხორებისასა>
  block
    text <უწოდა ადამს და>
    text <ჰრქუა ადამ ადამ სადა ხარ მე>
    text <დამემალები ანუ ვითარ დაემალოს>
    text <სახლი მაშენებელსა თჳსსა ანუ>
    text <რაჲსა დამალულ ხარ ხესა თანა სამოთხისასა>
    text <მაშინ მიუგო მამამან თქუენმან>
    text <და ჰრქუა უფალსა დამალულ>
    text <ვარ მე რამეთუ მეშინის შიშუელ ვარ>
    text <და მრცხუენის მიუგო ღმერთმან და>
    text <ჰრქუა ვინ გითხრა შენ ვითარმედ>
    text <შიშუელ ხარ ნუუკუე შეურაცხჰყავ>
    text <მცნებაჲ ჩემი რომელი გამცენ შენ>
    text <მაშინ მოეჴსენა ადამს სიტყუაჲ იგი>
    text <ჩემი რომელი ვთქუ ვითარმედ ნუ>
    text <ზრუნავ არამედ ჩემ ზედაცა იყოს ესე>
    text <და თქუა ადამ უფალო დედაკაცი>
    text <ესე რომელ მომეც მე მან მაცთუნა>
    text <მაშინ მომექცა მე და მრქუა რაჲ>
    text <ჰყავ მე მოვაჴსენე სიტყუაჲ იგი გუელისა>
    text <მის და ვთქუ ვითარმედ გუელმან>
    text <მაცთუნა მე>
  block
    text <მიუგო ღმერთმან ადამს და ჰრქუა რაჲსა ისმინე ცოლისა>
    text <შენისაჲ და შეურაცხჰყავ მცნებაჲ ჩემი ქყეულ იყავნ ქუეყანაჲ>
    text <საქმეთა შინა შენთა იქმოდემცა და არა გამოგცეს ნაყოფი ეკალსა>
    text <და კუროსთავსა აღმოგიცენებდეს შენ ოფლითა პირისა შენისაჲთა>
    text <სჭამდე პურსა იყავ კუნესითა მრავლითა შრომითა შუერ>
    text <და განგისუენო გშიოდეს და განსძღე იჭირვოდე>
    text <სიმწარისაგან და განსძღე გემოჲ იხილო სიტკბოებისაგან>
    text <გჭირდეს სიცხისაგან და გევნებოდეს ყინელისაგან დაგლახაკნეთ>
    text <და გამდიდრნეთ ჭამდეთ და განსუქნეთ განსტფეთ>
    text <ცეცხლითა და განჴურდეთ ილტო წყლითა და განჰყინენ>
    text <და მჴეცთა რომელთა ზედა შენ უფლებდი იგინი შენ ზედა აღდგენ>
    text <დაუმტკიცებელ იყო რამეთუ მცნებანი ჩემნი არა დაიმარხენ>
  block
    text <მომექცა მე და მრქუა რაჲსა ისმინე შენ გუელისა და დაუტევენ>
    text <მცნებანი ჩემნი რომელნი გამცენ შენ იყავ შრომათა შინა>
    text <და სალმობათა შენ ნაყოფი მრავალი და ოდეს შვა წარსწირო>
    text <ცხორებაჲ შენი ურვათა გამო და სალმობათა უკუეთუ განერე ჭირთა>
    text <მათ არღარა მოიქცე ქუეყანად და განაფიცხე გული შენი>
    text <ბრძოლისა მისგან დიდისა რომელი დადვა გუელმან შენ თანა მიიქეც>
    text <მეყსეულად მუნვე ჭუვილითა შენ ნაშობი შენი და მოწყალებითა>
    text <მიიქეც ქრმისა შენისა და იგი შენ ზედა უფლებდეს>
  block
    text <ოდეს მრქუა მე ესე ყოველი განრისხნა>
    text <გუელსა ზედა რისხვითა წყეულ>
    text <იყავ შენ ყოველთა შორის მჴეცთა>
    text <მოაკლდი შენ საზრდელისა შენისაგან>
    text <რომელსა შჭამდი მიწა იყოს>
    text <შენი საჭმელი ყოველთა დღეთა ცხორებისა>
    text <შენისათა მკერდითა და მუცლითა>
    text <შენითა ხჳდოდე მოაკლდენ ჴელნი>
    text <ფერჴნი და ყურნი შენნი და ფრთენი>
    text <შენნი დაგსაჯოს ჭეშმარიტმან ჯუარმან>
    text <რომელი აღიაროს ძემან ჩემმან ქუეყანასა>
    text <ზედა საცთურისა მისთჳს რომელ>
    text <აცთუნა ადამი იყავ განლეულ>
    text <და განსხირპულ უკეთურებითა გულისა>
    text <შენისაჲთა და მტერობაჲ დავდვა შორის>
    text <შენსა და ნათესავსა მაგას დედაკაცისასა>
    text <იგი უმზერდეს თავსა შენსა>
    text <და შენ უმზირდე ბრჭალსა მისსა ვიდრე>
    text <დღეინდელად დღედმდე>
  block
    text <ესე თქუა ღმერთმან და გჳბრძანა>
    text <მოვლინებაჲ ჩუენი სამოთხით>
    text <ოდეს გამოგუავლინებდა ჩუენ ევედრებოდა>
    text <ადამ ანგელოზთა და თქუა>
    text <მაცადეთ მე რაჲთა ვევედრო უფალსა>
    text <ვინ უწყის სინანული>
    text <ამისთჳს რომელი ვყავ რაჲთა არა>
    text <გამოვჴდეთ ჩუენ სამოთხით>
  block
    text <მაშინ ჰრქუა ანგელოზთა>
    text <მათ რაჲსა აცადეთ განჴდად ადამისა>
    text <სამოთხით ანუ ბრალი ჩემი მართლად ვსაჯე>
  block
    text <ანგელოზნი დავარდეს ქუეყანად და>
    text <თაყუანისცეს უფალსა და რქუეს>
    text <მართალ ხარ შენ უფალო და>
    text <წრფელ არს სასჯელი შენი მოექცა>
    text <ადამს და ჰრქუა არა დატევებულ>
    text <ხარ შენ სამოთხესა შინა მიუგო>
    text <ადამ და რქუა უფალო გევედრები>
    text <მეც რაჲთა ვჭამო ხისა>
    text <მისგან ცხორებისა ვიდრე განსლვად>
    text <ჩემდამდე მაშინ ჰრქუა უფალმან>
    text <არღარა მიიღო მისგან ცხორებასა>
    text <შენსა დამიდგინაბიან ქერობინნი და>
    text <ჴმალი ცხოველისაჲ ორპირი იქცევისი>
    text <და სცავს მას რაჲთა გემოჲ მისი არა>
    text <იხილო და უკუდავ იქმნე და იქადო>
    text <და არა მოვკუდე უკუნისამდე და>
    text <ქმნე ბრძოლაჲ რომელი დადვა მტერმან>
    text <შენ თანა უკუეთუ განხჳდე სამოთხით>
    text <და დაიცვა ყოვლისაგან ბოროტისა>
    text <მოჰკუდე და შემდგომად სიკუდილისა>
    text <აღსდგე მერმესა მას აღდგომასა>
    text <მაშინღა მიგცე ხისა მისგან>
    text <ცხორებისა და უკუდავ იყო უკუნისამდე>
    text <ესე რა თქუა უფალმან ბრძანა>
    text <გამოძიებაჲ ჩუენი სამოთხით ტიროდა>
    text <მამაჲ თქუენი წინაშე ანგელოზთა>
    text <და ჰრქუეს მას რაჲ გიყოთ შენ>
    text <მიუგო მამამან თქუენმან ანგელოზთა>
    text <მათ აჰა ესერა აწ განვალ გევედრებით>
    text <თქუენ რაჲთა აღვიღო მე სამოთხისაგან>
    text <საკმეველი რაჲთა ოდეს განვიდე>
    text <შევწირო სურნელებაჲ საკმევლისაჲ>
    text <რაჲთა ისმინოს ჩემი ღმერთმან>
    text <და გამოვლო სამოთხით ოთხი>
    text <საკმეველი სულნელი ნარდიონი და>
    text <კროკონი და ლერწამი კინამონი>
    text <მიიღო ესე ადამ და გამოვიდა>
    text <სამო/თხით>
  block
    text <და აწ შვილნო ჩემნო გაუწყეთ>
    text <თქუენ რომლითა შევიტყუენით ჩუენ>
    text <რაჲთა დავიცვნეთ თავნი ჩუენნი>
  block
    text <ესე რაჲ ჰრქუა ევა შვილთა თჳსთა>
    text <ეძინა ადამს სნეულებასა შინა მისსა>
    text <მეორესა დღესა გამოსლვად იყო სული>
    text <მისი გუამისაგან ჰრქუა ევა ადამს>
    text <რად შენ მოჰკუდები და მე ცოცხალ>
    text <ვარ ანუ რაოდენი ჟამი დავყო შენ>
    text <თანა და უკანა ანუ ვითარ ვიყო და>
    text <რაჲ ყოფად არს ჩემსა შემდგომად სიკუდილისა>
    text <შენისა მაუწყე მე მაშინ>
    text <ჰრქუა ადამ ევას ნურაჲ გჭირნ რაჲცა>
    text <ჰყავ უკუეთუ მოვკუდეთ ორნივე>
    text <შენცა დიდებად ხარ ჩემ თანა>
    text <და მე ხოლო თუ მოვკუდე ნუ შემძრავ>
    text <ადგილით ჩემით ვიდრე ოდენ>
    text <გიბრძანოს ღმერთმან ჩემთჳს რაჲთა>
    text <არა დამივიწყოს მე ღმერთმან არამედ>
    text <მოიძიოს ჭური რომელი შექმნა აწ>
    text <აღდეგ შენ და ილოცევდი ღმრთისა>
    text <მიმართ რაჲთა შეჰვედრო სული შენი>
    text <და ჩემი ჴელთა შემოქმედისათა რამეთუ>
    text <არა უწყი ვითარ შემთხუევად>
    text <ვარ მამასა ყოვლისა სულისასა ანუ>
    text <მრისხავს ანუ შემიწყალოს>
  block
    text <მაშინ აღდგა ევა და გამოვიდა>
    text <მისგან ინანდა და თქუა შეგცოდე>
    text <წინაშე ანგელოზთა შენთა და ვცოდე>
    text <წინაშე ქერობინთა და ვცოდე წინაშე>
    text <საკურთხევლისა შენისა და ვცოდე წინაშე>
    text <შენსა უფალო და ვცოდე წინაშე>
    text <ნათლისა წმიდისაჲსა ვცოდე წინაშე>
    text <მფრინველთა ცისათა და მჴეცთა>
    text <ქუეყანისათა შეგცოდე უფალო ყოვლითა>
    text <ანგარებითა შორის ყოველთა>
    text <დაბადებულთა შენთა გევედრები ყოველთა>
    text <დაბადებულთა ცისათა და ქუეყანისათა>
    text <ევედრებოდეთ ჩუენთჳს>
    text <უფალსა ყოველთასა>
  block
    text <ოდეს ილოცვიდა ევა ამას მეყსეულად>
    text <მოვიდა მიქაელ ანგელოზი>
    text <კაცებისა აღადგინა ევა აღდეგ სინანულისაგან>
    text <შენისა რამეთუ ადამი>
    text <ქმარი შენი განვიდა ჴორცთაგან აღდეგ>
    text <და იხილე სული მისი ვითარ>
    text <ჰყავს სული მისი შემოქმედსა თჳსსა>
  block
    text <აღდგა ევა და დადვა ჴელი თჳსი>
    text <ზედა აღდგა და ამაღლდა>
    text <ანგელოზი იგი და თქუა აღიხილენ>
    text <თუალნი შენნი და იხილენ განეშორე>
    text <ქუეყანასა იხილო ხოლო>
    text <ვითარ აღიხილნა თუალნი ზეცად>
    text <იხილნა ეტლნი ნათლისანი აღმავალნი>
    text <ოთხთა ზედა ეგრე ბრწყინვიდეს>
    text <ვითარმედ ვერ ემსგავსებოდა>
    text <თქმად შემძლებელ იყო განცდად>
    text <ვერცა მუცლითა და ვერცა ზურგითა>
    text <და ანგელოზნი წინა უძღოდეს მას>
    text <სადა იყო მამაჲ თქუენი და დადგა>
    text <ეტლი იგი სერობინნი იგი დადგეს>
    text <ეტლთა>
  block
    text <და ვიხილე მე ევა და სამი სასაკმევლე>
    text <და ფიალები მოვიდეს>
    text <სწრაფით საკურთხეველსა ზედა მოიღეს>
    text <ნაკუერცხალი და შთაასხეს მას>
    text <სასაკმევლესა და დაასხეს საკმეველი>
    text <ანგელოზთა მას ზედა ვითარ ბერვიდა>
    text <და აღვიდოდა კუამლი საკმევლისაჲ>
    text <მის დაფარნა სამყარონი ზეცათანი>
    text <აქებდეს ანგელოზნი იგი და თაყუანისცემდეს>
    text <ღმერთსა ღაღადებდეს და>
    text <იტყოდეს ღმერთო მიუტევე ადამს>
    text <რამეთუ ხატი შენი არს და ქმნული>
    text <ჴელთა შენთაჲ ვიხილენ მე ევა და>
    text <ორნი ნათელნი დიდნი შიშითა დაცემულნი>
    text <წინაშე ღმრთისა ვტიროდე>
    text <და ვარქუ ძესა ჩემსა სეითს აღდეგ>
    text <გუამისა მაგისაგან და მოვედ ჩემდა>
    text <რაჲთა ვიხილო რომელი არავის უხილავს>
    text <მამისა შენისა ადამისი>
  block
    text <მაშინ მოვიდა და მრქუა>
    text <რაჲსათჳს სტირ მიუგე აღიხილენ>
    text <თუალნი შენნი და იხილენ შჳდნი სამყარონი>
    text <გახმულნი და იხილე მსგავსებაჲ>
    text <მამისა შენისა ადამისი ვითარ წინაშე>
    text <ღმრთისა ძეს და ყოველნი ევედრებიან>
    text <მისთჳს ღმერთსა მოუტევენ>
    text <ადამს ყოველნი შეცოდებანი მისნი>
    text <რამეთუ ხატი შენი არს და მსგავსებაჲ>
    text <შენი რამეთუ შენ შეჰქმენ>
  block
    text <რაჲმე არს შვილო სეით ანუმცა>
    text <ჰინდოთა იმათ მისცემენ სისხლსა>
    text <ქრმისა ჩემისასა რამეთუ იყვნეს იგინი>
    text <წინაშე ღმრთისა მიუგო სეით და>
    text <ჰრქუა ევას არა იცნენა ვინ არიან>
    text <დედაო ჩემო რომელი სთქუ სისხლისა>
    text <ფერისა მის მიუგო და>
    text <ჰრქუა ესე არიან მზე და მთოვარე>
    text <და იგინი დავრდომილ არიან და ევედრებიან>
    text <ადამისთჳს მამისა ჩემისა>
  block
    text <სადა არს ნათელი მზისაჲ რამეთუ>
    text <არაჲ არს მის თანა ანუ რადმე დაშავებულ>
    text <არს ეგრე მიუგო სეით>
    text <და ჰრქუა რამეთუ განქარდა ნათელი>
    text <მისგან წინაშე ღმრთისა ყოველთაჲსა>
    text <დაშავდა ნათელი იგი მზისაჲ>
    text <შიშისაგან ღმრთისა>
  block
    text <ამასღა ეტყოდა სეით ევას მეყსეულად>
    text <დიდმან ანგელოზმან საყჳრს>
    text <დასცა და აღემართნეს ყოველნი ანგელოზნი>
    text <რომელ დაცემულ იყუნეს>
    text <პირსა ზედა და ევედრებოდეს ადამისთჳს>
    text <და ჴმობდეს ჴმითა საშინელითა>
    text <კურთხეულ არს ღმერთი ყოვლითა>
    text <კურთხევითა შეიწყალე პირველი დაბადებული>
