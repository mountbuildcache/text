text <მოქცევა ქართლისა>
  block
    text <გზნა გულსა მისსა სიყუარული>
    text <ქრისტესი და წარავლინა მთი>
    text <ერთი მოყვანებად ებისკოპ>
    text <სთა და ანტიოქისთა>
    text <და ჰრომისთა და ალექსანდრისათა>
    text <და ნათელიღო მან და დედამან მისმან>
    text <პალატბანაკითრთ მათით>
  block
    text <ხოლო ამით ჟამითგან მეათესა წელსა>
    text <წარვიდა ელენე დედოფალი იერუსალჱმდ>
    text <მოძიებად ჯუართა და მეათხუთმეტესა>
    text <წელსა ივლტოდა დედაკაცი>
    text <ვინმე მეფეთაგანი ავადაგი რომლისა>
    text <სახელი რიფსიმე რომლისა>
    text <მიზეზისათჳს რ̃ისმე დედამძუძითურთ>
  block
    text <და მის თანა იყო ტყუჱ ერთი დედაკაცი>
    text <მოშიში ღმრთისაჲ შუჱნიერი და>
    text <ქმნულკეთილი ჰგავს შვილსა მთავართასა>
    text <და სახელი მისი ნინო რომლისა>
    text <საქმე გამოეძია ელენე დედოფალსა>
    text <და თჳთ მოევლო გზაჲ თჳსი და ექმნ‹ნ›ეს>
    text <კურნებანი მრავალნი ძალითა ქრისტესითა>
    text <და მოწევნილ იყო საბერძნეთად>
    text <და მოძღ‹უ›რიდა მთავარსა მას>
    text <რიფსიმეს>
  block
    text <ვითარცა წარმოივლტოდა თანა რიფსიმეს‹ა›>
    text <გაიანე და ნინო და სხუანი>
    text <იგი მათ თანა და გამოვიდეს არეთა>
    text <სომხითის‹ა›თა საყოფელთა თრდატ მეფის‹ა›თა>
    text <და იგინი იმარტჳლნეს მუნ>
    text <თრდატ მეფისაგან ორმეოცდა ცხრაჲ>
    text <სული>
  block
    text <4 ხოლო ნინო დარჩა განგებითა>
    text <ღმრთისაჲთა და წარმოემართა მთა‹თა›>
    text <კერძო ჩრდილო‹ჲ›სათა და მოვიდა>
    text <მდინარესა ზედა მტკუარსა და მოჰყვა>
    text <‹ნაპირსა› მდინარისასა და მოიწია მცხეთად>
    text <ქალაქსა ‹დიდსა› მეფეთა საჯდომელსა>
    text <და იყო ‹სამ წელ ეგრეთ› ილოცვიდა>
    text <ფარულად ღმრთისა მიერ>
    text <ადგილსა ერთსა მაყულითა შებურვილსა>
  block
    text <და შექმნა ნასხლევისა ჯუარი და>
    text <აღმართა იგი მუნ და ილოცვიდა>
  block
    text <და მეოთხესა წელსა იწყო ქადაგებაჲ>
    text <და ხარებაჲ ქრისტეს ღმრთისა სჯულისა>
    text <და თქუა რამეთუ ვპოვე ცთომასა>
    text <შინა ფრიადსა ჩრდილოჲსა ქუეყანაჲ>
    text <და მეექუსესა წელსა არწმუნა>
    text <ნანა დედოფალსა ცოლსა მეფისასა>
    text <სენსა შინა მისსა და მეშჳდესა წელსა>
    text <არწმუნა მირიან მეფესა სასწაულითა>
    text <ქრისტესმიერითა და მსწრაფლ>
    text <აღაშენა ეკლესიაჲ ქუჱმო სამოთხესა>
    text <შინა ძელისა და სუეტი იგი>
    text <პატიოსანი რომელი თჳთ აღემართა>
  block
    text <და აღაშენეს ეკლესიაჲ და წარავლინნა>
    text <მეფემან მოციქულნი და წიგნი ნინოსი>
    text <საბერძნეთად მეფისა კოსტანტინესსა>
    text <თხოვად მღდელთა ხოლო>
    text <მოციქულნი იგი მსწრაფლ მიიწივნეს>
    text <წინაშე მეფისა>
  block
    text <და ვითარცა იხილნა იგინი მეფემან>
    text <მოწლედ მოიკითხნა და ამბორს უყო>
    text <ღიმილით და უჩუენეს წიგნი მეფისა და>
    text <ნინოსი ხოლო ვითარცა ცნეს მიზეზი>
    text <მისლვისა მათისა განიხრეს სიხრულითა>
    text <დიდითა და აღდგეს მსწრაფლ>
    text <საყდრისაგნ მათისა მეფე კოსტანტინე>
    text <და ელენე დედოფალი და პირდადებით>
    text <თაყანისცეს მეუფებასა ქრისტესსა>
    text <და კუალად აემართნეს ზე და აღიპყრნეს>
    text <ჴელნი მათნი ცად მიმართ და>
    text <აღავსნეს თუალნი მათნი ცრემლითა>
    text <მჴურვალითა და ღაღადყვეს ‹ჴ›მითა>
    text <მაღლითა და თქუეს დიდებაჲ შენდა>
    text <ქრისტე ღმერთო რომელმან ესრეთ>
    text <სათნო იჩინე და ყოველთა ჴმაყვეს>
    text <ამენი>
  block
    text <მაშინ მეფემან კოსტანტინე თჳსითა>
    text <ჴელითა აღწერნა ებისტოლენი ფრიადითა>
    text <შესხმითა და მრავლითა გიხაროდენითა>
    text <შეამკო და მკჳდრად სასუფეველისა>
    text <თანაზიარად ძმად მისსა>
    text <სახელსდვა ეგრეთვე ელენე აღწერნა>
    text <ებისტოლენი ორნი ერთნი ნანა დედოფლისათჳს>
    text <და ერთნი ნინოსთჳს>
    text <წმიდისა და მანცა ეგრევე მრავლითა>
    text <შესხმითა და გიხაროდენითა და სანატრელ>
    text <უწოდა დედოფალსა ნანას>
    text <ხოლო ნეტარსა ნინოს ელენე სურვილით>
    text <უწოდა დედოფლად და თჳსსა>
    text <სწორად და სწორად წმიდათა მოციქულთა>
    text <და დაბეჭდნეს ებისტოლენი>
    text <იგი>
  block
    text <ხოლო მეფემან წარავლინნა ეპისკოპოსი>
    text <იოვანე და ორნი მღდელნი და>
    text <ერთი დიაკონი და ხატი მაცხოვრისა>
    text <და ძელი ცხორებისა და სხუაჲ წიგნები>
    text <ელენე დედოფლისა ნინოსთჳს>
    text <და წარვიდეს>
  block
    text <5 და ვითარცა მიიწინეს ნათელსიღეს>
    text <სახელსა ზედა წმიდისა სამებისსა>
    text <მირიან მეფემან და ნანა დედოფალმან>
    text <და ყოველმან პალატბანაკმნ>
    text <მათმან>
  block
    text <ითხოვეს ხე ებისკოპოსმან და ნინო რაჲთა შექმნან>
    text <ჯუარი და ძიება ყვეს ხუროთა და პოვეს ხე ერთი>
    text <მდგომარე ბორცსა ზედა კლდისასა რომელსა>
    text <ფურცელი მისი არაოდეს დასცჳოდა და სულჰამოჲ>
    text <იყო ხე იგი და შუენიერი ფრიად ვითარცა მადლითა>
    text <ქრისტე შემოსილი და ადგილი იგი ბორცჳ შეუვალი>
    text <იყო კლდისაგან და უთხრეს მეფესა და ეპისკოპოსსა ხოლო>
    text <მეფემან წარგზავნა ძე თჳსი რევ და მთავრ[]დიაკნი>
    text <იხილეს შუენიერად დგომაჲ ხისაჲ მის ხოლო>
    text <ფურცლოოდა ჟამთა არისათა და იტყოდა მთავარდიაკონი>
    text <იგი მუჴლსა დავითისსა ვითარმედ ესე>
    text <ხე არს დანერგული თანა წარსვლსა კლდისსა>
    text <ზეგარდამოთა ცუარითა მორწყული და ფურცელნი>
    text <მისნი არა დასცჳვენ უკუნისამდე>
  block
    text <და უბრძანა ხუროთა მოკუეთაჲ ხისაჲ მის და>
    text <შექმნეს სახე პატიოსნისა ჯუარისა ვითარცა ასწავა>
    text <მთავრდიაკონმან სამ გუამად შექმნნეს ხისა მის ტანისგან>
    text <სამნი ჯუარნი და აღმართნეს მცხეთას ( ვითარცა>
    text <სწერია მცირესა მას მოკლედ აღწერილსა მას წიგნსა>
    text <ქართლისა მოქცევისსა გრიგლი დიაკონისა მიერ აღწერილსა>
    text <და ერთი ჯუარი აღმართა მირიან მეფემან მთასა>
    text <ზედა მაღნარისსა რომელსა ჰქჳან თხოთისა და>
    text <ერთიგი მახლობელად პატიოსნისა ჯუარისავე>
  block
    text <6 და წარავლინნა მირიან მეფემან და ითხოვნა საბერძნეთით>
    text <ქვისა მთლელნი და კირით ხურონი და>
    text <მოსცნა მეფემან და წარმოვიდეს ერუშეთს და დადვეს>
    text <საძირკუელი ეკლესიისა და დაუტევეს ფერჴთა ფიცარნი>
    text <მაცხოვრისანი უფლისა ჩუენისა იესუ ქრისტესნი>
    text <და წარმოვიდეს მანგლისს და დადვეს საძირკუელი ეკლესიისა>
    text <და დაუტევნეს სამსჭუალნი და ესრეთ მოვიდეს>
    text <მცხეთად>
  block
    text <და იწყო მეფემან შენებად ქვითა ეკლესიასა გარეუბნისასა>
    text <და ვითარცა ცნა მეფემან რამეთუ დადვეს>
    text <საძირკუელი პირველ ერუშეთს და მანგლისსა და დაუტივნეს>
    text <მუნ სასურვლნი იგი ფიცრნი და სამსჭუალნი>
    text <აღივსო ურვითა და დააყენა საქმე მოსწრაფებისა>
    text <ვიდრე არა ისწვა მთავარ ებისკოპოსისაგნ>
    text <ვითარმედ შენ თანა არს ამს ქალაქსა შინა სამოსლი>
    text <ქრისტესი ყოლად ზეგარდმო ქსოვილი რომელი>
    text <ჯუარის მცუმელთა მათ განიყვეს და კუართი იგი>
    text <ამათ იხუედრეს ჩრდილოსა ამს ქალაქსა შინა დაფარეს>
    text <და აწ შვილნი მათნი არიან ვინ უწყის თუ>
    text <ადგილიცა იცოდენ ხოლო ჟამი მისი მერმე არს ოდეს>
    text <გამოჩნდეს დიდებით ქუეყანასა ზედა ეგრთვე ხალენი>
    text <ელიასი აქვე დამარხულ არს>
  block
    text <და აღივსო სიხარულითა მეფე და მყის მოხადნ‹ა›>
    text <ყოველთა ჰურიათა და ჰკითხა თუ ნამდჳლვე და>
    text <მათ აუარეს მართლი და არა უარყვს და თქუეს>
    text <ვითარმედ აქეთ წარვიდეს ელიოზ მცხეთლი და>
    text <ლონგინოზ კანისელი და თალენავ და მისაელ და კუართისა>
    text <მის თქუეს წილით ხუედრებაჲ ამათი ხოლო>
    text <ადგილი იგი უარყვეს მაშინ განმხიარლდა მირიან>
    text <მეფე რაჟამს ეუწყა ვითარმედ პირველ მოწევნლ>
    text <იყო კუართი იგი ქრისტესი იერუსალჱმით მცხეთად მადლობდა>
    text <ღმერთსა და იტყოდა კურთხეულ ხარ შენ>
    text <უფალო იესუ ქრისტე ძეო ღმრთისა ცხოველისაო რამეთუ>
    text <შენ პირველვე გენება ჴსნაჲ ჩუენი>
    text <ეშმაკისაგან და ადგილისა მისგან>
    text <ბნლისა ოდესიგი სამოსლი შენი>
    text <წარმოეც ებრაელთა ამათ წმიდით>
    text <ქალაქით იერუსალჱმით უცხოთა ამათ>
    text <ნათესვთა ქალაქად რამეთუ ჯუარცუმასა>
    text <შენსა ამას ქალაქსა მამანი>
    text <ჩუენნი მეფობდეს>
  block
    text <7 და ამას ზედა დიდად გულსმოდგინე>
    text <იქმნა მეფე და წარემართა>
    text <ქრისტეანობასა ზედა უქცეველად ნებითა>
    text <ღმრთისაჲთა ყოვლით საბრძანებელით>
    text <მისით მაშინ სანატრელმან მან>
    text <დედოფლმნ ნანა თქუა კურთხეულ>
    text <არს ღმერთი და მამაჲ უფლისა ჩენისა>
    text <იესუ ქრისტესი რომელმან მოავლინა>
    text <სიტყუაჲ წმიდაჲ მისი ზეცით>
    text <მადლით თჳთ ძლიერისგან საყდრისა>
    text <ქუეყანასა ზედა ჴორცითა იშვა>
    text <თესლისაგან დავითისა და ქალწულისგან>
    text <მარიამის წმიდისა და უბიწოსა>
    text <რომელი სათნო ეყო მას ამით მიზეზითა>
    text <ცხორებაჲ ჩუენი შექმნა და>
    text <ყოველი ცასა ქუეშე მყოფი განანათლა>
    text <და უმეტეს მისსა მიმართ მორწმუნენი>
    text <აცხოვნნა რამეთუ იშვა კაცი და>
    text <პატივეცა ვითარცა ღმერთ არს და>
    text <ნათელიღო ვითარცა მსახურმამ სჯულისამან>
    text <წყლისა და მიწისაგან ხოლო>
    text <მმით და სულით წმიდით ზეგარდამო>
    text <იწამა და იდიდა ჯუარსეცუა>
    text <დაეფლა და აღდგა და აღჴდა მასვე>
    text <სიმაღლესა მამისა თანა და კუალად>
    text <მომავალ არს დიდებითა საშინელითა>
    text <რომელსა შუენის გალობაჲ ამენითა>
  block
    text <და ვითარცა ესე თქუა დედოფალმან>
    text <წარვიდა და უკნა ჰყვებოდა სანატრელსა>
    text <ნინოს და წარიყვანეს მათ თანა>
    text <მთავარ ეპისკოპოსი და მღდელნი>
    text <და ერისთავი და წარვიდეს და დადგეს>
    text <წობენს და მოუწოდეს მთიელთა>
    text <ყოველთა ჭართალელფხოელთა>
    text <წალკასნელთა და შემოკრიბა ერი>
    text <ურიცხჳ მაშინ აღდგა წმიდაჲ და სანატრელი>
    text <და განმანათლებლი ნეტარი>
    text <ნინო დედაჲ ჩუენი აღიპყრნა ჴელნი>
    text <ღმრთისა მიერ და მოუწოდა შემწედ>
    text <წმიდასა ღმრთის მშობელსა და>
    text <კუალად განირთხა ჴელი ერისა მიმართ>
    text <და უქადაგა სარწმუნოებაჲ ძისა>
    text <ღმრთისა‹ჲ› ხოლო მათ პირუტყუსახეთა>
    text <ვითარცა ესმა ქადაგებაჲ უცხოდ>
    text <განუყარნეს თავნი და პირნი გარემიიქცვნეს>
    text <და იღრჭენდეს კბილთა>
    text <მათთა წმიდისა ნინოჲსთჳს ხოლო ეშინოდა>
    text <დედოფლისაგან ხოლო ნინო>
    text <უბრძანა ერისთავსა რაჲთა წარმართოს>
    text <მცირედ მახჳლი მათ ზედა და ვითარცა>
    text <შებმა უყვეს შიშით მისცნეს თავნი>
    text <მათნი ნათლისღებასა და დალეწნეს>
    text <კერპნი მათნი და წარვიდეს ერწოდ>
    text <და დადგეს ედომს დაბასა ჟალეთს>
    text <და ნათელსცა ერწოთიანელთა ხოლო>
    text <ყუარელთა რაჲ ესმა ესე შეშინდეს>
    text <და თოშეთს გარდაკრბეს რომელნი>
    text <კუალად მოიყვანნა მონათლნა და>
    text <ნინო კუალად წარვიდა კახეთად დადგა>
    text <კაწარეთს და მონათლნა კაოხნი>
    text <და სუჯნი ერითურთ მათით>
  block
    text <და კუალად გარდვიდა დიდად კახეთად>
    text <დადგა სანატრელი იგი ქველ>
    text <დაბას და მოიყვნნა კახნი მთავარნი>
    text <ამათვე მეფეთა ნათესავნი და ნათელსცა>
    text <და განიშორა ნათლვაჲ მათი>
  block
    text <8 ხოლო მას ჟამსა ვინათგან>
    text <დასნეულდა და წარემართა და მიიწია>
    text <კოხეთად დაბას რომელსა ეწოდების>
    text <ბოდისი და ვერღრა უძლო>
    text <სლვად და ესმა ესე მეფესა და ფრიად>
    text <შეწუხდეს და მსწრაფლ მოვიდეს უჟარმით>
    text <ქალაქით რევ ძე მეფისა და სალომე>
    text <ცოლი მისი და ასული მათი>
    text <ზედადადგეს მურნედ და მოვიდეს>
    text <მეფე და ნანა დედოფალი და იოვანე>
    text <მთავარ ეპისკოპოსი კითხვად და წარყვანებად>
    text <მცხეთად ხოლო მან არა>
    text <ინება არამედ შეჰვედრა იაკობ>
    text <მღდელი მეფესა და ეპისკოპოსსა რაჲთა>
    text <შემდგომად მისსა მან დაიყრას>
    text <საყდარი მცხეთისაჲ>
  block
    text <და მისცა წიგნი სალომეს ელენე დედოფლისა>
    text <რომელი მიუწერა ნინოს მოციქულობით>
    text <და მახრებლობით შემკობილი>
    text <და ძელი ცხორებისაჲ ნანა>
    text <დედოფალსა მიანიჭა და შეწირა ჟამი>
    text <მთავარებისკოპოსმან და აზიარა სანატრლი>
    text <ნინო განმაცხოველბლსა>
    text <სისხლსა და ჴორცსა ქრისტესსა და>
    text <წარიძღნა საგზლად საუკუნოდ და>
    text <შეჰვედრა სული თჳსი ჴელთა უფლისთა>
    text <და მიიძინა ძილი იგი სანატრელი>
    text <ქართლს მოსლვითგან მისით>
    text <ოც და მეთხუთმეტსა წელსა>
    text <და ქრისტეს ამაღლებითგნ სამს>
    text <ოც და ათურამეტსა წელსა დასაბამითგან>
    text <ხუთი ათას რვაას ოცდა მეათურამეტ‹ე›სა>
    text <წელსა ამთ ჟამთა ზე იქმნა>
    text <მიცვალებაჲ წმიდისა და სანატრელისა>
    text <ღირსისა დედის და განმანათლებლისა>
    text <ჩუენისა ნეტარისა ნინოსი>
  block
    text <მაშინ შეიძრნეს ორნივე ესე ქალაქნი>
    text <მცხეთაჲ და უჟარმოჲ და ერთობილი>
    text <ქართლი სიკუდილისა მისისათჳს>
    text <მოვიდეს და დაჰკრძალეს ძლევით შემოსლი>
    text <გუამი მისი ადგილსავე თჳსსა>
    text <ბოდს სოფელსა კუხეთისასა და>
    text <ვითარ შესაძლებელ არს თქუმად თუ>
    text <რაოდენთა ცრემლთა ანუ რაოდენთა>
    text <გოდებათა სალმობიერთა აღმოიტყოდეს>
    text <მეფე და დედოფალი>
  block
    text <ხოლო მე არა განეშორა საფლავსა>
    text <მისსა წმიდასა ვიდრე ბანაკითრთ>
    text <მისით ვიდრე შჳდ დღემდი>
    text <და იყო კრბაჲ დიდძალი რამეთუ>
    text <კურნებანი მრავალნი აღესრულებოდეს>
    text <მადლითა ქრისტესითა და ნეტარ>
    text <არიან რომელნი აღასრულებდენ ჴსენებასა>
    text <მისსა რამეთუ დიდსა მადლსა>
    text <ღირს იქმნებიან ხოლო მეშჳდესა>
    text <დღესა შეწირეს ჟამი საფლავსა ზედა>
    text <მის წმიდისასა>
  block
    text <9 და წარვიდა მეფე მირიან და>
    text <ყოველი ერი რამეთუ იქმოდეს ეკლესიასა>
    text <ზემოსა და განასრულეს მეოცესა>
    text <წელსა და მეოცდაერთესა წელსა>
    text <მოკდა მირიან მეფე დაემარხა საშუალსა>
    text <ეკლესიასა სუეტსა კერძოსა>
    text <მის სამხრითისასა ხოლო ჩრდილო‹ჲ›თ>
    text <კერძოსა მას სუეტსა შინა არს ნაწილი>
    text <სუეტისა მის ნათლისა ცხოვლისა>
    text <და მეორესა წელსა მოკუდა სანატრელი>
    text <ნანა დედოფალი>
  block
    text <10 დაჯდა მეფედ ბაკურ>
    text <ძე რევისი და მოკდა იოანეცა ეპისკოპოსი>
    text <და მის წილ დაჯდა მღდელი>
    text <რომელი ენება ნინოს მთავარ ეპისკოპოსდ>
  block
    text <და მესამესა წელსა აღმართებითგან>
    text <პატიოსნისა ჯუარისა შექმნა კუბოჲ>
    text <რევ მოკდა და დაემრხა ცოლითურთ>
    text <ქუემოსა ეკლესიასა და შემდგომად>
    text <მისსა ამან ბაკურ მეფემან ძემან>
    text <რევისმან დაიწყო წილკნისა ეკლესია>
    text <და განასრულა ოცდამეათერთმეტესა>
    text <წელსა მოკდა და დაეფლა ქუემოსავე>
    text <ეკლესიასა>
  block
    text <11 დაჯდა ძმაჲ მისი თრდატ>
    text <მაშინ მთვარეპისკპოსი იყო ნერსე>
    text <და მეფემან რუსთავისა რუჲ გამოიღო>
    text <და კახეთს ნეკრისა ეკლესიაჲ აღაშენა>
  block
    text <12 და მისსა ვარაზბკრ>
    text <და მის ზე სპარსნი შემოვიდეს>
    text <და მეფე ჴიდრად უკუჯდა>
  block
    text <მაშინ მოვიდა ხუარ სპრსთა მეფისა>
    text <პიტიახშები ტფილის და კალად>
    text <ციხედ და ქართლი მისსა ხარკსა შედგა>
    text <და სომხითი და სივნიეთი და გუასპურგანი>
    text <ხოლო ამის ზე აღაშენეს>
    text <აზნაურთა ეკლესიაჲ იგი წმიდისა მცხეთას>
    text <და მიათლეს დიდსა მას ეკლესიასა>
    text <სოფლებითურთ>
  block
    text <13 და მეფობდა ‹ ბაკურ ›>
    text <ძე თრდატისი მთვარ ებისკოპსი>
    text <იყო მაშინ ელია ამან აღაშენა ეკლესიაჲ>
    text <ბოლნისსა>
  block
    text <14 და მეექსე ფარსმან>
  block
    text <15 მეშჳდე მირდატ>
  block
    text <16 მერვე არჩილ და მთავარ ეპისკოპსი>
    text <იყო იონა და დაეცა ქუემოჲ>
    text <ეკლესიაჲ და იონა მიიცვალა და სუეტი>
    text <იგი ცხოვლი თანა წარმოიღო>
    text <და მისსა შემდგომად აზნაურთა აღაშენეს>
    text <სტეფანწმიდაჲ არაგუსა ზედა>
    text <მათ ჟამთა ოთხნი მთავარ ეპისკოპოსნი>
    text <გარდაიცვალნეს>
  block
    text <17 და მეცხრე მირდატ მთავარ>
    text <ებისკპსი იყო ბოლნოქონ და>
    text <ესევე იყო ერისთავდცა ბარაბ>
    text <პიტიახშისგნ>
  block
    text <18 შემდგომად მისსა მეფობდა>
    text <ვახტანგ გორგაალი და მთავარეპისკოპსი>
    text <იყო იოველ მაშინ წარიყვნეს>
    text <ვახტანგ სპარსთა და შემდგომად>
    text <რაოდენისამე ჟამისა მოიქცა და>
    text <მთავარ ებისკპსი იყო მიქაელ>
    text <ამან მიამთხჳა ფერჴი გორგოსლსა>
    text <რომლისათჳს მიზეზისათჳს და განაძო>
    text <ეკლესისაგან მაშინ მეფე აღივსო>
    text <გლის წყრომითა მრავლითა>
    text <და ექცა ფერი პირისა მისისა და განიზრხვიდა>
    text <მრავალთა ბოროტთა>
    text <დამჴობად ქრისტენობისა არამედ>
    text <ღმერთმან რომელსა არავისი ჰნებავს>
    text <წარწყმედაჲ მიუვლინა გულსა მისსა>
    text <კეთილი განზრახვაჲ აღდგა და განიპყრნა>
    text <ჴელნი თჳსნი ღმრთისა მიერ და>
    text <თქუა დიდებაჲ შენდა ქრისტე ღმერთო>
    text <რაჲმე არს საქმე ესე და ვაებაჲ>
    text <მისცა მტერსა>
  block
    text <და მსწრაფლ წარავლინნა მოციქულნი>
    text <საბერძნეთად და ითხოვა მეფისგნ>
    text <და პატრიაქისა კათალიკოზი და>
    text <მოსცეს კათალიკოზი პეტრე და თანა>
    text <ჰყვანდა სამუელი მონაზონი კაცი წმიდაჲ>
    text <და ღირსი და აღაშენა ქუემოჲ>
    text <ეკლესიაჲ ვახტანგ მეფემან და დასუა>
    text <მუნ შიგან პეტრე კათალიკოზი და>
    text <ესე იყო ქართლისა მოქცევითგან ას>
    text <სამეოც და მეათესა წელსა მაშინ გარდაცვალებულ>
    text <იყვნეს მეფენი ათნი და>
    text <კათალიკოზნი ცამეტნი აქათგან იწყეს>
    text <კათალიკოზთა მამადმთავრობად პირველი>
    text <კათალიკოზი იყო პეტრე ვახტანგ>
    text <მეფისა ზე>
  block
    text <19 და მეათერთმეტე მეფობდა დაჩი>
    text <და კათალიკოზი იყო სამოელ ამისსა>
    text <ზე ქალაქსა თბილის კაცნი დასხდეს და მარიამწმიდისა ეკლესიაჲ>
    text <აღაშენეს>
  block
    text <20 და მეათორმეტე მეფობდა ბაკურ>
    text <ძე დაჩისი>
  block
    text <21 და მეცამეტე ფარსმან>
  block
    text <22 და მეათოთხმეტე სხუაჲ ფარსმან>
    text <და კათალიკოზი იყო საბა მკჳდრი>
    text <მცხეთისა აქათგან ორთა სხუათა დაიპყრეს>
    text <კათალიკოზობაჲ მკჳდრთა>
    text <მცხეთისთა>
  block
    text <მაშინ მოვიდა იოვანე ზედაზადენელი>
    text <შუა მდინარით იგი და თორმეტნი>
    text <მოწაფენი მისნი ქართლის მოქცვითგნ>
    text <მეორასესა წელსა>
  block
    text <23 და ამისა შემდგომად მეფობდა>
    text <ბაკურ და კათლიკოზი იყო მაკარი>
    text <და ამის ზე შუშანიკი იწამა>
    text <ცურტავს ამის ბაკურის ზე დაესრულა>
    text <მეფობაჲ ქართლისა>
  block
    text <და ვითარცა მეფობაჲ დაესრულა>
    text <ქართლს შინა სპარსნი განძლიერდეს>
    text <და ერეთი და სომხითი დაიპყრეს ხოლო>
    text <ქართლი უმეტესად დაიპყრეს და>
    text <კავკასიანთა შევიდეს და კარნი ოვსეთისანი>
    text <აიგნეს და ერთი დიდი კარი>
    text <ოვსეთვე და ორნი დვალეთს და ერთი>
    text <პარჭუანს დურძუკეთისასა და იგი>
    text <მთიულნი გომარდად დაადგინნეს და>
    text <სხუაჲ ვინმე კაცი დაიდგინეს მთავრად>
    text <წანარეთისა ჴევსა და მორჩილებაჲ დასდვეს>
    text <მისი და ოდეს ერაკლე მეფე>
    text <მოვიდა მაშინ დაიმჴუნეს სპარსნი>
    text <და სპარსთა ხაზარეთისა კარნი შექმნეს>
    text <და ხაზარნი მეოტ ყვნეს ესე აღწერილი>
    text <გამოკრებულად არს>
  block
    text <მაშინ სპარსნი უფლებდეს ქალაქსა>
    text <და სომხითსა და სივნიეთსა და გუასპურაგანსა>
    text <და კათალიკოზი იყო სამუელ>
    text <მეათორმეტე და ნელადრე შეკრბა>
    text <ქართლი>
  block
    text <24 და ერისთვ განაჩინეს>
    text <გურამ დიდი ესე იყო პირველი ერისთავი>
    text <და მერმე კურაპალატადცა იყო>
    text <ამან ერისთავმან დადვა საძირკუელი>
    text <პატიოსნისა ჯუარისა და ტფილისისა>
    text <დიდის ეკლესიისა ნახევარსა იქმოდეს>
    text <ერისთავნი და ნახევარსა ყოველი ერი>
    text <და კათალიკოზი იყო ბართლომე>
  block
    text <26 მაშინ ჩამოვლო ერაკლი მეფემან>
    text <ბერძენთამან და უჴმო ციხის>
    text <თვმნ კალათ ტფილისით მეფესა>
    text <ერაკლეს გამოზრახვად ხოლო>
    text <მან ფერჴი დაიპყრა და დანიელი წიგნი>
    text <მოიღო და მოიძია სიტყუაჲ ესე>
    text <ვითარმედ მაშინ მოვიდეს ვაჩი იგი>
    text <მზისა დასავლისაჲ და შემუსრნეს>
    text <რქანი იგი ვერძისა მის მზისა აღმოსავლისნი>
    text <და თქა ერაკლე>
    text <უკუეთუ ესე ესრთ იყოს სიტყუაჲ>
    text <წინასწარმეტყუელისა ჩემთჳს მე მიგაგო>
    text <მრჩობლი მისაგებელი შენ დაუტევა>
    text <ჯიბღო ერისთვი კალას ბრძოლად>
    text <და იგი წარვიდა ბაბილოვნად ბრძოლად>
    text <ხუასრო მეფისა ხოლო ამან ჯიბღო>
    text <მცირეთა დღეთა შინა კალა გამოიღო>
    text <და იგი ციხისთავი შეპყრა>
    text <დრაჰკნითა აევსო და მერმე ტყავი გაჰჴადა>
    text <და მეფესა უკან მისწია>
  block
    text <მოვიდა ერაკლე მეფე ბაბილოვანს>
    text <და შეიპყრა ხუასრო მეფე და შემუსრა>
    text <ბაღდადი და ბაბლოანი და მოაღებინა>
    text <ძელი ცხორბისაჲ უკმოიქცა და>
    text <იწყო ბრძანებითა ღმრთისაჲთა შენებად>
    text <იერუსალჱმისა და მოდისტო დასუა>
    text <პატრიაქად და წარვიდა კუალად>
    text <მუნვე და ვიდრე მოსლვამდე ტფილის>
    text <სიონი გაასრლეს ხოლო ჯუარისა>
    text <ეკლესიასა აკლდა ამან ერაკლე>
    text <მეფემნ ტფილის და მცხეთას და>
    text <უჟარმოს განავლინნა ქადაგნი რაჲთა>
    text <ყოველნი ქრისტეანენი ეკლესიათა შინა>
    text <შემოკრბენ და ყოველნი მოგუნი>
    text <და ცეცხლის მსახურნი ანუ მოინათლნენ>
    text <ანუ მოისრნენ ხოლო მათ მონათლვაჲ>
    text <არა ინდომეს ზაკუვით თანა>
    text <აღერივნეს ვიდრემდის ყოველთა ზედა>
    text <წარმართთა მეფემან იჴდა მახჳლი>
    text <და ეკლესიათა შინა მდინარენი სისხლისანი>
    text <დიოდესღა განწმიდა ერაკლე>
    text <მფმან სჯული ქრისტესი და წარვიდა>
    text <ერისთაობდა სტეფნოზ და>
    text <კათალიკოზი იყო ბართლომე ი̂ე>
  block
    text <27 შემდგმად ერისთაობდა>
    text <ადარნერს და მის ზე სამნი კთალიკზნი>
    text <იცვალნეს>
    text <თაბორ და ბაბილე>
  block
    text <28 ამის შემდგომად ერისთაობდა>
    text <სტეფნოზვე ძმაჲ მისი და კათლიკზი>
    text <იყო სამუელ და ევნონ>
  block
    text <და აჰა ამბავი მოჴდა ვითარმედ ბაღდადი>
    text <აგარიანთა დაიპყრესო ამისთჳს>
    text <ქუეყანისაჲ ესე ყოველივე ბერძნთა>
    text <ჯორსა აჰკიდეს და წარვიდეს>
  block
    text <29 ამისსა შემდგომად ერისთავობდა>
    text <გუარამ კულაპალატი და გუარამ>
    text <ყრმაჲ და მერმე არშუშა კულატპალატი>
    text <და მერმე ვარაზ ბაკურ>
    text <აპა პტრკოზი რომელმან>
    text <გარბანელნი მოაქცივნა და ქრისტეანეობაჲ>
    text <ასწავა უნებლიაჲთ და მერმე>
    text <ნერსე დიდი და ძენი მისნი ფილიპე>
    text <და სტეფანოზ ადარნესე და>
    text <გუარამ დიდი ბაკურიანი და ძე>
    text <ბადადის და ძენივე ადარნესესნი>
    text <აშოტ და გურგნ ესე>
    text <დიდნი ერისთვნი იყვნეს ი̂ჱ>
  block
    text <ხოლო კათალიკოზნი რომელნი თვობითგნ>
    text <იყნეს თავფაჩაგ კ̂ა ავლალი>
    text <კ̂ბ იოველ კ̂გ სამოელ>
    text <კ̂დ გიორგი კ̂ე კჳრიონ კ̂ვ>
    text <იზიბოდ კ̂ზ თ̂ე კ̂ჱ პეტრე კ̂თ>
    text <ესენი ცოლოსანნი იყვნეს>
  block
    text <ხოლო ჯუმლად ევნოსისითგნ მოღმართ>
    text <იყვნეს კათალიკოზნი მ̂ე ხოლო>
    text <ამისა შემდგომად ვინცა შეიცვლებოდის>
    text <კათალიკოზთაგანი>
    text <იწერებოდის>
