text <මඞ්‌ගලවග්‌ගො>
  text <අකුසලසුත්‌තං>
    text <147>, <තීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි තීහි අකුසලෙන කායකම්‌මෙන අකුසලෙන වචීකම්‌මෙන අකුසලෙන මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <තීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි තීහි කුසලෙන කායකම්‌මෙන කුසලෙන වචීකම්‌මෙන කුසලෙන මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති පඨමං>
  text <සාවජ්‌ජසුත්‌තං>
    text <148>, <තීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි තීහි සාවජ්‌ජෙන කායකම්‌මෙන සාවජ්‌ජෙන වචීකම්‌මෙන සාවජ්‌ජෙන මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <තීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි තීහි අනවජ්‌ජෙන කායකම්‌මෙන අනවජ්‌ජෙන වචීකම්‌මෙන අනවජ්‌ජෙන මනොකම්‌මෙන ඉමෙහි ඛො…පෙ … එවං සග්‌ගෙති දුතියං>
  text <විසමසුත්‌තං>
    text <149>, <තීහි භික්‌ඛවෙ…පෙ … විසමෙන කායකම්‌මෙන විසමෙන වචීකම්‌මෙන විසමෙන මනොකම්‌මෙන ඉමෙහි ඛො…පෙ … එවං නිරයෙ>
    text <තීහි භික්‌ඛවෙ ධම්‌මෙහි…පෙ … සමෙන කායකම්‌මෙන සමෙන වචීකම්‌මෙන සමෙන මනොකම්‌මෙන ඉමෙහි ඛො…පෙ … එවං සග්‌ගෙති තතියං>
  text <අසුචිසුත්‌තං>
    text <150>, <තීහි භික්‌ඛවෙ…පෙ … අසුචිනා කායකම්‌මෙන අසුචිනා වචීකම්‌මෙන අසුචිනා මනොකම්‌මෙන ඉමෙහි ඛො…පෙ … එවං නිරයෙ>
    text <තීහි භික්‌ඛවෙ…පෙ … සුචිනා කායකම්‌මෙන සුචිනා වචීකම්‌මෙන සුචිනා මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති චතුත්‌ථං>
  text <පඨමඛතසුත්‌තං>
    text <151>, <තීහි භික්‌ඛවෙ ධම්‌මෙහි සමන්‌නාගතො බාලො අබ්‍යත්‌තො අසප්‌පුරිසො ඛතං උපහතං අත්‌තානං පරිහරති සාවජ්‌ජො ච හොති සානුවජ්‌ජො ච විඤ්‌ඤූනං බහුඤ්‌ච අපුඤ්‌ඤං පසවති කතමෙහි තීහි අකුසලෙන කායකම්‌මෙන අකුසලෙන වචීකම්‌මෙන අකුසලෙන මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො බාලො අබ්‍යත්‌තො අසප්‌පුරිසො ඛතං උපහතං අත්‌තානං පරිහරති සාවජ්‌ජො ච හොති සානුවජ්‌ජො ච විඤ්‌ඤූනං බහුඤ්‌ච අපුඤ්‌ඤං පසවති>
    text <තීහි භික්‌ඛවෙ ධම්‌මෙහි සමන්‌නාගතො පණ්‌ඩිතො වියත්‌තො සප්‌පුරිසො අක්‌ඛතං අනුපහතං අත්‌තානං පරිහරති අනවජ්‌ජො ච හොති අනනුවජ්‌ජො ච විඤ්‌ඤූනං බහුඤ්‌ච පුඤ්‌ඤං පසවති කතමෙහි තීහි කුසලෙන කායකම්‌මෙන කුසලෙන වචීකම්‌මෙන කුසලෙන මනොකම්‌මෙන…පෙ … පඤ්‌චමං>
  text <දුතියඛතසුත්‌තං>
    text <152>, <තීහි භික්‌ඛවෙ…පෙ … සාවජ්‌ජෙන කායකම්‌මෙන සාවජ්‌ජෙන වචීකම්‌මෙන සාවජ්‌ජෙන මනොකම්‌මෙන…පෙ …>
    text <තීහි භික්‌ඛවෙ…පෙ … අනවජ්‌ජෙන කායකම්‌මෙන අනවජ්‌ජෙන වචීකම්‌මෙන අනවජ්‌ජෙන මනොකම්‌මෙන…පෙ … ඡට්‌ඨං>
  text <තතියඛතසුත්‌තං>
    text <153>, <තීහි භික්‌ඛවෙ…පෙ … විසමෙන කායකම්‌මෙන විසමෙන වචීකම්‌මෙන විසමෙන මනොකම්‌මෙන…පෙ …>
    text <තීහි භික්‌ඛවෙ…පෙ … සමෙන කායකම්‌මෙන සමෙන වචීකම්‌මෙන සමෙන මනොකම්‌මෙන…පෙ … සත්‌තමං>
  text <චතුත්‌ථඛතසුත්‌තං>
    text <154>, <තීහි භික්‌ඛවෙ…පෙ … අසුචිනා කායකම්‌මෙන අසුචිනා වචීකම්‌මෙන අසුචිනා මනොකම්‌මෙන…පෙ …>
    text <තීහි භික්‌ඛවෙ…පෙ … සුචිනා කායකම්‌මෙන සුචිනා වචීකම්‌මෙන සුචිනා මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො පණ්‌ඩිතො වියත්‌තො සප්‌පුරිසො අක්‌ඛතං අනුපහතං අත්‌තානං පරිහරති අනවජ්‌ජො ච හොති අනනුවජ්‌ජො ච විඤ්‌ඤූනං බහුඤ්‌ච පුඤ්‌ඤං පසවතීති අට්‌ඨමං>
  text <වන්‌දනාසුත්‌තං>
    text <155>, <තිස්‌සො ඉමා භික්‌ඛවෙ වන්‌දනා කතමා තිස්‌සො කායෙන වාචාය මනසා ඉමා ඛො භික්‌ඛවෙ තිස්‌සො වන්‌දනාති නවමං>
  text <පුබ්‌බණ්‌හසුත්‌තං>
    text <156>, <යෙ භික්‌ඛවෙ සත්‌තා පුබ්‌බණ්‌හසමයං කායෙන සුචරිතං චරන්‌ති වාචාය සුචරිතං චරන්‌ති මනසා සුචරිතං චරන්‌ති සුපුබ්‌බණ්‌හො භික්‌ඛවෙ තෙසං සත්‌තානං>
    text <යෙ භික්‌ඛවෙ සත්‌තා මජ්‌ඣන්‌හිකසමයං කායෙන සුචරිතං චරන්‌ති වාචාය සුචරිතං චරන්‌ති මනසා සුචරිතං චරන්‌ති සුමජ්‌ඣන්‌හිකො භික්‌ඛවෙ තෙසං සත්‌තානං>
    text <යෙ භික්‌ඛවෙ සත්‌තා සායන්‌හසමයං කායෙන සුචරිතං චරන්‌ති වාචාය සුචරිතං චරන්‌ති මනසා සුචරිතං චරන්‌ති සුසායන්‌හො භික්‌ඛවෙ තෙසං සත්‌තානන්‌ති>
    block
      text <සුනක්‌ඛත්‌තං සුමඞ්‌ගලං සුප්‌පභාතං සුහුට්‌ඨිතං>
      text <සුඛණො සුමුහුත්‌තො ච සුයිට්‌ඨං බ්‍රහ්‌මචාරිසු>
      text <පදක්‌ඛිණං කායකම්‌මං වාචාකම්‌මං පදක්‌ඛිණං>
      text <පදක්‌ඛිණං මනොකම්‌මං පණීධි තෙ පදක්‌ඛිණෙ>
      text <පදක්‌ඛිණානි කත්‌වාන ලභන්‌තත්‌ථෙ පදක්‌ඛිණෙ>
      text <තෙ අත්‌ථලද්‌ධා සුඛිතා විරුළ්‌හා බුද්‌ධසාසනෙ>
      text <අරොගා සුඛිතා හොථ සහ සබ්‌බෙහි ඤාතිභීති දසමං>
      text <අකුසලඤ්‌ච සාවජ්‌ජං විසමාසුචිනා සහ>
      text <චතුරො ඛතා වන්‌දනා පුබ්‌බණ්‌හෙන ච තෙ දසාති>
    stand <මඞ්‌ගලවග්‌ගො පඤ්‌චමො>
    text <තස්‌සුද්‌දානං>
    stand <තතියො පණ්‌ණාසකො සමත්‌තො>
