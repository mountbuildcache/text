text <කම්‌මපථපෙය්‍යාලං>
  text <164-183>, <තීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි තීහි අත්‌තනා ච පාණාතිපාතී හොති පරඤ්‌ච පාණාතිපාතෙ සමාදපෙති පාණාතිපාතෙ ච සමනුඤ්‌ඤො හොති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
  text <තීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි තීහි අත්‌තනා ච පාණාතිපාතා පටිවිරතො හොති පරඤ්‌ච පාණාතිපාතා වෙරමණියා සමාදපෙති පාණාතිපාතා වෙරමණියා ච සමනුඤ්‌ඤො හොති…>
  text <අත්‌තනා ච අදින්‌නාදායී හොති පරඤ්‌ච අදින්‌නාදානෙ සමාදපෙති අදින්‌නාදානෙ ච සමනුඤ්‌ඤො හොති…>
  text <අත්‌තනා ච අදින්‌නාදානා පටිවිරතො හොති පරඤ්‌ච අදින්‌නාදානා වෙරමණියා සමාදපෙති අදින්‌නාදානා වෙරමණියා ච සමනුඤ්‌ඤො හොති…>
  text <අත්‌තනා ච කාමෙසුමිච්‌ඡාචාරී හොති පරඤ්‌ච කාමෙසුමිච්‌ඡාචාරෙ සමාදපෙති කාමෙසුමිච්‌ඡාචාරෙ ච සමනුඤ්‌ඤො හොති…>
  text <අත්‌තනා ච කාමෙසුමිච්‌ඡාචාරා පටිවිරතො හොති පරඤ්‌ච කාමෙසුමිච්‌ඡාචාරා වෙරමණියා සමාදපෙති කාමෙසුමිච්‌ඡාචාරා වෙරමණියා ච සමනුඤ්‌ඤො හොති…>
  text <අත්‌තනා ච මුසාවාදී හොති පරඤ්‌ච මුසාවාදෙ සමාදපෙති මුසාවාදෙ ච සමනුඤ්‌ඤො හොති…>
  text <අත්‌තනා ච මුසාවාදා පටිවිරතො හොති පරඤ්‌ච මුසාවාදා වෙරමණියා සමාදපෙති මුසාවාදා වෙරමණියා ච සමනුඤ්‌ඤො හොති…>
  text <අත්‌තනා ච පිසුණවාචො හොති පරඤ්‌ච පිසුණාය වාචාය සමාදපෙති පිසුණාය වාචාය ච සමනුඤ්‌ඤො හොති…>
  text <අත්‌තනා ච පිසුණාය වාචාය පටිවිරතො හොති පරඤ්‌ච පිසුණාය වාචාය වෙරමණියා සමාදපෙති පිසුණාය වාචාය වෙරමණියා ච සමනුඤ්‌ඤො හොති…>
  text <අත්‌තනා ච ඵරුසවාචො හොති පරඤ්‌ච ඵරුසාය වාචාය සමාදපෙති ඵරුසාය වාචාය ච සමනුඤ්‌ඤො හොති…>
  text <අත්‌තනා ච ඵරුසාය වාචාය පටිවිරතො හොති පරඤ්‌ච ඵරුසාය වාචාය වෙරමණියා සමාදපෙති ඵරුසාය වාචාය වෙරමණියා ච සමනුඤ්‌ඤො හොති…>
  text <අත්‌තනා ච සම්‌ඵප්‌පලාපී හොති පරඤ්‌ච සම්‌ඵප්‌පලාපෙ සමාදපෙති සම්‌ඵප්‌පලාපෙ ච සමනුඤ්‌ඤො හොති…>
  text <අත්‌තනා ච සම්‌ඵප්‌පලාපා පටිවිරතො හොති පරඤ්‌ච සම්‌ඵප්‌පලාපා වෙරමණියා සමාදපෙති සම්‌ඵප්‌පලාපා වෙරමණියා ච සමනුඤ්‌ඤො හොති…>
  text <අත්‌තනා ච අභිජ්‌ඣාලු හොති පරඤ්‌ච අභිජ්‌ඣාය සමාදපෙති අභිජ්‌ඣාය ච සමනුඤ්‌ඤො හොති…>
  text <අත්‌තනා ච අනභිජ්‌ඣාලු හොති පරඤ්‌ච අනභිජ්‌ඣාය සමාදපෙති අනභිජ්‌ඣාය ච සමනුඤ්‌ඤො හොති…>
  text <අත්‌තනා ච බ්‍යාපන්‌නචිත්‌තො හොති පරඤ්‌ච බ්‍යාපාදෙ සමාදපෙති බ්‍යාපාදෙ ච සමනුඤ්‌ඤො හොති…>
  text <අත්‌තනා ච අබ්‍යාපන්‌නචිත්‌තො හොති පරඤ්‌ච අබ්‍යාපාදෙ සමාදපෙති අබ්‍යාපාදෙ ච සමනුඤ්‌ඤො හොති…>
  text <අත්‌තනා ච මිච්‌ඡාදිට්‌ඨිකො හොති පරඤ්‌ච මිච්‌ඡාදිට්‌ඨියා සමාදපෙති මිච්‌ඡාදිට්‌ඨියා ච සමනුඤ්‌ඤො හොති …>
  text <අත්‌තනා ච සම්‌මාදිට්‌ඨිකො හොති පරඤ්‌ච සම්‌මාදිට්‌ඨියා සමාදපෙති සම්‌මාදිට්‌ඨියා ච සමනුඤ්‌ඤො හොති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති>
  stand <කම්‌මපථපෙය්‍යාලං නිට්‌ඨිතං>
  text <තස්‌සුද්‌දානං>
  block
    text <පාණං අදින්‌නමිච්‌ඡා ච මුසාවාදී ච පිසුණා>
    text <ඵරුසා සම්‌ඵප්‌පලාපො ච අභිජ්‌ඣා බ්‍යාපාදදිට්‌ඨි ච>
    text <කම්‌මපථෙසු පෙය්‍යාලං තිකකෙන නියොජයෙති>
