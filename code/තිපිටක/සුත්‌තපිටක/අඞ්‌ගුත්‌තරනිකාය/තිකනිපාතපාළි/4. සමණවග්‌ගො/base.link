text <සමණවග්‌ගො>
  text <සමණසුත්‌තං>
    text <82>, <තීණිමානි භික්‌ඛවෙ සමණස්‌ස සමණියානි සමණකරණීයානි කතමානි තීණි අධිසීලසික්‌ඛාසමාදානං අධිචිත්‌තසික්‌ඛාසමාදානං අධිපඤ්‌ඤාසික්‌ඛාසමාදානං ඉමානි ඛො භික්‌ඛවෙ තීණි සමණස්‌ස සමණියානි සමණකරණීයානි>
    text <තස්‌මාතිහ භික්‌ඛවෙ එවං සික්‌ඛිතබ්‌බං තිබ්‌බො නො ඡන්‌දො භවිස්‌සති අධිසීලසික්‌ඛාසමාදානෙ තිබ්‌බො නො ඡන්‌දො භවිස්‌සති අධිචිත්‌තසික්‌ඛාසමාදානෙ තිබ්‌බො නො ඡන්‌දො භවිස්‌සති අධිපඤ්‌ඤාසික්‌ඛාසමාදානෙති එවඤ්‌හි වො භික්‌ඛවෙ සික්‌ඛිතබ්‌බන්‌ති පඨමං>
  text <ගද්‍රභසුත්‌තං>
    text <83>, <සෙය්‍යථාපි භික්‌ඛවෙ ගද්‍රභො ගොගණං පිට්‌ඨිතො පිට්‌ඨිතො අනුබන්‌ධො හොති අහම්‌පි දම්‌මො අහම්‌පි දම්‌මොති තස්‌ස න තාදිසො වණ්‌ණො හොති සෙය්‍යථාපි ගුන්‌නං න තාදිසො සරො හොති සෙය්‍යථාපි ගුන්‌නං න තාදිසං පදං හොති සෙය්‍යථාපි ගුන්‌නං සො ගොගණංයෙව පිට්‌ඨිතො පිට්‌ඨිතො අනුබන්‌ධො හොති අහම්‌පි දම්‌මො අහම්‌පි දම්‌මොති>
    text <එවමෙවං ඛො භික්‌ඛවෙ ඉධෙකච්‌චො භික්‌ඛු භික්‌ඛුසඞ්‌ඝං පිට්‌ඨිතො පිට්‌ඨිතො අනුබන්‌ධො හොති අහම්‌පි භික්‌ඛු අහම්‌පි භික්‌ඛූති තස්‌ස න තාදිසො ඡන්‌දො හොති අධිසීලසික්‌ඛාසමාදානෙ සෙය්‍යථාපි අඤ්‌ඤෙසං භික්‌ඛූනං න තාදිසො ඡන්‌දො හොති අධිචිත්‌තසික්‌ඛාසමාදානෙ සෙය්‍යථාපි අඤ්‌ඤෙසං භික්‌ඛූනං න තාදිසො ඡන්‌දො හොති අධිපඤ්‌ඤාසික්‌ඛාසමාදානෙ සෙය්‍යථාපි අඤ්‌ඤෙසං භික්‌ඛූනං සො භික්‌ඛුසඞ්‌ඝංයෙව පිට්‌ඨිතො පිට්‌ඨිතො අනුබන්‌ධො හොති අහම්‌පි භික්‌ඛු අහම්‌පි භික්‌ඛූති>
    text <තස්‌මාතිහ භික්‌ඛවෙ එවං සික්‌ඛිතබ්‌බං තිබ්‌බො නො ඡන්‌දො භවිස්‌සති අධිසීලසික්‌ඛාසමාදානෙ තිබ්‌බො නො ඡන්‌දො භවිස්‌සති අධිචිත්‌තසික්‌ඛාසමාදානෙ තිබ්‌බො නො ඡන්‌දො භවිස්‌සති අධිපඤ්‌ඤාසික්‌ඛාසමාදානෙති එවඤ්‌හි වො භික්‌ඛවෙ සික්‌ඛිතබ්‌බන්‌ති දුතියං>
  text <ඛෙත්‌තසුත්‌තං>
    text <84>, <තීණිමානි භික්‌ඛවෙ කස්‌සකස්‌ස ගහපතිස්‌ස පුබ්‌බෙ කරණීයානි කතමානි තීණි ඉධ භික්‌ඛවෙ කස්‌සකො ගහපති පටිකච්‌චෙව ඛෙත්‌තං සුකට්‌ඨං කරොති සුමතිකතං පටිකච්‌චෙව ඛෙත්‌තං සුකට්‌ඨං කරිත්‌වා සුමතිකතං කාලෙන බීජානි පතිට්‌ඨාපෙති කාලෙන බීජානි පතිට්‌ඨාපෙත්‌වා සමයෙන උදකං අභිනෙතිපි අපනෙතිපි ඉමානි ඛො භික්‌ඛවෙ තීණි කස්‌සකස්‌ස ගහපතිස්‌ස පුබ්‌බෙ කරණීයානි>
    text <එවමෙවං ඛො භික්‌ඛවෙ තීණිමානි භික්‌ඛුස්‌ස පුබ්‌බෙ කරණීයානි කතමානි තීණි අධිසීලසික්‌ඛාසමාදානං අධිචිත්‌තසික්‌ඛාසමාදානං අධිපඤ්‌ඤාසික්‌ඛාසමාදානං ඉමානි ඛො භික්‌ඛවෙ තීණි භික්‌ඛුස්‌ස පුබ්‌බෙ කරණීයානි>
    text <තස්‌මාතිහ භික්‌ඛවෙ එවං සික්‌ඛිතබ්‌බං තිබ්‌බො නො ඡන්‌දො භවිස්‌සති අධිසීලසික්‌ඛාසමාදානෙ තිබ්‌බො නො ඡන්‌දො භවිස්‌සති අධිචිත්‌තසික්‌ඛාසමාදානෙ තිබ්‌බො නො ඡන්‌දො භවිස්‌සති අධිපඤ්‌ඤාසික්‌ඛාසමාදානෙති එවඤ්‌හි වො භික්‌ඛවෙ සික්‌ඛිතබ්‌බන්‌ති තතියං>
  text <වජ්‌ජිපුත්‌තසුත්‌තං>
    text <85>, <එකං සමයං භගවා වෙසාලියං විහරති මහාවනෙ කූටාගාරසාලායං අථ ඛො අඤ්‌ඤතරො වජ්‌ජිපුත්‌තකො භික්‌ඛු යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො සො වජ්‌ජිපුත්‌තකො භික්‌ඛු භගවන්‌තං එතදවොච සාධිකමිදං භන්‌තෙ දියඩ්‌ඪසික්‌ඛාපදසතං අන්‌වද්‌ධමාසං උද්‌දෙසං ආගච්‌ඡති නාහං භන්‌තෙ එත්‌ථ සක්‌කොමි සික්‌ඛිතුන්‌ති සක්‌ඛිස්‌සසි පන ත්‌වං භික්‌ඛු තීසු සික්‌ඛාසු සික්‌ඛිතුං අධිසීලසික්‌ඛාය අධිචිත්‌තසික්‌ඛාය අධිපඤ්‌ඤාසික්‌ඛායාති සක්‌කොමහං භන්‌තෙ තීසු සික්‌ඛාසු සික්‌ඛිතුං අධිසීලසික්‌ඛාය අධිචිත්‌තසික්‌ඛාය අධිපඤ්‌ඤාසික්‌ඛායාති තස්‌මාතිහ ත්‌වං භික්‌ඛු තීසු සික්‌ඛාසු සික්‌ඛස්‌සු අධිසීලසික්‌ඛාය අධිචිත්‌තසික්‌ඛාය අධිපඤ්‌ඤාසික්‌ඛාය>
    text <යතො ඛො ත්‌වං භික්‌ඛු අධිසීලම්‌පි සික්‌ඛිස්‌සසි අධිචිත්‌තම්‌පි සික්‌ඛිස්‌සසි අධිපඤ්‌ඤම්‌පි සික්‌ඛිස්‌සසි තස්‌ස තුය්‌හං භික්‌ඛු අධිසීලම්‌පි සික්‌ඛතො අධිචිත්‌තම්‌පි සික්‌ඛතො අධිපඤ්‌ඤම්‌පි සික්‌ඛතො රාගො පහීයිස්‌සති දොසො පහීයිස්‌සති මොහො පහීයිස්‌සති සො ත්‌වං රාගස්‌ස පහානා දොසස්‌ස පහානා මොහස්‌ස පහානා යං අකුසලං න තං කරිස්‌සසි යං පාපං න තං සෙවිස්‌සසීති>
    text <අථ ඛො සො භික්‌ඛු අපරෙන සමයෙන අධිසීලම්‌පි සික්‌ඛි අධිචිත්‌තම්‌පි සික්‌ඛි අධිපඤ්‌ඤම්‌පි සික්‌ඛි තස්‌ස අධිසීලම්‌පි සික්‌ඛතො අධිචිත්‌තම්‌පි සික්‌ඛතො අධිපඤ්‌ඤම්‌පි සික්‌ඛතො රාගො පහීයි දොසො පහීයි මොහො පහීයි සො රාගස්‌ස පහානා දොසස්‌ස පහානා මොහස්‌ස පහානා යං අකුසලං තං නාකාසි යං පාපං තං න සෙවීති චතුත්‌ථං>
  text <සෙක්‌ඛසුත්‌තං>
    text <86>, <අථ ඛො අඤ්‌ඤතරො භික්‌ඛු යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො සො භික්‌ඛු භගවන්‌තං එතදවොච>
    text <සෙඛො සෙඛොති භන්‌තෙ වුච්‌චති කිත්‌තාවතා නු ඛො භන්‌තෙ සෙඛො හොතීති සික්‌ඛතීති ඛො භික්‌ඛු තස්‌මා සෙඛොති වුච්‌චති කිඤ්‌ච සික්‌ඛති අධිසීලම්‌පි සික්‌ඛති අධිචිත්‌තම්‌පි සික්‌ඛති අධිපඤ්‌ඤම්‌පි සික්‌ඛති සික්‌ඛතීති ඛො භික්‌ඛු තස්‌මා සෙඛොති වුච්‌චතීති>
    block
      text <සෙඛස්‌ස සික්‌ඛමානස්‌ස උජුමග්‌ගානුසාරිනො>
      text <ඛයස්‌මිං පඨමං ඤාණං තතො අඤ්‌ඤා අනන්‌තරා>
      text <තතො අඤ්‌ඤාවිමුත්‌තස්‌ස ඤාණං වෙ හොති තාදිනො>
      text <අකුප්‌පා මෙ විමුත්‌තීති භවසංයොජනක්‌ඛයෙති පඤ්‌චමං>
      text <අධිසීලං අධිචිත්‌තං අධිපඤ්‌ඤඤ්‌ච වීරියවා>
      text <ථාමවා ධිතිමා ඣායී සතො ගුත්‌තින්‌ද්‍රියො චරෙ>
      text <යථා පුරෙ තථා පච්‌ඡා යථා පච්‌ඡා තථා පුරෙ>
      text <යථා අධො තථා උද්‌ධං යථා උද්‌ධං තථා අධො>
      text <යථා දිවා තථා රත්‌තිං යථා රත්‌තිං තථා දිවා>
      text <අභිභුය්‍ය දිසා සබ්‌බා අප්‌පමාණසමාධිනා>
      text <තමාහු සෙඛං පටිපදං අථො සංසුද්‌ධචාරියං>
      text <තමාහු ලොකෙ සම්‌බුද්‌ධං ධීරං පටිපදන්‌තගුං>
      text <විඤ්‌ඤාණස්‌ස නිරොධෙන තණ්‌හාක්‌ඛයවිමුත්‌තිනො>
      text <පජ්‌ජොතස්‌සෙව නිබ්‌බානං විමොක්‌ඛො හොති චෙතසොති දසමං>
      text <සමණො ගද්‍රභො ඛෙත්‌තං වජ්‌ජිපුත්‌තො ච සෙක්‌ඛකං>
      text <තයො ච සික්‌ඛනා වුත්‌තා ද්‌වෙ සික්‌ඛා සඞ්‌කවාය චාති>
  text <පඨමසික්‌ඛාසුත්‌තං>
    text <87>, <සාධිකමිදං භික්‌ඛවෙ දියඩ්‌ඪසික්‌ඛාපදසතං අන්‌වද්‌ධමාසං උද්‌දෙසං ආගච්‌ඡති යත්‌ථ අත්‌තකාමා කුලපුත්‌තා සික්‌ඛන්‌ති තිස්‌සො ඉමා භික්‌ඛවෙ සික්‌ඛා යත්‌ථෙතං සබ්‌බං සමොධානං ගච්‌ඡති කතමා තිස්‌සො අධිසීලසික්‌ඛා අධිචිත්‌තසික්‌ඛා අධිපඤ්‌ඤාසික්‌ඛා ඉමා ඛො භික්‌ඛවෙ තිස්‌සො සික්‌ඛා යත්‌ථෙතං සබ්‌බං සමොධානං ගච්‌ඡති>
    text <ඉධ භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං මත්‌තසො කාරී පඤ්‌ඤාය මත්‌තසො කාරී සො යානි තානි ඛුද්‌දානුඛුද්‌දකානි සික්‌ඛාපදානි තානි ආපජ්‌ජතිපි වුට්‌ඨාතිපි තං කිස්‌ස හෙතු න හි මෙත්‌ථ භික්‌ඛවෙ අභබ්‌බතා වුත්‌තා යානි ච ඛො තානි සික්‌ඛාපදානි ආදිබ්‍රහ්‌මචරියකානි බ්‍රහ්‌මචරියසාරුප්‌පානි තත්‌ථ ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො තිණ්‌ණං සංයොජනානං පරික්‌ඛයා සොතාපන්‌නො හොති අවිනිපාතධම්‌මො නියතො සම්‌බොධිපරායණො>
    text <ඉධ පන භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං මත්‌තසො කාරී පඤ්‌ඤාය මත්‌තසො කාරී සො යානි තානි ඛුද්‌දානුඛුද්‌දකානි සික්‌ඛාපදානි තානි ආපජ්‌ජතිපි වුට්‌ඨාතිපි තං කිස්‌ස හෙතු න හි මෙත්‌ථ භික්‌ඛවෙ අභබ්‌බතා වුත්‌තා යානි ච ඛො තානි සික්‌ඛාපදානි ආදිබ්‍රහ්‌මචරියකානි බ්‍රහ්‌මචරියසාරුප්‌පානි තත්‌ථ ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො තිණ්‌ණං සංයොජනානං පරික්‌ඛයා රාගදොසමොහානං තනුත්‌තා සකදාගාමී හොති සකිදෙව ඉමං ලොකං ආගන්‌ත්‌වා දුක්‌ඛස්‌සන්‌තං කරොති>
    text <ඉධ පන භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං පරිපූරකාරී පඤ්‌ඤාය මත්‌තසො කාරී සො යානි තානි ඛුද්‌දානුඛුද්‌දකානි සික්‌ඛාපදානි තානි ආපජ්‌ජතිපි වුට්‌ඨාතිපි තං කිස්‌ස හෙතු න හි මෙත්‌ථ භික්‌ඛවෙ අභබ්‌බතා වුත්‌තා යානි ච ඛො තානි සික්‌ඛාපදානි ආදිබ්‍රහ්‌මචරියකානි බ්‍රහ්‌මචරියසාරුප්‌පානි තත්‌ථ ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො පඤ්‌චන්‌නං ඔරම්‌භාගියානං සංයොජනානං පරික්‌ඛයා ඔපපාතිකො හොති තත්‌ථ පරිනිබ්‌බායී අනාවත්‌තිධම්‌මො තස්‌මා ලොකා>
    text <ඉධ පන භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං පරිපූරකාරී පඤ්‌ඤාය පරිපූරකාරී සො යානි තානි ඛුද්‌දානුඛුද්‌දකානි සික්‌ඛාපදානි තානි ආපජ්‌ජතිපි වුට්‌ඨාතිපි තං කිස්‌ස හෙතු න හි මෙත්‌ථ භික්‌ඛවෙ අභබ්‌බතා වුත්‌තා යානි ච ඛො තානි සික්‌ඛාපදානි ආදිබ්‍රහ්‌මචරියකානි බ්‍රහ්‌මචරියසාරුප්‌පානි තත්‌ථ ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති>
    text <ඉති ඛො භික්‌ඛවෙ පදෙසං පදෙසකාරී ආරාධෙති පරිපූරං පරිපූරකාරී අවඤ්‌ඣානි ත්‌වෙවාහං භික්‌ඛවෙ සික්‌ඛාපදානි වදාමීති ඡට්‌ඨං>
  text <දුතියසික්‌ඛාසුත්‌තං>
    text <88>, <සාධිකමිදං භික්‌ඛවෙ දියඩ්‌ඪසික්‌ඛාපදසතං අන්‌වද්‌ධමාසං උද්‌දෙසං ආගච්‌ඡති යත්‌ථ අත්‌තකාමා කුලපුත්‌තා සික්‌ඛන්‌ති තිස්‌සො ඉමා භික්‌ඛවෙ සික්‌ඛා යත්‌ථෙතං සබ්‌බං සමොධානං ගච්‌ඡති කතමා තිස්‌සො අධිසීලසික්‌ඛා අධිචිත්‌තසික්‌ඛා අධිපඤ්‌ඤාසික්‌ඛා ඉමා ඛො භික්‌ඛවෙ තිස්‌සො සික්‌ඛා යත්‌ථෙතං සබ්‌බං සමොධානං ගච්‌ඡති>
    text <ඉධ භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං මත්‌තසො කාරී පඤ්‌ඤාය මත්‌තසො කාරී සො යානි තානි ඛුද්‌දානුඛුද්‌දකානි සික්‌ඛාපදානි තානි ආපජ්‌ජතිපි වුට්‌ඨාතිපි තං කිස්‌ස හෙතු න හි මෙත්‌ථ භික්‌ඛවෙ අභබ්‌බතා වුත්‌තා යානි ච ඛො තානි සික්‌ඛාපදානි ආදිබ්‍රහ්‌මචරියකානි බ්‍රහ්‌මචරියසාරුප්‌පානි තත්‌ථ ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො තිණ්‌ණං සංයොජනානං පරික්‌ඛයා සත්‌තක්‌ඛත්‌තුපරමො හොති සත්‌තක්‌ඛත්‌තුපරමං දෙවෙ ච මනුස්‌සෙ ච සන්‌ධාවිත්‌වා සංසරිත්‌වා දුක්‌ඛස්‌සන්‌තං කරොති සො තිණ්‌ණං සංයොජනානං පරික්‌ඛයා කොලංකොලො හොති ද්‌වෙ වා තීණි වා කුලානි සන්‌ධාවිත්‌වා සංසරිත්‌වා දුක්‌ඛස්‌සන්‌තං කරොති සො තිණ්‌ණං සංයොජනානං පරික්‌ඛයා එකබීජී හොති එකංයෙව මානුසකං භවං නිබ්‌බත්‌තෙත්‌වා දුක්‌ඛස්‌සන්‌තං කරොති සො තිණ්‌ණං සංයොජනානං පරික්‌ඛයා රාගදොසමොහානං තනුත්‌තා සකදාගාමී හොති සකිදෙව ඉමං ලොකං ආගන්‌ත්‌වා දුක්‌ඛස්‌සන්‌තං කරොති>
    text <ඉධ පන භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං පරිපූරකාරී පඤ්‌ඤාය මත්‌තසො කාරී සො යානි තානි ඛුද්‌දානුඛුද්‌දකානි සික්‌ඛාපදානි තානි ආපජ්‌ජතිපි වුට්‌ඨාතිපි තං කිස්‌ස හෙතු න හි මෙත්‌ථ භික්‌ඛවෙ අභබ්‌බතා වුත්‌තා යානි ච ඛො තානි සික්‌ඛාපදානි ආදිබ්‍රහ්‌මචරියකානි බ්‍රහ්‌මචරියසාරුප්‌පානි තත්‌ථ ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො පඤ්‌චන්‌නං ඔරම්‌භාගියානං සංයොජනානං පරික්‌ඛයා උද්‌ධංසොතො අකනිට්‌ඨගාමී සො පඤ්‌චන්‌නං ඔරම්‌භාගියානං සංයොජනානං පරික්‌ඛයා සසඞ්‌ඛාරපරිනිබ්‌බායී හොති සො පඤ්‌චන්‌නං ඔරම්‌භාගියානං සංයොජනානං පරික්‌ඛයා අසඞ්‌ඛාරපරිනිබ්‌බායී හොති සො පඤ්‌චන්‌නං ඔරම්‌භාගියානං සංයොජනානං පරික්‌ඛයා උපහච්‌චපරිනිබ්‌බායී හොති සො පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති>
    text <ඉධ පන භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං පරිපූරකාරී පඤ්‌ඤාය පරිපූරකාරී සො යානි තානි ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති>
    text <ඉති ඛො භික්‌ඛවෙ පදෙසං පදෙසකාරී ආරාධෙති පරිපූරං පරිපූරකාරී අවඤ්‌ඣානි ත්‌වෙවාහං භික්‌ඛවෙ සික්‌ඛාපදානි වදාමීති සත්‌තමං>
  text <තතියසික්‌ඛාසුත්‌තං>
    text <89>, <සාධිකමිදං භික්‌ඛවෙ දියඩ්‌ඪසික්‌ඛාපදසතං අන්‌වද්‌ධමාසං උද්‌දෙසං ආගච්‌ඡති යත්‌ථ අත්‌තකාමා කුලපුත්‌තා සික්‌ඛන්‌ති තිස්‌සො ඉමා භික්‌ඛවෙ සික්‌ඛා යත්‌ථෙතං සබ්‌බං සමොධානං ගච්‌ඡති කතමා තිස්‌සො අධිසීලසික්‌ඛා අධිචිත්‌තසික්‌ඛා අධිපඤ්‌ඤාසික්‌ඛා ඉමා ඛො භික්‌ඛවෙ තිස්‌සො සික්‌ඛා යත්‌ථෙතං සබ්‌බං සමොධානං ගච්‌ඡති>
    text <ඉධ භික්‌ඛවෙ භික්‌ඛු සීලෙසු පරිපූරකාරී හොති සමාධිස්‌මිං පරිපූරකාරී පඤ්‌ඤාය පරිපූරකාරී සො යානි තානි ඛුද්‌දානුඛුද්‌දකානි සික්‌ඛාපදානි තානි ආපජ්‌ජතිපි වුට්‌ඨාතිපි තං කිස්‌ස හෙතු න හි මෙත්‌ථ භික්‌ඛවෙ අභබ්‌බතා වුත්‌තා යානි ච ඛො තානි සික්‌ඛාපදානි ආදිබ්‍රහ්‌මචරියකානි බ්‍රහ්‌මචරියසාරුප්‌පානි තත්‌ථ ධුවසීලො ච හොති ඨිතසීලො ච සමාදාය සික්‌ඛති සික්‌ඛාපදෙසු සො ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති තං වා පන අනභිසම්‌භවං අප්‌පටිවිජ්‌ඣං පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති තං වා පන අනභිසම්‌භවං අප්‌පටිවිජ්‌ඣං පඤ්‌චන්‌නං ඔරම්‌භාගියානං සංයොජනානං පරික්‌ඛයා උපහච්‌චපරිනිබ්‌බායී හොති තං වා පන අනභිසම්‌භවං අප්‌පටිවිජ්‌ඣං පඤ්‌චන්‌නං ඔරම්‌භාගියානං සංයොජනානං පරික්‌ඛයා අසඞ්‌ඛාරපරිනිබ්‌බායී හොති තං වා පන අනභිසම්‌භවං අප්‌පටිවිජ්‌ඣං පඤ්‌චන්‌නං ඔරම්‌භාගියානං සංයොජනානං පරික්‌ඛයා සසඞ්‌ඛාරපරිනිබ්‌බායී හොති තං වා පන අනභිසම්‌භවං අප්‌පටිවිජ්‌ඣං පඤ්‌චන්‌නං ඔරම්‌භාගියානං සංයොජනානං පරික්‌ඛයා උද්‌ධංසොතො හොති අකනිට්‌ඨගාමී තං වා පන අනභිසම්‌භවං අප්‌පටිවිජ්‌ඣං තිණ්‌ණං සංයොජනානං පරික්‌ඛයා රාගදොසමොහානං තනුත්‌තා සකදාගාමී හොති සකිදෙව ඉමං ලොකං ආගන්‌ත්‌වා දුක්‌ඛස්‌සන්‌තං කරොති තං වා පන අනභිසම්‌භවං අප්‌පටිවිජ්‌ඣං තිණ්‌ණං සංයොජනානං පරික්‌ඛයා එකබීජී හොති එකංයෙව මානුසකං භවං නිබ්‌බත්‌තෙත්‌වා දුක්‌ඛස්‌සන්‌තං කරොති තං වා පන අනභිසම්‌භවං අප්‌පටිවිජ්‌ඣං තිණ්‌ණං සංයොජනානං පරික්‌ඛයා කොලංකොලො හොති ද්‌වෙ වා තීණි වා කුලානි සන්‌ධාවිත්‌වා සංසරිත්‌වා දුක්‌ඛස්‌සන්‌තං කරොති තං වා පන අනභිසම්‌භවං අප්‌පටිවිජ්‌ඣං තිණ්‌ණං සංයොජනානං පරික්‌ඛයා සත්‌තක්‌ඛත්‌තුපරමො හොති සත්‌තක්‌ඛත්‌තුපරමං දෙවෙ ච මනුස්‌සෙ ච සන්‌ධාවිත්‌වා සංසරිත්‌වා දුක්‌ඛස්‌සන්‌තං කරොති>
    text <ඉති ඛො භික්‌ඛවෙ පරිපූරං පරිපූරකාරී ආරාධෙති පදෙසං පදෙසකාරී අවඤ්‌ඣානිත්‌වෙවාහං භික්‌ඛවෙ සික්‌ඛාපදානි වදාමීති අට්‌ඨමං>
  text <පඨමසික්‌ඛත්‌තයසුත්‌තං>
    text <90>, <තිස්‌සො ඉමා භික්‌ඛවෙ සික්‌ඛා කතමා තිස්‌සො අධිසීලසික්‌ඛා අධිචිත්‌තසික්‌ඛා අධිපඤ්‌ඤාසික්‌ඛා>
    text <කතමා ච භික්‌ඛවෙ අධිසීලසික්‌ඛා ඉධ භික්‌ඛවෙ භික්‌ඛු සීලවා හොති…පෙ … සමාදාය සික්‌ඛති සික්‌ඛාපදෙසු අයං වුච්‌චති භික්‌ඛවෙ අධිසීලසික්‌ඛා>
    text <කතමා ච භික්‌ඛවෙ අධිචිත්‌තසික්‌ඛා ඉධ භික්‌ඛවෙ භික්‌ඛු විවිච්‌චෙව කාමෙහි…පෙ … චතුත්‌ථං ඣානං උපසම්‌පජ්‌ජ විහරති අයං වුච්‌චති භික්‌ඛවෙ අධිචිත්‌තසික්‌ඛා>
    text <කතමා ච භික්‌ඛවෙ අධිපඤ්‌ඤාසික්‌ඛා ඉධ භික්‌ඛවෙ භික්‌ඛු ඉදං දුක්‌ඛන්‌ති යථාභූතං පජානාති…පෙ … අයං දුක්‌ඛනිරොධගාමිනී පටිපදාති යථාභූතං පජානාති අයං වුච්‌චති භික්‌ඛවෙ අධිපඤ්‌ඤාසික්‌ඛා ඉමා ඛො භික්‌ඛවෙ තිස්‌සො සික්‌ඛාති නවමං>
  text <දුතියසික්‌ඛත්‌තයසුත්‌තං>
    text <91>, <තිස්‌සො ඉමා භික්‌ඛවෙ සික්‌ඛා කතමා තිස්‌සො අධිසීලසික්‌ඛා අධිචිත්‌තසික්‌ඛා අධිපඤ්‌ඤාසික්‌ඛා>
    text <කතමා ච භික්‌ඛවෙ අධිසීලසික්‌ඛා ඉධ භික්‌ඛවෙ භික්‌ඛු සීලවා හොති…පෙ … සමාදාය සික්‌ඛති සික්‌ඛාපදෙසු අයං වුච්‌චති භික්‌ඛවෙ අධිසීලසික්‌ඛා>
    text <කතමා ච භික්‌ඛවෙ අධිචිත්‌තසික්‌ඛා ඉධ භික්‌ඛවෙ භික්‌ඛු විවිච්‌චෙව කාමෙහි…පෙ … චතුත්‌ථං ඣානං උපසම්‌පජ්‌ජ විහරති අයං වුච්‌චති භික්‌ඛවෙ අධිචිත්‌තසික්‌ඛා>
    text <කතමා ච භික්‌ඛවෙ අධිපඤ්‌ඤාසික්‌ඛා ඉධ භික්‌ඛවෙ භික්‌ඛු ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති අයං වුච්‌චති භික්‌ඛවෙ අධිපඤ්‌ඤා සික්‌ඛා ඉමා ඛො භික්‌ඛවෙ තිස්‌සො සික්‌ඛාති>
  text <සඞ්‌කවාසුත්‌තං>
    text <92>, <එකං සමයං භගවා කොසලෙසු චාරිකං චරමානො මහතා භික්‌ඛුසඞ්‌ඝෙන සද්‌ධිං යෙන සඞ්‌කවා නාම කොසලානං නිගමො තදවසරි තත්‍ර සුදං භගවා සඞ්‌කවායං විහරති තෙන ඛො පන සමයෙන කස්‌සපගොත්‌තො නාම භික්‌ඛු සඞ්‌කවායං ආවාසිකො හොති තත්‍ර සුදං භගවා සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙති සමාදපෙති සමුත්‌තෙජෙති සම්‌පහංසෙති අථ ඛො කස්‌සපගොත්‌තස්‌ස භික්‌ඛුනො භගවති සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙන්‌තෙ සමාදපෙන්‌තෙ සමුත්‌තෙජෙන්‌තෙ සම්‌පහංසෙන්‌තෙ අහුදෙව අක්‌ඛන්‌ති අහු අප්‌පච්‌චයො අධිසල්‌ලිඛතෙවායං සමණොති අථ ඛො භගවා සඞ්‌කවායං යථාභිරන්‌තං විහරිත්‌වා යෙන රාජගහං තෙන චාරිකං පක්‌කාමි අනුපුබ්‌බෙන චාරිකං චරමානො යෙන රාජගහං තදවසරි තත්‍ර සුදං භගවා රාජගහෙ විහරති>
    text <අථ ඛො කස්‌සපගොත්‌තස්‌ස භික්‌ඛුනො අචිරපක්‌කන්‌තස්‌ස භගවතො අහුදෙව කුක්‌කුච්‌චං අහු විප්‌පටිසාරො අලාභා වත මෙ න වත මෙ ලාභා දුල්‌ලද්‌ධං වත මෙ න වත මෙ සුලද්‌ධං යස්‌ස මෙ භගවති සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙන්‌තෙ සමාදපෙන්‌තෙ සමුත්‌තෙජෙන්‌තෙ සම්‌පහංසෙන්‌තෙ අහුදෙව අක්‌ඛන්‌ති අහු අප්‌පච්‌චයො අධිසල්‌ලිඛතෙවායං සමණොති යංනූනාහං යෙන භගවා තෙනුපසඞ්‌කමෙය්‍යං උපසඞ්‌කමිත්‌වා භගවතො සන්‌තිකෙ අච්‌චයං අච්‌චයතො දෙසෙය්‍යන්‌ති අථ ඛො කස්‌සපගොත්‌තො භික්‌ඛු සෙනාසනං සංසාමෙත්‌වා පත්‌තචීවරමාදාය යෙන රාජගහං තෙන පක්‌කාමි අනුපුබ්‌බෙන යෙන රාජගහං යෙන ගිජ්‌ඣකූටො පබ්‌බතො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො කස්‌සපගොත්‌තො භික්‌ඛු භගවන්‌තං එතදවොච>
    text <එකමිදං භන්‌තෙ සමයං භගවා සඞ්‌කවායං විහරති සඞ්‌කවා නාම කොසලානං නිගමො තත්‍ර භන්‌තෙ භගවා සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙසි සමාදපෙසි සමුත්‌තෙජෙසි සම්‌පහංසෙසි තස්‌ස මය්‌හං භගවති සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙන්‌තෙ සමාදපෙන්‌තෙ සමුත්‌තෙජෙන්‌තෙ සම්‌පහංසෙන්‌තෙ අහුදෙව අක්‌ඛන්‌ති අහු අප්‌පච්‌චයො අධිසල්‌ලිඛතෙවායං සමණොති අථ ඛො භගවා සඞ්‌කවායං යථාභිරන්‌තං විහරිත්‌වා යෙන රාජගහං තෙන චාරිකං පක්‌කාමි තස්‌ස මය්‌හං භන්‌තෙ අචිරපක්‌කන්‌තස්‌ස භගවතො අහුදෙව කුක්‌කුච්‌චං අහු විප්‌පටිසාරො අලාභා වත මෙ න වත මෙ ලාභා දුල්‌ලද්‌ධං වත මෙ න වත මෙ සුලද්‌ධං යස්‌ස මෙ භගවති සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙන්‌තෙ සමාදපෙන්‌තෙ සමුත්‌තෙජෙන්‌තෙ සම්‌පහංසෙන්‌තෙ අහුදෙව අක්‌ඛන්‌ති අහු අප්‌පච්‌චයො අධිසල්‌ලිඛතෙවායං සමණොති යංනූනාහං යෙන භගවා තෙනුපසඞ්‌කමෙය්‍යං උපසඞ්‌කමිත්‌වා භගවතො සන්‌තිකෙ අච්‌චයං අච්‌චයතො දෙසෙය්‍යන්‌ති අච්‌චයො මං භන්‌තෙ අච්‌චගමා යථාබාලං යථාමූළ්‌හං යථාඅකුසලං යස්‌ස මෙ භගවති සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙන්‌තෙ සමාදපෙන්‌තෙ සමුත්‌තෙජෙන්‌තෙ සම්‌පහංසෙන්‌තෙ අහුදෙව අක්‌ඛන්‌ති අහු අප්‌පච්‌චයො අධිසල්‌ලිඛතෙවායං සමණොති තස්‌ස මෙ භන්‌තෙ භගවා අච්‌චයං අච්‌චයතො පටිග්‌ගණ්‌හාතු ආයතිං සංවරායාති>
    text <තග්‌ඝ තං කස්‌සප අච්‌චයො අච්‌චගමා යථාබාලං යථාමූළ්‌හං යථාඅකුසලං යස්‌ස තෙ මයි සික්‌ඛාපදපටිසංයුත්‌තාය ධම්‌මියා කථාය භික්‌ඛූ සන්‌දස්‌සෙන්‌තෙ සමාදපෙන්‌තෙ සමුත්‌තෙජෙන්‌තෙ සම්‌පහංසෙන්‌තෙ අහුදෙව අක්‌ඛන්‌ති අහු අප්‌පච්‌චයො අධිසල්‌ලිඛතෙවායං සමණොති යතො ච ඛො ත්‌වං කස්‌සප අච්‌චයං අච්‌චයතො දිස්‌වා යථාධම්‌මං පටිකරොසි තං තෙ මයං පටිග්‌ගණ්‌හාම වුද්‌ධිහෙසා කස්‌සප අරියස්‌ස විනයෙ යො අච්‌චයං අච්‌චයතො දිස්‌වා යථාධම්‌මං පටිකරොති ආයතිං සංවරං ආපජ්‌ජති>
    text <ථෙරො චෙපි කස්‌සප භික්‌ඛු හොති න සික්‌ඛාකාමො න සික්‌ඛාසමාදානස්‌ස වණ්‌ණවාදී යෙ චඤ්‌ඤෙ භික්‌ඛූ න සික්‌ඛාකාමා තෙ ච න සික්‌ඛාය සමාදපෙති යෙ චඤ්‌ඤෙ භික්‌ඛූ සික්‌ඛාකාමා තෙසඤ්‌ච න වණ්‌ණං භණති භූතං තච්‌ඡං කාලෙන එවරූපස්‌සාහං කස්‌සප ථෙරස්‌ස භික්‌ඛුනො න වණ්‌ණං භණාමි තං කිස්‌ස හෙතු සත්‌ථා හිස්‌ස වණ්‌ණං භණතීති අඤ්‌ඤෙ නං භික්‌ඛූ භජෙය්‍යුං යෙ නං භජෙය්‍යුං ත්‍යාස්‌ස දිට්‌ඨානුගතිං ආපජ්‌ජෙය්‍යුං ය්‍යාස්‌ස දිට්‌ඨානුගතිං ආපජ්‌ජෙය්‍යුං තෙසං තං අස්‌ස දීඝරත්‌තං අහිතාය දුක්‌ඛායාති තස්‌මාහං කස්‌සප එවරූපස්‌ස ථෙරස්‌ස භික්‌ඛුනො න වණ්‌ණං භණාමි>
    text <මජ්‌ඣිමො චෙපි කස්‌සප භික්‌ඛු හොති…පෙ … නවො චෙපි කස්‌සප භික්‌ඛු හොති න සික්‌ඛාකාමො න සික්‌ඛාසමාදානස්‌ස වණ්‌ණවාදී යෙ චඤ්‌ඤෙ භික්‌ඛූ න සික්‌ඛාකාමා තෙ ච න සික්‌ඛාය සමාදපෙති යෙ චඤ්‌ඤෙ භික්‌ඛූ සික්‌ඛාකාමා තෙසඤ්‌ච න වණ්‌ණං භණති භූතං තච්‌ඡං කාලෙන එවරූපස්‌සාහං කස්‌සප නවස්‌ස භික්‌ඛුනො න වණ්‌ණං භණාමි තං කිස්‌ස හෙතු සත්‌ථා හිස්‌ස වණ්‌ණං භණතීති අඤ්‌ඤෙ නං භික්‌ඛූ භජෙය්‍යුං යෙ නං භජෙය්‍යුං ත්‍යාස්‌ස දිට්‌ඨානුගතිං ආපජ්‌ජෙය්‍යුං ය්‍යාස්‌ස දිට්‌ඨානුගතිං ආපජ්‌ජෙය්‍යුං තෙසං තං අස්‌ස දීඝරත්‌තං අහිතාය දුක්‌ඛායාති තස්‌මාහං කස්‌සප එවරූපස්‌ස නවස්‌ස භික්‌ඛුනො න වණ්‌ණං භණාමි>
    text <ථෙරො චෙපි කස්‌සප භික්‌ඛු හොති සික්‌ඛාකාමො සික්‌ඛාසමාදානස්‌ස වණ්‌ණවාදී යෙ චඤ්‌ඤෙ භික්‌ඛූ න සික්‌ඛාකාමා තෙ ච සික්‌ඛාය සමාදපෙති යෙ චඤ්‌ඤෙ භික්‌ඛූ සික්‌ඛාකාමා තෙසඤ්‌ච වණ්‌ණං භණති භූතං තච්‌ඡං කාලෙන එවරූපස්‌සාහං කස්‌සප ථෙරස්‌ස භික්‌ඛුනො වණ්‌ණං භණාමි තං කිස්‌ස හෙතු සත්‌ථා හිස්‌ස වණ්‌ණං භණතීති අඤ්‌ඤෙ නං භික්‌ඛූ භජෙය්‍යුං යෙ නං භජෙය්‍යුං ත්‍යාස්‌ස දිට්‌ඨානුගතිං ආපජ්‌ජෙය්‍යුං ය්‍යාස්‌ස දිට්‌ඨානුගතිං ආපජ්‌ජෙය්‍යුං තෙසං තං අස්‌ස දීඝරත්‌තං හිතාය සුඛායාති තස්‌මාහං කස්‌සප එවරූපස්‌ස ථෙරස්‌ස භික්‌ඛුනො වණ්‌ණං භණාමි>
    text <මජ්‌ඣිමො චෙපි කස්‌සප භික්‌ඛු හොති සික්‌ඛාකාමො…පෙ … නවො චෙපි කස්‌සප භික්‌ඛු හොති සික්‌ඛාකාමො සික්‌ඛාසමාදානස්‌ස වණ්‌ණවාදී යෙ චඤ්‌ඤෙ භික්‌ඛූ න සික්‌ඛාකාමා තෙ ච සික්‌ඛාය සමාදපෙති යෙ චඤ්‌ඤෙ භික්‌ඛූ සික්‌ඛාකාමා තෙසඤ්‌ච වණ්‌ණං භණති භූතං තච්‌ඡං කාලෙන එවරූපස්‌සාහං කස්‌සප නවස්‌ස භික්‌ඛුනො වණ්‌ණං භණාමි තං කිස්‌ස හෙතු සත්‌ථා හිස්‌ස වණ්‌ණං භණතීති අඤ්‌ඤෙ නං භික්‌ඛූ භජෙය්‍යුං යෙ නං භජෙය්‍යුං ත්‍යාස්‌ස දිට්‌ඨානුගතිං ආපජ්‌ජෙය්‍යුං ය්‍යාස්‌ස දිට්‌ඨානුගතිං ආපජ්‌ජෙය්‍යුං තෙසං තං අස්‌ස දීඝරත්‌තං හිතාය සුඛායාති තස්‌මාහං කස්‌සප එවරූපස්‌ස නවස්‌ස භික්‌ඛුනො වණ්‌ණං භණාමීති එකාදසමං>
    stand <සමණවග්‌ගො නවමො>
    text <තස්‌සුද්‌දානං>
