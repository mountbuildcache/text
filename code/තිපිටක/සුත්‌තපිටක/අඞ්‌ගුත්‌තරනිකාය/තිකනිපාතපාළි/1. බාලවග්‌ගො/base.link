text <බාලවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඅඞ්‌ගුත්‌තරනිකායො>
  text <පඨමපණ්‌ණාසකං>
    text <භයසුත්‌තං>
      text <1>, <එවං මෙ සුතං එකං සමයං භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තත්‍ර ඛො භගවා භික්‌ඛූ ආමන්‌තෙසි භික්‌ඛවොති භදන්‌තෙ ති තෙ භික්‌ඛූ භගවතො පච්‌චස්‌සොසුං භගවා එතදවොච>
      text <යානි කානිචි භික්‌ඛවෙ භයානි උප්‌පජ්‌ජන්‌ති සබ්‌බානි තානි බාලතො උප්‌පජ්‌ජන්‌ති නො පණ්‌ඩිතතො යෙ කෙචි උපද්‌දවා උප්‌පජ්‌ජන්‌ති සබ්‌බෙ තෙ බාලතො උප්‌පජ්‌ජන්‌ති නො පණ්‌ඩිතතො යෙ කෙචි උපසග්‌ගා උප්‌පජ්‌ජන්‌ති සබ්‌බෙ තෙ බාලතො උප්‌පජ්‌ජන්‌ති නො පණ්‌ඩිතතො සෙය්‍යථාපි භික්‌ඛවෙ නළාගාරා වා තිණාගාරා වා අග්‌ගි මුත්‌තො කූටාගාරානිපි ඩහති උල්‌ලිත්‌තාවලිත්‌තානි නිවාතානි ඵුසිතග්‌ගළානි පිහිතවාතපානානි එවමෙවං ඛො භික්‌ඛවෙ යානි කානිචි භයානි උප්‌පජ්‌ජන්‌ති සබ්‌බානි තානි බාලතො උප්‌පජ්‌ජන්‌ති නො පණ්‌ඩිතතො යෙ කෙචි උපද්‌දවා උප්‌පජ්‌ජන්‌ති සබ්‌බෙ තෙ බාලතො උප්‌පජ්‌ජන්‌ති නො පණ්‌ඩිතතො යෙ කෙචි උපසග්‌ගා උප්‌පජ්‌ජන්‌ති සබ්‌බෙ තෙ බාලතො උප්‌පජ්‌ජන්‌ති නො පණ්‌ඩිතතො>
      text <ඉති ඛො භික්‌ඛවෙ සප්‌පටිභයො බාලො අප්‌පටිභයො පණ්‌ඩිතො සඋපද්‌දවො බාලො අනුපද්‌දවො පණ්‌ඩිතො සඋපසග්‌ගො බාලො අනුපසග්‌ගො පණ්‌ඩිතො නත්‌ථි භික්‌ඛවෙ පණ්‌ඩිතතො භයං නත්‌ථි පණ්‌ඩිතතො උපද්‌දවො නත්‌ථි පණ්‌ඩිතතො උපසග්‌ගො>
      text <තස්‌මාතිහ භික්‌ඛවෙ එවං සික්‌ඛිතබ්‌බං යෙහි තීහි ධම්‌මෙහි සමන්‌නාගතො බාලො වෙදිතබ්‌බො තෙ තයො ධම්‌මෙ අභිනිවජ්‌ජෙත්‌වා යෙහි තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො තෙ තයො ධම්‌මෙ සමාදාය වත්‌තිස්‌සාමාති එවඤ්‌හි වො භික්‌ඛවෙ සික්‌ඛිතබ්‌බන්‌ති පඨමං>
    text <ලක්‌ඛණසුත්‌තං>
      text <2>, <කම්‌මලක්‌ඛණො භික්‌ඛවෙ බාලො කම්‌මලක්‌ඛණො පණ්‌ඩිතො අපදානසොභනී පඤ්‌ඤාති තීහි භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො කතමෙහි තීහි කායදුච්‌චරිතෙන වචීදුච්‌චරිතෙන මනොදුච්‌චරිතෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො බාලො වෙදිතබ්‌බො>
      text <තීහි භික්‌ඛවෙ ධම්‌මෙහි සමන්‌නාගතො පණ්‌ඩිතො වෙදිතබ්‌බො කතමෙහි තීහි කායසුචරිතෙන වචීසුචරිතෙන මනොසුචරිතෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො>
      text <තස්‌මාතිහ භික්‌ඛවෙ එවං සික්‌ඛිතබ්‌බං යෙහි තීහි ධම්‌මෙහි සමන්‌නාගතො බාලො වෙදිතබ්‌බො තෙ තයො ධම්‌මෙ අභිනිවජ්‌ජෙත්‌වා යෙහි තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො තෙ තයො ධම්‌මෙ සමාදාය වත්‌තිස්‌සාමාති එවඤ්‌හි වො භික්‌ඛවෙ සික්‌ඛිතබ්‌බන්‌ති දුතියං>
    text <චින්‌තීසුත්‌තං>
      text <3>, <තීණිමානි භික්‌ඛවෙ බාලස්‌ස බාලලක්‌ඛණානි බාලනිමිත්‌තානි බාලාපදානානි කතමානි තීණි ඉධ භික්‌ඛවෙ බාලො දුච්‌චින්‌තිතචින්‌තී ච හොති දුබ්‌භාසිතභාසී ච දුක්‌කටකම්‌මකාරී ච නො චෙදං භික්‌ඛවෙ බාලො දුච්‌චින්‌තිතචින්‌තී ච අභවිස්‌ස දුබ්‌භාසිතභාසී ච දුක්‌කටකම්‌මකාරී ච කෙන නං පණ්‌ඩිතා ජානෙය්‍යුං බාලො අයං භවං අසප්‌පුරිසොති යස්‌මා ච ඛො භික්‌ඛවෙ බාලො දුච්‌චින්‌තිතචින්‌තී ච හොති දුබ්‌භාසිතභාසී ච දුක්‌කටකම්‌මකාරී ච තස්‌මා නං පණ්‌ඩිතා ජානන්‌ති බාලො අයං භවං අසප්‌පුරිසොති ඉමානි ඛො භික්‌ඛවෙ තීණි බාලස්‌ස බාලලක්‌ඛණානි බාලනිමිත්‌තානි බාලාපදානානි>
      text <තීණිමානි භික්‌ඛවෙ පණ්‌ඩිතස්‌ස පණ්‌ඩිතලක්‌ඛණානි පණ්‌ඩිතනිමිත්‌තානි පණ්‌ඩිතාපදානානි කතමානි තීණි ඉධ භික්‌ඛවෙ පණ්‌ඩිතො සුචින්‌තිතචින්‌තී ච හොති සුභාසිතභාසී ච සුකතකම්‌මකාරී ච නො චෙදං භික්‌ඛවෙ පණ්‌ඩිතො සුචින්‌තිතචින්‌තී ච අභවිස්‌ස සුභාසිතභාසී ච සුකතකම්‌මකාරී ච කෙන නං පණ්‌ඩිතා ජානෙය්‍යුං පණ්‌ඩිතො අයං භවං සප්‌පුරිසොති යස්‌මා ච ඛො භික්‌ඛවෙ පණ්‌ඩිතො සුචින්‌තිතචින්‌තී ච හොති සුභාසිතභාසී ච සුකතකම්‌මකාරී ච තස්‌මා නං පණ්‌ඩිතා ජානන්‌ති පණ්‌ඩිතො අයං භවං සප්‌පුරිසොති ඉමානි ඛො භික්‌ඛවෙ තීණි පණ්‌ඩිතස්‌ස පණ්‌ඩිතලක්‌ඛණානි පණ්‌ඩිතනිමිත්‌තානි පණ්‌ඩිතාපදානානි තස්‌මාතිහ… තතියං>
    text <අච්‌චයසුත්‌තං>
      text <4>, <තීහි භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො කතමෙහි තීහි අච්‌චයං අච්‌චයතො න පස්‌සති අච්‌චයං අච්‌චයතො දිස්‌වා යථාධම්‌මං නප්‌පටිකරොති පරස්‌ස ඛො පන අච්‌චයං දෙසෙන්‌තස්‌ස යථාධම්‌මං නප්‌පටිග්‌ගණ්‌හාති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො බාලො වෙදිතබ්‌බො>
      text <තීහි භික්‌ඛවෙ ධම්‌මෙහි සමන්‌නාගතො පණ්‌ඩිතො වෙදිතබ්‌බො කතමෙහි තීහි අච්‌චයං අච්‌චයතො පස්‌සති අච්‌චයං අච්‌චයතො දිස්‌වා යථාධම්‌මං පටිකරොති පරස්‌ස ඛො පන අච්‌චයං දෙසෙන්‌තස්‌ස යථාධම්‌මං පටිග්‌ගණ්‌හාති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො තස්‌මාතිහ… චතුත්‌ථං>
    text <අයොනිසොසුත්‌තං>
      text <5>, <තීහි භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො කතමෙහි තීහි අයොනිසො පඤ්‌හං කත්‌තා හොති අයොනිසො පඤ්‌හං විස්‌සජ්‌ජෙතා හොති පරස්‌ස ඛො පන යොනිසො පඤ්‌හං විස්‌සජ්‌ජිතං පරිමණ්‌ඩලෙහි පදබ්‍යඤ්‌ජනෙහි සිලිට්‌ඨෙහි උපගතෙහි නාබ්‌භනුමොදිතා හොති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො බාලො වෙදිතබ්‌බො>
      text <තීහි භික්‌ඛවෙ ධම්‌මෙහි සමන්‌නාගතො පණ්‌ඩිතො වෙදිතබ්‌බො කතමෙහි තීහි යොනිසො පඤ්‌හං කත්‌තා හොති යොනිසො පඤ්‌හං විස්‌සජ්‌ජෙතා හොති පරස්‌ස ඛො පන යොනිසො පඤ්‌හං විස්‌සජ්‌ජිතං පරිමණ්‌ඩලෙහි පදබ්‍යඤ්‌ජනෙහි සිලිට්‌ඨෙහි උපගතෙහි අබ්‌භනුමොදිතා හොති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො තස්‌මාතිහ… පඤ්‌චමං>
    text <අකුසලසුත්‌තං>
      text <6>, <තීහි භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො කතමෙහි තීහි අකුසලෙන කායකම්‌මෙන අකුසලෙන වචීකම්‌මෙන අකුසලෙන මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො බාලො වෙදිතබ්‌බො>
      text <තීහි භික්‌ඛවෙ ධම්‌මෙහි සමන්‌නාගතො පණ්‌ඩිතො වෙදිතබ්‌බො කතමෙහි තීහි කුසලෙන කායකම්‌මෙන කුසලෙන වචීකම්‌මෙන කුසලෙන මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො තස්‌මාතිහ… ඡට්‌ඨං>
    text <සාවජ්‌ජසුත්‌තං>
      text <7>, <තීහි භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො කතමෙහි තීහි සාවජ්‌ජෙන කායකම්‌මෙන සාවජ්‌ජෙන වචීකම්‌මෙන සාවජ්‌ජෙන මනොකම්‌මෙන…පෙ … අනවජ්‌ජෙන කායකම්‌මෙන අනවජ්‌ජෙන වචීකම්‌මෙන අනවජ්‌ජෙන මනොකම්‌මෙන…පෙ … සත්‌තමං>
    text <සබ්‍යාබජ්‌ඣසුත්‌තං>
      text <8>, <තීහි භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො කතමෙහි තීහි සබ්‍යාබජ්‌ඣෙන කායකම්‌මෙන සබ්‍යාබජ්‌ඣෙන වචීකම්‌මෙන සබ්‍යාබජ්‌ඣෙන මනොකම්‌මෙන…පෙ … අබ්‍යාබජ්‌ඣෙන කායකම්‌මෙන අබ්‍යාබජ්‌ඣෙන වචීකම්‌මෙන අබ්‍යාබජ්‌ඣෙන මනොකම්‌මෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො>
      text <තස්‌මාතිහ භික්‌ඛවෙ එවං සික්‌ඛිතබ්‌බං යෙහි තීහි ධම්‌මෙහි සමන්‌නාගතො බාලො වෙදිතබ්‌බො තෙ තයො ධම්‌මෙ අභිනිවජ්‌ජෙත්‌වා යෙහි තීහි ධම්‌මෙහි සමන්‌නාගතො පණ්‌ඩිතො වෙදිතබ්‌බො තෙ තයො ධම්‌මෙ සමාදාය වත්‌තිස්‌සාමාති එවඤ්‌හි වො භික්‌ඛවෙ සික්‌ඛිතබ්‌බන්‌ති අට්‌ඨමං>
    text <ඛතසුත්‌තං>
      text <9>, <තීහි භික්‌ඛවෙ ධම්‌මෙහි සමන්‌නාගතො බාලො අබ්‍යත්‌තො අසප්‌පුරිසො ඛතං උපහතං අත්‌තානං පරිහරති සාවජ්‌ජො ච හොති සානුවජ්‌ජො ච විඤ්‌ඤූනං බහුඤ්‌ච අපුඤ්‌ඤං පසවති කතමෙහි තීහි කායදුච්‌චරිතෙන වචීදුච්‌චරිතෙන මනොදුච්‌චරිතෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො බාලො අබ්‍යත්‌තො අසප්‌පුරිසො ඛතං උපහතං අත්‌තානං පරිහරති සාවජ්‌ජො ච හොති සානුවජ්‌ජො ච විඤ්‌ඤූනං බහුඤ්‌ච අපුඤ්‌ඤං පසවති>
      text <තීහි භික්‌ඛවෙ ධම්‌මෙහි සමන්‌නාගතො පණ්‌ඩිතො වියත්‌තො සප්‌පුරිසො අක්‌ඛතං අනුපහතං අත්‌තානං පරිහරති අනවජ්‌ජො ච හොති අනනුවජ්‌ජො ච විඤ්‌ඤූනං බහුඤ්‌ච පුඤ්‌ඤං පසවති කතමෙහි තීහි කායසුචරිතෙන වචීසුචරිතෙන මනොසුචරිතෙන ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො පණ්‌ඩිතො වියත්‌තො සප්‌පුරිසො අක්‌ඛතං අනුපහතං අත්‌තානං පරිහරති අනවජ්‌ජො ච හොති අනනුවජ්‌ජො ච විඤ්‌ඤූනං බහුඤ්‌ච පුඤ්‌ඤං පසවතීති නවමං>
    text <මලසුත්‌තං>
      text <10>, <තීහි භික්‌ඛවෙ ධම්‌මෙහි සමන්‌නාගතො තයො මලෙ අප්‌පහාය යථාභතං නික්‌ඛිත්‌තො එවං නිරයෙ කතමෙහි තීහි දුස්‌සීලො ච හොති දුස්‌සීල්‍යමලඤ්‌චස්‌ස අප්‌පහීනං හොති ඉස්‌සුකී ච හොති ඉස්‌සාමලඤ්‌චස්‌ස අප්‌පහීනං හොති මච්‌ඡරී ච හොති මච්‌ඡෙරමලඤ්‌චස්‌ස අප්‌පහීනං හොති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො ඉමෙ තයො මලෙ අප්‌පහාය යථාභතං නික්‌ඛිත්‌තො එවං නිරයෙ>
      text <තීහි භික්‌ඛවෙ ධම්‌මෙහි සමන්‌නාගතො තයො මලෙ පහාය යථාභතං නික්‌ඛිත්‌තො එවං සග්‌ගෙ කතමෙහි තීහි සීලවා ච හොති දුස්‌සීල්‍යමලඤ්‌චස්‌ස පහීනං හොති අනිස්‌සුකී ච හොති ඉස්‌සාමලඤ්‌චස්‌ස පහීනං හොති අමච්‌ඡරී ච හොති මච්‌ඡෙරමලඤ්‌චස්‌ස පහීනං හොති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො ඉමෙ තයො මලෙ පහාය යථාභතං නික්‌ඛිත්‌තො එවං සග්‌ගෙති දසමං>
      stand <බාලවග්‌ගො පඨමො>
      text <තස්‌සුද්‌දානං>
      block
        text <භයං ලක්‌ඛණචින්‌තී ච අච්‌චයඤ්‌ච අයොනිසො>
        text <අකුසලඤ්‌ච සාවජ්‌ජං සබ්‍යාබජ්‌ඣඛතං මලන්‌ති>
