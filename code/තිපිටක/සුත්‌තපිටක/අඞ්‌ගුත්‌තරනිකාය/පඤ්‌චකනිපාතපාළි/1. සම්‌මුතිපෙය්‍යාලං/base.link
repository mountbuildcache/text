text <සම්‌මුතිපෙය්‍යාලං>
  text <භත්‌තුද්‌දෙසකසුත්‌තං>
    text <272>, <පඤ්‌චහි භික්‌ඛවෙ ධම්‌මෙහි සමන්‌නාගතො භත්‌තුද්‌දෙසකො න සම්‌මන්‌නිතබ්‌බො කතමෙහි පඤ්‌චහි ඡන්‌දාගතිං ගච්‌ඡති දොසාගතිං ගච්‌ඡති මොහාගතිං ගච්‌ඡති භයාගතිං ගච්‌ඡති උද්‌දිට්‌ඨානුද්‌දිට්‌ඨං න ජානාති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භත්‌තුද්‌දෙසකො න සම්‌මන්‌නිතබ්‌බො>
    text <පඤ්‌චහි භික්‌ඛවෙ ධම්‌මෙහි සමන්‌නාගතො භත්‌තුද්‌දෙසකො සම්‌මන්‌නිතබ්‌බො කතමෙහි පඤ්‌චහි න ඡන්‌දාගතිං ගච්‌ඡති න දොසාගතිං ගච්‌ඡති න මොහාගතිං ගච්‌ඡති න භයාගතිං ගච්‌ඡති උද්‌දිට්‌ඨානුද්‌දිට්‌ඨං ජානාති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භත්‌තුද්‌දෙසකො සම්‌මන්‌නිතබ්‌බොති>
    text <පඤ්‌චහි භික්‌ඛවෙ ධම්‌මෙහි සමන්‌නාගතො භත්‌තුද්‌දෙසකො සම්‌මතො න පෙසෙතබ්‌බො…පෙ … සම්‌මතො පෙසෙතබ්‌බො… බාලො වෙදිතබ්‌බො… පණ්‌ඩිතො වෙදිතබ්‌බො… ඛතං උපහතං අත්‌තානං පරිහරති… අක්‌ඛතං අනුපහතං අත්‌තානං පරිහරති… යථාභතං නික්‌ඛිත්‌තො එවං නිරයෙ… යථාභතං නික්‌ඛිත්‌තො එවං සග්‌ගෙ කතමෙහි පඤ්‌චහි න ඡන්‌දාගතිං ගච්‌ඡති න දොසාගතිං ගච්‌ඡති න මොහාගතිං ගච්‌ඡති න භයාගතිං ගච්‌ඡති උද්‌දිට්‌ඨානුද්‌දිට්‌ඨං ජානාති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භත්‌තුද්‌දෙසකො යථාභතං නික්‌ඛිත්‌තො එවං සග්‌ගෙති පඨමං>
  text <- සෙනාසනපඤ්‌ඤාපකසුත්‌තාදිතෙරසකං>
    text <273-285>, <පඤ්‌චහි භික්‌ඛවෙ ධම්‌මෙහි සමන්‌නාගතො සෙනාසනපඤ්‌ඤාපකො න සම්‌මන්‌නිතබ්‌බො…පෙ … පඤ්‌ඤත්‌තාපඤ්‌ඤත්‌තං න ජානාති…පෙ … සෙනාසනපඤ්‌ඤාපකො සම්‌මන්‌නිතබ්‌බො…පෙ … පඤ්‌ඤත්‌තාපඤ්‌ඤත්‌තං ජානාති…පෙ …>
    text <සෙනාසනගාහාපකො න සම්‌මන්‌නිතබ්‌බො…පෙ … ගහිතාගහිතං න ජානාති…පෙ … සෙනාසනගාහාපකො සම්‌මන්‌නිතබ්‌බො…පෙ … ගහිතාගහිතං ජානාති…පෙ …>
    text <භණ්‌ඩාගාරිකො න සම්‌මන්‌නිතබ්‌බො…පෙ … ගුත්‌තාගුත්‌තං න ජානාති… භණ්‌ඩාගාරිකො සම්‌මන්‌නිතබ්‌බො…පෙ … ගුත්‌තාගුත්‌තං ජානාති…පෙ …>
    text <චීවරපටිග්‌ගාහකො න සම්‌මන්‌නිතබ්‌බො…පෙ … ගහිතාගහිතං න ජානාති… චීවරපටිග්‌ගාහකො සම්‌මන්‌නිතබ්‌බො …පෙ … ගහිතාගහිතං ජානාති…පෙ …>
    text <චීවරභාජකො න සම්‌මන්‌නිතබ්‌බො…පෙ … භාජිතාභාජිතං න ජානාති… චීවරභාජකො සම්‌මන්‌නිතබ්‌බො…පෙ … භාජිතාභාජිතං ජානාති…පෙ …>
    text <යාගුභාජකො න සම්‌මන්‌නිතබ්‌බො…පෙ … යාගුභාජකො සම්‌මන්‌නිතබ්‌බො…පෙ …>
    text <ඵලභාජකො න සම්‌මන්‌නිතබ්‌බො…පෙ … ඵලභාජකො සම්‌මන්‌නිතබ්‌බො…පෙ …>
    text <ඛජ්‌ජකභාජකො න සම්‌මන්‌නිතබ්‌බො…පෙ … භාජිතාභාජිතං න ජානාති… ඛජ්‌ජකභාජකො සම්‌මන්‌නිතබ්‌බො…පෙ … භාජිතාභාජිතං ජානාති…පෙ …>
    text <අප්‌පමත්‌තකවිස්‌සජ්‌ජකො න සම්‌මන්‌නිතබ්‌බො…පෙ … විස්‌සජ්‌ජිතාවිස්‌සජ්‌ජිතං න ජානාති… අප්‌පමත්‌තකවිස්‌සජ්‌ජකො සම්‌මන්‌නිතබ්‌බො…පෙ … විස්‌සජ්‌ජිතාවිස්‌සජ්‌ජිතං ජානාති…>
    text <සාටියග්‌ගාහාපකො න සම්‌මන්‌නිතබ්‌බො…පෙ … ගහිතාගහිතං න ජානාති … සාටියග්‌ගාහාපකො සම්‌මන්‌නිතබ්‌බො…පෙ … ගහිතාගහිතං ජානාති…>
    text <පත්‌තග්‌ගාහාපකො න සම්‌මන්‌නිතබ්‌බො…පෙ … ගහිතාගහිතං න ජානාති… පත්‌තග්‌ගාහාපකො සම්‌මන්‌නිතබ්‌බො…පෙ … ගහිතාගහිතං ජානාති…>
    text <ආරාමිකපෙසකො න සම්‌මන්‌නිතබ්‌බො…පෙ … ආරාමිකපෙසකො සම්‌මන්‌නිතබ්‌බො…පෙ …>
    text <සාමණෙරපෙසකො න සම්‌මන්‌නිතබ්‌බො…පෙ … සාමණෙරපෙසකො සම්‌මන්‌නිතබ්‌බො…පෙ …>
    text <සම්‌මතො න පෙසෙතබ්‌බො…පෙ … සම්‌මතො පෙසෙතබ්‌බො…පෙ …>
    text <සාමණෙරපෙසකො බාලො වෙදිතබ්‌බො…පෙ … පණ්‌ඩිතො වෙදිතබ්‌බො… ඛතං උපහතං අත්‌තානං පරිහරති… අක්‌ඛතං අනුපහතං අත්‌තානං පරිහරති… යථාභතං නික්‌ඛිත්‌තො එවං නිරයෙ… යථාභතං නික්‌ඛිත්‌තො එවං සග්‌ගෙ කතමෙහි පඤ්‌චහි න ඡන්‌දාගතිං ගච්‌ඡති න දොසාගතිං ගච්‌ඡති න මොහාගතිං ගච්‌ඡති න භයාගතිං ගච්‌ඡති පෙසිතාපෙසිතං ජානාති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො සාමණෙරපෙසකො යථාභතං නික්‌ඛිත්‌තො එවං සග්‌ගෙති චුද්‌දසමං>
    stand <සම්‌මුතිපෙය්‍යාලං නිට්‌ඨිතං>
