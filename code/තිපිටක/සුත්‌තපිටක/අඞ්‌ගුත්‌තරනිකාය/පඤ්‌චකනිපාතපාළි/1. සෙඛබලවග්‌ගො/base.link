text <සෙඛබලවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඅඞ්‌ගුත්‌තරනිකායො>
  text <පඨමපණ්‌ණාසකං>
    text <සංඛිත්‌තසුත්‌තං>
      text <1>, <එවං මෙ සුතං එකං සමයං භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තත්‍ර ඛො භගවා භික්‌ඛූ ආමන්‌තෙසි භික්‌ඛවොති භදන්‌තෙති තෙ භික්‌ඛූ භගවතො පච්‌චස්‌සොසුං භගවා එතදවොච>
      text <පඤ්‌චිමානි භික්‌ඛවෙ සෙඛබලානි කතමානි පඤ්‌ච සද්‌ධාබලං හිරීබලං ඔත්‌තප්‌පබලං වීරියබලං පඤ්‌ඤාබලං ඉමානි ඛො භික්‌ඛවෙ පඤ්‌ච සෙඛබලානි>
      text <තස්‌මාතිහ භික්‌ඛවෙ එවං සික්‌ඛිතබ්‌බං සද්‌ධාබලෙන සමන්‌නාගතා භවිස්‌සාම සෙඛබලෙන හිරීබලෙන සමන්‌නාගතා භවිස්‌සාම සෙඛබලෙන ඔත්‌තප්‌පබලෙන සමන්‌නාගතා භවිස්‌සාම සෙඛබලෙන වීරියබලෙන සමන්‌නාගතා භවිස්‌සාම සෙඛබලෙන පඤ්‌ඤාබලෙන සමන්‌නාගතා භවිස්‌සාම සෙඛබලෙනාති එවඤ්‌හි වො භික්‌ඛවෙ සික්‌ඛිතබ්‌බන්‌ති ඉදමවොච භගවා අත්‌තමනා තෙ භික්‌ඛූ භගවතො භාසිතං අභිනන්‌දුන්‌ති පඨමං>
    text <විත්‌ථතසුත්‌තං>
      text <2>, <පඤ්‌චිමානි භික්‌ඛවෙ සෙඛබලානි කතමානි පඤ්‌ච සද්‌ධාබලං හිරීබලං ඔත්‌තප්‌පබලං වීරියබලං පඤ්‌ඤාබලං කතමඤ්‌ච භික්‌ඛවෙ සද්‌ධාබලං ඉධ භික්‌ඛවෙ අරියසාවකො සද්‌ධො හොති සද්‌දහති තථාගතස්‌ස බොධිං ඉතිපි සො භගවා අරහං සම්‌මාසම්‌බුද්‌ධො විජ්‌ජාචරණසම්‌පන්‌නො සුගතො ලොකවිදූ අනුත්‌තරො පුරිසදම්‌මසාරථි සත්‌ථා දෙවමනුස්‌සානං බුද්‌ධො භගවාති ඉදං වුච්‌චති භික්‌ඛවෙ සද්‌ධාබලං>
      text <කතමඤ්‌ච භික්‌ඛවෙ හිරීබලං ඉධ භික්‌ඛවෙ අරියසාවකො හිරිමා හොති හිරීයති කායදුච්‌චරිතෙන වචීදුච්‌චරිතෙන මනොදුච්‌චරිතෙන හිරීයති පාපකානං අකුසලානං ධම්‌මානං සමාපත්‌තියා ඉදං වුච්‌චති භික්‌ඛවෙ හිරීබලං>
      text <කතමඤ්‌ච භික්‌ඛවෙ ඔත්‌තප්‌පබලං ඉධ භික්‌ඛවෙ අරියසාවකො ඔත්‌තප්‌පී හොති ඔත්‌තප්‌පති කායදුච්‌චරිතෙන වචීදුච්‌චරිතෙන මනොදුච්‌චරිතෙන ඔත්‌තප්‌පති පාපකානං අකුසලානං ධම්‌මානං සමාපත්‌තියා ඉදං වුච්‌චති භික්‌ඛවෙ ඔත්‌තප්‌පබලං>
      text <කතමඤ්‌ච භික්‌ඛවෙ වීරියබලං ඉධ භික්‌ඛවෙ අරියසාවකො ආරද්‌ධවීරියො විහරති අකුසලානං ධම්‌මානං පහානාය කුසලානං ධම්‌මානං උපසම්‌පදාය ථාමවා දළ්‌හපරක්‌කමො අනික්‌ඛිත්‌තධුරො කුසලෙසු ධම්‌මෙසු ඉදං වුච්‌චති භික්‌ඛවෙ වීරියබලං>
      text <කතමඤ්‌ච භික්‌ඛවෙ පඤ්‌ඤාබලං ඉධ භික්‌ඛවෙ අරියසාවකො පඤ්‌ඤවා හොති උදයත්‌ථගාමිනියා පඤ්‌ඤාය සමන්‌නාගතො අරියාය නිබ්‌බෙධිකාය සම්‌මා දුක්‌ඛක්‌ඛයගාමිනියා ඉදං වුච්‌චති භික්‌ඛවෙ පඤ්‌ඤාබලං ඉමානි ඛො භික්‌ඛවෙ පඤ්‌ච සෙඛබලානි>
      text <තස්‌මාතිහ භික්‌ඛවෙ එවං සික්‌ඛිතබ්‌බං සද්‌ධාබලෙන සමන්‌නාගතා භවිස්‌සාම සෙඛබලෙන හිරීබලෙන… ඔත්‌තප්‌පබලෙන … වීරියබලෙන… පඤ්‌ඤාබලෙන සමන්‌නාගතා භවිස්‌සාම සෙඛබලෙනාති එවඤ්‌හි ඛො භික්‌ඛවෙ සික්‌ඛිතබ්‌බන්‌ති දුතියං>
    text <දුක්‌ඛසුත්‌තං>
      text <3>, <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු දිට්‌ඨෙව ධම්‌මෙ දුක්‌ඛං විහරති සවිඝාතං සඋපායාසං සපරිළාහං කායස්‌ස ච භෙදා පරං මරණා දුග්‌ගති පාටිකඞ්‌ඛා කතමෙහි පඤ්‌චහි ඉධ භික්‌ඛවෙ භික්‌ඛු අස්‌සද්‌ධො හොති අහිරිකො හොති අනොත්‌තප්‌පී හොති කුසීතො හොති දුප්‌පඤ්‌ඤො හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු දිට්‌ඨෙව ධම්‌මෙ දුක්‌ඛං විහරති සවිඝාතං සඋපායාසං සපරිළාහං කායස්‌ස ච භෙදා පරං මරණා දුග්‌ගති පාටිකඞ්‌ඛා>
      text <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු දිට්‌ඨෙව ධම්‌මෙ සුඛං විහරති අවිඝාතං අනුපායාසං අපරිළාහං කායස්‌ස ච භෙදා පරං මරණා සුගති පාටිකඞ්‌ඛා කතමෙහි පඤ්‌චහි ඉධ භික්‌ඛවෙ භික්‌ඛු සද්‌ධො හොති හිරීමා හොති ඔත්‌තප්‌පී හොති ආරද්‌ධවීරියො හොති පඤ්‌ඤවා හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු දිට්‌ඨෙව ධම්‌මෙ සුඛං විහරති අවිඝාතං අනුපායාසං අපරිළාහං කායස්‌ස ච භෙදා පරං මරණා සුගති පාටිකඞ්‌ඛාති තතියං>
    text <යථාභතසුත්‌තං>
      text <4>, <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු යථාභතං නික්‌ඛිත්‌තො එවං නිරයෙ කතමෙහි පඤ්‌චහි ඉධ භික්‌ඛවෙ භික්‌ඛු අස්‌සද්‌ධො හොති අහිරිකො හොති අනොත්‌තප්‌පී හොති කුසීතො හොති දුප්‌පඤ්‌ඤො හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු යථාභතං නික්‌ඛිත්‌තො එවං නිරයෙ>
      text <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු යථාභතං නික්‌ඛිත්‌තො එවං සග්‌ගෙ කතමෙහි පඤ්‌චහි ඉධ භික්‌ඛවෙ භික්‌ඛු සද්‌ධො හොති හිරීමා හොති ඔත්‌තප්‌පී හොති ආරද්‌ධවීරියො හොති පඤ්‌ඤවා හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු යථාභතං නික්‌ඛිත්‌තො එවං සග්‌ගෙති චතුත්‌ථං>
    text <සික්‌ඛාසුත්‌තං>
      text <5>, <යො හි කොචි භික්‌ඛවෙ භික්‌ඛු වා භික්‌ඛුනී වා සික්‌ඛං පච්‌චක්‌ඛාය හීනායාවත්‌තති තස්‌ස දිට්‌ඨෙව ධම්‌මෙ පඤ්‌ච සහධම්‌මිකා වාදානුපාතා ගාරය්‌හා ඨානා ආගච්‌ඡන්‌ති කතමෙ පඤ්‌ච සද්‌ධාපි නාම තෙ නාහොසි කුසලෙසු ධම්‌මෙසු හිරීපි නාම තෙ නාහොසි කුසලෙසු ධම්‌මෙසු ඔත්‌තප්‌පම්‌පි නාම තෙ නාහොසි කුසලෙසු ධම්‌මෙසු වීරියම්‌පි නාම තෙ නාහොසි කුසලෙසු ධම්‌මෙසු පඤ්‌ඤාපි නාම තෙ නාහොසි කුසලෙසු ධම්‌මෙසු යො හි කොචි භික්‌ඛවෙ භික්‌ඛු වා භික්‌ඛුනී වා සික්‌ඛං පච්‌චක්‌ඛාය හීනායාවත්‌තති තස්‌ස දිට්‌ඨෙව ධම්‌මෙ ඉමෙ පඤ්‌ච සහධම්‌මිකා වාදානුපාතා ගාරය්‌හා ඨානා ආගච්‌ඡන්‌ති>
      text <යො හි කොචි භික්‌ඛවෙ භික්‌ඛු වා භික්‌ඛුනී වා සහාපි දුක්‌ඛෙන සහාපි දොමනස්‌සෙන අස්‌සුමුඛො රුදමානො පරිපුණ්‌ණං පරිසුද්‌ධං බ්‍රහ්‌මචරියං චරති තස්‌ස දිට්‌ඨෙව ධම්‌මෙ පඤ්‌ච සහධම්‌මිකා පාසංසා ඨානා ආගච්‌ඡන්‌ති කතමෙ පඤ්‌ච සද්‌ධාපි නාම තෙ අහොසි කුසලෙසු ධම්‌මෙසු හිරීපි නාම තෙ අහොසි කුසලෙසු ධම්‌මෙසු ඔත්‌තප්‌පම්‌පි නාම තෙ අහොසි කුසලෙසු ධම්‌මෙසු වීරියම්‌පි නාම තෙ අහොසි කුසලෙසු ධම්‌මෙසු පඤ්‌ඤාපි නාම තෙ අහොසි කුසලෙසු ධම්‌මෙසු යො හි කොචි භික්‌ඛවෙ භික්‌ඛු වා භික්‌ඛුනී වා සහාපි දුක්‌ඛෙන සහාපි දොමනස්‌සෙන අස්‌සුමුඛො රුදමානො පරිපුණ්‌ණං පරිසුද්‌ධං බ්‍රහ්‌මචරියං චරති තස්‌ස දිට්‌ඨෙව ධම්‌මෙ ඉමෙ පඤ්‌ච සහධම්‌මිකා පාසංසා ඨානා ආගච්‌ඡන්‌තීති පඤ්‌චමං>
    text <සමාපත්‌තිසුත්‌තං>
      text <6>, <න තාව භික්‌ඛවෙ අකුසලස්‌ස සමාපත්‌ති හොති යාව සද්‌ධා පච්‌චුපට්‌ඨිතා හොති කුසලෙසු ධම්‌මෙසු යතො ච ඛො භික්‌ඛවෙ සද්‌ධා අන්‌තරහිතා හොති අසද්‌ධියං පරියුට්‌ඨාය තිට්‌ඨති අථ අකුසලස්‌ස සමාපත්‌ති හොති>
      text <න තාව භික්‌ඛවෙ අකුසලස්‌ස සමාපත්‌ති හොති යාව හිරී පච්‌චුපට්‌ඨිතා හොති කුසලෙසු ධම්‌මෙසු යතො ච ඛො භික්‌ඛවෙ හිරී අන්‌තරහිතා හොති අහිරිකං පරියුට්‌ඨාය තිට්‌ඨති අථ අකුසලස්‌ස සමාපත්‌ති හොති>
      text <න තාව භික්‌ඛවෙ අකුසලස්‌ස සමාපත්‌ති හොති යාව ඔත්‌තප්‌පං පච්‌චුපට්‌ඨිතං හොති කුසලෙසු ධම්‌මෙසු යතො ච ඛො භික්‌ඛවෙ ඔත්‌තප්‌පං අන්‌තරහිතං හොති අනොත්‌තප්‌පං පරියුට්‌ඨාය තිට්‌ඨති අථ අකුසලස්‌ස සමාපත්‌ති හොති>
      text <න තාව භික්‌ඛවෙ අකුසලස්‌ස සමාපත්‌ති හොති යාව වීරියං පච්‌චුපට්‌ඨිතං හොති කුසලෙසු ධම්‌මෙසු යතො ච ඛො භික්‌ඛවෙ වීරියං අන්‌තරහිතං හොති කොසජ්‌ජං පරියුට්‌ඨාය තිට්‌ඨති අථ අකුසලස්‌ස සමාපත්‌ති හොති>
      text <න තාව භික්‌ඛවෙ අකුසලස්‌ස සමාපත්‌ති හොති යාව පඤ්‌ඤා පච්‌චුපට්‌ඨිතා හොති කුසලෙසු ධම්‌මෙසු යතො ච ඛො භික්‌ඛවෙ පඤ්‌ඤා අන්‌තරහිතා හොති දුප්‌පඤ්‌ඤා පරියුට්‌ඨාය තිට්‌ඨති අථ අකුසලස්‌ස සමාපත්‌ති හොතීති ඡට්‌ඨං>
    text <කාමසුත්‌තං>
      text <7>, <යෙභුය්‍යෙන භික්‌ඛවෙ සත්‌තා කාමෙසු ලළිතා අසිතබ්‍යාභඞ්‌ගිං භික්‌ඛවෙ කුලපුත්‌තො ඔහාය අගාරස්‌මා අනගාරියං පබ්‌බජිතො හොති සද්‌ධාපබ්‌බජිතො කුලපුත්‌තොති අලං වචනාය තං කිස්‌ස හෙතු ලබ්‌භා භික්‌ඛවෙ යොබ්‌බනෙන කාමා තෙ ච ඛො යාදිසා වා තාදිසා වා යෙ ච භික්‌ඛවෙ හීනා කාමා යෙ ච මජ්‌ඣිමා කාමා යෙ ච පණීතා කාමා සබ්‌බෙ කාමා කාමාත්‌වෙව සඞ්‌ඛං ගච්‌ඡන්‌ති සෙය්‍යථාපි භික්‌ඛවෙ දහරො කුමාරො මන්‌දො උත්‌තානසෙය්‍යකො ධාතියා පමාදමන්‌වාය කට්‌ඨං වා කඨලං වා මුඛෙ ආහරෙය්‍ය තමෙනං ධාති සීඝං සීඝං මනසි කරෙය්‍ය සීඝං සීඝං මනසි කරිත්‌වා සීඝං සීඝං ආහරෙය්‍ය නො චෙ සක්‌කුණෙය්‍ය සීඝං සීඝං ආහරිතුං වාමෙන හත්‌ථෙන සීසං පරිග්‌ගහෙත්‌වා දක්‌ඛිණෙන හත්‌ථෙන වඞ්‌කඞ්‌ගුලිං කරිත්‌වා සලොහිතම්‌පි ආහරෙය්‍ය තං කිස්‌ස හෙතු අත්‌ථෙසා භික්‌ඛවෙ කුමාරස්‌ස විහෙසා නෙසා නත්‌ථීති වදාමි කරණීයඤ්‌ච ඛො එතං භික්‌ඛවෙ ධාතියා අත්‌ථකාමාය හිතෙසිනියා අනුකම්‌පිකාය අනුකම්‌පං උපාදාය යතො ච ඛො භික්‌ඛවෙ සො කුමාරො වුද්‌ධො හොති අලංපඤ්‌ඤො අනපෙක්‌ඛා දානි භික්‌ඛවෙ ධාති තස්‌මිං කුමාරෙ හොති අත්‌තගුත්‌තො දානි කුමාරො නාලං පමාදායාති>
      text <එවමෙවං ඛො භික්‌ඛවෙ යාවකීවඤ්‌ච භික්‌ඛුනො සද්‌ධාය අකතං හොති කුසලෙසු ධම්‌මෙසු හිරියා අකතං හොති කුසලෙසු ධම්‌මෙසු ඔත්‌තප්‌පෙන අකතං හොති කුසලෙසු ධම්‌මෙසු වීරියෙන අකතං හොති කුසලෙසු ධම්‌මෙසු පඤ්‌ඤාය අකතං හොති කුසලෙසු ධම්‌මෙසු අනුරක්‌ඛිතබ්‌බො තාව මෙ සො භික්‌ඛවෙ භික්‌ඛු හොති යතො ච ඛො භික්‌ඛවෙ භික්‌ඛුනො සද්‌ධාය කතං හොති කුසලෙසු ධම්‌මෙසු හිරියා කතං හොති කුසලෙසු ධම්‌මෙසු ඔත්‌තප්‌පෙන කතං හොති කුසලෙසු ධම්‌මෙසු වීරියෙන කතං හොති කුසලෙසු ධම්‌මෙසු පඤ්‌ඤාය කතං හොති කුසලෙසු ධම්‌මෙසු අනපෙක්‌ඛො දානාහං භික්‌ඛවෙ තස්‌මිං භික්‌ඛුස්‌මිං හොමි අත්‌තගුත්‌තො දානි භික්‌ඛු නාලං පමාදායාති සත්‌තමං>
    text <චවනසුත්‌තං>
      text <8>, <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු චවති නප්‌පතිට්‌ඨාති සද්‌ධම්‌මෙ කතමෙහි පඤ්‌චහි අසද්‌ධො භික්‌ඛවෙ භික්‌ඛු චවති නප්‌පතිට්‌ඨාති සද්‌ධම්‌මෙ අහිරිකො භික්‌ඛවෙ භික්‌ඛු චවති නප්‌පතිට්‌ඨාති සද්‌ධම්‌මෙ අනොත්‌තප්‌පී භික්‌ඛවෙ භික්‌ඛු චවති නප්‌පතිට්‌ඨාති සද්‌ධම්‌මෙ කුසීතො භික්‌ඛවෙ භික්‌ඛු චවති නප්‌පතිට්‌ඨාති සද්‌ධම්‌මෙ දුප්‌පඤ්‌ඤො භික්‌ඛවෙ භික්‌ඛු චවති නප්‌පතිට්‌ඨාති සද්‌ධම්‌මෙ ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු චවති නප්‌පතිට්‌ඨාති සද්‌ධම්‌මෙ>
      text <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු න චවති පතිට්‌ඨාති සද්‌ධම්‌මෙ කතමෙහි පඤ්‌චහි සද්‌ධො භික්‌ඛවෙ භික්‌ඛු න චවති පතිට්‌ඨාති සද්‌ධම්‌මෙ හිරීමා භික්‌ඛවෙ භික්‌ඛු න චවති පතිට්‌ඨාති සද්‌ධම්‌මෙ ඔත්‌තප්‌පී භික්‌ඛවෙ භික්‌ඛු න චවති පතිට්‌ඨාති සද්‌ධම්‌මෙ ආරද්‌ධවීරියො භික්‌ඛවෙ භික්‌ඛු න චවති පතිට්‌ඨාති සද්‌ධම්‌මෙ පඤ්‌ඤවා භික්‌ඛවෙ භික්‌ඛු න චවති පතිට්‌ඨාති සද්‌ධම්‌මෙ ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු න චවති පතිට්‌ඨාති සද්‌ධම්‌මෙති අට්‌ඨමං>
    text <පඨමඅගාරවසුත්‌තං>
      text <9>, <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු අගාරවො අප්‌පතිස්‌සො චවති නප්‌පතිට්‌ඨාති සද්‌ධම්‌මෙ කතමෙහි පඤ්‌චහි අස්‌සද්‌ධො භික්‌ඛවෙ භික්‌ඛු අගාරවො අප්‌පතිස්‌සො චවති නප්‌පතිට්‌ඨාති සද්‌ධම්‌මෙ අහිරිකො භික්‌ඛවෙ භික්‌ඛු අගාරවො අප්‌පතිස්‌සො චවති නප්‌පතිට්‌ඨාති සද්‌ධම්‌මෙ අනොත්‌තප්‌පී භික්‌ඛවෙ භික්‌ඛු අගාරවො අප්‌පතිස්‌සො චවති නප්‌පතිට්‌ඨාති සද්‌ධම්‌මෙ කුසීතො භික්‌ඛවෙ භික්‌ඛු අගාරවො අප්‌පතිස්‌සො චවති නප්‌පතිට්‌ඨාති සද්‌ධම්‌මෙ දුප්‌පඤ්‌ඤො භික්‌ඛවෙ භික්‌ඛු අගාරවො අප්‌පතිස්‌සො චවති නප්‌පතිට්‌ඨාති සද්‌ධම්‌මෙ ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු අගාරවො අප්‌පතිස්‌සො චවති නප්‌පතිට්‌ඨාති සද්‌ධම්‌මෙ>
      text <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු සගාරවො සප්‌පතිස්‌සො න චවති පතිට්‌ඨාති සද්‌ධම්‌මෙ කතමෙහි පඤ්‌චහි සද්‌ධො භික්‌ඛවෙ භික්‌ඛු සගාරවො සප්‌පතිස්‌සො න චවති පතිට්‌ඨාති සද්‌ධම්‌මෙ හිරිමා භික්‌ඛවෙ භික්‌ඛු සගාරවො සප්‌පතිස්‌සො න චවති පතිට්‌ඨාති සද්‌ධම්‌මෙ ඔත්‌තප්‌පී භික්‌ඛවෙ භික්‌ඛු සගාරවො සප්‌පතිස්‌සො න චවති පතිට්‌ඨාති සද්‌ධම්‌මෙ ආරද්‌ධවීරියො භික්‌ඛවෙ භික්‌ඛු සගාරවො සප්‌පතිස්‌සො න චවති පතිට්‌ඨාති සද්‌ධම්‌මෙ පඤ්‌ඤවා භික්‌ඛවෙ භික්‌ඛු සගාරවො සප්‌පතිස්‌සො න චවති පතිට්‌ඨාති සද්‌ධම්‌මෙ ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු සගාරවො සප්‌පතිස්‌සො න චවති පතිට්‌ඨාති සද්‌ධම්‌මෙති නවමං>
    text <දුතියඅගාරවසුත්‌තං>
      text <10>, <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු අගාරවො අප්‌පතිස්‌සො අභබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං කතමෙහි පඤ්‌චහි අස්‌සද්‌ධො භික්‌ඛවෙ භික්‌ඛු අගාරවො අප්‌පතිස්‌සො අභබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං අහිරිකො භික්‌ඛවෙ භික්‌ඛු අගාරවො අප්‌පතිස්‌සො අභබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං අනොත්‌තප්‌පී භික්‌ඛවෙ භික්‌ඛු අගාරවො අප්‌පතිස්‌සො අභබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං කුසීතො භික්‌ඛවෙ භික්‌ඛු අගාරවො අප්‌පතිස්‌සො අභබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං දුප්‌පඤ්‌ඤො භික්‌ඛවෙ භික්‌ඛු අගාරවො අප්‌පතිස්‌සො අභබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු අගාරවො අප්‌පතිස්‌සො අභබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං>
      text <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු සගාරවො සප්‌පතිස්‌සො භබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං කතමෙහි පඤ්‌චහි සද්‌ධො භික්‌ඛවෙ භික්‌ඛු සගාරවො සප්‌පතිස්‌සො භබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං හිරීමා භික්‌ඛවෙ භික්‌ඛු…පෙ … ඔත්‌තප්‌පී භික්‌ඛවෙ භික්‌ඛු…පෙ … ආරද්‌ධවීරියො භික්‌ඛවෙ භික්‌ඛු…පෙ … පඤ්‌ඤවා භික්‌ඛවෙ භික්‌ඛු සගාරවො සප්‌පතිස්‌සො භබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුං ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු සගාරවො සප්‌පතිස්‌සො භබ්‌බො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිතුන්‌ති දසමං>
      stand <සෙඛබලවග්‌ගො පඨමො>
      text <තස්‌සුද්‌දානං>
      block
        text <සංඛිත්‌තං විත්‌ථතං දුක්‌ඛා භතං සික්‌ඛාය පඤ්‌චමං>
        text <සමාපත්‌ති ච කාමෙසු චවනා ද්‌වෙ අගාරවාති>
