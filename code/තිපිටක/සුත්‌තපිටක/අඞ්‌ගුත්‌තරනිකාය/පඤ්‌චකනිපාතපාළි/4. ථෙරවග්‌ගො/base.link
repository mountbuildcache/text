text <ථෙරවග්‌ගො>
  text <රජනීයසුත්‌තං>
    text <81>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච කතමෙහි පඤ්‌චහි රජනීයෙ රජ්‌ජති දුස්‌සනීයෙ දුස්‌සති මොහනීයෙ මුය්‌හති කුප්‌පනීයෙ කුප්‌පති මදනීයෙ මජ්‌ජති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච>
    text <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො ච කතමෙහි පඤ්‌චහි රජනීයෙ න රජ්‌ජති දුස්‌සනීයෙ න දුස්‌සති මොහනීයෙ න මුය්‌හති කුප්‌පනීයෙ න කුප්‌පති මදනීයෙ න මජ්‌ජති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො චාති පඨමං>
  text <වීතරාගසුත්‌තං>
    text <82>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච කතමෙහි පඤ්‌චහි අවීතරාගො හොති අවීතදොසො හොති අවීතමොහො හොති මක්‌ඛී ච පළාසී ච ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච>
    text <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො ච කතමෙහි පඤ්‌චහි වීතරාගො හොති වීතදොසො හොති වීතමොහො හොති අමක්‌ඛී ච අපළාසී ච ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො චාති දුතියං>
  text <කුහකසුත්‌තං>
    text <83>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච කතමෙහි පඤ්‌චහි කුහකො ච හොති ලපකො ච නෙමිත්‌තිකො ච නිප්‌පෙසිකො ච ලාභෙන ච ලාභං නිජිගීසිතා ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච>
    text <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො ච කතමෙහි පඤ්‌චහි න ච කුහකො හොති න ච ලපකො න ච නෙමිත්‌තිකො න ච නිප්‌පෙසිකො න ච ලාභෙන ලාභං නිජිගීසිතා ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො චාති තතියං>
  text <අස්‌සද්‌ධසුත්‌තං>
    text <84>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච කතමෙහි පඤ්‌චහි අස්‌සද්‌ධො හොති අහිරිකො හොති අනොත්‌තප්‌පී හොති කුසීතො හොති දුප්‌පඤ්‌ඤො හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච>
    text <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො ච කතමෙහි පඤ්‌චහි සද්‌ධො හොති හිරීමා හොති ඔත්‌තප්‌පී හොති ආරද්‌ධවීරියො හොති පඤ්‌ඤවා හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො චාති චතුත්‌ථං>
  text <අක්‌ඛමසුත්‌තං>
    text <85>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච කතමෙහි පඤ්‌චහි අක්‌ඛමො හොති රූපානං අක්‌ඛමො සද්‌දානං අක්‌ඛමො ගන්‌ධානං අක්‌ඛමො රසානං අක්‌ඛමො ඵොට්‌ඨබ්‌බානං ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං අප්‌පියො ච හොති අමනාපො ච අගරු ච අභාවනීයො ච>
    text <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො ච කතමෙහි පඤ්‌චහි ඛමො හොති රූපානං ඛමො සද්‌දානං ඛමො ගන්‌ධානං ඛමො රසානං ඛමො ඵොට්‌ඨබ්‌බානං ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො චාති පඤ්‌චමං>
  text <පටිසම්‌භිදාපත්‌තසුත්‌තං>
    text <86>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො ච කතමෙහි පඤ්‌චහි අත්‌ථපටිසම්‌භිදාපත්‌තො හොති ධම්‌මපටිසම්‌භිදාපත්‌තො හොති නිරුත්‌තිපටිසම්‌භිදාපත්‌තො හොති පටිභානපටිසම්‌භිදාපත්‌තො හොති යානි තානි සබ්‍රහ්‌මචාරීනං උච්‌චාවචානි කිංකරණීයානි තත්‌ථ දක්‌ඛො හොති අනලසො තත්‍රුපායාය වීමංසාය සමන්‌නාගතො අලං කාතුං අලං සංවිධාතුං ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො චාති ඡට්‌ඨං>
  text <සීලවන්‌තසුත්‌තං>
    text <87>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො ච කතමෙහි පඤ්‌චහි සීලවා හොති පාතිමොක්‌ඛසංවරසංවුතො විහරති ආචාරගොචරසම්‌පන්‌නො අණුමත්‌තෙසු වජ්‌ජෙසු භයදස්‌සාවී සමාදාය සික්‌ඛති සික්‌ඛාපදෙසු බහුස්‌සුතො හොති සුතධරො සුතසන්‌නිචයො යෙ තෙ ධම්‌මා ආදිකල්‍යාණා මජ්‌ඣෙකල්‍යාණා පරියොසානකල්‍යාණා සාත්‌ථං සබ්‍යඤ්‌ජනං කෙවලපරිපුණ්‌ණං පරිසුද්‌ධං බ්‍රහ්‌මචරියං අභිවදන්‌ති තථාරූපාස්‌ස ධම්‌මා බහුස්‌සුතා හොන්‌ති ධාතා වචසා පරිචිතා මනසානුපෙක්‌ඛිතා දිට්‌ඨියා සුප්‌පටිවිද්‌ධා කල්‍යාණවාචො හොති කල්‍යාණවාක්‌කරණො පොරියා වාචාය සමන්‌නාගතො විස්‌සට්‌ඨාය අනෙලගළාය අත්‌ථස්‌ස විඤ්‌ඤාපනියා චතුන්‌නං ඣානානං ආභිචෙතසිකානං දිට්‌ඨධම්‌මසුඛවිහාරානං නිකාමලාභී හොති අකිච්‌ඡලාභී අකසිරලාභී ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු සබ්‍රහ්‌මචාරීනං පියො ච හොති මනාපො ච ගරු ච භාවනීයො චාති සත්‌තමං>
  text <ථෙරසුත්‌තං>
    text <88>, <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු බහුජනඅහිතාය පටිපන්‌නො හොති බහුජනඅසුඛාය බහුනො ජනස්‌ස අනත්‌ථාය අහිතාය දුක්‌ඛාය දෙවමනුස්‌සානං>
    text <කතමෙහි පඤ්‌චහි ථෙරො හොති රත්‌තඤ්‌ඤූ චිරපබ්‌බජිතො ඤාතො හොති යසස්‌සී සගහට්‌ඨපබ්‌බජිතානං බහුජනපරිවාරො ලාභී හොති චීවරපිණ්‌ඩපාතසෙනාසනගිලානප්‌පච්‌චයභෙසජ්‌ජපරික්‌ඛාරානං බහුස්‌සුතො හොති සුතධරො සුතසන්‌නිචයො යෙ තෙ ධම්‌මා ආදිකල්‍යාණා මජ්‌ඣෙකල්‍යාණා පරියොසානකල්‍යාණා සාත්‌ථං සබ්‍යඤ්‌ජනං කෙවලපරිපුණ්‌ණං පරිසුද්‌ධං බ්‍රහ්‌මචරියං අභිවදන්‌ති තථාරූපාස්‌ස ධම්‌මා බහුස්‌සුතා හොන්‌ති ධාතා වචසා පරිචිතා මනසානුපෙක්‌ඛිතා දිට්‌ඨියා අප්‌පටිවිද්‌ධා මිච්‌ඡාදිට්‌ඨිකො හොති විපරීතදස්‌සනො සො බහුජනං සද්‌ධම්‌මා වුට්‌ඨාපෙත්‌වා අසද්‌ධම්‌මෙ පතිට්‌ඨාපෙති ථෙරො භික්‌ඛු රත්‌තඤ්‌ඤූ චිරපබ්‌බජිතො ඉතිපිස්‌ස දිට්‌ඨානුගතිං ආපජ්‌ජන්‌ති ඤාතො ථෙරො භික්‌ඛු යසස්‌සී සගහට්‌ඨපබ්‌බජිතානං බහුජනපරිවාරො ඉතිපිස්‌ස දිට්‌ඨානුගතිං ආපජ්‌ජන්‌ති ලාභී ථෙරො භික්‌ඛු චීවරපිණ්‌ඩපාතසෙනාසනගිලානප්‌පච්‌චයභෙසජ්‌ජපරික්‌ඛාරානං ඉතිපිස්‌ස දිට්‌ඨානුගතිං ආපජ්‌ජන්‌ති බහුස්‌සුතො ථෙරො භික්‌ඛු සුතධරො සුතසන්‌නිචයො ඉතිපිස්‌ස දිට්‌ඨානුගතිං ආපජ්‌ජන්‌ති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු බහුජනඅහිතාය පටිපන්‌නො හොති බහුජනඅසුඛාය බහුනො ජනස්‌ස අනත්‌ථාය අහිතාය දුක්‌ඛාය දෙවමනුස්‌සානං>
    text <පඤ්‌චහි භික්‌ඛවෙ ධම්‌මෙහි සමන්‌නාගතො ථෙරො භික්‌ඛු බහුජනහිතාය පටිපන්‌නො හොති බහුජනසුඛාය බහුනො ජනස්‌ස අත්‌ථාය හිතාය සුඛාය දෙවමනුස්‌සානං>
    text <කතමෙහි පඤ්‌චහි ථෙරො හොති රත්‌තඤ්‌ඤූ චිරපබ්‌බජිතො ඤාතො හොති යසස්‌සී සගහට්‌ඨපබ්‌බජිතානං බහුජනපරිවාරො ලාභී හොති චීවරපිණ්‌ඩපාතසෙනාසනගිලානප්‌පච්‌චයභෙසජ්‌ජපරික්‌ඛාරානං බහුස්‌සුතො හොති සුතධරො සුතසන්‌නිචයො යෙ තෙ ධම්‌මා ආදිකල්‍යාණා මජ්‌ඣෙකල්‍යාණා පරියොසානකල්‍යාණා සාත්‌ථං සබ්‍යඤ්‌ජනං කෙවලපරිපුණ්‌ණං පරිසුද්‌ධං බ්‍රහ්‌මචරියං අභිවදන්‌ති තථාරූපාස්‌ස ධම්‌මා බහුස්‌සුතා හොන්‌ති ධාතා වචසා පරිචිතා මනසානුපෙක්‌ඛිතා දිට්‌ඨියා සුප්‌පටිවිද්‌ධා සම්‌මාදිට්‌ඨිකො හොති අවිපරීතදස්‌සනො සො බහුජනං අසද්‌ධම්‌මා වුට්‌ඨාපෙත්‌වා සද්‌ධම්‌මෙ පතිට්‌ඨාපෙති ථෙරො භික්‌ඛු රත්‌තඤ්‌ඤූ චිරපබ්‌බජිතො ඉතිපිස්‌ස දිට්‌ඨානුගතිං ආපජ්‌ජන්‌ති ඤාතො ථෙරො භික්‌ඛු යසස්‌සී සගහට්‌ඨපබ්‌බජිතානං බහුජනපරිවාරො ඉතිපිස්‌ස දිට්‌ඨානුගතිං ආපජ්‌ජන්‌ති ලාභී ථෙරො භික්‌ඛු චීවරපිණ්‌ඩපාතසෙනාසනගිලානප්‌පච්‌චයභෙසජ්‌ජපරික්‌ඛාරානං ඉතිපිස්‌ස දිට්‌ඨානුගතිං ආපජ්‌ජන්‌ති බහුස්‌සුතො ථෙරො භික්‌ඛු සුතධරො සුතසන්‌නිචයො ඉතිපිස්‌ස දිට්‌ඨානුගතිං ආපජ්‌ජන්‌ති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො ථෙරො භික්‌ඛු බහුජනහිතාය පටිපන්‌නො හොති බහුජනසුඛාය බහුනො ජනස්‌ස අත්‌ථාය හිතාය සුඛාය දෙවමනුස්‌සානන්‌ති අට්‌ඨමං>
  text <පඨමසෙඛසුත්‌තං>
    text <89>, <පඤ්‌චිමෙ භික්‌ඛවෙ ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති කතමෙ පඤ්‌ච කම්‌මාරාමතා භස්‌සාරාමතා නිද්‌දාරාමතා සඞ්‌ගණිකාරාමතා යථාවිමුත්‌තං චිත්‌තං න පච්‌චවෙක්‌ඛති ඉමෙ ඛො භික්‌ඛවෙ පඤ්‌ච ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති>
    text <පඤ්‌චිමෙ භික්‌ඛවෙ ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌ති කතමෙ පඤ්‌ච න කම්‌මාරාමතා න භස්‌සාරාමතා න නිද්‌දාරාමතා න සඞ්‌ගණිකාරාමතා යථාවිමුත්‌තං චිත්‌තං පච්‌චවෙක්‌ඛති ඉමෙ ඛො භික්‌ඛවෙ පඤ්‌ච ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌තීති නවමං>
  text <දුතියසෙඛසුත්‌තං>
    text <90>, <පඤ්‌චිමෙ භික්‌ඛවෙ ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති කතමෙ පඤ්‌ච ඉධ භික්‌ඛවෙ සෙඛො භික්‌ඛු බහුකිච්‌චො හොති බහුකරණීයො වියත්‌තො කිංකරණීයෙසු රිඤ්‌චති පටිසල්‌ලානං නානුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ පඨමො ධම්‌මො සෙඛස්‌ස භික්‌ඛුනො පරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු අප්‌පමත්‌තකෙන කම්‌මෙන දිවසං අතිනාමෙති රිඤ්‌චති පටිසල්‌ලානං නානුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ දුතියො ධම්‌මො සෙඛස්‌ස භික්‌ඛුනො පරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු සංසට්‌ඨො විහරති ගහට්‌ඨපබ්‌බජිතෙහි අනනුලොමිකෙන ගිහිසංසග්‌ගෙන රිඤ්‌චති පටිසල්‌ලානං නානුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ තතියො ධම්‌මො සෙඛස්‌ස භික්‌ඛුනො පරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු අකාලෙන ගාමං පවිසති අතිදිවා පටික්‌කමති රිඤ්‌චති පටිසල්‌ලානං නානුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ චතුත්‌ථො ධම්‌මො සෙඛස්‌ස භික්‌ඛුනො පරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු යායං කථා ආභිසල්‌ලෙඛිකා චෙතොවිවරණසප්‌පායා සෙය්‍යථිදං අප්‌පිච්‌ඡකථා සන්‌තුට්‌ඨිකථා පවිවෙකකථා අසංසග්‌ගකථා වීරියාරම්‌භකථා සීලකථා සමාධිකථා පඤ්‌ඤාකථා විමුත්‌තිකථා විමුත්‌තිඤාණදස්‌සනකථා එවරූපියා කථාය න නිකාමලාභී හොති න අකිච්‌ඡලාභී න අකසිරලාභී රිඤ්‌චති පටිසල්‌ලානං නානුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ පඤ්‌චමො ධම්‌මො සෙඛස්‌ස භික්‌ඛුනො පරිහානාය සංවත්‌තති ඉමෙ ඛො භික්‌ඛවෙ පඤ්‌ච ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති>
    text <පඤ්‌චිමෙ භික්‌ඛවෙ ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌ති කතමෙ පඤ්‌ච ඉධ භික්‌ඛවෙ සෙඛො භික්‌ඛු න බහුකිච්‌චො හොති න බහුකරණීයො වියත්‌තො කිංකරණීයෙසු න රිඤ්‌චති පටිසල්‌ලානං අනුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ පඨමො ධම්‌මො සෙඛස්‌ස භික්‌ඛුනො අපරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු න අප්‌පමත්‌තකෙන කම්‌මෙන දිවසං අතිනාමෙති න රිඤ්‌චති පටිසල්‌ලානං අනුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ දුතියො ධම්‌මො සෙඛස්‌ස භික්‌ඛුනො අපරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු අසංසට්‌ඨො විහරති ගහට්‌ඨපබ්‌බජිතෙහි අනනුලොමිකෙන ගිහිසංසග්‌ගෙන න රිඤ්‌චති පටිසල්‌ලානං අනුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ තතියො ධම්‌මො සෙඛස්‌ස භික්‌ඛුනො අපරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු න අතිකාලෙන ගාමං පවිසති නාතිදිවා පටික්‌කමති න රිඤ්‌චති පටිසල්‌ලානං අනුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ චතුත්‌ථො ධම්‌මො සෙඛස්‌ස භික්‌ඛුනො අපරිහානාය සංවත්‌තති>
    text <පුන චපරං භික්‌ඛවෙ සෙඛො භික්‌ඛු යායං කථා ආභිසල්‌ලෙඛිකා චෙතොවිවරණසප්‌පායා සෙය්‍යථිදං අප්‌පිච්‌ඡකථා සන්‌තුට්‌ඨිකථා පවිවෙකකථා අසංසග්‌ගකථා වීරියාරම්‌භකථා සීලකථා සමාධිකථා පඤ්‌ඤාකථා විමුත්‌තිකථා විමුත්‌තිඤාණදස්‌සනකථා එවරූපියා කථාය නිකාමලාභී හොති අකිච්‌ඡලාභී අකසිරලාභී න රිඤ්‌චති පටිසල්‌ලානං අනුයුඤ්‌ජති අජ්‌ඣත්‌තං චෙතොසමථං අයං භික්‌ඛවෙ පඤ්‌චමො ධම්‌මො සෙඛස්‌ස භික්‌ඛුනො අපරිහානාය සංවත්‌තති ඉමෙ ඛො භික්‌ඛවෙ පඤ්‌ච ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌තීති දසමං>
    stand <ථෙරවග්‌ගො චතුත්‌ථො>
    text <තස්‌සුද්‌දානං>
    block
      text <රජනීයො වීතරාගො කුහකාස්‌සද්‌ධඅක්‌ඛමා>
      text <පටිසම්‌භිදා ච සීලෙන ථෙරො සෙඛා පරෙ දුවෙති>
