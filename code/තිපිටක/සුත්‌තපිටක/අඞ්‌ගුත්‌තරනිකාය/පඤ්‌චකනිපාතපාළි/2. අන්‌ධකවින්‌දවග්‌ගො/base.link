text <අන්‌ධකවින්‌දවග්‌ගො>
  text <කුලූපකසුත්‌තං>
    text <111>, <පඤ්‌චහි භික්‌ඛවෙ ධම්‌මෙහි සමන්‌නාගතො කුලූපකො භික්‌ඛු කුලෙසු අප්‌පියො ච හොති අමනාපො ච අගරු ච අභාවනීයො ච කතමෙහි පඤ්‌චහි අසන්‌ථවවිස්‌සාසී ච හොති අනිස්‌සරවිකප්‌පී ච විස්‌සට්‌ඨුපසෙවී ච උපකණ්‌ණකජප්‌පී ච අතියාචනකො ච ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො කුලූපකො භික්‌ඛු කුලෙසු අප්‌පියො ච හොති අමනාපො ච අගරු ච අභාවනීයො ච>
    text <පඤ්‌චහි භික්‌ඛවෙ ධම්‌මෙහි සමන්‌නාගතො කුලූපකො භික්‌ඛු කුලෙසු පියො ච හොති මනාපො ච ගරු ච භාවනීයො ච කතමෙහි පඤ්‌චහි න අසන්‌ථවවිස්‌සාසී ච හොති න අනිස්‌සරවිකප්‌පී ච න විස්‌සට්‌ඨුපසෙවී ච න උපකණ්‌ණකජප්‌පී ච න අතියාචනකො ච ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො කුලූපකො භික්‌ඛු කුලෙසු පියො ච හොති මනාපො ච ගරු ච භාවනීයො චාති පඨමං>
  text <පච්‌ඡාසමණසුත්‌තං>
    text <112>, <පඤ්‌චහි භික්‌ඛවෙ ධම්‌මෙහි සමන්‌නාගතො පච්‌ඡාසමණො න ආදාතබ්‌බො කතමෙහි පඤ්‌චහි අතිදූරෙ වා ගච්‌ඡති අච්‌චාසන්‌නෙ වා න පත්‌තපරියාපන්‌නං ගණ්‌හති ආපත්‌තිසාමන්‌තා භණමානං න නිවාරෙති භණමානස්‌ස අන්‌තරන්‌තරා කථං ඔපාතෙති දුප්‌පඤ්‌ඤො හොති ජළො එළමූගො ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො පච්‌ඡාසමණො න ආදාතබ්‌බො>
    text <පඤ්‌චහි භික්‌ඛවෙ ධම්‌මෙහි සමන්‌නාගතො පච්‌ඡාසමණො ආදාතබ්‌බො කතමෙහි පඤ්‌චහි නාතිදූරෙ ගච්‌ඡති න අච්‌චාසන්‌නෙ පත්‌තපරියාපන්‌නං ගණ්‌හති ආපත්‌තිසාමන්‌තා භණමානං නිවාරෙති භණමානස්‌ස න අන්‌තරන්‌තරා කථං ඔපාතෙති පඤ්‌ඤවා හොති අජළො අනෙළමූගො ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො පච්‌ඡාසමණො ආදාතබ්‌බොති දුතියං>
  text <සම්‌මාසමාධිසුත්‌තං>
    text <113>, <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු අභබ්‌බො සම්‌මාසමාධිං උපසම්‌පජ්‌ජ විහරිතුං කතමෙහි පඤ්‌චහි ඉධ භික්‌ඛවෙ භික්‌ඛු අක්‌ඛමො හොති රූපානං අක්‌ඛමො සද්‌දානං අක්‌ඛමො ගන්‌ධානං අක්‌ඛමො රසානං අක්‌ඛමො ඵොට්‌ඨබ්‌බානං ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු අභබ්‌බො සම්‌මාසමාධිං උපසම්‌පජ්‌ජ විහරිතුං>
    text <පඤ්‌චහි භික්‌ඛවෙ ධම්‌මෙහි සමන්‌නාගතො භික්‌ඛු භබ්‌බො සම්‌මාසමාධිං උපසම්‌පජ්‌ජ විහරිතුං කතමෙහි පඤ්‌චහි ඉධ භික්‌ඛවෙ භික්‌ඛු ඛමො හොති රූපානං ඛමො සද්‌දානං ඛමො ගන්‌ධානං ඛමො රසානං ඛමො ඵොට්‌ඨබ්‌බානං ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො භික්‌ඛු භබ්‌බො සම්‌මාසමාධිං උපසම්‌පජ්‌ජ විහරිතුන්‌ති තතියං>
  text <අන්‌ධකවින්‌දසුත්‌තං>
    text <114>, <එකං සමයං භගවා මගධෙසු විහරති අන්‌ධකවින්‌දෙ අථ ඛො ආයස්‌මා ආනන්‌දො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො ආයස්‌මන්‌තං ආනන්‌දං භගවා එතදවොච>
    text <යෙ තෙ ආනන්‌ද භික්‌ඛූ නවා අචිරපබ්‌බජිතා අධුනාගතා ඉමං ධම්‌මවිනයං තෙ වො ආනන්‌ද භික්‌ඛූ පඤ්‌චසු ධම්‌මෙසු සමාදපෙතබ්‌බා නිවෙසෙතබ්‌බා පතිට්‌ඨාපෙතබ්‌බා කතමෙසු පඤ්‌චසු එථ තුම්‌හෙ ආවුසො සීලවා හොථ පාතිමොක්‌ඛසංවරසංවුතා විහරථ ආචාරගොචරසම්‌පන්‌නා අණුමත්‌තෙසු වජ්‌ජෙසු භයදස්‌සාවිනො සමාදාය සික්‌ඛථ සික්‌ඛාපදෙසූති ඉති පාතිමොක්‌ඛසංවරෙ සමාදපෙතබ්‌බා නිවෙසෙතබ්‌බා පතිට්‌ඨාපෙතබ්‌බා>
    text <එථ තුම්‌හෙ ආවුසො ඉන්‌ද්‍රියෙසු ගුත්‌තද්‌වාරා විහරථ ආරක්‌ඛසතිනො නිපක්‌කසතිනො සාරක්‌ඛිතමානසා සතාරක්‌ඛෙන චෙතසා සමන්‌නාගතාති ඉති ඉන්‌ද්‍රියසංවරෙ සමාදපෙතබ්‌බා නිවෙසෙතබ්‌බා පතිට්‌ඨාපෙතබ්‌බා>
    text <එථ තුම්‌හෙ ආවුසො අප්‌පභස්‌සා හොථ භස්‌සෙ පරියන්‌තකාරිනොති ඉති භස්‌සපරියන්‌තෙ සමාදපෙතබ්‌බා නිවෙසෙතබ්‌බා පතිට්‌ඨාපෙතබ්‌බා>
    text <එථ තුම්‌හෙ ආවුසො ආරඤ්‌ඤිකා හොථ අරඤ්‌ඤවනපත්‌ථානි පන්‌තානි සෙනාසනානි පටිසෙවථාති ඉති කායවූපකාසෙ සමාදපෙතබ්‌බා නිවෙසෙතබ්‌බා පතිට්‌ඨාපෙතබ්‌බා>
    text <එථ තුම්‌හෙ ආවුසො සම්‌මාදිට්‌ඨිකා හොථ සම්‌මාදස්‌සනෙන සමන්‌නාගතාති ඉති සම්‌මාදස්‌සනෙ සමාදපෙතබ්‌බා නිවෙසෙතබ්‌බා පතිට්‌ඨාපෙතබ්‌බා යෙ තෙ ආනන්‌ද භික්‌ඛූ නවා අචිරපබ්‌බජිතා අධුනාගතා ඉමං ධම්‌මවිනයං තෙ වො ආනන්‌ද භික්‌ඛූ ඉමෙසු පඤ්‌චසු ධම්‌මෙසු සමාදපෙතබ්‌බා නිවෙසෙතබ්‌බා පතිට්‌ඨාපෙතබ්‌බාති චතුත්‌ථං>
  text <මච්‌ඡරිනීසුත්‌තං>
    text <115>, <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ කතමෙහි පඤ්‌චහි ආවාසමච්‌ඡරිනී හොති කුලමච්‌ඡරිනී හොති ලාභමච්‌ඡරිනී හොති වණ්‌ණමච්‌ඡරිනී හොති ධම්‌මමච්‌ඡරිනී හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ>
    text <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙ කතමෙහි පඤ්‌චහි න ආවාසමච්‌ඡරිනී හොති න කුලමච්‌ඡරිනී හොති න ලාභමච්‌ඡරිනී හොති න වණ්‌ණමච්‌ඡරිනී හොති න ධම්‌මමච්‌ඡරිනී හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙති පඤ්‌චමං>
  text <වණ්‌ණනාසුත්‌තං>
    text <116>, <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ කතමෙහි පඤ්‌චහි අනනුවිච්‌ච අපරියොගාහෙත්‌වා අවණ්‌ණාරහස්‌ස වණ්‌ණං භාසති අනනුවිච්‌ච අපරියොගාහෙත්‌වා වණ්‌ණාරහස්‌ස අවණ්‌ණං භාසති අනනුවිච්‌ච අපරියොගාහෙත්‌වා අප්‌පසාදනීයෙ ඨානෙ පසාදං උපදංසෙති අනනුවිච්‌ච අපරියොගාහෙත්‌වා පසාදනීයෙ ඨානෙ අප්‌පසාදං උපදංසෙති සද්‌ධාදෙය්‍යං විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ>
    text <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙ කතමෙහි පඤ්‌චහි අනුවිච්‌ච පරියොගාහෙත්‌වා අවණ්‌ණාරහස්‌ස අවණ්‌ණං භාසති අනුවිච්‌ච පරියොගාහෙත්‌වා වණ්‌ණාරහස්‌ස වණ්‌ණං භාසති අනුවිච්‌ච පරියොගාහෙත්‌වා අප්‌පසාදනීයෙ ඨානෙ අප්‌පසාදං උපදංසෙති අනුවිච්‌ච පරියොගාහෙත්‌වා පසාදනීයෙ ඨානෙ පසාදං උපදංසෙති සද්‌ධාදෙය්‍යං න විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙති ඡට්‌ඨං>
  text <ඉස්‌සුකිනීසුත්‌තං>
    text <117>, <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ කතමෙහි පඤ්‌චහි අනනුවිච්‌ච අපරියොගාහෙත්‌වා අවණ්‌ණාරහස්‌ස වණ්‌ණං භාසති අනනුවිච්‌ච අපරියොගාහෙත්‌වා වණ්‌ණාරහස්‌ස අවණ්‌ණං භාසති ඉස්‌සුකිනී ච හොති මච්‌ඡරිනී ච සද්‌ධාදෙය්‍යං විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ>
    text <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙ කතමෙහි පඤ්‌චහි අනුවිච්‌ච පරියොගාහෙත්‌වා අවණ්‌ණාරහස්‌ස අවණ්‌ණං භාසති අනුවිච්‌ච පරියොගාහෙත්‌වා වණ්‌ණාරහස්‌ස වණ්‌ණං භාසති අනිස්‌සුකිනී ච හොති අමච්‌ඡරිනී ච සද්‌ධාදෙය්‍යං න විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙති සත්‌තමං>
  text <මිච්‌ඡාදිට්‌ඨිකසුත්‌තං>
    text <118>, <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ කතමෙහි පඤ්‌චහි අනනුවිච්‌ච අපරියොගාහෙත්‌වා අවණ්‌ණාරහස්‌ස වණ්‌ණං භාසති අනනුවිච්‌ච අපරියොගාහෙත්‌වා වණ්‌ණාරහස්‌ස අවණ්‌ණං භාසති මිච්‌ඡාදිට්‌ඨිකා ච හොති මිච්‌ඡාසඞ්‌කප්‌පා ච සද්‌ධාදෙය්‍යං විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ>
    text <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙ කතමෙහි පඤ්‌චහි අනුවිච්‌ච පරියොගාහෙත්‌වා අවණ්‌ණාරහස්‌ස අවණ්‌ණං භාසති අනුවිච්‌ච පරියොගාහෙත්‌වා වණ්‌ණාරහස්‌ස වණ්‌ණං භාසති සම්‌මාදිට්‌ඨිකා ච හොති සම්‌මාසඞ්‌කප්‌පා ච සද්‌ධාදෙය්‍යං න විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙති අට්‌ඨමං>
  text <මිච්‌ඡාවාචාසුත්‌තං>
    text <119>, <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ කතමෙහි පඤ්‌චහි අනනුවිච්‌ච අපරියොගාහෙත්‌වා අවණ්‌ණාරහස්‌ස වණ්‌ණං භාසති අනනුවිච්‌ච අපරියොගාහෙත්‌වා වණ්‌ණාරහස්‌ස අවණ්‌ණං භාසති මිච්‌ඡාවාචා ච හොති මිච්‌ඡාකම්‌මන්‌තා ච සද්‌ධාදෙය්‍යං විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ>
    text <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙ කතමෙහි පඤ්‌චහි අනුවිච්‌ච පරියොගාහෙත්‌වා අවණ්‌ණාරහස්‌ස අවණ්‌ණං භාසති අනුවිච්‌ච පරියොගාහෙත්‌වා වණ්‌ණාරහස්‌ස වණ්‌ණං භාසති සම්‌මාවාචා ච හොති සම්‌මාකම්‌මන්‌තා ච සද්‌ධාදෙය්‍යං න විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙති නවමං>
  text <මිච්‌ඡාවායාමසුත්‌තං>
    text <120>, <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ කතමෙහි පඤ්‌චහි අනනුවිච්‌ච අපරියොගාහෙත්‌වා අවණ්‌ණාරහස්‌ස වණ්‌ණං භාසති අනනුවිච්‌ච අපරියොගාහෙත්‌වා වණ්‌ණාරහස්‌ස අවණ්‌ණං භාසති මිච්‌ඡාවායාමා ච හොති මිච්‌ඡාසතිනී ච සද්‌ධාදෙය්‍යං විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං නිරයෙ>
    text <පඤ්‌චහි භික්‌ඛවෙ ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙ කතමෙහි පඤ්‌චහි අනුවිච්‌ච පරියොගාහෙත්‌වා අවණ්‌ණාරහස්‌ස අවණ්‌ණං භාසති අනුවිච්‌ච පරියොගාහෙත්‌වා වණ්‌ණාරහස්‌ස වණ්‌ණං භාසති සම්‌මාවායාමා ච හොති සම්‌මාසතිනී ච සද්‌ධාදෙය්‍යං න විනිපාතෙති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතා භික්‌ඛුනී යථාභතං නික්‌ඛිත්‌තා එවං සග්‌ගෙති දසමං>
    stand <අන්‌ධකවින්‌දවග්‌ගො දුතියො>
    text <තස්‌සුද්‌දානං>
    block
      text <කුලූපකො පච්‌ඡාසමණො සමාධිඅන්‌ධකවින්‌දං>
      text <මච්‌ඡරී වණ්‌ණනා ඉස්‌සා දිට්‌ඨිවාචාය වායමාති>
