text <උපසම්‌පදාවග්‌ගො>
  text <උපසම්‌පාදෙතබ්‌බසුත්‌තං>
    text <251>, <පඤ්‌චහි භික්‌ඛවෙ ධම්‌මෙහි සමන්‌නාගතෙන භික්‌ඛුනා උපසම්‌පාදෙතබ්‌බං කතමෙහි පඤ්‌චහි ඉධ භික්‌ඛවෙ භික්‌ඛු අසෙඛෙන සීලක්‌ඛන්‌ධෙන සමන්‌නාගතො හොති අසෙඛෙන සමාධික්‌ඛන්‌ධෙන සමන්‌නාගතො හොති අසෙඛෙන පඤ්‌ඤාක්‌ඛන්‌ධෙන සමන්‌නාගතො හොති අසෙඛෙන විමුත්‌තික්‌ඛන්‌ධෙන සමන්‌නාගතො හොති අසෙඛෙන විමුත්‌තිඤාණදස්‌සනක්‌ඛන්‌ධෙන සමන්‌නාගතො හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතෙන භික්‌ඛුනා උපසම්‌පාදෙතබ්‌බන්‌ති පඨමං>
  text <නිස්‌සයසුත්‌තං>
    text <252>, <පඤ්‌චහි භික්‌ඛවෙ ධම්‌මෙහි සමන්‌නාගතෙන භික්‌ඛුනා නිස්‌සයො දාතබ්‌බො කතමෙහි පඤ්‌චහි ඉධ භික්‌ඛවෙ භික්‌ඛු අසෙඛෙන සීලක්‌ඛන්‌ධෙන සමන්‌නාගතො හොති…පෙ … අසෙඛෙන විමුත්‌තිඤාණදස්‌සනක්‌ඛන්‌ධෙන සමන්‌නාගතො හොති ඉමෙහි…පෙ … නිස්‌සයො දාතබ්‌බොති දුතියං>
  text <සාමණෙරසුත්‌තං>
    text <253>, <පඤ්‌චහි භික්‌ඛවෙ ධම්‌මෙහි සමන්‌නාගතෙන භික්‌ඛුනා සාමණෙරො උපට්‌ඨාපෙතබ්‌බො කතමෙහි පඤ්‌චහි ඉධ භික්‌ඛවෙ භික්‌ඛු අසෙඛෙන සීලක්‌ඛන්‌ධෙන සමන්‌නාගතො හොති අසෙඛෙන සමාධික්‌ඛන්‌ධෙන… අසෙඛෙන පඤ්‌ඤාක්‌ඛන්‌ධෙන… අසෙඛෙන විමුත්‌තික්‌ඛන්‌ධෙන… අසෙඛෙන විමුත්‌තිඤාණදස්‌සනක්‌ඛන්‌ධෙන සමන්‌නාගතො හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතෙන භික්‌ඛුනා සාමණෙරො උපට්‌ඨාපෙතබ්‌බොති තතියං>
  text <පඤ්‌චමච්‌ඡරියසුත්‌තං>
    text <254>, <පඤ්‌චිමානි භික්‌ඛවෙ මච්‌ඡරියානි කතමානි පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං ධම්‌මමච්‌ඡරියං ඉමානි ඛො භික්‌ඛවෙ පඤ්‌ච මච්‌ඡරියානි ඉමෙසං ඛො භික්‌ඛවෙ පඤ්‌චන්‌නං මච්‌ඡරියානං එතං පටිකුට්‌ඨං යදිදං ධම්‌මමච්‌ඡරියන්‌ති චතුත්‌ථං>
  text <මච්‌ඡරියප්‌පහානසුත්‌තං>
    text <255>, <පඤ්‌චන්‌නං භික්‌ඛවෙ මච්‌ඡරියානං පහානාය සමුච්‌ඡෙදාය බ්‍රහ්‌මචරියං වුස්‌සති කතමෙසං පඤ්‌චන්‌නං ආවාසමච්‌ඡරියස්‌ස පහානාය සමුච්‌ඡෙදාය බ්‍රහ්‌මචරියං වුස්‌සති කුලමච්‌ඡරියස්‌ස…පෙ … ලාභමච්‌ඡරියස්‌ස… වණ්‌ණමච්‌ඡරියස්‌ස… ධම්‌මමච්‌ඡරියස්‌ස පහානාය සමුච්‌ඡෙදාය බ්‍රහ්‌මචරියං වුස්‌සති ඉමෙසං ඛො භික්‌ඛවෙ පඤ්‌චන්‌නං මච්‌ඡරියානං පහානාය සමුච්‌ඡෙදාය බ්‍රහ්‌මචරියං වුස්‌සතීති පඤ්‌චමං>
  text <පඨමඣානසුත්‌තං>
    text <256>, <පඤ්‌චිමෙ භික්‌ඛවෙ ධම්‌මෙ අප්‌පහාය අභබ්‌බො පඨමං ඣානං උපසම්‌පජ්‌ජ විහරිතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං ධම්‌මමච්‌ඡරියං ඉමෙ ඛො භික්‌ඛවෙ පඤ්‌ච ධම්‌මෙ අප්‌පහාය අභබ්‌බො පඨමං ඣානං උපසම්‌පජ්‌ජ විහරිතුං>
    text <පඤ්‌චිමෙ භික්‌ඛවෙ ධම්‌මෙ පහාය භබ්‌බො පඨමං ඣානං උපසම්‌පජ්‌ජ විහරිතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං ධම්‌මමච්‌ඡරියං ඉමෙ ඛො භික්‌ඛවෙ පඤ්‌ච ධම්‌මෙ පහාය භබ්‌බො පඨමං ඣානං උපසම්‌පජ්‌ජ විහරිතුන්‌ති ඡට්‌ඨං>
  text <- දුතියඣානසුත්‌තාදිසත්‌තකං>
    text <257-263>, <පඤ්‌චිමෙ භික්‌ඛවෙ ධම්‌මෙ අප්‌පහාය අභබ්‌බො දුතියං ඣානං…පෙ … අභබ්‌බො තතියං ඣානං… අභබ්‌බො චතුත්‌ථං ඣානං… අභබ්‌බො සොතාපත්‌තිඵලං… අභබ්‌බො සකදාගාමිඵලං… අභබ්‌බො අනාගාමිඵලං… අභබ්‌බො අරහත්‌තං සච්‌ඡිකාතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං ධම්‌මමච්‌ඡරියං ඉමෙ ඛො භික්‌ඛවෙ පඤ්‌ච ධම්‌මෙ අප්‌පහාය අභබ්‌බො අරහත්‌තං සච්‌ඡිකාතුං>
    text <පඤ්‌චිමෙ භික්‌ඛවෙ ධම්‌මෙ පහාය භබ්‌බො දුතියං ඣානං…පෙ … භබ්‌බො තතියං ඣානං… භබ්‌බො චතුත්‌ථං ඣානං… භබ්‌බො සොතාපත්‌තිඵලං… භබ්‌බො සකදාගාමිඵලං… භබ්‌බො අනාගාමිඵලං… භබ්‌බො අරහත්‌තං සච්‌ඡිකාතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං ධම්‌මමච්‌ඡරියං ඉමෙ ඛො භික්‌ඛවෙ පඤ්‌ච ධම්‌මෙ පහාය භබ්‌බො අරහත්‌තං සච්‌ඡිකාතුන්‌ති තෙරසමං>
  text <අපරපඨමඣානසුත්‌තං>
    text <264>, <පඤ්‌චිමෙ භික්‌ඛවෙ ධම්‌මෙ අප්‌පහාය අභබ්‌බො පඨමං ඣානං උපසම්‌පජ්‌ජ විහරිතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං අකතඤ්‌ඤුතං අකතවෙදිතං ඉමෙ ඛො භික්‌ඛවෙ පඤ්‌ච ධම්‌මෙ අප්‌පහාය අභබ්‌බො පඨමං ඣානං උපසම්‌පජ්‌ජ විහරිතුං>
    text <පඤ්‌චිමෙ භික්‌ඛවෙ ධම්‌මෙ පහාය භබ්‌බො පඨමං ඣානං උපසම්‌පජ්‌ජ විහරිතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං අකතඤ්‌ඤුතං අකතවෙදිතං ඉමෙ ඛො භික්‌ඛවෙ පඤ්‌ච ධම්‌මෙ පහාය භබ්‌බො පඨමං ඣානං උපසම්‌පජ්‌ජ විහරිතුන්‌ති චුද්‌දසමං>
  text <- අපරදුතියඣානසුත්‌තාදිසත්‌තකං>
    text <265-271>, <පඤ්‌චිමෙ භික්‌ඛවෙ ධම්‌මෙ අප්‌පහාය අභබ්‌බො දුතියං ඣානං…පෙ … තතියං ඣානං… චතුත්‌ථං ඣානං… සොතාපත්‌තිඵලං… සකදාගාමිඵලං… අනාගාමිඵලං… අරහත්‌තං සච්‌ඡිකාතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං අකතඤ්‌ඤුතං අකතවෙදිතං ඉමෙ ඛො භික්‌ඛවෙ පඤ්‌ච ධම්‌මෙ අප්‌පහාය අභබ්‌බො අරහත්‌තං සච්‌ඡිකාතුං>
    text <පඤ්‌චිමෙ භික්‌ඛවෙ ධම්‌මෙ පහාය භබ්‌බො දුතියං ඣානං…පෙ … තතියං ඣානං… චතුත්‌ථං ඣානං… සොතාපත්‌තිඵලං… සකදාගාමිඵලං… අනාගාමිඵලං… අරහත්‌තං සච්‌ඡිකාතුං කතමෙ පඤ්‌ච ආවාසමච්‌ඡරියං කුලමච්‌ඡරියං ලාභමච්‌ඡරියං වණ්‌ණමච්‌ඡරියං අකතඤ්‌ඤුතං අකතවෙදිතං ඉමෙ ඛො භික්‌ඛවෙ පඤ්‌ච ධම්‌මෙ පහාය භබ්‌බො අරහත්‌තං සච්‌ඡිකාතුන්‌ති එකවීසතිමං>
    stand <උපසම්‌පදාවග්‌ගො ඡට්‌ඨො>
