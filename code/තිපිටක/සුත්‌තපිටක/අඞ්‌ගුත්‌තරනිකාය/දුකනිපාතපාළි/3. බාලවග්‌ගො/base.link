text <බාලවග්‌ගො>
  text <22>, <ද්‌වෙමෙ භික්‌ඛවෙ බාලා කතමෙ ද්‌වෙ යො ච අච්‌චයං අච්‌චයතො න පස්‌සති යො ච අච්‌චයං දෙසෙන්‌තස්‌ස යථාධම්‌මං නප්‌පටිග්‌ගණ්‌හාති ඉමෙ ඛො භික්‌ඛවෙ ද්‌වෙ බාලාති ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අච්‌චයං අච්‌චයතො පස්‌සති යො ච අච්‌චයං දෙසෙන්‌තස්‌ස යථාධම්‌මං පටිග්‌ගණ්‌හාති ඉමෙ ඛො භික්‌ඛවෙ ද්‌වෙ පණ්‌ඩිතාති>
  text <23>, <ද්‌වෙමෙ භික්‌ඛවෙ තථාගතං අබ්‌භාචික්‌ඛන්‌ති කතමෙ ද්‌වෙ දුට්‌ඨො වා දොසන්‌තරො සද්‌ධො වා දුග්‌ගහිතෙන ඉමෙ ඛො භික්‌ඛවෙ ද්‌වෙ තථාගතං අබ්‌භාචික්‌ඛන්‌තීති>
  text <24>, <ද්‌වෙමෙ භික්‌ඛවෙ තථාගතං අබ්‌භාචික්‌ඛන්‌ති කතමෙ ද්‌වෙ යො ච අභාසිතං අලපිතං තථාගතෙන භාසිතං ලපිතං තථාගතෙනාති දීපෙති යො ච භාසිතං ලපිතං තථාගතෙන අභාසිතං අලපිතං තථාගතෙනාති දීපෙති ඉමෙ ඛො භික්‌ඛවෙ ද්‌වෙ තථාගතං අබ්‌භාචික්‌ඛන්‌තීති ද්‌වෙමෙ භික්‌ඛවෙ තථාගතං නාබ්‌භාචික්‌ඛන්‌ති කතමෙ ද්‌වෙ යො ච අභාසිතං අලපිතං තථාගතෙන අභාසිතං අලපිතං තථාගතෙනාති දීපෙති යො ච භාසිතං ලපිතං තථාගතෙන භාසිතං ලපිතං තථාගතෙනාති දීපෙති ඉමෙ ඛො භික්‌ඛවෙ ද්‌වෙ තථාගතං නාබ්‌භාචික්‌ඛන්‌තීති>
  text <25>, <ද්‌වෙමෙ භික්‌ඛවෙ තථාගතං අබ්‌භාචික්‌ඛන්‌ති කතමෙ ද්‌වෙ යො ච නෙය්‍යත්‌ථං සුත්‌තන්‌තං නීතත්‌ථො සුත්‌තන්‌තොති දීපෙති යො ච නීතත්‌ථං සුත්‌තන්‌තං නෙය්‍යත්‌ථො සුත්‌තන්‌තොති දීපෙති ඉමෙ ඛො භික්‌ඛවෙ ද්‌වෙ තථාගතං අබ්‌භාචික්‌ඛන්‌තීති>
  text <26>, <ද්‌වෙමෙ භික්‌ඛවෙ තථාගතං නාබ්‌භාචික්‌ඛන්‌ති කතමෙ ද්‌වෙ යො ච නෙය්‍යත්‌ථං සුත්‌තන්‌තං නෙය්‍යත්‌ථො සුත්‌තන්‌තොති දීපෙති යො ච නීතත්‌ථං සුත්‌තන්‌තං නීතත්‌ථො සුත්‌තන්‌තොති දීපෙති ඉමෙ ඛො භික්‌ඛවෙ ද්‌වෙ තථාගතං නාබ්‌භාචික්‌ඛන්‌තීති>
  text <27>, <පටිච්‌ඡන්‌නකම්‌මන්‌තස්‌ස භික්‌ඛවෙ ද්‌වින්‌නං ගතීනං අඤ්‌ඤතරා ගති පාටිකඞ්‌ඛා නිරයො වා තිරච්‌ඡානයොනි වාති අප්‌පටිච්‌ඡන්‌නකම්‌මන්‌තස්‌ස භික්‌ඛවෙ ද්‌වින්‌නං ගතීනං අඤ්‌ඤතරා ගති පාටිකඞ්‌ඛා දෙවා වා මනුස්‌සා වාති>
  text <28>, <මිච්‌ඡාදිට්‌ඨිකස්‌ස භික්‌ඛවෙ ද්‌වින්‌නං ගතීනං අඤ්‌ඤතරා ගති පාටිකඞ්‌ඛා නිරයො වා තිරච්‌ඡානයොනි වාති>
  text <29>, <සම්‌මාදිට්‌ඨිකස්‌ස භික්‌ඛවෙ ද්‌වින්‌නං ගතීනං අඤ්‌ඤතරා ගති පාටිකඞ්‌ඛා දෙවා වා මනුස්‌සා වාති>
  text <30>, <දුස්‌සීලස්‌ස භික්‌ඛවෙ ද්‌වෙ පටිග්‌ගාහා නිරයො වා තිරච්‌ඡානයොනි වා සීලවතො භික්‌ඛවෙ ද්‌වෙ පටිග්‌ගාහා දෙවා වා මනුස්‌සා වාති>
  text <31>, <ද්‌වාහං භික්‌ඛවෙ අත්‌ථවසෙ සම්‌පස්‌සමානො අරඤ්‌ඤවනපත්‌ථානි පන්‌තානි සෙනාසනානි පටිසෙවාමි කතමෙ ද්‌වෙ අත්‌තනො ච දිට්‌ඨධම්‌මසුඛවිහාරං සම්‌පස්‌සමානො පච්‌ඡිමඤ්‌ච ජනතං අනුකම්‌පමානො ඉමෙ ඛො අහං භික්‌ඛවෙ ද්‌වෙ අත්‌ථවසෙ සම්‌පස්‌සමානො අරඤ්‌ඤවනපත්‌ථානි පන්‌තානි සෙනාසනානි පටිසෙවාමීති>
  text <32>, <ද්‌වෙ මෙ භික්‌ඛවෙ ධම්‌මා විජ්‌ජාභාගියා කතමෙ ද්‌වෙ සමථො ච විපස්‌සනා ච සමථො භික්‌ඛවෙ භාවිතො කමත්‌ථ මනුභොති චිත්‌තං භාවීයති චිත්‌තං භාවිතං කමත්‌ථමනුභොති යො රාගො සො පහීයති විපස්‌සනා භික්‌ඛවෙ භාවිතා කමත්‌ථමනුභොති පඤ්‌ඤා භාවීයති පඤ්‌ඤා භාවිතා කමත්‌ථමනුභොති යා අවිජ්‌ජා සා පහීයති රාගුපක්‌කිලිට්‌ඨං වා භික්‌ඛවෙ චිත්‌තං න විමුච්‌චති අවිජ්‌ජුපක්‌කිලිට්‌ඨා වා පඤ්‌ඤා න භාවීයති ඉති ඛො භික්‌ඛවෙ රාගවිරාගා චෙතොවිමුත්‌ති අවිජ්‌ජාවිරාගා පඤ්‌ඤාවිමුත්‌තීති>
  stand <බාලවග්‌ගො තතියො>
