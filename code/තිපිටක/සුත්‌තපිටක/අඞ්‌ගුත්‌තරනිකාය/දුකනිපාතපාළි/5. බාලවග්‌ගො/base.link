text <බාලවග්‌ගො>
  text <99>, <ද්‌වෙමෙ භික්‌ඛවෙ බාලා කතමෙ ද්‌වෙ යො ච අනාගතං භාරං වහති යො ච ආගතං භාරං න වහති ඉමෙ ඛො භික්‌ඛවෙ ද්‌වෙ බාලාති>
  text <100>, <ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අනාගතං භාරං න වහති යො ච ආගතං භාරං වහති ඉමෙ ඛො භික්‌ඛවෙ ද්‌වෙ පණ්‌ඩිතාති>
  text <101>, <ද්‌වෙමෙ භික්‌ඛවෙ බාලා කතමෙ ද්‌වෙ යො ච අකප්‌පියෙ කප්‌පියසඤ්‌ඤී යො ච කප්‌පියෙ අකප්‌පියසඤ්‌ඤී ඉමෙ ඛො භික්‌ඛවෙ ද්‌වෙ බාලාති>
  text <102>, <ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අකප්‌පියෙ අකප්‌පියසඤ්‌ඤී යො ච කප්‌පියෙ කප්‌පියසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති>
  text <103>, <ද්‌වෙමෙ භික්‌ඛවෙ බාලා කතමෙ ද්‌වෙ යො ච අනාපත්‌තියා ආපත්‌තිසඤ්‌ඤී යො ච ආපත්‌තියා අනාපත්‌තිසඤ්‌ඤී ඉමෙ ඛො භික්‌ඛවෙ ද්‌වෙ බාලාති>
  text <104>, <ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අනාපත්‌තියා අනාපත්‌තිසඤ්‌ඤී යො ච ආපත්‌තියා ආපත්‌තිසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති>
  text <105>, <ද්‌වෙමෙ භික්‌ඛවෙ බාලා කතමෙ ද්‌වෙ යො ච අධම්‌මෙ ධම්‌මසඤ්‌ඤී යො ච ධම්‌මෙ අධම්‌මසඤ්‌ඤී ඉමෙ ඛො භික්‌ඛවෙ ද්‌වෙ බාලාති>
  text <106>, <ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච ධම්‌මෙ ධම්‌මසඤ්‌ඤී යො ච අධම්‌මෙ අධම්‌මසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති>
  text <107>, <ද්‌වෙමෙ භික්‌ඛවෙ බාලා කතමෙ ද්‌වෙ යො ච අවිනයෙ විනයසඤ්‌ඤී යො ච විනයෙ අවිනයසඤ්‌ඤී ඉමෙ ඛො භික්‌ඛවෙ ද්‌වෙ බාලාති>
  text <108>, <ද්‌වෙමෙ භික්‌ඛවෙ පණ්‌ඩිතා කතමෙ ද්‌වෙ යො ච අවිනයෙ අවිනයසඤ්‌ඤී යො ච විනයෙ විනයසඤ්‌ඤී ඉමෙ ඛො භික්‌ඛවෙ ද්‌වෙ පණ්‌ඩිතාති>
  text <109>, <ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච න කුක්‌කුච්‌චායිතබ්‌බං කුක්‌කුච්‌චායති යො ච කුක්‌කුච්‌චායිතබ්‌බං න කුක්‌කුච්‌චායති ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති>
  text <110>, <ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච න කුක්‌කුච්‌චායිතබ්‌බං න කුක්‌කුච්‌චායති යො ච කුක්‌කුච්‌චායිතබ්‌බං කුක්‌කුච්‌චායති ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති>
  text <111>, <ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච අකප්‌පියෙ කප්‌පියසඤ්‌ඤී යො ච කප්‌පියෙ අකප්‌පියසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති>
  text <112>, <ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච අකප්‌පියෙ අකප්‌පියසඤ්‌ඤී යො ච කප්‌පියෙ කප්‌පියසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති>
  text <113>, <ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච ආපත්‌තියා අනාපත්‌තිසඤ්‌ඤී යො ච අනාපත්‌තියා ආපත්‌තිසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති>
  text <114>, <ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච ආපත්‌තියා ආපත්‌තිසඤ්‌ඤී යො ච අනාපත්‌තියා අනාපත්‌තිසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති>
  text <115>, <ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච අධම්‌මෙ ධම්‌මසඤ්‌ඤී යො ච ධම්‌මෙ අධම්‌මසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති>
  text <116>, <ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච ධම්‌මෙ ධම්‌මසඤ්‌ඤී යො ච අධම්‌මෙ අධම්‌මසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති>
  text <117>, <ද්‌වින්‌නං භික්‌ඛවෙ ආසවා වඩ්‌ඪන්‌ති කතමෙසං ද්‌වින්‌නං යො ච අවිනයෙ විනයසඤ්‌ඤී යො ච විනයෙ අවිනයසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා වඩ්‌ඪන්‌තීති>
  text <118>, <ද්‌වින්‌නං භික්‌ඛවෙ ආසවා න වඩ්‌ඪන්‌ති කතමෙසං ද්‌වින්‌නං යො ච අවිනයෙ අවිනයසඤ්‌ඤී යො ච විනයෙ විනයසඤ්‌ඤී ඉමෙසං ඛො භික්‌ඛවෙ ද්‌වින්‌නං ආසවා න වඩ්‌ඪන්‌තීති>
  stand <බාලවග්‌ගො පඤ්‌චමො>
  stand <දුතියො පණ්‌ණාසකො සමත්‌තො>
  text <තතියපණ්‌ණාසකං>
