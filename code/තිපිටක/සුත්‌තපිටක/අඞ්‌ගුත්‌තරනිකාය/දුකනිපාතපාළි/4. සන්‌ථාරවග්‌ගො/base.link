text <සන්‌ථාරවග්‌ගො>
  text <152>, <ද්‌වෙමෙ භික්‌ඛවෙ සන්‌ථාරා කතමෙ ද්‌වෙ ආමිසසන්‌ථාරො ච ධම්‌මසන්‌ථාරො ච ඉමෙ ඛො භික්‌ඛවෙ ද්‌වෙ සන්‌ථාරා එතදග්‌ගං භික්‌ඛවෙ ඉමෙසං ද්‌වින්‌නං සන්‌ථාරානං යදිදං ධම්‌මසන්‌ථාරොති>
  text <153>, <ද්‌වෙමෙ භික්‌ඛවෙ පටිසන්‌ථාරා කතමෙ ද්‌වෙ ආමිසපටිසන්‌ථාරො ච ධම්‌මපටිසන්‌ථාරො ච ඉමෙ ඛො භික්‌ඛවෙ ද්‌වෙ පටිසන්‌ථාරා එතදග්‌ගං භික්‌ඛවෙ ඉමෙසං ද්‌වින්‌නං පටිසන්‌ථාරානං යදිදං ධම්‌මපටිසන්‌ථාරොති>
  text <154>, <ද්‌වෙමා භික්‌ඛවෙ එසනා කතමා ද්‌වෙ ආමිසෙසනා ච ධම්‌මෙසනා ච ඉමා ඛො භික්‌ඛවෙ ද්‌වෙ එසනා එතදග්‌ගං භික්‌ඛවෙ ඉමාසං ද්‌වින්‌නං එසනානං යදිදං ධම්‌මෙසනාති>
  text <155>, <ද්‌වෙමා භික්‌ඛවෙ පරියෙසනා කතමා ද්‌වෙ ආමිසපරියෙසනා ච ධම්‌මපරියෙසනා ච ඉමා ඛො භික්‌ඛවෙ ද්‌වෙ පරියෙසනා එතදග්‌ගං භික්‌ඛවෙ ඉමාසං ද්‌වින්‌නං පරියෙසනානං යදිදං ධම්‌මපරියෙසනාති>
  text <156>, <ද්‌වෙමා භික්‌ඛවෙ පරියෙට්‌ඨියො කතමා ද්‌වෙ ආමිසපරියෙට්‌ඨි ච ධම්‌මපරියෙට්‌ඨි ච ඉමා ඛො භික්‌ඛවෙ ද්‌වෙ පරියෙට්‌ඨියො එතදග්‌ගං භික්‌ඛවෙ ඉමාසං ද්‌වින්‌නං පරියෙට්‌ඨීනං යදිදං ධම්‌මපරියෙට්‌ඨීති>
  text <157>, <ද්‌වෙමා භික්‌ඛවෙ පූජා කතමා ද්‌වෙ ආමිසපූජා ච ධම්‌මපූජා ච ඉමා ඛො භික්‌ඛවෙ ද්‌වෙ පූජා එතදග්‌ගං භික්‌ඛවෙ ඉමාසං ද්‌වින්‌නං පූජානං යදිදං ධම්‌මපූජාති>
  text <158>, <ද්‌වෙමානි භික්‌ඛවෙ ආතිථෙය්‍යානි කතමානි ද්‌වෙ ආමිසාතිථෙය්‍යඤ්‌ච ධම්‌මාතිථෙය්‍යඤ්‌ච ඉමානි ඛො භික්‌ඛවෙ ද්‌වෙ ආතිථෙය්‍යානි එතදග්‌ගං භික්‌ඛවෙ ඉමෙසං ද්‌වින්‌නං ආතිථෙය්‍යානං යදිදං ධම්‌මාතිථෙය්‍යන්‌ති>
  text <159>, <ද්‌වෙමා භික්‌ඛවෙ ඉද්‌ධියො කතමා ද්‌වෙ ආමිසිද්‌ධි ච ධම්‌මිද්‌ධි ච ඉමා ඛො භික්‌ඛවෙ ද්‌වෙ ඉද්‌ධියො එතදග්‌ගං භික්‌ඛවෙ ඉමාසං ද්‌වින්‌නං ඉද්‌ධීනං යදිදං ධම්‌මිද්‌ධීති>
  text <160>, <ද්‌වෙමා භික්‌ඛවෙ වුද්‌ධියො කතමා ද්‌වෙ ආමිසවුද්‌ධි ච ධම්‌මවුද්‌ධි ච ඉමා ඛො භික්‌ඛවෙ ද්‌වෙ වුද්‌ධියො එතදග්‌ගං භික්‌ඛවෙ ඉමාසං ද්‌වින්‌නං වුද්‌ධීනං යදිදං ධම්‌මවුද්‌ධීති>
  text <161>, <ද්‌වෙමානි භික්‌ඛවෙ රතනානි කතමානි ද්‌වෙ ආමිසරතනඤ්‌ච ධම්‌මරතනඤ්‌ච ඉමානි ඛො භික්‌ඛවෙ ද්‌වෙ රතනානි එතදග්‌ගං භික්‌ඛවෙ ඉමෙසං ද්‌වින්‌නං රතනානං යදිදං ධම්‌මරතනන්‌ති>
  text <162>, <ද්‌වෙමෙ භික්‌ඛවෙ සන්‌නිචයා කතමෙ ද්‌වෙ ආමිසසන්‌නිචයො ච ධම්‌මසන්‌නිචයො ච ඉමෙ ඛො භික්‌ඛවෙ ද්‌වෙ සන්‌නිචයා එතදග්‌ගං භික්‌ඛවෙ ඉමෙසං ද්‌වින්‌නං සන්‌නිචයානං යදිදං ධම්‌මසන්‌නිචයොති>
  text <163>, <ද්‌වෙමානි භික්‌ඛවෙ වෙපුල්‌ලානි කතමානි ද්‌වෙ ආමිසවෙපුල්‌ලඤ්‌ච ධම්‌මවෙපුල්‌ලඤ්‌ච ඉමානි ඛො භික්‌ඛවෙ ද්‌වෙ වෙපුල්‌ලානි එතදග්‌ගං භික්‌ඛවෙ ඉමෙසං ද්‌වින්‌නං වෙපුල්‌ලානං යදිදං ධම්‌මවෙපුල්‌ලන්‌ති>
  stand <සන්‌ථාරවග්‌ගො චතුත්‌ථො>
