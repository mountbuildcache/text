text <කොධපෙය්‍යාලං>
  text <181>, <ද්‌වෙමෙ භික්‌ඛවෙ ධම්‌මා කතමෙ ද්‌වෙ කොධො ච උපනාහො ච…පෙ … මක්‌ඛො ච පළාසො ච… ඉස්‌සා ච මච්‌ඡරියඤ්‌ච… මායා ච සාඨෙය්‍යඤ්‌ච… අහිරිකඤ්‌ච අනොත්‌තප්‌පඤ්‌ච ඉමෙ ඛො භික්‌ඛවෙ ද්‌වෙ ධම්‌මා>
  text <182>, <ද්‌වෙමෙ භික්‌ඛවෙ ධම්‌මා කතමෙ ද්‌වෙ අක්‌කොධො ච අනුපනාහො ච… අමක්‌ඛො ච අපළාසො ච… අනිස්‌සා ච අමච්‌ඡරියඤ්‌ච… අමායා ච අසාඨෙය්‍යඤ්‌ච… හිරී ච ඔත්‌තප්‌පඤ්‌ච ඉමෙ ඛො භික්‌ඛවෙ ද්‌වෙ ධම්‌මා>
  text <183>, <ද්‌වීහි භික්‌ඛවෙ ධම්‌මෙහි සමන්‌නාගතො දුක්‌ඛං විහරති කතමෙහි ද්‌වීහි කොධෙන ච උපනාහෙන ච… මක්‌ඛෙන ච පළාසෙන ච… ඉස්‌සාය ච මච්‌ඡරියෙන ච… මායාය ච සාඨෙය්‍යෙන ච… අහිරිකෙන ච අනොත්‌තප්‌පෙන ච ඉමෙහි ඛො භික්‌ඛවෙ ද්‌වීහි ධම්‌මෙහි සමන්‌නාගතො දුක්‌ඛං විහරති>
  text <184>, <ද්‌වීහි භික්‌ඛවෙ ධම්‌මෙහි සමන්‌නාගතො සුඛං විහරති කතමෙහි ද්‌වීහි අක්‌කොධෙන ච අනුපනාහෙන ච… අමක්‌ඛෙන ච අපළාසෙන ච… අනිස්‌සාය ච අමච්‌ඡරියෙන ච… අමායාය ච අසාඨෙය්‍යෙන ච … හිරියා ච ඔත්‌තප්‌පෙන ච ඉමෙහි ඛො භික්‌ඛවෙ ද්‌වීහි ධම්‌මෙහි සමන්‌නාගතො සුඛං විහරති>
  text <185>, <ද්‌වෙමෙ භික්‌ඛවෙ ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති කතමෙ ද්‌වෙ කොධො ච උපනාහො ච… මක්‌ඛො ච පළාසො ච… ඉස්‌සා ච මච්‌ඡරියඤ්‌ච… මායා ච සාඨෙය්‍යඤ්‌ච… අහිරිකඤ්‌ච අනොත්‌තප්‌පඤ්‌ච ඉමෙ ඛො භික්‌ඛවෙ ද්‌වෙ ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති>
  text <186>, <ද්‌වෙමෙ භික්‌ඛවෙ ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌ති කතමෙ ද්‌වෙ අක්‌කොධො ච අනුපනාහො ච… අමක්‌ඛො ච අපළාසො ච… අනිස්‌සා ච අමච්‌ඡරියඤ්‌ච… අමායා ච අසාඨෙය්‍යඤ්‌ච… හිරී ච ඔත්‌තප්‌පඤ්‌ච ඉමෙ ඛො භික්‌ඛවෙ ද්‌වෙ ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌ති>
  text <187>, <ද්‌වීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි ද්‌වීහි කොධෙන ච උපනාහෙන ච… මක්‌ඛෙන ච පළාසෙන ච… ඉස්‌සාය ච මච්‌ඡරියෙන ච… මායාය ච සාඨෙය්‍යෙන ච… අහිරිකෙන ච අනොත්‌තප්‌පෙන ච ඉමෙහි ඛො භික්‌ඛවෙ ද්‌වීහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
  text <188>, <ද්‌වීහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි ද්‌වීහි අක්‌කොධෙන ච අනුපනාහෙන ච… අමක්‌ඛෙන ච අපළාසෙන ච… අනිස්‌සාය ච අමච්‌ඡරියෙන ච… අමායාය ච අසාඨෙය්‍යෙන ච… හිරියා ච ඔත්‌තප්‌පෙන ච ඉමෙහි ඛො භික්‌ඛවෙ ද්‌වීහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ>
  text <189>, <ද්‌වීහි භික්‌ඛවෙ ධම්‌මෙහි සමන්‌නාගතො ඉධෙකච්‌චො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති කතමෙහි ද්‌වීහි කොධෙන ච උපනාහෙන ච… මක්‌ඛෙන ච පළාසෙන ච… ඉස්‌සාය ච මච්‌ඡරියෙන ච… මායාය ච සාඨෙය්‍යෙන ච… අහිරිකෙන ච අනොත්‌තප්‌පෙන ච ඉමෙහි ඛො භික්‌ඛවෙ ද්‌වීහි ධම්‌මෙහි සමන්‌නාගතො ඉධෙකච්‌චො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති>
  text <190>, <ද්‌වීහි භික්‌ඛවෙ ධම්‌මෙහි සමන්‌නාගතො ඉධෙකච්‌චො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති කතමෙහි ද්‌වීහි අක්‌කොධෙන ච අනුපනාහෙන ච… අමක්‌ඛෙන ච අපළාසෙන ච… අනිස්‌සාය ච අමච්‌ඡරියෙන ච… අමායාය ච අසාඨෙය්‍යෙන ච… හිරියා ච ඔත්‌තප්‌පෙන ච ඉමෙහි ඛො භික්‌ඛවෙ ද්‌වීහි ධම්‌මෙහි සමන්‌නාගතො ඉධෙකච්‌චො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති>
  stand <කොධපෙය්‍යාලං නිට්‌ඨිතං>
