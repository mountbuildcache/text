text <පුග්‌ගලවග්‌ගො>
  text <53>, <ද්‌වෙමෙ භික්‌ඛවෙ පුග්‌ගලා ලොකෙ උප්‌පජ්‌ජමානා උප්‌පජ්‌ජන්‌ති බහුජනහිතාය බහුජනසුඛාය බහුනො ජනස්‌ස අත්‌ථාය හිතාය සුඛාය දෙවමනුස්‌සානං කතමෙ ද්‌වෙ තථාගතො ච අරහං සම්‌මාසම්‌බුද්‌ධො රාජා ච චක්‌කවත්‌තී ඉමෙ ඛො භික්‌ඛවෙ ද්‌වෙ පුග්‌ගලා ලොකෙ උප්‌පජ්‌ජමානා උප්‌පජ්‌ජන්‌ති බහුජනහිතාය බහුජනසුඛාය බහුනො ජනස්‌ස අත්‌ථාය හිතාය සුඛාය දෙවමනුස්‌සානන්‌ති>
  text <54>, <ද්‌වෙමෙ භික්‌ඛවෙ පුග්‌ගලා ලොකෙ උප්‌පජ්‌ජමානා උප්‌පජ්‌ජන්‌ති අච්‌ඡරියමනුස්‌සා කතමෙ ද්‌වෙ තථාගතො ච අරහං සම්‌මාසම්‌බුද්‌ධො රාජා ච චක්‌කවත්‌තී ඉමෙ ඛො භික්‌ඛවෙ ද්‌වෙ පුග්‌ගලා ලොකෙ උප්‌පජ්‌ජමානා උප්‌පජ්‌ජන්‌ති අච්‌ඡරියමනුස්‌සාති>
  text <55>, <ද්‌වින්‌නං භික්‌ඛවෙ පුග්‌ගලානං කාලකිරියා බහුනො ජනස්‌ස අනුතප්‌පා හොති කතමෙසං ද්‌වින්‌නං තථාගතස්‌ස ච අරහතො සම්‌මාසම්‌බුද්‌ධස්‌ස රඤ්‌ඤො ච චක්‌කවත්‌තිස්‌ස ඉමෙසං ඛො භික්‌ඛවෙ ද්‌වින්‌නං පුග්‌ගලානං කාලකිරියා බහුනො ජනස්‌ස අනුතප්‌පා හොතීති>
  text <56>, <ද්‌වෙමෙ භික්‌ඛවෙ ථූපාරහා කතමෙ ද්‌වෙ තථාගතො ච අරහං සම්‌මාසම්‌බුද්‌ධො රාජා ච චක්‌කවත්‌තී ඉමෙ ඛො භික්‌ඛවෙ ද්‌වෙ ථූපාරහාති>
  text <57>, <ද්‌වෙමෙ භික්‌ඛවෙ බුද්‌ධා කතමෙ ද්‌වෙ තථාගතො ච අරහං සම්‌මාසම්‌බුද්‌ධො පච්‌චෙකබුද්‌ධො ච ඉමෙ ඛො භික්‌ඛවෙ ද්‌වෙ බුද්‌ධාති>
  text <58>, <ද්‌වෙමෙ භික්‌ඛවෙ අසනියා ඵලන්‌තියා න සන්‌තසන්‌ති කතමෙ ද්‌වෙ භික්‌ඛු ච ඛීණාසවො හත්‌ථාජානීයො ච ඉමෙ ඛො භික්‌ඛවෙ ද්‌වෙ අසනියා ඵලන්‌තියා න සන්‌තසන්‌තීති>
  text <59>, <ද්‌වෙමෙ භික්‌ඛවෙ අසනියා ඵලන්‌තියා න සන්‌තසන්‌ති කතමෙ ද්‌වෙ භික්‌ඛු ච ඛීණාසවො අස්‌සාජානීයො ච ඉමෙ ඛො භික්‌ඛවෙ ද්‌වෙ අසනියා ඵලන්‌තියා න සන්‌තසන්‌තීති>
  text <60>, <ද්‌වෙමෙ භික්‌ඛවෙ අසනියා ඵලන්‌තියා න සන්‌තසන්‌ති කතමෙ ද්‌වෙ භික්‌ඛු ච ඛීණාසවො සීහො ච මිගරාජා ඉමෙ ඛො භික්‌ඛවෙ ද්‌වෙ අසනියා ඵලන්‌තියා න සන්‌තසන්‌තීති>
  text <61>, <ද්‌වෙමෙ භික්‌ඛවෙ අත්‌ථවසෙ සම්‌පස්‌සමානා කිංපුරිසා මානුසිං වාචං න භාසන්‌ති කතමෙ ද්‌වෙ මා ච මුසා භණිම්‌හා මා ච පරං අභූතෙන අබ්‌භාචික්‌ඛිම්‌හාති ඉමෙ ඛො භික්‌ඛවෙ ද්‌වෙ අත්‌ථවසෙ සම්‌පස්‌සමානා කිංපුරිසා මානුසිං වාචං න භාසන්‌තීති>
  text <62>, <ද්‌වින්‌නං ධම්‌මානං භික්‌ඛවෙ අතිත්‌තො අප්‌පටිවානො මාතුගාමො කාලං කරොති කතමෙසං ද්‌වින්‌නං මෙථුනසමාපත්‌තියා ච විජායනස්‌ස ච ඉමෙසං ඛො භික්‌ඛවෙ ද්‌වින්‌නං ධම්‌මානං අතිත්‌තො අප්‌පටිවානො මාතුගාමො කාලං කරොතීති>
  text <63>, <අසන්‌තසන්‌නිවාසඤ්‌ච වො භික්‌ඛවෙ දෙසෙස්‌සාමි සන්‌තසන්‌නිවාසඤ්‌ච තං සුණාථ සාධුකං මනසි කරොථ භාසිස්‌සාමීති එවං භන්‌තෙති ඛො තෙ භික්‌ඛූ භගවතො පච්‌චස්‌සොසුං භගවා එතදවොච>
  text <කථඤ්‌ච භික්‌ඛවෙ අසන්‌තසන්‌නිවාසො හොති කථඤ්‌ච අසන්‌තො සන්‌නිවසන්‌ති ඉධ භික්‌ඛවෙ ථෙරස්‌ස භික්‌ඛුනො එවං හොති ථෙරොපි මං න වදෙය්‍ය මජ්‌ඣිමොපි මං න වදෙය්‍ය නවොපි මං න වදෙය්‍ය ථෙරම්‌පාහං න වදෙය්‍යං මජ්‌ඣිමම්‌පාහං න වදෙය්‍යං නවම්‌පාහං න වදෙය්‍යං ථෙරො චෙපි මං වදෙය්‍ය අහිතානුකම්‌පී මං වදෙය්‍ය නො හිතානුකම්‌පී නොති නං වදෙය්‍යං විහෙඨෙය්‍යං පස්‌සම්‌පිස්‌ස නප්‌පටිකරෙය්‍යං මජ්‌ඣිමො චෙපි මං වදෙය්‍ය…පෙ … නවො චෙපි මං වදෙය්‍ය අහිතානුකම්‌පී මං වදෙය්‍ය නො හිතානුකම්‌පී නොති නං වදෙය්‍යං විහෙඨෙය්‍යං පස්‌සම්‌පිස්‌ස නප්‌පටිකරෙය්‍යං මජ්‌ඣිමස්‌සපි භික්‌ඛුනො එවං හොති…පෙ … නවස්‌සපි භික්‌ඛුනො එවං හොති ථෙරොපි මං න වදෙය්‍ය මජ්‌ඣිමොපි මං න වදෙය්‍ය නවොපි මං න වදෙය්‍ය ථෙරම්‌පාහං න වදෙය්‍යං මජ්‌ඣිමම්‌පාහං න වදෙය්‍යං නවම්‌පාහං න වදෙය්‍යං ථෙරො චෙපි මං වදෙය්‍ය අහිතානුකම්‌පී මං වදෙය්‍ය නො හිතානුකම්‌පී නොති නං වදෙය්‍යං විහෙඨෙය්‍යං පස්‌සම්‌පිස්‌ස නප්‌පටිකරෙය්‍යං මජ්‌ඣිමො චෙපි මං වදෙය්‍ය…පෙ … නවො චෙපි මං වදෙය්‍ය අහිතානුකම්‌පී මං වදෙය්‍ය නො හිතානුකම්‌පී නොති නං වදෙය්‍යං විහෙඨෙය්‍යං පස්‌සම්‌පිස්‌ස නප්‌පටිකරෙය්‍යං එවං ඛො භික්‌ඛවෙ අසන්‌තසන්‌නිවාසො හොති එවඤ්‌ච අසන්‌තො සන්‌නිවසන්‌ති>
  text <කථඤ්‌ච භික්‌ඛවෙ සන්‌තසන්‌නිවාසො හොති කථඤ්‌ච සන්‌තො සන්‌නිවසන්‌ති ඉධ භික්‌ඛවෙ ථෙරස්‌ස භික්‌ඛුනො එවං හොති ථෙරොපි මං වදෙය්‍ය මජ්‌ඣිමොපි මං වදෙය්‍ය නවොපි මං වදෙය්‍ය ථෙරම්‌පාහං වදෙය්‍යං මජ්‌ඣිමම්‌පාහං වදෙය්‍යං නවම්‌පාහං වදෙය්‍යං ථෙරො චෙපි මං වදෙය්‍ය හිතානුකම්‌පී මං වදෙය්‍ය නො අහිතානුකම්‌පී සාධූති නං වදෙය්‍යං න විහෙඨෙය්‍යං පස්‌සම්‌පිස්‌ස පටිකරෙය්‍යං මජ්‌ඣිමො චෙපි මං වදෙය්‍ය…පෙ … නවො චෙපි මං වදෙය්‍ය හිතානුකම්‌පී මං වදෙය්‍ය නො අහිතානුකම්‌පී සාධූති නං වදෙය්‍යං න නං විහෙඨෙය්‍යං පස්‌සම්‌පිස්‌ස පටිකරෙය්‍යං මජ්‌ඣිමස්‌සපි භික්‌ඛුනො එවං හොති…පෙ … නවස්‌සපි භික්‌ඛුනො එවං හොති ථෙරොපි මං වදෙය්‍ය මජ්‌ඣිමොපි මං වදෙය්‍ය නවොපි මං වදෙය්‍ය ථෙරම්‌පාහං වදෙය්‍යං මජ්‌ඣිමම්‌පාහං වදෙය්‍යං නවම්‌පාහං වදෙය්‍යං ථෙරො චෙපි මං වදෙය්‍ය හිතානුකම්‌පී මං වදෙය්‍ය නො අහිතානුකම්‌පී සාධූති නං වදෙය්‍යං න නං විහෙඨෙය්‍යං පස්‌සම්‌පිස්‌ස පටිකරෙය්‍යං මජ්‌ඣිමො චෙපි මං වදෙය්‍ය…පෙ … නවො චෙපි මං වදෙය්‍ය හිතානුකම්‌පී මං වදෙය්‍ය නො අහිතානුකම්‌පී සාධූති නං වදෙය්‍යං න නං විහෙඨෙය්‍යං පස්‌සම්‌පිස්‌ස පටිකරෙය්‍යං එවං ඛො භික්‌ඛවෙ සන්‌තසන්‌නිවාසො හොති එවඤ්‌ච සන්‌තො සන්‌නිවසන්‌තීති>
  text <64>, <යස්‌මිං භික්‌ඛවෙ අධිකරණෙ උභතො වචීසංසාරො දිට්‌ඨිපළාසො චෙතසො ආඝාතො අප්‌පච්‌චයො අනභිරද්‌ධි අජ්‌ඣත්‌තං අවූපසන්‌තං හොති තස්‌මෙතං භික්‌ඛවෙ අධිකරණෙ පාටිකඞ්‌ඛං දීඝත්‌තාය ඛරත්‌තාය වාළත්‌තාය සංවත්‌තිස්‌සති භික්‌ඛූ ච න ඵාසුං විහරිස්‌සන්‌ති යස්‌මිඤ්‌ච ඛො භික්‌ඛවෙ අධිකරණෙ උභතො වචීසංසාරො දිට්‌ඨිපළාසො චෙතසො ආඝාතො අප්‌පච්‌චයො අනභිරද්‌ධි අජ්‌ඣත්‌තං සුවූපසන්‌තං හොති තස්‌මෙතං භික්‌ඛවෙ අධිකරණෙ පාටිකඞ්‌ඛං න දීඝත්‌තාය ඛරත්‌තාය වාළත්‌තාය සංවත්‌තිස්‌සති භික්‌ඛූ ච ඵාසුං විහරිස්‌සන්‌තීති>
  stand <පුග්‌ගලවග්‌ගො පඨමො>
