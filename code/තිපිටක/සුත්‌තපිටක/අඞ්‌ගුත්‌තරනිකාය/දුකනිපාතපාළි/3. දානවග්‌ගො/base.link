text <දානවග්‌ගො>
  text <142>, <ද්‌වෙමානි භික්‌ඛවෙ දානානි කතමානි ද්‌වෙ ආමිසදානඤ්‌ච ධම්‌මදානඤ්‌ච ඉමානි ඛො භික්‌ඛවෙ ද්‌වෙ දානානි එතදග්‌ගං භික්‌ඛවෙ ඉමෙසං ද්‌වින්‌නං දානානං යදිදං ධම්‌මදානන්‌ති>
  text <143>, <ද්‌වෙමෙ භික්‌ඛවෙ යාගා කතමෙ ද්‌වෙ ආමිසයාගො ච ධම්‌මයාගො ච ඉමෙ ඛො භික්‌ඛවෙ ද්‌වෙ යාගා එතදග්‌ගං භික්‌ඛවෙ ඉමෙසං ද්‌වින්‌නං යාගානං යදිදං ධම්‌මයාගොති>
  text <144>, <ද්‌වෙමෙ භික්‌ඛවෙ චාගා කතමෙ ද්‌වෙ ආමිසචාගො ච ධම්‌මචාගො ච ඉමෙ ඛො භික්‌ඛවෙ ද්‌වෙ චාගා එතදග්‌ගං භික්‌ඛවෙ ඉමෙසං ද්‌වින්‌නං චාගානං යදිදං ධම්‌මචාගොති>
  text <145>, <ද්‌වෙමෙ භික්‌ඛවෙ පරිච්‌චාගා කතමෙ ද්‌වෙ ආමිසපරිච්‌චාගො ච ධම්‌මපරිච්‌චාගො ච ඉමෙ ඛො භික්‌ඛවෙ ද්‌වෙ පරිච්‌චාගා එතදග්‌ගං භික්‌ඛවෙ ඉමෙසං ද්‌වින්‌නං පරිච්‌චාගානං යදිදං ධම්‌මපරිච්‌චාගොති>
  text <146>, <ද්‌වෙමෙ භික්‌ඛවෙ භොගා කතමෙ ද්‌වෙ ආමිසභොගො ච ධම්‌මභොගො ච ඉමෙ ඛො භික්‌ඛවෙ ද්‌වෙ භොගා එතදග්‌ගං භික්‌ඛවෙ ඉමෙසං ද්‌වින්‌නං භොගානං යදිදං ධම්‌මභොගොති>
  text <147>, <ද්‌වෙමෙ භික්‌ඛවෙ සම්‌භොගා කතමෙ ද්‌වෙ ආමිසසම්‌භොගො ච ධම්‌මසම්‌භොගො ච ඉමෙ ඛො භික්‌ඛවෙ ද්‌වෙ සම්‌භොගා එතදග්‌ගං භික්‌ඛවෙ ඉමෙසං ද්‌වින්‌නං සම්‌භොගානං යදිදං ධම්‌මසම්‌භොගොති>
  text <148>, <ද්‌වෙමෙ භික්‌ඛවෙ සංවිභාගා කතමෙ ද්‌වෙ ආමිසසංවිභාගො ච ධම්‌මසංවිභාගො ච ඉමෙ ඛො භික්‌ඛවෙ ද්‌වෙ සංවිභාගා එතදග්‌ගං භික්‌ඛවෙ ඉමෙසං ද්‌වින්‌නං සංවිභාගානං යදිදං ධම්‌මසංවිභාගොති>
  text <149>, <ද්‌වෙමෙ භික්‌ඛවෙ සඞ්‌ගහා කතමෙ ද්‌වෙ ආමිසසඞ්‌ගහො ච ධම්‌මසඞ්‌ගහො ච ඉමෙ ඛො භික්‌ඛවෙ ද්‌වෙ සඞ්‌ගහා එතදග්‌ගං භික්‌ඛවෙ ඉමෙසං ද්‌වින්‌නං සඞ්‌ගහානං යදිදං ධම්‌මසඞ්‌ගහොති>
  text <150>, <ද්‌වෙමෙ භික්‌ඛවෙ අනුග්‌ගහා කතමෙ ද්‌වෙ ආමිසානුග්‌ගහො ච ධම්‌මානුග්‌ගහො ච ඉමෙ ඛො භික්‌ඛවෙ ද්‌වෙ අනුග්‌ගහා එතදග්‌ගං භික්‌ඛවෙ ඉමෙසං ද්‌වින්‌නං අනුග්‌ගහානං යදිදං ධම්‌මානුග්‌ගහොති>
  text <151>, <ද්‌වෙමා භික්‌ඛවෙ අනුකම්‌පා කතමා ද්‌වෙ ආමිසානුකම්‌පා ච ධම්‌මානුකම්‌පා ච ඉමා ඛො භික්‌ඛවෙ ද්‌වෙ අනුකම්‌පා එතදග්‌ගං භික්‌ඛවෙ ඉමාසං ද්‌වින්‌නං අනුකම්‌පානං යදිදං ධම්‌මානුකම්‌පාති>
  stand <දානවග්‌ගො තතියො>
