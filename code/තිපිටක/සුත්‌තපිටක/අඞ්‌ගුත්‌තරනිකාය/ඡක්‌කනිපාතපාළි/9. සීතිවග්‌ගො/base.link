text <සීතිවග්‌ගො>
  text <සීතිභාවසුත්‌තං>
    text <85>, <ඡහි භික්‌ඛවෙ ධම්‌මෙහි සමන්‌නාගතො භික්‌ඛු අභබ්‌බො අනුත්‌තරං සීතිභාවං සච්‌ඡිකාතුං කතමෙහි ඡහි ඉධ භික්‌ඛවෙ භික්‌ඛු යස්‌මිං සමයෙ චිත්‌තං නිග්‌ගහෙතබ්‌බං තස්‌මිං සමයෙ චිත්‌තං න නිග්‌ගණ්‌හාති යස්‌මිං සමයෙ චිත්‌තං පග්‌ගහෙතබ්‌බං තස්‌මිං සමයෙ චිත්‌තං න පග්‌ගණ්‌හාති යස්‌මිං සමයෙ චිත්‌තං සම්‌පහංසිතබ්‌බං තස්‌මිං සමයෙ චිත්‌තං න සම්‌පහංසෙති යස්‌මිං සමයෙ චිත්‌තං අජ්‌ඣුපෙක්‌ඛිතබ්‌බං තස්‌මිං සමයෙ චිත්‌තං න අජ්‌ඣුපෙක්‌ඛති හීනාධිමුත්‌තිකො ච හොති සක්‌කායාභිරතො ච ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු අභබ්‌බො අනුත්‌තරං සීතිභාවං සච්‌ඡිකාතුං>
    text <ඡහි භික්‌ඛවෙ ධම්‌මෙහි සමන්‌නාගතො භික්‌ඛු භබ්‌බො අනුත්‌තරං සීතිභාවං සච්‌ඡිකාතුං කතමෙහි ඡහි ඉධ භික්‌ඛවෙ භික්‌ඛු යස්‌මිං සමයෙ චිත්‌තං නිග්‌ගහෙතබ්‌බං තස්‌මිං සමයෙ චිත්‌තං නිග්‌ගණ්‌හාති යස්‌මිං සමයෙ චිත්‌තං පග්‌ගහෙතබ්‌බං තස්‌මිං සමයෙ චිත්‌තං පග්‌ගණ්‌හාති යස්‌මිං සමයෙ චිත්‌තං සම්‌පහංසිතබ්‌බං තස්‌මිං සමයෙ චිත්‌තං සම්‌පහංසෙති යස්‌මිං සමයෙ චිත්‌තං අජ්‌ඣුපෙක්‌ඛිතබ්‌බං තස්‌මිං සමයෙ චිත්‌තං අජ්‌ඣුපෙක්‌ඛති පණීතාධිමුත්‌තිකො ච හොති නිබ්‌බානාභිරතො ච ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු භබ්‌බො අනුත්‌තරං සීතිභාවං සච්‌ඡිකාතුන්‌ති පඨමං>
  text <ආවරණසුත්‌තං>
    text <86>, <ඡහි භික්‌ඛවෙ ධම්‌මෙහි සමන්‌නාගතො සුණන්‌තොපි සද්‌ධම්‌මං අභබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං කතමෙහි ඡහි කම්‌මාවරණතාය සමන්‌නාගතො හොති කිලෙසාවරණතාය සමන්‌නාගතො හොති විපාකාවරණතාය සමන්‌නාගතො හොති අස්‌සද්‌ධො ච හොති අච්‌ඡන්‌දිකො ච දුප්‌පඤ්‌ඤො ච ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො සුණන්‌තොපි සද්‌ධම්‌මං අභබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං>
    text <ඡහි භික්‌ඛවෙ ධම්‌මෙහි සමන්‌නාගතො සුණන්‌තො සද්‌ධම්‌මං භබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං කතමෙහි ඡහි න කම්‌මාවරණතාය සමන්‌නාගතො හොති න කිලෙසාවරණතාය සමන්‌නාගතො හොති න විපාකාවරණතාය සමන්‌නාගතො හොති සද්‌ධො ච හොති ඡන්‌දිකො ච පඤ්‌ඤවා ච ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො සුණන්‌තො සද්‌ධම්‌මං භබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තන්‌ති දුතියං>
  text <වොරොපිතසුත්‌තං>
    text <87>, <ඡහි භික්‌ඛවෙ ධම්‌මෙහි සමන්‌නාගතො සුණන්‌තොපි සද්‌ධම්‌මං අභබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං කතමෙහි ඡහි මාතා ජීවිතා වොරොපිතා හොති පිතා ජීවිතා වොරොපිතො හොති අරහං ජීවිතා වොරොපිතො හොති තථාගතස්‌ස දුට්‌ඨෙන චිත්‌තෙන ලොහිතං උප්‌පාදිතං හොති සඞ්‌ඝො භින්‌නො හොති දුප්‌පඤ්‌ඤො හොති ජළො එළමූගො ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො සුණන්‌තොපි සද්‌ධම්‌මං අභබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං>
    text <ඡහි භික්‌ඛවෙ ධම්‌මෙහි සමන්‌නාගතො සුණන්‌තො සද්‌ධම්‌මං භබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං කතමෙහි ඡහි න මාතා ජීවිතා වොරොපිතා හොති න පිතා ජීවිතා වොරොපිතො හොති න අරහං ජීවිතා වොරොපිතො හොති න තථාගතස්‌ස දුට්‌ඨෙන චිත්‌තෙන ලොහිතං උප්‌පාදිතං හොති න සඞ්‌ඝො භින්‌නො හොති පඤ්‌ඤවා හොති අජළො අනෙළමූගො ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො සුණන්‌තො සද්‌ධම්‌මං භබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තන්‌ති තතියං>
  text <සුස්‌සූසතිසුත්‌තං>
    text <88>, <ඡහි භික්‌ඛවෙ ධම්‌මෙහි සමන්‌නාගතො සුණන්‌තොපි සද්‌ධම්‌මං අභබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං කතමෙහි ඡහි තථාගතප්‌පවෙදිතෙ ධම්‌මවිනයෙ දෙසියමානෙ න සුස්‌සූසති න සොතං ඔදහති න අඤ්‌ඤා චිත්‌තං උපට්‌ඨාපෙති අනත්‌ථං ගණ්‌හාති අත්‌ථං රිඤ්‌චති අනනුලොමිකාය ඛන්‌තියා සමන්‌නාගතො හොති ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො සුණන්‌තොපි සද්‌ධම්‌මං අභබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං>
    text <ඡහි භික්‌ඛවෙ ධම්‌මෙහි සමන්‌නාගතො සුණන්‌තො සද්‌ධම්‌මං භබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තං කතමෙහි ඡහි තථාගතප්‌පවෙදිතෙ ධම්‌මවිනයෙ දෙසියමානෙ සුස්‌සූසති සොතං ඔදහති අඤ්‌ඤා චිත්‌තං උපට්‌ඨාපෙති අත්‌ථං ගණ්‌හාති අනත්‌ථං රිඤ්‌චති අනුලොමිකාය ඛන්‌තියා සමන්‌නාගතො හොති ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො සුණන්‌තො සද්‌ධම්‌මං භබ්‌බො නියාමං ඔක්‌කමිතුං කුසලෙසු ධම්‌මෙසු සම්‌මත්‌තන්‌ති චතුත්‌ථං>
  text <අප්‌පහායසුත්‌තං>
    text <89>, <ඡ භික්‌ඛවෙ ධම්‌මෙ අප්‌පහාය අභබ්‌බො දිට්‌ඨිසම්‌පදං සච්‌ඡිකාතුං කතමෙ ඡ සක්‌කායදිට්‌ඨිං විචිකිච්‌ඡං සීලබ්‌බතපරාමාසං අපායගමනීයං රාගං අපායගමනීයං දොසං අපායගමනීයං මොහං ඉමෙ ඛො භික්‌ඛවෙ ඡ ධම්‌මෙ අප්‌පහාය අභබ්‌බො දිට්‌ඨිසම්‌පදං සච්‌ඡිකාතුං>
    text <ඡ භික්‌ඛවෙ ධම්‌මෙ පහාය භබ්‌බො දිට්‌ඨිසම්‌පදං සච්‌ඡිකාතුං කතමෙ ඡ සක්‌කායදිට්‌ඨිං විචිකිච්‌ඡං සීලබ්‌බතපරාමාසං අපායගමනීයං රාගං අපායගමනීයං දොසං අපායගමනීයං මොහං ඉමෙ ඛො භික්‌ඛවෙ ඡ ධම්‌මෙ පහාය භබ්‌බො දිට්‌ඨිසම්‌පදං සච්‌ඡිකාතුන්‌ති පඤ්‌චමං>
  text <පහීනසුත්‌තං>
    text <90>, <ඡයිමෙ භික්‌ඛවෙ ධම්‌මා දිට්‌ඨිසම්‌පන්‌නස්‌ස පුග්‌ගලස්‌ස පහීනා කතමෙ ඡ සක්‌කායදිට්‌ඨි විචිකිච්‌ඡා සීලබ්‌බතපරාමාසො අපායගමනීයො රාගො අපායගමනීයො දොසො අපායගමනීයො මොහො ඉමෙ ඛො භික්‌ඛවෙ ඡ ධම්‌මා දිට්‌ඨිසම්‌පන්‌නස්‌ස පුග්‌ගලස්‌ස පහීනාති ඡට්‌ඨං>
  text <අභබ්‌බසුත්‌තං>
    text <91>, <ඡ භික්‌ඛවෙ ධම්‌මෙ අභබ්‌බො දිට්‌ඨිසම්‌පන්‌නො පුග්‌ගලො උප්‌පාදෙතුං කතමෙ ඡ සක්‌කායදිට්‌ඨිං විචිකිච්‌ඡං සීලබ්‌බතපරාමාසං අපායගමනීයං රාගං අපායගමනීයං දොසං අපායගමනීයං මොහං ඉමෙ ඛො භික්‌ඛවෙ ඡ ධම්‌මෙ අභබ්‌බො දිට්‌ඨිසම්‌පන්‌නො පුග්‌ගලො උප්‌පාදෙතුන්‌ති සත්‌තමං>
  text <පඨමඅභබ්‌බට්‌ඨානසුත්‌තං>
    text <92>, <ඡයිමානි භික්‌ඛවෙ අභබ්‌බට්‌ඨානානි කතමානි ඡ අභබ්‌බො දිට්‌ඨිසම්‌පන්‌නො පුග්‌ගලො සත්‌ථරි අගාරවො විහරිතුං අප්‌පතිස්‌සො අභබ්‌බො දිට්‌ඨිසම්‌පන්‌නො පුග්‌ගලො ධම්‌මෙ අගාරවො විහරිතුං අප්‌පතිස්‌සො අභබ්‌බො දිට්‌ඨිසම්‌පන්‌නො පුග්‌ගලො සඞ්‌ඝෙ අගාරවො විහරිතුං අප්‌පතිස්‌සො අභබ්‌බො දිට්‌ඨිසම්‌පන්‌නො පුග්‌ගලො සික්‌ඛාය අගාරවො විහරිතුං අප්‌පතිස්‌සො අභබ්‌බො දිට්‌ඨිසම්‌පන්‌නො පුග්‌ගලො අනාගමනීයං වත්‌ථුං පච්‌චාගන්‌තුං අභබ්‌බො දිට්‌ඨිසම්‌පන්‌නො පුග්‌ගලො අට්‌ඨමං භවං නිබ්‌බත්‌තෙතුං ඉමානි ඛො භික්‌ඛවෙ ඡ අභබ්‌බට්‌ඨානානීති අට්‌ඨමං>
  text <දුතියඅභබ්‌බට්‌ඨානසුත්‌තං>
    text <93>, <ඡයිමානි භික්‌ඛවෙ අභබ්‌බට්‌ඨානානි කතමානි ඡ අභබ්‌බො දිට්‌ඨිසම්‌පන්‌නො පුග්‌ගලො කඤ්‌චි සඞ්‌ඛාරං නිච්‌චතො උපගන්‌තුං අභබ්‌බො දිට්‌ඨිසම්‌පන්‌නො පුග්‌ගලො කඤ්‌චි සඞ්‌ඛාරං සුඛතො උපගන්‌තුං අභබ්‌බො දිට්‌ඨිසම්‌පන්‌නො පුග්‌ගලො කඤ්‌චි ධම්‌මං අත්‌තතො උපගන්‌තුං අභබ්‌බො දිට්‌ඨිසම්‌පන්‌නො පුග්‌ගලො ආනන්‌තරියං කම්‌මං කාතුං අභබ්‌බො දිට්‌ඨිසම්‌පන්‌නො පුග්‌ගලො කොතූහලමඞ්‌ගලෙන සුද්‌ධිං පච්‌චාගන්‌තුං අභබ්‌බො දිට්‌ඨිසම්‌පන්‌නො පුග්‌ගලො ඉතො බහිද්‌ධා දක්‌ඛිණෙය්‍යං ගවෙසිතුං ඉමානි ඛො භික්‌ඛවෙ ඡ අභබ්‌බට්‌ඨානානීති නවමං>
  text <තතියඅභබ්‌බට්‌ඨානසුත්‌තං>
    text <94>, <ඡයිමානි භික්‌ඛවෙ අභබ්‌බට්‌ඨානානි කතමානි ඡ අභබ්‌බො දිට්‌ඨිසම්‌පන්‌නො පුග්‌ගලො මාතරං ජීවිතා වොරොපෙතුං අභබ්‌බො දිට්‌ඨිසම්‌පන්‌නො පුග්‌ගලො පිතරං ජීවිතා වොරොපෙතුං අභබ්‌බො දිට්‌ඨිසම්‌පන්‌නො පුග්‌ගලො අරහන්‌තං ජීවිතා වොරොපෙතුං අභබ්‌බො දිට්‌ඨිසම්‌පන්‌නො පුග්‌ගලො තථාගතස්‌ස දුට්‌ඨෙන චිත්‌තෙන ලොහිතං උප්‌පාදෙතුං අභබ්‌බො දිට්‌ඨිසම්‌පන්‌නො පුග්‌ගලො සඞ්‌ඝං භින්‌දිතුං අභබ්‌බො දිට්‌ඨිසම්‌පන්‌නො පුග්‌ගලො අඤ්‌ඤං සත්‌ථාරං උද්‌දිසිතුං ඉමානි ඛො භික්‌ඛවෙ ඡ අභබ්‌බට්‌ඨානානීති දසමං>
  text <චතුත්‌ථඅභබ්‌බට්‌ඨානසුත්‌තං>
    text <95>, <ඡයිමානි භික්‌ඛවෙ අභබ්‌බට්‌ඨානානි කතමානි ඡ අභබ්‌බො දිට්‌ඨිසම්‌පන්‌නො පුග්‌ගලො සයංකතං සුඛදුක්‌ඛං පච්‌චාගන්‌තුං අභබ්‌බො දිට්‌ඨිසම්‌පන්‌නො පුග්‌ගලො පරංකතං සුඛදුක්‌ඛං පච්‌චාගන්‌තුං අභබ්‌බො දිට්‌ඨිසම්‌පන්‌නො පුග්‌ගලො සයංකතඤ්‌ච පරංකතඤ්‌ච සුඛදුක්‌ඛං පච්‌චාගන්‌තුං අභබ්‌බො දිට්‌ඨිසම්‌පන්‌නො පුග්‌ගලො අසයංකාරං අධිච්‌චසමුප්‌පන්‌නං සුඛදුක්‌ඛං පච්‌චාගන්‌තුං අභබ්‌බො දිට්‌ඨිසම්‌පන්‌නො පුග්‌ගලො අපරංකාරං අධිච්‌චසමුප්‌පන්‌නං සුඛදුක්‌ඛං පච්‌චාගන්‌තුං අභබ්‌බො දිට්‌ඨිසම්‌පන්‌නො පුග්‌ගලො අසයංකාරඤ්‌ච අපරංකාරඤ්‌ච අධිච්‌චසමුප්‌පන්‌නං සුඛදුක්‌ඛං පච්‌චාගන්‌තුං තං කිස්‌ස හෙතු තථා හිස්‌ස භික්‌ඛවෙ දිට්‌ඨිසම්‌පන්‌නස්‌ස පුග්‌ගලස්‌ස හෙතු ච සුදිට්‌ඨො හෙතුසමුප්‌පන්‌නා ච ධම්‌මා ඉමානි ඛො භික්‌ඛවෙ ඡ අභබ්‌බට්‌ඨානානීති එකාදසමං>
    stand <සීතිවග්‌ගො නවමො>
    text <තස්‌සුද්‌දානං>
    block
      text <සීතිභාවං ආවරණං වොරොපිතා සුස්‌සූසති>
      text <අප්‌පහාය පහීනාභබ්‌බො තට්‌ඨානා චතුරොපි චාති>
