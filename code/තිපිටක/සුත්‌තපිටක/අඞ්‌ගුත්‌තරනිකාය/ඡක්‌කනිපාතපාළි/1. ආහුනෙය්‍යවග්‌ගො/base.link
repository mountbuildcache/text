text <ආහුනෙය්‍යවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඅඞ්‌ගුත්‌තරනිකායො>
  text <පඨමපණ්‌ණාසකං>
    text <පඨමආහුනෙය්‍යසුත්‌තං>
      text <1>, <එවං මෙ සුතං එකං සමයං භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තත්‍ර ඛො භගවා භික්‌ඛූ ආමන්‌තෙසි භික්‌ඛවොති භදන්‌තෙති තෙ භික්‌ඛූ භගවතො පච්‌චස්‌සොසුං භගවා එතදවොච>
      text <ඡහි භික්‌ඛවෙ ධම්‌මෙහි සමන්‌නාගතො භික්‌ඛු ආහුනෙය්‍යො හොති පාහුනෙය්‍යො දක්‌ඛිණෙය්‍යො අඤ්‌ජලිකරණීයො අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙහි ඡහි ඉධ භික්‌ඛවෙ භික්‌ඛු චක්‌ඛුනා රූපං දිස්‌වා නෙව සුමනො හොති න දුම්‌මනො උපෙක්‌ඛකො විහරති සතො සම්‌පජානො සොතෙන සද්‌දං සුත්‌වා නෙව සුමනො හොති න දුම්‌මනො උපෙක්‌ඛකො විහරති සතො සම්‌පජානො ඝානෙන ගන්‌ධං ඝායිත්‌වා නෙව සුමනො හොති න දුම්‌මනො උපෙක්‌ඛකො විහරති සතො සම්‌පජානො ජිව්‌හාය රසං සායිත්‌වා නෙව සුමනො හොති න දුම්‌මනො උපෙක්‌ඛකො විහරති සතො සම්‌පජානො කායෙන ඵොට්‌ඨබ්‌බං ඵුසිත්‌වා නෙව සුමනො හොති න දුම්‌මනො උපෙක්‌ඛකො විහරති සතො සම්‌පජානො මනසා ධම්‌මං විඤ්‌ඤා නෙව සුමනො හොති න දුම්‌මනො උපෙක්‌ඛකො විහරති සතො සම්‌පජානො ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති පාහුනෙය්‍යො දක්‌ඛිණෙය්‍යො අඤ්‌ජලිකරණීයො අනුත්‌තරං පුඤ්‌ඤක්‌ඛෙත්‌තං ලොකස්‌සාති>
      text <ඉදමවොච භගවා අත්‌තමනා තෙ භික්‌ඛූ භගවතො භාසිතං අභිනන්‌දුන්‌ති පඨමං>
    text <දුතියආහුනෙය්‍යසුත්‌තං>
      text <2>, <ඡහි භික්‌ඛවෙ ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙහි ඡහි ඉධ භික්‌ඛවෙ භික්‌ඛු අනෙකවිහිතං ඉද්‌ධිවිධං පච්‌චනුභොති එකොපි හුත්‌වා බහුධා හොති බහුධාපි හුත්‌වා එකො හොති ආවිභාවං තිරොභාවං තිරොකුට්‌ටං තිරොපාකාරං තිරොපබ්‌බතං අසජ්‌ජමානො ගච්‌ඡති සෙය්‍යථාපි ආකාසෙ පථවියාපි උම්‌මුජ්‌ජනිමුජ්‌ජං කරොති සෙය්‍යථාපි උදකෙ උදකෙපි අභිජ්‌ජමානෙ ගච්‌ඡති සෙය්‍යථාපි පථවියං ආකාසෙපි පල්‌ලඞ්‌කෙන කමති සෙය්‍යථාපි පක්‌ඛී සකුණො ඉමෙපි චන්‌දිමසූරියෙ එවංමහිද්‌ධිකෙ එවංමහානුභාවෙ පාණිනා පරිමසති පරිමජ්‌ජති යාව බ්‍රහ්‌මලොකාපි කායෙන වසං වත්‌තෙති>
      text <දිබ්‌බාය සොතධාතුයා විසුද්‌ධාය අතික්‌කන්‌තමානුසිකාය උභො සද්‌දෙ සුණාති දිබ්‌බෙ ච මානුසෙ ච යෙ දූරෙ සන්‌තිකෙ ච>
      text <පරසත්‌තානං පරපුග්‌ගලානං චෙතසා චෙතො පරිච්‌ච පජානාති සරාගං වා චිත්‌තං සරාගං චිත්‌තන්‌ති පජානාති වීතරාගං වා චිත්‌තං…පෙ … සදොසං වා චිත්‌තං… වීතදොසං වා චිත්‌තං… සමොහං වා චිත්‌තං… වීතමොහං වා චිත්‌තං… සංඛිත්‌තං වා චිත්‌තං… වික්‌ඛිත්‌තං වා චිත්‌තං… මහග්‌ගතං වා චිත්‌තං… අමහග්‌ගතං වා චිත්‌තං… සඋත්‌තරං වා චිත්‌තං… අනුත්‌තරං වා චිත්‌තං… සමාහිතං වා චිත්‌තං… අසමාහිතං වා චිත්‌තං… විමුත්‌තං වා චිත්‌තං… අවිමුත්‌තං වා චිත්‌තං අවිමුත්‌තං චිත්‌තන්‌ති පජානාති>
      text <අනෙකවිහිතං පුබ්‌බෙනිවාසං අනුස්‌සරති සෙය්‍යථිදං එකම්‌පි ජාතිං ද්‌වෙපි ජාතියො…පෙ … ඉති සාකාරං සඋද්‌දෙසං අනෙකවිහිතං පුබ්‌බෙනිවාසං අනුස්‌සරති>
      text <දිබ්‌බෙන චක්‌ඛුනා විසුද්‌ධෙන අතික්‌කන්‌තමානුසකෙන සත්‌තෙ පස්‌සති චවමානෙ උපපජ්‌ජමානෙ හීනෙ පණීතෙ සුවණ්‌ණෙ දුබ්‌බණ්‌ණෙ සුගතෙ දුග්‌ගතෙ යථාකම්‌මූපගෙ සත්‌තෙ පජානාති ඉමෙ වත භොන්‌තො සත්‌තා කායදුච්‌චරිතෙන සමන්‌නාගතා වචීදුච්‌චරිතෙන සමන්‌නාගතා මනොදුච්‌චරිතෙන සමන්‌නාගතා අරියානං උපවාදකා මිච්‌ඡාදිට්‌ඨිකා මිච්‌ඡාදිට්‌ඨිකම්‌මසමාදානා තෙ කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපන්‌නා ඉමෙ වා පන භොන්‌තො සත්‌තා කායසුචරිතෙන සමන්‌නාගතා වචීසුචරිතෙන සමන්‌නාගතා මනොසුචරිතෙන සමන්‌නාගතා අරියානං අනුපවාදකා සම්‌මාදිට්‌ඨිකා සම්‌මාදිට්‌ඨිකම්‌මසමාදානා තෙ කායස්‌ස භෙදා පරං මරණා සුගතිං සග්‌ගං ලොකං උපපන්‌නාති ඉති දිබ්‌බෙන චක්‌ඛුනා විසුද්‌ධෙන අතික්‌කන්‌තමානුසකෙන සත්‌තෙ පස්‌සති චවමානෙ උපපජ්‌ජමානෙ හීනෙ පණීතෙ සුවණ්‌ණෙ දුබ්‌බණ්‌ණෙ සුගතෙ දුග්‌ගතෙ යථාකම්‌මූපගෙ සත්‌තෙ පජානාති>
      text <ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති>
      text <ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌සාති දුතියං>
    text <ඉන්‌ද්‍රියසුත්‌තං>
      text <3>, <ඡහි භික්‌ඛවෙ ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙහි ඡහි සද්‌ධින්‌ද්‍රියෙන වීරියින්‌ද්‍රියෙන සතින්‌ද්‍රියෙන සමාධින්‌ද්‍රියෙන පඤ්‌ඤින්‌ද්‍රියෙන ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති පාහුනෙය්‍යො දක්‌ඛිණෙය්‍යො අඤ්‌ජලිකරණීයො අනුත්‌තරං පුඤ්‌ඤක්‌ඛෙත්‌තං ලොකස්‌සාති තතියං>
    text <බලසුත්‌තං>
      text <4>, <ඡහි භික්‌ඛවෙ ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙහි ඡහි සද්‌ධාබලෙන වීරියබලෙන සතිබලෙන සමාධිබලෙන පඤ්‌ඤාබලෙන ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌සාති චතුත්‌ථං>
    text <පඨමආජානීයසුත්‌තං>
      text <5>, <ඡහි භික්‌ඛවෙ අඞ්‌ගෙහි සමන්‌නාගතො රඤ්‌ඤො භද්‍රො අස්‌සාජානීයො රාජාරහො හොති රාජභොග්‌ගො රඤ්‌ඤො අඞ්‌ගන්‌ත්‌වෙව සඞ්‌ඛං ගච්‌ඡති>
      text <කතමෙහි ඡහි ඉධ භික්‌ඛවෙ රඤ්‌ඤො භද්‍රො අස්‌සාජානීයො ඛමො හොති රූපානං ඛමො සද්‌දානං ඛමො ගන්‌ධානං ඛමො රසානං ඛමො ඵොට්‌ඨබ්‌බානං වණ්‌ණසම්‌පන්‌නො ච හොති ඉමෙහි ඛො භික්‌ඛවෙ ඡහි අඞ්‌ගෙහි සමන්‌නාගතො රඤ්‌ඤො භද්‍රො අස්‌සාජානීයො රාජාරහො හොති රාජභොග්‌ගො රඤ්‌ඤො අඞ්‌ගන්‌ත්‌වෙව සඞ්‌ඛං ගච්‌ඡති>
      text <එවමෙවං ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙහි ඡහි ඉධ භික්‌ඛවෙ භික්‌ඛු ඛමො හොති රූපානං ඛමො සද්‌දානං ඛමො ගන්‌ධානං ඛමො රසානං ඛමො ඵොට්‌ඨබ්‌බානං ඛමො ධම්‌මානං ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌සාති පඤ්‌චමං>
    text <දුතියආජානීයසුත්‌තං>
      text <6>, <ඡහි භික්‌ඛවෙ අඞ්‌ගෙහි සමන්‌නාගතො රඤ්‌ඤො භද්‍රො අස්‌සාජානීයො රාජාරහො හොති රාජභොග්‌ගො රඤ්‌ඤො අඞ්‌ගන්‌ත්‌වෙව සඞ්‌ඛං ගච්‌ඡති කතමෙහි ඡහි ඉධ භික්‌ඛවෙ රඤ්‌ඤො භද්‍රො අස්‌සාජානීයො ඛමො හොති රූපානං ඛමො සද්‌දානං ඛමො ගන්‌ධානං ඛමො රසානං ඛමො ඵොට්‌ඨබ්‌බානං බලසම්‌පන්‌නො ච හොති ඉමෙහි ඛො භික්‌ඛවෙ ඡහි අඞ්‌ගෙහි සමන්‌නාගතො රඤ්‌ඤො භද්‍රො අස්‌සාජානීයො රාජාරහො හොති රාජභොග්‌ගො රඤ්‌ඤො අඞ්‌ගන්‌ත්‌වෙව සඞ්‌ඛං ගච්‌ඡති>
      text <එවමෙවං ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙහි ඡහි ඉධ භික්‌ඛවෙ භික්‌ඛු ඛමො හොති රූපානං …පෙ … ඛමො ධම්‌මානං ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌සාති ඡට්‌ඨං>
    text <තතියආජානීයසුත්‌තං>
      text <7>, <ඡහි භික්‌ඛවෙ අඞ්‌ගෙහි සමන්‌නාගතො රඤ්‌ඤො භද්‍රො අස්‌සාජානීයො රාජාරහො හොති රාජභොග්‌ගො රඤ්‌ඤො අඞ්‌ගන්‌ත්‌වෙව සඞ්‌ඛං ගච්‌ඡති කතමෙහි ඡහි ඉධ භික්‌ඛවෙ රඤ්‌ඤො භද්‍රො අස්‌සාජානීයො ඛමො හොති රූපානං ඛමො සද්‌දානං ඛමො ගන්‌ධානං ඛමො රසානං ඛමො ඵොට්‌ඨබ්‌බානං ජවසම්‌පන්‌නො ච හොති ඉමෙහි ඛො භික්‌ඛවෙ ඡහි අඞ්‌ගෙහි සමන්‌නාගතො රඤ්‌ඤො භද්‍රො අස්‌සාජානීයො රාජාරහො හොති රාජභොග්‌ගො රඤ්‌ඤො අඞ්‌ගන්‌ත්‌වෙව සඞ්‌ඛං ගච්‌ඡති>
      text <එවමෙවං ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙහි ඡහි ඉධ භික්‌ඛවෙ භික්‌ඛු ඛමො හොති රූපානං…පෙ … ඛමො ධම්‌මානං ඉමෙහි ඛො භික්‌ඛවෙ ඡහි ධම්‌මෙහි සමන්‌නාගතො භික්‌ඛු ආහුනෙය්‍යො හොති…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌සාති සත්‌තමං>
    text <අනුත්‌තරියසුත්‌තං>
      text <8>, <ඡයිමානි භික්‌ඛවෙ අනුත්‌තරියානි කතමානි ඡ දස්‌සනානුත්‌තරියං සවනානුත්‌තරියං ලාභානුත්‌තරියං සික්‌ඛානුත්‌තරියං පාරිචරියානුත්‌තරියං අනුස්‌සතානුත්‌තරියං ඉමානි ඛො භික්‌ඛවෙ ඡ අනුත්‌තරියානීති අට්‌ඨමං>
    text <අනුස්‌සතිට්‌ඨානසුත්‌තං>
      text <9>, <ඡයිමානි භික්‌ඛවෙ අනුස්‌සතිට්‌ඨානානි කතමානි ඡ බුද්‌ධානුස්‌සති ධම්‌මානුස්‌සති සඞ්‌ඝානුස්‌සති සීලානුස්‌සති චාගානුස්‌සති දෙවතානුස්‌සති ඉමානි ඛො භික්‌ඛවෙ ඡ අනුස්‌සතිට්‌ඨානානීති නවමං>
    text <මහානාමසුත්‌තං>
      text <10>, <එකං සමයං භගවා සක්‌කෙසු විහරති කපිලවත්‌ථුස්‌මිං නිග්‍රොධාරාමෙ අථ ඛො මහානාමො සක්‌කො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො මහානාමො සක්‌කො භගවන්‌තං එතදවොච යො සො භන්‌තෙ අරියසාවකො ආගතඵලො විඤ්‌ඤාතසාසනො සො කතමෙන විහාරෙන බහුලං විහරතීති>
      text <යො සො මහානාම අරියසාවකො ආගතඵලො විඤ්‌ඤාතසාසනො සො ඉමිනා විහාරෙන බහුලං විහරති ඉධ මහානාම අරියසාවකො තථාගතං අනුස්‌සරති ඉතිපි සො භගවා අරහං සම්‌මාසම්‌බුද්‌ධො විජ්‌ජාචරණසම්‌පන්‌නො සුගතො ලොකවිදූ අනුත්‌තරො පුරිසදම්‌මසාරථි සත්‌ථා දෙවමනුස්‌සානං බුද්‌ධො භගවාති යස්‌මිං මහානාම සමයෙ අරියසාවකො තථාගතං අනුස්‌සරති නෙවස්‌ස තස්‌මිං සමයෙ රාගපරියුට්‌ඨිතං චිත්‌තං හොති න දොසපරියුට්‌ඨිතං චිත්‌තං හොති න මොහපරියුට්‌ඨිතං චිත්‌තං හොති උජුගතමෙවස්‌ස තස්‌මිං සමයෙ චිත්‌තං හොති තථාගතං ආරබ්‌භ උජුගතචිත්‌තො ඛො පන මහානාම අරියසාවකො ලභති අත්‌ථවෙදං ලභති ධම්‌මවෙදං ලභති ධම්‌මූපසංහිතං පාමොජ්‌ජං පමුදිතස්‌ස පීති ජායති පීතිමනස්‌ස කායො පස්‌සම්‌භති පස්‌සද්‌ධකායො සුඛං වෙදියති සුඛිනො චිත්‌තං සමාධියති අයං වුච්‌චති මහානාම අරියසාවකො විසමගතාය පජාය සමප්‌පත්‌තො විහරති සබ්‍යාපජ්‌ජාය පජාය අබ්‍යාපජ්‌ජො විහරති ධම්‌මසොතං සමාපන්‌නො බුද්‌ධානුස්‌සතිං භාවෙති>
      text <පුන චපරං මහානාම අරියසාවකො ධම්‌මං අනුස්‌සරති ස්‌වාක්‌ඛාතො භගවතා ධම්‌මො සන්‌දිට්‌ඨිකො අකාලිකො එහිපස්‌සිකො ඔපනෙය්‍යිකො පච්‌චත්‌තං වෙදිතබ්‌බො විඤ්‌ඤූහීති යස්‌මිං මහානාම සමයෙ අරියසාවකො ධම්‌මං අනුස්‌සරති නෙවස්‌ස තස්‌මිං සමයෙ රාගපරියුට්‌ඨිතං චිත්‌තං හොති න දොසපරියුට්‌ඨිතං චිත්‌තං හොති න මොහපරියුට්‌ඨිතං චිත්‌තං හොති උජුගතමෙවස්‌ස තස්‌මිං සමයෙ චිත්‌තං හොති ධම්‌මං ආරබ්‌භ උජුගතචිත්‌තො ඛො පන මහානාම අරියසාවකො ලභති අත්‌ථවෙදං ලභති ධම්‌මවෙදං ලභති ධම්‌මූපසංහිත පාමොජ්‌ජං පමුදිතස්‌ස පීති ජායති පීතිමනස්‌ස කායො පස්‌සම්‌භති පස්‌සද්‌ධකායො සුඛං වෙදියති සුඛිනො චිත්‌තං සමාධියති අයං වුච්‌චති මහානාම අරියසාවකො විසමගතාය පජාය සමප්‌පත්‌තො විහරති සබ්‍යාපජ්‌ජාය පජාය අබ්‍යාපජ්‌ජො විහරති ධම්‌මසොතං සමාපන්‌නො ධම්‌මානුස්‌සතිං භාවෙති>
      text <පුන චපරං මහානාම අරියසාවකො සඞ්‌ඝං අනුස්‌සරති සුප්‌පටිපන්‌නො භගවතො සාවකසඞ්‌ඝො උජුප්‌පටිපන්‌නො භගවතො සාවකසඞ්‌ඝො ඤායප්‌පටිපන්‌නො භගවතො සාවකසඞ්‌ඝො සාමීචිප්‌පටිපන්‌නො භගවතො සාවකසඞ්‌ඝො යදිදං චත්‌තාරි පුරිසයුගානි අට්‌ඨ පුරිසපුග්‌ගලා එස භගවතො සාවකසඞ්‌ඝො ආහුනෙය්‍යො පාහුනෙය්‍යො දක්‌ඛිණෙය්‍යො අඤ්‌ජලිකරණීයො අනුත්‌තරං පුඤ්‌ඤක්‌ඛෙත්‌තං ලොකස්‌සාති යස්‌මිං මහානාම සමයෙ අරියසාවකො සඞ්‌ඝං අනුස්‌සරති නෙවස්‌ස තස්‌මිං සමයෙ රාගපරියුට්‌ඨිතං චිත්‌තං හොති න දොසපරියුට්‌ඨිතං චිත්‌තං හොති න මොහපරියුට්‌ඨිතං චිත්‌තං හොති උජුගතමෙවස්‌ස තස්‌මිං සමයෙ චිත්‌තං හොති සඞ්‌ඝං ආරබ්‌භ උජුගතචිත්‌තො ඛො පන මහානාම අරියසාවකො ලභති අත්‌ථවෙදං ලභති ධම්‌මවෙදං ලභති ධම්‌මූපසංහිතං පාමොජ්‌ජං පමුදිතස්‌ස පීති ජායති පීතිමනස්‌ස කායො පස්‌සම්‌භති පස්‌සද්‌ධකායො සුඛං වෙදියති සුඛිනො චිත්‌තං සමාධියති අයං වුච්‌චති මහානාම අරියසාවකො විසමගතාය පජාය සමප්‌පත්‌තො විහරති සබ්‍යාපජ්‌ජාය පජාය අබ්‍යාපජ්‌ජො විහරති ධම්‌මසොතං සමාපන්‌නො සඞ්‌ඝානුස්‌සතිං භාවෙති>
      text <පුන චපරං මහානාම අරියසාවකො අත්‌තනො සීලානි අනුස්‌සරති අඛණ්‌ඩානි අච්‌ඡිද්‌දානි අසබලානි අකම්‌මාසානි භුජිස්‌සානි විඤ්‌ඤුප්‌පසත්‌ථානි අපරාමට්‌ඨානි සමාධිසංවත්‌තනිකානි යස්‌මිං මහානාම සමයෙ අරියසාවකො සීලං අනුස්‌සරති නෙවස්‌ස තස්‌මිං සමයෙ රාගපරියුට්‌ඨිතං චිත්‌තං හොති න දොසපරියුට්‌ඨිතං චිත්‌තං හොති න මොහපරියුට්‌ඨිතං චිත්‌තං හොති උජුගතමෙවස්‌ස තස්‌මිං සමයෙ චිත්‌තං හොති සීලං ආරබ්‌භ උජුගතචිත්‌තො ඛො පන මහානාම අරියසාවකො ලභති අත්‌ථවෙදං ලභති ධම්‌මවෙදං ලභති ධම්‌මූපසංහිතං පාමොජ්‌ජං පමුදිතස්‌ස පීති ජායති පීතිමනස්‌ස කායො පස්‌සම්‌භති පස්‌සද්‌ධකායො සුඛං වෙදියති සුඛිනො චිත්‌තං සමාධියති අයං වුච්‌චති මහානාම අරියසාවකො විසමගතාය පජාය සමප්‌පත්‌තො විහරති සබ්‍යාපජ්‌ජාය පජාය අබ්‍යාපජ්‌ජො විහරති ධම්‌මසොතං සමාපන්‌නො සීලානුස්‌සතිං භාවෙති>
      text <පුන චපරං මහානාම අරියසාවකො අත්‌තනො චාගං අනුස්‌සරති ලාභා වත මෙ සුලද්‌ධං වත මෙ යොහං මච්‌ඡෙරමලපරියුට්‌ඨිතාය පජාය විගතමලමච්‌ඡෙරෙන චෙතසා අගාරං අජ්‌ඣාවසාමි මුත්‌තචාගො පයතපාණි වොස්‌සග්‌ගරතො යාචයොගො දානසංවිභාගරතොති යස්‌මිං මහානාම සමයෙ අරියසාවකො චාගං අනුස්‌සරති නෙවස්‌ස තස්‌මිං සමයෙ රාගපරියුට්‌ඨිතං චිත්‌තං හොති න දොසපරියුට්‌ඨිතං චිත්‌තං හොති න මොහපරියුට්‌ඨිතං චිත්‌තං හොති උජුගතමෙවස්‌ස තස්‌මිං සමයෙ චිත්‌තං හොති චාගං ආරබ්‌භ උජුගතචිත්‌තො ඛො පන මහානාම අරියසාවකො ලභති අත්‌ථවෙදං ලභති ධම්‌මවෙදං ලභති ධම්‌මූපසංහිතං පාමොජ්‌ජං පමුදිතස්‌ස පීති ජායති පීතිමනස්‌ස කායො පස්‌සම්‌භති පස්‌සද්‌ධකායො සුඛං වෙදියති සුඛිනො චිත්‌තං සමාධියති අයං වුච්‌චති මහානාම අරියසාවකො විසමගතාය පජාය සමප්‌පත්‌තො විහරති සබ්‍යාපජ්‌ජාය පජාය අබ්‍යාපජ්‌ජො විහරති ධම්‌මසොතං සමාපන්‌නො චාගානුස්‌සතිං භාවෙති>
      text <පුන චපරං මහානාම අරියසාවකො දෙවතානුස්‌සතිං භාවෙති සන්‌ති දෙවා චාතුමහාරාජිකා සන්‌ති දෙවා තාවතිංසා සන්‌ති දෙවා යාමා සන්‌ති දෙවා තුසිතා සන්‌ති දෙවා නිම්‌මානරතිනො සන්‌ති දෙවා පරනිම්‌මිතවසවත්‌තිනො සන්‌ති දෙවා බ්‍රහ්‌මකායිකා සන්‌ති දෙවා තතුත්‌තරි යථාරූපාය සද්‌ධාය සමන්‌නාගතා තා දෙවතා ඉතො චුතා තත්‌ථ උපපන්‌නා මය්‌හම්‌පි තථාරූපා සද්‌ධා සංවිජ්‌ජති යථාරූපෙන සීලෙන සමන්‌නාගතා තා දෙවතා ඉතො චුතා තත්‌ථ උපපන්‌නා මය්‌හම්‌පි තථාරූපං සීලං සංවිජ්‌ජති යථාරූපෙන සුතෙන සමන්‌නාගතා තා දෙවතා ඉතො චුතා තත්‌ථ උපපන්‌නා මය්‌හම්‌පි තථාරූපං සුතං සංවිජ්‌ජති යථාරූපෙන චාගෙන සමන්‌නාගතා තා දෙවතා ඉතො චුතා තත්‌ථ උපපන්‌නා මය්‌හම්‌පි තථාරූපො චාගො සංවිජ්‌ජති යථාරූපාය පඤ්‌ඤාය සමන්‌නාගතා තා දෙවතා ඉතො චුතා තත්‌ථ උපපන්‌නා මය්‌හම්‌පි තථාරූපා පඤ්‌ඤා සංවිජ්‌ජතීති යස්‌මිං මහානාම සමයෙ අරියසාවකො අත්‌තනො ච තාසඤ්‌ච දෙවතානං සද්‌ධඤ්‌ච සීලඤ්‌ච සුතඤ්‌ච චාගඤ්‌ච පඤ්‌ඤඤ්‌ච අනුස්‌සරති නෙවස්‌ස තස්‌මිං සමයෙ රාගපරියුට්‌ඨිතං චිත්‌තං හොති න දොසපරියුට්‌ඨිතං චිත්‌තං හොති න මොහපරියුට්‌ඨිතං චිත්‌තං හොති උජුගතමෙවස්‌ස තස්‌මිං සමයෙ චිත්‌තං හොති තා දෙවතා ආරබ්‌භ උජුගතචිත්‌තො ඛො පන මහානාම අරියසාවකො ලභති අත්‌ථවෙදං ලභති ධම්‌මවෙදං ලභති ධම්‌මූපසංහිතං පාමොජ්‌ජං පමුදිතස්‌ස පීති ජායති පීතිමනස්‌ස කායො පස්‌සම්‌භති පස්‌සද්‌ධකායො සුඛං වෙදියති සුඛිනො චිත්‌තං සමාධියති අයං වුච්‌චති මහානාම අරියසාවකො විසමගතාය පජාය සමප්‌පත්‌තො විහරති සබ්‍යාපජ්‌ජාය පජාය අබ්‍යාපජ්‌ජො විහරති ධම්‌මසොතං සමාපන්‌නො දෙවතානුස්‌සතිං භාවෙති>
      text <යො සො මහානාම අරියසාවකො ආගතඵලො විඤ්‌ඤාතසාසනො සො ඉමිනා විහාරෙන බහුලං විහරතීති දසමං>
      stand <ආහුනෙය්‍යවග්‌ගො පඨමො>
      text <තස්‌සුද්‌දානං>
      block
        text <ද්‌වෙ ආහුනෙය්‍යා ඉන්‌ද්‍රිය බලානි තයො ආජානීයා>
        text <අනුත්‌තරිය අනුස්‌සතී මහානාමෙන තෙ දසාති>
