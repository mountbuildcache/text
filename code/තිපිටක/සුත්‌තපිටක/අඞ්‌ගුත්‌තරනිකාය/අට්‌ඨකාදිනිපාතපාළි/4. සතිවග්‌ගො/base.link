text <සතිවග්‌ගො>
  text <සතිසම්‌පජඤ්‌ඤසුත්‌තං>
    text <81>, <සතිසම්‌පජඤ්‌ඤෙ භික්‌ඛවෙ අසති සතිසම්‌පජඤ්‌ඤවිපන්‌නස්‌ස හතූපනිසං හොති හිරොත්‌තප්‌පං හිරොත්‌තප්‌පෙ අසති හිරොත්‌තප්‌පවිපන්‌නස්‌ස හතූපනිසො හොති ඉන්‌ද්‍රියසංවරො ඉන්‌ද්‍රියසංවරෙ අසති ඉන්‌ද්‍රියසංවරවිපන්‌නස්‌ස හතූපනිසං හොති සීලං සීලෙ අසති සීලවිපන්‌නස්‌ස හතූපනිසො හොති සම්‌මාසමාධි සම්‌මාසමාධිම්‌හි අසති සම්‌මාසමාධිවිපන්‌නස්‌ස හතූපනිසං හොති යථාභූතඤාණදස්‌සනං යථාභූතඤාණදස්‌සනෙ අසති යථාභූතඤාණදස්‌සනවිපන්‌නස්‌ස හතූපනිසො හොති නිබ්‌බිදාවිරාගො නිබ්‌බිදාවිරාගෙ අසති නිබ්‌බිදාවිරාගවිපන්‌නස්‌ස හතූපනිසං හොති විමුත්‌තිඤාණදස්‌සනං සෙය්‍යථාපි භික්‌ඛවෙ රුක්‌ඛො සාඛාපලාසවිපන්‌නො තස්‌ස පපටිකාපි න පාරිපූරිං ගච්‌ඡති තචොපි… ඵෙග්‌ගුපි… සාරොපි න පාරිපූරිං ගච්‌ඡති එවමෙවං ඛො භික්‌ඛවෙ සතිසම්‌පජඤ්‌ඤෙ අසති සතිසම්‌පජඤ්‌ඤවිපන්‌නස්‌ස හතූපනිසං හොති හිරොත්‌තප්‌පං හිරොත්‌තප්‌පෙ අසති හිරොත්‌තප්‌පවිපන්‌නස්‌ස හතූපනිසො හොති…පෙ … විමුත්‌තිඤාණදස්‌සනං>
    text <සතිසම්‌පජඤ්‌ඤෙ භික්‌ඛවෙ සති සතිසම්‌පජඤ්‌ඤසම්‌පන්‌නස්‌ස උපනිසසම්‌පන්‌නං හොති හිරොත්‌තප්‌පං හිරොත්‌තප්‌පෙ සති හිරොත්‌තප්‌පසම්‌පන්‌නස්‌ස උපනිසසම්‌පන්‌නො හොති ඉන්‌ද්‍රියසංවරො ඉන්‌ද්‍රියසංවරෙ සති ඉන්‌ද්‍රියසංවරසම්‌පන්‌නස්‌ස උපනිසසම්‌පන්‌නං හොති සීලං සීලෙ සති සීලසම්‌පන්‌නස්‌ස උපනිසසම්‌පන්‌නො හොති සම්‌මාසමාධි සම්‌මාසමාධිම්‌හි සති සම්‌මාසමාධිසම්‌පන්‌නස්‌ස උපනිසසම්‌පන්‌නං හොති යථාභූතඤාණදස්‌සනං යථාභූතඤාණදස්‌සනෙ සති යථාභූතඤාණදස්‌සනසම්‌පන්‌නස්‌ස උපනිසසම්‌පන්‌නො හොති නිබ්‌බිදාවිරාගො නිබ්‌බිදාවිරාගෙ සති නිබ්‌බිදාවිරාගසම්‌පන්‌නස්‌ස උපනිසසම්‌පන්‌නං හොති විමුත්‌තිඤාණදස්‌සනං සෙය්‍යථාපි භික්‌ඛවෙ රුක්‌ඛො සාඛාපලාසසම්‌පන්‌නො තස්‌ස පපටිකාපි පාරිපූරිං ගච්‌ඡති තචොපි… ඵෙග්‌ගුපි… සාරොපි පාරිපූරිං ගච්‌ඡති එවමෙවං ඛො භික්‌ඛවෙ සතිසම්‌පජඤ්‌ඤෙ සති සතිසම්‌පජඤ්‌ඤසම්‌පන්‌නස්‌ස උපනිසසම්‌පන්‌නං හොති හිරොත්‌තප්‌පං හිරොත්‌තප්‌පෙ සති හිරොත්‌තප්‌පසම්‌පන්‌නස්‌ස උපනිසසම්‌පන්‌නො හොති…පෙ … විමුත්‌තිඤාණදස්‌සනන්‌ති පඨමං>
  text <පුණ්‌ණියසුත්‌තං>
    text <82>, <අථ ඛො ආයස්‌මා පුණ්‌ණියො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා පුණ්‌ණියො භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන අප්‌පෙකදා තථාගතං ධම්‌මදෙසනා පටිභාති අප්‌පෙකදා න පටිභාතීති සද්‌ධො ච පුණ්‌ණිය භික්‌ඛු හොති නො චුපසඞ්‌කමිතා නෙව තථාගතං ධම්‌මදෙසනා පටිභාති යතො ච ඛො පුණ්‌ණිය භික්‌ඛු සද්‌ධො ච හොති උපසඞ්‌කමිතා ච එවං තථාගතං ධම්‌මදෙසනා පටිභාති සද්‌ධො ච පුණ්‌ණිය භික්‌ඛු හොති උපසඞ්‌කමිතා ච නො ච පයිරුපාසිතා…පෙ … පයිරුපාසිතා ච නො ච පරිපුච්‌ඡිතා… පරිපුච්‌ඡිතා ච නො ච ඔහිතසොතො ධම්‌මං සුණාති… ඔහිතසොතො ච ධම්‌මං සුණාති නො ච සුත්‌වා ධම්‌මං ධාරෙති… සුත්‌වා ච ධම්‌මං ධාරෙති නො ච ධාතානං ධම්‌මානං අත්‌ථං උපපරික්‌ඛති… ධාතානඤ්‌ච ධම්‌මානං අත්‌ථං උපපරික්‌ඛති නො ච අත්‌ථමඤ්‌ඤාය ධම්‌මමඤ්‌ඤාය ධම්‌මානුධම්‌මප්‌පටිපන්‌නො හොති නෙව තාව තථාගතං ධම්‌මදෙසනා පටිභාති>
    text <යතො ච ඛො පුණ්‌ණිය භික්‌ඛු සද්‌ධො ච හොති උපසඞ්‌කමිතා ච පයිරුපාසිතා ච පරිපුච්‌ඡිතා ච ඔහිතසොතො ච ධම්‌මං සුණාති සුත්‌වා ච ධම්‌මං ධාරෙති ධාතානඤ්‌ච ධම්‌මානං අත්‌ථං උපපරික්‌ඛති අත්‌ථමඤ්‌ඤාය ධම්‌මමඤ්‌ඤාය ධම්‌මානුධම්‌මප්‌පටිපන්‌නො ච හොති එවං තථාගතං ධම්‌මදෙසනා පටිභාති ඉමෙහි ඛො පුණ්‌ණිය අට්‌ඨහි ධම්‌මෙහි සමන්‌නාගතා එකන්‌තපටිභානා තථාගතං ධම්‌මදෙසනා හොතීති දුතියං>
  text <මූලකසුත්‌තං>
    text <83>, <සචෙ භික්‌ඛවෙ අඤ්‌ඤතිත්‌ථියා පරිබ්‌බාජකා එවං පුච්‌ඡෙය්‍යුං කිංමූලකා ආවුසො සබ්‌බෙ ධම්‌මා කිංසම්‌භවා සබ්‌බෙ ධම්‌මා කිංසමුදයා සබ්‌බෙ ධම්‌මා කිංසමොසරණා සබ්‌බෙ ධම්‌මා කිංපමුඛා සබ්‌බෙ ධම්‌මා කිංඅධිපතෙය්‍යා සබ්‌බෙ ධම්‌මා කිංඋත්‌තරා සබ්‌බෙ ධම්‌මා කිංසාරා සබ්‌බෙ ධම්‌මාති එවං පුට්‌ඨා තුම්‌හෙ භික්‌ඛවෙ තෙසං අඤ්‌ඤතිත්‌ථියානං පරිබ්‌බාජකානං කින්‌ති බ්‍යාකරෙය්‍යාථාති භගවංමූලකා නො භන්‌තෙ ධම්‌මා භගවංනෙත්‌තිකා භගවංපටිසරණා සාධු භන්‌තෙ භගවන්‌තංයෙව පටිභාතු එතස්‌ස භාසිතස්‌ස අත්‌ථො භගවතො සුත්‌වා භික්‌ඛූ ධාරෙස්‌සන්‌තීති>
    text <තෙන හි භික්‌ඛවෙ දෙසෙස්‌සාමි තං සුණාථ සාධුකං මනසි කරොථ භාසිස්‌සාමීති එවං භන්‌තෙති ඛො තෙ භික්‌ඛූ භගවතො පච්‌චස්‌සොසුං භගවා එතදවොච සචෙ භික්‌ඛවෙ අඤ්‌ඤතිත්‌ථියා පරිබ්‌බාජකා එවං පුච්‌ඡෙය්‍යුං කිංමූලකා ආවුසො සබ්‌බෙ ධම්‌මා කිංසම්‌භවා සබ්‌බෙ ධම්‌මා කිංසමුදයා සබ්‌බෙ ධම්‌මා කිංසමොසරණා සබ්‌බෙ ධම්‌මා කිංපමුඛා සබ්‌බෙ ධම්‌මා කිංඅධිපතෙය්‍යා සබ්‌බෙ ධම්‌මා කිංඋත්‌තරා සබ්‌බෙ ධම්‌මා කිංසාරා සබ්‌බෙ ධම්‌මාති එවං පුට්‌ඨා තුම්‌හෙ භික්‌ඛවෙ තෙසං අඤ්‌ඤතිත්‌ථියානං පරිබ්‌බාජකානං එවං බ්‍යාකරෙය්‍යාථ ඡන්‌දමූලකා ආවුසො සබ්‌බෙ ධම්‌මා මනසිකාරසම්‌භවා සබ්‌බෙ ධම්‌මා ඵස්‌සසමුදයා සබ්‌බෙ ධම්‌මා වෙදනාසමොසරණා සබ්‌බෙ ධම්‌මා සමාධිප්‌පමුඛා සබ්‌බෙ ධම්‌මා සතාධිපතෙය්‍යා සබ්‌බෙ ධම්‌මා පඤ්‌ඤුත්‌තරා සබ්‌බෙ ධම්‌මා විමුත්‌තිසාරා සබ්‌බෙ ධම්‌මාති එවං පුට්‌ඨා තුම්‌හෙ භික්‌ඛවෙ තෙසං අඤ්‌ඤතිත්‌ථියානං පරිබ්‌බාජකානං එවං බ්‍යාකරෙය්‍යාථාති තතියං>
  text <චොරසුත්‌තං>
    text <84>, <අට්‌ඨහි භික්‌ඛවෙ අඞ්‌ගෙහි සමන්‌නාගතො මහාචොරො ඛිප්‌පං පරියාපජ්‌ජති න චිරට්‌ඨිතිකො හොති කතමෙහි අට්‌ඨහි අප්‌පහරන්‌තස්‌ස පහරති අනවසෙසං ආදියති ඉත්‌ථිං හනති කුමාරිං දූසෙති පබ්‌බජිතං විලුම්‌පති රාජකොසං විලුම්‌පති අච්‌චාසන්‌නෙ කම්‌මං කරොති න ච නිධානකුසලො හොති ඉමෙහි ඛො භික්‌ඛවෙ අට්‌ඨහඞ්‌ගෙහි සමන්‌නාගතො මහාචොරො ඛිප්‌පං පරියාපජ්‌ජති න චිරට්‌ඨිතිකො හොති>
    text <අට්‌ඨහි භික්‌ඛවෙ අඞ්‌ගෙහි සමන්‌නාගතො මහාචොරො න ඛිප්‌පං පරියාපජ්‌ජති චිරට්‌ඨිතිකො හොති කතමෙහි අට්‌ඨහි න අප්‌පහරන්‌තස්‌ස පහරති න අනවසෙසං ආදියති න ඉත්‌ථිං හනති න කුමාරිං දූසෙති න පබ්‌බජිතං විලුම්‌පති න රාජකොසං විලුම්‌පති න අච්‌චාසන්‌නෙ කම්‌මං කරොති නිධානකුසලො ච හොති ඉමෙහි ඛො භික්‌ඛවෙ අට්‌ඨහඞ්‌ගෙහි සමන්‌නාගතො මහාචොරො න ඛිප්‌පං පරියාපජ්‌ජති චිරට්‌ඨිතිකො හොතීති චතුත්‌ථං>
  text <සමණසුත්‌තං>
    text <85>, <සමණොති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌ස බ්‍රාහ්‌මණොති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌ස වෙදගූති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌ස භිසක්‌කොති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌ස නිම්‌මලොති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌ස විමලොති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌ස ඤාණීති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌ස විමුත්‌තොති භික්‌ඛවෙ තථාගතස්‌සෙතං අධිවචනං අරහතො සම්‌මාසම්‌බුද්‌ධස්‌සාති>
    block
      text <යං සමණෙන පත්‌තබ්‌බං බ්‍රාහ්‌මණෙන වුසීමතා>
      text <යං වෙදගුනා පත්‌තබ්‌බං භිසක්‌කෙන අනුත්‌තරං>
      text <යං නිම්‌මලෙන පත්‌තබ්‌බං විමලෙන සුචීමතා>
      text <යං ඤාණිනා ච පත්‌තබ්‌බං විමුත්‌තෙන අනුත්‌තරං>
      text <සොහං විජිතසඞ්‌ගාමො මුත්‌තො මොචෙමි බන්‌ධනා>
      text <නාගොම්‌හි පරමදන්‌තො අසෙඛො පරිනිබ්‌බුතොති පඤ්‌චමං>
      text <සතිපුණ්‌ණියමූලෙන චොරසමණෙන පඤ්‌චමං>
      text <යසො පත්‌තප්‌පසාදෙන පටිසාරණීයඤ්‌ච වත්‌තනන්‌ති>
  text <යසසුත්‌තං>
    text <86>, <එකං සමයං භගවා කොසලෙසු චාරිකං චරමානො මහතා භික්‌ඛුසඞ්‌ඝෙන සද්‌ධිං යෙන ඉච්‌ඡානඞ්‌ගලං නාම කොසලානං බ්‍රාහ්‌මණගාමො තදවසරි තත්‍ර සුදං භගවා ඉච්‌ඡානඞ්‌ගලෙ විහරති ඉච්‌ඡානඞ්‌ගලවනසණ්‌ඩෙ අස්‌සොසුං ඛො ඉච්‌ඡානඞ්‌ගලකා බ්‍රාහ්‌මණගහපතිකා සමණො ඛලු භො ගොතමො සක්‍යපුත්‌තො සක්‍යකුලා පබ්‌බජිතො ඉච්‌ඡානඞ්‌ගලං අනුප්‌පත්‌තො ඉච්‌ඡානඞ්‌ගලෙ විහරති ඉච්‌ඡානඞ්‌ගලවනසණ්‌ඩෙ තං ඛො පන භවන්‌තං ගොතමං එවං කල්‍යාණො කිත්‌තිසද්‌දො අබ්‌භුග්‌ගතො ඉතිපි සො භගවා අරහං සම්‌මාසම්‌බුද්‌ධො…පෙ … සාධු ඛො පන තථාරූපානං අරහතං දස්‌සනං හොතීති>
    text <අථ ඛො ඉච්‌ඡානඞ්‌ගලකා බ්‍රාහ්‌මණගහපතිකා තස්‌සා රත්‌තියා අච්‌චයෙන පහුතං ඛාදනීයං භොජනීයං ආදාය යෙන ඉච්‌ඡානඞ්‌ගලවනසණ්‌ඩො තෙනුපසඞ්‌කමිංසු උපසඞ්‌කමිත්‌වා බහිද්‌වාරකොට්‌ඨකෙ අට්‌ඨංසු උච්‌චාසද්‌දා මහාසද්‌දා තෙන ඛො පන සමයෙන ආයස්‌මා නාගිතො භගවතො උපට්‌ඨාකො හොති අථ ඛො භගවා ආයස්‌මන්‌තං නාගිතං ආමන්‌තෙසි කෙ පන තෙ නාගිත උච්‌චාසද්‌දා මහාසද්‌දා කෙවට්‌ටා මඤ්‌ඤෙ මච්‌ඡවිලොපෙති එතෙ භන්‌තෙ ඉච්‌ඡානඞ්‌ගලකා බ්‍රාහ්‌මණගහපතිකා පහුතං ඛාදනීයං භොජනීයං ආදාය බහිද්‌වාරකොට්‌ඨකෙ ඨිතා භගවන්‌තංයෙව උද්‌දිස්‌ස භික්‌ඛුසඞ්‌ඝඤ්‌චාති මාහං නාගිත යසෙන සමාගමං මා ච මයා යසො යො ඛො නාගිත නයිමස්‌ස නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අස්‌ස අකිච්‌ඡලාභී අකසිරලාභී යස්‌සාහං නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අකිච්‌ඡලාභී අකසිරලාභී සො තං මීළ්‌හසුඛං මිද්‌ධසුඛං ලාභසක්‌කාරසිලොකසුඛං සාදියෙය්‍යාති>
    text <අධිවාසෙතු දානි භන්‌තෙ භගවා අධිවාසෙතු සුගතො අධිවාසනකාලො දානි භන්‌තෙ භගවතො යෙන යෙනෙව දානි භන්‌තෙ භගවා ගමිස්‌සති තන්‌නින්‌නාව භවිස්‌සන්‌ති බ්‍රාහ්‌මණගහපතිකා නෙගමා චෙව ජානපදා ච සෙය්‍යථාපි භන්‌තෙ ථුල්‌ලඵුසිතකෙ දෙවෙ වස්‌සන්‌තෙ යථානින්‌නං උදකානි පවත්‌තන්‌ති එවමෙවං ඛො භන්‌තෙ යෙන යෙනෙව දානි භගවා ගමිස්‌සති තන්‌නින්‌නාව භවිස්‌සන්‌ති බ්‍රාහ්‌මණගහපතිකා නෙගමා චෙව ජානපදා ච තං කිස්‌ස හෙතු තථා හි භන්‌තෙ භගවතො සීලපඤ්‌ඤාණන්‌ති>
    text <මාහං නාගිත යසෙන සමාගමං මා ච මයා යසො යො ඛො නාගිත නයිමස්‌ස නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අස්‌ස අකිච්‌ඡලාභී අකසිරලාභී යස්‌සාහං නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අකිච්‌ඡලාභී අකසිරලාභී සො තං මීළ්‌හසුඛං මිද්‌ධසුඛං ලාභසක්‌කාරසිලොකසුඛං සාදියෙය්‍ය>
    text <දෙවතාපි ඛො නාගිත එකච්‌චා නයිමස්‌ස නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභිනියො අස්‌සු අකිච්‌ඡලාභිනියො අකසිරලාභිනියො යස්‌සාහං නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අකිච්‌ඡලාභී අකසිරලාභී තුම්‌හාකම්‌පි ඛො නාගිත සඞ්‌ගම්‌ම සමාගම්‌ම සඞ්‌ගණිකවිහාරං අනුයුත්‌තානං විහරතං එවං හොති න හි නූනමෙ ආයස්‌මන්‌තො ඉමස්‌ස නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභිනො අස්‌සු අකිච්‌ඡලාභිනො අකසිරලාභිනො යස්‌සාහං නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අකිච්‌ඡලාභී අකසිරලාභී තථා හි පන මෙ ආයස්‌මන්‌තො සඞ්‌ගම්‌ම සමාගම්‌ම සඞ්‌ගණිකවිහාරං අනුයුත්‌තා විහරන්‌ති>
    text <ඉධාහං නාගිත භික්‌ඛූ පස්‌සාමි අඤ්‌ඤමඤ්‌ඤං අඞ්‌ගුලිපතොදකෙන සඤ්‌ජග්‌ඝන්‌තෙ සඞ්‌කීළන්‌තෙ තස්‌ස මය්‌හං නාගිත එවං හොති න හි නූනමෙ ආයස්‌මන්‌තො ඉමස්‌ස නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභිනො අස්‌සු අකිච්‌ඡලාභිනො අකසිරලාභිනො යස්‌සාහං නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අකිච්‌ඡලාභී අකසිරලාභී තථා හි පන මෙ ආයස්‌මන්‌තො අඤ්‌ඤමඤ්‌ඤං අඞ්‌ගුලිපතොදකෙන සඤ්‌ජග්‌ඝන්‌ති සඞ්‌කීළන්‌ති>
    text <ඉධ පනාහං නාගිත භික්‌ඛූ පස්‌සාමි යාවදත්‌ථං උදරාවදෙහකං භුඤ්‌ජිත්‌වා සෙය්‍යසුඛං පස්‌සසුඛං මිද්‌ධසුඛං අනුයුත්‌තෙ විහරන්‌තෙ තස්‌ස මය්‌හං නාගිත එවං හොති න හි නූනමෙ ආයස්‌මන්‌තො ඉමස්‌ස නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභිනො අස්‌සු අකිච්‌ඡලාභිනො අකසිරලාභිනො යස්‌සාහං නෙක්‌ඛම්‌මසුඛස්‌ස පවිවෙකසුඛස්‌ස උපසමසුඛස්‌ස සම්‌බොධසුඛස්‌ස නිකාමලාභී අකිච්‌ඡලාභී අකසිරලාභී තථා හි පන මෙ ආයස්‌මන්‌තො යාවදත්‌ථං උදරාවදෙහකං භුඤ්‌ජිත්‌වා සෙය්‍යසුඛං පස්‌සසුඛං මිද්‌ධසුඛං අනුයුත්‌තා විහරන්‌ති>
    text <ඉධාහං නාගිත භික්‌ඛුං පස්‌සාමි ගාමන්‌තවිහාරිං සමාහිතං නිසින්‌නං තස්‌ස මය්‌හං නාගිත එවං හොති ඉදානි ඉමං ආයස්‌මන්‌තං ආරාමිකො වා උපට්‌ඨහිස්‌සති සමණුද්‌දෙසො වා තං තම්‌හා සමාධිම්‌හා චාවෙස්‌සතීති තෙනාහං නාගිත තස්‌ස භික්‌ඛුනො න අත්‌තමනො හොමි ගාමන්‌තවිහාරෙන>
    text <ඉධ පනාහං නාගිත භික්‌ඛුං පස්‌සාමි ආරඤ්‌ඤිකං අරඤ්‌ඤෙ පචලායමානං නිසින්‌නං තස්‌ස මය්‌හං නාගිත එවං හොති ඉදානි අයමායස්‌මා ඉමං නිද්‌දාකිලමථං පටිවිනොදෙත්‌වා අරඤ්‌ඤසඤ්‌ඤංයෙව මනසි කරිස්‌සති එකත්‌තන්‌ති තෙනාහං නාගිත තස්‌ස භික්‌ඛුනො අත්‌තමනො හොමි අරඤ්‌ඤවිහාරෙන>
    text <ඉධ පනාහං නාගිත භික්‌ඛුං පස්‌සාමි ආරඤ්‌ඤිකං අරඤ්‌ඤෙ අසමාහිතං නිසින්‌නං තස්‌ස මය්‌හං නාගිත එවං හොති ඉදානි අයමායස්‌මා අසමාහිතං වා චිත්‌තං සමාදහිස්‌සති සමාහිතං වා චිත්‌තං අනුරක්‌ඛිස්‌සතීති තෙනාහං නාගිත තස්‌ස භික්‌ඛුනො අත්‌තමනො හොමි අරඤ්‌ඤවිහාරෙන>
    text <ඉධ පනාහං නාගිත භික්‌ඛුං පස්‌සාමි ආරඤ්‌ඤිකං අරඤ්‌ඤෙ සමාහිතං නිසින්‌නං තස්‌ස මය්‌හං නාගිත එවං හොති ඉදානි අයමායස්‌මා අවිමුත්‌තං වා චිත්‌තං විමුච්‌චිස්‌සති විමුත්‌තං වා චිත්‌තං අනුරක්‌ඛිස්‌සතීති තෙනාහං නාගිත තස්‌ස භික්‌ඛුනො අත්‌තමනො හොමි අරඤ්‌ඤවිහාරෙන>
    text <ඉධ පනාහං නාගිත භික්‌ඛුං පස්‌සාමි ගාමන්‌තවිහාරිං ලාභිං චීවරපිණ්‌ඩපාතසෙනාසනගිලානපච්‌චයභෙසජ්‌ජපරික්‌ඛාරානං සො තං ලාභසක්‌කාරසිලොකං නිකාමයමානො රිඤ්‌චති පටිසල්‌ලානං රිඤ්‌චති අරඤ්‌ඤවනපත්‌ථානි පන්‌තානි සෙනාසනානි ගාමනිගමරාජධානිං ඔසරිත්‌වා වාසං කප්‌පෙති තෙනාහං නාගිත තස්‌ස භික්‌ඛුනො න අත්‌තමනො හොමි ගාමන්‌තවිහාරෙන>
    text <ඉධ පනාහං නාගිත භික්‌ඛුං පස්‌සාමි ආරඤ්‌ඤිකං ලාභිං චීවරපිණ්‌ඩපාතසෙනාසනගිලානපච්‌චයභෙසජ්‌ජපරික්‌ඛාරානං සො තං ලාභසක්‌කාරසිලොකං පටිපණාමෙත්‌වා න රිඤ්‌චති පටිසල්‌ලානං න රිඤ්‌චති අරඤ්‌ඤවනපත්‌ථානි පන්‌තානි සෙනාසනානි තෙනාහං නාගිත තස්‌ස භික්‌ඛුනො අත්‌තමනො හොමි අරඤ්‌ඤවිහාරෙන>
    text <යස්‌මාහං නාගිත සමයෙ අද්‌ධානමග්‌ගප්‌පටිපන්‌නො න කඤ්‌චි පස්‌සාමි පුරතො වා පච්‌ඡතො වා ඵාසු මෙ නාගිත තස්‌මිං සමයෙ හොති අන්‌තමසො උච්‌චාරපස්‌සාවකම්‌මායාති ඡට්‌ඨං>
  text <පත්‌තනිකුජ්‌ජනසුත්‌තං>
    text <87>, <අට්‌ඨහි භික්‌ඛවෙ අඞ්‌ගෙහි සමන්‌නාගතස්‌ස උපාසකස්‌ස ආකඞ්‌ඛමානො සඞ්‌ඝො පත්‌තං නික්‌කුජ්‌ජෙය්‍ය කතමෙහි අට්‌ඨහි භික්‌ඛූනං අලාභාය පරිසක්‌කති භික්‌ඛූනං අනත්‌ථාය පරිසක්‌කති භික්‌ඛූනං අවාසාය පරිසක්‌කති භික්‌ඛූ අක්‌කොසති පරිභාසති භික්‌ඛූ භික්‌ඛූහි භෙදෙති බුද්‌ධස්‌ස අවණ්‌ණං භාසති ධම්‌මස්‌ස අවණ්‌ණං භාසති සඞ්‌ඝස්‌ස අවණ්‌ණං භාසති ඉමෙහි ඛො භික්‌ඛවෙ අට්‌ඨහඞ්‌ගෙහි සමන්‌නාගතස්‌ස උපාසකස්‌ස ආකඞ්‌ඛමානො සඞ්‌ඝො පත්‌තං නික්‌කුජ්‌ජෙය්‍ය>
    text <අට්‌ඨහි භික්‌ඛවෙ අඞ්‌ගෙහි සමන්‌නාගතස්‌ස උපාසකස්‌ස ආකඞ්‌ඛමානො සඞ්‌ඝො පත්‌තං උක්‌කුජ්‌ජෙය්‍ය කතමෙහි අට්‌ඨහි න භික්‌ඛූනං අලාභාය පරිසක්‌කති න භික්‌ඛූනං අනත්‌ථාය පරිසක්‌කති න භික්‌ඛූනං අවාසාය පරිසක්‌කති න භික්‌ඛූ අක්‌කොසති පරිභාසති න භික්‌ඛූ භික්‌ඛූහි භෙදෙති බුද්‌ධස්‌ස වණ්‌ණං භාසති ධම්‌මස්‌ස වණ්‌ණං භාසති සඞ්‌ඝස්‌ස වණ්‌ණං භාසති ඉමෙහි ඛො භික්‌ඛවෙ අට්‌ඨහඞ්‌ගෙහි සමන්‌නාගතස්‌ස උපාසකස්‌ස ආකඞ්‌ඛමානො සඞ්‌ඝො පත්‌තං උක්‌කුජ්‌ජෙය්‍යාති සත්‌තමං>
  text <අප්‌පසාදපවෙදනීයසුත්‌තං>
    text <88>, <අට්‌ඨහි භික්‌ඛවෙ ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානා උපාසකා අප්‌පසාදං පවෙදෙය්‍යුං කතමෙහි අට්‌ඨහි ගිහීනං අලාභාය පරිසක්‌කති ගිහීනං අනත්‌ථාය පරිසක්‌කති ගිහී අක්‌කොසති පරිභාසති ගිහී ගිහීහි භෙදෙති බුද්‌ධස්‌ස අවණ්‌ණං භාසති ධම්‌මස්‌ස අවණ්‌ණං භාසති සඞ්‌ඝස්‌ස අවණ්‌ණං භාසති අගොචරෙ ච නං පස්‌සන්‌ති ඉමෙහි ඛො භික්‌ඛවෙ අට්‌ඨහි ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානා උපාසකා අප්‌පසාදං පවෙදෙය්‍යුං>
    text <අට්‌ඨහි භික්‌ඛවෙ ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානා උපාසකා පසාදං පවෙදෙය්‍යුං කතමෙහි අට්‌ඨහි න ගිහීනං අලාභාය පරිසක්‌කති න ගිහීනං අනත්‌ථාය පරිසක්‌කති න ගිහී අක්‌කොසති පරිභාසති න ගිහී ගිහීහි භෙදෙති බුද්‌ධස්‌ස වණ්‌ණං භාසති ධම්‌මස්‌ස වණ්‌ණං භාසති සඞ්‌ඝස්‌ස වණ්‌ණං භාසති ගොචරෙ ච නං පස්‌සන්‌ති ඉමෙහි ඛො භික්‌ඛවෙ අට්‌ඨහි ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානා උපාසකා පසාදං පවෙදෙය්‍යුන්‌ති අට්‌ඨමං>
  text <පටිසාරණීයසුත්‌තං>
    text <89>, <අට්‌ඨහි භික්‌ඛවෙ ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානො සඞ්‌ඝො පටිසාරණීයකම්‌මං කරෙය්‍ය කතමෙහි අට්‌ඨහි ගිහීනං අලාභාය පරිසක්‌කති ගිහීනං අනත්‌ථාය පරිසක්‌කති ගිහී අක්‌කොසති පරිභාසති ගිහී ගිහීහි භෙදෙති බුද්‌ධස්‌ස අවණ්‌ණං භාසති ධම්‌මස්‌ස අවණ්‌ණං භාසති සඞ්‌ඝස්‌ස අවණ්‌ණං භාසති ධම්‌මිකඤ්‌ච ගිහිපටිස්‌සවං න සච්‌චාපෙති ඉමෙහි ඛො භික්‌ඛවෙ අට්‌ඨහි ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානො සඞ්‌ඝො පටිසාරණීයං කම්‌මං කරෙය්‍ය>
    text <අට්‌ඨහි භික්‌ඛවෙ ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානො සඞ්‌ඝො පටිසාරණීයකම්‌මං පටිප්‌පස්‌සම්‌භෙය්‍ය කතමෙහි අට්‌ඨහි න ගිහීනං අලාභාය පරිසක්‌කති න ගිහීනං අනත්‌ථාය පරිසක්‌කති න ගිහී අක්‌කොසති පරිභාසති න ගිහී ගිහීහි භෙදෙති බුද්‌ධස්‌ස වණ්‌ණං භාසති ධම්‌මස්‌ස වණ්‌ණං භාසති සඞ්‌ඝස්‌ස වණ්‌ණං භාසති ධම්‌මිකඤ්‌ච ගිහිපටිස්‌සවං සච්‌චාපෙති ඉමෙහි ඛො භික්‌ඛවෙ අට්‌ඨහි ධම්‌මෙහි සමන්‌නාගතස්‌ස භික්‌ඛුනො ආකඞ්‌ඛමානො සඞ්‌ඝො පටිසාරණීයකම්‌මං පටිප්‌පස්‌සම්‌භෙය්‍යාති නවමං>
  text <සම්‌මාවත්‌තනසුත්‌තං>
    text <90>, <තස්‌සපාපියසිකකම්‌මකතෙන භික්‌ඛවෙ භික්‌ඛුනා අට්‌ඨසු ධම්‌මෙසු සම්‌මා වත්‌තිතබ්‌බං න උපසම්‌පාදෙතබ්‌බො න නිස්‌සයො දාතබ්‌බො න සාමණෙරො උපට්‌ඨාපෙතබ්‌බො න භික්‌ඛුනොවාදකසම්‌මුති සාදිතබ්‌බා සම්‌මතෙනපි භික්‌ඛුනියො න ඔවදිතබ්‌බා න කාචි සඞ්‌ඝසම්‌මුති සාදිතබ්‌බා න කිස්‌මිඤ්‌චි පච්‌චෙකට්‌ඨානෙ ඨපෙතබ්‌බො න ච තෙන මූලෙන වුට්‌ඨාපෙතබ්‌බො තස්‌සපාපියසිකකම්‌මකතෙන භික්‌ඛවෙ භික්‌ඛුනා ඉමෙසු අට්‌ඨසු ධම්‌මෙසු සම්‌මා වත්‌තිතබ්‌බන්‌ති දසමං>
    stand <සතිවග්‌ගො චතුත්‌ථො>
    text <තස්‌සුද්‌දානං>
