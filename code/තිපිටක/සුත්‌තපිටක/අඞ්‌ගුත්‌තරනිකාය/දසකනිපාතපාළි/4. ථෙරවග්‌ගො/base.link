text <ථෙරවග්‌ගො>
  text <වාහනසුත්‌තං>
    text <81>, <එකං සමයං භගවා චම්‌පායං විහරති ගග්‌ගරාය පොක්‌ඛරණියා තීරෙ අථ ඛො ආයස්‌මා වාහනො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා වාහනො භගවන්‌තං එතදවොච කතිහි නු ඛො භන්‌තෙ ධම්‌මෙහි තථාගතො නිස්‌සටො විසංයුත්‌තො විප්‌පමුත්‌තො විමරියාදීකතෙන චෙතසා විහරතීති>
    text <දසහි ඛො වාහන ධම්‌මෙහි තථාගතො නිස්‌සටො විසංයුත්‌තො විප්‌පමුත්‌තො විමරියාදීකතෙන චෙතසා විහරති කතමෙහි දසහි රූපෙන ඛො වාහන තථාගතො නිස්‌සටො විසංයුත්‌තො විප්‌පමුත්‌තො විමරියාදීකතෙන චෙතසා විහරති වෙදනාය ඛො වාහන…පෙ … සඤ්‌ඤාය ඛො වාහන… සඞ්‌ඛාරෙහි ඛො වාහන… විඤ්‌ඤාණෙන ඛො වාහන… ජාතියා ඛො වාහන… ජරාය ඛො වාහන… මරණෙන ඛො වාහන… දුක්‌ඛෙහි ඛො වාහන… කිලෙසෙහි ඛො වාහන තථාගතො නිස්‌සටො විසංයුත්‌තො විප්‌පමුත්‌තො විමරියාදීකතෙන චෙතසා විහරති සෙය්‍යථාපි වාහන උප්‌පලං වා පදුමං වා පුණ්‌ඩරීකං වා උදකෙ ජාතං උදකෙ සංවඩ්‌ඪං උදකා පච්‌චුග්‌ගම්‌ම ඨිතං අනුපලිත්‌තං උදකෙන එවමෙවං ඛො වාහන ඉමෙහි දසහි ධම්‌මෙහි තථාගතො නිස්‌සටො විසංයුත්‌තො විප්‌පමුත්‌තො විමරියාදීකතෙන චෙතසා විහරතීති පඨමං>
  text <ආනන්‌දසුත්‌තං>
    text <82>, <අථ ඛො ආයස්‌මා ආනන්‌දො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො ආයස්‌මන්‌තං ආනන්‌දං භගවා එතදවොච>
    text <සො වතානන්‌ද භික්‌ඛු අස්‌සද්‌ධො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු දුස්‌සීලො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු අප්‌පස්‌සුතො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු දුබ්‌බචො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු පාපමිත්‌තො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු කුසීතො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු මුට්‌ඨස්‌සති සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු අසන්‌තුට්‌ඨො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු පාපිච්‌ඡො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු මිච්‌ඡාදිට්‌ඨිකො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු ඉමෙහි දසහි ධම්‌මෙහි සමන්‌නාගතො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති>
    text <සො වතානන්‌ද භික්‌ඛු සද්‌ධො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු සීලවා සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු බහුස්‌සුතො සුතධරො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු සුවචො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු කල්‍යාණමිත්‌තො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු ආරද්‌ධවීරියො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු උපට්‌ඨිතස්‌සති සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු සන්‌තුට්‌ඨො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු අප්‌පිච්‌ඡො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු සම්‌මාදිට්‌ඨිකො සමානො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජති>
    text <සො වතානන්‌ද භික්‌ඛු ඉමෙහි දසහි ධම්‌මෙහි සමන්‌නාගතො ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජතීති දුතියං>
  text <පුණ්‌ණියසුත්‌තං>
    text <83>, <අථ ඛො ආයස්‌මා පුණ්‌ණියො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා පුණ්‌ණියො භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන අප්‌පෙකදා තථාගතං ධම්‌මදෙසනා පටිභාති අප්‌පෙකදා නප්‌පටිභාතීති>
    text <සද්‌ධො ච පුණ්‌ණිය භික්‌ඛු හොති නො ච උපසඞ්‌කමිතා නෙව තාව තථාගතං ධම්‌මදෙසනා පටිභාති යතො ච ඛො පුණ්‌ණිය භික්‌ඛු සද්‌ධො ච හොති උපසඞ්‌කමිතා ච එවං තථාගතං ධම්‌මදෙසනා පටිභාති>
    text <සද්‌ධො ච පුණ්‌ණිය භික්‌ඛු හොති උපසඞ්‌කමිතා ච නො ච පයිරුපාසිතා…පෙ … පයිරුපාසිතා ච නො ච පරිපුච්‌ඡිතා… පරිපුච්‌ඡිතා ච නො ච ඔහිතසොතො ධම්‌මං සුණාති… ඔහිතසොතො ච ධම්‌මං සුණාති නො ච සුත්‌වා ධම්‌මං ධාරෙති… සුත්‌වා ච ධම්‌මං ධාරෙති නො ච ධාතානං ධම්‌මානං අත්‌ථං උපපරික්‌ඛති… ධාතානඤ්‌ච ධම්‌මානං අත්‌ථං උපපරික්‌ඛති නො ච අත්‌ථමඤ්‌ඤාය ධම්‌මමඤ්‌ඤාය ධම්‌මානුධම්‌මප්‌පටිපන්‌නො හොති… අත්‌ථමඤ්‌ඤාය ධම්‌මමඤ්‌ඤාය ධම්‌මානුධම්‌මප්‌පටිපන්‌නො ච හොති නො ච කල්‍යාණවාචො හොති කල්‍යාණවාක්‌කරණො පොරියා වාචාය සමන්‌නාගතො විස්‌සට්‌ඨාය අනෙලගළාය අත්‌ථස්‌ස විඤ්‌ඤාපනියා… කල්‍යාණවාචො ච හොති කල්‍යාණවාක්‌කරණො පොරියා වාචාය සමන්‌නාගතො විස්‌සට්‌ඨාය අනෙලගළාය අත්‌ථස්‌ස විඤ්‌ඤාපනියා නො ච සන්‌දස්‌සකො හොති සමාදපකො සමුත්‌තෙජකො සම්‌පහංසකො සබ්‍රහ්‌මචාරීනං නෙව තාව තථාගතං ධම්‌මදෙසනා පටිභාති>
    text <යතො ච ඛො පුණ්‌ණිය භික්‌ඛු සද්‌ධො ච හොති උපසඞ්‌කමිතා ච පයිරුපාසිතා ච පරිපුච්‌ඡිතා ච ඔහිතසොතො ච ධම්‌මං සුණාති සුත්‌වා ච ධම්‌මං ධාරෙති ධාතානඤ්‌ච ධම්‌මානං අත්‌ථං උපපරික්‌ඛති අත්‌ථමඤ්‌ඤාය ධම්‌මමඤ්‌ඤාය ධම්‌මානුධම්‌මප්‌පටිපන්‌නො ච හොති කල්‍යාණවාචො ච හොති කල්‍යාණවාක්‌කරණො පොරියා වාචාය සමන්‌නාගතො විස්‌සට්‌ඨාය අනෙලගළාය අත්‌ථස්‌ස විඤ්‌ඤාපනියා සන්‌දස්‌සකො ච හොති සමාදපකො සමුත්‌තෙජකො සම්‌පහංසකො සබ්‍රහ්‌මචාරීනං එවං තථාගතං ධම්‌මදෙසනා පටිභාති ඉමෙහි ඛො පුණ්‌ණිය දසහි ධම්‌මෙහි සමන්‌නාගතා එකන්‌තපටිභානා තථාගතං ධම්‌මදෙසනා හොතීති තතියං>
  text <බ්‍යාකරණසුත්‌තං>
    text <84>, <තත්‍ර ඛො ආයස්‌මා මහාමොග්‌ගල්‌ලානො භික්‌ඛූ ආමන්‌තෙසි ආවුසො භික්‌ඛවෙති ආවුසොති ඛො තෙ භික්‌ඛූ ආයස්‌මතො මහාමොග්‌ගල්‌ලානස්‌ස පච්‌චස්‌සොසුං ආයස්‌මා මහාමොග්‌ගල්‌ලානො එතදවොච>
    text <ඉධාවුසො භික්‌ඛු අඤ්‌ඤං බ්‍යාකරොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාමීති තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො සමනුයුඤ්‌ජති සමනුග්‌ගාහති සමනුභාසති සො තථාගතෙන වා තථාගතසාවකෙන වා ඣායිනා සමාපත්‌තිකුසලෙන පරචිත්‌තකුසලෙන පරචිත්‌තපරියායකුසලෙන සමනුයුඤ්‌ජියමානො සමනුග්‌ගාහියමානො සමනුභාසියමානො ඉරීණං ආපජ්‌ජති විචිනං ආපජ්‌ජති අනයං ආපජ්‌ජති බ්‍යසනං ආපජ්‌ජති අනයබ්‍යසනං ආපජ්‌ජති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච මනසි කරොති කිං නු ඛො අයමායස්‌මා අඤ්‌ඤං බ්‍යාකරොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාමීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච පජානාති>
    text <කොධනො ඛො අයමායස්‌මා කොධපරියුට්‌ඨිතෙන චෙතසා බහුලං විහරති කොධපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <උපනාහී ඛො පන අයමායස්‌මා උපනාහපරියුට්‌ඨිතෙන චෙතසා බහුලං විහරති උපනාහපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <මක්‌ඛී ඛො පන අයමායස්‌මා මක්‌ඛපරියුට්‌ඨිතෙන චෙතසා බහුලං විහරති මක්‌ඛපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <පළාසී ඛො පන අයමායස්‌මා පළාසපරියුට්‌ඨිතෙන චෙතසා බහුලං විහරති පළාසපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <ඉස්‌සුකී ඛො පන අයමායස්‌මා ඉස්‌සාපරියුට්‌ඨිතෙන චෙතසා බහුලං විහරති ඉස්‌සාපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <මච්‌ඡරී ඛො පන අයමායස්‌මා මච්‌ඡෙරපරියුට්‌ඨිතෙන චෙතසා බහුලං විහරති මච්‌ඡෙරපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සඨො ඛො පන අයමායස්‌මා සාඨෙය්‍යපරියුට්‌ඨිතෙන චෙතසා බහුලං විහරති සාඨෙය්‍යපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <මායාවී ඛො පන අයමායස්‌මා මායාපරියුට්‌ඨිතෙන චෙතසා බහුලං විහරති මායාපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <පාපිච්‌ඡො ඛො පන අයමායස්‌මා ඉච්‌ඡාපරියුට්‌ඨිතෙන චෙතසා බහුලං විහරති ඉච්‌ඡාපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සති ඛො පන අයමායස්‌මා උත්‌තරි කරණීයෙ ඔරමත්‌තකෙන විසෙසාධිගමෙන අන්‌තරා වොසානං ආපන්‌නො අන්‌තරා වොසානගමනං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සො වතාවුසො භික්‌ඛු ඉමෙ දස ධම්‌මෙ අප්‌පහාය ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති සො වතාවුසො භික්‌ඛු ඉමෙ දස ධම්‌මෙ පහාය ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජතීති චතුත්‌ථං>
  text <කත්‌ථීසුත්‌තං>
    text <85>, <එකං සමයං ආයස්‌මා මහාචුන්‌දො චෙතීසු විහරති සහජාතියං තත්‍ර ඛො ආයස්‌මා මහාචුන්‌දො භික්‌ඛූ ආමන්‌තෙසි ආවුසො භික්‌ඛවෙති ආවුසොති ඛො තෙ භික්‌ඛූ ආයස්‌මතො මහාචුන්‌දස්‌ස පච්‌චස්‌සොසුං ආයස්‌මා මහාචුන්‌දො එතදවොච>
    text <ඉධාවුසො භික්‌ඛු කත්‌ථී හොති විකත්‌ථී අධිගමෙසු අහං පඨමං ඣානං සමාපජ්‌ජාමිපි වුට්‌ඨහාමිපි අහං දුතියං ඣානං සමාපජ්‌ජාමිපි වුට්‌ඨහාමිපි අහං තතියං ඣානං සමාපජ්‌ජාමිපි වුට්‌ඨහාමිපි අහං චතුත්‌ථං ඣානං සමාපජ්‌ජාමිපි වුට්‌ඨහාමිපි අහං ආකාසානඤ්‌චායතනං සමාපජ්‌ජාමිපි වුට්‌ඨහාමිපි අහං විඤ්‌ඤාණඤ්‌චායතනං සමාපජ්‌ජාමිපි වුට්‌ඨහාමිපි අහං ආකිඤ්‌චඤ්‌ඤායතනං සමාපජ්‌ජාමිපි වුට්‌ඨහාමිපි අහං නෙවසඤ්‌ඤානාසඤ්‌ඤායතනං සමාපජ්‌ජාමිපි වුට්‌ඨහාමිපි අහං සඤ්‌ඤාවෙදයිතනිරොධං සමාපජ්‌ජාමිපි වුට්‌ඨහාමිපීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො සමනුයුඤ්‌ජති සමනුග්‌ගාහති සමනුභාසති සො තථාගතෙන වා තථාගතසාවකෙන වා ඣායිනා සමාපත්‌තිකුසලෙන පරචිත්‌තකුසලෙන පරචිත්‌තපරියායකුසලෙන සමනුයුඤ්‌ජියමානො සමනුග්‌ගාහියමානො සමනුභාසියමානො ඉරීණං ආපජ්‌ජති විචිනං ආපජ්‌ජති අනයං ආපජ්‌ජති බ්‍යසනං ආපජ්‌ජති අනයබ්‍යසනං ආපජ්‌ජති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච මනසි කරොති කිං නු ඛො අයමායස්‌මා කත්‌ථී හොති විකත්‌ථී අධිගමෙසු අහං පඨමං ඣානං සමාපජ්‌ජාමිපි වුට්‌ඨහාමිපි…පෙ … අහං සඤ්‌ඤාවෙදයිතනිරොධං සමාපජ්‌ජාමිපි වුට්‌ඨහාමිපීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච පජානාති>
    text <දීඝරත්‌තං ඛො අයමායස්‌මා ඛණ්‌ඩකාරී ඡිද්‌දකාරී සබලකාරී කම්‌මාසකාරී න සන්‌තතකාරී න සන්‌තතවුත්‌ති සීලෙසු දුස්‌සීලො ඛො අයමායස්‌මා දුස්‌සිල්‍යං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <අස්‌සද්‌ධො ඛො පන අයමායස්‌මා අස්‌සද්‌ධියං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <අප්‌පස්‌සුතො ඛො පන අයමායස්‌මා අනාචාරො අප්‌පසච්‌චං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <දුබ්‌බචො ඛො පන අයමායස්‌මා දොවචස්‌සතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <පාපමිත්‌තො ඛො පන අයමායස්‌මා පාපමිත්‌තතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <කුසීතො ඛො පන අයමායස්‌මා කොසජ්‌ජං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <මුට්‌ඨස්‌සති ඛො පන අයමායස්‌මා මුට්‌ඨස්‌සච්‌චං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <කුහකො ඛො පන අයමායස්‌මා කොහඤ්‌ඤං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <දුබ්‌භරො ඛො පන අයමායස්‌මා දුබ්‌භරතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <දුප්‌පඤ්‌ඤො ඛො පන අයමායස්‌මා දුප්‌පඤ්‌ඤතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සෙය්‍යථාපි ආවුසො සහායකො සහායකං එවං වදෙය්‍ය යදා තෙ සම්‌ම ධනෙන ධනකරණීයං අස්‌ස යාචෙය්‍යාසි මං ධනං දස්‌සාමි තෙ ධනන්‌ති සො කිඤ්‌චිදෙව ධනකරණීයෙ සමුප්‌පන්‌නෙ සහායකො සහායකං එවං වදෙය්‍ය අත්‌ථො මෙ සම්‌ම ධනෙන දෙහි මෙ ධනන්‌ති සො එවං වදෙය්‍ය තෙන හි සම්‌ම ඉධ ඛනාහීති සො තත්‍ර ඛනන්‌තො නාධිගච්‌ඡෙය්‍ය සො එවං වදෙය්‍ය අලිකං මං සම්‌ම අවච තුච්‌ඡකං මං සම්‌ම අවච ඉධ ඛනාහීති සො එවං වදෙය්‍ය නාහං තං සම්‌ම අලිකං අවචං තුච්‌ඡකං අවචං තෙන හි සම්‌ම ඉධ ඛනාහීති සො තත්‍රපි ඛනන්‌තො නාධිගච්‌ඡෙය්‍ය සො එවං වදෙය්‍ය අලිකං මං සම්‌ම අවච තුච්‌ඡකං මං සම්‌ම අවච ඉධ ඛනාහීති සො එවං වදෙය්‍ය නාහං තං සම්‌ම අලිකං අවචං තුච්‌ඡකං අවචං තෙන හි සම්‌ම ඉධ ඛනාහීති සො තත්‍රපි ඛනන්‌තො නාධිගච්‌ඡෙය්‍ය සො එවං වදෙය්‍ය අලිකං මං සම්‌ම අවච තුච්‌ඡකං මං සම්‌ම අවච ඉධ ඛනාහීති සො එවං වදෙය්‍ය නාහං තං සම්‌ම අලිකං අවචං තුච්‌ඡකං අවචං අපි ච අහමෙව උම්‌මාදං පාපුණිං චෙතසො විපරියායන්‌ති>
    text <එවමෙවං ඛො ආවුසො භික්‌ඛු කත්‌ථී හොති විකත්‌ථී අධිගමෙසු අහං පඨමං ඣානං සමාපජ්‌ජාමිපි වුට්‌ඨහාමිපි අහං දුතියං ඣානං සමාපජ්‌ජාමිපි වුට්‌ඨහාමිපි අහං තතියං ඣානං සමාපජ්‌ජාමිපි වුට්‌ඨහාමිපි අහං චතුත්‌ථං ඣානං සමාපජ්‌ජාමිපි වුට්‌ඨහාමිපි අහං ආකාසානඤ්‌චායතනං සමාපජ්‌ජාමිපි වුට්‌ඨහාමිපි අහං විඤ්‌ඤාණඤ්‌චායතනං සමාපජ්‌ජාමිපි වුට්‌ඨහාමිපි අහං ආකිඤ්‌චඤ්‌ඤායතනං සමාපජ්‌ජාමිපි වුට්‌ඨහාමිපි අහං නෙවසඤ්‌ඤානාසඤ්‌ඤායතනං සමාපජ්‌ජාමිපි වුට්‌ඨහාමිපි අහං සඤ්‌ඤාවෙදයිතනිරොධං සමාපජ්‌ජාමිපි වුට්‌ඨහාමිපීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො සමනුයුඤ්‌ජති සමනුග්‌ගාහති සමනුභාසති සො තථාගතෙන වා තථාගතසාවකෙන වා ඣායිනා සමාපත්‌තිකුසලෙන පරචිත්‌තකුසලෙන පරචිත්‌තපරියායකුසලෙන සමනුයුඤ්‌ජියමානො සමනුග්‌ගාහියමානො සමනුභාසියමානො ඉරීණං ආපජ්‌ජති විචිනං ආපජ්‌ජති අනයං ආපජ්‌ජති බ්‍යසනං ආපජ්‌ජති අනයබ්‍යසනං ආපජ්‌ජති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච මනසි කරොති කිං නු ඛො අයමායස්‌මා කත්‌ථී හොති විකත්‌ථී අධිගමෙසු අහං පඨමං ඣානං සමාපජ්‌ජාමිපි…පෙ … අහං සඤ්‌ඤාවෙදයිතනිරොධං සමාපජ්‌ජාමිපි වුට්‌ඨහාමිපීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තපරියායකුසලො චෙතසා චෙතො පරිච්‌ච පජානාති>
    text <දීඝරත්‌තං ඛො අයමායස්‌මා ඛණ්‌ඩකාරී ඡිද්‌දකාරී සබලකාරී කම්‌මාසකාරී න සන්‌තතකාරී න සන්‌තතවුත්‌ති සීලෙසු දුස්‌සීලො ඛො අයමායස්‌මා දුස්‌සිල්‍යං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <අස්‌සද්‌ධො ඛො පන අයමායස්‌මා අස්‌සද්‌ධියං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <අප්‌පස්‌සුතො ඛො පන අයමායස්‌මා අනාචාරො අප්‌පසච්‌චං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <දුබ්‌බචො ඛො පන අයමායස්‌මා දොවචස්‌සතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <පාපමිත්‌තො ඛො පන අයමායස්‌මා පාපමිත්‌තතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <කුසීතො ඛො පන අයමායස්‌මා කොසජ්‌ජං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <මුට්‌ඨස්‌සති ඛො පන අයමායස්‌මා මුට්‌ඨස්‌සච්‌චං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <කුහකො ඛො පන අයමායස්‌මා කොහඤ්‌ඤං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <දුබ්‌භරො ඛො පන අයමායස්‌මා දුබ්‌භරතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <දුප්‌පඤ්‌ඤො ඛො පන අයමායස්‌මා දුප්‌පඤ්‌ඤතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සො වතාවුසො භික්‌ඛු ඉමෙ දස ධම්‌මෙ අප්‌පහාය ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති සො වතාවුසො භික්‌ඛු ඉමෙ දස ධම්‌මෙ පහාය ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජතීති පඤ්‌චමං>
  text <අධිමානසුත්‌තං>
    text <86>, <එකං සමයං ආයස්‌මා මහාකස්‌සපො රාජගහෙ විහරති වෙළුවනෙ කලන්‌දකනිවාපෙ තත්‍ර ඛො ආයස්‌මා මහාකස්‌සපො භික්‌ඛූ ආමන්‌තෙසි ආවුසො භික්‌ඛවෙති ආවුසොති ඛො තෙ භික්‌ඛූ ආයස්‌මතො මහාකස්‌සපස්‌ස පච්‌චස්‌සොසුං ආයස්‌මා මහාකස්‌සපො එතදවොච>
    text <ඉධාවුසො භික්‌ඛු අඤ්‌ඤං බ්‍යාකරොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාමීති තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො සමනුයුඤ්‌ජති සමනුග්‌ගාහති සමනුභාසති සො තථාගතෙන වා තථාගතසාවකෙන වා ඣායිනා සමාපත්‌තිකුසලෙන පරචිත්‌තකුසලෙන පරචිත්‌තපරියායකුසලෙන සමනුයුඤ්‌ජියමානො සමනුග්‌ගාහියමානො සමනුභාසියමානො ඉරීණං ආපජ්‌ජති විචිනං ආපජ්‌ජති අනයං ආපජ්‌ජති බ්‍යසනං ආපජ්‌ජති අනයබ්‍යසනං ආපජ්‌ජති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච මනසි කරොති කිං නු ඛො අයමායස්‌මා අඤ්‌ඤං බ්‍යාකරොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාමීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච පජානාති>
    text <අධිමානිකො ඛො අයමායස්‌මා අධිමානසච්‌චො අප්‌පත්‌තෙ පත්‌තසඤ්‌ඤී අකතෙ කතසඤ්‌ඤී අනධිගතෙ අධිගතසඤ්‌ඤී අධිමානෙන අඤ්‌ඤං බ්‍යාකරොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාමීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච මනසි කරොති කිං නු ඛො අයමායස්‌මා නිස්‌සාය අධිමානිකො අධිමානසච්‌චො අප්‌පත්‌තෙ පත්‌තසඤ්‌ඤී අකතෙ කතසඤ්‌ඤී අනධිගතෙ අධිගතසඤ්‌ඤී අධිමානෙන අඤ්‌ඤං බ්‍යාකරොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාමීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච පජානාති>
    text <බහුස්‌සුතො ඛො පන අයමායස්‌මා සුතධරො සුතසන්‌නිචයො යෙ තෙ ධම්‌මා ආදිකල්‍යාණා මජ්‌ඣෙකල්‍යාණා පරියොසානකල්‍යාණා සාත්‌ථං සබ්‍යඤ්‌ජනං කෙවලපරිපුණ්‌ණං පරිසුද්‌ධං බ්‍රහ්‌මචරියං අභිවදන්‌ති තථාරූපාස්‌ස ධම්‌මා බහුස්‌සුතා හොන්‌ති ධාතා වචසා පරිචිතා මනසානුපෙක්‌ඛිතා දිට්‌ඨියා සුප්‌පටිවිද්‌ධා තස්‌මා අයමායස්‌මා අධිමානිකො අධිමානසච්‌චො අප්‌පත්‌තෙ පත්‌තසඤ්‌ඤී අකතෙ කතසඤ්‌ඤී අනධිගතෙ අධිගතසඤ්‌ඤී අධිමානෙන අඤ්‌ඤං බ්‍යාකරොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාමීති>
    text <තමෙනං තථාගතො වා තථාගතසාවකො වා ඣායී සමාපත්‌තිකුසලො පරචිත්‌තකුසලො පරචිත්‌තපරියායකුසලො එවං චෙතසා චෙතො පරිච්‌ච පජානාති>
    text <අභිජ්‌ඣාලු ඛො පන අයමායස්‌මා අභිජ්‌ඣාපරියුට්‌ඨිතෙන චෙතසා බහුලං විහරති අභිජ්‌ඣාපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <බ්‍යාපන්‌නො ඛො පන අයමායස්‌මා බ්‍යාපාදපරියුට්‌ඨිතෙන චෙතසා බහුලං විහරති බ්‍යාපාදපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <ථිනමිද්‌ධො ඛො පන අයමායස්‌මා ථිනමිද්‌ධපරියුට්‌ඨිතෙන චෙතසා බහුලං විහරති ථිනමිද්‌ධපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <උද්‌ධතො ඛො පන අයමායස්‌මා උද්‌ධච්‌චපරියුට්‌ඨිතෙන චෙතසා බහුලං විහරති උද්‌ධච්‌චපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <විචිකිච්‌ඡො ඛො පන අයමායස්‌මා විචිකිච්‌ඡාපරියුට්‌ඨිතෙන චෙතසා බහුලං විහරති විචිකිච්‌ඡාපරියුට්‌ඨානං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <කම්‌මාරාමො ඛො පන අයමායස්‌මා කම්‌මරතො කම්‌මාරාමතං අනුයුත්‌තො කම්‌මාරාමතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <භස්‌සාරාමො ඛො පන අයමායස්‌මා භස්‌සරතො භස්‌සාරාමතං අනුයුත්‌තො භස්‌සාරාමතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <නිද්‌දාරාමො ඛො පන අයමායස්‌මා නිද්‌දාරතො නිද්‌දාරාමතං අනුයුත්‌තො නිද්‌දාරාමතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සඞ්‌ගණිකාරාමො ඛො පන අයමායස්‌මා සඞ්‌ගණිකරතො සඞ්‌ගණිකාරාමතං අනුයුත්‌තො සඞ්‌ගණිකාරාමතා ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සති ඛො පන අයමායස්‌මා උත්‌තරි කරණීයෙ ඔරමත්‌තකෙන විසෙසාධිගමෙන අන්‌තරා වොසානං ආපන්‌නො අන්‌තරා වොසානගමනං ඛො පන තථාගතප්‌පවෙදිතෙ ධම්‌මවිනයෙ පරිහානමෙතං>
    text <සො වතාවුසො භික්‌ඛු ඉමෙ දස ධම්‌මෙ අප්‌පහාය ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති නෙතං ඨානං විජ්‌ජති සො වතාවුසො භික්‌ඛු ඉමෙ දස ධම්‌මෙ පහාය ඉමස්‌මිං ධම්‌මවිනයෙ වුද්‌ධිං විරූළ්‌හිං වෙපුල්‌ලං ආපජ්‌ජිස්‌සතීති ඨානමෙතං විජ්‌ජතීති ඡට්‌ඨං>
  text <නප්‌පියසුත්‌තං>
    text <87>, <තත්‍ර ඛො භගවා කාලඞ්‌කතං භික්‌ඛුං ආරබ්‌භ භික්‌ඛූ ආමන්‌තෙසි භික්‌ඛවොති භදන්‌තෙති තෙ භික්‌ඛූ භගවතො පච්‌චස්‌සොසුං භගවා එතදවොච>
    text <ඉධ භික්‌ඛවෙ භික්‌ඛු අධිකරණිකො හොති අධිකරණසමථස්‌ස න වණ්‌ණවාදී යම්‌පි භික්‌ඛවෙ භික්‌ඛු අධිකරණිකො හොති අධිකරණසමථස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු න සික්‌ඛාකාමො හොති සික්‌ඛාසමාදානස්‌ස න වණ්‌ණවාදී යම්‌පි භික්‌ඛවෙ භික්‌ඛු න සික්‌ඛාකාමො හොති සික්‌ඛාසමාදානස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු පාපිච්‌ඡො හොති ඉච්‌ඡාවිනයස්‌ස න වණ්‌ණවාදී යම්‌පි භික්‌ඛවෙ භික්‌ඛු පාපිච්‌ඡො හොති ඉච්‌ඡාවිනයස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු කොධනො හොති කොධවිනයස්‌ස න වණ්‌ණවාදී යම්‌පි භික්‌ඛවෙ භික්‌ඛු කොධනො හොති කොධවිනයස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු මක්‌ඛී හොති මක්‌ඛවිනයස්‌ස න වණ්‌ණවාදී යම්‌පි භික්‌ඛවෙ භික්‌ඛු මක්‌ඛී හොති මක්‌ඛවිනයස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු සඨො හොති සාඨෙය්‍යවිනයස්‌ස න වණ්‌ණවාදී යම්‌පි භික්‌ඛවෙ භික්‌ඛු සඨො හොති සාඨෙය්‍යවිනයස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු මායාවී හොති මායාවිනයස්‌ස න වණ්‌ණවාදී යම්‌පි භික්‌ඛවෙ භික්‌ඛු මායාවී හොති මායාවිනයස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු ධම්‌මානං න නිසාමකජාතිකො හොති ධම්‌මනිසන්‌තියා න වණ්‌ණවාදී යම්‌පි භික්‌ඛවෙ භික්‌ඛු ධම්‌මානං න නිසාමකජාතිකො හොති ධම්‌මනිසන්‌තියා න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු න පටිසල්‌ලීනො හොති පටිසල්‌ලානස්‌ස න වණ්‌ණවාදී යම්‌පි භික්‌ඛවෙ භික්‌ඛු න පටිසල්‌ලීනො හොති පටිසල්‌ලානස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු සබ්‍රහ්‌මචාරීනං න පටිසන්‌ථාරකො හොති පටිසන්‌ථාරකස්‌ස න වණ්‌ණවාදී යම්‌පි භික්‌ඛවෙ භික්‌ඛු සබ්‍රහ්‌මචාරීනං න පටිසන්‌ථාරකො හොති පටිසන්‌ථාරකස්‌ස න වණ්‌ණවාදී අයම්‌පි ධම්‌මො න පියතාය න ගරුතාය න භාවනාය න සාමඤ්‌ඤාය න එකීභාවාය සංවත්‌තති>
    text <එවරූපස්‌ස භික්‌ඛවෙ භික්‌ඛුනො කිඤ්‌චාපි එවං ඉච්‌ඡා උප්‌පජ්‌ජෙය්‍ය අහො වත මං සබ්‍රහ්‌මචාරී සක්‌කරෙය්‍යුං ගරුං කරෙය්‍යුං මානෙය්‍යුං පූජෙය්‍යුන්‌ති අථ ඛො නං සබ්‍රහ්‌මචාරී න චෙව සක්‌කරොන්‌ති න ගරුං කරොන්‌ති න මානෙන්‌ති න පූජෙන්‌ති තං කිස්‌ස හෙතු තථාහිස්‌ස භික්‌ඛවෙ විඤ්‌ඤූ සබ්‍රහ්‌මචාරී තෙ පාපකෙ අකුසලෙ ධම්‌මෙ අප්‌පහීනෙ සමනුපස්‌සන්‌ති>
    text <සෙය්‍යථාපි භික්‌ඛවෙ අස්‌සඛළුඞ්‌කස්‌ස කිඤ්‌චාපි එවං ඉච්‌ඡා උප්‌පජ්‌ජෙය්‍ය අහො වත මං මනුස්‌සා ආජානීයට්‌ඨානෙ ඨපෙය්‍යුං ආජානීයභොජනඤ්‌ච භොජෙය්‍යුං ආජානීයපරිමජ්‌ජනඤ්‌ච පරිමජ්‌ජෙය්‍යුන්‌ති අථ ඛො නං මනුස්‌සා න චෙව ආජානීයට්‌ඨානෙ ඨපෙන්‌ති න ච ආජානීයභොජනං භොජෙන්‌ති න ච ආජානීයපරිමජ්‌ජනං පරිමජ්‌ජන්‌ති තං කිස්‌ස හෙතු තථාහිස්‌ස භික්‌ඛවෙ විඤ්‌ඤූ මනුස්‌සා තානි සාඨෙය්‍යානි කූටෙය්‍යානි ජිම්‌හෙය්‍යානි වඞ්‌කෙය්‍යානි අප්‌පහීනානි සමනුපස්‌සන්‌ති එවමෙවං ඛො භික්‌ඛවෙ එවරූපස්‌ස භික්‌ඛුනො කිඤ්‌චාපි එවං ඉච්‌ඡා උප්‌පජ්‌ජෙය්‍ය අහො වත මං සබ්‍රහ්‌මචාරී සක්‌කරෙය්‍යුං ගරුං කරෙය්‍යුං මානෙය්‍යුං පූජෙය්‍යුන්‌ති අථ ඛො නං සබ්‍රහ්‌මචාරී න චෙව සක්‌කරොන්‌ති න ගරුං කරොන්‌ති න මානෙන්‌ති න පූජෙන්‌ති තං කිස්‌ස හෙතු තථාහිස්‌ස භික්‌ඛවෙ විඤ්‌ඤූ සබ්‍රහ්‌මචාරී තෙ පාපකෙ අකුසලෙ ධම්‌මෙ අප්‌පහීනෙ සමනුපස්‌සන්‌ති>
    text <ඉධ පන භික්‌ඛවෙ භික්‌ඛු න අධිකරණිකො හොති අධිකරණසමථස්‌ස වණ්‌ණවාදී යම්‌පි භික්‌ඛවෙ භික්‌ඛු න අධිකරණිකො හොති අධිකරණසමථස්‌ස වණ්‌ණවාදී අයම්‌පි ධම්‌මො පියතාය ගරුතාය භාවනාය සාමඤ්‌ඤාය එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු සික්‌ඛාකාමො හොති සික්‌ඛාසමාදානස්‌ස වණ්‌ණවාදී යම්‌පි භික්‌ඛවෙ භික්‌ඛු සික්‌ඛාකාමො හොති සික්‌ඛාසමාදානස්‌ස වණ්‌ණවාදී අයම්‌පි ධම්‌මො පියතාය ගරුතාය භාවනාය සාමඤ්‌ඤාය එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු අප්‌පිච්‌ඡො හොති ඉච්‌ඡාවිනයස්‌ස වණ්‌ණවාදී යම්‌පි භික්‌ඛවෙ භික්‌ඛු අප්‌පිච්‌ඡො හොති ඉච්‌ඡාවිනයස්‌ස වණ්‌ණවාදී අයම්‌පි ධම්‌මො…පෙ … එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු අක්‌කොධනො හොති කොධවිනයස්‌ස වණ්‌ණවාදී යම්‌පි භික්‌ඛවෙ භික්‌ඛු අක්‌කොධනො හොති කොධවිනයස්‌ස වණ්‌ණවාදී අයම්‌පි ධම්‌මො…පෙ … එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු අමක්‌ඛී හොති මක්‌ඛවිනයස්‌ස වණ්‌ණවාදී යම්‌පි භික්‌ඛවෙ භික්‌ඛු අමක්‌ඛී හොති මක්‌ඛවිනයස්‌ස වණ්‌ණවාදී අයම්‌පි ධම්‌මො…පෙ … එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු අසඨො හොති සාඨෙය්‍යවිනයස්‌ස වණ්‌ණවාදී යම්‌පි භික්‌ඛවෙ භික්‌ඛු අසඨො හොති සාඨෙය්‍යවිනයස්‌ස වණ්‌ණවාදී අයම්‌පි ධම්‌මො…පෙ … එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු අමායාවී හොති මායාවිනයස්‌ස වණ්‌ණවාදී යම්‌පි භික්‌ඛවෙ භික්‌ඛු අමායාවී හොති මායාවිනයස්‌ස වණ්‌ණවාදී අයම්‌පි ධම්‌මො…පෙ … එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු ධම්‌මානං නිසාමකජාතිකො හොති ධම්‌මනිසන්‌තියා වණ්‌ණවාදී යම්‌පි භික්‌ඛවෙ භික්‌ඛු ධම්‌මානං නිසාමකජාතිකො හොති ධම්‌මනිසන්‌තියා වණ්‌ණවාදී අයම්‌පි ධම්‌මො…පෙ … එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු පටිසල්‌ලීනො හොති පටිසල්‌ලානස්‌ස වණ්‌ණවාදී යම්‌පි භික්‌ඛවෙ භික්‌ඛු පටිසල්‌ලීනො හොති පටිසල්‌ලානස්‌ස වණ්‌ණවාදී අයම්‌පි ධම්‌මො…පෙ … එකීභාවාය සංවත්‌තති>
    text <පුන චපරං භික්‌ඛවෙ භික්‌ඛු සබ්‍රහ්‌මචාරීනං පටිසන්‌ථාරකො හොති පටිසන්‌ථාරකස්‌ස වණ්‌ණවාදී යම්‌පි භික්‌ඛවෙ භික්‌ඛු සබ්‍රහ්‌මචාරීනං පටිසන්‌ථාරකො හොති පටිසන්‌ථාරකස්‌ස වණ්‌ණවාදී අයම්‌පි ධම්‌මො පියතාය ගරුතාය භාවනාය සාමඤ්‌ඤාය එකීභාවාය සංවත්‌තති>
    text <එවරූපස්‌ස භික්‌ඛවෙ භික්‌ඛුනො කිඤ්‌චාපි න එවං ඉච්‌ඡා උප්‌පජ්‌ජෙය්‍ය අහො වත මං සබ්‍රහ්‌මචාරී සක්‌කරෙය්‍යුං ගරුං කරෙය්‍යුං මානෙය්‍යුං පූජෙය්‍යුන්‌ති අථ ඛො නං සබ්‍රහ්‌මචාරී සක්‌කරොන්‌ති ගරුං කරොන්‌ති මානෙන්‌ති පූජෙන්‌ති තං කිස්‌ස හෙතු තථාහිස්‌ස භික්‌ඛවෙ විඤ්‌ඤූ සබ්‍රහ්‌මචාරී තෙ පාපකෙ අකුසලෙ ධම්‌මෙ පහීනෙ සමනුපස්‌සන්‌ති>
    text <සෙය්‍යථාපි භික්‌ඛවෙ භද්‌දස්‌ස අස්‌සාජානීයස්‌ස කිඤ්‌චාපි න එවං ඉච්‌ඡා උප්‌පජ්‌ජෙය්‍ය අහො වත මං මනුස්‌සා ආජානීයට්‌ඨානෙ ඨපෙය්‍යුං ආජානීයභොජනඤ්‌ච භොජෙය්‍යුං ආජානීයපරිමජ්‌ජනඤ්‌ච පරිමජ්‌ජෙය්‍යුන්‌ති අථ ඛො නං මනුස්‌සා ආජානීයට්‌ඨානෙ ච ඨපෙන්‌ති ආජානීයභොජනඤ්‌ච භොජෙන්‌ති ආජානීයපරිමජ්‌ජනඤ්‌ච පරිමජ්‌ජන්‌ති තං කිස්‌ස හෙතු තථාහිස්‌ස භික්‌ඛවෙ විඤ්‌ඤූ මනුස්‌සා තානි සාඨෙය්‍යානි කූටෙය්‍යානි ජිම්‌හෙය්‍යානි වඞ්‌කෙය්‍යානි පහීනානි සමනුපස්‌සන්‌ති>
    text <එවමෙවං ඛො භික්‌ඛවෙ එවරූපස්‌ස භික්‌ඛුනො කිඤ්‌චාපි න එවං ඉච්‌ඡා උප්‌පජ්‌ජෙය්‍ය අහො වත මං සබ්‍රහ්‌මචාරී සක්‌කරෙය්‍යුං ගරුං කරෙය්‍යුං මානෙය්‍යුං පූජෙය්‍යුන්‌ති අථ ඛො නං සබ්‍රහ්‌මචාරී සක්‌කරොන්‌ති ගරුං කරොන්‌ති මානෙන්‌ති පූජෙන්‌ති තං කිස්‌ස හෙතු තථාහිස්‌ස භික්‌ඛවෙ විඤ්‌ඤූ සබ්‍රහ්‌මචාරී තෙ පාපකෙ අකුසලෙ ධම්‌මෙ පහීනෙ සමනුපස්‌සන්‌තීති සත්‌තමං>
  text <අක්‌කොසකසුත්‌තං>
    text <88>, <යො සො භික්‌ඛවෙ භික්‌ඛු අක්‌කොසකපරිභාසකො අරියූපවාදී සබ්‍රහ්‌මචාරීනං ඨානමෙතං අවකාසො යං සො දසන්‌නං බ්‍යසනානං අඤ්‌ඤතරං බ්‍යසනං නිගච්‌ඡෙය්‍ය කතමෙසං දසන්‌නං අනධිගතං නාධිගච්‌ඡති අධිගතා පරිහායති සද්‌ධම්‌මස්‌ස න වොදායන්‌ති සද්‌ධම්‌මෙසු වා අධිමානිකො හොති අනභිරතො වා බ්‍රහ්‌මචරියං චරති අඤ්‌ඤතරං වා සංකිලිට්‌ඨං ආපත්‌තිං ආපජ්‌ජති ගාළ්‌හං වා රොගාතඞ්‌කං ඵුසති උම්‌මාදං වා පාපුණාති චිත්‌තක්‌ඛෙපං සම්‌මූළ්‌හො කාලං කරොති කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති යො සො භික්‌ඛවෙ භික්‌ඛු අක්‌කොසකපරිභාසකො අරියූපවාදී සබ්‍රහ්‌මචාරීනං ඨානමෙතං අවකාසො යං සො ඉමෙසං දසන්‌නං බ්‍යසනානං අඤ්‌ඤතරං බ්‍යසනං නිගච්‌ඡෙය්‍යාති අට්‌ඨමං>
  text <කොකාලිකසුත්‌තං>
    text <89>, <අථ ඛො කොකාලිකො භික්‌ඛු යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො කොකාලිකො භික්‌ඛු භගවන්‌තං එතදවොච පාපිච්‌ඡා භන්‌තෙ සාරිපුත්‌තමොග්‌ගල්‌ලානා පාපිකානං ඉච්‌ඡානං වසං ගතාති මා හෙවං කොකාලික මා හෙවං කොකාලික පසාදෙහි කොකාලික සාරිපුත්‌තමොග්‌ගල්‌ලානෙසු චිත්‌තං පෙසලා සාරිපුත්‌තමොග්‌ගල්‌ලානාති>
    text <දුතියම්‌පි ඛො කොකාලිකො භික්‌ඛු භගවන්‌තං එතදවොච කිඤ්‌චාපි මෙ භන්‌තෙ භගවා සද්‌ධායිකො පච්‌චයිකො අථ ඛො පාපිච්‌ඡාව සාරිපුත්‌තමොග්‌ගල්‌ලානා පාපිකානං ඉච්‌ඡානං වසං ගතාති මා හෙවං කොකාලික මා හෙවං කොකාලික පසාදෙහි කොකාලික සාරිපුත්‌තමොග්‌ගල්‌ලානෙසු චිත්‌තං පෙසලා සාරිපුත්‌තමොග්‌ගල්‌ලානාති>
    text <තතියම්‌පි ඛො කොකාලිකො භික්‌ඛු භගවන්‌තං එතදවොච කිඤ්‌චාපි මෙ භන්‌තෙ භගවා සද්‌ධායිකො පච්‌චයිකො අථ ඛො පාපිච්‌ඡාව සාරිපුත්‌තමොග්‌ගල්‌ලානා පාපිකානං ඉච්‌ඡානං වසං ගතාති මා හෙවං කොකාලික මා හෙවං කොකාලික පසාදෙහි කොකාලික සාරිපුත්‌තමොග්‌ගල්‌ලානෙසු චිත්‌තං පෙසලා සාරිපුත්‌තමොග්‌ගල්‌ලානාති>
    text <අථ ඛො කොකාලිකො භික්‌ඛු උට්‌ඨායාසනා භගවන්‌තං අභිවාදෙත්‌වා පදක්‌ඛිණං කත්‌වා පක්‌කාමි අචිරපක්‌කන්‌තස්‌ස ච කොකාලිකස්‌ස භික්‌ඛුනො සාසපමත්‌තීහි පීළකාහි සබ්‌බො කායො ඵුටො අහොසි සාසපමත්‌තියො හුත්‌වා මුග්‌ගමත්‌තියො අහෙසුං මුග්‌ගමත්‌තියො හුත්‌වා කලායමත්‌තියො අහෙසුං කලායමත්‌තියො හුත්‌වා කොලට්‌ඨිමත්‌තියො අහෙසුං කොලට්‌ඨිමත්‌තියො හුත්‌වා කොලමත්‌තියො අහෙසුං කොලමත්‌තියො හුත්‌වා ආමලකමත්‌තියො අහෙසුං ආමලකමත්‌තියො හුත්‌වා තිණ්‌ඩුකමත්‌තියො අහෙසුං තිණ්‌ඩුකමත්‌තියො හුත්‌වා බෙළුවසලාටුකමත්‌තියො අහෙසුං බෙළුවසලාටුකමත්‌තියො හුත්‌වා බිල්‌ලමත්‌තියො අහෙසුං බිල්‌ලමත්‌තියො හුත්‌වා පභිජ්‌ජිංසු පුබ්‌බඤ්‌ච ලොහිතඤ්‌ච පග්‌ඝරිංසු සො සුදං කදලිපත්‌තෙසු සෙති මච්‌ඡොව විසගිලිතො>
    text <අථ ඛො තුරූ පච්‌චෙකබ්‍රහ්‌මා යෙන කොකාලිකො භික්‌ඛු තෙනුපසඞ්‌කමි උපසඞ්‌කමිත්‌වා වෙහාසෙ ඨත්‌වා කොකාලිකං භික්‌ඛුං එතදවොච පසාදෙහි කොකාලික සාරිපුත්‌තමොග්‌ගල්‌ලානෙසු චිත්‌තං පෙසලා සාරිපුත්‌තමොග්‌ගල්‌ලානාති කොසි ත්‌වං ආවුසොති අහං තුරූ පච්‌චෙකබ්‍රහ්‌මාති නනු ත්‌වං ආවුසො භගවතා අනාගාමී බ්‍යාකතො අථ කිඤ්‌චරහි ඉධාගතො පස්‌ස යාවඤ්‌ච තෙ ඉදං අපරද්‌ධන්‌ති>
    text <අථ ඛො තුරූ පච්‌චෙකබ්‍රහ්‌මා කොකාලිකං භික්‌ඛුං ගාථාහි අජ්‌ඣභාසි>
    block
      text <පුරිසස්‌ස හි ජාතස්‌ස කුඨාරී ජායතෙ මුඛෙ>
      text <යාය ඡින්‌දති අත්‌තානං බාලො දුබ්‌භාසිතං භණං>
      text <යො නින්‌දියං පසංසති තං වා නින්‌දති යො පසංසියො>
      text <විචිනාති මුඛෙන සො කලිං කලිනා තෙන සුඛං න වින්‌දති>
      text <අප්‌පමත්‌තකො අයං කලි යො අක්‌ඛෙසු ධනපරාජයො>
      text <සබ්‌බස්‌සාපි සහාපි අත්‌තනා අයමෙව මහත්‌තරො කලි>
      text <යො සුගතෙසු මනං පදූසයෙ>
      text <සතං සහස්‌සානං නිරබ්‌බුදානං ඡත්‌තිංසති පඤ්‌ච ච අබ්‌බුදානි>
      text <යමරියගරහී නිරයං උපෙති වාචං මනඤ්‌ච පණිධාය පාපකන්‌ති>
      text <පුරිසස්‌ස හි ජාතස්‌ස කුඨාරී ජායතෙ මුඛෙ>
      text <යාය ඡින්‌දති අත්‌තානං බාලො දුබ්‌භාසිතං භණං>
      text <යො නින්‌දියං පසංසති තං වා නින්‌දති යො පසංසියො>
      text <විචිනාති මුඛෙන සො කලිං කලිනා තෙන සුඛං න වින්‌දති>
      text <අප්‌පමත්‌තකො අයං කලි යො අක්‌ඛෙසු ධනපරාජයො>
      text <සබ්‌බස්‌සාපි සහාපි අත්‌තනා අයමෙව මහත්‌තරො කලි>
      text <යො සුගතෙසු මනං පදූසයෙ>
      text <සතං සහස්‌සානං නිරබ්‌බුදානං ඡත්‌තිංසති පඤ්‌ච ච අබ්‌බුදානි>
      text <යමරියගරහී නිරයං උපෙති වාචං මනඤ්‌ච පණිධාය පාපකන්‌ති නවමං>
      text <වාහනානන්‌දො පුණ්‌ණියො බ්‍යාකරං කත්‌ථිමානිකො>
      text <නපියක්‌කොසකොකාලි ඛීණාසවබලෙන චාති>
    text <අථ ඛො කොකාලිකො භික්‌ඛු තෙනෙව ආබාධෙන කාලමකාසි කාලඞ්‌කතො ච කොකාලිකො භික්‌ඛු පදුමං නිරයං උපපජ්‌ජති සාරිපුත්‌තමොග්‌ගල්‌ලානෙසු චිත්‌තං ආඝාතෙත්‌වා>
    text <අථ ඛො බ්‍රහ්‌මා සහම්‌පති අභික්‌කන්‌තාය රත්‌තියා අභික්‌කන්‌තවණ්‌ණො කෙවලකප්‌පං ජෙතවනං ඔභාසෙත්‌වා යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං අට්‌ඨාසි එකමන්‌තං ඨිතො ඛො බ්‍රහ්‌මා සහම්‌පති භගවන්‌තං එතදවොච කොකාලිකො භන්‌තෙ භික්‌ඛු කාලඞ්‌කතො කාලඞ්‌කතො ච භන්‌තෙ කොකාලිකො භික්‌ඛු පදුමං නිරයං උපපන්‌නො සාරිපුත්‌තමොග්‌ගල්‌ලානෙසු චිත්‌තං ආඝාතෙත්‌වාති ඉදමවොච බ්‍රහ්‌මා සහම්‌පති ඉදං වත්‌වා භගවන්‌තං අභිවාදෙත්‌වා පදක්‌ඛිණං කත්‌වා තත්‌ථෙවන්‌තරධායි>
    text <අථ ඛො භගවා තස්‌සා රත්‌තියා අච්‌චයෙන භික්‌ඛූ ආමන්‌තෙසි ඉමං භික්‌ඛවෙ රත්‌තිං බ්‍රහ්‌මා සහම්‌පති අභික්‌කන්‌තාය රත්‌තියා අභික්‌කන්‌තවණ්‌ණො කෙවලකප්‌පං ජෙතවනං ඔභාසෙත්‌වා යෙනාහං තෙනුපසඞ්‌කමි උපසඞ්‌කමිත්‌වා මං අභිවාදෙත්‌වා එකමන්‌තං අට්‌ඨාසි එකමන්‌තං ඨිතො ඛො භික්‌ඛවෙ බ්‍රහ්‌මා සහම්‌පති මං එතදවොච කොකාලිකො භන්‌තෙ භික්‌ඛු කාලඞ්‌කතො කාලඞ්‌කතො ච භන්‌තෙ කොකාලිකො භික්‌ඛු පදුමං නිරයං උපපන්‌නො සාරිපුත්‌තමොග්‌ගල්‌ලානෙසු චිත්‌තං ආඝාතෙත්‌වාති ඉදමවොච භික්‌ඛවෙ බ්‍රහ්‌මා සහම්‌පති ඉදං වත්‌වා මං අභිවාදෙත්‌වා පදක්‌ඛිණං කත්‌වා තත්‌ථෙවන්‌තරධායීති>
    text <එවං වුත්‌තෙ අඤ්‌ඤතරො භික්‌ඛු භගවන්‌තං එතදවොච කීව දීඝං නු ඛො භන්‌තෙ පදුමෙ නිරයෙ ආයුප්‌පමාණන්‌ති දීඝං ඛො භික්‌ඛු පදුමෙ නිරයෙ ආයුප්‌පමාණං න තං සුකරං සඞ්‌ඛාතුං එත්‌තකානි වස්‌සානීති වා එත්‌තකානි වස්‌සසතානීති වා එත්‌තකානි වස්‌සසහස්‌සානීති වා එත්‌තකානි වස්‌සසතසහස්‌සානීති වාති>
    text <සක්‌කා පන භන්‌තෙ උපමං කාතුන්‌ති සක්‌කා භික්‌ඛූ ති භගවා අවොච සෙය්‍යථාපි භික්‌ඛු වීසතිඛාරිකො කොසලකො තිලවාහො තතො පුරිසො වස්‌සසතස්‌ස වස්‌සසතස්‌ස අච්‌චයෙන එකමෙකං තිලං උද්‌ධරෙය්‍ය ඛිප්‌පතරං ඛො සො භික්‌ඛු වීසතිඛාරිකො කොසලකො තිලවාහො ඉමිනා උපක්‌කමෙන පරික්‌ඛයං පරියාදානං ගච්‌ඡෙය්‍ය න ත්‌වෙව එකො අබ්‌බුදො නිරයො සෙය්‍යථාපි භික්‌ඛු වීසති අබ්‌බුදා නිරයා එවමෙකො නිරබ්‌බුදො නිරයො සෙය්‍යථාපි භික්‌ඛු වීසති නිරබ්‌බුදා නිරයා එවමෙකො අබබො නිරයො සෙය්‍යථාපි භික්‌ඛු වීසති අබබා නිරයා එවමෙකො අටටො නිරයො සෙය්‍යථාපි භික්‌ඛු වීසති අටටා නිරයා එවමෙකො අහහො නිරයො සෙය්‍යථාපි භික්‌ඛු වීසති අහහා නිරයා එවමෙකො කුමුදො නිරයො සෙය්‍යථාපි භික්‌ඛු වීසති කුමුදා නිරයා එවමෙකො සොගන්‌ධිකො නිරයො සෙය්‍යථාපි භික්‌ඛු වීසති සොගන්‌ධිකා නිරයා එවමෙකො උප්‌පලකො නිරයො සෙය්‍යථාපි භික්‌ඛු වීසති උප්‌පලකා නිරයා එවමෙකො පුණ්‌ඩරීකො නිරයො සෙය්‍යථාපි භික්‌ඛු වීසති පුණ්‌ඩරීකා නිරයා එවමෙකො පදුමො නිරයො පදුමං ඛො පන භික්‌ඛු නිරයං කොකාලිකො භික්‌ඛු උපපන්‌නො සාරිපුත්‌තමොග්‌ගල්‌ලානෙසු චිත්‌තං ආඝාතෙත්‌වාති ඉදමවොච භගවා ඉදං වත්‌වාන සුගතො අථාපරං එතදවොච සත්‌ථා>
  text <ඛීණාසවබලසුත්‌තං>
    text <90>, <අථ ඛො ආයස්‌මා සාරිපුත්‌තො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො ආයස්‌මන්‌තං සාරිපුත්‌තං භගවා එතදවොච කති නු ඛො සාරිපුත්‌ත ඛීණාසවස්‌ස භික්‌ඛුනො බලානි යෙහි බලෙහි සමන්‌නාගතො ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති>
    text <දස භන්‌තෙ ඛීණාසවස්‌ස භික්‌ඛුනො බලානි යෙහි බලෙහි සමන්‌නාගතො ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති කතමානි දස ඉධ භන්‌තෙ ඛීණාසවස්‌ස භික්‌ඛුනො අනිච්‌චතො සබ්‌බෙ සඞ්‌ඛාරා යථාභූතං සම්‌මප්‌පඤ්‌ඤාය සුදිට්‌ඨා හොන්‌ති යම්‌පි භන්‌තෙ ඛීණාසවස්‌ස භික්‌ඛුනො අනිච්‌චතො සබ්‌බෙ සඞ්‌ඛාරා යථාභූතං සම්‌මප්‌පඤ්‌ඤාය සුදිට්‌ඨා හොන්‌ති ඉදම්‌පි භන්‌තෙ ඛීණාසවස්‌ස භික්‌ඛුනො බලං හොති යං බලං ආගම්‌ම ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති>
    text <පුන චපරං භන්‌තෙ ඛීණාසවස්‌ස භික්‌ඛුනො අඞ්‌ගාරකාසූපමා කාමා යථාභූතං සම්‌මප්‌පඤ්‌ඤාය සුදිට්‌ඨා හොන්‌ති යම්‌පි භන්‌තෙ ඛීණාසවස්‌ස භික්‌ඛුනො අඞ්‌ගාරකාසූපමා කාමා යථාභූතං සම්‌මප්‌පඤ්‌ඤාය සුදිට්‌ඨා හොන්‌ති ඉදම්‌පි භන්‌තෙ ඛීණාසවස්‌ස භික්‌ඛුනො බලං හොති යං බලං ආගම්‌ම ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති>
    text <පුන චපරං භන්‌තෙ ඛීණාසවස්‌ස භික්‌ඛුනො විවෙකනින්‌නං චිත්‌තං හොති විවෙකපොණං විවෙකපබ්‌භාරං විවෙකට්‌ඨං නෙක්‌ඛම්‌මාභිරතං බ්‍යන්‌තීභූතං සබ්‌බසො ආසවට්‌ඨානියෙහි ධම්‌මෙහි යම්‌පි භන්‌තෙ ඛීණාසවස්‌ස භික්‌ඛුනො විවෙකනින්‌නං චිත්‌තං හොති විවෙකපොණං විවෙකපබ්‌භාරං විවෙකට්‌ඨං නෙක්‌ඛම්‌මාභිරතං බ්‍යන්‌තීභූතං සබ්‌බසො ආසවට්‌ඨානියෙහි ධම්‌මෙහි ඉදම්‌පි භන්‌තෙ ඛීණාසවස්‌ස භික්‌ඛුනො බලං හොති යං බලං ආගම්‌ම ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති>
    text <පුන චපරං භන්‌තෙ ඛීණාසවස්‌ස භික්‌ඛුනො චත්‌තාරො සතිපට්‌ඨානා භාවිතා හොන්‌ති සුභාවිතා යම්‌පි භන්‌තෙ ඛීණාසවස්‌ස භික්‌ඛුනො චත්‌තාරො සතිපට්‌ඨානා භාවිතා හොන්‌ති සුභාවිතා ඉදම්‌පි භන්‌තෙ ඛීණාසවස්‌ස භික්‌ඛුනො බලං හොති යං බලං ආගම්‌ම ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති>
    text <පුන චපරං භන්‌තෙ ඛීණාසවස්‌ස භික්‌ඛුනො චත්‌තාරො සම්‌මප්‌පධානා භාවිතා හොන්‌ති සුභාවිතා…පෙ … චත්‌තාරො ඉද්‌ධිපාදා භාවිතා හොන්‌ති සුභාවිතා …පෙ … පඤ්‌චින්‌ද්‍රියානි… පඤ්‌ච බලානි භාවිතානි හොන්‌ති සුභාවිතානි… සත්‌ත බොජ්‌ඣඞ්‌ගා භාවිතා හොන්‌ති සුභාවිතා… අරියො අට්‌ඨඞ්‌ගිකො මග්‌ගො භාවිතො හොති සුභාවිතො යම්‌පි භන්‌තෙ ඛීණාසවස්‌ස භික්‌ඛුනො අරියො අට්‌ඨඞ්‌ගිකො මග්‌ගො භාවිතො හොති සුභාවිතො ඉදම්‌පි භන්‌තෙ ඛීණාසවස්‌ස භික්‌ඛුනො බලං හොති යං බලං ආගම්‌ම ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති>
    text <ඉමානි ඛො භන්‌තෙ දස ඛීණාසවස්‌ස භික්‌ඛුනො බලානි යෙහි බලෙහි සමන්‌නාගතො ඛීණාසවො භික්‌ඛු ආසවානං ඛයං පටිජානාති ඛීණා මෙ ආසවාති දසමං>
    stand <ථෙරවග්‌ගො චතුත්‌ථො>
    text <තස්‌සුද්‌දානං>
