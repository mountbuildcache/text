text <පරිසුද්‌ධවග්‌ගො>
  text <පඨමසුත්‌තං>
    text <123>, <දසයිමෙ භික්‌ඛවෙ ධම්‌මා පරිසුද්‌ධා පරියොදාතා නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි සම්‌මාඤාණං සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා පරිසුද්‌ධා පරියොදාතා නාඤ්‌ඤත්‍ර සුගතවිනයාති පඨමං>
  text <දුතියසුත්‌තං>
    text <124>, <දසයිමෙ භික්‌ඛවෙ ධම්‌මා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි …පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර සුගතවිනයාති දුතියං>
  text <තතියසුත්‌තං>
    text <125>, <දසයිමෙ භික්‌ඛවෙ ධම්‌මා මහප්‌ඵලා මහානිසංසා නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි…පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා මහප්‌ඵලා මහානිසංසා නාඤ්‌ඤත්‍ර සුගතවිනයාති තතියං>
  text <චතුත්‌ථසුත්‌තං>
    text <126>, <දසයිමෙ භික්‌ඛවෙ ධම්‌මා රාගවිනයපරියොසානා හොන්‌ති දොසවිනයපරියොසානා හොන්‌ති මොහවිනයපරියොසානා හොන්‌ති නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි…පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා රාගවිනයපරියොසානා හොන්‌ති දොසවිනයපරියොසානා හොන්‌ති මොහවිනයපරියොසානා හොන්‌ති නාඤ්‌ඤත්‍ර සුගතවිනයාති චතුත්‌ථං>
  text <පඤ්‌චමසුත්‌තං>
    text <127>, <දසයිමෙ භික්‌ඛවෙ ධම්‌මා එකන්‌තනිබ්‌බිදාය විරාගාය නිරොධාය උපසමාය අභිඤ්‌ඤාය සම්‌බොධාය නිබ්‌බානාය සංවත්‌තන්‌ති නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි…පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා එකන්‌තනිබ්‌බිදාය විරාගාය නිරොධාය උපසමාය අභිඤ්‌ඤාය සම්‌බොධාය නිබ්‌බානාය සංවත්‌තන්‌ති නාඤ්‌ඤත්‍ර සුගතවිනයාති පඤ්‌චමං>
  text <ඡට්‌ඨසුත්‌තං>
    text <128>, <දසයිමෙ භික්‌ඛවෙ ධම්‌මා භාවිතා බහුලීකතා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි …පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා භාවිතා බහුලීකතා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර සුගතවිනයාති ඡට්‌ඨං>
  text <සත්‌තමසුත්‌තං>
    text <129>, <දසයිමෙ භික්‌ඛවෙ ධම්‌මා භාවිතා බහුලීකතා මහප්‌ඵලා හොන්‌ති මහානිසංසා නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි…පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා භාවිතා බහුලීකතා මහප්‌ඵලා හොන්‌ති මහානිසංසා නාඤ්‌ඤත්‍ර සුගතවිනයාති සත්‌තමං>
  text <අට්‌ඨමසුත්‌තං>
    text <130>, <දසයිමෙ භික්‌ඛවෙ ධම්‌මා භාවිතා බහුලීකතා රාගවිනයපරියොසානා හොන්‌ති දොසවිනයපරියොසානා හොන්‌ති මොහවිනයපරියොසානා හොන්‌ති නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි…පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා භාවිතා බහුලීකතා රාගවිනයපරියොසානා හොන්‌ති දොසවිනයපරියොසානා හොන්‌ති මොහවිනයපරියොසානා හොන්‌ති නාඤ්‌ඤත්‍ර සුගතවිනයාති අට්‌ඨමං>
  text <නවමසුත්‌තං>
    text <131>, <දසයිමෙ භික්‌ඛවෙ ධම්‌මා භාවිතා බහුලීකතා එකන්‌තනිබ්‌බිදාය විරාගාය නිරොධාය උපසමාය අභිඤ්‌ඤාය සම්‌බොධාය නිබ්‌බානාය සංවත්‌තන්‌ති නාඤ්‌ඤත්‍ර සුගතවිනයා කතමෙ දස සම්‌මාදිට්‌ඨි…පෙ … සම්‌මාවිමුත්‌ති ඉමෙ ඛො භික්‌ඛවෙ දස ධම්‌මා භාවිතා බහුලීකතා එකන්‌තනිබ්‌බිදාය විරාගාය නිරොධාය උපසමාය අභිඤ්‌ඤාය සම්‌බොධාය නිබ්‌බානාය සංවත්‌තන්‌ති නාඤ්‌ඤත්‍ර සුගතවිනයාති නවමං>
  text <දසමසුත්‌තං>
    text <132>, <දසයිමෙ භික්‌ඛවෙ මිච්‌ඡත්‌තා කතමෙ දස මිච්‌ඡාදිට්‌ඨි මිච්‌ඡාසඞ්‌කප්‌පො මිච්‌ඡාවාචා මිච්‌ඡාකම්‌මන්‌තො මිච්‌ඡාආජීවො මිච්‌ඡාවායාමො මිච්‌ඡාසති මිච්‌ඡාසමාධි මිච්‌ඡාඤාණං මිච්‌ඡාවිමුත්‌ති ඉමෙ ඛො භික්‌ඛවෙ දස මිච්‌ඡත්‌තාති දසමං>
  text <එකාදසමසුත්‌තං>
    text <133>, <දසයිමෙ භික්‌ඛවෙ සම්‌මත්‌තා කතමෙ දස සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි සම්‌මාඤාණං සම්‌මාවිමුත්‌ති ඉමෙ ඛො භික්‌ඛවෙ දස සම්‌මත්‌තාති එකාදසමං>
    stand <පරිසුද්‌ධවග්‌ගො තතියො>
