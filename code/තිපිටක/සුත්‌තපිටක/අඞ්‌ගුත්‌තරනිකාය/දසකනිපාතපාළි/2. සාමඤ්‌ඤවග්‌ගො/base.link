text <සාමඤ්‌ඤවග්‌ගො>
  text <221>, <දසහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි දසහි පාණාතිපාතී හොති අදින්‌නාදායී හොති කාමෙසුමිච්‌ඡාචාරී හොති මුසාවාදී හොති පිසුණවාචො හොති ඵරුසවාචො හොති සම්‌ඵප්‌පලාපී හොති අභිජ්‌ඣාලු හොති බ්‍යාපන්‌නචිත්‌තො හොති මිච්‌ඡාදිට්‌ඨිකො හොති ඉමෙහි ඛො භික්‌ඛවෙ දසහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
  text <දසහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි දසහි පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති පිසුණාය වාචාය පටිවිරතො හොති ඵරුසාය වාචාය පටිවිරතො හොති සම්‌ඵප්‌පලාපා පටිවිරතො හොති අනභිජ්‌ඣාලු හොති අබ්‍යාපන්‌නචිත්‌තො හොති සම්‌මාදිට්‌ඨිකො හොති ඉමෙහි ඛො භික්‌ඛවෙ දසහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති>
  text <222>, <වීසතියා භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි වීසතියා අත්‌තනා ච පාණාතිපාතී හොති පරඤ්‌ච පාණාතිපාතෙ සමාදපෙති අත්‌තනා ච අදින්‌නාදායී හොති පරඤ්‌ච අදින්‌නාදානෙ සමාදපෙති අත්‌තනා ච කාමෙසුමිච්‌ඡාචාරී හොති පරඤ්‌ච කාමෙසුමිච්‌ඡාචාරෙ සමාදපෙති අත්‌තනා ච මුසාවාදී හොති පරඤ්‌ච මුසාවාදෙ සමාදපෙති අත්‌තනා ච පිසුණවාචො හොති පරඤ්‌ච පිසුණාය වාචාය සමාදපෙති අත්‌තනා ච ඵරුසවාචො හොති පරඤ්‌ච ඵරුසාය වාචාය සමාදපෙති අත්‌තනා ච සම්‌ඵප්‌පලාපී හොති පරඤ්‌ච සම්‌ඵප්‌පලාපෙ සමාදපෙති අත්‌තනා ච අභිජ්‌ඣාලු හොති පරඤ්‌ච අභිජ්‌ඣාය සමාදපෙති අත්‌තනා ච බ්‍යාපන්‌නචිත්‌තො හොති පරඤ්‌ච බ්‍යාපාදෙ සමාදපෙති අත්‌තනා ච මිච්‌ඡාදිට්‌ඨිකො හොති පරඤ්‌ච මිච්‌ඡාදිට්‌ඨියා සමාදපෙති ඉමෙහි ඛො භික්‌ඛවෙ වීසතියා ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
  text <වීසතියා භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි වීසතියා අත්‌තනා ච පාණාතිපාතා පටිවිරතො හොති පරඤ්‌ච පාණාතිපාතා වෙරමණියා සමාදපෙති අත්‌තනා ච අදින්‌නාදානා පටිවිරතො හොති පරඤ්‌ච අදින්‌නාදානා වෙරමණියා සමාදපෙති අත්‌තනා ච කාමෙසුමිච්‌ඡාචාරා පටිවිරතො හොති පරඤ්‌ච කාමෙසුමිච්‌ඡාචාරා වෙරමණියා සමාදපෙති අත්‌තනා ච මුසාවාදා පටිවිරතො හොති පරඤ්‌ච මුසාවාදා වෙරමණියා සමාදපෙති අත්‌තනා ච පිසුණාය වාචාය පටිවිරතො හොති පරඤ්‌ච පිසුණාය වාචාය වෙරමණියා සමාදපෙති අත්‌තනා ච ඵරුසාය වාචාය පටිවිරතො හොති පරඤ්‌ච ඵරුසාය වාචාය වෙරමණියා සමාදපෙති අත්‌තනා ච සම්‌ඵප්‌පලාපා පටිවිරතො හොති පරඤ්‌ච සම්‌ඵප්‌පලාපා වෙරමණියා සමාදපෙති අත්‌තනා ච අනභිජ්‌ඣාලු හොති පරඤ්‌ච අනභිජ්‌ඣාය සමාදපෙති අත්‌තනා ච අබ්‍යාපන්‌නචිත්‌තො හොති පරඤ්‌ච අබ්‍යාපාදෙ සමාදපෙති අත්‌තනා ච සම්‌මාදිට්‌ඨිකො හොති පරඤ්‌ච සම්‌මාදිට්‌ඨියා සමාදපෙති ඉමෙහි ඛො භික්‌ඛවෙ වීසතියා ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති>
  text <223>, <තිංසාය භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි තිංසාය අත්‌තනා ච පාණාතිපාතී හොති පරඤ්‌ච පාණාතිපාතෙ සමාදපෙති පාණාතිපාතෙ ච සමනුඤ්‌ඤො හොති අත්‌තනා ච අදින්‌නාදායී හොති පරඤ්‌ච අදින්‌නාදානෙ සමාදපෙති අදින්‌නාදානෙ ච සමනුඤ්‌ඤො හොති අත්‌තනා ච කාමෙසුමිච්‌ඡාචාරී හොති පරඤ්‌ච කාමෙසුමිච්‌ඡාචාරෙ සමාදපෙති කාමෙසුමිච්‌ඡාචාරෙ ච සමනුඤ්‌ඤො හොති අත්‌තනා ච මුසාවාදී හොති පරඤ්‌ච මුසාවාදෙ සමාදපෙති මුසාවාදෙ ච සමනුඤ්‌ඤො හොති අත්‌තනා ච පිසුණවාචො හොති පරඤ්‌ච පිසුණාය වාචාය සමාදපෙති පිසුණාය වාචාය ච සමනුඤ්‌ඤො හොති අත්‌තනා ච ඵරුසවාචො හොති පරඤ්‌ච ඵරුසාය වාචාය සමාදපෙති ඵරුසාය වාචාය ච සමනුඤ්‌ඤො හොති අත්‌තනා ච සම්‌ඵප්‌පලාපී හොති පරඤ්‌ච සම්‌ඵප්‌පලාපෙ සමාදපෙති සම්‌ඵප්‌පලාපෙ ච සමනුඤ්‌ඤො හොති අත්‌තනා ච අභිජ්‌ඣාලු හොති පරඤ්‌ච අභිජ්‌ඣාය සමාදපෙති අභිජ්‌ඣාය ච සමනුඤ්‌ඤො හොති අත්‌තනා ච බ්‍යාපන්‌නචිත්‌තො හොති පරඤ්‌ච බ්‍යාපාදෙ සමාදපෙති බ්‍යාපාදෙ ච සමනුඤ්‌ඤො හොති අත්‌තනා ච මිච්‌ඡාදිට්‌ඨිකො හොති පරඤ්‌ච මිච්‌ඡාදිට්‌ඨියා සමාදපෙති මිච්‌ඡාදිට්‌ඨියා ච සමනුඤ්‌ඤො හොති ඉමෙහි ඛො භික්‌ඛවෙ තිංසාය ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
  text <තිංසාය භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි තිංසාය අත්‌තනා ච පාණාතිපාතා පටිවිරතො හොති පරඤ්‌ච පාණාතිපාතා වෙරමණියා සමාදපෙති පාණාතිපාතා වෙරමණියා ච සමනුඤ්‌ඤො හොති අත්‌තනා ච අදින්‌නාදානා පටිවිරතො හොති පරඤ්‌ච අදින්‌නාදානා වෙරමණියා සමාදපෙති අදින්‌නාදානා වෙරමණියා ච සමනුඤ්‌ඤො හොති අත්‌තනා ච කාමෙසුමිච්‌ඡාචාරා පටිවිරතො හොති පරඤ්‌ච කාමෙසුමිච්‌ඡාචාරා වෙරමණියා සමාදපෙති කාමෙසුමිච්‌ඡාචාරා වෙරමණියා ච සමනුඤ්‌ඤො හොති අත්‌තනා ච මුසාවාදා පටිවිරතො හොති පරඤ්‌ච මුසාවාදා වෙරමණියා සමාදපෙති මුසාවාදා වෙරමණියා ච සමනුඤ්‌ඤො හොති අත්‌තනා ච පිසුණාය වාචාය පටිවිරතො හොති පරඤ්‌ච පිසුණාය වාචාය වෙරමණියා සමාදපෙති පිසුණාය වාචාය වෙරමණියා ච සමනුඤ්‌ඤො හොති අත්‌තනා ච ඵරුසාය වාචාය පටිවිරතො හොති පරඤ්‌ච ඵරුසාය වාචාය වෙරමණියා සමාදපෙති ඵරුසාය වාචාය වෙරමණියා ච සමනුඤ්‌ඤො හොති අත්‌තනා ච සම්‌ඵප්‌පලාපා පටිවිරතො හොති පරඤ්‌ච සම්‌ඵප්‌පලාපා වෙරමණියා සමාදපෙති සම්‌ඵප්‌පලාපා වෙරමණියා ච සමනුඤ්‌ඤො හොති අත්‌තනා ච අනභිජ්‌ඣාලු හොති පරඤ්‌ච අනභිජ්‌ඣාය සමාදපෙති අනභිජ්‌ඣාය ච සමනුඤ්‌ඤො හොති අත්‌තනා ච අබ්‍යාපන්‌නචිත්‌තො හොති පරඤ්‌ච අබ්‍යාපාදෙ සමාදපෙති අබ්‍යාපාදෙ ච සමනුඤ්‌ඤො හොති අත්‌තනා ච සම්‌මාදිට්‌ඨිකො හොති පරඤ්‌ච සම්‌මාදිට්‌ඨියා සමාදපෙති සම්‌මාදිට්‌ඨියා ච සමනුඤ්‌ඤො හොති ඉමෙහි ඛො භික්‌ඛවෙ තිංසාය ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති>
  text <224>, <චත්‌තාරීසාය භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චත්‌තාරීසාය අත්‌තනා ච පාණාතිපාතී හොති පරඤ්‌ච පාණාතිපාතෙ සමාදපෙති පාණාතිපාතෙ ච සමනුඤ්‌ඤො හොති පාණාතිපාතස්‌ස ච වණ්‌ණං භාසති අත්‌තනා ච අදින්‌නාදායී හොති පරඤ්‌ච අදින්‌නාදානෙ සමාදපෙති අදින්‌නාදානෙ ච සමනුඤ්‌ඤො හොති අදින්‌නාදානස්‌ස ච වණ්‌ණං භාසති අත්‌තනා ච කාමෙසුමිච්‌ඡාචාරී හොති පරඤ්‌ච කාමෙසුමිච්‌ඡාචාරෙ සමාදපෙති කාමෙසුමිච්‌ඡාචාරෙ ච සමනුඤ්‌ඤො හොති කාමෙසුමිච්‌ඡාචාරස්‌ස ච වණ්‌ණං භාසති අත්‌තනා ච මුසාවාදී හොති පරඤ්‌ච මුසාවාදෙ සමාදපෙති මුසාවාදෙ ච සමනුඤ්‌ඤො හොති මුසාවාදස්‌ස ච වණ්‌ණං භාසති අත්‌තනා ච පිසුණවාචො හොති පරඤ්‌ච පිසුණාය වාචාය සමාදපෙති පිසුණාය වාචාය ච සමනුඤ්‌ඤො හොති පිසුණාය වාචාය ච වණ්‌ණං භාසති අත්‌තනා ච ඵරුසවාචො හොති පරඤ්‌ච ඵරුසාය වාචාය සමාදපෙති ඵරුසාය වාචාය ච සමනුඤ්‌ඤො හොති ඵරුසාය වාචාය ච වණ්‌ණං භාසති අත්‌තනා ච සම්‌ඵප්‌පලාපී හොති පරඤ්‌ච සම්‌ඵප්‌පලාපෙ සමාදපෙති සම්‌ඵප්‌පලාපෙ ච සමනුඤ්‌ඤො හොති සම්‌ඵප්‌පලාපස්‌ස ච වණ්‌ණං භාසති අත්‌තනා ච අභිජ්‌ඣාලු හොති පරඤ්‌ච අභිජ්‌ඣාය සමාදපෙති අභිජ්‌ඣාය ච සමනුඤ්‌ඤො හොති අභිජ්‌ඣාය ච වණ්‌ණං භාසති අත්‌තනා ච බ්‍යාපන්‌නචිත්‌තො හොති පරඤ්‌ච බ්‍යාපාදෙ සමාදපෙති බ්‍යාපාදෙ ච සමනුඤ්‌ඤො හොති බ්‍යාපාදස්‌ස ච වණ්‌ණං භාසති අත්‌තනා ච මිච්‌ඡාදිට්‌ඨිකො හොති පරඤ්‌ච මිච්‌ඡාදිට්‌ඨියා සමාදපෙති මිච්‌ඡාදිට්‌ඨියා ච සමනුඤ්‌ඤො හොති මිච්‌ඡාදිට්‌ඨියා ච වණ්‌ණං භාසති ඉමෙහි ඛො භික්‌ඛවෙ චත්‌තාරීසාය ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
  text <චත්‌තාරීසාය භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චත්‌තාරීසාය අත්‌තනා ච පාණාතිපාතා පටිවිරතො හොති පරඤ්‌ච පාණාතිපාතා වෙරමණියා සමාදපෙති පාණාතිපාතා වෙරමණියා ච සමනුඤ්‌ඤො හොති පාණාතිපාතා වෙරමණියා ච වණ්‌ණං භාසති අත්‌තනා ච අදින්‌නාදානා පටිවිරතො හොති පරඤ්‌ච අදින්‌නාදානා වෙරමණියා සමාදපෙති අදින්‌නාදානා වෙරමණියා ච සමනුඤ්‌ඤො හොති අදින්‌නාදානා වෙරමණියා ච වණ්‌ණං භාසති අත්‌තනා ච කාමෙසුමිච්‌ඡාචාරා පටිවිරතො හොති පරඤ්‌ච කාමෙසුමිච්‌ඡාචාරා වෙරමණියා සමාදපෙති කාමෙසුමිච්‌ඡාචාරා වෙරමණියා ච සමනුඤ්‌ඤො හොති කාමෙසුමිච්‌ඡාචාරා වෙරමණියා ච වණ්‌ණං භාසති අත්‌තනා ච මුසාවාදා පටිවිරතො හොති පරඤ්‌ච මුසාවාදා වෙරමණියා සමාදපෙති මුසාවාදා වෙරමණියා ච සමනුඤ්‌ඤො හොති මුසාවාදා වෙරමණියා ච වණ්‌ණං භාසති අත්‌තනා ච පිසුණාය වාචාය පටිවිරතො හොති පරඤ්‌ච පිසුණාය වාචාය වෙරමණියා සමාදපෙති පිසුණාය වාචාය වෙරමණියා ච සමනුඤ්‌ඤො හොති පිසුණාය වාචාය වෙරමණියා ච වණ්‌ණං භාසති අත්‌තනා ච ඵරුසාය වාචාය පටිවිරතො හොති පරඤ්‌ච ඵරුසාය වාචාය වෙරමණියා ච සමාදපෙති ඵරුසාය වාචාය වෙරමණියා ච සමනුඤ්‌ඤො හොති ඵරුසාය වාචාය වෙරමණියා ච වණ්‌ණං භාසති අත්‌තනා ච සම්‌ඵප්‌පලාපා පටිවිරතො හොති පරඤ්‌ච සම්‌ඵප්‌පලාපා වෙරමණියා සමාදපෙති සම්‌ඵප්‌පලාපා වෙරමණියා ච සමනුඤ්‌ඤො හොති සම්‌ඵප්‌පලාපා වෙරමණියා ච වණ්‌ණං භාසති අත්‌තනා ච අනභිජ්‌ඣාලු හොති පරඤ්‌ච අනභිජ්‌ඣාය සමාදපෙති අනභිජ්‌ඣාය ච සමනුඤ්‌ඤො හොති අනභිජ්‌ඣාය ච වණ්‌ණං භාසති අත්‌තනා ච අබ්‍යාපන්‌නචිත්‌තො හොති පරඤ්‌ච අබ්‍යාපාදෙ සමාදපෙති අබ්‍යාපාදෙ ච සමනුඤ්‌ඤො හොති අබ්‍යාපාදස්‌ස ච වණ්‌ණං භාසති අත්‌තනා ච සම්‌මාදිට්‌ඨිකො හොති පරඤ්‌ච සම්‌මාදිට්‌ඨියා සමාදපෙති සම්‌මාදිට්‌ඨියා ච සමනුඤ්‌ඤො හොති සම්‌මාදිට්‌ඨියා ච වණ්‌ණං භාසති ඉමෙහි ඛො භික්‌ඛවෙ චත්‌තාරීසාය ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති>
  text <225-228>, <දසහි භික්‌ඛවෙ ධම්‌මෙහි සමන්‌නාගතො ඛතං උපහතං අත්‌තානං පරිහරති…පෙ … අක්‌ඛතං අනුපහතං අත්‌තානං පරිහරති…පෙ … වීසතියා භික්‌ඛවෙ…පෙ … තිංසාය භික්‌ඛවෙ…පෙ … චත්‌තාරීසාය භික්‌ඛවෙ ධම්‌මෙහි සමන්‌නාගතො ඛතං උපහතං අත්‌තානං පරිහරති…පෙ …>
  text <229-232>, <දසහි භික්‌ඛවෙ ධම්‌මෙහි සමන්‌නාගතො ඉධෙකච්‌චො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති…පෙ … ඉධෙකච්‌චො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති වීසතියා භික්‌ඛවෙ…පෙ … තිංසාය භික්‌ඛවෙ …පෙ … චත්‌තාරීසාය භික්‌ඛවෙ ධම්‌මෙහි සමන්‌නාගතො ඉධෙකච්‌චො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති…පෙ … ඉධෙකච්‌චො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති>
  text <233-236>, <දසහි භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො…පෙ … පණ්‌ඩිතො වෙදිතබ්‌බො…පෙ … වීසතියා භික්‌ඛවෙ…පෙ … තිංසාය භික්‌ඛවෙ…පෙ … චත්‌තාරීසාය භික්‌ඛවෙ ධම්‌මෙහි සමන්‌නාගතො බාලො වෙදිතබ්‌බො…පෙ … පණ්‌ඩිතො වෙදිතබ්‌බො …පෙ … ඉමෙහි ඛො භික්‌ඛවෙ චත්‌තාරීසාය ධම්‌මෙහි සමන්‌නාගතො පණ්‌ඩිතො වෙදිතබ්‌බොති>
  stand <සාමඤ්‌ඤවග්‌ගො දුතියො>
