text <අපරපුග්‌ගලවග්‌ගො>
  text <නසෙවිතබ්‌බාදිසුත්‌තානි>
    text <199>, <දසහි භික්‌ඛවෙ ධම්‌මෙහි සමන්‌නාගතො පුග්‌ගලො න සෙවිතබ්‌බො කතමෙහි දසහි පාණාතිපාතී හොති අදින්‌නාදායී හොති කාමෙසුමිච්‌ඡාචාරී හොති මුසාවාදී හොති පිසුණවාචො හොති ඵරුසවාචො හොති සම්‌ඵප්‌පලාපී හොති අභිජ්‌ඣාලු හොති බ්‍යාපන්‌නචිත්‌තො හොති මිච්‌ඡාදිට්‌ඨිකො හොති ඉමෙහි ඛො භික්‌ඛවෙ දසහි ධම්‌මෙහි සමන්‌නාගතො පුග්‌ගලො න සෙවිතබ්‌බො>
    text <දසහි භික්‌ඛවෙ ධම්‌මෙහි සමන්‌නාගතො පුග්‌ගලො සෙවිතබ්‌බො කතමෙහි දසහි පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති පිසුණාය වාචාය පටිවිරතො හොති ඵරුසාය වාචාය පටිවිරතො හොති සම්‌ඵප්‌පලාපා පටිවිරතො හොති අනභිජ්‌ඣාලු හොති අබ්‍යාපන්‌නචිත්‌තො හොති සම්‌මාදිට්‌ඨිකො හොති ඉමෙහි ඛො භික්‌ඛවෙ දසහි ධම්‌මෙහි සමන්‌නාගතො පුග්‌ගලො සෙවිතබ්‌බො>
    text <200-209>, <දසහි භික්‌ඛවෙ ධම්‌මෙහි සමන්‌නාගතො පුග්‌ගලො න භජිතබ්‌බො…පෙ … භජිතබ්‌බො… න පයිරුපාසිතබ්‌බො… පයිරුපාසිතබ්‌බො… න පුජ්‌ජො හොති… පුජ්‌ජො හොති… න පාසංසො හොති… පාසංසො හොති… අගාරවො හොති… ගාරවො හොති… අප්‌පතිස්‌සො හොති… සප්‌පතිස්‌සො හොති… න ආරාධකො හොති… ආරාධකො හොති… න විසුජ්‌ඣති… විසුජ්‌ඣති… මානං නාධිභොති … මානං අධිභොති… පඤ්‌ඤාය න වඩ්‌ඪති… පඤ්‌ඤාය වඩ්‌ඪති…පෙ …>
    text <210>, <දසහි භික්‌ඛවෙ ධම්‌මෙහි සමන්‌නාගතො පුග්‌ගලො බහුං අපුඤ්‌ඤං පසවති… බහුං පුඤ්‌ඤං පසවති කතමෙහි දසහි පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති පිසුණාය වාචාය පටිවිරතො හොති ඵරුසාය වාචාය පටිවිරතො හොති සම්‌ඵප්‌පලාපා පටිවිරතො හොති අනභිජ්‌ඣාලු හොති අබ්‍යාපන්‌නචිත්‌තො හොති සම්‌මාදිට්‌ඨිකො හොති ඉමෙහි ඛො භික්‌ඛවෙ දසහි ධම්‌මෙහි සමන්‌නාගතො පුග්‌ගලො බහුං පුඤ්‌ඤං පසවතීති>
    stand <අපරපුග්‌ගලවග්‌ගො පඤ්‌චමො>
    stand <චතුත්‌ථපණ්‌ණාසකං සමත්‌තං>
