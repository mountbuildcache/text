text <අට්‌ඨානපාළි>
  text <පඨමවග්‌ගො>
    text <268>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො කඤ්‌චි සඞ්‌ඛාරං නිච්‌චතො උපගච්‌ඡෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො කඤ්‌චි සඞ්‌ඛාරං නිච්‌චතො උපගච්‌ඡෙය්‍ය ඨානමෙතං විජ්‌ජතීති>
    text <269>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො කඤ්‌චි සඞ්‌ඛාරං සුඛතො උපගච්‌ඡෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො කඤ්‌චි සඞ්‌ඛාරං සුඛතො උපගච්‌ඡෙය්‍ය ඨානමෙතං විජ්‌ජතීති>
    text <270>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො කඤ්‌චි ධම්‌මං අත්‌තතො උපගච්‌ඡෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො කඤ්‌චි ධම්‌මං අත්‌තතො උපගච්‌ඡෙය්‍ය ඨානමෙතං විජ්‌ජතීති>
    text <271>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො මාතරං ජීවිතා වොරොපෙය්‍ය නෙතං ඨානං විජ්‌ජති ඨානඤ්‌ච ඛො භික්‌ඛවෙ විජ්‌ජති යං පුථුජ්‌ජනො මාතරං ජීවිතා වොරොපෙය්‍ය ඨානමෙතං විජ්‌ජතීති>
    text <272>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො පිතරං ජීවිතා වොරොපෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො පිතරං ජීවිතා වොරොපෙය්‍ය ඨානමෙතං විජ්‌ජතීති>
    text <273>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො අරහන්‌තං ජීවිතා වොරොපෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො අරහන්‌තං ජීවිතා වොරොපෙය්‍ය ඨානමෙතං විජ්‌ජතීති>
    text <274>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො තථාගතස්‌ස පදුට්‌ඨචිත්‌තො ලොහිතං උප්‌පාදෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො තථාගතස්‌ස පදුට්‌ඨචිත්‌තො ලොහිතං උප්‌පාදෙය්‍ය ඨානමෙතං විජ්‌ජතීති>
    text <275>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො සඞ්‌ඝං භින්‌දෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො සඞ්‌ඝං භින්‌දෙය්‍ය ඨානමෙතං විජ්‌ජතීති>
    text <276>, <අට්‌ඨානමෙතං භික්‌ඛවෙ අනවකාසො යං දිට්‌ඨිසම්‌පන්‌නො පුග්‌ගලො අඤ්‌ඤං සත්‌ථාරං උද්‌දිසෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුථුජ්‌ජනො අඤ්‌ඤං සත්‌ථාරං උද්‌දිසෙය්‍ය ඨානමෙතං විජ්‌ජතීති>
    text <277>, <අට්‌ඨානමෙතං භික්‌ඛවෙ අනවකාසො යං එකිස්‌සා ලොකධාතුයා ද්‌වෙ අරහන්‌තො සම්‌මාසම්‌බුද්‌ධා අපුබ්‌බං අචරිමං උප්‌පජ්‌ජෙය්‍යුං නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං එකිස්‌සා ලොකධාතුයා එකොව අරහං සම්‌මාසම්‌බුද්‌ධො උප්‌පජ්‌ජෙය්‍ය ඨානමෙතං විජ්‌ජතීති>
    stand <වග්‌ගො පඨමො>
  text <දුතියවග්‌ගො>
    text <278>, <අට්‌ඨානමෙතං භික්‌ඛවෙ අනවකාසො යං එකිස්‌සා ලොකධාතුයා ද්‌වෙ රාජානො චක්‌කවත්‌තී අපුබ්‌බං අචරිමං උප්‌පජ්‌ජෙය්‍යුං නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං එකිස්‌සා ලොකධාතුයා එකො රාජා චක්‌කවත්‌තී උප්‌පජ්‌ජෙය්‍ය ඨානමෙතං විජ්‌ජතීති>
    text <279>, <අට්‌ඨානමෙතං භික්‌ඛවෙ අනවකාසො යං ඉත්‌ථී අරහං අස්‌ස සම්‌මාසම්‌බුද්‌ධො නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුරිසො අරහං අස්‌ස සම්‌මාසම්‌බුද්‌ධො ඨානමෙතං විජ්‌ජතීති>
    text <280>, <අට්‌ඨානමෙතං භික්‌ඛවෙ අනවකාසො යං ඉත්‌ථී රාජා අස්‌ස චක්‌කවත්‌තී නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුරිසො රාජා අස්‌ස චක්‌කවත්‌තී ඨානමෙතං විජ්‌ජතීති>
    text <281-283>, <අට්‌ඨානමෙතං භික්‌ඛවෙ අනවකාසො යං ඉත්‌ථී සක්‌කත්‌තං කාරෙය්‍ය…පෙ … මාරත්‌තං කාරෙය්‍ය…පෙ … බ්‍රහ්‌මත්‌තං කාරෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං පුරිසො සක්‌කත්‌තං කාරෙය්‍ය…පෙ … මාරත්‌තං කාරෙය්‍ය…පෙ … බ්‍රහ්‌මත්‌තං කාරෙය්‍ය ඨානමෙතං විජ්‌ජතීති>
    text <284>, <අට්‌ඨානමෙතං භික්‌ඛවෙ අනවකාසො යං කායදුච්‌චරිතස්‌ස ඉට්‌ඨො කන්‌තො මනාපො විපාකො නිබ්‌බත්‌තෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං කායදුච්‌චරිතස්‌ස අනිට්‌ඨො අකන්‌තො අමනාපො විපාකො නිබ්‌බත්‌තෙය්‍ය ඨානමෙතං විජ්‌ජතීති>
    text <285-286>, <අට්‌ඨානමෙතං භික්‌ඛවෙ අනවකාසො යං වචීදුච්‌චරිතස්‌ස…පෙ … යං මනොදුච්‌චරිතස්‌ස ඉට්‌ඨො කන්‌තො මනාපො විපාකො නිබ්‌බත්‌තෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං මනොදුච්‌චරිතස්‌ස අනිට්‌ඨො අකන්‌තො අමනාපො විපාකො නිබ්‌බත්‌තෙය්‍ය ඨානමෙතං විජ්‌ජතීති>
    stand <වග්‌ගො දුතියො>
  text <තතියවග්‌ගො>
    text <287>, <අට්‌ඨානමෙතං භික්‌ඛවෙ අනවකාසො යං කායසුචරිතස්‌ස අනිට්‌ඨො අකන්‌තො අමනාපො විපාකො නිබ්‌බත්‌තෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං කායසුචරිතස්‌ස ඉට්‌ඨො කන්‌තො මනාපො විපාකො නිබ්‌බත්‌තෙය්‍ය ඨානමෙතං විජ්‌ජතීති>
    text <288-289>, <අට්‌ඨානමෙතං භික්‌ඛවෙ අනවකාසො යං වචීසුචරිතස්‌ස…පෙ … මනොසුචරිතස්‌ස අනිට්‌ඨො අකන්‌තො අමනාපො විපාකො නිබ්‌බත්‌තෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං මනොසුචරිතස්‌ස ඉට්‌ඨො කන්‌තො මනාපො විපාකො නිබ්‌බත්‌තෙය්‍ය ඨානමෙතං විජ්‌ජතීති>
    text <290>, <අට්‌ඨානමෙතං භික්‌ඛවෙ අනවකාසො යං කායදුච්‌චරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං කායදුච්‌චරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජෙය්‍ය ඨානමෙතං විජ්‌ජතීති>
    text <291-292>, <අට්‌ඨානමෙතං භික්‌ඛවෙ අනවකාසො යං වචීදුච්‌චරිතසමඞ්‌ගී…පෙ … යං මනොදුච්‌චරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං මනොදුච්‌චරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජෙය්‍ය ඨානමෙතං විජ්‌ජතීති>
    text <293>, <අට්‌ඨානමෙතං භික්‌ඛවෙ අනවකාසො යං කායසුචරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං කායසුචරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජෙය්‍ය ඨානමෙතං විජ්‌ජතීති>
    text <294-295>, <අට්‌ඨානමෙතං භික්‌ඛවෙ අනවකාසො යං වචීසුචරිතසමඞ්‌ගී…පෙ … යං මනොසුචරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජෙය්‍ය නෙතං ඨානං විජ්‌ජති ඨානඤ්‌ච ඛො එතං භික්‌ඛවෙ විජ්‌ජති යං මනොසුචරිතසමඞ්‌ගී තන්‌නිදානා තප්‌පච්‌චයා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජෙය්‍ය ඨානමෙතං විජ්‌ජතීති>
    stand <වග්‌ගො තතියො>
    stand <අට්‌ඨානපාළි පන්‌නරසමො>
