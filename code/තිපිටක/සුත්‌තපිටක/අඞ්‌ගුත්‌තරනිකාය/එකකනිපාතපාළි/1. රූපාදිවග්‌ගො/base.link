text <රූපාදිවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඅඞ්‌ගුත්‌තරනිකායො>
  text <1>, <එවං මෙ සුතං එකං සමයං භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තත්‍ර ඛො භගවා භික්‌ඛූ ආමන්‌තෙසි භික්‌ඛවොති භදන්‌තෙති තෙ භික්‌ඛූ භගවතො පච්‌චස්‌සොසුං භගවා එතදවොච>
  text <නාහං භික්‌ඛවෙ අඤ්‌ඤං එකරූපම්‌පි සමනුපස්‌සාමි යං එවං පුරිසස්‌ස චිත්‌තං පරියාදාය තිට්‌ඨති යථයිදං භික්‌ඛවෙ ඉත්‌ථිරූපං ඉත්‌ථිරූපං භික්‌ඛවෙ පුරිසස්‌ස චිත්‌තං පරියාදාය තිට්‌ඨතීති පඨමං>
  text <2>, <නාහං භික්‌ඛවෙ අඤ්‌ඤං එකසද්‌දම්‌පි සමනුපස්‌සාමි යං එවං පුරිසස්‌ස චිත්‌තං පරියාදාය තිට්‌ඨති යථයිදං භික්‌ඛවෙ ඉත්‌ථිසද්‌දො ඉත්‌ථිසද්‌දො භික්‌ඛවෙ පුරිසස්‌ස චිත්‌තං පරියාදාය තිට්‌ඨතීති දුතියං>
  text <3>, <නාහං භික්‌ඛවෙ අඤ්‌ඤං එකගන්‌ධම්‌පි සමනුපස්‌සාමි යං එවං පුරිසස්‌ස චිත්‌තං පරියාදාය තිට්‌ඨති යථයිදං භික්‌ඛවෙ ඉත්‌ථිගන්‌ධො ඉත්‌ථිගන්‌ධො භික්‌ඛවෙ පුරිසස්‌ස චිත්‌තං පරියාදාය තිට්‌ඨතීති තතියං>
  text <4>, <නාහං භික්‌ඛවෙ අඤ්‌ඤං එකරසම්‌පි සමනුපස්‌සාමි යං එවං පුරිසස්‌ස චිත්‌තං පරියාදාය තිට්‌ඨති යථයිදං භික්‌ඛවෙ ඉත්‌ථිරසො ඉත්‌ථිරසො භික්‌ඛවෙ පුරිසස්‌ස චිත්‌තං පරියාදාය තිට්‌ඨතීති චතුත්‌ථං>
  text <5>, <නාහං භික්‌ඛවෙ අඤ්‌ඤං එකඵොට්‌ඨබ්‌බම්‌පි සමනුපස්‌සාමි යං එවං පුරිසස්‌ස චිත්‌තං පරියාදාය තිට්‌ඨති යථයිදං භික්‌ඛවෙ ඉත්‌ථිඵොට්‌ඨබ්‌බො ඉත්‌ථිඵොට්‌ඨබ්‌බො භික්‌ඛවෙ පුරිසස්‌ස චිත්‌තං පරියාදාය තිට්‌ඨතීති පඤ්‌චමං>
  text <6>, <නාහං භික්‌ඛවෙ අඤ්‌ඤං එකරූපම්‌පි සමනුපස්‌සාමි යං එවං ඉත්‌ථියා චිත්‌තං පරියාදාය තිට්‌ඨති යථයිදං භික්‌ඛවෙ පුරිසරූපං පුරිසරූපං භික්‌ඛවෙ ඉත්‌ථියා චිත්‌තං පරියාදාය තිට්‌ඨතීති ඡට්‌ඨං>
  text <7>, <නාහං භික්‌ඛවෙ අඤ්‌ඤං එකසද්‌දම්‌පි සමනුපස්‌සාමි යං එවං ඉත්‌ථියා චිත්‌තං පරියාදාය තිට්‌ඨති යථයිදං භික්‌ඛවෙ පුරිසසද්‌දො පුරිසසද්‌දො භික්‌ඛවෙ ඉත්‌ථියා චිත්‌තං පරියාදාය තිට්‌ඨතීති සත්‌තමං>
  text <8>, <නාහං භික්‌ඛවෙ අඤ්‌ඤං එකගන්‌ධම්‌පි සමනුපස්‌සාමි යං එවං ඉත්‌ථියා චිත්‌තං පරියාදාය තිට්‌ඨති යථයිදං භික්‌ඛවෙ පුරිසගන්‌ධො පුරිසගන්‌ධො භික්‌ඛවෙ ඉත්‌ථියා චිත්‌තං පරියාදාය තිට්‌ඨතීති අට්‌ඨමං>
  text <9>, <නාහං භික්‌ඛවෙ අඤ්‌ඤං එකරසම්‌පි සමනුපස්‌සාමි යං එවං ඉත්‌ථියා චිත්‌තං පරියාදාය තිට්‌ඨති යථයිදං භික්‌ඛවෙ පුරිසරසො පුරිසරසො භික්‌ඛවෙ ඉත්‌ථියා චිත්‌තං පරියාදාය තිට්‌ඨතීති නවමං>
  text <10>, <නාහං භික්‌ඛවෙ අඤ්‌ඤං එකඵොට්‌ඨබ්‌බම්‌පි සමනුපස්‌සාමි යං එවං ඉත්‌ථියා චිත්‌තං පරියාදාය තිට්‌ඨති යථයිදං භික්‌ඛවෙ පුරිසඵොට්‌ඨබ්‌බො පුරිසඵොට්‌ඨබ්‌බො භික්‌ඛවෙ ඉත්‌ථියා චිත්‌තං පරියාදාය තිට්‌ඨතීති දසමං>
  stand <රූපාදිවග්‌ගො පඨමො>
