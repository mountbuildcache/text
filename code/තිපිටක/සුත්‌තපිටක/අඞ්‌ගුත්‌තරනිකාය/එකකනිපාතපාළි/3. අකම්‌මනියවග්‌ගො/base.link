text <අකම්‌මනියවග්‌ගො>
  text <21>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අකම්‌මනියං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අකම්‌මනියං හොතීති පඨමං>
  text <22>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං කම්‌මනියං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං කම්‌මනියං හොතීති දුතියං>
  text <23>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං මහතො අනත්‌ථාය සංවත්‌තතීති තතියං>
  text <24>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං මහතො අත්‌ථාය සංවත්‌තතීති චතුත්‌ථං>
  text <25>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අපාතුභූතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අපාතුභූතං මහතො අනත්‌ථාය සංවත්‌තතීති පඤ්‌චමං>
  text <26>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං පාතුභූතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං පාතුභූතං මහතො අත්‌ථාය සංවත්‌තතීති ඡට්‌ඨං>
  text <27>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අබහුලීකතං මහතො අනත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අබහුලීකතං මහතො අනත්‌ථාය සංවත්‌තතීති සත්‌තමං>
  text <28>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං බහුලීකතං මහතො අත්‌ථාය සංවත්‌තති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං බහුලීකතං මහතො අත්‌ථාය සංවත්‌තතීති අට්‌ඨමං>
  text <29>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං අභාවිතං අබහුලීකතං දුක්‌ඛාධිවහං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ අභාවිතං අබහුලීකතං දුක්‌ඛාධිවහං හොතීති නවමං>
  text <30>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං භාවිතං බහුලීකතං සුඛාධිවහං හොති යථයිදං භික්‌ඛවෙ චිත්‌තං චිත්‌තං භික්‌ඛවෙ භාවිතං බහුලීකතං සුඛාධිවහං හොතීති දසමං>
  stand <අකම්‌මනියවග්‌ගො තතියො>
