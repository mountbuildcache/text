text <එකපුග්‌ගලවග්‌ගො>
  text <170>, <එකපුග්‌ගලො භික්‌ඛවෙ ලොකෙ උප්‌පජ්‌ජමානො උප්‌පජ්‌ජති බහුජනහිතාය බහුජනසුඛාය ලොකානුකම්‌පාය අත්‌ථාය හිතාය සුඛාය දෙවමනුස්‌සානං කතමො එකපුග්‌ගලො තථාගතො අරහං සම්‌මාසම්‌බුද්‌ධො අයං ඛො භික්‌ඛවෙ එකපුග්‌ගලො ලොකෙ උප්‌පජ්‌ජමානො උප්‌පජ්‌ජති බහුජනහිතාය බහුජනසුඛාය ලොකානුකම්‌පාය අත්‌ථාය හිතාය සුඛාය දෙවමනුස්‌සානන්‌ති>
  text <171>, <එකපුග්‌ගලස්‌ස භික්‌ඛවෙ පාතුභාවො දුල්‌ලභො ලොකස්‌මිං කතමස්‌ස එකපුග්‌ගලස්‌ස තථාගතස්‌ස අරහතො සම්‌මාසම්‌බුද්‌ධස්‌ස ඉමස්‌ස ඛො භික්‌ඛවෙ එකපුග්‌ගලස්‌ස පාතුභාවො දුල්‌ලභො ලොකස්‌මින්‌ති>
  text <172>, <එකපුග්‌ගලො භික්‌ඛවෙ ලොකෙ උප්‌පජ්‌ජමානො උප්‌පජ්‌ජති අච්‌ඡරියමනුස්‌සො කතමො එකපුග්‌ගලො තථාගතො අරහං සම්‌මාසම්‌බුද්‌ධො අයං ඛො භික්‌ඛවෙ එකපුග්‌ගලො ලොකෙ උප්‌පජ්‌ජමානො උප්‌පජ්‌ජති අච්‌ඡරියමනුස්‌සොති>
  text <173>, <එකපුග්‌ගලස්‌ස භික්‌ඛවෙ කාලකිරියා බහුනො ජනස්‌ස අනුතප්‌පා හොති කතමස්‌ස එකපුග්‌ගලස්‌ස තථාගතස්‌ස අරහතො සම්‌මාසම්‌බුද්‌ධස්‌ස ඉමස්‌ස ඛො භික්‌ඛවෙ එකපුග්‌ගලස්‌ස කාලකිරියා බහුනො ජනස්‌ස අනුතප්‌පා හොතීති>
  text <174>, <එකපුග්‌ගලො භික්‌ඛවෙ ලොකෙ උප්‌පජ්‌ජමානො උප්‌පජ්‌ජති අදුතියො අසහායො අප්‌පටිමො අප්‌පටිසමො අප්‌පටිභාගො අප්‌පටිපුග්‌ගලො අසමො අසමසමො ද්‌විපදානං අග්‌ගො කතමො එකපුග්‌ගලො තථාගතො අරහං සම්‌මාසම්‌බුද්‌ධො අයං ඛො භික්‌ඛවෙ එකපුග්‌ගලො ලොකෙ උප්‌පජ්‌ජමානො උප්‌පජ්‌ජති අදුතියො අසහායො අප්‌පටිමො අප්‌පටිසමො අප්‌පටිභාගො අප්‌පටිපුග්‌ගලො අසමො අසමසමො ද්‌විපදානං අග්‌ගොති>
  text <175-186>, <එකපුග්‌ගලස්‌ස භික්‌ඛවෙ පාතුභාවා මහතො චක්‌ඛුස්‌ස පාතුභාවො හොති මහතො ආලොකස්‌ස පාතුභාවො හොති මහතො ඔභාසස්‌ස පාතුභාවො හොති ඡන්‌නං අනුත්‌තරියානං පාතුභාවො හොති චතුන්‌නං පටිසම්‌භිදානං සච්‌ඡිකිරියා හොති අනෙකධාතුපටිවෙධො හොති නානාධාතුපටිවෙධො හොති විජ්‌ජාවිමුත්‌තිඵලසච්‌ඡිකිරියා හොති සොතාපත්‌තිඵලසච්‌ඡිකිරියා හොති සකදාගාමිඵලසච්‌ඡිකිරියා හොති අනාගාමිඵලසච්‌ඡිකිරියා හොති අරහත්‌තඵලසච්‌ඡිකිරියා හොති කතමස්‌ස එකපුග්‌ගලස්‌ස තථාගතස්‌ස අරහතො සම්‌මාසම්‌බුද්‌ධස්‌ස ඉමස්‌ස ඛො භික්‌ඛවෙ එකපුග්‌ගලස්‌ස පාතුභාවා මහතො චක්‌ඛුස්‌ස පාතුභාවො හොති මහතො ආලොකස්‌ස පාතුභාවො හොති මහතො ඔභාසස්‌ස පාතුභාවො හොති ඡන්‌නං අනුත්‌තරියානං පාතුභාවො හොති චතුන්‌නං පටිසම්‌භිදානං සච්‌ඡිකිරියා හොති අනෙකධාතුපටිවෙධො හොති නානාධාතුපටිවෙධො හොති විජ්‌ජාවිමුත්‌තිඵලසච්‌ඡිකිරියා හොති සොතාපත්‌තිඵලසච්‌ඡිකිරියා හොති සකදාගාමිඵලසච්‌ඡිකිරියා හොති අනාගාමිඵලසච්‌ඡිකිරියා හොති අරහත්‌තඵලසච්‌ඡිකිරියා හොතීති>
  text <187>, <නාහං භික්‌ඛවෙ අඤ්‌ඤං එකපුග්‌ගලම්‌පි සමනුපස්‌සාමි යො එවං තථාගතෙන අනුත්‌තරං ධම්‌මචක්‌කං පවත්‌තිතං සම්‌මදෙව අනුප්‌පවත්‌තෙති යථයිදං භික්‌ඛවෙ සාරිපුත්‌තො සාරිපුත්‌තො භික්‌ඛවෙ තථාගතෙන අනුත්‌තරං ධම්‌මචක්‌කං පවත්‌තිතං සම්‌මදෙව අනුප්‌පවත්‌තෙතීති>
  stand <එකපුග්‌ගලවග්‌ගො තෙරසමො>
