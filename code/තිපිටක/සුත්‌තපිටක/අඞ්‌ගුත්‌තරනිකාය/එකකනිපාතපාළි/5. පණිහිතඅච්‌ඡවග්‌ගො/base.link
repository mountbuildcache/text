text <පණිහිතඅච්‌ඡවග්‌ගො>
  text <41>, <සෙය්‍යථාපි භික්‌ඛවෙ සාලිසූකං වා යවසූකං වා මිච්‌ඡාපණිහිතං හත්‌ථෙන වා පාදෙන වා අක්‌කන්‌තං හත්‌ථං වා පාදං වා භෙච්‌ඡති ලොහිතං වා උප්‌පාදෙස්‌සතීති නෙතං ඨානං විජ්‌ජති තං කිස්‌ස හෙතු මිච්‌ඡාපණිහිතත්‌තා භික්‌ඛවෙ සූකස්‌ස එවමෙවං ඛො භික්‌ඛවෙ සො වත භික්‌ඛු මිච්‌ඡාපණිහිතෙන චිත්‌තෙන අවිජ්‌ජං භෙච්‌ඡති විජ්‌ජං උප්‌පාදෙස්‌සති නිබ්‌බානං සච්‌ඡිකරිස්‌සතීති නෙතං ඨානං විජ්‌ජති තං කිස්‌ස හෙතු මිච්‌ඡාපණිහිතත්‌තා භික්‌ඛවෙ චිත්‌තස්‌සාති පඨමං>
  text <42>, <සෙය්‍යථාපි භික්‌ඛවෙ සාලිසූකං වා යවසූකං වා සම්‌මාපණිහිතං හත්‌ථෙන වා පාදෙන වා අක්‌කන්‌තං හත්‌ථං වා පාදං වා භෙච්‌ඡති ලොහිතං වා උප්‌පාදෙස්‌සතීති ඨානමෙතං විජ්‌ජති තං කිස්‌ස හෙතු සම්‌මාපණිහිතත්‌තා භික්‌ඛවෙ සූකස්‌ස එවමෙවං ඛො භික්‌ඛවෙ සො වත භික්‌ඛු සම්‌මාපණිහිතෙන චිත්‌තෙන අවිජ්‌ජං භෙච්‌ඡති විජ්‌ජං උප්‌පාදෙස්‌සති නිබ්‌බානං සච්‌ඡිකරිස්‌සතීති ඨානමෙතං විජ්‌ජති තං කිස්‌ස හෙතු සම්‌මාපණිහිතත්‌තා භික්‌ඛවෙ චිත්‌තස්‌සාති දුතියං>
  text <43>, <ඉධාහං භික්‌ඛවෙ එකච්‌චං පුග්‌ගලං පදුට්‌ඨචිත්‌තං එවං චෙතසා චෙතො පරිච්‌ච පජානාමි ඉමම්‌හි චෙ අයං සමයෙ පුග්‌ගලො කාලං කරෙය්‍ය යථාභතං නික්‌ඛිත්‌තො එවං නිරයෙ තං කිස්‌ස හෙතු චිත්‌තං හිස්‌ස භික්‌ඛවෙ පදුට්‌ඨං චෙතොපදොසහෙතු පන භික්‌ඛවෙ එවමිධෙකච්‌චෙ සත්‌තා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජන්‌තීති තතියං>
  text <44>, <ඉධාහං භික්‌ඛවෙ එකච්‌චං පුග්‌ගලං පසන්‌නචිත්‌තං එවං චෙතසා චෙතො පරිච්‌ච පජානාමි ඉමම්‌හි චෙ අයං සමයෙ පුග්‌ගලො කාලං කරෙය්‍ය යථාභතං නික්‌ඛිත්‌තො එවං සග්‌ගෙ තං කිස්‌ස හෙතු චිත්‌තං හිස්‌ස භික්‌ඛවෙ පසන්‌නං චෙතොපසාදහෙතු පන භික්‌ඛවෙ එවමිධෙකච්‌චෙ සත්‌තා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජන්‌තීති චතුත්‌ථං>
  text <45>, <සෙය්‍යථාපි භික්‌ඛවෙ උදකරහදො ආවිලො ලුළිතො කලලීභූතො තත්‌ථ චක්‌ඛුමා පුරිසො තීරෙ ඨිතො න පස්‌සෙය්‍ය සිප්‌පිසම්‌බුකම්‌පි සක්‌ඛරකඨලම්‌පි මච්‌ඡගුම්‌බම්‌පි චරන්‌තම්‌පි තිට්‌ඨන්‌තම්‌පි තං කිස්‌ස හෙතු ආවිලත්‌තා භික්‌ඛවෙ උදකස්‌ස එවමෙවං ඛො භික්‌ඛවෙ සො වත භික්‌ඛු ආවිලෙන චිත්‌තෙන අත්‌තත්‌ථං වා ඤස්‌සති පරත්‌ථං වා ඤස්‌සති උභයත්‌ථං වා ඤස්‌සති උත්‌තරිං වා මනුස්‌සධම්‌මා අලමරියඤාණදස්‌සනවිසෙසං සච්‌ඡිකරිස්‌සතීති නෙතං ඨානං විජ්‌ජති තං කිස්‌ස හෙතු ආවිලත්‌තා භික්‌ඛවෙ චිත්‌තස්‌සාති පඤ්‌චමං>
  text <46>, <සෙය්‍යථාපි භික්‌ඛවෙ උදකරහදො අච්‌ඡො විප්‌පසන්‌නො අනාවිලො තත්‌ථ චක්‌ඛුමා පුරිසො තීරෙ ඨිතො පස්‌සෙය්‍ය සිප්‌පිසම්‌බුකම්‌පි සක්‌ඛරකඨලම්‌පි මච්‌ඡගුම්‌බම්‌පි චරන්‌තම්‌පි තිට්‌ඨන්‌තම්‌පි තං කිස්‌ස හෙතු අනාවිලත්‌තා භික්‌ඛවෙ උදකස්‌ස එවමෙවං ඛො භික්‌ඛවෙ සො වත භික්‌ඛු අනාවිලෙන චිත්‌තෙන අත්‌තත්‌ථං වා ඤස්‌සති පරත්‌ථං වා ඤස්‌සති උභයත්‌ථං වා ඤස්‌සති උත්‌තරිං වා මනුස්‌සධම්‌මා අලමරියඤාණදස්‌සනවිසෙසං සච්‌ඡිකරිස්‌සතීති ඨානමෙතං විජ්‌ජති තං කිස්‌ස හෙතු අනාවිලත්‌තා භික්‌ඛවෙ චිත්‌තස්‌සාති ඡට්‌ඨං>
  text <47>, <සෙය්‍යථාපි භික්‌ඛවෙ යානි කානිචි රුක්‌ඛජාතානං ඵන්‌දනො තෙසං අග්‌ගමක්‌ඛායති යදිදං මුදුතාය චෙව කම්‌මඤ්‌ඤතාය ච එවමෙවං ඛො අහං භික්‌ඛවෙ නාඤ්‌ඤං එකධම්‌මම්‌පි සමනුපස්‌සාමි යං එවං භාවිතං බහුලීකතං මුදු ච හොති කම්‌මඤ්‌ඤඤ්‌ච යථයිදං චිත්‌තං චිත්‌තං භික්‌ඛවෙ භාවිතං බහුලීකතං මුදු ච හොති කම්‌මඤ්‌ඤඤ්‌ච හොතීති සත්‌තමං>
  text <48>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යං එවං ලහුපරිවත්‌තං යථයිදං චිත්‌තං යාවඤ්‌චිදං භික්‌ඛවෙ උපමාපි න සුකරා යාව ලහුපරිවත්‌තං චිත්‌තන්‌ති අට්‌ඨමං>
  text <49>, <පභස්‌සරමිදං භික්‌ඛවෙ චිත්‌තං තඤ්‌ච ඛො ආගන්‌තුකෙහි උපක්‌කිලෙසෙහි උපක්‌කිලිට්‌ඨන්‌ති නවමං>
  text <50>, <පභස්‌සරමිදං භික්‌ඛවෙ චිත්‌තං තඤ්‌ච ඛො ආගන්‌තුකෙහි උපක්‌කිලෙසෙහි විප්‌පමුත්‌තන්‌ති දසමං>
  stand <පණිහිතඅච්‌ඡවග්‌ගො පඤ්‌චමො>
