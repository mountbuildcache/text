text <නීවරණප්‌පහානවග්‌ගො>
  text <11>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නො වා කාමච්‌ඡන්‌දො උප්‌පජ්‌ජති උප්‌පන්‌නො වා කාමච්‌ඡන්‌දො භිය්‍යොභාවාය වෙපුල්‌ලාය සංවත්‌තති යථයිදං භික්‌ඛවෙ සුභනිමිත්‌තං සුභනිමිත්‌තං භික්‌ඛවෙ අයොනිසො මනසි කරොතො අනුප්‌පන්‌නො චෙව කාමච්‌ඡන්‌දො උප්‌පජ්‌ජති උප්‌පන්‌නො ච කාමච්‌ඡන්‌දො භිය්‍යොභාවාය වෙපුල්‌ලාය සංවත්‌තතීති පඨමං>
  text <12>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නො වා බ්‍යාපාදො උප්‌පජ්‌ජති උප්‌පන්‌නො වා බ්‍යාපාදො භිය්‍යොභාවාය වෙපුල්‌ලාය සංවත්‌තති යථයිදං භික්‌ඛවෙ පටිඝනිමිත්‌තං පටිඝනිමිත්‌තං භික්‌ඛවෙ අයොනිසො මනසි කරොතො අනුප්‌පන්‌නො චෙව බ්‍යාපාදො උප්‌පජ්‌ජති උප්‌පන්‌නො ච බ්‍යාපාදො භිය්‍යොභාවාය වෙපුල්‌ලාය සංවත්‌තතීති දුතියං>
  text <13>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නං වා ථිනමිද්‌ධං උප්‌පජ්‌ජති උප්‌පන්‌නං වා ථිනමිද්‌ධං භිය්‍යොභාවාය වෙපුල්‌ලාය සංවත්‌තති යථයිදං භික්‌ඛවෙ අරති තන්‌දී විජම්‌භිතා භත්‌තසම්‌මදො චෙතසො ච ලීනත්‌තං ලීනචිත්‌තස්‌ස භික්‌ඛවෙ අනුප්‌පන්‌නඤ්‌චෙව ථිනමිද්‌ධං උප්‌පජ්‌ජති උප්‌පන්‌නඤ්‌ච ථිනමිද්‌ධං භිය්‍යොභාවාය වෙපුල්‌ලාය සංවත්‌තතීති තතියං>
  text <14>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නං වා උද්‌ධච්‌චකුක්‌කුච්‌චං උප්‌පජ්‌ජති උප්‌පන්‌නං වා උද්‌ධච්‌චකුක්‌කුච්‌චං භිය්‍යොභාවාය වෙපුල්‌ලාය සංවත්‌තති යථයිදං භික්‌ඛවෙ චෙතසො අවූපසමො අවූපසන්‌තචිත්‌තස්‌ස භික්‌ඛවෙ අනුප්‌පන්‌නඤ්‌චෙව උද්‌ධච්‌චකුක්‌කුච්‌චං උප්‌පජ්‌ජති උප්‌පන්‌නඤ්‌ච උද්‌ධච්‌චකුක්‌කුච්‌චං භිය්‍යොභාවාය වෙපුල්‌ලාය සංවත්‌තතීති චතුත්‌ථං>
  text <15>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නා වා විචිකිච්‌ඡා උප්‌පජ්‌ජති උප්‌පන්‌නා වා විචිකිච්‌ඡා භිය්‍යොභාවාය වෙපුල්‌ලාය සංවත්‌තති යථයිදං භික්‌ඛවෙ අයොනිසොමනසිකාරො අයොනිසො භික්‌ඛවෙ මනසි කරොතො අනුප්‌පන්‌නා චෙව විචිකිච්‌ඡා උප්‌පජ්‌ජති උප්‌පන්‌නා ච විචිකිච්‌ඡා භිය්‍යොභාවාය වෙපුල්‌ලාය සංවත්‌තතීති පඤ්‌චමං>
  text <16>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නො වා කාමච්‌ඡන්‌දො නුප්‌පජ්‌ජති උප්‌පන්‌නො වා කාමච්‌ඡන්‌දො පහීයති යථයිදං භික්‌ඛවෙ අසුභනිමිත්‌තං අසුභනිමිත්‌තං භික්‌ඛවෙ යොනිසො මනසි කරොතො අනුප්‌පන්‌නො චෙව කාමච්‌ඡන්‌දො නුප්‌පජ්‌ජති උප්‌පන්‌නො ච කාමච්‌ඡන්‌දො පහීයතීති ඡට්‌ඨං>
  text <17>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නො වා බ්‍යාපාදො නුප්‌පජ්‌ජති උප්‌පන්‌නො වා බ්‍යාපාදො පහීයති යථයිදං භික්‌ඛවෙ මෙත්‌තා චෙතොවිමුත්‌ති මෙත්‌තං භික්‌ඛවෙ චෙතොවිමුත්‌තිං යොනිසො මනසි කරොතො අනුප්‌පන්‌නො චෙව බ්‍යාපාදො නුප්‌පජ්‌ජති උප්‌පන්‌නො ච බ්‍යාපාදො පහීයතීති සත්‌තමං>
  text <18>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නං වා ථිනමිද්‌ධං නුප්‌පජ්‌ජති උප්‌පන්‌නං වා ථිනමිද්‌ධං පහීයති යථයිදං භික්‌ඛවෙ ආරම්‌භධාතු නික්‌කමධාතු පරක්‌කමධාතු ආරද්‌ධවීරියස්‌ස භික්‌ඛවෙ අනුප්‌පන්‌නඤ්‌චෙව ථිනමිද්‌ධං නුප්‌පජ්‌ජති උප්‌පන්‌නඤ්‌ච ථිනමිද්‌ධං පහීයතීති අට්‌ඨමං>
  text <19>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නං වා උද්‌ධච්‌චකුක්‌කුච්‌චං නුප්‌පජ්‌ජති උප්‌පන්‌නං වා උද්‌ධච්‌චකුක්‌කුච්‌චං පහීයති යථයිදං භික්‌ඛවෙ චෙතසො වූපසමො වූපසන්‌තචිත්‌තස්‌ස භික්‌ඛවෙ අනුප්‌පන්‌නඤ්‌චෙව උද්‌ධච්‌චකුක්‌කුච්‌චං නුප්‌පජ්‌ජති උප්‌පන්‌නඤ්‌ච උද්‌ධච්‌චකුක්‌කුච්‌චං පහීයතීති නවමං>
  text <20>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නා වා විචිකිච්‌ඡා නුප්‌පජ්‌ජති උප්‌පන්‌නා වා විචිකිච්‌ඡා පහීයති යථයිදං භික්‌ඛවෙ යොනිසොමනසිකාරො යොනිසො භික්‌ඛවෙ මනසි කරොතො අනුප්‌පන්‌නා චෙව විචිකිච්‌ඡා නුප්‌පජ්‌ජති උප්‌පන්‌නා ච විචිකිච්‌ඡා පහීයතීති දසමං>
  stand <නීවරණප්‌පහානවග්‌ගො දුතියො>
