text <කල්‍යාණමිත්‌තාදිවග්‌ගො>
  text <71>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නා වා කුසලා ධම්‌මා උප්‌පජ්‌ජන්‌ති උප්‌පන්‌නා වා අකුසලා ධම්‌මා පරිහායන්‌ති යථයිදං භික්‌ඛවෙ කල්‍යාණමිත්‌තතා කල්‍යාණමිත්‌තස්‌ස භික්‌ඛවෙ අනුප්‌පන්‌නා චෙව කුසලා ධම්‌මා උප්‌පජ්‌ජන්‌ති උප්‌පන්‌නා ච අකුසලා ධම්‌මා පරිහායන්‌තීති පඨමං>
  text <72>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නා වා අකුසලා ධම්‌මා උප්‌පජ්‌ජන්‌ති උප්‌පන්‌නා වා කුසලා ධම්‌මා පරිහායන්‌ති යථයිදං භික්‌ඛවෙ අනුයොගො අකුසලානං ධම්‌මානං අනනුයොගො කුසලානං ධම්‌මානං අනුයොගා භික්‌ඛවෙ අකුසලානං ධම්‌මානං අනනුයොගා කුසලානං ධම්‌මානං අනුප්‌පන්‌නා චෙව අකුසලා ධම්‌මා උප්‌පජ්‌ජන්‌ති උප්‌පන්‌නා ච කුසලා ධම්‌මා පරිහායන්‌තීති දුතියං>
  text <73>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නා වා කුසලා ධම්‌මා උප්‌පජ්‌ජන්‌ති උප්‌පන්‌නා වා අකුසලා ධම්‌මා පරිහායන්‌ති යථයිදං භික්‌ඛවෙ අනුයොගො කුසලානං ධම්‌මානං අනනුයොගො අකුසලානං ධම්‌මානං අනුයොගා භික්‌ඛවෙ කුසලානං ධම්‌මානං අනනුයොගා අකුසලානං ධම්‌මානං අනුප්‌පන්‌නා චෙව කුසලා ධම්‌මා උප්‌පජ්‌ජන්‌ති උප්‌පන්‌නා ච අකුසලා ධම්‌මා පරිහායන්‌තීති තතියං>
  text <74>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නා වා බොජ්‌ඣඞ්‌ගා නුප්‌පජ්‌ජන්‌ති උප්‌පන්‌නා වා බොජ්‌ඣඞ්‌ගා න භාවනාපාරිපූරිං ගච්‌ඡන්‌ති යථයිදං භික්‌ඛවෙ අයොනිසොමනසිකාරො අයොනිසො භික්‌ඛවෙ මනසි කරොතො අනුප්‌පන්‌නා චෙව බොජ්‌ඣඞ්‌ගා නුප්‌පජ්‌ජන්‌ති උප්‌පන්‌නා ච බොජ්‌ඣඞ්‌ගා න භාවනාපාරිපූරිං ගච්‌ඡන්‌තීති චතුත්‌ථං>
  text <75>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යෙන අනුප්‌පන්‌නා වා බොජ්‌ඣඞ්‌ගා උප්‌පජ්‌ජන්‌ති උප්‌පන්‌නා වා බොජ්‌ඣඞ්‌ගා භාවනාපාරිපූරිං ගච්‌ඡන්‌ති යථයිදං භික්‌ඛවෙ යොනිසොමනසිකාරො යොනිසො භික්‌ඛවෙ මනසි කරොතො අනුප්‌පන්‌නා චෙව බොජ්‌ඣඞ්‌ගා උප්‌පජ්‌ජන්‌ති උප්‌පන්‌නා ච බොජ්‌ඣඞ්‌ගා භාවනාපාරිපූරිං ගච්‌ඡන්‌තීති පඤ්‌චමං>
  text <76>, <අප්‌පමත්‌තිකා එසා භික්‌ඛවෙ පරිහානි යදිදං ඤාතිපරිහානි එතං පතිකිට්‌ඨං භික්‌ඛවෙ පරිහානීනං යදිදං පඤ්‌ඤාපරිහානීති ඡට්‌ඨං>
  text <77>, <අප්‌පමත්‌තිකා එසා භික්‌ඛවෙ වුද්‌ධි යදිදං ඤාතිවුද්‌ධි එතදග්‌ගං භික්‌ඛවෙ වුද්‌ධීනං යදිදං පඤ්‌ඤාවුද්‌ධි තස්‌මාතිහ භික්‌ඛවෙ එවං සික්‌ඛිතබ්‌බං පඤ්‌ඤාවුද්‌ධියා වද්‌ධිස්‌සාමාති එවඤ්‌හි වො භික්‌ඛවෙ සික්‌ඛිතබ්‌බන්‌ති සත්‌තමං>
  text <78>, <අප්‌පමත්‌තිකා එසා භික්‌ඛවෙ පරිහානි යදිදං භොගපරිහානි එතං පතිකිට්‌ඨං භික්‌ඛවෙ පරිහානීනං යදිදං පඤ්‌ඤාපරිහානීති අට්‌ඨමං>
  text <79>, <අප්‌පමත්‌තිකා එසා භික්‌ඛවෙ වුද්‌ධි යදිදං භොගවුද්‌ධි එතදග්‌ගං භික්‌ඛවෙ වුද්‌ධීනං යදිදං පඤ්‌ඤාවුද්‌ධි තස්‌මාතිහ භික්‌ඛවෙ එවං සික්‌ඛිතබ්‌බං පඤ්‌ඤාවුද්‌ධියා වද්‌ධිස්‌සාමාති එවඤ්‌හි වො භික්‌ඛවෙ සික්‌ඛිතබ්‌බන්‌ති නවමං>
  text <80>, <අප්‌පමත්‌තිකා එසා භික්‌ඛවෙ පරිහානි යදිදං යසොපරිහානි එතං පතිකිට්‌ඨං භික්‌ඛවෙ පරිහානීනං යදිදං පඤ්‌ඤාපරිහානීති දසමං>
  stand <කල්‍යාණමිත්‌තාදිවග්‌ගො අට්‌ඨමො>
