text <සම්‌මප්‌පධානවග්‌ගො>
  text <සික්‌ඛසුත්‌තං>
    text <73>, <පඤ්‌චිමානි භික්‌ඛවෙ සික්‌ඛාදුබ්‌බල්‍යානි කතමානි පඤ්‌ච පාණාතිපාතො …පෙ … සුරාමෙරයමජ්‌ජපමාදට්‌ඨානං ඉමානි ඛො භික්‌ඛවෙ පඤ්‌ච සික්‌ඛාදුබ්‌බල්‍යානි>
    text <ඉමෙසං ඛො භික්‌ඛවෙ පඤ්‌චන්‌නං සික්‌ඛාදුබ්‌බල්‍යානං පහානාය චත්‌තාරො සම්‌මප්‌පධානා භාවෙතබ්‌බා කතමෙ චත්‌තාරො ඉධ භික්‌ඛවෙ භික්‌ඛු අනුප්‌පන්‌නානං පාපකානං අකුසලානං ධම්‌මානං අනුප්‌පාදාය ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති උප්‌පන්‌නානං පාපකානං අකුසලානං ධම්‌මානං පහානාය ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති අනුප්‌පන්‌නානං කුසලානං ධම්‌මානං උප්‌පාදාය ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති උප්‌පන්‌නානං කුසලානං ධම්‌මානං ඨිතියා අසම්‌මොසාය භිය්‍යොභාවාය වෙපුල්‌ලාය භාවනාය පාරිපූරියා ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති ඉමෙසං ඛො භික්‌ඛවෙ පඤ්‌චන්‌නං සික්‌ඛාදුබ්‌බල්‍යානං පහානාය ඉමෙ චත්‌තාරො සම්‌මප්‌පධානා භාවෙතබ්‌බාති පඨමං>
    text <74-81>, <යථා සතිපට්‌ඨානවග්‌ගෙ තථා සම්‌මප්‌පධානවසෙන විත්‌ථාරෙතබ්‌බා>
  text <චෙතසොවිනිබන්‌ධසුත්‌තං>
    text <82>, <පඤ්‌චිමෙ භික්‌ඛවෙ චෙතසොවිනිබන්‌ධා කතමෙ පඤ්‌ච ඉධ භික්‌ඛවෙ භික්‌ඛු කාමෙසු අවීතරාගො හොති…පෙ … ඉමෙ ඛො භික්‌ඛවෙ පඤ්‌ච චෙතසොවිනිබන්‌ධා>
    text <ඉමෙසං ඛො භික්‌ඛවෙ පඤ්‌චන්‌නං චෙතසොවිනිබන්‌ධානං පහානාය චත්‌තාරො සම්‌මප්‌පධානා භාවෙතබ්‌බා කතමෙ චත්‌තාරො ඉධ භික්‌ඛවෙ භික්‌ඛු අනුප්‌පන්‌නානං පාපකානං අකුසලානං ධම්‌මානං අනුප්‌පාදාය ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති උප්‌පන්‌නානං පාපකානං අකුසලානං ධම්‌මානං පහානාය… අනුප්‌පන්‌නානං කුසලානං ධම්‌මානං උප්‌පාදාය… උප්‌පන්‌නානං කුසලානං ධම්‌මානං ඨිතියා අසම්‌මොසාය භිය්‍යොභාවාය වෙපුල්‌ලාය භාවනාය පාරිපූරියා ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති ඉමෙසං ඛො භික්‌ඛවෙ පඤ්‌චන්‌නං චෙතසොවිනිබන්‌ධානං පහානාය ඉමෙ චත්‌තාරො සම්‌මප්‌පධානා භාවෙතබ්‌බාති දසමං>
    stand <සම්‌මප්‌පධානවග්‌ගො තතියො>
