text <වජ්‌ජිසත්‌තකවග්‌ගො>
  text <සාරන්‌දදසුත්‌තං>
    text <21>, <එවං මෙ සුතං එකං සමයං භගවා වෙසාලියං විහරති සාරන්‌දදෙ චෙතියෙ අථ ඛො සම්‌බහුලා ලිච්‌ඡවී යෙන භගවා තෙනුපසඞ්‌කමිංසු උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදිංසු එකමන්‌තං නිසින්‌නෙ ඛො තෙ ලිච්‌ඡවී භගවා එතදවොච සත්‌ත වො ලිච්‌ඡවී අපරිහානියෙ ධම්‌මෙ දෙසෙස්‌සාමි තං සුණාථ සාධුකං මනසි කරොථ භාසිස්‌සාමීති එවං භන්‌තෙති ඛො තෙ ලිච්‌ඡවී භගවතො පච්‌චස්‌සොසුං භගවා එතදවොච>
    text <කතමෙ ච ලිච්‌ඡවී සත්‌ත අපරිහානියා ධම්‌මා යාවකීවඤ්‌ච ලිච්‌ඡවී වජ්‌ජී අභිණ්‌හං සන්‌නිපාතා භවිස්‌සන්‌ති සන්‌නිපාතබහුලා වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානි>
    text <යාවකීවඤ්‌ච ලිච්‌ඡවී වජ්‌ජී සමග්‌ගා සන්‌නිපතිස්‌සන්‌ති සමග්‌ගා වුට්‌ඨහිස්‌සන්‌ති සමග්‌ගා වජ්‌ජිකරණීයානි කරිස්‌සන්‌ති වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානි>
    text <යාවකීවඤ්‌ච ලිච්‌ඡවී වජ්‌ජී අපඤ්‌ඤත්‌තං න පඤ්‌ඤාපෙස්‌සන්‌ති පඤ්‌ඤත්‌තං න සමුච්‌ඡින්‌දිස්‌සන්‌ති යථාපඤ්‌ඤත්‌තෙ පොරාණෙ වජ්‌ජිධම්‌මෙ සමාදාය වත්‌තිස්‌සන්‌ති වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානි>
    text <යාවකීවඤ්‌ච ලිච්‌ඡවී වජ්‌ජී යෙ තෙ වජ්‌ජීනං වජ්‌ජිමහල්‌ලකා තෙ සක්‌කරිස්‌සන්‌ති ගරුං කරිස්‌සන්‌ති මානෙස්‌සන්‌ති පූජෙස්‌සන්‌ති තෙසඤ්‌ච සොතබ්‌බං මඤ්‌ඤිස්‌සන්‌ති වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානි>
    text <යාවකීවඤ්‌ච ලිච්‌ඡවී වජ්‌ජී යා තා කුලිත්‌ථියො කුලකුමාරියො තා න ඔකස්‌ස පසය්‌හ වාසෙස්‌සන්‌ති වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානි>
    text <යාවකීවඤ්‌ච ලිච්‌ඡවී වජ්‌ජී යානි තානි වජ්‌ජීනං වජ්‌ජිචෙතියානි අබ්‌භන්‌තරානි චෙව බාහිරානි ච තානි සක්‌කරිස්‌සන්‌ති ගරුං කරිස්‌සන්‌ති මානෙස්‌සන්‌ති පූජෙස්‌සන්‌ති තෙසඤ්‌ච දින්‌නපුබ්‌බං කතපුබ්‌බං ධම්‌මිකං බලිං නො පරිහාපෙස්‌සන්‌ති වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානි>
    text <යාවකීවඤ්‌ච ලිච්‌ඡවී වජ්‌ජීනං අරහන්‌තෙසු ධම්‌මිකා රක්‌ඛාවරණගුත්‌ති සුසංවිහිතා භවිස්‌සති කින්‌ති අනාගතා ච අරහන්‌තො විජිතං ආගච්‌ඡෙය්‍යුං ආගතා ච අරහන්‌තො විජිතෙ ඵාසුං විහරෙය්‍යුන්‌ති වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානි>
    text <යාවකීවඤ්‌ච ලිච්‌ඡවී ඉමෙ සත්‌ත අපරිහානියා ධම්‌මා වජ්‌ජීසු ඨස්‌සන්‌ති ඉමෙසු ච සත්‌තසු අපරිහානියෙසු ධම්‌මෙසු වජ්‌ජී සන්‌දිස්‌සිස්‌සන්‌ති වුද්‌ධියෙව ලිච්‌ඡවී වජ්‌ජීනං පාටිකඞ්‌ඛා නො පරිහානීති පඨමං>
  text <වස්‌සකාරසුත්‌තං>
    text <22>, <එවං මෙ සුතං එකං සමයං භගවා රාජගහෙ විහරති ගිජ්‌ඣකූටෙ පබ්‌බතෙ තෙන ඛො පන සමයෙන රාජා මාගධො අජාතසත්‌තු වෙදෙහිපුත්‌තො වජ්‌ජී අභියාතුකාමො හොති සො එවමාහ අහං හිමෙ වජ්‌ජී එවංමහිද්‌ධිකෙ එවංමහානුභාවෙ උච්‌ඡෙච්‌ඡාමි වජ්‌ජී විනාසෙස්‌සාමි වජ්‌ජී අනයබ්‍යසනං ආපාදෙස්‌සාමීති>
    text <අථ ඛො රාජා මාගධො අජාතසත්‌තු වෙදෙහිපුත්‌තො වස්‌සකාරං බ්‍රාහ්‌මණං මාගධමහාමත්‌තං ආමන්‌තෙසි එහි ත්‌වං බ්‍රාහ්‌මණ යෙන භගවා තෙනුපසඞ්‌කම උපසඞ්‌කමිත්‌වා මම වචනෙන භගවතො පාදෙ සිරසා වන්‌දාහි අප්‌පාබාධං අප්‌පාතඞ්‌කං ලහුට්‌ඨානං බලං ඵාසුවිහාරං පුච්‌ඡ රාජා භන්‌තෙ මාගධො අජාතසත්‌තු වෙදෙහිපුත්‌තො භගවතො පාදෙ සිරසා වන්‌දති අප්‌පාබාධං අප්‌පාතඞ්‌කං ලහුට්‌ඨානං බලං ඵාසුවිහාරං පුච්‌ඡතීති එවඤ්‌ච වදෙහි රාජා භන්‌තෙ මාගධො අජාතසත්‌තු වෙදෙහිපුත්‌තො වජ්‌ජී අභියාතුකාමො සො එවමාහ අහං හිමෙ වජ්‌ජී එවංමහිද්‌ධිකෙ එවංමහානුභාවෙ උච්‌ඡෙච්‌ඡාමි වජ්‌ජී විනාසෙස්‌සාමි වජ්‌ජී අනයබ්‍යසනං ආපාදෙස්‌සාමීති යථා තෙ භගවා බ්‍යාකරොති තං සාධුකං උග්‌ගහෙත්‌වා මම ආරොචෙය්‍යාසි න හි තථාගතා විතථං භණන්‌තීති>
    text <එවං භොති ඛො වස්‌සකාරො බ්‍රාහ්‌මණො මාගධමහාමත්‌තො රඤ්‌ඤො මාගධස්‌ස අජාතසත්‌තුස්‌ස වෙදෙහිපුත්‌තස්‌ස පටිස්‌සුත්‌වා යෙන භගවා තෙනුපසඞ්‌කමි උපසඞ්‌කමිත්‌වා භගවතා සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො වස්‌සකාරො බ්‍රාහ්‌මණො මාගධමහාමත්‌තො භගවන්‌තං එතදවොච රාජා භො ගොතම මාගධො අජාතසත්‌තු වෙදෙහිපුත්‌තො භොතො ගොතමස්‌ස පාදෙ සිරසා වන්‌දති අප්‌පාබාධං අප්‌පාතඞ්‌කං ලහුට්‌ඨානං බලං ඵාසුවිහාරං පුච්‌ඡති රාජා භො ගොතම මාගධො අජාතසත්‌තු වෙදෙහිපුත්‌තො වජ්‌ජී අභියාතුකාමො සො එවමාහ අහං හිමෙ වජ්‌ජී එවංමහිද්‌ධිකෙ එවංමහානුභාවෙ උච්‌ඡෙච්‌ඡාමි වජ්‌ජී විනාසෙස්‌සාමි වජ්‌ජී අනයබ්‍යසනං ආපාදෙස්‌සාමීති>
    text <තෙන ඛො පන සමයෙන ආයස්‌මා ආනන්‌දො භගවතො පිට්‌ඨිතො ඨිතො හොති භගවන්‌තං බීජයමානො අථ ඛො භගවා ආයස්‌මන්‌තං ආනන්‌දං ආමන්‌තෙසි කින්‌ති තෙ ආනන්‌ද සුතං වජ්‌ජී අභිණ්‌හං සන්‌නිපාතා සන්‌නිපාතබහුලාති සුතං මෙතං භන්‌තෙ වජ්‌ජී අභිණ්‌හං සන්‌නිපාතා සන්‌නිපාතබහුලාති යාවකීවඤ්‌ච ආනන්‌ද වජ්‌ජී අභිණ්‌හං සන්‌නිපාතා භවිස්‌සන්‌ති සන්‌නිපාතබහුලා වුද්‌ධියෙව ආනන්‌ද වජ්‌ජීනං පාටිකඞ්‌ඛා නො පරිහානි>
    text <කින්‌ති තෙ ආනන්‌ද සුතං වජ්‌ජී සමග්‌ගා සන්‌නිපතන්‌ති සමග්‌ගා වුට්‌ඨහන්‌ති සමග්‌ගා වජ්‌ජිකරණීයානි කරොන්‌තීති සුතං මෙතං භන්‌තෙ වජ්‌ජී සමග්‌ගා සන්‌නිපතන්‌ති සමග්‌ගා වුට්‌ඨහන්‌ති සමග්‌ගා වජ්‌ජිකරණීයානි කරොන්‌තීති යාවකීවඤ්‌ච ආනන්‌ද වජ්‌ජී සමග්‌ගා සන්‌නිපතිස්‌සන්‌ති සමග්‌ගා වුට්‌ඨහිස්‌සන්‌ති සමග්‌ගා වජ්‌ජිකරණීයානි කරිස්‌සන්‌ති වුද්‌ධියෙව ආනන්‌ද වජ්‌ජීනං පාටිකඞ්‌ඛා නො පරිහානි>
    text <කින්‌ති තෙ ආනන්‌ද සුතං වජ්‌ජී අපඤ්‌ඤත්‌තං න පඤ්‌ඤාපෙන්‌ති පඤ්‌ඤත්‌තං න සමුච්‌ඡින්‌දන්‌ති යථාපඤ්‌ඤත්‌තෙ පොරාණෙ වජ්‌ජිධම්‌මෙ සමාදාය වත්‌තන්‌තීති සුතං මෙතං භන්‌තෙ වජ්‌ජී අපඤ්‌ඤත්‌තං න පඤ්‌ඤාපෙන්‌ති පඤ්‌ඤත්‌තං න සමුච්‌ඡින්‌දන්‌ති යථාපඤ්‌ඤත්‌තෙ පොරාණෙ වජ්‌ජිධම්‌මෙ සමාදාය වත්‌තන්‌තීති යාවකීවඤ්‌ච ආනන්‌ද වජ්‌ජී අපඤ්‌ඤත්‌තං න පඤ්‌ඤාපෙස්‌සන්‌ති පඤ්‌ඤත්‌තං න සමුච්‌ඡින්‌දිස්‌සන්‌ති යථාපඤ්‌ඤත්‌තෙ පොරාණෙ වජ්‌ජිධම්‌මෙ සමාදාය වත්‌තිස්‌සන්‌ති වුද්‌ධියෙව ආනන්‌ද වජ්‌ජීනං පාටිකඞ්‌ඛා නො පරිහානි>
    text <කින්‌ති තෙ ආනන්‌ද සුතං වජ්‌ජී යෙ තෙ වජ්‌ජීනං වජ්‌ජිමහල්‌ලකා තෙ සක්‌කරොන්‌ති ගරුං කරොන්‌ති මානෙන්‌ති පූජෙන්‌ති තෙසඤ්‌ච සොතබ්‌බං මඤ්‌ඤන්‌තීති සුතං මෙතං භන්‌තෙ වජ්‌ජී යෙ තෙ වජ්‌ජීනං වජ්‌ජිමහල්‌ලකා තෙ සක්‌කරොන්‌ති ගරුං කරොන්‌ති මානෙන්‌ති පූජෙන්‌ති තෙසඤ්‌ච සොතබ්‌බං මඤ්‌ඤන්‌තීති යාවකීවඤ්‌ච ආනන්‌ද වජ්‌ජී යෙ තෙ වජ්‌ජීනං වජ්‌ජිමහල්‌ලකා තෙ සක්‌කරිස්‌සන්‌ති ගරුං කරිස්‌සන්‌ති මානෙස්‌සන්‌ති පූජෙස්‌සන්‌ති තෙසඤ්‌ච සොතබ්‌බං මඤ්‌ඤිස්‌සන්‌ති වුද්‌ධියෙව ආනන්‌ද වජ්‌ජීනං පාටිකඞ්‌ඛා නො පරිහානි>
    text <කින්‌ති තෙ ආනන්‌ද සුතං වජ්‌ජී යා තා කුලිත්‌ථියො කුලකුමාරියො තා න ඔකස්‌ස පසය්‌හ වාසෙන්‌තීති සුතං මෙතං භන්‌තෙ වජ්‌ජී යා තා කුලිත්‌ථියො කුලකුමාරියො තා න ඔකස්‌ස පසය්‌හ වාසෙන්‌තීති යාවකීවඤ්‌ච ආනන්‌ද වජ්‌ජී යා තා කුලිත්‌ථියො කුලකුමාරියො තා න ඔකස්‌ස පසය්‌හ වාසෙස්‌සන්‌ති වුද්‌ධියෙව ආනන්‌ද වජ්‌ජීනං පාටිකඞ්‌ඛා නො පරිහානි>
    text <කින්‌ති තෙ ආනන්‌ද සුතං වජ්‌ජී යානි තානි වජ්‌ජීනං වජ්‌ජිචෙතියානි අබ්‌භන්‌තරානි චෙව බාහිරානි ච තානි සක්‌කරොන්‌ති ගරුං කරොන්‌ති මානෙන්‌ති පූජෙන්‌ති තෙසඤ්‌ච දින්‌නපුබ්‌බං කතපුබ්‌බං ධම්‌මිකං බලිං නො පරිහාපෙන්‌තීති සුතං මෙතං භන්‌තෙ වජ්‌ජී යානි තානි වජ්‌ජීනං වජ්‌ජිචෙතියානි අබ්‌භන්‌තරානි චෙව බාහිරානි ච තානි සක්‌කරොන්‌ති ගරුං කරොන්‌ති මානෙන්‌ති පූජෙන්‌ති තෙසඤ්‌ච දින්‌නපුබ්‌බං කතපුබ්‌බං ධම්‌මිකං බලිං නො පරිහාපෙන්‌තීති යාවකීවඤ්‌ච ආනන්‌ද වජ්‌ජී යානි තානි වජ්‌ජීනං වජ්‌ජිචෙතියානි අබ්‌භන්‌තරානි චෙව බාහිරානි ච තානි සක්‌කරිස්‌සන්‌ති ගරුං කරිස්‌සන්‌ති මානෙස්‌සන්‌ති පූජෙස්‌සන්‌ති තෙසඤ්‌ච දින්‌නපුබ්‌බං කතපුබ්‌බං ධම්‌මිකං බලිං නො පරිහාපෙස්‌සන්‌ති වුද්‌ධියෙව ආනන්‌ද වජ්‌ජීනං පාටිකඞ්‌ඛා නො පරිහානි>
    text <කින්‌ති තෙ ආනන්‌ද සුතං වජ්‌ජීනං අරහන්‌තෙසු ධම්‌මිකා රක්‌ඛාවරණගුත්‌ති සුසංවිහිතා කින්‌ති අනාගතා ච අරහන්‌තො විජිතං ආගච්‌ඡෙය්‍යුං ආගතා ච අරහන්‌තො විජිතෙ ඵාසුං විහරෙය්‍යුන්‌ති සුතං මෙතං භන්‌තෙ වජ්‌ජීනං අරහන්‌තෙසු ධම්‌මිකා රක්‌ඛාවරණගුත්‌ති සුසංවිහිතා භවිස්‌සති කින්‌ති අනාගතා ච අරහන්‌තො විජිතං ආගච්‌ඡෙය්‍යුං ආගතා ච අරහන්‌තො විජිතෙ ඵාසුං විහරෙය්‍යුන්‌ති යාවකීවඤ්‌ච ආනන්‌ද වජ්‌ජීනං අරහන්‌තෙසු ධම්‌මිකා රක්‌ඛාවරණගුත්‌ති සුසංවිහිතා භවිස්‌සති කින්‌ති අනාගතා ච අරහන්‌තො විජිතං ආගච්‌ඡෙය්‍යුං ආගතා ච අරහන්‌තො විජිතෙ ඵාසුං විහරෙය්‍යුන්‌ති වුද්‌ධියෙව ආනන්‌ද වජ්‌ජීනං පාටිකඞ්‌ඛා නො පරිහානීති>
    text <අථ ඛො භගවා වස්‌සකාරං බ්‍රාහ්‌මණං මාගධමහාමත්‌තං ආමන්‌තෙසි එකමිදාහං බ්‍රාහ්‌මණ සමයං වෙසාලියං විහරාමි සාරන්‌දදෙ චෙතියෙ තත්‍රාහං බ්‍රාහ්‌මණ වජ්‌ජීනං ඉමෙ සත්‌ත අපරිහානියෙ ධම්‌මෙ දෙසෙසිං යාවකීවඤ්‌ච බ්‍රාහ්‌මණ ඉමෙ සත්‌ත අපරිහානියා ධම්‌මා වජ්‌ජීසු ඨස්‌සන්‌ති ඉමෙසු ච සත්‌තසු අපරිහානියෙසු ධම්‌මෙසු වජ්‌ජී සන්‌දිස්‌සිස්‌සන්‌ති වුද්‌ධියෙව බ්‍රාහ්‌මණ වජ්‌ජීනං පාටිකඞ්‌ඛා නො පරිහානීති>
    text <එකමෙකෙනපි භො ගොතම අපරිහානියෙන ධම්‌මෙන සමන්‌නාගතානං වජ්‌ජීනං වුද්‌ධියෙව පාටිකඞ්‌ඛා නො පරිහානි කො පන වාදො සත්‌තහි අපරිහානියෙහි ධම්‌මෙහි අකරණීයා ච භො ගොතම වජ්‌ජී රඤ්‌ඤා මාගධෙන අජාතසත්‌තුනා වෙදෙහිපුත්‌තෙන යදිදං යුද්‌ධස්‌ස අඤ්‌ඤත්‍ර උපලාපනාය අඤ්‌ඤත්‍ර මිථුභෙදා හන්‌ද ච දානි මයං භො ගොතම ගච්‌ඡාම බහුකිච්‌චා මයං බහුකරණීයාති යස්‌සදානි ත්‌වං බ්‍රාහ්‌මණ කාලං මඤ්‌ඤසීති අථ ඛො වස්‌සකාරො බ්‍රාහ්‌මණො මාගධමහාමත්‌තො භගවතො භාසිතං අභිනන්‌දිත්‌වා අනුමොදිත්‌වා උට්‌ඨායාසනා පක්‌කාමීති දුතියං>
  text <පඨමසත්‌තකසුත්‌තං>
    text <23>, <එවං මෙ සුතං එකං සමයං භගවා රාජගහෙ විහරති ගිජ්‌ඣකූටෙ පබ්‌බතෙ තත්‍ර ඛො භගවා භික්‌ඛූ ආමන්‌තෙසි සත්‌ත වො භික්‌ඛවෙ අපරිහානියෙ ධම්‌මෙ දෙසෙස්‌සාමි තං සුණාථ සාධුකං මනසි කරොථ භාසිස්‌සාමීති එවං භන්‌තෙති ඛො තෙ භික්‌ඛූ භගවතො පච්‌චස්‌සොසුං භගවා එතදවොච>
    text <කතමෙ ච භික්‌ඛවෙ සත්‌ත අපරිහානියා ධම්‌මා යාවකීවඤ්‌ච භික්‌ඛවෙ භික්‌ඛූ අභිණ්‌හං සන්‌නිපාතා භවිස්‌සන්‌ති සන්‌නිපාතබහුලා වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ සමග්‌ගා සන්‌නිපතිස්‌සන්‌ති සමග්‌ගා වුට්‌ඨහිස්‌සන්‌ති සමග්‌ගා සඞ්‌ඝකරණීයානි කරිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ අපඤ්‌ඤත්‌තං න පඤ්‌ඤාපෙස්‌සන්‌ති පඤ්‌ඤත්‌තං න සමුච්‌ඡින්‌දිස්‌සන්‌ති යථාපඤ්‌ඤත්‌තෙසු සික්‌ඛාපදෙසු සමාදාය වත්‌තිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ යෙ තෙ භික්‌ඛූ ථෙරා රත්‌තඤ්‌ඤූ චිරපබ්‌බජිතා සඞ්‌ඝපිතරො සඞ්‌ඝපරිණායකා තෙ සක්‌කරිස්‌සන්‌ති ගරුං කරිස්‌සන්‌ති මානෙස්‌සන්‌ති පූජෙස්‌සන්‌ති තෙසඤ්‌ච සොතබ්‌බං මඤ්‌ඤිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ උප්‌පන්‌නාය තණ්‌හාය පොනොභවිකාය න වසං ගච්‌ඡිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ ආරඤ්‌ඤකෙසු සෙනාසනෙසු සාපෙක්‌ඛා භවිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ පච්‌චත්‌තඤ්‌ඤෙව සතිං උපට්‌ඨාපෙස්‌සන්‌ති කින්‌ති අනාගතා ච පෙසලා සබ්‍රහ්‌මචාරී ආගච්‌ඡෙය්‍යුං ආගතා ච පෙසලා සබ්‍රහ්‌මචාරී ඵාසුං විහරෙය්‍යුන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ ඉමෙ සත්‌ත අපරිහානියා ධම්‌මා භික්‌ඛූසු ඨස්‌සන්‌ති ඉමෙසු ච සත්‌තසු අපරිහානියෙසු ධම්‌මෙසු භික්‌ඛූ සන්‌දිස්‌සිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානීති තතියං>
  text <දුතියසත්‌තකසුත්‌තං>
    text <24>, <සත්‌ත වො භික්‌ඛවෙ අපරිහානියෙ ධම්‌මෙ දෙසෙස්‌සාමි තං සුණාථ සාධුකං මනසි කරොථ…පෙ … කතමෙ ච භික්‌ඛවෙ සත්‌ත අපරිහානියා ධම්‌මා>
    text <යාවකීවඤ්‌ච භික්‌ඛවෙ භික්‌ඛූ න කම්‌මාරාමා භවිස්‌සන්‌ති න කම්‌මරතා න කම්‌මාරාමතං අනුයුත්‌තා වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ න භස්‌සාරාමා භවිස්‌සන්‌ති…පෙ … න නිද්‌දාරාමා භවිස්‌සන්‌ති… න සඞ්‌ගණිකාරාමා භවිස්‌සන්‌ති… න පාපිච්‌ඡා භවිස්‌සන්‌ති න පාපිකානං ඉච්‌ඡානං වසං ගතා… න පාපමිත්‌තා භවිස්‌සන්‌ති න පාපසහායා න පාපසම්‌පවඞ්‌කා… න ඔරමත්‌තකෙන විසෙසාධිගමෙන අන්‌තරාවොසානං ආපජ්‌ජිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ ඉමෙ සත්‌ත අපරිහානියා ධම්‌මා භික්‌ඛූසු ඨස්‌සන්‌ති ඉමෙසු ච සත්‌තසු අපරිහානියෙසු ධම්‌මෙසු භික්‌ඛූ සන්‌දිස්‌සිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානීති චතුත්‌ථං>
  text <තතියසත්‌තකසුත්‌තං>
    text <25>, <සත්‌ත වො භික්‌ඛවෙ අපරිහානියෙ ධම්‌මෙ දෙසෙස්‌සාමි තං සුණාථ සාධුකං මනසි කරොථ…පෙ … කතමෙ ච භික්‌ඛවෙ සත්‌ත අපරිහානියා ධම්‌මා යාවකීවඤ්‌ච භික්‌ඛවෙ භික්‌ඛූ සද්‌ධා භවිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ හිරිමන්‌තො භවිස්‌සන්‌ති…පෙ … ඔත්‌තප්‌පිනො භවිස්‌සන්‌ති… බහුස්‌සුතා භවිස්‌සන්‌ති… ආරද්‌ධවීරියා භවිස්‌සන්‌ති… සතිමන්‌තො භවිස්‌සන්‌ති… පඤ්‌ඤවන්‌තො භවිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි යාවකීවඤ්‌ච භික්‌ඛවෙ ඉමෙ සත්‌ත අපරිහානියා ධම්‌මා භික්‌ඛූසු ඨස්‌සන්‌ති ඉමෙසු ච සත්‌තසු අපරිහානියෙසු ධම්‌මෙසු භික්‌ඛූ සන්‌දිස්‌සිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානීති පඤ්‌චමං>
  text <බොජ්‌ඣඞ්‌ගසුත්‌තං>
    text <26>, <සත්‌ත වො භික්‌ඛවෙ අපරිහානියෙ ධම්‌මෙ දෙසෙස්‌සාමි තං සුණාථ සාධුකං මනසි කරොථ…පෙ … කතමෙ ච භික්‌ඛවෙ සත්‌ත අපරිහානියා ධම්‌මා යාවකීවඤ්‌ච භික්‌ඛවෙ භික්‌ඛූ සතිසම්‌බොජ්‌ඣඞ්‌ගං භාවෙස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ ධම්‌මවිචයසම්‌බොජ්‌ඣඞ්‌ගං භාවෙස්‌සන්‌ති…පෙ … වීරියසම්‌බොජ්‌ඣඞ්‌ගං භාවෙස්‌සන්‌ති… පීතිසම්‌බොජ්‌ඣඞ්‌ගං භාවෙස්‌සන්‌ති… පස්‌සද්‌ධිසම්‌බොජ්‌ඣඞ්‌ගං භාවෙස්‌සන්‌ති… සමාධිසම්‌බොජ්‌ඣඞ්‌ගං භාවෙස්‌සන්‌ති… උපෙක්‌ඛාසම්‌බොජ්‌ඣඞ්‌ගං භාවෙස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි යාවකීවඤ්‌ච භික්‌ඛවෙ ඉමෙ සත්‌ත අපරිහානියා ධම්‌මා භික්‌ඛූසු ඨස්‌සන්‌ති ඉමෙසු ච සත්‌තසු අපරිහානියෙසු ධම්‌මෙසු භික්‌ඛූ සන්‌දිස්‌සිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානීති ඡට්‌ඨං>
  text <සඤ්‌ඤාසුත්‌තං>
    text <27>, <සත්‌ත වො භික්‌ඛවෙ අපරිහානියෙ ධම්‌මෙ දෙසෙස්‌සාමි තං සුණාථ සාධුකං මනසි කරොථ…පෙ … කතමෙ ච භික්‌ඛවෙ සත්‌ත අපරිහානියා ධම්‌මා යාවකීවඤ්‌ච භික්‌ඛවෙ භික්‌ඛූ අනිච්‌චසඤ්‌ඤං භාවෙස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි>
    text <යාවකීවඤ්‌ච භික්‌ඛවෙ භික්‌ඛූ අනත්‌තසඤ්‌ඤං භාවෙස්‌සන්‌ති…පෙ … අසුභසඤ්‌ඤං භාවෙස්‌සන්‌ති… ආදීනවසඤ්‌ඤං භාවෙස්‌සන්‌ති… පහානසඤ්‌ඤං භාවෙස්‌සන්‌ති… විරාගසඤ්‌ඤං භාවෙස්‌සන්‌ති… නිරොධසඤ්‌ඤං භාවෙස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානි යාවකීවඤ්‌ච භික්‌ඛවෙ ඉමෙ සත්‌ත අපරිහානියා ධම්‌මා භික්‌ඛූසු ඨස්‌සන්‌ති ඉමෙසු ච සත්‌තසු අපරිහානියෙසු ධම්‌මෙසු භික්‌ඛූ සන්‌දිස්‌සිස්‌සන්‌ති වුද්‌ධියෙව භික්‌ඛවෙ භික්‌ඛූනං පාටිකඞ්‌ඛා නො පරිහානීති සත්‌තමං>
  text <පඨමපරිහානිසුත්‌තං>
    text <28>, <එවං මෙ සුතං එකං සමයං භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තත්‍ර ඛො භගවා භික්‌ඛූ ආමන්‌තෙසි සත්‌තිමෙ භික්‌ඛවෙ ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති කතමෙ සත්‌ත කම්‌මාරාමතා භස්‌සාරාමතා නිද්‌දාරාමතා සඞ්‌ගණිකාරාමතා ඉන්‌ද්‍රියෙසු අගුත්‌තද්‌වාරතා භොජනෙ අමත්‌තඤ්‌ඤුතා සන්‌ති ඛො පන සඞ්‌ඝෙ සඞ්‌ඝකරණීයානි තත්‍ර සෙඛො භික්‌ඛු ඉති පටිසඤ්‌චික්‌ඛති සන්‌ති ඛො පන සඞ්‌ඝෙ ථෙරා රත්‌තඤ්‌ඤූ චිරපබ්‌බජිතා භාරවාහිනො තෙ තෙන පඤ්‌ඤායිස්‌සන්‌තීති අත්‌තනා තෙසු යොගං ආපජ්‌ජති ඉමෙ ඛො භික්‌ඛවෙ සත්‌ත ධම්‌මා සෙඛස්‌ස භික්‌ඛුනො පරිහානාය සංවත්‌තන්‌ති>
    text <සත්‌තිමෙ භික්‌ඛවෙ ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌ති කතමෙ සත්‌ත න කම්‌මාරාමතා න භස්‌සාරාමතා න නිද්‌දාරාමතා න සඞ්‌ගණිකාරාමතා ඉන්‌ද්‍රියෙසු ගුත්‌තද්‌වාරතා භොජනෙ මත්‌තඤ්‌ඤුතා සන්‌ති ඛො පන සඞ්‌ඝෙ සඞ්‌ඝකරණීයානි තත්‍ර සෙඛො භික්‌ඛු ඉති පටිසඤ්‌චික්‌ඛති සන්‌ති ඛො පන සඞ්‌ඝෙ ථෙරා රත්‌තඤ්‌ඤූ චිරපබ්‌බජිතා භාරවාහිනො තෙ තෙන පඤ්‌ඤායිස්‌සන්‌තීති අත්‌තනා න තෙසු යොගං ආපජ්‌ජති ඉමෙ ඛො භික්‌ඛවෙ සත්‌ත ධම්‌මා සෙඛස්‌ස භික්‌ඛුනො අපරිහානාය සංවත්‌තන්‌තීති අට්‌ඨමං>
  text <දුතියපරිහානිසුත්‌තං>
    text <29>, <සත්‌තිමෙ භික්‌ඛවෙ ධම්‌මා උපාසකස්‌ස පරිහානාය සංවත්‌තන්‌ති කතමෙ සත්‌ත භික්‌ඛුදස්‌සනං හාපෙති සද්‌ධම්‌මස්‌සවනං පමජ්‌ජති අධිසීලෙ න සික්‌ඛති අප්‌පසාදබහුලො හොති භික්‌ඛූසු ථෙරෙසු චෙව නවෙසු ච මජ්‌ඣිමෙසු ච උපාරම්‌භචිත්‌තො ධම්‌මං සුණාති රන්‌ධගවෙසී ඉතො බහිද්‌ධා දක්‌ඛිණෙය්‍යං ගවෙසති තත්‌ථ ච පුබ්‌බකාරං කරොති ඉමෙ ඛො භික්‌ඛවෙ සත්‌ත ධම්‌මා උපාසකස්‌ස පරිහානාය සංවත්‌තන්‌ති>
    text <සත්‌තිමෙ භික්‌ඛවෙ ධම්‌මා උපාසකස්‌ස අපරිහානාය සංවත්‌තන්‌ති කතමෙ සත්‌ත භික්‌ඛුදස්‌සනං න හාපෙති සද්‌ධම්‌මස්‌සවනං නප්‌පමජ්‌ජති අධිසීලෙ සික්‌ඛති පසාදබහුලො හොති භික්‌ඛූසු ථෙරෙසු චෙව නවෙසු ච මජ්‌ඣිමෙසු ච අනුපාරම්‌භචිත්‌තො ධම්‌මං සුණාති න රන්‌ධගවෙසී න ඉතො බහිද්‌ධා දක්‌ඛිණෙය්‍යං ගවෙසති ඉධ ච පුබ්‌බකාරං කරොති ඉමෙ ඛො භික්‌ඛවෙ සත්‌ත ධම්‌මා උපාසකස්‌ස අපරිහානාය සංවත්‌තන්‌තීති ඉදමවොච භගවා ඉදං වත්‌වාන සුගතො අථාපරං එතදවොච සත්‌ථා>
    block
      text <දස්‌සනං භාවිතත්‌තානං යො හාපෙති උපාසකො>
      text <සවනඤ්‌ච අරියධම්‌මානං අධිසීලෙ න සික්‌ඛති>
      text <අප්‌පසාදො ච භික්‌ඛූසු භිය්‍යො භිය්‍යො පවඩ්‌ඪති>
      text <උපාරම්‌භකචිත්‌තො ච සද්‌ධම්‌මං සොතුමිච්‌ඡති>
      text <ඉතො ච බහිද්‌ධා අඤ්‌ඤං දක්‌ඛිණෙය්‍යං ගවෙසති>
      text <තත්‌ථෙව ච පුබ්‌බකාරං යො කරොති උපාසකො>
      text <එතෙ ඛො පරිහානියෙ සත්‌ත ධම්‌මෙ සුදෙසිතෙ>
      text <උපාසකො සෙවමානො සද්‌ධම්‌මා පරිහායති>
      text <දස්‌සනං භාවිතත්‌තානං යො න හාපෙති උපාසකො>
      text <සවනඤ්‌ච අරියධම්‌මානං අධිසීලෙ ච සික්‌ඛති>
      text <පසාදො චස්‌ස භික්‌ඛූසු භිය්‍යො භිය්‍යො පවඩ්‌ඪති>
      text <අනුපාරම්‌භචිත්‌තො ච සද්‌ධම්‌මං සොතුමිච්‌ඡති>
      text <න ඉතො බහිද්‌ධා අඤ්‌ඤං දක්‌ඛිණෙය්‍යං ගවෙසති>
      text <ඉධෙව ච පුබ්‌බකාරං යො කරොති උපාසකො>
      text <එතෙ ඛො අපරිහානියෙ සත්‌ත ධම්‌මෙ සුදෙසිතෙ>
      text <උපාසකො සෙවමානො සද්‌ධම්‌මා න පරිහායතීති නවමං>
      text <දස්‌සනං භාවිතත්‌තානං යො හාපෙති උපාසකො>
      text <සවනඤ්‌ච අරියධම්‌මානං අධිසීලෙ න සික්‌ඛති>
      text <අප්‌පසාදො ච භික්‌ඛූසු භිය්‍යො භිය්‍යො පවඩ්‌ඪති>
      text <උපාරම්‌භකචිත්‌තො ච සද්‌ධම්‌මං සොතුමිච්‌ඡති>
      text <ඉතො ච බහිද්‌ධා අඤ්‌ඤං දක්‌ඛිණෙය්‍යං ගවෙසති>
      text <තත්‌ථෙව ච පුබ්‌බකාරං යො කරොති උපාසකො>
      text <එතෙ ඛො පරිහානියෙ සත්‌ත ධම්‌මෙ සුදෙසිතෙ>
      text <උපාසකො සෙවමානො සද්‌ධම්‌මා පරිහායති>
      text <දස්‌සනං භාවිතත්‌තානං යො න හාපෙති උපාසකො>
      text <සවනඤ්‌ච අරියධම්‌මානං අධිසීලෙ ච සික්‌ඛති>
      text <පසාදො චස්‌ස භික්‌ඛූසු භිය්‍යො භිය්‍යො පවඩ්‌ඪති>
      text <අනුපාරම්‌භචිත්‌තො ච සද්‌ධම්‌මං සොතුමිච්‌ඡති>
      text <න ඉතො බහිද්‌ධා අඤ්‌ඤං දක්‌ඛිණෙය්‍යං ගවෙසති>
      text <ඉධෙව ච පුබ්‌බකාරං යො කරොති උපාසකො>
      text <එතෙ ඛො අපරිහානියෙ සත්‌ත ධම්‌මෙ සුදෙසිතෙ>
      text <උපාසකො සෙවමානො සද්‌ධම්‌මා න පරිහායතීති එකාදසමං>
      text <සාරන්‌ද -වස්‌සකාරො ච තිසත්‌තකානි භික්‌ඛුකා>
      text <බොධිසඤ්‌ඤා ද්‌වෙ ච හානි විපත්‌ති ච පරාභවොති>
  text <විපත්‌තිසුත්‌තං>
    text <30>, <සත්‌තිමා භික්‌ඛවෙ උපාසකස්‌ස විපත්‌තියො…පෙ … සත්‌තිමා භික්‌ඛවෙ උපාසකස්‌ස සම්‌පදා…පෙ … දසමං>
  text <පරාභවසුත්‌තං>
    text <31>, <සත්‌තිමෙ භික්‌ඛවෙ උපාසකස්‌ස පරාභවා…පෙ … සත්‌තිමෙ භික්‌ඛවෙ උපාසකස්‌ස සම්‌භවා කතමෙ සත්‌ත භික්‌ඛුදස්‌සනං න හාපෙති සද්‌ධම්‌මස්‌සවනං නප්‌පමජ්‌ජති අධිසීලෙ සික්‌ඛති පසාදබහුලො හොති භික්‌ඛූසු ථෙරෙසු චෙව නවෙසු ච මජ්‌ඣිමෙසු ච අනුපාරම්‌භචිත්‌තො ධම්‌මං සුණාති න රන්‌ධගවෙසී න ඉතො බහිද්‌ධා දක්‌ඛිණෙය්‍යං ගවෙසති ඉධ ච පුබ්‌බකාරං කරොති ඉමෙ ඛො භික්‌ඛවෙ සත්‌ත උපාසකස්‌ස සම්‌භවාති>
    stand <වජ්‌ජිසත්‌තකවග්‌ගො තතියො>
    text <තස්‌සුද්‌දානං>
