text <ආහුනෙය්‍යවග්‌ගො>
  text <95>, <සත්‌තිමෙ භික්‌ඛවෙ පුග්‌ගලා ආහුනෙය්‍යා…පෙ … දක්‌ඛිණෙය්‍යා අඤ්‌ජලිකරණීයා අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙ සත්‌ත ඉධ භික්‌ඛවෙ එකච්‌චො පුග්‌ගලො චක්‌ඛුස්‌මිං අනිච්‌චානුපස්‌සී විහරති අනිච්‌චසඤ්‌ඤී අනිච්‌චපටිසංවෙදී සතතං සමිතං අබ්‌බොකිණ්‌ණං චෙතසා අධිමුච්‌චමානො පඤ්‌ඤාය පරියොගාහමානො සො ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති අයං ඛො භික්‌ඛවෙ පඨමො පුග්‌ගලො ආහුනෙය්‍යො පාහුනෙය්‍යො…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස>
  text <පුන චපරං භික්‌ඛවෙ ඉධෙකච්‌චො පුග්‌ගලො චක්‌ඛුස්‌මිං අනිච්‌චානුපස්‌සී විහරති අනිච්‌චසඤ්‌ඤී අනිච්‌චපටිසංවෙදී සතතං සමිතං අබ්‌බොකිණ්‌ණං චෙතසා අධිමුච්‌චමානො පඤ්‌ඤාය පරියොගාහමානො තස්‌ස අපුබ්‌බං අචරිමං ආසවපරියාදානඤ්‌ච හොති ජීවිතපරියාදානඤ්‌ච අයං භික්‌ඛවෙ දුතියො පුග්‌ගලො ආහුනෙය්‍යො…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස>
  text <පුන චපරං භික්‌ඛවෙ ඉධෙකච්‌චො පුග්‌ගලො චක්‌ඛුස්‌මිං අනිච්‌චානුපස්‌සී විහරති අනිච්‌චසඤ්‌ඤී අනිච්‌චපටිසංවෙදී සතතං සමිතං අබ්‌බොකිණ්‌ණං චෙතසා අධිමුච්‌චමානො පඤ්‌ඤාය පරියොගාහමානො සො පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති…පෙ … උපහච්‌චපරිනිබ්‌බායී හොති…පෙ … අසඞ්‌ඛාරපරිනිබ්‌බායී හොති…පෙ … සසඞ්‌ඛාරපරිනිබ්‌බායී හොති…පෙ … උද්‌ධංසොතො හොති අකනිට්‌ඨගාමී අයං භික්‌ඛවෙ සත්‌තමො පුග්‌ගලො ආහුනෙය්‍යො…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස ඉමෙ ඛො භික්‌ඛවෙ සත්‌ත පුග්‌ගලා ආහුනෙය්‍යා පාහුනෙය්‍යා දක්‌ඛිණෙය්‍යා අඤ්‌ජලිකරණීයා අනුත්‌තරං පුඤ්‌ඤක්‌ඛෙත්‌තං ලොකස්‌සාති>
  text <96-622>, <සත්‌තිමෙ භික්‌ඛවෙ පුග්‌ගලා ආහුනෙය්‍යා පාහුනෙය්‍යා…පෙ … අනුත්‌තරං පුඤ්‌ඤක්‌ඛෙත්‌තං ලොකස්‌ස කතමෙ සත්‌ත ඉධ භික්‌ඛවෙ එකච්‌චො පුග්‌ගලො චක්‌ඛුස්‌මිං දුක්‌ඛානුපස්‌සී විහරති…පෙ … චක්‌ඛුස්‌මිං අනත්‌තානුපස්‌සී විහරති…පෙ … චක්‌ඛුස්‌මිං ඛයානුපස්‌සී විහරති…පෙ … චක්‌ඛුස්‌මිං වයානුපස්‌සී විහරති…පෙ … චක්‌ඛුස්‌මිං විරාගානුපස්‌සී විහරති…පෙ … චක්‌ඛුස්‌මිං නිරොධානුපස්‌සී විහරති…පෙ … චක්‌ඛුස්‌මිං පටිනිස්‌සග්‌ගානුපස්‌සී විහරති…පෙ …>
  text <සොතස්‌මිං…පෙ … ඝානස්‌මිං… ජිව්‌හාය… කායස්‌මිං… මනස්‌මිං…පෙ …>
  text <රූපෙසු…පෙ … සද්‌දෙසු… ගන්‌ධෙසු… රසෙසු… ඵොට්‌ඨබ්‌බෙසු … ධම්‌මෙසු …පෙ …>
  text <චක්‌ඛුවිඤ්‌ඤාණෙ…පෙ … සොතවිඤ්‌ඤාණෙ… ඝානවිඤ්‌ඤාණෙ… ජිව්‌හාවිඤ්‌ඤාණෙ… කායවිඤ්‌ඤාණෙ… මනොවිඤ්‌ඤාණෙ…පෙ …>
  text <චක්‌ඛුසම්‌ඵස්‌සෙ…පෙ … සොතසම්‌ඵස්‌සෙ… ඝානසම්‌ඵස්‌සෙ… ජිව්‌හාසම්‌ඵස්‌සෙ… කායසම්‌ඵස්‌සෙ… මනොසම්‌ඵස්‌සෙ…පෙ …>
  text <චක්‌ඛුසම්‌ඵස්‌සජාය වෙදනාය…පෙ … සොතසම්‌ඵස්‌සජාය වෙදනාය… ඝානසම්‌ඵස්‌සජාය වෙදනාය… ජිව්‌හාසම්‌ඵස්‌සජාය වෙදනාය… කායසම්‌ඵස්‌සජාය වෙදනාය… මනොසම්‌ඵස්‌සජාය වෙදනාය…පෙ …>
  text <රූපසඤ්‌ඤාය…පෙ … සද්‌දසඤ්‌ඤාය… ගන්‌ධසඤ්‌ඤාය… රසසඤ්‌ඤාය… ඵොට්‌ඨබ්‌බසඤ්‌ඤාය… ධම්‌මසඤ්‌ඤාය…පෙ …>
  text <රූපසඤ්‌චෙතනාය…පෙ … සද්‌දසඤ්‌චෙතනාය… ගන්‌ධසඤ්‌චෙතනාය… රසසඤ්‌චෙතනාය… ඵොට්‌ඨබ්‌බසඤ්‌චෙතනාය… ධම්‌මසඤ්‌චෙතනාය…පෙ …>
  text <රූපතණ්‌හාය…පෙ … සද්‌දතණ්‌හාය… ගන්‌ධතණ්‌හාය… රසතණ්‌හාය… ඵොට්‌ඨබ්‌බතණ්‌හාය… ධම්‌මතණ්‌හාය…පෙ …>
  text <රූපවිතක්‌කෙ …පෙ … සද්‌දවිතක්‌කෙ… ගන්‌ධවිතක්‌කෙ… රසවිතක්‌කෙ… ඵොට්‌ඨබ්‌බවිතක්‌කෙ… ධම්‌මවිතක්‌කෙ…පෙ …>
  text <රූපවිචාරෙ…පෙ … සද්‌දවිචාරෙ… ගන්‌ධවිචාරෙ… රසවිචාරෙ… ඵොට්‌ඨබ්‌බවිචාරෙ… ධම්‌මවිචාරෙ…පෙ …>
  text <පඤ්‌චක්‌ඛන්‌ධෙ …පෙ … රූපක්‌ඛන්‌ධෙ… වෙදනාක්‌ඛන්‌ධෙ… සඤ්‌ඤාක්‌ඛන්‌ධෙ… සඞ්‌ඛාරක්‌ඛන්‌ධෙ… විඤ්‌ඤාණක්‌ඛන්‌ධෙ අනිච්‌චානුපස්‌සී විහරති…පෙ … දුක්‌ඛානුපස්‌සී විහරති… අනත්‌තානුපස්‌සී විහරති… ඛයානුපස්‌සී විහරති… වයානුපස්‌සී විහරති… විරාගානුපස්‌සී විහරති… නිරොධානුපස්‌සී විහරති… පටිනිස්‌සග්‌ගානුපස්‌සී විහරති…පෙ … ලොකස්‌සාති>
  block
    text <ඡද්‌වාරාරම්‌මණෙස්‌වෙත්‌ථ විඤ්‌ඤාණෙසු ච ඵස්‌සෙසු>
    text <වෙදනාසු ච ද්‌වාරස්‌ස සුත්‌තා හොන්‌ති විසුං අට්‌ඨ>
    text <සඤ්‌ඤා සඤ්‌චෙතනා තණ්‌හා විතක්‌කෙසු විචාරෙ ච>
    text <ගොචරස්‌ස විසුං අට්‌ඨ පඤ්‌චක්‌ඛන්‌ධෙ ච පච්‌චෙකෙ>
    text <සොළසස්‌වෙත්‌ථ මූලෙසු අනිච්‌චං දුක්‌ඛමනත්‌තා>
    text <ඛයා වයා විරාගා ච නිරොධා පටිනිස්‌සග්‌ගා>
    text <කමං අට්‌ඨානුපස්‌සනා යොජෙත්‌වාන විසුං විසුං>
    text <සම්‌පිණ්‌ඩිතෙසු සබ්‌බෙසු හොන්‌ති පඤ්‌ච සතානි ච>
    text <අට්‌ඨවීසති සුත්‌තානි ආහුනෙය්‍යෙ ච වග්‌ගිකෙ>
  stand <ආහුනෙය්‍යවග්‌ගො දසමො>
