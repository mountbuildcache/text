text <පරිසාවග්‌ගො>
  text <පරිසාසුත්‌තං>
    text <211>, <චත්‌තාරොමෙ භික්‌ඛවෙ පරිසදූසනා කතමෙ චත්‌තාරො භික්‌ඛු භික්‌ඛවෙ දුස්‌සීලො පාපධම්‌මො පරිසදූසනො භික්‌ඛුනී භික්‌ඛවෙ දුස්‌සීලා පාපධම්‌මා පරිසදූසනා උපාසකො භික්‌ඛවෙ දුස්‌සීලො පාපධම්‌මො පරිසදූසනො උපාසිකා භික්‌ඛවෙ දුස්‌සීලා පාපධම්‌මා පරිසදූසනා ඉමෙ ඛො භික්‌ඛවෙ චත්‌තාරො පරිසදූසනා>
    text <චත්‌තාරොමෙ භික්‌ඛවෙ පරිසසොභනා කතමෙ චත්‌තාරො භික්‌ඛු භික්‌ඛවෙ සීලවා කල්‍යාණධම්‌මො පරිසසොභනො භික්‌ඛුනී භික්‌ඛවෙ සීලවතී කල්‍යාණධම්‌මා පරිසසොභනා උපාසකො භික්‌ඛවෙ සීලවා කල්‍යාණධම්‌මො පරිසසොභනො උපාසිකා භික්‌ඛවෙ සීලවතී කල්‍යාණධම්‌මා පරිසසොභනා ඉමෙ ඛො භික්‌ඛවෙ චත්‌තාරො පරිසසොභනාති පඨමං>
  text <දිට්‌ඨිසුත්‌තං>
    text <212>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි කායදුච්‌චරිතෙන වචීදුච්‌චරිතෙන මනොදුච්‌චරිතෙන මිච්‌ඡාදිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි කායසුචරිතෙන වචීසුචරිතෙන මනොසුචරිතෙන සම්‌මාදිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති දුතියං>
  text <අකතඤ්‌ඤුතාසුත්‌තං>
    text <213>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි කායදුච්‌චරිතෙන වචීදුච්‌චරිතෙන මනොදුච්‌චරිතෙන අකතඤ්‌ඤුතා අකතවෙදිතා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි කායසුචරිතෙන වචීසුචරිතෙන මනොසුචරිතෙන කතඤ්‌ඤුතාකතවෙදිතා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති තතියං>
  text <පාණාතිපාතීසුත්‌තං>
    text <214>, <…පෙ … පාණාතිපාතී හොති අදින්‌නාදායී හොති කාමෙසුමිච්‌ඡාචාරී හොති මුසාවාදී හොති…පෙ … පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති චතුත්‌ථං>
  text <පඨමමග්‌ගසුත්‌තං>
    text <215>, <…පෙ … මිච්‌ඡාදිට්‌ඨිකො හොති මිච්‌ඡාසඞ්‌කප්‌පො හොති මිච්‌ඡාවාචො හොති මිච්‌ඡාකම්‌මන්‌තො හොති…පෙ … සම්‌මාදිට්‌ඨිකො හොති සම්‌මාසඞ්‌කප්‌පො හොති සම්‌මාවාචො හොති සම්‌මාකම්‌මන්‌තො හොති පඤ්‌චමං>
  text <දුතියමග්‌ගසුත්‌තං>
    text <216>, <…පෙ … මිච්‌ඡාආජීවො හොති මිච්‌ඡාවායාමො හොති මිච්‌ඡාසති හොති මිච්‌ඡාසමාධි හොති…පෙ … සම්‌මාආජීවො හොති සම්‌මාවායාමො හොති සම්‌මාසති හොති සම්‌මාසමාධි හොති ඡට්‌ඨං>
  text <පඨමවොහාරපථසුත්‌තං>
    text <217>, <…පෙ … අදිට්‌ඨෙ දිට්‌ඨවාදී හොති අසුතෙ සුතවාදී හොති අමුතෙ මුතවාදී හොති අවිඤ්‌ඤාතෙ විඤ්‌ඤාතවාදී හොති…පෙ … අදිට්‌ඨෙ අදිට්‌ඨවාදී හොති අසුතෙ අසුතවාදී හොති අමුතෙ අමුතවාදී හොති අවිඤ්‌ඤාතෙ අවිඤ්‌ඤාතවාදී හොති සත්‌තමං>
  text <දුතියවොහාරපථසුත්‌තං>
    text <218>, <…පෙ … දිට්‌ඨෙ අදිට්‌ඨවාදී හොති සුතෙ අසුතවාදී හොති මුතෙ අමුතවාදී හොති විඤ්‌ඤාතෙ අවිඤ්‌ඤාතවාදී හොති…පෙ … දිට්‌ඨෙ දිට්‌ඨවාදී හොති සුතෙ සුතවාදී හොති මුතෙ මුතවාදී හොති විඤ්‌ඤාතෙ විඤ්‌ඤාතවාදී හොති අට්‌ඨමං>
  text <අහිරිකසුත්‌තං>
    text <219>, <…පෙ … අස්‌සද්‌ධො හොති දුස්‌සීලො හොති අහිරිකො හොති අනොත්‌තප්‌පී හොති…පෙ … සද්‌ධො හොති සීලවා හොති හිරිමා හොති ඔත්‌තප්‌පී හොති නවමං>
  text <දුස්‌සීලසුත්‌තං>
    text <220>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි අස්‌සද්‌ධො හොති දුස්‌සීලො හොති කුසීතො හොති දුප්‌පඤ්‌ඤො හොති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි සද්‌ධො හොති සීලවා හොති ආරද්‌ධවීරියො හොති පඤ්‌ඤවා හොති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති දසමං>
    stand <පරිසාවග්‌ගො දුතියො>
    text <තස්‌සුද්‌දානං>
    block
      text <පරිසා දිට්‌ඨි අකතඤ්‌ඤුතා පාණාතිපාතාපි ද්‌වෙ මග්‌ගා>
      text <ද්‌වෙ වොහාරපථා වුත්‌තා අහිරිකං දුප්‌පඤ්‌ඤෙන චාති>
