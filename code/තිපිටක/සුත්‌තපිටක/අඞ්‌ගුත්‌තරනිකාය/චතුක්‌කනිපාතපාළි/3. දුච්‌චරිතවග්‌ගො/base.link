text <දුච්‌චරිතවග්‌ගො>
  text <දුච්‌චරිතසුත්‌තං>
    text <221>, <චත්‌තාරිමානි භික්‌ඛවෙ වචීදුච්‌චරිතානි කතමානි චත්‌තාරි මුසාවාදො පිසුණා වාචා ඵරුසා වාචා සම්‌ඵප්‌පලාපො ඉමානි ඛො භික්‌ඛවෙ චත්‌තාරි වචීදුච්‌චරිතානි චත්‌තාරිමානි භික්‌ඛවෙ වචීසුචරිතානි කතමානි චත්‌තාරි සච්‌චවාචා අපිසුණා වාචා සණ්‌හා වාචා මන්‌තවාචා ඉමානි ඛො භික්‌ඛවෙ චත්‌තාරි වචීසුචරිතානීති පඨමං>
  text <දිට්‌ඨිසුත්‌තං>
    text <222>, <චතූහි භික්‌ඛවෙ ධම්‌මෙහි සමන්‌නාගතො බාලො අබ්‍යත්‌තො අසප්‌පුරිසො ඛතං උපහතං අත්‌තානං පරිහරති සාවජ්‌ජො ච හොති සානුවජ්‌ජො ච විඤ්‌ඤූනං බහුඤ්‌ච අපුඤ්‌ඤං පසවති කතමෙහි චතූහි කායදුච්‌චරිතෙන වචීදුච්‌චරිතෙන මනොදුච්‌චරිතෙන මිච්‌ඡාදිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො බාලො අබ්‍යත්‌තො අසප්‌පුරිසො ඛතං උපහතං අත්‌තානං පරිහරති සාවජ්‌ජො ච හොති සානුවජ්‌ජො ච විඤ්‌ඤූනං බහුඤ්‌ච අපුඤ්‌ඤං පසවති>
    text <චතූහි භික්‌ඛවෙ ධම්‌මෙහි සමන්‌නාගතො පණ්‌ඩිතො වියත්‌තො සප්‌පුරිසො අක්‌ඛතං අනුපහතං අත්‌තානං පරිහරති අනවජ්‌ජො ච හොති අනනුවජ්‌ජො විඤ්‌ඤූනං බහුඤ්‌ච පුඤ්‌ඤං පසවති කතමෙහි චතූහි කායසුචරිතෙන වචීසුචරිතෙන මනොසුචරිතෙන සම්‌මාදිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො පණ්‌ඩිතො වියත්‌තො සප්‌පුරිසො අක්‌ඛතං අනුපහතං අත්‌තානං පරිහරති අනවජ්‌ජො ච හොති අනනුවජ්‌ජො විඤ්‌ඤූනං බහුඤ්‌ච පුඤ්‌ඤං පසවතීති දුතියං>
  text <අකතඤ්‌ඤුතාසුත්‌තං>
    text <223>, <චතූහි භික්‌ඛවෙ ධම්‌මෙහි සමන්‌නාගතො බාලො අබ්‍යත්‌තො අසප්‌පුරිසො ඛතං උපහතං අත්‌තානං පරිහරති සාවජ්‌ජො ච හොති සානුවජ්‌ජො විඤ්‌ඤූනං බහුඤ්‌ච අපුඤ්‌ඤං පසවති කතමෙහි චතූහි කායදුච්‌චරිතෙන වචීදුච්‌චරිතෙන මනොදුච්‌චරිතෙන අකතඤ්‌ඤුතා අකතවෙදිතා ඉමෙහි…පෙ … පණ්‌ඩිතො… කායසුචරිතෙන වචීසුචරිතෙන මනොසුචරිතෙන කතඤ්‌ඤුතාකතවෙදිතා…පෙ … තතියං>
  text <පාණාතිපාතීසුත්‌තං>
    text <224>, <… පාණාතිපාතී හොති අදින්‌නාදායී හොති කාමෙසුමිච්‌ඡාචාරී හොති මුසාවාදී හොති…පෙ … පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති…පෙ … චතුත්‌ථං>
  text <පඨමමග්‌ගසුත්‌තං>
    text <225>, <… මිච්‌ඡාදිට්‌ඨිකො හොති මිච්‌ඡාසඞ්‌කප්‌පො හොති මිච්‌ඡාවාචො හොති මිච්‌ඡාකම්‌මන්‌තො හොති…පෙ … සම්‌මාදිට්‌ඨිකො හොති සම්‌මාසඞ්‌කප්‌පො හොති සම්‌මාවාචො හොති සම්‌මාකම්‌මන්‌තො හොති…පෙ … පඤ්‌චමං>
  text <දුතියමග්‌ගසුත්‌තං>
    text <226>, <… මිච්‌ඡාආජීවො හොති මිච්‌ඡාවායාමො හොති මිච්‌ඡාසති හොති මිච්‌ඡාසමාධි හොති…පෙ … සම්‌මාආජීවො හොති සම්‌මාවායාමො හොති සම්‌මාසති හොති සම්‌මාසමාධි හොති…පෙ … ඡට්‌ඨං>
  text <පඨමවොහාරපථසුත්‌තං>
    text <227>, <… අදිට්‌ඨෙ දිට්‌ඨවාදී හොති අසුතෙ සුතවාදී හොති අමුතෙ මුතවාදී හොති අවිඤ්‌ඤාතෙ විඤ්‌ඤාතවාදී හොති…පෙ … අදිට්‌ඨෙ අදිට්‌ඨවාදී හොති අසුතෙ අසුතවාදී හොති අමුතෙ අමුතවාදී හොති අවිඤ්‌ඤාතෙ අවිඤ්‌ඤාතවාදී හොති…පෙ … සත්‌තමං>
  text <දුතියවොහාරපථසුත්‌තං>
    text <228>, <… දිට්‌ඨෙ අදිට්‌ඨවාදී හොති සුතෙ අසුතවාදී හොති මුතෙ අමුතවාදී හොති විඤ්‌ඤාතෙ අවිඤ්‌ඤාතවාදී හොති…පෙ … දිට්‌ඨෙ දිට්‌ඨවාදී හොති සුතෙ සුතවාදී හොති මුතෙ මුතවාදී හොති විඤ්‌ඤාතෙ විඤ්‌ඤාතවාදී හොති…පෙ … අට්‌ඨමං>
  text <අහිරිකසුත්‌තං>
    text <229>, <… අස්‌සද්‌ධො හොති දුස්‌සීලො හොති අහිරිකො හොති අනොත්‌තප්‌පී හොති…පෙ … සද්‌ධො හොති සීලවා හොති හිරිමා හොති ඔත්‌තප්‌පී හොති…පෙ … නවමං>
  text <දුප්‌පඤ්‌ඤසුත්‌තං>
    text <230>, <… අස්‌සද්‌ධො හොති දුස්‌සීලො හොති කුසීතො හොති දුප්‌පඤ්‌ඤො හොති…පෙ … සද්‌ධො හොති සීලවා හොති ආරද්‌ධවීරියො හොති පඤ්‌ඤවා හොති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො පණ්‌ඩිතො වියත්‌තො සප්‌පුරිසො අක්‌ඛතං අනුපහතං අත්‌තානං පරිහරති අනවජ්‌ජො ච හොති අනනුවජ්‌ජො විඤ්‌ඤූනං බහුඤ්‌ච පුඤ්‌ඤං පසවතීති දසමං>
  text <කවිසුත්‌තං>
    text <231>, <චත්‌තාරොමෙ භික්‌ඛවෙ කවී කතමෙ චත්‌තාරො චින්‌තාකවි සුතකවි අත්‌ථකවි පටිභානකවි ඉමෙ ඛො භික්‌ඛවෙ චත්‌තාරො කවීති එකාදසමං>
    stand <දුච්‌චරිතවග්‌ගො තතියො>
    text <තස්‌සුද්‌දානං>
    block
      text <දුච්‌චරිතං දිට්‌ඨි අකතඤ්‌ඤූ ච පාණාතිපාතාපි ද්‌වෙ මග්‌ගා>
      text <ද්‌වෙ වොහාරපථා වුත්‌තා අහිරිකං දුප්‌පඤ්‌ඤකවිනා චාති>
