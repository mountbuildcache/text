text <මචලවග්‌ගො>
  text <පාණාතිපාතසුත්‌තං>
    text <81>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි පාණාතිපාතී හොති අදින්‌නාදායී හොති කාමෙසුමිච්‌ඡාචාරී හොති මුසාවාදී හොති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති පඨමං>
  text <මුසාවාදසුත්‌තං>
    text <82>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි මුසාවාදී හොති පිසුණවාචො හොති ඵරුසවාචො හොති සම්‌ඵප්‌පලාපී හොති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි මුසාවාදා පටිවිරතො හොති පිසුණාය වාචාය පටිවිරතො හොති ඵරුසාය වාචාය පටිවිරතො හොති සම්‌ඵප්‌පලාපා පටිවිරතො හොති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති දුතියං>
  text <අවණ්‌ණාරහසුත්‌තං>
    text <83>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි අනනුවිච්‌ච අපරියොගාහෙත්‌වා අවණ්‌ණාරහස්‌ස වණ්‌ණං භාසති අනනුවිච්‌ච අපරියොගාහෙත්‌වා වණ්‌ණාරහස්‌ස අවණ්‌ණං භාසති අනනුවිච්‌ච අපරියොගාහෙත්‌වා අප්‌පසාදනීයෙ ඨානෙ පසාදං උපදංසෙති අනනුවිච්‌ච අපරියොගාහෙත්‌වා පසාදනීයෙ ඨානෙ අප්‌පසාදං උපදංසෙති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි අනුවිච්‌ච පරියොගාහෙත්‌වා අවණ්‌ණාරහස්‌ස අවණ්‌ණං භාසති අනුවිච්‌ච පරියොගාහෙත්‌වා වණ්‌ණාරහස්‌ස වණ්‌ණං භාසති අනුවිච්‌ච පරියොගාහෙත්‌වා අප්‌පසාදනීයෙ ඨානෙ අප්‌පසාදං උපදංසෙති අනුවිච්‌ච පරියොගාහෙත්‌වා පසාදනීයෙ ඨානෙ පසාදං උපදංසෙති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති තතියං>
  text <කොධගරුසුත්‌තං>
    text <84>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි කොධගරු හොති න සද්‌ධම්‌මගරු මක්‌ඛගරු හොති න සද්‌ධම්‌මගරු ලාභගරු හොති න සද්‌ධම්‌මගරු සක්‌කාරගරු හොති න සද්‌ධම්‌මගරු ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි සද්‌ධම්‌මගරු හොති න කොධගරු සද්‌ධම්‌මගරු හොති න මක්‌ඛගරු සද්‌ධම්‌මගරු හොති න ලාභගරු සද්‌ධම්‌මගරු හොති න සක්‌කාරගරු ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති චතුත්‌ථං>
  text <තමොතමසුත්‌තං>
    text <85>, <චත්‌තාරොමෙ භික්‌ඛවෙ පුග්‌ගලා සන්‌තො සංවිජ්‌ජමානා ලොකස්‌මිං කතමෙ චත්‌තාරො තමො තමපරායණො තමො ජොතිපරායණො ජොති තමපරායණො ජොති ජොතිපරායණො>
    text <කථඤ්‌ච භික්‌ඛවෙ පුග්‌ගලො තමො හොති තමපරායණො ඉධ භික්‌ඛවෙ එකච්‌චො පුග්‌ගලො නීචෙ කුලෙ පච්‌චාජාතො හොති චණ්‌ඩාලකුලෙ වා වෙනකුලෙ වා නෙසාදකුලෙ වා රථකාරකුලෙ වා පුක්‌කුසකුලෙ වා දලිද්‌දෙ අප්‌පන්‌නපානභොජනෙ කසිරවුත්‌තිකෙ යත්‌ථ කසිරෙන ඝාසච්‌ඡාදො ලබ්‌භති සො ච හොති දුබ්‌බණ්‌ණො දුද්‌දසිකො ඔකොටිමකො බව්‌හාබාධො කාණො වා කුණී වා ඛඤ්‌ජො වා පක්‌ඛහතො වා න ලාභී අන්‌නස්‌ස පානස්‌ස වත්‌ථස්‌ස යානස්‌ස මාලාගන්‌ධවිලෙපනස්‌ස සෙය්‍යාවසථපදීපෙය්‍යස්‌ස සො කායෙන දුච්‌චරිතං චරති වාචාය දුච්‌චරිතං චරති මනසා දුච්‌චරිතං චරති සො කායෙන දුච්‌චරිතං චරිත්‌වා වාචාය දුච්‌චරිතං චරිත්‌වා මනසා දුච්‌චරිතං චරිත්‌වා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති එවං ඛො භික්‌ඛවෙ පුග්‌ගලො තමො හොති තමපරායණො>
    text <කථඤ්‌ච භික්‌ඛවෙ පුග්‌ගලො තමො හොති ජොතිපරායණො ඉධ භික්‌ඛවෙ එකච්‌චො පුග්‌ගලො නීචෙ කුලෙ පච්‌චාජාතො හොති චණ්‌ඩාලකුලෙ වා වෙනකුලෙ වා නෙසාදකුලෙ වා රථකාරකුලෙ වා පුක්‌කුසකුලෙ වා දලිද්‌දෙ අප්‌පන්‌නපානභොජනෙ කසිරවුත්‌තිකෙ යත්‌ථ කසිරෙන ඝාසච්‌ඡාදො ලබ්‌භති සො ච හොති දුබ්‌බණ්‌ණො දුද්‌දසිකො ඔකොටිමකො බව්‌හාබාධො කාණො වා කුණී වා ඛඤ්‌ජො වා පක්‌ඛහතො වා න ලාභී අන්‌නස්‌ස පානස්‌ස වත්‌ථස්‌ස යානස්‌ස මාලාගන්‌ධවිලෙපනස්‌ස සෙය්‍යාවසථපදීපෙය්‍යස්‌ස සො කායෙන සුචරිතං චරති වාචාය සුචරිතං චරති මනසා සුචරිතං චරති සො කායෙන සුචරිතං චරිත්‌වා වාචාය සුචරිතං චරිත්‌වා මනසා සුචරිතං චරිත්‌වා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති එවං ඛො භික්‌ඛවෙ පුග්‌ගලො තමො හොති ජොතිපරායණො>
    text <කථඤ්‌ච භික්‌ඛවෙ පුග්‌ගලො ජොති හොති තමපරායණො ඉධ භික්‌ඛවෙ එකච්‌චො පුග්‌ගලො උච්‌චෙ කුලෙ පච්‌චාජාතො හොති ඛත්‌තියමහාසාලකුලෙ වා බ්‍රාහ්‌මණමහාසාලකුලෙ වා ගහපතිමහාසාලකුලෙ වා අඩ්‌ඪෙ මහද්‌ධනෙ මහාභොගෙ පහූතජාතරූපරජතෙ පහූතවිත්‌තූපකරණෙ පහූතධනධඤ්‌ඤෙ සො ච හොති අභිරූපො දස්‌සනීයො පාසාදිකො පරමාය වණ්‌ණපොක්‌ඛරතාය සමන්‌නාගතො ලාභී අන්‌නස්‌ස පානස්‌ස වත්‌ථස්‌ස යානස්‌ස මාලාගන්‌ධවිලෙපනස්‌ස සෙය්‍යාවසථපදීපෙය්‍යස්‌ස සො කායෙන දුච්‌චරිතං චරති වාචාය දුච්‌චරිතං චරති මනසා දුච්‌චරිතං චරති සො කායෙන දුච්‌චරිතං චරිත්‌වා වාචාය දුච්‌චරිතං චරිත්‌වා මනසා දුච්‌චරිතං චරිත්‌වා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති එවං ඛො භික්‌ඛවෙ පුග්‌ගලො ජොති හොති තමපරායණො>
    text <කථඤ්‌ච භික්‌ඛවෙ පුග්‌ගලො ජොති හොති ජොතිපරායණො ඉධ භික්‌ඛවෙ එකච්‌චො පුග්‌ගලො උච්‌චෙ කුලෙ පච්‌චාජාතො හොති ඛත්‌තියමහාසාලකුලෙ වා බ්‍රාහ්‌මණමහාසාලකුලෙ වා ගහපතිමහාසාලකුලෙ වා අඩ්‌ඪෙ මහද්‌ධනෙ මහාභොගෙ පහූතජාතරූපරජතෙ පහූතවිත්‌තූපකරණෙ පහූතධනධඤ්‌ඤෙ සො ච හොති අභිරූපො දස්‌සනීයො පාසාදිකො පරමාය වණ්‌ණපොක්‌ඛරතාය සමන්‌නාගතො ලාභී අන්‌නස්‌ස පානස්‌ස වත්‌ථස්‌ස යානස්‌ස මාලාගන්‌ධවිලෙපනස්‌ස සෙය්‍යාවසථපදීපෙය්‍යස්‌ස සො කායෙන සුචරිතං චරති වාචාය සුචරිතං චරති මනසා සුචරිතං චරති සො කායෙන සුචරිතං චරිත්‌වා වාචාය සුචරිතං චරිත්‌වා මනසා සුචරිතං චරිත්‌වා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති එවං ඛො භික්‌ඛවෙ පුග්‌ගලො ජොති හොති ජොතිපරායණො ඉමෙ ඛො භික්‌ඛවෙ චත්‌තාරො පුග්‌ගලා සන්‌තො සංවිජ්‌ජමානා ලොකස්‌මින්‌ති පඤ්‌චමං>
  text <ඔණතොණතසුත්‌තං>
    text <86>, <චත්‌තාරොමෙ භික්‌ඛවෙ පුග්‌ගලා සන්‌තො සංවිජ්‌ජමානා ලොකස්‌මිං කතමෙ චත්‌තාරො ඔණතොණතො ඔණතුණ්‌ණතො උණ්‌ණතොණතො උණ්‌ණතුණ්‌ණතො ඉමෙ ඛො භික්‌ඛවෙ චත්‌තාරො පුග්‌ගලා සන්‌තො සංවිජ්‌ජමානා ලොකස්‌මින්‌ති ඡට්‌ඨං>
  text <පුත්‌තසුත්‌තං>
    text <87>, <චත්‌තාරොමෙ භික්‌ඛවෙ පුග්‌ගලා සන්‌තො සංවිජ්‌ජමානා ලොකස්‌මිං කතමෙ චත්‌තාරො සමණමචලො සමණපුණ්‌ඩරීකො සමණපදුමො සමණෙසු සමණසුඛුමාලො>
    text <කථඤ්‌ච භික්‌ඛවෙ පුග්‌ගලො සමණමචලො හොති ඉධ භික්‌ඛවෙ භික්‌ඛු සෙඛො හොති පාටිපදො අනුත්‌තරං යොගක්‌ඛෙමං පත්‌ථයමානො විහරති සෙය්‍යථාපි භික්‌ඛවෙ රඤ්‌ඤො ඛත්‌තියස්‌ස මුද්‌ධාවසිත්‌තස්‌ස ජෙට්‌ඨො පුත්‌තො ආභිසෙකො අනභිසිත්‌තො මචලප්‌පත්‌තො එවමෙවං ඛො භික්‌ඛවෙ භික්‌ඛු සෙඛො හොති පාටිපදො අනුත්‌තරං යොගක්‌ඛෙමං පත්‌ථයමානො විහරති එවං ඛො භික්‌ඛවෙ පුග්‌ගලො සමණමචලො හොති>
    text <කථඤ්‌ච භික්‌ඛවෙ පුග්‌ගලො සමණපුණ්‌ඩරීකො හොති ඉධ භික්‌ඛවෙ භික්‌ඛු ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති නො ච ඛො අට්‌ඨ විමොක්‌ඛෙ කායෙන ඵුසිත්‌වා විහරති එවං ඛො භික්‌ඛවෙ පුග්‌ගලො සමණපුණ්‌ඩරීකො හොති>
    text <කථඤ්‌ච භික්‌ඛවෙ පුග්‌ගලො සමණපදුමො හොති ඉධ භික්‌ඛවෙ භික්‌ඛු ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති අට්‌ඨ ච විමොක්‌ඛෙ කායෙන ඵුසිත්‌වා විහරති එවං ඛො භික්‌ඛවෙ පුග්‌ගලො සමණපදුමො හොති>
    text <කථඤ්‌ච භික්‌ඛවෙ පුග්‌ගලො සමණෙසු සමණසුඛුමාලො හොති ඉධ භික්‌ඛවෙ භික්‌ඛු යාචිතොව බහුලං චීවරං පරිභුඤ්‌ජති අප්‌පං අයාචිතො යාචිතොව බහුලං පිණ්‌ඩපාතං පරිභුඤ්‌ජති අප්‌පං අයාචිතො යාචිතොව බහුලං සෙනාසනං පරිභුඤ්‌ජති අප්‌පං අයාචිතො යාචිතොව බහුලං ගිලානප්‌පච්‌චයභෙසජ්‌ජපරික්‌ඛාරං පරිභුඤ්‌ජති අප්‌පං අයාචිතො යෙහි ඛො පන සබ්‍රහ්‌මචාරීහි සද්‌ධිං විහරති ත්‍යස්‌ස මනාපෙනෙව බහුලං කායකම්‌මෙන සමුදාචරන්‌ති අප්‌පං අමනාපෙන මනාපෙනෙව බහුලං වචීකම්‌මෙන සමුදාචරන්‌ති අප්‌පං අමනාපෙන මනාපෙනෙව බහුලං මනොකම්‌මෙන සමුදාචරන්‌ති අප්‌පං අමනාපෙන මනාපංයෙව බහුලං උපහාරං උපහරන්‌ති අප්‌පං අමනාපං යානි ඛො පන තානි වෙදයිතානි පිත්‌තසමුට්‌ඨානානි වා සෙම්‌හසමුට්‌ඨානානි වා වාතසමුට්‌ඨානානි වා සන්‌නිපාතිකානි වා උතුපරිණාමජානි වා විසමපරිහාරජානි වා ඔපක්‌කමිකානි වා කම්‌මවිපාකජානි වා තානි පනස්‌ස න බහුදෙව උප්‌පජ්‌ජන්‌ති අප්‌පාබාධො හොති චතුන්‌නං ඣානානං ආභිචෙතසිකානං දිට්‌ඨධම්‌මසුඛවිහාරානං නිකාමලාභී හොති අකිච්‌ඡලාභී අකසිරලාභී ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති එවං ඛො භික්‌ඛවෙ පුග්‌ගලො සමණෙසු සමණසුඛුමාලො හොති>
    text <යඤ්‌හි තං භික්‌ඛවෙ සම්‌මා වදමානො වදෙය්‍ය සමණෙසු සමණසුඛුමාලොති මමෙව තං භික්‌ඛවෙ සම්‌මා වදමානො වදෙය්‍ය සමණෙසු සමණසුඛුමාලොති අහඤ්‌හි භික්‌ඛවෙ යාචිතොව බහුලං චීවරං පරිභුඤ්‌ජාමි අප්‌පං අයාචිතො යාචිතොව බහුලං පිණ්‌ඩපාතං පරිභුඤ්‌ජාමි අප්‌පං අයාචිතො යාචිතොව බහුලං සෙනාසනං පරිභුඤ්‌ජාමි අප්‌පං අයාචිතො යාචිතොව බහුලං ගිලානප්‌පච්‌චයභෙසජ්‌ජපරික්‌ඛාරං පරිභුඤ්‌ජාමි අප්‌පං අයාචිතො යෙහි ඛො පන භික්‌ඛූහි සද්‌ධිං විහරාමි තෙ මෙ මනාපෙනෙව බහුලං කායකම්‌මෙන සමුදාචරන්‌ති අප්‌පං අමනාපෙන මනාපෙනෙව බහුලං වචීකම්‌මෙන සමුදාචරන්‌ති අප්‌පං අමනාපෙන මනාපෙනෙව බහුලං මනොකම්‌මෙන සමුදාචරන්‌ති අප්‌පං අමනාපෙන මනාපංයෙව බහුලං උපහාරං උපහරන්‌ති අප්‌පං අමනාපං යානි ඛො පන තානි වෙදයිතානි පිත්‌තසමුට්‌ඨානානි වා සෙම්‌හසමුට්‌ඨානානි වා වාතසමුට්‌ඨානානි වා සන්‌නිපාතිකානි වා උතුපරිණාමජානි වා විසමපරිහාරජානි වා ඔපක්‌කමිකානි වා කම්‌මවිපාකජානි වා තානි මෙ න බහුදෙව උප්‌පජ්‌ජන්‌ති අප්‌පාබාධොහමස්‌මි චතුන්‌නං ඛො පනස්‌මි ඣානානං ආභිචෙතසිකානං දිට්‌ඨධම්‌මසුඛවිහාරානං නිකාමලාභී අකිච්‌ඡලාභී අකසිරලාභී ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරාමි>
    text <යඤ්‌හි තං භික්‌ඛවෙ සම්‌මා වදමානො වදෙය්‍ය සමණෙසු සමණසුඛුමාලොති මමෙව තං භික්‌ඛවෙ සම්‌මා වදමානො වදෙය්‍ය සමණෙසු සමණසුඛුමාලොති ඉමෙ ඛො භික්‌ඛවෙ චත්‌තාරො පුග්‌ගලා සන්‌තො සංවිජ්‌ජමානා ලොකස්‌මින්‌ති සත්‌තමං>
  text <සංයොජනසුත්‌තං>
    text <88>, <චත්‌තාරොමෙ භික්‌ඛවෙ පුග්‌ගලා සන්‌තො සංවිජ්‌ජමානා ලොකස්‌මිං කතමෙ චත්‌තාරො සමණමචලො සමණපුණ්‌ඩරීකො සමණපදුමො සමණෙසු සමණසුඛුමාලො>
    text <කථඤ්‌ච භික්‌ඛවෙ පුග්‌ගලො සමණමචලො හොති ඉධ භික්‌ඛවෙ භික්‌ඛු තිණ්‌ණං සංයොජනානං පරික්‌ඛයා සොතාපන්‌නො හොති අවිනිපාතධම්‌මො නියතො සම්‌බොධිපරායණො එවං ඛො භික්‌ඛවෙ පුග්‌ගලො සමණමචලො හොති>
    text <කථඤ්‌ච භික්‌ඛවෙ පුග්‌ගලො සමණපුණ්‌ඩරීකො හොති ඉධ භික්‌ඛවෙ භික්‌ඛු තිණ්‌ණං සංයොජනානං පරික්‌ඛයා රාගදොසමොහානං තනුත්‌තා සකදාගාමී හොති සකිදෙව ඉමං ලොකං ආගන්‌ත්‌වා දුක්‌ඛස්‌සන්‌තං කරොති එවං ඛො භික්‌ඛවෙ පුග්‌ගලො සමණපුණ්‌ඩරීකො හොති>
    text <කථඤ්‌ච භික්‌ඛවෙ පුග්‌ගලො සමණපදුමො හොති ඉධ භික්‌ඛවෙ භික්‌ඛු පඤ්‌චන්‌නං ඔරම්‌භාගියානං සංයොජනානං පරික්‌ඛයා ඔපපාතිකො හොති තත්‌ථ පරිනිබ්‌බායී අනාවත්‌තිධම්‌මො තස්‌මා ලොකා එවං ඛො භික්‌ඛවෙ පුග්‌ගලො සමණපදුමො හොති>
    text <කථඤ්‌ච භික්‌ඛවෙ පුග්‌ගලො සමණෙසු සමණසුඛුමාලො හොති ඉධ භික්‌ඛවෙ භික්‌ඛු ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති එවං ඛො භික්‌ඛවෙ පුග්‌ගලො සමණෙසු සමණසුඛුමාලො හොති ඉමෙ ඛො භික්‌ඛවෙ චත්‌තාරො පුග්‌ගලා සන්‌තො සංවිජ්‌ජමානා ලොකස්‌මින්‌ති අට්‌ඨමං>
  text <සම්‌මාදිට්‌ඨිසුත්‌තං>
    text <89>, <චත්‌තාරොමෙ භික්‌ඛවෙ පුග්‌ගලා සන්‌තො සංවිජ්‌ජමානා ලොකස්‌මිං කතමෙ චත්‌තාරො සමණමචලො සමණපුණ්‌ඩරීකො සමණපදුමො සමණෙසු සමණසුඛුමාලො>
    text <කථඤ්‌ච භික්‌ඛවෙ පුග්‌ගලො සමණමචලො හොති ඉධ භික්‌ඛවෙ භික්‌ඛු සම්‌මාදිට්‌ඨිකො හොති සම්‌මාසඞ්‌කප්‌පො හොති සම්‌මාවාචො හොති සම්‌මාකම්‌මන්‌තො හොති සම්‌මාආජීවො හොති සම්‌මාවායාමො හොති සම්‌මාසති හොති සම්‌මාසමාධි හොති එවං ඛො භික්‌ඛවෙ පුග්‌ගලො සමණමචලො හොති>
    text <කථඤ්‌ච භික්‌ඛවෙ පුග්‌ගලො සමණපුණ්‌ඩරීකො හොති ඉධ භික්‌ඛවෙ භික්‌ඛු සම්‌මාදිට්‌ඨිකො හොති සම්‌මාසඞ්‌කප්‌පො හොති සම්‌මාවාචො හොති සම්‌මාකම්‌මන්‌තො හොති සම්‌මාආජීවො හොති සම්‌මාවායාමො හොති සම්‌මාසති හොති සම්‌මාසමාධි හොති සම්‌මාඤාණී හොති සම්‌මාවිමුත්‌ති හොති නො ච ඛො අට්‌ඨ විමොක්‌ඛෙ කායෙන ඵුසිත්‌වා විහරති එවං ඛො භික්‌ඛවෙ පුග්‌ගලො සමණපුණ්‌ඩරීකො හොති>
    text <කථඤ්‌ච භික්‌ඛවෙ පුග්‌ගලො සමණපදුමො හොති ඉධ භික්‌ඛවෙ භික්‌ඛු සම්‌මාදිට්‌ඨිකො හොති…පෙ … සම්‌මාවිමුත්‌ති හොති අට්‌ඨ ච විමොක්‌ඛෙ කායෙන ඵුසිත්‌වා විහරති එවං ඛො භික්‌ඛවෙ පුග්‌ගලො සමණපදුමො හොති>
    text <කථඤ්‌ච භික්‌ඛවෙ පුග්‌ගලො සමණෙසු සමණසුඛුමාලො හොති ඉධ භික්‌ඛවෙ භික්‌ඛු යාචිතොව බහුලං චීවරං පරිභුඤ්‌ජති අප්‌පං අයාචිතො…පෙ … යඤ්‌හි තං භික්‌ඛවෙ සම්‌මා වදමානො වදෙය්‍ය සමණෙසු සමණසුඛුමාලොති මමෙව තං භික්‌ඛවෙ සම්‌මා වදමානො වදෙය්‍ය සමණෙසු සමණසුඛුමාලොති ඉමෙ ඛො භික්‌ඛවෙ චත්‌තාරො පුග්‌ගලා සන්‌තො සංවිජ්‌ජමානා ලොකස්‌මින්‌ති නවමං>
  text <ඛන්‌ධසුත්‌තං>
    text <90>, <චත්‌තාරොමෙ භික්‌ඛවෙ පුග්‌ගලා සන්‌තො සංවිජ්‌ජමානා ලොකස්‌මිං කතමෙ චත්‌තාරො සමණමචලො සමණපුණ්‌ඩරීකො සමණපදුමො සමණෙසු සමණසුඛුමාලො>
    text <කථඤ්‌ච භික්‌ඛවෙ පුග්‌ගලො සමණමචලො හොති ඉධ භික්‌ඛවෙ භික්‌ඛු සෙඛො හොති අප්‌පත්‌තමානසො අනුත්‌තරං යොගක්‌ඛෙමං පත්‌ථයමානො විහරති එවං ඛො භික්‌ඛවෙ පුග්‌ගලො සමණමචලො හොති>
    text <කථඤ්‌ච භික්‌ඛවෙ පුග්‌ගලො සමණපුණ්‌ඩරීකො හොති ඉධ භික්‌ඛවෙ භික්‌ඛු පඤ්‌චසු උපාදානක්‌ඛන්‌ධෙසු උදයබ්‌බයානුපස්‌සී විහරති ඉති රූපං ඉති රූපස්‌ස සමුදයො ඉති රූපස්‌ස අත්‌ථඞ්‌ගමො ඉති වෙදනා…පෙ … ඉති සඤ්‌ඤා…පෙ … ඉති සඞ්‌ඛාරා…පෙ … ඉති විඤ්‌ඤාණං ඉති විඤ්‌ඤාණස්‌ස සමුදයො ඉති විඤ්‌ඤාණස්‌ස අත්‌ථඞ්‌ගමොති නො ච ඛො අට්‌ඨ විමොක්‌ඛෙ කායෙන ඵුසිත්‌වා විහරති එවං ඛො භික්‌ඛවෙ පුග්‌ගලො සමණපුණ්‌ඩරීකො හොති>
    text <කථඤ්‌ච භික්‌ඛවෙ පුග්‌ගලො සමණපදුමො හොති ඉධ භික්‌ඛවෙ භික්‌ඛු පඤ්‌චසු උපාදානක්‌ඛන්‌ධෙසු උදයබ්‌බයානුපස්‌සී විහරති ඉති රූපං ඉති රූපස්‌ස සමුදයො ඉති රූපස්‌ස අත්‌ථඞ්‌ගමො ඉති වෙදනා…පෙ … ඉති සඤ්‌ඤා…පෙ … ඉති සඞ්‌ඛාරා…පෙ … ඉති විඤ්‌ඤාණං ඉති විඤ්‌ඤාණස්‌ස සමුදයො ඉති විඤ්‌ඤාණස්‌ස අත්‌ථඞ්‌ගමොති අට්‌ඨ ච විමොක්‌ඛෙ කායෙන ඵුසිත්‌වා විහරති එවං ඛො භික්‌ඛවෙ පුග්‌ගලො සමණපදුමො හොති>
    text <කථඤ්‌ච භික්‌ඛවෙ පුග්‌ගලො සමණෙසු සමණසුඛුමාලො හොති ඉධ භික්‌ඛවෙ භික්‌ඛු යාචිතොව බහුලං චීවරං පරිභුඤ්‌ජති අප්‌පං අයාචිතො…පෙ … මමෙව තං භික්‌ඛවෙ සම්‌මා වදමානො වදෙය්‍ය සමණෙසු සමණසුඛුමාලොති ඉමෙ ඛො භික්‌ඛවෙ චත්‌තාරො පුග්‌ගලා සන්‌තො සංවිජ්‌ජමානා ලොකස්‌මින්‌ති දසමං>
    stand <මචලවග්‌ගො චතුත්‌ථො>
    text <තස්‌සුද්‌දානං>
    block
      text <පාණාතිපාතො ච මුසා අවණ්‌ණකොධතමොණතා>
      text <පුත්‌තො සංයොජනඤ්‌චෙව දිට්‌ඨි ඛන්‌ධෙන තෙ දසාති>
