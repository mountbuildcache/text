text <ආභාවග්‌ගො>
  text <ආභාසුත්‌තං>
    text <141>, <චතස්‌සො ඉමා භික්‌ඛවෙ ආභා කතමා චතස්‌සො චන්‌දාභා සූරියාභා අග්‌ගාභා පඤ්‌ඤාභා ඉමා ඛො භික්‌ඛවෙ චතස්‌සො ආභා එතදග්‌ගං භික්‌ඛවෙ ඉමාසං චතුන්‌නං ආභානං යදිදං පඤ්‌ඤාභාති පඨමං>
  text <පභාසුත්‌තං>
    text <142>, <චතස්‌සො ඉමා භික්‌ඛවෙ පභා කතමා චතස්‌සො චන්‌දප්‌පභා සූරියප්‌පභා අග්‌ගිප්‌පභා පඤ්‌ඤාපභා ඉමා ඛො භික්‌ඛවෙ චතස්‌සො පභා එතදග්‌ගං භික්‌ඛවෙ ඉමාසං චතුන්‌නං පභානං යදිදං පඤ්‌ඤාපභාති දුතියං>
  text <ආලොකසුත්‌තං>
    text <143>, <චත්‌තාරොමෙ භික්‌ඛවෙ ආලොකා කතමෙ චත්‌තාරො චන්‌දාලොකො සූරියාලොකො අග්‌ගාලොකො පඤ්‌ඤාලොකො ඉමෙ ඛො භික්‌ඛවෙ චත්‌තාරො ආලොකා එතදග්‌ගං භික්‌ඛවෙ ඉමෙසං චතුන්‌නං ආලොකානං යදිදං පඤ්‌ඤාලොකොති තතියං>
  text <ඔභාසසුත්‌තං>
    text <144>, <චත්‌තාරොමෙ භික්‌ඛවෙ ඔභාසා කතමෙ චත්‌තාරො චන්‌දොභාසො සූරියොභාසො අග්‌ගොභාසො පඤ්‌ඤොභාසො ඉමෙ ඛො භික්‌ඛවෙ චත්‌තාරො ඔභාසා එතදග්‌ගං භික්‌ඛවෙ ඉමෙසං චතුන්‌නං ඔභාසානං යදිදං පඤ්‌ඤොභාසොති චතුත්‌ථං>
  text <පජ්‌ජොතසුත්‌තං>
    text <145>, <චත්‌තාරොමෙ භික්‌ඛවෙ පජ්‌ජොතා කතමෙ චත්‌තාරො චන්‌දපජ්‌ජොතො සූරියපජ්‌ජොතො අග්‌ගිපජ්‌ජොතො පඤ්‌ඤාපජ්‌ජොතො ඉමෙ ඛො භික්‌ඛවෙ චත්‌තාරො පජ්‌ජොතා එතදග්‌ගං භික්‌ඛවෙ ඉමෙසං චතුන්‌නං පජ්‌ජොතානං යදිදං පඤ්‌ඤාපජ්‌ජොතොති පඤ්‌චමං>
  text <පඨමකාලසුත්‌තං>
    text <146>, <චත්‌තාරොමෙ භික්‌ඛවෙ කාලා කතමෙ චත්‌තාරො කාලෙන ධම්‌මස්‌සවනං කාලෙන ධම්‌මසාකච්‌ඡා කාලෙන සම්‌මසනා කාලෙන විපස්‌සනා ඉමෙ ඛො භික්‌ඛවෙ චත්‌තාරො කාලාති ඡට්‌ඨං>
  text <දුතියකාලසුත්‌තං>
    text <147>, <චත්‌තාරොමෙ භික්‌ඛවෙ කාලා සම්‌මා භාවියමානා සම්‌මා අනුපරිවත්‌තියමානා අනුපුබ්‌බෙන ආසවානං ඛයං පාපෙන්‌ති කතමෙ චත්‌තාරො කාලෙන ධම්‌මස්‌සවනං කාලෙන ධම්‌මසාකච්‌ඡා කාලෙන සම්‌මසනා කාලෙන විපස්‌සනා ඉමෙ ඛො භික්‌ඛවෙ චත්‌තාරො කාලා සම්‌මා භාවියමානා සම්‌මා අනුපරිවත්‌තියමානා අනුපුබ්‌බෙන ආසවානං ඛයං පාපෙන්‌ති>
    text <සෙය්‍යථාපි භික්‌ඛවෙ උපරිපබ්‌බතෙ ථුල්‌ලඵුසිතකෙ දෙවෙ වස්‌සන්‌තෙ තං උදකං යථානින්‌නං පවත්‌තමානං පබ්‌බතකන්‌දරපදරසාඛා පරිපූරෙති පබ්‌බතකන්‌දරපදරසාඛා පරිපූරා කුසොබ්‌භෙ පරිපූරෙන්‌ති කුසොබ්‌භා පරිපූරා මහාසොබ්‌භෙ පරිපූරෙන්‌ති මහාසොබ්‌භා පරිපූරා කුන්‌නදියො පරිපූරෙන්‌ති කුන්‌නදියො පරිපූරා මහානදියො පරිපූරෙන්‌ති මහානදියො පරිපූරා සමුද්‌දං පරිපූරෙන්‌ති එවමෙවං ඛො භික්‌ඛවෙ ඉමෙ චත්‌තාරො කාලා සම්‌මා භාවියමානා සම්‌මා අනුපරිවත්‌තියමානා අනුපුබ්‌බෙන ආසවානං ඛයං පාපෙන්‌තීති සත්‌තමං>
  text <දුච්‌චරිතසුත්‌තං>
    text <148>, <චත්‌තාරිමානි භික්‌ඛවෙ වචීදුච්‌චරිතානි කතමානි චත්‌තාරි මුසාවාදො පිසුණා වාචා ඵරුසා වාචා සම්‌ඵප්‌පලාපො ඉමානි ඛො භික්‌ඛවෙ චත්‌තාරි වචීදුච්‌චරිතානීති අට්‌ඨමං>
  text <සුචරිතසුත්‌තං>
    text <149>, <චත්‌තාරිමානි භික්‌ඛවෙ වචීසුචරිතානි කතමානි චත්‌තාරි සච්‌චවාචා අපිසුණා වාචා සණ්‌හා වාචා මන්‌තභාසා ඉමානි ඛො භික්‌ඛවෙ චත්‌තාරි වචීසුචරිතානීති නවමං>
  text <සාරසුත්‌තං>
    text <150>, <චත්‌තාරොමෙ භික්‌ඛවෙ සාරා කතමෙ චත්‌තාරො සීලසාරො සමාධිසාරො පඤ්‌ඤාසාරො විමුත්‌තිසාරො ඉමෙ ඛො භික්‌ඛවෙ චත්‌තාරො සාරාති දසමං>
    stand <ආභාවග්‌ගො පඤ්‌චමො>
    text <තස්‌සුද්‌දානං>
    block
      text <ආභා පභා ච ආලොකා ඔභාසා චෙව පජ්‌ජොතා>
      text <ද්‌වෙ කාලා චරිතා ද්‌වෙ ච හොන්‌ති සාරෙන තෙ දසාති>
    stand <තතියපණ්‌ණාසකං සමත්‌තං>
  text <චතුත්‌ථපණ්‌ණාසකං>
