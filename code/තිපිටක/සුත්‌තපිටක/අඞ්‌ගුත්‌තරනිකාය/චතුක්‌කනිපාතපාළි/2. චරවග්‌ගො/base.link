text <චරවග්‌ගො>
  text <චරසුත්‌තං>
    text <11>, <චරතො චෙපි භික්‌ඛවෙ භික්‌ඛුනො උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු අධිවාසෙති නප්‌පජහති න විනොදෙති න බ්‍යන්‌තීකරොති න අනභාවං ගමෙති චරම්‌පි භික්‌ඛවෙ භික්‌ඛු එවංභූතො අනාතාපී අනොත්‌තාපී සතතං සමිතං කුසීතො හීනවීරියොති වුච්‌චති>
    text <ඨිතස්‌ස චෙපි භික්‌ඛවෙ භික්‌ඛුනො උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු අධිවාසෙති නප්‌පජහති න විනොදෙති න බ්‍යන්‌තීකරොති න අනභාවං ගමෙති ඨිතොපි භික්‌ඛවෙ භික්‌ඛු එවංභූතො අනාතාපී අනොත්‌තාපී සතතං සමිතං කුසීතො හීනවීරියොති වුච්‌චති>
    text <නිසින්‌නස්‌ස චෙපි භික්‌ඛවෙ භික්‌ඛුනො උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු අධිවාසෙති නප්‌පජහති න විනොදෙති න බ්‍යන්‌තීකරොති න අනභාවං ගමෙති නිසින්‌නොපි භික්‌ඛවෙ භික්‌ඛු එවංභූතො අනාතාපී අනොත්‌තාපී සතතං සමිතං කුසීතො හීනවීරියොති වුච්‌චති>
    text <සයානස්‌ස චෙපි භික්‌ඛවෙ භික්‌ඛුනො ජාගරස්‌ස උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු අධිවාසෙති නප්‌පජහති න විනොදෙති න බ්‍යන්‌තීකරොති න අනභාවං ගමෙති සයානොපි භික්‌ඛවෙ භික්‌ඛු ජාගරො එවංභූතො අනාතාපී අනොත්‌තාපී සතතං සමිතං කුසීතො හීනවීරියොති වුච්‌චති>
    text <චරතො චෙපි භික්‌ඛවෙ භික්‌ඛුනො උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු නාධිවාසෙති පජහති විනොදෙති බ්‍යන්‌තීකරොති අනභාවං ගමෙති චරම්‌පි භික්‌ඛවෙ භික්‌ඛු එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චති>
    text <ඨිතස්‌ස චෙපි භික්‌ඛවෙ භික්‌ඛුනො උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු නාධිවාසෙති පජහති විනොදෙති බ්‍යන්‌තීකරොති අනභාවං ගමෙති ඨිතොපි භික්‌ඛවෙ භික්‌ඛු එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චති>
    text <නිසින්‌නස්‌ස චෙපි භික්‌ඛවෙ භික්‌ඛුනො උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු නාධිවාසෙති පජහති විනොදෙති බ්‍යන්‌තීකරොති අනභාවං ගමෙති නිසින්‌නොපි භික්‌ඛවෙ භික්‌ඛු එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චති>
    text <සයානස්‌ස චෙපි භික්‌ඛවෙ භික්‌ඛුනො ජාගරස්‌ස උප්‌පජ්‌ජති කාමවිතක්‌කො වා බ්‍යාපාදවිතක්‌කො වා විහිංසාවිතක්‌කො වා තං චෙ භික්‌ඛු නාධිවාසෙති පජහති විනොදෙති බ්‍යන්‌තීකරොති අනභාවං ගමෙති සයානොපි භික්‌ඛවෙ භික්‌ඛු ජාගරො එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චතීති>
    block
      text <චරං වා යදි වා තිට්‌ඨං නිසින්‌නො උද වා සයං>
      text <යො විතක්‌කං විතක්‌කෙති පාපකං ගෙහනිස්‌සිතං>
      text <කුම්‌මග්‌ගප්‌පටිපන්‌නො සො මොහනෙය්‍යෙසු මුච්‌ඡිතො>
      text <අභබ්‌බො තාදිසො භික්‌ඛු ඵුට්‌ඨුං සම්‌බොධිමුත්‌තමං>
      text <යො ච චරං වා තිට්‌ඨං වා නිසින්‌නො උද වා සයං>
      text <විතක්‌කං සමයිත්‌වාන විතක්‌කූපසමෙ රතො>
      text <භබ්‌බො සො තාදිසො භික්‌ඛු ඵුට්‌ඨුං සම්‌බොධිමුත්‌තමන්‌ති පඨමං>
      text <යතං චරෙ යතං තිට්‌ඨෙ යතං අච්‌ඡෙ යතං සයෙ>
      text <යතං සමිඤ්‌ජයෙ භික්‌ඛු යතමෙනං පසාරයෙ>
      text <උද්‌ධං තිරියං අපාචීනං යාවතා ජගතො ගති>
      text <සමවෙක්‌ඛිතා ච ධම්‌මානං ඛන්‌ධානං උදයබ්‌බයං>
      text <චෙතොසමථසාමීචිං සික්‌ඛමානං සදා සතං>
      text <සතතං පහිතත්‌තොති ආහු භික්‌ඛුං තථාවිධන්‌ති දුතියං>
      text <සම්‌මප්‌පධානා මාරධෙය්‍යාභිභූතා>
      text <තෙ අසිතා ජාතිමරණභයස්‌ස පාරගූ>
      text <තෙ තුසිතා ජෙත්‌වා මාරං සවාහිනිං තෙ අනෙජා>
      text <සබ්‌බං නමුචිබලං උපාතිවත්‌තා තෙ සුඛිතාති තතියං>
      text <සංවරො ච පහානඤ්‌ච භාවනා අනුරක්‌ඛණා>
      text <එතෙ පධානා චත්‌තාරො දෙසිතාදිච්‌චබන්‌ධුනා>
      text <යෙහි භික්‌ඛු ඉධාතාපී ඛයං දුක්‌ඛස්‌ස පාපුණෙති චතුත්‌ථං>
      text <රාහුග්‌ගං අත්‌තභාවීනං මන්‌ධාතා කාමභොගිනං>
      text <මාරො ආධිපතෙය්‍යානං ඉද්‌ධියා යසසා ජලං>
      text <උද්‌ධං තිරියං අපාචීනං යාවතා ජගතො ගති>
      text <සදෙවකස්‌ස ලොකස්‌ස බුද්‌ධො අග්‌ගො පවුච්‌චතීති පඤ්‌චමං>
      text <රූපසොඛුම්‌මතං ඤත්‌වා වෙදනානඤ්‌ච සම්‌භවං>
      text <සඤ්‌ඤා යතො සමුදෙති අත්‌ථං ගච්‌ඡති යත්‌ථ ච>
      text <සඞ්‌ඛාරෙ පරතො ඤත්‌වා දුක්‌ඛතො නො ච අත්‌තතො>
      text <ස වෙ සම්‌මද්‌දසො භික්‌ඛු සන්‌තො සන්‌තිපදෙ රතො>
      text <ධාරෙති අන්‌තිමං දෙහං ජෙත්‌වා මාරං සවාහිනින්‌ති ඡට්‌ඨං>
      text <ඡන්‌දා දොසා භයා මොහා යො ධම්‌මං අතිවත්‌තති>
      text <නිහීයති තස්‌ස යසො කාළපක්‌ඛෙව චන්‌දිමාති සත්‌තමං>
      text <ඡන්‌දා දොසා භයා මොහා යො ධම්‌මං නාතිවත්‌තති>
      text <ආපූරති තස්‌ස යසො සුක්‌කපක්‌ඛෙව චන්‌දිමාති අට්‌ඨමං>
      text <ඡන්‌දා දොසා භයා මොහා යො ධම්‌මං අතිවත්‌තති>
      text <නිහීයති තස්‌ස යසො කාළපක්‌ඛෙව චන්‌දිමා>
      text <ඡන්‌දා දොසා භයා මොහා යො ධම්‌මං නාතිවත්‌තති>
      text <ආපූරති තස්‌ස යසො සුක්‌කපක්‌ඛෙව චන්‌දිමාති නවමං>
      text <යෙ කෙචි කාමෙසු අසඤ්‌ඤතා ජනා>
      text <අධම්‌මිකා හොන්‌ති අධම්‌මගාරවා>
      text <ඡන්‌දා දොසා මොහා ච භයා ගාමිනො>
      text <පරිසාකසටො ච පනෙස වුච්‌චති>
      text <එවඤ්‌හි වුත්‌තං සමණෙන ජානතා>
      text <තස්‌මා හි තෙ සප්‌පුරිසා පසංසියා>
      text <ධම්‌මෙ ඨිතා යෙ න කරොන්‌ති පාපකං>
      text <න ඡන්‌දා න දොසා න මොහා න භයා ච ගාමිනො>
      text <පරිසාය මණ්‌ඩො ච පනෙස වුච්‌චති>
      text <එවඤ්‌හි වුත්‌තං සමණෙන ජානතාති දසමං>
      text <චරං සීලං පධානානි සංවරං පඤ්‌ඤත්‌ති පඤ්‌චමං>
      text <සොඛුම්‌මං තයො අගතී භත්‌තුද්‌දෙසෙන තෙ දසාති>
  text <සීලසුත්‌තං>
    text <12>, <සම්‌පන්‌නසීලා භික්‌ඛවෙ විහරථ සම්‌පන්‌නපාතිමොක්‌ඛා පාතිමොක්‌ඛසංවරසංවුතා විහරථ ආචාරගොචරසම්‌පන්‌නා අණුමත්‌තෙසු වජ්‌ජෙසු භයදස්‌සාවිනො සමාදාය සික්‌ඛථ සික්‌ඛාපදෙසු සම්‌පන්‌නසීලානං වො භික්‌ඛවෙ විහරතං සම්‌පන්‌නපාතිමොක්‌ඛානං පාතිමොක්‌ඛසංවරසංවුතානං විහරතං ආචාරගොචරසම්‌පන්‌නානං අණුමත්‌තෙසු වජ්‌ජෙසු භයදස්‌සාවීනං සමාදාය සික්‌ඛතං සික්‌ඛාපදෙසු කිමස්‌ස උත්‌තරි කරණීයං>
    text <චරතො චෙපි භික්‌ඛවෙ භික්‌ඛුනො අභිජ්‌ඣාබ්‍යාපාදො විගතො හොති ථිනමිද්‌ධං… උද්‌ධච්‌චකුක්‌කුච්‌චං… විචිකිච්‌ඡා පහීනා හොති ආරද්‌ධං හොති වීරියං අසල්‌ලීනං උපට්‌ඨිතා සති අසම්‌මුට්‌ඨා පස්‌සද්‌ධො කායො අසාරද්‌ධො සමාහිතං චිත්‌තං එකග්‌ගං චරම්‌පි භික්‌ඛවෙ භික්‌ඛු එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චති>
    text <ඨිතස්‌ස චෙපි භික්‌ඛවෙ භික්‌ඛුනො අභිජ්‌ඣාබ්‍යාපාදො විගතො හොති ථිනමිද්‌ධං… උද්‌ධච්‌චකුක්‌කුච්‌චං… විචිකිච්‌ඡා පහීනා හොති ආරද්‌ධං හොති වීරියං අසල්‌ලීනං උපට්‌ඨිතා සති අසම්‌මුට්‌ඨා පස්‌සද්‌ධො කායො අසාරද්‌ධො සමාහිතං චිත්‌තං එකග්‌ගං ඨිතොපි භික්‌ඛවෙ භික්‌ඛු එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චති>
    text <නිසින්‌නස්‌ස චෙපි භික්‌ඛවෙ භික්‌ඛුනො අභිජ්‌ඣාබ්‍යාපාදො විගතො හොති ථිනමිද්‌ධං… උද්‌ධච්‌චකුක්‌කුච්‌චං… විචිකිච්‌ඡා පහීනා හොති ආරද්‌ධං හොති වීරියං අසල්‌ලීනං උපට්‌ඨිතා සති අසම්‌මුට්‌ඨා පස්‌සද්‌ධො කායො අසාරද්‌ධො සමාහිතං චිත්‌තං එකග්‌ගං නිසින්‌නොපි භික්‌ඛවෙ භික්‌ඛු එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චති>
    text <සයානස්‌ස චෙපි භික්‌ඛවෙ භික්‌ඛුනො ජාගරස්‌ස අභිජ්‌ඣාබ්‍යාපාදො විගතො හොති ථිනමිද්‌ධං… උද්‌ධච්‌චකුක්‌කුච්‌චං… විචිකිච්‌ඡා පහීනා හොති ආරද්‌ධං හොති වීරියං අසල්‌ලීනං උපට්‌ඨිතා සති අසම්‌මුට්‌ඨා පස්‌සද්‌ධො කායො අසාරද්‌ධො සමාහිතං චිත්‌තං එකග්‌ගං සයානොපි භික්‌ඛවෙ භික්‌ඛු ජාගරො එවංභූතො ආතාපී ඔත්‌තාපී සතතං සමිතං ආරද්‌ධවීරියො පහිතත්‌තොති වුච්‌චතීති>
  text <පධානසුත්‌තං>
    text <13>, <චත්‌තාරිමානි භික්‌ඛවෙ සම්‌මප්‌පධානානි කතමානි චත්‌තාරි ඉධ භික්‌ඛවෙ භික්‌ඛු අනුප්‌පන්‌නානං පාපකානං අකුසලානං ධම්‌මානං අනුප්‌පාදාය ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති උප්‌පන්‌නානං පාපකානං අකුසලානං ධම්‌මානං පහානාය ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති අනුප්‌පන්‌නානං කුසලානං ධම්‌මානං උප්‌පාදාය ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති උප්‌පන්‌නානං කුසලානං ධම්‌මානං ඨිතියා අසම්‌මොසාය භිය්‍යොභාවාය වෙපුල්‌ලාය භාවනාය පාරිපූරියා ඡන්‌දං ජනෙති වායමති වීරියං ආරභති චිත්‌තං පග්‌ගණ්‌හාති පදහති ඉමානි ඛො භික්‌ඛවෙ චත්‌තාරි සම්‌මප්‌පධානානීති>
  text <සංවරසුත්‌තං>
    text <14>, <චත්‌තාරිමානි භික්‌ඛවෙ පධානානි කතමානි චත්‌තාරි සංවරප්‌පධානං පහානප්‌පධානං භාවනාප්‌පධානං අනුරක්‌ඛණාප්‌පධානං කතමඤ්‌ච භික්‌ඛවෙ සංවරප්‌පධානං ඉධ භික්‌ඛවෙ භික්‌ඛු චක්‌ඛුනා රූපං දිස්‌වා න නිමිත්‌තග්‌ගාහී හොති නානුබ්‍යඤ්‌ජනග්‌ගාහී යත්‌වාධිකරණමෙනං චක්‌ඛුන්‌ද්‍රියං අසංවුතං විහරන්‌තං අභිජ්‌ඣාදොමනස්‌සා පාපකා අකුසලා ධම්‌මා අන්‌වාස්‌සවෙය්‍යුං තස්‌ස සංවරාය පටිපජ්‌ජති රක්‌ඛති චක්‌ඛුන්‌ද්‍රියං චක්‌ඛුන්‌ද්‍රියෙ සංවරං ආපජ්‌ජති සොතෙන සද්‌දං සුත්‌වා… ඝානෙන ගන්‌ධං ඝායිත්‌වා… ජිව්‌හාය රසං සායිත්‌වා… කායෙන ඵොට්‌ඨබ්‌බං ඵුසිත්‌වා… මනසා ධම්‌මං විඤ්‌ඤාය න නිමිත්‌තග්‌ගාහී හොති නානුබ්‍යඤ්‌ජනග්‌ගාහී යත්‌වාධිකරණමෙනං මනින්‌ද්‍රියං අසංවුතං විහරන්‌තං අභිජ්‌ඣාදොමනස්‌සා පාපකා අකුසලා ධම්‌මා අන්‌වාස්‌සවෙය්‍යුං තස්‌ස සංවරාය පටිපජ්‌ජති රක්‌ඛති මනින්‌ද්‍රියං මනින්‌ද්‍රියෙ සංවරං ආපජ්‌ජති ඉදං වුච්‌චති භික්‌ඛවෙ සංවරප්‌පධානං>
    text <කතමඤ්‌ච භික්‌ඛවෙ පහානප්‌පධානං ඉධ භික්‌ඛවෙ භික්‌ඛු උප්‌පන්‌නං කාමවිතක්‌කං නාධිවාසෙති පජහති විනොදෙති බ්‍යන්‌තීකරොති අනභාවං ගමෙති උප්‌පන්‌නං බ්‍යාපාදවිතක්‌කං…පෙ … උප්‌පන්‌නං විහිංසාවිතක්‌කං…පෙ … උප්‌පන්‌නුප්‌පන්‌නෙ පාපකෙ අකුසලෙ ධම්‌මෙ නාධිවාසෙති පජහති විනොදෙති බ්‍යන්‌තීකරොති අනභාවං ගමෙති ඉදං වුච්‌චති භික්‌ඛවෙ පහානප්‌පධානං>
    text <කතමඤ්‌ච භික්‌ඛවෙ භාවනාප්‌පධානං ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං ධම්‌මවිචයසම්‌බොජ්‌ඣඞ්‌ගං භාවෙති… වීරියසම්‌බොජ්‌ඣඞ්‌ගං භාවෙති… පීතිසම්‌බොජ්‌ඣඞ්‌ගං භාවෙති… පස්‌සද්‌ධිසම්‌බොජ්‌ඣඞ්‌ගං භාවෙති… සමාධිසම්‌බොජ්‌ඣඞ්‌ගං භාවෙති… උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං ඉදං වුච්‌චති භික්‌ඛවෙ භාවනාප්‌පධානං>
    text <කතමඤ්‌ච භික්‌ඛවෙ අනුරක්‌ඛණාප්‌පධානං ඉධ භික්‌ඛවෙ භික්‌ඛු උප්‌පන්‌නං භද්‌දකං සමාධිනිමිත්‌තං අනුරක්‌ඛති අට්‌ඨිකසඤ්‌ඤං පුළවකසඤ්‌ඤං විනීලකසඤ්‌ඤං විච්‌ඡිද්‌දකසඤ්‌ඤං උද්‌ධුමාතකසඤ්‌ඤං ඉදං වුච්‌චති භික්‌ඛවෙ අනුරක්‌ඛණාප්‌පධානං ඉමානි ඛො භික්‌ඛවෙ චත්‌තාරි පධානානීති>
  text <පඤ්‌ඤත්‌තිසුත්‌තං>
    text <15>, <චතස්‌සො ඉමා භික්‌ඛවෙ අග්‌ගපඤ්‌ඤත්‌තියො කතමා චතස්‌සො එතදග්‌ගං භික්‌ඛවෙ අත්‌තභාවීනං යදිදං රාහු අසුරින්‌දො එතදග්‌ගං භික්‌ඛවෙ කාමභොගීනං යදිදං රාජා මන්‌ධාතා එතදග්‌ගං භික්‌ඛවෙ ආධිපතෙය්‍යානං යදිදං මාරො පාපිමා සදෙවකෙ භික්‌ඛවෙ ලොකෙ සමාරකෙ සබ්‍රහ්‌මකෙ සස්‌සමණබ්‍රාහ්‌මණියා පජාය සදෙවමනුස්‌සාය තථාගතො අග්‌ගමක්‌ඛායති අරහං සම්‌මාසම්‌බුද්‌ධො ඉමා ඛො භික්‌ඛවෙ චතස්‌සො අග්‌ගපඤ්‌ඤත්‌තියොති>
  text <සොඛුම්‌මසුත්‌තං>
    text <16>, <චත්‌තාරිමානි භික්‌ඛවෙ සොඛුම්‌මානි කතමානි චත්‌තාරි ඉධ භික්‌ඛවෙ භික්‌ඛු රූපසොඛුම්‌මෙන සමන්‌නාගතො හොති පරමෙන තෙන ච රූපසොඛුම්‌මෙන අඤ්‌ඤං රූපසොඛුම්‌මං උත්‌තරිතරං වා පණීතතරං වා න සමනුපස්‌සති තෙන ච රූපසොඛුම්‌මෙන අඤ්‌ඤං රූපසොඛුම්‌මං උත්‌තරිතරං වා පණීතතරං වා න පත්‌ථෙති වෙදනාසොඛුම්‌මෙන සමන්‌නාගතො හොති පරමෙන තෙන ච වෙදනාසොඛුම්‌මෙන අඤ්‌ඤං වෙදනාසොඛුම්‌මං උත්‌තරිතරං වා පණීතතරං වා න සමනුපස්‌සති තෙන ච වෙදනාසොඛුම්‌මෙන අඤ්‌ඤං වෙදනාසොඛුම්‌මං උත්‌තරිතරං වා පණීතතරං වා න පත්‌ථෙති සඤ්‌ඤාසොඛුම්‌මෙන සමන්‌නාගතො හොති පරමෙන තෙන ච සඤ්‌ඤාසොඛුම්‌මෙන අඤ්‌ඤං සඤ්‌ඤාසොඛුම්‌මං උත්‌තරිතරං වා පණීතතරං වා න සමනුපස්‌සති තෙන ච සඤ්‌ඤාසොඛුම්‌මෙන අඤ්‌ඤං සඤ්‌ඤාසොඛුම්‌මං උත්‌තරිතරං වා පණීතතරං වා න පත්‌ථෙති සඞ්‌ඛාරසොඛුම්‌මෙන සමන්‌නාගතො හොති පරමෙන තෙන ච සඞ්‌ඛාරසොඛුම්‌මෙන අඤ්‌ඤං සඞ්‌ඛාරසොඛුම්‌මං උත්‌තරිතරං වා පණීතතරං වා න සමනුපස්‌සති තෙන ච සඞ්‌ඛාරසොඛුම්‌මෙන අඤ්‌ඤං සඞ්‌ඛාරසොඛුම්‌මං උත්‌තරිතරං වා පණීතතරං වා න පත්‌ථෙති ඉමානි ඛො භික්‌ඛවෙ චත්‌තාරි සොඛුම්‌මානීති>
  text <පඨමඅගතිසුත්‌තං>
    text <17>, <චත්‌තාරිමානි භික්‌ඛවෙ අගතිගමනානි කතමානි චත්‌තාරි ඡන්‌දාගතිං ගච්‌ඡති දොසාගතිං ගච්‌ඡති මොහාගතිං ගච්‌ඡති භයාගතිං ගච්‌ඡති ඉමානි ඛො භික්‌ඛවෙ චත්‌තාරි අගතිගමනානීති>
  text <දුතියඅගතිසුත්‌තං>
    text <18>, <චත්‌තාරිමානි භික්‌ඛවෙ නාගතිගමනානි කතමානි චත්‌තාරි න ඡන්‌දාගතිං ගච්‌ඡති න දොසාගතිං ගච්‌ඡති න මොහාගතිං ගච්‌ඡති න භයාගතිං ගච්‌ඡති ඉමානි ඛො භික්‌ඛවෙ චත්‌තාරි නාගතිගමනානීති>
  text <තතියඅගතිසුත්‌තං>
    text <19>, <චත්‌තාරිමානි භික්‌ඛවෙ අගතිගමනානි කතමානි චත්‌තාරි ඡන්‌දාගතිං ගච්‌ඡති දොසාගතිං ගච්‌ඡති මොහාගතිං ගච්‌ඡති භයාගතිං ගච්‌ඡති ඉමානි ඛො භික්‌ඛවෙ චත්‌තාරි අගතිගමනානි>
    text <චත්‌තාරිමානි භික්‌ඛවෙ නාගතිගමනානි කතමානි චත්‌තාරි න ඡන්‌දාගතිං ගච්‌ඡති න දොසාගතිං ගච්‌ඡති න මොහාගතිං ගච්‌ඡති න භයාගතිං ගච්‌ඡති ඉමානි ඛො භික්‌ඛවෙ චත්‌තාරි නාගතිගමනානීති>
  text <භත්‌තුද්‌දෙසකසුත්‌තං>
    text <20>, <චතූහි භික්‌ඛවෙ ධම්‌මෙහි සමන්‌නාගතො භත්‌තුද්‌දෙසකො යථාභතං නික්‌ඛිත්‌තො එවං නිරයෙ කතමෙහි චතූහි ඡන්‌දාගතිං ගච්‌ඡති දොසාගතිං ගච්‌ඡති මොහාගතිං ගච්‌ඡති භයාගතිං ගච්‌ඡති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො භත්‌තුද්‌දෙසකො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො භත්‌තුද්‌දෙසකො යථාභතං නික්‌ඛිත්‌තො එවං සග්‌ගෙ කතමෙහි චතූහි න ඡන්‌දාගතිං ගච්‌ඡති න දොසාගතිං ගච්‌ඡති න මොහාගතිං ගච්‌ඡති න භයාගතිං ගච්‌ඡති ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො භත්‌තුද්‌දෙසකො යථාභතං නික්‌ඛිත්‌තො එවං සග්‌ගෙති>
    stand <චරවග්‌ගො දුතියො>
    text <තස්‌සුද්‌දානං>
