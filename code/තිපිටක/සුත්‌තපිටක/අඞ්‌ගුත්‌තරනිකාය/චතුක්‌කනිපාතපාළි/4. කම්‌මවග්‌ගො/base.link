text <කම්‌මවග්‌ගො>
  text <සංඛිත්‌තසුත්‌තං>
    text <232>, <චත්‌තාරිමානි භික්‌ඛවෙ කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානි කතමානි චත්‌තාරි අත්‌ථි භික්‌ඛවෙ කම්‌මං කණ්‌හං කණ්‌හවිපාකං අත්‌ථි භික්‌ඛවෙ කම්‌මං සුක්‌කං සුක්‌කවිපාකං අත්‌ථි භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං අත්‌ථි භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති ඉමානි ඛො භික්‌ඛවෙ චත්‌තාරි කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානීති පඨමං>
  text <විත්‌ථාරසුත්‌තං>
    text <233>, <චත්‌තාරිමානි භික්‌ඛවෙ කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානි කතමානි චත්‌තාරි අත්‌ථි භික්‌ඛවෙ කම්‌මං කණ්‌හං කණ්‌හවිපාකං අත්‌ථි භික්‌ඛවෙ කම්‌මං සුක්‌කං සුක්‌කවිපාකං අත්‌ථි භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං අත්‌ථි භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති>
    text <කතමඤ්‌ච භික්‌ඛවෙ කම්‌මං කණ්‌හං කණ්‌හවිපාකං ඉධ භික්‌ඛවෙ එකච්‌චො සබ්‍යාබජ්‌ඣං කායසඞ්‌ඛාරං අභිසඞ්‌ඛරොති සබ්‍යාබජ්‌ඣං වචීසඞ්‌ඛාරං අභිසඞ්‌ඛරොති සබ්‍යාබජ්‌ඣං මනොසඞ්‌ඛාරං අභිසඞ්‌ඛරොති සො සබ්‍යාබජ්‌ඣං කායසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣං වචීසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣං මනොසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣං ලොකං උපපජ්‌ජති තමෙනං සබ්‍යාබජ්‌ඣං ලොකං උපපන්‌නං සමානං සබ්‍යාබජ්‌ඣා ඵස්‌සා ඵුසන්‌ති සො සබ්‍යාබජ්‌ඣෙහි ඵස්‌සෙහි ඵුට්‌ඨො සමානො සබ්‍යාබජ්‌ඣං වෙදනං වෙදියති එකන්‌තදුක්‌ඛං සෙය්‍යථාපි සත්‌තා නෙරයිකා ඉදං වුච්‌චති භික්‌ඛවෙ කම්‌මං කණ්‌හං කණ්‌හවිපාකං>
    text <කතමඤ්‌ච භික්‌ඛවෙ කම්‌මං සුක්‌කං සුක්‌කවිපාකං ඉධ භික්‌ඛවෙ එකච්‌චො අබ්‍යාබජ්‌ඣං කායසඞ්‌ඛාරං අභිසඞ්‌ඛරොති අබ්‍යාබජ්‌ඣං වචීසඞ්‌ඛාරං අභිසඞ්‌ඛරොති අබ්‍යාබජ්‌ඣං මනොසඞ්‌ඛාරං අභිසඞ්‌ඛරොති සො අබ්‍යාබජ්‌ඣං කායසඞ්‌ඛාරං අභිසඞ්‌ඛරිත්‌වා අබ්‍යාබජ්‌ඣං වචීසඞ්‌ඛාරං අභිසඞ්‌ඛරිත්‌වා අබ්‍යාබජ්‌ඣං මනොසඞ්‌ඛාරං අභිසඞ්‌ඛරිත්‌වා අබ්‍යාබජ්‌ඣං ලොකං උපපජ්‌ජති තමෙනං අබ්‍යාබජ්‌ඣං ලොකං උපපන්‌නං සමානං අබ්‍යාබජ්‌ඣා ඵස්‌සා ඵුසන්‌ති සො අබ්‍යාබජ්‌ඣෙහි ඵස්‌සෙහි ඵුට්‌ඨො සමානො අබ්‍යාබජ්‌ඣං වෙදනං වෙදියති එකන්‌තසුඛං සෙය්‍යථාපි දෙවා සුභකිණ්‌හා ඉදං වුච්‌චති භික්‌ඛවෙ කම්‌මං සුක්‌කං සුක්‌කවිපාකං>
    text <කතමඤ්‌ච භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං ඉධ භික්‌ඛවෙ එකච්‌චො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරොති සබ්‍යාබජ්‌ඣම්‌පි අබ්‍යාබජ්‌ඣම්‌පි වචීසඞ්‌ඛාරං අභිසඞ්‌ඛරොති සබ්‍යාබජ්‌ඣම්‌පි අබ්‍යාබජ්‌ඣම්‌පි මනොසඞ්‌ඛාරං අභිසඞ්‌ඛරොති සො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣම්‌පි අබ්‍යාබජ්‌ඣම්‌පි වචීසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣම්‌පි අබ්‍යාබජ්‌ඣම්‌පි මනොසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣම්‌පි අබ්‍යාබජ්‌ඣම්‌පි ලොකං උපපජ්‌ජති තමෙනං සබ්‍යාබජ්‌ඣම්‌පි අබ්‍යාබජ්‌ඣම්‌පි ලොකං උපපන්‌නං සමානං සබ්‍යාබජ්‌ඣාපි අබ්‍යාබජ්‌ඣාපි ඵස්‌සා ඵුසන්‌ති සො සබ්‍යාබජ්‌ඣෙහිපි අබ්‍යාබජ්‌ඣෙහිපි ඵස්‌සෙහි ඵුට්‌ඨො සමානො සබ්‍යාබජ්‌ඣම්‌පි අබ්‍යාබජ්‌ඣම්‌පි වෙදනං වෙදියති වොකිණ්‌ණසුඛදුක්‌ඛං සෙය්‍යථාපි මනුස්‌සා එකච්‌චෙ ච දෙවා එකච්‌චෙ ච විනිපාතිකා ඉදං වුච්‌චති භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං>
    text <කතමඤ්‌ච භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති තත්‍ර භික්‌ඛවෙ යමිදං කම්‌මං කණ්‌හං කණ්‌හවිපාකං තස්‌ස පහානාය යා චෙතනා යමිදං කම්‌මං සුක්‌කං සුක්‌කවිපාකං තස්‌ස පහානාය යා චෙතනා යමිදං කම්‌මං කණ්‌හසුක්‌කං කණ්‌හසුක්‌කවිපාකං තස්‌ස පහානාය යා චෙතනා ඉදං වුච්‌චති භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති ඉමානි ඛො භික්‌ඛවෙ චත්‌තාරි කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානීති දුතියං>
  text <සොණකායනසුත්‌තං>
    text <234>, <අථ ඛො සිඛාමොග්‌ගල්‌ලානො බ්‍රාහ්‌මණො යෙන භගවා තෙනුපසඞ්‌කමි උපසඞ්‌කමිත්‌වා භගවතා සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො සිඛාමොග්‌ගල්‌ලානො බ්‍රාහ්‌මණො භගවන්‌තං එතදවොච>
    text <පුරිමානි භො ගොතම දිවසානි පුරිමතරානි සොණකායනො මාණවො යෙනාහං තෙනුපසඞ්‌කමි උපසඞ්‌කමිත්‌වා මං එතදවොච සමණො ගොතමො සබ්‌බකම්‌මානං අකිරියං පඤ්‌ඤපෙති සබ්‌බකම්‌මානං ඛො පන අකිරියං පඤ්‌ඤපෙන්‌තො උච්‌ඡෙදං ආහ ලොකස්‌ස කම්‌මසච්‌චායං භො ලොකො කම්‌මසමාරම්‌භට්‌ඨායීති>
    text <දස්‌සනම්‌පි ඛො අහං බ්‍රාහ්‌මණ සොණකායනස්‌ස මාණවස්‌ස නාභිජානාමි කුතො පනෙවරූපො කථාසල්‌ලාපො චත්‌තාරිමානි බ්‍රාහ්‌මණ කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානි කතමානි චත්‌තාරි අත්‌ථි බ්‍රාහ්‌මණ කම්‌මං කණ්‌හං කණ්‌හවිපාකං අත්‌ථි බ්‍රාහ්‌මණ කම්‌මං සුක්‌කං සුක්‌කවිපාකං අත්‌ථි බ්‍රාහ්‌මණ කම්‌මං කණ්‌හසුක්‌කං කණ්‌හසුක්‌කවිපාකං අත්‌ථි බ්‍රාහ්‌මණ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති>
    text <කතමඤ්‌ච බ්‍රාහ්‌මණ කම්‌මං කණ්‌හං කණ්‌හවිපාකං ඉධ බ්‍රාහ්‌මණ එකච්‌චො සබ්‍යාබජ්‌ඣං කායසඞ්‌ඛාරං අභිසඞ්‌ඛරොති සබ්‍යාබජ්‌ඣං වචීසඞ්‌ඛාරං අභිසඞ්‌ඛරොති සබ්‍යාබජ්‌ඣං මනොසඞ්‌ඛාරං අභිසඞ්‌ඛරොති සො සබ්‍යාබජ්‌ඣං කායසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣං වචීසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣං මනොසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣං ලොකං උපපජ්‌ජති තමෙනං සබ්‍යාබජ්‌ඣං ලොකං උපපන්‌නං සමානං සබ්‍යාබජ්‌ඣා ඵස්‌සා ඵුසන්‌ති සො සබ්‍යාබජ්‌ඣෙහි ඵස්‌සෙහි ඵුට්‌ඨො සමානො සබ්‍යාබජ්‌ඣං වෙදනං වෙදියති එකන්‌තදුක්‌ඛං සෙය්‍යථාපි සත්‌තා නෙරයිකා ඉදං වුච්‌චති බ්‍රාහ්‌මණ කම්‌මං කණ්‌හං කණ්‌හවිපාකං>
    text <කතමඤ්‌ච බ්‍රාහ්‌මණ කම්‌මං සුක්‌කං සුක්‌කවිපාකං ඉධ බ්‍රාහ්‌මණ එකච්‌චො අබ්‍යාබජ්‌ඣං කායසඞ්‌ඛාරං අභිසඞ්‌ඛරොති අබ්‍යාබජ්‌ඣං වචීසඞ්‌ඛාරං අභිසඞ්‌ඛරොති අබ්‍යාබජ්‌ඣං මනොසඞ්‌ඛාරං අභිසඞ්‌ඛරොති සො අබ්‍යාබජ්‌ඣං කායසඞ්‌ඛාරං අභිසඞ්‌ඛරිත්‌වා අබ්‍යාබජ්‌ඣං වචීසඞ්‌ඛාරං අභිසඞ්‌ඛරිත්‌වා අබ්‍යාබජ්‌ඣං මනොසඞ්‌ඛාරං අභිසඞ්‌ඛරිත්‌වා අබ්‍යාබජ්‌ඣං ලොකං උපපජ්‌ජති තමෙනං අබ්‍යාබජ්‌ඣං ලොකං උපපන්‌නං සමානං අබ්‍යාබජ්‌ඣා ඵස්‌සා ඵුසන්‌ති සො අබ්‍යාබජ්‌ඣෙහි ඵස්‌සෙහි ඵුට්‌ඨො සමානො අබ්‍යාබජ්‌ඣං වෙදනං වෙදියති එකන්‌තසුඛං සෙය්‍යථාපි දෙවා සුභකිණ්‌හා ඉදං වුච්‌චති බ්‍රාහ්‌මණ කම්‌මං සුක්‌කං සුක්‌කවිපාකං>
    text <කතමඤ්‌ච බ්‍රාහ්‌මණ කම්‌මං කණ්‌හසුක්‌කං කණ්‌හසුක්‌කවිපාකං ඉධ බ්‍රාහ්‌මණ එකච්‌චො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරොති සබ්‍යාබජ්‌ඣම්‌පි අබ්‍යාබජ්‌ඣම්‌පි වචීසඞ්‌ඛාරං අභිසඞ්‌ඛරොති සබ්‍යාබජ්‌ඣම්‌පි අබ්‍යාබජ්‌ඣම්‌පි මනොසඞ්‌ඛාරං අභිසඞ්‌ඛරොති සො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣම්‌පි අබ්‍යාබජ්‌ඣම්‌පි වචීසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣම්‌පි අබ්‍යාබජ්‌ඣම්‌පි මනොසඞ්‌ඛාරං අභිසඞ්‌ඛරිත්‌වා සබ්‍යාබජ්‌ඣම්‌පි අබ්‍යාබජ්‌ඣම්‌පි ලොකං උපපජ්‌ජති තමෙනං සබ්‍යාබජ්‌ඣම්‌පි අබ්‍යාබජ්‌ඣම්‌පි ලොකං උපපන්‌නං සමානං සබ්‍යාබජ්‌ඣාපි අබ්‍යාබජ්‌ඣාපි ඵස්‌සා ඵුසන්‌ති සො සබ්‍යාබජ්‌ඣෙහිපි අබ්‍යාබජ්‌ඣෙහිපි ඵස්‌සෙහි ඵුට්‌ඨො සමානො සබ්‍යාබජ්‌ඣම්‌පි අබ්‍යාබජ්‌ඣම්‌පි වෙදනං වෙදියති වොකිණ්‌ණසුඛදුක්‌ඛං සෙය්‍යථාපි මනුස්‌සා එකච්‌චෙ ච දෙවා එකච්‌චෙ ච විනිපාතිකා ඉදං වුච්‌චති බ්‍රාහ්‌මණ කම්‌මං කණ්‌හසුක්‌කං කණ්‌හසුක්‌කවිපාකං>
    text <කතමඤ්‌ච බ්‍රාහ්‌මණ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති තත්‍ර බ්‍රාහ්‌මණ යමිදං කම්‌මං කණ්‌හං කණ්‌හවිපාකං තස්‌ස පහානාය යා චෙතනා යමිදං කම්‌මං සුක්‌කං සුක්‌කවිපාකං තස්‌ස පහානාය යා චෙතනා යමිදං කම්‌මං කණ්‌හසුක්‌කං කණ්‌හසුක්‌කවිපාකං තස්‌ස පහානාය යා චෙතනා ඉදං වුච්‌චති බ්‍රාහ්‌මණ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති ඉමානි ඛො බ්‍රාහ්‌මණ චත්‌තාරි කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානීති තතියං>
  text <පඨමසික්‌ඛාපදසුත්‌තං>
    text <235>, <චත්‌තාරිමානි භික්‌ඛවෙ කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානි කතමානි චත්‌තාරි අත්‌ථි භික්‌ඛවෙ කම්‌මං කණ්‌හං කණ්‌හවිපාකං අත්‌ථි භික්‌ඛවෙ කම්‌මං සුක්‌කං සුක්‌කවිපාකං අත්‌ථි භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං අත්‌ථි භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති කතමඤ්‌ච භික්‌ඛවෙ කම්‌මං කණ්‌හං කණ්‌හවිපාකං ඉධ භික්‌ඛවෙ එකච්‌චො පාණාතිපාතී හොති අදින්‌නාදායී හොති කාමෙසුමිච්‌ඡාචාරී හොති මුසාවාදී හොති සුරාමෙරයමජ්‌ජපමාදට්‌ඨායී හොති ඉදං වුච්‌චති භික්‌ඛවෙ කම්‌මං කණ්‌හං කණ්‌හවිපාකං>
    text <කතමඤ්‌ච භික්‌ඛවෙ කම්‌මං සුක්‌කං සුක්‌කවිපාකං ඉධ භික්‌ඛවෙ එකච්‌චො පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති සුරාමෙරයමජ්‌ජපමාදට්‌ඨානා පටිවිරතො හොති ඉදං වුච්‌චති භික්‌ඛවෙ කම්‌මං සුක්‌කං සුක්‌කවිපාකං>
    text <කතමඤ්‌ච භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං ඉධ භික්‌ඛවෙ එකච්‌චො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං>
    text <කතමඤ්‌ච භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති තත්‍ර භික්‌ඛවෙ යමිදං කම්‌මං කණ්‌හං කණ්‌හවිපාකං…පෙ … ඉදං වුච්‌චති භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති ඉමානි ඛො භික්‌ඛවෙ චත්‌තාරි කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානීති චතුත්‌ථං>
  text <දුතියසික්‌ඛාපදසුත්‌තං>
    text <236>, <චත්‌තාරිමානි භික්‌ඛවෙ කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානි කතමානි චත්‌තාරි අත්‌ථි භික්‌ඛවෙ කම්‌මං කණ්‌හං කණ්‌හවිපාකං අත්‌ථි භික්‌ඛවෙ කම්‌මං සුක්‌කං සුක්‌කවිපාකං අත්‌ථි භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං අත්‌ථි භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති>
    text <කතමඤ්‌ච භික්‌ඛවෙ කම්‌මං කණ්‌හං කණ්‌හවිපාකං ඉධ භික්‌ඛවෙ එකච්‌චෙන මාතා ජීවිතා වොරොපිතා හොති පිතා ජීවිතා වොරොපිතො හොති අරහං ජීවිතා වොරොපිතො හොති තථාගතස්‌ස දුට්‌ඨෙන චිත්‌තෙන ලොහිතං උප්‌පාදිතං හොති සඞ්‌ඝො භින්‌නො හොති ඉදං වුච්‌චති භික්‌ඛවෙ කම්‌මං කණ්‌හං කණ්‌හවිපාකං>
    text <කතමඤ්‌ච භික්‌ඛවෙ කම්‌මං සුක්‌කං සුක්‌කවිපාකං ඉධ භික්‌ඛවෙ එකච්‌චො පාණාතිපාතා පටිවිරතො හොති අදින්‌නාදානා පටිවිරතො හොති කාමෙසුමිච්‌ඡාචාරා පටිවිරතො හොති මුසාවාදා පටිවිරතො හොති පිසුණාය වාචාය පටිවිරතො හොති ඵරුසාය වාචාය පටිවිරතො හොති සම්‌ඵප්‌පලාපා පටිවිරතො හොති අනභිජ්‌ඣාලු හොති අබ්‍යාපන්‌නචිත්‌තො හොති සම්‌මාදිට්‌ඨි හොති ඉදං වුච්‌චති භික්‌ඛවෙ කම්‌මං සුක්‌කං සුක්‌කවිපාකං>
    text <කතමඤ්‌ච භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං ඉධ භික්‌ඛවෙ එකච්‌චො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං>
    text <කතමඤ්‌ච භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති තත්‍ර භික්‌ඛවෙ යමිදං කම්‌මං කණ්‌හං කණ්‌හවිපාකං…පෙ … ඉදං වුච්‌චති භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති ඉමානි ඛො භික්‌ඛවෙ චත්‌තාරි කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානීති පඤ්‌චමං>
  text <අරියමග්‌ගසුත්‌තං>
    text <237>, <චත්‌තාරිමානි භික්‌ඛවෙ කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානි කතමානි චත්‌තාරි අත්‌ථි භික්‌ඛවෙ කම්‌මං කණ්‌හං කණ්‌හවිපාකං අත්‌ථි භික්‌ඛවෙ කම්‌මං සුක්‌කං සුක්‌කවිපාකං අත්‌ථි භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං අත්‌ථි භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති>
    text <කතමඤ්‌ච භික්‌ඛවෙ කම්‌මං කණ්‌හං කණ්‌හවිපාකං ඉධ භික්‌ඛවෙ එකච්‌චො සබ්‍යාබජ්‌ඣං කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං කණ්‌හං කණ්‌හවිපාකං>
    text <කතමඤ්‌ච භික්‌ඛවෙ කම්‌මං සුක්‌කං සුක්‌කවිපාකං ඉධ භික්‌ඛවෙ එකච්‌චො අබ්‍යාබජ්‌ඣං කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං සුක්‌කං සුක්‌කවිපාකං>
    text <කතමඤ්‌ච භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං ඉධ භික්‌ඛවෙ එකච්‌චො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං>
    text <කතමඤ්‌ච භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති සම්‌මාදිට්‌ඨි…පෙ … සම්‌මාසමාධි ඉදං වුච්‌චති භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති ඉමානි ඛො භික්‌ඛවෙ චත්‌තාරි කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානීති ඡට්‌ඨං>
  text <බොජ්‌ඣඞ්‌ගසුත්‌තං>
    text <238>, <චත්‌තාරිමානි භික්‌ඛවෙ කම්‌මානි…පෙ … කණ්‌හං කණ්‌හවිපාකං…පෙ … ඉධ භික්‌ඛවෙ එකච්‌චො සබ්‍යාබජ්‌ඣං කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං කණ්‌හං කණ්‌හවිපාකං>
    text <කතමඤ්‌ච භික්‌ඛවෙ කම්‌මං සුක්‌කං සුක්‌කවිපාකං ඉධ භික්‌ඛවෙ එකච්‌චො අබ්‍යාබජ්‌ඣං කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං සුක්‌කං සුක්‌කවිපාකං>
    text <කතමඤ්‌ච භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං ඉධ භික්‌ඛවෙ එකච්‌චො සබ්‍යාබජ්‌ඣම්‌පි අබ්‍යාබජ්‌ඣම්‌පි කායසඞ්‌ඛාරං අභිසඞ්‌ඛරොති…පෙ … ඉදං වුච්‌චති භික්‌ඛවෙ කම්‌මං කණ්‌හසුක්‌කං කණ්‌හසුක්‌කවිපාකං>
    text <කතමඤ්‌ච භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති සතිසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගො ඉදං වුච්‌චති භික්‌ඛවෙ කම්‌මං අකණ්‌හඅසුක්‌කං අකණ්‌හඅසුක්‌කවිපාකං කම්‌මක්‌ඛයාය සංවත්‌තති ඉමානි ඛො භික්‌ඛවෙ චත්‌තාරි කම්‌මානි මයා සයං අභිඤ්‌ඤා සච්‌ඡිකත්‌වා පවෙදිතානීති සත්‌තමං>
  text <සාවජ්‌ජසුත්‌තං>
    text <239>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි සාවජ්‌ජෙන කායකම්‌මෙන සාවජ්‌ජෙන වචීකම්‌මෙන සාවජ්‌ජෙන මනොකම්‌මෙන සාවජ්‌ජාය දිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි අනවජ්‌ජෙන කායකම්‌මෙන අනවජ්‌ජෙන වචීකම්‌මෙන අනවජ්‌ජෙන මනොකම්‌මෙන අනවජ්‌ජාය දිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති අට්‌ඨමං>
  text <අබ්‍යාබජ්‌ඣසුත්‌තං>
    text <240>, <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ කතමෙහි චතූහි සබ්‍යාබජ්‌ඣෙන කායකම්‌මෙන සබ්‍යාබජ්‌ඣෙන වචීකම්‌මෙන සබ්‍යාබජ්‌ඣෙන මනොකම්‌මෙන සබ්‍යාබජ්‌ඣාය දිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං නිරයෙ>
    text <චතූහි භික්‌ඛවෙ ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙ කතමෙහි චතූහි අබ්‍යාබජ්‌ඣෙන කායකම්‌මෙන අබ්‍යාබජ්‌ඣෙන වචීකම්‌මෙන අබ්‍යාබජ්‌ඣෙන මනොකම්‌මෙන අබ්‍යාබජ්‌ඣාය දිට්‌ඨියා ඉමෙහි ඛො භික්‌ඛවෙ චතූහි ධම්‌මෙහි සමන්‌නාගතො යථාභතං නික්‌ඛිත්‌තො එවං සග්‌ගෙති නවමං>
  text <සමණසුත්‌තං>
    text <241>, <ඉධෙව භික්‌ඛවෙ පඨමො සමණො ඉධ දුතියො සමණො ඉධ තතියො සමණො ඉධ චතුත්‌ථො සමණො සුඤ්‌ඤා පරප්‌පවාදා සමණෙහි අඤ්‌ඤෙහීති එවමෙතං භික්‌ඛවෙ සම්‌මා සීහනාදං නදථ>
    text <කතමො ච භික්‌ඛවෙ පඨමො සමණො ඉධ භික්‌ඛවෙ භික්‌ඛු තිණ්‌ණං සංයොජනානං පරික්‌ඛයා සොතාපන්‌නො හොති අවිනිපාතධම්‌මො නියතො සම්‌බොධිපරායණො අයං භික්‌ඛවෙ පඨමො සමණො>
    text <කතමො ච භික්‌ඛවෙ දුතියො සමණො ඉධ භික්‌ඛවෙ භික්‌ඛු තිණ්‌ණං සංයොජනානං පරික්‌ඛයා රාගදොසමොහානං තනුත්‌තා සකදාගාමී හොති සකිදෙව ඉමං ලොකං ආගන්‌ත්‌වා දුක්‌ඛස්‌සන්‌තං කරොති අයං භික්‌ඛවෙ දුතියො සමණො>
    text <කතමො ච භික්‌ඛවෙ තතියො සමණො ඉධ භික්‌ඛවෙ භික්‌ඛු පඤ්‌චන්‌නං ඔරම්‌භාගියානං සංයොජනානං පරික්‌ඛයා ඔපපාතිකො හොති තත්‌ථ පරිනිබ්‌බායී අනාවත්‌තිධම්‌මො තස්‌මා ලොකා අයං භික්‌ඛවෙ තතියො සමණො>
    text <කතමො ච භික්‌ඛවෙ චතුත්‌ථො සමණො ඉධ භික්‌ඛවෙ භික්‌ඛු ආසවානං ඛයා අනාසවං චෙතොවිමුත්‌තිං පඤ්‌ඤාවිමුත්‌තිං දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරති අයං භික්‌ඛවෙ චතුත්‌ථො සමණො>
    text <ඉධෙව භික්‌ඛවෙ පඨමො සමණො ඉධ දුතියො සමණො ඉධ තතියො සමණො ඉධ චතුත්‌ථො සමණො සුඤ්‌ඤා පරප්‌පවාදා සමණෙභි අඤ්‌ඤෙහීති එවමෙතං භික්‌ඛවෙ සම්‌මා සීහනාදං නදථාති දසමං>
  text <සප්‌පුරිසානිසංසසුත්‌තං>
    text <242>, <සප්‌පුරිසං භික්‌ඛවෙ නිස්‌සාය චත්‌තාරො ආනිසංසා පාටිකඞ්‌ඛා කතමෙ චත්‌තාරො අරියෙන සීලෙන වඩ්‌ඪති අරියෙන සමාධිනා වඩ්‌ඪති අරියාය පඤ්‌ඤාය වඩ්‌ඪති අරියාය විමුත්‌තියා වඩ්‌ඪති සප්‌පුරිසං භික්‌ඛවෙ නිස්‌සාය ඉමෙ චත්‌තාරො ආනිසංසා පාටිකඞ්‌ඛාති එකාදසමං>
    stand <කම්‌මවග්‌ගො චතුත්‌ථො>
    text <තස්‌සුද්‌දානං>
    block
      text <සංඛිත්‌ත විත්‌ථාර සොණකායන>
      text <සික්‌ඛාපදං අරියමග්‌ගො බොජ්‌ඣඞ්‌ගං>
      text <සාවජ්‌ජඤ්‌චෙව අබ්‍යාබජ්‌ඣං>
      text <සමණො ච සප්‌පුරිසානිසංසොති>
