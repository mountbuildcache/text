text <වෙදනාසංයුත්‌තං>
  text <සගාථාවග්‌ගො>
    text <සමාධිසුත්‌තං>
      text <249>, <තිස්‌සො ඉමා භික්‌ඛවෙ වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා ඛො භික්‌ඛවෙ තිස්‌සො වෙදනාති>
      block
        text <සමාහිතො සම්‌පජානො සතො බුද්‌ධස්‌ස සාවකො>
        text <වෙදනා ච පජානාති වෙදනානඤ්‌ච සම්‌භවං>
        text <යත්‌ථ චෙතා නිරුජ්‌ඣන්‌ති මග්‌ගඤ්‌ච ඛයගාමිනං>
        text <වෙදනානං ඛයා භික්‌ඛු නිච්‌ඡාතො පරිනිබ්‌බුතොති පඨමං>
        text <සුඛං වා යදි වා දුක්‌ඛං අදුක්‌ඛමසුඛං සහ>
        text <අජ්‌ඣත්‌තඤ්‌ච බහිද්‌ධා ච යං කිඤ්‌චි අත්‌ථි වෙදිතං>
        text <එතං දුක්‌ඛන්‌ති ඤත්‌වාන මොසධම්‌මං පලොකිනං>
        text <ඵුස්‌ස ඵුස්‌ස වයං පස්‌සං එවං තත්‌ථ විරජ්‌ජතීති දුතියං>
        text <සුඛං වෙදයමානස්‌ස වෙදනං අප්‌පජානතො>
        text <සො රාගානුසයො හොති අනිස්‌සරණදස්‌සිනො>
        text <දුක්‌ඛං වෙදයමානස්‌ස වෙදනං අප්‌පජානතො>
        text <පටිඝානුසයො හොති අනිස්‌සරණදස්‌සිනො>
        text <අදුක්‌ඛමසුඛං සන්‌තං භූරිපඤ්‌ඤෙන දෙසිතං>
        text <තඤ්‌චාපි අභිනන්‌දති නෙව දුක්‌ඛා පමුච්‌චති>
        text <යතො ච භික්‌ඛු ආතාපී සම්‌පජඤ්‌ඤං න රිඤ්‌චති>
        text <තතො සො වෙදනා සබ්‌බා පරිජානාති පණ්‌ඩිතො>
        text <සො වෙදනා පරිඤ්‌ඤාය දිට්‌ඨෙ ධම්‌මෙ අනාසවො>
        text <කායස්‌ස භෙදා ධම්‌මට්‌ඨො සඞ්‌ඛ්‍යං නොපෙති වෙදගූති තතියං>
        text <යො එතා නාධිවාසෙති උප්‌පන්‌නා වෙදනා දුඛා>
        text <සාරීරිකා පාණහරා යාහි ඵුට්‌ඨො පවෙධති>
        text <අක්‌කන්‌දති පරොදති දුබ්‌බලො අප්‌පථාමකො>
        text <න සො පාතාලෙ පච්‌චුට්‌ඨාසි අථො ගාධම්‌පි නාජ්‌ඣගා>
        text <යො චෙතා අධිවාසෙති උප්‌පන්‌නා වෙදනා දුඛා>
        text <සාරීරිකා පාණහරා යාහි ඵුට්‌ඨො න වෙධති>
        text <ස වෙ පාතාලෙ පච්‌චුට්‌ඨාසි අථො ගාධම්‌පි අජ්‌ඣගාති චතුත්‌ථං>
        text <යො සුඛං දුක්‌ඛතො අද්‌ද දුක්‌ඛමද්‌දක්‌ඛි සල්‌ලතො>
        text <අදුක්‌ඛමසුඛං සන්‌තං අද්‌දක්‌ඛි නං අනිච්‌චතො>
        text <ස වෙ සම්‌මද්‌දසො භික්‌ඛු පරිජානාති වෙදනා>
        text <සො වෙදනා පරිඤ්‌ඤාය දිට්‌ඨෙ ධම්‌මෙ අනාසවො>
        text <කායස්‌ස භෙදා ධම්‌මට්‌ඨො සඞ්‌ඛ්‍යං නොපෙති වෙදගූති පඤ්‌චමං>
        text <න වෙදනං වෙදයති සපඤ්‌ඤො>
        text <සුඛම්‌පි දුක්‌ඛම්‌පි බහුස්‌සුතොපි>
        text <අයඤ්‌ච ධීරස්‌ස පුථුජ්‌ජනෙන>
        text <මහා විසෙසො කුසලස්‌ස හොති>
        text <සඞ්‌ඛාතධම්‌මස්‌ස බහුස්‌සුතස්‌ස>
        text <විපස්‌සතො ලොකමිමං පරඤ්‌ච>
        text <ඉට්‌ඨස්‌ස ධම්‌මා න මථෙන්‌ති චිත්‌තං>
        text <අනිට්‌ඨතො නො පටිඝාතමෙති>
        text <තස්‌සානුරොධා අථවා විරොධා>
        text <විධූපිතා අත්‌ථගතා න සන්‌ති>
        text <පදඤ්‌ච ඤත්‌වා විරජං අසොකං>
        text <සම්‌මා පජානාති භවස්‌ස පාරගූති ඡට්‌ඨං>
        text <සමාධි සුඛං පහානෙන පාතාලං දට්‌ඨබ්‌බෙන ච>
        text <සල්‌ලෙන චෙව ගෙලඤ්‌ඤා අනිච්‌ච ඵස්‌සමූලකාති>
        text <යථාපි වාතා ආකාසෙ වායන්‌ති විවිධා පුථූ>
        text <පුරත්‌ථිමා පච්‌ඡිමා චාපි උත්‌තරා අථ දක්‌ඛිණා>
        text <සරජා අරජා චපි සීතා උණ්‌හා ච එකදා>
        text <අධිමත්‌තා පරිත්‌තා ච පුථූ වායන්‌ති මාලුතා>
        text <තථෙවිමස්‌මිං කායස්‌මිං සමුප්‌පජ්‌ජන්‌ති වෙදනා>
        text <සුඛදුක්‌ඛසමුප්‌පත්‌ති අදුක්‌ඛමසුඛා ච යා>
        text <යතො ච භික්‌ඛු ආතාපී සම්‌පජඤ්‌ඤං න රිඤ්‌චති>
        text <තතො සො වෙදනා සබ්‌බා පරිජානාති පණ්‌ඩිතො>
        text <සො වෙදනා පරිඤ්‌ඤාය දිට්‌ඨෙ ධම්‌මෙ අනාසවො>
        text <කායස්‌ස භෙදා ධම්‌මට්‌ඨො සඞ්‌ඛ්‍යං නොපෙති වෙදගූති දුතියං>
        text <රහොගතං ද්‌වෙ ආකාසං අගාරං ද්‌වෙ ච ආනන්‌දා>
        text <සම්‌බහුලා දුවෙ වුත්‌තා පඤ්‌චකඞ්‌ගො ච භික්‌ඛුනාති>
        text <පිත්‌තං සෙම්‌හඤ්‌ච වාතො ච සන්‌නිපාතා උතූනි ච>
        text <විසමං ඔපක්‌කමිකං කම්‌මවිපාකෙන අට්‌ඨමීති පඨමං>
        text <සීවකඅට්‌ඨසතං භික්‌ඛු පුබ්‌බෙ ඤාණඤ්‌ච භික්‌ඛුනා>
        text <සමණබ්‍රාහ්‌මණා තීණි සුද්‌ධිකඤ්‌ච නිරාමිසන්‌ති>
    text <සුඛසුත්‌තං>
      text <250>, <තිස්‌සො ඉමා භික්‌ඛවෙ වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා ඛො භික්‌ඛවෙ තිස්‌සො වෙදනාති>
    text <පහානසුත්‌තං>
      text <251>, <තිස්‌සො ඉමා භික්‌ඛවෙ වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා සුඛාය භික්‌ඛවෙ වෙදනාය රාගානුසයො පහාතබ්‌බො දුක්‌ඛාය වෙදනාය පටිඝානුසයො පහාතබ්‌බො අදුක්‌ඛමසුඛාය වෙදනාය අවිජ්‌ජානුසයො පහාතබ්‌බො යතො ඛො භික්‌ඛවෙ භික්‌ඛුනො සුඛාය වෙදනාය රාගානුසයො පහීනො හොති දුක්‌ඛාය වෙදනාය පටිඝානුසයො පහීනො හොති අදුක්‌ඛමසුඛාය වෙදනාය අවිජ්‌ජානුසයො පහීනො හොති අයං වුච්‌චති භික්‌ඛවෙ භික්‌ඛු නිරනුසයො සම්‌මද්‌දසො අච්‌ඡෙච්‌ඡි තණ්‌හං විවත්‌තයි සංයොජනං සම්‌මා මානාභිසමයා අන්‌තමකාසි දුක්‌ඛස්‌සාති>
    text <පාතාලසුත්‌තං>
      text <252>, <අස්‌සුතවා භික්‌ඛවෙ පුථුජ්‌ජනො යං වාචං භාසති අත්‌ථි මහාසමුද්‌දෙ පාතාලොති තං ඛො පනෙතං භික්‌ඛවෙ අස්‌සුතවා පුථුජ්‌ජනො අසන්‌තං අවිජ්‌ජමානං එවං වාචං භාසති අත්‌ථි මහාසමුද්‌දෙ පාතාලොති සාරීරිකානං ඛො එතං භික්‌ඛවෙ දුක්‌ඛානං වෙදනානං අධිවචනං යදිදං පාතාලොති අස්‌සුතවා භික්‌ඛවෙ පුථුජ්‌ජනො සාරීරිකාය දුක්‌ඛාය වෙදනාය ඵුට්‌ඨො සමානො සොචති කිලමති පරිදෙවති උරත්‌තාළිං කන්‌දති සම්‌මොහං ආපජ්‌ජති අයං වුච්‌චති භික්‌ඛවෙ අස්‌සුතවා පුථුජ්‌ජනො පාතාලෙ න පච්‌චුට්‌ඨාසි ගාධඤ්‌ච නාජ්‌ඣගා සුතවා ච ඛො භික්‌ඛවෙ අරියසාවකො සාරීරිකාය දුක්‌ඛාය වෙදනාය ඵුට්‌ඨො සමානො නෙව සොචති න කිලමති න පරිදෙවති න උරත්‌තාළිං කන්‌දති න සම්‌මොහං ආපජ්‌ජති අයං වුච්‌චති භික්‌ඛවෙ සුතවා අරියසාවකො පාතාලෙ පච්‌චුට්‌ඨාසි ගාධඤ්‌ච අජ්‌ඣගාති>
    text <දට්‌ඨබ්‌බසුත්‌තං>
      text <253>, <තිස්‌සො ඉමා භික්‌ඛවෙ වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා සුඛා භික්‌ඛවෙ වෙදනා දුක්‌ඛතො දට්‌ඨබ්‌බා දුක්‌ඛා වෙදනා සල්‌ලතො දට්‌ඨබ්‌බා අදුක්‌ඛමසුඛා වෙදනා අනිච්‌චතො දට්‌ඨබ්‌බා යතො ඛො භික්‌ඛවෙ භික්‌ඛුනො සුඛා වෙදනා දුක්‌ඛතො දිට්‌ඨා හොති දුක්‌ඛා වෙදනා සල්‌ලතො දිට්‌ඨා හොති අදුක්‌ඛමසුඛා වෙදනා අනිච්‌චතො දිට්‌ඨා හොති අයං වුච්‌චති භික්‌ඛවෙ භික්‌ඛු සම්‌මද්‌දසො අච්‌ඡෙච්‌ඡි තණ්‌හං විවත්‌තයි සංයොජනං සම්‌මා මානාභිසමයා අන්‌තමකාසි දුක්‌ඛස්‌සාති>
    text <සල්‌ලසුත්‌තං>
      text <254>, <අස්‌සුතවා භික්‌ඛවෙ පුථුජ්‌ජනො සුඛම්‌පි වෙදනං වෙදයති දුක්‌ඛම්‌පි වෙදනං වෙදයති අදුක්‌ඛමසුඛම්‌පි වෙදනං වෙදයති සුතවා භික්‌ඛවෙ අරියසාවකො සුඛම්‌පි වෙදනං වෙදයති දුක්‌ඛම්‌පි වෙදනං වෙදයති අදුක්‌ඛමසුඛම්‌පි වෙදනං වෙදයති තත්‍ර භික්‌ඛවෙ කො විසෙසො කො අධිප්‌පයාසො කිං නානාකරණං සුතවතො අරියසාවකස්‌ස අස්‌සුතවතා පුථුජ්‌ජනෙනාති භගවංමූලකා නො භන්‌තෙ ධම්‌මා…පෙ … අස්‌සුතවා භික්‌ඛවෙ පුථුජ්‌ජනො දුක්‌ඛාය වෙදනාය ඵුට්‌ඨො සමානො සොචති කිලමති පරිදෙවති උරත්‌තාළිං කන්‌දති සම්‌මොහං ආපජ්‌ජති සො ද්‌වෙ වෙදනා වෙදයති කායිකඤ්‌ච චෙතසිකඤ්‌ච සෙය්‍යථාපි භික්‌ඛවෙ පුරිසං සල්‌ලෙන විජ්‌ඣෙය්‍ය තමෙනං දුතියෙන සල්‌ලෙන අනුවෙධං විජ්‌ඣෙය්‍ය එවඤ්‌හි සො භික්‌ඛවෙ පුරිසො ද්‌විසල්‌ලෙන වෙදනං වෙදයති එවමෙව ඛො භික්‌ඛවෙ අස්‌සුතවා පුථුජ්‌ජනො දුක්‌ඛාය වෙදනාය ඵුට්‌ඨො සමානො සොචති කිලමති පරිදෙවති උරත්‌තාළිං කන්‌දති සම්‌මොහං ආපජ්‌ජති සො ද්‌වෙ වෙදනා වෙදයති කායිකඤ්‌ච චෙතසිකඤ්‌ච තස්‌සායෙව ඛො පන දුක්‌ඛාය වෙදනාය ඵුට්‌ඨො සමානො පටිඝවා හොති තමෙනං දුක්‌ඛාය වෙදනාය පටිඝවන්‌තං යො දුක්‌ඛාය වෙදනාය පටිඝානුසයො සො අනුසෙති සො දුක්‌ඛාය වෙදනාය ඵුට්‌ඨො සමානො කාමසුඛං අභිනන්‌දති තං කිස්‌ස හෙතු න හි සො භික්‌ඛවෙ පජානාති අස්‌සුතවා පුථුජ්‌ජනො අඤ්‌ඤත්‍ර කාමසුඛා දුක්‌ඛාය වෙදනාය නිස්‌සරණං තස්‌ස කාමසුඛඤ්‌ච අභිනන්‌දතො යො සුඛාය වෙදනාය රාගානුසයො සො අනුසෙති සො තාසං වෙදනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානාති තස්‌ස තාසං වෙදනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං අප්‌පජානතො යො අදුක්‌ඛමසුඛාය වෙදනාය අවිජ්‌ජානුසයො සො අනුසෙති සො සුඛඤ්‌චෙ වෙදනං වෙදයති සඤ්‌ඤුත්‌තො නං වෙදයති දුක්‌ඛඤ්‌චෙ වෙදනං වෙදයති සඤ්‌ඤුත්‌තො නං වෙදයති අදුක්‌ඛමසුඛඤ්‌චෙ වෙදනං වෙදයති සඤ්‌ඤුත්‌තො නං වෙදයති අයං වුච්‌චති භික්‌ඛවෙ අස්‌සුතවා පුථුජ්‌ජනො සඤ්‌ඤුත්‌තො ජාතියා ජරාය මරණෙන සොකෙහි පරිදෙවෙහි දුක්‌ඛෙහි දොමනස්‌සෙහි උපායාසෙහි සඤ්‌ඤුත්‌තො දුක්‌ඛස්‌මාති වදාමි>
      text <සුතවා ච ඛො භික්‌ඛවෙ අරියසාවකො දුක්‌ඛාය වෙදනාය ඵුට්‌ඨො සමානො න සොචති න කිලමති න පරිදෙවති න උරත්‌තාළිං කන්‌දති න සම්‌මොහං ආපජ්‌ජති සො එකං වෙදනං වෙදයති කායිකං න චෙතසිකං>
      text <සෙය්‍යථාපි භික්‌ඛවෙ පුරිසං සල්‌ලෙන විජ්‌ඣෙය්‍ය තමෙනං දුතියෙන සල්‌ලෙන අනුවෙධං න විජ්‌ඣෙය්‍ය එවඤ්‌හි සො භික්‌ඛවෙ පුරිසො එකසල්‌ලෙන වෙදනං වෙදයති එවමෙව ඛො භික්‌ඛවෙ සුතවා අරියසාවකො දුක්‌ඛාය වෙදනාය ඵුට්‌ඨො සමානො න සොචති න කිලමති න පරිදෙවති න උරත්‌තාළිං කන්‌දති න සම්‌මොහං ආපජ්‌ජති සො එකං වෙදනං වෙදයති කායිකං න චෙතසිකං තස්‌සායෙව ඛො පන දුක්‌ඛාය වෙදනාය ඵුට්‌ඨො සමානො පටිඝවා න හොති තමෙනං දුක්‌ඛාය වෙදනාය අප්‌පටිඝවන්‌තං යො දුක්‌ඛාය වෙදනාය පටිඝානුසයො සො නානුසෙති සො දුක්‌ඛාය වෙදනාය ඵුට්‌ඨො සමානො කාමසුඛං නාභිනන්‌දති තං කිස්‌ස හෙතු පජානාති හි සො භික්‌ඛවෙ සුතවා අරියසාවකො අඤ්‌ඤත්‍ර කාමසුඛා දුක්‌ඛාය වෙදනාය නිස්‌සරණං තස්‌ස කාමසුඛං නාභිනන්‌දතො යො සුඛාය වෙදනාය රාගානුසයො සො නානුසෙති සො තාසං වෙදනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවං ච නිස්‌සරණඤ්‌ච යථාභූතං පජානාති තස්‌ස තාසං වෙදනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානතො යො අදුක්‌ඛමසුඛාය වෙදනාය අවිජ්‌ජානුසයො සො නානුසෙති සො සුඛඤ්‌චෙ වෙදනං වෙදයති විසඤ්‌ඤුත්‌තො නං වෙදයති දුක්‌ඛඤ්‌චෙ වෙදනං වෙදයති විසඤ්‌ඤුත්‌තො නං වෙදයති අදුක්‌ඛමසුඛඤ්‌චෙ වෙදනං වෙදයති විසඤ්‌ඤුත්‌තො නං වෙදයති අයං වුච්‌චති භික්‌ඛවෙ සුතවා අරියසාවකො විසඤ්‌ඤුත්‌තො ජාතියා ජරාය මරණෙන සොකෙහි පරිදෙවෙහි දුක්‌ඛෙහි දොමනස්‌සෙහි උපායාසෙහි විසඤ්‌ඤුත්‌තො දුක්‌ඛස්‌මාති වදාමි අයං ඛො භික්‌ඛවෙ විසෙසො අයං අධිප්‌පයාසො ඉදං නානාකරණං සුතවතො අරියසාවකස්‌ස අස්‌සුතවතා පුථුජ්‌ජනෙනාති>
    text <පඨමගෙලඤ්‌ඤසුත්‌තං>
      text <255>, <එකං සමයං භගවා වෙසාලියං විහරති මහාවනෙ කූටාගාරසාලායං අථ ඛො භගවා සායන්‌හසමයං පටිසල්‌ලානා වුට්‌ඨිතො යෙන ගිලානසාලා තෙනුපසඞ්‌කමි උපසඞ්‌කමිත්‌වා පඤ්‌ඤත්‌තෙ ආසනෙ නිසීදි නිසජ්‌ජ ඛො භගවා භික්‌ඛූ ආමන්‌තෙසි>
      text <සතො භික්‌ඛවෙ භික්‌ඛු සම්‌පජානො කාලං ආගමෙය්‍ය අයං වො අම්‌හාකං අනුසාසනී>
      text <කථඤ්‌ච භික්‌ඛවෙ භික්‌ඛු සතො හොති ඉධ භික්‌ඛවෙ භික්‌ඛු කායෙ කායානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු වෙදනානුපස්‌සී විහරති…පෙ … චිත්‌තෙ චිත්‌තානුපස්‌සී විහරති…පෙ … ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං එවං ඛො භික්‌ඛවෙ භික්‌ඛු සතො හොති>
      text <කථඤ්‌ච භික්‌ඛවෙ භික්‌ඛු සම්‌පජානො හොති ඉධ භික්‌ඛවෙ භික්‌ඛු අභික්‌කන්‌තෙ පටික්‌කන්‌තෙ සම්‌පජානකාරී හොති ආලොකිතෙ විලොකිතෙ සම්‌පජානකාරී හොති සමිඤ්‌ජිතෙ පසාරිතෙ සම්‌පජානකාරී හොති සඞ්‌ඝාටිපත්‌තචීවරධාරණෙ සම්‌පජානකාරී හොති අසිතෙ පීතෙ ඛායිතෙ සායිතෙ සම්‌පජානකාරී හොති උච්‌චාරපස්‌සාවකම්‌මෙ සම්‌පජානකාරී හොති ගතෙ ඨිතෙ නිසින්‌නෙ සුත්‌තෙ ජාගරිතෙ භාසිතෙ තුණ්‌හීභාවෙ සම්‌පජානකාරී හොති එවං ඛො භික්‌ඛවෙ භික්‌ඛු සම්‌පජානකාරී හොති සතො භික්‌ඛවෙ භික්‌ඛු සම්‌පජානො කාලං ආගමෙය්‍ය අයං වො අම්‌හාකං අනුසාසනී>
      text <තස්‌ස චෙ භික්‌ඛවෙ භික්‌ඛුනො එවං සතස්‌ස සම්‌පජානස්‌ස අප්‌පමත්‌තස්‌ස ආතාපිනො පහිතත්‌තස්‌ස විහරතො උප්‌පජ්‌ජති සුඛා වෙදනා සො එවං පජානාති උප්‌පන්‌නා ඛො ම්‍යායං සුඛා වෙදනා සා ච ඛො පටිච්‌ච නො අප්‌පටිච්‌ච කිං පටිච්‌ච ඉමමෙව කායං පටිච්‌ච අයං ඛො පන කායො අනිච්‌චො සඞ්‌ඛතො පටිච්‌චසමුප්‌පන්‌නො අනිච්‌චං ඛො පන සඞ්‌ඛතං පටිච්‌චසමුප්‌පන්‌නං කායං පටිච්‌ච උප්‌පන්‌නා සුඛා වෙදනා කුතො නිච්‌චා භවිස්‌සතීති සො කායෙ ච සුඛාය ච වෙදනාය අනිච්‌චානුපස්‌සී විහරති වයානුපස්‌සී විහරති විරාගානුපස්‌සී විහරති නිරොධානුපස්‌සී විහරති පටිනිස්‌සග්‌ගානුපස්‌සී විහරති තස්‌ස කායෙ ච සුඛාය ච වෙදනාය අනිච්‌චානුපස්‌සිනො විහරතො වයානුපස්‌සිනො විහරතො විරාගානුපස්‌සිනො විහරතො නිරොධානුපස්‌සිනො විහරතො පටිනිස්‌සග්‌ගානුපස්‌සිනො විහරතො යො කායෙ ච සුඛාය ච වෙදනාය රාගානුසයො සො පහීයති>
      text <තස්‌ස චෙ භික්‌ඛවෙ භික්‌ඛුනො එවං සතස්‌ස සම්‌පජානස්‌ස අප්‌පමත්‌තස්‌ස ආතාපිනො පහිතත්‌තස්‌ස විහරතො උප්‌පජ්‌ජති දුක්‌ඛා වෙදනා සො එවං පජානාති උප්‌පන්‌නා ඛො ම්‍යායං දුක්‌ඛා වෙදනා සා ච ඛො පටිච්‌ච නො අප්‌පටිච්‌ච කිං පටිච්‌ච ඉමමෙව කායං පටිච්‌ච අයං ඛො පන කායො අනිච්‌චො සඞ්‌ඛතො පටිච්‌චසමුප්‌පන්‌නො අනිච්‌චං ඛො පන සඞ්‌ඛතං පටිච්‌චසමුප්‌පන්‌නං කායං පටිච්‌ච උප්‌පන්‌නා දුක්‌ඛා වෙදනා කුතො නිච්‌චා භවිස්‌සතීති සො කායෙ ච දුක්‌ඛාය වෙදනාය අනිච්‌චානුපස්‌සී විහරති වයානුපස්‌සී විහරති විරාගානුපස්‌සී විහරති නිරොධානුපස්‌සී විහරති පටිනිස්‌සග්‌ගානුපස්‌සී විහරති තස්‌ස කායෙ ච දුක්‌ඛාය ච වෙදනාය අනිච්‌චානුපස්‌සිනො විහරතො…පෙ … පටිනිස්‌සග්‌ගානුපස්‌සිනො විහරතො යො කායෙ ච දුක්‌ඛාය ච වෙදනාය පටිඝානුසයො සො පහීයති>
      text <තස්‌ස චෙ භික්‌ඛවෙ භික්‌ඛුනො එවං සතස්‌ස සම්‌පජානස්‌ස අප්‌පමත්‌තස්‌ස ආතාපිනො පහිතත්‌තස්‌ස විහරතො උප්‌පජ්‌ජති අදුක්‌ඛමසුඛා වෙදනා සො එවං පජානාති උප්‌පන්‌නා ඛො ම්‍යායං අදුක්‌ඛමසුඛා වෙදනා සා ච ඛො පටිච්‌ච නො අප්‌පටිච්‌ච කිං පටිච්‌ච ඉමමෙව කායං පටිච්‌ච අයං ඛො පන කායො අනිච්‌චො සඞ්‌ඛතො පටිච්‌චසමුප්‌පන්‌නො අනිච්‌චං ඛො පන සඞ්‌ඛතං පටිච්‌චසමුප්‌පන්‌නං කායං පටිච්‌ච උප්‌පන්‌නා අදුක්‌ඛමසුඛා වෙදනා කුතො නිච්‌චා භවිස්‌සතීති සො කායෙ ච අදුක්‌ඛමසුඛාය ච වෙදනාය අනිච්‌චානුපස්‌සී විහරති වයානුපස්‌සී විහරති විරාගානුපස්‌සී විහරති නිරොධානුපස්‌සී විහරති පටිනිස්‌සග්‌ගානුපස්‌සී විහරති තස්‌ස කායෙ ච අදුක්‌ඛමසුඛාය ච වෙදනාය අනිච්‌චානුපස්‌සිනො විහරතො…පෙ … පටිනිස්‌සග්‌ගානුපස්‌සිනො විහරතො යො කායෙ ච අදුක්‌ඛමසුඛාය ච වෙදනාය අවිජ්‌ජානුසයො සො පහීයති>
      text <සො සුඛඤ්‌චෙ වෙදනං වෙදයති සා අනිච්‌චාති පජානාති අනජ්‌ඣොසිතාති පජානාති අනභිනන්‌දිතාති පජානාති දුක්‌ඛඤ්‌චෙ වෙදනං වෙදයති සා අනිච්‌චාති පජානාති අනජ්‌ඣොසිතාති පජානාති අනභිනන්‌දිතාති පජානාති අදුක්‌ඛමසුඛඤ්‌චෙ වෙදනං වෙදයති සා අනිච්‌චාති පජානාති අනජ්‌ඣොසිතාති පජානාති අනභිනන්‌දිතාති පජානාති සො සුඛඤ්‌චෙ වෙදනං වෙදයති විසඤ්‌ඤුත්‌තො නං වෙදයති දුක්‌ඛඤ්‌චෙ වෙදනං වෙදයති විසඤ්‌ඤුත්‌තො නං වෙදයති අදුක්‌ඛමසුඛඤ්‌චෙ වෙදනං වෙදයති විසඤ්‌ඤුත්‌තො නං වෙදයති සො කායපරියන්‌තිකං වෙදනං වෙදයමානො කායපරියන්‌තිකං වෙදනං වෙදයාමීති පජානාති ජීවිතපරියන්‌තිකං වෙදනං වෙදයමානො ජීවිතපරියන්‌තිකං වෙදනං වෙදයාමීති පජානාති කායස්‌ස භෙදා උද්‌ධං ජීවිතපරියාදානා ඉධෙව සබ්‌බවෙදයිතානි අනභිනන්‌දිතානි සීතීභවිස්‌සන්‌තීති පජානාති>
      text <සෙය්‍යථාපි භික්‌ඛවෙ තෙලඤ්‌ච පටිච්‌ච වට්‌ටිඤ්‌ච පටිච්‌ච තෙලප්‌පදීපො ඣායෙය්‍ය තස්‌සෙව තෙලස්‌ස ච වට්‌ටියා ච පරියාදානා අනාහාරො නිබ්‌බායෙය්‍ය එවමෙව ඛො භික්‌ඛවෙ භික්‌ඛු කායපරියන්‌තිකං වෙදනං වෙදයමානො කායපරියන්‌තිකං වෙදනං වෙදයාමීති පජානාති ජීවිතපරියන්‌තිකං වෙදනං වෙදයමානො ජීවිතපරියන්‌තිකං වෙදනං වෙදයාමීති පජානාති කායස්‌ස භෙදා උද්‌ධං ජීවිතපරියාදානා ඉධෙව සබ්‌බවෙදයිතානි අනභිනන්‌දිතානි සීතීභවිස්‌සන්‌තීති පජානාතීති සත්‌තමං>
    text <දුතියගෙලඤ්‌ඤසුත්‌තං>
      text <256>, <එකං සමයං භගවා වෙසාලියං විහරති මහාවනෙ කූටාගාරසාලායං අථ ඛො භගවා සායන්‌හසමයං පටිසල්‌ලානා වුට්‌ඨිතො යෙන ගිලානසාලා තෙනුපසඞ්‌කමි උපසඞ්‌කමිත්‌වා පඤ්‌ඤත්‌තෙ ආසනෙ නිසීදි නිසජ්‌ජ ඛො භගවා භික්‌ඛූ ආමන්‌තෙසි>
      text <සතො භික්‌ඛවෙ භික්‌ඛු සම්‌පජානො කාලං ආගමෙය්‍ය අයං වො අම්‌හාකං අනුසාසනී>
      text <කථඤ්‌ච භික්‌ඛවෙ භික්‌ඛු සතො හොති ඉධ භික්‌ඛවෙ භික්‌ඛු කායෙ කායානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු වෙදනානුපස්‌සී විහරති… චිත්‌තෙ චිත්‌තානුපස්‌සී විහරති… ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං එවං ඛො භික්‌ඛවෙ භික්‌ඛු සතො හොති>
      text <කථඤ්‌ච භික්‌ඛවෙ භික්‌ඛු සම්‌පජානො හොති ඉධ භික්‌ඛවෙ භික්‌ඛු අභික්‌කන්‌තෙ පටික්‌කන්‌තෙ සම්‌පජානකාරී හොති…පෙ … භාසිතෙ තුණ්‌හීභාවෙ සම්‌පජානකාරී හොති එවං ඛො භික්‌ඛවෙ භික්‌ඛු සම්‌පජානො හොති සතො භික්‌ඛවෙ භික්‌ඛු සම්‌පජානො කාලං ආගමෙය්‍ය අයං වො අම්‌හාකං අනුසාසනී>
      text <තස්‌ස චෙ භික්‌ඛවෙ භික්‌ඛුනො එවං සතස්‌ස සම්‌පජානස්‌ස අප්‌පමත්‌තස්‌ස ආතාපිනො පහිතත්‌තස්‌ස විහරතො උප්‌පජ්‌ජති සුඛා වෙදනා සො එවං පජානාති උප්‌පන්‌නා ඛො ම්‍යායං සුඛා වෙදනා සා ච ඛො පටිච්‌ච නො අප්‌පටිච්‌ච කිං පටිච්‌ච ඉමමෙව ඵස්‌සං පටිච්‌ච අයං ඛො පන ඵස්‌සො අනිච්‌චො සඞ්‌ඛතො පටිච්‌චසමුප්‌පන්‌නො අනිච්‌චං ඛො පන සඞ්‌ඛතං පටිච්‌චසමුප්‌පන්‌නං ඵස්‌සං පටිච්‌ච උප්‌පන්‌නා සුඛා වෙදනා කුතො නිච්‌චා භවිස්‌සතීති සො ඵස්‌සෙ ච සුඛාය ච වෙදනාය අනිච්‌චානුපස්‌සී විහරති වයානුපස්‌සී විහරති විරාගානුපස්‌සී විහරති නිරොධානුපස්‌සී විහරති පටිනිස්‌සග්‌ගානුපස්‌සී විහරති තස්‌ස ඵස්‌සෙ ච සුඛාය ච වෙදනාය අනිච්‌චානුපස්‌සිනො විහරතො වයානුපස්‌සිනො විහරතො විරාගානුපස්‌සිනො විහරතො නිරොධානුපස්‌සිනො විහරතො පටිනිස්‌සග්‌ගානුපස්‌සිනො විහරතො යො ඵස්‌සෙ ච සුඛාය ච වෙදනාය රාගානුසයො සො පහීයති>
      text <තස්‌ස චෙ භික්‌ඛවෙ භික්‌ඛුනො එවං සතස්‌ස…පෙ … විහරතො උප්‌පජ්‌ජති දුක්‌ඛා වෙදනා…පෙ … උප්‌පජ්‌ජති අදුක්‌ඛමසුඛා වෙදනා සො එවං පජානාති උප්‌පන්‌නා ඛො ම්‍යායං අදුක්‌ඛමසුඛා වෙදනා සා ච ඛො පටිච්‌ච නො අප්‌පටිච්‌ච කිං පටිච්‌ච ඉමමෙව ඵස්‌සං පටිච්‌ච…පෙ … කායස්‌ස භෙදා උද්‌ධං ජීවිතපරියාදානා ඉධෙව සබ්‌බවෙදයිතානි අනභිනන්‌දිතානි සීතීභවිස්‌සන්‌තීති පජානාති>
      text <සෙය්‍යථාපි භික්‌ඛවෙ තෙලඤ්‌ච පටිච්‌ච වට්‌ටිඤ්‌ච පටිච්‌ච තෙලප්‌පදීපො ඣායෙය්‍ය තස්‌සෙව තෙලස්‌ස ච වට්‌ටියා ච පරියාදානා අනාහාරො නිබ්‌බායෙය්‍ය එවමෙව ඛො භික්‌ඛවෙ භික්‌ඛු කායපරියන්‌තිකං වෙදනං වෙදයමානො කායපරියන්‌තිකං වෙදනං වෙදයාමීති පජානාති ජීවිතපරියන්‌තිකං වෙදනං වෙදයමානො ජීවිතපරියන්‌තිකං වෙදනං වෙදයාමීති පජානාති කායස්‌ස භෙදා උද්‌ධං ජීවිතපරියාදානා ඉධෙව සබ්‌බවෙදයිතානි අනභිනන්‌දිතානි සීතීභවිස්‌සන්‌තීති පජානාතීති අට්‌ඨමං>
    text <අනිච්‌චසුත්‌තං>
      text <257>, <තිස්‌සො ඉමා භික්‌ඛවෙ වෙදනා අනිච්‌චා සඞ්‌ඛතා පටිච්‌චසමුප්‌පන්‌නා ඛයධම්‌මා වයධම්‌මා විරාගධම්‌මා නිරොධධම්‌මා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා ඛො භික්‌ඛවෙ තිස්‌සො වෙදනා අනිච්‌චා සඞ්‌ඛතා පටිච්‌චසමුප්‌පන්‌නා ඛයධම්‌මා වයධම්‌මා විරාගධම්‌මා නිරොධධම්‌මාති නවමං>
    text <ඵස්‌සමූලකසුත්‌තං>
      text <258>, <තිස්‌සො ඉමා භික්‌ඛවෙ වෙදනා ඵස්‌සජා ඵස්‌සමූලකා ඵස්‌සනිදානා ඵස්‌සපච්‌චයා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා සුඛවෙදනියං භික්‌ඛවෙ ඵස්‌සං පටිච්‌ච උප්‌පජ්‌ජති සුඛා වෙදනා තස්‌සෙව සුඛවෙදනියස්‌ස ඵස්‌සස්‌ස නිරොධා යං තජ්‌ජං වෙදයිතං සුඛවෙදනියං ඵස්‌සං පටිච්‌ච උප්‌පන්‌නා සුඛා වෙදනා සා නිරුජ්‌ඣති සා වූපසම්‌මති දුක්‌ඛවෙදනියං භික්‌ඛවෙ ඵස්‌සං පටිච්‌ච උප්‌පජ්‌ජති දුක්‌ඛා වෙදනා තස්‌සෙව දුක්‌ඛවෙදනියස්‌ස ඵස්‌සස්‌ස නිරොධා යං තජ්‌ජං වෙදයිතං දුක්‌ඛවෙදනියං ඵස්‌සං පටිච්‌ච උප්‌පන්‌නා දුක්‌ඛා වෙදනා සා නිරුජ්‌ඣති සා වූපසම්‌මති අදුක්‌ඛමසුඛවෙදනියං භික්‌ඛවෙ ඵස්‌සං පටිච්‌ච උප්‌පජ්‌ජති අදුක්‌ඛමසුඛා වෙදනා තස්‌සෙව අදුක්‌ඛමසුඛවෙදනියස්‌ස ඵස්‌සස්‌ස නිරොධා යං තජ්‌ජං වෙදයිතං අදුක්‌ඛමසුඛවෙදනියං ඵස්‌සං පටිච්‌ච උප්‌පන්‌නා අදුක්‌ඛමසුඛා වෙදනා සා නිරුජ්‌ඣති සා වූපසම්‌මති සෙය්‍යථාපි භික්‌ඛවෙ ද්‌වින්‌නං කට්‌ඨානං සඞ්‌ඝට්‌ටනසමොධානා උස්‌මා ජායති තෙජො අභිනිබ්‌බත්‌තති තෙසංයෙව කට්‌ඨානං නානාභාවා විනික්‌ඛෙපා යා තජ්‌ජා උස්‌මා සා නිරුජ්‌ඣති සා වූපසම්‌මති එවමෙව ඛො භික්‌ඛවෙ ඉමා තිස්‌සො වෙදනා ඵස්‌සජා ඵස්‌සමූලකා ඵස්‌සනිදානා ඵස්‌සපච්‌චයා තජ්‌ජං ඵස්‌සං පටිච්‌ච තජ්‌ජා වෙදනා උප්‌පජ්‌ජන්‌ති තජ්‌ජස්‌ස ඵස්‌සස්‌ස නිරොධා තජ්‌ජා වෙදනා නිරුජ්‌ඣන්‌තීති දසමං>
      stand <සගාථාවග්‌ගො පඨමො>
      text <තස්‌සුද්‌දානං>
  text <රහොගතවග්‌ගො>
    text <රහොගතසුත්‌තං>
      text <259>, <අථ ඛො අඤ්‌ඤතරො භික්‌ඛු යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො සො භික්‌ඛු භගවන්‌තං එතදවොච ඉධ මය්‌හං භන්‌තෙ රහොගතස්‌ස පටිසල්‌ලීනස්‌ස එවං චෙතසො පරිවිතක්‌කො උදපාදි තිස්‌සො වෙදනා වුත්‌තා භගවතා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා තිස්‌සො වෙදනා වුත්‌තා භගවතා වුත්‌තං ඛො පනෙතං භගවතා යං කිඤ්‌චි වෙදයිතං තං දුක්‌ඛස්‌මින්‌ති කිං නු ඛො එතං භගවතා සන්‌ධාය භාසිතං යං කිඤ්‌චි වෙදයිතං තං දුක්‌ඛස්‌මින්‌ති>
      text <සාධු සාධු භික්‌ඛු තිස්‌සො ඉමා භික්‌ඛු වෙදනා වුත්‌තා මයා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා තිස්‌සො වෙදනා වුත්‌තා මයා වුත්‌තං ඛො පනෙතං භික්‌ඛු මයා යං කිඤ්‌චි වෙදයිතං තං දුක්‌ඛස්‌මින්‌ති තං ඛො පනෙතං භික්‌ඛු මයා සඞ්‌ඛාරානංයෙව අනිච්‌චතං සන්‌ධාය භාසිතං යං කිඤ්‌චි වෙදයිතං තං දුක්‌ඛස්‌මින්‌ති තං ඛො පනෙතං භික්‌ඛු මයා සඞ්‌ඛාරානංයෙව ඛයධම්‌මතං…පෙ … වයධම්‌මතං…පෙ … විරාගධම්‌මතං …පෙ … නිරොධධම්‌මතං…පෙ … විපරිණාමධම්‌මතං සන්‌ධාය භාසිතං යං කිඤ්‌චි වෙදයිතං තං දුක්‌ඛස්‌මින්‌ති අථ ඛො පන භික්‌ඛු මයා අනුපුබ්‌බසඞ්‌ඛාරානං නිරොධො අක්‌ඛාතො පඨමං ඣානං සමාපන්‌නස්‌ස වාචා නිරුද්‌ධා හොති දුතියං ඣානං සමාපන්‌නස්‌ස විතක්‌කවිචාරා නිරුද්‌ධා හොන්‌ති තතියං ඣානං සමාපන්‌නස්‌ස පීති නිරුද්‌ධා හොති චතුත්‌ථං ඣානං සමාපන්‌නස්‌ස අස්‌සාසපස්‌සාසා නිරුද්‌ධා හොන්‌ති ආකාසානඤ්‌චායතනං සමාපන්‌නස්‌ස රූපසඤ්‌ඤා නිරුද්‌ධා හොති විඤ්‌ඤාණඤ්‌චායතනං සමාපන්‌නස්‌ස ආකාසානඤ්‌චායතනසඤ්‌ඤා නිරුද්‌ධා හොති ආකිඤ්‌චඤ්‌ඤායතනං සමාපන්‌නස්‌ස විඤ්‌ඤාණඤ්‌චායතනසඤ්‌ඤා නිරුද්‌ධා හොති නෙවසඤ්‌ඤානාසඤ්‌ඤායතනං සමාපන්‌නස්‌ස ආකිඤ්‌චඤ්‌ඤායතනසඤ්‌ඤා නිරුද්‌ධා හොති සඤ්‌ඤාවෙදයිතනිරොධං සමාපන්‌නස්‌ස සඤ්‌ඤා ච වෙදනා ච නිරුද්‌ධා හොන්‌ති ඛීණාසවස්‌ස භික්‌ඛුනො රාගො නිරුද්‌ධො හොති දොසො නිරුද්‌ධො හොති මොහො නිරුද්‌ධො හොති අථ ඛො භික්‌ඛු මයා අනුපුබ්‌බසඞ්‌ඛාරානං වූපසමො අක්‌ඛාතො පඨමං ඣානං සමාපන්‌නස්‌ස වාචා වූපසන්‌තා හොති දුතියං ඣානං සමාපන්‌නස්‌ස විතක්‌කවිචාරා වූපසන්‌තා හොන්‌ති…පෙ … සඤ්‌ඤාවෙදයිතනිරොධං සමාපන්‌නස්‌ස සඤ්‌ඤා ච වෙදනා ච වූපසන්‌තා හොන්‌ති ඛීණාසවස්‌ස භික්‌ඛුනො රාගො වූපසන්‌තො හොති දොසො වූපසන්‌තො හොති මොහො වූපසන්‌තො හොති ඡයිමා භික්‌ඛු පස්‌සද්‌ධියො පඨමං ඣානං සමාපන්‌නස්‌ස වාචා පටිප්‌පස්‌සද්‌ධා හොති දුතියං ඣානං සමාපන්‌නස්‌ස විතක්‌කවිචාරා පටිප්‌පස්‌සද්‌ධා හොන්‌ති තතියං ඣානං සමාපන්‌නස්‌ස පීති පටිප්‌පස්‌සද්‌ධා හොති චතුත්‌ථං ඣානං සමාපන්‌නස්‌ස අස්‌සාසපස්‌සාසා පටිප්‌පස්‌සද්‌ධා හොන්‌ති සඤ්‌ඤාවෙදයිතනිරොධං සමාපන්‌නස්‌ස සඤ්‌ඤා ච වෙදනා ච පටිප්‌පස්‌සද්‌ධා හොන්‌ති ඛීණාසවස්‌ස භික්‌ඛුනො රාගො පටිප්‌පස්‌සද්‌ධො හොති දොසො පටිප්‌පස්‌සද්‌ධො හොති මොහො පටිප්‌පස්‌සද්‌ධො හොතීති පඨමං>
    text <පඨමආකාසසුත්‌තං>
      text <260>, <සෙය්‍යථාපි භික්‌ඛවෙ ආකාසෙ විවිධා වාතා වායන්‌ති පුරත්‌ථිමාපි වාතා වායන්‌ති පච්‌ඡිමාපි වාතා වායන්‌ති උත්‌තරාපි වාතා වායන්‌ති දක්‌ඛිණාපි වාතා වායන්‌ති සරජාපි වාතා වායන්‌ති අරජාපි වාතා වායන්‌ති සීතාපි වාතා වායන්‌ති උණ්‌හාපි වාතා වායන්‌ති පරිත්‌තාපි වාතා වායන්‌ති අධිමත්‌තාපි වාතා වායන්‌ති එවමෙව ඛො භික්‌ඛවෙ ඉමස්‌මිං කායස්‌මිං විවිධා වෙදනා උප්‌පජ්‌ජන්‌ති සුඛාපි වෙදනා උප්‌පජ්‌ජති දුක්‌ඛාපි වෙදනා උප්‌පජ්‌ජති අදුක්‌ඛමසුඛාපි වෙදනා උප්‌පජ්‌ජතීති>
    text <දුතියආකාසසුත්‌තං>
      text <261>, <සෙය්‍යථාපි භික්‌ඛවෙ ආකාසෙ විවිධා වාතා වායන්‌ති පුරත්‌ථිමාපි වාතා වායන්‌ති…පෙ … අධිමත්‌තාපි වාතා වායන්‌ති එවමෙව ඛො භික්‌ඛවෙ ඉමස්‌මිං කායස්‌මිං විවිධා වෙදනා උප්‌පජ්‌ජන්‌ති සුඛාපි වෙදනා උප්‌පජ්‌ජති දුක්‌ඛාපි වෙදනා උප්‌පජ්‌ජති අදුක්‌ඛමසුඛාපි වෙදනා උප්‌පජ්‌ජතීති තතියං>
    text <අගාරසුත්‌තං>
      text <262>, <සෙය්‍යථාපි භික්‌ඛවෙ ආගන්‌තුකාගාරං තත්‌ථ පුරත්‌ථිමායපි දිසාය ආගන්‌ත්‌වා වාසං කප්‌පෙන්‌ති පච්‌ඡිමායපි දිසාය ආගන්‌ත්‌වා වාසං කප්‌පෙන්‌ති උත්‌තරායපි දිසාය ආගන්‌ත්‌වා වාසං කප්‌පෙන්‌ති දක්‌ඛිණායපි දිසාය ආගන්‌ත්‌වා වාසං කප්‌පෙන්‌ති ඛත්‌තියාපි ආගන්‌ත්‌වා වාසං කප්‌පෙන්‌ති බ්‍රාහ්‌මණාපි ආගන්‌ත්‌වා වාසං කප්‌පෙන්‌ති වෙස්‌සාපි ආගන්‌ත්‌වා වාසං කප්‌පෙන්‌ති සුද්‌දාපි ආගන්‌ත්‌වා වාසං කප්‌පෙන්‌ති එවමෙව ඛො භික්‌ඛවෙ ඉමස්‌මිං කායස්‌මිං විවිධා වෙදනා උප්‌පජ්‌ජන්‌ති සුඛාපි වෙදනා උප්‌පජ්‌ජති දුක්‌ඛාපි වෙදනා උප්‌පජ්‌ජති අදුක්‌ඛමසුඛාපි වෙදනා උප්‌පජ්‌ජති සාමිසාපි සුඛා වෙදනා උප්‌පජ්‌ජති සාමිසාපි දුක්‌ඛා වෙදනා උප්‌පජ්‌ජති සාමිසාපි අදුක්‌ඛමසුඛා වෙදනා උප්‌පජ්‌ජති නිරාමිසාපි සුඛා වෙදනා උප්‌පජ්‌ජති නිරාමිසාපි දුක්‌ඛා වෙදනා උප්‌පජ්‌ජති නිරාමිසාපි අදුක්‌ඛමසුඛා වෙදනා උප්‌පජ්‌ජතීති චතුත්‌ථං>
    text <පඨමආනන්‌දසුත්‌තං>
      text <263>, <අථ ඛො ආයස්‌මා ආනන්‌දො යෙන භගවා තෙනුපසඞ්‌කමි උපසඞ්‌කමිත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා ආනන්‌දො භගවන්‌තං එතදවොච කතමා නු ඛො භන්‌තෙ වෙදනා කතමො වෙදනාසමුදයො කතමො වෙදනානිරොධො කතමා වෙදනානිරොධගාමිනී පටිපදා කො වෙදනාය අස්‌සාදො කො ආදීනවො කිං නිස්‌සරණන්‌ති තිස්‌සො ඉමා ආනන්‌ද වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති ආනන්‌ද වෙදනා ඵස්‌සසමුදයා වෙදනාසමුදයො ඵස්‌සනිරොධා වෙදනානිරොධො අයමෙව අරියො අට්‌ඨඞ්‌ගිකො මග්‌ගො වෙදනානිරොධගාමිනී පටිපදා සෙය්‍යථිදං සම්‌මාදිට්‌ඨි…පෙ … සම්‌මාසමාධි යං වෙදනං පටිච්‌ච උප්‌පජ්‌ජති සුඛං සොමනස්‌සං අයං වෙදනාය අස්‌සාදො යා වෙදනා අනිච්‌චා දුක්‌ඛා විපරිණාමධම්‌මා අයං වෙදනාය ආදීනවො යො වෙදනාය ඡන්‌දරාගවිනයො ඡන්‌දරාගප්‌පහානං ඉදං වෙදනාය නිස්‌සරණං අථ ඛො පනානන්‌ද මයා අනුපුබ්‌බසඞ්‌ඛාරානං නිරොධො අක්‌ඛාතො පඨමං ඣානං සමාපන්‌නස්‌ස වාචා නිරුද්‌ධා හොති…පෙ … සඤ්‌ඤාවෙදයිතනිරොධං සමාපන්‌නස්‌ස සඤ්‌ඤා ච වෙදනා ච නිරුද්‌ධා හොන්‌ති ඛීණාසවස්‌ස භික්‌ඛුනො රාගො නිරුද්‌ධො හොති දොසො නිරුද්‌ධො හොති මොහො නිරුද්‌ධො හොති අථ ඛො පනානන්‌ද මයා අනුපුබ්‌බසඞ්‌ඛාරානං වූපසමො අක්‌ඛාතො පඨමං ඣානං සමාපන්‌නස්‌ස වාචා වූපසන්‌තා හොති…පෙ … සඤ්‌ඤාවෙදයිතනිරොධං සමාපන්‌නස්‌ස සඤ්‌ඤා ච වෙදනා ච වූපසන්‌තා හොන්‌ති ඛීණාසවස්‌ස භික්‌ඛුනො රාගො වූපසන්‌තො හොති දොසො වූපසන්‌තො හොති මොහො වූපසන්‌තො හොති අථ ඛො පනානන්‌ද මයා අනුපුබ්‌බසඞ්‌ඛාරානං පටිප්‌පස්‌සද්‌ධි අක්‌ඛාතා පඨමං ඣානං සමාපන්‌නස්‌ස වාචා පටිප්‌පස්‌සද්‌ධා හොති…පෙ … ආකාසානඤ්‌චායතනං සමාපන්‌නස්‌ස රූපසඤ්‌ඤා පටිප්‌පස්‌සද්‌ධා හොති විඤ්‌ඤාණඤ්‌චායතනං සමාපන්‌නස්‌ස ආකාසානඤ්‌චායතනසඤ්‌ඤා පටිප්‌පස්‌සද්‌ධා හොති ආකිඤ්‌චඤ්‌ඤායතනං සමාපන්‌නස්‌ස විඤ්‌ඤාණඤ්‌චායතනසඤ්‌ඤා පටිප්‌පස්‌සද්‌ධා හොති නෙවසඤ්‌ඤානාසඤ්‌ඤායතනං සමාපන්‌නස්‌ස ආකිඤ්‌චඤ්‌ඤායතනසඤ්‌ඤා පටිප්‌පස්‌සද්‌ධා හොති සඤ්‌ඤාවෙදයිතනිරොධං සමාපන්‌නස්‌ස සඤ්‌ඤා ච වෙදනා ච පටිප්‌පස්‌සද්‌ධා හොන්‌ති ඛීණාසවස්‌ස භික්‌ඛුනො රාගො පටිප්‌පස්‌සද්‌ධො හොති දොසො පටිප්‌පස්‌සද්‌ධො හොති මොහො පටිප්‌පස්‌සද්‌ධො හොතීති පඤ්‌චමං>
    text <දුතියආනන්‌දසුත්‌තං>
      text <264>, <අථ ඛො ආයස්‌මා ආනන්‌දො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො ආයස්‌මන්‌තං ආනන්‌දං භගවා එතදවොච කතමා නු ඛො ආනන්‌ද වෙදනා කතමො වෙදනාසමුදයො කතමො වෙදනානිරොධො කතමා වෙදනානිරොධගාමිනී පටිපදා කො වෙදනාය අස්‌සාදො කො ආදීනවො කිං නිස්‌සරණන්‌ති භගවංමූලකා නො භන්‌තෙ ධම්‌මා භගවන්‌නෙත්‌තිකා භගවම්‌පටිසරණා සාධු භන්‌තෙ භගවන්‌තඤ්‌ඤෙව පටිභාතු එතස්‌ස භාසිතස්‌ස අත්‌ථො භගවතො සුත්‌වා භික්‌ඛූ ධාරෙස්‌සන්‌තීති තෙන හි ආනන්‌ද සුණොහි සාධුකං මනසි කරොහි භාසිස්‌සාමීති එවං භන්‌තෙති ඛො ආයස්‌මා ආනන්‌දො භගවතො පච්‌චස්‌සොසි භගවා එතදවොච තිස්‌සො ඉමා ආනන්‌ද වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති ආනන්‌ද වෙදනා…පෙ … ඵස්‌සසමුදයා…පෙ … ඛීණාසවස්‌ස භික්‌ඛුනො රාගො පටිප්‌පස්‌සද්‌ධො හොති දොසො පටිප්‌පස්‌සද්‌ධො හොති මොහො පටිප්‌පස්‌සද්‌ධො හොතීති ඡට්‌ඨං>
    text <පඨමසම්‌බහුලසුත්‌තං>
      text <265>, <අථ ඛො සම්‌බහුලා භික්‌ඛූ යෙන භගවා තෙනුපසඞ්‌කමිංසු උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදිංසු එකමන්‌තං නිසින්‌නා ඛො තෙ භික්‌ඛූ භගවන්‌තං එතදවොචුං කතමා නු ඛො භන්‌තෙ වෙදනා කතමො වෙදනාසමුදයො කතමො වෙදනානිරොධො කතමා වෙදනානිරොධගාමිනී පටිපදා කො වෙදනාය අස්‌සාදො කො ආදීනවො කිං නිස්‌සරණන්‌ති තිස්‌සො ඉමා භික්‌ඛවෙ වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති භික්‌ඛවෙ වෙදනා ඵස්‌සසමුදයා වෙදනාසමුදයො ඵස්‌සනිරොධා වෙදනානිරොධො අයමෙව අරියො අට්‌ඨඞ්‌ගිකො මග්‌ගො වෙදනානිරොධගාමිනී පටිපදා සෙය්‍යථිදං සම්‌මාදිට්‌ඨි…පෙ … සම්‌මාසමාධි යං වෙදනං පටිච්‌ච උප්‌පජ්‌ජති සුඛං සොමනස්‌සං අයං වෙදනාය අස්‌සාදො යා වෙදනා අනිච්‌චා දුක්‌ඛා විපරිණාමධම්‌මා අයං වෙදනාය ආදීනවො යො වෙදනාය ඡන්‌දරාගවිනයො ඡන්‌දරාගප්‌පහානං ඉදං වෙදනාය නිස්‌සරණං>
      text <අථ ඛො පන භික්‌ඛවෙ මයා අනුපුබ්‌බසඞ්‌ඛාරානං නිරොධො අක්‌ඛාතො පඨමං ඣානං සමාපන්‌නස්‌ස වාචා නිරුද්‌ධා හොති…පෙ … ඛීණාසවස්‌ස භික්‌ඛුනො රාගො නිරුද්‌ධො හොති දොසො නිරුද්‌ධො හොති මොහො නිරුද්‌ධො හොති අථ ඛො පන භික්‌ඛවෙ මයා අනුපුබ්‌බසඞ්‌ඛාරානං වූපසමො අක්‌ඛාතො පඨමං ඣානං සමාපන්‌නස්‌ස වාචා වූපසන්‌තා හොති…පෙ … ඛීණාසවස්‌ස භික්‌ඛුනො රාගො වූපසන්‌තො හොති දොසො වූපසන්‌තො හොති මොහො වූපසන්‌තො හොති ඡයිමා භික්‌ඛවෙ පස්‌සද්‌ධියො පඨමං ඣානං සමාපන්‌නස්‌ස වාචා පටිප්‌පස්‌සද්‌ධා හොති දුතියං ඣානං සමාපන්‌නස්‌ස විතක්‌කවිචාරා පටිප්‌පස්‌සද්‌ධා හොන්‌ති තතියං ඣානං සමාපන්‌නස්‌ස පීති පටිප්‌පස්‌සද්‌ධා හොති චතුත්‌ථං ඣානං සමාපන්‌නස්‌ස අස්‌සාසපස්‌සාසා පටිප්‌පස්‌සද්‌ධා හොන්‌ති සඤ්‌ඤාවෙදයිතනිරොධං සමාපන්‌නස්‌ස සඤ්‌ඤා ච වෙදනා ච පටිප්‌පස්‌සද්‌ධා හොන්‌ති ඛීණාසවස්‌ස භික්‌ඛුනො රාගො පටිප්‌පස්‌සද්‌ධො හොති දොසො පටිප්‌පස්‌සද්‌ධො හොති මොහො පටිප්‌පස්‌සද්‌ධො හොතීති සත්‌තමං>
    text <දුතියසම්‌බහුලසුත්‌තං>
      text <266>, <අථ ඛො සම්‌බහුලා භික්‌ඛූ යෙන භගවා තෙනුපසඞ්‌කමිංසු…පෙ … එකමන්‌තං නිසින්‌නා ඛො තෙ භික්‌ඛූ භගවා එතදවොච කතමා නු ඛො භික්‌ඛවෙ වෙදනා කතමො වෙදනාසමුදයො කතමො වෙදනානිරොධො කතමා වෙදනානිරොධගාමිනී පටිපදා කො වෙදනාය අස්‌සාදො කො ආදීනවො කිං නිස්‌සරණන්‌ති භගවංමූලකා නො භන්‌තෙ ධම්‌මා…පෙ … තිස්‌සො ඉමා භික්‌ඛවෙ වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති භික්‌ඛවෙ වෙදනා…පෙ … ඵස්‌සසමුදයා…පෙ … යථා පුරිමසුත්‌තන්‌තෙ තථා විත්‌ථාරෙතබ්‌බො අට්‌ඨමං>
    text <පඤ්‌චකඞ්‌ගසුත්‌තං>
      text <267>, <අථ ඛො පඤ්‌චකඞ්‌ගො ථපති යෙනායස්‌මා උදායී තෙනුපසඞ්‌කමි උපසඞ්‌කමිත්‌වා ආයස්‌මන්‌තං උදායිං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො පඤ්‌චකඞ්‌ගො ථපති ආයස්‌මන්‌තං උදායිං එතදවොච කති නු ඛො භන්‌තෙ උදායි වෙදනා වුත්‌තා භගවතාති තිස්‌සො ඛො ථපති වෙදනා වුත්‌තා භගවතා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා ඛො ථපති තිස්‌සො වෙදනා වුත්‌තා භගවතාති එවං වුත්‌තෙ පඤ්‌චකඞ්‌ගො ථපති ආයස්‌මන්‌තං උදායිං එතදවොච න ඛො භන්‌තෙ උදායි තිස්‌සො වෙදනා වුත්‌තා භගවතා ද්‌වෙ වෙදනා වුත්‌තා භගවතා සුඛා වෙදනා දුක්‌ඛා වෙදනා යායං භන්‌තෙ අදුක්‌ඛමසුඛා වෙදනා සන්‌තස්‌මිං එසා පණීතෙ සුඛෙ වුත්‌තා භගවතාති දුතියම්‌පි ඛො ආයස්‌මා උදායී පඤ්‌චකඞ්‌ගං ථපතිං එතදවොච න ඛො ථපති ද්‌වෙ වෙදනා වුත්‌තා භගවතා තිස්‌සො වෙදනා වුත්‌තා භගවතා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා තිස්‌සො වෙදනා වුත්‌තා භගවතාති දුතියම්‌පි ඛො පඤ්‌චකඞ්‌ගො ථපති ආයස්‌මන්‌තං උදායිං එතදවොච න ඛො භන්‌තෙ උදායි තිස්‌සො වෙදනා වුත්‌තා භගවතා ද්‌වෙ වෙදනා වුත්‌තා භගවතා සුඛා වෙදනා දුක්‌ඛා වෙදනා යායං භන්‌තෙ අදුක්‌ඛමසුඛා වෙදනා සන්‌තස්‌මිං එසා පණීතෙ සුඛෙ වුත්‌තා භගවතාති තතියම්‌පි ඛො ආයස්‌මා උදායී පඤ්‌චකඞ්‌ගං ථපතිං එතදවොච න ඛො ථපති ද්‌වෙ වෙදනා වුත්‌තා භගවතා තිස්‌සො වෙදනා වුත්‌තා භගවතා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා තිස්‌සො වෙදනා වුත්‌තා භගවතාති තතියම්‌පි ඛො පඤ්‌චකඞ්‌ගො ථපති ආයස්‌මන්‌තං උදායිං එතදවොච න ඛො භන්‌තෙ උදායි තිස්‌සො වෙදනා වුත්‌තා භගවතා ද්‌වෙ වෙදනා වුත්‌තා භගවතා සුඛා වෙදනා දුක්‌ඛා වෙදනා යායං භන්‌තෙ අදුක්‌ඛමසුඛා වෙදනා සන්‌තස්‌මිං එසා පණීතෙ සුඛෙ වුත්‌තා භගවතාති නෙව සක්‌ඛි ආයස්‌මා උදායී පඤ්‌චකඞ්‌ගං ථපතිං සඤ්‌ඤාපෙතුං න පනාසක්‌ඛි පඤ්‌චකඞ්‌ගො ථපති ආයස්‌මන්‌තං උදායිං සඤ්‌ඤාපෙතුං අස්‌සොසි ඛො ආයස්‌මා ආනන්‌දො ආයස්‌මතො උදායිස්‌ස පඤ්‌චකඞ්‌ගෙන ථපතිනා සද්‌ධිං ඉමං කථාසල්‌ලාපං>
      text <අථ ඛො ආයස්‌මා ආනන්‌දො යෙන භගවා තෙනුපසඞ්‌කමි උපසඞ්‌කමිත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා ආනන්‌දො යාවතකො ආයස්‌මතො උදායිස්‌ස පඤ්‌චකඞ්‌ගෙන ථපතිනා සද්‌ධිං අහොසි කථාසල්‌ලාපො තං සබ්‌බං භගවතො ආරොචෙසි>
      text <සන්‌තමෙව ආනන්‌ද පරියායං පඤ්‌චකඞ්‌ගො ථපති උදායිස්‌ස භික්‌ඛුනො නාබ්‌භනුමොදි සන්‌තඤ්‌ච පනානන්‌ද පරියායං උදායී භික්‌ඛු පඤ්‌චකඞ්‌ගස්‌ස ථපතිනො නාබ්‌භනුමොදි ද්‌වෙපි මයා ආනන්‌ද වෙදනා වුත්‌තා පරියායෙන තිස්‌සොපි මයා වෙදනා වුත්‌තා පරියායෙන පඤ්‌චපි මයා වෙදනා වුත්‌තා පරියායෙන ඡපි මයා වෙදනා වුත්‌තා පරියායෙන අට්‌ඨාරසාපි මයා වෙදනා වුත්‌තා පරියායෙන ඡත්‌තිංසාපි මයා වෙදනා වුත්‌තා පරියායෙන අට්‌ඨසතම්‌පි මයා වෙදනා වුත්‌තා පරියායෙන එවං පරියායදෙසිතො ඛො ආනන්‌ද මයා ධම්‌මො එවං පරියායදෙසිතෙ ඛො ආනන්‌ද මයා ධම්‌මෙ යෙ අඤ්‌ඤමඤ්‌ඤස්‌ස සුභාසිතං සුලපිතං න සමනුමඤ්‌ඤිස්‌සන්‌ති න සමනුජානිස්‌සන්‌ති න සමනුමොදිස්‌සන්‌ති තෙසං එතං පාටිකඞ්‌ඛං භණ්‌ඩනජාතා කලහජාතා විවාදාපන්‌නා අඤ්‌ඤමඤ්‌ඤං මුඛසත්‌තීහි විතුදන්‌තා විහරිස්‌සන්‌තීති එවං පරියායදෙසිතො ඛො ආනන්‌ද මයා ධම්‌මො එවං පරියායදෙසිතෙ ඛො ආනන්‌ද මයා ධම්‌මෙ යෙ අඤ්‌ඤමඤ්‌ඤස්‌ස සුභාසිතං සුලපිතං සමනුමඤ්‌ඤිස්‌සන්‌ති සමනුජානිස්‌සන්‌ති සමනුමොදිස්‌සන්‌ති තෙසං එතං පාටිකඞ්‌ඛං සමග්‌ගා සම්‌මොදමානා අවිවදමානා ඛීරොදකීභූතා අඤ්‌ඤමඤ්‌ඤං පියචක්‌ඛූහි සම්‌පස්‌සන්‌තා විහරිස්‌සන්‌තීති>
      text <පඤ්‌චිමෙ ආනන්‌ද කාමගුණා කතමෙ පඤ්‌ච චක්‌ඛුවිඤ්‌ඤෙය්‍යා රූපා ඉට්‌ඨා කන්‌තා මනාපා පියරූපා කාමූපසංහිතා රජනීයා…පෙ … කායවිඤ්‌ඤෙය්‍යා ඵොට්‌ඨබ්‌බා ඉට්‌ඨා කන්‌තා මනාපා පියරූපා කාමූපසංහිතා රජනීයා ඉමෙ ඛො ආනන්‌ද පඤ්‌ච කාමගුණා යං ඛො ආනන්‌ද ඉමෙ පඤ්‌ච කාමගුණෙ පටිච්‌ච උප්‌පජ්‌ජති සුඛං සොමනස්‌සං ඉදං වුච්‌චති කාමසුඛං යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු විවිච්‌චෙව කාමෙහි විවිච්‌ච අකුසලෙහි ධම්‌මෙහි සවිතක්‌කං සවිචාරං විවෙකජං පීතිසුඛං පඨමං ඣානං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු විතක්‌කවිචාරානං වූපසමා අජ්‌ඣත්‌තං සම්‌පසාදනං චෙතසො එකොදිභාවං අවිතක්‌කං අවිචාරං සමාධිජං පීතිසුඛං දුතියං ඣානං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු පීතියා ච විරාගා උපෙක්‌ඛකො ච විහරති සතො ච සම්‌පජානො සුඛඤ්‌ච කායෙන පටිසංවෙදෙති යං තං අරියා ආචික්‌ඛන්‌ති උපෙක්‌ඛකො සතිමා සුඛවිහාරීති තතියං ඣානං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු සුඛස්‌ස ච පහානා දුක්‌ඛස්‌ස ච පහානා පුබ්‌බෙව සොමනස්‌සදොමනස්‌සානං අත්‌ථඞ්‌ගමා අදුක්‌ඛමසුඛං උපෙක්‌ඛාසතිපාරිසුද්‌ධිං චතුත්‌ථං ඣානං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු සබ්‌බසො රූපසඤ්‌ඤානං සමතික්‌කමා පටිඝසඤ්‌ඤානං අත්‌ථඞ්‌ගමා නානත්‌තසඤ්‌ඤානං අමනසිකාරා අනන්‌තො ආකාසොති ආකාසානඤ්‌චායතනං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු සබ්‌බසො ආකාසානඤ්‌චායතනං සමතික්‌කම්‌ම අනන්‌තං විඤ්‌ඤාණන්‌ති විඤ්‌ඤාණඤ්‌චායතනං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු සබ්‌බසො විඤ්‌ඤාණඤ්‌චායතනං සමතික්‌කම්‌ම නත්‌ථි කිඤ්‌චීති ආකිඤ්‌චඤ්‌ඤායතනං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු සබ්‌බසො ආකිඤ්‌චඤ්‌ඤායතනං සමතික්‌කම්‌ම නෙවසඤ්‌ඤානාසඤ්‌ඤායතනං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච යෙ ඛො ආනන්‌ද එවං වදෙය්‍යුං එතංපරමං සන්‌තං සුඛං සොමනස්‌සං පටිසංවෙදෙන්‌තීති ඉදං නෙසාහං නානුජානාමි තං කිස්‌ස හෙතු අත්‌ථානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <කතමඤ්‌චානන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච ඉධානන්‌ද භික්‌ඛු සබ්‌බසො නෙවසඤ්‌ඤානාසඤ්‌ඤායතනං සමතික්‌කම්‌ම සඤ්‌ඤාවෙදයිතනිරොධං උපසම්‌පජ්‌ජ විහරති ඉදං ඛො ආනන්‌ද එතම්‌හා සුඛා අඤ්‌ඤං සුඛං අභික්‌කන්‌තතරඤ්‌ච පණීතතරඤ්‌ච>
      text <ඨානං ඛො පනෙතං ආනන්‌ද විජ්‌ජති යං අඤ්‌ඤතිත්‌ථියා පරිබ්‌බාජකා එවං වදෙය්‍යුං සඤ්‌ඤාවෙදයිතනිරොධං සමණො ගොතමො ආහ තඤ්‌ච සුඛස්‌මිං පඤ්‌ඤපෙති තයිදං කිංසු තයිදං කථංසූති එවංවාදිනො ආනන්‌ද අඤ්‌ඤතිත්‌ථියා පරිබ්‌බාජකා එවමස්‌සු වචනීයා න ඛො ආවුසො භගවා සුඛඤ්‌ඤෙව වෙදනං සන්‌ධාය සුඛස්‌මිං පඤ්‌ඤපෙති යත්‌ථ යත්‌ථ ආවුසො සුඛං උපලබ්‌භති යහිං යහිං තං තං තථාගතො සුඛස්‌මිං පඤ්‌ඤපෙතීති නවමං>
    text <භික්‌ඛුසුත්‌තං>
      text <268>, <ද්‌වෙපි මයා භික්‌ඛවෙ වෙදනා වුත්‌තා පරියායෙන තිස්‌සොපි මයා වෙදනා වුත්‌තා පරියායෙන පඤ්‌චපි මයා වෙදනා වුත්‌තා පරියායෙන ඡපි මයා වෙදනා වුත්‌තා පරියායෙන අට්‌ඨාරසාපි මයා වෙදනා වුත්‌තා පරියායෙන ඡත්‌තිංසාපි මයා වෙදනා වුත්‌තා පරියායෙන අට්‌ඨසතම්‌පි මයා වෙදනා වුත්‌තා පරියායෙන එවං පරියායදෙසිතො භික්‌ඛවෙ මයා ධම්‌මො එවං පරියායදෙසිතෙ ඛො භික්‌ඛවෙ මයා ධම්‌මෙ යෙ අඤ්‌ඤමඤ්‌ඤස්‌ස සුභාසිතං සුලපිතං න සමනුමඤ්‌ඤිස්‌සන්‌ති න සමනුජානිස්‌සන්‌ති න සමනුමොදිස්‌සන්‌ති තෙසං එතං පාටිකඞ්‌ඛං භණ්‌ඩනජාතා කලහජාතා විවාදාපන්‌නා අඤ්‌ඤමඤ්‌ඤං මුඛසත්‌තීහි විතුදන්‌තා විහරිස්‌සන්‌තීති එවං පරියායදෙසිතො භික්‌ඛවෙ මයා ධම්‌මො එවං පරියායදෙසිතෙ ඛො භික්‌ඛවෙ මයා ධම්‌මෙ යෙ අඤ්‌ඤමඤ්‌ඤස්‌ස සුභාසිතං සුලපිතං සමනුමඤ්‌ඤිස්‌සන්‌ති සමනුජානිස්‌සන්‌ති සමනුමොදිස්‌සන්‌ති තෙසං එතං පාටිකඞ්‌ඛං සමග්‌ගා සම්‌මොදමානා අවිවදමානා ඛීරොදකීභූතා අඤ්‌ඤමඤ්‌ඤං පියචක්‌ඛූහි සම්‌පස්‌සන්‌තා විහරිස්‌සන්‌තීති>
      text <පඤ්‌චිමෙ භික්‌ඛවෙ කාමගුණා…පෙ … ඨානං ඛො පනෙතං භික්‌ඛවෙ විජ්‌ජති යං අඤ්‌ඤතිත්‌ථියා පරිබ්‌බාජකා එවං වදෙය්‍යුං සඤ්‌ඤාවෙදයිතනිරොධං සමණො ගොතමො ආහ තඤ්‌ච සුඛස්‌මිං පඤ්‌ඤපෙති තයිදං කිංසු තයිදං කථංසූති එවංවාදිනො භික්‌ඛවෙ අඤ්‌ඤතිත්‌ථියා පරිබ්‌බාජකා එවමස්‌සු වචනීයා න ඛො ආවුසො භගවා සුඛඤ්‌ඤෙව වෙදනං සන්‌ධාය සුඛස්‌මිං පඤ්‌ඤපෙති යත්‌ථ යත්‌ථ ආවුසො සුඛං උපලබ්‌භති යහිං යහිං තං තං තථාගතො සුඛස්‌මිං පඤ්‌ඤපෙතීති දසමං>
      stand <රහොගතවග්‌ගො දුතියො>
      text <තස්‌සුද්‌දානං>
  text <අට්‌ඨසතපරියායවග්‌ගො>
    text <සීවකසුත්‌තං>
      text <269>, <එකං සමයං භගවා රාජගහෙ විහරති වෙළුවනෙ කලන්‌දකනිවාපෙ අථ ඛො මොළියසීවකො පරිබ්‌බාජකො යෙන භගවා තෙනුපසඞ්‌කමි උපසඞ්‌කමිත්‌වා භගවතා සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො මොළියසීවකො පරිබ්‌බාජකො භගවන්‌තං එතදවොච සන්‌ති භො ගොතම එකෙ සමණබ්‍රාහ්‌මණා එවංවාදිනො එවංදිට්‌ඨිනො යං කිඤ්‌චායං පුරිසපුග්‌ගලො පටිසංවෙදෙති සුඛං වා දුක්‌ඛං වා අදුක්‌ඛමසුඛං වා සබ්‌බං තං පුබ්‌බෙකතහෙතූති ඉධ භවං ගොතමො කිමාහාති>
      text <පිත්‌තසමුට්‌ඨානානිපි ඛො සීවක ඉධෙකච්‌චානි වෙදයිතානි උප්‌පජ්‌ජන්‌ති සාමම්‌පි ඛො එතං සීවක වෙදිතබ්‌බං යථා පිත්‌තසමුට්‌ඨානානිපි ඉධෙකච්‌චානි වෙදයිතානි උප්‌පජ්‌ජන්‌ති ලොකස්‌සපි ඛො එතං සීවක සච්‌චසම්‌මතං යථා පිත්‌තසමුට්‌ඨානානිපි ඉධෙකච්‌චානි වෙදයිතානි උප්‌පජ්‌ජන්‌ති තත්‍ර සීවක යෙ තෙ සමණබ්‍රාහ්‌මණා එවංවාදිනො එවංදිට්‌ඨිනො යං කිඤ්‌චායං පුරිසපුග්‌ගලො පටිසංවෙදෙති සුඛං වා දුක්‌ඛං වා අදුක්‌ඛමසුඛං වා සබ්‌බං තං පුබ්‌බෙකතහෙතූති යඤ්‌ච සාමං ඤාතං තඤ්‌ච අතිධාවන්‌ති යඤ්‌ච ලොකෙ සච්‌චසම්‌මතං තඤ්‌ච අතිධාවන්‌ති තස්‌මා තෙසං සමණබ්‍රාහ්‌මණානං මිච්‌ඡාති වදාමි>
      text <සෙම්‌හසමුට්‌ඨානානිපි ඛො සීවක…පෙ … වාතසමුට්‌ඨානානිපි ඛො සීවක…පෙ … සන්‌නිපාතිකානිපි ඛො සීවක…පෙ … උතුපරිණාමජානිපි ඛො සීවක…පෙ … විසමපරිහාරජානිපි ඛො සීවක…පෙ … ඔපක්‌කමිකානිපි ඛො සීවක…පෙ … කම්‌මවිපාකජානිපි ඛො සීවක ඉධෙකච්‌චානි වෙදයිතානි උප්‌පජ්‌ජන්‌ති සාමම්‌පි ඛො එතං සීවක වෙදිතබ්‌බං යථා කම්‌මවිපාකජානිපි ඉධෙකච්‌චානි වෙදයිතානි උප්‌පජ්‌ජන්‌ති ලොකස්‌සපි ඛො එතං සීවක සච්‌චසම්‌මතං යථා කම්‌මවිපාකජානිපි ඉධෙකච්‌චානි වෙදයිතානි උප්‌පජ්‌ජන්‌ති තත්‍ර සීවක යෙ තෙ සමණබ්‍රාහ්‌මණා එවංවාදිනො එවංදිට්‌ඨිනො යං කිඤ්‌චායං පුරිසපුග්‌ගලො පටිසංවෙදෙති සුඛං වා දුක්‌ඛං වා අදුක්‌ඛමසුඛං වා සබ්‌බං තං පුබ්‌බෙකතහෙතූති යඤ්‌ච සාමං ඤාතං තඤ්‌ච අතිධාවන්‌ති යඤ්‌ච ලොකෙ සච්‌චසම්‌මතං තඤ්‌ච අතිධාවන්‌ති තස්‌මා තෙසං සමණබ්‍රාහ්‌මණානං මිච්‌ඡාති වදාමීති එවං වුත්‌තෙ මොළියසීවකො පරිබ්‌බාජකො භගවන්‌තං එතදවොච අභික්‌කන්‌තං භො ගොතම අභික්‌කන්‌තං භො ගොතම …පෙ … උපාසකං මං භවං ගොතමො ධාරෙතු අජ්‌ජතග්‌ගෙ පාණුපෙතං සරණං ගතන්‌ති>
    text <අට්‌ඨසතසුත්‌තං>
      text <270>, <අට්‌ඨසතපරියායං වො භික්‌ඛවෙ ධම්‌මපරියායං දෙසෙස්‌සාමි තං සුණාථ කතමො ච භික්‌ඛවෙ අට්‌ඨසතපරියායො ධම්‌මපරියායො ද්‌වෙපි මයා භික්‌ඛවෙ වෙදනා වුත්‌තා පරියායෙන තිස්‌සොපි මයා වෙදනා වුත්‌තා පරියායෙන පඤ්‌චපි මයා වෙදනා වුත්‌තා පරියායෙන ඡපි මයා වෙදනා වුත්‌තා පරියායෙන අට්‌ඨාරසාපි මයා වෙදනා වුත්‌තා පරියායෙන ඡත්‌තිංසාපි මයා වෙදනා වුත්‌තා පරියායෙන අට්‌ඨසතම්‌පි මයා වෙදනා වුත්‌තා පරියායෙන කතමා ච භික්‌ඛවෙ ද්‌වෙ වෙදනා කායිකා ච චෙතසිකා ච ඉමා වුච්‌චන්‌ති භික්‌ඛවෙ ද්‌වෙ වෙදනා කතමා ච භික්‌ඛවෙ තිස්‌සො වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති භික්‌ඛවෙ තිස්‌සො වෙදනා කතමා ච භික්‌ඛවෙ පඤ්‌ච වෙදනා සුඛින්‌ද්‍රියං දුක්‌ඛින්‌ද්‍රියං සොමනස්‌සින්‌ද්‍රියං දොමනස්‌සින්‌ද්‍රියං උපෙක්‌ඛින්‌ද්‍රියං ඉමා වුච්‌චන්‌ති භික්‌ඛවෙ පඤ්‌ච වෙදනා කතමා ච භික්‌ඛවෙ ඡ වෙදනා චක්‌ඛුසම්‌ඵස්‌සජා වෙදනා…පෙ … මනොසම්‌ඵස්‌සජා වෙදනා ඉමා වුච්‌චන්‌ති භික්‌ඛවෙ ඡ වෙදනා කතමා ච භික්‌ඛවෙ අට්‌ඨාරස වෙදනා ඡ සොමනස්‌සූපවිචාරා ඡ දොමනස්‌සූපවිචාරා ඡ උපෙක්‌ඛූපවිචාරා ඉමා වුච්‌චන්‌ති භික්‌ඛවෙ අට්‌ඨාරස වෙදනා කතමා ච භික්‌ඛවෙ ඡත්‌තිංස වෙදනා ඡ ගෙහසිතානි සොමනස්‌සානි ඡ නෙක්‌ඛම්‌මසිතානි සොමනස්‌සානි ඡ ගෙහසිතානි දොමනස්‌සානි ඡ නෙක්‌ඛම්‌මසිතානි දොමනස්‌සානි ඡ ගෙහසිතා උපෙක්‌ඛා ඡ නෙක්‌ඛම්‌මසිතා උපෙක්‌ඛා ඉමා වුච්‌චන්‌ති භික්‌ඛවෙ ඡත්‌තිංස වෙදනා කතමඤ්‌ච භික්‌ඛවෙ අට්‌ඨසතං වෙදනා අතීතා ඡත්‌තිංස වෙදනා අනාගතා ඡත්‌තිංස වෙදනා පච්‌චුප්‌පන්‌නා ඡත්‌තිංස වෙදනා ඉමා වුච්‌චන්‌ති භික්‌ඛවෙ අට්‌ඨසතං වෙදනා අයං භික්‌ඛවෙ අට්‌ඨසතපරියායො ධම්‌මපරියායොති දුතියං>
    text <අඤ්‌ඤතරභික්‌ඛුසුත්‌තං>
      text <271>, <අථ ඛො අඤ්‌ඤතරො භික්‌ඛු යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො සො භික්‌ඛු භගවන්‌තං එතදවොච කතමා නු ඛො භන්‌තෙ වෙදනා කතමො වෙදනාසමුදයො කතමා වෙදනාසමුදයගාමිනී පටිපදා කතමො වෙදනානිරොධො කතමා වෙදනානිරොධගාමිනී පටිපදා කො වෙදනාය අස්‌සාදො කො ආදීනවො කිං නිස්‌සරණන්‌ති>
      text <තිස්‌සො ඉමා භික්‌ඛු වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති භික්‌ඛු වෙදනා ඵස්‌සසමුදයා වෙදනාසමුදයො තණ්‌හා වෙදනාසමුදයගාමිනී පටිපදා ඵස්‌සනිරොධා වෙදනානිරොධො අයමෙව අරියො අට්‌ඨඞ්‌ගිකො මග්‌ගො වෙදනානිරොධගාමිනී පටිපදා සෙය්‍යථිදං සම්‌මාදිට්‌ඨි…පෙ … සම්‌මාසමාධි යං වෙදනං පටිච්‌ච උප්‌පජ්‌ජති සුඛං සොමනස්‌සං අයං වෙදනාය අස්‌සාදො යා වෙදනා අනිච්‌චා දුක්‌ඛා විපරිණාමධම්‌මා අයං වෙදනාය ආදීනවො යො වෙදනාය ඡන්‌දරාගවිනයො ඡන්‌දරාගප්‌පහානං ඉදං වෙදනාය නිස්‌සරණන්‌ති තතියං>
    text <පුබ්‌බසුත්‌තං>
      text <272>, <පුබ්‌බෙව මෙ භික්‌ඛවෙ සම්‌බොධා අනභිසම්‌බුද්‌ධස්‌ස බොධිසත්‌තස්‌සෙව සතො එතදහොසි කතමා නු ඛො වෙදනා කතමො වෙදනාසමුදයො කතමා වෙදනාසමුදයගාමිනී පටිපදා කතමො වෙදනානිරොධො කතමා වෙදනානිරොධගාමිනී පටිපදා කො වෙදනාය අස්‌සාදො කො ආදීනවො කිං නිස්‌සරණන්‌ති තස්‌ස මය්‌හං භික්‌ඛවෙ එතදහොසි තිස්‌සො ඉමා වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති වෙදනා ඵස්‌සසමුදයා වෙදනාසමුදයො තණ්‌හා වෙදනාසමුදයගාමිනී පටිපදා…පෙ … යො වෙදනාය ඡන්‌දරාගවිනයො ඡන්‌දරාගප්‌පහානං ඉදං වෙදනාය නිස්‌සරණන්‌ති චතුත්‌ථං>
    text <ඤාණසුත්‌තං>
      text <273>, <ඉමා වෙදනාති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු චක්‌ඛුං උදපාදි ඤාණං උදපාදි පඤ්‌ඤා උදපාදි විජ්‌ජා උදපාදි ආලොකො උදපාදි අයං වෙදනාසමුදයොති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු චක්‌ඛුං උදපාදි…පෙ … ආලොකො උදපාදි අයං වෙදනාසමුදයගාමිනී පටිපදාති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු චක්‌ඛුං උදපාදි…පෙ … අයං වෙදනානිරොධොති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු චක්‌ඛුං උදපාදි …පෙ … අයං වෙදනානිරොධගාමිනී පටිපදාති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු චක්‌ඛුං උදපාදි…පෙ … අයං වෙදනාය අස්‌සාදොති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු…පෙ … අයං වෙදනාය ආදීනවොති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු…පෙ … ඉදං ඛො නිස්‌සරණන්‌ති මෙ භික්‌ඛවෙ පුබ්‌බෙ අනනුස්‌සුතෙසු ධම්‌මෙසු චක්‌ඛුං උදපාදි ඤාණං උදපාදි පඤ්‌ඤා උදපාදි විජ්‌ජා උදපාදි ආලොකො උදපාදීති පඤ්‌චමං>
    text <සම්‌බහුලභික්‌ඛුසුත්‌තං>
      text <274>, <අථ ඛො සම්‌බහුලා භික්‌ඛූ යෙන භගවා තෙනුපසඞ්‌කමිංසු උපසඞ්‌කමිත්‌වා…පෙ … එකමන්‌තං නිසින්‌නා ඛො තෙ භික්‌ඛූ භගවන්‌තං එතදවොචුං කතමා නු ඛො භන්‌තෙ වෙදනා කතමො වෙදනාසමුදයො කතමා වෙදනාසමුදයගාමිනී පටිපදා කතමො වෙදනානිරොධො කතමා වෙදනානිරොධගාමිනී පටිපදා කො වෙදනාය අස්‌සාදො කො ආදීනවො කිං නිස්‌සරණන්‌ති තිස්‌සො ඉමා භික්‌ඛවෙ වෙදනා සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා වුච්‌චන්‌ති භික්‌ඛවෙ වෙදනා ඵස්‌සසමුදයා වෙදනාසමුදයො තණ්‌හා වෙදනාසමුදයගාමිනී පටිපදා ඵස්‌සනිරොධා…පෙ … යො වෙදනාය ඡන්‌දරාගවිනයො ඡන්‌දරාගප්‌පහානං ඉදං වෙදනාය නිස්‌සරණන්‌ති ඡට්‌ඨං>
    text <පඨමසමණබ්‍රාහ්‌මණසුත්‌තං>
      text <275>, <තිස්‌සො ඉමා භික්‌ඛවෙ වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා යෙ හි කෙචි භික්‌ඛවෙ සමණා වා බ්‍රාහ්‌මණා වා ඉමාසං තිස්‌සන්‌නං වෙදනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානන්‌ති න මෙ තෙ භික්‌ඛවෙ සමණා වා බ්‍රාහ්‌මණා වා සමණෙසු වා සමණසම්‌මතා බ්‍රාහ්‌මණෙසු වා බ්‍රාහ්‌මණසම්‌මතා න ච පන තෙ ආයස්‌මන්‌තො සාමඤ්‌ඤත්‌ථං වා බ්‍රහ්‌මඤ්‌ඤත්‌ථං වා දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරන්‌ති යෙ ච ඛො කෙචි භික්‌ඛවෙ සමණා වා බ්‍රාහ්‌මණා වා ඉමාසං තිස්‌සන්‌නං වෙදනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවං ච නිස්‌සරණඤ්‌ච යථාභූතං පජානන්‌ති තෙ ඛො මෙ භික්‌ඛවෙ සමණා වා බ්‍රාහ්‌මණා වා සමණෙසු චෙව සමණසම්‌මතා බ්‍රාහ්‌මණෙසු ච බ්‍රාහ්‌මණසම්‌මතා තෙ ච පනායස්‌මන්‌තො සාමඤ්‌ඤත්‌ථඤ්‌ච බ්‍රහ්‌මඤ්‌ඤත්‌ථඤ්‌ච දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරන්‌තීති සත්‌තමං>
    text <දුතියසමණබ්‍රාහ්‌මණසුත්‌තං>
      text <276>, <තිස්‌සො ඉමා භික්‌ඛවෙ වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා යෙ හි කෙචි භික්‌ඛවෙ සමණා වා බ්‍රාහ්‌මණා වා ඉමාසං තිස්‌සන්‌නං වෙදනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානන්‌ති…පෙ … පජානන්‌ති…පෙ … සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරන්‌තීති අට්‌ඨමං>
    text <තතියසමණබ්‍රාහ්‌මණසුත්‌තං>
      text <277>, <යෙ හි කෙචි භික්‌ඛවෙ සමණා වා බ්‍රාහ්‌මණා වා වෙදනං නප්‌පජානන්‌ති වෙදනාසමුදයං නප්‌පජානන්‌ති වෙදනානිරොධං නප්‌පජානන්‌ති වෙදනානිරොධගාමිනිං පටිපදං නප්‌පජානන්‌ති…පෙ … පජානන්‌ති…පෙ … සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරන්‌තීති නවමං>
    text <සුද්‌ධිකසුත්‌තං>
      text <278>, <තිස්‌සො ඉමා භික්‌ඛවෙ වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා ඛො භික්‌ඛවෙ තිස්‌සො වෙදනාති දසමං>
    text <නිරාමිසසුත්‌තං>
      text <279>, <අත්‌ථි භික්‌ඛවෙ සාමිසා පීති අත්‌ථි නිරාමිසා පීති අත්‌ථි නිරාමිසා නිරාමිසතරා පීති අත්‌ථි සාමිසං සුඛං අත්‌ථි නිරාමිසං සුඛං අත්‌ථි නිරාමිසා නිරාමිසතරං සුඛං අත්‌ථි සාමිසා උපෙක්‌ඛා අත්‌ථි නිරාමිසා උපෙක්‌ඛා අත්‌ථි නිරාමිසා නිරාමිසතරා උපෙක්‌ඛා අත්‌ථි සාමිසො විමොක්‌ඛො අත්‌ථි නිරාමිසො විමොක්‌ඛො අත්‌ථි නිරාමිසා නිරාමිසතරො විමොක්‌ඛො කතමා ච භික්‌ඛවෙ සාමිසා පීති පඤ්‌චිමෙ භික්‌ඛවෙ කාමගුණා කතමෙ පඤ්‌ච චක්‌ඛුවිඤ්‌ඤෙය්‍යා රූපා ඉට්‌ඨා කන්‌තා මනාපා පියරූපා කාමූපසංහිතා රජනීයා…පෙ … කායවිඤ්‌ඤෙය්‍යා ඵොට්‌ඨබ්‌බා ඉට්‌ඨා කන්‌තා මනාපා පියරූපා කාමූපසංහිතා රජනීයා ඉමෙ ඛො භික්‌ඛවෙ පඤ්‌ච කාමගුණා යා ඛො භික්‌ඛවෙ ඉමෙ පඤ්‌ච කාමගුණෙ පටිච්‌ච උප්‌පජ්‌ජති පීති අයං වුච්‌චති භික්‌ඛවෙ සාමිසා පීති>
      text <කතමා ච භික්‌ඛවෙ නිරාමිසා පීති ඉධ භික්‌ඛවෙ භික්‌ඛු විවිච්‌චෙව කාමෙහි විවිච්‌ච අකුසලෙහි ධම්‌මෙහි සවිතක්‌කං සවිචාරං විවෙකජං පීතිසුඛං පඨමං ඣානං උපසම්‌පජ්‌ජ විහරති විතක්‌කවිචාරානං වූපසමා අජ්‌ඣත්‌තං සම්‌පසාදනං චෙතසො එකොදිභාවං අවිතක්‌කං අවිචාරං සමාධිජං පීතිසුඛං දුතියං ඣානං උපසම්‌පජ්‌ජ විහරති අයං වුච්‌චති භික්‌ඛවෙ නිරාමිසා පීති>
      text <කතමා ච භික්‌ඛවෙ නිරාමිසා නිරාමිසතරා පීති යා ඛො භික්‌ඛවෙ ඛීණාසවස්‌ස භික්‌ඛුනො රාගා චිත්‌තං විමුත්‌තං පච්‌චවෙක්‌ඛතො දොසා චිත්‌තං විමුත්‌තං පච්‌චවෙක්‌ඛතො මොහා චිත්‌තං විමුත්‌තං පච්‌චවෙක්‌ඛතො උප්‌පජ්‌ජති පීති අයං වුච්‌චති භික්‌ඛවෙ නිරාමිසා නිරාමිසතරා පීති>
      text <කතමඤ්‌ච භික්‌ඛවෙ සාමිසං සුඛං පඤ්‌චිමෙ භික්‌ඛවෙ කාමගුණා කතමෙ පඤ්‌ච චක්‌ඛුවිඤ්‌ඤෙය්‍යා රූපා ඉට්‌ඨා කන්‌තා මනාපා පියරූපා කාමූපසංහිතා රජනීයා…පෙ … කායවිඤ්‌ඤෙය්‍යා ඵොට්‌ඨබ්‌බා ඉට්‌ඨා කන්‌තා මනාපා පියරූපා කාමූපසංහිතා රජනීයා ඉමෙ ඛො භික්‌ඛවෙ පඤ්‌ච කාමගුණා යං ඛො භික්‌ඛවෙ ඉමෙ පඤ්‌ච කාමගුණෙ පටිච්‌ච උප්‌පජ්‌ජති සුඛං සොමනස්‌සං ඉදං වුච්‌චති භික්‌ඛවෙ සාමිසං සුඛං>
      text <කතමඤ්‌ච භික්‌ඛවෙ නිරාමිසං සුඛං ඉධ භික්‌ඛවෙ භික්‌ඛු විවිච්‌චෙව කාමෙහි විවිච්‌ච අකුසලෙහි ධම්‌මෙහි සවිතක්‌කං සවිචාරං විවෙකජං පීතිසුඛං පඨමං ඣානං උපසම්‌පජ්‌ජ විහරති විතක්‌කවිචාරානං වූපසමා අජ්‌ඣත්‌තං සම්‌පසාදනං චෙතසො එකොදිභාවං අවිතක්‌කං අවිචාරං සමාධිජං පීතිසුඛං දුතියං ඣානං උපසම්‌පජ්‌ජ විහරති පීතියා ච විරාගා උපෙක්‌ඛකො ච විහරති සතො ච සම්‌පජානො සුඛඤ්‌ච කායෙන පටිසංවෙදෙති යං තං අරියා ආචික්‌ඛන්‌ති උපෙක්‌ඛකො සතිමා සුඛවිහාරීති තතියං ඣානං උපසම්‌පජ්‌ජ විහරති ඉදං වුච්‌චති භික්‌ඛවෙ නිරාමිසං සුඛං>
      text <කතමඤ්‌ච භික්‌ඛවෙ නිරාමිසා නිරාමිසතරං සුඛං යං ඛො භික්‌ඛවෙ ඛීණාසවස්‌ස භික්‌ඛුනො රාගා චිත්‌තං විමුත්‌තං පච්‌චවෙක්‌ඛතො දොසා චිත්‌තං විමුත්‌තං පච්‌චවෙක්‌ඛතො මොහා චිත්‌තං විමුත්‌තං පච්‌චවෙක්‌ඛතො උප්‌පජ්‌ජති සුඛං සොමනස්‌සං ඉදං වුච්‌චති භික්‌ඛවෙ නිරාමිසා නිරාමිසතරං සුඛං>
      text <කතමා ච භික්‌ඛවෙ සාමිසා උපෙක්‌ඛා පඤ්‌චිමෙ භික්‌ඛවෙ කාමගුණා කතමෙ පඤ්‌ච චක්‌ඛුවිඤ්‌ඤෙය්‍යා රූපා ඉට්‌ඨා කන්‌තා මනාපා පියරූපා කාමූපසංහිතා රජනීයා…පෙ … කායවිඤ්‌ඤෙය්‍යා ඵොට්‌ඨබ්‌බා ඉට්‌ඨා කන්‌තා මනාපා පියරූපා කාමූපසංහිතා රජනීයා ඉමෙ ඛො භික්‌ඛවෙ පඤ්‌ච කාමගුණා යා ඛො භික්‌ඛවෙ ඉමෙ පඤ්‌ච කාමගුණෙ පටිච්‌ච උප්‌පජ්‌ජති උපෙක්‌ඛා අයං වුච්‌චති භික්‌ඛවෙ සාමිසා උපෙක්‌ඛා>
      text <කතමා ච භික්‌ඛවෙ නිරාමිසා උපෙක්‌ඛා ඉධ භික්‌ඛවෙ භික්‌ඛු සුඛස්‌ස ච පහානා දුක්‌ඛස්‌ස ච පහානා පුබ්‌බෙව සොමනස්‌සදොමනස්‌සානං අත්‌ථඞ්‌ගමා අදුක්‌ඛමසුඛං උපෙක්‌ඛාසතිපාරිසුද්‌ධිං චතුත්‌ථං ඣානං උපසම්‌පජ්‌ජ විහරති අයං වුච්‌චති භික්‌ඛවෙ නිරාමිසා උපෙක්‌ඛා>
      text <කතමා ච භික්‌ඛවෙ නිරාමිසා නිරාමිසතරා උපෙක්‌ඛා යා ඛො භික්‌ඛවෙ ඛීණාසවස්‌ස භික්‌ඛුනො රාගා චිත්‌තං විමුත්‌තං පච්‌චවෙක්‌ඛතො දොසා චිත්‌තං විමුත්‌තං පච්‌චවෙක්‌ඛතො මොහා චිත්‌තං විමුත්‌තං පච්‌චවෙක්‌ඛතො උප්‌පජ්‌ජති උපෙක්‌ඛා අයං වුච්‌චති භික්‌ඛවෙ නිරාමිසා නිරාමිසතරා උපෙක්‌ඛා>
      text <කතමො ච භික්‌ඛවෙ සාමිසො විමොක්‌ඛො රූපප්‌පටිසංයුත්‌තො විමොක්‌ඛො සාමිසො විමොක්‌ඛො>
      text <කතමො ච භික්‌ඛවෙ නිරාමිසො විමොක්‌ඛො අරූපප්‌පටිසංයුත්‌තො විමොක්‌ඛො නිරාමිසො විමොක්‌ඛො>
      text <කතමො ච භික්‌ඛවෙ නිරාමිසා නිරාමිසතරො විමොක්‌ඛො යො ඛො භික්‌ඛවෙ ඛීණාසවස්‌ස භික්‌ඛුනො රාගා චිත්‌තං විමුත්‌තං පච්‌චවෙක්‌ඛතො දොසා චිත්‌තං විමුත්‌තං පච්‌චවෙක්‌ඛතො මොහා චිත්‌තං විමුත්‌තං පච්‌චවෙක්‌ඛතො උප්‌පජ්‌ජති විමොක්‌ඛො අයං වුච්‌චති භික්‌ඛවෙ නිරාමිසා නිරාමිසතරො විමොක්‌ඛොති එකාදසමං>
      stand <අට්‌ඨසතපරියායවග්‌ගො තතියො>
      text <තස්‌සුද්‌දානං>
      stand <වෙදනාසංයුත්‌තං සමත්‌තං>
