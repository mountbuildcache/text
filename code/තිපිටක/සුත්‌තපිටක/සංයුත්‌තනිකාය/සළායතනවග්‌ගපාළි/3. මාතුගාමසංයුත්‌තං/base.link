text <මාතුගාමසංයුත්‌තං>
  text <පඨමපෙය්‍යාලවග්‌ගො>
    text <මාතුගාමසුත්‌තං>
      text <280>, <පඤ්‌චහි භික්‌ඛවෙ අඞ්‌ගෙහි සමන්‌නාගතො මාතුගාමො එකන්‌තඅමනාපො හොති පුරිසස්‌ස කතමෙහි පඤ්‌චහි න ච රූපවා හොති න ච භොගවා හොති න ච සීලවා හොති අලසො ච හොති පජඤ්‌චස්‌ස න ලභති ඉමෙහි ඛො භික්‌ඛවෙ පඤ්‌චහි අඞ්‌ගෙහි සමන්‌නාගතො මාතුගාමො එකන්‌තඅමනාපො හොති පුරිසස්‌ස පඤ්‌චහි භික්‌ඛවෙ අඞ්‌ගෙහි සමන්‌නාගතො මාතුගාමො එකන්‌තමනාපො හොති පුරිසස්‌ස කතමෙහි පඤ්‌චහි රූපවා ච හොති භොගවා ච හොති සීලවා ච හොති දක්‌ඛො ච හොති අනලසො පජඤ්‌චස්‌ස ලභති ඉමෙහි ඛො භික්‌ඛවෙ පඤ්‌චහි අඞ්‌ගෙහි සමන්‌නාගතො මාතුගාමො එකන්‌තමනාපො හොති පුරිසස්‌සාති පඨමං>
    text <පුරිසසුත්‌තං>
      text <281>, <පඤ්‌චහි භික්‌ඛවෙ අඞ්‌ගෙහි සමන්‌නාගතො පුරිසො එකන්‌තඅමනාපො හොති මාතුගාමස්‌ස කතමෙහි පඤ්‌චහි න ච රූපවා හොති න ච භොගවා හොති න ච සීලවා හොති අලසො ච හොති පජඤ්‌චස්‌ස න ලභති ඉමෙහි ඛො භික්‌ඛවෙ පඤ්‌චහි අඞ්‌ගෙහි සමන්‌නාගතො පුරිසො එකන්‌තඅමනාපො හොති මාතුගාමස්‌ස පඤ්‌චහි භික්‌ඛවෙ අඞ්‌ගෙහි සමන්‌නාගතො පුරිසො එකන්‌තමනාපො හොති මාතුගාමස්‌ස කතමෙහි පඤ්‌චහි රූපවා ච හොති භොගවා ච හොති සීලවා ච හොති දක්‌ඛො ච හොති අනලසො පජඤ්‌චස්‌ස ලභති ඉමෙහි ඛො භික්‌ඛවෙ පඤ්‌චහි අඞ්‌ගෙහි සමන්‌නාගතො පුරිසො එකන්‌තමනාපො හොති මාතුගාමස්‌සාති දුතියං>
    text <ආවෙණිකදුක්‌ඛසුත්‌තං>
      text <282>, <පඤ්‌චිමානි භික්‌ඛවෙ මාතුගාමස්‌ස ආවෙණිකානි දුක්‌ඛානි යානි මාතුගාමො පච්‌චනුභොති අඤ්‌ඤත්‍රෙව පුරිසෙහි කතමානි පඤ්‌ච ඉධ භික්‌ඛවෙ මාතුගාමො දහරොව සමානො පතිකුලං ගච්‌ඡති ඤාතකෙහි විනා හොති ඉදං භික්‌ඛවෙ මාතුගාමස්‌ස පඨමං ආවෙණිකං දුක්‌ඛං යං මාතුගාමො පච්‌චනුභොති අඤ්‌ඤත්‍රෙව පුරිසෙහි පුන චපරං භික්‌ඛවෙ මාතුගාමො උතුනී හොති ඉදං භික්‌ඛවෙ මාතුගාමස්‌ස දුතියං ආවෙණිකං දුක්‌ඛං යං මාතුගාමො පච්‌චනුභොති අඤ්‌ඤත්‍රෙව පුරිසෙහි පුන චපරං භික්‌ඛවෙ මාතුගාමො ගබ්‌භිනී හොති ඉදං භික්‌ඛවෙ මාතුගාමස්‌ස තතියං ආවෙණිකං දුක්‌ඛං යං මාතුගාමො පච්‌චනුභොති අඤ්‌ඤත්‍රෙව පුරිසෙහි පුන චපරං භික්‌ඛවෙ මාතුගාමො විජායති ඉදං භික්‌ඛවෙ මාතුගාමස්‌ස චතුත්‌ථං ආවෙණිකං දුක්‌ඛං යං මාතුගාමො පච්‌චනුභොති අඤ්‌ඤත්‍රෙව පුරිසෙහි පුන චපරං භික්‌ඛවෙ මාතුගාමො පුරිසස්‌ස පාරිචරියං උපෙති ඉදං ඛො භික්‌ඛවෙ මාතුගාමස්‌ස පඤ්‌චමං ආවෙණිකං දුක්‌ඛං යං මාතුගාමො පච්‌චනුභොති අඤ්‌ඤත්‍රෙව පුරිසෙහි ඉමානි ඛො භික්‌ඛවෙ පඤ්‌ච මාතුගාමස්‌ස ආවෙණිකානි දුක්‌ඛානි යානි මාතුගාමො පච්‌චනුභොති අඤ්‌ඤත්‍රෙව පුරිසෙහීති තතියං>
    text <තීහිධම්‌මෙහිසුත්‌තං>
      text <283>, <තීහි භික්‌ඛවෙ ධම්‌මෙහි සමන්‌නාගතො මාතුගාමො යෙභුය්‍යෙන කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති කතමෙහි තීහි ඉධ භික්‌ඛවෙ මාතුගාමො පුබ්‌බණ්‌හසමයං මච්‌ඡෙරමලපරියුට්‌ඨිතෙන චෙතසා අගාරං අජ්‌ඣාවසති මජ්‌ඣන්‌හිකසමයං ඉස්‌සාපරියුට්‌ඨිතෙන චෙතසා අගාරං අජ්‌ඣාවසති සායන්‌හසමයං කාමරාගපරියුට්‌ඨිතෙන චෙතසා අගාරං අජ්‌ඣාවසති ඉමෙහි ඛො භික්‌ඛවෙ තීහි ධම්‌මෙහි සමන්‌නාගතො මාතුගාමො යෙභුය්‍යෙන කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජතීති චතුත්‌ථං>
    text <කොධනසුත්‌තං>
      text <284>, <අථ ඛො ආයස්‌මා අනුරුද්‌ධො යෙන භගවා තෙනුපසඞ්‌කමි උපසඞ්‌කමිත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා අනුරුද්‌ධො භගවන්‌තං එතදවොච ඉධාහං භන්‌තෙ මාතුගාමං පස්‌සාමි දිබ්‌බෙන චක්‌ඛුනා විසුද්‌ධෙන අතික්‌කන්‌තමානුසකෙන කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජන්‌තං කතීහි නු ඛො භන්‌තෙ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජතීති>
      text <පඤ්‌චහි ඛො අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති කොධනො ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජතීති පඤ්‌චමං>
    text <උපනාහීසුත්‌තං>
      text <285>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති උපනාහී ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජතීති ඡට්‌ඨං>
    text <ඉස්‌සුකීසුත්‌තං>
      text <286>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති ඉස්‌සුකී ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජතීති සත්‌තමං>
    text <මච්‌ඡරීසුත්‌තං>
      text <287>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති මච්‌ඡරී ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො…පෙ … අපායං දුග්‌ගතිං විනිපාතං නිරයං උපපජ්‌ජතීති අට්‌ඨමං>
    text <අතිචාරීසුත්‌තං>
      text <288>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො…පෙ … අපායං දුග්‌ගතිං විනිපාතං නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති අතිචාරී ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො…පෙ … උපපජ්‌ජතීති නවමං>
    text <දුස්‌සීලසුත්‌තං>
      text <289>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති දුස්‌සීලො ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජතීති දසමං>
    text <අප්‌පස්‌සුතසුත්‌තං>
      text <290>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති අප්‌පස්‌සුතො ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජතීති එකාදසමං>
    text <කුසීතසුත්‌තං>
      text <291>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති කුසීතො ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො…පෙ … අපායං දුග්‌ගතිං විනිපාතං නිරයං උපපජ්‌ජතීති ද්‌වාදසමං>
    text <මුට්‌ඨස්‌සතිසුත්‌තං>
      text <292>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජති කතමෙහි පඤ්‌චහි අස්‌සද්‌ධො ච හොති අහිරිකො ච හොති අනොත්‌තප්‌පී ච හොති මුට්‌ඨස්‌සති ච හොති දුප්‌පඤ්‌ඤො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජතීති තෙරසමං>
    text <පඤ්‌චවෙරසුත්‌තං>
      text <293>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො…පෙ … නිරයං උපපජ්‌ජති කතමෙහි පඤ්‌චහි පාණාතිපාතී ච හොති අදින්‌නාදායී ච හොති කාමෙසුමිච්‌ඡාචාරී ච හොති මුසාවාදී ච හොති සුරාමෙරයමජ්‌ජප්‌පමාදට්‌ඨායී ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජතීති චුද්‌දසමං>
      stand <පඨමපෙය්‍යාලවග්‌ගො>
      text <තස්‌සුද්‌දානං>
      block
        text <මාතුගාමො පුරිසො ච ආවෙණිකා තිධම්‌මො ච>
        text <කොධනො උපනාහී ච ඉස්‌සුකී මච්‌ඡරෙන ච>
        text <අතිචාරී ච දුස්‌සීලො අප්‌පස්‌සුතො ච කුසීතො>
        text <මුට්‌ඨස්‌සති පඤ්‌චවෙරං කණ්‌හපක්‌ඛෙ පකාසිතො>
        text <දුතියෙ ච අක්‌කොධනො අනුපනාහී අනිස්‌සුකී>
        text <අමච්‌ඡරී අනතිචාරී සීලවා ච බහුස්‌සුතො>
        text <වීරියං සති සීලඤ්‌ච සුක්‌කපක්‌ඛෙ පකාසිතො>
        text <සද්‌ධාය සීලෙන ච යාධ වඩ්‌ඪති>
        text <පඤ්‌ඤාය චාගෙන සුතෙන චූභයං>
        text <සා තාදිසී සීලවතී උපාසිකා>
        text <ආදීයති සාරමිධෙව අත්‌තනොති දසමං>
        text <විසාරදා පසය්‌හ අභිභුය්‍ය එකං අඞ්‌ගෙන පඤ්‌චමං>
        text <නාසෙන්‌ති හෙතු ඨානඤ්‌ච විසාරදො වඩ්‌ඪිනා දසාති>
  text <දුතියපෙය්‍යාලවග්‌ගො>
    text <අක්‌කොධනසුත්‌තං>
      text <294>, <අථ ඛො ආයස්‌මා අනුරුද්‌ධො යෙන භගවා තෙනුපසඞ්‌කමි උපසඞ්‌කමිත්‌වා…පෙ … එකමන්‌තං නිසින්‌නො ඛො ආයස්‌මා අනුරුද්‌ධො භගවන්‌තං එතදවොච ඉධාහං භන්‌තෙ මාතුගාමං පස්‌සාමි දිබ්‌බෙන චක්‌ඛුනා විසුද්‌ධෙන අතික්‌කන්‌තමානුසකෙන කායස්‌ස භෙදා පරං මරණා සුගතිං සග්‌ගං ලොකං උපපජ්‌ජන්‌තං කතීහි නු ඛො භන්‌තෙ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජතීති>
      text <පඤ්‌චහි ඛො අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති කතමෙහි පඤ්‌චහි සද්‌ධො ච හොති හිරිමා ච හොති ඔත්‌තප්‌පී ච හොති අක්‌කොධනො ච හොති පඤ්‌ඤවා ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජතීති පඨමං>
    text <අනුපනාහීසුත්‌තං>
      text <295>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති කතමෙහි පඤ්‌චහි සද්‌ධො ච හොති හිරිමා ච හොති ඔත්‌තප්‌පී ච හොති අනුපනාහී ච හොති පඤ්‌ඤවා ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජතීති දුතියං>
    text <අනිස්‌සුකීසුත්‌තං>
      text <296>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති කතමෙහි පඤ්‌චහි සද්‌ධො ච හොති හිරිමා ච හොති ඔත්‌තප්‌පී ච හොති අනිස්‌සුකී ච හොති පඤ්‌ඤවා ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජතීති තතියං>
    text <අමච්‌ඡරීසුත්‌තං>
      text <297>, <අමච්‌ඡරී ච හොති පඤ්‌ඤවා ච හොති…පෙ … චතුත්‌ථං>
    text <අනතිචාරීසුත්‌තං>
      text <298>, <අනතිචාරී ච හොති පඤ්‌ඤවා ච හොති…පෙ … පඤ්‌චමං>
    text <සුසීලසුත්‌තං>
      text <299>, <සීලවා ච හොති පඤ්‌ඤවා ච හොති…පෙ … ඡට්‌ඨං>
    text <බහුස්‌සුතසුත්‌තං>
      text <300>, <බහුස්‌සුතො ච හොති පඤ්‌ඤවා ච හොති…පෙ … සත්‌තමං>
    text <ආරද්‌ධවීරියසුත්‌තං>
      text <301>, <ආරද්‌ධවීරියො ච හොති පඤ්‌ඤවා ච හොති…පෙ … අට්‌ඨමං>
    text <උපට්‌ඨිතස්‌සතිසුත්‌තං>
      text <302>, <උපට්‌ඨිතස්‌සති ච හොති පඤ්‌ඤවා ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජතීති නවමං>
      text <ඉමෙ අට්‌ඨ සුත්‌තන්‌තසඞ්‌ඛෙපා>
    text <පඤ්‌චසීලසුත්‌තං>
      text <303>, <පඤ්‌චහි අනුරුද්‌ධ ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති කතමෙහි පඤ්‌චහි පාණාතිපාතා පටිවිරතො ච හොති අදින්‌නාදානා පටිවිරතො ච හොති කාමෙසුමිච්‌ඡාචාරා පටිවිරතො ච හොති මුසාවාදා පටිවිරතො ච හොති සුරාමෙරයමජ්‌ජප්‌පමාදට්‌ඨානා පටිවිරතො ච හොති ඉමෙහි ඛො අනුරුද්‌ධ පඤ්‌චහි ධම්‌මෙහි සමන්‌නාගතො මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජතීති දසමං>
      stand <දුතියපෙය්‍යාලවග්‌ගො>
      text <තස්‌සුද්‌දානං>
  text <බලවග්‌ගො>
    text <විසාරදසුත්‌තං>
      text <304>, <පඤ්‌චිමානි භික්‌ඛවෙ මාතුගාමස්‌ස බලානි කතමානි පඤ්‌ච රූපබලං භොගබලං ඤාතිබලං පුත්‌තබලං සීලබලං ඉමානි ඛො භික්‌ඛවෙ පඤ්‌ච මාතුගාමස්‌ස බලානි ඉමෙහි ඛො භික්‌ඛවෙ පඤ්‌චහි බලෙහි සමන්‌නාගතො මාතුගාමො විසාරදො අගාරං අජ්‌ඣාවසතීති පඨමං>
    text <පසය්‌හසුත්‌තං>
      text <305>, <පඤ්‌චිමානි භික්‌ඛවෙ මාතුගාමස්‌ස බලානි කතමානි පඤ්‌ච රූපබලං භොගබලං ඤාතිබලං පුත්‌තබලං සීලබලං ඉමානි ඛො භික්‌ඛවෙ පඤ්‌ච මාතුගාමස්‌ස බලානි ඉමෙහි ඛො භික්‌ඛවෙ පඤ්‌චහි බලෙහි සමන්‌නාගතො මාතුගාමො සාමිකං පසය්‌හ අගාරං අජ්‌ඣාවසතීති දුතියං>
    text <අභිභුය්‍යසුත්‌තං>
      text <306>, <පඤ්‌චිමානි භික්‌ඛවෙ මාතුගාමස්‌ස බලානි කතමානි පඤ්‌ච රූපබලං භොගබලං ඤාතිබලං පුත්‌තබලං සීලබලං ඉමානි ඛො භික්‌ඛවෙ පඤ්‌ච මාතුගාමස්‌ස බලානි ඉමෙහි ඛො භික්‌ඛවෙ පඤ්‌චහි බලෙහි සමන්‌නාගතො මාතුගාමො සාමිකං අභිභුය්‍ය වත්‌තතීති තතියං>
    text <එකසුත්‌තං>
      text <307>, <එකෙන ච ඛො භික්‌ඛවෙ බලෙන සමන්‌නාගතො පුරිසො මාතුගාමං අභිභුය්‍ය වත්‌තති කතමෙන එකෙන බලෙන ඉස්‌සරියබලෙන අභිභූතං මාතුගාමං නෙව රූපබලං තායති න භොගබලං තායති න ඤාතිබලං තායති න පුත්‌තබලං තායති න සීලබලං තායතීති චතුත්‌ථං>
    text <අඞ්‌ගසුත්‌තං>
      text <308>, <පඤ්‌චිමානි භික්‌ඛවෙ මාතුගාමස්‌ස බලානි කතමානි පඤ්‌ච රූපබලං භොගබලං ඤාතිබලං පුත්‌තබලං සීලබලං රූපබලෙන ච භික්‌ඛවෙ මාතුගාමො සමන්‌නාගතො හොති න ච භොගබලෙන එවං සො තෙනඞ්‌ගෙන අපරිපූරො හොති යතො ච ඛො භික්‌ඛවෙ මාතුගාමො රූපබලෙන ච සමන්‌නාගතො හොති භොගබලෙන ච එවං සො තෙනඞ්‌ගෙන පරිපූරො හොති රූපබලෙන ච භික්‌ඛවෙ මාතුගාමො සමන්‌නාගතො හොති භොගබලෙන ච න ච ඤාතිබලෙන එවං සො තෙනඞ්‌ගෙන අපරිපූරො හොති යතො ච ඛො භික්‌ඛවෙ මාතුගාමො රූපබලෙන ච සමන්‌නාගතො හොති භොගබලෙන ච ඤාතිබලෙන ච එවං සො තෙනඞ්‌ගෙන පරිපූරො හොති රූපබලෙන ච භික්‌ඛවෙ මාතුගාමො සමන්‌නාගතො හොති භොගබලෙන ච ඤාතිබලෙන ච න ච පුත්‌තබලෙන එවං සො තෙනඞ්‌ගෙන අපරිපූරො හොති යතො ච ඛො භික්‌ඛවෙ මාතුගාමො රූපබලෙන ච සමන්‌නාගතො හොති භොගබලෙන ච ඤාතිබලෙන ච පුත්‌තබලෙන ච එවං සො තෙනඞ්‌ගෙන පරිපූරො හොති රූපබලෙන ච භික්‌ඛවෙ මාතුගාමො සමන්‌නාගතො හොති භොගබලෙන ච ඤාතිබලෙන ච පුත්‌තබලෙන ච න ච සීලබලෙන එවං සො තෙනඞ්‌ගෙන අපරිපූරො හොති යතො ච ඛො භික්‌ඛවෙ මාතුගාමො රූපබලෙන ච සමන්‌නාගතො හොති භොගබලෙන ච ඤාතිබලෙන ච පුත්‌තබලෙන ච සීලබලෙන ච එවං සො තෙනඞ්‌ගෙන පරිපූරො හොති ඉමානි ඛො භික්‌ඛවෙ පඤ්‌ච මාතුගාමස්‌ස බලානීති පඤ්‌චමං>
    text <නාසෙන්‌තිසුත්‌තං>
      text <309>, <පඤ්‌චිමානි භික්‌ඛවෙ මාතුගාමස්‌ස බලානි කතමානි පඤ්‌ච රූපබලං භොගබලං ඤාතිබලං පුත්‌තබලං සීලබලං රූපබලෙන ච භික්‌ඛවෙ මාතුගාමො සමන්‌නාගතො හොති න ච සීලබලෙන නාසෙන්‌තෙව නං කුලෙ න වාසෙන්‌ති රූපබලෙන ච භික්‌ඛවෙ මාතුගාමො සමන්‌නාගතො හොති භොගබලෙන ච න ච සීලබලෙන නාසෙන්‌තෙව නං කුලෙ න වාසෙන්‌ති රූපබලෙන ච භික්‌ඛවෙ මාතුගාමො සමන්‌නාගතො හොති භොගබලෙන ච ඤාතිබලෙන ච න ච සීලබලෙන නාසෙන්‌තෙව නං කුලෙ න වාසෙන්‌ති රූපබලෙන ච භික්‌ඛවෙ මාතුගාමො සමන්‌නාගතො හොති භොගබලෙන ච ඤාතිබලෙන ච පුත්‌තබලෙන ච න ච සීලබලෙන නාසෙන්‌තෙව නං කුලෙ න වාසෙන්‌ති සීලබලෙන ච භික්‌ඛවෙ මාතුගාමො සමන්‌නාගතො හොති න ච රූපබලෙන වාසෙන්‌තෙව නං කුලෙ න නාසෙන්‌ති සීලබලෙන ච භික්‌ඛවෙ මාතුගාමො සමන්‌නාගතො හොති න ච භොගබලෙන වාසෙන්‌තෙව නං කුලෙ න නාසෙන්‌ති සීලබලෙන ච භික්‌ඛවෙ මාතුගාමො සමන්‌නාගතො හොති න ච ඤාතිබලෙන වාසෙන්‌තෙව නං කුලෙ න නාසෙන්‌ති සීලබලෙන ච භික්‌ඛවෙ මාතුගාමො සමන්‌නාගතො හොති න ච පුත්‌තබලෙන වාසෙන්‌තෙව නං කුලෙ න නාසෙන්‌ති ඉමානි ඛො භික්‌ඛවෙ පඤ්‌ච මාතුගාමස්‌ස බලානීති ඡට්‌ඨං>
    text <හෙතුසුත්‌තං>
      text <310>, <පඤ්‌චිමානි භික්‌ඛවෙ මාතුගාමස්‌ස බලානි කතමානි පඤ්‌ච රූපබලං භොගබලං ඤාතිබලං පුත්‌තබලං සීලබලං න භික්‌ඛවෙ මාතුගාමො රූපබලහෙතු වා භොගබලහෙතු වා ඤාතිබලහෙතු වා පුත්‌තබලහෙතු වා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති සීලබලහෙතු ඛො භික්‌ඛවෙ මාතුගාමො කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති ඉමානි ඛො භික්‌ඛවෙ පඤ්‌ච මාතුගාමස්‌ස බලානීති සත්‌තමං>
    text <ඨානසුත්‌තං>
      text <311>, <පඤ්‌චිමානි භික්‌ඛවෙ ඨානානි දුල්‌ලභානි අකතපුඤ්‌ඤෙන මාතුගාමෙන කතමානි පඤ්‌ච පතිරූපෙ කුලෙ ජායෙය්‍යන්‌ති ඉදං භික්‌ඛවෙ පඨමං ඨානං දුල්‌ලභං අකතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගච්‌ඡෙය්‍යන්‌ති ඉදං භික්‌ඛවෙ දුතියං ඨානං දුල්‌ලභං අකතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගන්‌ත්‌වා අසපත්‌ති අගාරං අජ්‌ඣාවසෙය්‍යන්‌ති ඉදං භික්‌ඛවෙ තතියං ඨානං දුල්‌ලභං අකතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගන්‌ත්‌වා අසපත්‌ති අගාරං අජ්‌ඣාවසන්‌තී පුත්‌තවතී අස්‌සන්‌ති ඉදං භික්‌ඛවෙ චතුත්‌ථං ඨානං දුල්‌ලභං අකතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගන්‌ත්‌වා අසපත්‌ති අගාරං අජ්‌ඣාවසන්‌තී පුත්‌තවතී සමානා සාමිකං අභිභුය්‍ය වත්‌තෙය්‍යන්‌ති ඉදං භික්‌ඛවෙ පඤ්‌චමං ඨානං දුල්‌ලභං අකතපුඤ්‌ඤෙන මාතුගාමෙන ඉමානි ඛො භික්‌ඛවෙ පඤ්‌ච ඨානානි දුල්‌ලභානි අකතපුඤ්‌ඤෙන මාතුගාමෙනාති>
      text <පඤ්‌චිමානි භික්‌ඛවෙ ඨානානි සුලභානි කතපුඤ්‌ඤෙන මාතුගාමෙන කතමානි පඤ්‌ච පතිරූපෙ කුලෙ ජායෙය්‍යන්‌ති ඉදං භික්‌ඛවෙ පඨමං ඨානං සුලභං කතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගච්‌ඡෙය්‍යන්‌ති ඉදං භික්‌ඛවෙ දුතියං ඨානං සුලභං කතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගන්‌ත්‌වා අසපත්‌ති අගාරං අජ්‌ඣාවසෙය්‍යන්‌ති ඉදං භික්‌ඛවෙ තතියං ඨානං සුලභං කතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගන්‌ත්‌වා අසපත්‌ති අගාරං අජ්‌ඣාවසන්‌තී පුත්‌තවතී අස්‌සන්‌ති ඉදං භික්‌ඛවෙ චතුත්‌ථං ඨානං සුලභං කතපුඤ්‌ඤෙන මාතුගාමෙන පතිරූපෙ කුලෙ ජායිත්‌වා පතිරූපං කුලං ගන්‌ත්‌වා අසපත්‌ති අගාරං අජ්‌ඣාවසන්‌තී පුත්‌තවතී සමානා සාමිකං අභිභුය්‍ය වත්‌තෙය්‍යන්‌ති ඉදං භික්‌ඛවෙ පඤ්‌චමං ඨානං සුලභං කතපුඤ්‌ඤෙන මාතුගාමෙන ඉමානි ඛො භික්‌ඛවෙ පඤ්‌ච ඨානානි සුලභානි කතපුඤ්‌ඤෙන මාතුගාමෙනාති අට්‌ඨමං>
    text <පඤ්‌චසීලවිසාරදසුත්‌තං>
      text <312>, <පඤ්‌චහි භික්‌ඛවෙ ධම්‌මෙහි සමන්‌නාගතො මාතුගාමො විසාරදො අගාරං අජ්‌ඣාවසති කතමෙහි පඤ්‌චහි පාණාතිපාතා පටිවිරතො ච හොති අදින්‌නාදානා පටිවිරතො ච හොති කාමෙසුමිච්‌ඡාචාරා පටිවිරතො ච හොති මුසාවාදා පටිවිරතො ච හොති සුරාමෙරයමජ්‌ජප්‌පමාදට්‌ඨානා පටිවිරතො ච හොති ඉමෙහි ඛො භික්‌ඛවෙ පඤ්‌චහි ධම්‌මෙහි සමන්‌නාගතො මාතුගාමො විසාරදො අගාරං අජ්‌ඣාවසතීති නවමං>
    text <වඩ්‌ඪීසුත්‌තං>
      text <313>, <පඤ්‌චහි භික්‌ඛවෙ වඩ්‌ඪීහි වඩ්‌ඪමානා අරියසාවිකා අරියාය වඩ්‌ඪියා වඩ්‌ඪති සාරාදායිනී ච හොති වරාදායිනී ච කායස්‌ස කතමෙහි පඤ්‌චහි සද්‌ධාය වඩ්‌ඪති සීලෙන වඩ්‌ඪති සුතෙන වඩ්‌ඪති චාගෙන වඩ්‌ඪති පඤ්‌ඤාය වඩ්‌ඪති ඉමෙහි ඛො භික්‌ඛවෙ පඤ්‌චහි වඩ්‌ඪීහි වඩ්‌ඪමානා අරියසාවිකා අරියාය වඩ්‌ඪියා වඩ්‌ඪති සාරාදායිනී ච හොති වරාදායිනී ච කායස්‌සාති>
      stand <බලවග්‌ගො තතියො>
      text <තස්‌සුද්‌දානං>
      stand <මාතුගාමසංයුත්‌තං සමත්‌තං>
