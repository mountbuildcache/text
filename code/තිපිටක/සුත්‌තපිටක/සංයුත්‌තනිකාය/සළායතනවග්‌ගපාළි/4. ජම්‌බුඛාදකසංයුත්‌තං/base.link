text <ජම්‌බුඛාදකසංයුත්‌තං>
  text <නිබ්‌බානපඤ්‌හාසුත්‌තං>
    text <314>, <එකං සමයං ආයස්‌මා සාරිපුත්‌තො මගධෙසු විහරති නාලකගාමකෙ අථ ඛො ජම්‌බුඛාදකො පරිබ්‌බාජකො යෙනායස්‌මා සාරිපුත්‌තො තෙනුපසඞ්‌කමි උපසඞ්‌කමිත්‌වා ආයස්‌මතා සාරිපුත්‌තෙන සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො ජම්‌බුඛාදකො පරිබ්‌බාජකො ආයස්‌මන්‌තං සාරිපුත්‌තං එතදවොච>
    text <නිබ්‌බානං නිබ්‌බානන්‌ති ආවුසො සාරිපුත්‌ත වුච්‌චති කතමං නු ඛො ආවුසො නිබ්‌බානන්‌ති යො ඛො ආවුසො රාගක්‌ඛයො දොසක්‌ඛයො මොහක්‌ඛයො ඉදං වුච්‌චති නිබ්‌බානන්‌ති අත්‌ථි පනාවුසො මග්‌ගො අත්‌ථි පටිපදා එතස්‌ස නිබ්‌බානස්‌ස සච්‌ඡිකිරියායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස නිබ්‌බානස්‌ස සච්‌ඡිකිරියායාති කතමො පනාවුසො මග්‌ගො කතමා පටිපදා එතස්‌ස නිබ්‌බානස්‌ස සච්‌ඡිකිරියායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස නිබ්‌බානස්‌ස සච්‌ඡිකිරියාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස නිබ්‌බානස්‌ස සච්‌ඡිකිරියායාති භද්‌දකො ආවුසො මග්‌ගො භද්‌දිකා පටිපදා එතස්‌ස නිබ්‌බානස්‌ස සච්‌ඡිකිරියාය අලඤ්‌ච පනාවුසො සාරිපුත්‌ත අප්‌පමාදායාති පඨමං>
  text <අරහත්‌තපඤ්‌හාසුත්‌තං>
    text <315>, <අරහත්‌තං අරහත්‌තන්‌ති ආවුසො සාරිපුත්‌ත වුච්‌චති කතමං නු ඛො ආවුසො අරහත්‌තන්‌ති යො ඛො ආවුසො රාගක්‌ඛයො දොසක්‌ඛයො මොහක්‌ඛයො ඉදං වුච්‌චති අරහත්‌තන්‌ති අත්‌ථි පනාවුසො මග්‌ගො අත්‌ථි පටිපදා එතස්‌ස අරහත්‌තස්‌ස සච්‌ඡිකිරියායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස අරහත්‌තස්‌ස සච්‌ඡිකිරියායාති කතමො පනාවුසො මග්‌ගො කතමා පටිපදා එතස්‌ස අරහත්‌තස්‌ස සච්‌ඡිකිරියායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස අරහත්‌තස්‌ස සච්‌ඡිකිරියාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස අරහත්‌තස්‌ස සච්‌ඡිකිරියායාති භද්‌දකො ආවුසො මග්‌ගො භද්‌දිකා පටිපදා එතස්‌ස අරහත්‌තස්‌ස සච්‌ඡිකිරියාය අලඤ්‌ච පනාවුසො සාරිපුත්‌ත අප්‌පමාදායාති දුතියං>
  text <ධම්‌මවාදීපඤ්‌හාසුත්‌තං>
    text <316>, <කෙ නු ඛො ආවුසො සාරිපුත්‌ත ලොකෙ ධම්‌මවාදිනො කෙ ලොකෙ සුප්‌පටිපන්‌නා කෙ ලොකෙ සුගතාති යෙ ඛො ආවුසො රාගප්‌පහානාය ධම්‌මං දෙසෙන්‌ති දොසප්‌පහානාය ධම්‌මං දෙසෙන්‌ති මොහප්‌පහානාය ධම්‌මං දෙසෙන්‌ති තෙ ලොකෙ ධම්‌මවාදිනො යෙ ඛො ආවුසො රාගස්‌ස පහානාය පටිපන්‌නා දොසස්‌ස පහානාය පටිපන්‌නා මොහස්‌ස පහානාය පටිපන්‌නා තෙ ලොකෙ සුප්‌පටිපන්‌නා යෙසං ඛො ආවුසො රාගො පහීනො උච්‌ඡින්‌නමූලො තාලාවත්‌ථුකතො අනභාවඞ්‌කතො ආයතිං අනුප්‌පාදධම්‌මො දොසො පහීනො උච්‌ඡින්‌නමූලො තාලාවත්‌ථුකතො අනභාවඞ්‌කතො ආයතිං අනුප්‌පාදධම්‌මො මොහො පහීනො උච්‌ඡින්‌නමූලො තාලාවත්‌ථුකතො අනභාවඞ්‌කතො ආයතිං අනුප්‌පාදධම්‌මො තෙ ලොකෙ සුගතාති>
    text <අත්‌ථි පනාවුසො මග්‌ගො අත්‌ථි පටිපදා එතස්‌ස රාගස්‌ස දොසස්‌ස මොහස්‌ස පහානායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස රාගස්‌ස දොසස්‌ස මොහස්‌ස පහානායාති කතමො පනාවුසො මග්‌ගො කතමා පටිපදා එතස්‌ස රාගස්‌ස දොසස්‌ස මොහස්‌ස පහානායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස රාගස්‌ස දොසස්‌ස මොහස්‌ස පහානාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස රාගස්‌ස දොසස්‌ස මොහස්‌ස පහානායාති භද්‌දකො ආවුසො මග්‌ගො භද්‌දිකා පටිපදා එතස්‌ස රාගස්‌ස දොසස්‌ස මොහස්‌ස පහානාය අලඤ්‌ච පනාවුසො සාරිපුත්‌ත අප්‌පමාදායාති තතියං>
  text <කිමත්‌ථියසුත්‌තං>
    text <317>, <කිමත්‌ථියං ආවුසො සාරිපුත්‌ත සමණෙ ගොතමෙ බ්‍රහ්‌මචරියං වුස්‌සතීති දුක්‌ඛස්‌ස ඛො ආවුසො පරිඤ්‌ඤත්‌ථං භගවති බ්‍රහ්‌මචරියං වුස්‌සතීති අත්‌ථි පනාවුසො මග්‌ගො අත්‌ථි පටිපදා එතස්‌ස දුක්‌ඛස්‌ස පරිඤ්‌ඤායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස දුක්‌ඛස්‌ස පරිඤ්‌ඤායාති කතමො පනාවුසො මග්‌ගො කතමා පටිපදා එතස්‌ස දුක්‌ඛස්‌ස පරිඤ්‌ඤායාති>
    text <අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස දුක්‌ඛස්‌ස පරිඤ්‌ඤාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස දුක්‌ඛස්‌ස පරිඤ්‌ඤායාති භද්‌දකො ආවුසො මග්‌ගො භද්‌දිකා පටිපදා එතස්‌ස දුක්‌ඛස්‌ස පරිඤ්‌ඤාය අලඤ්‌ච පනාවුසො සාරිපුත්‌ත අප්‌පමාදායාති චතුත්‌ථං>
  text <අස්‌සාසප්‌පත්‌තසුත්‌තං>
    text <318>, <අස්‌සාසප්‌පත්‌තො අස්‌සාසප්‌පත්‌තොති ආවුසො සාරිපුත්‌ත වුච්‌චති කිත්‌තාවතා නු ඛො ආවුසො අස්‌සාසප්‌පත්‌තො හොතීති යතො ඛො ආවුසො භික්‌ඛු ඡන්‌නං ඵස්‌සායතනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානාති එත්‌තාවතා ඛො ආවුසො අස්‌සාසප්‌පත්‌තො හොතීති අත්‌ථි පනාවුසො මග්‌ගො අත්‌ථි පටිපදා එතස්‌ස අස්‌සාසස්‌ස සච්‌ඡිකිරියායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස අස්‌සාසස්‌ස සච්‌ඡිකිරියායාති කතමො පනාවුසො මග්‌ගො කතමා පටිපදා එතස්‌ස අස්‌සාසස්‌ස සච්‌ඡිකිරියායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස අස්‌සාසස්‌ස සච්‌ඡිකිරියාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස අස්‌සාසස්‌ස සච්‌ඡිකිරියායාති භද්‌දකො ආවුසො මග්‌ගො භද්‌දිකා පටිපදා එතස්‌ස අස්‌සාසස්‌ස සච්‌ඡිකිරියාය අලඤ්‌ච පනාවුසො සාරිපුත්‌ත අප්‌පමාදායාති පඤ්‌චමං>
  text <පරමස්‌සාසප්‌පත්‌තසුත්‌තං>
    text <319>, <පරමස්‌සාසප්‌පත්‌තො පරමස්‌සාසප්‌පත්‌තොති ආවුසො සාරිපුත්‌ත වුච්‌චති කිත්‌තාවතා නු ඛො ආවුසො පරමස්‌සාසප්‌පත්‌තො හොතීති යතො ඛො ආවුසො භික්‌ඛු ඡන්‌නං ඵස්‌සායතනානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං විදිත්‌වා අනුපාදාවිමුත්‌තො හොති එත්‌තාවතා ඛො ආවුසො පරමස්‌සාසප්‌පත්‌තො හොතීති අත්‌ථි පනාවුසො මග්‌ගො අත්‌ථි පටිපදා එතස්‌ස පරමස්‌සාසස්‌ස සච්‌ඡිකිරියායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස පරමස්‌සාසස්‌ස සච්‌ඡිකිරියායාති කතමො පන ආවුසො මග්‌ගො කතමා පටිපදා එතස්‌ස පරමස්‌සාසස්‌ස සච්‌ඡිකිරියායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස පරමස්‌සාසස්‌ස සච්‌ඡිකිරියාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස පරමස්‌සාසස්‌ස සච්‌ඡිකිරියායාති භද්‌දකො ආවුසො මග්‌ගො භද්‌දිකා පටිපදා එතස්‌ස පරමස්‌සාසස්‌ස සච්‌ඡිකිරියාය අලඤ්‌ච පනාවුසො සාරිපුත්‌ත අප්‌පමාදායාති ඡට්‌ඨං>
  text <වෙදනාපඤ්‌හාසුත්‌තං>
    text <320>, <වෙදනා වෙදනාති ආවුසො සාරිපුත්‌ත වුච්‌චති කතමා නු ඛො ආවුසො වෙදනාති තිස්‌සො ඉමාවුසො වෙදනා කතමා තිස්‌සො සුඛා වෙදනා දුක්‌ඛා වෙදනා අදුක්‌ඛමසුඛා වෙදනා ඉමා ඛො ආවුසො තිස්‌සො වෙදනාති අත්‌ථි පනාවුසො මග්‌ගො අත්‌ථි පටිපදා එතාසං තිස්‌සන්‌නං වෙදනානං පරිඤ්‌ඤායාති අත්‌ථි ඛො ආවුසො මග්‌ගො අත්‌ථි පටිපදා එතාසං තිස්‌සන්‌නං වෙදනානං පරිඤ්‌ඤායාති කතමො පනාවුසො මග්‌ගො කතමා පටිපදා එතාසං තිස්‌සන්‌නං වෙදනානං පරිඤ්‌ඤායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතාසං තිස්‌සන්‌නං වෙදනානං පරිඤ්‌ඤාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතාසං තිස්‌සන්‌නං වෙදනානං පරිඤ්‌ඤායාති භද්‌දකො ආවුසො මග්‌ගො භද්‌දිකා පටිපදා එතාසං තිස්‌සන්‌නං වෙදනානං පරිඤ්‌ඤාය අලඤ්‌ච පනාවුසො සාරිපුත්‌ත අප්‌පමාදායාති සත්‌තමං>
  text <ආසවපඤ්‌හාසුත්‌තං>
    text <321>, <ආසවො ආසවොති ආවුසො සාරිපුත්‌ත වුච්‌චති කතමො නු ඛො ආවුසො ආසවොති තයො මෙ ආවුසො ආසවා කාමාසවො භවාසවො අවිජ්‌ජාසවො ඉමෙ ඛො ආවුසො තයො ආසවාති අත්‌ථි පනාවුසො මග්‌ගො අත්‌ථි පටිපදා එතෙසං ආසවානං පහානායාති අත්‌ථි ඛො ආවුසො මග්‌ගො අත්‌ථි පටිපදා එතෙසං ආසවානං පහානායාති කතමො පනාවුසො මග්‌ගො කතමා පටිපදා එතෙසං ආසවානං පහානායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතෙසං ආසවානං පහානාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතෙසං ආසවානං පහානායාති භද්‌දකො ආවුසො මග්‌ගො භද්‌දිකා පටිපදා එතෙසං ආසවානං පහානාය අලඤ්‌ච පනාවුසො සාරිපුත්‌ත අප්‌පමාදායාති අට්‌ඨමං>
  text <අවිජ්‌ජාපඤ්‌හාසුත්‌තං>
    text <322>, <අවිජ්‌ජා අවිජ්‌ජාති ආවුසො සාරිපුත්‌ත වුච්‌චති කතමා නු ඛො ආවුසො අවිජ්‌ජාති යං ඛො ආවුසො දුක්‌ඛෙ අඤ්‌ඤාණං දුක්‌ඛසමුදයෙ අඤ්‌ඤාණං දුක්‌ඛනිරොධෙ අඤ්‌ඤාණං දුක්‌ඛනිරොධගාමිනියා පටිපදාය අඤ්‌ඤාණං අයං වුච්‌චතාවුසො අවිජ්‌ජාති අත්‌ථි පනාවුසො මග්‌ගො අත්‌ථි පටිපදා එතිස්‌සා අවිජ්‌ජාය පහානායාති අත්‌ථි ඛො ආවුසො මග්‌ගො අත්‌ථි පටිපදා එතිස්‌සා අවිජ්‌ජාය පහානායාති කතමො පනාවුසො මග්‌ගො කතමා පටිපදා එතිස්‌සා අවිජ්‌ජාය පහානායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතිස්‌සා අවිජ්‌ජාය පහානාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතිස්‌සා අවිජ්‌ජාය පහානායාති භද්‌දකො ආවුසො මග්‌ගො භද්‌දිකා පටිපදා එතිස්‌සා අවිජ්‌ජාය පහානාය අලඤ්‌ච පනාවුසො සාරිපුත්‌ත අප්‌පමාදායාති නවමං>
  text <තණ්‌හාපඤ්‌හාසුත්‌තං>
    text <323>, <තණ්‌හා තණ්‌හාති ආවුසො සාරිපුත්‌ත වුච්‌චති කතමා නු ඛො ආවුසො තණ්‌හාති තිස්‌සො ඉමා ආවුසො තණ්‌හා කාමතණ්‌හා භවතණ්‌හා විභවතණ්‌හා ඉමා ඛො ආවුසො තිස්‌සො තණ්‌හාති අත්‌ථි පනාවුසො මග්‌ගො අත්‌ථි පටිපදා එතාසං තණ්‌හානං පහානායාති අත්‌ථි ඛො ආවුසො මග්‌ගො අත්‌ථි පටිපදා එතාසං තණ්‌හානං පහානායාති කතමො පනාවුසො මග්‌ගො කතමා පටිපදා එතාසං තණ්‌හානං පහානායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතාසං තණ්‌හානං පහානාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතාසං තණ්‌හානං පහානායාති භද්‌දකො ආවුසො මග්‌ගො භද්‌දිකා පටිපදා එතාසං තණ්‌හානං පහානාය අලඤ්‌ච පනාවුසො සාරිපුත්‌ත අප්‌පමාදායාති දසමං>
  text <ඔඝපඤ්‌හාසුත්‌තං>
    text <324>, <ඔඝො ඔඝොති ආවුසො සාරිපුත්‌ත වුච්‌චති කතමො නු ඛො ආවුසො ඔඝොති චත්‌තාරොමෙ ආවුසො ඔඝා කාමොඝො භවොඝො දිට්‌ඨොඝො අවිජ්‌ජොඝො ඉමෙ ඛො ආවුසො චත්‌තාරො ඔඝාති අත්‌ථි පනාවුසො මග්‌ගො අත්‌ථි පටිපදා එතෙසං ඔඝානං පහානායාති අත්‌ථි ඛො ආවුසො මග්‌ගො අත්‌ථි පටිපදා එතෙසං ඔඝානං පහානායාති කතමො පනාවුසො මග්‌ගො කතමා පටිපදා එතෙසං ඔඝානං පහානායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතෙසං ඔඝානං පහානාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතෙසං ඔඝානං පහානායාති භද්‌දකො ආවුසො මග්‌ගො භද්‌දිකා පටිපදා එතෙසං ඔඝානං පහානාය අලඤ්‌ච පනාවුසො සාරිපුත්‌ත අප්‌පමාදායාති එකාදසමං>
  text <උපාදානපඤ්‌හාසුත්‌තං>
    text <325>, <උපාදානං උපාදානන්‌ති ආවුසො සාරිපුත්‌ත වුච්‌චති කතමං නු ඛො ආවුසො උපාදානන්‌ති චත්‌තාරිමානි ආවුසො උපාදානානි කාමුපාදානං දිට්‌ඨුපාදානං සීලබ්‌බතුපාදානං අත්‌තවාදුපාදානං ඉමානි ඛො ආවුසො චත්‌තාරි උපාදානානීති අත්‌ථි පනාවුසො මග්‌ගො අත්‌ථි පටිපදා එතෙසං උපාදානානං පහානායාති අත්‌ථි ඛො ආවුසො මග්‌ගො අත්‌ථි පටිපදා එතෙසං උපාදානානං පහානායාති කතමො පනාවුසො මග්‌ගො කතමා පටිපදා එතෙසං උපාදානානං පහානායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතෙසං උපාදානානං පහානාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතෙසං උපාදානානං පහානායාති භද්‌දකො ආවුසො මග්‌ගො භද්‌දිකා පටිපදා එතෙසං උපාදානානං පහානාය අලඤ්‌ච පනාවුසො සාරිපුත්‌ත අප්‌පමාදායාති ද්‌වාදසමං>
  text <භවපඤ්‌හාසුත්‌තං>
    text <326>, <භවො භවොති ආවුසො සාරිපුත්‌ත වුච්‌චති කතමො නු ඛො ආවුසො භවොති තයො මෙ ආවුසො භවා කාමභවො රූපභවො අරූපභවො ඉමෙ ඛො ආවුසො තයො භවාති අත්‌ථි පනාවුසො මග්‌ගො අත්‌ථි පටිපදා එතෙසං භවානං පරිඤ්‌ඤායාති අත්‌ථි ඛො ආවුසො මග්‌ගො අත්‌ථි පටිපදා එතෙසං භවානං පරිඤ්‌ඤායාති කතමො පනාවුසො මග්‌ගො කතමා පටිපදා එතෙසං භවානං පරිඤ්‌ඤායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතෙසං භවානං පරිඤ්‌ඤාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතෙසං භවානං පරිඤ්‌ඤායාති භද්‌දකො ආවුසො මග්‌ගො භද්‌දිකා පටිපදා එතෙසං භවානං පරිඤ්‌ඤාය අලඤ්‌ච පනාවුසො සාරිපුත්‌ත අප්‌පමාදායාති තෙරසමං>
  text <දුක්‌ඛපඤ්‌හාසුත්‌තං>
    text <327>, <දුක්‌ඛං දුක්‌ඛන්‌ති ආවුසො සාරිපුත්‌ත වුච්‌චති කතමං නු ඛො ආවුසො දුක්‌ඛන්‌ති තිස්‌සො ඉමා ආවුසො දුක්‌ඛතා දුක්‌ඛදුක්‌ඛතා සඞ්‌ඛාරදුක්‌ඛතා විපරිණාමදුක්‌ඛතා ඉමා ඛො ආවුසො තිස්‌සො දුක්‌ඛතාති අත්‌ථි පනාවුසො මග්‌ගො අත්‌ථි පටිපදා එතාසං දුක්‌ඛතානං පරිඤ්‌ඤායාති අත්‌ථි ඛො ආවුසො මග්‌ගො අත්‌ථි පටිපදා එතාසං දුක්‌ඛතානං පරිඤ්‌ඤායාති කතමො පනාවුසො මග්‌ගො කතමා පටිපදා එතාසං දුක්‌ඛතානං පරිඤ්‌ඤායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතාසං දුක්‌ඛතානං පරිඤ්‌ඤාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතාසං දුක්‌ඛතානං පරිඤ්‌ඤායාති භද්‌දකො ආවුසො මග්‌ගො භද්‌දිකා පටිපදා එතාසං දුක්‌ඛතානං පරිඤ්‌ඤාය අලඤ්‌ච පනාවුසො සාරිපුත්‌ත අප්‌පමාදායාති චුද්‌දසමං>
  text <සක්‌කායපඤ්‌හාසුත්‌තං>
    text <328>, <සක්‌කායො සක්‌කායොති ආවුසො සාරිපුත්‌ත වුච්‌චති කතමො නු ඛො ආවුසො සක්‌කායොති පඤ්‌චිමෙ ආවුසො උපාදානක්‌ඛන්‌ධා සක්‌කායො වුත්‌තො භගවතා සෙය්‍යථිදං රූපුපාදානක්‌ඛන්‌ධො වෙදනුපාදානක්‌ඛන්‌ධො සඤ්‌ඤුපාදානක්‌ඛන්‌ධො සඞ්‌ඛාරුපාදානක්‌ඛන්‌ධො විඤ්‌ඤාණුපාදානක්‌ඛන්‌ධො ඉමෙ ඛො ආවුසො පඤ්‌චුපාදානක්‌ඛන්‌ධා සක්‌කායො වුත්‌තො භගවතාති අත්‌ථි පනාවුසො මග්‌ගො අත්‌ථි පටිපදා එතස්‌ස සක්‌කායස්‌ස පරිඤ්‌ඤායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස සක්‌කායස්‌ස පරිඤ්‌ඤායාති කතමො පනාවුසො මග්‌ගො කතමා පටිපදා එතස්‌ස සක්‌කායස්‌ස පරිඤ්‌ඤායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස සක්‌කායස්‌ස පරිඤ්‌ඤාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස සක්‌කායස්‌ස පරිඤ්‌ඤායාති භද්‌දකො ආවුසො මග්‌ගො භද්‌දිකා පටිපදා එතස්‌ස සක්‌කායස්‌ස පරිඤ්‌ඤාය අලඤ්‌ච පනාවුසො සාරිපුත්‌ත අප්‌පමාදායාති පන්‌නරසමං>
  text <දුක්‌කරපඤ්‌හාසුත්‌තං>
    text <329>, <කිං නු ඛො ආවුසො සාරිපුත්‌ත ඉමස්‌මිං ධම්‌මවිනයෙ දුක්‌කරන්‌ති පබ්‌බජ්‌ජා ඛො ආවුසො ඉමස්‌මිං ධම්‌මවිනයෙ දුක්‌කරාති පබ්‌බජිතෙන පනාවුසො කිං දුක්‌කරන්‌ති පබ්‌බජිතෙන ඛො ආවුසො අභිරති දුක්‌කරාති අභිරතෙන පනාවුසො කිං දුක්‌කරන්‌ති අභිරතෙන ඛො ආවුසො ධම්‌මානුධම්‌මප්‌පටිපත්‌ති දුක්‌කරාති කීවචිරං පනාවුසො ධම්‌මානුධම්‌මප්‌පටිපන්‌නො භික්‌ඛු අරහං අස්‌සාති නචිරං ආවුසොති සොළසමං>
    stand <ජම්‌බුඛාදකසංයුත්‌තං සමත්‌තං>
    text <තස්‌සුද්‌දානං>
    block
      text <නිබ්‌බානං අරහත්‌තඤ්‌ච ධම්‌මවාදී කිමත්‌ථියං>
      text <අස්‌සාසො පරමස්‌සාසො වෙදනා ආසවාවිජ්‌ජා>
      text <තණ්‌හා ඔඝා උපාදානං භවො දුක්‌ඛඤ්‌ච සක්‌කායො>
      text <ඉමස්‌මිං ධම්‌මවිනයෙ දුක්‌කරන්‌ති>
