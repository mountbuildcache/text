text <සාමණ්‌ඩකසංයුත්‌තං>
  text <සාමණ්‌ඩකසුත්‌තං>
    text <330>, <එකං සමයං ආයස්‌මා සාරිපුත්‌තො වජ්‌ජීසු විහරති උක්‌කචෙලායං ගඞ්‌ගාය නදියා තීරෙ අථ ඛො සාමණ්‌ඩකො පරිබ්‌බාජකො යෙනායස්‌මා සාරිපුත්‌තො තෙනුපසඞ්‌කමි උපසඞ්‌කමිත්‌වා ආයස්‌මතා සාරිපුත්‌තෙන සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො සාමණ්‌ඩකො පරිබ්‌බාජකො ආයස්‌මන්‌තං සාරිපුත්‌තං එතදවොච>
    text <නිබ්‌බානං නිබ්‌බානන්‌ති ආවුසො සාරිපුත්‌ත වුච්‌චති කතමං නු ඛො ආවුසො නිබ්‌බානන්‌ති යො ඛො ආවුසො රාගක්‌ඛයො දොසක්‌ඛයො මොහක්‌ඛයො ඉදං වුච්‌චති නිබ්‌බානන්‌ති අත්‌ථි පනාවුසො මග්‌ගො අත්‌ථි පටිපදා එතස්‌ස නිබ්‌බානස්‌ස සච්‌ඡිකිරියායාති අත්‌ථි ඛො ආවුසො මග්‌ගො අත්‌ථි පටිපදා එතස්‌ස නිබ්‌බානස්‌ස සච්‌ඡිකිරියායාති>
    text <කතමො පනාවුසො මග්‌ගො කතමා පටිපදා එතස්‌ස නිබ්‌බානස්‌ස සච්‌ඡිකිරියායාති අයමෙව ඛො ආවුසො අරියො අට්‌ඨඞ්‌ගිකො මග්‌ගො එතස්‌ස නිබ්‌බානස්‌ස සච්‌ඡිකිරියාය සෙය්‍යථිදං සම්‌මාදිට්‌ඨි සම්‌මාසඞ්‌කප්‌පො සම්‌මාවාචා සම්‌මාකම්‌මන්‌තො සම්‌මාආජීවො සම්‌මාවායාමො සම්‌මාසති සම්‌මාසමාධි අයං ඛො ආවුසො මග්‌ගො අයං පටිපදා එතස්‌ස නිබ්‌බානස්‌ස සච්‌ඡිකිරියායාති භද්‌දකො ආවුසො මග්‌ගො භද්‌දිකා පටිපදා එතස්‌ස නිබ්‌බානස්‌ස සච්‌ඡිකිරියාය අලඤ්‌ච පනාවුසො සාරිපුත්‌ත අප්‌පමාදායාති පඨමං>
    text <යථා ජම්‌බුඛාදකසංයුත්‌තං තථා විත්‌ථාරෙතබ්‌බං>
  text <දුක්‌කරසුත්‌තං>
    text <331>, <කිං නු ඛො ආවුසො සාරිපුත්‌ත ඉමස්‌මිං ධම්‌මවිනයෙ දුක්‌කරන්‌ති පබ්‌බජ්‌ජා ඛො ආවුසො ඉමස්‌මිං ධම්‌මවිනයෙ දුක්‌කරාති පබ්‌බජිතෙන පනාවුසො කිං දුක්‌කරන්‌ති පබ්‌බජිතෙන ඛො ආවුසො අභිරති දුක්‌කරාති අභිරතෙන පනාවුසො කිං දුක්‌කරන්‌ති අභිරතෙන ඛො ආවුසො ධම්‌මානුධම්‌මප්‌පටිපත්‌ති දුක්‌කරාති කීවචිරං පනාවුසො ධම්‌මානුධම්‌මප්‌පටිපන්‌නො භික්‌ඛු අරහං අස්‌සාති නචිරං ආවුසොති සොළසමං>
    text <පුරිමකසදිසං උද්‌දානං>
    stand <සාමණ්‌ඩකසංයුත්‌තං සමත්‌තං>
