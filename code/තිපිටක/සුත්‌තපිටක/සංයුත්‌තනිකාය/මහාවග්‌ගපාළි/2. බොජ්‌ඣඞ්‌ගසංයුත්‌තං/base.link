text <බොජ්‌ඣඞ්‌ගසංයුත්‌තං>
  text <පබ්‌බතවග්‌ගො>
    text <හිමවන්‌තසුත්‌තං>
      text <182>, <සාවත්‌ථිනිදානං සෙය්‍යථාපි භික්‌ඛවෙ හිමවන්‌තං පබ්‌බතරාජානං නිස්‌සාය නාගා කායං වඩ්‌ඪෙන්‌ති බලං ගාහෙන්‌ති තෙ තත්‌ථ කායං වඩ්‌ඪෙත්‌වා බලං ගාහෙත්‌වා කුසොබ්‌භෙ ඔතරන්‌ති කුසොබ්‌භෙ ඔතරිත්‌වා මහාසොබ්‌භෙ ඔතරන්‌ති මහාසොබ්‌භෙ ඔතරිත්‌වා කුන්‌නදියො ඔතරන්‌ති කුන්‌නදියො ඔතරිත්‌වා මහානදියො ඔතරන්‌ති මහානදියො ඔතරිත්‌වා මහාසමුද්‌දසාගරං ඔතරන්‌ති තෙ තත්‌ථ මහන්‌තත්‌තං වෙපුල්‌ලත්‌තං ආපජ්‌ජන්‌ති කායෙන එවමෙව ඛො භික්‌ඛවෙ භික්‌ඛු සීලං නිස්‌සාය සීලෙ පතිට්‌ඨාය සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො මහන්‌තත්‌තං වෙපුල්‌ලත්‌තං පාපුණාති ධම්‌මෙසු කථඤ්‌ච භික්‌ඛවෙ භික්‌ඛු සීලං නිස්‌සාය සීලෙ පතිට්‌ඨාය සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො මහන්‌තත්‌තං වෙපුල්‌ලත්‌තං පාපුණාති ධම්‌මෙසූති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං ධම්‌මවිචයසම්‌බොජ්‌ඣඞ්‌ගං භාවෙති…පෙ … වීරියසම්‌බොජ්‌ඣඞ්‌ගං භාවෙති…පෙ … පීතිසම්‌බොජ්‌ඣඞ්‌ගං භාවෙති…පෙ … පස්‌සද්‌ධිසම්‌බොජ්‌ඣඞ්‌ගං භාවෙති…පෙ … සමාධිසම්‌බොජ්‌ඣඞ්‌ගං භාවෙති…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු සීලං නිස්‌සාය සීලෙ පතිට්‌ඨාය සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො මහන්‌තත්‌තං වෙපුල්‌ලත්‌තං පාපුණාති ධම්‌මෙසූති පඨමං>
    text <කායසුත්‌තං>
      text <183>, <සාවත්‌ථිනිදානං සෙය්‍යථාපි භික්‌ඛවෙ අයං කායො ආහාරට්‌ඨිතිකො ආහාරං පටිච්‌ච තිට්‌ඨති අනාහාරො නො තිට්‌ඨති එවමෙව ඛො භික්‌ඛවෙ පඤ්‌ච නීවරණා ආහාරට්‌ඨිතිකා ආහාරං පටිච්‌ච තිට්‌ඨන්‌ති අනාහාරා නො තිට්‌ඨන්‌ති>
      text <කො ච භික්‌ඛවෙ ආහාරො අනුප්‌පන්‌නස්‌ස වා කාමච්‌ඡන්‌දස්‌ස උප්‌පාදාය උප්‌පන්‌නස්‌ස වා කාමච්‌ඡන්‌දස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ සුභනිමිත්‌තං තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා කාමච්‌ඡන්‌දස්‌ස උප්‌පාදාය උප්‌පන්‌නස්‌ස වා කාමච්‌ඡන්‌දස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නස්‌ස වා බ්‍යාපාදස්‌ස උප්‌පාදාය උප්‌පන්‌නස්‌ස වා බ්‍යාපාදස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ පටිඝනිමිත්‌තං තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා බ්‍යාපාදස්‌ස උප්‌පාදාය උප්‌පන්‌නස්‌ස වා බ්‍යාපාදස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නස්‌ස වා ථිනමිද්‌ධස්‌ස උප්‌පාදාය උප්‌පන්‌නස්‌ස වා ථිනමිද්‌ධස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ අරති තන්‌දි විජම්‌භිතා භත්‌තසම්‌මදො චෙතසො ච ලීනත්‌තං තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා ථිනමිද්‌ධස්‌ස උප්‌පාදාය උප්‌පන්‌නස්‌ස වා ථිනමිද්‌ධස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නස්‌ස වා උද්‌ධච්‌චකුක්‌කුච්‌චස්‌ස උප්‌පාදාය උප්‌පන්‌නස්‌ස වා උද්‌ධච්‌චකුක්‌කුච්‌චස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ චෙතසො අවූපසමො තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා උද්‌ධච්‌චකුක්‌කුච්‌චස්‌ස උප්‌පාදාය උප්‌පන්‌නස්‌ස වා උද්‌ධච්‌චකුක්‌කුච්‌චස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නාය වා විචිකිච්‌ඡාය උප්‌පාදාය උප්‌පන්‌නාය වා විචිකිච්‌ඡාය භිය්‍යොභාවාය වෙපුල්‌ලාය අත්‌ථි භික්‌ඛවෙ විචිකිච්‌ඡාට්‌ඨානීයා ධම්‌මා තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නාය වා විචිකිච්‌ඡාය උප්‌පාදාය උප්‌පන්‌නාය වා විචිකිච්‌ඡාය භිය්‍යොභාවාය වෙපුල්‌ලාය>
      text <සෙය්‍යථාපි භික්‌ඛවෙ අයං කායො ආහාරට්‌ඨිතිකො ආහාරං පටිච්‌ච තිට්‌ඨති අනාහාරො නො තිට්‌ඨති එවමෙව ඛො භික්‌ඛවෙ ඉමෙ පඤ්‌ච නීවරණා ආහාරට්‌ඨිතිකා ආහාරං පටිච්‌ච තිට්‌ඨන්‌ති අනාහාරා නො තිට්‌ඨන්‌ති>
      text <සෙය්‍යථාපි භික්‌ඛවෙ අයං කායො ආහාරට්‌ඨිතිකො ආහාරං පටිච්‌ච තිට්‌ඨති අනාහාරො නො තිට්‌ඨති එවමෙව ඛො භික්‌ඛවෙ සත්‌ත බොජ්‌ඣඞ්‌ගා ආහාරට්‌ඨිතිකා ආහාරං පටිච්‌ච තිට්‌ඨන්‌ති අනාහාරා නො තිට්‌ඨන්‌ති>
      text <කො ච භික්‌ඛවෙ ආහාරො අනුප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ සතිසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ කුසලාකුසලා ධම්‌මා සාවජ්‌ජානවජ්‌ජා ධම්‌මා හීනපණීතා ධම්‌මා කණ්‌හසුක්‌කසප්‌පටිභාගා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ ආරම්‌භධාතු නික්‌කමධාතු පරක්‌කමධාතු තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ පීතිසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ කායපස්‌සද්‌ධි චිත්‌තපස්‌සද්‌ධි තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ සමථනිමිත්‌තං අබ්‍යග්‌ගනිමිත්‌තං තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ උපෙක්‌ඛාසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස භාවනාය පාරිපූරියා>
      text <සෙය්‍යථාපි භික්‌ඛවෙ අයං කායො ආහාරට්‌ඨිතිකො ආහාරං පටිච්‌ච තිට්‌ඨති අනාහාරො නො තිට්‌ඨති එවමෙව ඛො භික්‌ඛවෙ ඉමෙ සත්‌ත බොජ්‌ඣඞ්‌ගා ආහාරට්‌ඨිතිකා ආහාරං පටිච්‌ච තිට්‌ඨන්‌ති අනාහාරා නො තිට්‌ඨන්‌තීති දුතියං>
    text <සීලසුත්‌තං>
      text <184>, <යෙ තෙ භික්‌ඛවෙ භික්‌ඛූ සීලසම්‌පන්‌නා සමාධිසම්‌පන්‌නා ඤාණසම්‌පන්‌නා විමුත්‌තිසම්‌පන්‌නා විමුත්‌තිඤාණදස්‌සනසම්‌පන්‌නා දස්‌සනම්‌පාහං භික්‌ඛවෙ තෙසං භික්‌ඛූනං බහුකාරං වදාමි සවනම්‌පාහං භික්‌ඛවෙ තෙසං භික්‌ඛූනං බහුකාරං වදාමි උපසඞ්‌කමනම්‌පාහං භික්‌ඛවෙ තෙසං භික්‌ඛූනං බහුකාරං වදාමි පයිරුපාසනම්‌පාහං භික්‌ඛවෙ තෙසං භික්‌ඛූනං බහුකාරං වදාමි අනුස්‌සතිම්‌පාහං භික්‌ඛවෙ තෙසං භික්‌ඛූනං බහුකාරං වදාමි අනුපබ්‌බජ්‌ජම්‌පාහං භික්‌ඛවෙ තෙසං භික්‌ඛූනං බහුකාරං වදාමි තං කිස්‌ස හෙතු තථාරූපානං භික්‌ඛවෙ භික්‌ඛූනං ධම්‌මං සුත්‌වා ද්‌වයෙන වූපකාසෙන වූපකට්‌ඨො විහරති කායවූපකාසෙන ච චිත්‌තවූපකාසෙන ච සො තථා වූපකට්‌ඨො විහරන්‌තො තං ධම්‌මං අනුස්‌සරති අනුවිතක්‌කෙති>
      text <යස්‌මිං සමයෙ භික්‌ඛවෙ භික්‌ඛු තථා වූපකට්‌ඨො විහරන්‌තො තං ධම්‌මං අනුස්‌සරති අනුවිතක්‌කෙති සතිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො ආරද්‌ධො හොති සතිසම්‌බොජ්‌ඣඞ්‌ගං තස්‌මිං සමයෙ භික්‌ඛු භාවෙති සතිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො භාවනාපාරිපූරිං ගච්‌ඡති සො තථා සතො විහරන්‌තො තං ධම්‌මං පඤ්‌ඤාය පවිචිනති පවිචරති පරිවීමංසමාපජ්‌ජති>
      text <යස්‌මිං සමයෙ භික්‌ඛවෙ භික්‌ඛු තථා සතො විහරන්‌තො තං ධම්‌මං පඤ්‌ඤාය පවිචිනති පවිචරති පරිවීමංසමාපජ්‌ජති ධම්‌මවිචයසම්‌බොජ්‌ඣඞ්‌ගො තස්‌මිං සමයෙ භික්‌ඛුනො ආරද්‌ධො හොති ධම්‌මවිචයසම්‌බොජ්‌ඣඞ්‌ගං තස්‌මිං සමයෙ භික්‌ඛු භාවෙති ධම්‌මවිචයසම්‌බොජ්‌ඣඞ්‌ගො තස්‌මිං සමයෙ භික්‌ඛුනො භාවනාපාරිපූරිං ගච්‌ඡති තස්‌ස තං ධම්‌මං පඤ්‌ඤාය පවිචිනතො පවිචරතො පරිවීමංසමාපජ්‌ජතො ආරද්‌ධං හොති වීරියං අසල්‌ලීනං>
      text <යස්‌මිං සමයෙ භික්‌ඛවෙ භික්‌ඛුනො තං ධම්‌මං පඤ්‌ඤාය පවිචිනතො පවිචරතො පරිවීමංසමාපජ්‌ජතො ආරද්‌ධං හොති වීරියං අසල්‌ලීනං වීරියසම්‌බොජ්‌ඣඞ්‌ගො තස්‌මිං සමයෙ භික්‌ඛුනො ආරද්‌ධො හොති වීරියසම්‌බොජ්‌ඣඞ්‌ගං තස්‌මිං සමයෙ භික්‌ඛු භාවෙති වීරියසම්‌බොජ්‌ඣඞ්‌ගො තස්‌මිං සමයෙ භික්‌ඛුනො භාවනාපාරිපූරිං ගච්‌ඡති ආරද්‌ධවීරියස්‌ස උප්‌පජ්‌ජති පීති නිරාමිසා>
      text <යස්‌මිං සමයෙ භික්‌ඛවෙ භික්‌ඛුනො ආරද්‌ධවීරියස්‌ස උප්‌පජ්‌ජති පීති නිරාමිසා පීතිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො ආරද්‌ධො හොති පීතිසම්‌බොජ්‌ඣඞ්‌ගං තස්‌මිං සමයෙ භික්‌ඛු භාවෙති පීතිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො භාවනාපාරිපූරිං ගච්‌ඡති පීතිමනස්‌ස කායොපි පස්‌සම්‌භති චිත්‌තම්‌පි පස්‌සම්‌භති>
      text <යස්‌මිං සමයෙ භික්‌ඛවෙ භික්‌ඛුනො පීතිමනස්‌ස කායොපි පස්‌සම්‌භති චිත්‌තම්‌පි පස්‌සම්‌භති පස්‌සද්‌ධිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො ආරද්‌ධො හොති පස්‌සද්‌ධිසම්‌බොජ්‌ඣඞ්‌ගං තස්‌මිං සමයෙ භික්‌ඛු භාවෙති පස්‌සද්‌ධිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො භාවනාපාරිපූරිං ගච්‌ඡති පස්‌සද්‌ධකායස්‌ස සුඛිනො චිත්‌තං සමාධියති>
      text <යස්‌මිං සමයෙ භික්‌ඛවෙ භික්‌ඛුනො පස්‌සද්‌ධකායස්‌ස සුඛිනො චිත්‌තං සමාධියති සමාධිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො ආරද්‌ධො හොති සමාධිසම්‌බොජ්‌ඣඞ්‌ගං තස්‌මිං සමයෙ භික්‌ඛු භාවෙති සමාධිසම්‌බොජ්‌ඣඞ්‌ගො තස්‌මිං සමයෙ භික්‌ඛුනො භාවනාපාරිපූරිං ගච්‌ඡති සො තථාසමාහිතං චිත්‌තං සාධුකං අජ්‌ඣුපෙක්‌ඛිතා හොති>
      text <යස්‌මිං සමයෙ භික්‌ඛවෙ භික්‌ඛු තථාසමාහිතං චිත්‌තං සාධුකං අජ්‌ඣුපෙක්‌ඛිතා හොති උපෙක්‌ඛාසම්‌බොජ්‌ඣඞ්‌ගො තස්‌මිං සමයෙ භික්‌ඛුනො ආරද්‌ධො හොති උපෙක්‌ඛාසම්‌බොජ්‌ඣඞ්‌ගං තස්‌මිං සමයෙ භික්‌ඛු භාවෙති උපෙක්‌ඛාසම්‌බොජ්‌ඣඞ්‌ගො තස්‌මිං සමයෙ භික්‌ඛුනො භාවනාපාරිපූරිං ගච්‌ඡති>
      text <එවං භාවිතෙසු ඛො භික්‌ඛවෙ සත්‌තසු සම්‌බොජ්‌ඣඞ්‌ගෙසු එවං බහුලීකතෙසු සත්‌ත ඵලා සත්‌තානිසංසා පාටිකඞ්‌ඛා කතමෙ සත්‌ත ඵලා සත්‌තානිසංසා දිට්‌ඨෙව ධම්‌මෙ පටිකච්‌ච අඤ්‌ඤං ආරාධෙති නො චෙ දිට්‌ඨෙව ධම්‌මෙ පටිකච්‌ච අඤ්‌ඤං ආරාධෙති අථ මරණකාලෙ අඤ්‌ඤං ආරාධෙති නො චෙ දිට්‌ඨෙව ධම්‌මෙ පටිකච්‌ච අඤ්‌ඤං ආරාධෙති නො චෙ මරණකාලෙ අඤ්‌ඤං ආරාධෙති අථ පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති නො චෙ දිට්‌ඨෙව ධම්‌මෙ පටිකච්‌ච අඤ්‌ඤං ආරාධෙති නො චෙ මරණකාලෙ අඤ්‌ඤං ආරාධෙති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති අථ පඤ්‌චන්‌නං ඔරම්‌භාගියානං සංයොජනානං පරික්‌ඛයා උපහච්‌චපරිනිබ්‌බායී හොති නො චෙ දිට්‌ඨෙව ධම්‌මෙ පටිකච්‌ච අඤ්‌ඤං ආරාධෙති නො චෙ මරණකාලෙ අඤ්‌ඤං ආරාධෙති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා උපහච්‌චපරිනිබ්‌බායී හොති අථ පඤ්‌චන්‌නං ඔරම්‌භාගියානං සංයොජනානං පරික්‌ඛයා අසඞ්‌ඛාරපරිනිබ්‌බායී හොති නො චෙ දිට්‌ඨෙව ධම්‌මෙ පටිකච්‌ච අඤ්‌ඤං ආරාධෙති නො චෙ මරණකාලෙ අඤ්‌ඤං ආරාධෙති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා උපහච්‌චපරිනිබ්‌බායී හොති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා අසඞ්‌ඛාරපරිනිබ්‌බායී හොති අථ පඤ්‌චන්‌නං ඔරම්‌භාගියානං සංයොජනානං පරික්‌ඛයා සසඞ්‌ඛාරපරිනිබ්‌බායී හොති නො චෙ දිට්‌ඨෙව ධම්‌මෙ පටිකච්‌ච අඤ්‌ඤං ආරාධෙති නො චෙ මරණකාලෙ අඤ්‌ඤං ආරාධෙති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා අන්‌තරාපරිනිබ්‌බායී හොති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා උපහච්‌චපරිනිබ්‌බායී හොති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා අසඞ්‌ඛාරපරිනිබ්‌බායී හොති නො චෙ පඤ්‌චන්‌නං ඔරම්‌භාගියානං සංයොජනානං පරික්‌ඛයා සසඞ්‌ඛාරපරිනිබ්‌බායී හොති අථ පඤ්‌චන්‌නං ඔරම්‌භාගියානං සංයොජනානං පරික්‌ඛයා උද්‌ධංසොතො හොති අකනිට්‌ඨගාමී එවං භාවිතෙසු ඛො භික්‌ඛවෙ සත්‌තසු බොජ්‌ඣඞ්‌ගෙසු එවං බහුලීකතෙසු ඉමෙ සත්‌ත ඵලා සත්‌තානිසංසා පාටිකඞ්‌ඛාති තතියං>
    text <වත්‌ථසුත්‌තං>
      text <185>, <එකං සමයං ආයස්‌මා සාරිපුත්‌තො සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තත්‍ර ඛො ආයස්‌මා සාරිපුත්‌තො භික්‌ඛූ ආමන්‌තෙසි ආවුසො භික්‌ඛවොති ආවුසොති ඛො තෙ භික්‌ඛූ ආයස්‌මතො සාරිපුත්‌තස්‌ස පච්‌චස්‌සොසුං ආයස්‌මා සාරිපුත්‌තො එතදවොච>
      text <සත්‌තිමෙ ආවුසො බොජ්‌ඣඞ්‌ගා කතමෙ සත්‌ත සතිසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගො ඉමෙ ඛො ආවුසො සත්‌ත බොජ්‌ඣඞ්‌ගා ඉමෙසං ඛ්‌වාහං ආවුසො සත්‌තන්‌නං බොජ්‌ඣඞ්‌ගානං යෙන යෙන බොජ්‌ඣඞ්‌ගෙන ආකඞ්‌ඛාමි පුබ්‌බණ්‌හසමයං විහරිතුං තෙන තෙන බොජ්‌ඣඞ්‌ගෙන පුබ්‌බණ්‌හසමයං විහරාමි යෙන යෙන බොජ්‌ඣඞ්‌ගෙන ආකඞ්‌ඛාමි මජ්‌ඣන්‌හිකං සමයං විහරිතුං තෙන තෙන බොජ්‌ඣඞ්‌ගෙන මජ්‌ඣන්‌හිකං සමයං විහරාමි යෙන යෙන බොජ්‌ඣඞ්‌ගෙන ආකඞ්‌ඛාමි සායන්‌හසමයං විහරිතුං තෙන තෙන බොජ්‌ඣඞ්‌ගෙන සායන්‌හසමයං විහරාමි සතිසම්‌බොජ්‌ඣඞ්‌ගො ඉති චෙ මෙ ආවුසො හොති අප්‌පමාණොති මෙ හොති සුසමාරද්‌ධොති මෙ හොති තිට්‌ඨන්‌තඤ්‌ච නං තිට්‌ඨතීති පජානාමි සචෙපි මෙ චවති ඉදප්‌පච්‌චයා මෙ චවතීති පජානාමි…පෙ … උපෙක්‌ඛාසම්‌බොජ්‌ඣඞ්‌ගො ඉති චෙ මෙ ආවුසො හොති අප්‌පමාණොති මෙ හොති සුසමාරද්‌ධොති මෙ හොති තිට්‌ඨන්‌තඤ්‌ච නං තිට්‌ඨතීති පජානාමි සචෙපි මෙ චවති ඉදප්‌පච්‌චයා මෙ චවතීති පජානාමි>
      text <සෙය්‍යථාපි ආවුසො රඤ්‌ඤො වා රාජමහාමත්‌තස්‌ස වා නානාරත්‌තානං දුස්‌සානං දුස්‌සකරණ්‌ඩකො පූරො අස්‌ස සො යඤ්‌ඤදෙව දුස්‌සයුගං ආකඞ්‌ඛෙය්‍ය පුබ්‌බණ්‌හසමයං පාරුපිතුං තං තදෙව දුස්‌සයුගං පුබ්‌බණ්‌හසමයං පාරුපෙය්‍ය යඤ්‌ඤදෙව දුස්‌සයුගං ආකඞ්‌ඛෙය්‍ය මජ්‌ඣන්‌හිකං සමයං පාරුපිතුං තං තදෙව දුස්‌සයුගං මජ්‌ඣන්‌හිකං සමයං පාරුපෙය්‍ය යඤ්‌ඤදෙව දුස්‌සයුගං ආකඞ්‌ඛෙය්‍ය සායන්‌හසමයං පාරුපිතුං තං තදෙව දුස්‌සයුගං සායන්‌හසමයං පාරුපෙය්‍ය එවමෙව ඛ්‌වාහං ආවුසො ඉමෙසං සත්‌තන්‌නං බොජ්‌ඣඞ්‌ගානං යෙන යෙන බොජ්‌ඣඞ්‌ගෙන ආකඞ්‌ඛාමි පුබ්‌බණ්‌හසමයං විහරිතුං තෙන තෙන බොජ්‌ඣඞ්‌ගෙන පුබ්‌බණ්‌හසමයං විහරාමි යෙන යෙන බොජ්‌ඣඞ්‌ගෙන ආකඞ්‌ඛාමි මජ්‌ඣන්‌හිකං සමයං විහරිතුං තෙන තෙන බොජ්‌ඣඞ්‌ගෙන මජ්‌ඣන්‌හිකං සමයං විහරාමි යෙන යෙන බොජ්‌ඣඞ්‌ගෙන ආකඞ්‌ඛාමි සායන්‌හසමයං විහරිතුං තෙන තෙන බොජ්‌ඣඞ්‌ගෙන සායන්‌හසමයං විහරාමි සතිසම්‌බොජ්‌ඣඞ්‌ගො ඉති චෙ මෙ ආවුසො හොති අප්‌පමාණොති මෙ හොති සුසමාරද්‌ධොති මෙ හොති තිට්‌ඨන්‌තඤ්‌ච නං තිට්‌ඨතීති පජානාමි සචෙපි මෙ චවති ඉදප්‌පච්‌චයා මෙ චවතීති පජානාමි…පෙ … උපෙක්‌ඛාසම්‌බොජ්‌ඣඞ්‌ගො ඉති චෙ මෙ ආවුසො හොති අප්‌පමාණොති මෙ හොති සුසමාරද්‌ධොති මෙ හොති තිට්‌ඨන්‌තඤ්‌ච නං තිට්‌ඨතීති පජානාමි සචෙපි මෙ චවති ඉදප්‌පච්‌චයා මෙ චවතීති පජානාමීති චතුත්‌ථං>
    text <භික්‌ඛුසුත්‌තං>
      text <186>, <සාවත්‌ථිනිදානං අථ ඛො අඤ්‌ඤතරො භික්‌ඛු යෙන භගවා තෙනුපසඞ්‌කමි…පෙ … එකමන්‌තං නිසින්‌නො ඛො සො භික්‌ඛු භගවන්‌තං එතදවොච බොජ්‌ඣඞ්‌ගා බොජ්‌ඣඞ්‌ගාති භන්‌තෙ වුච්‌චන්‌ති කිත්‌තාවතා නු ඛො භන්‌තෙ බොජ්‌ඣඞ්‌ගාති වුච්‌චන්‌තීති බොධාය සංවත්‌තන්‌තීති ඛො භික්‌ඛු තස්‌මා බොජ්‌ඣඞ්‌ගාති වුච්‌චන්‌ති ඉධ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං තස්‌සිමෙ සත්‌ත බොජ්‌ඣඞ්‌ගෙ භාවයතො කාමාසවාපි චිත්‌තං විමුච්‌චති භවාසවාපි චිත්‌තං විමුච්‌චති අවිජ්‌ජාසවාපි චිත්‌තං විමුච්‌චති විමුත්‌තස්‌මිං විමුත්‌තමිති ඤාණං හොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාති බොධාය සංවත්‌තන්‌තීති භික්‌ඛු තස්‌මා බොජ්‌ඣඞ්‌ගාති වුච්‌චන්‌තීති පඤ්‌චමං>
    text <කුණ්‌ඩලියසුත්‌තං>
      text <187>, <එකං සමයං භගවා සාකෙතෙ විහරති අඤ්‌ජනවනෙ මිගදායෙ අථ ඛො කුණ්‌ඩලියො පරිබ්‌බාජකො යෙන භගවා තෙනුපසඞ්‌කමි උපසඞ්‌කමිත්‌වා භගවතා සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො කුණ්‌ඩලියො පරිබ්‌බාජකො භගවන්‌තං එතදවොච අහමස්‌මි භො ගොතම ආරාමනිස්‌සයී පරිසාවචරො තස්‌ස මය්‌හං භො ගොතම පච්‌ඡාභත්‌තං භුත්‌තපාතරාසස්‌ස අයමාචාරො හොති ආරාමෙන ආරාමං උය්‍යානෙන උය්‍යානං අනුචඞ්‌කමාමි අනුවිචරාමි සො තත්‌ථ පස්‌සාමි එකෙ සමණබ්‍රාහ්‌මණෙ ඉතිවාදප්‌පමොක්‌ඛානිසංසඤ්‌චෙව කථං කථෙන්‌තෙ උපාරම්‌භානිසංසඤ්‌ච භවං පන ගොතමො කිමානිසංසො විහරතීති විජ්‌ජාවිමුත්‌තිඵලානිසංසො ඛො කුණ්‌ඩලිය තථාගතො විහරතීති>
      text <කතමෙ පන භො ගොතම ධම්‌මා භාවිතා බහුලීකතා විජ්‌ජාවිමුත්‌තිං පරිපූරෙන්‌තීති සත්‌ත ඛො කුණ්‌ඩලිය බොජ්‌ඣඞ්‌ගා භාවිතා බහුලීකතා විජ්‌ජාවිමුත්‌තිං පරිපූරෙන්‌තීති කතමෙ පන භො ගොතම ධම්‌මා භාවිතා බහුලීකතා සත්‌ත බොජ්‌ඣඞ්‌ගෙ පරිපූරෙන්‌තීති චත්‌තාරො ඛො කුණ්‌ඩලිය සතිපට්‌ඨානා භාවිතා බහුලීකතා සත්‌ත බොජ්‌ඣඞ්‌ගෙ පරිපූරෙන්‌තීති කතමෙ පන භො ගොතම ධම්‌මා භාවිතා බහුලීකතා චත්‌තාරො සතිපට්‌ඨානෙ පරිපූරෙන්‌තීති තීණි ඛො කුණ්‌ඩලිය සුචරිතානි භාවිතානි බහුලීකතානි චත්‌තාරො සතිපට්‌ඨානෙ පරිපූරෙන්‌තීති කතමෙ පන භො ගොතම ධම්‌මා භාවිතා බහුලීකතා තීණි සුචරිතානි පරිපූරෙන්‌තීති ඉන්‌ද්‍රියසංවරො ඛො කුණ්‌ඩලිය භාවිතො බහුලීකතො තීණි සුචරිතානි පරිපූරෙතීති>
      text <කථං භාවිතො ච කුණ්‌ඩලිය ඉන්‌ද්‍රියසංවරො කථං බහුලීකතො තීණි සුචරිතානි පරිපූරෙතීති ඉධ කුණ්‌ඩලිය භික්‌ඛු චක්‌ඛුනා රූපං දිස්‌වා මනාපං නාභිජ්‌ඣති නාභිහංසති න රාගං ජනෙති තස්‌ස ඨිතො ච කායො හොති ඨිතං චිත්‌තං අජ්‌ඣත්‌තං සුසණ්‌ඨිතං සුවිමුත්‌තං චක්‌ඛුනා ඛො පනෙව රූපං දිස්‌වා අමනාපං න මඞ්‌කු හොති අප්‌පතිට්‌ඨිතචිත්‌තො අදීනමානසො අබ්‍යාපන්‌නචෙතසො තස්‌ස ඨිතො ච කායො හොති ඨිතං චිත්‌තං අජ්‌ඣත්‌තං සුසණ්‌ඨිතං සුවිමුත්‌තං>
      text <පුන චපරං කුණ්‌ඩලිය භික්‌ඛු සොතෙන සද්‌දං සුත්‌වා…පෙ … ඝානෙන ගන්‌ධං ඝායිත්‌වා… ජිව්‌හාය රසං සායිත්‌වා… කායෙන ඵොට්‌ඨබ්‌බං ඵුසිත්‌වා…පෙ … මනසා ධම්‌මං විඤ්‌ඤාය මනාපං නාභිජ්‌ඣති නාභිහංසති න රාගං ජනෙති තස්‌ස ඨිතො ච කායො හොති ඨිතං චිත්‌තං අජ්‌ඣත්‌තං සුසණ්‌ඨිතං සුවිමුත්‌තං මනසා ඛො පනෙව ධම්‌මං විඤ්‌ඤාය අමනාපං න මඞ්‌කු හොති අප්‌පතිට්‌ඨිතචිත්‌තො අදීනමානසො අබ්‍යාපන්‌නචෙතසො තස්‌ස ඨිතො ච කායො හොති ඨිතං චිත්‌තං අජ්‌ඣත්‌තං සුසණ්‌ඨිතං සුවිමුත්‌තං>
      text <යතො ඛො කුණ්‌ඩලිය භික්‌ඛුනො චක්‌ඛුනා රූපං දිස්‌වා මනාපාමනාපෙසු රූපෙසු ඨිතො ච කායො හොති ඨිතං චිත්‌තං අජ්‌ඣත්‌තං සුසණ්‌ඨිතං සුවිමුත්‌තං සොතෙන සද්‌දං සුත්‌වා…පෙ … ඝානෙන ගන්‌ධං ඝායිත්‌වා…පෙ … ජිව්‌හාය රසං සායිත්‌වා…පෙ … කායෙන ඵොට්‌ඨබ්‌බං ඵුසිත්‌වා…පෙ … මනසා ධම්‌මං විඤ්‌ඤාය මනාපාමනාපෙසු ධම්‌මෙසු ඨිතො ච කායො හොති ඨිතං චිත්‌තං අජ්‌ඣත්‌තං සුසණ්‌ඨිතං සුවිමුත්‌තං එවං භාවිතො ඛො කුණ්‌ඩලිය ඉන්‌ද්‍රියසංවරො එවං බහුලීකතො තීණි සුචරිතානි පරිපූරෙති>
      text <කථං භාවිතානි ච කුණ්‌ඩලිය තීණි සුචරිතානි කථං බහුලීකතානි චත්‌තාරො සතිපට්‌ඨානෙ පරිපූරෙන්‌ති ඉධ කුණ්‌ඩලිය භික්‌ඛු කායදුච්‌චරිතං පහාය කායසුචරිතං භාවෙති වචීදුච්‌චරිතං පහාය වචීසුචරිතං භාවෙති මනොදුච්‌චරිතං පහාය මනොසුචරිතං භාවෙති එවං භාවිතානි ඛො කුණ්‌ඩලිය තීණි සුචරිතානි එවං බහුලීකතානි චත්‌තාරො සතිපට්‌ඨානෙ පරිපූරෙන්‌ති>
      text <කථං භාවිතා ච කුණ්‌ඩලිය චත්‌තාරො සතිපට්‌ඨානා කථං බහුලීකතා සත්‌ත බොජ්‌ඣඞ්‌ගෙ පරිපූරෙන්‌ති ඉධ කුණ්‌ඩලිය භික්‌ඛු කායෙ කායානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං වෙදනාසු…පෙ … ධම්‌මෙසු ධම්‌මානුපස්‌සී විහරති ආතාපී සම්‌පජානො සතිමා විනෙය්‍ය ලොකෙ අභිජ්‌ඣාදොමනස්‌සං එවං භාවිතා ඛො කුණ්‌ඩලිය චත්‌තාරො සතිපට්‌ඨානා එවං බහුලීකතා සත්‌ත බොජ්‌ඣඞ්‌ගෙ පරිපූරෙන්‌ති>
      text <කථං භාවිතා ච කුණ්‌ඩලිය සත්‌ත බොජ්‌ඣඞ්‌ගා කථං බහුලීකතා විජ්‌ජාවිමුත්‌තිං පරිපූරෙන්‌ති ඉධ කුණ්‌ඩලිය භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො කුණ්‌ඩලිය සත්‌ත බොජ්‌ඣඞ්‌ගා එවං බහුලීකතා විජ්‌ජාවිමුත්‌තිං පරිපූරෙන්‌තීති>
      text <එවං වුත්‌තෙ කුණ්‌ඩලියො පරිබ්‌බාජකො භගවන්‌තං එතදවොච අභික්‌කන්‌තං භො ගොතම අභික්‌කන්‌තං භො ගොතම සෙය්‍යථාපි භො ගොතම නික්‌කුජ්‌ජිතං වා උක්‌කුජ්‌ජෙය්‍ය පටිච්‌ඡන්‌නං වා විවරෙය්‍ය මූළ්‌හස්‌ස වා මග්‌ගං ආචික්‌ඛෙය්‍ය අන්‌ධකාරෙ වා තෙලපජ්‌ජොතං ධාරෙය්‍ය චක්‌ඛුමන්‌තො රූපානි දක්‌ඛන්‌තීති එවමෙව භොතා ගොතමෙන අනෙකපරියායෙන ධම්‌මො පකාසිතො එසාහං භවන්‌තං ගොතමං සරණං ගච්‌ඡාමි ධම්‌මඤ්‌ච භික්‌ඛුසඞ්‌ඝඤ්‌ච උපාසකං මං භවං ගොතමො ධාරෙතු අජ්‌ජතග්‌ගෙ පාණුපෙතං සරණං ගතන්‌ති ඡට්‌ඨං>
    text <කූටාගාරසුත්‌තං>
      text <188>, <සෙය්‍යථාපි භික්‌ඛවෙ කූටාගාරස්‌ස යා කාචි ගොපානසියො සබ්‌බා තා කූටනින්‌නා කූටපොණා කූටපබ්‌භාරා එවමෙව ඛො භික්‌ඛවෙ භික්‌ඛු සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො නිබ්‌බානනින්‌නො හොති නිබ්‌බානපොණො නිබ්‌බානපබ්‌භාරො>
      text <කථඤ්‌ච භික්‌ඛවෙ භික්‌ඛු සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො නිබ්‌බානනින්‌නො හොති නිබ්‌බානපොණො නිබ්‌බානපබ්‌භාරො ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො නිබ්‌බානනින්‌නො හොති නිබ්‌බානපොණො නිබ්‌බානපබ්‌භාරොති සත්‌තමං>
    text <උපවානසුත්‌තං>
      text <189>, <එකං සමයං ආයස්‌මා ච උපවානො ආයස්‌මා ච සාරිපුත්‌තො කොසම්‌බියං විහරන්‌ති ඝොසිතාරාමෙ අථ ඛො ආයස්‌මා සාරිපුත්‌තො සායන්‌හසමයං පටිසල්‌ලානා වුට්‌ඨිතො යෙනායස්‌මා උපවානො තෙනුපසඞ්‌කමි උපසඞ්‌කමිත්‌වා ආයස්‌මතා උපවානෙන සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා සාරිපුත්‌තො ආයස්‌මන්‌තං උපවානං එතදවොච>
      text <ජානෙය්‍ය නු ඛො ආවුසො උපවාන භික්‌ඛු පච්‌චත්‌තං යොනිසොමනසිකාරා එවං සුසමාරද්‌ධා මෙ සත්‌ත බොජ්‌ඣඞ්‌ගා ඵාසුවිහාරාය සංවත්‌තන්‌තීති ජානෙය්‍ය ඛො ආවුසො සාරිපුත්‌ත භික්‌ඛු පච්‌චත්‌තං යොනිසොමනසිකාරා එවං සුසමාරද්‌ධා මෙ සත්‌ත බොජ්‌ඣඞ්‌ගා ඵාසුවිහාරාය සංවත්‌තන්‌තීති>
      text <සතිසම්‌බොජ්‌ඣඞ්‌ගං ඛො ආවුසො භික්‌ඛු ආරබ්‌භමානො පජානාති චිත්‌තඤ්‌ච මෙ සුවිමුත්‌තං ථිනමිද්‌ධඤ්‌ච මෙ සුසමූහතං උද්‌ධච්‌චකුක්‌කුච්‌චඤ්‌ච මෙ සුප්‌පටිවිනීතං ආරද්‌ධඤ්‌ච මෙ වීරියං අට්‌ඨිංකත්‌වා මනසි කරොමි නො ච ලීනන්‌ති…පෙ … උපෙක්‌ඛාසම්‌බොජ්‌ඣඞ්‌ගං ආවුසො භික්‌ඛු ආරබ්‌භමානො පජානාති චිත්‌තඤ්‌ච මෙ සුවිමුත්‌තං ථිනමිද්‌ධඤ්‌ච මෙ සුසමූහතං උද්‌ධච්‌චකුක්‌කුච්‌චඤ්‌ච මෙ සුප්‌පටිවිනීතං ආරද්‌ධඤ්‌ච මෙ වීරියං අට්‌ඨිංකත්‌වා මනසි කරොමි නො ච ලීනන්‌ති එවං ඛො ආවුසො සාරිපුත්‌ත භික්‌ඛු ජානෙය්‍ය පච්‌චත්‌තං යොනිසොමනසිකාරා එවං සුසමාරද්‌ධා මෙ සත්‌ත බොජ්‌ඣඞ්‌ගා ඵාසුවිහාරාය සංවත්‌තන්‌තීති අට්‌ඨමං>
    text <පඨමඋප්‌පන්‌නසුත්‌තං>
      text <190>, <සත්‌තිමෙ භික්‌ඛවෙ බොජ්‌ඣඞ්‌ගා භාවිතා බහුලීකතා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර තථාගතස්‌ස පාතුභාවා අරහතො සම්‌මාසම්‌බුද්‌ධස්‌ස කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත බොජ්‌ඣඞ්‌ගා භාවිතා බහුලීකතා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර තථාගතස්‌ස පාතුභාවා අරහතො සම්‌මාසම්‌බුද්‌ධස්‌සාති නවමං>
    text <දුතියඋප්‌පන්‌නසුත්‌තං>
      text <191>, <සත්‌තිමෙ භික්‌ඛවෙ බොජ්‌ඣඞ්‌ගා භාවිතා බහුලීකතා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර සුගතවිනයා කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත බොජ්‌ඣඞ්‌ගා භාවිතා බහුලීකතා අනුප්‌පන්‌නා උප්‌පජ්‌ජන්‌ති නාඤ්‌ඤත්‍ර සුගතවිනයාති දසමං>
      stand <පබ්‌බතවග්‌ගො පඨමො>
      text <තස්‌සුද්‌දානං>
      block
        text <හිමවන්‌තං කායං සීලං වත්‌ථං භික්‌ඛු ච කුණ්‌ඩලි>
        text <කූටඤ්‌ච උපවානඤ්‌ච උප්‌පන්‌නා අපරෙ දුවෙති>
        text <අප්‌පකා තෙ මනුස්‌සෙසු යෙ ජනා පාරගාමිනො>
        text <අථායං ඉතරා පජා තීරමෙවානුධාවති>
        text <යෙ ච ඛො සම්‌මදක්‌ඛාතෙ ධම්‌මෙ ධම්‌මානුවත්‌තිනො>
        text <තෙ ජනා පාරමෙස්‌සන්‌ති මච්‌චුධෙය්‍යං සුදුත්‌තරං>
        text <කණ්‌හං ධම්‌මං විප්‌පහාය සුක්‌කං භාවෙථ පණ්‌ඩිතො>
        text <ඔකා අනොකමාගම්‌ම විවෙකෙ යත්‌ථ දූරමං>
        text <තත්‍රාභිරතිමිච්‌ඡෙය්‍ය හිත්‌වා කාමෙ අකිඤ්‌චනො>
        text <පරියොදපෙය්‍ය අත්‌තානං චිත්‌තක්‌ලෙසෙහි පණ්‌ඩිතො>
        text <යෙසං සම්‌බොධියඞ්‌ගෙසු සම්‌මා චිත්‌තං සුභාවිතං>
        text <ආදානප්‌පටිනිස්‌සග්‌ගෙ අනුපාදාය යෙ රතා>
        text <ඛීණාසවා ජුතිමන්‌තො තෙ ලොකෙ පරිනිබ්‌බුතාති සත්‌තමං>
        text <පාණා සූරියූපමා ද්‌වෙ ගිලානා අපරෙ තයො>
        text <පාරඞ්‌ගාමී විරද්‌ධො ච අරියො නිබ්‌බිදාය චාති>
        text <බොධාය දෙසනා ඨානා අයොනිසො චාපරිහානී>
        text <ඛයො නිරොධො නිබ්‌බෙධො එකධම්‌මො උදායිනාති>
        text <ද්‌වෙ කුසලා කිලෙසා ච ද්‌වෙ යොනිසො ච බුද්‌ධි ච>
        text <ආවරණා නීවරණා රුක්‌ඛං නීවරණඤ්‌ච තෙ දසාති>
        text <විධා චක්‌කවත්‌ති මාරො දුප්‌පඤ්‌ඤො පඤ්‌ඤවෙන ච>
        text <දලිද්‌දො අදලිද්‌දො ච ආදිච්‌චඞ්‌ගෙන තෙ දසාති>
        text <ආහාරා පරියායමග්‌ගි මෙත්‌තං සඞ්‌ගාරවෙන ච>
        text <අභයො පුච්‌ඡිතො පඤ්‌හං ගිජ්‌ඣකූටම්‌හි පබ්‌බතෙති>
        text <අට්‌ඨිකපුළවකං විනීලකං විච්‌ඡිද්‌දකං උද්‌ධුමාතෙන පඤ්‌චමං>
        text <මෙත්‌තා කරුණා මුදිතා උපෙක්‌ඛා ආනාපානෙන තෙ දසාති>
        text <අසුභමරණආහාරෙ පටිකූලඅනභිරතෙන>
        text <අනිච්‌චදුක්‌ඛඅනත්‌තපහානං විරාගනිරොධෙන තෙ දසාති>
        text <ඡ පාචීනතො නින්‌නා ඡ නින්‌නා ච සමුද්‌දතො>
        text <ද්‌වෙතෙ ඡ ද්‌වාදස හොන්‌ති වග්‌ගො තෙන පවුච්‌චතීති>
        text <තථාගතං පදං කූටං මූලං සාරෙන වස්‌සිකං>
        text <රාජා චන්‌දිමසූරියා ච වත්‌ථෙන දසමං පදන්‌ති>
        text <බලං බීජඤ්‌ච නාගො ච රුක්‌ඛො කුම්‌භෙන සූකියා>
        text <ආකාසෙන ච ද්‌වෙ මෙඝා නාවා ආගන්‌තුකා නදීති>
        text <එසනා විධා ආසවො භවො ච දුක්‌ඛතා තිස්‌සො>
        text <ඛිලං මලඤ්‌ච නීඝො ච වෙදනා තණ්‌හා තසිනාය චාති>
        text <ඔඝො යොගො උපාදානං ගන්‌ථා අනුසයෙන ච>
        text <කාමගුණා නීවරණා ඛන්‌ධා ඔරුද්‌ධම්‌භාගියානීති>
  text <ගිලානවග්‌ගො>
    text <පාණසුත්‌තං>
      text <192>, <සෙය්‍යථාපි භික්‌ඛවෙ යෙ කෙචි පාණා චත්‌තාරො ඉරියාපථෙ කප්‌පෙන්‌ති කාලෙන ගමනං කාලෙන ඨානං කාලෙන නිසජ්‌ජං කාලෙන සෙය්‍යං සබ්‌බෙ තෙ පථවිං නිස්‌සාය පථවියං පතිට්‌ඨාය එවමෙතෙ චත්‌තාරො ඉරියාපථෙ කප්‌පෙන්‌ති එවමෙව ඛො භික්‌ඛවෙ භික්‌ඛු සීලං නිස්‌සාය සීලෙ පතිට්‌ඨාය සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති>
      text <කථඤ්‌ච භික්‌ඛවෙ භික්‌ඛු සීලං නිස්‌සාය සීලෙ පතිට්‌ඨාය සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු සීලං නිස්‌සාය සීලෙ පතිට්‌ඨාය සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති පඨමං>
    text <පඨමසූරියූපමසුත්‌තං>
      text <193>, <සූරියස්‌ස භික්‌ඛවෙ උදයතො එතං පුබ්‌බඞ්‌ගමං එතං පුබ්‌බනිමිත්‌තං යදිදං අරුණුග්‌ගං එවමෙව ඛො භික්‌ඛවෙ භික්‌ඛුනො සත්‌තන්‌නං බොජ්‌ඣඞ්‌ගානං උප්‌පාදාය එතං පුබ්‌බඞ්‌ගමං එතං පුබ්‌බනිමිත්‌තං යදිදං කල්‍යාණමිත්‌තතා කල්‍යාණමිත්‌තස්‌සෙතං භික්‌ඛවෙ භික්‌ඛුනො පාටිකඞ්‌ඛං සත්‌ත බොජ්‌ඣඞ්‌ගෙ භාවෙස්‌සති සත්‌ත බොජ්‌ඣඞ්‌ගෙ බහුලීකරිස්‌සති>
      text <කථඤ්‌ච භික්‌ඛවෙ භික්‌ඛු කල්‍යාණමිත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු කල්‍යාණමිත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති දුතියං>
    text <දුතියසූරියූපමසුත්‌තං>
      text <194>, <සූරියස්‌ස භික්‌ඛවෙ උදයතො එතං පුබ්‌බඞ්‌ගමං එතං පුබ්‌බනිමිත්‌තං යදිදං අරුණුග්‌ගං එවමෙව ඛො භික්‌ඛවෙ භික්‌ඛුනො සත්‌තන්‌නං බොජ්‌ඣඞ්‌ගානං උප්‌පාදාය එතං පුබ්‌බඞ්‌ගමං එතං පුබ්‌බනිමිත්‌තං යදිදං යොනිසොමනසිකාරො යොනිසොමනසිකාරසම්‌පන්‌නස්‌සෙතං භික්‌ඛවෙ භික්‌ඛුනො පාටිකඞ්‌ඛං සත්‌ත බොජ්‌ඣඞ්‌ගෙ භාවෙස්‌සති සත්‌ත බොජ්‌ඣඞ්‌ගෙ බහුලීකරිස්‌සති>
      text <කථඤ්‌ච භික්‌ඛවෙ භික්‌ඛු යොනිසොමනසිකාරසම්‌පන්‌නො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු යොනිසොමනසිකාරසම්‌පන්‌නො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති තතියං>
    text <පඨමගිලානසුත්‌තං>
      text <195>, <එකං සමයං භගවා රාජගහෙ විහරති වෙළුවනෙ කලන්‌දකනිවාපෙ තෙන ඛො පන සමයෙන ආයස්‌මා මහාකස්‌සපො පිප්‌පලිගුහායං විහරති ආබාධිකො දුක්‌ඛිතො බාළ්‌හගිලානො අථ ඛො භගවා සායන්‌හසමයං පටිසල්‌ලානා වුට්‌ඨිතො යෙනායස්‌මා මහාකස්‌සපො තෙනුපසඞ්‌කමි උපසඞ්‌කමිත්‌වා පඤ්‌ඤත්‌තෙ ආසනෙ නිසීදි නිසජ්‌ජ ඛො භගවා ආයස්‌මන්‌තං මහාකස්‌සපං එතදවොච>
      text <කච්‌චි තෙ කස්‌සප ඛමනීයං කච්‌චි යාපනීයං කච්‌චි දුක්‌ඛා වෙදනා පටික්‌කමන්‌ති නො අභික්‌කමන්‌ති පටික්‌කමොසානං පඤ්‌ඤායති නො අභික්‌කමොති න මෙ භන්‌තෙ ඛමනීයං න යාපනීයං බාළ්‌හා මෙ දුක්‌ඛා වෙදනා අභික්‌කමන්‌ති නො පටික්‌කමන්‌ති අභික්‌කමොසානං පඤ්‌ඤායති නො පටික්‌කමොති>
      text <සත්‌තිමෙ කස්‌සප බොජ්‌ඣඞ්‌ගා මයා සම්‌මදක්‌ඛාතා භාවිතා බහුලීකතා අභිඤ්‌ඤාය සම්‌බොධාය නිබ්‌බානාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො ඛො කස්‌සප මයා සම්‌මදක්‌ඛාතො භාවිතො බහුලීකතො අභිඤ්‌ඤාය සම්‌බොධාය නිබ්‌බානාය සංවත්‌තති…පෙ … උපෙක්‌ඛාසම්‌බොජ්‌ඣඞ්‌ගො ඛො කස්‌සප මයා සම්‌මදක්‌ඛාතො භාවිතො බහුලීකතො අභිඤ්‌ඤාය සම්‌බොධාය නිබ්‌බානාය සංවත්‌තති ඉමෙ ඛො කස්‌සප සත්‌ත බොජ්‌ඣඞ්‌ගා මයා සම්‌මදක්‌ඛාතා භාවිතා බහුලීකතා අභිඤ්‌ඤාය සම්‌බොධාය නිබ්‌බානාය සංවත්‌තන්‌තීති තග්‌ඝ භගවා බොජ්‌ඣඞ්‌ගා තග්‌ඝ සුගත බොජ්‌ඣඞ්‌ගාති>
      text <ඉදමවොච භගවා අත්‌තමනො ආයස්‌මා මහාකස්‌සපො භගවතො භාසිතං අභිනන්‌දි වුට්‌ඨහි චායස්‌මා මහාකස්‌සපො තම්‌හා ආබාධා තථාපහීනො චායස්‌මතො මහාකස්‌සපස්‌ස සො ආබාධො අහොසීති චතුත්‌ථං>
    text <දුතියගිලානසුත්‌තං>
      text <196>, <එකං සමයං භගවා රාජගහෙ විහරති වෙළුවනෙ කලන්‌දකනිවාපෙ තෙන ඛො පන සමයෙන ආයස්‌මා මහාමොග්‌ගල්‌ලානො ගිජ්‌ඣකූටෙ පබ්‌බතෙ විහරති ආබාධිකො දුක්‌ඛිතො බාළ්‌හගිලානො අථ ඛො භගවා සායන්‌හසමයං පටිසල්‌ලානා වුට්‌ඨිතො යෙනායස්‌මා මහාමොග්‌ගල්‌ලානො තෙනුපසඞ්‌කමි උපසඞ්‌කමිත්‌වා පඤ්‌ඤත්‌තෙ ආසනෙ නිසීදි නිසජ්‌ජ ඛො භගවා ආයස්‌මන්‌තං මහාමොග්‌ගල්‌ලානං එතදවොච>
      text <කච්‌චි තෙ මොග්‌ගල්‌ලාන ඛමනීයං කච්‌චි යාපනීයං කච්‌චි දුක්‌ඛා වෙදනා පටික්‌කමන්‌ති නො අභික්‌කමන්‌ති පටික්‌කමොසානං පඤ්‌ඤායති නො අභික්‌කමොති න මෙ භන්‌තෙ ඛමනීයං න යාපනීයං බාළ්‌හා මෙ දුක්‌ඛා වෙදනා අභික්‌කමන්‌ති නො පටික්‌කමන්‌ති අභික්‌කමොසානං පඤ්‌ඤායති නො පටික්‌කමොති>
      text <සත්‌තිමෙ මොග්‌ගල්‌ලාන බොජ්‌ඣඞ්‌ගා මයා සම්‌මදක්‌ඛාතා භාවිතා බහුලීකතා අභිඤ්‌ඤාය සම්‌බොධාය නිබ්‌බානාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො ඛො මොග්‌ගල්‌ලාන මයා සම්‌මදක්‌ඛාතො භාවිතො බහුලීකතො අභිඤ්‌ඤාය සම්‌බොධාය නිබ්‌බානාය සංවත්‌තති…පෙ … උපෙක්‌ඛාසම්‌බොජ්‌ඣඞ්‌ගො ඛො මොග්‌ගල්‌ලාන මයා සම්‌මදක්‌ඛාතො භාවිතො බහුලීකතො අභිඤ්‌ඤාය සම්‌බොධාය නිබ්‌බානාය සංවත්‌තති ඉමෙ ඛො මොග්‌ගල්‌ලාන සත්‌ත බොජ්‌ඣඞ්‌ගා මයා සම්‌මදක්‌ඛාතා භාවිතා බහුලීකතා අභිඤ්‌ඤාය සම්‌බොධාය නිබ්‌බානාය සංවත්‌තන්‌තීති තග්‌ඝ භගවා බොජ්‌ඣඞ්‌ගා තග්‌ඝ සුගත බොජ්‌ඣඞ්‌ගාති>
      text <ඉදමවොච භගවා අත්‌තමනො ආයස්‌මා මහාමොග්‌ගල්‌ලානො භගවතො භාසිතං අභිනන්‌දි වුට්‌ඨහි චායස්‌මා මහාමොග්‌ගල්‌ලානො තම්‌හා ආබාධා තථාපහීනො චායස්‌මතො මහාමොග්‌ගල්‌ලානස්‌ස සො ආබාධො අහොසීති පඤ්‌චමං>
    text <තතියගිලානසුත්‌තං>
      text <197>, <එකං සමයං භගවා රාජගහෙ විහරති වෙළුවනෙ කලන්‌දකනිවාපෙ තෙන ඛො පන සමයෙන භගවා ආබාධිකො හොති දුක්‌ඛිතො බාළ්‌හගිලානො අථ ඛො ආයස්‌මා මහාචුන්‌දො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො ආයස්‌මන්‌තං මහාචුන්‌දං භගවා එතදවොච පටිභන්‌තු තං චුන්‌ද බොජ්‌ඣඞ්‌ගාති>
      text <සත්‌තිමෙ භන්‌තෙ බොජ්‌ඣඞ්‌ගා භගවතා සම්‌මදක්‌ඛාතා භාවිතා බහුලීකතා අභිඤ්‌ඤාය සම්‌බොධාය නිබ්‌බානාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො ඛො භන්‌තෙ භගවතා සම්‌මදක්‌ඛාතො භාවිතො බහුලීකතො අභිඤ්‌ඤාය සම්‌බොධාය නිබ්‌බානාය සංවත්‌තති…පෙ … උපෙක්‌ඛාසම්‌බොජ්‌ඣඞ්‌ගො ඛො භන්‌තෙ භගවතා සම්‌මදක්‌ඛාතො භාවිතො බහුලීකතො අභිඤ්‌ඤාය සම්‌බොධාය නිබ්‌බානාය සංවත්‌තති ඉමෙ ඛො භන්‌තෙ සත්‌ත බොජ්‌ඣඞ්‌ගා භගවතා සම්‌මදක්‌ඛාතා භාවිතා බහුලීකතා අභිඤ්‌ඤාය සම්‌බොධාය නිබ්‌බානාය සංවත්‌තන්‌තීති තග්‌ඝ චුන්‌ද බොජ්‌ඣඞ්‌ගා තග්‌ඝ චුන්‌ද බොජ්‌ඣඞ්‌ගාති>
      text <ඉදමවොචායස්‌මා චුන්‌දො සමනුඤ්‌ඤො සත්‌ථා අහොසි වුට්‌ඨහි ච භගවා තම්‌හා ආබාධා තථාපහීනො ච භගවතො සො ආබාධො අහොසීති ඡට්‌ඨං>
    text <පාරඞ්‌ගමසුත්‌තං>
      text <198>, <සත්‌තිමෙ භික්‌ඛවෙ බොජ්‌ඣඞ්‌ගා භාවිතා බහුලීකතා අපාරා පාරං ගමනාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත බොජ්‌ඣඞ්‌ගා භාවිතා බහුලීකතා අපාරා පාරං ගමනාය සංවත්‌තන්‌තීති>
    text <විරද්‌ධසුත්‌තං>
      text <199>, <යෙසං කෙසඤ්‌චි භික්‌ඛවෙ සත්‌ත බොජ්‌ඣඞ්‌ගා විරද්‌ධා විරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමී යෙසං කෙසඤ්‌චි භික්‌ඛවෙ සත්‌ත බොජ්‌ඣඞ්‌ගා ආරද්‌ධා ආරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමී කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො යෙසං කෙසඤ්‌චි භික්‌ඛවෙ ඉමෙ සත්‌ත බොජ්‌ඣඞ්‌ගා විරද්‌ධා විරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමී යෙසං කෙසඤ්‌චි භික්‌ඛවෙ ඉමෙ සත්‌ත බොජ්‌ඣඞ්‌ගා ආරද්‌ධා ආරද්‌ධො තෙසං අරියො මග්‌ගො සම්‌මා දුක්‌ඛක්‌ඛයගාමීති අට්‌ඨමං>
    text <අරියසුත්‌තං>
      text <200>, <සත්‌තිමෙ භික්‌ඛවෙ බොජ්‌ඣඞ්‌ගා භාවිතා බහුලීකතා අරියා නිය්‍යානිකා නීයන්‌ති තක්‌කරස්‌ස සම්‌මා දුක්‌ඛක්‌ඛයාය කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත බොජ්‌ඣඞ්‌ගා භාවිතා බහුලීකතා අරියා නිය්‍යානිකා නීයන්‌ති තක්‌කරස්‌ස සම්‌මා දුක්‌ඛක්‌ඛයායාති නවමං>
    text <නිබ්‌බිදාසුත්‌තං>
      text <201>, <සත්‌තිමෙ භික්‌ඛවෙ බොජ්‌ඣඞ්‌ගා භාවිතා බහුලීකතා එකන්‌තනිබ්‌බිදාය විරාගාය නිරොධාය උපසමාය අභිඤ්‌ඤාය සම්‌බොධාය නිබ්‌බානාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත බොජ්‌ඣඞ්‌ගා භාවිතා බහුලීකතා එකන්‌තනිබ්‌බිදාය විරාගාය නිරොධාය උපසමාය අභිඤ්‌ඤාය සම්‌බොධාය නිබ්‌බානාය සංවත්‌තන්‌තීති දසමං>
      stand <ගිලානවග්‌ගො දුතියො>
      text <තස්‌සුද්‌දානං>
  text <උදායිවග්‌ගො>
    text <බොධායසුත්‌තං>
      text <202>, <අථ ඛො අඤ්‌ඤතරො භික්‌ඛු යෙන භගවා තෙනුපසඞ්‌කමි…පෙ … එකමන්‌තං නිසින්‌නො ඛො සො භික්‌ඛු භගවන්‌තං එතදවොච>
      text <බොජ්‌ඣඞ්‌ගා බොජ්‌ඣඞ්‌ගාති භන්‌තෙ වුච්‌චන්‌ති කිත්‌තාවතා නු ඛො භන්‌තෙ බොජ්‌ඣඞ්‌ගාති වුච්‌චන්‌තීති බොධාය සංවත්‌තන්‌තීති ඛො භික්‌ඛු තස්‌මා බොජ්‌ඣඞ්‌ගාති වුච්‌චන්‌ති ඉධ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං බොධාය සංවත්‌තන්‌තීති ඛො භික්‌ඛු තස්‌මා බොජ්‌ඣඞ්‌ගාති වුච්‌චන්‌තීති පඨමං>
    text <බොජ්‌ඣඞ්‌ගදෙසනාසුත්‌තං>
      text <203>, <සත්‌ත වො භික්‌ඛවෙ බොජ්‌ඣඞ්‌ගෙ දෙසෙස්‌සාමි තං සුණාථ කතමෙ ච භික්‌ඛවෙ සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත බොජ්‌ඣඞ්‌ගාති දුතියං>
    text <ඨානියසුත්‌තං>
      text <204>, <කාමරාගට්‌ඨානියානං භික්‌ඛවෙ ධම්‌මානං මනසිකාරබහුලීකාරා අනුප්‌පන්‌නො චෙව කාමච්‌ඡන්‌දො උප්‌පජ්‌ජති උප්‌පන්‌නො ච කාමච්‌ඡන්‌දො භිය්‍යොභාවාය වෙපුල්‌ලාය සංවත්‌තති බ්‍යාපාදට්‌ඨානියානං භික්‌ඛවෙ ධම්‌මානං මනසිකාරබහුලීකාරා අනුප්‌පන්‌නො චෙව බ්‍යාපාදො උප්‌පජ්‌ජති උප්‌පන්‌නො ච බ්‍යාපාදො භිය්‍යොභාවාය වෙපුල්‌ලාය සංවත්‌තති ථිනමිද්‌ධට්‌ඨානියානං භික්‌ඛවෙ ධම්‌මානං මනසිකාරබහුලීකාරා අනුප්‌පන්‌නඤ්‌චෙව ථිනමිද්‌ධං උප්‌පජ්‌ජති උප්‌පන්‌නඤ්‌ච ථිනමිද්‌ධං භිය්‍යොභාවාය වෙපුල්‌ලායං සංවත්‌තති උද්‌ධච්‌චකුක්‌කුච්‌චට්‌ඨානියානං භික්‌ඛවෙ ධම්‌මානං මනසිකාරබහුලීකාරා අනුප්‌පන්‌නඤ්‌චෙව උද්‌ධච්‌චකුක්‌කුච්‌චං උප්‌පජ්‌ජති උප්‌පන්‌නඤ්‌ච උද්‌ධච්‌චකුක්‌කුච්‌චං භිය්‍යොභාවාය වෙපුල්‌ලාය සංවත්‌තති විචිකිච්‌ඡාට්‌ඨානියානං භික්‌ඛවෙ ධම්‌මානං මනසිකාරබහුලීකාරා අනුප්‌පන්‌නා චෙව විචිකිච්‌ඡා උප්‌පජ්‌ජති උප්‌පන්‌නා ච විචිකිච්‌ඡා භිය්‍යොභාවාය වෙපුල්‌ලාය සංවත්‌තති>
      text <සතිසම්‌බොජ්‌ඣඞ්‌ගට්‌ඨානියානං භික්‌ඛවෙ ධම්‌මානං මනසිකාරබහුලීකාරා අනුප්‌පන්‌නො චෙව සතිසම්‌බොජ්‌ඣඞ්‌ගො උප්‌පජ්‌ජති උප්‌පන්‌නො ච සතිසම්‌බොජ්‌ඣඞ්‌ගො භාවනාපාරිපූරිං ගච්‌ඡති…පෙ … උපෙක්‌ඛාසම්‌බොජ්‌ඣඞ්‌ගට්‌ඨානියානං භික්‌ඛවෙ ධම්‌මානං මනසිකාරබහුලීකාරා අනුප්‌පන්‌නො චෙව උපෙක්‌ඛාසම්‌බොජ්‌ඣඞ්‌ගො උප්‌පජ්‌ජති උප්‌පන්‌නො ච උපෙක්‌ඛාසම්‌බොජ්‌ඣඞ්‌ගො භාවනාපාරිපූරිං ගච්‌ඡතීති තතියං>
    text <අයොනිසොමනසිකාරසුත්‌තං>
      text <205>, <අයොනිසො භික්‌ඛවෙ මනසිකරොතො අනුප්‌පන්‌නො චෙව කාමච්‌ඡන්‌දො උප්‌පජ්‌ජති උප්‌පන්‌නො ච කාමච්‌ඡන්‌දො භිය්‍යොභාවාය වෙපුල්‌ලාය සංවත්‌තති අනුප්‌පන්‌නො චෙව බ්‍යාපාදො උප්‌පජ්‌ජති උප්‌පන්‌නො ච බ්‍යාපාදො භිය්‍යොභාවාය වෙපුල්‌ලාය සංවත්‌තති අනුප්‌පන්‌නඤ්‌චෙව ථිනමිද්‌ධං උප්‌පජ්‌ජති උප්‌පන්‌නඤ්‌ච ථිනමිද්‌ධං භිය්‍යොභාවාය වෙපුල්‌ලාය සංවත්‌තති අනුප්‌පන්‌නඤ්‌චෙව උද්‌ධච්‌චකුක්‌කුච්‌චං උප්‌පජ්‌ජති උප්‌පන්‌නඤ්‌ච උද්‌ධච්‌චකුක්‌කුච්‌චං භිය්‍යොභාවාය වෙපුල්‌ලාය සංවත්‌තති අනුප්‌පන්‌නා චෙව විචිකිච්‌ඡා උප්‌පජ්‌ජති උප්‌පන්‌නා ච විචිකිච්‌ඡා භිය්‍යොභාවාය වෙපුල්‌ලාය සංවත්‌තති අනුප්‌පන්‌නො චෙව සතිසම්‌බොජ්‌ඣඞ්‌ගො නුප්‌පජ්‌ජති උප්‌පන්‌නො ච සතිසම්‌බොජ්‌ඣඞ්‌ගො නිරුජ්‌ඣති…පෙ … අනුප්‌පන්‌නො චෙව උපෙක්‌ඛාසම්‌බොජ්‌ඣඞ්‌ගො නුප්‌පජ්‌ජති උප්‌පන්‌නො ච උපෙක්‌ඛාසම්‌බොජ්‌ඣඞ්‌ගො නිරුජ්‌ඣති>
      text <යොනිසො ච ඛො භික්‌ඛවෙ මනසිකරොතො අනුප්‌පන්‌නො චෙව කාමච්‌ඡන්‌දො නුප්‌පජ්‌ජති උප්‌පන්‌නො ච කාමච්‌ඡන්‌දො පහීයති අනුප්‌පන්‌නො චෙව බ්‍යාපාදො නුප්‌පජ්‌ජති උප්‌පන්‌නො ච බ්‍යාපාදො පහීයති අනුප්‌පන්‌නඤ්‌චෙව ථිනමිද්‌ධං නුප්‌පජ්‌ජති උප්‌පන්‌නඤ්‌ච ථිනමිද්‌ධං පහීයති අනුප්‌පන්‌නඤ්‌චෙව උද්‌ධච්‌චකුක්‌කුච්‌චං නුප්‌පජ්‌ජති උප්‌පන්‌නඤ්‌ච උද්‌ධච්‌චකුක්‌කුච්‌චං පහීයති අනුප්‌පන්‌නා චෙව විචිකිච්‌ඡා නුප්‌පජ්‌ජති උප්‌පන්‌නා ච විචිකිච්‌ඡා පහීයති>
      text <අනුප්‌පන්‌නො චෙව සතිසම්‌බොජ්‌ඣඞ්‌ගො උප්‌පජ්‌ජති උප්‌පන්‌නො ච සතිසම්‌බොජ්‌ඣඞ්‌ගො භාවනාපාරිපූරිං ගච්‌ඡති…පෙ … අනුප්‌පන්‌නො චෙව උපෙක්‌ඛාසම්‌බොජ්‌ඣඞ්‌ගො උප්‌පජ්‌ජති උප්‌පන්‌නො ච උපෙක්‌ඛාසම්‌බොජ්‌ඣඞ්‌ගො භාවනාපාරිපූරිං ගච්‌ඡතීති චතුත්‌ථං>
    text <අපරිහානියසුත්‌තං>
      text <206>, <සත්‌ත වො භික්‌ඛවෙ අපරිහානියෙ ධම්‌මෙ දෙසෙස්‌සාමි තං සුණාථ කතමෙ ච භික්‌ඛවෙ සත්‌ත අපරිහානියා ධම්‌මා යදිදං සත්‌ත බොජ්‌ඣඞ්‌ගා කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත අපරිහානියා ධම්‌මාති පඤ්‌චමං>
    text <තණ්‌හක්‌ඛයසුත්‌තං>
      text <207>, <යො භික්‌ඛවෙ මග්‌ගො යා පටිපදා තණ්‌හක්‌ඛයාය සංවත්‌තති තං මග්‌ගං තං පටිපදං භාවෙථ කතමො ච භික්‌ඛවෙ මග්‌ගො කතමා ච පටිපදා තණ්‌හක්‌ඛයාය සංවත්‌තති යදිදං සත්‌ත බොජ්‌ඣඞ්‌ගා කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගොති එවං වුත්‌තෙ ආයස්‌මා උදායී භගවන්‌තං එතදවොච කථං භාවිතා නු ඛො භන්‌තෙ සත්‌ත බොජ්‌ඣඞ්‌ගා කථං බහුලීකතා තණ්‌හක්‌ඛයාය සංවත්‌තන්‌තීති>
      text <ඉධ උදායි භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං විපුලං මහග්‌ගතං අප්‌පමාණං අබ්‍යාපජ්‌ජං තස්‌ස සතිසම්‌බොජ්‌ඣඞ්‌ගං භාවයතො විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං විපුලං මහග්‌ගතං අප්‌පමාණං අබ්‍යාපජ්‌ජං තණ්‌හා පහීයති තණ්‌හාය පහානා කම්‌මං පහීයති කම්‌මස්‌ස පහානා දුක්‌ඛං පහීයති…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං විපුලං මහග්‌ගතං අප්‌පමාණං අබ්‍යාපජ්‌ජං තස්‌ස උපෙක්‌ඛාසම්‌බොජ්‌ඣඞ්‌ගං භාවයතො විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං විපුලං මහග්‌ගතං අප්‌පමාණං අබ්‍යාපජ්‌ජං තණ්‌හා පහීයති තණ්‌හාය පහානා කම්‌මං පහීයති කම්‌මස්‌ස පහානා දුක්‌ඛං පහීයති ඉති ඛො උදායි තණ්‌හක්‌ඛයා කම්‌මක්‌ඛයො කම්‌මක්‌ඛයා දුක්‌ඛක්‌ඛයොති ඡට්‌ඨං>
    text <තණ්‌හානිරොධසුත්‌තං>
      text <208>, <යො භික්‌ඛවෙ මග්‌ගො යා පටිපදා තණ්‌හානිරොධාය සංවත්‌තති තං මග්‌ගං තං පටිපදං භාවෙථ කතමො ච භික්‌ඛවෙ මග්‌ගො කතමා ච පටිපදා තණ්‌හානිරොධාය සංවත්‌තති යදිදං සත්‌ත බොජ්‌ඣඞ්‌ගා කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො කථං භාවිතා ච භික්‌ඛවෙ සත්‌ත බොජ්‌ඣඞ්‌ගා කථං බහුලීකතා තණ්‌හානිරොධාය සංවත්‌තන්‌ති>
      text <ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ සත්‌ත බොජ්‌ඣඞ්‌ගා එවං බහුලීකතා තණ්‌හානිරොධාය සංවත්‌තන්‌තීති සත්‌තමං>
    text <නිබ්‌බෙධභාගියසුත්‌තං>
      text <209>, <නිබ්‌බෙධභාගියං වො භික්‌ඛවෙ මග්‌ගං දෙසෙස්‌සාමි තං සුණාථ කතමො ච භික්‌ඛවෙ නිබ්‌බෙධභාගියො මග්‌ගො යදිදං සත්‌ත බොජ්‌ඣඞ්‌ගා කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගොති එවං වුත්‌තෙ ආයස්‌මා උදායී භගවන්‌තං එතදවොච කථං භාවිතා නු ඛො භන්‌තෙ සත්‌ත බොජ්‌ඣඞ්‌ගා කථං බහුලීකතා නිබ්‌බෙධාය සංවත්‌තන්‌තීති>
      text <ඉධ උදායි භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං විපුලං මහග්‌ගතං අප්‌පමාණං අබ්‍යාපජ්‌ජං සො සතිසම්‌බොජ්‌ඣඞ්‌ගං භාවිතෙන චිත්‌තෙන අනිබ්‌බිද්‌ධපුබ්‌බං අප්‌පදාලිතපුබ්‌බං ලොභක්‌ඛන්‌ධං නිබ්‌බිජ්‌ඣති පදාලෙති අනිබ්‌බිද්‌ධපුබ්‌බං අප්‌පදාලිතපුබ්‌බං දොසක්‌ඛන්‌ධං නිබ්‌බිජ්‌ඣති පදාලෙති අනිබ්‌බිද්‌ධපුබ්‌බං අප්‌පදාලිතපුබ්‌බං මොහක්‌ඛන්‌ධං නිබ්‌බිජ්‌ඣති පදාලෙති…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං විපුලං මහග්‌ගතං අප්‌පමාණං අබ්‍යාපජ්‌ජං සො උපෙක්‌ඛාසම්‌බොජ්‌ඣඞ්‌ගං භාවිතෙන චිත්‌තෙන අනිබ්‌බිද්‌ධපුබ්‌බං අප්‌පදාලිතපුබ්‌බං ලොභක්‌ඛන්‌ධං නිබ්‌බිජ්‌ඣති පදාලෙති අනිබ්‌බිද්‌ධපුබ්‌බං අප්‌පදාලිතපුබ්‌බං දොසක්‌ඛන්‌ධං නිබ්‌බිජ්‌ඣති පදාලෙති අනිබ්‌බිද්‌ධපුබ්‌බං අප්‌පදාලිතපුබ්‌බං මොහක්‌ඛන්‌ධං නිබ්‌බිජ්‌ඣති පදාලෙති එවං භාවිතා ඛො උදායි සත්‌ත බොජ්‌ඣඞ්‌ගා එවං බහුලීකතා නිබ්‌බෙධාය සංවත්‌තන්‌තීති අට්‌ඨමං>
    text <එකධම්‌මසුත්‌තං>
      text <210>, <නාහං භික්‌ඛවෙ අඤ්‌ඤං එකධම්‌මම්‌පි සමනුපස්‌සාමි යො එවං භාවිතො බහුලීකතො සංයොජනීයානං ධම්‌මානං පහානාය සංවත්‌තති යථයිදං භික්‌ඛවෙ සත්‌ත බොජ්‌ඣඞ්‌ගා කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො කථං භාවිතා ච භික්‌ඛවෙ සත්‌ත බොජ්‌ඣඞ්‌ගා කථං බහුලීකතා සංයොජනීයානං ධම්‌මානං පහානාය සංවත්‌තන්‌ති>
      text <ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ සත්‌ත බොජ්‌ඣඞ්‌ගා එවං බහුලීකතා සංයොජනීයානං ධම්‌මානං පහානාය සංවත්‌තන්‌ති>
      text <කතමෙ ච භික්‌ඛවෙ සංයොජනීයා ධම්‌මා චක්‌ඛු භික්‌ඛවෙ සංයොජනීයො ධම්‌මො එත්‌ථෙතෙ උප්‌පජ්‌ජන්‌ති සංයොජනවිනිබන්‌ධා අජ්‌ඣොසානා…පෙ … ජිව්‌හා සංයොජනීයා ධම්‌මා එත්‌ථෙතෙ උප්‌පජ්‌ජන්‌ති සංයොජනවිනිබන්‌ධා අජ්‌ඣොසානා…පෙ … මනො සංයොජනීයො ධම්‌මො එත්‌ථෙතෙ උප්‌පජ්‌ජන්‌ති සංයොජනවිනිබන්‌ධා අජ්‌ඣොසානා ඉමෙ වුච්‌චන්‌ති භික්‌ඛවෙ සංයොජනීයා ධම්‌මාති නවමං>
    text <උදායිසුත්‌තං>
      text <211>, <එකං සමයං භගවා සුම්‌භෙසු විහරති සෙතකං නාම සුම්‌භානං නිගමො අථ ඛො ආයස්‌මා උදායී යෙන භගවා තෙනුපසඞ්‌කමි…පෙ … එකමන්‌තං නිසින්‌නො ඛො ආයස්‌මා උදායී භගවන්‌තං එතදවොච>
      text <අච්‌ඡරියං භන්‌තෙ අබ්‌භුතං භන්‌තෙ යාව බහුකතඤ්‌ච මෙ භන්‌තෙ භගවති පෙමඤ්‌ච ගාරවො ච හිරී ච ඔත්‌තප්‌පඤ්‌ච අහඤ්‌හි භන්‌තෙ පුබ්‌බෙ අගාරිකභූතො සමානො අබහුකතො අහොසිං ධම්‌මෙන අබහුකතො සඞ්‌ඝෙන සො ඛ්‌වාහං භගවති පෙමඤ්‌ච ගාරවඤ්‌ච හිරිඤ්‌ච ඔත්‌තප්‌පඤ්‌ච සම්‌පස්‌සමානො අගාරස්‌මා අනගාරියං පබ්‌බජිතො තස්‌ස මෙ භගවා ධම්‌මං දෙසෙසි ඉති රූපං ඉති රූපස්‌ස සමුදයො ඉති රූපස්‌ස අත්‌ථඞ්‌ගමො ඉති වෙදනා…පෙ … ඉති සඤ්‌ඤා… ඉති සඞ්‌ඛාරා… ඉති විඤ්‌ඤාණං ඉති විඤ්‌ඤාණස්‌ස සමුදයො ඉති විඤ්‌ඤාණස්‌ස අත්‌ථඞ්‌ගමොති>
      text <සො ඛ්‌වාහං භන්‌තෙ සුඤ්‌ඤාගාරගතො ඉමෙසං පඤ්‌චුපාදානක්‌ඛන්‌ධානං උක්‌කුජ්‌ජාවකුජ්‌ජං සම්‌පරිවත්‌තෙන්‌තො ඉදං දුක්‌ඛන්‌ති යථාභූතං අබ්‌භඤ්‌ඤාසිං අයං දුක්‌ඛසමුදයොති යථාභූතං අබ්‌භඤ්‌ඤාසිං අයං දුක්‌ඛනිරොධොති යථාභූතං අබ්‌භඤ්‌ඤාසිං අයං දුක්‌ඛනිරොධගාමිනී පටිපදාති යථාභූතං අබ්‌භඤ්‌ඤාසිං ධම්‌මො ච මෙ භන්‌තෙ අභිසමිතො මග්‌ගො ච මෙ පටිලද්‌ධො යො මෙ භාවිතො බහුලීකතො තථා තථා විහරන්‌තං තථත්‌තාය උපනෙස්‌සති යථාහං ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානිස්‌සාමි>
      text <සතිසම්‌බොජ්‌ඣඞ්‌ගො මෙ භන්‌තෙ පටිලද්‌ධො යො මෙ භාවිතො බහුලීකතො තථා තථා විහරන්‌තං තථත්‌තාය උපනෙස්‌සති යථාහං ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානිස්‌සාමි…පෙ … උපෙක්‌ඛාසම්‌බොජ්‌ඣඞ්‌ගො මෙ භන්‌තෙ පටිලද්‌ධො යො මෙ භාවිතො බහුලීකතො තථා තථා විහරන්‌තං තථත්‌තාය උපනෙස්‌සති යථාහං ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානිස්‌සාමි අයං ඛො මෙ භන්‌තෙ මග්‌ගො පටිලද්‌ධො යො මෙ භාවිතො බහුලීකතො තථා තථා විහරන්‌තං තථත්‌තාය උපනෙස්‌සති යථාහං ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානිස්‌සාමීති>
      text <සාධු සාධු උදායි එසො හි තෙ උදායි මග්‌ගො පටිලද්‌ධො යො තෙ භාවිතො බහුලීකතො තථා තථා විහරන්‌තං තථත්‌තාය උපනෙස්‌සති යථා ත්‌වං ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානිස්‌සසීති දසමං>
      stand <උදායිවග්‌ගො තතියො>
      text <තස්‌සුද්‌දානං>
  text <නීවරණවග්‌ගො>
    text <පඨමකුසලසුත්‌තං>
      text <212>, <යෙ කෙචි භික්‌ඛවෙ ධම්‌මා කුසලා කුසලභාගියා කුසලපක්‌ඛිකා සබ්‌බෙ තෙ අප්‌පමාදමූලකා අප්‌පමාදසමොසරණා අප්‌පමාදො තෙසං ධම්‌මානං අග්‌ගමක්‌ඛායති අප්‌පමත්‌තස්‌සෙතං භික්‌ඛවෙ භික්‌ඛුනො පාටිකඞ්‌ඛං සත්‌ත බොජ්‌ඣඞ්‌ගෙ භාවෙස්‌සති සත්‌ත බොජ්‌ඣඞ්‌ගෙ බහුලීකරිස්‌සති>
      text <කථඤ්‌ච භික්‌ඛවෙ භික්‌ඛු අප්‌පමත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු අප්‌පමත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති පඨමං>
    text <දුතියකුසලසුත්‌තං>
      text <213>, <යෙ කෙචි භික්‌ඛවෙ ධම්‌මා කුසලා කුසලභාගියා කුසලපක්‌ඛිකා සබ්‌බෙ තෙ යොනිසොමනසිකාරමූලකා යොනිසොමනසිකාරසමොසරණා යොනිසොමනසිකාරො තෙසං ධම්‌මානං අග්‌ගමක්‌ඛායති යොනිසොමනසිකාරසම්‌පන්‌නස්‌සෙතං භික්‌ඛවෙ භික්‌ඛුනො පාටිකඞ්‌ඛං සත්‌ත බොජ්‌ඣඞ්‌ගෙ භාවෙස්‌සති සත්‌ත බොජ්‌ඣඞ්‌ගෙ බහුලීකරිස්‌සති>
      text <කථඤ්‌ච භික්‌ඛවෙ භික්‌ඛු යොනිසොමනසිකාරසම්‌පන්‌නො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු යොනිසොමනසිකාරසම්‌පන්‌නො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති දුතියං>
    text <උපක්‌කිලෙසසුත්‌තං>
      text <214>, <පඤ්‌චිමෙ භික්‌ඛවෙ ජාතරූපස්‌ස උපක්‌කිලෙසා යෙහි උපක්‌කිලෙසෙහි උපක්‌කිලිට්‌ඨං ජාතරූපං න චෙව මුදු හොති න ච කම්‌මනියං න ච පභස්‌සරං පභඞ්‌ගු ච න ච සම්‌මා උපෙති කම්‌මාය කතමෙ පඤ්‌ච අයො භික්‌ඛවෙ ජාතරූපස්‌ස උපක්‌කිලෙසො යෙන උපක්‌කිලෙසෙන උපක්‌කිලිට්‌ඨං ජාතරූපං න චෙව මුදු හොති න ච කම්‌මනියං න ච පභස්‌සරං පභඞ්‌ගු ච න ච සම්‌මා උපෙති කම්‌මාය ලොහං භික්‌ඛවෙ ජාතරූපස්‌ස උපක්‌කිලෙසො යෙන උපක්‌කිලෙසෙන උපක්‌කිලිට්‌ඨං ජාතරූපං…පෙ … තිපු භික්‌ඛවෙ ජාතරූපස්‌ස උපක්‌කිලෙසො…පෙ … සීසං භික්‌ඛවෙ ජාතරූපස්‌ස උපක්‌කිලෙසො…පෙ … සජ්‌ඣු භික්‌ඛවෙ ජාතරූපස්‌ස උපක්‌කිලෙසො යෙන උපක්‌කිලෙසෙන උපක්‌කිලිට්‌ඨං ජාතරූපං න චෙව මුදු හොති න ච කම්‌මනියං න ච පභස්‌සරං පභඞ්‌ගු ච න ච සම්‌මා උපෙති කම්‌මාය ඉමෙ ඛො භික්‌ඛවෙ පඤ්‌ච ජාතරූපස්‌ස උපක්‌කිලෙසා යෙහි උපක්‌කිලෙසෙහි උපක්‌කිලිට්‌ඨං ජාතරූපං න චෙව මුදු හොති න ච කම්‌මනියං න ච පභස්‌සරං පභඞ්‌ගු ච න ච සම්‌මා උපෙති කම්‌මාය>
      text <එවමෙව ඛො භික්‌ඛවෙ පඤ්‌චිමෙ චිත්‌තස්‌ස උපක්‌කිලෙසා යෙහි උපක්‌කිලෙසෙහි උපක්‌කිලිට්‌ඨං චිත්‌තං න චෙව මුදු හොති න ච කම්‌මනියං න ච පභස්‌සරං පභඞ්‌ගු ච න ච සම්‌මා සමාධියති ආසවානං ඛයාය කතමෙ පඤ්‌ච කාමච්‌ඡන්‌දො භික්‌ඛවෙ චිත්‌තස්‌ස උපක්‌කිලෙසො යෙන උපක්‌කිලෙසෙන උපක්‌කිලිට්‌ඨං චිත්‌තං න චෙව මුදු හොති න ච කම්‌මනියං න ච පභස්‌සරං පභඞ්‌ගු ච න ච සම්‌මා සමාධියති ආසවානං ඛයාය…පෙ … ඉමෙ ඛො භික්‌ඛවෙ පඤ්‌ච චිත්‌තස්‌ස උපෙක්‌කිලෙසා යෙහි උපක්‌කිලෙසෙහි උපක්‌කිලිට්‌ඨං චිත්‌තං න චෙව මුදු හොති න ච කම්‌මනියං න ච පභස්‌සරං පභඞ්‌ගු ච න ච සම්‌මා සමාධියති ආසවානං ඛයායාති තතියං>
    text <අනුපක්‌කිලෙසසුත්‌තං>
      text <215>, <සත්‌තිමෙ භික්‌ඛවෙ බොජ්‌ඣඞ්‌ගා අනාවරණා අනීවරණා චෙතසො අනුපක්‌කිලෙසා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො භික්‌ඛවෙ අනාවරණො අනීවරණො චෙතසො අනුපක්‌කිලෙසො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති…පෙ … උපෙක්‌ඛාසම්‌බොජ්‌ඣඞ්‌ගො භික්‌ඛවෙ අනාවරණො අනීවරණො චෙතසො අනුපක්‌කිලෙසො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති ඉමෙ ඛො භික්‌ඛවෙ සත්‌ත බොජ්‌ඣඞ්‌ගා අනාවරණා අනීවරණා චෙතසො අනුපක්‌කිලෙසා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌තීති චතුත්‌ථං>
    text <අයොනිසොමනසිකාරසුත්‌තං>
      text <216>, <අයොනිසො භික්‌ඛවෙ මනසිකරොතො අනුප්‌පන්‌නො චෙව කාමච්‌ඡන්‌දො උප්‌පජ්‌ජති උප්‌පන්‌නො ච කාමච්‌ඡන්‌දො භිය්‍යොභාවාය වෙපුල්‌ලාය සංවත්‌තති අනුප්‌පන්‌නො චෙව බ්‍යාපාදො උප්‌පජ්‌ජති උප්‌පන්‌නො ච බ්‍යාපාදො භිය්‍යොභාවාය වෙපුල්‌ලාය සංවත්‌තති අනුප්‌පන්‌නඤ්‌චෙව ථිනමිද්‌ධං උප්‌පජ්‌ජති උප්‌පන්‌නඤ්‌ච ථිනමිද්‌ධං භිය්‍යොභාවාය වෙපුල්‌ලාය සංවත්‌තති අනුප්‌පන්‌නඤ්‌චෙව උද්‌ධච්‌චකුක්‌කුච්‌චං උප්‌පජ්‌ජති උප්‌පන්‌නඤ්‌ච උද්‌ධච්‌චකුක්‌කුච්‌චං භිය්‍යොභාවාය වෙපුල්‌ලාය සංවත්‌තති අනුප්‌පන්‌නා චෙව විචිකිච්‌ඡා උප්‌පජ්‌ජති උප්‌පන්‌නා ච විචිකිච්‌ඡා භිය්‍යොභාවාය වෙපුල්‌ලාය සංවත්‌තතීති පඤ්‌චමං>
    text <යොනිසොමනසිකාරසුත්‌තං>
      text <217>, <යොනිසො ච ඛො භික්‌ඛවෙ මනසිකරොතො අනුප්‌පන්‌නො චෙව සතිසම්‌බොජ්‌ඣඞ්‌ගො උප්‌පජ්‌ජති උප්‌පන්‌නො ච සතිසම්‌බොජ්‌ඣඞ්‌ගො භාවනාපාරිපූරිං ගච්‌ඡති…පෙ … අනුප්‌පන්‌නො චෙව උපෙක්‌ඛාසම්‌බොජ්‌ඣඞ්‌ගො උප්‌පජ්‌ජති උප්‌පන්‌නො ච උපෙක්‌ඛාසම්‌බොජ්‌ඣඞ්‌ගො භාවනාපාරිපූරිං ගච්‌ඡතීති ඡට්‌ඨං>
    text <බුද්‌ධිසුත්‌තං>
      text <218>, <සත්‌තිමෙ භික්‌ඛවෙ බොජ්‌ඣඞ්‌ගා භාවිතා බහුලීකතා බුද්‌ධියා අපරිහානාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො ඉමෙ ඛො භික්‌ඛවෙ සත්‌ත බොජ්‌ඣඞ්‌ගා භාවිතා බහුලීකතා බුද්‌ධියා අපරිහානාය සංවත්‌තන්‌තීති සත්‌තමං>
    text <ආවරණනීවරණසුත්‌තං>
      text <219>, <පඤ්‌චිමෙ භික්‌ඛවෙ ආවරණා නීවරණා චෙතසො උපක්‌කිලෙසා පඤ්‌ඤාය දුබ්‌බලීකරණා කතමෙ පඤ්‌ච කාමච්‌ඡන්‌දො භික්‌ඛවෙ ආවරණො නීවරණො චෙතසො උපක්‌කිලෙසො පඤ්‌ඤාය දුබ්‌බලීකරණො බ්‍යාපාදො භික්‌ඛවෙ ආවරණො නීවරණො චෙතසො උපක්‌කිලෙසො පඤ්‌ඤාය දුබ්‌බලීකරණො ථිනමිද්‌ධං භික්‌ඛවෙ ආවරණං නීවරණං චෙතසො උපක්‌කිලෙසං පඤ්‌ඤාය දුබ්‌බලීකරණං උද්‌ධච්‌චකුක්‌කුච්‌චං භික්‌ඛවෙ ආවරණං නීවරණං චෙතසො උපක්‌කිලෙසං පඤ්‌ඤාය දුබ්‌බලීකරණං විචිකිච්‌ඡා භික්‌ඛවෙ ආවරණා නීවරණා චෙතසො උපක්‌කිලෙසා පඤ්‌ඤාය දුබ්‌බලීකරණා ඉමෙ ඛො භික්‌ඛවෙ පඤ්‌ච ආවරණා නීවරණා චෙතසො උපක්‌කිලෙසා පඤ්‌ඤාය දුබ්‌බලීකරණා>
      text <සත්‌තිමෙ භික්‌ඛවෙ බොජ්‌ඣඞ්‌ගා අනාවරණා අනීවරණා චෙතසො අනුපක්‌කිලෙසා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො භික්‌ඛවෙ අනාවරණො අනීවරණො චෙතසො අනුපක්‌කිලෙසො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති…පෙ … උපෙක්‌ඛාසම්‌බොජ්‌ඣඞ්‌ගො භික්‌ඛවෙ අනාවරණො අනීවරණො චෙතසො අනුපක්‌කිලෙසො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති ඉමෙ ඛො භික්‌ඛවෙ සත්‌ත බොජ්‌ඣඞ්‌ගා අනාවරණා අනීවරණා චෙතසො අනුපක්‌කිලෙසා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌තීති>
      text <යස්‌මිං භික්‌ඛවෙ සමයෙ අරියසාවකො අට්‌ඨිං කත්‌වා මනසි කත්‌වා සබ්‌බං චෙතසො සමන්‌නාහරිත්‌වා ඔහිතසොතො ධම්‌මං සුණාති ඉමස්‌ස පඤ්‌ච නීවරණා තස්‌මිං සමයෙ න හොන්‌ති සත්‌ත බොජ්‌ඣඞ්‌ගා තස්‌මිං සමයෙ භාවනාපාරිපූරිං ගච්‌ඡන්‌ති>
      text <කතමෙ පඤ්‌ච නීවරණා තස්‌මිං සමයෙ න හොන්‌ති කාමච්‌ඡන්‌දනීවරණං තස්‌මිං සමයෙ න හොති බ්‍යාපාදනීවරණං තස්‌මිං සමයෙ න හොති ථිනමිද්‌ධනීවරණං තස්‌මිං සමයෙ න හොති උද්‌ධච්‌චකුක්‌කුච්‌චනීවරණං තස්‌මිං සමයෙ න හොති විචිකිච්‌ඡානීවරණං තස්‌මිං සමයෙ න හොති ඉමස්‌ස පඤ්‌ච නීවරණා තස්‌මිං සමයෙ න හොන්‌ති>
      text <කතමෙ සත්‌ත බොජ්‌ඣඞ්‌ගා තස්‌මිං සමයෙ භාවනාපාරිපූරිං ගච්‌ඡන්‌ති සතිසම්‌බොජ්‌ඣඞ්‌ගො තස්‌මිං සමයෙ භාවනාපාරිපූරිං ගච්‌ඡති…පෙ … උපෙක්‌ඛාසම්‌බොජ්‌ඣඞ්‌ගො තස්‌මිං සමයෙ භාවනාපාරිපූරිං ගච්‌ඡති ඉමෙ සත්‌ත බොජ්‌ඣඞ්‌ගා තස්‌මිං සමයෙ භාවනාපාරිපූරිං ගච්‌ඡන්‌ති යස්‌මිං භික්‌ඛවෙ සමයෙ අරියසාවකො අට්‌ඨිං කත්‌වා මනසි කත්‌වා සබ්‌බං චෙතසො සමන්‌නාහරිත්‌වා ඔහිතසොතො ධම්‌මං සුණාති ඉමස්‌ස පඤ්‌ච නීවරණා තස්‌මිං සමයෙ න හොන්‌ති ඉමෙ සත්‌ත බොජ්‌ඣඞ්‌ගා තස්‌මිං සමයෙ භාවනාපාරිපූරිං ගච්‌ඡන්‌තීති අට්‌ඨමං>
    text <රුක්‌ඛසුත්‌තං>
      text <220>, <සන්‌ති භික්‌ඛවෙ මහාරුක්‌ඛා අණුබීජා මහාකායා රුක්‌ඛානං අජ්‌ඣාරුහා යෙහි රුක්‌ඛා අජ්‌ඣාරූළ්‌හා ඔභග්‌ගවිභග්‌ගා විපතිතා සෙන්‌ති කතමෙ ච තෙ භික්‌ඛවෙ මහාරුක්‌ඛා අණුබීජා මහාකායා රුක්‌ඛානං අජ්‌ඣාරුහා යෙහි රුක්‌ඛා අජ්‌ඣාරූළ්‌හා ඔභග්‌ගවිභග්‌ගා විපතිතා සෙන්‌ති අස්‌සත්‌ථො නිග්‍රොධො පිලක්‌ඛො උදුම්‌බරො කච්‌ඡකො කපිත්‌ථනො ඉමෙ ඛො තෙ භික්‌ඛවෙ මහාරුක්‌ඛා අණුබීජා මහාකායා රුක්‌ඛානං අජ්‌ඣාරුහා යෙහි රුක්‌ඛා අජ්‌ඣාරූළ්‌හා ඔභග්‌ගවිභග්‌ගා විපතිතා සෙන්‌ති එවමෙව ඛො භික්‌ඛවෙ ඉධෙකච්‌චො කුලපුත්‌තො යාදිසකෙ කාමෙ ඔහාය අගාරස්‌මා අනගාරියං පබ්‌බජිතො හොති සො තාදිසකෙහි කාමෙහි තතො වා පාපිට්‌ඨතරෙහි ඔභග්‌ගවිභග්‌ගො විපතිතො සෙති>
      text <පඤ්‌චිමෙ භික්‌ඛවෙ ආවරණා නීවරණා චෙතසො අජ්‌ඣාරුහා පඤ්‌ඤාය දුබ්‌බලීකරණා කතමෙ පඤ්‌ච කාමච්‌ඡන්‌දො භික්‌ඛවෙ ආවරණො නීවරණො චෙතසො අජ්‌ඣාරුහො පඤ්‌ඤාය දුබ්‌බලීකරණො බ්‍යාපාදො භික්‌ඛවෙ ආවරණො නීවරණො චෙතසො අජ්‌ඣාරුහො පඤ්‌ඤාය දුබ්‌බලීකරණො ථිනමිද්‌ධං භික්‌ඛවෙ ආවරණං නීවරණං චෙතසො අජ්‌ඣාරුහං පඤ්‌ඤාය දුබ්‌බලීකරණං උද්‌ධච්‌චකුක්‌කුච්‌චං භික්‌ඛවෙ ආවරණං නීවරණං චෙතසො අජ්‌ඣාරුහං පඤ්‌ඤාය දුබ්‌බලීකරණං විචිකිච්‌ඡා භික්‌ඛවෙ ආවරණා නීවරණා චෙතසො අජ්‌ඣාරුහා පඤ්‌ඤාය දුබ්‌බලීකරණා ඉමෙ ඛො භික්‌ඛවෙ පඤ්‌ච ආවරණා නීවරණා චෙතසො අජ්‌ඣාරුහා පඤ්‌ඤාය දුබ්‌බලීකරණා>
      text <සත්‌තිමෙ භික්‌ඛවෙ බොජ්‌ඣඞ්‌ගා අනාවරණා අනීවරණා චෙතසො අනජ්‌ඣාරුහා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො භික්‌ඛවෙ අනාවරණො අනීවරණො චෙතසො අනජ්‌ඣාරුහො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති…පෙ … උපෙක්‌ඛාසම්‌බොජ්‌ඣඞ්‌ගො භික්‌ඛවෙ අනාවරණො අනීවරණො චෙතසො අනජ්‌ඣාරුහො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති ඉමෙ ඛො භික්‌ඛවෙ සත්‌ත බොජ්‌ඣඞ්‌ගා අනාවරණා අනීවරණා චෙතසො අනජ්‌ඣාරුහා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌තීති නවමං>
    text <නීවරණසුත්‌තං>
      text <221>, <පඤ්‌චිමෙ භික්‌ඛවෙ නීවරණා අන්‌ධකරණා අචක්‌ඛුකරණා අඤ්‌ඤාණකරණා පඤ්‌ඤානිරොධිකා විඝාතපක්‌ඛියා අනිබ්‌බානසංවත්‌තනිකා කතමෙ පඤ්‌ච කාමච්‌ඡන්‌දනීවරණං භික්‌ඛවෙ අන්‌ධකරණං අචක්‌ඛුකරණං අඤ්‌ඤාණකරණං පඤ්‌ඤානිරොධිකං විඝාතපක්‌ඛියං අනිබ්‌බානසංවත්‌තනිකං බ්‍යාපාදනීවරණං භික්‌ඛවෙ…පෙ … ථිනමිද්‌ධනීවරණං භික්‌ඛවෙ… උද්‌ධච්‌චකුක්‌කුච්‌චනීවරණං භික්‌ඛවෙ… විචිකිච්‌ඡානීවරණං භික්‌ඛවෙ අන්‌ධකරණං අචක්‌ඛුකරණං අඤ්‌ඤාණකරණං පඤ්‌ඤානිරොධිකං විඝාතපක්‌ඛියං අනිබ්‌බානසංවත්‌තනිකං ඉමෙ ඛො භික්‌ඛවෙ පඤ්‌ච නීවරණා අන්‌ධකරණා අචක්‌ඛුකරණා අඤ්‌ඤාණකරණා පඤ්‌ඤානිරොධිකා විඝාතපක්‌ඛියා අනිබ්‌බානසංවත්‌තනිකා>
      text <සත්‌තිමෙ භික්‌ඛවෙ බොජ්‌ඣඞ්‌ගා චක්‌ඛුකරණා ඤාණකරණා පඤ්‌ඤාබුද්‌ධියා අවිඝාතපක්‌ඛියා නිබ්‌බානසංවත්‌තනිකා කතමෙ සත්‌ත සතිසම්‌බොජ්‌ඣඞ්‌ගො භික්‌ඛවෙ චක්‌ඛුකරණො ඤාණකරණො පඤ්‌ඤාබුද්‌ධියො අවිඝාතපක්‌ඛියො නිබ්‌බානසංවත්‌තනිකො…පෙ … උපෙක්‌ඛාසම්‌බොජ්‌ඣඞ්‌ගො භික්‌ඛවෙ චක්‌ඛුකරණො ඤාණකරණො පඤ්‌ඤාබුද්‌ධියො අවිඝාතපක්‌ඛියො නිබ්‌බානසංවත්‌තනිකො ඉමෙ ඛො භික්‌ඛවෙ සත්‌ත බොජ්‌ඣඞ්‌ගා චක්‌ඛුකරණා ඤාණකරණා පඤ්‌ඤාබුද්‌ධියා අවිඝාතපක්‌ඛියා නිබ්‌බානසංවත්‌තනිකාති දසමං>
      stand <නීවරණවග්‌ගො චතුත්‌ථො>
      text <තස්‌සුද්‌දානං>
  text <චක්‌කවත්‌තිවග්‌ගො>
    text <විධාසුත්‌තං>
      text <222>, <සාවත්‌ථිනිදානං යෙ හි කෙචි භික්‌ඛවෙ අතීතමද්‌ධානං සමණා වා බ්‍රාහ්‌මණා වා තිස්‌සො විධා පජහිංසු සබ්‌බෙ තෙ සත්‌තන්‌නං බොජ්‌ඣඞ්‌ගානං භාවිතත්‌තා බහුලීකතත්‌තා යෙ හි කෙචි භික්‌ඛවෙ අනාගතමද්‌ධානං සමණා වා බ්‍රාහ්‌මණා වා තිස්‌සො විධා පජහිස්‌සන්‌ති සබ්‌බෙ තෙ සත්‌තන්‌නං බොජ්‌ඣඞ්‌ගානං භාවිතත්‌තා බහුලීකතත්‌තා යෙ හි කෙචි භික්‌ඛවෙ එතරහි සමණා වා බ්‍රාහ්‌මණා වා තිස්‌සො විධා පජහන්‌ති සබ්‌බෙ තෙ සත්‌තන්‌නං බොජ්‌ඣඞ්‌ගානං භාවිතත්‌තා බහුලීකතත්‌තා කතමෙසං සත්‌තන්‌නං බොජ්‌ඣඞ්‌ගානං සතිසම්‌බොජ්‌ඣඞ්‌ගස්‌ස…පෙ … උපෙක්‌ඛාසම්‌බොජ්‌ඣඞ්‌ගස්‌ස යෙ හි කෙචි භික්‌ඛවෙ අතීතමද්‌ධානං සමණා වා බ්‍රාහ්‌මණා වා තිස්‌සො විධා පජහිංසු…පෙ … පජහිස්‌සන්‌ති…පෙ … පජහන්‌ති සබ්‌බෙ තෙ ඉමෙසංයෙව සත්‌තන්‌නං බොජ්‌ඣඞ්‌ගානං භාවිතත්‌තා බහුලීකතත්‌තාති පඨමං>
    text <චක්‌කවත්‌තිසුත්‌තං>
      text <223>, <රඤ්‌ඤො භික්‌ඛවෙ චක්‌කවත්‌තිස්‌ස පාතුභාවා සත්‌තන්‌නං රතනානං පාතුභාවො හොති කතමෙසං සත්‌තන්‌නං චක්‌කරතනස්‌ස පාතුභාවො හොති හත්‌ථිරතනස්‌ස පාතුභාවො හොති අස්‌සරතනස්‌ස පාතුභාවො හොති මණිරතනස්‌ස පාතුභාවො හොති ඉත්‌ථිරතනස්‌ස පාතුභාවො හොති ගහපතිරතනස්‌ස පාතුභාවො හොති පරිණායකරතනස්‌ස පාතුභාවො හොති රඤ්‌ඤො භික්‌ඛවෙ චක්‌කවත්‌තිස්‌ස පාතුභාවා ඉමෙසං සත්‌තන්‌නං රතනානං පාතුභාවො හොති>
      text <තථාගතස්‌ස භික්‌ඛවෙ පාතුභාවා අරහතො සම්‌මාසම්‌බුද්‌ධස්‌ස සත්‌තන්‌නං බොජ්‌ඣඞ්‌ගරතනානං පාතුභාවො හොති කතමෙසං සත්‌තන්‌නං සතිසම්‌බොජ්‌ඣඞ්‌ගස්‌ස රතනස්‌ස පාතුභාවො හොති…පෙ … උපෙක්‌ඛාසම්‌බොජ්‌ඣඞ්‌ගස්‌ස රතනස්‌ස පාතුභාවො හොති තථාගතස්‌ස භික්‌ඛවෙ පාතුභාවා අරහතො සම්‌මාසම්‌බුද්‌ධස්‌ස ඉමෙසං සත්‌තන්‌නං බොජ්‌ඣඞ්‌ගරතනානං පාතුභාවො හොතීති දුතියං>
    text <මාරසුත්‌තං>
      text <224>, <මාරසෙනප්‌පමද්‌දනං වො භික්‌ඛවෙ මග්‌ගං දෙසෙස්‌සාමි තං සුණාථ කතමො ච භික්‌ඛවෙ මාරසෙනප්‌පමද්‌දනො මග්‌ගො යදිදං සත්‌ත බොජ්‌ඣඞ්‌ගා කතමෙ සත්‌ත සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො අයං ඛො භික්‌ඛවෙ මාරසෙනප්‌පමද්‌දනො මග්‌ගොති තතියං>
    text <දුප්‌පඤ්‌ඤසුත්‌තං>
      text <225>, <අථ ඛො අඤ්‌ඤතරො භික්‌ඛු යෙන භගවා තෙනුපසඞ්‌කමි…පෙ … එකමන්‌තං නිසින්‌නො ඛො සො භික්‌ඛු භගවන්‌තං එතදවොච දුප්‌පඤ්‌ඤො එළමූගො දුප්‌පඤ්‌ඤො එළමූගොති භන්‌තෙ වුච්‌චති කිත්‌තාවතා නු ඛො භන්‌තෙ දුප්‌පඤ්‌ඤො එළමූගොති වුච්‌චතීති සත්‌තන්‌නං ඛො භික්‌ඛු බොජ්‌ඣඞ්‌ගානං අභාවිතත්‌තා අබහුලීකතත්‌තා දුප්‌පඤ්‌ඤො එළමූගොති වුච්‌චති කතමෙසං සත්‌තන්‌නං සතිසම්‌බොජ්‌ඣඞ්‌ගස්‌ස…පෙ … උපෙක්‌ඛාසම්‌බොජ්‌ඣඞ්‌ගස්‌ස ඉමෙසං ඛො භික්‌ඛු සත්‌තන්‌නං බොජ්‌ඣඞ්‌ගානං අභාවිතත්‌තා අබහුලීකතත්‌තා දුප්‌පඤ්‌ඤො එළමූගොති වුච්‌චතීති චතුත්‌ථං>
    text <පඤ්‌ඤවන්‌තසුත්‌තං>
      text <226>, <පඤ්‌ඤවා අනෙළමූගො පඤ්‌ඤවා අනෙළමූගොති භන්‌තෙ වුච්‌චති කිත්‌තාවතා නු ඛො භන්‌තෙ පඤ්‌ඤවා අනෙළමූගොති වුච්‌චතීති සත්‌තන්‌නං ඛො භික්‌ඛු බොජ්‌ඣඞ්‌ගානං භාවිතත්‌තා බහුලීකතත්‌තා පඤ්‌ඤවා අනෙළමූගොති වුච්‌චති කතමෙසං සත්‌තන්‌නං සතිසම්‌බොජ්‌ඣඞ්‌ගස්‌ස…පෙ … උපෙක්‌ඛාසම්‌බොජ්‌ඣඞ්‌ගස්‌ස ඉමෙසං ඛො භික්‌ඛු සත්‌තන්‌නං බොජ්‌ඣඞ්‌ගානං භාවිතත්‌තා බහුලීකතත්‌තා පඤ්‌ඤවා අනෙළමූගොති වුච්‌චතීති පඤ්‌චමං>
    text <දලිද්‌දසුත්‌තං>
      text <227>, <දලිද්‌දො දලිද්‌දොති භන්‌තෙ වුච්‌චති කිත්‌තාවතා නු ඛො භන්‌තෙ දලිද්‌දොති වුච්‌චතීති සත්‌තන්‌නං ඛො භික්‌ඛු බොජ්‌ඣඞ්‌ගානං අභාවිතත්‌තා අබහුලීකතත්‌තා දලිද්‌දොති වුච්‌චති කතමෙසං සත්‌තන්‌නං සතිසම්‌බොජ්‌ඣඞ්‌ගස්‌ස…පෙ … උපෙක්‌ඛාසම්‌බොජ්‌ඣඞ්‌ගස්‌ස ඉමෙසං ඛො භික්‌ඛු සත්‌තන්‌නං බොජ්‌ඣඞ්‌ගානං අභාවිතත්‌තා අබහුලීකතත්‌තා දලිද්‌දොති වුච්‌චතීති ඡට්‌ඨං>
    text <අදලිද්‌දසුත්‌තං>
      text <228>, <අදලිද්‌දො අදලිද්‌දොති භන්‌තෙ වුච්‌චති කිත්‌තාවතා නු ඛො භන්‌තෙ අදලිද්‌දොති වුච්‌චතීති සත්‌තන්‌නං ඛො භික්‌ඛු බොජ්‌ඣඞ්‌ගානං භාවිතත්‌තා බහුලීකතත්‌තා අදලිද්‌දොති වුච්‌චති කතමෙසං සත්‌තන්‌නං සතිසම්‌බොජ්‌ඣඞ්‌ගස්‌ස …පෙ … උපෙක්‌ඛාසම්‌බොජ්‌ඣඞ්‌ගස්‌ස ඉමෙසං ඛො භික්‌ඛු සත්‌තන්‌නං බොජ්‌ඣඞ්‌ගානං භාවිතත්‌තා බහුලීකතත්‌තා අදලිද්‌දොති වුච්‌චතීති සත්‌තමං>
    text <ආදිච්‌චසුත්‌තං>
      text <229>, <ආදිච්‌චස්‌ස භික්‌ඛවෙ උදයතො එතං පුබ්‌බඞ්‌ගමං එතං පුබ්‌බනිමිත්‌තං යදිදං අරුණුග්‌ගං එවමෙව ඛො භික්‌ඛවෙ භික්‌ඛුනො සත්‌තන්‌නං බොජ්‌ඣඞ්‌ගානං උප්‌පාදාය එතං පුබ්‌බඞ්‌ගමං එතං පුබ්‌බනිමිත්‌තං යදිදං කල්‍යාණමිත්‌තතා කල්‍යාණමිත්‌තස්‌සෙතං භික්‌ඛවෙ භික්‌ඛුනො පාටිකඞ්‌ඛං සත්‌ත බොජ්‌ඣඞ්‌ගෙ භාවෙස්‌සති සත්‌ත බොජ්‌ඣඞ්‌ගෙ බහුලීකරිස්‌සති කථඤ්‌ච භික්‌ඛවෙ භික්‌ඛු කල්‍යාණමිත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු කල්‍යාණමිත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති අට්‌ඨමං>
    text <අජ්‌ඣත්‌තිකඞ්‌ගසුත්‌තං>
      text <230>, <අජ්‌ඣත්‌තිකං භික්‌ඛවෙ අඞ්‌ගන්‌ති කරිත්‌වා නාඤ්‌ඤං එකඞ්‌ගම්‌පි සමනුපස්‌සාමි සත්‌තන්‌නං බොජ්‌ඣඞ්‌ගානං උප්‌පාදාය යථයිදං භික්‌ඛවෙ යොනිසොමනසිකාරො යොනිසොමනසිකාරසම්‌පන්‌නස්‌සෙතං භික්‌ඛවෙ භික්‌ඛුනො පාටිකඞ්‌ඛං සත්‌ත බොජ්‌ඣඞ්‌ගෙ භාවෙස්‌සති සත්‌ත බොජ්‌ඣඞ්‌ගෙ බහුලීකරිස්‌සති කථඤ්‌ච භික්‌ඛවෙ භික්‌ඛු යොනිසොමනසිකාරසම්‌පන්‌නො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු යොනිසොමනසිකාරසම්‌පන්‌නො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති නවමං>
    text <බාහිරඞ්‌ගසුත්‌තං>
      text <231>, <බාහිරං භික්‌ඛවෙ අඞ්‌ගන්‌ති කරිත්‌වා නාඤ්‌ඤං එකඞ්‌ගම්‌පි සමනුපස්‌සාමි සත්‌තන්‌නං බොජ්‌ඣඞ්‌ගානං උප්‌පාදාය යථයිදං භික්‌ඛවෙ කල්‍යාණමිත්‌තතා කල්‍යාණමිත්‌තස්‌සෙතං භික්‌ඛවෙ භික්‌ඛුනො පාටිකඞ්‌ඛං සත්‌ත බොජ්‌ඣඞ්‌ගෙ භාවෙස්‌සති සත්‌ත බොජ්‌ඣඞ්‌ගෙ බහුලීකරිස්‌සති කථඤ්‌ච භික්‌ඛවෙ භික්‌ඛු කල්‍යාණමිත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොති ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං ඛො භික්‌ඛවෙ භික්‌ඛු කල්‍යාණමිත්‌තො සත්‌ත බොජ්‌ඣඞ්‌ගෙ භාවෙති සත්‌ත බොජ්‌ඣඞ්‌ගෙ බහුලීකරොතීති දසමං>
      stand <චක්‌කවත්‌තිවග්‌ගො පඤ්‌චමො>
      text <තස්‌සුද්‌දානං>
  text <සාකච්‌ඡවග්‌ගො>
    text <ආහාරසුත්‌තං>
      text <232>, <සාවත්‌ථිනිදානං පඤ්‌චන්‌නඤ්‌ච භික්‌ඛවෙ නීවරණානං සත්‌තන්‌නඤ්‌ච බොජ්‌ඣඞ්‌ගානං ආහාරඤ්‌ච අනාහාරඤ්‌ච දෙසෙස්‌සාමි තං සුණාථ කො ච භික්‌ඛවෙ ආහාරො අනුප්‌පන්‌නස්‌ස වා කාමච්‌ඡන්‌දස්‌ස උප්‌පාදාය උප්‌පන්‌නස්‌ස වා කාමච්‌ඡන්‌දස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ සුභනිමිත්‌තං තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා කාමච්‌ඡන්‌දස්‌ස උප්‌පාදාය උප්‌පන්‌නස්‌ස වා කාමච්‌ඡන්‌දස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නස්‌ස වා බ්‍යාපාදස්‌ස උප්‌පාදාය උප්‌පන්‌නස්‌ස වා බ්‍යාපාදස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ පටිඝනිමිත්‌තං තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා බ්‍යාපාදස්‌ස උප්‌පාදාය උප්‌පන්‌නස්‌ස වා බ්‍යාපාදස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නස්‌ස වා ථිනමිද්‌ධස්‌ස උප්‌පාදාය උප්‌පන්‌නස්‌ස වා ථිනමිද්‌ධස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ අරති තන්‌දි විජම්‌භිතා භත්‌තසම්‌මදො චෙතසො ච ලීනත්‌තං තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා ථිනමිද්‌ධස්‌ස උප්‌පාදාය උප්‌පන්‌නස්‌ස වා ථිනමිද්‌ධස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නස්‌ස වා උද්‌ධච්‌චකුක්‌කුච්‌චස්‌ස උප්‌පාදාය උප්‌පන්‌නස්‌ස වා උද්‌ධච්‌චකුක්‌කුච්‌චස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ චෙතසො අවූපසමො තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා උද්‌ධච්‌චකුක්‌කුච්‌චස්‌ස උප්‌පාදාය උප්‌පන්‌නස්‌ස වා උද්‌ධච්‌චකුක්‌කුච්‌චස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නාය වා විචිකිච්‌ඡාය උප්‌පාදාය උප්‌පන්‌නාය වා විචිකිච්‌ඡාය භිය්‍යොභාවාය වෙපුල්‌ලාය අත්‌ථි භික්‌ඛවෙ විචිකිච්‌ඡාට්‌ඨානීයා ධම්‌මා තත්‌ථ අයොනිසොමනසිකාරබහුලීකාරො අයමාහාරො අනුප්‌පන්‌නාය වා විචිකිච්‌ඡාය උප්‌පාදාය උප්‌පන්‌නාය වා විචිකිච්‌ඡාය භිය්‍යොභාවාය වෙපුල්‌ලාය>
      text <කො ච භික්‌ඛවෙ ආහාරො අනුප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ සතිසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ කුසලාකුසලා ධම්‌මා සාවජ්‌ජානවජ්‌ජා ධම්‌මා හීනපණීතා ධම්‌මා කණ්‌හසුක්‌කසප්‌පටිභාගා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ ආරම්‌භධාතු නික්‌කමධාතු පරක්‌කමධාතු තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ පීතිසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ කායප්‌පස්‌සද්‌ධි චිත්‌තප්‌පස්‌සද්‌ධි තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ සමථනිමිත්‌තං අබ්‍යග්‌ගනිමිත්‌තං තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ ආහාරො අනුප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ උපෙක්‌ඛාසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ යොනිසොමනසිකාරබහුලීකාරො අයමාහාරො අනුප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ අනාහාරො අනුප්‌පන්‌නස්‌ස වා කාමච්‌ඡන්‌දස්‌ස උප්‌පාදාය උප්‌පන්‌නස්‌ස වා කාමච්‌ඡන්‌දස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ අසුභනිමිත්‌තං තත්‌ථ යොනිසොමනසිකාරබහුලීකාරො අයමනාහාරො අනුප්‌පන්‌නස්‌ස වා කාමච්‌ඡන්‌දස්‌ස උප්‌පාදාය උප්‌පන්‌නස්‌ස වා කාමච්‌ඡන්‌දස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ අනාහාරො අනුප්‌පන්‌නස්‌ස වා බ්‍යාපාදස්‌ස උප්‌පාදාය උප්‌පන්‌නස්‌ස වා බ්‍යාපාදස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ මෙත්‌තාචෙතොවිමුත්‌ති තත්‌ථ යොනිසොමනසිකාරබහුලීකාරො අයමනාහාරො අනුප්‌පන්‌නස්‌ස වා බ්‍යාපාදස්‌ස උප්‌පාදාය උප්‌පන්‌නස්‌ස වා බ්‍යාපාදස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ අනාහාරො අනුප්‌පන්‌නස්‌ස වා ථිනමිද්‌ධස්‌ස උප්‌පාදාය උප්‌පන්‌නස්‌ස වා ථිනමිද්‌ධස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ ආරම්‌භධාතු නික්‌කමධාතු පරක්‌කමධාතු තත්‌ථ යොනිසොමනසිකාරබහුලීකාරො අයමනාහාරො අනුප්‌පන්‌නස්‌ස වා ථිනමිද්‌ධස්‌ස උප්‌පාදාය උප්‌පන්‌නස්‌ස වා ථිනමිද්‌ධස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ අනාහාරො අනුප්‌පන්‌නස්‌ස වා උද්‌ධච්‌චකුක්‌කුච්‌චස්‌ස උප්‌පාදාය උප්‌පන්‌නස්‌ස වා උද්‌ධච්‌චකුක්‌කුච්‌චස්‌ස භිය්‍යොභාවාය වෙපුල්‌ලාය අත්‌ථි භික්‌ඛවෙ චෙතසො වූපසමො තත්‌ථ යොනිසොමනසිකාරබහුලීකාරො අයමනාහාරො අනුප්‌පන්‌නස්‌ස වා උද්‌ධච්‌චකුක්‌කුච්‌චස්‌ස උප්‌පාදාය උප්‌පන්‌නස්‌ස වා උද්‌ධච්‌චකුක්‌කුච්‌චස්‌ස භිය්‍යොභාවාය වෙපුල්‌ලාය>
      text <කො ච භික්‌ඛවෙ අනාහාරො අනුප්‌පන්‌නාය වා විචිකිච්‌ඡාය උප්‌පාදාය උප්‌පන්‌නාය වා විචිකිච්‌ඡාය භිය්‍යොභාවාය වෙපුල්‌ලාය අත්‌ථි භික්‌ඛවෙ කුසලාකුසලා ධම්‌මා සාවජ්‌ජානවජ්‌ජා ධම්‌මා හීනපණීතා ධම්‌මා කණ්‌හසුක්‌කසප්‌පටිභාගා ධම්‌මා තත්‌ථ යොනිසොමනසිකාරබහුලීකාරො අයමනාහාරො අනුප්‌පන්‌නාය වා විචිකිච්‌ඡාය උප්‌පාදාය උප්‌පන්‌නාය වා විචිකිච්‌ඡාය භිය්‍යොභාවාය වෙපුල්‌ලාය>
      text <කො ච භික්‌ඛවෙ අනාහාරො අනුප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ සතිසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ අමනසිකාරබහුලීකාරො අයමනාහාරො අනුප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සතිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ අනාහාරො අනුප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ කුසලාකුසලා ධම්‌මා සාවජ්‌ජානවජ්‌ජා ධම්‌මා හීනපණීතා ධම්‌මා කණ්‌හසුක්‌කසප්‌පටිභාගා ධම්‌මා තත්‌ථ අමනසිකාරබහුලීකාරො අයමනාහාරො අනුප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා ධම්‌මවිචයසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ අනාහාරො අනුප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ ආරම්‌භධාතු නික්‌කමධාතු පරක්‌කමධාතු තත්‌ථ අමනසිකාරබහුලීකාරො අයමනාහාරො අනුප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා වීරියසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ අනාහාරො අනුප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ පීතිසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ අමනසිකාරබහුලීකාරො අයමනාහාරො අනුප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පීතිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ අනාහාරො අනුප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ කායප්‌පස්‌සද්‌ධි චිත්‌තප්‌පස්‌සද්‌ධි තත්‌ථ අමනසිකාරබහුලීකාරො අයමනාහාරො අනුප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා පස්‌සද්‌ධිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ අනාහාරො අනුප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ සමථනිමිත්‌තං අබ්‍යග්‌ගනිමිත්‌තං තත්‌ථ අමනසිකාරබහුලීකාරො අයමනාහාරො අනුප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා සමාධිසම්‌බොජ්‌ඣඞ්‌ගස්‌ස භාවනාය පාරිපූරියා>
      text <කො ච භික්‌ඛවෙ අනාහාරො අනුප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස භාවනාය පාරිපූරියා අත්‌ථි භික්‌ඛවෙ උපෙක්‌ඛාසම්‌බොජ්‌ඣඞ්‌ගට්‌ඨානීයා ධම්‌මා තත්‌ථ අමනසිකාරබහුලීකාරො අයමනාහාරො අනුප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස උප්‌පාදාය උප්‌පන්‌නස්‌ස වා උපෙක්‌ඛාසම්‌බොජ්‌ඣඞ්‌ගස්‌ස භාවනාය පාරිපූරියාති පඨමං>
    text <පරියායසුත්‌තං>
      text <233>, <අථ ඛො සම්‌බහුලා භික්‌ඛූ පුබ්‌බණ්‌හසමයං නිවාසෙත්‌වා පත්‌තචීවරමාදාය සාවත්‌ථිං පිණ්‌ඩාය පවිසිංසු අථ ඛො තෙසං භික්‌ඛූනං එතදහොසි අතිප්‌පගො ඛො තාව සාවත්‌ථියං පිණ්‌ඩාය චරිතුං යංනූන මයං යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමෙය්‍යාමාති>
      text <අථ ඛො තෙ භික්‌ඛූ යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමිංසු උපසඞ්‌කමිත්‌වා තෙහි අඤ්‌ඤතිත්‌ථියෙහි පරිබ්‌බාජකෙහි සද්‌ධිං සම්‌මොදිංසු සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදිංසු එකමන්‌තං නිසින්‌නෙ ඛො තෙ භික්‌ඛූ අඤ්‌ඤතිත්‌ථියා පරිබ්‌බාජකා එතදවොචුං>
      text <සමණො ආවුසො ගොතමො සාවකානං එවං ධම්‌මං දෙසෙති එථ තුම්‌හෙ භික්‌ඛවෙ පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ සත්‌ත බොජ්‌ඣඞ්‌ගෙ යථාභූතං භාවෙථාති මයම්‌පි ඛො ආවුසො සාවකානං එවං ධම්‌මං දෙසෙම එථ තුම්‌හෙ ආවුසො පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ සත්‌ත බොජ්‌ඣඞ්‌ගෙ යථාභූතං භාවෙථාති ඉධ නො ආවුසො කො විසෙසො කො අධිප්‌පයාසො කිං නානාකරණං සමණස්‌ස වා ගොතමස්‌ස අම්‌හාකං වා යදිදං ධම්‌මදෙසනාය වා ධම්‌මදෙසනං අනුසාසනියා වා අනුසාසනින්‌ති>
      text <අථ ඛො තෙ භික්‌ඛූ තෙසං අඤ්‌ඤතිත්‌ථියානං පරිබ්‌බාජකානං භාසිතං නෙව අභිනන්‌දිංසු නප්‌පටික්‌කොසිංසු අනභිනන්‌දිත්‌වා අප්‌පටික්‌කොසිත්‌වා උට්‌ඨායාසනා පක්‌කමිංසු භගවතො සන්‌තිකෙ එතස්‌ස භාසිතස්‌ස අත්‌ථං ආජානිස්‌සාමාති අථ ඛො තෙ භික්‌ඛූ සාවත්‌ථිං පිණ්‌ඩාය චරිත්‌වා පච්‌ඡාභත්‌තං පිණ්‌ඩපාතපටික්‌කන්‌තා යෙන භගවා තෙනුපසඞ්‌කමිංසු උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදිංසු එකමන්‌තං නිසින්‌නා ඛො තෙ භික්‌ඛූ භගවන්‌තං එතදවොචුං>
      text <ඉධ මයං භන්‌තෙ පුබ්‌බණ්‌හසමයං නිවාසෙත්‌වා පත්‌තචීවරමාදාය සාවත්‌ථිං පිණ්‌ඩාය පවිසිම්‌හ තෙසං නො භන්‌තෙ අම්‌හාකං එතදහොසි අතිප්‌පගො ඛො තාව සාවත්‌ථියං පිණ්‌ඩාය චරිතුං යංනූන මයං යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමෙය්‍යාමාති අථ ඛො මයං භන්‌තෙ යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමිම්‌හ උපසඞ්‌කමිත්‌වා තෙහි අඤ්‌ඤතිත්‌ථියෙහි පරිබ්‌බාජකෙහි සද්‌ධිං සම්‌මොදිම්‌හ සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදිම්‌හ එකමන්‌තං නිසින්‌නෙ ඛො අම්‌හෙ භන්‌තෙ අඤ්‌ඤතිත්‌ථියා පරිබ්‌බාජකා එතදවොචුං>
      text <සමණො ආවුසො ගොතමො සාවකානං එවං ධම්‌මං දෙසෙති එථ තුම්‌හෙ භික්‌ඛවෙ පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ සත්‌ත බොජ්‌ඣඞ්‌ගෙ යථාභූතං භාවෙථාති මයම්‌පි ඛො ආවුසො සාවකානං එවං ධම්‌මං දෙසෙම එථ තුම්‌හෙ ආවුසො පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ සත්‌ත බොජ්‌ඣඞ්‌ගෙ යථාභූතං භාවෙථාති ඉධ නො ආවුසො කො විසෙසො කො අධිප්‌පයාසො කිං නානාකරණං සමණස්‌ස වා ගොතමස්‌ස අම්‌හාකං වා යදිදං ධම්‌මදෙසනාය වා ධම්‌මදෙසනං අනුසාසනියා වා අනුසාසනින්‌ති>
      text <අථ ඛො මයං භන්‌තෙ තෙසං අඤ්‌ඤතිත්‌ථියානං පරිබ්‌බාජකානං භාසිතං නෙව අභිනන්‌දිම්‌හ නප්‌පටික්‌කොසිම්‌හ අනභිනන්‌දිත්‌වා අප්‌පටික්‌කොසිත්‌වා උට්‌ඨායාසනා පක්‌කමිම්‌හ භගවතො සන්‌තිකෙ එතස්‌ස භාසිතස්‌ස අත්‌ථං ආජානිස්‌සාමාති>
      text <එවංවාදිනො භික්‌ඛවෙ අඤ්‌ඤතිත්‌ථියා පරිබ්‌බාජකා එවමස්‌සු වචනීයා අත්‌ථි පනාවුසො පරියායො යං පරියායං ආගම්‌ම පඤ්‌ච නීවරණා දස හොන්‌ති සත්‌ත බොජ්‌ඣඞ්‌ගා චතුද්‌දසාති එවං පුට්‌ඨා භික්‌ඛවෙ අඤ්‌ඤතිත්‌ථියා පරිබ්‌බාජකා න චෙව සම්‌පායිස්‌සන්‌ති උත්‌තරිඤ්‌ච විඝාතං ආපජ්‌ජිස්‌සන්‌ති තං කිස්‌ස හෙතු යථා තං භික්‌ඛවෙ අවිසයස්‌මිං නාහං තං භික්‌ඛවෙ පස්‌සාමි සදෙවකෙ ලොකෙ සමාරකෙ සබ්‍රහ්‌මකෙ සස්‌සමණබ්‍රාහ්‌මණියා පජාය සදෙවමනුස්‌සාය යො ඉමෙසං පඤ්‌හානං වෙය්‍යාකරණෙන චිත්‌තං ආරාධෙය්‍ය අඤ්‌ඤත්‍ර තථාගතෙන වා තථාගතසාවකෙන වා ඉතො වා පන සුත්‌වා>
      text <කතමො ච භික්‌ඛවෙ පරියායො යං පරියායං ආගම්‌ම පඤ්‌ච නීවරණා දස හොන්‌ති යදපි භික්‌ඛවෙ අජ්‌ඣත්‌තං කාමච්‌ඡන්‌දො තදපි නීවරණං යදපි බහිද්‌ධා කාමච්‌ඡන්‌දො තදපි නීවරණං කාමච්‌ඡන්‌දනීවරණන්‌ති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති යදපි භික්‌ඛවෙ අජ්‌ඣත්‌තං බ්‍යාපාදො තදපි නීවරණං යදපි බහිද්‌ධා බ්‍යාපාදො තදපි නීවරණං බ්‍යාපාදනීවරණන්‌ති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති යදපි භික්‌ඛවෙ ථිනං තදපි නීවරණං යදපි මිද්‌ධං තදපි නීවරණං ථිනමිද්‌ධනීවරණන්‌ති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති යදපි භික්‌ඛවෙ උද්‌ධච්‌චං තදපි නීවරණං යදපි කුක්‌කුච්‌චං තදපි නීවරණං උද්‌ධච්‌චකුක්‌කුච්‌චනීවරණන්‌ති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති යදපි භික්‌ඛවෙ අජ්‌ඣත්‌තං ධම්‌මෙසු විචිකිච්‌ඡා තදපි නීවරණං යදපි බහිද්‌ධා ධම්‌මෙසු විචිකිච්‌ඡා තදපි නීවරණං විචිකිච්‌ඡානීවරණන්‌ති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති අයං ඛො භික්‌ඛවෙ පරියායො යං පරියායං ආගම්‌ම පඤ්‌ච නීවරණා දස හොන්‌ති>
      text <කතමො ච භික්‌ඛවෙ පරියායො යං පරියායං ආගම්‌ම සත්‌ත බොජ්‌ඣඞ්‌ගා චතුද්‌දස හොන්‌ති යදපි භික්‌ඛවෙ අජ්‌ඣත්‌තං ධම්‌මෙසු සති තදපි සතිසම්‌බොජ්‌ඣඞ්‌ගො යදපි බහිද්‌ධා ධම්‌මෙසු සති තදපි සතිසම්‌බොජ්‌ඣඞ්‌ගො සතිසම්‌බොජ්‌ඣඞ්‌ගොති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති>
      text <යදපි භික්‌ඛවෙ අජ්‌ඣත්‌තං ධම්‌මෙසු පඤ්‌ඤාය පවිචිනති පවිචරති පරිවීමංසමාපජ්‌ජති තදපි ධම්‌මවිචයසම්‌බොජ්‌ඣඞ්‌ගො යදපි බහිද්‌ධා ධම්‌මෙසු පඤ්‌ඤාය පවිචිනති පවිචරති පරිවීමංසමාපජ්‌ජති තදපි ධම්‌මවිචයසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගොති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති>
      text <යදපි භික්‌ඛවෙ කායිකං වීරියං තදපි වීරියසම්‌බොජ්‌ඣඞ්‌ගො යදපි චෙතසිකං වීරියං තදපි වීරියසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගොති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති>
      text <යදපි භික්‌ඛවෙ සවිතක්‌කසවිචාරා පීති තදපි පීතිසම්‌බොජ්‌ඣඞ්‌ගො යදපි අවිතක්‌කඅවිචාරා පීති තදපි පීතිසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගොති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති>
      text <යදපි භික්‌ඛවෙ කායප්‌පස්‌සද්‌ධි තදපි පස්‌සද්‌ධිසම්‌බොජ්‌ඣඞ්‌ගො යදපි චිත්‌තප්‌පස්‌සද්‌ධි තදපි පස්‌සද්‌ධිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගොති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති>
      text <යදපි භික්‌ඛවෙ සවිතක්‌කො සවිචාරො සමාධි තදපි සමාධිසම්‌බොජ්‌ඣඞ්‌ගො යදපි අවිතක්‌කඅවිචාරො සමාධි තදපි සමාධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගොති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති>
      text <යදපි භික්‌ඛවෙ අජ්‌ඣත්‌තං ධම්‌මෙසු උපෙක්‌ඛා තදපි උපෙක්‌ඛාසම්‌බොජ්‌ඣඞ්‌ගො යදපි බහිද්‌ධා ධම්‌මෙසු උපෙක්‌ඛා තදපි උපෙක්‌ඛාසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගොති ඉති හිදං උද්‌දෙසං ගච්‌ඡති තදමිනාපෙතං පරියායෙන ද්‌වයං හොති අයං ඛො භික්‌ඛවෙ පරියායො යං පරියායං ආගම්‌ම සත්‌ත බොජ්‌ඣඞ්‌ගා චතුද්‌දසාති දුතියං>
    text <අග්‌ගිසුත්‌තං>
      text <234>, <අථ ඛො සම්‌බහුලා භික්‌ඛූ පුබ්‌බණ්‌හසමයං නිවාසෙත්‌වා පත්‌තචීවරමාදාය සාවත්‌ථියං පිණ්‌ඩාය පවිසිංසු පරියායසුත්‌තසදිසං>
      text <එවංවාදිනො භික්‌ඛවෙ අඤ්‌ඤතිත්‌ථියා පරිබ්‌බාජකා එවමස්‌සු වචනීයා යස්‌මිං ආවුසො සමයෙ ලීනං චිත්‌තං හොති කතමෙසං තස්‌මිං සමයෙ බොජ්‌ඣඞ්‌ගානං අකාලො භාවනාය කතමෙසං තස්‌මිං සමයෙ බොජ්‌ඣඞ්‌ගානං කාලො භාවනාය යස්‌මිං පනාවුසො සමයෙ උද්‌ධතං චිත්‌තං හොති කතමෙසං තස්‌මිං සමයෙ බොජ්‌ඣඞ්‌ගානං අකාලො භාවනාය කතමෙසං තස්‌මිං සමයෙ බොජ්‌ඣඞ්‌ගානං කාලො භාවනායාති එවං පුට්‌ඨා භික්‌ඛවෙ අඤ්‌ඤතිත්‌ථියා පරිබ්‌බාජකා න චෙව සම්‌පායිස්‌සන්‌ති උත්‌තරිඤ්‌ච විඝාතං ආපජ්‌ජිස්‌සන්‌ති තං කිස්‌ස හෙතු යථා තං භික්‌ඛවෙ අවිසයස්‌මිං>
      text <නාහං තං භික්‌ඛවෙ පස්‌සාමි සදෙවකෙ ලොකෙ සමාරකෙ සබ්‍රහ්‌මකෙ සස්‌සමණබ්‍රාහ්‌මණියා පජාය සදෙවමනුස්‌සාය යො ඉමෙසං පඤ්‌හානං වෙය්‍යාකරණෙන චිත්‌තං ආරාධෙය්‍ය අඤ්‌ඤත්‍ර තථාගතෙන වා තථාගතසාවකෙන වා ඉතො වා පන සුත්‌වා>
      text <යස්‌මිං භික්‌ඛවෙ සමයෙ ලීනං චිත්‌තං හොති අකාලො තස්‌මිං සමයෙ පස්‌සද්‌ධිසම්‌බොජ්‌ඣඞ්‌ගස්‌ස භාවනාය අකාලො සමාධිසම්‌බොජ්‌ඣඞ්‌ගස්‌ස භාවනාය අකාලො උපෙක්‌ඛාසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු ලීනං භික්‌ඛවෙ චිත්‌තං තං එතෙහි ධම්‌මෙහි දුස්‌සමුට්‌ඨාපයං හොති>
      text <සෙය්‍යථාපි භික්‌ඛවෙ පුරිසො පරිත්‌තං අග්‌ගිං උජ්‌ජාලෙතුකාමො අස්‌ස සො තත්‌ථ අල්‌ලානි චෙව තිණානි පක්‌ඛිපෙය්‍ය අල්‌ලානි ච ගොමයානි පක්‌ඛිපෙය්‍ය අල්‌ලානි ච කට්‌ඨානි පක්‌ඛිපෙය්‍ය උදකවාතඤ්‌ච දදෙය්‍ය පංසුකෙන ච ඔකිරෙය්‍ය භබ්‌බො නු ඛො සො පුරිසො පරිත්‌තං අග්‌ගිං උජ්‌ජාලිතුන්‌ති නො හෙතං භන්‌තෙ>
      text <එවමෙව ඛො භික්‌ඛවෙ යස්‌මිං සමයෙ ලීනං චිත්‌තං හොති අකාලො තස්‌මිං සමයෙ පස්‌සද්‌ධිසම්‌බොජ්‌ඣඞ්‌ගස්‌ස භාවනාය අකාලො සමාධිසම්‌බොජ්‌ඣඞ්‌ගස්‌ස භාවනාය අකාලො උපෙක්‌ඛාසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු ලීනං භික්‌ඛවෙ චිත්‌තං තං එතෙහි ධම්‌මෙහි දුස්‌සමුට්‌ඨාපයං හොති>
      text <යස්‌මිඤ්‌ච ඛො භික්‌ඛවෙ සමයෙ ලීනං චිත්‌තං හොති කාලො තස්‌මිං සමයෙ ධම්‌මවිචයසම්‌බොජ්‌ඣඞ්‌ගස්‌ස භාවනාය කාලො වීරියසම්‌බොජ්‌ඣඞ්‌ගස්‌ස භාවනාය කාලො පීතිසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු ලීනං භික්‌ඛවෙ චිත්‌තං තං එතෙහි ධම්‌මෙහි සුසමුට්‌ඨාපයං හොති>
      text <සෙය්‍යථාපි භික්‌ඛවෙ පුරිසො පරිත්‌තං අග්‌ගිං උජ්‌ජාලෙතුකාමො අස්‌ස සො තත්‌ථ සුක්‌ඛානි චෙව තිණානි පක්‌ඛිපෙය්‍ය සුක්‌ඛානි ගොමයානි පක්‌ඛිපෙය්‍ය සුක්‌ඛානි කට්‌ඨානි පක්‌ඛිපෙය්‍ය මුඛවාතඤ්‌ච දදෙය්‍ය න ච පංසුකෙන ඔකිරෙය්‍ය භබ්‌බො නු ඛො සො පුරිසො පරිත්‌තං අග්‌ගිං උජ්‌ජාලිතුන්‌ති එවං භන්‌තෙ>
      text <එවමෙව ඛො භික්‌ඛවෙ යස්‌මිං සමයෙ ලීනං චිත්‌තං හොති කාලො තස්‌මිං සමයෙ ධම්‌මවිචයසම්‌බොජ්‌ඣඞ්‌ගස්‌ස භාවනාය කාලො වීරියසම්‌බොජ්‌ඣඞ්‌ගස්‌ස භාවනාය කාලො පීතිසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු ලීනං භික්‌ඛවෙ චිත්‌තං තං එතෙහි ධම්‌මෙහි සුසමුට්‌ඨාපයං හොති>
      text <යස්‌මිං භික්‌ඛවෙ සමයෙ උද්‌ධත්‌තං චිත්‌තං හොති අකාලො තස්‌මිං සමයෙ ධම්‌මවිචයසම්‌බොජ්‌ඣඞ්‌ගස්‌ස භාවනාය අකාලො වීරියසම්‌බොජ්‌ඣඞ්‌ගස්‌ස භාවනාය අකාලො පීතිසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු උද්‌ධතං භික්‌ඛවෙ චිත්‌තං තං එතෙහි ධම්‌මෙහි දුවූපසමයං හොති>
      text <සෙය්‍යථාපි භික්‌ඛවෙ පුරිසො මහන්‌තං අග්‌ගික්‌ඛන්‌ධං නිබ්‌බාපෙතුකාමො අස්‌ස සො තත්‌ථ සුක්‌ඛානි චෙව තිණානි පක්‌ඛිපෙය්‍ය සුක්‌ඛානි ච ගොමයානි පක්‌ඛිපෙය්‍ය සුක්‌ඛානි ච කට්‌ඨානි පක්‌ඛිපෙය්‍ය මුඛවාතඤ්‌ච දදෙය්‍ය න ච පංසුකෙන ඔකිරෙය්‍ය භබ්‌බො නු ඛො සො පුරිසො මහන්‌තං අග්‌ගික්‌ඛන්‌ධං නිබ්‌බාපෙතුන්‌ති නො හෙතං භන්‌තෙ>
      text <එවමෙව ඛො භික්‌ඛවෙ යස්‌මිං සමයෙ උද්‌ධතං චිත්‌තං හොති අකාලො තස්‌මිං සමයෙ ධම්‌මවිචයසම්‌බොජ්‌ඣඞ්‌ගස්‌ස භාවනාය අකාලො වීරියසම්‌බොජ්‌ඣඞ්‌ගස්‌ස භාවනාය අකාලො පීතිසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු උද්‌ධතං භික්‌ඛවෙ චිත්‌තං තං එතෙහි ධම්‌මෙහි දුවූපසමයං හොති>
      text <යස්‌මිඤ්‌ච ඛො භික්‌ඛවෙ සමයෙ උද්‌ධතං චිත්‌තං හොති කාලො තස්‌මිං සමයෙ පස්‌සද්‌ධිසම්‌බොජ්‌ඣඞ්‌ගස්‌ස භාවනාය කාලො සමාධිසම්‌බොජ්‌ඣඞ්‌ගස්‌ස භාවනාය කාලො උපෙක්‌ඛාසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු උද්‌ධතං භික්‌ඛවෙ චිත්‌තං තං එතෙහි ධම්‌මෙහි සුවූපසමයං හොති>
      text <සෙය්‍යථාපි භික්‌ඛවෙ පුරිසො මහන්‌තං අග්‌ගික්‌ඛන්‌ධං නිබ්‌බාපෙතුකාමො අස්‌ස සො තත්‌ථ අල්‌ලානි චෙව තිණානි පක්‌ඛිපෙය්‍ය අල්‌ලානි ච ගොමයානි පක්‌ඛිපෙය්‍ය අල්‌ලානි ච කට්‌ඨානි පක්‌ඛිපෙය්‍ය උදකවාතඤ්‌ච දදෙය්‍ය පංසුකෙන ච ඔකිරෙය්‍ය භබ්‌බො නු ඛො සො පුරිසො මහන්‌තං අග්‌ගික්‌ඛන්‌ධං නිබ්‌බාපෙතුන්‌ති එවං භන්‌තෙ>
      text <එවමෙව ඛො භික්‌ඛවෙ යස්‌මිං සමයෙ උද්‌ධතං චිත්‌තං හොති කාලො තස්‌මිං සමයෙ පස්‌සද්‌ධිසම්‌බොජ්‌ඣඞ්‌ගස්‌ස භාවනාය කාලො සමාධිසම්‌බොජ්‌ඣඞ්‌ගස්‌ස භාවනාය කාලො උපෙක්‌ඛාසම්‌බොජ්‌ඣඞ්‌ගස්‌ස භාවනාය තං කිස්‌ස හෙතු උද්‌ධතං භික්‌ඛවෙ චිත්‌තං තං එතෙහි ධම්‌මෙහි සුවූපසමයං හොති සතිඤ්‌ච ඛ්‌වාහං භික්‌ඛවෙ සබ්‌බත්‌ථිකං වදාමීති තතියං>
    text <මෙත්‌තාසහගතසුත්‌තං>
      text <235>, <එකං සමයං භගවා කොලියෙසු විහරති හලිද්‌දවසනං නාම කොලියානං නිගමො අථ ඛො සම්‌බහුලා භික්‌ඛූ පුබ්‌බණ්‌හසමයං නිවාසෙත්‌වා පත්‌තචීවරමාදාය හලිද්‌දවසනං පිණ්‌ඩාය පවිසිංසු අථ ඛො තෙසං භික්‌ඛූනං එතදහොසි අතිප්‌පගො ඛො තාව හලිද්‌දවසනෙ පිණ්‌ඩාය චරිතුං යංනූන මයං යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමෙය්‍යාමාති>
      text <අථ ඛො තෙ භික්‌ඛූ යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමිංසු උපසඞ්‌කමිත්‌වා තෙහි අඤ්‌ඤතිත්‌ථියෙහි පරිබ්‌බාජකෙහි සද්‌ධිං සම්‌මොදිංසු සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදිංසු එකමන්‌තං නිසින්‌නෙ ඛො තෙ භික්‌ඛූ අඤ්‌ඤතිත්‌ථියා පරිබ්‌බාජකා එතදවොචුං>
      text <සමණො ආවුසො ගොතමො සාවකානං එවං ධම්‌මං දෙසෙති එථ තුම්‌හෙ භික්‌ඛවෙ පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ මෙත්‌තාසහගතෙන චෙතසා එකං දිසං ඵරිත්‌වා විහරථ තථා දුතියං තථා තතියං තථා චතුත්‌ථං ඉති උද්‌ධමධො තිරියං සබ්‌බධි සබ්‌බත්‌තතාය සබ්‌බාවන්‌තං ලොකං මෙත්‌තාසහගතෙන චෙතසා විපුලෙන මහග්‌ගතෙන අප්‌පමාණෙන අවෙරෙන අබ්‍යාපජ්‌ජෙන ඵරිත්‌වා විහරථ කරුණාසහගතෙන චෙතසා එකං දිසං ඵරිත්‌වා විහරථ තථා දුතියං තථා තතියං තථා චතුත්‌ථං ඉති උද්‌ධමධො තිරියං සබ්‌බධි සබ්‌බත්‌තතාය සබ්‌බාවන්‌තං ලොකං කරුණාසහගතෙන චෙතසා විපුලෙන මහග්‌ගතෙන අප්‌පමාණෙන අවෙරෙන අබ්‍යාපජ්‌ජෙන ඵරිත්‌වා විහරථ මුදිතාසහගතෙන චෙතසා එකං දිසං ඵරිත්‌වා විහරථ තථා දුතියං තථා තතියං තථා චතුත්‌ථං ඉති උද්‌ධමධො තිරියං සබ්‌බධි සබ්‌බත්‌තතාය සබ්‌බාවන්‌තං ලොකං මුදිතාසහගතෙන චෙතසා විපුලෙන මහග්‌ගතෙන අප්‌පමාණෙන අවෙරෙන අබ්‍යාපජ්‌ජෙන ඵරිත්‌වා විහරථ උපෙක්‌ඛාසහගතෙන චෙතසා එකං දිසං ඵරිත්‌වා විහරථ තථා දුතියං තථා තතියං තථා චතුත්‌ථං ඉති උද්‌ධමධො තිරියං සබ්‌බධි සබ්‌බත්‌තතාය සබ්‌බාවන්‌තං ලොකං උපෙක්‌ඛාසහගතෙන චෙතසා විපුලෙන මහග්‌ගතෙන අප්‌පමාණෙන අවෙරෙන අබ්‍යාපජ්‌ජෙන ඵරිත්‌වා විහරථාති>
      text <මයම්‌පි ඛො ආවුසො සාවකානං එවං ධම්‌මං දෙසෙම එථ තුම්‌හෙ ආවුසො පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ මෙත්‌තාසහගතෙන චෙතසා එකං දිසං ඵරිත්‌වා විහරථ…පෙ … කරුණාසහගතෙන චෙතසා… මුදිතාසහගතෙන චෙතසා… උපෙක්‌ඛාසහගතෙන චෙතසා එකං දිසං ඵරිත්‌වා විහරථ තථා දුතියං තථා තතියං තථා චතුත්‌ථං ඉති උද්‌ධමධො තිරියං සබ්‌බධි සබ්‌බත්‌තතාය සබ්‌බාවන්‌තං ලොකං උපෙක්‌ඛාසහගතෙන චෙතසා විපුලෙන මහග්‌ගතෙන අප්‌පමාණෙන අවෙරෙන අබ්‍යාපජ්‌ජෙන ඵරිත්‌වා විහරථාති ඉධ නො ආවුසො කො විසෙසො කො අධිප්‌පයාසො කිං නානාකරණං සමණස්‌ස වා ගොතමස්‌ස අම්‌හාකං වා යදිදං ධම්‌මදෙසනාය වා ධම්‌මදෙසනං අනුසාසනියා වා අනුසාසනින්‌ති>
      text <අථ ඛො තෙ භික්‌ඛූ තෙසං අඤ්‌ඤතිත්‌ථියානං පරිබ්‌බාජකානං භාසිතං නෙව අභිනන්‌දිංසු නප්‌පටික්‌කොසිංසු අනභිනන්‌දිත්‌වා අප්‌පටික්‌කොසිත්‌වා උට්‌ඨායාසනා පක්‌කමිංසු භගවතො සන්‌තිකෙ එතස්‌ස භාසිතස්‌ස අත්‌ථං ආජානිස්‌සාමාති අථ ඛො තෙ භික්‌ඛූ හලිද්‌දවසනෙ පිණ්‌ඩාය චරිත්‌වා පච්‌ඡාභත්‌තං පිණ්‌ඩපාතපටික්‌කන්‌තා යෙන භගවා තෙනුපසඞ්‌කමිංසු උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදිංසු එකමන්‌තං නිසින්‌නා ඛො තෙ භික්‌ඛූ භගවන්‌තං එතදවොචුං>
      text <ඉධ මයං භන්‌තෙ පුබ්‌බණ්‌හසමයං නිවාසෙත්‌වා පත්‌තචීවරමාදාය හලිද්‌දවසනෙ පිණ්‌ඩාය පවිසිම්‌හ තෙසං නො භන්‌තෙ අම්‌හාකං එතදහොසි අතිප්‌පගො ඛො තාව හලිද්‌දවසනෙ පිණ්‌ඩාය චරිතුං යංනූන මයං යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමෙය්‍යාමාති>
      text <අථ ඛො මයං භන්‌තෙ යෙන අඤ්‌ඤතිත්‌ථියානං පරිබ්‌බාජකානං ආරාමො තෙනුපසඞ්‌කමිම්‌හ උපසඞ්‌කමිත්‌වා තෙහි අඤ්‌ඤතිත්‌ථියෙහි පරිබ්‌බාජකෙහි සද්‌ධිං සම්‌මොදිම්‌හ සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදිම්‌හ එකමන්‌තං නිසින්‌නෙ ඛො අම්‌හෙ භන්‌තෙ තෙ අඤ්‌ඤතිත්‌ථියා පරිබ්‌බාජකා එතදවොචුං>
      text <සමණො ආවුසො ගොතමො සාවකානං එවං ධම්‌මං දෙසෙති එථ තුම්‌හෙ භික්‌ඛවෙ පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ මෙත්‌තාසහගතෙන චෙතසා එකං දිසං ඵරිත්‌වා විහරථ…පෙ … කරුණාසහගතෙන චෙතසා … මුදිතාසහගතෙන චෙතසා… උපෙක්‌ඛාසහගතෙන චෙතසා එකං දිසං ඵරිත්‌වා විහරථ තථා දුතියං තථා තතියං තථා චතුත්‌ථං ඉති උද්‌ධමධො තිරියං සබ්‌බධි සබ්‌බත්‌තතාය සබ්‌බාවන්‌තං ලොකං උපෙක්‌ඛාසහගතෙන චෙතසා විපුලෙන මහග්‌ගතෙන අප්‌පමාණෙන අවෙරෙන අබ්‍යාපජ්‌ජෙන ඵරිත්‌වා විහරථාති>
      text <මයම්‌පි ඛො ආවුසො සාවකානං එවං ධම්‌මං දෙසෙම එථ තුම්‌හෙ ආවුසො පඤ්‌ච නීවරණෙ පහාය චෙතසො උපක්‌කිලෙසෙ පඤ්‌ඤාය දුබ්‌බලීකරණෙ මෙත්‌තාසහගතෙන චෙතසා එකං දිසං ඵරිත්‌වා විහරථ…පෙ … කරුණාසහගතෙන චෙතසා…පෙ … මුදිතාසහගතෙන චෙතසා…පෙ … උපෙක්‌ඛාසහගතෙන චෙතසා එකං දිසං ඵරිත්‌වා විහරථ තථා දුතියං තථා තතියං තථා චතුත්‌ථං ඉති උද්‌ධමධො තිරියං සබ්‌බධි සබ්‌බත්‌තතාය සබ්‌බාවන්‌තං ලොකං උපෙක්‌ඛාසහගතෙන චෙතසා විපුලෙන මහග්‌ගතෙන අප්‌පමාණෙන අවෙරෙන අබ්‍යාපජ්‌ජෙන ඵරිත්‌වා විහරථාති ඉධ නො ආවුසො කො විසෙසො කො අධිප්‌පයාසො කිං නානාකරණං සමණස්‌ස වා ගොතමස්‌ස අම්‌හාකං වා යදිදං ධම්‌මදෙසනාය වා ධම්‌මදෙසනං අනුසාසනියා වා අනුසාසනින්‌ති>
      text <අථ ඛො මයං භන්‌තෙ තෙසං අඤ්‌ඤතිත්‌ථියානං පරිබ්‌බාජකානං භාසිතං නෙව අභිනන්‌දිම්‌හ නප්‌පටික්‌කොසිම්‌හ අනභිනන්‌දිත්‌වා අප්‌පටික්‌කොසිත්‌වා උට්‌ඨායාසනා පක්‌කමිම්‌හ භගවතො සන්‌තිකෙ එතස්‌ස භාසිතස්‌ස අත්‌ථං ආජානිස්‌සාමාති>
      text <එවංවාදිනො භික්‌ඛවෙ අඤ්‌ඤතිත්‌ථියා පරිබ්‌බාජකා එවමස්‌සු වචනීයා කථං භාවිතා පනාවුසො මෙත්‌තාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානා කථං භාවිතා පනාවුසො කරුණාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානා කථං භාවිතා පනාවුසො මුදිතාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානා කථං භාවිතා පනාවුසො උපෙක්‌ඛාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානාති එවං පුට්‌ඨා භික්‌ඛවෙ අඤ්‌ඤතිත්‌ථියා පරිබ්‌බාජකා න චෙව සම්‌පායිස්‌සන්‌ති උත්‌තරිඤ්‌ච විඝාතං ආපජ්‌ජිස්‌සන්‌ති තං කිස්‌ස හෙතු යථා තං භික්‌ඛවෙ අවිසයස්‌මිං නාහං තං භික්‌ඛවෙ පස්‌සාමි සදෙවකෙ ලොකෙ සමාරකෙ සබ්‍රහ්‌මකෙ සස්‌සමණබ්‍රාහ්‌මණියා පජාය සදෙවමනුස්‌සාය යො ඉමෙසං පඤ්‌හානං වෙය්‍යාකරණෙන චිත්‌තං ආරාධෙය්‍ය අඤ්‌ඤත්‍ර තථාගතෙන වා තථාගතසාවකෙන වා ඉතො වා පන සුත්‌වා>
      text <කථං භාවිතා ච භික්‌ඛවෙ මෙත්‌තාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානා ඉධ භික්‌ඛවෙ භික්‌ඛු මෙත්‌තාසහගතං සතිසම්‌බොජ්‌ඣඞ්‌ගං භාවෙති…පෙ … මෙත්‌තාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලෙ ච පටිකූලෙ ච පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ ච අප්‌පටිකූලෙ ච අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලඤ්‌ච පටිකූලඤ්‌ච තදුභයං අභිනිවජ්‌ජෙත්‌වා උපෙක්‌ඛකො විහරෙය්‍යං සතො සම්‌පජානොති උපෙක්‌ඛකො ච තත්‌ථ විහරති සතො සම්‌පජානො සුභං වා ඛො පන විමොක්‌ඛං උපසම්‌පජ්‌ජ විහරති සුභපරමාහං භික්‌ඛවෙ මෙත්‌තාචෙතොවිමුත්‌තිං වදාමි ඉධපඤ්‌ඤස්‌ස භික්‌ඛුනො උත්‌තරිවිමුත්‌තිං අප්‌පටිවිජ්‌ඣතො>
      text <කථං භාවිතා ච භික්‌ඛවෙ කරුණාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානා ඉධ භික්‌ඛවෙ භික්‌ඛු කරුණාසහගතං සතිසම්‌බොජ්‌ඣඞ්‌ගං භාවෙති…පෙ … කරුණාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති…පෙ … සචෙ ආකඞ්‌ඛති අප්‌පටිකූලඤ්‌ච පටිකූලඤ්‌ච තදුභයං අභිනිවජ්‌ජෙත්‌වා උපෙක්‌ඛකො විහරෙය්‍යං සතො සම්‌පජානොති උපෙක්‌ඛකො තත්‌ථ විහරති සතො සම්‌පජානො සබ්‌බසො වා පන රූපසඤ්‌ඤානං සමතික්‌කමා පටිඝසඤ්‌ඤානං අත්‌ථඞ්‌ගමා නානත්‌තසඤ්‌ඤානං අමනසිකාරා අනන්‌තො ආකාසොති ආකාසානඤ්‌චායතනං උපසම්‌පජ්‌ජ විහරති ආකාසානඤ්‌චායතනපරමාහං භික්‌ඛවෙ කරුණාචෙතොවිමුත්‌තිං වදාමි ඉධපඤ්‌ඤස්‌ස භික්‌ඛුනො උත්‌තරිවිමුත්‌තිං අප්‌පටිවිජ්‌ඣතො>
      text <කථං භාවිතා ච භික්‌ඛවෙ මුදිතාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානා ඉධ භික්‌ඛවෙ භික්‌ඛු මුදිතාසහගතං සතිසම්‌බොජ්‌ඣඞ්‌ගං භාවෙති…පෙ … මුදිතාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති …පෙ … සචෙ ආකඞ්‌ඛති අප්‌පටිකූලඤ්‌ච පටිකූලඤ්‌ච තදුභයං අභිනිවජ්‌ජෙත්‌වා උපෙක්‌ඛකො විහරෙය්‍යං සතො සම්‌පජානොති උපෙක්‌ඛකො තත්‌ථ විහරති සතො සම්‌පජානො සබ්‌බසො වා පන ආකාසානඤ්‌චායතනං සමතික්‌කම්‌ම අනන්‌තං විඤ්‌ඤාණන්‌ති විඤ්‌ඤාණඤ්‌චායතනං උපසම්‌පජ්‌ජ විහරති විඤ්‌ඤාණඤ්‌චායතනපරමාහං භික්‌ඛවෙ මුදිතාචෙතොවිමුත්‌තිං වදාමි ඉධපඤ්‌ඤස්‌ස භික්‌ඛුනො උත්‌තරිවිමුත්‌තිං අප්‌පටිවිජ්‌ඣතො>
      text <කථං භාවිතා ච භික්‌ඛවෙ උපෙක්‌ඛාචෙතොවිමුත්‌ති කිංගතිකා හොති කිංපරමා කිංඵලා කිංපරියොසානා ඉධ භික්‌ඛවෙ භික්‌ඛු උපෙක්‌ඛාසහගතං සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … උපෙක්‌ඛාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං සො සචෙ ආකඞ්‌ඛති අප්‌පටිකූලෙ පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලෙ ච පටිකූලෙ ච පටිකූලසඤ්‌ඤී විහරෙය්‍යන්‌ති පටිකූලසඤ්‌ඤී තත්‌ථ විහරති සචෙ ආකඞ්‌ඛති පටිකූලෙ ච අප්‌පටිකූලෙ ච අප්‌පටිකූලසඤ්‌ඤී විහරෙය්‍යන්‌ති අප්‌පටිකූලසඤ්‌ඤී තත්‌ථ විහරති සචෙ ආකඞ්‌ඛති අප්‌පටිකූලඤ්‌ච පටිකූලඤ්‌ච තදුභයං අභිනිවජ්‌ජෙත්‌වා උපෙක්‌ඛකො විහරෙය්‍යං සතො සම්‌පජානොති උපෙක්‌ඛකො තත්‌ථ විහරති සතො සම්‌පජානො සබ්‌බසො වා පන විඤ්‌ඤාණඤ්‌චායතනං සමතික්‌කම්‌ම නත්‌ථි කිඤ්‌චීති ආකිඤ්‌චඤ්‌ඤායතනං උපසම්‌පජ්‌ජ විහරති ආකිඤ්‌චඤ්‌ඤායතනපරමාහං භික්‌ඛවෙ උපෙක්‌ඛාචෙතොවිමුත්‌තිං වදාමි ඉධපඤ්‌ඤස්‌ස භික්‌ඛුනො උත්‌තරිවිමුත්‌තිං අප්‌පටිවිජ්‌ඣතොති චතුත්‌ථං>
    text <සඞ්‌ගාරවසුත්‌තං>
      text <236>, <සාවත්‌ථිනිදානං අථ ඛො සඞ්‌ගාරවො බ්‍රාහ්‌මණො යෙන භගවා තෙනුපසඞ්‌කමි උපසඞ්‌කමිත්‌වා භගවතා සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි එකමන්‌තං නිසින්‌නො ඛො සඞ්‌ගාරවො බ්‍රාහ්‌මණො භගවන්‌තං එතදවොච>
      text <කො නු ඛො භො ගොතම හෙතු කො පච්‌චයො යෙනෙකදා දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා කො පන භො ගොතම හෙතු කො පච්‌චයො යෙනෙකදා දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතාති>
      text <යස්‌මිං ඛො බ්‍රාහ්‌මණ සමයෙ කාමරාගපරියුට්‌ඨිතෙන චෙතසා විහරති කාමරාගපරෙතෙන උප්‌පන්‌නස්‌ස ච කාමරාගස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි තස්‌මිං සමයෙ යථාභූතං න ජානාති න පස්‌සති උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො සංසට්‌ඨො ලාඛාය වා හලිද්‌දියා වා නීලියා වා මඤ්‌ජිට්‌ඨාය වා තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං න ජානෙය්‍ය න පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ කාමරාගපරියුට්‌ඨිතෙන චෙතසා විහරති කාමරාගපරෙතෙන උප්‌පන්‌නස්‌ස ච කාමරාගස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි…පෙ … උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <පුන චපරං බ්‍රාහ්‌මණ යස්‌මිං සමයෙ බ්‍යාපාදපරියුට්‌ඨිතෙන චෙතසා විහරති බ්‍යාපාදපරෙතෙන උප්‌පන්‌නස්‌ස ච බ්‍යාපාදස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි…පෙ … උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො අග්‌ගිනා සන්‌තත්‌තො පක්‌කුථිතො උස්‌මුදකජාතො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං න ජානෙය්‍ය න පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ බ්‍යාපාදපරියුට්‌ඨිතෙන චෙතසා විහරති බ්‍යාපාදපරෙතෙන උප්‌පන්‌නස්‌ස ච බ්‍යාපාදස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි තස්‌මිං සමයෙ…පෙ … උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <පුන චපරං බ්‍රාහ්‌මණ යස්‌මිං සමයෙ ථිනමිද්‌ධපරියුට්‌ඨිතෙන චෙතසා විහරති ථිනමිද්‌ධපරෙතෙන උප්‌පන්‌නස්‌ස ච ථිනමිද්‌ධස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි…පෙ … උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො සෙවාලපණකපරියොනද්‌ධො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං න ජානෙය්‍ය න පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ ථිනමිද්‌ධපරියුට්‌ඨිතෙන චෙතසා විහරති ථිනමිද්‌ධපරෙතෙන උප්‌පන්‌නස්‌ස ච ථිනමිද්‌ධස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි…පෙ … උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <පුන චපරං බ්‍රාහ්‌මණ යස්‌මිං සමයෙ උද්‌ධච්‌චකුක්‌කුච්‌චපරියුට්‌ඨිතෙන චෙතසා විහරති උද්‌ධච්‌චකුක්‌කුච්‌චපරෙතෙන උප්‌පන්‌නස්‌ස ච උද්‌ධච්‌චකුක්‌කුච්‌චස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි…පෙ … උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො වාතෙරිතො චලිතො භන්‌තො ඌමිජාතො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං න ජානෙය්‍ය න පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ උද්‌ධච්‌චකුක්‌කුච්‌චපරියුට්‌ඨිතෙන චෙතසා විහරති උද්‌ධච්‌චකුක්‌කුච්‌චපරෙතෙන උප්‌පන්‌නස්‌ස ච උද්‌ධච්‌චකුක්‌කුච්‌චස්‌ස නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි…පෙ … උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <පුන චපරං බ්‍රාහ්‌මණ යස්‌මිං සමයෙ විචිකිච්‌ඡාපරියුට්‌ඨිතෙන චෙතසා විහරති විචිකිච්‌ඡාපරෙතෙන උප්‌පන්‌නාය ච විචිකිච්‌ඡාය නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි…පෙ … උභයත්‌ථම්‌පි… දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො ආවිලො ලුළිතො කලලීභූතො අන්‌ධකාරෙ නික්‌ඛිත්‌තො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං න ජානෙය්‍ය න පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ විචිකිච්‌ඡාපරියුට්‌ඨිතෙන චෙතසා විහරති විචිකිච්‌ඡාපරෙතෙන උප්‌පන්‌නාය ච විචිකිච්‌ඡාය නිස්‌සරණං යථාභූතං නප්‌පජානාති අත්‌තත්‌ථම්‌පි තස්‌මිං සමයෙ යථාභූතං න ජානාති න පස්‌සති පරත්‌ථම්‌පි තස්‌මිං සමයෙ යථාභූතං න ජානාති න පස්‌සති උභයත්‌ථම්‌පි තස්‌මිං සමයෙ යථාභූතං න ජානාති න පස්‌සති දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා අයං ඛො බ්‍රාහ්‌මණ හෙතු අයං පච්‌චයො යෙනෙකදා දීඝරත්‌තං සජ්‌ඣායකතාපි මන්‌තා නප්‌පටිභන්‌ති පගෙව අසජ්‌ඣායකතා>
      text <යස්‌මිඤ්‌ච ඛො බ්‍රාහ්‌මණ සමයෙ න කාමරාගපරියුට්‌ඨිතෙන චෙතසා විහරති න කාමරාගපරෙතෙන උප්‌පන්‌නස්‌ස ච කාමරාගස්‌ස නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි තස්‌මිං සමයෙ යථාභූතං ජානාති පස්‌සති උභයත්‌ථම්‌පි තස්‌මිං සමයෙ යථාභූතං ජානාති පස්‌සති දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො අසංසට්‌ඨො ලාඛාය වා හලිද්‌දියා වා නීලියා වා මඤ්‌ජිට්‌ඨාය වා තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං ජානෙය්‍ය පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ න කාමරාගපරියුට්‌ඨිතෙන චෙතසා විහරති න කාමරාගපරෙතෙන උප්‌පන්‌නස්‌ස ච කාමරාගස්‌ස නිස්‌සරණං යථාභූතං පජානාති…පෙ …>
      text <පුන චපරං බ්‍රාහ්‌මණ යස්‌මිං සමයෙ න බ්‍යාපාදපරියුට්‌ඨිතෙන චෙතසා විහරති න බ්‍යාපාදපරෙතෙන උප්‌පන්‌නස්‌ස ච බ්‍යාපාදස්‌ස නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි…පෙ … උභයත්‌ථම්‌පි… දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො න අග්‌ගිනා සන්‌තත්‌තො න පක්‌කුථිතො න උස්‌මුදකජාතො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං ජානෙය්‍ය පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ න බ්‍යාපාදපරියුට්‌ඨිතෙන චෙතසා විහරති න බ්‍යාපාදපරෙතෙන උප්‌පන්‌නස්‌ස ච බ්‍යාපාදස්‌ස නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි…පෙ … උභයත්‌ථම්‌පි… දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <පුන චපරං බ්‍රාහ්‌මණ යස්‌මිං සමයෙ න ථිනමිද්‌ධපරියුට්‌ඨිතෙන චෙතසා විහරති න ථිනමිද්‌ධපරෙතෙන උප්‌පන්‌නස්‌ස ච ථිනමිද්‌ධස්‌ස නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි…පෙ … උභයත්‌ථම්‌පි … දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො න සෙවාලපණකපරියොනද්‌ධො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං ජානෙය්‍ය පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ න ථිනමිද්‌ධපරියුට්‌ඨිතෙන චෙතසා විහරති න ථිනමිද්‌ධපරෙතෙන උප්‌පන්‌නස්‌ස ච ථිනමිද්‌ධස්‌ස නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි…පෙ … උභයත්‌ථම්‌පි… දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <පුන චපරං බ්‍රාහ්‌මණ යස්‌මිං සමයෙ න උද්‌ධච්‌චකුක්‌කුච්‌චපරියුට්‌ඨිතෙන චෙතසා විහරති න උද්‌ධච්‌චකුක්‌කුච්‌චපරෙතෙන උප්‌පන්‌නස්‌ස ච උද්‌ධච්‌චකුක්‌කුච්‌චස්‌ස නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි…පෙ … උභයත්‌ථම්‌පි… දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො න වාතෙරිතො න චලිතො න භන්‌තො න ඌමිජාතො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං ජානෙය්‍ය පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ න උද්‌ධච්‌චකුක්‌කුච්‌චපරියුට්‌ඨිතෙන චෙතසා විහරති න උද්‌ධච්‌චකුක්‌කුච්‌චපරෙතෙන උප්‌පන්‌නස්‌ස ච උද්‌ධච්‌චකුක්‌කුච්‌චස්‌ස නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි…පෙ … උභයත්‌ථම්‌පි… දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <පුන චපරං බ්‍රාහ්‌මණ යස්‌මිං සමයෙ න විචිකිච්‌ඡාපරියුට්‌ඨිතෙන චෙතසා විහරති න විචිකිච්‌ඡාපරෙතෙන උප්‌පන්‌නාය ච විචිකිච්‌ඡාය නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි තස්‌මිං සමයෙ යථාභූතං ජානාති පස්‌සති උභයත්‌ථම්‌පි තස්‌මිං සමයෙ යථාභූතං ජානාති පස්‌සති දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <සෙය්‍යථාපි බ්‍රාහ්‌මණ උදපත්‌තො අච්‌ඡො විප්‌පසන්‌නො අනාවිලො ආලොකෙ නික්‌ඛිත්‌තො තත්‌ථ චක්‌ඛුමා පුරිසො සකං මුඛනිමිත්‌තං පච්‌චවෙක්‌ඛමානො යථාභූතං ජානෙය්‍ය පස්‌සෙය්‍ය එවමෙව ඛො බ්‍රාහ්‌මණ යස්‌මිං සමයෙ න විචිකිච්‌ඡාපරියුට්‌ඨිතෙන චෙතසා විහරති න විචිකිච්‌ඡාපරෙතෙන උප්‌පන්‌නාය ච විචිකිච්‌ඡාය නිස්‌සරණං යථාභූතං පජානාති අත්‌තත්‌ථම්‌පි තස්‌මිං සමයෙ යථාභූතං ජානාති පස්‌සති පරත්‌ථම්‌පි තස්‌මිං සමයෙ යථාභූතං ජානාති පස්‌සති උභයත්‌ථම්‌පි තස්‌මිං සමයෙ යථාභූතං ජානාති පස්‌සති දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා අයං ඛො බ්‍රාහ්‌මණ හෙතු අයං පච්‌චයො යෙනෙකදා දීඝරත්‌තං අසජ්‌ඣායකතාපි මන්‌තා පටිභන්‌ති පගෙව සජ්‌ඣායකතා>
      text <සත්‌තිමෙ බ්‍රාහ්‌මණ බොජ්‌ඣඞ්‌ගා අනාවරණා අනීවරණා චෙතසො අනුපක්‌කිලෙසා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌ති කතමෙ සත්‌ත සතිසම්‌බොජ්‌ඣඞ්‌ගො ඛො බ්‍රාහ්‌මණ අනාවරණො අනීවරණො චෙතසො අනුපක්‌කිලෙසො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති…පෙ … උපෙක්‌ඛාසම්‌බොජ්‌ඣඞ්‌ගො ඛො බ්‍රාහ්‌මණ අනාවරණො අනීවරණො චෙතසො අනුපක්‌කිලෙසො භාවිතො බහුලීකතො විජ්‌ජාවිමුත්‌තිඵලසච්‌ඡිකිරියාය සංවත්‌තති ඉමෙ ඛො බ්‍රාහ්‌මණ සත්‌ත බොජ්‌ඣඞ්‌ගා අනාවරණා අනීවරණා චෙතසො අනුපක්‌කිලෙසා භාවිතා බහුලීකතා විජ්‌ජාවිමුත්‌තිඵලසච්‌ඡිකිරියාය සංවත්‌තන්‌තීති එවං වුත්‌තෙ සඞ්‌ගාරවො බ්‍රාහ්‌මණො භගවන්‌තං එතදවොච අභික්‌කන්‌තං භො ගොතම…පෙ … උපාසකං මං භවං ගොතමො ධාරෙතු අජ්‌ජතග්‌ගෙ පාණුපෙතං සරණං ගතන්‌ති පඤ්‌චමං>
    text <අභයසුත්‌තං>
      text <237>, <එවං මෙ සුතං එකං සමයං භගවා රාජගහෙ විහරති ගිජ්‌ඣකූටෙ පබ්‌බතෙ අථ ඛො අභයො රාජකුමාරො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො අභයො රාජකුමාරො භගවන්‌තං එතදවොච පූරණො භන්‌තෙ කස්‌සපො එවමාහ නත්‌ථි හෙතු නත්‌ථි පච්‌චයො අඤ්‌ඤාණාය අදස්‌සනාය අහෙතු අප්‌පච්‌චයො අඤ්‌ඤාණං අදස්‌සනං හොති නත්‌ථි හෙතු නත්‌ථි පච්‌චයො ඤාණාය දස්‌සනාය අහෙතු අප්‌පච්‌චයො ඤාණං දස්‌සනං හොතීති ඉධ භගවා කිමාහාති අත්‌ථි රාජකුමාර හෙතු අත්‌ථි පච්‌චයො අඤ්‌ඤාණාය අදස්‌සනාය සහෙතු සප්‌පච්‌චයො අඤ්‌ඤාණං අදස්‌සනං හොති අත්‌ථි රාජකුමාර හෙතු අත්‌ථි පච්‌චයො ඤාණාය දස්‌සනාය සහෙතු සප්‌පච්‌චයො ඤාණං දස්‌සනං හොතීති>
      text <කතමො පන භන්‌තෙ හෙතු කතමො පච්‌චයො අඤ්‌ඤාණාය අදස්‌සනාය කථං සහෙතු සප්‌පච්‌චයො අඤ්‌ඤාණං අදස්‌සනං හොතීති යස්‌මිං ඛො රාජකුමාර සමයෙ කාමරාගපරියුට්‌ඨිතෙන චෙතසා විහරති කාමරාගපරෙතෙන උප්‌පන්‌නස්‌ස ච කාමරාගස්‌ස නිස්‌සරණං යථාභූතං න ජානාති න පස්‌සති අයම්‌පි ඛො රාජකුමාර හෙතු අයං පච්‌චයො අඤ්‌ඤාණාය අදස්‌සනාය එවම්‌පි සහෙතු සප්‌පච්‌චයො අඤ්‌ඤාණං අදස්‌සනං හොති>
      text <පුන චපරං රාජකුමාර යස්‌මිං සමයෙ බ්‍යාපාදපරියුට්‌ඨිතෙන චෙතසා විහරති බ්‍යාපාදපරෙතෙන…පෙ … ථිනමිද්‌ධපරියුට්‌ඨිතෙන… උද්‌ධච්‌චකුක්‌කුච්‌චපරියුට්‌ඨිතෙන… විචිකිච්‌ඡාපරියුට්‌ඨිතෙන චෙතසා විහරති විචිකිච්‌ඡාපරෙතෙන උප්‌පන්‌නාය ච විචිකිච්‌ඡාය නිස්‌සරණං යථාභූතං න ජානාති න පස්‌සති අයම්‌පි ඛො රාජකුමාර හෙතු අයං පච්‌චයො අඤ්‌ඤාණාය අදස්‌සනාය එවම්‌පි සහෙතු සප්‌පච්‌චයො අඤ්‌ඤාණං අදස්‌සනං හොතීති>
      text <කො නාමායං භන්‌තෙ ධම්‌මපරියායොති නීවරණා නාමෙතෙ රාජකුමාරාති තග්‌ඝ භගවා නීවරණා තග්‌ඝ සුගත නීවරණා එකමෙකෙනපි ඛො භන්‌තෙ නීවරණෙන අභිභූතො යථාභූතං න ජානෙය්‍ය න පස්‌සෙය්‍ය කො පන වාදො පඤ්‌චහි නීවරණෙහි>
      text <කතමො පන භන්‌තෙ හෙතු කතමො පච්‌චයො ඤාණාය දස්‌සනාය කථං සහෙතු සප්‌පච්‌චයො ඤාණං දස්‌සනං හොතීති ඉධ රාජකුමාර භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං සො සතිසම්‌බොජ්‌ඣඞ්‌ගං භාවිතෙන චිත්‌තෙන යථාභූතං ජානාති පස්‌සති අයම්‌පි ඛො රාජකුමාර හෙතු අයං පච්‌චයො ඤාණාය දස්‌සනාය එවම්‌පි සහෙතු සප්‌පච්‌චයො ඤාණං දස්‌සනං හොති>
      text <පුන චපරං රාජකුමාර භික්‌ඛු…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං සො උපෙක්‌ඛාසම්‌බොජ්‌ඣඞ්‌ගං භාවිතෙන චිත්‌තෙන යථාභූතං ජානාති පස්‌සති අයම්‌පි ඛො රාජකුමාර හෙතු අයං පච්‌චයො ඤාණාය දස්‌සනාය එවං සහෙතු සප්‌පච්‌චයො ඤාණං දස්‌සනං හොතීති>
      text <කො නාමායං භන්‌තෙ ධම්‌මපරියායොති බොජ්‌ඣඞ්‌ගා නාමෙතෙ රාජකුමාරාති තග්‌ඝ භගවා බොජ්‌ඣඞ්‌ගා තග්‌ඝ සුගත බොජ්‌ඣඞ්‌ගා එකමෙකෙනපි ඛො භන්‌තෙ බොජ්‌ඣඞ්‌ගෙන සමන්‌නාගතො යථාභූතං ජානෙය්‍ය පස්‌සෙය්‍ය කො පන වාදො සත්‌තහි බොජ්‌ඣඞ්‌ගෙහි යොපි මෙ භන්‌තෙ ගිජ්‌ඣකූටං පබ්‌බතං ආරොහන්‌තස්‌ස කායකිලමථො චිත්‌තකිලමථො සොපි මෙ පටිප්‌පස්‌සද්‌ධො ධම්‌මො ච මෙ අභිසමිතොති ඡට්‌ඨං>
      stand <සාකච්‌ඡවග්‌ගො ඡට්‌ඨො>
      text <තස්‌සුද්‌දානං>
  text <ආනාපානවග්‌ගො>
    text <අට්‌ඨිකමහප්‌ඵලසුත්‌තං>
      text <238>, <සාවත්‌ථිනිදානං අට්‌ඨිකසඤ්‌ඤා භික්‌ඛවෙ භාවිතා බහුලීකතා මහප්‌ඵලා හොති මහානිසංසා කථං භාවිතා ච භික්‌ඛවෙ අට්‌ඨිකසඤ්‌ඤා කථං බහුලීකතා මහප්‌ඵලා හොති මහානිසංසා ඉධ භික්‌ඛවෙ භික්‌ඛු අට්‌ඨිකසඤ්‌ඤාසහගතං සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … අට්‌ඨිකසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ අට්‌ඨිකසඤ්‌ඤා එවං බහුලීකතා මහප්‌ඵලා හොති මහානිසංසාති>
    text <අඤ්‌ඤතරඵලසුත්‌තං>
      text <අට්‌ඨිකසඤ්‌ඤාය භික්‌ඛවෙ භාවිතාය බහුලීකතාය ද්‌වින්‌නං ඵලානං අඤ්‌ඤතරං ඵලං පාටිකඞ්‌ඛං දිට්‌ඨෙව ධම්‌මෙ අඤ්‌ඤා සති වා උපාදිසෙසෙ අනාගාමිතා කථං භාවිතාය ච ඛො භික්‌ඛවෙ අට්‌ඨිකසඤ්‌ඤාය කථං බහුලීකතාය ද්‌වින්‌නං ඵලානං අඤ්‌ඤතරං ඵලං පාටිකඞ්‌ඛං දිට්‌ඨෙව ධම්‌මෙ අඤ්‌ඤා සති වා උපාදිසෙසෙ අනාගාමිතා ඉධ භික්‌ඛවෙ භික්‌ඛු අට්‌ඨිකසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … අට්‌ඨිකසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතාය ඛො භික්‌ඛවෙ අට්‌ඨිකසඤ්‌ඤාය එවං බහුලීකතාය ද්‌වින්‌නං ඵලානං අඤ්‌ඤතරං ඵලං පාටිකඞ්‌ඛං දිට්‌ඨෙව ධම්‌මෙ අඤ්‌ඤා සති වා උපාදිසෙසෙ අනාගාමිතාති>
    text <මහත්‌ථසුත්‌තං>
      text <අට්‌ඨිකසඤ්‌ඤා භික්‌ඛවෙ භාවිතා බහුලීකතා මහතො අත්‌ථාය සංවත්‌තති කථං භාවිතා ච භික්‌ඛවෙ අට්‌ඨිකසඤ්‌ඤා කථං බහුලීකතා මහතො අත්‌ථාය සංවත්‌තති ඉධ භික්‌ඛවෙ භික්‌ඛු අට්‌ඨිකසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … අට්‌ඨිකසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ අට්‌ඨිකසඤ්‌ඤා එවං බහුලීකතා මහතො අත්‌ථාය සංවත්‌තතීති>
    text <යොගක්‌ඛෙමසුත්‌තං>
      text <අට්‌ඨිකසඤ්‌ඤා භික්‌ඛවෙ භාවිතා බහුලීකතා මහතො යොගක්‌ඛෙමාය සංවත්‌තති කථං භාවිතා ච භික්‌ඛවෙ අට්‌ඨිකසඤ්‌ඤා කථං බහුලීකතා මහතො යොගක්‌ඛෙමාය සංවත්‌තති ඉධ භික්‌ඛවෙ භික්‌ඛු අට්‌ඨිකසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … අට්‌ඨිකසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ අට්‌ඨිකසඤ්‌ඤා එවං බහුලීකතා මහතො යොගක්‌ඛෙමාය සංවත්‌තතීති>
    text <සංවෙගසුත්‌තං>
      text <අට්‌ඨිකසඤ්‌ඤා භික්‌ඛවෙ භාවිතා බහුලීකතා මහතො සංවෙගාය සංවත්‌තති කථං භාවිතා ච භික්‌ඛවෙ අට්‌ඨිකසඤ්‌ඤා කථං බහුලීකතා මහතො සංවෙගාය සංවත්‌තති ඉධ භික්‌ඛවෙ භික්‌ඛු අට්‌ඨිකසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … අට්‌ඨිකසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ අට්‌ඨිකසඤ්‌ඤා එවං බහුලීකතා මහතො සංවෙගාය සංවත්‌තතීති>
    text <ඵාසුවිහාරසුත්‌තං>
      text <අට්‌ඨිකසඤ්‌ඤා භික්‌ඛවෙ භාවිතා බහුලීකතා මහතො ඵාසුවිහාරාය සංවත්‌තති කථං භාවිතා ච භික්‌ඛවෙ අට්‌ඨිකසඤ්‌ඤා කථං බහුලීකතා මහතො ඵාසුවිහාරාය සංවත්‌තති ඉධ භික්‌ඛවෙ භික්‌ඛු අට්‌ඨිකසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … අට්‌ඨිකසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ අට්‌ඨිකසඤ්‌ඤා එවං බහුලීකතා මහතො ඵාසුවිහාරාය සංවත්‌තතීති පඨමං>
    text <පුළවකසුත්‌තං>
      text <239>, <පුළවකසඤ්‌ඤා භික්‌ඛවෙ භාවිතා…පෙ … දුතියං>
    text <විනීලකසුත්‌තං>
      text <240>, <විනීලකසඤ්‌ඤා භික්‌ඛවෙ…පෙ … තතියං>
    text <විච්‌ඡිද්‌දකසුත්‌තං>
      text <241>, <විච්‌ඡිද්‌දකසඤ්‌ඤා භික්‌ඛවෙ…පෙ … චතුත්‌ථං>
    text <උද්‌ධුමාතකසුත්‌තං>
      text <242>, <උද්‌ධුමාතකසඤ්‌ඤා භික්‌ඛවෙ…පෙ … පඤ්‌චමං>
    text <මෙත්‌තාසුත්‌තං>
      text <243>, <මෙත්‌තා භික්‌ඛවෙ භාවිතා…පෙ … ඡට්‌ඨං>
    text <කරුණාසුත්‌තං>
      text <244>, <කරුණා භික්‌ඛවෙ භාවිතා…පෙ … සත්‌තමං>
    text <මුදිතාසුත්‌තං>
      text <245>, <මුදිතා භික්‌ඛවෙ භාවිතා…පෙ … අට්‌ඨමං>
    text <උපෙක්‌ඛාසුත්‌තං>
      text <246>, <උපෙක්‌ඛා භික්‌ඛවෙ භාවිතා…පෙ … නවමං>
    text <ආනාපානසුත්‌තං>
      text <247>, <ආනාපානස්‌සති භික්‌ඛවෙ භාවිතා…පෙ … දසමං>
      stand <ආනාපානවග්‌ගො සත්‌තමො>
      text <තස්‌සුද්‌දානං>
  text <නිරොධවග්‌ගො>
    text <අසුභසුත්‌තං>
      text <248>, <අසුභසඤ්‌ඤා භික්‌ඛවෙ…පෙ … පඨමං>
    text <මරණසුත්‌තං>
      text <249>, <මරණසඤ්‌ඤා භික්‌ඛවෙ…පෙ … දුතියං>
    text <ආහාරෙපටිකූලසුත්‌තං>
      text <250>, <ආහාරෙ පටිකූලසඤ්‌ඤා භික්‌ඛවෙ…පෙ … තතියං>
    text <අනභිරතිසුත්‌තං>
      text <251>, <සබ්‌බලොකෙ අනභිරතිසඤ්‌ඤා භික්‌ඛවෙ…පෙ … චතුත්‌ථං>
    text <අනිච්‌චසුත්‌තං>
      text <252>, <අනිච්‌චසඤ්‌ඤා භික්‌ඛවෙ…පෙ … පඤ්‌චමං>
    text <දුක්‌ඛසුත්‌තං>
      text <253>, <අනිච්‌චෙ දුක්‌ඛසඤ්‌ඤා භික්‌ඛවෙ…පෙ … ඡට්‌ඨං>
    text <අනත්‌තසුත්‌තං>
      text <254>, <දුක්‌ඛෙ අනත්‌තසඤ්‌ඤා භික්‌ඛවෙ…පෙ … සත්‌තමං>
    text <පහානසුත්‌තං>
      text <255>, <පහානසඤ්‌ඤා භික්‌ඛවෙ…පෙ … අට්‌ඨමං>
    text <විරාගසුත්‌තං>
      text <256>, <විරාගසඤ්‌ඤා භික්‌ඛවෙ…පෙ … නවමං>
    text <නිරොධසුත්‌තං>
      text <257>, <නිරොධසඤ්‌ඤා භික්‌ඛවෙ භාවිතා බහුලීකතා මහප්‌ඵලා හොති මහානිසංසා කථං භාවිතා ච භික්‌ඛවෙ නිරොධසඤ්‌ඤා කථං බහුලීකතා මහප්‌ඵලා හොති මහානිසංසා ඉධ භික්‌ඛවෙ භික්‌ඛු නිරොධසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … නිරොධසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ නිරොධසඤ්‌ඤා එවං බහුලීකතා මහප්‌ඵලා හොති මහානිසංසාති>
      text <නිරොධසඤ්‌ඤාය භික්‌ඛවෙ භාවිතාය බහුලීකතාය ද්‌වින්‌නං ඵලානං අඤ්‌ඤතරං ඵලං පාටිකඞ්‌ඛං දිට්‌ඨෙව ධම්‌මෙ අඤ්‌ඤා සති වා උපාදිසෙසෙ අනාගාමිතා කථං භාවිතාය භික්‌ඛවෙ නිරොධසඤ්‌ඤාය කථං බහුලීකතාය ද්‌වින්‌නං ඵලානං අඤ්‌ඤතරං ඵලං පාටිකඞ්‌ඛං දිට්‌ඨෙව ධම්‌මෙ අඤ්‌ඤා සති වා උපාදිසෙසෙ අනාගාමිතා ඉධ භික්‌ඛවෙ භික්‌ඛු නිරොධසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … නිරොධසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතාය ඛො භික්‌ඛවෙ නිරොධසඤ්‌ඤාය එවං බහුලීකතාය ද්‌වින්‌නං ඵලානං අඤ්‌ඤතරං ඵලං පාටිකඞ්‌ඛං දිට්‌ඨෙව ධම්‌මෙ අඤ්‌ඤා සති වා උපාදිසෙසෙ අනාගාමිතාති>
      text <නිරොධසඤ්‌ඤා භික්‌ඛවෙ භාවිතා බහුලීකතා මහතො අත්‌ථාය සංවත්‌තති මහතො යොගක්‌ඛෙමාය සංවත්‌තති මහතො සංවෙගාය සංවත්‌තති මහතො ඵාසුවිහාරාය සංවත්‌තති කථං භාවිතා ච භික්‌ඛවෙ නිරොධසඤ්‌ඤා කථං බහුලීකතා මහතො අත්‌ථාය සංවත්‌තති මහතො යොගක්‌ඛෙමාය සංවත්‌තති මහතො සංවෙගාය සංවත්‌තති මහතො ඵාසුවිහාරාය සංවත්‌තති ඉධ භික්‌ඛවෙ භික්‌ඛු නිරොධසඤ්‌ඤාසහගතං සතිසම්‌බොජ්‌ඣඞ්‌ගං භාවෙති…පෙ … නිරොධසඤ්‌ඤාසහගතං උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං එවං භාවිතා ඛො භික්‌ඛවෙ නිරොධසඤ්‌ඤා එවං බහුලීකතා මහතො අත්‌ථාය සංවත්‌තති මහතො යොගක්‌ඛෙමාය සංවත්‌තති මහතො සංවෙගාය සංවත්‌තති මහතො ඵාසුවිහාරාය සංවත්‌තතීති දසමං>
      stand <නිරොධවග්‌ගො අට්‌ඨමො>
      text <තස්‌සුද්‌දානං>
  text <ගඞ්‌ගාපෙය්‍යාලවග්‌ගො>
    text <- ගඞ්‌ගානදීආදිසුත්‌තං>
      text <258-269>, <සෙය්‍යථාපි භික්‌ඛවෙ ගඞ්‌ගා නදී පාචීනනින්‌නා පාචීනපොණා පාචීනපබ්‌භාරා එවමෙව ඛො භික්‌ඛවෙ භික්‌ඛු සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො නිබ්‌බානනින්‌නො හොති නිබ්‌බානපොණො නිබ්‌බානපබ්‌භාරො කථඤ්‌ච භික්‌ඛවෙ භික්‌ඛු සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො නිබ්‌බානනින්‌නො හොති නිබ්‌බානපොණො නිබ්‌බානපබ්‌භාරො ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති…පෙ … උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … එවං ඛො භික්‌ඛවෙ භික්‌ඛු සත්‌ත බොජ්‌ඣඞ්‌ගෙ භාවෙන්‌තො සත්‌ත බොජ්‌ඣඞ්‌ගෙ බහුලීකරොන්‌තො නිබ්‌බානනින්‌නො හොති නිබ්‌බානපොණො නිබ්‌බානපබ්‌භාරොති යාව එසනා පාළි විත්‌ථාරෙතබ්‌බා>
      stand <ගඞ්‌ගාපෙය්‍යාලවග්‌ගො නවමො>
      text <තස්‌සුද්‌දානං>
  text <අප්‌පමාදවග්‌ගො>
    text <- තථාගතාදිසුත්‌තං>
      text <270>, <යාවතා භික්‌ඛවෙ සත්‌තා අපදා වා ද්‌විපදා වා චතුප්‌පදා වා බහුප්‌පදා වාති විත්‌ථාරෙතබ්‌බං>
      stand <අප්‌පමාදවග්‌ගො දසමො>
      text <තස්‌සුද්‌දානං>
      text <අප්‌පමාදවග්‌ගො බොජ්‌ඣඞ්‌ගසංයුත්‌තස්‌ස බොජ්‌ඣඞ්‌ගවසෙන විත්‌ථාරෙතබ්‌බා>
  text <බලකරණීයවග්‌ගො>
    text <- බලාදිසුත්‌තං>
      text <280>, <සෙය්‍යථාපි භික්‌ඛවෙ යෙ කෙචි බලකරණීයා කම්‌මන්‌තා කරීයන්‌ති…පෙ …>
      stand <බලකරණීයවග්‌ගො එකාදසමො>
      text <තස්‌සුද්‌දානං>
      text <බලකරණීයවග්‌ගො බොජ්‌ඣඞ්‌ගසංයුත්‌තස්‌ස බොජ්‌ඣඞ්‌ගවසෙන විත්‌ථාරෙතබ්‌බා>
  text <එසනාවග්‌ගො>
    text <- එසනාදිසුත්‌තං>
      text <292>, <තිස්‌සො ඉමා භික්‌ඛවෙ එසනා කතමා තිස්‌සො කාමෙසනා භවෙසනා බ්‍රහ්‌මචරියෙසනාති විත්‌ථාරෙතබ්‌බං>
      stand <එසනාවග්‌ගො ද්‌වාදසමො>
      text <තස්‌සුද්‌දානං>
      text <බොජ්‌ඣඞ්‌ගසංයුත්‌තස්‌ස එසනාපෙය්‍යාලං විවෙකනිස්‌සිතතො විත්‌ථාරෙතබ්‌බං>
  text <ඔඝවග්‌ගො>
    text <- ඔඝාදිසුත්‌තං>
      text <302>, <චත්‌තාරොමෙ භික්‌ඛවෙ ඔඝා කතමෙ චත්‌තාරො කාමොඝො භවොඝො දිට්‌ඨොඝො අවිජ්‌ජොඝොති විත්‌ථාරෙතබ්‌බං>
    text <උද්‌ධම්‌භාගියසුත්‌තං>
      text <311>, <සාවත්‌ථිනිදානං පඤ්‌චිමානි භික්‌ඛවෙ උද්‌ධම්‌භාගියානි සංයොජනානි කතමානි පඤ්‌ච රූපරාගො අරූපරාගො මානො උද්‌ධච්‌චං අවිජ්‌ජා ඉමානි ඛො භික්‌ඛවෙ පඤ්‌චුද්‌ධම්‌භාගියානි සංයොජනානි ඉමෙසං ඛො භික්‌ඛවෙ පඤ්‌චන්‌නං උද්‌ධම්‌භාගියානං සංයොජනානං අභිඤ්‌ඤාය පරිඤ්‌ඤාය පරික්‌ඛයාය පහානාය සත්‌ත බොජ්‌ඣඞ්‌ගා භාවෙතබ්‌බා කතමෙ සත්‌ත ඉධ භික්‌ඛවෙ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං…පෙ … උපෙක්‌ඛාසම්‌බොජ්‌ඣඞ්‌ගං භාවෙති රාගවිනයපරියොසානං දොසවිනයපරියොසානං මොහවිනයපරියොසානං… අමතොගධං අමතපරායනං අමතපරියොසානං… නිබ්‌බානනින්‌නං නිබ්‌බානපොණං නිබ්‌බානපබ්‌භාරං ඉමෙසං ඛො භික්‌ඛවෙ භික්‌ඛු පඤ්‌චන්‌නං උද්‌ධම්‌භාගියානං සංයොජනානං අභිඤ්‌ඤාය පරිඤ්‌ඤාය පරික්‌ඛයාය පහානාය ඉමෙ සත්‌ත බොජ්‌ඣඞ්‌ගා භාවෙතබ්‌බාති දසමං>
      stand <ඔඝවග්‌ගො තෙරසමො>
      text <තස්‌සුද්‌දානං>
  text <පුනගඞ්‌ගාපෙය්‍යාලවග්‌ගො>
    text <312-323>
      text <ඡ පාචීනතො නින්‌නා ඡ නින්‌නා ච සමුද්‌දතො>
      text <ද්‌වෙතෙ ඡ ද්‌වාදස හොන්‌ති වග්‌ගො තෙන පවුච්‌චතීති>
    text <පුනගඞ්‌ගානදීආදිසුත්‌තං>
      stand <වග්‌ගො චුද්‌දසමො>
      text <උද්‌දානං>
      text <බොජ්‌ඣඞ්‌ගසංයුත්‌තස්‌ස ගඞ්‌ගාපෙය්‍යාලං රාගවසෙන විත්‌ථාරෙතබ්‌බං>
  text <පුනඅප්‌පමාදවග්‌ගො>
    text <324-333>
      text <තථාගතං පදං කූටං මූලං සාරෙන වස්‌සිකං>
      text <රාජා චන්‌දිමසූරියා ච වත්‌ථෙන දසමං පදන්‌ති>
    text <තථාගතාදිසුත්‌තං>
      stand <පන්‌නරසමො>
      text <උද්‌දානං>
      text <අප්‌පමාදවග්‌ගො රාගවසෙන විත්‌ථාරෙතබ්‌බො>
  text <පුනබලකරණීයවග්‌ගො>
    text <334-345>
      text <බලං බීජඤ්‌ච නාගො ච රුක්‌ඛො කුම්‌භෙන සූකියා>
      text <ආකාසෙන ච ද්‌වෙ මෙඝා නාවා ආගන්‌තුකා නදීති>
    text <පුනබලාදිසුත්‌තං>
      stand <සොළසමො>
      text <උද්‌දානං>
      text <බොජ්‌ඣඞ්‌ගසංයුත්‌තස්‌ස බලකරණීයවග්‌ගො රාගවසෙන විත්‌ථාරෙතබ්‌බො>
  text <පුනඑසනාවග්‌ගො>
    text <346-356>
      text <එසනා විධා ආසවො භවො ච දුක්‌ඛතා තිස්‌සො>
      text <ඛිලං මලඤ්‌ච නීඝො ච වෙදනාතණ්‌හා තසිනාය චාති>
    text <පුනඑසනාදිසුත්‌තං>
      stand <පුනඑසනාවග්‌ගො සත්‌තරසමො>
      text <උද්‌දානං>
  text <පුනඔඝවග්‌ගො>
    text <357-366>
      text <ඔඝො යොගො උපාදානං ගන්‌ථා අනුසයෙන ච>
      text <කාමගුණා නීවරණා ඛන්‌ධා ඔරුද්‌ධම්‌භාගියානීති>
    text <පුනඔඝාදිසුත්‌තං>
      stand <බොජ්‌ඣඞ්‌ගසංයුතස්‌ස පුනඔඝවග්‌ගො අට්‌ඨාරසමො>
      text <උද්‌දානං>
      text <රාගවිනයපරියොසාන-දොසවිනයපරියොසාන-මොහවිනයපරියොසානවග්‌ගො විත්‌ථාරෙතබ්‌බො යදපි මග්‌ගසංයුත්‌තං විත්‌ථාරෙතබ්‌බං තදපි බොජ්‌ඣඞ්‌ගසංයුත්‌තං විත්‌ථාරෙතබ්‌බං>
      stand <බොජ්‌ඣඞ්‌ගසංයුත්‌තං දුතියං>
