text <වලාහකසංයුත්‌තං>
  text <සුද්‌ධිකසුත්‌තං>
    text <550>, <සාවත්‌ථිනිදානං වලාහකකායිකෙ වො භික්‌ඛවෙ දෙවෙ දෙසෙස්‌සාමි තං සුණාථ කතමෙ ච භික්‌ඛවෙ වලාහකකායිකා දෙවා සන්‌ති භික්‌ඛවෙ සීතවලාහකා දෙවා සන්‌ති උණ්‌හවලාහකා දෙවා සන්‌ති අබ්‌භවලාහකා දෙවා සන්‌ති වාතවලාහකා දෙවා සන්‌ති වස්‌සවලාහකා දෙවා ඉමෙ වුච්‌චන්‌ති භික්‌ඛවෙ වලාහකකායිකා දෙවාති පඨමං>
  text <සුචරිතසුත්‌තං>
    text <551>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන මිධෙකච්‌චො කායස්‌ස භෙදා පරං මරණා වලාහකකායිකානං දෙවානං සහබ්‍යතං උපපජ්‌ජතීති ඉධ භික්‌ඛු එකච්‌චො කායෙන සුචරිතං චරති වාචාය සුචරිතං චරති මනසා සුචරිතං චරති තස්‌ස සුතං හොති වලාහකකායිකා දෙවා දීඝායුකා වණ්‌ණවන්‌තො සුඛබහුලාති තස්‌ස එවං හොති අහො වතාහං කායස්‌ස භෙදා පරං මරණා වලාහකකායිකානං දෙවානං සහබ්‍යතං උපපජ්‌ජෙය්‍යන්‌ති සො කායස්‌ස භෙදා පරං මරණා වලාහකකායිකානං දෙවානං සහබ්‍යතං උපපජ්‌ජති අයං ඛො භික්‌ඛු හෙතු අයං පච්‌චයො යෙන මිධෙකච්‌චො කායස්‌ස භෙදා පරං මරණා වලාහකකායිකානං දෙවානං සහබ්‍යතං උපපජ්‌ජතීති දුතියං>
  text <- සීතවලාහකදානූපකාරසුත්‌තදසකං>
    text <552-561>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන මිධෙකච්‌චො කායස්‌ස භෙදා පරං මරණා සීතවලාහකානං දෙවානං සහබ්‍යතං උපපජ්‌ජතීති ඉධ භික්‌ඛු එකච්‌චො කායෙන සුචරිතං චරති වාචාය සුචරිතං චරති මනසා සුචරිතං චරති තස්‌ස සුතං හොති සීතවලාහකා දෙවා දීඝායුකා වණ්‌ණවන්‌තො සුඛබහුලාති තස්‌ස එවං හොති අහො වතාහං කායස්‌ස භෙදා පරං මරණා සීතවලාහකානං දෙවානං සහබ්‍යතං උපපජ්‌ජෙය්‍යන්‌ති සො අන්‌නං දෙති…පෙ … පදීපෙය්‍යං දෙති සො කායස්‌ස භෙදා පරං මරණා සීතවලාහකානං දෙවානං සහබ්‍යතං උපපජ්‌ජති අයං ඛො භික්‌ඛු හෙතු අයං පච්‌චයො යෙන මිධෙකච්‌චො කායස්‌ස භෙදා පරං මරණා සීතවලාහකානං දෙවානං සහබ්‍යතං උපපජ්‌ජතීති ද්‌වාදසමං>
  text <- උණ්‌හවලාහකදානූපකාරසුත්‌තචාලීසකං>
    text <562-601>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන මිධෙකච්‌චො කායස්‌ස භෙදා පරං මරණා උණ්‌හවලාහකානං දෙවානං…පෙ … අබ්‌භවලාහකානං දෙවානං…පෙ … වාතවලාහකානං දෙවානං…පෙ … වස්‌සවලාහකානං දෙවානං සහබ්‍යතං උපපජ්‌ජතීති ඉධ භික්‌ඛු එකච්‌චො කායෙන සුචරිතං චරති වාචාය සුචරිතං චරති මනසා සුචරිතං චරති තස්‌ස සුතං හොති වස්‌සවලාහකා දෙවා දීඝායුකා වණ්‌ණවන්‌තො සුඛබහුලාති තස්‌ස එවං හොති අහො වතාහං කායස්‌ස භෙදා පරං මරණා වස්‌සවලාහකානං දෙවානං සහබ්‍යතං උපපජ්‌ජෙය්‍යන්‌ති සො අන්‌නං දෙති…පෙ … පදීපෙය්‍යං දෙති සො කායස්‌ස භෙදා පරං මරණා වස්‌සවලාහකානං දෙවානං සහබ්‍යතං උපපජ්‌ජති අයං ඛො භික්‌ඛු හෙතු අයං පච්‌චයො යෙන මිධෙකච්‌චො කායස්‌ස භෙදා පරං මරණා වස්‌සවලාහකානං දෙවානං සහබ්‍යතං උපපජ්‌ජතීති ද්‌වෙපඤ්‌ඤාසමං>
  text <සීතවලාහකසුත්‌තං>
    text <602>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙනෙකදා සීතං හොතීති සන්‌ති භික්‌ඛු සීතවලාහකා නාම දෙවා තෙසං යදා එවං හොති යංනූන මයං සකාය රතියා වසෙය්‍යාමාති තෙසං තං චෙතොපණිධිමන්‌වාය සීතං හොති අයං ඛො භික්‌ඛු හෙතු අයං පච්‌චයො යෙනෙකදා සීතං හොතීති තෙපඤ්‌ඤාසමං>
  text <උණ්‌හවලාහකසුත්‌තං>
    text <603>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙනෙකදා උණ්‌හං හොතීති සන්‌ති භික්‌ඛු උණ්‌හවලාහකා නාම දෙවා තෙසං යදා එවං හොති යංනූන මයං සකාය රතියා වසෙය්‍යාමාති තෙසං තං චෙතොපණිධිමන්‌වාය උණ්‌හං හොති අයං ඛො භික්‌ඛු හෙතු අයං පච්‌චයො යෙනෙකදා උණ්‌හං හොතීති චතුපඤ්‌ඤාසමං>
  text <අබ්‌භවලාහකසුත්‌තං>
    text <604>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙනෙකදා අබ්‌භං හොතීති සන්‌ති භික්‌ඛු අබ්‌භවලාහකා නාම දෙවා තෙසං යදා එවං හොති යංනූන මයං සකාය රතියා වසෙය්‍යාමාති තෙසං තං චෙතොපණිධිමන්‌වාය අබ්‌භං හොති අයං ඛො භික්‌ඛු හෙතු අයං පච්‌චයො යෙනෙකදා අබ්‌භං හොතීති පඤ්‌චපඤ්‌ඤාසමං>
  text <වාතවලාහකසුත්‌තං>
    text <605>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙනෙකදා වාතො හොතීති සන්‌ති භික්‌ඛු වාතවලාහකා නාම දෙවා තෙසං යදා එවං හොති යංනූන මයං සකාය රතියා වසෙය්‍යාමාති තෙසං තං චෙතොපණිධිමන්‌වාය වාතො හොති අයං ඛො භික්‌ඛු හෙතු අයං පච්‌චයො යෙනෙකදා වාතො හොතීති ඡප්‌පඤ්‌ඤාසමං>
  text <වස්‌සවලාහකසුත්‌තං>
    text <606>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙනෙකදා දෙවො වස්‌සතීති සන්‌ති භික්‌ඛු වස්‌සවලාහකා නාම දෙවා තෙසං යදා එවං හොති යංනූන මයං සකාය රතියා වසෙය්‍යාමාති තෙසං තං චෙතොපණිධිමන්‌වාය දෙවො වස්‌සති අයං ඛො භික්‌ඛු හෙතු අයං පච්‌චයො යෙනෙකදා දෙවො වස්‌සතීති සත්‌තපඤ්‌ඤාසමං>
    stand <සත්‌තපඤ්‌ඤාසසුත්‌තන්‌තං නිට්‌ඨිතං>
    stand <වලාහකසංයුත්‌තං සමත්‌තං>
    text <තස්‌සුද්‌දානං>
    block
      text <සුද්‌ධිකං සුචරිතඤ්‌ච දානූපකාරපඤ්‌ඤාසං>
      text <සීතං උණ්‌හඤ්‌ච අබ්‌භඤ්‌ච වාතවස්‌සවලාහකාති>
