text <සුපණ්‌ණසංයුත්‌තං>
  text <සුද්‌ධිකසුත්‌තං>
    text <392>, <සාවත්‌ථිනිදානං චතස්‌සො ඉමා භික්‌ඛවෙ සුපණ්‌ණයොනියො කතමා චතස්‌සො අණ්‌ඩජා සුපණ්‌ණා ජලාබුජා සුපණ්‌ණා සංසෙදජා සුපණ්‌ණා ඔපපාතිකා සුපණ්‌ණා ඉමා ඛො භික්‌ඛවෙ චතස්‌සො සුපණ්‌ණයොනියොති පඨමං>
  text <හරන්‌තිසුත්‌තං>
    text <393>, <සාවත්‌ථිනිදානං චතස්‌සො ඉමා භික්‌ඛවෙ සුපණ්‌ණයොනියො කතමා චතස්‌සො අණ්‌ඩජා…පෙ … ඉමා ඛො භික්‌ඛවෙ චතස්‌සො සුපණ්‌ණයොනියො තත්‍ර භික්‌ඛවෙ අණ්‌ඩජා සුපණ්‌ණා අණ්‌ඩජෙව නාගෙ හරන්‌ති න ජලාබුජෙ න සංසෙදජෙ න ඔපපාතිකෙ තත්‍ර භික්‌ඛවෙ ජලාබුජා සුපණ්‌ණා අණ්‌ඩජෙ ච ජලාබුජෙ ච නාගෙ හරන්‌ති න සංසෙදජෙ න ඔපපාතිකෙ තත්‍ර භික්‌ඛවෙ සංසෙදජා සුපණ්‌ණා අණ්‌ඩජෙ ච ජලාබුජෙ ච සංසෙදජෙ ච නාගෙ හරන්‌ති න ඔපපාතිකෙ තත්‍ර භික්‌ඛවෙ ඔපපාතිකා සුපණ්‌ණා අණ්‌ඩජෙ ච ජලාබුජෙ ච සංසෙදජෙ ච ඔපපාතිකෙ ච නාගෙ හරන්‌ති ඉමා ඛො භික්‌ඛවෙ චතස්‌සො සුපණ්‌ණයොනියොති දුතියං>
  text <ද්‌වයකාරීසුත්‌තං>
    text <394>, <සාවත්‌ථිනිදානං අඤ්‌ඤතරො භික්‌ඛු යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන මිධෙකච්‌චො කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජතීති ඉධ භික්‌ඛු එකච්‌චො කායෙන ද්‌වයකාරී හොති වාචාය ද්‌වයකාරී මනසා ද්‌වයකාරී තස්‌ස සුතං හොති අණ්‌ඩජා සුපණ්‌ණා දීඝායුකා වණ්‌ණවන්‌තො සුඛබහුලාති තස්‌ස එවං හොති අහො වතාහං කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජෙය්‍යන්‌ති සො කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජති අයං ඛො භික්‌ඛු හෙතු අයං පච්‌චයො යෙන මිධෙකච්‌චො කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජතීති තතියං>
  text <- දුතියාදිද්‌වයකාරීසුත්‌තත්‌තිකං>
    text <395-397>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන මිධෙකච්‌චො කායස්‌ස භෙදා පරං මරණා ජලාබුජානං සුපණ්‌ණානං…පෙ … සංසෙදජානං සුපණ්‌ණානං…පෙ … ඔපපාතිකානං සුපණ්‌ණානං සහබ්‍යතං උපපජ්‌ජතීති ඉධ භික්‌ඛු එකච්‌චො කායෙන ද්‌වයකාරී හොති වාචාය ද්‌වයකාරී මනසා ද්‌වයකාරී තස්‌ස සුතං හොති ඔපපාතිකා සුපණ්‌ණා දීඝායුකා වණ්‌ණවන්‌තො සුඛබහුලාති තස්‌ස එවං හොති අහො වතාහං කායස්‌ස භෙදා පරං මරණා ඔපපාතිකානං සුපණ්‌ණානං සහබ්‍යතං උපපජ්‌ජෙය්‍යන්‌ති සො කායස්‌ස භෙදා පරං මරණා ඔපපාතිකානං සුපණ්‌ණානං සහබ්‍යතං උපපජ්‌ජති අයං ඛො භික්‌ඛු හෙතු අයං පච්‌චයො යෙන මිධෙකච්‌චො කායස්‌ස භෙදා පරං මරණා ඔපපාතිකානං සුපණ්‌ණානං සහබ්‍යතං උපපජ්‌ජතීති ඡට්‌ඨං>
  text <- අණ්‌ඩජදානූපකාරසුත්‌තදසකං>
    text <398-407>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන මිධෙකච්‌චො කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජතීති ඉධ භික්‌ඛු එකච්‌චො කායෙන ද්‌වයකාරී හොති වාචාය ද්‌වයකාරී මනසා ද්‌වයකාරී තස්‌ස සුතං හොති අණ්‌ඩජා සුපණ්‌ණා දීඝායුකා වණ්‌ණවන්‌තො සුඛබහුලාති තස්‌ස එවං හොති අහො වතාහං කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජෙය්‍යන්‌ති සො අන්‌නං දෙති…පෙ … පානං දෙති… වත්‌ථං දෙති… යානං දෙති… මාලං දෙති… ගන්‌ධං දෙති… විලෙපනං දෙති… සෙය්‍යං දෙති… ආවසථං දෙති… පදීපෙය්‍යං දෙති සො කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජති අයං ඛො භික්‌ඛු හෙතු අයං පච්‌චයො යෙන මිධෙකච්‌චො කායස්‌ස භෙදා පරං මරණා අණ්‌ඩජානං සුපණ්‌ණානං සහබ්‍යතං උපපජ්‌ජතීති සොළසමං>
  text <- ජලාබුජාදිදානූපකාරසුත්‌තතිංසකං>
    text <408-437>, <සාවත්‌ථිනිදානං එකමන්‌තං නිසින්‌නො ඛො සො භික්‌ඛු භගවන්‌තං එතදවොච කො නු ඛො භන්‌තෙ හෙතු කො පච්‌චයො යෙන මිධෙකච්‌චො කායස්‌ස භෙදා පරං මරණා ජලාබුජානං සුපණ්‌ණානං…පෙ … සංසෙදජානං සුපණ්‌ණානං…පෙ … ඔපපාතිකානං සුපණ්‌ණානං සහබ්‍යතං උපපජ්‌ජතීති ඉධ භික්‌ඛු එකච්‌චො කායෙන ද්‌වයකාරී හොති වාචාය ද්‌වයකාරී මනසා ද්‌වයකාරී තස්‌ස සුතං හොති ඔපපාතිකා සුපණ්‌ණා දීඝායුකා වණ්‌ණවන්‌තො සුඛබහුලාති තස්‌ස එවං හොති අහො වතාහං කායස්‌ස භෙදා පරං මරණා ඔපපාතිකානං සුපණ්‌ණානං සහබ්‍යතං උපපජ්‌ජෙය්‍යන්‌ති සො අන්‌නං දෙති…පෙ … පානං දෙති…පෙ … පදීපෙය්‍යං දෙති සො කායස්‌ස භෙදා පරං මරණා ඔපපාතිකානං සුපණ්‌ණානං සහබ්‍යතං උපපජ්‌ජති අයං ඛො භික්‌ඛු හෙතු අයං පච්‌චයො යෙන මිධෙකච්‌චො කායස්‌ස භෙදා පරං මරණා ඔපපාතිකානං සුපණ්‌ණානං සහබ්‍යතං උපපජ්‌ජතීති ඡචත්‌තාලීසමං>
    text <එවං පිණ්‌ඩකෙන ඡචත්‌තාලීසං සුත්‌තන්‌තා හොන්‌ති>
    stand <සුපණ්‌ණසංයුත්‌තං සමත්‌තං>
    text <තස්‌සුද්‌දානං>
    block
      text <සුද්‌ධිකං හරන්‌ති චෙව ද්‌වයකාරී ච චතුරො>
      text <දානූපකාරා තාලීසං සුපණ්‌ණෙ සුප්‌පකාසිතාති>
