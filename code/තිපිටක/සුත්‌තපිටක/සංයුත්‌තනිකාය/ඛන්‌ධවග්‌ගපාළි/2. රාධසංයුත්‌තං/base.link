text <රාධසංයුත්‌තං>
  text <පඨමවග්‌ගො>
    text <මාරසුත්‌තං>
      text <160>, <සාවත්‌ථිනිදානං අථ ඛො ආයස්‌මා රාධො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච>
      text <මාරො මාරොති භන්‌තෙ වුච්‌චති කිත්‌තාවතා නු ඛො භන්‌තෙ මාරොති රූපෙ ඛො රාධ සති මාරො වා අස්‌ස මාරෙතා වා යො වා පන මීයති තස්‌මාතිහ ත්‌වං රාධ රූපං මාරොති පස්‌ස මාරෙතාති පස්‌ස මීයතීති පස්‌ස රොගොති පස්‌ස ගණ්‌ඩොති පස්‌ස සල්‌ලන්‌ති පස්‌ස අඝන්‌ති පස්‌ස අඝභූතන්‌ති පස්‌ස යෙ නං එවං පස්‌සන්‌ති තෙ සම්‌මා පස්‌සන්‌ති වෙදනාය සති… සඤ්‌ඤාය සති… සඞ්‌ඛාරෙසු සති… විඤ්‌ඤාණෙ සති මාරො වා අස්‌ස මාරෙතා වා යො වා පන මීයති තස්‌මාතිහ ත්‌වං රාධ විඤ්‌ඤාණං මාරොති පස්‌ස මාරෙතාති පස්‌ස මීයතීති පස්‌ස රොගොති පස්‌ස ගණ්‌ඩොති පස්‌ස සල්‌ලන්‌ති පස්‌ස අඝන්‌ති පස්‌ස අඝභූතන්‌ති පස්‌ස යෙ නං එවං පස්‌සන්‌ති තෙ සම්‌මා පස්‌සන්‌තීති>
      text <සම්‌මාදස්‌සනං පන භන්‌තෙ කිමත්‌ථියන්‌ති සම්‌මාදස්‌සනං ඛො රාධ නිබ්‌බිදත්‌ථං නිබ්‌බිදා පන භන්‌තෙ කිමත්‌ථියාති නිබ්‌බිදා ඛො රාධ විරාගත්‌ථා විරාගො පන භන්‌තෙ කිමත්‌ථියොති විරාගො ඛො රාධ විමුත්‌තත්‌ථො විමුත්‌ති පන භන්‌තෙ කිමත්‌ථියාති විමුත්‌ති ඛො රාධ නිබ්‌බානත්‌ථා නිබ්‌බානං පන භන්‌තෙ කිමත්‌ථියන්‌ති අච්‌චයාසි රාධ පඤ්‌හං නාසක්‌ඛි පඤ්‌හස්‌ස පරියන්‌තං ගහෙතුං නිබ්‌බානොගධඤ්‌හි රාධ බ්‍රහ්‌මචරියං වුස්‌සති නිබ්‌බානපරායනං නිබ්‌බානපරියොසානන්‌ති පඨමං>
    text <සත්‌තසුත්‌තං>
      text <161>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච සත්‌තො සත්‌තොති භන්‌තෙ වුච්‌චති කිත්‌තාවතා නු ඛො භන්‌තෙ සත්‌තොති වුච්‌චතීති රූපෙ ඛො රාධ යො ඡන්‌දො යො රාගො යා නන්‌දී යා තණ්‌හා තත්‍ර සත්‌තො තත්‍ර විසත්‌තො තස්‌මා සත්‌තොති වුච්‌චති වෙදනාය… සඤ්‌ඤාය… සඞ්‌ඛාරෙසු… විඤ්‌ඤාණෙ යො ඡන්‌දො යො රාගො යා නන්‌දී යා තණ්‌හා තත්‍ර සත්‌තො තත්‍ර විසත්‌තො තස්‌මා සත්‌තොති වුච්‌චති>
      text <සෙය්‍යථාපි රාධ කුමාරකා වා කුමාරිකායො වා පංස්‌වාගාරකෙහි කීළන්‌ති යාවකීවඤ්‌ච තෙසු පංස්‌වාගාරකෙසු අවිගතරාගා හොන්‌ති අවිගතච්‌ඡන්‌දා අවිගතපෙමා අවිගතපිපාසා අවිගතපරිළාහා අවිගතතණ්‌හා තාව තානි පංස්‌වාගාරකානි අල්‌ලීයන්‌ති කෙළායන්‌ති ධනායන්‌ති මමායන්‌ති යතො ච ඛො රාධ කුමාරකා වා කුමාරිකායො වා තෙසු පංස්‌වාගාරකෙසු විගතරාගා හොන්‌ති විගතච්‌ඡන්‌දා විගතපෙමා විගතපිපාසා විගතපරිළාහා විගතතණ්‌හා අථ ඛො තානි පංස්‌වාගාරකානි හත්‌ථෙහි ච පාදෙහි ච විකිරන්‌ති විධමන්‌ති විද්‌ධංසෙන්‌ති විකීළනියං කරොන්‌ති එවමෙව ඛො රාධ තුම්‌හෙපි රූපං විකිරථ විධමථ විද්‌ධංසෙථ විකීළනියං කරොථ තණ්‌හාක්‌ඛයාය පටිපජ්‌ජථ වෙදනං විකිරථ විධමථ විද්‌ධංසෙථ විකීළනියං කරොථ තණ්‌හාක්‌ඛයාය පටිපජ්‌ජථ සඤ්‌ඤං… සඞ්‌ඛාරෙ විකිරථ විධමථ විද්‌ධංසෙථ විකීළනියං කරොථ තණ්‌හාක්‌ඛයාය පටිපජ්‌ජථ විඤ්‌ඤාණං විකිරථ විධමථ විද්‌ධංසෙථ විකීළනියං කරොථ තණ්‌හාක්‌ඛයාය පටිපජ්‌ජථ තණ්‌හාක්‌ඛයො හි රාධ නිබ්‌බානන්‌ති දුතියං>
    text <භවනෙත්‌තිසුත්‌තං>
      text <162>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච භවනෙත්‌තිනිරොධො භවනෙත්‌තිනිරොධොති භන්‌තෙ වුච්‌චති කතමා නු ඛො භන්‌තෙ භවනෙත්‌ති කතමො භවනෙත්‌තිනිරොධොති රූපෙ ඛො රාධ යො ඡන්‌දො යො රාගො යා නන්‌දී යා තණ්‌හා යෙ උපයුපාදානා චෙතසො අධිට්‌ඨානාභිනිවෙසානුසයා අයං වුච්‌චති භවනෙත්‌ති තෙසං නිරොධො භවනෙත්‌තිනිරොධො වෙදනාය… සඤ්‌ඤාය… සඞ්‌ඛාරෙසු … විඤ්‌ඤාණෙ යො ඡන්‌දො…පෙ … අධිට්‌ඨානාභිනිවෙසානුසයා අයං වුච්‌චති භවනෙත්‌ති තෙසං නිරොධො භවනෙත්‌තිනිරොධොති තතියං>
    text <පරිඤ්‌ඤෙය්‍යසුත්‌තං>
      text <163>, <සාවත්‌ථිනිදානං ආයස්‌මා රාධො යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච>
      text <පරිඤ්‌ඤෙය්‍යෙ ච රාධ ධම්‌මෙ දෙසෙස්‌සාමි පරිඤ්‌ඤඤ්‌ච පරිඤ්‌ඤාතාවිං පුග්‌ගලඤ්‌ච තං සුණාහි සාධුකං මනසි කරොහි භාසිස්‌සාමීති එවං භන්‌තෙති ඛො ආයස්‌මා රාධො භගවතො පච්‌චස්‌සොසි භගවා එතදවොච කතමෙ ච රාධ පරිඤ්‌ඤෙය්‍යා ධම්‌මා රූපං ඛො රාධ පරිඤ්‌ඤෙය්‍යො ධම්‌මො වෙදනා පරිඤ්‌ඤෙය්‍යො ධම්‌මො සඤ්‌ඤා පරිඤ්‌ඤෙය්‍යො ධම්‌මො සඞ්‌ඛාරා පරිඤ්‌ඤෙය්‍යො ධම්‌මො විඤ්‌ඤාණං පරිඤ්‌ඤෙය්‍යො ධම්‌මො ඉමෙ වුච්‌චන්‌ති රාධ පරිඤ්‌ඤෙය්‍යා ධම්‌මා කතමා ච රාධ පරිඤ්‌ඤා යො ඛො රාධ රාගක්‌ඛයො දොසක්‌ඛයො මොහක්‌ඛයො අයං වුච්‌චති රාධ පරිඤ්‌ඤා කතමො ච රාධ පරිඤ්‌ඤාතාවී පුග්‌ගලො අරහාතිස්‌ස වචනීයං ය්‌වායං ආයස්‌මා එවංනාමො එවංගොත්‌තො අයං වුච්‌චති රාධ පරිඤ්‌ඤාතාවී පුග්‌ගලොති චතුත්‌ථං>
    text <සමණසුත්‌තං>
      text <164>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච පඤ්‌චිමෙ රාධ උපාදානක්‌ඛන්‌ධා කතමෙ පඤ්‌ච රූපුපාදානක්‌ඛන්‌ධො වෙදනුපාදානක්‌ඛන්‌ධො සඤ්‌ඤුපාදානක්‌ඛන්‌ධො සඞ්‌ඛාරුපාදානක්‌ඛන්‌ධො විඤ්‌ඤාණුපාදානක්‌ඛන්‌ධො යෙ හි කෙචි රාධ සමණා වා බ්‍රාහ්‌මණා වා ඉමෙසං පඤ්‌චන්‌නං උපාදානක්‌ඛන්‌ධානං අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානන්‌ති න මෙ තෙ රාධ සමණා වා බ්‍රාහ්‌මණා වා සමණෙසු වා සමණසම්‌මතා බ්‍රාහ්‌මණෙසු වා බ්‍රාහ්‌මණසම්‌මතා න ච පන තෙ ආයස්‌මන්‌තො සාමඤ්‌ඤත්‌ථං වා බ්‍රහ්‌මඤ්‌ඤත්‌ථං වා දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරන්‌ති යෙ ච ඛො කෙචි රාධ සමණා වා බ්‍රාහ්‌මණා වා ඉමෙසං පඤ්‌චන්‌නං උපාදානක්‌ඛන්‌ධානං අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානන්‌ති තෙ ඛො මෙ රාධ සමණා වා බ්‍රාහ්‌මණා වා සමණෙසු චෙව සමණසම්‌මතා බ්‍රාහ්‌මණෙසු ච බ්‍රාහ්‌මණසම්‌මතා තෙ ච පනායස්‌මන්‌තො සාමඤ්‌ඤත්‌ථඤ්‌ච බ්‍රහ්‌මඤ්‌ඤත්‌ථඤ්‌ච දිට්‌ඨෙව ධම්‌මෙ සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරන්‌තීති පඤ්‌චමං>
    text <දුතියසමණසුත්‌තං>
      text <165>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච පඤ්‌චිමෙ රාධ උපාදානක්‌ඛන්‌ධා කතමෙ පඤ්‌ච රූපුපාදානක්‌ඛන්‌ධො…පෙ … විඤ්‌ඤාණුපාදානක්‌ඛන්‌ධො යෙ හි කෙචි රාධ සමණා වා බ්‍රාහ්‌මණා වා ඉමෙසං පඤ්‌චන්‌නං උපාදානක්‌ඛන්‌ධානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං නප්‌පජානන්‌ති…පෙ … සයං අභිඤ්‌ඤා සච්‌ඡිකත්‌වා උපසම්‌පජ්‌ජ විහරන්‌තීති ඡට්‌ඨං>
    text <සොතාපන්‌නසුත්‌තං>
      text <166>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච පඤ්‌චිමෙ රාධ උපාදානක්‌ඛන්‌ධා කතමෙ පඤ්‌ච රූපුපාදානක්‌ඛන්‌ධො…පෙ … විඤ්‌ඤාණුපාදානක්‌ඛන්‌ධො යතො ඛො රාධ අරියසාවකො ඉමෙසං පඤ්‌චන්‌නං උපාදානක්‌ඛන්‌ධානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං පජානාති අයං වුච්‌චති රාධ අරියසාවකො සොතාපන්‌නො අවිනිපාතධම්‌මො නියතො සම්‌බොධිපරායනොති සත්‌තමං>
    text <අරහන්‌තසුත්‌තං>
      text <167>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච පඤ්‌චිමෙ රාධ උපාදානක්‌ඛන්‌ධා කතමෙ පඤ්‌ච රූපුපාදානක්‌ඛන්‌ධො…පෙ … විඤ්‌ඤාණුපාදානක්‌ඛන්‌ධො යතො ඛො රාධ භික්‌ඛු ඉමෙසං පඤ්‌චන්‌නං උපාදානක්‌ඛන්‌ධානං සමුදයඤ්‌ච අත්‌ථඞ්‌ගමඤ්‌ච අස්‌සාදඤ්‌ච ආදීනවඤ්‌ච නිස්‌සරණඤ්‌ච යථාභූතං විදිත්‌වා අනුපාදාවිමුත්‌තො හොති අයං වුච්‌චති රාධ අරහං ඛීණාසවො වුසිතවා කතකරණීයො ඔහිතභාරො අනුප්‌පත්‌තසදත්‌ථො පරික්‌ඛීණභවසංයොජනො සම්‌මදඤ්‌ඤාවිමුත්‌තොති අට්‌ඨමං>
    text <ඡන්‌දරාගසුත්‌තං>
      text <168>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච රූපෙ ඛො රාධ යො ඡන්‌දො යො රාගො යා නන්‌දී යා තණ්‌හා තං පජහථ එවං තං රූපං පහීනං භවිස්‌සති උච්‌ඡින්‌නමූලං තාලාවත්‌ථුකතං අනභාවංකතං ආයතිං අනුප්‌පාදධම්‌මං වෙදනාය යො ඡන්‌දො යො රාගො යා නන්‌දී යා තණ්‌හා තං පජහථ එවං සා වෙදනා පහීනා භවිස්‌සති උච්‌ඡින්‌නමූලා තාලාවත්‌ථුකතා අනභාවංකතා ආයතිං අනුප්‌පාදධම්‌මා සඤ්‌ඤාය… සඞ්‌ඛාරෙසු යො ඡන්‌දො යො රාගො යා නන්‌දී යා තණ්‌හා තං පජහථ එවං තෙ සඞ්‌ඛාරා පහීනා භවිස්‌සන්‌ති උච්‌ඡින්‌නමූලා තාලාවත්‌ථුකතා අනභාවංකතා ආයතිං අනුප්‌පාදධම්‌මා විඤ්‌ඤාණෙ යො ඡන්‌දො යො රාගො යා නන්‌දී යා තණ්‌හා තං පජහථ එවං තං විඤ්‌ඤාණං පහීනං භවිස්‌සති…පෙ … අනුප්‌පාදධම්‌මන්‌ති නවමං>
    text <දුතියඡන්‌දරාගසුත්‌තං>
      text <169>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච රූපෙ ඛො රාධ යො ඡන්‌දො යො රාගො යා නන්‌දී යා තණ්‌හා යෙ උපයුපාදානා චෙතසො අධිට්‌ඨානාභිනිවෙසානුසයා තෙ පජහථ එවං තං රූපං පහීනං භවිස්‌සති උච්‌ඡින්‌නමූලං තාලාවත්‌ථුකතං අනභාවංකතං ආයතිං අනුප්‌පාදධම්‌මං වෙදනාය යො ඡන්‌දො යො රාගො යා නන්‌දී යා තණ්‌හා යෙ උපයුපාදානා චෙතසො අධිට්‌ඨානාභිනිවෙසානුසයා තෙ පජහථ එවං සා වෙදනා පහීනා භවිස්‌සති උච්‌ඡින්‌නමූලා තාලාවත්‌ථුකතා අනභාවංකතා ආයතිං අනුප්‌පාදධම්‌මා සඤ්‌ඤාය… සඞ්‌ඛාරෙසු යො ඡන්‌දො යො රාගො යා නන්‌දී යා තණ්‌හා යෙ උපයුපාදානා චෙතසො අධිට්‌ඨානාභිනිවෙසානුසයා තෙ පජහථ එවං තෙ සඞ්‌ඛාරා පහීනා භවිස්‌සන්‌ති උච්‌ඡින්‌නමූලා තාලාවත්‌ථුකතා අනභාවංකතා ආයතිං අනුප්‌පාදධම්‌මා විඤ්‌ඤාණෙ යො ඡන්‌දො යො රාගො යා නන්‌දී යා තණ්‌හා යෙ උපයුපාදානා චෙතසො අධිට්‌ඨානාභිනිවෙසානුසයා තෙ පජහථ එවං තං විඤ්‌ඤාණං පහීනං භවිස්‌සති උච්‌ඡින්‌නමූලං තාලාවත්‌ථුකතං අනභාවංකතං ආයතිං අනුප්‌පාදධම්‌මන්‌ති දසමං>
      stand <රාධසංයුත්‌තස්‌ස පඨමො වග්‌ගො>
      text <තස්‌සුද්‌දානං>
      block
        text <මාරො සත්‌තො භවනෙත්‌ති පරිඤ්‌ඤෙය්‍යා සමණා දුවෙ>
        text <සොතාපන්‌නො අරහා ච ඡන්‌දරාගාපරෙ දුවෙති>
        text <මාරො ච මාරධම්‌මො ච අනිච්‌චෙන අපරෙ දුවෙ>
        text <දුක්‌ඛෙන ච දුවෙ වුත්‌තා අනත්‌තෙන තථෙව ච>
        text <ඛයවයසමුදයං නිරොධධම්‌මෙන ද්‌වාදසාති>
        text <මාරො ච මාරධම්‌මො ච අනිච්‌චෙන අපරෙ දුවෙ>
        text <දුක්‌ඛෙන ච දුවෙ වුත්‌තා අනත්‌තෙන තථෙව ච>
        text <ඛයවයසමුදයං නිරොධධම්‌මෙන ද්‌වාදසාති>
        text <මාරො ච මාරධම්‌මො ච අනිච්‌චෙන අපරෙ දුවෙ>
        text <දුක්‌ඛෙන ච දුවෙ වුත්‌තා අනත්‌තෙන තථෙව ච>
        text <ඛයවයසමුදයං නිරොධධම්‌මෙන ද්‌වාදසාති>
  text <දුතියවග්‌ගො>
    text <මාරසුත්‌තං>
      text <170>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච මාරො මාරොති භන්‌තෙ වුච්‌චති කතමො නු ඛො භන්‌තෙ මාරොති රූපං ඛො රාධ මාරො වෙදනා මාරො සඤ්‌ඤා මාරො සඞ්‌ඛාරා මාරො විඤ්‌ඤාණං මාරො එවං පස්‌සං රාධ සුතවා අරියසාවකො රූපස්‌මිම්‌පි නිබ්‌බින්‌දති වෙදනායපි නිබ්‌බින්‌දති සඤ්‌ඤායපි නිබ්‌බින්‌දති සඞ්‌ඛාරෙසුපි නිබ්‌බින්‌දති විඤ්‌ඤාණස්‌මිම්‌පි නිබ්‌බින්‌දති නිබ්‌බින්‌දං විරජ්‌ජති විරාගා විමුච්‌චති විමුත්‌තස්‌මිං විමුත්‌තමිති ඤාණං හොති ඛීණා ජාති වුසිතං බ්‍රහ්‌මචරියං කතං කරණීයං නාපරං ඉත්‌ථත්‌තායාති පජානාතීති පඨමං>
    text <මාරධම්‌මසුත්‌තං>
      text <171>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච මාරධම්‌මො මාරධම්‌මොති භන්‌තෙ වුච්‌චති කතමො නු ඛො භන්‌තෙ මාරධම්‌මොති රූපං ඛො රාධ මාරධම්‌මො වෙදනා මාරධම්‌මො සඤ්‌ඤා මාරධම්‌මො සඞ්‌ඛාරා මාරධම්‌මො විඤ්‌ඤාණං මාරධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති දුතියං>
    text <අනිච්‌චසුත්‌තං>
      text <172>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච අනිච්‌චං අනිච්‌චන්‌ති භන්‌තෙ වුච්‌චති කතමං නු ඛො භන්‌තෙ අනිච්‌චන්‌ති රූපං ඛො රාධ අනිච්‌චං වෙදනා අනිච්‌චා සඤ්‌ඤා අනිච්‌චා සඞ්‌ඛාරා අනිච්‌චා විඤ්‌ඤාණං අනිච්‌චං එවං පස්‌සං…පෙ … නාපරං ඉත්‌ථත්‌තායාති පජානාතීති තතියං>
    text <අනිච්‌චධම්‌මසුත්‌තං>
      text <173>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච අනිච්‌චධම්‌මො අනිච්‌චධම්‌මොති භන්‌තෙ වුච්‌චති කතමො නු ඛො භන්‌තෙ අනිච්‌චධම්‌මොති රූපං ඛො රාධ අනිච්‌චධම්‌මො වෙදනා අනිච්‌චධම්‌මො සඤ්‌ඤා අනිච්‌චධම්‌මො සඞ්‌ඛාරා අනිච්‌චධම්‌මො විඤ්‌ඤාණං අනිච්‌චධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති චතුත්‌ථං>
    text <දුක්‌ඛසුත්‌තං>
      text <174>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච දුක්‌ඛං දුක්‌ඛන්‌ති භන්‌තෙ වුච්‌චති කතමං නු ඛො භන්‌තෙ දුක්‌ඛන්‌ති රූපං ඛො රාධ දුක්‌ඛං වෙදනා දුක්‌ඛා සඤ්‌ඤා දුක්‌ඛා සඞ්‌ඛාරා දුක්‌ඛා විඤ්‌ඤාණං දුක්‌ඛං එවං පස්‌සං…පෙ … නාපරං ඉත්‌ථත්‌තායාති පජානාතීති පඤ්‌චමං>
    text <දුක්‌ඛධම්‌මසුත්‌තං>
      text <175>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච දුක්‌ඛධම්‌මො දුක්‌ඛධම්‌මොති භන්‌තෙ වුච්‌චති කතමො නු ඛො භන්‌තෙ දුක්‌ඛධම්‌මොති රූපං ඛො රාධ දුක්‌ඛධම්‌මො වෙදනා දුක්‌ඛධම්‌මො සඤ්‌ඤා දුක්‌ඛධම්‌මො සඞ්‌ඛාරා දුක්‌ඛධම්‌මො විඤ්‌ඤාණං දුක්‌ඛධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති ඡට්‌ඨං>
    text <අනත්‌තසුත්‌තං>
      text <176>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච අනත්‌තා අනත්‌තාති භන්‌තෙ වුච්‌චති කතමො නු ඛො භන්‌තෙ අනත්‌තාති රූපං ඛො රාධ අනත්‌තා වෙදනා අනත්‌තා සඤ්‌ඤා අනත්‌තා සඞ්‌ඛාරා අනත්‌තා විඤ්‌ඤාණං අනත්‌තා එවං පස්‌සං…පෙ … නාපරං ඉත්‌ථත්‌තායාති පජානාතීති සත්‌තමං>
    text <අනත්‌තධම්‌මසුත්‌තං>
      text <177>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච අනත්‌තධම්‌මො අනත්‌තධම්‌මොති භන්‌තෙ වුච්‌චති කතමො නු ඛො භන්‌තෙ අනත්‌තධම්‌මොති රූපං ඛො රාධ අනත්‌තධම්‌මො වෙදනා අනත්‌තධම්‌මො සඤ්‌ඤා අනත්‌තධම්‌මො සඞ්‌ඛාරා අනත්‌තධම්‌මො විඤ්‌ඤාණං අනත්‌තධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති අට්‌ඨමං>
    text <ඛයධම්‌මසුත්‌තං>
      text <178>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච ඛයධම්‌මො ඛයධම්‌මොති භන්‌තෙ වුච්‌චති කතමො නු ඛො භන්‌තෙ ඛයධම්‌මොති රූපං ඛො රාධ ඛයධම්‌මො වෙදනා ඛයධම්‌මො සඤ්‌ඤා ඛයධම්‌මො සඞ්‌ඛාරා ඛයධම්‌මො විඤ්‌ඤාණං ඛයධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති නවමං>
    text <වයධම්‌මසුත්‌තං>
      text <179>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච වයධම්‌මො වයධම්‌මොති භන්‌තෙ වුච්‌චති කතමො නු ඛො භන්‌තෙ වයධම්‌මොති රූපං ඛො රාධ වයධම්‌මො වෙදනා වයධම්‌මො සඤ්‌ඤා වයධම්‌මො සඞ්‌ඛාරා වයධම්‌මො විඤ්‌ඤාණං වයධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති දසමං>
    text <සමුදයධම්‌මසුත්‌තං>
      text <180>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච සමුදයධම්‌මො සමුදයධම්‌මොති භන්‌තෙ වුච්‌චති කතමො නු ඛො භන්‌තෙ සමුදයධම්‌මොති රූපං ඛො රාධ සමුදයධම්‌මො වෙදනා සමුදයධම්‌මො සඤ්‌ඤා සමුදයධම්‌මො සඞ්‌ඛාරා සමුදයධම්‌මො විඤ්‌ඤාණං සමුදයධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති එකාදසමං>
    text <නිරොධධම්‌මසුත්‌තං>
      text <181>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච නිරොධධම්‌මො නිරොධධම්‌මොති භන්‌තෙ වුච්‌චති කතමො නු ඛො භන්‌තෙ නිරොධධම්‌මොති රූපං ඛො රාධ නිරොධධම්‌මො වෙදනා නිරොධධම්‌මො සඤ්‌ඤා නිරොධධම්‌මො සඞ්‌ඛාරා නිරොධධම්‌මො විඤ්‌ඤාණං නිරොධධම්‌මො එවං පස්‌සං…පෙ … නාපරං ඉත්‌ථත්‌තායාති පජානාතීති ද්‌වාදසමං>
      stand <රාධසංයුත්‌තස්‌ස දුතියො වග්‌ගො>
      text <තස්‌සුද්‌දානං>
  text <ආයාචනවග්‌ගො>
    text <- මාරාදිසුත්‌තඑකාදසකං>
      text <182>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච සාධු මෙ භන්‌තෙ භගවා සංඛිත්‌තෙන ධම්‌මං දෙසෙතු යමහං භගවතො ධම්‌මං සුත්‌වා එකො වූපකට්‌ඨො අප්‌පමත්‌තො ආතාපී පහිතත්‌තො විහරෙය්‍යන්‌ති>
      text <යො ඛො රාධ මාරො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො කො ච රාධ මාරො රූපං ඛො රාධ මාරො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො වෙදනා මාරො තත්‍ර තෙ ඡන්‌දො පහාතබ්‌බො…පෙ … සඤ්‌ඤා මාරො තත්‍ර තෙ ඡන්‌දො පහාතබ්‌බො…පෙ … සඞ්‌ඛාරා මාරො තත්‍ර තෙ ඡන්‌දො පහාතබ්‌බො…පෙ … විඤ්‌ඤාණං මාරො තත්‍ර තෙ ඡන්‌දො පහාතබ්‌බො…පෙ … යො ඛො රාධ මාරො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බොති>
      text <183>, <යො ඛො රාධ මාරධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො…පෙ …>
      text <184>, <යං ඛො රාධ අනිච්‌චං…පෙ …>
      text <185>, <යො ඛො රාධ අනිච්‌චධම්‌මො…පෙ …>
      text <186>, <යං ඛො රාධ දුක්‌ඛං…පෙ …>
      text <187>, <යො ඛො රාධ දුක්‌ඛධම්‌මො…පෙ …>
      text <188>, <යො ඛො රාධ අනත්‌තා…පෙ …>
      text <189>, <යො ඛො රාධ අනත්‌තධම්‌මො…පෙ …>
      text <190>, <යො ඛො රාධ ඛයධම්‌මො…පෙ …>
      text <191>, <යො ඛො රාධ වයධම්‌මො…පෙ …>
      text <192>, <යො ඛො රාධ සමුදයධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො…පෙ …>
    text <නිරොධධම්‌මසුත්‌තං>
      text <193>, <සාවත්‌ථිනිදානං එකමන්‌තං නිසින්‌නො ඛො ආයස්‌මා රාධො භගවන්‌තං එතදවොච සාධු මෙ භන්‌තෙ භගවා සංඛිත්‌තෙන ධම්‌මං දෙසෙතු යමහං භගවතො ධම්‌මං සුත්‌වා එකො වූපකට්‌ඨො අප්‌පමත්‌තො ආතාපී පහිතත්‌තො විහරෙය්‍යන්‌ති>
      text <යො ඛො රාධ නිරොධධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො කො ච රාධ නිරොධධම්‌මො රූපං ඛො රාධ නිරොධධම්‌මො තත්‍ර තෙ ඡන්‌දො පහාතබ්‌බො…පෙ … වෙදනා නිරොධධම්‌මො තත්‍ර තෙ ඡන්‌දො පහාතබ්‌බො…පෙ … සඤ්‌ඤා නිරොධධම්‌මො තත්‍ර තෙ ඡන්‌දො පහාතබ්‌බො…පෙ … සඞ්‌ඛාරා නිරොධධම්‌මො තත්‍ර තෙ ඡන්‌දො පහාතබ්‌බො…පෙ … විඤ්‌ඤාණං නිරොධධම්‌මො තත්‍ර තෙ ඡන්‌දො පහාතබ්‌බො…පෙ … යො ඛො රාධ නිරොධධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බොති>
      stand <ආයාචනවග්‌ගො තතියො>
      text <තස්‌සුද්‌දානං>
  text <උපනිසින්‌නවග්‌ගො>
    text <- මාරාදිසුත්‌තඑකාදසකං>
      text <194>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච යො ඛො රාධ මාරො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො කො ච රාධ මාරො රූපං ඛො රාධ මාරො තත්‍ර තෙ ඡන්‌දො පහාතබ්‌බො…පෙ … විඤ්‌ඤාණං මාරො තත්‍ර තෙ ඡන්‌දො පහාතබ්‌බො…පෙ … යො ඛො රාධ මාරො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බොති>
      text <195>, <යො ඛො රාධ මාරධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො…පෙ …>
      text <196>, <යං ඛො රාධ අනිච්‌චං…පෙ …>
      text <197>, <යො ඛො රාධ අනිච්‌චධම්‌මො…පෙ …>
      text <198>, <යං ඛො රාධ දුක්‌ඛං…පෙ …>
      text <199>, <යො ඛො රාධ දුක්‌ඛධම්‌මො…පෙ …>
      text <200>, <යො ඛො රාධ අනත්‌තා…පෙ …>
      text <201>, <යො ඛො රාධ අනත්‌තධම්‌මො…පෙ …>
      text <202>, <යො ඛො රාධ ඛයධම්‌මො…පෙ …>
      text <203>, <යො ඛො රාධ වයධම්‌මො…පෙ …>
      text <204>, <යො ඛො රාධ සමුදයධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො…පෙ …>
    text <නිරොධධම්‌මසුත්‌තං>
      text <205>, <සාවත්‌ථිනිදානං එකමන්‌තං නිසින්‌නං ඛො ආයස්‌මන්‌තං රාධං භගවා එතදවොච යො ඛො රාධ නිරොධධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො කො ච රාධ නිරොධධම්‌මො රූපං ඛො රාධ නිරොධධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො වෙදනා…පෙ … සඤ්‌ඤා…පෙ … සඞ්‌ඛාරා…පෙ … විඤ්‌ඤාණං නිරොධධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බො යො ඛො රාධ නිරොධධම්‌මො තත්‍ර තෙ ඡන්‌දො පහාතබ්‌බො රාගො පහාතබ්‌බො ඡන්‌දරාගො පහාතබ්‌බොති>
      stand <උපනිසින්‌නවග්‌ගො චතුත්‌ථො>
      text <තස්‌සුද්‌දානං>
      stand <රාධසංයුත්‌තං සමත්‌තං>
