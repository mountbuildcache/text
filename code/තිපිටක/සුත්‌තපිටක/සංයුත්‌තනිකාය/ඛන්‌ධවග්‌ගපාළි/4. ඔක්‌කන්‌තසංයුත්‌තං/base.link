text <ඔක්‌කන්‌තසංයුත්‌තං>
  text <චක්‌ඛුසුත්‌තං>
    text <302>, <සාවත්‌ථිනිදානං චක්‌ඛුං භික්‌ඛවෙ අනිච්‌චං විපරිණාමි අඤ්‌ඤථාභාවි සොතං අනිච්‌චං විපරිණාමි අඤ්‌ඤථාභාවි ඝානං අනිච්‌චං විපරිණාමි අඤ්‌ඤථාභාවි ජිව්‌හා අනිච්‌චා විපරිණාමී අඤ්‌ඤථාභාවී කායො අනිච්‌චො විපරිණාමී අඤ්‌ඤථාභාවී මනො අනිච්‌චො විපරිණාමී අඤ්‌ඤථාභාවී යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී ඔක්‌කන්‌තො සම්‌මත්‌තනියාමං සප්‌පුරිසභූමිං ඔක්‌කන්‌තො වීතිවත්‌තො පුථුජ්‌ජනභූමිං අභබ්‌බො තං කම්‌මං කාතුං යං කම්‌මං කත්‌වා නිරයං වා තිරච්‌ඡානයොනිං වා පෙත්‌තිවිසයං වා උපපජ්‌ජෙය්‍ය අභබ්‌බො ච තාව කාලං කාතුං යාව න සොතාපත්‌තිඵලං සච්‌ඡිකරොති>
    text <යස්‌ස ඛො භික්‌ඛවෙ ඉමෙ ධම්‌මා එවං පඤ්‌ඤාය මත්‌තසො නිජ්‌ඣානං ඛමන්‌ති අයං වුච්‌චති ධම්‌මානුසාරී ඔක්‌කන්‌තො සම්‌මත්‌තනියාමං සප්‌පුරිසභූමිං ඔක්‌කන්‌තො වීතිවත්‌තො පුථුජ්‌ජනභූමිං අභබ්‌බො තං කම්‌මං කාතුං යං කම්‌මං කත්‌වා නිරයං වා තිරච්‌ඡානයොනිං වා පෙත්‌තිවිසයං වා උපපජ්‌ජෙය්‍ය අභබ්‌බො ච තාව කාලං කාතුං යාව න සොතාපත්‌තිඵලං සච්‌ඡිකරොති යො භික්‌ඛවෙ ඉමෙ ධම්‌මෙ එවං පජානාති එවං පස්‌සති අයං වුච්‌චති සොතාපන්‌නො අවිනිපාතධම්‌මො නියතො සම්‌බොධිපරායනොති පඨමං>
  text <රූපසුත්‌තං>
    text <303>, <සාවත්‌ථිනිදානං රූපා භික්‌ඛවෙ අනිච්‌චා විපරිණාමිනො අඤ්‌ඤථාභාවිනො සද්‌දා අනිච්‌චා විපරිණාමිනො අඤ්‌ඤථාභාවිනො ගන්‌ධා අනිච්‌චා විපරිණාමිනො අඤ්‌ඤථාභාවිනො රසා අනිච්‌චා විපරිණාමිනො අඤ්‌ඤථාභාවිනො ඵොට්‌ඨබ්‌බා අනිච්‌චා විපරිණාමිනො අඤ්‌ඤථාභාවිනො ධම්‌මා අනිච්‌චා විපරිණාමිනො අඤ්‌ඤථාභාවිනො යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී ඔක්‌කන්‌තො සම්‌මත්‌තනියාමං සප්‌පුරිසභූමිං ඔක්‌කන්‌තො වීතිවත්‌තො පුථුජ්‌ජනභූමිං අභබ්‌බො තං කම්‌මං කාතුං යං කම්‌මං කත්‌වා නිරයං වා තිරච්‌ඡානයොනිං වා පෙත්‌තිවිසයං වා උපපජ්‌ජෙය්‍ය අභබ්‌බො ච තාව කාලං කාතුං යාව න සොතාපත්‌තිඵලං සච්‌ඡිකරොති>
    text <යස්‌ස ඛො භික්‌ඛවෙ ඉමෙ ධම්‌මා එවං පඤ්‌ඤාය මත්‌තසො නිජ්‌ඣානං ඛමන්‌ති අයං වුච්‌චති ධම්‌මානුසාරී ඔක්‌කන්‌තො සම්‌මත්‌තනියාමං සප්‌පුරිසභූමිං ඔක්‌කන්‌තො වීතිවත්‌තො පුථුජ්‌ජනභූමිං අභබ්‌බො තං කම්‌මං කාතුං යං කම්‌මං කත්‌වා නිරයං වා තිරච්‌ඡානයොනිං වා පෙත්‌තිවිසයං වා උපපජ්‌ජෙය්‍ය අභබ්‌බො ච තාව කාලං කාතුං යාව න සොතාපත්‌තිඵලං සච්‌ඡිකරොති යො භික්‌ඛවෙ ඉමෙ ධම්‌මෙ එවං පජානාති එවං පස්‌සති අයං වුච්‌චති සොතාපන්‌නො අවිනිපාතධම්‌මො නියතො සම්‌බොධිපරායනොති දුතියං>
  text <විඤ්‌ඤාණසුත්‌තං>
    text <304>, <සාවත්‌ථිනිදානං චක්‌ඛුවිඤ්‌ඤාණං භික්‌ඛවෙ අනිච්‌චං විපරිණාමි අඤ්‌ඤථාභාවි සොතවිඤ්‌ඤාණං… ඝානවිඤ්‌ඤාණං… ජිව්‌හාවිඤ්‌ඤාණං… කායවිඤ්‌ඤාණං… මනොවිඤ්‌ඤාණං අනිච්‌චං විපරිණාමි අඤ්‌ඤථාභාවි යො භික්‌ඛවෙ…පෙ … සම්‌බොධිපරායනොති තතියං>
  text <සම්‌ඵස්‌සසුත්‌තං>
    text <305>, <සාවත්‌ථිනිදානං චක්‌ඛුසම්‌ඵස්‌සො භික්‌ඛවෙ අනිච්‌චො විපරිණාමී අඤ්‌ඤථාභාවී සොතසම්‌ඵස්‌සො… ඝානසම්‌ඵස්‌සො… ජිව්‌හාසම්‌ඵස්‌සො… කායසම්‌ඵස්‌සො… මනොසම්‌ඵස්‌සො අනිච්‌චො විපරිණාමී අඤ්‌ඤථාභාවී යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී…පෙ … සම්‌බොධිපරායනොති චතුත්‌ථං>
  text <සම්‌ඵස්‌සජාසුත්‌තං>
    text <306>, <සාවත්‌ථිනිදානං චක්‌ඛුසම්‌ඵස්‌සජා භික්‌ඛවෙ වෙදනා අනිච්‌චා විපරිණාමී අඤ්‌ඤථාභාවී සොතසම්‌ඵස්‌සජා වෙදනා…පෙ … ඝානසම්‌ඵස්‌සජා වෙදනා…පෙ … ජිව්‌හාසම්‌ඵස්‌සජා වෙදනා…පෙ … කායසම්‌ඵස්‌සජා වෙදනා…පෙ … මනොසම්‌ඵස්‌සජා වෙදනා අනිච්‌චා විපරිණාමී අඤ්‌ඤථාභාවී යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී…පෙ … සම්‌බොධිපරායනොති පඤ්‌චමං>
  text <රූපසඤ්‌ඤාසුත්‌තං>
    text <307>, <සාවත්‌ථිනිදානං රූපසඤ්‌ඤා භික්‌ඛවෙ අනිච්‌චා විපරිණාමී අඤ්‌ඤථාභාවී සද්‌දසඤ්‌ඤා… ගන්‌ධසඤ්‌ඤා… රසසඤ්‌ඤා… ඵොට්‌ඨබ්‌බසඤ්‌ඤා… ධම්‌මසඤ්‌ඤා අනිච්‌චා විපරිණාමී අඤ්‌ඤථාභාවී යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී…පෙ … සම්‌බොධිපරායනොති ඡට්‌ඨං>
  text <රූපසඤ්‌චෙතනාසුත්‌තං>
    text <308>, <සාවත්‌ථිනිදානං රූපසඤ්‌චෙතනා භික්‌ඛවෙ අනිච්‌චා විපරිණාමී අඤ්‌ඤථාභාවී සද්‌දසඤ්‌චෙතනා… ගන්‌ධසඤ්‌චෙතනා… රසසඤ්‌චෙතනා… ඵොට්‌ඨබ්‌බසඤ්‌චෙතනා… ධම්‌මසඤ්‌චෙතනා අනිච්‌චා විපරිණාමී අඤ්‌ඤථාභාවී යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී…පෙ … සම්‌බොධිපරායනොති සත්‌තමං>
  text <රූපතණ්‌හාසුත්‌තං>
    text <309>, <සාවත්‌ථිනිදානං රූපතණ්‌හා භික්‌ඛවෙ අනිච්‌චා විපරිණාමී අඤ්‌ඤථාභාවී සද්‌දතණ්‌හා… ගන්‌ධතණ්‌හා… රසතණ්‌හා… ඵොට්‌ඨබ්‌බතණ්‌හා… ධම්‌මතණ්‌හා අනිච්‌චා විපරිණාමී අඤ්‌ඤථාභාවී යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී…පෙ … සම්‌බොධිපරායනොති අට්‌ඨමං>
  text <පථවීධාතුසුත්‌තං>
    text <310>, <සාවත්‌ථිනිදානං පථවීධාතු භික්‌ඛවෙ අනිච්‌චා විපරිණාමී අඤ්‌ඤථාභාවී ආපොධාතු… තෙජොධාතු… වායොධාතු… ආකාසධාතු… විඤ්‌ඤාණධාතු අනිච්‌චා විපරිණාමී අඤ්‌ඤථාභාවී යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී…පෙ … සම්‌බොධිපරායනොති නවමං>
  text <ඛන්‌ධසුත්‌තං>
    text <311>, <සාවත්‌ථිනිදානං රූපං භික්‌ඛවෙ අනිච්‌චං විපරිණාමි අඤ්‌ඤථාභාවි වෙදනා අනිච්‌චා විපරිණාමී අඤ්‌ඤථාභාවී සඤ්‌ඤා… සඞ්‌ඛාරා අනිච්‌චා විපරිණාමිනො අඤ්‌ඤථාභාවිනො විඤ්‌ඤාණං අනිච්‌චං විපරිණාමි අඤ්‌ඤථාභාවි යො භික්‌ඛවෙ ඉමෙ ධම්‌මෙ එවං සද්‌දහති අධිමුච්‌චති අයං වුච්‌චති සද්‌ධානුසාරී ඔක්‌කන්‌තො සම්‌මත්‌තනියාමං සප්‌පුරිසභූමිං ඔක්‌කන්‌තො වීතිවත්‌තො පුථුජ්‌ජනභූමිං අභබ්‌බො තං කම්‌මං කාතුං යං කම්‌මං කත්‌වා නිරයං වා තිරච්‌ඡානයොනිං වා පෙත්‌තිවිසයං වා උපපජ්‌ජෙය්‍ය අභබ්‌බො ච තාව කාලං කාතුං යාව න සොතාපත්‌තිඵලං සච්‌ඡිකරොති>
    text <යස්‌ස ඛො භික්‌ඛවෙ ඉමෙ ධම්‌මා එවං පඤ්‌ඤාය මත්‌තසො නිජ්‌ඣානං ඛමන්‌ති අයං වුච්‌චති ධම්‌මානුසාරී ඔක්‌කන්‌තො සම්‌මත්‌තනියාමං සප්‌පුරිසභූමිං ඔක්‌කන්‌තො වීතිවත්‌තො පුථුජ්‌ජනභූමිං අභබ්‌බො තං කම්‌මං කාතුං යං කම්‌මං කත්‌වා නිරයං වා තිරච්‌ඡානයොනිං වා පෙත්‌තිවිසයං වා උපපජ්‌ජෙය්‍ය අභබ්‌බො ච තාව කාලං කාතුං යාව න සොතාපත්‌තිඵලං සච්‌ඡිකරොති යො භික්‌ඛවෙ ඉමෙ ධම්‌මෙ එවං පජානාති එවං පස්‌සති අයං වුච්‌චති සොතාපන්‌නො අවිනිපාතධම්‌මො නියතො සම්‌බොධිපරායනොති දසමං>
    stand <ඔක්‌කන්‌තසංයුත්‌තං සමත්‌තං>
    text <තස්‌සුද්‌දානං>
    block
      text <චක්‌ඛු රූපඤ්‌ච විඤ්‌ඤාණං ඵස්‌සො ච වෙදනාය ච>
      text <සඤ්‌ඤා ච චෙතනා තණ්‌හා ධාතු ඛන්‌ධෙන තෙ දසාති>
