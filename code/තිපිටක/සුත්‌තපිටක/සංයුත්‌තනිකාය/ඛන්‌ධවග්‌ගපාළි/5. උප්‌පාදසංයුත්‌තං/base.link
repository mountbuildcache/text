text <උප්‌පාදසංයුත්‌තං>
  text <චක්‌ඛුසුත්‌තං>
    text <312>, <සාවත්‌ථිනිදානං යො ඛො භික්‌ඛවෙ චක්‌ඛුස්‌ස උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො සොතස්‌ස උප්‌පාදො ඨිති…පෙ … යො ඝානස්‌ස උප්‌පාදො ඨිති… යො ජිව්‌හාය උප්‌පාදො ඨිති… යො කායස්‌ස උප්‌පාදො ඨිති… යො මනස්‌ස උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො ච භික්‌ඛවෙ චක්‌ඛුස්‌ස නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමො යො සොතස්‌ස නිරොධො…පෙ … යො ඝානස්‌ස නිරොධො… යො ජිව්‌හාය නිරොධො… යො කායස්‌ස නිරොධො… යො මනස්‌ස නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති පඨමං>
  text <රූපසුත්‌තං>
    text <313>, <සාවත්‌ථිනිදානං යො ඛො භික්‌ඛවෙ රූපානං උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො සද්‌දානං… යො ගන්‌ධානං… යො රසානං… යො ඵොට්‌ඨබ්‌බානං… යො ධම්‌මානං උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො ච ඛො භික්‌ඛවෙ රූපානං නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමො යො සද්‌දානං… යො ගන්‌ධානං… යො රසානං… යො ඵොට්‌ඨබ්‌බානං… යො ධම්‌මානං නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති දුතියං>
  text <විඤ්‌ඤාණසුත්‌තං>
    text <314>, <සාවත්‌ථිනිදානං යො ඛො භික්‌ඛවෙ චක්‌ඛුවිඤ්‌ඤාණස්‌ස උප්‌පාදො ඨිති…පෙ … ජරාමරණස්‌ස පාතුභාවො…පෙ … යො මනොවිඤ්‌ඤාණස්‌ස උප්‌පාදො ඨිති…පෙ … ජරාමරණස්‌ස පාතුභාවො යො ච ඛො භික්‌ඛවෙ චක්‌ඛුවිඤ්‌ඤාණස්‌ස නිරොධො…පෙ … ජරාමරණස්‌ස අත්‌ථඞ්‌ගමො…පෙ … යො මනොවිඤ්‌ඤාණස්‌ස නිරොධො…පෙ … ජරාමරණස්‌ස අත්‌ථඞ්‌ගමොති තතියං>
  text <සම්‌ඵස්‌සසුත්‌තං>
    text <315>, <සාවත්‌ථිනිදානං යො ඛො භික්‌ඛවෙ චක්‌ඛුසම්‌ඵස්‌සස්‌ස උප්‌පාදො ඨිති…පෙ … ජරාමරණස්‌ස පාතුභාවො…පෙ … යො මනොසම්‌ඵස්‌සස්‌ස උප්‌පාදො ඨිති…පෙ … ජරාමරණස්‌ස පාතුභාවො යො ච ඛො භික්‌ඛවෙ චක්‌ඛුසම්‌ඵස්‌සස්‌ස නිරොධො…පෙ … ජරාමරණස්‌ස අත්‌ථඞ්‌ගමො…පෙ … යො මනොසම්‌ඵස්‌සස්‌ස නිරොධො…පෙ … ජරාමරණස්‌ස අත්‌ථඞ්‌ගමොති චතුත්‌ථං>
  text <සම්‌ඵස්‌සජසුත්‌තං>
    text <316>, <සාවත්‌ථිනිදානං යො ඛො භික්‌ඛවෙ චක්‌ඛුසම්‌ඵස්‌සජාය වෙදනාය උප්‌පාදො ඨිති…පෙ … ජරාමරණස්‌ස පාතුභාවො…පෙ …>
    text <යො මනොසම්‌ඵස්‌සජාය වෙදනාය උප්‌පාදො ඨිති…පෙ … ජරාමරණස්‌ස පාතුභාවො යො ච ඛො භික්‌ඛවෙ චක්‌ඛුසම්‌ඵස්‌සජාය වෙදනාය නිරොධො වූපසමො…පෙ … ජරාමරණස්‌ස අත්‌ථඞ්‌ගමො…පෙ … යො මනොසම්‌ඵස්‌සජාය වෙදනාය නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති පඤ්‌චමං>
  text <සඤ්‌ඤාසුත්‌තං>
    text <317>, <සාවත්‌ථිනිදානං යො ඛො භික්‌ඛවෙ රූපසඤ්‌ඤාය උප්‌පාදො ඨිති…පෙ … ජරාමරණස්‌ස පාතුභාවො…පෙ … යො ධම්‌මසඤ්‌ඤාය උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො ච ඛො භික්‌ඛවෙ රූපසඤ්‌ඤාය නිරොධො…පෙ … ජරාමරණස්‌ස අත්‌ථඞ්‌ගමො…පෙ … යො ධම්‌මසඤ්‌ඤාය නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති ඡට්‌ඨං>
  text <සඤ්‌චෙතනාසුත්‌තං>
    text <318>, <සාවත්‌ථිනිදානං යො ඛො භික්‌ඛවෙ රූපසඤ්‌චෙතනාය උප්‌පාදො ඨිති…පෙ … ජරාමරණස්‌ස පාතුභාවො…පෙ … යො ධම්‌මසඤ්‌චෙතනාය උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො ච ඛො භික්‌ඛවෙ රූපසඤ්‌චෙතනාය නිරොධො…පෙ … ජරාමරණස්‌ස අත්‌ථඞ්‌ගමො…පෙ … යො ධම්‌මසඤ්‌චෙතනාය නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති සත්‌තමං>
  text <තණ්‌හාසුත්‌තං>
    text <319>, <සාවත්‌ථිනිදානං යො ඛො භික්‌ඛවෙ රූපතණ්‌හාය උප්‌පාදො ඨිති…පෙ … ජරාමරණස්‌ස පාතුභාවො…පෙ … යො ධම්‌මතණ්‌හාය උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො ච ඛො භික්‌ඛවෙ රූපතණ්‌හාය නිරොධො…පෙ … ජරාමරණස්‌ස අත්‌ථඞ්‌ගමො…පෙ … යො ධම්‌මතණ්‌හාය නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති අට්‌ඨමං>
  text <ධාතුසුත්‌තං>
    text <320>, <සාවත්‌ථිනිදානං යො ඛො භික්‌ඛවෙ පථවීධාතුයා උප්‌පාදො ඨිති අභිනිබ්‌බත්‌ති පාතුභාවො…පෙ … ජරාමරණස්‌ස පාතුභාවො යො ආපොධාතුයා… යො තෙජොධාතුයා… යො වායොධාතුයා… යො ආකාසධාතුයා… යො විඤ්‌ඤාණධාතුයා උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො ච ඛො භික්‌ඛවෙ පථවීධාතුයා නිරොධො…පෙ … ජරාමරණස්‌ස අත්‌ථඞ්‌ගමො යො ආපොධාතුයා නිරොධො… යො තෙජොධාතුයා නිරොධො… යො වායොධාතුයා නිරොධො… යො ආකාසධාතුයා නිරොධො… යො විඤ්‌ඤාණධාතුයා නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති නවමං>
  text <ඛන්‌ධසුත්‌තං>
    text <321>, <සාවත්‌ථිනිදානං යො ඛො භික්‌ඛවෙ රූපස්‌ස උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො වෙදනාය… යො සඤ්‌ඤාය… යො සඞ්‌ඛාරානං… යො විඤ්‌ඤාණස්‌ස උප්‌පාදො ඨිති අභිනිබ්‌බත්‌ති පාතුභාවො දුක්‌ඛස්‌සෙසො උප්‌පාදො රොගානං ඨිති ජරාමරණස්‌ස පාතුභාවො යො ච ඛො භික්‌ඛවෙ රූපස්‌ස නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමො යො වෙදනාය… යො සඤ්‌ඤාය… යො සඞ්‌ඛාරානං… යො විඤ්‌ඤාණස්‌ස නිරොධො වූපසමො අත්‌ථඞ්‌ගමො දුක්‌ඛස්‌සෙසො නිරොධො රොගානං වූපසමො ජරාමරණස්‌ස අත්‌ථඞ්‌ගමොති දසමං>
    stand <උප්‌පාදසංයුත්‌තං සමත්‌තං>
    text <තස්‌සුද්‌දානං>
    block
      text <චක්‌ඛු රූපඤ්‌ච විඤ්‌ඤාණං ඵස්‌සො ච වෙදනාය ච>
      text <සඤ්‌ඤා ච චෙතනා තණ්‌හා ධාතු ඛන්‌ධෙන තෙ දසාති>
