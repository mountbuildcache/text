text <ඉත්‌ථිවිමානං>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <පීඨවග්‌ගො>
    text <පඨමපීඨවිමානවත්‌ථු>
      text <1>
        text <පීඨං තෙ සොවණ්‌ණමයං උළාරං මනොජවං ගච්‌ඡති යෙනකාමං>
        text <අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං>
      text <2>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <3>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <4>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <5>
        text <අහං මනුස්‌සෙසු මනුස්‌සභූතා අබ්‌භාගතානාසනකං අදාසිං>
        text <අභිවාදයිං අඤ්‌ජලිකං අකාසිං යථානුභාවඤ්‌ච අදාසි දානං>
      text <6>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <7>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <පඨමපීඨවිමානං පඨමං>
    text <දුතියපීඨවිමානවත්‌ථු>
      text <8>
        text <පීඨං තෙ වෙළුරියමයං උළාරං මනොජවං ගච්‌ඡති යෙනකාමං>
        text <අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං>
      text <9>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <10>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <11>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <12>
        text <අහං මනුස්‌සෙසු මනුස්‌සභූතා අබ්‌භාගතානාසනකං අදාසිං>
        text <අභිවාදයිං අඤ්‌ජලිකං අකාසිං යථානුභාවඤ්‌ච අදාසි දානං>
      text <13>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <14>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <දුතියපීඨවිමානං දුතියං>
    text <තතියපීඨවිමානවත්‌ථු>
      text <15>
        text <පීඨං තෙ සොවණ්‌ණමයං උළාරං මනොජවං ගච්‌ඡති යෙනකාමං>
        text <අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං>
      text <16>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <17>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <18>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <19>
        text <අප්‌පස්‌ස කම්‌මස්‌ස ඵලං මමෙදං යෙනම්‌හි එවං ජලිතානුභාවා>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
      text <20>
        text <අද්‌දසං විරජං භික්‌ඛුං විප්‌පසන්‌නමනාවිලං>
        text <තස්‌ස අදාසහං පීඨං පසන්‌නා සෙහි පාණිභි>
      text <21>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <22>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <තතියපීඨවිමානං තතියං>
    text <චතුත්‌ථපීඨවිමානවත්‌ථු>
      text <23>
        text <පීඨං තෙ වෙළුරියමයං උළාරං මනොජවං ගච්‌ඡති යෙනකාමං>
        text <අලඞ්‌කතෙ මල්‍යධරෙ සුවත්‌ථෙ ඔභාසසි විජ්‌ජුරිවබ්‌භකූටං>
      text <24>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <25>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <26>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <27>
        text <අප්‌පස්‌ස කම්‌මස්‌ස ඵලං මමෙදං යෙනම්‌හි එවං ජලිතානුභාවා>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
      text <28>
        text <අද්‌දසං විරජං භික්‌ඛුං විප්‌පසන්‌නමනාවිලං>
        text <තස්‌ස අදාසහං පීඨං පසන්‌නා සෙහි පාණිභි>
      text <29>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <30>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <චතුත්‌ථපීඨවිමානං චතුත්‌ථං>
    text <කුඤ්‌ජරවිමානවත්‌ථු>
      text <31>
        text <කුඤ්‌ජරො තෙ වරාරොහො නානාරතනකප්‌පනො>
        text <රුචිරො ථාමවා ජවසම්‌පන්‌නො ආකාසම්‌හි සමීහති>
      text <32>
        text <පදුමි පද්‌ම පත්‌තක්‌ඛි පද්‌මුප්‌පලජුතින්‌ධරො>
        text <පද්‌මචුණ්‌ණාභිකිණ්‌ණඞ්‌ගො සොණ්‌ණපොක්‌ඛරමාලධා>
      text <33>
        text <පදුමානුසටං මග්‌ගං පද්‌මපත්‌තවිභූසිතං>
        text <ඨිතං වග්‌ගුමනුග්‌ඝාතී මිතං ගච්‌ඡති වාරණො>
      text <34>
        text <තස්‌ස පක්‌කමමානස්‌ස සොණ්‌ණකංසා රතිස්‌සරා>
        text <තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා>
      text <35>
        text <තස්‌ස නාගස්‌ස ඛන්‌ධම්‌හි සුචිවත්‌ථා අලඞ්‌කතා>
        text <මහන්‌තං අච්‌ඡරාසඞ්‌ඝං වණ්‌ණෙන අතිරොචසි>
      text <36>
        text <දානස්‌ස තෙ ඉදං ඵලං අථො සීලස්‌ස වා පන>
        text <අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතාති>
      text <37>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <38>
        text <දිස්‌වාන ගුණසම්‌පන්‌නං ඣායිං ඣානරතං සතං>
        text <අදාසිං පුප්‌ඵාභිකිණ්‌ණං ආසනං දුස්‌සසන්‌ථතං>
      text <39>
        text <උපඩ්‌ඪං පද්‌මමාලාහං ආසනස්‌ස සමන්‌තතො>
        text <අබ්‌භොකිරිස්‌සං පත්‌තෙහි පසන්‌නා සෙහි පාණිභි>
      text <40>
        text <තස්‌ස කම්‌මකුසලස්‌ස ඉදං මෙ ඊදිසං ඵලං>
        text <සක්‌කාරො ගරුකාරො ච දෙවානං අපචිතා අහං>
      text <41>
        text <යො වෙ සම්‌මාවිමුත්‌තානං සන්‌තානං බ්‍රහ්‌මචාරිනං>
        text <පසන්‌නො ආසනං දජ්‌ජා එවං නන්‌දෙ යථා අහං>
      text <42>
        text <තස්‌මා හි අත්‌තකාමෙන මහත්‌තමභිකඞ්‌ඛතා>
        text <ආසනං දාතබ්‌බං හොති සරීරන්‌තිමධාරිනන්‌ති>
      stand <කුඤ්‌ජරවිමානං පඤ්‌චමං>
    text <පඨමනාවාවිමානවත්‌ථු>
      text <43>
        text <සුවණ්‌ණච්‌ඡදනං නාවං නාරි ආරුය්‌හ තිට්‌ඨසි>
        text <ඔගාහසි පොක්‌ඛරණිං පද්‌මං ඡින්‌දසි පාණිනා>
      text <44>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <45>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <46>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <47>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
        text <දිස්‌වාන භික්‌ඛූ තසිතෙ කිලන්‌තෙ උට්‌ඨාය පාතුං උදකං අදාසිං>
      text <48>
        text <යො වෙ කිලන්‌තාන පිපාසිතානං උට්‌ඨාය පාතුං උදකං දදාති>
        text <සීතොදකා තස්‌ස භවන්‌ති නජ්‌ජො පහූතමල්‍යා බහුපුණ්‌ඩරීකා>
      text <49>
        text <තං ආපගා අනුපරියන්‌ති සබ්‌බදා සීතොදකා වාලුකසන්‌ථතා නදී>
        text <අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා>
      text <50>
        text <තං භූමිභාගෙහි උපෙතරූපං විමානසෙට්‌ඨං භුසසොභමානං>
        text <තස්‌සීධ කම්‌මස්‌ස අයං විපාකො එතාදිසං පුඤ්‌ඤකතා ලභන්‌ති>
      text <51>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <52>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <පඨමනාවාවිමානං ඡට්‌ඨං>
    text <දුතියනාවාවිමානවත්‌ථු>
      text <53>
        text <සුවණ්‌ණච්‌ඡදනං නාවං නාරි ආරුය්‌හ තිට්‌ඨසි>
        text <ඔගාහසි පොක්‌ඛරණිං පද්‌මං ඡින්‌දසි පාණිනා>
      text <54>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <55>
        text <පුච්‌ඡාමි තං දෙවි මහානුභාවෙ මනුස්‌සභුතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <56>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <57>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
        text <දිස්‌වාන භික්‌ඛුං තසිතං කිලන්‌තං උට්‌ඨාය පාතුං උදකං අදාසිං>
      text <58>
        text <යො වෙ කිලන්‌තස්‌ස පිපාසිතස්‌ස උට්‌ඨාය පාතුං උදකං දදාති>
        text <සීතොදකා තස්‌ස භවන්‌ති නජ්‌ජො පහූතමල්‍යා බහුපුණ්‌ඩරීකා>
      text <59>
        text <තං ආපගා අනුපරියන්‌ති සබ්‌බදා සීතොදකා වාලුකසන්‌ථතා නදී>
        text <අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා>
      text <60>
        text <තං භූමිභාගෙහි උපෙතරූපං විමානසෙට්‌ඨං භුසසොභමානං>
        text <තස්‌සීධ කම්‌මස්‌ස අයං විපාකො එතාදිසං පුඤ්‌ඤකතා ලභන්‌ති>
      text <61>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <62>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <දුතියනාවාවිමානං සත්‌තමං>
    text <තතියනාවාවිමානවත්‌ථු>
      text <63>
        text <සුවණ්‌ණච්‌ඡදනං නාවං නාරි ආරුය්‌හ තිට්‌ඨසි>
        text <ඔගාහසි පොක්‌ඛරණිං පද්‌මං ඡින්‌දසි පාණිනා>
      text <64>
        text <කූටාගාරා නිවෙසා තෙ විභත්‌තා භාගසො මිතා>
        text <දද්‌දල්‌ලමානා ආභන්‌ති සමන්‌තා චතුරො දිසා>
      text <65>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <66>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <67>
        text <සා දෙවතා අත්‌තමනා සම්‌බුද්‌ධෙනෙව පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <68>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
        text <දිස්‌වාන භික්‌ඛූ තසිතෙ කිලන්‌තෙ උට්‌ඨාය පාතුං උදකං අදාසිං>
      text <69>
        text <යො වෙ කිලන්‌තාන පිපාසිතානං උට්‌ඨාය පාතුං උදකං දදාති>
        text <සීතොදකා තස්‌ස භවන්‌ති නජ්‌ජො පහූතමල්‍යා බහුපුණ්‌ඩරීකා>
      text <70>
        text <තං ආපගා අනුපරියන්‌ති සබ්‌බදා සීතොදකා වාලුකසන්‌ථතා නදී>
        text <අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා>
      text <71>
        text <තං භූමිභාගෙහි උපෙතරූපං විමානසෙට්‌ඨං භුසසොභමානං>
        text <තස්‌සීධ කම්‌මස්‌ස අයං විපාකො එතාදිසං පුඤ්‌ඤකතා ලභන්‌ති>
      text <72>
        text <කූටාගාරා නිවෙසා මෙ විභත්‌තා භාගසො මිතා>
        text <දද්‌දල්‌ලමානා ආභන්‌ති සමන්‌තා චතුරො දිසා>
      text <73>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <74>
        text <අක්‌ඛාමි තෙ බුද්‌ධ මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසති>
        text <එතස්‌ස කම්‌මස්‌ස ඵලං මමෙදං අත්‌ථාය බුද්‌ධො උදකං අපායීති>
      stand <තතියනාවාවිමානං අට්‌ඨමං>
    text <දීපවිමානවත්‌ථු>
      text <75>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <76>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <77>
        text <කෙන ත්‌වං විමලොභාසා අතිරොචසි දෙවතා>
        text <කෙන තෙ සබ්‌බගත්‌තෙහි සබ්‌බා ඔභාසතෙ දිසා>
      text <78>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <79>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <80>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
        text <තමන්‌ධකාරම්‌හි තිමීසිකායං පදීපකාලම්‌හි අදාසි දීපං>
      text <81>
        text <යො අන්‌ධකාරම්‌හි තිමීසිකායං පදීපකාලම්‌හි දදාති දීපං>
        text <උප්‌පජ්‌ජති ජොතිරසං විමානං පහූතමල්‍යං බහුපුණ්‌ඩරීකං>
      text <82>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <83>
        text <තෙනාහං විමලොභාසා අතිරොචාමි දෙවතා>
        text <තෙන මෙ සබ්‌බගත්‌තෙහි සබ්‌බා ඔභාසතෙ දිසා>
      text <84>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <දීපවිමානං නවමං>
    text <තිලදක්‌ඛිණවිමානවත්‌ථු>
      text <85>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <86>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <87>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <88>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <89>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
      text <90>
        text <අද්‌දසං විරජං බුද්‌ධං විප්‌පසන්‌නමනාවිලං>
        text <ආසජ්‌ජ දානං අදාසිං අකාමා තිලදක්‌ඛිණං>
        text <දක්‌ඛිණෙය්‍යස්‌ස බුද්‌ධස්‌ස පසන්‌නා සෙහි පාණිභි>
      text <91>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <92>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <තිලදක්‌ඛිණවිමානං දසමං>
    text <පඨමපතිබ්‌බතාවිමානවත්‌ථු>
      text <93>
        text <කොඤ්‌චා මයූරා දිවියා ච හංසා වග්‌ගුස්‌සරා කොකිලා සම්‌පතන්‌ති>
        text <පුප්‌ඵාභිකිණ්‌ණං රම්‌මමිදං විමානං අනෙකචිත්‌තං නරනාරිසෙවිතං>
      text <94>
        text <තත්‌ථච්‌ඡසි දෙවි මහානුභාවෙ ඉද්‌ධී විකුබ්‌බන්‌ති අනෙකරූපා>
        text <ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති ච>
      text <95>
        text <දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <96>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <97>
        text <අහං මනුස්‌සෙසු මනුස්‌සභූතා පතිබ්‌බතානඤ්‌ඤමනා අහොසිං>
        text <මාතාව පුත්‌තං අනුරක්‌ඛමානා කුද්‌ධාපිහං නප්‌ඵරුසං අවොචං>
      text <98>
        text <සච්‌චෙ ඨිතා මොසවජ්‌ජං පහාය දානෙ රතා සඞ්‌ගහිතත්‌තභාවා>
        text <අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදාසිං>
      text <99>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <100>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <පඨමපතිබ්‌බතාවිමානං එකාදසමං>
    text <දුතියපතිබ්‌බතාවිමානවත්‌ථු>
      text <101>
        text <වෙළුරියථම්‌භං රුචිරං පභස්‌සරං විමානමාරුය්‌හ අනෙකචිත්‌තං>
        text <තත්‌ථච්‌ඡසි දෙවි මහානුභාවෙ උච්‌චාවචා ඉද්‌ධි විකුබ්‌බමානා>
        text <ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති ච>
      text <102>
        text <දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <103>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <104>
        text <අහං මනුස්‌සෙසු මනුස්‌සභූතා උපාසිකා චක්‌ඛුමතො අහොසිං>
        text <පාණාතිපාතා විරතා අහොසිං ලොකෙ අදින්‌නං පරිවජ්‌ජයිස්‌සං>
      text <105>
        text <අමජ්‌ජපා නො ච මුසා අභාණිං සකෙන සාමිනා අහොසිං තුට්‌ඨා>
        text <අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදාසිං>
      text <106>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <107>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <දුතියපතිබ්‌බතාවිමානං ද්‌වාදසමං>
    text <පඨමසුණිසාවිමානවත්‌ථු>
      text <108>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <109>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <110>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <111>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <112>
        text <අහං මනුස්‌සෙසු මනුස්‌සභූතා සුණිසා අහොසිං සසුරස්‌ස ගෙහෙ>
      text <113>
        text <අද්‌දසං විරජං භික්‌ඛුං විප්‌පසන්‌නමනාවිලං>
        text <තස්‌ස අදාසහං පූවං පසන්‌නා සෙහි පාණිභි>
        text <භාගඩ්‌ඪභාගං දත්‌වාන මොදාමි නන්‌දනෙ වනෙ>
      text <114>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <115>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <පඨමසුණිසාවිමානං තෙරසමං>
    text <දුතියසුණිසාවිමානවත්‌ථු>
      text <116>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <117>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <118>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <119>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <120>
        text <අහං මනුස්‌සෙසු මනුස්‌සභූතා සුණිසා අහොසිං සසුරස්‌ස ගෙහෙ>
      text <121>
        text <අද්‌දසං විරජං භික්‌ඛුං විප්‌පසන්‌නමනාවිලං>
        text <තස්‌ස අදාසහං භාගං පසන්‌නා සෙහි පාණිභි>
        text <කුම්‌මාසපිණ්‌ඩං දත්‌වාන මොදාමි නන්‌දනෙ වනෙ>
      text <122>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <123>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      stand <දුතියසුණිසාවිමානං චුද්‌දසමං>
    text <උත්‌තරාවිමානවත්‌ථු>
      text <124>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <125>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <126>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <127>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <128>
        text <ඉස්‌සා ච මච්‌ඡෙරමථො පළාසො නාහොසි මය්‌හං ඝරමාවසන්‌තියා>
        text <අක්‌කොධනා භත්‌තුවසානුවත්‌තිනී උපොසථෙ නිච්‌චහමප්‌පමත්‌තා>
      text <129>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <130>
        text <උපොසථං උපවසිස්‌සං සදා සීලෙසු සංවුතා>
        text <සඤ්‌ඤමා සංවිභාගා ච විමානං ආවසාමහං>
      text <131>
        text <පාණාතිපාතා විරතා මුසාවාදා ච සඤ්‌ඤතා>
        text <ථෙය්‍යා ච අතිචාරා ච මජ්‌ජපානා ච ආරකා>
      text <132>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො ගොතමස්‌ස යසස්‌සිනො>
      text <133>
        text <සාහං සකෙන සීලෙන යසසා ච යසස්‌සිනී>
        text <අනුභොමි සකං පුඤ්‌ඤං සුඛිතා චම්‌හිනාමයා>
      text <134>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <135>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමහං අකාසිං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      text <136>, <මම ච භන්‌තෙ වචනෙන භගවතො පාදෙ සිරසා වන්‌දෙය්‍යාසි උත්‌තරා නාම භන්‌තෙ උපාසිකා භගවතො පාදෙ සිරසා වන්‌දතීති අනච්‌ඡරියං ඛො පනෙතං භන්‌තෙ යං මං භගවා අඤ්‌ඤතරස්‌මිං සාමඤ්‌ඤඵලෙ බ්‍යාකරෙය්‍ය තං භගවා සකදාගාමිඵලෙ බ්‍යාකාසීති>
      stand <උත්‌තරාවිමානං පන්‌නරසමං>
    text <සිරිමාවිමානවත්‌ථු>
      text <137>
        text <යුත්‌තා ච තෙ පරමඅලඞ්‌කතා හයා අධොමුඛා අඝසිගමා බලී ජවා>
        text <අභිනිම්‌මිතා පඤ්‌චරථාසතා ච තෙ අන්‌වෙන්‌ති තං සාරථිචොදිතා හයා>
      text <138>
        text <සා තිට්‌ඨසි රථවරෙ අලඞ්‌කතා ඔභාසයං ජලමිව ජොති පාවකො>
        text <පුච්‌ඡාමි තං වරතනු අනොමදස්‌සනෙ කස්‌මා නු කායා අනධිවරං උපාගමි>
      text <139>
        text <කාමග්‌ගපත්‌තානං යමාහුනුත්‌තරං නිම්‌මාය නිම්‌මාය රමන්‌ති දෙවතා>
        text <තස්‌මා කායා අච්‌ඡරා කාමවණ්‌ණිනී ඉධාගතා අනධිවරං නමස්‌සිතුං>
      text <140>
        text <කිං ත්‌වං පුරෙ සුචරිතමාචරීධ>
        text <කෙනච්‌ඡසි ත්‌වං අමිතයසා සුඛෙධිතා>
        text <ඉද්‌ධී ච තෙ අනධිවරා විහඞ්‌ගමා>
        text <වණ්‌ණො ච තෙ දස දිසා විරොචති>
      text <141>
        text <දෙවෙහි ත්‌වං පරිවුතා සක්‌කතා චසි>
        text <කුතො චුතා සුගතිගතාසි දෙවතෙ>
        text <කස්‌ස වා ත්‌වං වචනකරානුසාසනිං>
        text <ආචික්‌ඛ මෙ ත්‌වං යදි බුද්‌ධසාවිකාති>
      text <142>
        text <නගන්‌තරෙ නගරවරෙ සුමාපිතෙ පරිචාරිකා රාජවරස්‌ස සිරිමතො>
        text <නච්‌චෙ ගීතෙ පරමසුසික්‌ඛිතා අහුං සිරිමාති මං රාජගහෙ අවෙදිංසු>
      text <143>
        text <බුද්‌ධො ච මෙ ඉසිනිසභො විනායකො අදෙසයී සමුදයදුක්‌ඛනිච්‌චතං>
        text <අසඞ්‌ඛතං දුක්‌ඛනිරොධසස්‌සතං මග්‌ගඤ්‌චිමං අකුටිලමඤ්‌ජසං සිවං>
      text <144>
        text <සුත්‌වානහං අමතපදං අසඞ්‌ඛතං තථාගතස්‌සනධිවරස්‌ස සාසනං>
        text <සීලෙස්‌වහං පරමසුසංවුතා අහුං ධම්‌මෙ ඨිතා නරවරබුද්‌ධදෙසිතෙ>
      text <145>
        text <ඤත්‌වානහං විරජපදං අසඞ්‌ඛතං තථාගතෙනනධිවරෙන දෙසිතං>
        text <තත්‌ථෙවහං සමථසමාධිමාඵුසිං සායෙව මෙ පරමනියාමතා අහු>
      text <146>
        text <ලද්‌ධානහං අමතවරං විසෙසනං එකංසිකා අභිසමයෙ විසෙසිය>
        text <අසංසයා බහුජනපූජිතා අහං ඛිඩ්‌ඩාරතිං පච්‌චනුභොමනප්‌පකං>
      text <147>
        text <එවං අහං අමතදසම්‌හි දෙවතා තථාගතස්‌සනධිවරස්‌ස සාවිකා>
        text <ධම්‌මද්‌දසා පඨමඵලෙ පතිට්‌ඨිතා සොතාපන්‌නා න ච පන මත්‌ථි දුග්‌ගති>
      text <148>
        text <සා වන්‌දිතුං අනධිවරං උපාගමිං පාසාදිකෙ කුසලරතෙ ච භික්‌ඛවො>
        text <නමස්‌සිතුං සමණසමාගමං සිවං සගාරවා සිරිමතො ධම්‌මරාජිනො>
      text <149>
        text <දිස්‌වා මුනිං මුදිතමනම්‌හි පීණිතා තථාගතං නරවරදම්‌මසාරථිං>
        text <තණ්‌හච්‌ඡිදං කුසලරතං විනායකං වන්‌දාමහං පරමහිතානුකම්‌පකන්‌ති>
      stand <සිරිමාවිමානං සොළසමං>
    text <කෙසකාරීවිමානවත්‌ථු>
      text <150>
        text <ඉදං විමානං රුචිරං පභස්‌සරං වෙළුරියථම්‌භං සතතං සුනිම්‌මිතං>
        text <සුවණ්‌ණරුක්‌ඛෙහි සමන්‌තමොත්‌ථතං ඨානං මමං කම්‌මවිපාකසම්‌භවං>
      text <151>
        text <තත්‍රූපපන්‌නා පුරිමච්‌ඡරා ඉමා සතං සහස්‌සානි සකෙන කම්‌මුනා>
        text <තුවංසි අජ්‌ඣුපගතා යසස්‌සිනී ඔභාසයං තිට්‌ඨසි පුබ්‌බදෙවතා>
      text <152>
        text <සසී අධිග්‌ගය්‌හ යථා විරොචති නක්‌ඛත්‌තරාජාරිව තාරකාගණං>
        text <තථෙව ත්‌වං අච්‌ඡරාසඞ්‌ගණං ඉමං දද්‌දල්‌ලමානා යසසා විරොචසි>
      text <153>
        text <කුතො නු ආගම්‌ම අනොමදස්‌සනෙ උපපන්‌නා ත්‌වං භවනං මමං ඉදං>
        text <බ්‍රහ්‌මංව දෙවා තිදසා සහින්‌දකා සබ්‌බෙ න තප්‌පාමසෙ දස්‌සනෙන තන්‌ති>
      text <154>
        text <යමෙතං සක්‌ක අනුපුච්‌ඡසෙ මමං කුතො චුතා ත්‌වං ඉධ ආගතාති>
        text <බාරාණසී නාම පුරත්‌ථි කාසිනං තත්‌ථ අහොසිං පුරෙ කෙසකාරිකා>
      text <155>
        text <බුද්‌ධෙ ච ධම්‌මෙ ච පසන්‌නමානසා සඞ්‌ඝෙ ච එකන්‌තගතා අසංසයා>
        text <අඛණ්‌ඩසික්‌ඛාපදා ආගතප්‌ඵලා සම්‌බොධිධම්‌මෙ නියතා අනාමයාති>
      text <156>
        text <තන්‌ත්‍යාභිනන්‌දාමසෙ ස්‌වාගතඤ්‌ච තෙ ධම්‌මෙන ච ත්‌වං යසසා විරොචසි>
        text <බුද්‌ධෙ ච ධම්‌මෙ ච පසන්‌නමානසෙ සඞ්‌ඝෙ ච එකන්‌තගතෙ අසංසයෙ>
        text <අඛණ්‌ඩසික්‌ඛාපදෙ ආගතප්‌ඵලෙ සම්‌බොධිධම්‌මෙ නියතෙ අනාමයෙති>
        text <පඤ්‌ච පීඨා තයො නාවා දීපතිලදක්‌ඛිණා ද්‌වෙ>
        text <පති ද්‌වෙ සුණිසා උත්‌තරා සිරිමා කෙසකාරිකා>
        text <වග්‌ගො තෙන පවුච්‌චතීති>
      stand <කෙසකාරීවිමානං සත්‌තරසමං>
      stand <පීඨවග්‌ගො පඨමො නිට්‌ඨිතො>
      text <තස්‌සුද්‌දානං>
  text <චිත්‌තලතාවග්‌ගො>
    text <දාසිවිමානවත්‌ථු>
      text <157>
        text <අපි සක්‌කොව දෙවින්‌දො රම්‌මෙ චිත්‌තලතාවනෙ>
        text <සමන්‌තා අනුපරියාසි නාරීගණපුරක්‌ඛතා>
        text <ඔභාසෙන්‌තී දිසා සබ්‌බා ඔසධී විය තාරකා>
      text <158>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <159>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <160>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <161>
        text <අහං මනුස්‌සෙසු මනුස්‌සභූතා දාසී අහොසිං පරපෙස්‌සියා කුලෙ>
      text <162>
        text <උපාසිකා චක්‌ඛුමතො ගොතමස්‌ස යසස්‌සිනො>
        text <තස්‌සා මෙ නික්‌කමො ආසි සාසනෙ තස්‌ස තාදිනො>
      text <163>
        text <කාමං භිජ්‌ජතුයං කායො නෙව අත්‌ථෙත්‌ථ සණ්‌ඨනං>
        text <සික්‌ඛාපදානං පඤ්‌චන්‌නං මග්‌ගො සොවත්‌ථිකො සිවො>
      text <164>
        text <අකණ්‌ටකො අගහනො උජු සබ්‌භි පවෙදිතො>
        text <නික්‌කමස්‌ස ඵලං පස්‌ස යථිදං පාපුණිත්‌ථිකා>
      text <165>
        text <ආමන්‌තනිකා රඤ්‌ඤොම්‌හි සක්‌කස්‌ස වසවත්‌තිනො>
        text <සට්‌ඨි තුරිය සහස්‌සානි පටිබොධං කරොන්‌ති මෙ>
      text <166>
        text <ආලම්‌බො ගග්‌ගරො භීමො සාධුවාදී ච සංසයො>
        text <පොක්‌ඛරො ච සුඵස්‌සො ච විණාමොක්‌ඛා ච නාරියො>
      text <167>
        text <නන්‌දා චෙව සුනන්‌දා ච සොණදින්‌නා සුචිම්‌හිතා>
        text <අලම්‌බුසා මිස්‌සකෙසී ච පුණ්‌ඩරීකාති දාරුණී>
      text <168>
        text <එණීඵස්‌සා සුඵස්‌සා ච සුභද්‌දා මුදුවාදිනී>
        text <එතා චඤ්‌ඤා ච සෙය්‍යාසෙ අච්‌ඡරානං පබොධිකා>
      text <169>
        text <තා මං කාලෙනුපාගන්‌ත්‌වා අභිභාසන්‌ති දෙවතා>
        text <හන්‌ද නච්‌චාම ගායාම හන්‌ද තං රමයාමසෙ>
      text <170>
        text <නයිදං අකතපුඤ්‌ඤානං කතපුඤ්‌ඤානමෙවිදං>
        text <අසොකං නන්‌දනං රම්‌මං තිදසානං මහාවනං>
      text <171>
        text <සුඛං අකතපුඤ්‌ඤානං ඉධ නත්‌ථි පරත්‌ථ ච>
        text <සුඛඤ්‌ච කතපුඤ්‌ඤානං ඉධ චෙව පරත්‌ථ ච>
      text <172>
        text <තෙසං සහබ්‍යකාමානං කත්‌තබ්‌බං කුසලං බහුං>
        text <කතපුඤ්‌ඤා හි මොදන්‌ති සග්‌ගෙ භොගසමඞ්‌ගිනොති>
      stand <දාසිවිමානං පඨමං>
    text <ලඛුමාවිමානවත්‌ථු>
      text <173>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <174>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <175>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <176>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <177>
        text <කෙවට්‌ටද්‌වාරා නික්‌ඛම්‌ම අහු මය්‌හං නිවෙසනං>
        text <තත්‌ථ සඤ්‌චරමානානං සාවකානං මහෙසිනං>
      text <178>
        text <ඔදනං කුම්‌මාසං ඩාකං ලොණසොවීරකඤ්‌චහං>
        text <අදාසිං උජුභූතෙසු විප්‌පසන්‌නෙන චෙතසා>
      text <179>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <180>
        text <උපොසථං උපවසිස්‌සං සදා සීලෙසු සංවුතා>
        text <සඤ්‌ඤමා සංවිභාගා ච විමානං ආවසාමහං>
      text <181>
        text <පාණාතිපාතා විරතා මුසාවාදා ච සඤ්‌ඤතා>
        text <ථෙය්‍යා ච අතිචාරා ච මජ්‌ජපානා ච ආරකා>
      text <182>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො ගොතමස්‌ස යසස්‌සිනො>
      text <183>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      text <මම ච භන්‌තෙ වචනෙන භගවතො පාදෙ සිරසා වන්‌දෙය්‍යාසි ලඛුමා නාම භන්‌තෙ උපාසිකා භගවතො පාදෙ සිරසා වන්‌දතීති අනච්‌ඡරියං ඛො පනෙතං භන්‌තෙ යං මං භගවා අඤ්‌ඤතරස්‌මිං සාමඤ්‌ඤඵලෙ බ්‍යාකරෙය්‍ය තං භගවා සකදාගාමිඵලෙ බ්‍යාකාසීති>
      stand <ලඛුමාවිමානං දුතියං>
    text <ආචාමදායිකාවිමානවත්‌ථු>
      text <185>
        text <පිණ්‌ඩාය තෙ චරන්‌තස්‌ස තුණ්‌හීභූතස්‌ස තිට්‌ඨතො>
        text <දලිද්‌දා කපණා නාරී පරාගාරං අපස්‌සිතා>
      text <186>
        text <යා තෙ අදාසි ආචාමං පසන්‌නා සෙහි පාණිභි>
        text <සා හිත්‌වා මානුසං දෙහං කං නු සා දිසතං ගතාති>
      text <187>
        text <පිණ්‌ඩාය මෙ චරන්‌තස්‌ස තුණ්‌හීභූතස්‌ස තිට්‌ඨතො>
        text <දලිද්‌දා කපණා නාරී පරාගාරං අපස්‌සිතා>
      text <188>
        text <යා මෙ අදාසි ආචාමං පසන්‌නා සෙහි පාණිභි>
        text <සා හිත්‌වා මානුසං දෙහං විප්‌පමුත්‌තා ඉතො චුතා>
      text <189>
        text <නිම්‌මානරතිනො නාම සන්‌ති දෙවා මහිද්‌ධිකා>
        text <තත්‌ථ සා සුඛිතා නාරී මොදතාචාමදායිකාති>
      text <190>
        text <අහො දානං වරාකියා කස්‌සපෙ සුප්‌පතිට්‌ඨිතං>
        text <පරාභතෙන දානෙන ඉජ්‌ඣිත්‌ථ වත දක්‌ඛිණා>
      text <191>
        text <යා මහෙසිත්‌තං කාරෙය්‍ය චක්‌කවත්‌තිස්‌ස රාජිනො>
        text <නාරී සබ්‌බඞ්‌ගකල්‍යාණී භත්‌තු චානොමදස්‌සිකා>
        text <එතස්‌සාචාමදානස්‌ස කලං නාග්‌ඝති සොළසිං>
      text <192>
        text <සතං නික්‌ඛා සතං අස්‌සා සතං අස්‌සතරීරථා>
        text <සතං කඤ්‌ඤාසහස්‌සානි ආමුත්‌තමණිකුණ්‌ඩලා>
        text <එතස්‌සාචාමදානස්‌ස කලං නාග්‌ඝන්‌ති සොළසිං>
      text <193>
        text <සතං හෙමවතා නාගා ඊසාදන්‌තා උරූළ්‌හවා>
        text <සුවණ්‌ණකච්‌ඡා මාතඞ්‌ගා හෙමකප්‌පනවාසසා>
        text <එතස්‌සාචාමදානස්‌ස කලං නාග්‌ඝති සොළසිං>
      text <194>
        text <චතුන්‌නමපි දීපානං ඉස්‌සරං යොධ කාරයෙ>
        text <එතස්‌සාචාමදානස්‌ස කලං නාග්‌ඝති සොළසින්‌ති>
      stand <ආචාමදායිකාවිමානං තතියං>
    text <චණ්‌ඩාලිවිමානවත්‌ථු>
      text <195>
        text <චණ්‌ඩාලි වන්‌ද පාදානි ගොතමස්‌ස යසස්‌සිනො>
        text <තමෙව අනුකම්‌පාය අට්‌ඨාසි ඉසිසත්‌තමො>
      text <196>
        text <අභිප්‌පසාදෙහි මනං අරහන්‌තම්‌හි තාදිනි>
        text <ඛිප්‌පං පඤ්‌ජලිකා වන්‌ද පරිත්‌තං තව ජීවිතන්‌ති>
      text <197>
        text <චොදිතා භාවිතත්‌තෙන සරීරන්‌තිමධාරිනා>
        text <චණ්‌ඩාලී වන්‌දි පාදානි ගොතමස්‌ස යසස්‌සිනො>
      text <198>
        text <තමෙනං අවධී ගාවී චණ්‌ඩාලිං පඤ්‌ජලිං ඨිතං>
        text <නමස්‌සමානං සම්‌බුද්‌ධං අන්‌ධකාරෙ පභඞ්‌කරන්‌ති>
      text <199>
        text <ඛීණාසවං විගතරජං අනෙජං එකං අරඤ්‌ඤම්‌හි රහො නිසින්‌නං>
        text <දෙවිද්‌ධිපත්‌තා උපසඞ්‌කමිත්‌වා වන්‌දාමි තං වීර මහානුභාවන්‌ති>
      text <200>
        text <සුවණ්‌ණවණ්‌ණා ජලිතා මහායසා විමානමොරුය්‌හ අනෙකචිත්‌තා>
        text <පරිවාරිතා අච්‌ඡරාසඞ්‌ගණෙන කා ත්‌වං සුභෙ දෙවතෙ වන්‌දසෙ මමන්‌ති>
      text <201>
        text <අහං භද්‌දන්‌තෙ චණ්‌ඩාලී තයා වීරෙන පෙසිතා>
        text <වන්‌දිං අරහතො පාදෙ ගොතමස්‌ස යසස්‌සිනො>
      text <202>
        text <සාහං වන්‌දිත්‌වා පාදානි චුතා චණ්‌ඩාලයොනියා>
        text <විමානං සබ්‌බතො භද්‌දං උපපන්‌නම්‌හි නන්‌දනෙ>
      text <203>
        text <අච්‌ඡරානං සතසහස්‌සං පුරක්‌ඛත්‌වාන තිට්‌ඨති>
        text <තාසාහං පවරා සෙට්‌ඨා වණ්‌ණෙන යසසායුනා>
      text <204>
        text <පහූතකතකල්‍යාණා සම්‌පජානා පටිස්‌සතා>
        text <මුනිං කාරුණිකං ලොකෙ තං භන්‌තෙ වන්‌දිතුමාගතාති>
      text <205>
        text <ඉදං වත්‌වාන චණ්‌ඩාලී කතඤ්‌ඤූ කතවෙදිනී>
        text <වන්‌දිත්‌වා අරහතො පාදෙ තත්‌ථෙවන්‌තරධායථාති>
      stand <චණ්‌ඩාලිවිමානං චතුත්‌ථං>
    text <භද්‌දිත්‌ථිවිමානවත්‌ථු>
      text <206>
        text <නීලා පීතා ච කාළා ච මඤ්‌ජිට්‌ඨා අථ ලොහිතා>
        text <උච්‌චාවචානං වණ්‌ණානං කිඤ්‌ජක්‌ඛපරිවාරිතා>
      text <207>
        text <මන්‌දාරවානං පුප්‌ඵානං මාලං ධාරෙසි මුද්‌ධනි>
        text <නයිමෙ අඤ්‌ඤෙසු කායෙසු රුක්‌ඛා සන්‌ති සුමෙධසෙ>
      text <208>
        text <කෙන කායං උපපන්‌නා තාවතිංසං යසස්‌සිනී>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <209>
        text <භද්‌දිත්‌ථිකාති මං අඤ්‌ඤංසු කිමිලායං උපාසිකා>
        text <සද්‌ධා සීලෙන සම්‌පන්‌නා සංවිභාගරතා සදා>
      text <210>
        text <අච්‌ඡාදනඤ්‌ච භත්‌තඤ්‌ච සෙනාසනං පදීපියං>
        text <අදාසිං උජුභූතෙසු විප්‌පසන්‌නෙන චෙතසා>
      text <211>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <212>
        text <උපොසථං උපවසිස්‌සං සදා සීලෙසු සංවුතා>
        text <සඤ්‌ඤමා සංවිභාගා ච විමානං ආවසාමහං>
      text <213>
        text <පාණාතිපාතා විරතා මුසාවාදා ච සඤ්‌ඤතා>
        text <ථෙය්‍යා ච අතිචාරා ච මජ්‌ජපානා ච ආරකා>
      text <214>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො අප්‌පමාදවිහාරිනී>
        text <කතාවාසා කතකුසලා තතො චුතා>
        text <සයං පභා අනුවිචරාමි නන්‌දනං>
      text <215>
        text <භික්‌ඛූ චාහං පරමහිතානුකම්‌පකෙ අභොජයිං තපස්‌සියුගං මහාමුනිං>
        text <කතාවාසා කතකුසලා තතො චුතා සයං පභා අනුවිචරාමි නන්‌දනං>
      text <216>
        text <අට්‌ඨඞ්‌ගිකං අපරිමිතං සුඛාවහං උපොසථං සතතමුපාවසිං අහං>
        text <කතාවාසා කතකුසලා තතො චුතා සයං පභා අනුවිචරාමි නන්‌දනන්‌ති>
      stand <භද්‌දිත්‌ථිවිමානං පඤ්‌චමං>
    text <සොණදින්‌නාවිමානවත්‌ථු>
      text <217>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <218>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <219>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <220>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <221>
        text <සොණදින්‌නාති මං අඤ්‌ඤංසු නාළන්‌දායං උපාසිකා>
        text <සද්‌ධා සීලෙන සම්‌පන්‌නා සංවිභාගරතා සදා>
      text <222>
        text <අච්‌ඡාදනඤ්‌ච භත්‌තඤ්‌ච සෙනාසනං පදීපියං>
        text <අදාසිං උජුභූතෙසු විප්‌පසන්‌නෙන චෙතසා>
      text <223>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <224>
        text <උපොසථං උපවසිස්‌සං සදා සීලෙසු සංවුතා>
        text <සඤ්‌ඤමා සංවිභාගා ච විමානං ආවසාමහං>
      text <225>
        text <පාණාතිපාතා විරතා මුසාවාදා ච සඤ්‌ඤතා>
        text <ථෙය්‍යා ච අතිචාරා ච මජ්‌ජපානා ච ආරකා>
      text <226>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො ගොතමස්‌ස යසස්‌සිනො>
      text <227>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      stand <සොණදින්‌නාවිමානං ඡට්‌ඨං>
    text <උපොසථාවිමානවත්‌ථු>
      text <229>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <230>
        text <කෙන තෙතාදිසො වණ්‌ණො…පෙ …>
        text <වණ්‌ණො ච තෙ සබ්‌බදිසා පභාසතීති>
      text <232>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <233>
        text <උපොසථාති මං අඤ්‌ඤංසු සාකෙතායං උපාසිකා>
        text <සද්‌ධා සීලෙන සම්‌පන්‌නා සංවිභාගරතා සදා>
      text <234>
        text <අච්‌ඡාදනඤ්‌ච භත්‌තඤ්‌ච සෙනාසනං පදීපියං>
        text <අදාසිං උජුභූතෙසු විප්‌පසන්‌නෙන චෙතසා>
      text <235>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <236>
        text <උපොසථං උපවසිස්‌සං සදා සීලෙසු සංවුතා>
        text <සඤ්‌ඤමා සංවිභාගා ච විමානං ආවසාමහං>
      text <237>
        text <පාණාතිපාතා විරතා මුසාවාදා ච සඤ්‌ඤතා>
        text <ථෙය්‍යා ච අතිචාරා ච මජ්‌ජපානා ච ආරකා>
      text <238>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො ගොතමස්‌ස යසස්‌සිනො>
      text <239>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      text <241>
        text <අභික්‌ඛණං නන්‌දනං සුත්‌වා ඡන්‌දො මෙ උදපජ්‌ජථ>
        text <තත්‌ථ චිත්‌තං පණිධාය උපපන්‌නම්‌හි නන්‌දනං>
      text <242>
        text <නාකාසිං සත්‌ථු වචනං බුද්‌ධස්‌සාදිච්‌චබන්‌ධුනො>
        text <හීනෙ චිත්‌තං පණිධාය සාම්‌හි පච්‌ඡානුතාපිනීති>
      text <243>
        text <කීව චිරං විමානම්‌හි ඉධ වච්‌ඡසුපොසථෙ>
        text <දෙවතෙ පුච්‌ඡිතාචික්‌ඛ යදි ජානාසි ආයුනොති>
      text <244>
        text <සට්‌ඨිවස්‌සසහස්‌සානි තිස්‌සො ච වස්‌සකොටියො>
        text <ඉධ ඨත්‌වා මහාමුනි ඉතො චුතා ගමිස්‌සාමි>
        text <මනුස්‌සානං සහබ්‍යතන්‌ති>
      text <245>
        text <මා ත්‌වං උපොසථෙ භායි සම්‌බුද්‌ධෙනාසි බ්‍යාකතා>
        text <සොතාපන්‌නා විසෙසයි පහීනා තව දුග්‌ගතීති>
      stand <උපොසථාවිමානං සත්‌තමං>
    text <නිද්‌දාවිමානවත්‌ථු>
      text <246>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <247>
        text <කෙන තෙතාදිසො වණ්‌ණො…පෙ …>
        text <වණ්‌ණො ච තෙ සබ්‌බදිසා පභාසතීති>
      text <249>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <250>
        text <නිද්‌දාති මමං අඤ්‌ඤංසු රාජගහස්‌මිං උපාසිකා>
        text <සද්‌ධා සීලෙන සම්‌පන්‌නා සංවිභාගරතා සදා>
      text <251>
        text <අච්‌ඡාදනඤ්‌ච භත්‌තඤ්‌ච සෙනාසනං පදීපියං>
        text <අදාසිං උජුභූතෙසු විප්‌පසන්‌නෙන චෙතසා>
      text <252>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <253>
        text <උපොසථං උපවසිස්‌සං සදා සීලෙසු සංවුතා>
        text <සඤ්‌ඤමා සංවිභාගා ච විමානං ආවසාමහං>
      text <254>
        text <පාණාතිපාතා විරතා මුසාවාදා ච සඤ්‌ඤතා>
        text <ථෙය්‍යා ච අතිචාරා ච මජ්‌ජපානා ච ආරකා>
      text <255>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො ගොතමස්‌ස යසස්‌සිනො>
      text <256>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <නිද්‌දාවිමානං අට්‌ඨමං>
    text <සුනිද්‌දාවිමානවත්‌ථු>
      text <258>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <259>
        text <කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති>
      text <261>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <262>
        text <සුනිද්‌දාති මං අඤ්‌ඤංසු රාජගහස්‌මිං උපාසිකා>
        text <සද්‌ධා සීලෙන සම්‌පන්‌නා සංවිභාගරතා සදා>
      text <266>
        text <යථා නිද්‌දාවිමානං තථා විත්‌ථාරෙතබ්‌බං>
      text <267>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො ගොතමස්‌ස යසස්‌සිනො>
      text <268>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <සුනිද්‌දාවිමානං නවමං>
    text <පඨමභික්‌ඛාදායිකාවිමානවත්‌ථු>
      text <270>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <271>
        text <කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති>
      text <273>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <274>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
      text <275>
        text <අද්‌දසං විරජං බුද්‌ධං විප්‌පසන්‌නමනාවිලං>
        text <තස්‌ස අදාසහං භික්‌ඛං පසන්‌නා සෙහි පාණිභි>
      text <276>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      stand <පඨමභික්‌ඛාදායිකාවිමානං දසමං>
    text <දුතියභික්‌ඛාදායිකාවිමානවත්‌ථු>
      text <278>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <279>
        text <කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති>
      text <281>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <282>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
      text <283>
        text <අද්‌දසං විරජං භික්‌ඛුං විප්‌පසන්‌නමනාවිලං>
        text <තස්‌ස අදාසහං භික්‌ඛං පසන්‌නා සෙහි පාණිභි>
      text <284>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
        text <දාසී චෙව ලඛුමා ච අථ ආචාමදායිකා>
        text <චණ්‌ඩාලී භද්‌දිත්‌ථී චෙව සොණදින්‌නා උපොසථා>
        text <නිද්‌දා චෙව සුනිද්‌දා ච ද්‌වෙ ච භික්‌ඛාය දායිකා>
        text <වග්‌ගො තෙන පවුච්‌චතීති>
      stand <දුතියභික්‌ඛාදායිකාවිමානං එකාදසමං>
      stand <චිත්‌තලතාවග්‌ගො දුතියො නිට්‌ඨිතො>
      text <තස්‌සුද්‌දානං>
      stand <භාණවාරං පඨමං නිට්‌ඨිතං>
  text <පාරිච්‌ඡත්‌තකවග්‌ගො>
    text <උළාරවිමානවත්‌ථු>
      text <286>
        text <උළාරො තෙ යසො වණ්‌ණො සබ්‌බා ඔභාසතෙ දිසා>
        text <නාරියො නච්‌චන්‌ති ගායන්‌ති දෙවපුත්‌තා අලඞ්‌කතා>
      text <287>
        text <මොදෙන්‌ති පරිවාරෙන්‌ති තව පූජාය දෙවතෙ>
        text <සොවණ්‌ණානි විමානානි තවිමානි සුදස්‌සනෙ>
      text <288>
        text <තුවංසි ඉස්‌සරා තෙසං සබ්‌බකාමසමිද්‌ධිනී>
        text <අභිජාතා මහන්‌තාසි දෙවකායෙ පමොදසි>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <289>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
        text <දුස්‌සීලකුලෙ සුණිසා අහොසිං අස්‌සද්‌ධෙසු කදරියෙසු අහං>
      text <290>
        text <සද්‌ධා සීලෙන සම්‌පන්‌නා සංවිභාගරතා සදා>
        text <පිණ්‌ඩාය චරමානස්‌ස අපූවං තෙ අදාසහං>
      text <291>
        text <තදාහං සස්‌සුයාචික්‌ඛිං සමණො ආගතො ඉධ>
        text <තස්‌ස අදාසහං පූවං පසන්‌නා සෙහි පාණිභි>
      text <292>
        text <ඉතිස්‌සා සස්‌සු පරිභාසි අවිනීතාසි ත්‌වං වධු>
        text <න මං සම්‌පුච්‌ඡිතුං ඉච්‌ඡි සමණස්‌ස දදාමහං>
      text <293>
        text <තතො මෙ සස්‌සු කුපිතා පහාසි මුසලෙන මං>
        text <කූටඞ්‌ගච්‌ඡි අවධි මං නාසක්‌ඛිං ජීවිතුං චිරං>
      text <294>
        text <සා අහං කායස්‌ස භෙදා විප්‌පමුත්‌තා තතො චුතා>
        text <දෙවානං තාවතිංසානං උපපන්‌නා සහබ්‍යතං>
      text <295>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <උළාරවිමානං පඨමං>
    text <උච්‌ඡුදායිකාවිමානවත්‌ථු>
      text <296>
        text <ඔභාසයිත්‌වා පථවිං සදෙවකං අතිරොචසි චන්‌දිමසූරියා විය>
        text <සිරියා ච වණ්‌ණෙන යසෙන තෙජසා බ්‍රහ්‌මාව දෙවෙ තිදසෙ සහින්‌දකෙ>
      text <297>
        text <පුච්‌ඡාමි තං උප්‌පලමාලධාරිනී ආවෙළිනී කඤ්‌චනසන්‌නිභත්‌තචෙ>
        text <අලඞ්‌කතෙ උත්‌තමවත්‌ථධාරිනී කා ත්‌වං සුභෙ දෙවතෙ වන්‌දසෙ මමං>
      text <298>
        text <කිං ත්‌වං පුරෙ කම්‌මමකාසි අත්‌තනා මනුස්‌සභූතා පුරිමාය ජාතියා>
        text <දානං සුචිණ්‌ණං අථ සීලසංයමං කෙනූපපන්‌නා සුගතිං යසස්‌සිනී>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <299>
        text <ඉදානි භන්‌තෙ ඉමමෙව ගාමං පිණ්‌ඩාය අම්‌හාකං ඝරං උපාගමි>
        text <තතො තෙ උච්‌ඡුස්‌ස අදාසි ඛණ්‌ඩිකං පසන්‌නචිත්‌තා අතුලාය පීතියා>
      text <300>
        text <සස්‌සු ච පච්‌ඡා අනුයුඤ්‌ජතෙ මමං කහං නු උච්‌ඡුං වධුකෙ අවාකිරි>
        text <න ඡඩ්‌ඩිතං නො පන ඛාදිතං මයා සන්‌තස්‌ස භික්‌ඛුස්‌ස සයං අදාසහං>
      text <301>
        text <තුය්‌හංන්‌විදං ඉස්‌සරියං අථො මම ඉතිස්‌සා සස්‌සු පරිභාසතෙ මමං>
        text <පීඨං ගහෙත්‌වා පහාරං අදාසි මෙ තතො චුතා කාලකතාම්‌හි දෙවතා>
      text <302>
        text <තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා>
        text <දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි>
      text <303>
        text <තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා>
        text <දෙවින්‌දගුත්‌තා තිදසෙහි රක්‌ඛිතා සමප්‌පිතා කාමගුණෙහි පඤ්‌චහි>
      text <304>
        text <එතාදිසං පුඤ්‌ඤඵලං අනප්‌පකං මහාවිපාකා මම උච්‌ඡුදක්‌ඛිණා>
        text <දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි>
      text <305>
        text <එතාදිසං පුඤ්‌ඤඵලං අනප්‌පකං මහාජුතිකා මම උච්‌ඡුදක්‌ඛිණා>
        text <දෙවින්‌දගුත්‌තා තිදසෙහි රක්‌ඛිතා සහස්‌සනෙත්‌තොරිව නන්‌දනෙ වනෙ>
      text <306>
        text <තුවඤ්‌ච භන්‌තෙ අනුකම්‌පකං විදුං උපෙච්‌ච වන්‌දිං කුසලඤ්‌ච පුච්‌ඡිසං>
        text <තතො තෙ උච්‌ඡුස්‌ස අදාසි ඛණ්‌ඩිකං පසන්‌නචිතා අතුලාය පීතියාති>
      stand <උච්‌ඡුදායිකාවිමානං දුතියං>
    text <පල්‌ලඞ්‌කවිමානවත්‌ථු>
      text <307>
        text <පල්‌ලඞ්‌කසෙට්‌ඨෙ මණිසොණ්‌ණචිත්‌තෙ පුප්‌ඵාභිකිණ්‌ණෙ සයනෙ උළාරෙ>
        text <තත්‌ථච්‌ඡසි දෙවි මහානුභාවෙ උච්‌චාවචා ඉද්‌ධි විකුබ්‌බමානා>
      text <308>
        text <ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති>
        text <දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <309>
        text <අහං මනුස්‌සෙසු මනුස්‌සභූතා අඩ්‌ඪෙ කුලෙ සුණිසා අහොසිං>
        text <අක්‌කොධනා භත්‌තුවසානුවත්‌තිනී උපොසථෙ අප්‌පමත්‌තා අහොසිං>
      text <310>
        text <මනුස්‌සභූතා දහරා අපාපිකා පසන්‌නචිත්‌තා පතිමාභිරාධයිං>
        text <දිවා ච රත්‌තො ච මනාපචාරිනී අහං පුරෙ සීලවතී අහොසිං>
      text <311>
        text <පාණාතිපාතා විරතා අචොරිකා සංසුද්‌ධකායා සුචිබ්‍රහ්‌මචාරිනී>
        text <අමජ්‌ජපා නො ච මුසා අභාණිං සික්‌ඛාපදෙසු පරිපූරකාරිනී>
      text <312>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච පසන්‌නමානසා අහං>
      text <313>
        text <අට්‌ඨඞ්‌ගුපෙතං අනුධම්‌මචාරිනී උපොසථං පීතිමනා උපාවසිං>
        text <ඉමඤ්‌ච අරියං අට්‌ඨඞ්‌ගවරෙහුපෙතං සමාදියිත්‌වා කුසලං සුඛුද්‍රයං>
        text <පතිම්‌හි කල්‍යාණී වසානුවත්‌තිනී අහොසිං පුබ්‌බෙ සුගතස්‌ස සාවිකා>
      text <314>
        text <එතාදිසං කුසලං ජීවලොකෙ කම්‌මං කරිත්‌වාන විසෙසභාගිනී>
        text <කායස්‌ස භෙදා අභිසම්‌පරායං දෙවිද්‌ධිපත්‌තා සුගතිම්‌හි ආගතා>
      text <315>
        text <විමානපාසාදවරෙ මනොරමෙ පරිවාරිතා අච්‌ඡරාසඞ්‌ගණෙන>
        text <සයංපභා දෙවගණා රමෙන්‌ති මං දීඝායුකිං දෙවවිමානමාගතන්‌ති>
      stand <පල්‌ලඞ්‌කවිමානං තතියං>
    text <ලතාවිමානවත්‌ථු>
      text <316>
        text <ලතා ච සජ්‌ජා පවරා ච දෙවතා අච්‌චිමතී රාජවරස්‌ස සිරීමතො>
        text <සුතා ච රඤ්‌ඤො වෙස්‌සවණස්‌ස ධීතා රාජීමතී ධම්‌මගුණෙහි සොභථ>
      text <317>
        text <පඤ්‌චෙත්‌ථ නාරියො ආගමංසු න්‌හායිතුං සීතොදකං උප්‌පලිනිං සිවං නදිං>
        text <තා තත්‌ථ න්‌හායිත්‌වා රමෙත්‌වා දෙවතා නච්‌චිත්‌වා ගායිත්‌වා සුතා ලතං බ්‍රවි>
      text <318>
        text <පුච්‌ඡාමි තං උප්‌පලමාලධාරිනි ආවෙළිනි කඤ්‌චනසන්‌නිභත්‌තචෙ>
        text <තිමිරතම්‌බක්‌ඛි නභෙව සොභනෙ දීඝායුකී කෙන කතො යසො තව>
      text <319>
        text <කෙනාසි භද්‌දෙ පතිනො පියතරා විසිට්‌ඨකල්‍යාණිතරස්‌සු රූපතො>
        text <පදක්‌ඛිණා නච්‌චගීතවාදිතෙ ආචික්‌ඛ නො ත්‌වං නරනාරිපුච්‌ඡිතාති>
      text <320>
        text <අහං මනුස්‌සෙසු මනුස්‌සභූතා උළාරභොගෙ කුලෙ සුණිසා අහොසිං>
        text <අක්‌කොධනා භත්‌තුවසානුවත්‌තිනී උපොසථෙ අප්‌පමත්‌තා අහොසිං>
      text <321>
        text <මනුස්‌සභූතා දහරා අපාපිකා පසන්‌නචිත්‌තා පතිමාභිරාධයිං>
        text <සදෙවරං සස්‌සසුරං සදාසකං අභිරාධයිං තම්‌හි කතො යසො මම>
      text <322>
        text <සාහං තෙන කුසලෙන කම්‌මුනා චතුබ්‌භි ඨානෙහි විසෙසමජ්‌ඣගා>
        text <ආයුඤ්‌ච වණ්‌ණඤ්‌ච සුඛං බලඤ්‌ච ඛිඩ්‌ඩාරතිං පච්‌චනුභොමනප්‌පකං>
      text <323>
        text <සුතං නු තං භාසති යං අයං ලතා යං නො අපුච්‌ඡිම්‌හ අකිත්‌තයී නො>
        text <පතිනො කිරම්‌හාකං විසිට්‌ඨ නාරීනං ගතී ච තාසං පවරා ච දෙවතා>
      text <324>
        text <පතීසු ධම්‌මං පචරාම සබ්‌බා පතිබ්‌බතා යත්‌ථ භවන්‌ති ඉත්‌ථියො>
        text <පතීසු ධම්‌මං පචරිත්‌ව සබ්‌බා ලච්‌ඡාමසෙ භාසති යං අයං ලතා>
      text <325>
        text <සීහො යථා පබ්‌බතසානුගොචරො මහින්‌ධරං පබ්‌බතමාවසිත්‌වා>
        text <පසය්‌හ හන්‌ත්‌වා ඉතරෙ චතුප්‌පදෙ ඛුද්‌දෙ මිගෙ ඛාදති මංසභොජනො>
      text <326>
        text <තථෙව සද්‌ධා ඉධ අරියසාවිකා භත්‌තාරං නිස්‌සාය පතිං අනුබ්‌බතා>
        text <කොධං වධිත්‌වා අභිභුය්‍ය මච්‌ඡරං සග්‌ගම්‌හි සා මොදති ධම්‌මචාරිනීති>
      stand <ලතාවිමානං චතුත්‌ථං>
    text <ගුත්‌තිලවිමානං>
      stand <වත්‌ථුත්‌තමදායිකාවිමානවත්‌ථු>
      text <327>
        text <සත්‌තතන්‌තිං සුමධුරං රාමණෙය්‍යං අවාචයිං>
        text <සො මං රඞ්‌ගම්‌හි අව්‌හෙති සරණං මෙ හොහි කොසියාති>
      text <328>
        text <අහං තෙ සරණං හොමි අහමාචරියපූජකො>
        text <න තං ජයිස්‌සති සිස්‌සො සිස්‌සමාචරිය ජෙස්‌සසීති>
      text <329>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <330>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <331>
        text <පුච්‌ඡාමි තං දෙවි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <332>
        text <සා දෙවතා අත්‌තමනා මොග්‌ගල්‌ලානෙන පුච්‌ඡිතා>
        text <පඤ්‌හං පුට්‌ඨා වියාකාසි යස්‌ස කම්‌මස්‌සිදං ඵලං>
      text <333>
        text <වත්‌ථුත්‌තමදායිකා නාරී පවරා හොති නරෙසු නාරීසු>
        text <එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං>
      text <334>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <335>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <336>
        text <අක්‌ඛාමි තෙ භික්‌ඛු මහානුභාව මනුස්‌සභූතා යමකාසි පුඤ්‌ඤං>
        text <තෙනම්‌හි එවං ජලිතානුභාවා වණ්‌ණො ච මෙ සබ්‌බදිසා පභාසතීති>
      text <අනන්‌තරං චතුරවිමානං යථා වත්‌ථුදායිකාවිමානං තථා විත්‌ථාරෙතබ්‌බං>
      stand <පුප්‌ඵුත්‌තමදායිකාවිමානවත්‌ථු>
      text <337>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <338>
        text <කෙන තෙතාදිසො වණ්‌ණො…පෙ … යෙ කෙචි මනසො පියා>
      text <339>
        text <පුච්‌ඡාමි තං දෙවි මහානුභාවෙ…පෙ …>
        text <වණ්‌ණො ච තෙ සබ්‌බදිසා පභාසතීති>
      text <340>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <341>
        text <පුප්‌ඵුත්‌තමදායිකා නාරී පවරා හොති නරෙසු නාරීසු>
        text <එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං>
      text <342>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <343>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      stand <ගන්‌ධුත්‌තමදායිකාවිමානවත්‌ථු>
      text <345>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <346>
        text <කෙන තෙතාදිසො වණ්‌ණො…පෙ … යෙ කෙචි මනසො පියා>
      text <347>
        text <පුච්‌ඡාමි තං දෙවි මහානුභාවෙ…පෙ …>
        text <වණ්‌ණො ච තෙ සබ්‌බදිසා පභාසතීති>
      text <348>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <349>
        text <ගන්‌ධුත්‌තමදායිකා නාරී පවරා හොති නරෙසු නාරීසු>
        text <එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං>
      text <350>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <351>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      stand <ඵලුත්‌තමදායිකාවිමානවත්‌ථු>
      text <353>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <354>
        text <කෙන තෙතාදිසො වණ්‌ණො…පෙ … යෙ කෙචි මනසො පියා>
      text <355>
        text <පුච්‌ඡාමි තං දෙවි මහානුභාවෙ…පෙ …>
        text <වණ්‌ණො ච තෙ සබ්‌බදිසා පභාසතීති>
      text <356>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <357>
        text <ඵලුත්‌තමදායිකා නාරී පවරා හොති නරෙසු නාරීසු>
        text <එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං>
      text <358>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <359>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <රසුත්‌තමදායිකාවිමානවත්‌ථු>
      text <361>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <362>
        text <කෙන තෙතාදිසො වණ්‌ණො…පෙ … යෙ කෙචි මනසො පියා>
      text <363>
        text <පුච්‌ඡාමි තං දෙවි මහානුභාවෙ…පෙ …>
        text <වණ්‌ණො ච තෙ සබ්‌බදිසා පභාසතීති>
      text <364>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <365>
        text <රසුත්‌තමදායිකා නාරී පවරා හොති නරෙසු නාරීසු>
        text <එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං>
      text <366>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <367>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      stand <ගන්‌ධපඤ්‌චඞ්‌ගුලිකදායිකාවිමානවත්‌ථු>
      text <369>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <370>
        text <කෙන තෙතාදිසො වණ්‌ණො…පෙ …>
        text <වණ්‌ණො ච තෙ සබ්‌බදිසා පභාසතීති>
      text <372>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <373>
        text <ගන්‌ධපඤ්‌චඞ්‌ගුලිකං අහමදාසිං කස්‌සපස්‌ස භගවතො ථූපම්‌හි>
        text <එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං>
      text <374>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <375>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
        text <අනන්‌තරං චතුරවිමානං යථා ගන්‌ධපඤ්‌චඞ්‌ගුලිකදායිකාවිමානං තථා විත්‌ථාරෙතබ්‌බං>
      stand <එකූපොසථවිමානවත්‌ථු>
      text <377>
        text <අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති>
      text <380>
        text <සා දෙවතා අත්‌තමනා…පෙ …යස්‌ස කම්‌මස්‌සිදං ඵලං>
      text <381>
        text <භික්‌ඛූ ච අහං භික්‌ඛුනියො ච අද්‌දසාසිං පන්‌ථපටිපන්‌නෙ>
        text <තෙසාහං ධම්‌මං සුත්‌වාන එකූපොසථං උපවසිස්‌සං>
      text <382>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <383>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <උදකදායිකාවිමානවත්‌ථු>
      text <385>
        text <අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති>
      text <388>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <389>
        text <උදකෙ ඨිතා උදකමදාසිං භික්‌ඛුනො චිත්‌තෙන විප්‌පසන්‌නෙන>
        text <එවං පියරූපදායිකා මනාපං දිබ්‌බං සා ලභතෙ උපෙච්‌ච ඨානං>
      text <390>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <391>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <උපට්‌ඨානවිමානවත්‌ථු>
      text <393>
        text <අභික්‌කන්‌තෙන වණ්‌ණෙන…පෙ … වණ්‌ණො ච තෙ සබ්‌බදිසා පභාසතීති>
      text <396>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <397>
        text <සස්‌සුඤ්‌චාහං සසුරඤ්‌ච චණ්‌ඩිකෙ කොධනෙ ච ඵරුසෙ ච>
        text <අනුසූයිකා උපට්‌ඨාසිං අප්‌පමත්‌තා සකෙන සීලෙන>
      text <398>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <399>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <අපරකම්‌මකාරිනීවිමානවත්‌ථු>
      text <401>
        text <අභික්‌කන්‌තෙන වණ්‌ණෙන…පෙ … වණ්‌ණො ච තෙ සබ්‌බදිසා පභාසතීති>
      text <404>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <405>
        text <පරකම්‌මකරී ආසිං අත්‌ථෙනාතන්‌දිතා දාසී>
        text <අක්‌කොධනානතිමානිනී සංවිභාගිනී සකස්‌ස භාගස්‌ස>
      text <406>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <407>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <ඛීරොදනදායිකාවිමානවත්‌ථු>
      text <409>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <410>
        text <කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති>
      text <412>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <413>
        text <ඛීරොදනං අහමදාසිං භික්‌ඛුනො පිණ්‌ඩාය චරන්‌තස්‌ස>
        text <එවං කරිත්‌වා කම්‌මං සුගතිං උපපජ්‌ජ මොදාමි>
      text <414>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <415>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      text <අනන්‌තරං පඤ්‌චවීසතිවිමානං යථා ඛීරොදනදායිකාවිමානං තථා විත්‌ථාරෙතබ්‌බං>
      stand <ඵාණිතදායිකාවිමානවත්‌ථු>
      text <417>
        text <අභික්‌කන්‌තෙන වණ්‌ණෙන…පෙ … සබ්‌බදිසා පභාසතීති>
      text <420>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <421>
        text <ඵාණිතං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <උච්‌ඡුඛණ්‌ඩිකදායිකාවත්‌ථු>
      text <429>
        text <උච්‌ඡුඛණ්‌ඩිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <තිම්‌බරුසකදායිකාවිමානවත්‌ථු>
      text <437>
        text <තිම්‌බරුසකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <කක්‌කාරිකදායිකාවිමානවත්‌ථු>
      text <445>
        text <කක්‌කාරිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <එළාලුකදායිකාවිමානවත්‌ථු>
      text <453>
        text <එළාලුකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <වල්‌ලිඵලදායිකාවිමානවත්‌ථු>
      text <461>
        text <වල්‌ලිඵලං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <ඵාරුසකදායිකාවිමානවත්‌ථු>
      text <469>
        text <ඵාරුසකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <හත්‌ථප්‌පතාපකදායිකාවිමානවත්‌ථු>
      text <477>
        text <හත්‌ථප්‌පතාපකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <සාකමුට්‌ඨිදායිකාවිමානවත්‌ථු>
      text <485>
        text <සාකමුට්‌ඨිං අහමදාසිං භික්‌ඛුනො පන්‌ථපටිපන්‌නස්‌ස…පෙ …>
      stand <පුප්‌ඵකමුට්‌ඨිදායිකාවිමානවත්‌ථු>
      text <493>
        text <පුප්‌ඵකමුට්‌ඨිං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <මූලකදායිකාවිමානවත්‌ථු>
      text <501>
        text <මූලකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <නිම්‌බමුට්‌ඨිදායිකාවිමානවත්‌ථු>
      text <506>
        text <නිම්‌බමුට්‌ඨිං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <අම්‌බකඤ්‌ජිකදායිකාවිමානවත්‌ථු>
      text <517>
        text <අම්‌බකඤ්‌ජිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <දොණිනිම්‌මජ්‌ජනිදායිකාවිමානවත්‌ථු>
      text <525>
        text <දොණිනිම්‌මජ්‌ජනිං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <කායබන්‌ධනදායිකාවිමානවත්‌ථු>
      text <533>
        text <කායබන්‌ධනං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <අංසබද්‌ධකදායිකාවිමානවත්‌ථු>
      text <541>
        text <අංසබද්‌ධකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <ආයොගපට්‌ටදායිකාවිමානවත්‌ථු>
      text <546>
        text <ආයොගපට්‌ටං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <විධූපනදායිකාවිමානවත්‌ථු>
      text <557>
        text <විධූපනං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <තාලවණ්‌ටදායිකාවිමානවත්‌ථු>
      text <565>
        text <තාලවණ්‌ටං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <මොරහත්‌ථදායිකාවිමානවත්‌ථු>
      text <573>
        text <මොරහත්‌ථං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <ඡත්‌තදායිකාවිමානවත්‌ථු>
      text <581>
        text <ඡත්‌තං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <උපාහනදායිකාවිමානවත්‌ථු>
      text <586>
        text <උපාහනං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <පූවදායිකාවිමානවත්‌ථු>
      text <597>
        text <පූවං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <මොදකදායිකාවිමානවත්‌ථු>
      text <605>
        text <මොදකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      stand <සක්‌ඛලිකදායිකාවිමානවත්‌ථු>
      text <613>
        text <සක්‌ඛලිකං අහමදාසිං භික්‌ඛුනො පිණ්‌ඩාය චරන්‌තස්‌ස…පෙ …>
      text <614>
        text <තස්‌සා මෙ පස්‌ස විමානං අච්‌ඡරා කාමවණ්‌ණිනීහමස්‌මි>
        text <අච්‌ඡරාසහස්‌සස්‌සාහං පවරා පස්‌ස පුඤ්‌ඤානං විපාකං>
      text <615>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      text <617>
        text <ස්‌වාගතං වත මෙ අජ්‌ජ සුප්‌පභාතං සුහුට්‌ඨිතං>
        text <යං අද්‌දසාමි දෙවතායො අච්‌ඡරා කාමවණ්‌ණිනියො>
      text <618>
        text <ඉමාසාහං ධම්‌මං සුත්‌වා කාහාමි කුසලං බහුං>
        text <දානෙන සමචරියාය සඤ්‌ඤමෙන දමෙන ච>
        text <ස්‌වාහං තත්‌ථ ගමිස්‌සාමි යත්‌ථ ගන්‌ත්‌වා න සොචරෙති>
      stand <ගුත්‌තිලවිමානං පඤ්‌චමං>
    text <දද්‌දල්‌ලවිමානවත්‌ථු>
      text <619>
        text <දද්‌දල්‌ලමානා වණ්‌ණෙන යසසා ච යසස්‌සිනී>
        text <සබ්‌බෙ දෙවෙ තාවතිංසෙ වණ්‌ණෙන අතිරොචසි>
      text <620>
        text <දස්‌සනං නාභිජානාමි ඉදං පඨමදස්‌සනං>
        text <කස්‌මා කායා නු ආගම්‌ම නාමෙන භාසසෙ මමන්‌ති>
      text <621>
        text <අහං භද්‌දෙ සුභද්‌දාසිං පුබ්‌බෙ මානුසකෙ භවෙ>
        text <සහභරියා ච තෙ ආසිං භගිනී ච කනිට්‌ඨිකා>
      text <622>
        text <සා අහං කායස්‌ස භෙදා විප්‌පමුත්‌තා තතො චුතා>
        text <නිම්‌මානරතීනං දෙවානං උපපන්‌නා සහබ්‍යතන්‌ති>
      text <623>
        text <පහූතකතකල්‍යාණා තෙ දෙවෙ යන්‌ති පාණිනො>
        text <යෙසං ත්‌වං කිත්‌තයිස්‌සසි සුභද්‌දෙ ජාතිමත්‌තනො>
      text <624>
        text <අථ ත්‌වං කෙන වණ්‌ණෙන කෙන වා අනුසාසිතා>
        text <කීදිසෙනෙව දානෙන සුබ්‌බතෙන යසස්‌සිනී>
      text <625>
        text <යසං එතාදිසං පත්‌තා විසෙසං විපුලමජ්‌ඣගා>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <626>
        text <අට්‌ඨෙව පිණ්‌ඩපාතානි යං දානං අදදං පුරෙ>
        text <දක්‌ඛිණෙය්‍යස්‌ස සඞ්‌ඝස්‌ස පසන්‌නා සෙහි පාණිභි>
      text <627>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      text <629>
        text <අහං තයා බහුතරෙ භික්‌ඛූ සඤ්‌ඤතෙ බ්‍රහ්‌මචාරයො>
        text <තප්‌පෙසිං අන්‌නපානෙන පසන්‌නා සෙහි පාණිභි>
      text <630>
        text <තයා බහුතරං දත්‌වා හීනකායූපගා අහං>
        text <කථං ත්‌වං අප්‌පතරං දත්‌වා විසෙසං විපුලමජ්‌ඣගා>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <631>
        text <මනොභාවනීයො භික්‌ඛු සන්‌දිට්‌ඨො මෙ පුරෙ අහු>
        text <තාහං භත්‌තෙන නිමන්‌තෙසිං රෙවතං අත්‌තනට්‌ඨමං>
      text <632>
        text <සො මෙ අත්‌ථපුරෙක්‌ඛාරො අනුකම්‌පාය රෙවතො>
        text <සඞ්‌ඝෙ දෙහීති මංවොච තස්‌සාහං වචනං කරිං>
      text <633>
        text <සා දක්‌ඛිණා සඞ්‌ඝගතා අප්‌පමෙය්‍යෙ පතිට්‌ඨිතා>
        text <පුග්‌ගලෙසු තයා දින්‌නං න තං තව මහප්‌ඵලන්‌ති>
      text <634>
        text <ඉදානෙවාහං ජානාමි සඞ්‌ඝෙ දින්‌නං මහප්‌ඵලං>
        text <සාහං ගන්‌ත්‌වා මනුස්‌සත්‌තං වදඤ්‌ඤූ වීතමච්‌ඡරා>
        text <සඞ්‌ඝෙ දානානි දස්‌සාමි අප්‌පමත්‌තා පුනප්‌පුනන්‌ති>
      text <635>
        text <කා එසා දෙවතා භද්‌දෙ තයා මන්‌තයතෙ සහ>
        text <සබ්‌බෙ දෙවෙ තාවතිංසෙ වණ්‌ණෙන අතිරොචතීති>
      text <636>
        text <මනුස්‌සභූතා දෙවින්‌ද පුබ්‌බෙ මානුසකෙ භවෙ>
        text <සහභරියා ච මෙ ආසි භගිනී ච කනිට්‌ඨිකා>
        text <සඞ්‌ඝෙ දානානි දත්‌වාන කතපුඤ්‌ඤා විරොචතීති>
      text <637>
        text <ධම්‌මෙන පුබ්‌බෙ භගිනී තයා භද්‌දෙ විරොචති>
        text <යං සඞ්‌ඝම්‌හි අප්‌පමෙය්‍යෙ පතිට්‌ඨාපෙසි දක්‌ඛිණං>
      text <638>
        text <පුච්‌ඡිතො හි මයා බුද්‌ධො ගිජ්‌ඣකූටම්‌හි පබ්‌බතෙ>
        text <විපාකං සංවිභාගස්‌ස යත්‌ථ දින්‌නං මහප්‌ඵලං>
      text <639>
        text <යජමානානං මනුස්‌සානං පුඤ්‌ඤපෙක්‌ඛාන පාණිනං>
        text <කරොතං ඔපධිකං පුඤ්‌ඤං යත්‌ථ දින්‌නං මහප්‌ඵලං>
      text <640>
        text <තං මෙ බුද්‌ධො වියාකාසි ජානං කම්‌මඵලං සකං>
        text <විපාකං සංවිභාගස්‌ස යත්‌ථ දින්‌නං මහප්‌ඵලං>
      text <641>
        text <චත්‌තාරො ච පටිපන්‌නා චත්‌තාරො ච ඵලෙ ඨිතා>
        text <එස සඞ්‌ඝො උජුභූතො පඤ්‌ඤාසීලසමාහිතො>
      text <642>
        text <යජමානානං මනුස්‌සානං පුඤ්‌ඤපෙක්‌ඛාන පාණිනං>
        text <කරොතං ඔපධිකං පුඤ්‌ඤං සඞ්‌ඝෙ දින්‌නං මහප්‌ඵලං>
      text <643>
        text <එසො හි සඞ්‌ඝො විපුලො මහග්‌ගතො එසප්‌පමෙය්‍යො උදධීව සාගරො>
        text <එතෙ හි සෙට්‌ඨා නරවීරසාවකා පභඞ්‌කරා ධම්‌මමුදීරයන්‌ති>
      text <644>
        text <තෙසං සුදින්‌නං සුහුතං සුයිට්‌ඨං යෙ සඞ්‌ඝමුද්‌දිස්‌ස දදන්‌ති දානං>
        text <සා දක්‌ඛිණා සඞ්‌ඝගතා පතිට්‌ඨිතා මහප්‌ඵලා ලොකවිදූන වණ්‌ණිතා>
      text <645>
        text <එතාදිසං යඤ්‌ඤමනුස්‌සරන්‌තා යෙ වෙදජාතා විචරන්‌ති ලොකෙ>
        text <විනෙය්‍ය මච්‌ඡෙරමලං සමූලං අනින්‌දිතා සග්‌ගමුපෙන්‌ති ඨානන්‌ති>
      stand <දද්‌දල්‌ලවිමානං ඡට්‌ඨං>
    text <පෙසවතීවිමානවත්‌ථු>
      text <646>
        text <ඵලිකරජතහෙමජාලඡන්‌නං විවිධචිත්‍රතලමද්‌දසං සුරම්‌මං>
        text <බ්‍යම්‌හං සුනිම්‌මිතං තොරණූපපන්‌නං රුචකුපකිණ්‌ණමිදං සුභං විමානං>
      text <647>
        text <භාති ච දස දිසා නභෙව සුරියො සරදෙ තමොනුදො සහස්‌සරංසී>
        text <තථා තපතිමිදං තව විමානං ජලමිව ධූමසිඛො නිසෙ නභග්‌ගෙ>
      text <648>
        text <මුසතීව නයනං සතෙරතාව ආකාසෙ ඨපිතමිදං මනුඤ්‌ඤං>
        text <වීණාමුරජසම්‌මතාළඝුට්‌ඨං ඉද්‌ධං ඉන්‌දපුරං යථා තවෙදං>
      text <649>
        text <පදුමකුමුදුප්‌පලකුවලයං යොධික බන්‌ධුකනොජකා ච සන්‌ති>
        text <සාලකුසුමිතපුප්‌ඵිතා අසොකා විවිධදුමග්‌ගසුගන්‌ධසෙවිතමිදං>
      text <650>
        text <සළලලබුජභුජක සංයුත්‌තා කුසකසුඵුල්‌ලිතලතාවලම්‌බිනීහි>
        text <මණිජාලසදිසා යසස්‌සිනී රම්‌මා පොක්‌ඛරණී උපට්‌ඨිතා තෙ>
      text <651>
        text <උදකරුහා ච යෙත්‌ථි පුප්‌ඵජාතා ථලජා යෙ ච සන්‌ති රුක්‌ඛජාතා>
        text <මානුසකාමානුස්‌සකා ච දිබ්‌බා සබ්‌බෙ තුය්‌හං නිවෙසනම්‌හි ජාතා>
      text <652>
        text <කිස්‌ස සංයමදමස්‌සයං විපාකො කෙනාසි කම්‌මඵලෙනිධූපපන්‌නා>
        text <යථා ච තෙ අධිගතමිදං විමානං තදනුපදං අවචාසිළාරපම්‌හෙති>
      text <653>
        text <යථා ච මෙ අධිගතමිදං විමානං කොඤ්‌චමයූරචකොර සඞ්‌ඝචරිතං>
        text <දිබ්‍ය පිලවහංසරාජචිණ්‌ණං දිජකාරණ්‌ඩවකොකිලාභිනදිතං>
      text <654>
        text <නානාසන්‌තානකපුප්‌ඵරුක්‌ඛවිවිධා පාටලිජම්‌බුඅසොකරුක්‌ඛවන්‌තං>
        text <යථා ච මෙ අධිගතමිදං විමානං තං තෙ පවෙදයාමි සුණොහි භන්‌තෙ>
      text <655>
        text <මගධවරපුරත්‌ථිමෙන නාළකගාමො නාම අත්‌ථි භන්‌තෙ>
        text <තත්‌ථ අහොසිං පුරෙ සුණිසා පෙසවතීති තත්‌ථ ජානිංසු මමං>
      text <656>
        text <සාහමපචිතත්‌ථධම්‌මකුසලං දෙවමනුස්‌සපූජිතං මහන්‌තං>
        text <උපතිස්‌සං නිබ්‌බුතමප්‌පමෙය්‍යං මුදිතමනා කුසුමෙහි අබ්‌භුකිරිං>
      text <657>
        text <පරමගතිගතඤ්‌ච පූජයිත්‌වා අන්‌තිමදෙහධරං ඉසිං උළාරං>
        text <පහාය මානුසකං සමුස්‌සයං තිදසගතා ඉධ මාවසාමි ඨානන්‌ති>
      stand <පෙසවතීවිමානං සත්‌තමං>
    text <මල්‌ලිකාවිමානවත්‌ථු>
      text <658>
        text <පීතවත්‌ථෙ පීතධජෙ පීතාලඞ්‌කාරභූසිතෙ>
        text <පීතන්‌තරාහි වග්‌ගූහි අපිළන්‌ධාව සොභසි>
      text <659>
        text <කා කම්‌බුකායූරධරෙ කඤ්‌චනාවෙළභූසිතෙ>
        text <හෙමජාලකසඤ්‌ඡන්‌නෙ නානාරතනමාලිනී>
      text <660>
        text <සොවණ්‌ණමයා ලොහිතඞ්‌ගමයා ච මුත්‌තාමයා වෙළුරියමයා ච>
        text <මසාරගල්‌ලා සහලොහිතඞ්‌ගා පාරෙවතක්‌ඛීහි මණීහි චිත්‌තතා>
      text <661>
        text <කොචි කොචි එත්‌ථ මයූරසුස්‌සරො හංසස්‌ස රඤ්‌ඤො කරවීකසුස්‌සරො>
        text <තෙසං සරො සුය්‍යති වග්‌ගුරූපො පඤ්‌චඞ්‌ගිකං තූරියමිවප්‌පවාදිතං>
      text <662>
        text <රථො ච තෙ සුභො වග්‌ගු නානාරතනචිත්‌තිතො>
        text <නානාවණ්‌ණාහි ධාතූහි සුවිභත්‌තොව සොභති>
      text <663>
        text <තස්‌මිං රථෙ කඤ්‌චනබිම්‌බවණ්‌ණෙ යා ත්‌වං ඨිතා භාසසි මං පදෙසං>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <664>
        text <සොවණ්‌ණජාලං මණිසොණ්‌ණචිත්‌තිතං මුත්‌තාචිතං හෙමජාලෙන ඡන්‌නං>
        text <පරිනිබ්‌බුතෙ ගොතමෙ අප්‌පමෙය්‍යෙ පසන්‌නචිත්‌තා අහමාභිරොපයිං>
      text <665>
        text <තාහං කම්‌මං කරිත්‌වාන කුසලං බුද්‌ධවණ්‌ණිතං>
        text <අපෙතසොකා සුඛිතා සම්‌පමොදාමනාමයාති>
      stand <මල්‌ලිකාවිමානං අට්‌ඨමං>
    text <විසාලක්‌ඛිවිමානවත්‌ථු>
      text <666>
        text <කා නාම ත්‌වං විසාලක්‌ඛි රම්‌මෙ චිත්‌තලතාවනෙ>
        text <සමන්‌තා අනුපරියාසි නාරීගණපුරක්‌ඛතා>
      text <667>
        text <යදා දෙවා තාවතිංසා පවිසන්‌ති ඉමං වනං>
        text <සයොග්‌ගා සරථා සබ්‌බෙ චිත්‍රා හොන්‌ති ඉධාගතා>
      text <668>
        text <තුය්‌හඤ්‌ච ඉධ පත්‌තාය උය්‍යානෙ විචරන්‌තියා>
        text <කායෙ න දිස්‌සතී චිත්‌තං කෙන රූපං තවෙදිසං>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <669>
        text <යෙන කම්‌මෙන දෙවින්‌ද රූපං මය්‌හං ගතී ච මෙ>
        text <ඉද්‌ධි ච ආනුභාවො ච තං සුණොහි පුරින්‌දද>
      text <670>
        text <අහං රාජගහෙ රම්‌මෙ සුනන්‌දා නාමුපාසිකා>
        text <සද්‌ධා සීලෙන සම්‌පන්‌නා සංවිභාගරතා සදා>
      text <671>
        text <අච්‌ඡාදනඤ්‌ච භත්‌තඤ්‌ච සෙනාසනං පදීපියං>
        text <අදාසිං උජුභූතෙසු විප්‌පසන්‌නෙන චෙතසා>
      text <672>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <673>
        text <උපොසථං උපවසිස්‌සං සදා සීලෙසු සංවුතා>
        text <සඤ්‌ඤමා සංවිභාගා ච විමානං ආවසාමහං>
      text <674>
        text <පාණාතිපාතා විරතා මුසාවාදා ච සඤ්‌ඤතා>
        text <ථෙය්‍යා ච අතිචාරා ච මජ්‌ජපානා ච ආරකා>
      text <675>
        text <පඤ්‌චසික්‌ඛාපදෙ රතා අරියසච්‌චාන කොවිදා>
        text <උපාසිකා චක්‌ඛුමතො ගොතමස්‌ස යසස්‌සිනො>
      text <676>
        text <තස්‌සා මෙ ඤාතිකුලා දාසී සදා මාලාභිහාරති>
        text <තාහං භගවතො ථූපෙ සබ්‌බමෙවාභිරොපයිං>
      text <677>
        text <උපොසථෙ චහං ගන්‌ත්‌වා මාලාගන්‌ධවිලෙපනං>
        text <ථූපස්‌මිං අභිරොපෙසිං පසන්‌නා සෙහි පාණිභි>
      text <678>
        text <තෙන කම්‌මෙන දෙවින්‌ද රූපං මය්‌හං ගතී ච මෙ>
        text <ඉද්‌ධී ච ආනුභාවො ච යං මාලං අභිරොපයිං>
      text <679>
        text <යඤ්‌ච සීලවතී ආසිං න තං තාව විපච්‌චති>
        text <ආසා ච පන මෙ දෙවින්‌ද සකදාගාමිනී සියන්‌ති>
      stand <විසාලක්‌ඛිවිමානං නවමං>
    text <පාරිච්‌ඡත්‌තකවිමානවත්‌ථු>
      text <680>
        text <පාරිච්‌ඡත්‌තකෙ කොවිළාරෙ රමණීයෙ මනොරමෙ>
        text <දිබ්‌බමාලං ගන්‌ථමානා ගායන්‌තී සම්‌පමොදසි>
      text <681>
        text <තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො>
        text <දිබ්‌බා සද්‌දා නිච්‌ඡරන්‌ති සවනීයා මනොරමා>
      text <682>
        text <තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො>
        text <දිබ්‌බා ගන්‌ධා පවායන්‌ති සුචිගන්‌ධා මනොරමා>
      text <683>
        text <විවත්‌තමානා කායෙන යා වෙණීසු පිළන්‌ධනා>
        text <තෙසං සුය්‍යති නිග්‌ඝොසො තූරියෙ පඤ්‌චඞ්‌ගිකෙ යථා>
      text <684>
        text <වටංසකා වාතධුතා වාතෙන සම්‌පකම්‌පිතා>
        text <තෙසං සුය්‍යති නිග්‌ඝොසො තූරියෙ පඤ්‌චඞ්‌ගිකෙ යථා>
      text <685>
        text <යාපි තෙ සිරස්‌මිං මාලා සුචිගන්‌ධා මනොරමා>
        text <වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා>
      text <686>
        text <ඝායසෙ තං සුචිගන්‌ධං රූපං පස්‌සසි අමානුසං>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <687>
        text <පභස්‌සරං අච්‌චිමන්‌තං වණ්‌ණගන්‌ධෙන සංයුතං>
        text <අසොකපුප්‌ඵමාලාහං බුද්‌ධස්‌ස උපනාමයිං>
      text <688>
        text <තාහං කම්‌මං කරිත්‌වාන කුසලං බුද්‌ධවණ්‌ණිතං>
        text <අපෙතසොකා සුඛිතා සම්‌පමොදාමනාමයාති>
        text <උළාරො උච්‌ඡු පල්‌ලඞ්‌කො ලතා ච ගුත්‌තිලෙන ච>
        text <දද්‌දල්‌ලපෙසමල්‌ලිකා විසාලක්‌ඛි පාරිච්‌ඡත්‌තකො>
        text <වග්‌ගො තෙන පවුච්‌චතීති>
      stand <පාරිච්‌ඡත්‌තකවිමානං දසමං>
      stand <පාරිච්‌ඡත්‌තකවග්‌ගො තතියො නිට්‌ඨිතො>
      text <තස්‌සුද්‌දානං>
  text <මඤ්‌ජිට්‌ඨකවග්‌ගො>
    text <මඤ්‌ජිට්‌ඨකවිමානවත්‌ථු>
      text <689>
        text <මඤ්‌ජිට්‌ඨකෙ විමානස්‌මිං සොණ්‌ණවාලුකසන්‌ථතෙ>
        text <පඤ්‌චඞ්‌ගිකෙ තුරියෙන රමසි සුප්‌පවාදිතෙ>
      text <690>
        text <තම්‌හා විමානා ඔරුය්‌හ නිම්‌මිතා රතනාමයා>
        text <ඔගාහසි සාලවනං පුප්‌ඵිතං සබ්‌බකාලිකං>
      text <691>
        text <යස්‌ස යස්‌සෙව සාලස්‌ස මූලෙ තිට්‌ඨසි දෙවතෙ>
        text <සො සො මුඤ්‌චති පුප්‌ඵානි ඔනමිත්‌වා දුමුත්‌තමො>
      text <692>
        text <වාතෙරිතං සාලවනං ආධුතං දිජසෙවිතං>
        text <වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා>
      text <693>
        text <ඝායසෙ තං සුචිගන්‌ධං රූපං පස්‌සසි අමානුසං>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <694>
        text <අහං මනුස්‌සෙසු මනුස්‌සභූතා දාසී අයිරකුලෙ අහුං>
        text <බුද්‌ධං නිසින්‌නං දිස්‌වාන සාලපුප්‌ඵෙහි ඔකිරිං>
      text <695>
        text <වටංසකඤ්‌ච සුකතං සාලපුප්‌ඵමයං අහං>
        text <බුද්‌ධස්‌ස උපනාමෙසිං පසන්‌නා සෙහි පාණිභි>
      text <696>
        text <තාහං කම්‌මං කරිත්‌වාන කුසලං බුද්‌ධවණ්‌ණිතං>
        text <අපෙතසොකා සුඛිතා සම්‌පමොදාමනාමයාති>
      stand <මඤ්‌ජිට්‌ඨකවිමානං පඨමං>
    text <පභස්‌සරවිමානවත්‌ථු>
      text <697>
        text <පභස්‌සරවරවණ්‌ණනිභෙ සුරත්‌තවත්‌ථවසනෙ>
        text <මහිද්‌ධිකෙ චන්‌දනරුචිරගත්‌තෙ කා ත්‌වං සුභෙ දෙවතෙ වන්‌දසෙ මමං>
      text <698>
        text <පල්‌ලඞ්‌කො ච තෙ මහග්‌ඝො නානාරතනචිත්‌තිතො රුචිරො>
        text <යත්‌ථ ත්‌වං නිසින්‌නා විරොචසි දෙවරාජාරිව නන්‌දනෙ වනෙ>
      text <699>
        text <කිං ත්‌වං පුරෙ සුචරිතමාචරී භද්‌දෙ කිස්‌ස කම්‌මස්‌ස විපාකං>
        text <අනුභොසි දෙවලොකස්‌මිං දෙවතෙ පුච්‌ඡිතාචික්‌ඛ>
        text <කිස්‌ස කම්‌මස්‌සිදං ඵලන්‌ති>
      text <700>
        text <පිණ්‌ඩාය තෙ චරන්‌තස්‌ස මාලං ඵාණිතඤ්‌ච අදදං භන්‌තෙ>
        text <තස්‌ස කම්‌මස්‌සිදං විපාකං අනුභොමි දෙවලොකස්‌මිං>
      text <701>
        text <හොති ච මෙ අනුතාපො අපරද්‌ධං දුක්‌ඛිතඤ්‌ච මෙ භන්‌තෙ>
        text <සාහං ධම්‌මං නාස්‌සොසිං සුදෙසිතං ධම්‌මරාජෙන>
      text <702>
        text <තං තං වදාමි භද්‌දන්‌තෙ යස්‌ස මෙ අනුකම්‌පියො කොචි>
        text <ධම්‌මෙසු තං සමාදපෙථ සුදෙසිතං ධම්‌මරාජෙන>
      text <703>
        text <යෙසං අත්‌ථි සද්‌ධා බුද්‌ධෙ ධම්‌මෙ ච සඞ්‌ඝරතනෙ>
        text <තෙ මං අතිවිරොචන්‌ති ආයුනා යසසා සිරියා>
      text <704>
        text <පතාපෙන වණ්‌ණෙන උත්‌තරිතරා>
        text <අඤ්‌ඤෙ මහිද්‌ධිකතරා මයා දෙවාති>
      stand <පභස්‌සරවිමානං දුතියං>
    text <නාගවිමානවත්‌ථු>
      text <705>
        text <අලඞ්‌කතා මණිකඤ්‌චනාචිතං සොවණ්‌ණජාලචිතං මහන්‌තං>
        text <අභිරුය්‌හ ගජවරං සුකප්‌පිතං ඉධාගමා වෙහායසං අන්‌තලික්‌ඛෙ>
      text <706>
        text <නාගස්‌ස දන්‌තෙසු දුවෙසු නිම්‌මිතා අච්‌ඡොදකා පදුමිනියො සුඵුල්‌ලා>
        text <පදුමෙසු ච තුරියගණා පභිජ්‌ජරෙ ඉමා ච නච්‌චන්‌ති මනොහරායො>
      text <707>
        text <දෙවිද්‌ධිපත්‌තාසි මහානුභාවෙ මනුස්‌සභූතා කිමකාසි පුඤ්‌ඤං>
        text <කෙනාසි එවං ජලිතානුභාවා වණ්‌ණො ච තෙ සබ්‌බදිසා පභාසතීති>
      text <708>
        text <බාරාණසියං උපසඞ්‌කමිත්‌වා බුද්‌ධස්‌සහං වත්‌ථයුගං අදාසිං>
        text <පාදානි වන්‌දිත්‌වා ඡමා නිසීදිං විත්‌තා චහං අඤ්‌ජලිකං අකාසිං>
      text <709>
        text <බුද්‌ධො ච මෙ කඤ්‌චනසන්‌නිභත්‌තචො අදෙසයි සමුදයදුක්‌ඛනිච්‌චතං>
        text <අසඞ්‌ඛතං දුක්‌ඛනිරොධසස්‌සතං මග්‌ගං අදෙසයි යතො විජානිසං>
      text <710>
        text <අප්‌පායුකී කාලකතා තතො චුතා උපපන්‌නා තිදසගණං යසස්‌සිනී>
        text <සක්‌කස්‌සහං අඤ්‌ඤතරා පජාපති යසුත්‌තරා නාම දිසාසු විස්‌සුතාති>
      stand <නාගවිමානං තතියං>
    text <අලොමවිමානවත්‌ථු>
      text <711>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <712>
        text <කෙන තෙතාදිසො වණ්‌ණො…පෙ …>
        text <වණ්‌ණො ච තෙ සබ්‌බදිසා පභාසතීති>
      text <714>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <715>
        text <අහඤ්‌ච බාරාණසියං බුද්‌ධස්‌සාදිච්‌චබන්‌ධුනො>
        text <අදාසිං සුක්‌ඛකුම්‌මාසං පසන්‌නා සෙහි පාණිභි>
      text <716>
        text <සුක්‌ඛාය අලොණිකාය ච පස්‌ස ඵලං කුම්‌මාසපිණ්‌ඩියා>
        text <අලොමං සුඛිතං දිස්‌වා කො පුඤ්‌ඤං න කරිස්‌සති>
      text <717>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <අලොමවිමානං චතුත්‌ථං>
    text <කඤ්‌ජිකදායිකාවිමානවත්‌ථු>
      text <719>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <720>
        text <කෙන තෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      text <722>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <723>
        text <අහං අන්‌ධකවින්‌දම්‌හි බුද්‌ධස්‌සාදිච්‌චබන්‌ධුනො>
        text <අදාසිං කොලසම්‌පාකං කඤ්‌ජිකං තෙලධූපිතං>
      text <724>
        text <පිප්‌ඵල්‍යා ලසුණෙන ච මිස්‌සං ලාමඤ්‌ජකෙන ච>
        text <අදාසිං උජුභූතස්‌මිං විප්‌පසන්‌නෙන චෙතසා>
      text <725>
        text <යා මහෙසිත්‌තං කාරෙය්‍ය චක්‌කවත්‌තිස්‌ස රාජිනො>
        text <නාරී සබ්‌බඞ්‌ගකල්‍යාණී භත්‌තු චානොමදස්‌සිකා>
        text <එකස්‌ස කඤ්‌ජිකදානස්‌ස කලං නාග්‌ඝති සොළසිං>
      text <726>
        text <සතං නික්‌ඛා සතං අස්‌සා සතං අස්‌සතරීරථා>
        text <සතං කඤ්‌ඤාසහස්‌සානි ආමුත්‌තමණිකුණ්‌ඩලා>
        text <එකස්‌ස කඤ්‌ජිකදානස්‌ස කලං නාග්‌ඝන්‌ති සොළසිං>
      text <727>
        text <සතං හෙමවතා නාගා ඊසාදන්‌තා උරූළ්‌හවා>
        text <සුවණ්‌ණකච්‌ඡා මාතඞ්‌ගා හෙමකප්‌පනවාසසා>
        text <එකස්‌ස කඤ්‌ජිකදානස්‌ස කලං නාග්‌ඝන්‌ති සොළසිං>
      text <728>
        text <චතුන්‌නමපි දීපානං ඉස්‌සරං යොධ කාරයෙ>
        text <එකස්‌ස කඤ්‌ජිකදානස්‌ස කලං නාග්‌ඝති සොළසින්‌ති>
      stand <කඤ්‌ජිකදායිකාවිමානං පඤ්‌චමං>
    text <විහාරවිමානවත්‌ථු>
      text <729>
        text <අභික්‌කන්‌තෙන වණ්‌ණෙන…පෙ … ඔසධී විය තාරකා>
      text <730>
        text <තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො>
        text <දිබ්‌බා සද්‌දා නිච්‌ඡරන්‌ති සවනීයා මනොරමා>
      text <731>
        text <තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො>
        text <දිබ්‌බා ගන්‌ධා පවායන්‌ති සුචිගන්‌ධා මනොරමා>
      text <732>
        text <විවත්‌තමානා කායෙන යා වෙණීසු පිළන්‌ධනා>
        text <තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා>
      text <733>
        text <වටංසකා වාතධුතා වාතෙන සම්‌පකම්‌පිතා>
        text <තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා>
      text <734>
        text <යාපි තෙ සිරස්‌මිං මාලා සුචිගන්‌ධා මනොරමා>
        text <වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා>
      text <735>
        text <ඝායසෙ තං සුචිගන්‌ධං රූපං පස්‌සසි අමානුසං>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <736>
        text <සාවත්‌ථියං මය්‌හං සඛී භදන්‌තෙ සඞ්‌ඝස්‌ස කාරෙසි මහාවිහාරං>
        text <තත්‌ථප්‌පසන්‌නා අහමානුමොදිං දිස්‌වා අගාරඤ්‌ච පියඤ්‌ච මෙතං>
      text <737>
        text <තායෙව මෙ සුද්‌ධනුමොදනාය ලද්‌ධං විමානබ්‌භුතදස්‌සනෙය්‍යං>
        text <සමන්‌තතො සොළසයොජනානි වෙහායසං ගච්‌ඡති ඉද්‌ධියා මම>
      text <738>
        text <කූටාගාරා නිවෙසා මෙ විභත්‌තා භාගසො මිතා>
      text <  <
        text <දද්‌දල්‌ලමානා ආභන්‌ති සමන්‌තා සතයොජනං>
      text <739>
        text <පොක්‌ඛරඤ්‌ඤො ච මෙ එත්‌ථ පුථුලොමනිසෙවිතා>
        text <අච්‌ඡොදකා විප්‌පසන්‌නා සොණ්‌ණවාලුකසන්‌ථතා>
      text <740>
        text <නානාපදුමසඤ්‌ඡන්‌නා පුණ්‌ඩරීකසමොතතා>
        text <සුරභී සම්‌පවායන්‌ති මනුඤ්‌ඤා මාලුතෙරිතා>
      text <741>
        text <ජම්‌බුයො පනසා තාලා නාළිකෙරවනානි ච>
        text <අන්‌තොනිවෙසනෙ ජාතා නානාරුක්‌ඛා අරොපිමා>
      text <742>
        text <නානාතූරියසඞ්‌ඝුට්‌ඨං අච්‌ඡරාගණඝොසිතං>
        text <යොපි මං සුපිනෙ පස්‌සෙ සොපි විත්‌තො සියා නරො>
      text <743>
        text <එතාදිසං අබ්‌භුතදස්‌සනෙය්‍යං විමානං සබ්‌බසොපභං>
        text <මම කම්‌මෙහි නිබ්‌බත්‌තං අලං පුඤ්‌ඤානි කාතවෙති>
      text <744>
        text <තායෙව තෙ සුද්‌ධනුමොදනාය ලද්‌ධං විමානබ්‌භුතදස්‌සනෙය්‍යං>
        text <යා චෙව සා දානමදාසි නාරී තස්‌සා ගතිං බ්‍රූහි කුහිං උප්‌පන්‌නා සාති>
      text <745>
        text <යා සා අහු මය්‌හං සඛී භදන්‌තෙ සඞ්‌ඝස්‌ස කාරෙසි මහාවිහාරං>
        text <විඤ්‌ඤාතධම්‌මා සා අදාසි දානං උප්‌පන්‌නා නිම්‌මානරතීසු දෙවෙසු>
      text <746>
        text <පජාපතී තස්‌ස සුනිම්‌මිතස්‌ස අචින්‌තියා කම්‌මවිපාකා තස්‌ස>
        text <යමෙතං පුච්‌ඡසි කුහිං උප්‌පන්‌නා සාති තං තෙ වියාකාසිං අනඤ්‌ඤථා අහං>
      text <747>
        text <තෙනහඤ්‌ඤෙපි සමාදපෙථ සඞ්‌ඝස්‌ස දානානි දදාථ විත්‌තා>
        text <ධම්‌මඤ්‌ච සුණාථ පසන්‌නමානසා සුදුල්‌ලභො ලද්‌ධො මනුස්‌සලාභො>
      text <748>
        text <යං මග්‌ගං මග්‌ගාධිපතී අදෙසයි බ්‍රහ්‌මස්‌සරො කඤ්‌චනසන්‌නිභත්‌තචො>
        text <සඞ්‌ඝස්‌ස දානානි දදාථ විත්‌තා මහප්‌ඵලා යත්‌ථ භවන්‌ති දක්‌ඛිණා>
      text <749>
        text <යෙ පුග්‌ගලා අට්‌ඨ සතං පසත්‌ථා චත්‌තාරි එතානි යුගානි හොන්‌ති>
        text <තෙ දක්‌ඛිණෙය්‍යා සුගතස්‌ස සාවකා එතෙසු දින්‌නානි මහප්‌ඵලානි>
      text <750>
        text <චත්‌තාරො ච පටිපන්‌නා චත්‌තාරො ච ඵලෙ ඨිතා>
        text <එස සඞ්‌ඝො උජුභූතො පඤ්‌ඤාසීලසමාහිතො>
      text <751>
        text <යජමානානං මනුස්‌සානං පුඤ්‌ඤපෙක්‌ඛාන පාණිනං>
        text <කරොතං ඔපධිකං පුඤ්‌ඤං සඞ්‌ඝෙ දින්‌නං මහප්‌ඵලං>
      text <752>
        text <එසො හි සඞ්‌ඝො විපුලො මහග්‌ගතො එසප්‌පමෙය්‍යො උදධීව සාගරො>
        text <එතෙහි සෙට්‌ඨා නරවීරසාවකා පභඞ්‌කරා ධම්‌මමුදීරයන්‌ති>
      text <753>
        text <තෙසං සුදින්‌නං සුහුතං සුයිට්‌ඨං යෙ සඞ්‌ඝමුද්‌දිස්‌ස දදන්‌ති දානං>
        text <සා දක්‌ඛිණා සඞ්‌ඝගතා පතිට්‌ඨිතා මහප්‌ඵලා ලොකවිදූන වණ්‌ණිතා>
      text <754>
        text <එතාදිසං යඤ්‌ඤමනුස්‌සරන්‌තා යෙ වෙදජාතා විචරන්‌ති ලොකෙ>
        text <විනෙය්‍ය මච්‌ඡෙරමලං සමූලං අනින්‌දිතා සග්‌ගමුපෙන්‌ති ඨානන්‌ති>
      stand <විහාරවිමානං ඡට්‌ඨං>
      stand <භාණවාරං දුතියං නිට්‌ඨිතං>
    text <චතුරිත්‌ථිවිමානවත්‌ථු>
      text <755>
        text <අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති>
      text <758>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <759>
        text <ඉන්‌දීවරානං හත්‌ථකං අහමදාසිං භික්‌ඛුනො පිණ්‌ඩාය චරන්‌තස්‌ස>
        text <එසිකානං උණ්‌ණතස්‌මිං නගරවරෙ පණ්‌ණකතෙ රම්‌මෙ>
      text <760>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිස්‌සා පභාසතීති>
      text <762>
        text <අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති>
      text <765>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <766>
        text <නීලුප්‌පලහත්‌ථකං අහමදාසිං භික්‌ඛුනො පිණ්‌ඩාය චරන්‌තස්‌ස>
        text <එසිකානං උණ්‌ණතස්‌මිං නගරවරෙ පණ්‌ණකතෙ රම්‌මෙ>
      text <767>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      text <769>
        text <අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති>
      text <772>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <773>
        text <ඔදාතමූලකං හරිතපත්‌තං උදකස්‌මිං සරෙ ජාතං අහමදාසිං>
        text <භික්‌ඛුනො පිණ්‌ඩාය චරන්‌තස්‌ස එසිකානං උණ්‌ණතස්‌මිං>
        text <නගරවරෙ පණ්‌ණකතෙ රම්‌මෙ>
      text <774>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      text <776>
        text <අභික්‌කන්‌තෙන වණ්‌ණෙන…පෙ …වණ්‌ණො ච තෙ සබ්‌බදිසා පභාසතීති>
      text <779>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <780>
        text <අහං සුමනා සුමනස්‌ස සුමනමකුළානි දන්‌තවණ්‌ණානි අහමදාසිං>
        text <භික්‌ඛුනො පිණ්‌ඩාය චරන්‌තස්‌ස එසිකානං උණ්‌ණතස්‌මිං>
        text <නගරවරෙ පණ්‌ණකතෙ රම්‌මෙ>
      text <781>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <චතුරිත්‌ථිවිමානං සත්‌තමං>
    text <අම්‌බවිමානවත්‌ථු>
      text <783>
        text <දිබ්‌බං තෙ අම්‌බවනං රම්‌මං පාසාදෙත්‌ථ මහල්‌ලකො>
        text <නානාතුරියසඞ්‌ඝුට්‌ඨො අච්‌ඡරාගණඝොසිතො>
      text <784>
        text <පදීපො චෙත්‌ථ ජලති නිච්‌චං සොවණ්‌ණයො මහා>
        text <දුස්‌සඵලෙහි රුක්‌ඛෙහි සමන්‌තා පරිවාරිතො>
      text <785>
        text <කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති>
      text <787>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <788>
        text <අහං මනුස්‌සෙසු මනුස්‌සභූතා පුරිමාය ජාතියා මනුස්‌සලොකෙ>
        text <විහාරං සඞ්‌ඝස්‌ස කාරෙසිං අම්‌බෙහි පරිවාරිතං>
      text <789>
        text <පරියොසිතෙ විහාරෙ කාරෙන්‌තෙ නිට්‌ඨිතෙ මහෙ>
        text <අම්‌බෙහි ඡාදයිත්‌වාන කත්‌වා දුස්‌සමයෙ ඵලෙ>
      text <790>
        text <පදීපං තත්‌ථ ජාලෙත්‌වා භොජයිත්‌වා ගණුත්‌තමං>
        text <නිය්‍යාදෙසිං තං සඞ්‌ඝස්‌ස පසන්‌නා සෙහි පාණිභි>
      text <791>
        text <තෙන මෙ අම්‌බවනං රම්‌මං පාසාදෙත්‌ථ මහල්‌ලකො>
        text <නානාතුරියසඞ්‌ඝුට්‌ඨො අච්‌ඡරාගණඝොසිතො>
      text <792>
        text <පදීපො චෙත්‌ථ ජලති නිච්‌චං සොවණ්‌ණයො මහා>
        text <දුස්‌සඵලෙහි රුක්‌ඛෙහි සමන්‌තා පරිවාරිතො>
      text <793>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <අම්‌බවිමානං අට්‌ඨමං>
    text <පීතවිමානවත්‌ථු>
      text <795>
        text <පීතවත්‌ථෙ පීතධජෙ පීතාලඞ්‌කාරභූසිතෙ>
        text <පීතචන්‌දනලිත්‌තඞ්‌ගෙ පීතඋප්‌පලමාලිනී>
      text <796>
        text <පීතපාසාදසයනෙ පීතාසනෙ පීතභාජනෙ>
        text <පීතඡත්‌තෙ පීතරථෙ පීතස්‌සෙ පීතබීජනෙ>
      text <797>
        text <කිං කම්‌මමකරී භද්‌දෙ පුබ්‌බෙ මානුසකෙ භවෙ>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <798>
        text <කොසාතකී නාම ලතත්‌ථි භන්‌තෙ තිත්‌තිකා අනභිච්‌ඡිතා>
        text <තස්‌සා චත්‌තාරි පුප්‌ඵානි ථූපං අභිහරිං අහං>
      text <799>
        text <සත්‌ථු සරීරමුද්‌දිස්‌ස විප්‌පසන්‌නෙන චෙතසා>
        text <නාස්‌ස මග්‌ගං අවෙක්‌ඛිස්‌සං න තග්‌ගමනසා සතී>
      text <800>
        text <තතො මං අවධී ගාවී ථූපං අපත්‌තමානසං>
        text <තඤ්‌චාහං අභිසඤ්‌චෙය්‍යං භිය්‍යො නූන ඉතො සියා>
      text <801>
        text <තෙන කම්‌මෙන දෙවින්‌ද මඝවා දෙවකුඤ්‌ජරො>
        text <පහාය මානුසං දෙහං තව සහබ්‍ය මාගතාති>
      text <802>
        text <ඉදං සුත්‌වා තිදසාධිපති මඝවා දෙවකුඤ්‌ජරො>
        text <තාවතිංසෙ පසාදෙන්‌තො මාතලිං එතදබ්‍රවි>
      text <803>
        text <පස්‌ස මාතලි අච්‌ඡෙරං චිත්‌තං කම්‌මඵලං ඉදං>
        text <අප්‌පකම්‌පි කතං දෙය්‍යං පුඤ්‌ඤං හොති මහප්‌ඵලං>
      text <804>
        text <නත්‌ථි චිත්‌තෙ පසන්‌නම්‌හි අප්‌පකා නාම දක්‌ඛිණා>
        text <තථාගතෙ වා සම්‌බුද්‌ධෙ අථ වා තස්‌ස සාවකෙ>
      text <805>
        text <එහි මාතලි අම්‌හෙපි භිය්‍යො භිය්‍යො මහෙමසෙ>
        text <තථාගතස්‌ස ධාතුයො සුඛො පුඤ්‌ඤාන මුච්‌චයො>
      text <806>
        text <තිට්‌ඨන්‌තෙ නිබ්‌බුතෙ චාපි සමෙ චිත්‌තෙ සමං ඵලං>
        text <චෙතොපණිධිහෙතු හි සත්‌තා ගච්‌ඡන්‌ති සුග්‌ගතිං>
      text <807>
        text <බහූනං වත අත්‌ථාය උප්‌පජ්‌ජන්‌ති තථාගතා>
        text <යත්‌ථ කාරං කරිත්‌වාන සග්‌ගං ගච්‌ඡන්‌ති දායකාති>
      stand <පීතවිමානං නවමං>
    text <උච්‌ඡුවිමානවත්‌ථු>
      text <808>
        text <ඔභාසයිත්‌වා පථවිං සදෙවකං අතිරොචසි චන්‌දිමසූරියා විය>
        text <සිරියා ච වණ්‌ණෙන යසෙන තෙජසා බ්‍රහ්‌මාව දෙවෙ තිදසෙ සහින්‌දකෙ>
      text <809>
        text <පුච්‌ඡාමි තං උප්‌පලමාලධාරිනී ආවෙළිනී කඤ්‌චනසන්‌නිභත්‌තචෙ>
        text <අලඞ්‌කතෙ උත්‌තමවත්‌ථධාරිනී කා ත්‌වං සුභෙ දෙවතෙ වන්‌දසෙ මමං>
      text <810>
        text <කිං ත්‌වං පුරෙ කම්‌මමකාසි අත්‌තනා මනුස්‌සභූතා පුරිමාය ජාතියා>
        text <දානං සුචිණ්‌ණං අථ සීලසඤ්‌ඤමං කෙනුපපන්‌නා සුගතිං යසස්‌සිනී>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <811>
        text <ඉදානි භන්‌තෙ ඉමමෙව ගාමං පිණ්‌ඩාය අම්‌හාක ඝරං උපාගමි>
        text <තතො තෙ උච්‌ඡුස්‌ස අදාසි ඛණ්‌ඩිකං පසන්‌නචිත්‌තා අතුලාය පීතියා>
      text <812>
        text <සස්‌සු ච පච්‌ඡා අනුයුඤ්‌ජතෙ මමං කහං නු උච්‌ඡුං වධුකෙ අවාකිරී>
        text <න ඡඩ්‌ඩිතං නො පන ඛාදිතං මයා සන්‌තස්‌ස භික්‌ඛුස්‌ස සයං අදාසහං>
      text <813>
        text <තුය්‌හංන්‌විදං ඉස්‌සරියං අථො මම ඉතිස්‌සා සස්‌සු පරිභාසතෙ මමං>
        text <ලෙඩ්‌ඩුං ගහෙත්‌වා පහාරං අදාසි මෙ තතො චුතා කාලකතාම්‌හි දෙවතා>
      text <814>
        text <තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා>
        text <දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි>
      text <815>
        text <තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා>
        text <දෙවින්‌දගුත්‌තා තිදසෙහි රක්‌ඛිතා සමප්‌පිතා කාමගුණෙහි පඤ්‌චහි>
      text <816>
        text <එතාදිසං පුඤ්‌ඤඵලං අනප්‌පකං මහාවිපාකා මම උච්‌ඡුදක්‌ඛිණා>
        text <දෙවෙහි සද්‌ධිං පරිචාරයාමහං මොදාමහං කාමගුණෙහි පඤ්‌චහි>
      text <817>
        text <එතාදිසං පුඤ්‌ඤඵලං අනප්‌පකං මහාජුතිකා මම උච්‌ඡුදක්‌ඛිණා>
        text <දෙවින්‌දගුත්‌තා තිදසෙහි රක්‌ඛිතා සහස්‌සනෙත්‌තොරිව නන්‌දනෙ වනෙ>
      text <818>
        text <තුවඤ්‌ච භන්‌තෙ අනුකම්‌පකං විදුං උපෙච්‌ච වන්‌දිං කුසලඤ්‌ච පුච්‌ඡිසං>
        text <තතො තෙ උච්‌ඡුස්‌ස අදාසිං ඛණ්‌ඩිකං පසන්‌නචිත්‌තා අතුලාය පීතියාති>
      stand <උච්‌ඡුවිමානං දසමං>
    text <වන්‌දනවිමානවත්‌ථු>
      text <819>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <ඔභාසෙන්‌තී දිසා සබ්‌බා ඔසධී විය තාරකා>
      text <820>
        text <කෙන තෙතාදිසො වණ්‌ණො…පෙ …>
        text <වණ්‌ණො ච තෙ සබ්‌බදිසා පභාසතීති>
      text <822>
        text <සා දෙවතා අත්‌තමනා…පෙ … යස්‌ස කම්‌මස්‌සිදං ඵලං>
      text <823>
        text <අහං මනුස්‌සෙසු මනුස්‌සභූතා දිස්‌වාන සමණෙ සීලවන්‌තෙ>
        text <පාදානි වන්‌දිත්‌වා මනං පසාදයිං විත්‌තා චහං අඤ්‌ජලිකං අකාසිං>
      text <824>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <වන්‌දනවිමානං එකාදසමං>
    text <රජ්‌ජුමාලාවිමානවත්‌ථු>
      text <826>
        text <අභික්‌කන්‌තෙන වණ්‌ණෙන යා ත්‌වං තිට්‌ඨසි දෙවතෙ>
        text <හත්‌ථපාදෙ ච විග්‌ගය්‌හ නච්‌චසි සුප්‌පවාදිතෙ>
      text <827>
        text <තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො>
        text <දිබ්‌බා සද්‌දා නිච්‌ඡරන්‌ති සවනීයා මනොරමා>
      text <828>
        text <තස්‌සා තෙ නච්‌චමානාය අඞ්‌ගමඞ්‌ගෙහි සබ්‌බසො>
        text <දිබ්‌බා ගන්‌ධා පවායන්‌ති සුචිගන්‌ධා මනොරමා>
      text <829>
        text <විවත්‌තමානා කායෙන යා වෙණීසු පිළන්‌ධනා>
        text <තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා>
      text <830>
        text <වටංසකා වාතධුතා වාතෙන සම්‌පකම්‌පිතා>
        text <තෙසං සුය්‍යති නිග්‌ඝොසො තුරියෙ පඤ්‌චඞ්‌ගිකෙ යථා>
      text <831>
        text <යාපි තෙ සිරස්‌මිං මාලා සුචිගන්‌ධා මනොරමා>
        text <වාති ගන්‌ධො දිසා සබ්‌බා රුක්‌ඛො මඤ්‌ජූසකො යථා>
      text <832>
        text <ඝායසෙ තං සුචිගන්‌ධං රූපං පස්‌සසි අමානුසං>
        text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
      text <833>
        text <දාසී අහං පුරෙ ආසිං ගයායං බ්‍රාහ්‌මණස්‌සහං>
        text <අප්‌පපුඤ්‌ඤා අලක්‌ඛිකා රජ්‌ජුමාලාති මං විදුං>
      text <834>
        text <අක්‌කොසානං වධානඤ්‌ච තජ්‌ජනාය ච උග්‌ගතා>
        text <කුටං ගහෙත්‌වා නික්‌ඛම්‌ම අගඤ්‌ඡිං උදහාරියා>
      text <835>
        text <විපථෙ කුටං නික්‌ඛිපිත්‌වා වනසණ්‌ඩං උපාගමිං>
        text <ඉධෙවාහං මරිස්‌සාමි කො අත්‌ථො ජීවිතෙන මෙ>
      text <836>
        text <දළ්‌හං පාසං කරිත්‌වාන ආසුම්‌භිත්‌වාන පාදපෙ>
        text <තතො දිසා විලොකෙසිං කො නු ඛො වනමස්‌සිතො>
      text <837>
        text <තත්‌ථද්‌දසාසිං සම්‌බුද්‌ධං සබ්‌බලොකහිතං මුනිං>
        text <නිසින්‌නං රුක්‌ඛමූලස්‌මිං ඣායන්‌තං අකුතොභයං>
      text <838>
        text <තස්‌සා මෙ අහු සංවෙගො අබ්‌භුතො ලොමහංසනො>
        text <කො නු ඛො වනමස්‌සිතො මනුස්‌සො උදාහු දෙවතා>
      text <839>
        text <පාසාදිකං පසාදනීයං වනා නිබ්‌බනමාගතං>
        text <දිස්‌වා මනො මෙ පසීදි නායං යාදිසකීදිසො>
      text <840>
        text <ගුත්‌තින්‌ද්‍රියො ඣානරතො අබහිග්‌ගතමානසො>
        text <හිතො සබ්‌බස්‌ස ලොකස්‌ස බුද්‌ධො අයං භවිස්‌සති>
      text <841>
        text <භයභෙරවො දුරාසදො සීහොව ගුහමස්‌සිතො>
        text <දුල්‌ලභායං දස්‌සනාය පුප්‌ඵං ඔදුම්‌බරං යථා>
      text <842>
        text <සො මං මුදූහි වාචාහි ආලපිත්‌වා තථාගතො>
        text <රජ්‌ජුමාලෙති මංවොච සරණං ගච්‌ඡ තථාගතං>
      text <843>
        text <තාහං ගිරං සුණිත්‌වාන නෙලං අත්‌ථවතිං සුචිං>
        text <සණ්‌හං මුදුඤ්‌ච වග්‌ගුඤ්‌ච සබ්‌බසොකාපනූදනං>
      text <844>
        text <කල්‌ලචිත්‌තඤ්‌ච මං ඤත්‌වා පසන්‌නං සුද්‌ධමානසං>
        text <හිතො සබ්‌බස්‌ස ලොකස්‌ස අනුසාසි තථාගතො>
      text <845>
        text <ඉදං දුක්‌ඛන්‌ති මංවොච අයං දුක්‌ඛස්‌ස සම්‌භවො>
        text <දුක්‌ඛ නිරොධො මග්‌ගො ච අඤ්‌ජසො අමතොගධො>
      text <846>
        text <අනුකම්‌පකස්‌ස කුසලස්‌ස ඔවාදම්‌හි අහං ඨිතා>
        text <අජ්‌ඣගා අමතං සන්‌තිං නිබ්‌බානං පදමච්‌චුතං>
      text <847>
        text <සාහං අවට්‌ඨිතාපෙමා දස්‌සනෙ අවිකම්‌පිනී>
        text <මූලජාතාය සද්‌ධාය ධීතා බුද්‌ධස්‌ස ඔරසා>
      text <848>
        text <සාහං රමාමි කීළාමි මොදාමි අකුතොභයා>
        text <දිබ්‌බමාලං ධාරයාමි පිවාමි මධුමද්‌දවං>
      text <849>
        text <සට්‌ඨිතුරියසහස්‌සානි පටිබොධං කරොන්‌ති මෙ>
        text <ආළම්‌බො ගග්‌ගරො භීමො සාධුවාදී ච සංසයො>
      text <850>
        text <පොක්‌ඛරො ච සුඵස්‌සො ච වීණාමොක්‌ඛා ච නාරියො>
        text <නන්‌දා චෙව සුනන්‌දා ච සොණදින්‌නා සුචිම්‌හිතා>
      text <851>
        text <අලම්‌බුසා මිස්‌සකෙසී ච පුණ්‌ඩරීකාතිදාරුණී>
        text <එණීඵස්‌සා සුඵස්‌සා ච සුභද්‌දා මුදුවාදිනී>
      text <852>
        text <එතා චඤ්‌ඤා ච සෙය්‍යාසෙ අච්‌ඡරානං පබොධිකා>
        text <තා මං කාලෙනුපාගන්‌ත්‌වා අභිභාසන්‌ති දෙවතා>
      text <853>
        text <හන්‌ද නච්‌චාම ගායාම හන්‌ද තං රමයාමසෙ>
        text <නයිදං අකතපුඤ්‌ඤානං කතපුඤ්‌ඤානමෙවිදං>
      text <854>
        text <අසොකං නන්‌දනං රම්‌මං තිදසානං මහාවනං>
        text <සුඛං අකතපුඤ්‌ඤානං ඉධ නත්‌ථි පරත්‌ථ ච>
      text <855>
        text <සුඛඤ්‌ච කතපුඤ්‌ඤානං ඉධ චෙව පරත්‌ථ ච>
        text <තෙසං සහබ්‍යකාමානං කත්‌තබ්‌බං කුසලං බහුං>
        text <කතපුඤ්‌ඤා හි මොදන්‌ති සග්‌ගෙ භොගසමඞ්‌ගිනො>
      text <856>
        text <බහූනං වත අත්‌ථාය උප්‌පජ්‌ජන්‌ති තථාගතා>
        text <දක්‌ඛිණෙය්‍යා මනුස්‌සානං පුඤ්‌ඤඛෙත්‌තානමාකරා>
        text <යත්‌ථ කාරං කරිත්‌වාන සග්‌ගෙ මොදන්‌ති දායකාති>
        text <මඤ්‌ජිට්‌ඨා පභස්‌සරා නාගා අලොමාකඤ්‌ජිකදායිකා>
        text <විහාරචතුරිත්‌ථම්‌බා පීතා උච්‌ඡුවන්‌දනරජ්‌ජුමාලා ච>
        text <වග්‌ගො තෙන පවුච්‌චතීති>
      stand <රජ්‌ජුමාලාවිමානං ද්‌වාදසමං>
      stand <මඤ්‌ජිට්‌ඨකවග්‌ගො චතුත්‌ථො නිට්‌ඨිතො>
      text <තස්‌සුද්‌දානං>
      stand <ඉත්‌ථිවිමානං සමත්‌තං>
