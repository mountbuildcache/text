text <පුරිසවිමානං>
  text <මහාරථවග්‌ගො>
    text <මණ්‌ඩූකදෙවපුත්‌තවිමානවත්‌ථු>
      text <857>
        text <කො මෙ වන්‌දති පාදානි ඉද්‌ධියා යසසා ජලං>
        text <අභික්‌කන්‌තෙන වණ්‌ණෙන සබ්‌බා ඔභාසයං දිසාති>
      text <858>
        text <මණ්‌ඩූකොහං පුරෙ ආසිං උදකෙ වාරිගොචරො>
        text <තව ධම්‌මං සුණන්‌තස්‌ස අවධී වච්‌ඡපාලකො>
      text <859>
        text <මුහුත්‌තං චිත්‌තපසාදස්‌ස ඉද්‌ධිං පස්‌ස යසඤ්‌ච මෙ>
        text <ආනුභාවඤ්‌ච මෙ පස්‌ස වණ්‌ණං පස්‌ස ජුතිඤ්‌ච මෙ>
      text <860>
        text <යෙ ච තෙ දීඝමද්‌ධානං ධම්‌මං අස්‌සොසුං ගොතම>
        text <පත්‌තා තෙ අචලට්‌ඨානං යත්‌ථ ගන්‌ත්‌වා න සොචරෙති>
      stand <මණ්‌ඩූකදෙවපුත්‌තවිමානං පඨමං>
    text <රෙවතීවිමානවත්‌ථු>
      text <861>
        text <චිරප්‌පවාසිං පුරිසං දූරතො සොත්‌ථිමාගතං>
        text <ඤාතිමිත්‌තා සුහජ්‌ජා ච අභිනන්‌දන්‌ති ආගතං>
      text <862>
        text <තථෙව කතපුඤ්‌ඤම්‌පි අස්‌මා ලොකා පරං ගතං>
        text <පුඤ්‌ඤානි පටිගණ්‌හන්‌ති පියං ඤාතීව ආගතං>
      text <863>
        text <උට්‌ඨෙහි රෙවතෙ සුපාපධම්‌මෙ අපාරුතද්‌වාරෙ අදානසීලෙ>
        text <නෙස්‌සාම තං යත්‌ථ ථුනන්‌ති දුග්‌ගතා සමප්‌පිතා නෙරයිකා දුක්‌ඛෙනාති>
      text <864>
        text <ඉච්‌චෙව වත්‌වාන යමස්‌ස දූතා තෙ ද්‌වෙ යක්‌ඛා ලොහිතක්‌ඛා බ්‍රහන්‌තා>
        text <පච්‌චෙකබාහාසු ගහෙත්‌වා රෙවතං පක්‌කාමයුං දෙවගණස්‌ස සන්‌තිකෙ>
      text <865>
        text <ආදිච්‌චවණ්‌ණං රුචිරං පභස්‌සරං බ්‍යම්‌හං සුභං කඤ්‌චනජාලඡන්‌නං>
        text <කස්‌සෙතමාකිණ්‌ණජනං විමානං සූරියස්‌ස රංසීරිව ජොතමානං>
      text <866>
        text <නාරීගණා චන්‌දනසාරලිත්‌තා උභතො විමානං උපසොභයන්‌ති>
        text <තං දිස්‌සති සූරියසමානවණ්‌ණං කො මොදති සග්‌ගපත්‌තො විමානෙති>
      text <867>
        text <බාරාණසියං නන්‌දියො නාමාසි උපාසකො අමච්‌ඡරී දානපති වදඤ්‌ඤූ>
        text <තස්‌සෙතමාකිණ්‌ණජනං විමානං සූරියස්‌ස රංසීරිව ජොතමානං>
      text <868>
        text <නාරීගණා චන්‌දනසාරලිත්‌තා උභතො විමානං උපසොභයන්‌ති>
        text <තං දිස්‌සති සූරියසමානවණ්‌ණං සො මොදති සග්‌ගපත්‌තො විමානෙති>
      text <869>
        text <නන්‌දියස්‌සාහං භරියා අගාරිනී සබ්‌බකුලස්‌ස ඉස්‌සරා>
        text <භත්‌තු විමානෙ රමිස්‌සාමි දානහං න පත්‌ථයෙ නිරයං දස්‌සනායාති>
      text <870>
        text <එසො තෙ නිරයො සුපාපධම්‌මෙ පුඤ්‌ඤං තයා අකතං ජීවලොකෙ>
        text <න හි මච්‌ඡරී රොසකො පාපධම්‌මො සග්‌ගූපගානං ලභති සහබ්‍යතන්‌ති>
      text <871>
        text <කිං නු ගූථඤ්‌ච මුත්‌තඤ්‌ච අසුචී පටිදිස්‌සති>
        text <දුග්‌ගන්‌ධං කිමිදං මීළ්‌හං කිමෙතං උපවායතීති>
      text <872>
        text <එස සංසවකො නාම ගම්‌භීරො සතපොරිසො>
        text <යත්‌ථ වස්‌සසහස්‌සානි තුවං පච්‌චසි රෙවතෙති>
      text <873>
        text <කිං නු කායෙන වාචාය මනසා දුක්‌කටං කතං>
        text <කෙන සංසවකො ලද්‌ධො ගම්‌භීරො සතපොරිසොති>
      text <874>
        text <සමණෙ බ්‍රාහ්‌මණෙ චාපි අඤ්‌ඤෙ වාපි වනිබ්‌බකෙ>
        text <මුසාවාදෙන වඤ්‌චෙසි තං පාපං පකතං තයා>
      text <875>
        text <තෙන සංසවකො ලද්‌ධො ගම්‌භීරො සතපොරිසො>
        text <තත්‌ථ වස්‌සසහස්‌සානි තුවං පච්‌චසි රෙවතෙ>
      text <876>
        text <හත්‌ථෙපි ඡින්‌දන්‌ති අථොපි පාදෙ කණ්‌ණෙපි ඡින්‌දන්‌ති අථොපි නාසං>
        text <අථොපි කාකොළගණා සමෙච්‌ච සඞ්‌ගම්‌ම ඛාදන්‌ති විඵන්‌දමානන්‌ති>
      text <877>
        text <සාධු ඛො මං පටිනෙථ කාහාමි කුසලං බහුං>
        text <දානෙන සමචරියාය සංයමෙන දමෙන ච>
        text <යං කත්‌වා සුඛිතා හොන්‌ති න ච පච්‌ඡානුතප්‌පරෙති>
      text <878>
        text <පුරෙ තුවං පමජ්‌ජිත්‌වා ඉදානි පරිදෙවසි>
        text <සයං කතානං කම්‌මානං විපාකං අනුභොස්‌සසීති>
      text <879>
        text <කො දෙවලොකතො මනුස්‌සලොකං ගන්‌ත්‌වාන පුට්‌ඨො මෙ එවං වදෙය්‍ය>
        text <නික්‌ඛිත්‌තදණ්‌ඩෙසු දදාථ දානං අච්‌ඡාදනං සෙය්‍ය මථන්‌නපානං>
        text <නහි මච්‌ඡරී රොසකො පාපධම්‌මො සග්‌ගූපගානං ලභති සහබ්‍යතං>
      text <880>
        text <සාහං නූන ඉතො ගන්‌ත්‌වා යොනිං ලද්‌ධාන මානුසිං>
        text <වදඤ්‌ඤූ සීලසම්‌පන්‌නා කාහාමි කුසලං බහුං>
        text <දානෙන සමචරියාය සංයමෙන දමෙන ච>
      text <881>
        text <ආරාමානි ච රොපිස්‌සං දුග්‌ගෙ සඞ්‌කමනානි ච>
        text <පපඤ්‌ච උදපානඤ්‌ච විප්‌පසන්‌නෙන චෙතසා>
      text <882>
        text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
        text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
      text <883>
        text <උපොසථං උපවසිස්‌සං සදා සීලෙසු සංවුතා>
        text <න ච දානෙ පමජ්‌ජිස්‌සං සාමං දිට්‌ඨමිදං මයාති>
      text <884>
        text <ඉච්‌චෙවං විප්‌පලපන්‌තිං ඵන්‌දමානං තතො තතො>
        text <ඛිපිංසු නිරයෙ ඝොරෙ උද්‌ධපාදං අවංසිරං>
      text <885>
        text <අහං පුරෙ මච්‌ඡරිනී අහොසිං පරිභාසිකා සමණබ්‍රාහ්‌මණානං>
        text <විතථෙන ච සාමිකං වඤ්‌චයිත්‌වා පච්‌චාමහං නිරයෙ ඝොරරූපෙති>
      stand <රෙවතීවිමානං දුතියං>
    text <ඡත්‌තමාණවකවිමානවත්‌ථු>
      text <886>
        text <යෙ වදතං පවරො මනුජෙසු සක්‍යමුනී භගවා කතකිච්‌චො>
        text <පාරගතො බලවීරියසමඞ්‌ගී තං සුගතං සරණත්‌ථමුපෙහි>
      text <887>
        text <රාගවිරාගමනෙජමසොකං ධම්‌මමසඞ්‌ඛතමප්‌පටිකූලං>
        text <මධුරමිමං පගුණං සුවිභත්‌තං ධම්‌මමිමං සරණත්‌ථමුපෙහි>
      text <888>
        text <යත්‌ථ ච දින්‌න මහප්‌ඵලමාහු චතූසු සුචීසු පුරිසයුගෙසු>
        text <අට්‌ඨ ච පුග්‌ගලධම්‌මදසා තෙ සඞ්‌ඝමිමං සරණත්‌ථමුපෙහි>
      text <889>
        text <න තථා තපති නභෙ සූරියො චන්‌දො ච න භාසති න ඵුස්‌සො>
        text <යථා අතුලමිදං මහප්‌පභාසං කො නු ත්‌වං තිදිවා මහිං උපාගා>
      text <890>
        text <ඡින්‌දති රංසී පභඞ්‌කරස්‌ස සාධිකවීසතියොජනානි ආභා>
        text <රත්‌තිමපි යථා දිවං කරොති පරිසුද්‌ධං විමලං සුභං විමානං>
      text <891>
        text <බහුපදුමවිචිත්‍රපුණ්‌ඩරීකං වොකිණ්‌ණං කුසුමෙහි නෙකචිත්‌තං>
        text <අරජවිරජහෙමජාලඡන්‌නං ආකාසෙ තපති යථාපි සූරියො>
      text <892>
        text <රත්‌තම්‌බරපීතවසසාහි අගරුපියඞ්‌ගුචන්‌දනුස්‌සදාහි>
        text <කඤ්‌චනතනුසන්‌නිභත්‌තචාහි පරිපූරං ගගනංව තාරකාහි>
      text <893>
        text <නරනාරියො බහුකෙත්‌ථනෙකවණ්‌ණා කුසුමවිභූසිතාභරණෙත්‌ථ සුමනා>
        text <අනිලපමුඤ්‌චිතා පවන්‌ති සුරභිං තපනියවිතතා සුවණ්‌ණඡන්‌නා>
      text <894>
        text <කිස්‌ස සංයමස්‌ස අයං විපාකො කෙනාසි කම්‌මඵලෙනිධූපපන්‌නො>
        text <යථා ච තෙ අධිගතමිදං විමානං තදනුපදං අවචාසි ඉඞ්‌ඝ පුට්‌ඨොති>
      text <895>
        text <සයමිධ පථෙ සමෙච්‌ච මාණවෙන සත්‌ථානුසාසි අනුකම්‌පමානො>
        text <තව රතනවරස්‌ස ධම්‌මං සුත්‌වා කරිස්‌සාමීති ච බ්‍රවිත්‌ථ ඡත්‌තො>
      text <896>
        text <ජිනවරපවරං උපෙහි සරණං ධම්‌මඤ්‌චාපි තථෙව භික්‌ඛුසඞ්‌ඝං>
        text <නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං>
      text <897>
        text <මා ච පාණවධං විවිධං චරස්‌සු අසුචිං>
        text <න හි පාණෙසු අසඤ්‌ඤතං අවණ්‌ණයිංසු සප්‌පඤ්‌ඤා>
        text <නොති පඨමං අවොචහං භන්‌තෙ>
        text <පච්‌ඡා තෙ වචනං තථෙවකාසිං>
      text <898>
        text <මා ච පරජනස්‌ස රක්‌ඛිතම්‌පි ආදාතබ්‌බමමඤ්‌ඤිථො අදින්‌නං>
        text <නොති පඨමං අවොචහං භන්‌තෙ පච්‌ඡා වචනං තථෙවකාසිං>
      text <899>
        text <මා ච පරජනස්‌ස රක්‌ඛිතායො පරභරියා අගමා අනරියමෙතං>
        text <නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං>
      text <900>
        text <මා ච විතථං අඤ්‌ඤථා අභාණි>
        text <න හි මුසාවාදං අවණ්‌ණයිංසු සප්‌පඤ්‌ඤා>
        text <නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං>
      text <901>
        text <යෙන ච පුරිසස්‌ස අපෙති සඤ්‌ඤා තං මජ්‌ජං පරිවජ්‌ජයස්‌සු සබ්‌බං>
        text <නොති පඨමං අවොචහං භන්‌තෙ පච්‌ඡා තෙ වචනං තථෙවකාසිං>
      text <902>
        text <ස්‌වාහං ඉධ පඤ්‌ච සික්‌ඛා කරිත්‌වා පටිපජ්‌ජිත්‌වා තථාගතස්‌ස ධම්‌මෙ>
        text <ද්‌වෙපථමගමාසිං චොරමජ්‌ඣෙ තෙ මං තත්‌ථ වධිංසු භොගහෙතු>
      text <903>
        text <එත්‌තකමිදං අනුස්‌සරාමි කුසලං තතො පරං න මෙ විජ්‌ජති අඤ්‌ඤං>
        text <තෙන සුචරිතෙන කම්‌මුනාහං උප්‌පන්‌නො තිදිවෙසු කාමකාමී>
      text <904>
        text <පස්‌ස ඛණමුහුත්‌තසඤ්‌ඤමස්‌ස අනුධම්‌මප්‌පටිපත්‌තියා විපාකං>
        text <ජලමිව යසසා සමෙක්‌ඛමානා බහුකා මං පිහයන්‌ති හීනකම්‌මා>
      text <905>
        text <පස්‌ස කතිපයාය දෙසනාය සුගතිඤ්‌චම්‌හි ගතො සුඛඤ්‌ච පත්‌තො>
        text <යෙ ච තෙ සතතං සුණන්‌ති ධම්‌මං මඤ්‌ඤෙ තෙ අමතං ඵුසන්‌ති ඛෙමං>
      text <906>
        text <අප්‌පම්‌පි කතං මහාවිපාකං විපුලං හොති තථාගතස්‌ස ධම්‌මෙ>
        text <පස්‌ස කතපුඤ්‌ඤතාය ඡත්‌තො ඔභාසෙති පථවිං යථාපි සූරියො>
      text <907>
        text <කිමිදං කුසලං කිමාචරෙම ඉච්‌චෙකෙ හි සමෙච්‌ච මන්‌තයන්‌ති>
        text <තෙ මයං පුනරෙව ලද්‌ධ මානුසත්‌තං පටිපන්‌නා විහරෙමු සීලවන්‌තො>
      text <908>
        text <බහුකාරො අනුකම්‌පකො ච සත්‌ථා ඉති මෙ සති අගමා දිවා දිවස්‌ස>
        text <ස්‌වාහං උපගතොම්‌හි සච්‌චනාමං අනුකම්‌පස්‌සු පුනපි සුණෙමු ධම්‌මං>
      text <909>
        text <යෙ චිධ පජහන්‌ති කාමරාගං භවරාගානුසයඤ්‌ච පහාය මොහං>
        text <න ච තෙ පුනමුපෙන්‌ති ගබ්‌භසෙය්‍යං පරිනිබ්‌බානගතා හි සීතිභූතාති>
      stand <ඡත්‌තමාණවකවිමානං තතියං>
    text <කක්‌කටකරසදායකවිමානවත්‌ථු>
      text <910>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <911>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <912>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <913>
        text <පුච්‌ඡාමි තං දෙව මහානුභාව මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <914>
        text <සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො>
        text <පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං>
      text <915>
        text <සතිසමුප්‌පාදකරො ද්‌වාරෙ කක්‌කටකො ඨිතො>
        text <නිට්‌ඨිතො ජාතරූපස්‌ස සොභති දසපාදකො>
      text <916>
        text <තෙන මෙතාදිසො වණ්‌ණො තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා යෙ කෙචි මනසො පියා>
      text <917>
        text <අක්‌ඛාමි තෙ භික්‌ඛු මහානුභාව මනුස්‌සභූතො යමකාසි පුඤ්‌ඤං>
        text <තෙනම්‌හි එවං ජලිතානුභාවො වණ්‌ණො ච මෙ සබ්‌බදිසා පභාසතීති>
      stand <කක්‌කටකරසදායකවිමානං චතුත්‌ථං>
      text <අනන්‌තරං පඤ්‌චවිමානං යථා කක්‌කටකරසදායකවිමානං තථා විත්‌ථාරෙතබ්‌බං>
    text <ද්‌වාරපාලවිමානවත්‌ථු>
      text <918>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <919>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <920>
        text <කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති>
      text <922>
        text <සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො>
        text <පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං>
      text <923>
        text <දිබ්‌බං මමං වස්‌සසහස්‌සමායු වාචාභිගීතං මනසා පවත්‌තිතං>
        text <එත්‌තාවතා ඨස්‌සති පුඤ්‌ඤකම්‌මො දිබ්‌බෙහි කාමෙහි සමඞ්‌ගිභූතො>
      text <924>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <ද්‌වාරපාලවිමානං පඤ්‌චමං>
    text <පඨමකරණීයවිමානවත්‌ථු>
      text <926>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <927>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <928>
        text <කෙන තෙතාදිසො වණ්‌ණො…පෙ …>
        text <වණ්‌ණො ච තෙ සබ්‌බදිසා පභාසතීති>
      text <930>
        text <සො දෙවපුත්‌තො අත්‌තමනො…පෙ …යස්‌ස කම්‌මස්‌සිදං ඵලං>
      text <931>
        text <කරණීයානි පුඤ්‌ඤානි පණ්‌ඩිතෙන විජානතා>
        text <සම්‌මග්‌ගතෙසු බුද්‌ධෙසු යත්‌ථ දින්‌නං මහප්‌ඵලං>
      text <932>
        text <අත්‌ථාය වත මෙ බුද්‌ධො අරඤ්‌ඤා ගාමමාගතො>
        text <තත්‌ථ චිත්‌තං පසාදෙත්‌වා තාවතිංසූපගො අහං>
      text <933>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <පඨමකරණීයවිමානං ඡට්‌ඨං>
    text <දුතියකරණීයවිමානවත්‌ථු>
      text <935>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <936>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <937>
        text <කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති>
      text <939>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <940>
        text <කරණීයානි පුඤ්‌ඤානි පණ්‌ඩිතෙන විජානතා>
        text <සම්‌මග්‌ගතෙසු භික්‌ඛූසු යත්‌ථ දින්‌නං මහප්‌ඵලං>
      text <941>
        text <අත්‌ථාය වත මෙ භික්‌ඛු අරඤ්‌ඤා ගාමමාගතො>
        text <තත්‌ථ චිත්‌තං පසාදෙත්‌වා තාවතිංසූපගො අහං>
      text <942>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      stand <දුතියකරණීයවිමානං සත්‌තමං>
    text <පඨමසූචිවිමානවත්‌ථු>
      text <944>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <945>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <946>
        text <කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති>
      text <948>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <949>
        text <යං දදාති න තං හොති>
        text <යඤ්‌චෙව දජ්‌ජා තඤ්‌චෙව සෙය්‍යො>
        text <සූචි දින්‌නා සූචිමෙව සෙය්‍යො>
      text <950>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <පඨමසූචිවිමානං අට්‌ඨමං>
    text <දුතියසූචිවිමානවත්‌ථු>
      text <952>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <953>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <954>
        text <කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති>
      text <956>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <957>
        text <අහං මනුස්‌සෙසු මනුස්‌සභූතො පුරිමජාතියා මනුස්‌සලොකෙ>
      text <958>
        text <අද්‌දසං විරජං භික්‌ඛුං විප්‌පසන්‌නමනාවිලං>
        text <තස්‌ස අදාසහං සූචිං පසන්‌නො සෙහි පාණිභි>
      text <959>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <දුතියසූචිවිමානං නවමං>
    text <පඨමනාගවිමානවත්‌ථු>
      text <961>
        text <සුසුක්‌කඛන්‌ධං අභිරුය්‌හ නාගං අකාචිනං දන්‌තිං බලිං මහාජවං>
        text <අභිරුය්‌හ ගජවරං සුකප්‌පිතං ඉධාගමා වෙහායසං අන්‌තලික්‌ඛෙ>
      text <962>
        text <නාගස්‌ස දන්‌තෙසු දුවෙසු නිම්‌මිතා අච්‌ඡොදකා පදුමිනියො සුඵුල්‌ලා>
        text <පදුමෙසු ච තුරියගණා පවජ්‌ජරෙ ඉමා ච නච්‌චන්‌ති මනොහරායො>
      text <963>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <964>
        text <සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො>
        text <පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං>
      text <965>
        text <අට්‌ඨෙව මුත්‌තපුප්‌ඵානි කස්‌සපස්‌ස මහෙසිනො>
        text <ථූපස්‌මිං අභිරොපෙසිං පසන්‌නො සෙහි පාණිභි>
      text <966>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <පඨමනාගවිමානං දසමං>
    text <දුතියනාගවිමානවත්‌ථු>
      text <968>
        text <මහන්‌තං නාගං අභිරුය්‌හ සබ්‌බසෙතං ගජුත්‌තමං>
        text <වනා වනං අනුපරියාසි නාරීගණපුරක්‌ඛතො>
        text <ඔභාසෙන්‌තො දිසා සබ්‌බා ඔසධී විය තාරකා>
      text <969>
        text <කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති>
      text <971>
        text <සො දෙවපුත්‌තො අත්‌තමනො වඞ්‌ගීසෙනෙව පුච්‌ඡිතො>
        text <පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං>
      text <972>
        text <අහං මනුස්‌සෙසු මනුස්‌සභූතො උපාසකො චක්‌ඛුමතො අහොසිං>
        text <පාණාතිපාතා විරතො අහොසිං ලොකෙ අදින්‌නං පරිවජ්‌ජයිස්‌සං>
      text <973>
        text <අමජ්‌ජපො නො ච මුසා අභාණිං සකෙන දාරෙන ච තුට්‌ඨො අහොසිං>
        text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං>
      text <974>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <දුතියනාගවිමානං එකාදසමං>
    text <තතියනාගවිමානවත්‌ථු>
      text <976>
        text <කො නු දිබ්‌බෙන යානෙන සබ්‌බසෙතෙන හත්‌ථිනා>
        text <තුරියතාළිතනිග්‌ඝොසො අන්‌තලික්‌ඛෙ මහීයති>
      text <977>
        text <දෙවතා නුසි ගන්‌ධබ්‌බො අදු සක්‌කො පුරින්‌දදො>
        text <අජානන්‌තා තං පුච්‌ඡාම කථං ජානෙමු තං මයන්‌ති>
      text <978>
        text <නම්‌හි දෙවො න ගන්‌ධබ්‌බො නාපි සක්‌කො පුරින්‌දදො>
        text <සුධම්‌මා නාම යෙ දෙවා තෙසං අඤ්‌ඤතරො අහන්‌ති>
      text <979>
        text <පුච්‌ඡාම දෙවං සුධම්‌මං පුථුං කත්‌වාන අඤ්‌ජලිං>
        text <කිං කත්‌වා මානුසෙ කම්‌මං සුධම්‌මං උපපජ්‌ජතීති>
      text <980>
        text <උච්‌ඡාගාරං තිණාගාරං වත්‌ථාගාරඤ්‌ච යො දදෙ>
        text <තිණ්‌ණං අඤ්‌ඤතරං දත්‌වා සුධම්‌මං උපපජ්‌ජතීති>
      stand <තතියනාගවිමානං ද්‌වාදසමං>
    text <චූළරථවිමානවත්‌ථු>
      text <981>
        text <දළ්‌හධම්‌මා නිසාරස්‌ස ධනුං ඔලුබ්‌භ තිට්‌ඨසි>
        text <ඛත්‌තියො නුසි රාජඤ්‌ඤො අදු ලුද්‌දො වනෙචරොති>
      text <982>
        text <අස්‌සකාධිපතිස්‌සාහං භන්‌තෙ පුත්‌තො වනෙචරො>
        text <නාමං මෙ භික්‌ඛු තෙ බ්‍රූමි සුජාතො ඉති මං විදූ>
      text <983>
        text <මිගෙ ගවෙසමානොහං ඔගාහන්‌තො බ්‍රහාවනං>
        text <මිගං තඤ්‌චෙව නාද්‌දක්‌ඛිං තඤ්‌ච දිස්‌වා ඨිතො අහන්‌ති>
      text <984>
        text <ස්‌වාගතං තෙ මහාපුඤ්‌ඤ අථො තෙ අදුරාගතං>
        text <එත්‌තො උදකමාදාය පාදෙ පක්‌ඛාලයස්‌සු තෙ>
      text <985>
        text <ඉදම්‌පි පානීයං සීතං ආභතං ගිරිගබ්‌භරා>
        text <රාජපුත්‌ත තතො පිත්‌වා සන්‌ථතස්‌මිං උපාවිසාති>
      text <986>
        text <කල්‍යාණී වත තෙ වාචා සවනීයා මහාමුනි>
        text <නෙලා අත්‌ථවතී වග්‌ගු මන්‌ත්‌වා අත්‌ථඤ්‌ච භාසසි>
      text <987>
        text <කා තෙ රති වනෙ විහරතො ඉසිනිසභ වදෙහි පුට්‌ඨො>
        text <තව වචනපථං නිසාමයිත්‌වා අත්‌ථධම්‌මපදං සමාචරෙමසෙති>
      text <988>
        text <අහිංසා සබ්‌බපාණීනං කුමාරම්‌හාක රුච්‌චති>
        text <ථෙය්‍යා ච අතිචාරා ච මජ්‌ජපානා ච ආරති>
      text <989>
        text <ආරති සමචරියා ච බාහුසච්‌චං කතඤ්‌ඤුතා>
        text <දිට්‌ඨෙව ධම්‌මෙ පාසංසා ධම්‌මා එතෙ පසංසියාති>
      text <990>
        text <සන්‌තිකෙ මරණං තුය්‌හං ඔරං මාසෙහි පඤ්‌චහි>
        text <රාජපුත්‌ත විජානාහි අත්‌තානං පරිමොචයාති>
      text <991>
        text <කතමං ස්‌වාහං ජනපදං ගන්‌ත්‌වා කිං කම්‌මං කිඤ්‌ච පොරිසං>
        text <කාය වා පන විජ්‌ජාය භවෙය්‍යං අජරාමරොති>
      text <992>
        text <න විජ්‌ජතෙ සො පදෙසො කම්‌මං විජ්‌ජා ච පොරිසං>
        text <යත්‌ථ ගන්‌ත්‌වා භවෙ මච්‌චො රාජපුත්‌තාජරාමරො>
      text <993>
        text <මහද්‌ධනා මහාභොගා රට්‌ඨවන්‌තොපි ඛත්‌තියා>
        text <පහූතධනධඤ්‌ඤාසෙ තෙපි නො අජරාමරා>
      text <994>
        text <යදි තෙ සුතා අන්‌ධකවෙණ්‌ඩුපුත්‌තා සූරා වීරා වික්‌කන්‌තප්‌පහාරිනො>
        text <තෙපි ආයුක්‌ඛයං පත්‌තා විද්‌ධස්‌තා සස්‌සතීසමා>
      text <995>
        text <ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා>
        text <එතෙ චඤ්‌ඤෙ ච ජාතියා තෙපි නො අජරාමරා>
      text <996>
        text <යෙ මන්‌තං පරිවත්‌තෙන්‌ති ඡළඞ්‌ගං බ්‍රහ්‌මචින්‌තිතං>
        text <එතෙ චඤ්‌ඤෙ ච විජ්‌ජාය තෙපි නො අජරාමරා>
      text <997>
        text <ඉසයො චාපි යෙ සන්‌තා සඤ්‌ඤතත්‌තා තපස්‌සිනො>
        text <සරීරං තෙපි කාලෙන විජහන්‌ති තපස්‌සිනො>
      text <998>
        text <භාවිතත්‌තාපි අරහන්‌තො කතකිච්‌චා අනාසවා>
        text <නික්‌ඛිපන්‌ති ඉමං දෙහං පුඤ්‌ඤපාපපරික්‌ඛයාති>
      text <999>
        text <සුභාසිතා අත්‌ථවතී ගාථායො තෙ මහාමුනි>
        text <නිජ්‌ඣත්‌තොම්‌හි සුභට්‌ඨෙන ත්‌වඤ්‌ච මෙ සරණං භවාති>
      text <1000>
        text <මා මං ත්‌වං සරණං ගච්‌ඡ තමෙව සරණං වජ>
        text <සක්‍යපුත්‌තං මහාවීරං යමහං සරණං ගතොති>
      text <1001>
        text <කතරස්‌මිං සො ජනපදෙ සත්‌ථා තුම්‌හාක මාරිස>
        text <අහම්‌පි දට්‌ඨුං ගච්‌ඡිස්‌සං ජිනං අප්‌පටිපුග්‌ගලන්‌ති>
      text <1002>
        text <පුරත්‌ථිමස්‌මිං ජනපදෙ ඔක්‌කාකකුලසම්‌භවො>
        text <තත්‌ථාසි පුරිසාජඤ්‌ඤො සො ච ඛො පරිනිබ්‌බුතොති>
      text <1003>
        text <සචෙ හි බුද්‌ධො තිට්‌ඨෙය්‍ය සත්‌ථා තුම්‌හාක මාරිස>
        text <යොජනානි සහස්‌සානි ගච්‌ඡෙය්‍යං පයිරුපාසිතුං>
      text <1004>
        text <යතො ච ඛො පරිනිබ්‌බුතො සත්‌ථා තුම්‌හාක මාරිස>
        text <නිබ්‌බුතම්‌පි මහාවීරං ගච්‌ඡාමි සරණං අහං>
      text <1005>
        text <උපෙමි සරණං බුද්‌ධං ධම්‌මඤ්‌චාපි අනුත්‌තරං>
        text <සඞ්‌ඝඤ්‌ච නරදෙවස්‌ස ගච්‌ඡාමි සරණං අහං>
      text <1006>
        text <පාණාතිපාතා විරමාමි ඛිප්‌පං ලොකෙ අදින්‌නං පරිවජ්‌ජයාමි>
        text <අමජ්‌ජපො නො ච මුසා භණාමි සකෙන දාරෙන ච හොමි තුට්‌ඨොති>
      text <1007>
        text <සහස්‌සරංසීව යථා මහප්‌පභො දිසං යථා භාති නභෙ අනුක්‌කමං>
        text <තථාපකාරො තවායං මහාරථො සමන්‌තතො යොජනසත්‌තමායතො>
      text <1008>
        text <සුවණ්‌ණපට්‌ටෙහි සමන්‌තමොත්‌ථටො උරස්‌ස මුත්‌තාහි මණීහි චිත්‌තිතො>
        text <ලෙඛා සුවණ්‌ණස්‌ස ච රූපියස්‌ස ච සොභෙන්‌ති වෙළුරියමයා සුනිම්‌මිතා>
      text <1009>
        text <සීසඤ්‌චිදං වෙළුරියස්‌ස නිම්‌මිතං යුගඤ්‌චිදං ලොහිතකාය චිත්‌තිතං>
        text <යුත්‌තා සුවණ්‌ණස්‌ස ච රූපියස්‌ස ච සොභන්‌ති අස්‌සා ච ඉමෙ මනොජවා>
      text <1010>
        text <සො තිට්‌ඨසි හෙමරථෙ අධිට්‌ඨිතො දෙවානමින්‌දොව සහස්‌සවාහනො>
        text <පුච්‌ඡාමි තාහං යසවන්‌ත කොවිදං කථං තයා ලද්‌ධො අයං උළාරොති>
      text <1011>
        text <සුජාතො නාමහං භන්‌තෙ රාජපුත්‌තො පුරෙ අහුං>
        text <ත්‌වඤ්‌ච මං අනුකම්‌පාය සඤ්‌ඤමස්‌මිං නිවෙසයි>
      text <1012>
        text <ඛීණායුකඤ්‌ච මං ඤත්‌වා සරීරං පාදාසි සත්‌ථුනො>
        text <ඉමං සුජාත පූජෙහි තං තෙ අත්‌ථාය හෙහිති>
      text <1013>
        text <තාහං ගන්‌ධෙහි මාලෙහි පූජයිත්‌වා සමුය්‍යුතො>
        text <පහාය මානුසං දෙහං උපපන්‌නොම්‌හි නන්‌දනං>
      text <1014>
        text <නන්‌දනෙ ච වනෙ රම්‌මෙ නානාදිජගණායුතෙ>
        text <රමාමි නච්‌චගීතෙහි අච්‌ඡරාහි පුරක්‌ඛතොති>
      stand <චූළරථවිමානං තෙරසමං>
    text <මහාරථවිමානවත්‌ථු>
      text <1015>
        text <සහස්‌සයුත්‌තං හයවාහනං සුභං ආරුය්‌හිමං සන්‌දනං නෙකචිත්‌තං>
        text <උය්‍යානභූමිං අභිතො අනුක්‌කමං පුරින්‌දදො භූතපතීව වාසවො>
      text <1016>
        text <සොවණ්‌ණමයා තෙ රථකුබ්‌බරා උභො ඵලෙහි අංසෙහි අතීව සඞ්‌ගතා>
        text <සුජාතගුම්‌බා නරවීරනිට්‌ඨිතා විරොචතී පන්‌නරසෙව චන්‌දො>
      text <1017>
        text <සුවණ්‌ණජාලාවතතො රථො අයං බහූහි නානාරතනෙහි චිත්‌තිතො>
        text <සුනන්‌දිඝොසො ච සුභස්‌සරො ච විරොචතී චාමරහත්‌ථබාහුභි>
      text <1018>
        text <ඉමා ච නාභ්‍යො මනසාභිනිම්‌මිතා රථස්‌ස පාදන්‌තරමජ්‌ඣභූසිතා>
        text <ඉමා ච නාභ්‍යො සතරාජිචිත්‌තිතා සතෙරතා විජ්‌ජුරිවප්‌පභාසරෙ>
      text <1019>
        text <අනෙකචිත්‌තාවතතො රථො අයං පුථූ ච නෙමී ච සහස්‌සරංසිකො>
        text <තෙසං සරො සුය්‍යති වග්‌ගුරූපො පඤ්‌චඞ්‌ගිකං තුරියමිවප්‌පවාදිතං>
      text <1020>
        text <සිරස්‌මිං චිත්‌තං මණිචන්‌දකප්‌පිතං සදා විසුද්‌ධං රුචිරං පභස්‌සරං>
        text <සුවණ්‌ණරාජීහි අතීව සඞ්‌ගතං වෙළුරියරාජීව අතීව සොභති>
      text <1021>
        text <ඉමෙ ච වාළී මණිචන්‌දකප්‌පිතා ආරොහකම්‌බූ සුජවා බ්‍රහූපමා>
        text <බ්‍රහා මහන්‌තා බලිනො මහාජවා මනො තවඤ්‌ඤාය තථෙව සිංසරෙ>
      text <1022>
        text <ඉමෙ ච සබ්‌බෙ සහිතා චතුක්‌කමා මනො තවඤ්‌ඤාය තථෙව සිංසරෙ>
        text <සමං වහන්‌තා මුදුකා අනුද්‌ධතා ආමොදමානා තුරගාන මුත්‌තමා>
      text <1023>
        text <ධුනන්‌ති වග්‌ගන්‌ති පතන්‌ති චම්‌බරෙ අබ්‌භුද්‌ධුනන්‌තා සුකතෙ පිළන්‌ධනෙ>
        text <තෙසං සරො සුය්‍යති වග්‌ගුරූපො පඤ්‌චඞ්‌ගිකං තුරියමිවප්‌පවාදිතං>
      text <1024>
        text <රථස්‌ස ඝොසො අපිළන්‌ධනාන ච ඛුරස්‌ස නාදො අභිහිංසනාය ච>
        text <ඝොසො සුවග්‌ගූ සමිතස්‌ස සුය්‍යති ගන්‌ධබ්‌බතූරියානි විචිත්‍රසංවනෙ>
      text <1025>
        text <රථෙ ඨිතා තා මිගමන්‌දලොචනා ආළාරපම්‌හා හසිතා පියංවදා>
        text <වෙළුරියජාලාවතතා තනුච්‌ඡවා සදෙව ගන්‌ධබ්‌බසූරග්‌ගපූජිතා>
      text <1026>
        text <තා රත්‌තරත්‌තම්‌බරපීතවාසසා විසාලනෙත්‌තා අභිරත්‌තලොචනා>
        text <කුලෙ සුජාතා සුතනූ සුචිම්‌හිතා රථෙ ඨිතා පඤ්‌ජලිකා උපට්‌ඨිතා>
      text <1027>
        text <තා කම්‌බුකෙයූරධරා සුවාසසා සුමජ්‌ඣිමා ඌරුථනූපපන්‌නා>
        text <වට්‌ටඞ්‌ගුලියො සුමුඛා සුදස්‌සනා රථෙ ඨිතා පඤ්‌ජලිකා උපට්‌ඨිතා>
      text <1028>
        text <අඤ්‌ඤා සුවෙණී සුසු මිස්‌සකෙසියො සමං විභත්‌තාහි පභස්‌සරාහි ච>
        text <අනුබ්‌බතා තා තව මානසෙ රතා රථෙ ඨිතා පඤ්‌ජලිකා උපට්‌ඨිතා>
      text <1029>
        text <ආවෙළිනියො පදුමුප්‌පලච්‌ඡදා අලඞ්‌කතා චන්‌දනසාරවාසිතා>
        text <අනුබ්‌බතා තා තව මානසෙ රතා රථෙ ඨිතා පඤ්‌ජලිකා උපට්‌ඨිතා>
      text <1030>
        text <තා මාලිනියො පදුමුප්‌පලච්‌ඡදා අලඞ්‌කතා චන්‌දනසාරවාසිතා>
        text <අනුබ්‌බතා තා තව මානසෙ රතා රථෙ ඨිතා පඤ්‌ජලිකා උපට්‌ඨිතා>
      text <1031>
        text <කණ්‌ඨෙසු තෙ යානි පිළන්‌ධනානි හත්‌ථෙසු පාදෙසු තථෙව සීසෙ>
        text <ඔභාසයන්‌තී දස සබ්‌බසො දිසා අබ්‌භුද්‌දයං සාරදිකොව භාණුමා>
      text <1032>
        text <වාතස්‌ස වෙගෙන ච සම්‌පකම්‌පිතා භුජෙසු මාලා අපිළන්‌ධනානි ච>
        text <මුඤ්‌චන්‌ති ඝොසං රූචිරං සුචිං සුභං සබ්‌බෙහි විඤ්‌ඤූහි සුතබ්‌බරූපං>
      text <1033>
        text <උය්‍යානභූම්‍යා ච දුවද්‌ධතො ඨිතා රථා ච නාගා තූරියානි ච සරො>
        text <තමෙව දෙවින්‌ද පමොදයන්‌ති වීණා යථා පොක්‌ඛරපත්‌තබාහුභි>
      text <1034>
        text <ඉමාසු වීණාසු බහූසු වග්‌ගූසු මනුඤ්‌ඤරූපාසු හදයෙරිතං පීතිං>
        text <පවජ්‌ජමානාසු අතීව අච්‌ඡරා භමන්‌ති කඤ්‌ඤා පදුමෙසු සික්‌ඛිතා>
      text <1035>
        text <යදා ච ගීතානි ච වාදිතානි ච නච්‌චානි චිමානි සමෙන්‌ති එකතො>
        text <අථෙත්‌ථ නච්‌චන්‌ති අථෙත්‌ථ අච්‌ඡරා ඔභාසයන්‌තී උභතො වරිත්‌ථියො>
      text <1036>
        text <සො මොදසි තුරියගණප්‌පබොධනො මහීයමානො වජිරාවුධොරිව>
        text <ඉමාසු වීණාසු බහූසු වග්‌ගූසු මනුඤ්‌ඤරූපාසු හදයෙරිතං පීතිං>
      text <1037>
        text <කිං ත්‌වං පුරෙ කම්‌මමකාසි අත්‌තනා මනුස්‌සභූතො පුරිමාය ජාතියා>
        text <උපොසථං කං වා තුවං උපාවසි කං ධම්‌මචරියං වතමාභිරොචයි>
      text <1038>
        text <නයීදමප්‌පස්‌ස කතස්‌ස කම්‌මුනො පුබ්‌බෙ සුචිණ්‌ණස්‌ස උපොසථස්‌ස වා>
        text <ඉද්‌ධානුභාවො විපුලො අයං තව යං දෙවසඞ්‌ඝං අභිරොචසෙ භුසං>
      text <1039>
        text <දානස්‌ස තෙ ඉදං ඵලං අථො සීලස්‌ස වා පන>
        text <අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතොති>
      text <1040>
        text <සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො>
        text <පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලන්‌ති>
      text <1041>
        text <ජිතින්‌ද්‍රියං බුද්‌ධමනොමනික්‌කමං නරුත්‌තමං කස්‌සපමග්‌ගපුග්‌ගලං>
        text <අවාපුරන්‌තං අමතස්‌ස ද්‌වාරං දෙවාතිදෙවං සතපුඤ්‌ඤලක්‌ඛණං>
      text <1042>
        text <තමද්‌දසං කුඤ්‌ජරමොඝතිණ්‌ණං සුවණ්‌ණසිඞ්‌ගීනදබිම්‌බසාදිසං>
        text <දිස්‌වාන තං ඛිප්‌පමහුං සුචීමනො තමෙව දිස්‌වාන සුභාසිතද්‌ධජං>
      text <1043>
        text <තමන්‌නපානං අථවාපි චීවරං සුචිං පණීතං රසසා උපෙතං>
        text <පුප්‌ඵාභික්‌කිණම්‌හි සකෙ නිවෙසනෙ පතිට්‌ඨපෙසිං ස අසඞ්‌ගමානසො>
      text <1044>
        text <තමන්‌නපානෙන ච චීවරෙන ච ඛජ්‌ජෙන භොජ්‌ජෙන ච සායනෙන ච>
        text <සන්‌තප්‌පයිත්‌වා ද්‌විපදානමුත්‌තමං සො සග්‌ගසො දෙවපුරෙ රමාමහං>
      text <1045>
        text <>
        text <පහායහං මානුසකං සමුස්‌සයං ඉන්‌දූපමො දෙවපුරෙ රමාමහං>
      text <එතෙනුපායෙන ඉමං නිරග්‌ගළං යඤ්‌ඤං යජිත්‌වා තිවිධං විසුද්‌ධං>
      text <1046>
        text <ආයුඤ්‌ච වණ්‌ණඤ්‌ච සුඛං බලඤ්‌ච පණීතරූපං අභිකඞ්‌ඛතා මුනි>
        text <අන්‌නඤ්‌ච පානඤ්‌ච බහුං සුසඞ්‌ඛතං පතිට්‌ඨපෙතබ්‌බමසඞ්‌ගමානසෙ>
      text <1047>
        text <නයිමස්‌මිං ලොකෙ පරස්‌මිං වා පන බුද්‌ධෙන සෙට්‌ඨො ව සමො ව විජ්‌ජති>
        text <ආහුනෙය්‍යානං පරමාහුතිං ගතො පුඤ්‌ඤත්‌ථිකානං විපුලප්‌ඵලෙසිනන්‌ති>
        text <මණ්‌ඩූකො රෙවතී ඡත්‌තො කක්‌කටො ද්‌වාරපාලකො>
        text <ද්‌වෙ කරණීයා ද්‌වෙ සූචි තයො නාගා ච ද්‌වෙ රථා>
        text <පුරිසානං පඨමො වග්‌ගො පවුච්‌චතීති>
      stand <මහාරථවිමානං චුද්‌දසමං>
      stand <මහාරථවග්‌ගො පඤ්‌චමො නිට්‌ඨිතො>
      text <තස්‌සුද්‌දානං>
      stand <භාණවාරං තතියං නිට්‌ඨිතං>
  text <පායාසිවග්‌ගො>
    text <පඨමඅගාරියවිමානවත්‌ථු>
      text <1048>
        text <යථා වනං චිත්‌තලතං පභාසති උය්‍යානසෙට්‌ඨං තිදසානමුත්‌තමං>
        text <තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ>
      text <1049>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1050>
        text <සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො>
        text <පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං>
      text <1051>
        text <අහඤ්‌ච භරියා ච මනුස්‌සලොකෙ ඔපානභූතා ඝරමාවසිම්‌හ>
        text <අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදම්‌හ>
      text <1052>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <පඨමඅගාරියවිමානං පඨමං>
    text <දුතියඅගාරියවිමානවත්‌ථු>
      text <1054>
        text <යථා වනං චිත්‌තලතං පභාසති උය්‍යානසෙට්‌ඨං තිදසානමුත්‌තමං>
        text <තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ>
      text <1055>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1056>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1057>
        text <අහඤ්‌ච භරියා ච මනුස්‌සලොකෙ ඔපානභූතා ඝරමාවසිම්‌හ>
        text <අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදම්‌හ>
      text <1058>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <දුතියඅගාරියවිමානං දුතියං>
    text <ඵලදායකවිමානවත්‌ථු>
      text <1060>
        text <උච්‌චමිදං මණිථූණං විමානං සමන්‌තතො සොළස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <1061>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <අට්‌ඨට්‌ඨකා සික්‌ඛිතා සාධුරූපා දිබ්‌බා ච කඤ්‌ඤා තිදසචරා උළාරා>
        text <නච්‌චන්‌ති ගායන්‌ති පමොදයන්‌ති>
      text <1062>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1063>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1064>
        text <ඵලදායී ඵලං විපුලං ලභති දදමුජුගතෙසු පසන්‌නමානසො>
        text <සො හි පමොදති සග්‌ගගතො තිදිවෙ අනුභොති ච පුඤ්‌ඤඵලං විපුලං>
      text <1065>
        text <තවෙවාහං මහාමුනි අදාසිං චතුරො ඵලෙ>
      text <1066>
        text <තස්‌මා හි ඵලං අලමෙව දාතුං නිච්‌චං මනුස්‌සෙන සුඛත්‌ථිකෙන>
        text <දිබ්‌බානි වා පත්‌ථයතා සුඛානි මනුස්‌සසොභග්‌ගතමිච්‌ඡතා වා>
      text <1067>
        text <තෙන මෙතාදිසො වණ්‌ණො…පෙ …>
        text <වණ්‌ණො ච මෙ සබ්‌බදිසා පභාසතීති>
      stand <ඵලදායකවිමානං තතියං>
    text <පඨමඋපස්‌සයදායකවිමානවත්‌ථු>
      text <1069>
        text <චන්‌දො යථා විගතවලාහකෙ නභෙ ඔභාසයං ගච්‌ඡති අන්‌තලික්‌ඛෙ>
        text <තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ>
      text <1070>
        text <දෙවිද්‌ධිපත්‌තොසි මහානුභාවා මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1071>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1072>
        text <අහඤ්‌ච භරියා ච මනුස්‌සලොකෙ උපස්‌සයං අරහතො අදම්‌හ>
        text <අන්‌නඤ්‌ච පානඤ්‌ච පසන්‌නචිත්‌තා සක්‌කච්‌ච දානං විපුලං අදම්‌හ>
      text <1073>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <පඨමඋපස්‌සයදායකවිමානං චතුත්‌ථං>
    text <දුතියඋපස්‌සයදායකවිමානවත්‌ථු>
      text <1075>
        text <සූරියො යථා විගතවලාහකෙ නභෙ…පෙ …>
        text <යථා පුරිමවිමානං තථා විත්‌ථාරෙතබ්‌බං>
      text <1079>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <දුතියඋපස්‌සයදායකවිමානං පඤ්‌චමං>
    text <භික්‌ඛාදායකවිමානවත්‌ථු>
      text <1081>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <1082>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1083>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1084>
        text <අහං මනුස්‌සෙසු මනුස්‌සභූතො දිස්‌වාන භික්‌ඛුං තසිතං කිලන්‌තං>
        text <එකාහං භික්‌ඛං පටිපාදයිස්‌සං සමඞ්‌ගි භත්‌තෙන තදා අකාසිං>
      text <1085>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <භික්‌ඛාදායකවිමානං ඡට්‌ඨං>
    text <යවපාලකවිමානවත්‌ථු>
      text <1087>
        text <උච්‌චමිදං මණිථූණං විමානං…පෙ … වණ්‌ණො ච තෙ සබ්‌බදිසා පභාසතීති>
      text <1089>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1090>
        text <අහං මනුස්‌සෙසු මනුස්‌සභූතො අහොසිං යවපාලකො>
        text <අද්‌දසං විරජං භික්‌ඛුං විප්‌පසන්‌නමනාවිලං>
      text <1091>
        text <තස්‌ස අදාසහං භාගං පසන්‌නො සෙහි පාණිභි>
        text <කුම්‌මාසපිණ්‌ඩං දත්‌වාන මොදාමි නන්‌දනෙ වනෙ>
      text <1092>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <යවපාලකවිමානං සත්‌තමං>
    text <පඨමකුණ්‌ඩලීවිමානවත්‌ථු>
      text <1094>
        text <අලඞ්‌කතො මල්‍යධරො සුවත්‌ථො සුකුණ්‌ඩලී කප්‌පිතකෙසමස්‌සු>
        text <ආමුත්‌තහත්‌ථාභරණො යසස්‌සී දිබ්‌බෙ විමානම්‌හි යථාපි චන්‌දිමා>
      text <1095>
        text <දිබ්‌බා ච වීණා පවදන්‌ති වග්‌ගුං අට්‌ඨට්‌ඨකා සික්‌ඛිතා සාධුරූපා>
        text <දිබ්‌බා ච කඤ්‌ඤා තිදසචරා උළාරා නච්‌චන්‌ති ගායන්‌ති පමොදයන්‌ති>
      text <1096>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1097>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1098>
        text <අහං මනුස්‌සෙසු මනුස්‌සභූතො දිස්‌වාන සමණෙ සීලවන්‌තෙ>
        text <සම්‌පන්‌නවිජ්‌ජාචරණෙ යසස්‌සී බහුස්‌සුතෙ තණ්‌හක්‌ඛයූපපන්‌නෙ>
        text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං>
      text <1099>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <පඨමකුණ්‌ඩලීවිමානං අට්‌ඨමං>
    text <දුතියකුණ්‌ඩලීවිමානවත්‌ථු>
      text <1101>
        text <අලඞ්‌කතො මල්‍යධරො සුවත්‌ථො සුකුණ්‌ඩලී කප්‌පිතකෙසමස්‌සු>
        text <ආමුත්‌තහත්‌ථාභරණො යසස්‌සී දිබ්‌බෙ විමානම්‌හි යථාපි චන්‌දිමා>
      text <1102>
        text <දිබ්‌බා ච වීණා පවදන්‌ති වග්‌ගුං අට්‌ඨට්‌ඨකා සික්‌ඛිතා සාධුරූපා>
        text <දිබ්‌බා ච කඤ්‌ඤා තිදසචරා උළාරා නච්‌චන්‌ති ගායන්‌ති පමොදයන්‌ති>
      text <1103>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1104>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1105>
        text <අහං මනුස්‌සෙසු මනුස්‌සභූතො දිස්‌වාන සමණෙ සාධුරූපෙ>
        text <සම්‌පන්‌නවිජ්‌ජාචරණෙ යසස්‌සී බහුස්‌සුතෙ සීලවන්‌තෙ පසන්‌නෙ>
        text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං>
      text <1106>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
      stand <දුතියකුණ්‌ඩලීවිමානං නවමං>
    text <උත්‌තර පායාසිවිමානවත්‌ථු>
      text <1108>
        text <යා දෙවරාජස්‌ස සභා සුධම්‌මා යත්‌ථච්‌ඡති දෙවසඞ්‌ඝො සමග්‌ගො>
        text <තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ>
      text <1109>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1110>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1111>
        text <අහං මනුස්‌සෙසු මනුස්‌සභූතො රඤ්‌ඤො පායාසිස්‌ස අහොසිං මාණවො>
        text <ලද්‌ධා ධනං සංවිභාගං අකාසිං පියා ච මෙ සීලවන්‌තො අහෙසුං>
        text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං>
      text <1112>
        text <තෙන මෙතාදිසො වණ්‌ණො…පෙ …වණ්‌ණො ච මෙ සබ්‌බදිසා පභාසතීති>
        text <ද්‌වෙ අගාරිනො ඵලදායී ද්‌වෙ උපස්‌සයදායී භික්‌ඛාය දායී>
        text <යවපාලකො චෙව ද්‌වෙ කුණ්‌ඩලිනො පායාසීති>
        text <පුරිසානං දුතියො වග්‌ගො පවුච්‌චතීති>
      stand <උත්‌තර පායාසිවිමානං දසමං>
      text <පායාසිවග්‌ගො ඡට්‌ඨො නිට්‌ඨිතො>
      text <තස්‌සුද්‌දානං>
  text <සුනික්‌ඛිත්‌තවග්‌ගො>
    text <චිත්‌තලතාවිමානවත්‌ථු>
      text <1114>
        text <යථා වනං චිත්‌තලතං පභාසති උය්‍යානසෙට්‌ඨං තිදසානමුත්‌තමං>
        text <තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ>
      text <1115>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1116>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1117>
        text <අහං මනුස්‌සෙසු මනුස්‌සභූතො දලිද්‌දො අතාණො කපණො කම්‌මකරො අහොසිං>
        text <ජිණ්‌ණෙ ච මාතාපිතරො අභාරිං පියා ච මෙ සීලවන්‌තො අහෙසුං>
        text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසි>
      text <1118>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <චිත්‌තලතාවිමානං පඨමං>
    text <නන්‌දනවිමානවත්‌ථු>
      text <1120>
        text <යථා වනං නන්‌දනං පභාසති උය්‍යානසෙට්‌ඨං තිදසානමුත්‌තමං>
        text <තථූපමං තුය්‌හමිදං විමානං ඔභාසයං තිට්‌ඨති අන්‌තලික්‌ඛෙ>
      text <1121>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1122>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1123>
        text <අහං මනුස්‌සෙසු මනුස්‌සභූතො දලිද්‌දො අතාණො කපණො කම්‌මකරො අහොසිං>
        text <ජිණ්‌ණෙ ච මාතාපිතරො අභාරිං පියා ච මෙ සීලවන්‌තො අහෙසුං>
        text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං>
      text <1124>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <නන්‌දනවිමානං දුතියං>
    text <මණිථූණවිමානවත්‌ථු>
      text <1126>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <1127>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <1128>
        text <කෙන තෙතාදිසො වණ්‌ණො…පෙ …වණ්‌ණො ච තෙ සබ්‌බදිසා පභාසතීති>
      text <1130>
        text <සො දෙවපුත්‌තො අත්‌තමනො…පෙ …යස්‌ස කම්‌මස්‌සිදං ඵලං>
      text <1131>
        text <අහං මනුස්‌සෙසු මනුස්‌සභූතො විවනෙ පථෙ සඞ්‌කමනං අකාසිං>
        text <ආරාමරුක්‌ඛානි ච රොපයිස්‌සං පියා ච මෙ සීලවන්‌තො අහෙසුං>
        text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං>
      text <1132>
        text <තෙන මෙතාදිසො වණ්‌ණො…පෙ … වණ්‌ණො ච මෙ සබ්‌බදිසා පභාසතීති>
      stand <මණිථූණවිමානං තතියං>
    text <සුවණ්‌ණවිමානවත්‌ථු>
      text <1134>
        text <සොවණ්‌ණමයෙ පබ්‌බතස්‌මිං විමානං සබ්‌බතොපභං>
        text <හෙමජාලපටිච්‌ඡන්‌නං කිඞ්‌කිණි ජාලකප්‌පිතං>
      text <1135>
        text <අට්‌ඨංසා සුකතා ථම්‌භා සබ්‌බෙ වෙළුරියාමයා>
        text <එකමෙකාය අංසියා රතනා සත්‌ත නිම්‌මිතා>
      text <1136>
        text <වෙළුරියසුවණ්‌ණස්‌ස ඵලිකා රූපියස්‌ස ච>
        text <මසාරගල්‌ලමුත්‌තාහි ලොහිතඞ්‌ගමණීහි ච>
      text <1137>
        text <චිත්‍රා මනොරමා භූමි න තත්‌ථුද්‌ධංසතී රජො>
        text <ගොපාණසීගණා පීතා කූටං ධාරෙන්‌ති නිම්‌මිතා>
      text <1138>
        text <සොපාණානි ච චත්‌තාරි නිම්‌මිතා චතුරො දිසා>
        text <නානාරතනගබ්‌භෙහි ආදිච්‌චොව විරොචති>
      text <1139>
        text <වෙදියා චතස්‌සො තත්‌ථ විභත්‌තා භාගසො මිතා>
        text <දද්‌දල්‌ලමානා ආභන්‌ති සමන්‌තා චතුරො දිසා>
      text <1140>
        text <තස්‌මිං විමානෙ පවරෙ දෙවපුත්‌තො මහප්‌පභො>
        text <අතිරොචසි වණ්‌ණෙන උදයන්‌තොව භාණුමා>
      text <1141>
        text <දානස්‌ස තෙ ඉදං ඵලං අථො සීලස්‌ස වා පන>
        text <අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතො>
      text <1142>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1143>
        text <අහං අන්‌ධකවින්‌දස්‌මිං බුද්‌ධස්‌සාදිච්‌චබන්‌ධුනො>
        text <විහාරං සත්‌ථු කාරෙසිං පසන්‌නො සෙහි පාණිභි>
      text <1144>
        text <තත්‌ථ ගන්‌ධඤ්‌ච මාලඤ්‌ච පච්‌චයඤ්‌ච විලෙපනං>
        text <විහාරං සත්‌ථු අදාසිං විප්‌පසන්‌නෙන චෙතසා>
        text <තෙන මය්‌හං ඉදං ලද්‌ධං වසං වත්‌තෙමි නන්‌දනෙ>
      text <1145>
        text <නන්‌දනෙ ච වනෙ රම්‌මෙ නානාදිජගණායුතෙ>
        text <රමාමි නච්‌චගීතෙහි අච්‌ඡරාහි පුරක්‌ඛතොති>
      stand <සුවණ්‌ණවිමානං චතුත්‌ථං>
    text <අම්‌බවිමානවත්‌ථු>
      text <1146>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <1147>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <1148>
        text <කෙන තෙතාදිසො වණ්‌ණො…පෙ … වණ්‌ණො ච තෙ සබ්‌බදිසා පභාසතීති>
      text <1150>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1151>
        text <ගිම්‌හානං පච්‌ඡිමෙ මාසෙ පතපන්‌තෙ දිවඞ්‌කරෙ>
        text <පරෙසං භතකො පොසො අම්‌බාරාමමසිඤ්‌චති>
      text <1152>
        text <අථ තෙනාගමා භික්‌ඛු සාරිපුත්‌තොති විස්‌සුතො>
        text <කිලන්‌තරූපො කායෙන අකිලන්‌තොව චෙතසා>
      text <1153>
        text <තඤ්‌ච දිස්‌වාන ආයන්‌තං අවොචං අම්‌බසිඤ්‌චකො>
        text <සාධු තං භන්‌තෙ න්‌හාපෙය්‍යං යං මමස්‌ස සුඛාවහං>
      text <1154>
        text <තස්‌ස මෙ අනුකම්‌පාය නික්‌ඛිපි පත්‌තචීවරං>
        text <නිසීදි රුක්‌ඛමූලස්‌මිං ඡායාය එකචීවරො>
      text <1155>
        text <තඤ්‌ච අච්‌ඡෙන වාරිනා පසන්‌නමානසො නරො>
        text <න්‌හාපයී රුක්‌ඛමූලස්‌මිං ඡායාය එකචීවරං>
      text <1156>
        text <අම්‌බො ච සිත්‌තො සමණො ච න්‌හාපිතො මයා ච පුඤ්‌ඤං පසුතං අනප්‌පකං>
        text <ඉති සො පීතියා කායං සබ්‌බං ඵරති අත්‌තනො>
      text <1157>
        text <තදෙව එත්‌තකං කම්‌මං අකාසිං තාය ජාතියා>
        text <පහාය මානුසං දෙහං උපපන්‌නොම්‌හි නන්‌දනං>
      text <1158>
        text <නන්‌දනෙ ච වනෙ රම්‌මෙ නානාදිජගණායුතෙ>
        text <රමාමි නච්‌චගීතෙහි අච්‌ඡරාහි පුරක්‌ඛතොති>
      stand <අම්‌බවිමානං පඤ්‌චමං>
    text <ගොපාලවිමානවත්‌ථු>
      text <1159>
        text <දිස්‌වාන දෙවං පටිපුච්‌ඡි භික්‌ඛු උච්‌චෙ විමානම්‌හි චිරට්‌ඨිතිකෙ>
        text <ආමුත්‌තහත්‌ථාභරණං යසස්‌සිං දිබ්‌බෙ විමානම්‌හි යථාපි චන්‌දිමා>
      text <1160>
        text <අලඞ්‌කතො මල්‍යධරො සුවත්‌ථො සුකුණ්‌ඩලී කප්‌පිතකෙසමස්‌සු>
        text <ආමුත්‌තහත්‌ථාභරණො යසස්‌සී දිබ්‌බෙ විමානම්‌හි යථාපි චන්‌දිමා>
      text <1161>
        text <දිබ්‌බා ච වීණා පවදන්‌ති වග්‌ගුං අට්‌ඨට්‌ඨකා සික්‌ඛිතා සාධුරූපා>
        text <දිබ්‌බා ච කඤ්‌ඤා තිදසචරා උළාරා නච්‌චන්‌ති ගායන්‌ති පමොදයන්‌ති>
      text <1162>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1163>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1164>
        text <අහං මනුස්‌සෙසු මනුස්‌සභූතො සඞ්‌ගම්‌ම රක්‌ඛිස්‌සං පරෙසං ධෙනුයො>
        text <තතො ච ආගා සමණො මමන්‌තිකෙ ගාවො ච මාසෙ අගමංසු ඛාදිතුං>
      text <1165>
        text <ද්‌වයජ්‌ජ කිච්‌චං උභයඤ්‌ච කාරියං ඉච්‌චෙවහං භන්‌තෙ තදා විචින්‌තයිං>
        text <තතො ච සඤ්‌ඤං පටිලද්‌ධයොනිසො දදාමි භන්‌තෙති ඛිපිං අනන්‌තකං>
      text <1166>
        text <සො මාසඛෙත්‌තං තුරිතො අවාසරිං පුරා අයං භඤ්‌ජති යස්‌සිදං ධනං>
        text <තතො ච කණ්‌හො උරගො මහාවිසො අඩංසි පාදෙ තුරිතස්‌ස මෙ සතො>
      text <1167>
        text <ස්‌වාහං අට්‌ටොම්‌හි දුක්‌ඛෙන පීළිතො භික්‌ඛු ච තං සාමං මුඤ්‌චිත්‌වානන්‌තකං>
        text <අහාසි කුම්‌මාසං මමානුකම්‌පයා තතො චුතො කාලකතොම්‌හි දෙවතා>
      text <1168>
        text <තදෙව කම්‌මං කුසලං කතං මයා සුඛඤ්‌ච කම්‌මං අනුභොමි අත්‌තනා>
        text <තයා හි භන්‌තෙ අනුකම්‌පිතො භුසං කතඤ්‌ඤුතාය අභිපාදයාමි තං>
      text <1169>
        text <සදෙවකෙ ලොකෙ සමාරකෙ ච අඤ්‌ඤො මුනි නත්‌ථි තයානුකම්‌පකො>
        text <තයා හි භන්‌තෙ අනුකම්‌පිතො භුසං කතඤ්‌ඤුතාය අභිවාදයාමි තං>
      text <1170>
        text <ඉමස්‌මිං ලොකෙ පරස්‌මිං වා පන අඤ්‌ඤො මුනී නත්‌ථි තයානුකම්‌පකො>
        text <තයා හි භන්‌තෙ අනුකම්‌පිතො භුසං කතඤ්‌ඤුතාය අභිවාදයාමි තන්‌ති>
      stand <ගොපාලවිමානං ඡට්‌ඨං>
    text <කණ්‌ඩකවිමානවත්‌ථු>
      text <1171>
        text <පුණ්‌ණමාසෙ යථා චන්‌දො නක්‌ඛත්‌තපරිවාරිතො>
        text <සමන්‌තා අනුපරියාති තාරකාධිපතී සසී>
      text <1172>
        text <තථූපමං ඉදං බ්‍යම්‌හං දිබ්‌බං දෙවපුරම්‌හි ච>
        text <අතිරොචති වණ්‌ණෙන උදයන්‌තොව රංසිමා>
      text <1173>
        text <වෙළුරියසුවණ්‌ණස්‌ස ඵලිකා රූපියස්‌ස ච>
        text <මසාරගල්‌ලමුත්‌තාහි ලොහිතඞ්‌ගමණීහි ච>
      text <1174>
        text <චිත්‍රා මනොරමා භූමි වෙළූරියස්‌ස සන්‌ථතා>
        text <කූටාගාරා සුභා රම්‌මා පාසාදො තෙ සුමාපිතො>
      text <1175>
        text <රම්‌මා ච තෙ පොක්‌ඛරණී පුථුලොමනිසෙවිතා>
        text <අච්‌ඡොදකා විප්‌පසන්‌නා සොවණ්‌ණවාලුකසන්‌ථතා>
      text <1176>
        text <නානාපදුමසඤ්‌ඡන්‌නා පුණ්‌ඩරීකසමොතතා>
        text <සුරභිං සම්‌පවායන්‌ති මනුඤ්‌ඤා මාලුතෙරිතා>
      text <1177>
        text <තස්‌සා තෙ උභතො පස්‌සෙ වනගුම්‌බා සුමාපිතා>
        text <උපෙතා පුප්‌ඵරුක්‌ඛෙහි ඵලරුක්‌ඛෙහි චූභයං>
      text <1178>
        text <සොවණ්‌ණපාදෙ පල්‌ලඞ්‌කෙ මුදුකෙ ගොණකත්‌ථතෙ>
        text <නිසින්‌නං දෙවරාජංව උපතිට්‌ඨන්‌ති අච්‌ඡරා>
      text <1179>
        text <සබ්‌බාභරණසඤ්‌ඡන්‌නා නානාමාලාවිභූසිතා>
        text <රමෙන්‌ති තං මහිද්‌ධිකං වසවත්‌තීව මොදසි>
      text <1180>
        text <භෙරිසඞ්‌ඛමුදිඞ්‌ගාහි වීණාහි පණවෙහි ච>
        text <රමසි රතිසම්‌පන්‌නො නච්‌චගීතෙ සුවාදිතෙ>
      text <1181>
        text <දිබ්‌බා තෙ විවිධා රූපා දිබ්‌බා සද්‌දා අථො රසා>
        text <ගන්‌ධා ච තෙ අධිප්‌පෙතා ඵොට්‌ඨබ්‌බා ච මනොරමා>
      text <1182>
        text <තස්‌මිං විමානෙ පවරෙ දෙවපුත්‌ත මහප්‌පභො>
        text <අතිරොචසි වණ්‌ණෙන උදයන්‌තොව භාණුමා>
      text <1183>
        text <දානස්‌ස තෙ ඉදං ඵලං අථො සීලස්‌ස වා පන>
        text <අථො අඤ්‌ජලිකම්‌මස්‌ස තං මෙ අක්‌ඛාහි පුච්‌ඡිතො>
      text <1184>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1185>
        text <අහං කපිලවත්‌ථුස්‌මිං සාකියානං පුරුත්‌තමෙ>
        text <සුද්‌ධොදනස්‌ස පුත්‌තස්‌ස කණ්‌ඩකො සහජො අහං>
      text <1186>
        text <යදා සො අඩ්‌ඪරත්‌තායං බොධාය මභිනික්‌ඛමි>
        text <සො මං මුදූහි පාණීහි ජාලි තම්‌බනඛෙහි ච>
      text <1187>
        text <සත්‌ථිං ආකොටයිත්‌වාන වහ සම්‌මාති චබ්‍රවි>
        text <අහං ලොකං තාරයිස්‌සං පත්‌තො සම්‌බොධිමුත්‌තමං>
      text <1188>
        text <තං මෙ ගිරං සුණන්‌තස්‌ස හාසො මෙ විපුලො අහු>
        text <උදග්‌ගචිත්‌තො සුමනො අභිසීසිං තදා අහං>
      text <1189>
        text <අභිරූළ්‌හඤ්‌ච මං ඤත්‌වා සක්‍යපුත්‌තං මහායසං>
        text <උදග්‌ගචිත්‌තො මුදිතො වහිස්‌සං පුරිසුත්‌තමං>
      text <1190>
        text <පරෙසං විජිතං ගන්‌ත්‌වා උග්‌ගතස්‌මිං දිවාකරෙ>
        text <මමං ඡන්‌නඤ්‌ච ඔහාය අනපෙක්‌ඛො සො අපක්‌කමි>
      text <1191>
        text <තස්‌ස තම්‌බනඛෙ පාදෙ ජිව්‌හාය පරිලෙහිසං>
        text <ගච්‌ඡන්‌තඤ්‌ච මහාවීරං රුදමානො උදික්‌ඛිසං>
      text <1192>
        text <අදස්‌සනෙනහං තස්‌ස සක්‍යපුත්‌තස්‌ස සිරීමතො>
        text <අලත්‌ථං ගරුකාබාධං ඛිප්‌පං මෙ මරණං අහු>
      text <1193>
        text <තස්‌සෙව ආනුභාවෙන විමානං ආවසාමිදං>
        text <සබ්‌බකාමගුණොපෙතං දිබ්‌බං දෙවපුරම්‌හි ච>
      text <1194>
        text <යඤ්‌ච මෙ අහුවා හාසො සද්‌දං සුත්‌වාන බොධියා>
        text <තෙනෙව කුසලමූලෙන ඵුසිස්‌සං ආසවක්‌ඛයං>
      text <1195>
        text <සචෙ හි භන්‌තෙ ගච්‌ඡෙය්‍යාසි සත්‌ථු බුද්‌ධස්‌ස සන්‌තිකෙ>
        text <මමාපි නං වචනෙන සිරසා වජ්‌ජාසි වන්‌දනං>
      text <1196>
        text <අහම්‌පි දට්‌ඨුං ගච්‌ඡිස්‌සං ජිනං අප්‌පටිපුග්‌ගලං>
        text <දුල්‌ලභං දස්‌සනං හොති ලොකනාථාන තාදිනන්‌ති>
      text <1197>
        text <සො කතඤ්‌ඤූ කතවෙදී සත්‌ථාරං උපසඞ්‌කමි>
        text <සුත්‌වා ගිරං චක්‌ඛුමතො ධම්‌මචක්‌ඛුං විසොධයි>
      text <1198>
        text <විසොධෙත්‌වා දිට්‌ඨිගතං විචිකිච්‌ඡං වතානි ච>
        text <වන්‌දිත්‌වා සත්‌ථුනො පාදෙ තත්‌ථෙවන්‌තරධායථාති>
      stand <කණ්‌ඩකවිමානං සත්‌තමං>
    text <අනෙකවණ්‌ණවිමානවත්‌ථු>
      text <1199>
        text <අනෙකවණ්‌ණං දරසොකනාසනං විමානමාරුය්‌හ අනෙකචිත්‌තං>
        text <පරිවාරිතො අච්‌ඡරාසඞ්‌ගණෙන සුනිම්‌මිතො භූතපතීව මොදසි>
      text <1200>
        text <සමස්‌සමො නත්‌ථි කුතො පනුත්‌තරො යසෙන පුඤ්‌ඤෙන ච ඉද්‌ධියා ච>
        text <සබ්‌බෙ ච දෙවා තිදසගණා සමෙච්‌ච තං තං නමස්‌සන්‌ති සසිංව දෙවා>
        text <ඉමා ච තෙ අච්‌ඡරායො සමන්‌තතො නච්‌චන්‌ති ගායන්‌ති පමොදයන්‌ති>
      text <1201>
        text <දෙවිද්‌ධිපත්‌තොසි මහානුභාවො මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1202>
        text <සො දෙවපුත්‌තො අත්‌තමනො…පෙ … යස්‌ස කම්‌මස්‌සිදං ඵලං>
      text <1203>
        text <අහං භදන්‌තෙ අහුවාසි පුබ්‌බෙ සුමෙධනාමස්‌ස ජිනස්‌ස සාවකො>
        text <පුථුජ්‌ජනො අනනුබොධොහමස්‌මි සො සත්‌ත වස්‌සානි පරිබ්‌බජිස්‌සහං>
      text <1204>
        text <සොහං සුමෙධස්‌ස ජිනස්‌ස සත්‌ථුනො පරිනිබ්‌බුතස්‌සොඝතිණ්‌ණස්‌ස තාදිනො>
        text <රතනුච්‌චයං හෙමජාලෙන ඡන්‌නං වන්‌දිත්‌වා ථූපස්‌මිං මනං පසාදයිං>
      text <1205>
        text <න මාසි දානං න ච මත්‌ථි දාතුං පරෙ ච ඛො තත්‌ථ සමාදපෙසිං>
        text <පූජෙථ නං පූජනීයස්‌ස ධාතුං එවං කිර සග්‌ගමිතො ගමිස්‌සථ>
      text <1206>
        text <තදෙව කම්‌මං කුසලං කතං මයා සුඛඤ්‌ච දිබ්‌බං අනුභොමි අත්‌තනා>
        text <මොදාමහං තිදසගණස්‌ස මජ්‌ඣෙ න තස්‌ස පුඤ්‌ඤස්‌ස ඛයම්‌පි අජ්‌ඣගන්‌ති>
      stand <අනෙකවණ්‌ණවිමානං අට්‌ඨමං>
    text <මට්‌ඨකුණ්‌ඩලීවිමානවත්‌ථු>
      text <1207>
        text <අලඞ්‌කතො මට්‌ඨකුණ්‌ඩලී මාලධාරී හරිචන්‌දනුස්‌සදො>
        text <බාහා පග්‌ගය්‌හ කන්‌දසි වනමජ්‌ඣෙ කිං දුක්‌ඛිතො තුවන්‌ති>
      text <1208>
        text <සොවණ්‌ණමයො පභස්‌සරො උප්‌පන්‌නො රථපඤ්‌ජරො මම>
        text <තස්‌ස චක්‌කයුගං න වින්‌දාමි තෙන දුක්‌ඛෙන ජහාමි ජීවිතන්‌ති>
      text <1209>
        text <සොවණ්‌ණමයං මණිමයං ලොහිතකමයං අථ රූපියමයං>
        text <ආචික්‌ඛ මෙ භද්‌දමාණව චක්‌කයුගං පටිපාදයාමි තෙති>
      text <1210>
        text <සො මාණවො තස්‌ස පාවදි චන්‌දිමසූරියා උභයෙත්‌ථ දිස්‌සරෙ>
        text <සොවණ්‌ණමයො රථො මම තෙන චක්‌කයුගෙන සොභතීති>
      text <1211>
        text <බාලො ඛො ත්‌වං අසි මාණව යො ත්‌වං පත්‌ථයසෙ අපත්‌ථියං>
        text <මඤ්‌ඤාමි තුවං මරිස්‌සසි න හි ත්‌වං ලච්‌ඡසි චන්‌දිමසූරියෙති>
      text <1212>
        text <ගමනාගමනම්‌පි දිස්‌සති වණ්‌ණධාතු උභයත්‌ථ වීථියා>
        text <පෙතො කාලකතො න දිස්‌සති කො නිධ කන්‌දතං බාල්‍යතරොති>
      text <1213>
        text <සච්‌චං ඛො වදෙසි මාණව අහමෙව කන්‌දතං බාල්‍යතරො>
        text <චන්‌දං විය දාරකො රුදං පෙතං කාලකතාභිපත්‌ථයින්‌ති>
      text <1214>
        text <ආදිත්‌තං වත මං සන්‌තං ඝතසිත්‌තංව පාවකං>
        text <වාරිනා විය ඔසිඤ්‌චං සබ්‌බං නිබ්‌බාපයෙ දරං>
      text <1215>
        text <අබ්‌බහී වත මෙ සල්‌ලං සොකං හදයනිස්‌සිතං>
        text <යො මෙ සොකපරෙතස්‌ස පුත්‌තසොකං අපානුදි>
      text <1216>
        text <ස්‌වාහං අබ්‌බූළ්‌හසල්‌ලොස්‌මි සීතිභූතොස්‌මි නිබ්‌බුතො>
        text <න සොචාමි න රොදාමි වත සුත්‌වාන මාණවාති>
      text <1217>
        text <දෙවතා නුසි ගන්‌ධබ්‌බො අදු සක්‌කො පුරින්‌දදො>
        text <කො වා ත්‌වං කස්‌ස වා පුත්‌තො කථං ජානෙමු තං මයන්‌ති>
      text <1218>
        text <යඤ්‌ච කන්‌දසි යඤ්‌ච රොදසි පුත්‌තං ආළාහනෙ සයං දහිත්‌වා>
        text <ස්‌වාහං කුසලං කරිත්‌වා කම්‌මං තිදසානං සහබ්‍යතං ගතොති>
      text <1219>
        text <අප්‌පං වා බහුං වා නාද්‌දසාම දානං දදන්‌තස්‌ස සකෙ අගාරෙ>
        text <උපොසථකම්‌මං වා තාදිසං කෙන කම්‌මෙන ගතොසි දෙවලොකන්‌ති>
      text <1220>
        text <ආබාධිකොහං දුක්‌ඛිතො ගිලානො ආතුරරූපොම්‌හි සකෙ නිවෙසනෙ>
        text <බුද්‌ධං විගතරජං විතිණ්‌ණකඞ්‌ඛං අද්‌දක්‌ඛිං සුගතං අනොමපඤ්‌ඤං>
      text < <
        text <ස්‌වාහං මුදිතමනො පසන්‌නචිත්‌තො අඤ්‌ජලිං අකරිං තථාගතස්‌ස>
        text <තාහං කුසලං කරිත්‌වාන කම්‌මං තිදසානං සහබ්‍යතං ගතොති>
      text <1222>
        text <අච්‌ඡරියං වත අබ්‌භුතං වත අඤ්‌ජලිකම්‌මස්‌ස අයමීදිසො විපාකො>
        text <අහම්‌පි මුදිතමනො පසන්‌නචිත්‌තො අජ්‌ජෙව බුද්‌ධං සරණං වජාමීති>
      text <1223>
        text <අජ්‌ජෙව බුද්‌ධං සරණං වජාහි ධම්‌මඤ්‌ච සඞ්‌ඝඤ්‌ච පසන්‌නචිත්‌තො>
        text <තථෙව සික්‌ඛාය පදානි පඤ්‌ච අඛණ්‌ඩඵුල්‌ලානි සමාදියස්‌සු>
      text <1224>
        text <පාණාතිපාතා විරමස්‌සු ඛිප්‌පං ලොකෙ අදින්‌නං පරිවජ්‌ජයස්‌සු>
        text <අමජ්‌ජපො මා ච මුසා භණාහි සකෙන දාරෙන ච හොහි තුට්‌ඨොති>
      text <1225>
        text <අත්‌ථකාමොසි මෙ යක්‌ඛ හිතකාමොසි දෙවතෙ>
        text <කරොමි තුය්‌හං වචනං ත්‌වංසි ආචරියො මමාති>
      text <1226>
        text <උපෙමි සරණං බුද්‌ධං ධම්‌මඤ්‌චාපි අනුත්‌තරං>
        text <සඞ්‌ඝඤ්‌ච නරදෙවස්‌ස ගච්‌ඡාමි සරණං අහං>
      text <1227>
        text <පාණාතිපාතා විරමාමි ඛිප්‌පං ලොකෙ අදින්‌නං පරිවජ්‌ජයාමි>
        text <අමජ්‌ජපො නො ච මුසා භණාමි සකෙන දාරෙන ච හොමි තුට්‌ඨොති>
      stand <මට්‌ඨකුණ්‌ඩලීවිමානං නවමං>
    text <සෙරීසකවිමානවත්‌ථු>
      text <1228>
        text <සුණොථ යක්‌ඛස්‌ස ච වාණිජාන ච සමාගමො යත්‌ථ තදා අහොසි>
        text <යථා කථං ඉතරිතරෙන චාපි සුභාසිතං තඤ්‌ච සුණාථ සබ්‌බෙ>
      text <1229>
        text <යො සො අහු රාජා පායාසි නාම භුම්‌මානං සහබ්‍යගතො යසස්‌සී>
        text <සො මොදමානොව සකෙ විමානෙ අමානුසො මානුසෙ අජ්‌ඣභාසීති>
      text <1230>
        text <වඞ්‌කෙ අරඤ්‌ඤෙ අමනුස්‌සට්‌ඨානෙ කන්‌තාරෙ අප්‌පොදකෙ අප්‌පභක්‌ඛෙ>
        text <සුදුග්‌ගමෙ වණ්‌ණුපථස්‌ස මජ්‌ඣෙ වඞ්‌කං භයා නට්‌ඨමනා මනුස්‌සා>
      text <1231>
        text <නයිධ ඵලා මූලමයා ච සන්‌ති උපාදානං නත්‌ථි කුතොධ භක්‌ඛො>
        text <අඤ්‌ඤත්‍ර පංසූහි ච වාලුකාහි ච තතාහි උණ්‌හාහි ච දාරුණාහි ච>
      text <1232>
        text <උජ්‌ජඞ්‌ගලං තත්‌තමිවං කපාලං අනායසං පරලොකෙන තුල්‍යං>
        text <ලුද්‌දානමාවාසමිදං පුරාණං භූමිප්‌පදෙසො අභිසත්‌තරූපො>
      text <1233>
        text <අථ තුම්‌හෙ කෙන වණ්‌ණෙන කිමාසමානා ඉමං පදෙසං හි>
        text <අනුපවිට්‌ඨා සහසා සමෙච්‌ච ලොභා භයා අථ වා සම්‌පමූළ්‌හාති>
      text <1234>
        text <මගධෙසු අඞ්‌ගෙසු ච සත්‌ථවාහා ආරොපයිත්‌වා පණියං පුථුත්‌තං>
        text <තෙ යාමසෙ සින්‌ධුසොවීරභූමිං ධනත්‌ථිකා උද්‌දයං පත්‌ථයානා>
      text <1235>
        text <දිවා පිපාසං නධිවාසයන්‌තා යොග්‌ගානුකම්‌පඤ්‌ච සමෙක්‌ඛමානා>
        text <එතෙන වෙගෙන ආයාම සබ්‌බෙ රත්‌තිං මග්‌ගං පටිපන්‌නා විකාලෙ>
      text <1236>
        text <තෙ දුප්‌පයාතා අපරද්‌ධමග්‌ගා අන්‌ධාකුලා විප්‌පනට්‌ඨා අරඤ්‌ඤෙ>
        text <සුදුග්‌ගමෙ වණ්‌ණුපථස්‌ස මජ්‌ඣෙ දිසං න ජානාම පමූළ්‌හචිත්‌තා>
      text <1237>
        text <ඉදඤ්‌ච දිස්‌වාන අදිට්‌ඨපුබ්‌බං විමානසෙට්‌ඨඤ්‌ච තවඤ්‌ච යක්‌ඛ>
        text <තතුත්‌තරිං ජීවිතමාසමානා දිස්‌වා පතීතා සුමනා උදග්‌ගාති>
      text <1238>
        text <පාරං සමුද්‌දස්‌ස ඉමඤ්‌ච වණ්‌ණුං වෙත්‌තාචරං සඞ්‌කුපථඤ්‌ච මග්‌ගං>
        text <නදියො පන පබ්‌බතානඤ්‌ච දුග්‌ගා පුථුද්‌දිසා ගච්‌ඡථ භොගහෙතු>
      text <1239>
        text <පක්‌ඛන්‌දියාන විජිතං පරෙසං වෙරජ්‌ජකෙ මානුසෙ පෙක්‌ඛමානා>
        text <යං වො සුතං වා අථ වාපි දිට්‌ඨං අච්‌ඡෙරකං තං වො සුණොම තාතාති>
      text <1240>
        text <ඉතොපි අච්‌ඡෙරතරං කුමාර න තො සුතං වා අථ වාපි දිට්‌ඨං>
        text <අතීතමානුස්‌සකමෙව සබ්‌බං දිස්‌වාන තප්‌පාම අනොමවණ්‌ණං>
      text <1241>
        text <වෙහායසං පොක්‌ඛරඤ්‌ඤො සවන්‌ති පහූතමල්‍යා බහුපුණ්‌ඩරීකා>
        text <දුමා චිමෙ නිච්‌චඵලූපපන්‌නා අතීව ගන්‌ධා සුරභිං පවායන්‌ති>
      text <1242>
        text <වෙළූරියථම්‌භා සතමුස්‌සිතාසෙ සිලාපවාළස්‌ස ච ආයතංසා>
        text <මසාරගල්‌ලා සහලොහිතඞ්‌ගා ථම්‌භා ඉමෙ ජොතිරසාමයාසෙ>
      text <1243>
        text <සහස්‌සථම්‌භං අතුලානුභාවං තෙසූපරි සාධුමිදං විමානං>
        text <රතනන්‌තරං කඤ්‌චනවෙදිමිස්‌සං තපනීයපට්‌ටෙහි ච සාධුඡන්‌නං>
      text <1244>
        text <ජම්‌බොනදුත්‌තත්‌තමිදං සුමට්‌ඨො පාසාදසොපාණඵලූපපන්‌නො>
        text <දළ්‌හො ච වග්‌ගු ච සුසඞ්‌ගතො ච අතීව නිජ්‌ඣානඛමො මනුඤ්‌ඤො>
      text <1245>
        text <රතනන්‌තරස්‌මිං බහුඅන්‌නපානං පරිවාරිතො අච්‌ඡරාසඞ්‌ගණෙන>
        text <මුරජආලම්‌බරතූරියඝුට්‌ඨො අභිවන්‌දිතොසි ථුතිවන්‌දනාය>
      text <1246>
        text <සො මොදසි නාරිගණප්‌පබොධනො විමානපාසාදවරෙ මනොරමෙ>
        text <අචින්‌තියො සබ්‌බගුණූපපන්‌නො රාජා යථා වෙස්‌සවණො නළින්‍යා>
      text <1247>
        text <දෙවො නු ආසි උදවාසි යක්‌ඛො උදාහු දෙවින්‌දො මනුස්‌සභූතො>
        text <පුච්‌ඡන්‌ති තං වාණිජා සත්‌ථවාහා ආචික්‌ඛ කො නාම තුවංසි යක්‌ඛොති>
      text <1248>
        text <සෙරීසකො නාම අහම්‌හි යක්‌ඛො කන්‌තාරියො වණ්‌ණුපථම්‌හි ගුත්‌තො>
        text <ඉමං පදෙසං අභිපාලයාමි වචනකරො වෙස්‌සවණස්‌ස රඤ්‌ඤොති>
      text <1249>
        text <අධිච්‌චලද්‌ධං පරිණාමජං තෙ සයං කතං උදාහු දෙවෙහි දින්‌නං>
        text <පුච්‌ඡන්‌ති තං වාණිජා සත්‌ථවාහා කථං තයා ලද්‌ධමිදං මනුඤ්‌ඤන්‌ති>
      text <1250>
        text <නාධිච්‌චලද්‌ධං න පරිණාමජං මෙ න සයං කතං න හි දෙවෙහි දින්‌නං>
        text <සකෙහි කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං මනුඤ්‌ඤන්‌ති>
      text <1251>
        text <කිං තෙ වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො>
        text <පුච්‌ඡන්‌ති තං වාණිජා සත්‌ථවාහා කථං තයා ලද්‌ධමිදං විමානන්‌ති>
      text <1252>
        text <මමං පායාසීති අහු සමඤ්‌ඤා රජ්‌ජං යදා කාරයිං කොසලානං>
        text <නත්‌ථිකදිට්‌ඨි කදරියො පාපධම්‌මො උච්‌ඡෙදවාදී ච තදා අහොසිං>
      text <1253>
        text <සමණො ච ඛො ආසි කුමාරකස්‌සපො බහුස්‌සුතො චිත්‌තකථී උළාරො>
        text <සො මෙ තදා ධම්‌මකථං අභාසි දිට්‌ඨිවිසූකානි විනොදයී මෙ>
      text <1254>
        text <තාහං තස්‌ස ධම්‌මකථං සුණිත්‌වා උපාසකත්‌තං පටිවෙදයිස්‌සං>
        text <පාණාතිපාතා විරතො අහොසිං ලොකෙ අදින්‌නං පරිවජ්‌ජයිස්‌සං>
        text <අමජ්‌ජපො නො ච මුසා අභාණිං සකෙන දාරෙන ච අහොසි තුට්‌ඨො>
      text <1255>
        text <තං මෙ වතං තං පන බ්‍රහ්‌මචරියං තස්‌ස සුචිණ්‌ණස්‌ස අයං විපාකො>
        text <තෙහෙව කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං විමානන්‌ති>
      text <1256>
        text <සච්‌චං කිරාහංසු නරා සපඤ්‌ඤා අනඤ්‌ඤථා වචනං පණ්‌ඩිතානං>
        text <යහිං යහිං ගච්‌ඡති පුඤ්‌ඤකම්‌මො තහිං තහිං මොදති කාමකාමී>
      text <1257>
        text <යහිං යහිං සොකපරිද්‌දවො ච වධො ච බන්‌ධො ච පරික්‌කිලෙසො>
        text <තහිං තහිං ගච්‌ඡති පාපකම්‌මො න මුච්‌චති දුග්‌ගතියා කදාචීති>
      text <1258>
        text <සම්‌මූළ්‌හරූපොව ජනො අහොසි අස්‌මිං මුහුත්‌තෙ කලලීකතොව>
        text <ජනස්‌සිමස්‌ස තුය්‌හඤ්‌ච කුමාර අප්‌පච්‌චයො කෙන නු ඛො අහොසීති>
      text <1259>
        text <ඉමෙ ච සිරීසවනා තාතා දිබ්‌බා ගන්‌ධා සුරභී සම්‌පවන්‌ති>
        text <තෙ සම්‌පවායන්‌ති ඉමං විමානං දිවා ච රත්‌තො ච තමං නිහන්‌ත්‌වා>
      text <1260>
        text <ඉමෙසඤ්‌ච ඛො වස්‌සසතච්‌චයෙන සිපාටිකා ඵලති එකමෙකා>
        text <මානුස්‌සකං වස්‌සසතං අතීතං යදග්‌ගෙ කායම්‌හි ඉධූපපන්‌නො>
      text <1261>
        text <දිස්‌වානහං වස්‌සසතානි පඤ්‌ච අස්‌මිං විමානෙ ඨත්‌වාන තාතා>
        text <ආයුක්‌ඛයා පුඤ්‌ඤක්‌ඛයා චවිස්‌සං තෙනෙව සොකෙන පමුච්‌ඡිතොස්‌මීති>
      text <1262>
        text <කථං නු සොචෙය්‍ය තථාවිධො සො ලද්‌ධා විමානං අතුලං චිරාය>
        text <යෙ චාපි ඛො ඉත්‌තරමුපපන්‌නා තෙ නූන සොචෙය්‍යුං පරිත්‌තපුඤ්‌ඤාති>
      text <1263>
        text <අනුච්‌ඡවිං ඔවදියඤ්‌ච මෙ තං යං මං තුම්‌හෙ පෙය්‍යවාචං වදෙථ>
        text <තුම්‌හෙ ච ඛො තාතා මයානුගුත්‌තා යෙනිච්‌ඡකං තෙන පලෙථ සොත්‌ථින්‌ති>
      text <1264>
        text <ගන්‌ත්‌වා මයං සින්‌ධුසොවීරභූමිං ධනත්‌ථිකා උද්‌දයං පත්‌ථයානා>
        text <යථාපයොගා පරිපුණ්‌ණචාගා කාහාම සෙරීසමහං උළාරන්‌ති>
      text <1265>
        text <මා චෙව සෙරීසමහං අකත්‌ථ සබ්‌බඤ්‌ච වො භවිස්‌සති යං වදෙථ>
        text <පාපානි කම්‌මානි විවජ්‌ජයාථ ධම්‌මානුයොගඤ්‌ච අධිට්‌ඨහාථ>
      text <1266>
        text <උපාසකො අත්‌ථි ඉමම්‌හි සඞ්‌ඝෙ බහුස්‌සුතො සීලවතූපපන්‌නො>
        text <සද්‌ධො ච චාගී ච සුපෙසලො ච විචක්‌ඛණො සන්‌තුසිතො මුතීමා>
      text <1267>
        text <සඤ්‌ජානමානො න මුසා භණෙය්‍ය පරූපඝාතාය න චෙතයෙය්‍ය>
        text <වෙභූතිකං පෙසුණං නො කරෙය්‍ය සණ්‌හඤ්‌ච වාචං සඛිලං භණෙය්‍ය>
      text <1268>
        text <සගාරවො සප්‌පටිස්‌සො විනීතො අපාපකො අධිසීලෙ විසුද්‌ධො>
        text <සො මාතරං පිතරඤ්‌චාපි ජන්‌තු ධම්‌මෙන පොසෙති අරියවුත්‌ති>
      text <1269>
        text <මඤ්‌ඤෙ සො මාතාපිතූනං කාරණා භොගානි පරියෙසති න අත්‌තහෙතු>
        text <මාතාපිතූනඤ්‌ච යො අච්‌චයෙන නෙක්‌ඛම්‌මපොණො චරිස්‌සති බ්‍රහ්‌මචරියං>
      text <1270>
        text <උජූ අවඞ්‌කො අසඨො අමායො න ලෙසකප්‌පෙන ච වොහරෙය්‍ය>
        text <සො තාදිසො සුකතකම්‌මකාරී ධම්‌මෙ ඨිතො කින්‌ති ලභෙථ දුක්‌ඛං>
      text <1271>
        text <තං කාරණා පාතුකතොම්‌හි අත්‌තනා තස්‌මා ධම්‌මං පස්‌සථ වාණිජාසෙ>
        text <අඤ්‌ඤත්‍ර තෙනිහ භස්‌මී භවෙථ අන්‌ධාකුලා විප්‌පනට්‌ඨා අරඤ්‌ඤෙ>
        text <තං ඛිප්‌පමානෙන ලහුං පරෙන සුඛො හවෙ සප්‌පුරිසෙන සඞ්‌ගමොති>
      text <1272>
        text <කිං නාම සො කිඤ්‌ච කරොති කම්‌මං>
        text <කිං නාමධෙය්‍යං කිං පන තස්‌ස ගොත්‌තං>
        text <මයම්‌පි නං දට්‌ඨුකාමම්‌හ යක්‌ඛ යස්‌සානුකම්‌පාය ඉධාගතොසි>
        text <ලාභා හි තස්‌ස යස්‌ස තුවං පිහෙසීති>
      text <1273>
        text <යො කප්‌පකො සම්‌භවනාමධෙය්‍යො>
        text <උපාසකො කොච්‌ඡඵලූපජීවී>
        text <ජානාථ නං තුම්‌හාකං පෙසියො සො>
        text <මා ඛො නං හීළිත්‌ථ සුපෙසලො සොති>
      text <1274>
        text <ජානාමසෙ යං ත්‌වං පවදෙසි යක්‌ඛ>
        text <න ඛො නං ජානාම ස එදිසොති>
        text <මයම්‌පි නං පූජයිස්‌සාම යක්‌ඛ>
        text <සුත්‌වාන තුය්‌හං වචනං උළාරන්‌ති>
      text <1275>
        text <යෙ කෙචි ඉමස්‌මිං සත්‌ථෙ මනුස්‌සා>
        text <දහරා මහන්‌තා අථවාපි මජ්‌ඣිමා>
        text <සබ්‌බෙව තෙ ආලම්‌බන්‌තු විමානං>
        text <පස්‌සන්‌තු පුඤ්‌ඤානං ඵලං කදරියාති>
      text <1276>
        text <තෙ තත්‌ථ සබ්‌බෙව අහං පුරෙති>
        text <තං කප්‌පකං තත්‌ථ පුරක්‌ඛත්‌වා>
        text <සබ්‌බෙව තෙ ආලම්‌බිංසු විමානං>
        text <මසක්‌කසාරං විය වාසවස්‌ස>
      text <1277>
        text <තෙ තත්‌ථ සබ්‌බෙව අහං පුරෙති උපාසකත්‌තං පටිවෙදයිංසු>
        text <පාණාතිපාතා විරතා අහෙසුං ලොකෙ අදින්‌නං පරිවජ්‌ජයිංසු>
        text <අමජ්‌ජපා නො ච මුසා භණිංසු සකෙන දාරෙන ච අහෙසුං තුට්‌ඨා>
      text <1278>
        text <තෙ තත්‌ථ සබ්‌බෙව අහං පුරෙති උපාසකත්‌තං පටිවෙදයිත්‌වා>
        text <පක්‌කාමි සත්‌ථො අනුමොදමානො යක්‌ඛිද්‌ධියා අනුමතො පුනප්‌පුනං>
      text <1279>
        text <ගන්‌ත්‌වාන තෙ සින්‌ධුසොවීරභූමිං ධනත්‌ථිකා උද්‌දයං පත්‌ථයානා>
        text <යථාපයොගා පරිපුණ්‌ණලාභා පච්‌චාගමුං පාටලිපුත්‌තමක්‌ඛතං>
      text <1280>
        text <ගන්‌ත්‌වාන තෙ සඞ්‌ඝරං සොත්‌ථිවන්‌තො>
        text <පුත්‌තෙහි දාරෙහි සමඞ්‌ගිභූතා>
        text <ආනන්‌දී විත්‌තා සුමනා පතීතා>
        text <අකංසු සෙරීසමහං උළාරං>
        text <සෙරීසකං තෙ පරිවෙණං මාපයිංසු>
      text <1281>
        text <එතාදිසා සප්‌පුරිසාන සෙවනා>
        text <මහත්‌ථිකා ධම්‌මගුණාන සෙවනා>
        text <එකස්‌ස අත්‌ථාය උපාසකස්‌ස>
        text <සබ්‌බෙව සත්‌තා සුඛිතා අහෙසුන්‌ති>
      stand <සෙරීසකවිමානං දසමං>
    text <සුනික්‌ඛිත්‌තවිමානවත්‌ථු>
      text <1282>
        text <උච්‌චමිදං මණිථූණං විමානං සමන්‌තතො ද්‌වාදස යොජනානි>
        text <කූටාගාරා සත්‌තසතා උළාරා වෙළුරියථම්‌භා රුචකත්‌ථතා සුභා>
      text <1283>
        text <තත්‌ථච්‌ඡසි පිවසි ඛාදසි ච දිබ්‌බා ච වීණා පවදන්‌ති වග්‌ගුං>
        text <දිබ්‌බා රසා කාමගුණෙත්‌ථ පඤ්‌ච නාරියො ච නච්‌චන්‌ති සුවණ්‌ණඡන්‌නා>
      text <1284>
        text <කෙන තෙතාදිසො වණ්‌ණො කෙන තෙ ඉධ මිජ්‌ඣති>
        text <උප්‌පජ්‌ජන්‌ති ච තෙ භොගා යෙ කෙචි මනසො පියා>
      text <1285>
        text <පුච්‌ඡාමි තං දෙව මහානුභාව මනුස්‌සභූතො කිමකාසි පුඤ්‌ඤං>
        text <කෙනාසි එවං ජලිතානුභාවො වණ්‌ණො ච තෙ සබ්‌බදිසා පභාසතීති>
      text <1286>
        text <සො දෙවපුත්‌තො අත්‌තමනො මොග්‌ගල්‌ලානෙන පුච්‌ඡිතො>
        text <පඤ්‌හං පුට්‌ඨො වියාකාසි යස්‌ස කම්‌මස්‌සිදං ඵලං>
      text <1287>
        text <දුන්‌නික්‌ඛිත්‌තං මාලං සුනික්‌ඛිපිත්‌වා පතිට්‌ඨපෙත්‌වා සුගතස්‌ස ථූපෙ>
        text <මහිද්‌ධිකො චම්‌හි මහානුභාවො දිබ්‌බෙහි කාමෙහි සමඞ්‌ගිභූතො>
      text <1288>
        text <තෙන මෙතාදිසො වණ්‌ණො>
        text <තෙන මෙ ඉධ මිජ්‌ඣති>
        text <උප්‌පජ්‌ජන්‌ති ච මෙ භොගා>
        text <යෙ කෙචි මනසො පියා>
      text <1289>
        text <අක්‌ඛාමි තෙ භික්‌ඛු මහානුභාව>
        text <මනුස්‌සභූතො යමහං අකාසිං>
        text <තෙනම්‌හි එවං ජලිතානුභාවො>
        text <වණ්‌ණො ච මෙ සබ්‌බදිසා පභාසතීති>
        text <ද්‌වෙ දලිද්‌දා වනවිහාරා භතකො ගොපාලකණ්‌ඩකා>
        text <අනෙකවණ්‌ණමට්‌ඨකුණ්‌ඩලී සෙරීසකො සුනික්‌ඛිත්‌තං>
        text <පුරිසානං තතියො වග්‌ගො පවුච්‌චතීති>
      stand <සුනික්‌ඛිත්‌තවිමානං එකාදසමං>
      stand <සුනික්‌ඛිත්‌තවග්‌ගො සත්‌තමො නිට්‌ඨිතො>
      text <තස්‌සුද්‌දානං>
      stand <භාණවාරං චතුත්‌ථං නිට්‌ඨිතං>
      stand <විමානවත්‌ථුපාළි නිට්‌ඨිතා>
