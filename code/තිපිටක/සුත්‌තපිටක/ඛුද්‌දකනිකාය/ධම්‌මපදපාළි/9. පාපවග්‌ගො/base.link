text <පාපවග්‌ගො>
  text <116>
    text <අභිත්‌ථරෙථ කල්‍යාණෙ පාපා චිත්‌තං නිවාරයෙ>
    text <දන්‌ධඤ්‌හි කරොතො පුඤ්‌ඤං පාපස්‌මිං රමතී මනො>
  text <117>
    text <පාපඤ්‌චෙ පුරිසො කයිරා න නං කයිරා පුනප්‌පුනං>
    text <න තම්‌හි ඡන්‌දං කයිරාථ දුක්‌ඛො පාපස්‌ස උච්‌චයො>
  text <118>
    text <පුඤ්‌ඤඤ්‌චෙ පුරිසො කයිරා කයිරා නං පුනප්‌පුනං>
    text <තම්‌හි ඡන්‌දං කයිරාථ සුඛො පුඤ්‌ඤස්‌ස උච්‌චයො>
  text <119>
    text <පාපොපි පස්‌සති භද්‍රං යාව පාපං න පච්‌චති>
    text <යදා ච පච්‌චති පාපං අථ පාපො පාපානි පස්‌සති>
  text <120>
    text <භද්‍රොපි පස්‌සති පාපං යාව භද්‍රං න පච්‌චති>
    text <යදා ච පච්‌චති භද්‍රං අථ භද්‍රො භද්‍රානි පස්‌සති>
  text <121>
    text <මාවමඤ්‌ඤෙථ පාපස්‌ස න මන්‌තං ආගමිස්‌සති>
    text <උදබින්‌දුනිපාතෙන උදකුම්‌භොපි පූරති>
    text <බාලො පූරති පාපස්‌ස ථොකං ථොකම්‌පි ආචිනං>
  text <122>
    text <මාවමඤ්‌ඤෙථ පුඤ්‌ඤස්‌ස න මන්‌තං ආගමිස්‌සති>
    text <උදබින්‌දුනිපාතෙන උදකුම්‌භොපි පූරති>
    text <ධීරො පූරති පුඤ්‌ඤස්‌ස ථොකං ථොකම්‌පි ආචිනං>
  text <123>
    text <වාණිජොව භයං මග්‌ගං අප්‌පසත්‌ථො මහද්‌ධනො>
    text <විසං ජීවිතුකාමොව පාපානි පරිවජ්‌ජයෙ>
  text <124>
    text <පාණිම්‌හි චෙ වණො නාස්‌ස හරෙය්‍ය පාණිනා විසං>
    text <නාබ්‌බණං විසමන්‌වෙති නත්‌ථි පාපං අකුබ්‌බතො>
  text <125>
    text <යො අප්‌පදුට්‌ඨස්‌ස නරස්‌ස දුස්‌සති සුද්‌ධස්‌ස පොසස්‌ස අනඞ්‌ගණස්‌ස>
    text <තමෙව බාලං පච්‌චෙති පාපං සුඛුමො රජො පටිවාතංව ඛිත්‌තො>
  text <126>
    text <ගබ්‌භමෙකෙ උප්‌පජ්‌ජන්‌ති නිරයං පාපකම්‌මිනො>
    text <සග්‌ගං සුගතිනො යන්‌ති පරිනිබ්‌බන්‌ති අනාසවා>
  text <127>
    text <න අන්‌තලික්‌ඛෙ න සමුද්‌දමජ්‌ඣෙ න පබ්‌බතානං විවරං පවිස්‌ස>
    text <න විජ්‌ජතී සො ජගතිප්‌පදෙසො යත්‌ථට්‌ඨිතො මුච්‌චෙය්‍ය පාපකම්‌මා>
  text <128>
    text <න අන්‌තලික්‌ඛෙ න සමුද්‌දමජ්‌ඣෙ න පබ්‌බතානං විවරං පවිස්‌ස>
    text <න විජ්‌ජතී සො ජගතිප්‌පදෙසො යත්‌ථට්‌ඨිතං නප්‌පසහෙය්‍ය මච්‌චු>
  stand <පාපවග්‌ගො නවමො නිට්‌ඨිතො>
