text <බ්‍රාහ්‌මණවග්‌ගො>
  text <383>
    text <ඡින්‌ද සොතං පරක්‌කම්‌ම කාමෙ පනුද බ්‍රාහ්‌මණ>
    text <සඞ්‌ඛාරානං ඛයං ඤත්‌වා අකතඤ්‌ඤූසි බ්‍රාහ්‌මණ>
  text <384>
    text <යදා ද්‌වයෙසු ධම්‌මෙසු පාරගූ හොති බ්‍රාහ්‌මණො>
    text <අථස්‌ස සබ්‌බෙ සංයොගා අත්‌ථං ගච්‌ඡන්‌ති ජානතො>
  text <385>
    text <යස්‌ස පාරං අපාරං වා පාරාපාරං න විජ්‌ජති>
    text <වීතද්‌දරං විසංයුත්‌තං තමහං බ්‍රූමි බ්‍රාහ්‌මණං>
  text <386>
    text <ඣායිං විරජමාසීනං කතකිච්‌චමනාසවං>
    text <උත්‌තමත්‌ථමනුප්‌පත්‌තං තමහං බ්‍රූමි බ්‍රාහ්‌මණං>
  text <387>
    text <දිවා තපති ආදිච්‌චො රත්‌තිමාභාති චන්‌දිමා>
    text <සන්‌නද්‌ධො ඛත්‌තියො තපති ඣායී තපති බ්‍රාහ්‌මණො>
    text <අථ සබ්‌බමහොරත්‌තිං බුද්‌ධො තපති තෙජසා>
  text <388>
    text <බාහිතපාපොති බ්‍රාහ්‌මණො සමචරියා සමණොති වුච්‌චති>
    text <පබ්‌බාජයමත්‌තනො මලං තස්‌මා පබ්‌බජිතොති වුච්‌චති>
  text <389>
    text <න බ්‍රාහ්‌මණස්‌ස පහරෙය්‍ය නාස්‌ස මුඤ්‌චෙථ බ්‍රාහ්‌මණො>
    text <ධී බ්‍රාහ්‌මණස්‌ස හන්‌තාරං තතො ධී යස්‌ස මුඤ්‌චති>
  text <390>
    text <න බ්‍රාහ්‌මණස්‌සෙතදකිඤ්‌චි සෙය්‍යො යදා නිසෙධො මනසො පියෙහි>
    text <යතො යතො හිංසමනො නිවත්‌තති තතො තතො සම්‌මතිමෙව දුක්‌ඛං>
  text <391>
    text <යස්‌ස කායෙන වාචාය මනසා නත්‌ථි දුක්‌කටං>
    text <සංවුතං තීහි ඨානෙහි තමහං බ්‍රූමි බ්‍රාහ්‌මණං>
  text <392>
    text <යම්‌හා ධම්‌මං විජානෙය්‍ය සම්‌මාසම්‌බුද්‌ධදෙසිතං>
    text <සක්‌කච්‌චං තං නමස්‌සෙය්‍ය අග්‌ගිහුත්‌තංව බ්‍රාහ්‌මණො>
  text <393>
    text <න ජටාහි න ගොත්‌තෙන න ජච්‌චා හොති බ්‍රාහ්‌මණො>
    text <යම්‌හි සච්‌චඤ්‌ච ධම්‌මො ච සො සුචී සො ච බ්‍රාහ්‌මණො>
  text <394>
    text <කිං තෙ ජටාහි දුම්‌මෙධ කිං තෙ අජිනසාටියා>
    text <අබ්‌භන්‌තරං තෙ ගහනං බාහිරං පරිමජ්‌ජසි>
  text <395>
    text <පංසුකූලධරං ජන්‌තුං කිසං ධමනිසන්‌ථතං>
    text <එකං වනස්‌මිං ඣායන්‌තං තමහං බ්‍රූමි බ්‍රාහ්‌මණං>
  text <396>
    text <න චාහං බ්‍රාහ්‌මණං බ්‍රූමි යොනිජං මත්‌තිසම්‌භවං>
    text <භොවාදි නාම සො හොති සචෙ හොති සකිඤ්‌චනො>
    text <අකිඤ්‌චනං අනාදානං තමහං බ්‍රූමි බ්‍රාහ්‌මණං>
  text <397>
    text <සබ්‌බසංයොජනං ඡෙත්‌වා යො වෙ න පරිතස්‌සති>
    text <සඞ්‌ගාතිගං විසංයුත්‌තං තමහං බ්‍රූමි බ්‍රාහ්‌මණං>
  text <398>
    text <ඡෙත්‌වා නද්‌ධිං වරත්‌තඤ්‌ච සන්‌දානං සහනුක්‌කමං>
    text <උක්‌ඛිත්‌තපලිඝං බුද්‌ධං තමහං බ්‍රූමි බ්‍රාහ්‌මණං>
  text <399>
    text <අක්‌කොසං වධබන්‌ධඤ්‌ච අදුට්‌ඨො යො තිතික්‌ඛති>
    text <ඛන්‌තීබලං බලානීකං තමහං බ්‍රූමි බ්‍රාහ්‌මණං>
  text <400>
    text <අක්‌කොධනං වතවන්‌තං සීලවන්‌තං අනුස්‌සදං>
    text <දන්‌තං අන්‌තිමසාරීරං තමහං බ්‍රූමි බ්‍රාහ්‌මණං>
  text <401>
    text <වාරි පොක්‌ඛරපත්‌තෙව ආරග්‌ගෙරිව සාසපො>
    text <යො න ලිම්‌පති කාමෙසු තමහං බ්‍රූමි බ්‍රාහ්‌මණං>
  text <402>
    text <යො දුක්‌ඛස්‌ස පජානාති ඉධෙව ඛයමත්‌තනො>
    text <පන්‌නභාරං විසංයුත්‌තං තමහං බ්‍රූමි බ්‍රාහ්‌මණං>
  text <403>
    text <ගම්‌භීරපඤ්‌ඤං මෙධාවිං මග්‌ගාමග්‌ගස්‌ස කොවිදං>
    text <උත්‌තමත්‌ථමනුප්‌පත්‌තං තමහං බ්‍රූමි බ්‍රාහ්‌මණං>
  text <404>
    text <අසංසට්‌ඨං ගහට්‌ඨෙහි අනාගාරෙහි චූභයං>
    text <අනොකසාරිමප්‌පිච්‌ඡං තමහං බ්‍රූමි බ්‍රාහ්‌මණං>
  text <405>
    text <නිධාය දණ්‌ඩං භූතෙසු තසෙසු ථාවරෙසු ච>
    text <යො න හන්‌ති න ඝාතෙති තමහං බ්‍රූමි බ්‍රාහ්‌මණං>
  text <406>
    text <අවිරුද්‌ධං විරුද්‌ධෙසු අත්‌තදණ්‌ඩෙසු නිබ්‌බුතං>
    text <සාදානෙසු අනාදානං තමහං බ්‍රූමි බ්‍රාහ්‌මණං>
  text <407>
    text <යස්‌ස රාගො ච දොසො ච මානො මක්‌ඛො ච පාතිතො>
    text <සාසපොරිව ආරග්‌ගා තමහං බ්‍රූමි බ්‍රාහ්‌මණං>
  text <408>
    text <අකක්‌කසං විඤ්‌ඤාපනිං ගිරං සච්‌චමුදීරයෙ>
    text <යාය නාභිසජෙ කඤ්‌චි තමහං බ්‍රූමි බ්‍රාහ්‌මණං>
  text <409>
    text <යොධ දීඝං ව රස්‌සං වා අණුං ථූලං සුභාසුභං>
    text <ලොකෙ අදින්‌නං නාදියති තමහං බ්‍රූමි බ්‍රාහ්‌මණං>
  text <410>
    text <ආසා යස්‌ස න විජ්‌ජන්‌ති අස්‌මිං ලොකෙ පරම්‌හි ච>
    text <නිරාසාසං විසංයුත්‌තං තමහං බ්‍රූමි බ්‍රාහ්‌මණං>
  text <411>
    text <යස්‌සාලයා න විජ්‌ජන්‌ති අඤ්‌ඤාය අකථංකථී>
    text <අමතොගධමනුප්‌පත්‌තං තමහං බ්‍රූමි බ්‍රාහ්‌මණං>
  text <412>
    text <යොධ පුඤ්‌ඤඤ්‌ච පාපඤ්‌ච උභො සඞ්‌ගමුපච්‌චගා>
    text <අසොකං විරජං සුද්‌ධං තමහං බ්‍රූමි බ්‍රාහ්‌මණං>
  text <413>
    text <චන්‌දංව විමලං සුද්‌ධං විප්‌පසන්‌නමනාවිලං>
    text <නන්‌දීභවපරික්‌ඛීණං තමහං බ්‍රූමි බ්‍රාහ්‌මණං>
  text <414>
    text <යොමං පලිපථං දුග්‌ගං සංසාරං මොහමච්‌චගා>
    text <තිණ්‌ණො පාරගතො ඣායී අනෙජො අකථංකථී>
    text <අනුපාදාය නිබ්‌බුතො තමහං බ්‍රූමි බ්‍රාහ්‌මණං>
  text <415>
    text <යොධ කාමෙ පහන්‌ත්‌වාන අනාගාරො පරිබ්‌බජෙ>
    text <කාමභවපරික්‌ඛීණං තමහං බ්‍රූමි බ්‍රාහ්‌මණං>
  text <416>
    text <යොධ තණ්‌හං පහන්‌ත්‌වාන අනාගාරො පරිබ්‌බජෙ>
    text <තණ්‌හාභවපරික්‌ඛීණං තමහං බ්‍රූමි බ්‍රාහ්‌මණං>
  text <417>
    text <හිත්‌වා මානුසකං යොගං දිබ්‌බං යොගං උපච්‌චගා>
    text <සබ්‌බයොගවිසංයුත්‌තං තමහං බ්‍රූමි බ්‍රාහ්‌මණං>
  text <418>
    text <හිත්‌වා රතිඤ්‌ච අරතිඤ්‌ච සීතිභූතං නිරූපධිං>
    text <සබ්‌බලොකාභිභුං වීරං තමහං බ්‍රූමි බ්‍රාහ්‌මණං>
  text <419>
    text <චුතිං යො වෙදි සත්‌තානං උපපත්‌තිඤ්‌ච සබ්‌බසො>
    text <අසත්‌තං සුගතං බුද්‌ධං තමහං බ්‍රූමි බ්‍රාහ්‌මණං>
  text <420>
    text <යස්‌ස ගතිං න ජානන්‌ති දෙවා ගන්‌ධබ්‌බමානුසා>
    text <ඛීණාසවං අරහන්‌තං තමහං බ්‍රූමි බ්‍රාහ්‌මණං>
  text <421>
    text <යස්‌ස පුරෙ ච පච්‌ඡා ච මජ්‌ඣෙ ච නත්‌ථි කිඤ්‌චනං>
    text <අකිඤ්‌චනං අනාදානං තමහං බ්‍රූමි බ්‍රාහ්‌මණං>
  text <422>
    text <උසභං පවරං වීරං මහෙසිං විජිතාවිනං>
    text <අනෙජං න්‌හාතකං බුද්‌ධං තමහං බ්‍රූමි බ්‍රාහ්‌මණං>
  text <423>
    text <පුබ්‌බෙනිවාසං යො වෙදි සග්‌ගාපායඤ්‌ච පස්‌සති>
    text <අථො ජාතික්‌ඛයං පත්‌තො අභිඤ්‌ඤාවොසිතො මුනි>
    text <සබ්‌බවොසිතවොසානං තමහං බ්‍රූමි බ්‍රාහ්‌මණං>
    text <සතෙවීසචතුස්‌සතා චතුසච්‌චවිභාවිනා>
    text <සතත්‌තයඤ්‌ච වත්‌ථූනං පඤ්‌චාධිකං සමුට්‌ඨිතාති>
    text <යමකප්‌පමාදො චිත්‌තං පුප්‌ඵං බාලෙන පණ්‌ඩිතො>
    text <අරහන්‌තො සහස්‌සඤ්‌ච පාපං දණ්‌ඩෙන තෙ දස>
    text <ජරා අත්‌තා ච ලොකො ච බුද්‌ධො සුඛං පියෙන ච>
    text <කොධො මලඤ්‌ච ධම්‌මට්‌ඨො මග්‌ගවග්‌ගෙන වීසති>
    text <පකිණ්‌ණං නිරයො නාගො තණ්‌හා භික්‌ඛු ච බ්‍රාහ්‌මණො>
    text <එතෙ ඡබ්‌බීසති වග්‌ගා දෙසිතාදිච්‌චබන්‌ධුනා>
    text <යමකෙ වීසති ගාථා අප්‌පමාදම්‌හි ද්‌වාදස>
    text <එකාදස චිත්‌තවග්‌ගෙ පුප්‌ඵවග්‌ගම්‌හි සොළස>
    text <බාලෙ ච සොළස ගාථා පණ්‌ඩිතම්‌හි චතුද්‌දස>
    text <අරහන්‌තෙ දස ගාථා සහස්‌සෙ හොන්‌ති සොළස>
    text <තෙරස පාපවග්‌ගම්‌හි දණ්‌ඩම්‌හි දස සත්‌ත ච>
    text <එකාදස ජරා වග්‌ගෙ අත්‌තවග්‌ගම්‌හි තා දස>
    text <ද්‌වාදස ලොකවග්‌ගම්‌හි බුද්‌ධවග්‌ගම්‌හි ඨාරස>
    text <සුඛෙ ච පියවග්‌ගෙ ච ගාථායො හොන්‌ති ද්‌වාදස>
    text <චුද්‌දස කොධවග්‌ගම්‌හි මලවග්‌ගෙකවීසති>
    text <සත්‌තරස ච ධම්‌මට්‌ඨෙ මග්‌ගවග්‌ගෙ සත්‌තරස>
    text <පකිණ්‌ණෙ සොළස ගාථා නිරයෙ නාගෙ ච චුද්‌දස>
    text <ඡබ්‌බීස තණ්‌හාවග්‌ගම්‌හි තෙවීස භික්‌ඛුවග්‌ගිකා>
    text <එකතාලීසගාථායො බ්‍රාහ්‌මණෙ වග්‌ගමුත්‌තමෙ>
    text <ගාථාසතානි චත්‌තාරි තෙවීස ච පුනාපරෙ>
    text <ධම්‌මපදෙ නිපාතම්‌හි දෙසිතාදිච්‌චබන්‌ධුනාති>
  stand <බ්‍රාහ්‌මණවග්‌ගො ඡබ්‌බීසතිමො නිට්‌ඨිතො>
  text <එත්‌තාවතා සබ්‌බපඨමෙ යමකවග්‌ගෙ චුද්‌දස වත්‌ථූනි අප්‌පමාදවග්‌ගෙ නව චිත්‌තවග්‌ගෙ නව පුප්‌ඵවග්‌ගෙ ද්‌වාදස බාලවග්‌ගෙ පන්‌නරස පණ්‌ඩිතවග්‌ගෙ එකාදස අරහන්‌තවග්‌ගෙ දස සහස්‌සවග්‌ගෙ චුද්‌දස පාපවග්‌ගෙ ද්‌වාදස දණ්‌ඩවග්‌ගෙ එකාදස ජරාවග්‌ගෙ නව අත්‌තවග්‌ගෙ දස ලොකවග්‌ගෙ එකාදස බුද්‌ධවග්‌ගෙ නව සුඛවග්‌ගෙ අට්‌ඨ පියවග්‌ගෙ නව කොධවග්‌ගෙ අට්‌ඨ මලවග්‌ගෙ ද්‌වාදස ධම්‌මට්‌ඨවග්‌ගෙ දස මග්‌ගවග්‌ගෙ ද්‌වාදස පකිණ්‌ණකවග්‌ගෙ නව නිරයවග්‌ගෙ නව නාගවග්‌ගෙ අට්‌ඨ තණ්‌හාවග්‌ගෙ ද්‌වාදස භික්‌ඛුවග්‌ගෙ ද්‌වාදස බ්‍රාහ්‌මණවග්‌ගෙ චත්‌තාලීසාති පඤ්‌චාධිකානි තීණි වත්‌ථුසතානි>
  text <>
  text <ධම්‌මපදෙ වග්‌ගානමුද්‌දානං>
  text <ගාථානමුද්‌දානං>
  stand <ධම්‌මපදපාළි නිට්‌ඨිතා>
