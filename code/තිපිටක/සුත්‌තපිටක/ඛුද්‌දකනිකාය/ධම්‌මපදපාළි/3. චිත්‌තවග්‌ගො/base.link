text <චිත්‌තවග්‌ගො>
  text <33>
    text <ඵන්‌දනං චපලං චිත්‌තං දූරක්‌ඛං දුන්‌නිවාරයං>
    text <උජුං කරොති මෙධාවී උසුකාරොව තෙජනං>
  text <34>
    text <වාරිජොව ථලෙ ඛිත්‌තො ඔකමොකතඋබ්‌භතො>
    text <පරිඵන්‌දතිදං චිත්‌තං මාරධෙය්‍යං පහාතවෙ>
  text <35>
    text <දුන්‌නිග්‌ගහස්‌ස ලහුනො යත්‌ථකාමනිපාතිනො>
    text <චිත්‌තස්‌ස දමථො සාධු චිත්‌තං දන්‌තං සුඛාවහං>
  text <36>
    text <සුදුද්‌දසං සුනිපුණං යත්‌ථකාමනිපාතිනං>
    text <චිත්‌තං රක්‌ඛෙථ මෙධාවී චිත්‌තං ගුත්‌තං සුඛාවහං>
  text <37>
    text <දූරඞ්‌ගමං එකචරං අසරීරං ගුහාසයං>
    text <යෙ චිත්‌තං සංයමෙස්‌සන්‌ති මොක්‌ඛන්‌ති මාරබන්‌ධනා>
  text <38>
    text <අනවට්‌ඨිතචිත්‌තස්‌ස සද්‌ධම්‌මං අවිජානතො>
    text <පරිප්‌ලවපසාදස්‌ස පඤ්‌ඤා න පරිපූරති>
  text <39>
    text <අනවස්‌සුතචිත්‌තස්‌ස අනන්‌වාහතචෙතසො>
    text <පුඤ්‌ඤපාපපහීනස්‌ස නත්‌ථි ජාගරතො භයං>
  text <40>
    text <කුම්‌භූපමං කායමිමං විදිත්‌වා නගරූපමං චිත්‌තමිදං ඨපෙත්‌වා>
    text <යොධෙථ මාරං පඤ්‌ඤාවුධෙන ජිතඤ්‌ච රක්‌ඛෙ අනිවෙසනො සියා>
  text <41>
    text <අචිරං වතයං කායො පථවිං අධිසෙස්‌සති>
    text <ඡුද්‌ධො අපෙතවිඤ්‌ඤාණො නිරත්‌ථංව කලිඞ්‌ගරං>
  text <42>
    text <දිසො දිසං යං තං කයිරා වෙරී වා පන වෙරිනං>
    text <මිච්‌ඡාපණිහිතං චිත්‌තං පාපියො නං තතො කරෙ>
  text <43>
    text <න තං මාතා පිතා කයිරා අඤ්‌ඤෙ වාපි ච ඤාතකා>
    text <සම්‌මාපණිහිතං චිත්‌තං සෙය්‍යසො නං තතො කරෙ>
  stand <චිත්‌තවග්‌ගො තතියො නිට්‌ඨිතො>
