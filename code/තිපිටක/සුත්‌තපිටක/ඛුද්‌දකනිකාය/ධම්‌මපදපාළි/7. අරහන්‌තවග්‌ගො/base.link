text <අරහන්‌තවග්‌ගො>
  text <90>
    text <ගතද්‌ධිනො විසොකස්‌ස විප්‌පමුත්‌තස්‌ස සබ්‌බධි>
    text <සබ්‌බගන්‌ථප්‌පහීනස්‌ස පරිළාහො න විජ්‌ජති>
  text <91>
    text <උය්‍යුඤ්‌ජන්‌ති සතීමන්‌තො න නිකෙතෙ රමන්‌ති තෙ>
    text <හංසාව පල්‌ලලං හිත්‌වා ඔකමොකං ජහන්‌ති තෙ>
  text <92>
    text <යෙසං සන්‌නිචයො නත්‌ථි යෙ පරිඤ්‌ඤාතභොජනා>
    text <සුඤ්‌ඤතො අනිමිත්‌තො ච විමොක්‌ඛො යෙසං ගොචරො>
    text <ආකාසෙ ව සකුන්‌තානං ගති තෙසං දුරන්‌නයා>
  text <93>
    text <යස්‌සාසවා පරික්‌ඛීණා ආහාරෙ ච අනිස්‌සිතො>
    text <සුඤ්‌ඤතො අනිමිත්‌තො ච විමොක්‌ඛො යස්‌ස ගොචරො>
    text <ආකාසෙ ව සකුන්‌තානං පදං තස්‌ස දුරන්‌නයං>
  text <94>
    text <යස්‌සින්‌ද්‍රියානි සමථඞ්‌ගතානි අස්‌සා යථා සාරථිනා සුදන්‌තා>
    text <පහීනමානස්‌ස අනාසවස්‌ස දෙවාපි තස්‌ස පිහයන්‌ති තාදිනො>
  text <95>
    text <පථවිසමො නො විරුජ්‌ඣති ඉන්‌දඛිලුපමො තාදි සුබ්‌බතො>
    text <රහදොව අපෙතකද්‌දමො සංසාරා න භවන්‌ති තාදිනො>
  text <96>
    text <සන්‌තං තස්‌ස මනං හොති සන්‌තා වාචා ච කම්‌ම ච>
    text <සම්‌මදඤ්‌ඤා විමුත්‌තස්‌ස උපසන්‌තස්‌ස තාදිනො>
  text <97>
    text <අස්‌සද්‌ධො අකතඤ්‌ඤූ ච සන්‌ධිච්‌ඡෙදො ච යො නරො>
    text <හතාවකාසො වන්‌තාසො ස වෙ උත්‌තමපොරිසො>
  text <98>
    text <ගාමෙ වා යදි වාරඤ්‌ඤෙ නින්‌නෙ වා යදි වා ථලෙ>
    text <යත්‌ථ අරහන්‌තො විහරන්‌ති තං භූමිරාමණෙය්‍යකං>
  text <99>
    text <රමණීයානි අරඤ්‌ඤානි යත්‌ථ න රමතී ජනො>
    text <වීතරාගා රමිස්‌සන්‌ති න තෙ කාමගවෙසිනො>
  stand <අරහන්‌තවග්‌ගො සත්‌තමො නිට්‌ඨිතො>
