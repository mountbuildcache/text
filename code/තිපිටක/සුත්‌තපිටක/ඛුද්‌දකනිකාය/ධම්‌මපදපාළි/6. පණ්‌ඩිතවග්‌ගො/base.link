text <පණ්‌ඩිතවග්‌ගො>
  text <76>
    text <නිධීනංව පවත්‌තාරං යං පස්‌සෙ වජ්‌ජදස්‌සිනං>
    text <නිග්‌ගය්‌හවාදිං මෙධාවිං තාදිසං පණ්‌ඩිතං භජෙ>
    text <තාදිසං භජමානස්‌ස සෙය්‍යො හොති න පාපියො>
  text <77>
    text <ඔවදෙය්‍යානුසාසෙය්‍ය අසබ්‌භා ච නිවාරයෙ>
    text <සතඤ්‌හි සො පියො හොති අසතං හොති අප්‌පියො>
  text <78>
    text <න භජෙ පාපකෙ මිත්‌තෙ න භජෙ පුරිසාධමෙ>
    text <භජෙථ මිත්‌තෙ කල්‍යාණෙ භජෙථ පුරිසුත්‌තමෙ>
  text <79>
    text <ධම්‌මපීති සුඛං සෙති විප්‌පසන්‌නෙන චෙතසා>
    text <අරියප්‌පවෙදිතෙ ධම්‌මෙ සදා රමති පණ්‌ඩිතො>
  text <80>
    text <උදකඤ්‌හි නයන්‌ති නෙත්‌තිකා උසුකාරා නමයන්‌ති තෙජනං>
    text <දාරුං නමයන්‌ති තච්‌ඡකා අත්‌තානං දමයන්‌ති පණ්‌ඩිතා>
  text <81>
    text <සෙලො යථා එකඝනො වාතෙන න සමීරති>
    text <එවං නින්‌දාපසංසාසු න සමිඤ්‌ජන්‌ති පණ්‌ඩිතා>
  text <82>
    text <යථාපි රහදො ගම්‌භීරො විප්‌පසන්‌නො අනාවිලො>
    text <එවං ධම්‌මානි සුත්‌වාන විප්‌පසීදන්‌ති පණ්‌ඩිතා>
  text <83>
    text <සබ්‌බත්‌ථ වෙ සප්‌පුරිසා චජන්‌ති න කාමකාමා ලපයන්‌ති සන්‌තො>
    text <සුඛෙන ඵුට්‌ඨා අථ වා දුඛෙන න උච්‌චාවචං පණ්‌ඩිතා දස්‌සයන්‌ති>
  text <84>
    text <න අත්‌තහෙතු න පරස්‌ස හෙතු න පුත්‌තමිච්‌ඡෙ න ධනං න රට්‌ඨං>
    text <න ඉච්‌ඡෙය්‍ය අධම්‌මෙන සමිද්‌ධිමත්‌තනො ස සීලවා පඤ්‌ඤවා ධම්‌මිකො සියා>
  text <85>
    text <අප්‌පකා තෙ මනුස්‌සෙසු යෙ ජනා පාරගාමිනො>
    text <අථායං ඉතරා පජා තීරමෙවානුධාවති>
  text <86>
    text <යෙ ච ඛො සම්‌මදක්‌ඛාතෙ ධම්‌මෙ ධම්‌මානුවත්‌තිනො>
    text <තෙ ජනා පාරමෙස්‌සන්‌ති මච්‌චුධෙය්‍යං සුදුත්‌තරං>
  text <87>
    text <කණ්‌හං ධම්‌මං විප්‌පහාය සුක්‌කං භාවෙථ පණ්‌ඩිතො>
    text <ඔකා අනොකමාගම්‌ම විවෙකෙ යත්‌ථ දූරමං>
  text <88>
    text <තත්‍රාභිරතිමිච්‌ඡෙය්‍ය හිත්‌වා කාමෙ අකිඤ්‌චනො>
    text <පරියොදපෙය්‍ය අත්‌තානං චිත්‌තක්‌ලෙසෙහි පණ්‌ඩිතො>
  text <89>
    text <යෙසං සම්‌බොධියඞ්‌ගෙසු සම්‌මා චිත්‌තං සුභාවිතං>
    text <ආදානපටිනිස්‌සග්‌ගෙ අනුපාදාය යෙ රතා>
    text <ඛීණාසවා ජුතිමන්‌තො තෙ ලොකෙ පරිනිබ්‌බුතා>
  stand <පණ්‌ඩිතවග්‌ගො ඡට්‌ඨො නිට්‌ඨිතො>
