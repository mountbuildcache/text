text <භික්‌ඛුවග්‌ගො>
  text <360>
    text <චක්‌ඛුනා සංවරො සාධු සාධු සොතෙන සංවරො>
    text <ඝානෙන සංවරො සාධු සාධු ජිව්‌හාය සංවරො>
  text <361>
    text <කායෙන සංවරො සාධු සාධු වාචාය සංවරො>
    text <මනසා සංවරො සාධු සාධු සබ්‌බත්‌ථ සංවරො>
    text <සබ්‌බත්‌ථ සංවුතො භික්‌ඛු සබ්‌බදුක්‌ඛා පමුච්‌චති>
  text <362>
    text <හත්‌ථසංයතො පාදසංයතො වාචාසංයතො සංයතුත්‌තමො>
    text <අජ්‌ඣත්‌තරතො සමාහිතො එකො සන්‌තුසිතො තමාහු භික්‌ඛුං>
  text <363>
    text <යො මුඛසංයතො භික්‌ඛු මන්‌තභාණී අනුද්‌ධතො>
    text <අත්‌ථං ධම්‌මඤ්‌ච දීපෙති මධුරං තස්‌ස භාසිතං>
  text <364>
    text <ධම්‌මාරාමො ධම්‌මරතො ධම්‌මං අනුවිචින්‌තයං>
    text <ධම්‌මං අනුස්‌සරං භික්‌ඛු සද්‌ධම්‌මා න පරිහායති>
  text <365>
    text <සලාභං නාතිමඤ්‌ඤෙය්‍ය නාඤ්‌ඤෙසං පිහයං චරෙ>
    text <අඤ්‌ඤෙසං පිහයං භික්‌ඛු සමාධිං නාධිගච්‌ඡති>
  text <366>
    text <අප්‌පලාභොපි චෙ භික්‌ඛු සලාභං නාතිමඤ්‌ඤති>
    text <තං වෙ දෙවා පසංසන්‌ති සුද්‌ධාජීවිං අතන්‌දිතං>
  text <367>
    text <සබ්‌බසො නාමරූපස්‌මිං යස්‌ස නත්‌ථි මමායිතං>
    text <අසතා ච න සොචති ස වෙ භික්‌ඛූති වුච්‌චති>
  text <368>
    text <මෙත්‌තාවිහාරී යො භික්‌ඛු පසන්‌නො බුද්‌ධසාසනෙ>
    text <අධිගච්‌ඡෙ පදං සන්‌තං සඞ්‌ඛාරූපසමං සුඛං>
  text <369>
    text <සිඤ්‌ච භික්‌ඛු ඉමං නාවං සිත්‌තා තෙ ලහුමෙස්‌සති>
    text <ඡෙත්‌වා රාගඤ්‌ච දොසඤ්‌ච තතො නිබ්‌බානමෙහිසි>
  text <370>
    text <පඤ්‌ච ඡින්‌දෙ පඤ්‌ච ජහෙ පඤ්‌ච චුත්‌තරි භාවයෙ>
    text <පඤ්‌ච සඞ්‌ගාතිගො භික්‌ඛු ඔඝතිණ්‌ණොති වුච්‌චති>
  text <371>
    text <ඣාය භික්‌ඛු මා පමාදො මා තෙ කාමගුණෙ රමෙස්‌සු චිත්‌තං>
    text <මා ලොහගුළං ගිලී පමත්‌තො මා කන්‌දි දුක්‌ඛමිදන්‌ති ඩය්‌හමානො>
  text <372>
    text <නත්‌ථි ඣානං අපඤ්‌ඤස්‌ස පඤ්‌ඤා නත්‌ථි අඣායතො>
    text <යම්‌හි ඣානඤ්‌ච පඤ්‌ඤා ච ස වෙ නිබ්‌බානසන්‌තිකෙ>
  text <373>
    text <සුඤ්‌ඤාගාරං පවිට්‌ඨස්‌ස සන්‌තචිත්‌තස්‌ස භික්‌ඛුනො>
    text <අමානුසී රති හොති සම්‌මා ධම්‌මං විපස්‌සතො>
  text <374>
    text <යතො යතො සම්‌මසති ඛන්‌ධානං උදයබ්‌බයං>
    text <ලභතී පීතිපාමොජ්‌ජං අමතං තං විජානතං>
  text <375>
    text <තත්‍රායමාදි භවති ඉධ පඤ්‌ඤස්‌ස භික්‌ඛුනො>
    text <ඉන්‌ද්‍රියගුත්‌ති සන්‌තුට්‌ඨි පාතිමොක්‌ඛෙ ච සංවරො>
  text <376>
    text <මිත්‌තෙ භජස්‌සු කල්‍යාණෙ සුද්‌ධාජීවෙ අතන්‌දිතෙ>
    text <පටිසන්‌ථාරවුත්‍යස්‌ස ආචාරකුසලො සියා>
    text <තතො පාමොජ්‌ජබහුලො දුක්‌ඛස්‌සන්‌තං කරිස්‌සති>
  text <377>
    text <වස්‌සිකා විය පුප්‌ඵානි මද්‌දවානි පමුඤ්‌චති>
    text <එවං රාගඤ්‌ච දොසඤ්‌ච විප්‌පමුඤ්‌චෙථ භික්‌ඛවො>
  text <378>
    text <සන්‌තකායො සන්‌තවාචො සන්‌තවා සුසමාහිතො>
    text <වන්‌තලොකාමිසො භික්‌ඛු උපසන්‌තොති වුච්‌චති>
  text <379>
    text <අත්‌තනා චොදයත්‌තානං පටිමංසෙථ අත්‌තනා>
    text <සො අත්‌තගුත්‌තො සතිමා සුඛං භික්‌ඛු විහාහිසි>
  text <380>
    text <අත්‌තා හි අත්‌තනො නාථො කො හි නාථො පරො සියා>
    text <අත්‌තා හි අත්‌තනො ගති>
    text <තස්‌මා සංයමමත්‌තානං අස්‌සං භද්‍රංව වාණිජො>
  text <381>
    text <පාමොජ්‌ජබහුලො භික්‌ඛු පසන්‌නො බුද්‌ධසාසනෙ>
    text <අධිගච්‌ඡෙ පදං සන්‌තං සඞ්‌ඛාරූපසමං සුඛං>
  text <382>
    text <යො හවෙ දහරො භික්‌ඛු යුඤ්‌ජති බුද්‌ධසාසනෙ>
    text <සොමං ලොකං පභාසෙති අබ්‌භා මුත්‌තොව චන්‌දිමා>
  stand <භික්‌ඛුවග්‌ගො පඤ්‌චවීසතිමො නිට්‌ඨිතො>
