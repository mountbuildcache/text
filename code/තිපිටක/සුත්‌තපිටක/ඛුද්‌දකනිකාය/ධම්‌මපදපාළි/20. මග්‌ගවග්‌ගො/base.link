text <මග්‌ගවග්‌ගො>
  text <273>
    text <මග්‌ගානට්‌ඨඞ්‌ගිකො සෙට්‌ඨො සච්‌චානං චතුරො පදා>
    text <විරාගො සෙට්‌ඨො ධම්‌මානං ද්‌විපදානඤ්‌ච චක්‌ඛුමා>
  text <274>
    text <එසෙව මග්‌ගො නත්‌ථඤ්‌ඤො දස්‌සනස්‌ස විසුද්‌ධියා>
    text <එතඤ්‌හි තුම්‌හෙ පටිපජ්‌ජථ මාරස්‌සෙතං පමොහනං>
  text <275>
    text <එතඤ්‌හි තුම්‌හෙ පටිපන්‌නා දුක්‌ඛස්‌සන්‌තං කරිස්‌සථ>
    text <අක්‌ඛාතො වො මයා මග්‌ගො අඤ්‌ඤාය සල්‌ලකන්‌තනං>
  text <276>
    text <තුම්‌හෙහි කිච්‌චමාතප්‌පං අක්‌ඛාතාරො තථාගතා>
    text <පටිපන්‌නා පමොක්‌ඛන්‌ති ඣායිනො මාරබන්‌ධනා>
  text <277>
    text <සබ්‌බෙ සඞ්‌ඛාරා අනිච්‌චාති යදා පඤ්‌ඤාය පස්‌සති>
    text <අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා>
  text <278>
    text <සබ්‌බෙ සඞ්‌ඛාරා දුක්‌ඛාති යදා පඤ්‌ඤාය පස්‌සති>
    text <අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා>
  text <279>
    text <සබ්‌බෙ ධම්‌මා අනත්‌තාති යදා පඤ්‌ඤාය පස්‌සති>
    text <අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා>
  text <280>
    text <උට්‌ඨානකාලම්‌හි අනුට්‌ඨහානො යුවා බලී ආලසියං උපෙතො>
    text <සංසන්‌නසඞ්‌කප්‌පමනො කුසීතො පඤ්‌ඤාය මග්‌ගං අලසො න වින්‌දති>
  text <281>
    text <වාචානුරක්‌ඛී මනසා සුසංවුතො කායෙන ච නාකුසලං කයිරා>
    text <එතෙ තයො කම්‌මපථෙ විසොධයෙ ආරාධයෙ මග්‌ගමිසිප්‌පවෙදිතං>
  text <282>
    text <යොගා වෙ ජායතී භූරි අයොගා භූරිසඞ්‌ඛයො>
    text <එතං ද්‌වෙධාපථං ඤත්‌වා භවාය විභවාය ච>
    text <තථාත්‌තානං නිවෙසෙය්‍ය යථා භූරි පවඩ්‌ඪති>
  text <283>
    text <වනං ඡින්‌දථ මා රුක්‌ඛං වනතො ජායතෙ භයං>
    text <ඡෙත්‌වා වනඤ්‌ච වනථඤ්‌ච නිබ්‌බනා හොථ භික්‌ඛවො>
  text <284>
    text <යාව හි වනථො න ඡිජ්‌ජති අණුමත්‌තොපි නරස්‌ස නාරිසු>
    text <පටිබද්‌ධමනොව තාව සො වච්‌ඡො ඛීරපකොව මාතරි>
  text <285>
    text <උච්‌ඡින්‌ද සිනෙහමත්‌තනො කුමුදං සාරදිකංව>
    text <සන්‌තිමග්‌ගමෙව බ්‍රූහය නිබ්‌බානං සුගතෙන දෙසිතං>
  text <286>
    text <ඉධ වස්‌සං වසිස්‌සාමි ඉධ හෙමන්‌තගිම්‌හිසු>
    text <ඉති බාලො විචින්‌තෙති අන්‌තරායං න බුජ්‌ඣති>
  text <287>
    text <තං පුත්‌තපසුසම්‌මත්‌තං බ්‍යාසත්‌තමනසං නරං>
    text <සුත්‌තං ගාමං මහොඝොව මච්‌චු ආදාය ගච්‌ඡති>
  text <288>
    text <න සන්‌ති පුත්‌තා තාණාය න පිතා නාපි බන්‌ධවා>
    text <අන්‌තකෙනාධිපන්‌නස්‌ස නත්‌ථි ඤාතීසු තාණතා>
  text <289>
    text <එතමත්‌ථවසං ඤත්‌වා පණ්‌ඩිතො සීලසංවුතො>
    text <නිබ්‌බානගමනං මග්‌ගං ඛිප්‌පමෙව විසොධයෙ>
  stand <මග්‌ගවග්‌ගො වීසතිමො නිට්‌ඨිතො>
