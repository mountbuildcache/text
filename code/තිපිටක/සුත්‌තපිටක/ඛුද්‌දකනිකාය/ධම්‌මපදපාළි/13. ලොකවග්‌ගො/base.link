text <ලොකවග්‌ගො>
  text <167>
    text <හීනං ධම්‌මං න සෙවෙය්‍ය පමාදෙන න සංවසෙ>
    text <මිච්‌ඡාදිට්‌ඨිං න සෙවෙය්‍ය න සියා ලොකවඩ්‌ඪනො>
  text <168>
    text <උත්‌තිට්‌ඨෙ නප්‌පමජ්‌ජෙය්‍ය ධම්‌මං සුචරිතං චරෙ>
    text <ධම්‌මචාරී සුඛං සෙති අස්‌මිං ලොකෙ පරම්‌හි ච>
  text <169>
    text <ධම්‌මං චරෙ සුචරිතං න නං දුච්‌චරිතං චරෙ>
    text <ධම්‌මචාරී සුඛං සෙති අස්‌මිං ලොකෙ පරම්‌හි ච>
  text <170>
    text <යථා පුබ්‌බුළකං පස්‌සෙ යථා පස්‌සෙ මරීචිකං>
    text <එවං ලොකං අවෙක්‌ඛන්‌තං මච්‌චුරාජා න පස්‌සති>
  text <171>
    text <එථ පස්‌සථිමං ලොකං චිත්‌තං රාජරථූපමං>
    text <යත්‌ථ බාලා විසීදන්‌ති නත්‌ථි සඞ්‌ගො විජානතං>
  text <172>
    text <යො ච පුබ්‌බෙ පමජ්‌ජිත්‌වා පච්‌ඡා සො නප්‌පමජ්‌ජති>
    text <සොමං ලොකං පභාසෙති අබ්‌භා මුත්‌තොව චන්‌දිමා>
  text <173>
    text <යස්‌ස පාපං කතං කම්‌මං කුසලෙන පිධීයති>
    text <සොමං ලොකං පභාසෙති අබ්‌භා මුත්‌තොව චන්‌දිමා>
  text <174>
    text <අන්‌ධභූතො අයං ලොකො තනුකෙත්‌ථ විපස්‌සති>
    text <සකුණො ජාලමුත්‌තොව අප්‌පො සග්‌ගාය ගච්‌ඡති>
  text <175>
    text <හංසාදිච්‌චපථෙ යන්‌ති ආකාසෙ යන්‌ති ඉද්‌ධියා>
    text <නීයන්‌ති ධීරා ලොකම්‌හා ජෙත්‌වා මාරං සවාහිනිං>
  text <176>
    text <එකං ධම්‌මං අතීතස්‌ස මුසාවාදිස්‌ස ජන්‌තුනො>
    text <විතිණ්‌ණපරලොකස්‌ස නත්‌ථි පාපං අකාරියං>
  text <177>
    text <න වෙ කදරියා දෙවලොකං වජන්‌ති බාලා හවෙ නප්‌පසංසන්‌ති දානං>
    text <ධීරො ච දානං අනුමොදමානො තෙනෙව සො හොති සුඛී පරත්‌ථ>
  text <178>
    text <පථබ්‍යා එකරජ්‌ජෙන සග්‌ගස්‌ස ගමනෙන වා>
    text <සබ්‌බලොකාධිපච්‌චෙන සොතාපත්‌තිඵලං වරං>
  stand <ලොකවග්‌ගො තෙරසමො නිට්‌ඨිතො>
