text <සුඛවග්‌ගො>
  text <197>
    text <සුසුඛං වත ජීවාම වෙරිනෙසු අවෙරිනො>
    text <වෙරිනෙසු මනුස්‌සෙසු විහරාම අවෙරිනො>
  text <198>
    text <සුසුඛං වත ජීවාම ආතුරෙසු අනාතුරා>
    text <ආතුරෙසු මනුස්‌සෙසු විහරාම අනාතුරා>
  text <199>
    text <සුසුඛං වත ජීවාම උස්‌සුකෙසු අනුස්‌සුකා>
    text <උස්‌සුකෙසු මනස්‌සෙසු විහරාම අනුස්‌සුකා>
  text <200>
    text <සුසුඛං වත ජීවාම යෙසං නො නත්‌ථි කිඤ්‌චනං>
    text <පීතිභක්‌ඛා භවිස්‌සාම දෙවා ආභස්‌සරා යථා>
  text <201>
    text <ජයං වෙරං පසවති දුක්‌ඛං සෙති පරාජිතො>
    text <උපසන්‌තො සුඛං සෙති හිත්‌වා ජයපරාජයං>
  text <202>
    text <නත්‌ථි රාගසමො අග්‌ගි නත්‌ථි දොසසමො කලි>
    text <නත්‌ථි ඛන්‌ධසමා දුක්‌ඛා නත්‌ථි සන්‌තිපරං සුඛං>
  text <203>
    text <ජිඝච්‌ඡාපරමා රොගා සඞ්‌ඛාරපරමා දුඛා>
    text <එතං ඤත්‌වා යථාභූතං නිබ්‌බානං පරමං සුඛං>
  text <204>
    text <ආරොග්‍යපරමා ලාභා සන්‌තුට්‌ඨිපරමං ධනං>
    text <විස්‌සාසපරමා ඤාති නිබ්‌බානං පරමං සුඛං>
  text <205>
    text <පවිවෙකරසං පිත්‌වා රසං උපසමස්‌ස ච>
    text <නිද්‌දරො හොති නිප්‌පාපො ධම්‌මපීතිරසං පිවං>
  text <206>
    text <සාහු දස්‌සනමරියානං සන්‌නිවාසො සදා සුඛො>
    text <අදස්‌සනෙන බාලානං නිච්‌චමෙව සුඛී සියා>
  text <207>
    text <බාලසඞ්‌ගතචාරී හි දීඝමද්‌ධාන සොචති>
    text <දුක්‌ඛො බාලෙහි සංවාසො අමිත්‌තෙනෙව සබ්‌බදා>
    text <ධීරො ච සුඛසංවාසො ඤාතීනංව සමාගමො>
  text <208>
    text <තස්‌මා හි>
    text <ධීරඤ්‌ච පඤ්‌ඤඤ්‌ච බහුස්‌සුතඤ්‌ච ධොරය්‌හසීලං වතවන්‌තමරියං>
    text <තං තාදිසං සප්‌පුරිසං සුමෙධං භජෙථ නක්‌ඛත්‌තපථංව චන්‌දිමා>
  stand <සුඛවග්‌ගො පන්‌නරසමො නිට්‌ඨිතො>
