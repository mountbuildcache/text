text <අත්‌තවග්‌ගො>
  text <157>
    text <අත්‌තානඤ්‌චෙ පියං ජඤ්‌ඤා රක්‌ඛෙය්‍ය නං සුරක්‌ඛිතං>
    text <තිණ්‌ණං අඤ්‌ඤතරං යාමං පටිජග්‌ගෙය්‍ය පණ්‌ඩිතො>
  text <158>
    text <අත්‌තානමෙව පඨමං පතිරූපෙ නිවෙසයෙ>
    text <අථඤ්‌ඤමනුසාසෙය්‍ය න කිලිස්‌සෙය්‍ය පණ්‌ඩිතො>
  text <159>
    text <අත්‌තානං චෙ තථා කයිරා යථාඤ්‌ඤමනුසාසති>
    text <සුදන්‌තො වත දමෙථ අත්‌තා හි කිර දුද්‌දමො>
  text <160>
    text <අත්‌තා හි අත්‌තනො නාථො කො හි නාථො පරො සියා>
    text <අත්‌තනා හි සුදන්‌තෙන නාථං ලභති දුල්‌ලභං>
  text <161>
    text <අත්‌තනා හි කතං පාපං අත්‌තජං අත්‌තසම්‌භවං>
    text <අභිමත්‌ථති දුම්‌මෙධං වජිරං වස්‌මමයං මණිං>
  text <162>
    text <යස්‌ස අච්‌චන්‌තදුස්‌සීල්‍යං මාලුවා සාලමිවොත්‌ථතං>
    text <කරොති සො තථත්‌තානං යථා නං ඉච්‌ඡතී දිසො>
  text <163>
    text <සුකරානි අසාධූනි අත්‌තනො අහිතානි ච>
    text <යං වෙ හිතඤ්‌ච සාධුඤ්‌ච තං වෙ පරමදුක්‌කරං>
  text <164>
    text <යො සාසනං අරහතං අරියානං ධම්‌මජීවිනං>
    text <පටික්‌කොසති දුම්‌මෙධො දිට්‌ඨිං නිස්‌සාය පාපිකං>
    text <ඵලානි කට්‌ඨකස්‌සෙව අත්‌තඝාතාය ඵල්‌ලති>
  text <165>
    text <අත්‌තනා හි කතං පාපං අත්‌තනා සංකිලිස්‌සති>
    text <අත්‌තනා අකතං පාපං අත්‌තනාව විසුජ්‌ඣති>
    text <සුද්‌ධී අසුද්‌ධි පච්‌චත්‌තං නාඤ්‌ඤො අඤ්‌ඤං විසොධයෙ>
  text <166>
    text <අත්‌තදත්‌ථං පරත්‌ථෙන බහුනාපි න හාපයෙ>
    text <අත්‌තදත්‌ථමභිඤ්‌ඤාය සදත්‌ථපසුතො සියා>
  stand <අත්‌තවග්‌ගො ද්‌වාදසමො නිට්‌ඨිතො>
