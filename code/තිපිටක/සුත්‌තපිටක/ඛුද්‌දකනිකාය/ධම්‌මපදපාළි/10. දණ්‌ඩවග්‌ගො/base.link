text <දණ්‌ඩවග්‌ගො>
  text <129>
    text <සබ්‌බෙ තසන්‌ති දණ්‌ඩස්‌ස සබ්‌බෙ භායන්‌ති මච්‌චුනො>
    text <අත්‌තානං උපමං කත්‌වා න හනෙය්‍ය න ඝාතයෙ>
  text <130>
    text <සබ්‌බෙ තසන්‌ති දණ්‌ඩස්‌ස සබ්‌බෙසං ජීවිතං පියං>
    text <අත්‌තානං උපමං කත්‌වා න හනෙය්‍ය න ඝාතයෙ>
  text <131>
    text <සුඛකාමානි භූතානි යො දණ්‌ඩෙන විහිංසති>
    text <අත්‌තනො සුඛමෙසානො පෙච්‌ච සො න ලභතෙ සුඛං>
  text <132>
    text <සුඛකාමානි භූතානි යො දණ්‌ඩෙන න හිංසති>
    text <අත්‌තනො සුඛමෙසානො පෙච්‌ච සො ලභතෙ සුඛං>
  text <133>
    text <මාවොච ඵරුසං කඤ්‌චි වුත්‌තා පටිවදෙය්‍යු තං>
    text <දුක්‌ඛා හි සාරම්‌භකථා පටිදණ්‌ඩා ඵුසෙය්‍යු තං>
  text <134>
    text <සචෙ නෙරෙසි අත්‌තානං කංසො උපහතො යථා>
    text <එස පත්‌තොසි නිබ්‌බානං සාරම්‌භො තෙ න විජ්‌ජති>
  text <135>
    text <යථා දණ්‌ඩෙන ගොපාලො ගාවො පාජෙති ගොචරං>
    text <එවං ජරා ච මච්‌චු ච ආයුං පාජෙන්‌ති පාණිනං>
  text <136>
    text <අථ පාපානි කම්‌මානි කරං බාලො න බුජ්‌ඣති>
    text <සෙහි කම්‌මෙහි දුම්‌මෙධො අග්‌ගිදඩ්‌ඪොව තප්‌පති>
  text <137>
    text <යො දණ්‌ඩෙන අදණ්‌ඩෙසු අප්‌පදුට්‌ඨෙසු දුස්‌සති>
    text <දසන්‌නමඤ්‌ඤතරං ඨානං ඛිප්‌පමෙව නිගච්‌ඡති>
  text <138>
    text <වෙදනං ඵරුසං ජානිං සරීරස්‌ස ච භෙදනං>
    text <ගරුකං වාපි ආබාධං චිත්‌තක්‌ඛෙපඤ්‌ච පාපුණෙ>
  text <139>
    text <රාජතො වා උපසග්‌ගං අබ්‌භක්‌ඛානඤ්‌ච දාරුණං>
    text <පරික්‌ඛයඤ්‌ච ඤාතීනං භොගානඤ්‌ච පභඞ්‌ගුරං>
  text <140>
    text <අථ වාස්‌ස අගාරානි අග්‌ගි ඩහති පාවකො>
    text <කායස්‌ස භෙදා දුප්‌පඤ්‌ඤො නිරයං සොපපජ්‌ජති>
  text <141>
    text <න නග්‌ගචරියා න ජටා න පඞ්‌කා නානාසකා ථණ්‌ඩිලසායිකා වා>
    text <රජොජල්‌ලං උක්‌කුටිකප්‌පධානං සොධෙන්‌ති මච්‌චං අවිතිණ්‌ණකඞ්‌ඛං>
  text <142>
    text <අලඞ්‌කතො චෙපි සමං චරෙය්‍ය සන්‌තො දන්‌තො නියතො බ්‍රහ්‌මචාරී>
    text <සබ්‌බෙසු භූතෙසු නිධාය දණ්‌ඩං සො බ්‍රාහ්‌මණො සො සමණො ස භික්‌ඛු>
  text <143>
    text <හිරීනිසෙධො පුරිසො කොචි ලොකස්‌මි විජ්‌ජති>
    text <යො නිද්‌දං අපබොධෙති අස්‌සො භද්‍රො කසාමිව>
  text <144>
    text <අස්‌සො යථා භද්‍රො කසානිවිට්‌ඨො ආතාපිනො සංවෙගිනො භවාථ>
    text <සද්‌ධාය සීලෙන ච වීරියෙන ච සමාධිනා ධම්‌මවිනිච්‌ඡයෙන ච>
    text <සම්‌පන්‌නවිජ්‌ජාචරණා පතිස්‌සතා ජහිස්‌සථ දුක්‌ඛමිදං අනප්‌පකං>
  text <145>
    text <උදකඤ්‌හි නයන්‌ති නෙත්‌තිකා උසුකාරා නමයන්‌ති තෙජනං>
    text <දාරුං නමයන්‌ති තච්‌ඡකා අත්‌තානං දමයන්‌ති සුබ්‌බතා>
  stand <දණ්‌ඩවග්‌ගො දසමො නිට්‌ඨිතො>
