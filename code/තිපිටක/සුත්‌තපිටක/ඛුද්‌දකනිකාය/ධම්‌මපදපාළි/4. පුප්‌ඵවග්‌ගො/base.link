text <පුප්‌ඵවග්‌ගො>
  text <44>
    text <කො ඉමං පථවිං විචෙස්‌සති යමලොකඤ්‌ච ඉමං සදෙවකං>
    text <කො ධම්‌මපදං සුදෙසිතං කුසලො පුප්‌ඵමිව පචෙස්‌සති>
  text <45>
    text <සෙඛො පථවිං විචෙස්‌සති යමලොකඤ්‌ච ඉමං සදෙවකං>
    text <සෙඛො ධම්‌මපදං සුදෙසිතං කුසලො පුප්‌ඵමිව පචෙස්‌සති>
  text <46>
    text <ඵෙණූපමං කායමිමං විදිත්‌වා මරීචිධම්‌මං අභිසම්‌බුධානො>
    text <ඡෙත්‌වාන මාරස්‌ස පපුප්‌ඵකානි අදස්‌සනං මච්‌චුරාජස්‌ස ගච්‌ඡෙ>
  text <47>
    text <පුප්‌ඵානි හෙව පචිනන්‌තං බ්‍යාසත්‌තමනසං නරං>
    text <සුත්‌තං ගාමං මහොඝොව මච්‌චු ආදාය ගච්‌ඡති>
  text <48>
    text <පුප්‌ඵානි හෙව පචිනන්‌තං බ්‍යාසත්‌තමනසං නරං>
    text <අතිත්‌තඤ්‌ඤෙව කාමෙසු අන්‌තකො කුරුතෙ වසං>
  text <49>
    text <යථාපි භමරො පුප්‌ඵං වණ්‌ණගන්‌ධමහෙඨයං>
    text <පලෙති රසමාදාය එවං ගාමෙ මුනී චරෙ>
  text <50>
    text <න පරෙසං විලොමානි න පරෙසං කතාකතං>
    text <අත්‌තනොව අවෙක්‌ඛෙය්‍ය කතානි අකතානි ච>
  text <51>
    text <යථාපි රුචිරං පුප්‌ඵං වණ්‌ණවන්‌තං අගන්‌ධකං>
    text <එවං සුභාසිතා වාචා අඵලා හොති අකුබ්‌බතො>
  text <52>
    text <යථාපි රුචිරං පුප්‌ඵං වණ්‌ණවන්‌තං සුගන්‌ධකං>
    text <එවං සුභාසිතා වාචා සඵලා හොති කුබ්‌බතො>
  text <53>
    text <යථාපි පුප්‌ඵරාසිම්‌හා කයිරා මාලාගුණෙ බහූ>
    text <එවං ජාතෙන මච්‌චෙන කත්‌තබ්‌බං කුසලං බහුං>
  text <54>
    text <න පුප්‌ඵගන්‌ධො පටිවාතමෙති න චන්‌දනං තගරමල්‌ලිකා>
    text <සතඤ්‌ච ගන්‌ධො පටිවාතමෙති සබ්‌බා දිසා සප්‌පුරිසො පවායති>
  text <55>
    text <චන්‌දනං තගරං වාපි උප්‌පලං අථ වස්‌සිකී>
    text <එතෙසං ගන්‌ධජාතානං සීලගන්‌ධො අනුත්‌තරො>
  text <56>
    text <අප්‌පමත්‌තො අයං ගන්‌ධො ය්‌වායං තගරචන්‌දනං>
    text <යො ච සීලවතං ගන්‌ධො වාති දෙවෙසු උත්‌තමො>
  text <57>
    text <තෙසං සම්‌පන්‌නසීලානං අප්‌පමාදවිහාරිනං>
    text <සම්‌මදඤ්‌ඤා විමුත්‌තානං මාරො මග්‌ගං න වින්‌දති>
  text <58>
    text <යථා සඞ්‌කාරඨානස්‌මිං උජ්‌ඣිතස්‌මිං මහාපථෙ>
    text <පදුමං තත්‌ථ ජායෙථ සුචිගන්‌ධං මනොරමං>
  text <59>
    text <එවං සඞ්‌කාරභූතෙසු අන්‌ධභූතෙ පුථුජ්‌ජනෙ>
    text <අතිරොචති පඤ්‌ඤාය සම්‌මාසම්‌බුද්‌ධසාවකො>
  stand <පුප්‌ඵවග්‌ගො චතුත්‌ථො නිට්‌ඨිතො>
