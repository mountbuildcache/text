text <ධම්‌මට්‌ඨවග්‌ගො>
  text <256>
    text <න තෙන හොති ධම්‌මට්‌ඨො යෙනත්‌ථං සාහසා නයෙ>
    text <යො ච අත්‌ථං අනත්‌ථඤ්‌ච උභො නිච්‌ඡෙය්‍ය පණ්‌ඩිතො>
  text <257>
    text <අසාහසෙන ධම්‌මෙන සමෙන නයතී පරෙ>
    text <ධම්‌මස්‌ස ගුත්‌තො මෙධාවී ධම්‌මට්‌ඨොති පවුච්‌චති>
  text <258>
    text <න තෙන පණ්‌ඩිතො හොති යාවතා බහු භාසති>
    text <ඛෙමී අවෙරී අභයො පණ්‌ඩිතොති පවුච්‌චති>
  text <259>
    text <න තාවතා ධම්‌මධරො යාවතා බහු භාසති>
    text <යො ච අප්‌පම්‌පි සුත්‌වාන ධම්‌මං කායෙන පස්‌සති>
    text <ස වෙ ධම්‌මධරො හොති යො ධම්‌මං නප්‌පමජ්‌ජති>
  text <260>
    text <න තෙන ථෙරො සො හොති යෙනස්‌ස පලිතං සිරො>
    text <පරිපක්‌කො වයො තස්‌ස මොඝජිණ්‌ණොති වුච්‌චති>
  text <261>
    text <යම්‌හි සච්‌චඤ්‌ච ධම්‌මො ච අහිංසා සංයමො දමො>
    text <ස වෙ වන්‌තමලො ධීරො ථෙරො ඉති පවුච්‌චති>
  text <262>
    text <න වාක්‌කරණමත්‌තෙන වණ්‌ණපොක්‌ඛරතාය වා>
    text <සාධුරූපො නරො හොති ඉස්‌සුකී මච්‌ඡරී සඨො>
  text <263>
    text <යස්‌ස චෙතං සමුච්‌ඡින්‌නං මූලඝච්‌චං සමූහතං>
    text <ස වන්‌තදොසො මෙධාවී සාධුරූපොති වුච්‌චති>
  text <264>
    text <න මුණ්‌ඩකෙන සමණො අබ්‌බතො අලිකං භණං>
    text <ඉච්‌ඡාලොභසමාපන්‌නො සමණො කිං භවිස්‌සති>
  text <265>
    text <යො ච සමෙති පාපානි අණුං ථූලානි සබ්‌බසො>
    text <සමිතත්‌තා හි පාපානං සමණොති පවුච්‌චති>
  text <266>
    text <න තෙන භික්‌ඛු සො හොති යාවතා භික්‌ඛතෙ පරෙ>
    text <විස්‌සං ධම්‌මං සමාදාය භික්‌ඛු හොති න තාවතා>
  text <267>
    text <යොධ පුඤ්‌ඤඤ්‌ච පාපඤ්‌ච බාහෙත්‌වා බ්‍රහ්‌මචරියවා>
    text <සඞ්‌ඛාය ලොකෙ චරති ස වෙ භික්‌ඛූති වුච්‌චති>
  text <268>
    text <න මොනෙන මුනී හොති මූළ්‌හරූපො අවිද්‌දසු>
    text <යො ච තුලංව පග්‌ගය්‌හ වරමාදාය පණ්‌ඩිතො>
  text <269>
    text <පාපානි පරිවජ්‌ජෙති ස මුනී තෙන සො මුනි>
    text <යො මුනාති උභො ලොකෙ මුනි තෙන පවුච්‌චති>
  text <270>
    text <න තෙන අරියො හොති යෙන පාණානි හිංසති>
    text <අහිංසා සබ්‌බපාණානං අරියොති පවුච්‌චති>
  text <271>
    text <න සීලබ්‌බතමත්‌තෙන බාහුසච්‌චෙන වා පන>
    text <අථ වා සමාධිලාභෙන විවිත්‌තසයනෙන වා>
  text <272>
    text <ඵුසාමි නෙක්‌ඛම්‌මසුඛං අපුථුජ්‌ජනසෙවිතං>
    text <භික්‌ඛු විස්‌සාසමාපාදි අප්‌පත්‌තො ආසවක්‌ඛයං>
  stand <ධම්‌මට්‌ඨවග්‌ගො එකූනවීසතිමො නිට්‌ඨිතො>
