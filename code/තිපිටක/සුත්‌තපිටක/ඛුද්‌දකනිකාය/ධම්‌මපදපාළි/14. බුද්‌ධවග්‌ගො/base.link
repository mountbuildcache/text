text <බුද්‌ධවග්‌ගො>
  text <179>
    text <යස්‌ස ජිතං නාවජීයති ජිතං යස්‌ස නො යාති කොචි ලොකෙ>
    text <තං බුද්‌ධමනන්‌තගොචරං අපදං කෙන පදෙන නෙස්‌සථ>
  text <180>
    text <යස්‌ස ජාලිනී විසත්‌තිකා තණ්‌හා නත්‌ථි කුහිඤ්‌චි නෙතවෙ>
    text <තං බුද්‌ධමනන්‌තගොචරං අපදං කෙන පදෙන නෙස්‌සථ>
  text <181>
    text <යෙ ඣානපසුතා ධීරා නෙක්‌ඛම්‌මූපසමෙ රතා>
    text <දෙවාපි තෙසං පිහයන්‌ති සම්‌බුද්‌ධානං සතීමතං>
  text <182>
    text <කිච්‌ඡො මනුස්‌සපටිලාභො කිච්‌ඡං මච්‌චාන ජීවිතං>
    text <කිච්‌ඡං සද්‌ධම්‌මස්‌සවනං කිච්‌ඡො බුද්‌ධානමුප්‌පාදො>
  text <183>
    text <සබ්‌බපාපස්‌ස අකරණං කුසලස්‌ස උපසම්‌පදා>
    text <සචිත්‌තපරියොදපනං එතං බුද්‌ධාන සාසනං>
  text <184>
    text <ඛන්‌තී පරමං තපො තිතික්‌ඛා නිබ්‌බානං පරමං වදන්‌ති බුද්‌ධා>
    text <න හි පබ්‌බජිතො පරූපඝාතී න සමණො හොති පරං විහෙඨයන්‌තො>
  text <185>
    text <අනූපවාදො අනූපඝාතො පාතිමොක්‌ඛෙ ච සංවරො>
    text <මත්‌තඤ්‌ඤුතා ච භත්‌තස්‌මිං පන්‌තඤ්‌ච සයනාසනං>
    text <අධිචිත්‌තෙ ච ආයොගො එතං බුද්‌ධාන සාසනං>
  text <186>
    text <න කහාපණවස්‌සෙන තිත්‌ති කාමෙසු විජ්‌ජති>
    text <අප්‌පස්‌සාදා දුඛා කාමා ඉති විඤ්‌ඤාය පණ්‌ඩිතො>
  text <187>
    text <අපි දිබ්‌බෙසු කාමෙසු රතිං සො නාධිගච්‌ඡති>
    text <තණ්‌හක්‌ඛයරතො හොති සම්‌මාසම්‌බුද්‌ධසාවකො>
  text <188>
    text <බහුං වෙ සරණං යන්‌ති පබ්‌බතානි වනානි ච>
    text <ආරාමරුක්‌ඛචෙත්‍යානි මනුස්‌සා භයතජ්‌ජිතා>
  text <189>
    text <නෙතං ඛො සරණං ඛෙමං නෙතං සරණමුත්‌තමං>
    text <නෙතං සරණමාගම්‌ම සබ්‌බදුක්‌ඛා පමුච්‌චති>
  text <190>
    text <යො ච බුද්‌ධඤ්‌ච ධම්‌මඤ්‌ච සඞ්‌ඝඤ්‌ච සරණං ගතො>
    text <චත්‌තාරි අරියසච්‌චානි සම්‌මප්‌පඤ්‌ඤාය පස්‌සති>
  text <191>
    text <දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං>
    text <අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං>
  text <192>
    text <එතං ඛො සරණං ඛෙමං එතං සරණමුත්‌තමං>
    text <එතං සරණමාගම්‌ම සබ්‌බදුක්‌ඛා පමුච්‌චති>
  text <193>
    text <දුල්‌ලභො පුරිසාජඤ්‌ඤො න සො සබ්‌බත්‌ථ ජායති>
    text <යත්‌ථ සො ජායති ධීරො තං කුලං සුඛමෙධති>
  text <194>
    text <සුඛො බුද්‌ධානමුප්‌පාදො සුඛා සද්‌ධම්‌මදෙසනා>
    text <සුඛා සඞ්‌ඝස්‌ස සාමග්‌ගී සමග්‌ගානං තපො සුඛො>
  text <195>
    text <පූජාරහෙ පූජයතො බුද්‌ධෙ යදි ව සාවකෙ>
    text <පපඤ්‌චසමතික්‌කන්‌තෙ තිණ්‌ණසොකපරිද්‌දවෙ>
  text <196>
    text <තෙ තාදිසෙ පූජයතො නිබ්‌බුතෙ අකුතොභයෙ>
    text <න සක්‌කා පුඤ්‌ඤං සඞ්‌ඛාතුං ඉමෙත්‌තමපි කෙනචි>
  stand <බුද්‌ධවග්‌ගො චුද්‌දසමො නිට්‌ඨිතො>
