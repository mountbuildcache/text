text <යමකවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <1>
    text <මනොපුබ්‌බඞ්‌ගමා ධම්‌මා මනොසෙට්‌ඨා මනොමයා>
    text <මනසා චෙ පදුට්‌ඨෙන භාසති වා කරොති වා>
    text <තතො නං දුක්‌ඛමන්‌වෙති චක්‌කංව වහතො පදං>
  text <2>
    text <මනොපුබ්‌බඞ්‌ගමා ධම්‌මා මනොසෙට්‌ඨා මනොමයා>
    text <මනසා චෙ පසන්‌නෙන භාසති වා කරොති වා>
    text <තතො නං සුඛමන්‌වෙති ඡායාව අනපායිනී>
  text <3>
    text <අක්‌කොච්‌ඡි මං අවධි මං අජිනි මං අහාසි මෙ>
    text <යෙ ච තං උපනය්‌හන්‌ති වෙරං තෙසං න සම්‌මති>
  text <4>
    text <අක්‌කොච්‌ඡි මං අවධි මං අජිනි මං අහාසි මෙ>
    text <යෙ ච තං නුපනය්‌හන්‌ති වෙරං තෙසූපසම්‌මති>
  text <5>
    text <න හි වෙරෙන වෙරානි සම්‌මන්‌තීධ කුදාචනං>
    text <අවෙරෙන ච සම්‌මන්‌ති එස ධම්‌මො සනන්‌තනො>
  text <6>
    text <පරෙ ච න විජානන්‌ති මයමෙත්‌ථ යමාමසෙ>
    text <යෙ ච තත්‌ථ විජානන්‌ති තතො සම්‌මන්‌ති මෙධගා>
  text <7>
    text <සුභානුපස්‌සිං විහරන්‌තං ඉන්‌ද්‍රියෙසු අසංවුතං>
    text <භොජනම්‌හි චාමත්‌තඤ්‌ඤුං කුසීතං හීනවීරියං>
    text <තං වෙ පසහති මාරො වාතො රුක්‌ඛංව දුබ්‌බලං>
  text <8>
    text <අසුභානුපස්‌සිං විහරන්‌තං ඉන්‌ද්‍රියෙසු සුසංවුතං>
    text <භොජනම්‌හි ච මත්‌තඤ්‌ඤුං සද්‌ධං ආරද්‌ධවීරියං>
    text <තං වෙ නප්‌පසහති මාරො වාතො සෙලංව පබ්‌බතං>
  text <9>
    text <අනික්‌කසාවො කාසාවං යො වත්‌ථං පරිදහිස්‌සති>
    text <අපෙතො දමසච්‌චෙන න සො කාසාවමරහති>
  text <10>
    text <යො ච වන්‌තකසාවස්‌ස සීලෙසු සුසමාහිතො>
    text <උපෙතො දමසච්‌චෙන ස වෙ කාසාවමරහති>
  text <11>
    text <අසාරෙ සාරමතිනො සාරෙ චාසාරදස්‌සිනො>
    text <තෙ සාරං නාධිගච්‌ඡන්‌ති මිච්‌ඡාසඞ්‌කප්‌පගොචරා>
  text <12>
    text <සාරඤ්‌ච සාරතො ඤත්‌වා අසාරඤ්‌ච අසාරතො>
    text <තෙ සාරං අධිගච්‌ඡන්‌ති සම්‌මාසඞ්‌කප්‌පගොචරා>
  text <13>
    text <යථා අගාරං දුච්‌ඡන්‌නං වුට්‌ඨී සමතිවිජ්‌ඣති>
    text <එවං අභාවිතං චිත්‌තං රාගො සමතිවිජ්‌ඣති>
  text <14>
    text <යථා අගාරං සුඡන්‌නං වුට්‌ඨී න සමතිවිජ්‌ඣති>
    text <එවං සුභාවිතං චිත්‌තං රාගො න සමතිවිජ්‌ඣති>
  text <15>
    text <ඉධ සොචති පෙච්‌ච සොචති පාපකාරී උභයත්‌ථ සොචති>
    text <සො සොචති සො විහඤ්‌ඤති දිස්‌වා කම්‌මකිලිට්‌ඨමත්‌තනො>
  text <16>
    text <ඉධ මොදති පෙච්‌ච මොදති කතපුඤ්‌ඤො උභයත්‌ථ මොදති>
    text <සො මොදති සො පමොදති දිස්‌වා කම්‌මවිසුද්‌ධිමත්‌තනො>
  text <17>
    text <ඉධ තප්‌පති පෙච්‌ච තප්‌පති පාපකාරී උභයත්‌ථ තප්‌පති>
    text <පාපං මෙ කතන්‌ති තප්‌පති භිය්‍යො තප්‌පති දුග්‌ගතිං ගතො>
  text <18>
    text <ඉධ නන්‌දති පෙච්‌ච නන්‌දති කතපුඤ්‌ඤො උභයත්‌ථ නන්‌දති>
    text <පුඤ්‌ඤං මෙ කතන්‌ති නන්‌දති භිය්‍යො නන්‌දති සුග්‌ගතිං ගතො>
  text <19>
    text <බහුම්‌පි චෙ සංහිත භාසමානො න තක්‌කරො හොති නරො පමත්‌තො>
    text <ගොපොව ගාවො ගණයං පරෙසං න භාගවා සාමඤ්‌ඤස්‌ස හොති>
  text <20>
    text <අප්‌පම්‌පි චෙ සංහිත භාසමානො ධම්‌මස්‌ස හොති අනුධම්‌මචාරී>
    text <රාගඤ්‌ච දොසඤ්‌ච පහාය මොහං සම්‌මප්‌පජානො සුවිමුත්‌තචිත්‌තො>
    text <අනුපාදියානො ඉධ වා හුරං වා ස භාගවා සාමඤ්‌ඤස්‌ස හොති>
  stand <යමකවග්‌ගො පඨමො නිට්‌ඨිතො>
