text <නිරයවග්‌ගො>
  text <306>
    text <අභූතවාදී නිරයං උපෙති යො වාපි කත්‌වා න කරොමි චාහ>
    text <උභොපි තෙ පෙච්‌ච සමා භවන්‌ති නිහීනකම්‌මා මනුජා පරත්‌ථ>
  text <307>
    text <කාසාවකණ්‌ඨා බහවො පාපධම්‌මා අසඤ්‌ඤතා>
    text <පාපා පාපෙහි කම්‌මෙහි නිරයං තෙ උපපජ්‌ජරෙ>
  text <308>
    text <සෙය්‍යො අයොගුළො භුත්‌තො තත්‌තො අග්‌ගිසිඛූපමො>
    text <යඤ්‌චෙ භුඤ්‌ජෙය්‍ය දුස්‌සීලො රට්‌ඨපිණ්‌ඩමසඤ්‌ඤතො>
  text <309>
    text <චත්‌තාරි ඨානානි නරො පමත්‌තො ආපජ්‌ජති පරදාරූපසෙවී>
    text <අපුඤ්‌ඤලාභං න නිකාමසෙය්‍යං නින්‌දං තතීයං නිරයං චතුත්‌ථං>
  text <310>
    text <අපුඤ්‌ඤලාභො ච ගතී ච පාපිකා භීතස්‌ස භීතාය රතී ච ථොකිකා>
    text <රාජා ච දණ්‌ඩං ගරුකං පණෙති තස්‌මා නරො පරදාරං න සෙවෙ>
  text <311>
    text <කුසො යථා දුග්‌ගහිතො හත්‌ථමෙවානුකන්‌තති>
    text <සාමඤ්‌ඤං දුප්‌පරාමට්‌ඨං නිරයායුපකඩ්‌ඪති>
  text <312>
    text <යං කිඤ්‌චි සිථිලං කම්‌මං සංකිලිට්‌ඨඤ්‌ච යං වතං>
    text <සඞ්‌කස්‌සරං බ්‍රහ්‌මචරියං න තං හොති මහප්‌ඵලං>
  text <313>
    text <කයිරා චෙ කයිරාථෙනං දළ්‌හමෙනං පරක්‌කමෙ>
    text <සිථිලො හි පරිබ්‌බාජො භිය්‍යො ආකිරතෙ රජං>
  text <314>
    text <අකතං දුක්‌කටං සෙය්‍යො පච්‌ඡා තප්‌පති දුක්‌කටං>
    text <කතඤ්‌ච සුකතං සෙය්‍යො යං කත්‌වා නානුතප්‌පති>
  text <315>
    text <නගරං යථා පච්‌චන්‌තං ගුත්‌තං සන්‌තරබාහිරං>
    text <එවං ගොපෙථ අත්‌තානං ඛණො වො මා උපච්‌චගා>
    text <ඛණාතීතා හි සොචන්‌ති නිරයම්‌හි සමප්‌පිතා>
  text <316>
    text <අලජ්‌ජිතායෙ ලජ්‌ජන්‌ති ලජ්‌ජිතායෙ න ලජ්‌ජරෙ>
    text <මිච්‌ඡාදිට්‌ඨිසමාදානා සත්‌තා ගච්‌ඡන්‌ති දුග්‌ගතිං>
  text <317>
    text <අභයෙ භයදස්‌සිනො භයෙ චාභයදස්‌සිනො>
    text <මිච්‌ඡාදිට්‌ඨිසමාදානා සත්‌තා ගච්‌ඡන්‌ති දුග්‌ගතිං>
  text <318>
    text <අවජ්‌ජෙ වජ්‌ජමතිනො වජ්‌ජෙ චාවජ්‌ජදස්‌සිනො>
    text <මිච්‌ඡාදිට්‌ඨිසමාදානා සත්‌තා ගච්‌ඡන්‌ති දුග්‌ගතිං>
  text <319>
    text <වජ්‌ජඤ්‌ච වජ්‌ජතො ඤත්‌වා අවජ්‌ජඤ්‌ච අවජ්‌ජතො>
    text <සම්‌මාදිට්‌ඨිසමාදානා සත්‌තා ගච්‌ඡන්‌ති සුග්‌ගතිං>
  stand <නිරයවග්‌ගො ද්‌වාවීසතිමො නිට්‌ඨිතො>
