text <පියවග්‌ගො>
  text <209>
    text <අයොගෙ යුඤ්‌ජමත්‌තානං යොගස්‌මිඤ්‌ච අයොජයං>
    text <අත්‌ථං හිත්‌වා පියග්‌ගාහී පිහෙතත්‌තානුයොගිනං>
  text <210>
    text <මා පියෙහි සමාගඤ්‌ඡි අප්‌පියෙහි කුදාචනං>
    text <පියානං අදස්‌සනං දුක්‌ඛං අප්‌පියානඤ්‌ච දස්‌සනං>
  text <211>
    text <තස්‌මා පියං න කයිරාථ පියාපායො හි පාපකො>
    text <ගන්‌ථා තෙසං න විජ්‌ජන්‌ති යෙසං නත්‌ථි පියාප්‌පියං>
  text <212>
    text <පියතො ජායතී සොකො පියතො ජායතී භයං>
    text <පියතො විප්‌පමුත්‌තස්‌ස නත්‌ථි සොකො කුතො භයං>
  text <213>
    text <පෙමතො ජායතී සොකො පෙමතො ජායතී භයං>
    text <පෙමතො විප්‌පමුත්‌තස්‌ස නත්‌ථි සොකො කුතො භයං>
  text <214>
    text <රතියා ජායතී සොකො රතියා ජායතී භයං>
    text <රතියා විප්‌පමුත්‌තස්‌ස නත්‌ථි සොකො කුතො භයං>
  text <215>
    text <කාමතො ජායතී සොකො කාමතො ජායතී භයං>
    text <කාමතො විප්‌පමුත්‌තස්‌ස නත්‌ථි සොකො කුතො භයං>
  text <216>
    text <තණ්‌හාය ජායතී සොකො තණ්‌හාය ජායතී භයං>
    text <තණ්‌හාය විප්‌පමුත්‌තස්‌ස නත්‌ථි සොකො කුතො භයං>
  text <217>
    text <සීලදස්‌සනසම්‌පන්‌නං ධම්‌මට්‌ඨං සච්‌චවෙදිනං>
    text <අත්‌තනො කම්‌ම කුබ්‌බානං තං ජනො කුරුතෙ පියං>
  text <218>
    text <ඡන්‌දජාතො අනක්‌ඛාතෙ මනසා ච ඵුටො සියා>
    text <කාමෙසු ච අප්‌පටිබද්‌ධචිත්‌තො උද්‌ධංසොතොති වුච්‌චති>
  text <219>
    text <චිරප්‌පවාසිං පුරිසං දූරතො සොත්‌ථිමාගතං>
    text <ඤාතිමිත්‌තා සුහජ්‌ජා ච අභිනන්‌දන්‌ති ආගතං>
  text <220>
    text <තථෙව කතපුඤ්‌ඤම්‌පි අස්‌මා ලොකා පරං ගතං>
    text <පුඤ්‌ඤානි පටිගණ්‌හන්‌ති පියං ඤාතීව ආගතං>
  stand <පියවග්‌ගො සොළසමො නිට්‌ඨිතො>
