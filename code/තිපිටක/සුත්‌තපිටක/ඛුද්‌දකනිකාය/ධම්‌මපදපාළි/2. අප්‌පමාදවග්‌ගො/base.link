text <අප්‌පමාදවග්‌ගො>
  text <21>
    text <අප්‌පමාදො අමතපදං පමාදො මච්‌චුනො පදං>
    text <අප්‌පමත්‌තා න මීයන්‌ති යෙ පමත්‌තා යථා මතා>
  text <22>
    text <එවං විසෙසතො ඤත්‌වා අප්‌පමාදම්‌හි පණ්‌ඩිතා>
    text <අප්‌පමාදෙ පමොදන්‌ති අරියානං ගොචරෙ රතා>
  text <23>
    text <තෙ ඣායිනො සාතතිකා නිච්‌චං දළ්‌හපරක්‌කමා>
    text <ඵුසන්‌ති ධීරා නිබ්‌බානං යොගක්‌ඛෙමං අනුත්‌තරං>
  text <24>
    text <උට්‌ඨානවතො සතීමතො සුචිකම්‌මස්‌ස නිසම්‌මකාරිනො>
    text <සඤ්‌ඤතස්‌ස ධම්‌මජීවිනො අප්‌පමත්‌තස්‌ස යසොභිවඩ්‌ඪති>
  text <25>
    text <උට්‌ඨානෙනප්‌පමාදෙන සංයමෙන දමෙන ච>
    text <දීපං කයිරාථ මෙධාවී යං ඔඝො නාභිකීරති>
  text <26>
    text <පමාදමනුයුඤ්‌ජන්‌ති බාලා දුම්‌මෙධිනො ජනා>
    text <අප්‌පමාදඤ්‌ච මෙධාවී ධනං සෙට්‌ඨංව රක්‌ඛති>
  text <27>
    text <මා පමාදමනුයුඤ්‌ජෙථ මා කාමරතිසන්‌ථවං>
    text <අප්‌පමත්‌තො හි ඣායන්‌තො පප්‌පොති විපුලං සුඛං>
  text <28>
    text <පමාදං අප්‌පමාදෙන යදා නුදති පණ්‌ඩිතො>
    text <පඤ්‌ඤාපාසාදමාරුය්‌හ අසොකො සොකිනිං පජං>
    text <පබ්‌බතට්‌ඨොව භූමට්‌ඨෙ ධීරො බාලෙ අවෙක්‌ඛති>
  text <29>
    text <අප්‌පමත්‌තො පමත්‌තෙසු සුත්‌තෙසු බහුජාගරො>
    text <අබලස්‌සංව සීඝස්‌සො හිත්‌වා යාති සුමෙධසො>
  text <30>
    text <අප්‌පමාදෙන මඝවා දෙවානං සෙට්‌ඨතං ගතො>
    text <අප්‌පමාදං පසංසන්‌ති පමාදො ගරහිතො සදා>
  text <31>
    text <අප්‌පමාදරතො භික්‌ඛු පමාදෙ භයදස්‌සි වා>
    text <සංයොජනං අණුං ථූලං ඩහං අග්‌ගීව ගච්‌ඡති>
  text <32>
    text <අප්‌පමාදරතො භික්‌ඛු පමාදෙ භයදස්‌සි වා>
    text <අභබ්‌බො පරිහානාය නිබ්‌බානස්‌සෙව සන්‌තිකෙ>
  stand <අප්‌පමාදවග්‌ගො දුතියො නිට්‌ඨිතො>
