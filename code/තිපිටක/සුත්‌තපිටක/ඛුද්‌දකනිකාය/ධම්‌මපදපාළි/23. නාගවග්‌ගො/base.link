text <නාගවග්‌ගො>
  text <320>
    text <අහං නාගොව සඞ්‌ගාමෙ චාපතො පතිතං සරං>
    text <අතිවාක්‍යං තිතික්‌ඛිස්‌සං දුස්‌සීලො හි බහුජ්‌ජනො>
  text <321>
    text <දන්‌තං නයන්‌ති සමිතිං දන්‌තං රාජාභිරූහති>
    text <දන්‌තො සෙට්‌ඨො මනුස්‌සෙසු යොතිවාක්‍යං තිතික්‌ඛති>
  text <322>
    text <වරමස්‌සතරා දන්‌තා ආජානීයා ච සින්‌ධවා>
    text <කුඤ්‌ජරා ච මහානාගා අත්‌තදන්‌තො තතො වරං>
  text <323>
    text <න හි එතෙහි යානෙහි ගච්‌ඡෙය්‍ය අගතං දිසං>
    text <යථාත්‌තනා සුදන්‌තෙන දන්‌තො දන්‌තෙන ගච්‌ඡති>
  text <324>
    text <ධනපාලො නාම කුඤ්‌ජරො කටුකභෙදනො දුන්‌නිවාරයො>
    text <බද්‌ධො කබළං න භුඤ්‌ජති සුමරති නාගවනස්‌ස කුඤ්‌ජරො>
  text <325>
    text <මිද්‌ධී යදා හොති මහග්‌ඝසො ච නිද්‌දායිතා සම්‌පරිවත්‌තසායී>
    text <මහාවරාහොව නිවාපපුට්‌ඨො පුනප්‌පුනං ගබ්‌භමුපෙති මන්‌දො>
  text <326>
    text <ඉදං පුරෙ චිත්‌තමචාරි චාරිකං යෙනිච්‌ඡකං යත්‌ථකාමං යථාසුඛං>
    text <තදජ්‌ජහං නිග්‌ගහෙස්‌සාමි යොනිසො හත්‌ථිප්‌පභින්‌නං විය අඞ්‌කුසග්‌ගහො>
  text <327>
    text <අප්‌පමාදරතා හොථ සචිත්‌තමනුරක්‌ඛථ>
    text <දුග්‌ගා උද්‌ධරථත්‌තානං පඞ්‌කෙ සන්‌නොව කුඤ්‌ජරො>
  text <328>
    text <සචෙ ලභෙථ නිපකං සහායං සද්‌ධිං චරං සාධුවිහාරිධීරං>
    text <අභිභුය්‍ය සබ්‌බානි පරිස්‌සයානි චරෙය්‍ය තෙනත්‌තමනො සතීමා>
  text <329>
    text <නො චෙ ලභෙථ නිපකං සහායං සද්‌ධිං චරං සාධුවිහාරිධීරං>
    text <රාජාව රට්‌ඨං විජිතං පහාය එකො චරෙ මාතඞ්‌ගරඤ්‌ඤෙව නාගො>
  text <330>
    text <එකස්‌ස චරිතං සෙය්‍යො නත්‌ථි බාලෙ සහායතා>
    text <එකො චරෙ න ච පාපානි කයිරා අප්‌පොස්‌සුක්‌කො මාතඞ්‌ගරඤ්‌ඤෙව නාගො>
  text <331>
    text <අත්‌ථම්‌හි ජාතම්‌හි සුඛා සහායා තුට්‌ඨී සුඛා යා ඉතරීතරෙන>
    text <පුඤ්‌ඤං සුඛං ජීවිතසඞ්‌ඛයම්‌හි සබ්‌බස්‌ස දුක්‌ඛස්‌ස සුඛං පහානං>
  text <332>
    text <සුඛා මත්‌තෙය්‍යතා ලොකෙ අථො පෙත්‌තෙය්‍යතා සුඛා>
    text <සුඛා සාමඤ්‌ඤතා ලොකෙ අථො බ්‍රහ්‌මඤ්‌ඤතා සුඛා>
  text <333>
    text <සුඛං යාව ජරා සීලං සුඛා සද්‌ධා පතිට්‌ඨිතා>
    text <සුඛො පඤ්‌ඤාය පටිලාභො පාපානං අකරණං සුඛං>
  stand <නාගවග්‌ගො තෙවීසතිමො නිට්‌ඨිතො>
