text <සකිංසම්‌මජ්‌ජකවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <දුතියො භාගො>
    text <සකිංසම්‌මජ්‌ජකත්‌ථෙරඅපදානං>
      text <1>
        text <විපස්‌සිනො භගවතො පාටලිං බොධිමුත්‌තමං>
        text <දිස්‌වාව තං පාදපග්‌ගං තත්‌ථ චිත්‌තං පසාදයිං>
      text <2>
        text <සම්‌මජ්‌ජනිං ගහෙත්‌වාන බොධිං සම්‌මජ්‌ජි තාවදෙ>
        text <සම්‌මජ්‌ජිත්‌වාන තං බොධිං අවන්‌දිං පාටලිං අහං>
      text <3>
        text <තත්‌ථ චිත්‌තං පසාදෙත්‌වා සිරෙ කත්‌වාන අඤ්‌ජලිං>
        text <නමස්‌සමානො තං බොධිං ගඤ්‌ඡිං පටිකුටිං අහං>
      text <4>
        text <තාදිමග්‌ගෙන ගච්‌ඡාමි සරන්‌තො බොධිමුත්‌තමං>
        text <අජගරො මං පීළෙසි ඝොරරූපො මහබ්‌බලො>
      text <5>
        text <ආසන්‌නෙ මෙ කතං කම්‌මං ඵලෙන තොසයී මමං>
        text <කළෙවරං මෙ ගිලති දෙවලොකෙ රමාමහං>
      text <6>
        text <අනාවිලං මම චිත්‌තං විසුද්‌ධං පණ්‌ඩරං සදා>
        text <සොකසල්‌ලං න ජානාමි චිත්‌තසන්‌තාපනං මම>
      text <7>
        text <කුට්‌ඨං ගණ්‌ඩො කිලාසො ච අපමාරො විතච්‌ඡිකා>
        text <දද්‌දු කණ්‌ඩු ච මෙ නත්‌ථි ඵලං සම්‌මජ්‌ජනායිදං>
      text <8>
        text <සොකො ච පරිදෙවො ච හදයෙ මෙ න විජ්‌ජති>
        text <අභන්‌තං උජුකං චිත්‌තං ඵලං සම්‌මජ්‌ජනායිදං>
      text <9>
        text <සමාධීසු න මජ්‌ජාමි විසදං හොති මානසං>
        text <යං යං සමාධිමිච්‌ඡාමි සො සො සම්‌පජ්‌ජතෙ මමං>
      text <10>
        text <රජනීයෙ න රජ්‌ජාමි අථො දුස්‌සනියෙසු ච>
        text <මොහනීයෙ න මුය්‌හාමි ඵලං සම්‌මජ්‌ජනායිදං>
      text <11>
        text <එකනවුතිතො කප්‌පෙ යං කම්‌මමකරිං තදා>
        text <දුග්‌ගතිං නාභිජානාමි ඵලං සම්‌මජ්‌ජනායිදං>
      text <12>
        text <කිලෙසා ඣාපිතා මය්‌හං භවා සබ්‌බෙ සමූහතා>
        text <නාගොව බන්‌ධනං ඡෙත්‌වා විහරාමි අනාසවො>
      text <13>
        text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
        text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
      text <14>
        text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
        text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
      stand <ඉත්‌ථං සුදං ආයස්‌මා සකිංසම්‌මජ්‌ජකො ථෙරො ඉමා ගාථායො>
      text <අභාසිත්‌ථාති>
      stand <සකිංසම්‌මජ්‌ජකත්‌ථෙරස්‌සාපදානං පඨමං>
    text <එකදුස්‌සදායකත්‌ථෙරඅපදානං>
      text <15>
        text <නගරෙ හංසවතියා අහොසිං තිණහාරකො>
        text <තිණහාරෙන ජීවාමි තෙන පොසෙමි දාරකෙ>
      text <16>
        text <පදුමුත්‌තරො නාම ජිනො සබ්‌බධම්‌මාන පාරගූ>
        text <තමන්‌ධකාරං නාසෙත්‌වා උප්‌පජ්‌ජි ලොකනායකො>
      text <17>
        text <සකෙ ඝරෙ නිසීදිත්‌වා එවං චින්‌තෙසි තාවදෙ>
        text <බුද්‌ධො ලොකෙ සමුප්‌පන්‌නො දෙය්‍යධම්‌මො න විජ්‌ජති>
      text <18>
        text <ඉදං මෙ සාටකං එකං නත්‌ථි මෙ කොචි දායකො>
        text <දුක්‌ඛො නිරයසම්‌ඵස්‌සො රොපයිස්‌සාමි දක්‌ඛිණං>
      text <19>
        text <එවාහං චින්‌තයිත්‌වාන සකං චිත්‌තං පසාදයිං>
        text <එකං දුස්‌සං ගහෙත්‌වාන බුද්‌ධසෙට්‌ඨස්‌සදාසහං>
      text <20>
        text <එකං දුස්‌සං දදිත්‌වාන උක්‌කුට්‌ඨිං සම්‌පවත්‌තයිං>
        text <යදි බුද්‌ධො තුවං වීර තාරෙහි මං මහාමුනි>
      text <21>
        text <පදුමුත්‌තරො ලොකවිදූ ආහුතීනං පටිග්‌ගහො>
        text <මම දානං පකිත්‌තෙන්‌තො අකා මෙ අනුමොදනං>
      text <22>
        text <ඉමිනා එකදුස්‌සෙන චෙතනාපණිධීහි ච>
        text <කප්‌පසතසහස්‌සානි විනිපාතං න ගච්‌ඡසි>
      text <23>
        text <ඡත්‌තිංසක්‌ඛත්‌තුං දෙවින්‌දො දෙවරජ්‌ජං කරිස්‌සසි>
        text <තෙත්‌තිංසක්‌ඛත්‌තුං රාජා ච චක්‌කවත්‌තී භවිස්‌සසි>
      text <24>
        text <පදෙසරජ්‌ජං විපුලං ගණනාතො අසඞ්‌ඛියං>
        text <දෙවලොකෙ මනුස්‌සෙ වා සංසරන්‌තො තුවං භවෙ>
      text <25>
        text <රූපවා ගුණසම්‌පන්‌නො අනවක්‌කන්‌තදෙහවා>
        text <අක්‌ඛොභං අමිතං දුස්‌සං ලභිස්‌සසි යදිච්‌ඡකං>
      text <26>
        text <ඉදං වත්‌වාන සම්‌බුද්‌ධො ජලජුත්‌තමනාමකො>
        text <නභං අබ්‌භුග්‌ගමී වීරො හංසරාජාව අම්‌බරෙ>
      text <27>
        text <යං යං යොනුපපජ්‌ජාමි දෙවත්‌තං අථ මානුසං>
        text <භොගෙ මෙ ඌනතා නත්‌ථි එකදුස්‌සස්‌සිදං ඵලං>
      text <28>
        text <පදුද්‌ධාරෙ පදුද්‌ධාරෙ දුස්‌සං නිබ්‌බත්‌තතෙ මමං>
        text <හෙට්‌ඨා දුස්‌සම්‌හි තිට්‌ඨාමි උපරිච්‌ඡදනං මම>
      text <29>
        text <චක්‌කවාළං උපාදාය සකානනං සපබ්‌බතං>
        text <ඉච්‌ඡමානො චහං අජ්‌ජ දුස්‌සෙහච්‌ඡාදයෙය්‍ය තං>
      text <30>
        text <තෙනෙව එකදුස්‌සෙන සංසරන්‌තො භවාභවෙ>
        text <සුවණ්‌ණවණ්‌ණො හුත්‌වාන සංසරාමි භවාභවෙ>
      text <31>
        text <විපාකං විඑකදුස්‌සස්‌ස නාජ්‌ඣගං කත්‌ථචික්‌ඛයං>
        text <අයං මෙ අන්‌තිමා ජාති විපච්‌චති ඉධාපි මෙ>
      text <32>
        text <සතසහස්‌සිතො කප්‌පෙ යං දුස්‌සමදදිං තදා>
        text <දුග්‌ගතිං නාභිජානාමි එකදුස්‌සස්‌සිදං ඵලං>
      text <33>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <34>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <35>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
        text <ඉත්‌ථං සුදං ආයස්‌මා එකදුස්‌සදායකො ථෙරො ඉමා ගාථායො අභාසිත්‌ථාති>
      stand <එකදුස්‌සදායකත්‌ථෙරස්‌සාපදානං දුතියං>
    text <එකාසනදායකත්‌ථෙරඅපදානං>
      text <36>
        text <හිමවන්‌තස්‌සාවිදූරෙ ගොසිතො නාම පබ්‌බතො>
        text <අස්‌සමො සුකතො මය්‌හං පණ්‌ණසාලා සුමාපිතා>
      text <37>
        text <නාරදො නාම නාමෙන කස්‌සපො ඉති මං විදූ>
        text <සුද්‌ධිමග්‌ගං ගවෙසන්‌තො වසාමි ගොසිතෙ තදා>
      text <38>
        text <පදුමුත්‌තරො නාම ජිනො සබ්‌බධම්‌මාන පාරගූ>
        text <විවෙකකාමො සම්‌බුද්‌ධො අගඤ්‌ඡි අනිලඤ්‌ජසා>
      text <39>
        text <වනග්‌ගෙ ගච්‌ඡමානස්‌ස දිස්‌වා රංසිං මහෙසිනො>
        text <කට්‌ඨමඤ්‌චං පඤ්‌ඤාපෙත්‌වා අජිනඤ්‌ච අපත්‌ථරිං>
      text <40>
        text <ආසනං පඤ්‌ඤාපෙත්‌වාන සිරෙ කත්‌වාන අඤ්‌ජලිං>
        text <සොමනස්‌සං පවෙදිත්‌වා ඉදං වචනමබ්‍රවිං>
      text <41>
        text <සල්‌ලකත්‌තො මහාවීර ආතුරානං තිකිච්‌ඡකො>
        text <මමං රොගපරෙතස්‌ස තිකිච්‌ඡං දෙහි නායක>
      text <42>
        text <කල්‌ලත්‌ථිකා යෙ පස්‌සන්‌ති බුද්‌ධසෙට්‌ඨ තුවං මුනෙ>
        text <ධුවත්‌ථසිද්‌ධිං පප්‌පොන්‌ති එතෙසං අජරො භවෙ>
      text <43>
        text <න මෙ දෙය්‍යධම්‌මො අත්‌ථි පවත්‌තඵලභොජිහං>
        text <ඉදං මෙ ආසනං අත්‌ථි නිසීද කට්‌ඨමඤ්‌චකෙ>
      text <44>
        text <නිසීදි තත්‌ථ භගවා අසම්‌භීතොව කෙසරී>
        text <මුහුත්‌තං වීතිනාමෙත්‌වා ඉදං වචනමබ්‍රවි>
      text <45>
        text <විසට්‌ඨො හොහි මා භායි ලද්‌ධො ජොතිරසො තයා>
        text <යං තුය්‌හං පත්‌ථිතං සබ්‌බං පරිපූරිස්‌සතිනාගතෙ>
      text <46>
        text <න මොඝං තං කතං තුය්‌හං පුඤ්‌ඤක්‌ඛෙත්‌තෙ අනුත්‌තරෙ>
        text <සක්‌කා උද්‌ධරිතුං අත්‌තා යස්‌ස චිත්‌තං පණීහිතං>
      text <47>
        text <ඉමිනාසනදානෙන චෙතනාපණිධීහි ච>
        text <කප්‌පසතසහස්‌සානි විනිපාතං න ගච්‌ඡසි>
      text <48>
        text <පඤ්‌ඤාසක්‌ඛත්‌තුං දෙවින්‌දො දෙවරජ්‌ජං කරිස්‌සසි>
        text <අසීතික්‌ඛත්‌තුං රාජා ච චක්‌කවත්‌තී භවිස්‌සසි>
      text <49>
        text <පදෙසරජ්‌ජං විපුලං ගණනාතො අසඞ්‌ඛියං>
        text <සබ්‌බත්‌ථ සුඛිතො හුත්‌වා සංසාරෙ සංසරිස්‌සසි>
      text <50>
        text <ඉදං වත්‌වාන සම්‌බුද්‌ධො ජලජුත්‌තමනාමකො>
        text <නභං අබ්‌භුග්‌ගමී වීරො හංසරාජාව අම්‌බරෙ>
      text <51>
        text <හත්‌ථියානං අස්‌සයානං සරථං සන්‌දමානිකං>
        text <ලභාමි සබ්‌බමෙවෙතං එකාසනස්‌සිදං ඵලං>
      text <52>
        text <කානනං පවිසිත්‌වාපි යදා ඉච්‌ඡාමි ආසනං>
        text <මම සඞ්‌කප්‌පමඤ්‌ඤාය පල්‌ලඞ්‌කො උපතිට්‌ඨති>
      text <53>
        text <වාරිමජ්‌ඣගතො සන්‌තො යදා ඉච්‌ඡාමි ආසනං>
        text <මම සඞ්‌කප්‌පමඤ්‌ඤාය පල්‌ලඞ්‌කො උපතිට්‌ඨති>
      text <54>
        text <යං යං යොනුපපජ්‌ජාමි දෙවත්‌තං අථ මානුසං>
        text <පල්‌ලඞ්‌කසතසහස්‌සානි පරිවාරෙන්‌ති මං සදා>
      text <55>
        text <දුවෙ භවෙ සංසරාමි දෙවත්‌තෙ අථ මානුසෙ>
        text <දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ>
      text <56>
        text <එකාසනං දදිත්‌වාන පුඤ්‌ඤක්‌ඛෙත්‌තෙ අනුත්‌තරෙ>
        text <ධම්‌මපල්‌ලඞ්‌කමාදාය විහරාමි අනාසවො>
      text <57>
        text <සතසහස්‌සිතො කප්‌පෙ යං දානමදදිං තදා>
        text <දුග්‌ගතිං නාභිජානාමි එකාසනස්‌සිදං ඵලං>
      text <58>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <59>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <60>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      stand <ඉත්‌ථං සුදං ආයස්‌මා එකාසනදායකො ථෙරො ඉමා ගාථායො>
      text <අභාසිත්‌ථාති>
      stand <එකාසනදායකත්‌ථෙරස්‌සාපදානං තතියං>
    text <සත්‌තකදම්‌බපුප්‌ඵියත්‌ථෙරඅපදානං>
      text <61>
        text <හිමවන්‌තස්‌සාවිදූරෙ කුක්‌කුටො නාම පබ්‌බතො>
        text <තම්‌හි පබ්‌බතපාදම්‌හි සත්‌ත බුද්‌ධා වසිංසු තෙ>
      text <62>
        text <කදම්‌බං පුප්‌ඵිතං දිස්‌වා පග්‌ගහෙත්‌වාන අඤ්‌ජලිං>
        text <සත්‌ත මාලා ගහෙත්‌වාන පුඤ්‌ඤචිත්‌තෙන ඔකිරිං>
      text <63>
        text <තෙන කම්‌මෙන සුකතෙන චෙතනාපණිධීහි ච>
        text <ජහිත්‌වා මානුසං දෙහං තාවතිංසමගච්‌ඡහං>
      text <64>
        text <චතුන්‌නවුතිතො කප්‌පෙ යං කම්‌මමකරිං තදා>
        text <දුග්‌ගතිං නාභිජානාමි බුද්‌ධපූජායිදං ඵලං>
      text <65>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <66>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <67>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      stand <ඉත්‌ථං සුදං ආයස්‌මා සත්‌තකදම්‌බපුප්‌ඵියො ථෙරො ඉමා>
      text <ගාථායො අභාසිත්‌ථාති>
      stand <සත්‌තකදම්‌බපුප්‌ඵියත්‌ථෙරස්‌සාපදානං චතුත්‌ථං>
    text <කොරණ්‌ඩපුප්‌ඵියත්‌ථෙරඅපදානං>
      text <68>
        text <වනකම්‌මිකො පුරෙ ආසිං පිතුමාතුමතෙනහං>
        text <පසුමාරෙන ජීවාමි කුසලං මෙ න විජ්‌ජති>
      text <69>
        text <මම ආසයසාමන්‌තා තිස්‌සො ලොකග්‌ගනායකො>
        text <පදානි තීණි දස්‌සෙසි අනුකම්‌පාය චක්‌ඛුමා>
      text <70>
        text <අක්‌කන්‌තෙ ච පදෙ දිස්‌වා තිස්‌සනාමස්‌ස සත්‌ථුනො>
        text <හට්‌ඨො හට්‌ඨෙන චිත්‌තෙන පදෙ චිත්‌තං පසාදයිං>
      text <71>
        text <කොරණ්‌ඩං පුප්‌ඵිතං දිස්‌වා පාදපං ධරණීරුහං>
        text <සකොසකං ගහෙත්‌වාන පදසෙට්‌ඨමපූජයිං>
      text <72>
        text <තෙන කම්‌මෙන සුකතෙන චෙතනාපණිධීහි ච>
        text <ජහිත්‌වා මානුසං දෙහං තාවතිංසමගච්‌ඡහං>
      text <73>
        text <යං යං යොනුපපජ්‌ජාමි දෙවත්‌තං අථ මානුසං>
        text <කොරණ්‌ඩවණ්‌ණකොයෙව සුප්‌පභාසො භවාමහං>
      text <74>
        text <ද්‌වෙනවුතෙ ඉතො කප්‌පෙ යං කම්‌මමකරිං තදා>
        text <දුග්‌ගතිං නාභිජානාමි පදපූජායිදං ඵලං>
      text <75>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <76>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <77>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
        text <ඉත්‌ථං සුදං ආයස්‌මා කොරණ්‌ඩපුප්‌ඵියො ථෙරො ඉමා ගාථායො අභාසිත්‌ථාති>
      stand <කොරණ්‌ඩපුප්‌ඵියත්‌ථෙරස්‌සාපදානං පඤ්‌චමං>
    text <ඝතමණ්‌ඩදායකත්‌ථෙරඅපදානං>
      text <78>
        text <සුචින්‌තිතං භගවන්‌තං ලොකජෙට්‌ඨං නරාසභං>
        text <උපවිට්‌ඨං මහාරඤ්‌ඤං වාතාබාධෙන පීළිතං>
      text <79>
        text <දිස්‌වා චිත්‌තං පසාදෙත්‌වා ඝතමණ්‌ඩමුපානයිං>
        text <කතත්‌තා ආචිතත්‌තා ච ගඞ්‌ගා භාගීරථී අයං>
      text <80>
        text <මහාසමුද්‌දා චත්‌තාරො ඝතං සම්‌පජ්‌ජරෙ මම>
        text <අයඤ්‌ච පථවී ඝොරා අප්‌පමාණා අසඞ්‌ඛියා>
      text <81>
        text <මම සඞ්‌කප්‌පමඤ්‌ඤාය භවතෙ මධුසක්‌කරා>
        text <චාතුද්‌දීපා ඉමෙ රුක්‌ඛා පාදපා ධරණීරුහා>
      text <82>
        text <මම සඞ්‌කප්‌පමඤ්‌ඤාය කප්‌පරුක්‌ඛා භවන්‌ති තෙ>
        text <පඤ්‌ඤාසක්‌ඛත්‌තුං දෙවින්‌දො දෙවරජ්‌ජමකාරයිං>
      text <83>
        text <එකපඤ්‌ඤාසක්‌ඛත්‌තුඤ්‌ච චක්‌කවත්‌තී අහොසහං>
        text <පදෙසරජ්‌ජං විපුලං ගණනාතො අසඞ්‌ඛියං>
      text <84>
        text <චතුන්‌නවුතිතො කප්‌පෙ යං දානමදදිං තදා>
        text <දුග්‌ගතිං නාභිජානාමි ඝතමණ්‌ඩස්‌සිදං ඵලං>
      text <85>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <86>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <87>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      stand <ඉත්‌ථං සුදං ආයස්‌මා ඝතමණ්‌ඩදායකො ථෙරො ඉමා ගාථායො>
      text <අභාසිත්‌ථාති>
      stand <ඝතමණ්‌ඩදායකත්‌ථෙරස්‌සාපදානං ඡට්‌ඨං>
    text <එකධම්‌මස්‌සවනියත්‌ථෙරඅපදානං>
      text <88>
        text <පදුමුත්‌තරො නාම ජිනො සබ්‌බධම්‌මාන පාරගූ>
        text <චතුසච්‌චං පකාසෙන්‌තො සන්‌තාරෙසි බහුං ජනං>
      text <89>
        text <අහං තෙන සමයෙන ජටිලො උග්‌ගතාපනො>
        text <ධුනන්‌තො වාකචීරානි ගච්‌ඡාමි අම්‌බරෙ තදා>
      text <90>
        text <බුද්‌ධසෙට්‌ඨස්‌ස උපරි ගන්‌තුං න විසහාමහං>
        text <පක්‌ඛීව සෙලමාසජ්‌ජ ගමනං න ලභාමහං>
      text <91>
        text <උදකෙ වොක්‌කමිත්‌වාන එවං ගච්‌ඡාමි අම්‌බරෙ>
        text <න මෙ ඉදං භූතපුබ්‌බං ඉරියාපථවිකොපනං>
      text <92>
        text <හන්‌ද මෙතං ගවෙසිස්‌සං අප්‌පෙවත්‌ථං ලභෙය්‍යහං>
        text <ඔරොහන්‌තො අන්‌තලික්‌ඛා සද්‌දමස්‌සොසි සත්‌ථුනො>
      text <93>
        text <සරෙන රජනීයෙන සවනීයෙන වග්‌ගුනා>
        text <අනිච්‌චතං කථෙන්‌තස්‌ස තඤ්‌ඤෙව උග්‌ගහිං තදා>
        text <අනිච්‌චසඤ්‌ඤමුග්‌ගය්‌හ අගමාසිං මමස්‌සමං>
      text <94>
        text <යාවතායුං වසිත්‌වාන තත්‌ථ කාලඞ්‌කතො අහං>
        text <චරිමෙ වත්‌තමානම්‌හි සද්‌ධම්‌මස්‌සවනං සරිං>
      text <95>
        text <තෙන කම්‌මෙන සුකතෙන චෙතනාපණිධීහි ච>
        text <ජහිත්‌වා මානුසං දෙහං තාවතිංසමගච්‌ඡහං>
      text <96>
        text <තිංසකප්‌පසහස්‌සානි දෙවලොකෙ රමිං අහං>
        text <එකපඤ්‌ඤාසක්‌ඛත්‌තුඤ්‌ච දෙවරජ්‌ජමකාරයිං>
      text <97>
        text <එකවීසතික්‌ඛත්‌තුඤ්‌ච චක්‌කවත්‌තී අහොසහං>
        text <පදෙසරජ්‌ජං විපුලං ගණනාතො අසඞ්‌ඛියං>
      text <98>
        text <අනුභොමි සකං පුඤ්‌ඤං සුඛිතොහං භවාභවෙ>
        text <අනුස්‌සරාමි තං සඤ්‌ඤං සංසරන්‌තො භවාභවෙ>
        text <න කොටිං පටිවිජ්‌ඣාමි නිබ්‌බානං අච්‌චුතං පදං>
      text <99>
        text <පිතුගෙහෙ නිසීදිත්‌වා සමණො භාවිතින්‌ද්‍රියො>
        text <කථංස පරිදීපෙන්‌තො අනිච්‌චතමුදාහරි>
      text <100>
        text <අනිච්‌චා වත සඞ්‌ඛාරා උප්‌පාදවයධම්‌මිනො>
        text <උප්‌පජ්‌ජිත්‌වා නිරුජ්‌ඣන්‌ති තෙසං වූපසමො සුඛො>
      text <101>
        text <සහ ගාථං සුණිත්‌වාන පුබ්‌බසඤ්‌ඤමනුස්‌සරිං>
        text <එකාසනෙ නිසීදිත්‌වා අරහත්‌තමපාපුණිං>
      text <102>
        text <ජාතියා සත්‌තවස්‌සෙන අරහත්‌තමපාපුණිං>
        text <උපසම්‌පාදයී බුද්‌ධො ධම්‌මස්‌සවනස්‌සිදං ඵලං>
      text <103>
        text <සතසහස්‌සිතො කප්‌පෙ යං ධම්‌මමසුණිං තදා>
        text <දුග්‌ගතිං නාභිජානාමි ධම්‌මස්‌සවනස්‌සිදං ඵලං>
      text <104>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <105>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <106>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      stand <ඉත්‌ථං සුදං ආයස්‌මා එකධම්‌මස්‌සවනියො ථෙරො ඉමා>
      text <ගාථායො අභාසිත්‌ථාති>
      stand <එකධම්‌මස්‌සවනියත්‌ථෙරස්‌සාපදානං සත්‌තමං>
    text <සුචින්‌තිතත්‌ථෙරඅපදානං>
      text <107>
        text <නගරෙ හංසවතියා අහොසිං කස්‌සකො තදා>
        text <කසිකම්‌මෙන ජීවාමි තෙන පොසෙමි දාරකෙ>
      text <108>
        text <සුසම්‌පන්‌නං තදා ඛෙත්‌තං ධඤ්‌ඤං මෙ ඵලිනං අහු>
        text <පාකකාලෙ ච සම්‌පත්‌තෙ එවං චින්‌තෙසහං තදා>
      text <109>
        text <නච්‌ඡන්‌නං නප්‌පතිරූපං ජානන්‌තස්‌ස ගුණාගුණං>
        text <යොහං සඞ්‌ඝෙ අදත්‌වාන අග්‌ගං භුඤ්‌ජෙය්‍ය චෙ තදා>
      text <110>
        text <අයං බුද්‌ධො අසමසමො ද්‌වත්‌තිංසවරලක්‌ඛණො>
        text <තතො පභාවිතො සඞ්‌ඝො පුඤ්‌ඤක්‌ඛෙත්‌තො අනුත්‌තරො>
      text <111>
        text <තත්‌ථ දස්‌සාමහං දානං නවසස්‌සං පුරෙ පුරෙ>
        text <එවාහං චින්‌තයිත්‌වාන හට්‌ඨො පීණිතමානසො>
      text <112>
        text <ඛෙත්‌තතො ධඤ්‌ඤමාහත්‌වා සම්‌බුද්‌ධං උපසඞ්‌කමිං>
        text <උපසඞ්‌කම්‌ම සම්‌බුද්‌ධං ලොකජෙට්‌ඨං නරාසභං>
        text <වන්‌දිත්‌වා සත්‌ථුනො පාදෙ ඉදං වචනමබ්‍රවිං>
      text <113>
        text <නවසස්‌සඤ්‌ච සම්‌පන්‌නං ආයාගොසි ච ත්‌වං මුනෙ>
        text <අනුකම්‌පමුපාදාය අධිවාසෙහි චක්‌ඛුම>
      text <114>
        text <පදුමුත්‌තරො ලොකවිදූ ආහුතීනං පටිග්‌ගහො>
        text <මම සඞ්‌කප්‌පමඤ්‌ඤාය ඉදං වචනමබ්‍රවි>
      text <115>
        text <චත්‌තාරො ච පටිපන්‌නා චත්‌තාරො ච ඵලෙ ඨිතා>
        text <එස සඞ්‌ඝො උජුභූතො පඤ්‌ඤාසීලසමාහිතො>
        text <යජන්‌තානං මනුස්‌සානං පුඤ්‌ඤපෙක්‌ඛාන පාණිනං>
      text <116>
        text <කරොතොපධිකං පුඤ්‌ඤං සඞ්‌ඝෙ දින්‌නං මහප්‌ඵලං>
        text <තස්‌මිං සඞ්‌ඝෙව දාතබ්‌බං තව සස්‌සං තථෙතරං>
      text <117>
        text <සඞ්‌ඝතො උද්‌දිසිත්‌වාන භික්‌ඛූ නෙත්‌වාන සංඝරං>
        text <පටියත්‌තං ඝරෙ සන්‌තං භික්‌ඛුසඞ්‌ඝස්‌ස දෙහි ත්‌වං>
      text <118>
        text <සඞ්‌ඝතො උද්‌දිසිත්‌වාන භික්‌ඛූ නෙත්‌වාන සංඝරං>
        text <යං ඝරෙ පටියත්‌තං මෙ භික්‌ඛුසඞ්‌ඝස්‌සදාසහං>
      text <119>
        text <තෙන කම්‌මෙන සුකතෙන චෙතනාපණිධීහි ච>
        text <ජහිත්‌වා මානුසං දෙහං තාවතිංසමගච්‌ඡහං>
      text <120>
        text <තත්‌ථ මෙ සුකතං බ්‍යම්‌හං සොවණ්‌ණං සප්‌පභස්‌සරං>
        text <සට්‌ඨියොජනමුබ්‌බෙධං තිංසයොජනවිත්‌ථතං>
      stand <එකූනවීසතිමං භාණවාරං>
      text <121>
        text <ආකිණ්‌ණං භවනං මය්‌හං නාරීගණසමාකුලං>
        text <තත්‌ථ භුත්‌වා පිවිත්‌වා ච වසාමි තිදසෙ අහං>
      text <122>
        text <සතානං තීණික්‌ඛත්‌තුඤ්‌ච දෙවරජ්‌ජමකාරයිං>
        text <සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං>
        text <පදෙසරජ්‌ජං විපුලං ගණනාතො අසඞ්‌ඛියං>
      text <123>
        text <භවාභවෙ සංසරන්‌තො ලභාමි අමිතං ධනං>
        text <භොගෙ මෙ ඌනතා නත්‌ථි නවසස්‌සස්‌සිදං ඵලං>
      text <124>
        text <හත්‌ථියානං අස්‌සයානං සිවිකං සන්‌දමානිකං>
        text <ලභාමි සබ්‌බමෙවෙතං නවසස්‌සස්‌සිදං ඵලං>
      text <125>
        text <නවවත්‌ථං නවඵලං නවග්‌ගරසභොජනං>
        text <ලභාමි සබ්‌බමෙවෙතං නවසස්‌සස්‌සිදං ඵලං>
      text <126>
        text <කොසෙය්‍යකම්‌බලියානි ඛොමකප්‌පාසිකානි ච>
        text <ලභාමි සබ්‌බමෙවෙතං නවසස්‌සස්‌සිදං ඵලං>
      text <127>
        text <දාසීගණං දාසගණං නාරියො ච අලඞ්‌කතා>
        text <ලභාමි සබ්‌බමෙවෙතං නවසස්‌සස්‌සිදං ඵලං>
      text <128>
        text <න මං සීතං වා උණ්‌හං වා පරිළාහො න විජ්‌ජති>
        text <අථො චෙතසිකං දුක්‌ඛං හදයෙ මෙ න විජ්‌ජති>
      text <129>
        text <ඉදං ඛාද ඉදං භුඤ්‌ජ ඉමම්‌හි සයනෙ සය>
        text <ලභාමි සබ්‌බමෙවෙතං නවසස්‌සස්‌සිදං ඵලං>
      text <130>
        text <අයං පච්‌ඡිමකො දානි චරිමො වත්‌තතෙ භවො>
        text <අජ්‌ජාපි දෙය්‍යධම්‌මො මෙ ඵලං තොසෙසි සබ්‌බදා>
      text <131>
        text <නවසස්‌සං දදිත්‌වාන සඞ්‌ඝෙ ගණවරුත්‌තමෙ>
        text <අට්‌ඨානිසංසෙ අනුභොමි කම්‌මානුච්‌ඡවිකෙ මම>
      text <132>
        text <වණ්‌ණවා යසවා හොමි මහාභොගො අනීතිකො>
        text <මහාපක්‌ඛො සදා හොමි අභෙජ්‌ජපරිසො සදා>
      text <133>
        text <සබ්‌බෙ මං අපචායන්‌ති යෙ කෙචි පථවිස්‌සිතා>
        text <දෙය්‍යධම්‌මා ච යෙ කෙචි පුරෙ පුරෙ ලභාමහං>
      text <134>
        text <භික්‌ඛුසඞ්‌ඝස්‌ස වා මජ්‌ඣෙ බුද්‌ධසෙට්‌ඨස්‌ස සම්‌මුඛා>
        text <සබ්‌බෙපි සමතික්‌කම්‌ම දෙන්‌ති මමෙව දායකා>
      text <135>
        text <පඨමං නවසස්‌සඤ්‌හි දත්‌වා සඞ්‌ඝෙ ගණුත්‌තමෙ>
        text <ඉමානිසංසෙ අනුභොමි නවසස්‌සස්‌සිදං ඵලං>
      text <136>
        text <සතසහස්‌සිතො කප්‌පෙ යං දානමදදිං තදා>
        text <දුග්‌ගතිං නාභිජානාමි නවසස්‌සස්‌සිදං ඵලං>
      text <137>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <138>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <139>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      stand <ඉත්‌ථං සුදං ආයස්‌මා සුචින්‌තිතො ථෙරො ඉමා ගාථායො>
      text <අභාසිත්‌ථාති>
      stand <සුචින්‌තිතත්‌ථෙරස්‌සාපදානං අට්‌ඨමං>
    text <සොවණ්‌ණකිඞ්‌කණියත්‌ථෙරඅපදානං>
      text <140>
        text <සද්‌ධාය අභිනික්‌ඛම්‌ම පබ්‌බජිං අනගාරියං>
        text <වාකචීරධරො ආසිං තපොකම්‌මමපස්‌සිතො>
      text <141>
        text <අත්‌ථදස්‌සී තු භගවා ලොකජෙට්‌ඨො නරාසභො>
        text <උප්‌පජ්‌ජි තම්‌හි සමයෙ තාරයන්‌තො මහාජනං>
      text <142>
        text <බලඤ්‌ච වත මෙ ඛීණං බ්‍යාධිනා පරමෙන තං>
        text <බුද්‌ධසෙට්‌ඨං සරිත්‌වාන පුලිනෙ ථූපමුත්‌තමං>
      text <143>
        text <කරිත්‌වා හට්‌ඨචිත්‌තොහං සහත්‌ථෙන සමොකිරිං>
        text <සොණ්‌ණකිඞ්‌කණිපුප්‌ඵානි උදග්‌ගමනසො අහං>
      text <144>
        text <සම්‌මුඛා විය සම්‌බුද්‌ධං ථූපං පරිචරිං අහං>
        text <තෙන චෙතොපසාදෙන අත්‌ථදස්‌සිස්‌ස තාදිනො>
      text <145>
        text <දෙවලොකං ගතො සන්‌තො ලභාමි විපුලං සුඛං>
        text <සුවණ්‌ණවණ්‌ණො තත්‌ථාසිං බුද්‌ධපූජායිදං ඵලං>
      text <146>
        text <අසීතිකොටියො මය්‌හං නාරියො සමලඞ්‌කතා>
        text <සදා මය්‌හං උපට්‌ඨන්‌ති බුද්‌ධපූජායිදං ඵලං>
      text <147>
        text <සට්‌ඨිතුරියසහස්‌සානි භෙරියො පණවානි ච>
        text <සඞ්‌ඛා ච ඩිණ්‌ඩිමා තත්‌ථ වග්‌ගූ වජ්‌ජන්‌ති දුන්‌දුභී>
      text <148>
        text <චුල්‌ලාසීතිසහස්‌සානි හත්‌ථිනො සමලඞ්‌කතා>
        text <තිධාපභින්‌නමාතඞ්‌ගා කුඤ්‌ජරා සට්‌ඨිහායනා>
      text <149>
        text <හෙමජාලාභිසඤ්‌ඡන්‌නා උපට්‌ඨානං කරොන්‌ති මෙ>
        text <බලකායෙ ගජෙ චෙව ඌනතා මෙ න විජ්‌ජති>
      text <150>
        text <සොණ්‌ණකිඞ්‌කණිපුප්‌ඵානං විපාකං අනුභොමහං>
        text <අට්‌ඨපඤ්‌ඤාසක්‌ඛත්‌තුඤ්‌ච දෙවරජ්‌ජමකාරයිං>
      text <151>
        text <එකසත්‌තතික්‌ඛත්‌තුඤ්‌ච චක්‌කවත්‌තී අහොසහං>
        text <පථබ්‍යා රජ්‌ජං එකසතං මහියා කාරයිං අහං>
      text <152>
        text <සො දානි අමතං පත්‌තො අසඞ්‌ඛතං සුදුද්‌දසං>
        text <සංයොජනපරික්‌ඛීණො නත්‌ථි දානි පුනබ්‌භවො>
      text <153>
        text <අට්‌ඨාරසෙ කප්‌පසතෙ යං පුප්‌ඵමභිරොපයිං>
        text <දුග්‌ගතිං නාභිජානාමි බුද්‌ධපූජායිදං ඵලං>
      text <154>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <155>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <156>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      stand <ඉත්‌ථං සුදං ආයස්‌මා සොවණ්‌ණකිඞ්‌කණියො ථෙරො ඉමා>
      text <ගාථායො අභාසිත්‌ථාති>
      stand <සොවණ්‌ණකිඞ්‌කණියත්‌ථෙරස්‌සාපදානං නවමං>
    text <සොණ්‌ණකොන්‌තරිකත්‌ථෙරඅපදානං>
      text <157>
        text <මනොභාවනියං බුද්‌ධං අත්‌තදන්‌තං සමාහිතං>
        text <ඉරියමානං බ්‍රහ්‌මපථෙ චිත්‌තවූපසමෙ රතං>
      text <158>
        text <නිත්‌තිණ්‌ණඔඝං සම්‌බුද්‌ධං ඣායිං ඣානරතං මුනිං>
        text <උපතිත්‌ථං සමාපන්‌නං ඉන්‌දිවරදලප්‌පභං>
      text <159>
        text <අලාබුනොදකං ගය්‌හ බුද්‌ධසෙට්‌ඨං උපාගමිං>
        text <බුද්‌ධස්‌ස පාදෙ ධොවිත්‌වා අලාබුකමදාසහං>
      text <160>
        text <ආණාපෙසි ච සම්‌බුද්‌ධො පදුමුත්‌තරනාමකො>
        text <ඉමිනා දකමාහත්‌වා පාදමූලෙ ඨපෙහි මෙ>
      text <161>
        text <සාධූතිහං පටිස්‌සුත්‌වා සත්‌ථුගාරවතාය ච>
        text <දකං අලාබුනාහත්‌වා බුද්‌ධසෙට්‌ඨං උපාගමිං>
      text <162>
        text <අනුමොදි මහාවීරො චිත්‌තං නිබ්‌බාපයං මම>
        text <ඉමිනාලාබුදානෙන සඞ්‌කප්‌පො තෙ සමිජ්‌ඣතු>
      text <163>
        text <පන්‌නරසෙසු කප්‌පෙසු දෙවලොකෙ රමිං අහං>
        text <තිංසතික්‌ඛත්‌තුං රාජා ච චක්‌කවත්‌තී අහොසහං>
      text <164>
        text <දිවා වා යදි වා රත්‌තිං චඞ්‌කමන්‌තස්‌ස තිට්‌ඨතො>
        text <සොවණ්‌ණං කොන්‌තරං ගය්‌හ තිට්‌ඨතෙ පුරතො මම>
      text <165>
        text <බුද්‌ධස්‌ස දත්‌වානලාබුං ලභාමි සොණ්‌ණකොන්‌තරං>
        text <අප්‌පකම්‌පි කතං කාරං විපුලං හොති තාදිසු>
      text <166>
        text <සතසහස්‌සිතො කප්‌පෙ යංලාබුමදදිං තදා>
        text <දුග්‌ගතිං නාභිජානාමි අලාබුස්‌ස ඉදං ඵලං>
      text <167>
        text <කිලෙසා ඣාපිතා මය්‌හං…පෙ … විහරාමි අනාසවො>
      text <168>
        text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
      text <169>
        text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
        text <සකිංසම්‌මජ්‌ජකො ථෙරො එකදුස්‌සී එකාසනී>
        text <කදම්‌බකොරණ්‌ඩකදො ඝතස්‌සවනිකොපි ච>
        text <සුචින්‌තිකො කිඞ්‌කණිකො සොණ්‌ණකොන්‌තරිකොපි ච>
        text <එකගාථාසතඤ්‌චෙත්‌ථ එකසත්‌තතිමෙව ච>
      stand <ඉත්‌ථං සුදං ආයස්‌මා සොණ්‌ණකොන්‌තරිකො ථෙරො ඉමා>
      text <ගාථායො අභාසිත්‌ථාති>
      stand <සොණ්‌ණකොන්‌තරිකත්‌ථෙරස්‌සාපදානං දසමං>
      stand <සකිංසම්‌මජ්‌ජකවග්‌ගො තෙචත්‌තාලීසමො>
      text <තස්‌සුද්‌දානං>
