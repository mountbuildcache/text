text <ඵලදායකවග්‌ගො>
  text <කුරඤ්‌චියඵලදායකත්‌ථෙරඅපදානං>
    text <1>
      text <මිගලුද්‌දො පුරෙ ආසිං විපිනෙ විචරං අහං>
      text <අද්‌දසං විරජං බුද්‌ධං සබ්‌බධම්‌මාන පාරගුං>
    text <2>
      text <කුරඤ්‌චියඵලං ගය්‌හ බුද්‌ධසෙට්‌ඨස්‌සදාසහං>
      text <පුඤ්‌ඤක්‌ඛෙත්‌තස්‌ස තාදිනො පසන්‌නො සෙහි පාණිභි>
    text <3>
      text <එකතිංසෙ ඉතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <4>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <5>
      text <ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <6>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කුරඤ්‌චියඵලදායකො ථෙරො ඉමා>
    text <ගාථායො අභාසිත්‌ථාති>
    stand <කුරඤ්‌චියඵලදායකත්‌ථෙරස්‌සාපදානං පඨමං>
  text <කපිත්‌ථඵලදායකත්‌ථෙරඅපදානං>
    text <7>
      text <සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං>
      text <රථියං පටිපජ්‌ජන්‌තං කපිත්‌ථං අදදිං ඵලං>
    text <8>
      text <එකනවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <9>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <10>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <11>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කපිත්‌ථඵලදායකො ථෙරො ඉමා>
    text <ගාථායො අභාසිත්‌ථාති>
    stand <කපිත්‌ථඵලදායකත්‌ථෙරස්‌සාපදානං දුතියං>
  text <කොසම්‌බඵලියත්‌ථෙරඅපදානං>
    text <12>
      text <කකුධං විලසන්‌තංව දෙවදෙවං නරාසභං>
      text <රථියං පටිපජ්‌ජන්‌තං කොසම්‌බං අදදිං තදා>
    text <13>
      text <එකතිංසෙ ඉතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <14>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <15>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <16>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කොසම්‌බඵලියො ථෙරො ඉමා ගාථායො>
    text <අභාසිත්‌ථාති>
    stand <කොසම්‌බඵලියත්‌ථෙරස්‌සාපදානං තතියං>
  text <කෙතකපුප්‌ඵියත්‌ථෙරඅපදානං>
    text <17>
      text <විනතානදියා තීරෙ විහාසි පුරිසුත්‌තමො>
      text <අද්‌දසං විරජං බුද්‌ධං එකග්‌ගං සුසමාහිතං>
    text <18>
      text <මධුගන්‌ධස්‌ස පුප්‌ඵෙන කෙතකස්‌ස අහං තදා>
      text <පසන්‌නචිත්‌තො සුමනො බුද්‌ධසෙට්‌ඨමපූජයිං>
    text <19>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <20>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <21>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <22>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කෙතකපුප්‌ඵියො ථෙරො ඉමා ගාථායො>
    text <අභාසිත්‌ථාති>
    stand <කෙතකපුප්‌ඵියත්‌ථෙරස්‌සාපදානං චතුත්‌ථං>
  text <නාගපුප්‌ඵියත්‌ථෙරඅපදානං>
    text <23>
      text <සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං>
      text <රථියං පටිපජ්‌ජන්‌තං නාගපුප්‌ඵං අපූජයිං>
    text <24>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <25>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <26>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <27>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා නාගපුප්‌ඵියො ථෙරො ඉමා ගාථායො>
    text <අභාසිත්‌ථාති>
    stand <නාගපුප්‌ඵියත්‌ථෙරස්‌සාපදානං පඤ්‌චමං>
  text <අජ්‌ජුනපුප්‌ඵියත්‌ථෙරඅපදානං>
    text <28>
      text <චන්‌දභාගානදීතීරෙ අහොසිං කින්‌නරො තදා>
      text <අද්‌දසං විරජං බුද්‌ධං සයම්‌භුං අපරාජිතං>
    text <29>
      text <පසන්‌නචිත්‌තො සුමනො වෙදජාතො කතඤ්‌ජලී>
      text <ගහෙත්‌වා අජ්‌ජුනං පුප්‌ඵං සයම්‌භුං අභිපූජයිං>
    text <30>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා කින්‌නරං දෙහං තාවතිංසමගච්‌ඡහං>
    text <31>
      text <ඡත්‌තිංසක්‌ඛත්‌තුං දෙවින්‌දො දෙවරජ්‌ජමකාරයිං>
      text <දසක්‌ඛත්‌තුං චක්‌කවත්‌තී මහාරජ්‌ජමකාරයිං>
    text <32>
      text <පදෙසරජ්‌ජං විපුලං ගණනාතො අසඞ්‌ඛියං>
      text <සුඛෙත්‌තෙ වප්‌පිතං බීජං සයම්‌භුම්‌හි අහො මම>
    text <33>
      text <කුසලං විජ්‌ජතෙ මය්‌හං පබ්‌බජිං අනගාරියං>
      text <පූජාරහො අහං අජ්‌ජ සක්‍යපුත්‌තස්‌ස සාසනෙ>
    text <34>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <35>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <36>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අජ්‌ජුනපුප්‌ඵියො ථෙරො ඉමා ගාථායො>
    text <අභාසිත්‌ථාති>
    stand <අජ්‌ජුනපුප්‌ඵියත්‌ථෙරස්‌සාපදානං ඡට්‌ඨං>
  text <කුටජපුප්‌ඵියත්‌ථෙරඅපදානං>
    text <37>
      text <හිමවන්‌තස්‌සාවිදූරෙ වසලො නාම පබ්‌බතො>
      text <බුද්‌ධො සුදස්‌සනො නාම වසතෙ පබ්‌බතන්‌තරෙ>
    text <38>
      text <පුප්‌ඵං හෙමවන්‌තං ගය්‌හ වෙහාසං අගමාසහං>
      text <තත්‌ථද්‌දසාසිං සම්‌බුද්‌ධං ඔඝතිණ්‌ණමනාසවං>
    text <39>
      text <පුප්‌ඵං කුටජමාදාය සිරෙ කත්‌වාන අඤ්‌ජලිං>
      text <බුද්‌ධස්‌ස අභිරොපෙසිං සයම්‌භුස්‌ස මහෙසිනො>
    text <40>
      text <එකතිංසෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <41>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <42>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <43>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කුටජපුප්‌ඵියො ථෙරො ඉමා ගාථායො>
    text <අභාසිත්‌ථාති>
    stand <කුටජපුප්‌ඵියත්‌ථෙරස්‌සාපදානං සත්‌තමං>
  text <ඝොසසඤ්‌ඤකත්‌ථෙරඅපදානං>
    text <44>
      text <මිගලුද්‌දො පුරෙ ආසිං අරඤ්‌ඤෙ විපිනෙ අහං>
      text <අද්‌දසං විරජං බුද්‌ධං දෙවසඞ්‌ඝපුරක්‌ඛතං>
    text <45>
      text <චතුසච්‌චං පකාසෙන්‌තං දෙසෙන්‌තං අමතං පදං>
      text <අස්‌සොසිං මධුරං ධම්‌මං සිඛිනො ලොකබන්‌ධුනො>
    text <46>
      text <ඝොසෙ චිත්‌තං පසාදෙසිං අසමප්‌පටිපුග්‌ගලෙ>
      text <තත්‌ථ චිත්‌තං පසාදෙත්‌වා උත්‌තරිං දුත්‌තරං භවං>
    text <47>
      text <එකතිංසෙ ඉතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි ඝොසසඤ්‌ඤායිදං ඵලං>
    text <48>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <49>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <50>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ඝොසසඤ්‌ඤකො ථෙරො ඉමා ගාථායො>
    text <අභාසිත්‌ථාති>
    stand <ඝොසසඤ්‌ඤකත්‌ථෙරස්‌සාපදානං අට්‌ඨමං>
  text <සබ්‌බඵලදායකත්‌ථෙරඅපදානං>
    text <51>
      text <වරුණො නාම නාමෙන බ්‍රාහ්‌මණො මන්‌තපාරගූ>
      text <ඡඩ්‌ඩෙත්‌වා දසපුත්‌තානි වනමජ්‌ඣොගහිං තදා>
    text <52>
      text <අස්‌සමං සුකතං කත්‌වා සුවිභත්‌තං මනොරමං>
      text <පණ්‌ණසාලං කරිත්‌වාන වසාමි විපිනෙ අහං>
    text <53>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <මමුද්‌ධරිතුකාමො සො ආගච්‌ඡි මම අස්‌සමං>
    text <54>
      text <යාවතා වනසණ්‌ඩම්‌හි ඔභාසො විපුලො අහු>
      text <බුද්‌ධස්‌ස ආනුභාවෙන පජ්‌ජලී විපිනං තදා>
    text <55>
      text <දිස්‌වාන තං පාටිහීරං බුද්‌ධසෙට්‌ඨස්‌ස තාදිනො>
      text <පත්‌තපුටං ගහෙත්‌වාන ඵලෙන පූජයිං අහං>
    text <56>
      text <උපගන්‌ත්‌වාන සම්‌බුද්‌ධං සහඛාරිමදාසහං>
      text <අනුකම්‌පාය මෙ බුද්‌ධො ඉදං වචනමබ්‍රවි>
    text <57>
      text <ඛාරිභාරං ගහෙත්‌වාන පච්‌ඡතො එහි මෙ තුවං>
      text <පරිභුත්‌තෙ ච සඞ්‌ඝම්‌හි පුඤ්‌ඤං තව භවිස්‌සති>
    text <58>
      text <පුටකන්‌තං ගහෙත්‌වාන භික්‌ඛුසඞ්‌ඝස්‌සදාසහං>
      text <තත්‌ථ චිත්‌තං පසාදෙත්‌වා තුසිතං උපපජ්‌ජහං>
    text <59>
      text <තත්‌ථ දිබ්‌බෙහි නච්‌චෙහි ගීතෙහි වාදිතෙහි ච>
      text <පුඤ්‌ඤකම්‌මෙන සංයුත්‌තං අනුභොමි සදා සුඛං>
    text <60>
      text <යං යං යොනුපපජ්‌ජාමි දෙවත්‌තං අථ මානුසං>
      text <භොගෙ මෙ ඌනතා නත්‌ථි ඵලදානස්‌සිදං ඵලං>
    text <61>
      text <යාවතා චතුරො දීපා සසමුද්‌දා සපබ්‌බතා>
      text <ඵලං බුද්‌ධස්‌ස දත්‌වාන ඉස්‌සරං කාරයාමහං>
    text <62>
      text <යාවතා මෙ පක්‌ඛිගණා ආකාසෙ උප්‌පතන්‌ති චෙ>
      text <තෙපි මං වසමන්‌වෙන්‌ති ඵලදානස්‌සිදං ඵලං>
    text <63>
      text <යාවතා වනසණ්‌ඩම්‌හි යක්‌ඛා භූතා ච රක්‌ඛසා>
      text <කුම්‌භණ්‌ඩා ගරුළා චාපි පාරිචරියං උපෙන්‌ති මෙ>
    text <64>
      text <කුම්‌භා සොණා මධුකාරා ඩංසා ච මකසා උභො>
      text <තෙපි මං වසමන්‌වෙන්‌ති ඵලදානස්‌සිදං ඵලං>
    text <65>
      text <සුපණ්‌ණා නාම සකුණා පක්‌ඛිජාතා මහබ්‌බලා>
      text <තෙපි මං සරණං යන්‌ති ඵලදානස්‌සිදං ඵලං>
    text <66>
      text <යෙපි දීඝායුකා නාගා ඉද්‌ධිමන්‌තො මහායසා>
      text <තෙපි මං වසමන්‌වෙන්‌ති ඵලදානස්‌සිදං ඵලං>
    text <67>
      text <සීහා බ්‍යග්‌ඝා ච දීපී ච අච්‌ඡකොකතරච්‌ඡකා>
      text <තෙපි මං වසමන්‌වෙන්‌ති ඵලදානස්‌සිදං ඵලං>
    text <68>
      text <ඔසධීතිණවාසී ච යෙ ච ආකාසවාසිනො>
      text <සබ්‌බෙ මං සරණං යන්‌ති ඵලදානස්‌සිදං ඵලං>
    text <69>
      text <සුදුද්‌දසං සුනිපුණං ගම්‌භීරං සුප්‌පකාසිතං>
      text <ඵස්‌සයිත්‌වා විහරාමි ඵලදානස්‌සිදං ඵලං>
    text <70>
      text <විමොක්‌ඛෙ අට්‌ඨ ඵුසිත්‌වා විහරාමි අනාසවො>
      text <ආතාපී නිපකො චාහං ඵලදානස්‌සිදං ඵලං>
    text <71>
      text <යෙ ඵලට්‌ඨා බුද්‌ධපුත්‌තා ඛීණදොසා මහායසා>
      text <අහමඤ්‌ඤතරො තෙසං ඵලදානස්‌සිදං ඵලං>
    text <72>
      text <අභිඤ්‌ඤාපාරමිං ගන්‌ත්‌වා සුක්‌කමූලෙන චොදිතො>
      text <සබ්‌බාසවෙ පරිඤ්‌ඤාය විහරාමි අනාසවො>
    text <73>
      text <තෙවිජ්‌ජා ඉද්‌ධිපත්‌තා ච බුද්‌ධපුත්‌තා මහායසා>
      text <දිබ්‌බසොතසමාපන්‌නා තෙසං අඤ්‌ඤතරො අහං>
    text <74>
      text <සතසහස්‌සිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <75>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <76>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <77>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සබ්‌බඵලදායකො ථෙරො ඉමා ගාථායො>
    text <අභාසිත්‌ථාති>
    stand <සබ්‌බඵලදායකත්‌ථෙරස්‌සාපදානං නවමං>
  text <පදුමධාරිකත්‌ථෙරඅපදානං>
    text <78>
      text <හිමවන්‌තස්‌සාවිදූරෙ රොමසො නාම පබ්‌බතො>
      text <බුද්‌ධොපි සම්‌භවො නාම අබ්‌භොකාසෙ වසී තදා>
    text <79>
      text <භවනා නික්‌ඛමිත්‌වාන පදුමං ධාරයිං අහං>
      text <එකාහං ධාරයිත්‌වාන භවනං පුනරාගමිං>
    text <80>
      text <එකතිංසෙ ඉතො කප්‌පෙ යං බුද්‌ධමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <81>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <82>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <83>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <කුරඤ්‌චියං කපිත්‌ථඤ්‌ච කොසම්‌බමථ කෙතකං>
      text <නාගපුප්‌ඵජ්‌ජුනඤ්‌චෙව කුටජී ඝොසසඤ්‌ඤකො>
      text <ථෙරො ච සබ්‌බඵලදො තථා පදුමධාරිකො>
      text <අසීති චෙත්‌ථ ගාථායො තිස්‌සො ගාථා තදුත්‌තරි>
    stand <ඉත්‌ථං සුදං ආයස්‌මා පදුමධාරිකො ථෙරො ඉමා ගාථායො>
    text <අභාසිත්‌ථාති>
    stand <පදුමධාරිකත්‌ථෙරස්‌සාපදානං දසමං>
    stand <ඵලදායකවග්‌ගො ද්‌වෙපඤ්‌ඤාසමො>
    text <තස්‌සුද්‌දානං>
