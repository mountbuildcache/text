text <තිණදායකවග්‌ගො>
  text <තිණමුට්‌ඨිදායකත්‌ථෙරඅපදානං>
    text <1>
      text <හිමවන්‌තස්‌සාවිදූරෙ ලම්‌බකො නාම පබ්‌බතො>
      text <තත්‌ථෙව තිස්‌සො සම්‌බුද්‌ධො අබ්‌භොකාසම්‌හි චඞ්‌කමි>
    text <2>
      text <මිගලුද්‌දො පුරෙ ආසිං අරඤ්‌ඤෙ කානනෙ අහං>
      text <දිස්‌වාන තං දෙවදෙවං තිණමුට්‌ඨිමදාසහං>
    text <3>
      text <නිසීදනත්‌ථං බුද්‌ධස්‌ස දත්‌වා චිත්‌තං පසාදයිං>
      text <සම්‌බුද්‌ධං අභිවාදෙත්‌වා පක්‌කාමිං උත්‌තරාමුඛො>
    text <4>
      text <අචිරං ගතමත්‌තස්‌ස මිගරාජා අපොථයි>
      text <සීහෙන පොථිතො සන්‌තො තත්‌ථ කාලඞ්‌කතො අහං>
    text <5>
      text <ආසන්‌නෙ මෙ කතං කම්‌මං බුද්‌ධසෙට්‌ඨෙ අනාසවෙ>
      text <සුමුත්‌තො සරවෙගොව දෙවලොකමගච්‌ඡහං>
    text <6>
      text <යූපො තත්‌ථ සුභො ආසි පුඤ්‌ඤකම්‌මාභිනිම්‌මිතො>
      text <සහස්‌සකණ්‌ඩො සතභෙණ්‌ඩු ධජාලු හරිතාමයො>
    text <7>
      text <පභා නිද්‌ධාවතෙ තස්‌ස සතරංසීව උග්‌ගතො>
      text <ආකිණ්‌ණො දෙවකඤ්‌ඤාහි ආමොදිං කාමකාමිහං>
    text <8>
      text <දෙවලොකා චවිත්‌වාන සුක්‌කමූලෙන චොදිතො>
      text <ආගන්‌ත්‌වාන මනුස්‌සත්‌තං පත්‌තොම්‌හි ආසවක්‌ඛයං>
    text <9>
      text <චතුන්‌නවුතිතො කප්‌පෙ නිසීදනමදාසහං>
      text <දුග්‌ගතිං නාභිජානාමි තිණමුට්‌ඨෙ ඉදං ඵලං>
    text <10>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <11>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <12>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා තිණමුට්‌ඨිදායකො ථෙරො ඉමා ගාථායො>
    text <අභාසිත්‌ථාති>
    stand <තිණමුට්‌ඨිදායකත්‌ථෙරස්‌සාපදානං පඨමං>
  text <මඤ්‌චදායකත්‌ථෙරඅපදානං>
    text <13>
      text <විපස්‌සිනො භගවතො ලොකජෙට්‌ඨස්‌ස තාදිනො>
      text <එකමඤ්‌චං මයා දින්‌නං පසන්‌නෙන සපාණිනා>
    text <14>
      text <හත්‌ථියානං අස්‌සයානං දිබ්‌බයානං සමජ්‌ඣගං>
      text <තෙන මඤ්‌චකදානෙන පත්‌තොම්‌හි ආසවක්‌ඛයං>
    text <15>
      text <එකනවුතිතො කප්‌පෙ යං මඤ්‌චමදදිං තදා>
      text <දුග්‌ගතිං නාභිජානාමි මඤ්‌චදානස්‌සිදං ඵලං>
    text <16>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <17>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <18>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා මඤ්‌චදායකො ථෙරො ඉමා ගාථායො අභාසිත්‌ථාති>
    stand <මඤ්‌චදායකත්‌ථෙරස්‌සාපදානං දුතියං>
  text <සරණගමනියත්‌ථෙරඅපදානං>
    text <19>
      text <ආරුහිම්‌හ තදා නාවං භික්‌ඛු චාජීවිකො චහං>
      text <නාවාය භිජ්‌ජමානාය භික්‌ඛු මෙ සරණං අදා>
    text <20>
      text <එකතිංසෙ ඉතො කප්‌පෙ යං සො මෙ සරණං අදා>
      text <දුග්‌ගතිං නාභිජානාමි සරණගමනෙ ඵලං>
    text <21>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <22>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <23>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සරණගමනියො ථෙරො ඉමා ගාථායො>
    text <අභාසිත්‌ථාති>
    stand <සරණගමනියත්‌ථෙරස්‌සාපදානං තතියං>
  text <අබ්‌භඤ්‌ජනදායකත්‌ථෙරඅපදානං>
    text <24>
      text <නගරෙ බන්‌ධුමතියා රාජුය්‍යානෙ වසාමහං>
      text <චම්‌මවාසී තදා ආසිං කමණ්‌ඩලුධරො අහං>
    text <25>
      text <අද්‌දසං විමලං බුද්‌ධං සයම්‌භුං අපරාජිතං>
      text <පධානං පහිතත්‌තං තං ඣායිං ඣානරතං වසිං>
    text <26>
      text <සබ්‌බකාමසමිද්‌ධිඤ්‌ච ඔඝතිණ්‌ණමනාසවං>
      text <දිස්‌වා පසන්‌නො සුමනො අබ්‌භඤ්‌ජනමදාසහං>
    text <27>
      text <එකනවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි අබ්‌භඤ්‌ජනස්‌සිදං ඵලං>
    text <28>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <29>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අබ්‌භඤ්‌ජනදායකො ථෙරො ඉමා ගාථායො>
    text <අභාසිත්‌ථාති>
    stand <අබ්‌භඤ්‌ජනදායකත්‌ථෙරස්‌සාපදානං චතුත්‌ථං>
  text <සුපටදායකත්‌ථෙරඅපදානං>
    text <31>
      text <දිවාවිහාරා නික්‌ඛන්‌තො විපස්‌සී ලොකනායකො>
      text <ලහුං සුපටකං දත්‌වා කප්‌පං සග්‌ගම්‌හි මොදහං>
    text <32>
      text <එකනවුතිතො කප්‌පෙ සුපටකමදාසහං>
      text <දුග්‌ගතිං නාභිජානාමි සුපටස්‌ස ඉදං ඵලං>
    text <33>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <34>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <35>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සුපටදායකො ථෙරො ඉමා ගාථායො>
    text <අභාසිත්‌ථාති>
    stand <සුපටදායකත්‌ථෙරස්‌සාපදානං පඤ්‌චමං>
  text <දණ්‌ඩදායකත්‌ථෙරඅපදානං>
    text <36>
      text <කානනං වනමොගය්‌හ වෙළුං ඡෙත්‌වානහං තදා>
      text <ආලම්‌බණං කරිත්‌වාන සඞ්‌ඝස්‌ස අදදිං බහුං>
    text <37>
      text <තෙන චිත්‌තප්‌පසාදෙන සුබ්‌බතෙ අභිවාදිය>
      text <ආලම්‌බදණ්‌ඩං දත්‌වාන පක්‌කාමිං උත්‌තරාමුඛො>
    text <38>
      text <චතුන්‌නවුතිතො කප්‌පෙ යං දණ්‌ඩමදදිං තදා>
      text <දුග්‌ගතිං නාභිජානාමි දණ්‌ඩදානස්‌සිදං ඵලං>
    text <39>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <40>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <41>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා දණ්‌ඩදායකො ථෙරො ඉමා ගාථායො>
    text <අභාසිත්‌ථාති>
    stand <දණ්‌ඩදායකත්‌ථෙරස්‌සාපදානං ඡට්‌ඨං>
    stand <තෙවීසතිමං භාණවාරං>
  text <ගිරිනෙලපූජකත්‌ථෙරඅපදානං>
    text <42>
      text <මිගලුද්‌දො පුරෙ ආසිං විපිනෙ විචරං අහං>
      text <අද්‌දසං විරජං බුද්‌ධං සබ්‌බධම්‌මාන පාරගුං>
    text <43>
      text <තස්‌මිං මහාකාරුණිකෙ සබ්‌බසත්‌තහිතෙ රතෙ>
      text <පසන්‌නචිත්‌තො සුමනො නෙලපුප්‌ඵමපූජයිං>
    text <44>
      text <එකතිංසෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <45>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <46>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <47>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ගිරිනෙලපූජකො ථෙරො ඉමා ගාථායො>
    text <අභාසිත්‌ථාති>
    stand <ගිරිනෙලපූජකත්‌ථෙරස්‌සාපදානං සත්‌තමං>
  text <බොධිසම්‌මජ්‌ජකත්‌ථෙරඅපදානං>
    text <48>
      text <අහං පුරෙ බොධිපත්‌තං උජ්‌ඣිතං චෙතියඞ්‌ගණෙ>
      text <තං ගහෙත්‌වාන ඡඩ්‌ඩෙසිං අලභිං වීසතීගුණෙ>
    text <49>
      text <තස්‌ස කම්‌මස්‌ස තෙජෙන සංසරන්‌තො භවාභවෙ>
      text <දුවෙ භවෙ සංසරාමි දෙවත්‌තෙ චාපි මානුසෙ>
    text <50>
      text <දෙවලොකා චවිත්‌වාන ආගන්‌ත්‌වා මානුසං භවං>
      text <දුවෙ කුලෙ පජායාමි ඛත්‌තියෙ චාපි බ්‍රාහ්‌මණෙ>
    text <51>
      text <අඞ්‌ගපච්‌චඞ්‌ගසම්‌පන්‌නො ආරොහපරිණාහවා>
      text <අභිරූපො සුචි හොමි සම්‌පුණ්‌ණඞ්‌ගො අනූනකො>
    text <52>
      text <දෙවලොකෙ මනුස්‌සෙ වා ජාතො වා යත්‌ථ කත්‌ථචි>
      text <භවෙ සුවණ්‌ණවණ්‌ණො ච උත්‌තත්‌තකනකූපමො>
    text <53>
      text <මුදුකා මද්‌දවා ස්‌නිද්‌ධා සුඛුමා සුකුමාරිකා>
      text <ඡවි මෙ සබ්‌බදා හොති බොධිපත්‌තෙ සුඡඩ්‌ඩිතෙ>
    text <54>
      text <යතො කුතොචි ගතීසු සරීරෙ සමුදාගතෙ>
      text <න ලිම්‌පති රජොජල්‌ලං විපාකො පත්‌තඡඩ්‌ඩිතෙ>
    text <55>
      text <උණ්‌හෙ වාතාතපෙ තස්‌ස අග්‌ගිතාපෙන වා පන>
      text <ගත්‌තෙ සෙදා න මුච්‌චන්‌ති විපාකො පත්‌තඡඩ්‌ඩිතෙ>
    text <56>
      text <කුට්‌ඨං ගණ්‌ඩො කිලාසො ච තිලකා පිළකා තථා>
      text <න හොන්‌ති කායෙ දද්‌දු ච විපාකො පත්‌තඡඩ්‌ඩිතෙ>
    text <57>
      text <අපරම්‌පි ගුණං තස්‌ස නිබ්‌බත්‌තති භවාභවෙ>
      text <රොගා න හොන්‌ති කායස්‌මිං විපාකො පත්‌තඡඩ්‌ඩිතෙ>
    text <58>
      text <අපරම්‌පි ගුණං තස්‌ස නිබ්‌බත්‌තති භවාභවෙ>
      text <න හොති චිත්‌තජා පීළා විපාකො පත්‌තඡඩ්‌ඩිතෙ>
    text <59>
      text <අපරම්‌පි ගුණං තස්‌ස නිබ්‌බත්‌තති භවාභවෙ>
      text <අමිත්‌තා න භවන්‌තස්‌ස විපාකො පත්‌තඡඩ්‌ඩිතෙ>
    text <60>
      text <අපරම්‌පි ගුණං තස්‌ස නිබ්‌බත්‌තති භවාභවෙ>
      text <අනූනභොගො භවති විපාකො පත්‌තඡඩ්‌ඩිතෙ>
    text <61>
      text <අපරම්‌පි ගුණං තස්‌ස නිබ්‌බත්‌තති භවාභවෙ>
      text <අග්‌ගිරාජූහි චොරෙහි න හොති උදකෙ භයං>
    text <62>
      text <අපරම්‌පි ගුණං තස්‌ස නිබ්‌බත්‌තති භවාභවෙ>
      text <දාසිදාසා අනුචරා හොන්‌ති චිත්‌තානුවත්‌තකා>
    text <63>
      text <යම්‌හි ආයුප්‌පමාණම්‌හි ජායතෙ මානුසෙ භවෙ>
      text <තතො න හායතෙ ආයු තිට්‌ඨතෙ යාවතායුකං>
    text <64>
      text <අබ්‌භන්‌තරා ච බාහිරා නෙගමා ච සරට්‌ඨකා>
      text <නුයුත්‌තා හොන්‌ති සබ්‌බෙපි වුද්‌ධිකාමා සුඛිච්‌ඡකා>
    text <65>
      text <භොගවා යසවා හොමි සිරිමා ඤාතිපක්‌ඛවා>
      text <අපෙතභයසන්‌තාසො භවෙහං සබ්‌බතො භවෙ>
    text <66>
      text <දෙවා මනුස්‌සා අසුරා ගන්‌ධබ්‌බා යක්‌ඛරක්‌ඛසා>
      text <සබ්‌බෙ තෙ පරිරක්‌ඛන්‌ති භවෙ සංසරතො සදා>
    text <67>
      text <දෙවලොකෙ මනුස්‌සෙ ච අනුභොත්‌වා උභො යසෙ>
      text <අවසානෙ ච නිබ්‌බානං සිවං පත්‌තො අනුත්‌තරං>
    text <68>
      text <සම්‌බුද්‌ධමුද්‌දිසිත්‌වාන බොධිං වා තස්‌ස සත්‌ථුනො>
      text <යො පුඤ්‌ඤං පසවෙ පොසො තස්‌ස කිං නාම දුල්‌ලභං>
    text <69>
      text <මග්‌ගෙ ඵලෙ ආගමෙ ච ඣානාභිඤ්‌ඤාගුණෙසු ච>
      text <අඤ්‌ඤෙසං අධිකො හුත්‌වා නිබ්‌බායාමි අනාසවො>
    text <70>
      text <පුරෙහං බොධියා පත්‌තං ඡඩ්‌ඩෙත්‌වා හට්‌ඨමානසො>
      text <ඉමෙහි වීසතඞ්‌ගෙහි සමඞ්‌ගී හොමි සබ්‌බදා>
    text <71>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <72>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <73>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා බොධිසම්‌මජ්‌ජකො ථෙරො ඉමා ගාථායො>
    text <අභාසිත්‌ථාති>
    stand <බොධිසම්‌මජ්‌ජකත්‌ථෙරස්‌සාපදානං අට්‌ඨමං>
  text <ආමණ්‌ඩඵලදායකත්‌ථෙරඅපදානං>
    text <74>
      text <පදුමුත්‌තරො නාම ජිනො සබ්‌බධම්‌මාන පාරගූ>
      text <වුට්‌ඨහිත්‌වා සමාධිම්‌හා චඞ්‌කමී ලොකනායකො>
    text <75>
      text <ඛාරිභාරං ගහෙත්‌වාන ආහරන්‌තො ඵලං තදා>
      text <අද්‌දසං විරජං බුද්‌ධං චඞ්‌කමන්‌තං මහාමුනිං>
    text <76>
      text <පසන්‌නචිත්‌තො සුමනො සිරෙ කත්‌වාන අඤ්‌ජලිං>
      text <සම්‌බුද්‌ධං අභිවාදෙත්‌වා ආමණ්‌ඩමදදිං ඵලං>
    text <77>
      text <සතසහස්‌සිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ආමණ්‌ඩස්‌ස ඉදං ඵලං>
    text <78>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <79>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <80>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ආමණ්‌ඩඵලදායකො ථෙරො ඉමා>
    text <ගාථායො අභාසිත්‌ථාති>
    stand <ආමණ්‌ඩඵලදායකත්‌ථෙරස්‌සාපදානං නවමං>
  text <සුගන්‌ධත්‌ථෙරඅපදානං>
    text <81>
      text <ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <82>
      text <අනුබ්‍යඤ්‌ජනසම්‌පන්‌නො බාත්‌තිංසවරලක්‌ඛණො>
      text <බ්‍යාමප්‌පභාපරිවුතො රංසිජාලසමොත්‌ථටො>
    text <83>
      text <අස්‌සාසෙතා යථා චන්‌දො සූරියොව පභඞ්‌කරො>
      text <නිබ්‌බාපෙතා යථා මෙඝො සාගරොව ගුණාකරො>
    text <84>
      text <ධරණීරිව සීලෙන හිමවාව සමාධිනා>
      text <ආකාසො විය පඤ්‌ඤාය අසඞ්‌ගො අනිලො යථා>
    text <85>
      text <ස කදාචි මහාවීරො පරිසාසු විසාරදො>
      text <සච්‌චානි සම්‌පකාසෙති උද්‌ධරන්‌තො මහාජනං>
    text <86>
      text <තදා හි බාරාණසියං සෙට්‌ඨිපුත්‌තො මහායසො>
      text <ආසහං ධනධඤ්‌ඤස්‌ස පහූතස්‌ස බහූ තදා>
    text <87>
      text <ජඞ්‌ඝාවිහාරං විචරං මිගදායමුපෙච්‌චහං>
      text <අද්‌දසං විරජං බුද්‌ධං දෙසෙන්‌තං අමතං පදං>
    text <88>
      text <විසට්‌ඨකන්‌තවචනං කරවීකසමස්‌සරං>
      text <හංසරුතෙහි නිග්‌ඝොසං විඤ්‌ඤාපෙන්‌තං මහාජනං>
    text <89>
      text <දිස්‌වා දෙවාතිදෙවං තං සුත්‌වාව මධුරං ගිරං>
      text <පහායනප්‌පකෙ භොගෙ පබ්‌බජිං අනගාරියං>
    text <90>
      text <එවං පබ්‌බජිතො චාහං න චිරෙන බහුස්‌සුතො>
      text <අහොසිං ධම්‌මකථිකො විචිත්‌තපටිභාණවා>
    text <91>
      text <මහාපරිසමජ්‌ඣෙහං හට්‌ඨචිත්‌තො පුනප්‌පුනං>
      text <වණ්‌ණයිං හෙමවණ්‌ණස්‌ස වණ්‌ණං වණ්‌ණවිසාරදො>
    text <92>
      text <එස ඛීණාසවො බුද්‌ධො අනීඝො ඡින්‌නසංසයො>
      text <සබ්‌බකම්‌මක්‌ඛයං පත්‌තො විමුත්‌තොපධිසඞ්‌ඛයෙ>
    text <93>
      text <එස සො භගවා බුද්‌ධො එස සීහො අනුත්‌තරො>
      text <සදෙවකස්‌ස ලොකස්‌ස බ්‍රහ්‌මචක්‌කප්‌පවත්‌තකො>
    text <94>
      text <දන්‌තො දමෙතා සන්‌තො ච සමෙතා නිබ්‌බුතො ඉසි>
      text <නිබ්‌බාපෙතා ච අස්‌සත්‌ථො අස්‌සාසෙතා මහාජනං>
    text <95>
      text <වීරො සූරො ච වික්‌කන්‌තො පඤ්‌ඤො කාරුණිකො වසී>
      text <විජිතාවී ච ස ජිනො අප්‌පගබ්‌බො අනාලයො>
    text <96>
      text <අනෙඤ්‌ජො අචලො ධීමා අමොහො අසමො මුනි>
      text <ධොරය්‌හො උසභො නාගො සීහො සක්‌කො ගරූසුපි>
    text <97>
      text <විරාගො විමලො බ්‍රහ්‌මා වාදී සූරො රණඤ්‌ජහො>
      text <අඛිලො ච විසල්‌ලො ච අසමො සංයතො සුචි>
    text <98>
      text <බ්‍රාහ්‌මණො සමණො නාථො භිසක්‌කො සල්‌ලකත්‌තකො>
      text <යොධො බුද්‌ධො සුතාසුතො අචලො මුදිතො සිතො>
    text <99>
      text <ධාතා ධතා ච සන්‌ති ච කත්‌තා නෙතා පකාසිතා>
      text <සම්‌පහංසිතා භෙත්‌තා ච ඡෙත්‌තා සොතා පසංසිතා>
    text <100>
      text <අඛිලො ච විසල්‌ලො ච අනීඝො අකථංකථී>
      text <අනෙජො විරජො කත්‌තා ගන්‌ධා වත්‌තා පසංසිතා>
    text <101>
      text <තාරෙතා අත්‌ථකාරෙතා කාරෙතා සම්‌පදාරිතා>
      text <පාපෙතා සහිතා කන්‌තා හන්‌තා ආතාපී තාපසො>
    text <102>
      text <සමචිත්‌තො සමසමො අසහායො දයාලයො>
    text <අච්‌ඡෙරසත්‌තො අකුහො කතාවී ඉසිසත්‌තමො>
    text <103>
      text <නිත්‌තිණ්‌ණකඞ්‌ඛො නිම්‌මානො අප්‌පමෙය්‍යො අනූපමො>
      text <සබ්‌බවාක්‍යපථාතීතො සච්‌ච නෙය්‍යන්‌තගූ ජිනො>
    text <104>
      text <සත්‌තසාරවරෙ තස්‌මිං පසාදො අමතාවහො>
      text <තස්‌මා බුද්‌ධෙ ච ධම්‌මෙ ච සඞ්‌ඝෙ සද්‌ධා මහත්‌ථිකා>
    text <105>
      text <ගුණෙහි එවමාදීහි තිලොකසරණුත්‌තමං>
      text <වණ්‌ණෙන්‌තො පරිසාමජ්‌ඣෙ අකං ධම්‌මකථං අහං>
    text <106>
      text <තතො චුතාහං තුසිතෙ අනුභොත්‌වා මහාසුඛං>
      text <තතො චුතො මනුස්‌සෙසු ජාතො හොමි සුගන්‌ධිකො>
    text <107>
      text <නිස්‌සාසො මුඛගන්‌ධො ච දෙහගන්‌ධො තථෙව මෙ>
      text <සෙදගන්‌ධො ච සතතං සබ්‌බගන්‌ධොව හොති මෙ>
    text <108>
      text <මුඛගන්‌ධො සදා මය්‌හං පදුමුප්‌පලචම්‌පකො>
      text <පරිසන්‌තො සදා වාති සරීරො ච තථෙව මෙ>
    text <109>
      text <ගුණත්‌ථවස්‌ස සබ්‌බන්‌තං ඵලං තු පරමබ්‌භුතං>
      text <එකග්‌ගමනසා සබ්‌බෙ වණ්‌ණයිස්‌සං සුණාථ මෙ>
    text <110>
      text <ගුණං බුද්‌ධස්‌ස වත්‌වාන හිතාය ච න සදිසං>
      text <සුඛිතො හොමි සබ්‌බත්‌ථ සඞ්‌ඝො වීරසමායුතො>
    text <111>
      text <යසස්‌සී සුඛිතො කන්‌තො ජුතිමා පියදස්‌සනො>
      text <වත්‌තා අපරිභූතො ච නිද්‌දොසො පඤ්‌ඤවා තථා>
    text <112>
      text <ඛීණෙ ආයුසි නිබ්‌බානං සුලභං බුද්‌ධභත්‌තිනො>
      text <තෙසං හෙතුං පවක්‌ඛාමි තං සුණාථ යථාතථං>
    text <113>
      text <සන්‌තං යසං භගවතො විධිනා අභිවාදයං>
      text <තත්‌ථ තත්‌ථූපපන්‌නොපි යසස්‌සී තෙන හොමහං>
    text <114>
      text <දුක්‌ඛස්‌සන්‌තකරං බුද්‌ධං ධම්‌මං සන්‌තමසඞ්‌ඛතං>
      text <වණ්‌ණයං සුඛදො ආසිං සත්‌තානං සුඛිතො තතො>
    text <115>
      text <ගුණං වදන්‌තො බුද්‌ධස්‌ස බුද්‌ධපීතිසමායුතො>
      text <සකන්‌තිං පරකන්‌තිඤ්‌ච ජනයිං තෙන කන්‌තිමා>
    text <116>
      text <ජිනො තෙ තිත්‌ථිකාකිණ්‌ණෙ අභිභුය්‍ය කුතිත්‌ථියෙ>
      text <ගුණං වදන්‌තො ජොතෙසිං නායකං ජුතිමා තතො>
    text <117>
      text <පියකාරී ජනස්‌සාපි සම්‌බුද්‌ධස්‌ස ගුණං වදං>
      text <සරදොව සසඞ්‌කොහං තෙනාසිං පියදස්‌සනො>
    text <118>
      text <යථාසත්‌තිවසෙනාහං සබ්‌බවාචාහි සන්‌ථවිං>
      text <සුගතං තෙන වාගිසො විචිත්‌තපටිභානවා>
    text <119>
      text <යෙ බාලා විමතිං පත්‌තා පරිභොන්‌ති මහාමුනිං>
      text <නිග්‌ගහිං තෙ සද්‌ධම්‌මෙන පරිභූතො න තෙනහං>
    text <120>
      text <බුද්‌ධවණ්‌ණෙන සත්‌තානං කිලෙසෙ අපනෙසහං>
      text <නික්‌කිලෙසමනො හොමි තස්‌ස කම්‌මස්‌ස වාහසා>
    text <121>
      text <සොතූනං වුද්‌ධිමජනිං බුද්‌ධානුස්‌සතිදෙසකො>
      text <තෙනාහමාසිං සප්‌පඤ්‌ඤො නිපුණත්‌ථවිපස්‌සකො>
    text <122>
      text <සබ්‌බාසවපරික්‌ඛීණො තිණ්‌ණසංසාරසාගරො>
      text <සිඛීව අනුපාදානො පාපුණිස්‌සාමි නිබ්‌බුතිං>
    text <123>
      text <ඉමස්‌මිංයෙව කප්‌පස්‌මිං යමහං සන්‌ථවිං ජිනං>
      text <දුග්‌ගතිං නාභිජානාමි බුද්‌ධවණ්‌ණස්‌සිදං ඵලං>
    text <124>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <125>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <126>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <තිණදො මඤ්‌චදො චෙව සරණබ්‌භඤ්‌ජනප්‌පදො>
      text <සුපටො දණ්‌ඩදායී ච නෙලපූජී තථෙව ච>
      text <බොධිසම්‌මජ්‌ජකො මණ්‌ඩො සුගන්‌ධො දසමොති ච>
      text <ගාථාසතං සතෙවීසං ගණිතඤ්‌චෙත්‌ථ සබ්‌බසො>
    stand <ඉත්‌ථං සුදං ආයස්‌මා සුගන්‌ධො ථෙරො ඉමා ගාථායො>
    text <අභාසිත්‌ථාති>
    stand <සුගන්‌ධත්‌ථෙරස්‌සාපදානං දසමං>
    stand <තිණදායකවග්‌ගො තෙපඤ්‌ඤාසමො>
    text <තස්‌සුද්‌දානං>
