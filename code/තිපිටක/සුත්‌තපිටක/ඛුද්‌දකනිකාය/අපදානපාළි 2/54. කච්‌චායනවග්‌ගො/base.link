text <කච්‌චායනවග්‌ගො>
  text <මහාකච්‌චායනත්‌ථෙරඅපදානං>
    text <1>
      text <පදුමුත්‌තරො නාම ජිනො අනෙජො අජිතං ජයො>
      text <සතසහස්‌සෙ කප්‌පානං ඉතො උප්‌පජ්‌ජි නායකො>
    text <2>
      text <වීරො කමලපත්‌තක්‌ඛො සසඞ්‌කවිමලානනො>
      text <කනකාචලසඞ්‌කාසො රවිදිත්‌තිසමප්‌පභො>
    text <3>
      text <සත්‌තනෙත්‌තමනොහාරී වරලක්‌ඛණභූසිතො>
      text <සබ්‌බවාක්‍යපථාතීතො මනුජාමරසක්‌කතො>
    text <4>
      text <සම්‌බුද්‌ධො බොධයං සත්‌තෙ වාගීසො මධුරස්‌සරො>
      text <කරුණානිබන්‌ධසන්‌තානො පරිසාසු විසාරදො>
    text <5>
      text <දෙසෙති මධුරං ධම්‌මං චතුසච්‌චූපසංහිතං>
      text <නිමුග්‌ගෙ මොහපඞ්‌කම්‌හි සමුද්‌ධරති පාණිනෙ>
    text <6>
      text <තදා එකචරො හුත්‌වා තාපසො හිමවාලයො>
      text <නභසා මානුසං ලොකං ගච්‌ඡන්‌තො ජිනමද්‌දසං>
    text <7>
      text <උපෙච්‌ච සන්‌තිකං තස්‌ස අස්‌සොසිං ධම්‌මදෙසනං>
      text <වණ්‌ණයන්‌තස්‌ස වීරස්‌ස සාවකස්‌ස මහාගුණං>
    text <8>
      text <සඞ්‌ඛිත්‌තෙන මයා වුත්‌තං විත්‌ථාරෙන පකාසයං>
      text <පරිසං මඤ්‌ච තොසෙති යථා කච්‌චායනො අයං>
    text <9>
      text <නාහං එවමිධෙකච්‌චං අඤ්‌ඤං පස්‌සාමි සාවකං>
      text <තස්‌මාතදග්‌ගෙ එසග්‌ගො එවං ධාරෙථ භික්‌ඛවො>
    text <10>
      text <තදාහං විම්‌හිතො හුත්‌වා සුත්‌වා වාක්‍යං මනොරමං>
      text <හිමවන්‌තං ගමිත්‌වාන ආහිත්‌වා පුප්‌ඵසඤ්‌චයං>
    text <11>
      text <පූජෙත්‌වා ලොකසරණං තං ඨානමභිපත්‌ථයිං>
      text <තදා මමාසයං ඤත්‌වා බ්‍යාකාසි ස රණඤ්‌ජහො>
    text <12>
      text <පස්‌සථෙතං ඉසිවරං නිද්‌ධන්‌තකනකත්‌තචං>
      text <උද්‌ධග්‌ගලොමං පීණංසං අචලං පඤ්‌ජලිං ඨිතං>
    text <13>
      text <හාසං සුපුණ්‌ණනයනං බුද්‌ධවණ්‌ණගතාසයං>
      text <ධම්‌මජං උග්‌ගහදයං අමතාසිත්‌තසන්‌නිභං>
    text <14>
      text <කච්‌චානස්‌ස ගුණං සුත්‌වා තං ඨානං පත්‌ථයං ඨිතො>
      text <අනාගතම්‌හි අද්‌ධානෙ ගොතමස්‌ස මහාමුනෙ>
    text <15>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <කච්‌චානො නාම නාමෙන හෙස්‌සති සත්‌ථු සාවකො>
    text <16>
      text <බහුස්‌සුතො මහාඤාණී අධිප්‌පායවිදූ මුනෙ>
      text <පාපුණිස්‌සති තං ඨානං යථායං බ්‍යාකතො මයා>
    text <17>
      text <සතසහස්‌සිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <18>
      text <දුවෙ භවෙ සංසරාමි දෙවත්‌තෙ අථ මානුසෙ>
      text <අඤ්‌ඤං ගතිං න ගච්‌ඡාමි බුද්‌ධපූජායිදං ඵලං>
    text <19>
      text <දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ>
      text <නීචෙ කුලෙ න ජායාමි බුද්‌ධපූජායිදං ඵලං>
    text <20>
      text <පච්‌ඡිමෙ ච භවෙ දානි ජාතො උජ්‌ජෙනියං පුරෙ>
      text <පජ්‌ජොතස්‌ස ච චණ්‌ඩස්‌ස පුරොහිතදිජාධිනො>
    text <21>
      text <පුත්‌තො තිරිටිවච්‌ඡස්‌ස නිපුණො වෙදපාරගූ>
      text <මාතා ච චන්‌දිමා නාම කච්‌චානොහං වරත්‌තචො>
    text <22>
      text <වීමංසනත්‌ථං බුද්‌ධස්‌ස භූමිපාලෙන පෙසිතො>
      text <දිස්‌වා මොක්‌ඛපුරද්‌වාරං නායකං ගුණසඤ්‌චයං>
    text <23>
      text <සුත්‌වා ච විමලං වාක්‍යං ගතිපඞ්‌කවිසොසනං>
      text <පාපුණිං අමතං සන්‌තං සෙසෙහි සහ සත්‌තහි>
    text <24>
      text <අධිප්‌පායවිදූ ජාතො සුගතස්‌ස මහාමතෙ>
      text <ඨපිතො එතදග්‌ගෙ ච සුසමිද්‌ධමනොරථො>
    text <25>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <26>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <27>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා මහාකච්‌චායනො ථෙරො ඉමා ගාථායො>
    text <අභාසිත්‌ථාති>
    stand <මහාකච්‌චායනත්‌ථෙරස්‌සාපදානං පඨමං>
  text <වක්‌කලිත්‌ථෙරඅපදානං>
    text <28>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
      text <අනොමනාමො අමිතො නාමෙන පදුමුත්‌තරො>
    text <29>
      text <පදුමාකාරවදනො පදුමාමලසුච්‌ඡවී>
      text <ලොකෙනානුපලිත්‌තොව තොයෙන පදුමං යථා>
    text <30>
      text <වීරො පදුමපත්‌තක්‌ඛො කන්‌තො ච පදුමං යථා>
      text <පදුමුත්‌තරගන්‌ධොව තස්‌මා සො පදුමුත්‌තරො>
    text <31>
      text <ලොකජෙට්‌ඨො ච නිම්‌මානො අන්‌ධානං නයනූපමො>
      text <සන්‌තවෙසො ගුණනිධි කරුණාමතිසාගරො>
    text <32>
      text <ස කදාචි මහාවීරො බ්‍රහ්‌මාසුරසුරච්‌චිතො>
      text <සදෙවමනුජාකිණ්‌ණෙ ජනමජ්‌ඣෙ ජිනුත්‌තමො>
    text <33>
      text <වදනෙන සුගන්‌ධෙන මධුරෙන රුතෙන ච>
      text <රඤ්‌ජයං පරිසං සබ්‌බං සන්‌ථවී සාවකං සකං>
    text <34>
      text <සද්‌ධාධිමුත්‌තො සුමති මම දස්‌සනලාලසො>
      text <නත්‌ථි එතාදිසො අඤ්‌ඤො යථායං භික්‌ඛු වක්‌කලි>
    text <35>
      text <තදාහං හංසවතියං නගරෙ බ්‍රාහ්‌මණත්‍රජො>
      text <හුත්‌වා සුත්‌වා ච තං වාක්‍යං තං ඨානමභිරොචයිං>
    text <36>
      text <සසාවකං තං විමලං නිමන්‌තෙත්‌වා තථාගතං>
      text <සත්‌තාහං භොජයිත්‌වාන දුස්‌සෙහච්‌ඡාදයිං තදා>
    text <37>
      text <නිපච්‌ච සිරසා තස්‌ස අනන්‌තගුණසාගරෙ>
      text <නිමුග්‌ගො පීතිසම්‌පුණ්‌ණො ඉදං වචනමබ්‍රවිං>
    text <38>
      text <යො සො තයා සන්‌ථවිතො ඉතො සත්‌තමකෙ මුනි>
      text <භික්‌ඛු සද්‌ධාවතං අග්‌ගො තාදිසො හොමහං මුනෙ>
    text <39>
      text <එවං වුත්‌තෙ මහාවීරො අනාවරණදස්‌සනො>
      text <ඉමං වාක්‍යං උදීරෙසි පරිසාය මහාමුනි>
    text <40>
      text <පස්‌සථෙතං මාණවකං පීතමට්‌ඨනිවාසනං>
      text <හෙමයඤ්‌ඤොපචිතඞ්‌ගං ජනනෙත්‌තමනොහරං>
    text <41>
      text <එසො අනාගතද්‌ධානෙ ගොතමස්‌ස මහෙසිනො>
      text <අග්‌ගො සද්‌ධාධිමුත්‌තානං සාවකොයං භවිස්‌සති>
    text <42>
      text <දෙවභූතො මනුස්‌සො වා සබ්‌බසන්‌තාපවජ්‌ජිතො>
      text <සබ්‌බභොගපරිබ්‍යූළ්‌හො සුඛිතො සංසරිස්‌සති>
    text <43>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <44>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <වක්‌කලි නාම නාමෙන හෙස්‌සති සත්‌ථු සාවකො>
    text <45>
      text <තෙන කම්‌මවිසෙසෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <46>
      text <සබ්‌බත්‌ථ සුඛිතො හුත්‌වා සංසරන්‌තො භවාභවෙ>
      text <සාවත්‌ථියං පුරෙ ජාතො කුලෙ අඤ්‌ඤතරෙ අහං>
    text <47>
      text <නොනීතසුඛුමාලං මං ජාතපල්‌ලවකොමලං>
      text <මන්‌දං උත්‌තානසයනං පිසාචභයතජ්‌ජිතා>
    text <48>
      text <පාදමූලෙ මහෙසිස්‌ස සායෙසුං දීනමානසා>
      text <ඉමං දදාම තෙ නාථ සරණං හොහි නායක>
    text <49>
      text <තදා පටිග්‌ගහි සො මං භීතානං සරණො මුනි>
      text <ජාලිනා චක්‌කඞ්‌කිතෙන මුදුකොමලපාණිනා>
    text <50>
      text <තදා පභුති තෙනාහං අරක්‌ඛෙය්‍යෙන රක්‌ඛිතො>
      text <සබ්‌බවෙරවිනිමුත්‌තො සුඛෙන පරිවුද්‌ධිතො>
    text <51>
      text <සුගතෙන විනා භූතො උක්‌කණ්‌ඨාමි මුහුත්‌තකං>
      text <ජාතියා සත්‌තවස්‌සොහං පබ්‌බජිං අනගාරියං>
    text <52>
      text <සබ්‌බපාරමිසම්‌භූතං නීලක්‌ඛිනයනං වරං>
      text <රූපං සබ්‌බසුභාකිණ්‌ණං අතිත්‌තො විහරාමහං>
    text <53>
      text <බුද්‌ධරූපරතිං ඤත්‌වා තදා ඔවදි මං ජිනො>
      text <අලං වක්‌කලි කිං රූපෙ රමසෙ බාලනන්‌දිතෙ>
    text <54>
      text <යො හි පස්‌සති සද්‌ධම්‌මං සො මං පස්‌සති පණ්‌ඩිතො>
      text <අපස්‌සමානො සද්‌ධම්‌මං මං පස්‌සම්‌පි න පස්‌සති>
    text <55>
      text <අනන්‌තාදීනවො කායො විසරුක්‌ඛසමූපමො>
      text <ආවාසො සබ්‌බරොගානං පුඤ්‌ජො දුක්‌ඛස්‌ස කෙවලො>
    text <56>
      text <නිබ්‌බින්‌දිය තතො රූපෙ ඛන්‌ධානං උදයබ්‌බයං>
      text <පස්‌ස උපක්‌කිලෙසානං සුඛෙනන්‌තං ගමිස්‌සති>
    text <57>
      text <එවං තෙනානුසිට්‌ඨොහං නායකෙන හිතෙසිනා>
      text <ගිජ්‌ඣකූටං සමාරුය්‌හ ඣායාමි ගිරිකන්‌දරෙ>
    text <58>
      text <ඨිතො පබ්‌බතපාදම්‌හි අස්‌සාසයි මහාමුනි>
      text <වක්‌කලීති ජිනො වාචං තං සුත්‌වා මුදිතො අහං>
    text <59>
      text <පක්‌ඛන්‌දිං සෙලපබ්‌භාරෙ අනෙකසතපොරිසෙ>
      text <තදා බුද්‌ධානුභාවෙන සුඛෙනෙව මහිං ගතො>
    text <60>
      text <පුනොපි ධම්‌මං දෙසෙති ඛන්‌ධානං උදයබ්‌බයං>
      text <තමහං ධම්‌මමඤ්‌ඤාය අරහත්‌තමපාපුණිං>
    text <61>
      text <සුමහාපරිසමජ්‌ඣෙ තදා මං චරණන්‌තගො>
      text <අග්‌ගං සද්‌ධාධිමුත්‌තානං පඤ්‌ඤපෙසි මහාමති>
    text <62>
      text <සතසහස්‌සිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <63>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <64>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <65>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා වක්‌කලිත්‌ථෙරො ඉමා ගාථායො>
    text <අභාසිත්‌ථාති>
    stand <වක්‌කලිත්‌ථෙරස්‌සාපදානං දුතියං>
  text <මහාකප්‌පිනත්‌ථෙරඅපදානං>
    text <66>
      text <පදුමුත්‌තරො නාම ජිනො සබ්‌බධම්‌මාන පාරගූ>
      text <උදිතො අජටාකාසෙ රවීව සරදම්‌බරෙ>
    text <67>
      text <වචනාභාය බොධෙති වෙනෙය්‍යපදුමානි සො>
      text <කිලෙසපඞ්‌කං සොසෙති මතිරංසීහි නායකො>
    text <68>
      text <තිත්‌ථියානං යසෙ හන්‌ති ඛජ්‌ජොතාභා යථා රවි>
    text <සච්‌චත්‌ථාභං පකාසෙති රතනංව දිවාකරො>
    text <69>
      text <ගුණානං ආයතිභූතො රතනානංව සාගරො>
      text <පජ්‌ජුන්‌නොරිව භූතානි ධම්‌මමෙඝෙන වස්‌සති>
    text <70>
      text <අක්‌ඛදස්‌සො තදා ආසිං නගරෙ හංසසව්‌හයෙ>
      text <උපෙච්‌ච ධම්‌මමස්‌සොසිං ජලජුත්‌තමනාමිනො>
    text <71>
      text <ඔවාදකස්‌ස භික්‌ඛූනං සාවකස්‌ස කතාවිනො>
      text <ගුණං පකාසයන්‌තස්‌ස තප්‌පයන්‌තස්‌ස මෙ මනං>
    text <72>
      text <සුත්‌වා පතීතො සුමනො නිමන්‌තෙත්‌වා තථාගතං>
      text <සසිස්‌සං භොජයිත්‌වාන තං ඨානමභිපත්‌ථයිං>
    text <73>
      text <තදා හංසසමභාගො හංසදුන්‌දුභිනිස්‌සනො>
      text <පස්‌සථෙතං මහාමත්‌තං විනිච්‌ඡයවිසාරදං>
    text <74>
      text <පතිතං පාදමූලෙ මෙ සමුග්‌ගතතනූරුහං>
      text <ජීමූතවණ්‌ණං පීණංසං පසන්‌නනයනානනං>
    text <75>
      text <පරිවාරෙන මහතා රාජයුත්‌තං මහායසං>
      text <එසො කතාවිනො ඨානං පත්‌ථෙති මුදිතාසයො>
    text <76>
      text <ඉමිනා පණිපාතෙන චාගෙන පණිධීහි ච>
      text <කප්‌පසතසහස්‌සානි නුපපජ්‌ජති දුග්‌ගතිං>
    text <77>
      text <දෙවෙසු දෙවසොභග්‌ගං මනුස්‌සෙසු මහන්‌තතං>
      text <අනුභොත්‌වාන සෙසෙන නිබ්‌බානං පාපුණිස්‌සති>
    text <78>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <79>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <කප්‌පිනො නාම නාමෙන හෙස්‌සති සත්‌ථු සාවකො>
    text <80>
      text <තතොහං සුකතං කාරං කත්‌වාන ජිනසාසනෙ>
      text <ජහිත්‌වා මානුසං දෙහං තුසිතං අගමාසහං>
    text <81>
      text <දෙවමානුසරජ්‌ජානි සතසො අනුසාසිය>
      text <බාරාණසියමාසන්‌නෙ ජාතො කෙනියජාතියං>
    text <82>
      text <සහස්‌සපරිවාරෙන සපජාපතිකො අහං>
      text <පඤ්‌ච පච්‌චෙකබුද්‌ධානං සතානි සමුපට්‌ඨහිං>
    text <83>
      text <තෙමාසං භොජයිත්‌වාන පච්‌ඡාදම්‌හ තිචීවරං>
      text <තතො චුතා මයං සබ්‌බෙ අහුම්‌හ තිදසූපගා>
    text <84>
      text <පුනො සබ්‌බෙ මනුස්‌සත්‌තං අගමිම්‌හ තතො චුතා>
      text <කුක්‌කුටම්‌හි පුරෙ ජාතා හිමවන්‌තස්‌ස පස්‌සතො>
    text <85>
      text <කප්‌පිනො නාමහං ආසිං රාජපුත්‌තො මහායසො>
      text <සෙසාමච්‌චකුලෙ ජාතා මමෙව පරිවාරයුං>
    text <86>
      text <මහාරජ්‌ජසුඛං පත්‌තො සබ්‌බකාමසමිද්‌ධිමා>
      text <වාණිජෙහි සමක්‌ඛාතං බුද්‌ධුප්‌පාදමහං සුණිං>
    text <87>
      text <බුද්‌ධො ලොකෙ සමුප්‌පන්‌නො අසමො එකපුග්‌ගලො>
      text <සො පකාසෙති සද්‌ධම්‌මං අමතං සුඛමුත්‌තමං>
    text <88>
      text <සුයුත්‌තා තස්‌ස සිස්‌සා ච සුමුත්‌තා ච අනාසවා>
      text <සුත්‌වා නෙසං සුවචනං සක්‌කරිත්‌වාන වාණිජෙ>
    text <89>
      text <පහාය රජ්‌ජං සාමච්‌චො නික්‌ඛමිං බුද්‌ධමාමකො>
      text <නදිං දිස්‌වා මහාචන්‌දං පූරිතං සමතිත්‌තිකං>
    text <90>
      text <අප්‌පතිට්‌ඨං අනාලම්‌බං දුත්‌තරං සීඝවාහිනිං>
      text <ගුණං සරිත්‌වා බුද්‌ධස්‌ස සොත්‌ථිනා සමතික්‌කමිං>
    text <91>
      text <භවසොතං සචෙ බුද්‌ධො තිණ්‌ණො ලොකන්‌තගූ විදූ>
      text <එතෙන සච්‌චවජ්‌ජෙන ගමනං මෙ සමිජ්‌ඣතු>
    text <92>
      text <යදි සන්‌තිගමො මග්‌ගො මොක්‌ඛො චච්‌චන්‌තිකං සුඛං>
      text <එතෙන සච්‌චවජ්‌ජෙන ගමනං මෙ සමිජ්‌ඣතු>
    text <93>
      text <සඞ්‌ඝො චෙ තිණ්‌ණකන්‌තාරො පුඤ්‌ඤක්‌ඛෙත්‌තො අනුත්‌තරො>
      text <එතෙන සච්‌චවජ්‌ජෙන ගමනං මෙ සමිජ්‌ඣතු>
    text <94>
      text <සහ කතෙ සච්‌චවරෙ මග්‌ගා අපගතං ජලං>
      text <තතො සුඛෙන උත්‌තිණ්‌ණො නදීතීරෙ මනොරමෙ>
    text <95>
      text <නිසින්‌නං අද්‌දසං බුද්‌ධං උදෙන්‌තංව පභඞ්‌කරං>
      text <ජලන්‌තං හෙමසෙලංව දීපරුක්‌ඛංව ජොතිතං>
    text <96>
      text <සසිංව තාරාසහිතං සාවකෙහි පුරක්‌ඛතං>
      text <වාසවං විය වස්‌සන්‌තං දෙසනාජලදන්‌තරං>
    text <97>
      text <වන්‌දිත්‌වාන සහාමච්‌චො එකමන්‌තමුපාවිසිං>
      text <තතො නො ආසයං ඤත්‌වා බුද්‌ධො ධම්‌මමදෙසයි>
    text <98>
      text <සුත්‌වාන ධම්‌මං විමලං අවොචුම්‌හ මයං ජිනං>
      text <පබ්‌බාජෙහි මහාවීර නිබ්‌බින්‌දාම්‌හ මයං භවෙ>
    text <99>
      text <ස්‌වක්‌ඛාතො භික්‌ඛවෙ ධම්‌මො දුක්‌ඛන්‌තකරණාය වො>
      text <චරථ බ්‍රහ්‌මචරියං ඉච්‌චාහ මුනිසත්‌තමො>
    text <100>
      text <සහ වාචාය සබ්‌බෙපි භික්‌ඛුවෙසධරා මයං>
      text <අහුම්‌හ උපසම්‌පන්‌නා සොතාපන්‌නා ච සාසනෙ>
    text <101>
      text <තතො ජෙතවනං ගන්‌ත්‌වා අනුසාසි විනායකො>
      text <අනුසිට්‌ඨො ජිනෙනාහං අරහත්‌තමපාපුණිං>
    text <102>
      text <තතො භික්‌ඛුසහස්‌සානි අනුසාසිමහං තදා>
      text <මමානුසාසනකරා තෙපි ආසුං අනාසවා>
    text <103>
      text <ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං>
      text <භික්‌ඛුඔවාදකානග්‌ගො කප්‌පිනොති මහාජනෙ>
    text <104>
      text <සතසහස්‌සෙ කතං කම්‌මං ඵලං දස්‌සෙසි මෙ ඉධ>
      text <පමුත්‌තො සරවෙගොව කිලෙසෙ ඣාපයිං මම>
    text <105>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <106>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <107>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා මහාකප්‌පිනො ථෙරො ඉමා ගාථායො>
    text <අභාසිත්‌ථාති>
    stand <මහාකප්‌පිනත්‌ථෙරස්‌සාපදානං තතියං>
  text <දබ්‌බමල්‌ලපුත්‌තත්‌ථෙරඅපදානං>
    text <108>
      text <පදුමුත්‌තරො නාම ජිනො සබ්‌බලොකවිදූ මුනි>
      text <ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා>
    text <109>
      text <ඔවාදකො විඤ්‌ඤාපකො තාරකො සබ්‌බපාණිනං>
      text <දෙසනාකුසලො බුද්‌ධො තාරෙසි ජනතං බහුං>
    text <110>
      text <අනුකම්‌පකො කාරුණිකො හිතෙසී සබ්‌බපාණිනං>
      text <සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි>
    text <111>
      text <එවං නිරාකුලං ආසි සුඤ්‌ඤතං තිත්‌ථියෙහි ච>
      text <විචිත්‌තං අරහන්‌තෙහි වසීභූතෙහි තාදිභි>
    text <112>
      text <රතනානට්‌ඨපඤ්‌ඤාසං උග්‌ගතො සො මහාමුනි>
      text <කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො>
    text <113>
      text <වස්‌සසතසහස්‌සානි ආයු විජ්‌ජති තාවදෙ>
      text <තාවතා තිට්‌ඨමානො සො තාරෙසි ජනතං බහුං>
    text <114>
      text <තදාහං හංසවතියං සෙට්‌ඨිපුත්‌තො මහායසො>
      text <උපෙත්‌වා ලොකපජ්‌ජොතං අස්‌සොසිං ධම්‌මදෙසනං>
    text <115>
      text <සෙනාසනානි භික්‌ඛූනං පඤ්‌ඤාපෙන්‌තං සසාවකං>
      text <කිත්‌තයන්‌තස්‌ස වචනං සුණිත්‌වා මුදිතො අහං>
    text <116>
      text <අධිකාරං සසඞ්‌ඝස්‌ස කත්‌වා තස්‌ස මහෙසිනො>
      text <නිපච්‌ච සිරසා පාදෙ තං ඨානමභිපත්‌ථයිං>
    text <117>
      text <තදාහ ස මහාවීරො මම කම්‌මං පකිත්‌තයං>
      text <යො සසඞ්‌ඝමභොජෙසි සත්‌තාහං ලොකනායකං>
    text <118>
      text <සොයං කමලපත්‌තක්‌ඛො සීහංසො කනකත්‌තචො>
      text <මම පාදමූලෙ නිපති පත්‌ථයං ඨානමුත්‌තමං>
    text <119>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <120>
      text <සාවකො තස්‌ස බුද්‌ධස්‌ස දබ්‌බො නාමෙන විස්‌සුතො>
      text <සෙනාසනපඤ්‌ඤාපකො අග්‌ගො හෙස්‌සතියං තදා>
    text <121>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <122>
      text <සතානං තීණික්‌ඛත්‌තුඤ්‌ච දෙවරජ්‌ජමකාරයිං>
      text <සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං>
    text <123>
      text <පදෙසරජ්‌ජං විපුලං ගණනාතො අසඞ්‌ඛියං>
      text <සබ්‌බත්‌ථ සුඛිතො ආසිං තස්‌ස කම්‌මස්‌ස වාහසා>
    text <124>
      text <එකනවුතිතො කප්‌පෙ විපස්‌සී නාම නායකො>
      text <උප්‌පජ්‌ජි චාරුදස්‌සනො සබ්‌බධම්‌මවිපස්‌සකො>
    text <125>
      text <දුට්‌ඨචිත්‌තො උපවදිං සාවකං තස්‌ස තාදිනො>
      text <සබ්‌බාසවපරික්‌ඛීණං සුද්‌ධොති ච විජානිය>
    text <126>
      text <තස්‌සෙව නරවීරස්‌ස සාවකානං මහෙසිනං>
      text <සලාකඤ්‌ච ගහෙත්‌වාන ඛීරොදනමදාසහං>
    text <127>
      text <ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <128>
      text <සාසනං ජොතයිත්‌වාන අභිභුය්‍ය කුතිත්‌ථියෙ>
      text <විනෙය්‍යෙ විනයිත්‌වාව නිබ්‌බුතො සො සසාවකො>
    text <129>
      text <සසිස්‌සෙ නිබ්‌බුතෙ නාථෙ අත්‌ථමෙන්‌තම්‌හි සාසනෙ>
      text <දෙවා කන්‌දිංසු සංවිග්‌ගා මුත්‌තකෙසා රුදම්‌මුඛා>
    text <130>
      text <නිබ්‌බායිස්‌සති ධම්‌මක්‌ඛො න පස්‌සිස්‌සාම සුබ්‌බතෙ>
      text <න සුණිස්‌සාම සද්‌ධම්‌මං අහො නො අප්‌පපුඤ්‌ඤතා>
    text <131>
      text <තදායං පථවී සබ්‌බා අචලා සා චලාචලා>
      text <සාගරො ච සසොකොව විනදී කරුණං ගිරං>
    text <132>
      text <චතුද්‌දිසා දුන්‌දුභියො නාදයිංසු අමානුසා>
      text <සමන්‌තතො අසනියො ඵලිංසු ච භයාවහා>
    text <133>
      text <උක්‌කා පතිංසු නභසා ධූමකෙතු ච දිස්‌සති>
      text <සධූමා ජාලවට්‌ටා ච රවිංසු කරුණං මිගා>
    text <134>
      text <උප්‌පාදෙ දාරුණෙ දිස්‌වා සාසනත්‌ථඞ්‌ගසූචකෙ>
      text <සංවිග්‌ගා භික්‌ඛවො සත්‌ත චින්‌තයිම්‌හ මයං තදා>
    text <135>
      text <සාසනෙන විනාම්‌හාකං ජීවිතෙන අලං මයං>
      text <පවිසිත්‌වා මහාරඤ්‌ඤං යුඤ්‌ජාම ජිනසාසනං>
    text <136>
      text <අද්‌දසම්‌හ තදාරඤ්‌ඤෙ උබ්‌බිද්‌ධං සෙලමුත්‌තමං>
      text <නිස්‌සෙණියා තමාරුය්‌හ නිස්‌සෙණිං පාතයිම්‌හසෙ>
    text <137>
      text <තදා ඔවදි නො ථෙරො බුද්‌ධුප්‌පාදො සුදුල්‌ලභො>
      text <සද්‌ධාතිදුල්‌ලභා ලද්‌ධා ථොකං සෙසඤ්‌ච සාසනං>
    text <138>
      text <නිපතන්‌ති ඛණාතීතා අනන්‌තෙ දුක්‌ඛසාගරෙ>
      text <තස්‌මා පයොගො කත්‌තබ්‌බො යාව ඨාති මුනෙ මතං>
    text <139>
      text <අරහා ආසි සො ථෙරො අනාගාමී තදානුගො>
      text <සුසීලා ඉතරෙ යුත්‌තා දෙවලොකං අගම්‌හසෙ>
    text <140>
      text <නිබ්‌බුතො තිණ්‌ණසංසාරො සුද්‌ධාවාසෙ ච එකකො>
      text <අහඤ්‌ච පක්‌කුසාති ච සභියො බාහියො තථා>
    text <141>
      text <කුමාරකස්‌සපො චෙව තත්‌ථ තත්‌ථූපගා මයං>
      text <සංසාරබන්‌ධනා මුත්‌තා ගොතමෙනානුකම්‌පිතා>
    text <142>
      text <මල්‌ලෙසු කුසිනාරායං ජාතො ගබ්‌භෙව මෙ සතො>
      text <මාතා මතා චිතාරුළ්‌හා තතො නිප්‌පතිතො අහං>
    text <143>
      text <පතිතො දබ්‌බපුඤ්‌ජම්‌හි තතො දබ්‌බොති විස්‌සුතො>
      text <බ්‍රහ්‌මචාරීබලෙනාහං විමුත්‌තො සත්‌තවස්‌සිකො>
    text <144>
      text <ඛීරොදනබලෙනාහං පඤ්‌චහඞ්‌ගෙහුපාගතො>
      text <ඛීණාසවොපවාදෙන පාපෙහි බහුචොදිතො>
    text <145>
      text <උභො පුඤ්‌ඤඤ්‌ච පාපඤ්‌ච වීතිවත්‌තොම්‌හි දානිහං>
      text <පත්‌වාන පරමං සන්‌තිං විහරාමි අනාසවො>
    text <146>
      text <සෙනාසනං පඤ්‌ඤාපයිං හාසයිත්‌වාන සුබ්‌බතෙ>
      text <ජිනො තස්‌මිං ගුණෙ තුට්‌ඨො එතදග්‌ගෙ ඨපෙසි මං>
    text <147>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <148>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <149>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා දබ්‌බමල්‌ලපුත්‌තො ථෙරො ඉමා ගාථායො>
    text <අභාසිත්‌ථාති>
    stand <දබ්‌බමල්‌ලපුත්‌තත්‌ථෙරස්‌සාපදානං චතුත්‌ථං>
  text <කුමාරකස්‌සපත්‌ථෙරඅපදානං>
    text <150>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
      text <සබ්‌බලොකහිතො වීරො පදුමුත්‌තරනාමකො>
    text <151>
      text <තදාහං බ්‍රාහ්‌මණො හුත්‌වා විස්‌සුතො වෙදපාරගූ>
      text <දිවාවිහාරං විචරං අද්‌දසං ලොකනායකං>
    text <152>
      text <චතුසච්‌චං පකාසෙන්‌තං බොධයන්‌තං සදෙවකං>
      text <විචිත්‌තකථිකානග්‌ගං වණ්‌ණයන්‌තං මහාජනෙ>
    text <153>
      text <තදා මුදිතචිත්‌තොහං නිමන්‌තෙත්‌වා තථාගතං>
      text <නානාරත්‌තෙහි වත්‌ථෙහි අලඞ්‌කරිත්‌වාන මණ්‌ඩපං>
    text <154>
      text <නානාරතනපජ්‌ජොතං සසඞ්‌ඝං භොජයිං තහිං>
      text <භොජයිත්‌වාන සත්‌තාහං නානග්‌ගරසභොජනං>
    text <155>
      text <නානාචිත්‌තෙහි පුප්‌ඵෙහි පූජයිත්‌වා සසාවකං>
      text <නිපච්‌ච පාදමූලම්‌හි තං ඨානං පත්‌ථයිං අහං>
    text <156>
      text <තදා මුනිවරො ආහ කරුණෙකරසාසයො>
      text <පස්‌සථෙතං දිජවරං පදුමානනලොචනං>
    text <157>
      text <පීතිපාමොජ්‌ජබහුලං සමුග්‌ගතතනූරුහං>
      text <හාසම්‌හිතවිසාලක්‌ඛං මම සාසනලාලසං>
    text <158>
      text <පතිතං පාදමූලෙ මෙ එකාවත්‌ථසුමානසං>
      text <එස පත්‌ථෙති තං ඨානං විචිත්‌තකථිකත්‌තනං>
    text <159>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <160>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <කුමාරකස්‌සපො නාම හෙස්‌සති සත්‌ථු සාවකො>
    text <161>
      text <විචිත්‌තපුප්‌ඵදුස්‌සානං රතනානඤ්‌ච වාහසා>
      text <විචිත්‌තකථිකානං සො අග්‌ගතං පාපුණිස්‌සති>
    text <162>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <163>
      text <පරිබ්‌භමං භවාභවෙ රඞ්‌ගමජ්‌ඣෙ යථා නටො>
      text <සාඛමිගත්‍රජො හුත්‌වා මිගියා කුච්‌ඡිමොක්‌කමිං>
    text <164>
      text <තදා මයි කුච්‌ඡිගතෙ වජ්‌ඣවාරො උපට්‌ඨිතො>
      text <සාඛෙන චත්‌තා මෙ මාතා නිග්‍රොධං සරණං ගතා>
    text <165>
      text <තෙන සා මිගරාජෙන මරණා පරිමොචිතා>
      text <පරිච්‌චජිත්‌වා සපාණං මමෙවං ඔවදී තදා>
    text <166>
      text <නිග්‍රොධමෙව සෙවෙය්‍ය න සාඛමුපසංවසෙ>
      text <නිග්‍රොධස්‌මිං මතං සෙය්‍යො යඤ්‌චෙ සාඛම්‌හි ජීවිතං>
    text <167>
      text <තෙනානුසිට්‌ඨා මිගයූථපෙන අහඤ්‌ච මාතා ච තථෙතරෙ ච>
      text <ආගම්‌ම රම්‌මං තුසිතාධිවාසං ගතා පවාසං සඝරං යථෙව>
    text <168>
      text <පුනො කස්‌සපවීරස්‌ස අත්‌ථමෙන්‌තම්‌හි සාසනෙ>
      text <ආරුය්‌හ සෙලසිඛරං යුඤ්‌ජිත්‌වා ජිනසාසනං>
    text <169>
      text <ඉදානාහං රාජගහෙ ජාතො සෙට්‌ඨිකුලෙ අහුං>
      text <ආපන්‌නසත්‌තා මෙ මාතා පබ්‌බජි අනගාරියං>
    text <170>
      text <සගබ්‌භං තං විදිත්‌වාන දෙවදත්‌තමුපානයුං>
      text <සො අවොච විනාසෙථ පාපිකං භික්‌ඛුනිං ඉමං>
    text <171>
      text <ඉදානිපි මුනින්‌දෙන ජිනෙන අනුකම්‌පිතා>
      text <සුඛිනී අජනී මය්‌හං මාතා භික්‌ඛුනුපස්‌සයෙ>
    text <172>
      text <තං විදිත්‌වා මහීපාලො කොසලො මං අපොසයි>
      text <කුමාරපරිහාරෙන නාමෙනාහඤ්‌ච කස්‌සපො>
    text <173>
      text <මහාකස්‌සපමාගම්‌ම අහං කුමාරකස්‌සපො>
      text <වම්‌මිකසදිසං කායං සුත්‌වා බුද්‌ධෙන දෙසිතං>
    text <174>
      text <තතො චිත්‌තං විමුච්‌චි මෙ අනුපාදාය සබ්‌බසො>
      text <පායාසිං දමයිත්‌වාහං එතදග්‌ගමපාපුණිං>
    text <175>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <176>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <177>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කුමාරකස්‌සපො ථෙරො ඉමා ගාථායො>
    text <අභාසිත්‌ථාති>
    stand <කුමාරකස්‌සපත්‌ථෙරස්‌සාපදානං පඤ්‌චමං>
    stand <චතුවීසතිමං භාණවාරං>
  text <බාහියත්‌ථෙරඅපදානං>
    text <178>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
      text <මහප්‌පභො තිලොකග්‌ගො නාමෙන පදුමුත්‌තරො>
    text <179>
      text <ඛිප්‌පාභිඤ්‌ඤස්‌ස භික්‌ඛුස්‌ස ගුණං කිත්‌තයතො මුනෙ>
      text <සුත්‌වා උදග්‌ගචිත්‌තොහං කාරං කත්‌වා මහෙසිනො>
    text <180>
      text <දත්‌වා සත්‌තාහිකං දානං සසිස්‌සස්‌ස මුනෙ අහං>
      text <අභිවාදිය සම්‌බුද්‌ධං තං ඨානං පත්‌ථයිං තදා>
    text <181>
      text <තතො මං බ්‍යාකරි බුද්‌ධො එතං පස්‌සථ බ්‍රාහ්‌මණං>
      text <පතිතං පාදමූලෙ මෙ චරියං පච්‌චවෙක්‌ඛණං>
    text <182>
      text <හෙමයඤ්‌ඤොපචිතඞ්‌ගං අවදාතතනුත්‌තචං>
      text <පලම්‌බබිම්‌බතම්‌බොට්‌ඨං සෙතතිණ්‌හසමං දිජං>
    text <183>
      text <ගුණථාමබහුතරං සමුග්‌ගතතනූරුහං>
      text <ගුණොඝායතනීභූතං පීතිසම්‌ඵුල්‌ලිතානනං>
    text <184>
      text <එසො පත්‌ථයතෙ ඨානං ඛිප්‌පාභිඤ්‌ඤස්‌ස භික්‌ඛුනො>
      text <අනාගතෙ මහාවීරො ගොතමො නාම හෙස්‌සති>
    text <185>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <බාහියො නාම නාමෙන හෙස්‌සති සත්‌ථු සාවකො>
    text <186>
      text <තදා හි තුට්‌ඨො වුට්‌ඨාය යාවජීවං මහාමුනෙ>
      text <කාරං කත්‌වා චුතො සග්‌ගං අගං සභවනං යථා>
    text <187>
      text <දෙවභූතො මනුස්‌සො වා සුඛිතො තස්‌ස කම්‌මුනො>
      text <වාහසා සංසරිත්‌වාන සම්‌පත්‌තිමනුභොමහං>
    text <188>
      text <පුන කස්‌සපවීරස්‌ස අත්‌ථමෙන්‌තම්‌හි සාසනෙ>
      text <ආරුය්‌හ සෙලසිඛරං යුඤ්‌ජිත්‌වා ජිනසාසනං>
    text <189>
      text <විසුද්‌ධසීලො සප්‌පඤ්‌ඤො ජිනසාසනකාරකො>
      text <තතො චුතා පඤ්‌ච ජනා දෙවලොකං අගම්‌හසෙ>
    text <190>
      text <තතොහං බාහියො ජාතො භාරුකච්‌ඡෙ පුරුත්‌තමෙ>
      text <තතො නාවාය පක්‌ඛන්‌දො සාගරං අප්‌පසිද්‌ධියං>
    text <191>
      text <තතො නාවා අභිජ්‌ජිත්‌ථ ගන්‌ත්‌වාන කතිපාහකං>
      text <තදා භීසනකෙ ඝොරෙ පතිතො මකරාකරෙ>
    text <192>
      text <තදාහං වායමිත්‌වාන සන්‌තරිත්‌වා මහොදධිං>
      text <සුප්‌පාදපට්‌ටනවරං සම්‌පත්‌තො මන්‌දවෙධිතො>
    text <193>
      text <දාරුචීරං නිවාසෙත්‌වා ගාමං පිණ්‌ඩාය පාවිසිං>
      text <තදාහ සො ජනො තුට්‌ඨො අරහායමිධාගතො>
    text <194>
      text <ඉමං අන්‌නෙන පානෙන වත්‌ථෙන සයනෙන ච>
      text <භෙසජ්‌ජෙන ච සක්‌කත්‌වා හෙස්‌සාම සුඛිතා මයං>
    text <195>
      text <පච්‌චයානං තදා ලාභී තෙහි සක්‌කතපූජිතො>
      text <අරහාහන්‌ති සඞ්‌කප්‌පං උප්‌පාදෙසිං අයොනිසො>
    text <196>
      text <තතො මෙ චිත්‌තමඤ්‌ඤාය චොදයී පුබ්‌බදෙවතා>
      text <න ත්‌වං උපායමග්‌ගඤ්‌ඤූ කුතො ත්‌වං අරහා භවෙ>
    text <197>
      text <චොදිතො තාය සංවිග්‌ගො තදාහං පරිපුච්‌ඡි තං>
      text <කෙ වා එතෙ කුහිං ලොකෙ අරහන්‌තො නරුත්‌තමා>
    text <198>
      text <සාවත්‌ථියං කොසලමන්‌දිරෙ ජිනො පහූතපඤ්‌ඤො වරභූරිමෙධසො>
      text <සො සක්‍යපුත්‌තො අරහා අනාසවො දෙසෙති ධම්‌මං අරහත්‌තපත්‌තියා>
    text <199>
      text <තදස්‌ස සුත්‌වා වචනං සුපීණිතො නිධිංව ලද්‌ධා කපණොති විම්‌හිතො>
      text <උදග්‌ගචිත්‌තො අරහත්‌තමුත්‌තමං සුදස්‌සනං දට්‌ඨුමනන්‌තගොචරං>
    text <200>
      text <තදා තතො නික්‌ඛමිත්‌වාන සත්‌ථුනො සදා ජිනං පස්‌සාමි විමලානනං>
      text <උපෙච්‌ච රම්‌මං විජිතව්‌හයං වනං දිජෙ අපුච්‌ඡිං කුහිං ලොකනන්‌දනො>
    text <201>
      text <තතො අවොචුං නරදෙවවන්‌දිතො පුරං පවිට්‌ඨො අසනෙසනාය සො>
      text <සසොව ඛිප්‌පං මුනිදස්‌සනුස්‌සුකො උපෙච්‌ච වන්‌දාහි තමග්‌ගපුග්‌ගලං>
    text <202>
      text <තතොහං තුවටං ගන්‌ත්‌වා සාවත්‌ථිං පුරමුත්‌තමං>
      text <විචරන්‌තං තමද්‌දක්‌ඛිං පිණ්‌ඩත්‌ථං අපිහාගිධං>
    text <203>
      text <පත්‌තපාණිං අලොලක්‌ඛං පාචයන්‌තං පීතාකරං>
      text <සිරීනිලයසඞ්‌කාසං රවිදිත්‌තිහරානනං>
    text <204>
      text <තං සමෙච්‌ච නිපච්‌චාහං ඉදං වචනමබ්‍රවිං>
      text <කුපථෙ විප්‌පනට්‌ඨස්‌ස සරණං හොහි ගොතම>
    text <205>
      text <පාණසන්‌තාරණත්‌ථාය පිණ්‌ඩාය විචරාමහං>
      text <න තෙ ධම්‌මකථාකාලො ඉච්‌චාහ මුනිසත්‌තමො>
    text <206>
      text <තදා පුනප්‌පුනං බුද්‌ධං ආයාචිං ධම්‌මලාලසො>
      text <යො මෙ ධම්‌මමදෙසෙසි ගම්‌භීරං සුඤ්‌ඤතං පදං>
    text <207>
      text <තස්‌ස ධම්‌මං සුණිත්‌වාන පාපුණිං ආසවක්‌ඛයං>
      text <පරික්‌ඛීණායුකො සන්‌තො අහො සත්‌ථානුකම්‌පකො>
    text <208>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <209>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <210>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <211>
      text <එවං ථෙරො වියාකාසි බාහියො දාරුචීරියො>
      text <සඞ්‌කාරකූටෙ පතිතො භූතාවිට්‌ඨාය ගාවියා>
    text <212>
      text <අත්‌තනො පුබ්‌බචරියං කිත්‌තයිත්‌වා මහාමති>
      text <පරිනිබ්‌බායි සො ථෙරො සාවත්‌ථියං පුරුත්‌තමෙ>
    text <213>
      text <නගරා නික්‌ඛමන්‌තො තං දිස්‌වාන ඉසිසත්‌තමො>
      text <දාරුචීරධරං ධීරං බාහියං බාහිතාගමං>
    text <214>
      text <භූමියං පතිතං දන්‌තං ඉන්‌දකෙතූව පාතිතං>
      text <ගතායුං සුක්‌ඛකිලෙසං ජිනසාසනකාරකං>
    text <215>
      text <තතො ආමන්‌තයී සත්‌ථා සාවකෙ සාසනෙ රතෙ>
      text <ගණ්‌හථ නෙත්‌වා ඣාපෙථ තනුං සබ්‍රහ්‌මචාරිනො>
    text <216>
      text <ථූපං කරොථ පූජෙථ නිබ්‌බුතො සො මහාමති>
      text <ඛිප්‌පාභිඤ්‌ඤානමෙසග්‌ගො සාවකො මෙ වචොකරො>
    text <217>
      text <සහස්‌සමපි චෙ ගාථා අනත්‌ථපදසඤ්‌හිතා>
      text <එකං ගාථාපදං සෙය්‍යො යං සුත්‌වා උපසම්‌මති>
    text <218>
      text <යත්‌ථ ආපො ච පථවී තෙජො වායො න ගාධති>
      text <න තත්‌ථ සුක්‌කා ජොතන්‌ති ආදිච්‌චො න පකාසති>
    text <219>
      text <න තත්‌ථ චන්‌දිමා භාති තමො තත්‌ථ න විජ්‌ජති>
      text <යදා ච අත්‌තනා වෙදි මුනිමොනෙන බ්‍රාහ්‌මණො>
    text <220>
      text <අථ රූපා අරූපා ච සුඛදුක්‌ඛා විමුච්‌චති>
      text <ඉච්‌චෙවං අභණී නාථො තිලොකසරණො මුනි>
    stand <ඉත්‌ථං සුදං ආයස්‌මා බාහියො ථෙරො ඉමා ගාථායො>
    text <අභාසිත්‌ථාති>
    stand <බාහියත්‌ථෙරස්‌සාපදානං ඡට්‌ඨං>
  text <මහාකොට්‌ඨිකත්‌ථෙරඅපදානං>
    text <221>
      text <පදුමුත්‌තරො නාම ජිනො සබ්‌බලොකවිදූ මුනි>
      text <ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා>
    text <222>
      text <ඔවාදකො විඤ්‌ඤාපකො තාරකො සබ්‌බපාණිනං>
      text <දෙසනාකුසලො බුද්‌ධො තාරෙසි ජනතං බහුං>
    text <223>
      text <අනුකම්‌පකො කාරුණිකො හිතෙසී සබ්‌බපාණිනං>
      text <සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි>
    text <224>
      text <එවං නිරාකුලං ආසි සුඤ්‌ඤතං තිත්‌ථියෙහි ච>
      text <විචිත්‌තං අරහන්‌තෙහි වසීභූතෙහි තාදිභි>
    text <225>
      text <රතනානට්‌ඨපඤ්‌ඤාසං උග්‌ගතො සො මහාමුනි>
      text <කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො>
    text <226>
      text <වස්‌සසතසහස්‌සානි ආයු විජ්‌ජති තාවදෙ>
      text <තාවතා තිට්‌ඨමානො සො තාරෙසි ජනතං බහුං>
    text <227>
      text <තදාහං හංසවතියං බ්‍රාහ්‌මණො වෙදපාරගූ>
      text <උපෙච්‌ච සබ්‌බලොකග්‌ගං අස්‌සොසිං ධම්‌මදෙසනං>
    text <228>
      text <තදා සො සාවකං වීරො පභින්‌නමතිගොචරං>
      text <අත්‌ථෙ ධම්‌මෙ නිරුත්‌තෙ ච පටිභානෙ ච කොවිදං>
    text <229>
      text <ඨපෙසි එතදග්‌ගම්‌හි තං සුත්‌වා මුදිතො අහං>
      text <සසාවකං ජිනවරං සත්‌තාහං භොජයිං තදා>
    text <230>
      text <දුස්‌සෙහච්‌ඡාදයිත්‌වාන සසිස්‌සං බුද්‌ධිසාගරං>
      text <නිපච්‌ච පාදමූලම්‌හි තං ඨානං පත්‌ථයිං අහං>
    text <231>
      text <තතො අවොච ලොකග්‌ගො පස්‌සථෙතං දිජුත්‌තමං>
      text <විනතං පාදමූලෙ මෙ කමලොදරසප්‌පභං>
    text <232>
      text <බුද්‌ධසෙට්‌ඨස්‌ස භික්‌ඛුස්‌ස ඨානං පත්‌ථයතෙ අයං>
      text <තාය සද්‌ධාය චාගෙන සද්‌ධම්‌මස්‌සවනෙන ච>
    text <233>
      text <සබ්‌බත්‌ථ සුඛිතො හුත්‌වා සංසරිත්‌වා භවාභවෙ>
      text <අනාගතම්‌හි අද්‌ධානෙ ලච්‌ඡසෙ තං මනොරථං>
    text <234>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <235>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <කොට්‌ඨිකො නාම නාමෙන හෙස්‌සති සත්‌ථු සාවකො>
    text <236>
      text <තං සුත්‌වා මුදිතො හුත්‌වා යාවජීවං තදා ජිනං>
      text <මෙත්‌තචිත්‌තො පරිචරිං සතො පඤ්‌ඤාසමාහිතො>
    text <237>
      text <තෙන කම්‌මවිපාකෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <238>
      text <සතානං තීණික්‌ඛත්‌තුඤ්‌ච දෙවරජ්‌ජමකාරයිං>
      text <සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං>
    text <239>
      text <පදෙසරජ්‌ජං විපුලං ගණනාතො අසඞ්‌ඛියං>
      text <සබ්‌බත්‌ථ සුඛිතො ආසිං තස්‌ස කම්‌මස්‌ස වාහසා>
    text <240>
      text <දුවෙ භවෙ සංසරාමි දෙවත්‌තෙ අථ මානුසෙ>
      text <අඤ්‌ඤං ගතිං න ගච්‌ඡාමි සුචිණ්‌ණස්‌ස ඉදං ඵලං>
    text <241>
      text <දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ>
      text <නීචෙ කුලෙ න ජායාමි සුචිණ්‌ණස්‌ස ඉදං ඵලං>
    text <242>
      text <පච්‌ඡිමෙ භවෙ සම්‌පත්‌තෙ බ්‍රහ්‌මබන්‌ධු අහොසහං>
      text <සාවත්‌ථියං විප්‌පකුලෙ පච්‌චාජාතො මහද්‌ධනෙ>
    text <243>
      text <මාතා චන්‌දවතී නාම පිතා මෙ අස්‌සලායනො>
      text <යදා මෙ පිතරං බුද්‌ධො විනයී සබ්‌බසුද්‌ධියා>
    text <244>
      text <තදා පසන්‌නො සුගතෙ පබ්‌බජිං අනගාරියං>
      text <මොග්‌ගල්‌ලානො ආචරියො උපජ්‌ඣා සාරිසම්‌භවො>
    text <245>
      text <කෙසෙසු ඡිජ්‌ජමානෙසු දිට්‌ඨි ඡින්‌නා සමූලිකා>
      text <නිවාසෙන්‌තො ච කාසාවං අරහත්‌තමපාපුණිං>
    text <246>
      text <අත්‌ථධම්‌මනිරුත්‌තීසු පටිභානෙ ච මෙ මති>
      text <පභින්‌නා තෙන ලොකග්‌ගො එතදග්‌ගෙ ඨපෙසි මං>
    text <247>
      text <අසන්‌දිට්‌ඨං වියාකාසිං උපතිස්‌සෙන පුච්‌ඡිතො>
      text <පටිසම්‌භිදාසු තෙනාහං අග්‌ගො සම්‌බුද්‌ධසාසනෙ>
    text <248>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <249>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <250>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා මහාකොට්‌ඨිකො ථෙරො ඉමා ගාථායො>
    text <අභාසිත්‌ථාති>
    stand <මහාකොට්‌ඨිකත්‌ථෙරස්‌සාපදානං සත්‌තමං>
  text <උරුවෙළකස්‌සපත්‌ථෙරඅපදානං>
    text <251>
      text <පදුමුත්‌තරො නාම ජිනො සබ්‌බලොකවිදූ මුනි>
      text <ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා>
    text <252>
      text <ඔවාදකො විඤ්‌ඤාපකො තාරකො සබ්‌බපාණිනං>
      text <දෙසනාකුසලො බුද්‌ධො තාරෙසි ජනතං බහුං>
    text <253>
      text <අනුකම්‌පකො කාරුණිකො හිතෙසී සබ්‌බපාණිනං>
      text <සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි>
    text <254>
      text <එවං නිරාකුලං ආසි සුඤ්‌ඤතං තිත්‌ථියෙහි ච>
      text <විචිත්‌තං අරහන්‌තෙහි වසීභූතෙහි තාදිභි>
    text <255>
      text <රතනානට්‌ඨපඤ්‌ඤාසං උග්‌ගතො සො මහාමුනි>
      text <කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො>
    text <256>
      text <වස්‌සසතසහස්‌සානි ආයු විජ්‌ජති තාවදෙ>
      text <තාවතා තිට්‌ඨමානො සො තාරෙසි ජනතං බහුං>
    text <257>
      text <තදාහං හංසවතියා බ්‍රාහ්‌මණො සාධුසම්‌මතො>
      text <උපෙච්‌ච ලොකපජ්‌ජොතං අස්‌සොසිං ධම්‌මදෙසනං>
    text <258>
      text <තදා මහාපරිසතිං මහාපරිසසාවකං>
      text <ඨපෙන්‌තං එතදග්‌ගම්‌හි සුත්‌වාන මුදිතො අහං>
    text <259>
      text <මහතා පරිවාරෙන නිමන්‌තෙත්‌වා මහාජිනං>
      text <බ්‍රාහ්‌මණානං සහස්‌සෙන සහදානමදාසහං>
    text <260>
      text <මහාදානං දදිත්‌වාන අභිවාදිය නායකං>
      text <එකමන්‌තං ඨිතො හට්‌ඨො ඉදං වචනමබ්‍රවිං>
    text <261>
      text <තයි සද්‌ධාය මෙ වීර අධිකාරගුණෙන ච>
      text <පරිසා මහතී හොතු නිබ්‌බත්‌තස්‌ස තහිං තහිං>
    text <262>
      text <තදා අවොච පරිසං ගජගජ්‌ජිතසුස්‌සරො>
      text <කරවීකරුතො සත්‌ථා එතං පස්‌සථ බ්‍රාහ්‌මණං>
    text <263>
      text <හෙමවණ්‌ණං මහාබාහුං කමලානනලොචනං>
      text <උදග්‌ගතනුජං හට්‌ඨං සද්‌ධවන්‌තං ගුණෙ මම>
    text <264>
      text <එස පත්‌ථයතෙ ඨානං සීහඝොසස්‌ස භික්‌ඛුනො>
      text <අනාගතම්‌හි අද්‌ධානෙ ලච්‌ඡසෙ තං මනොරථං>
    text <265>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <266>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <කස්‌සපො නාම ගොත්‌තෙන හෙස්‌සති සත්‌ථු සාවකො>
    text <267>
      text <ඉතො ද්‌වෙනවුතෙ කප්‌පෙ අහු සත්‌ථා අනුත්‌තරො>
      text <අනූපමො අසදිසො ඵුස්‌සො ලොකග්‌ගනායකො>
    text <268>
      text <සො ච සබ්‌බං තමං හන්‌ත්‌වා විජටෙත්‌වා මහාජටං>
      text <වස්‌සතෙ අමතං වුට්‌ඨිං තප්‌පයන්‌තො සදෙවකං>
    text <269>
      text <තදා හි බාරාණසියං රාජා පච්‌චා අහුම්‌හසෙ>
      text <භාතරොම්‌හ තයො සබ්‌බෙ සංවිසට්‌ඨාව රාජිනො>
    text <270>
      text <වීරඞ්‌ගරූපා බලිනො සඞ්‌ගාමෙ අපරාජිතා>
      text <තදා කුපිතපච්‌චන්‌තො අම්‌හෙ ආහ මහීපති>
    text <271>
      text <එථ ගන්‌ත්‌වාන පච්‌චන්‌තං සොධෙත්‌වා අට්‌ටවීබලං>
      text <ඛෙමං විජිරිතං කත්‌වා පුන දෙථාති භාසථ>
    text <272>
      text <තතො මයං අවොචුම්‌හ යදි දෙය්‍යාසි නායකං>
      text <උපට්‌ඨානාය අම්‌හාකං සාධයිස්‌සාම වො තතො>
    text <273>
      text <තතො මයං ලද්‌ධවරා භූමිපාලෙන පෙසිතා>
      text <නික්‌ඛිත්‌තසත්‌ථං පච්‌චන්‌තං කත්‌වා පුනරුපච්‌ච තං>
    text <274>
      text <යාචිත්‌වා සත්‌ථුපට්‌ඨානං රාජානං ලොකනායකං>
      text <මුනිවීරං ලභිත්‌වාන යාවජීවං යජිම්‌හ තං>
    text <275>
      text <මහග්‌ඝානි ච වත්‌ථානි පණීතානි රසානි ච>
      text <සෙනාසනානි රම්‌මානි භෙසජ්‌ජානි හිතානි ච>
    text <276>
      text <දත්‌වා සසඞ්‌ඝමුනිනො ධම්‌මෙනුප්‌පාදිතානි නො>
      text <සීලවන්‌තො කාරුණිකා භාවනායුත්‌තමානසා>
    text <277>
      text <සද්‌ධා පරිචරිත්‌වාන මෙත්‌තචිත්‌තෙන නායකං>
      text <නිබ්‌බුතෙ තම්‌හි ලොකග්‌ගෙ පූජං කත්‌වා යථාබලං>
    text <278>
      text <තතො චුතා සන්‌තුසිතං ගතා තත්‌ථ මහාසුඛං>
      text <අනුභූතා මයං සබ්‌බෙ බුද්‌ධපූජායිදං ඵලං>
    text <279>
      text <මායාකාරො යථා රඞ්‌ගෙ දස්‌සෙසි විකතිං බහුං>
      text <තථා භවෙ භමන්‌තොහං විදෙහාධිපතී අහුං>
    text <280>
      text <ගුණාචෙළස්‌ස වාක්‍යෙන මිච්‌ඡාදිට්‌ඨිගතාසයො>
      text <නරකං මග්‌ගමාරූළ්‌හො රුචාය මම ධීතුයා>
    text <281>
      text <ඔවාදං නාදියිත්‌වාන බ්‍රහ්‌මුනා නාරදෙනහං>
      text <බහුධා සංසිතො සන්‌තො දිට්‌ඨිං හිත්‌වාන පාපිකං>
    text <282>
      text <පූරයිත්‌වා විසෙසෙන දස කම්‌මපථානිහං>
      text <හිත්‌වාන දෙහමගමිං සග්‌ගං සභවනං යථා>
    text <283>
      text <පච්‌ඡිමෙ භවෙ සම්‌පත්‌තෙ බ්‍රහ්‌මබන්‌ධු අහොසහං>
      text <බාරාණසියං ඵීතායං ජාතො විප්‌පමහාකුලෙ>
    text <284>
      text <මච්‌චුබ්‍යාධිජරා භීතො ඔගාහෙත්‌වා මහාවනං>
      text <නිබ්‌බානං පදමෙසන්‌තො ජටිලෙසු පරිබ්‌බජිං>
    text <285>
      text <තදා ද්‌වෙ භාතරො මය්‌හං පබ්‌බජිංසු මයා සහ>
      text <උරුවෙළායං මාපෙත්‌වා අස්‌සමං නිවසිං අහං>
    text <286>
      text <කස්‌සපො නාම ගොත්‌තෙන උරුවෙළනිවාසිකො>
      text <තතො මෙ ආසි පඤ්‌ඤත්‌ති උරුවෙළකස්‌සපො ඉති>
    text <287>
      text <නදීසකාසෙ භාතා මෙ නදීකස්‌සපසව්‌හයො>
      text <ආසී සකාසනාමෙන ගයායං ගයාකස්‌සපො>
    text <288>
      text <ද්‌වෙ සතානි කනිට්‌ඨස්‌ස තීණි මජ්‌ඣස්‌ස භාතුනො>
      text <මම පඤ්‌ච සතානූනා සිස්‌සා සබ්‌බෙ මමානුගා>
    text <289>
      text <තදා උපෙච්‌ච මං බුද්‌ධො කත්‌වාන විවිධානි මෙ>
      text <පාටිහීරානි ලොකග්‌ගො විනෙසි නරසාරථි>
    text <290>
      text <සහස්‌සපරිවාරෙන අහොසිං එහිභික්‌ඛුකො>
      text <තෙහෙව සහ සබ්‌බෙහි අරහත්‌තමපාපුණිං>
    text <291>
      text <තෙ චෙවඤ්‌ඤෙ ච බහවො සිස්‌සා මං පරිවාරයුං>
      text <සාසිතුඤ්‌ච සමත්‌ථොහං තතො මං ඉසිසත්‌තමො>
    text <292>
      text <මහාපරිසභාවස්‌මිං එතදග්‌ගෙ ඨපෙසි මං>
      text <අහො බුද්‌ධෙ කතං කාරං සඵලං මෙ අජායථ>
    text <293>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <294>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <295>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා උරුවෙළකස්‌සපො ථෙරො ඉමා ගාථායො>
    text <අභාසිත්‌ථාති>
    stand <උරුවෙළකස්‌සපත්‌ථෙරස්‌සාපදානං අට්‌ඨමං>
  text <රාධත්‌ථෙරඅපදානං>
    text <296>
      text <පදුමුත්‌තරො නාම ජිනො සබ්‌බලොකවිදූ මුනි>
      text <ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා>
    text <297>
      text <ඔවාදකො විඤ්‌ඤාපකො තාරකො සබ්‌බපාණිනං>
      text <දෙසනාකුසලො බුද්‌ධො තාරෙසි ජනතං බහුං>
    text <298>
      text <අනුකම්‌පකො කාරුණිකො හිතෙසී සබ්‌බපාණිනං>
      text <සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි>
    text <299>
      text <එවං නිරාකුලං ආසි සුඤ්‌ඤතං තිත්‌ථියෙහි ච>
      text <විචිත්‌තං අරහන්‌තෙහි වසීභූතෙහි තාදිභි>
    text <300>
      text <රතනානට්‌ඨපඤ්‌ඤාසං උග්‌ගතො සො මහාමුනි>
      text <කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො>
    text <301>
      text <වස්‌සසතසහස්‌සානි ආයු විජ්‌ජති තාවදෙ>
      text <තාවතා තිට්‌ඨමානො සො තාරෙසි ජනතං බහුං>
    text <302>
      text <තදාහං හංසවතියං බ්‍රාහ්‌මණො මන්‌තපාරගූ>
      text <උපෙච්‌ච තං නරවරං අස්‌සොසිං ධම්‌මදෙසනං>
    text <303>
      text <පඤ්‌ඤපෙන්‌තං මහාවීරං පරිසාසු විසාරදං>
      text <පටිභානෙය්‍යකං භික්‌ඛුං එතදග්‌ගෙ විනායකං>
    text <304>
      text <තදාහං කාරං කත්‌වාන සසඞ්‌ඝෙ ලොකනායකෙ>
      text <නිපච්‌ච සිරසා පාදෙ තං ඨානං අභිපත්‌ථයිං>
    text <305>
      text <තතො මං භගවා ආහ සිඞ්‌ගීනික්‌ඛසමප්‌පභො>
      text <සරෙන රජනීයෙන කිලෙසමලහාරිනා>
    text <306>
      text <සුඛී භවස්‌සු දීඝායු සිජ්‌ඣතු පණිධී තව>
      text <සසඞ්‌ඝෙ මෙ කතං කාරං අතීව විපුලං තයා>
    text <307>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <308>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <රාධොති නාමධෙය්‍යෙන හෙස්‌සති සත්‌ථු සාවකො>
    text <309>
      text <ස තෙ හෙතුගුණෙ තුට්‌ඨො සක්‍යපුත්‌තො නරාසභො>
      text <පටිභානෙය්‍යකානග්‌ගං පඤ්‌ඤපෙස්‌සති නායකො>
    text <310>
      text <තං සුත්‌වා මුදිතො හුත්‌වා යාවජීවං තදා ජිනං>
      text <මෙත්‌තචිත්‌තො පරිචරිං සතො පඤ්‌ඤාසමාහිතො>
    text <311>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <312>
      text <සතානං තීණික්‌ඛත්‌තුඤ්‌ච දෙවරජ්‌ජමකාරයිං>
      text <සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං>
    text <313>
      text <පදෙසරජ්‌ජං විපුලං ගණනාතො අසඞ්‌ඛියං>
      text <සබ්‌බත්‌ථ සුඛිතො ආසිං තස්‌ස කම්‌මස්‌ස වාහසා>
    text <314>
      text <පච්‌ඡිමෙ භවෙ සම්‌පත්‌තෙ ගිරිබ්‌බජපුරුත්‌තමෙ>
      text <ජාතො විප්‌පකුලෙ නිද්‌ධෙ විකලච්‌ඡාදනාසනෙ>
    text <315>
      text <කටච්‌ඡුභික්‌ඛං පාදාසිං සාරිපුත්‌තස්‌ස තාදිනො>
      text <යදා ජිණ්‌ණො ච වුද්‌ධො ච තදාරාමමුපාගමිං>
    text <316>
      text <පබ්‌බජති න මං කොචි ජිණ්‌ණදුබ්‌බලථාමකං>
      text <තෙන දීනො විවණ්‌ණඞ්‌ගො සොකො චාසිං තදා අහං>
    text <317>
      text <දිස්‌වා මහාකාරුණිකො මමමාහ මහාමුනි>
      text <කිමත්‌ථං පුත්‌තසොකට්‌ටො බ්‍රූහි තෙ චිත්‌තජං රුජං>
    text <318>
      text <පබ්‌බජ්‌ජං න ලභෙ වීර ස්‌වාක්‌ඛාතෙ තව සාසනෙ>
      text <තෙන සොකෙන දීනොස්‌මි සරණං හොහි නායක>
    text <319>
      text <තදා භික්‌ඛූ සමානෙත්‌වා අපුච්‌ඡි මුනිසත්‌තමො>
      text <ඉමස්‌ස අධිකාරං යෙ සරන්‌ති බ්‍යාහරන්‌තු තෙ>
    text <320>
      text <සාරිපුත්‌තො තදාවොච කාරමස්‌ස සරාමහං>
      text <කටච්‌ඡුභික්‌ඛං දාපෙසි පිණ්‌ඩාය චරතො මම>
    text <321>
      text <සාධු සාධු කතඤ්‌ඤූසි සාරිපුත්‌ත ඉමං තුවං>
      text <පබ්‌බාජෙහි දිජං වුඩ්‌ඪං හෙස්‌සතාජානියො අයං>
    text <322>
      text <තතො අලත්‌ථං පබ්‌බජ්‌ජං කම්‌මවාචොපසම්‌පදං>
      text <න චිරෙනෙව කාලෙන පාපුණිං ආසවක්‌ඛයං>
    text <323>
      text <සක්‌කච්‌චං මුනිනො වාක්‍යං සුණාමි මුදිතො යතො>
      text <පටිභානෙය්‍යකානග්‌ගං තතො මං ඨපයී ජිනො>
    text <324>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <325>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <326>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා රාධො ථෙරො ඉමා ගාථායො>
    text <අභාසිත්‌ථාති>
    stand <රාධත්‌ථෙරස්‌සාපදානං නවමං>
  text <මොඝරාජත්‌ථෙරඅපදානං>
    text <327>
      text <පදුමුත්‌තරො නාම ජිනො සබ්‌බලොකවිදූ මුනි>
      text <ඉතො සතසහස්‌සම්‌හි කප්‌පෙ උප්‌පජ්‌ජි චක්‌ඛුමා>
    text <328>
      text <ඔවාදකො විඤ්‌ඤාපකො තාරකො සබ්‌බපාණිනං>
      text <දෙසනාකුසලො බුද්‌ධො තාරෙසි ජනතං බහුං>
    text <329>
      text <අනුකම්‌පකො කාරුණිකො හිතෙසී සබ්‌බපාණිනං>
      text <සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි>
    text <330>
      text <එවං නිරාකුලං ආසි සුඤ්‌ඤතං තිත්‌ථියෙහි ච>
      text <විචිත්‌තං අරහන්‌තෙහි වසීභූතෙහි තාදිභි>
    text <331>
      text <රතනානට්‌ඨපඤ්‌ඤාසං උග්‌ගතො සො මහාමුනි>
      text <කඤ්‌චනග්‌ඝියසඞ්‌කාසො බාත්‌තිංසවරලක්‌ඛණො>
    text <332>
      text <වස්‌සසතසහස්‌සානි ආයු විජ්‌ජති තාවදෙ>
      text <තාවතා තිට්‌ඨමානො සො තාරෙසි ජනතං බහුං>
    text <333>
      text <තදාහං හංසවතියං කුලෙ අඤ්‌ඤතරෙ අහුං>
      text <පරකම්‌මායනෙ යුත්‌තො නත්‌ථි මෙ කිඤ්‌චි සංධනං>
    text <334>
      text <පටික්‌කමනසාලායං වසන්‌තො කතභූමියං>
      text <අග්‌ගිං උජ්‌ජාලයිං තත්‌ථ දළ්‌හං කණ්‌හාසි සා හී>
    text <335>
      text <තදා පරිසතිං නාථො චතුසච්‌චපකාසකො>
      text <සාවකං සම්‌පකිත්‌තෙසි ලූඛචීවරධාරකං>
    text <336>
      text <තස්‌ස තම්‌හි ගුණෙ තුට්‌ඨො පණිපච්‌ච තථාගතං>
      text <ලූඛචීවරධාරග්‌ගං පත්‌ථයිං ඨානමුත්‌තමං>
    text <337>
      text <තදා අවොච භගවා සාවකෙ පදුමුත්‌තරො>
      text <පස්‌සථෙතං පුරිසකං කුචෙලං තනුදෙහකං>
    text <338>
      text <පීතිප්‌පසන්‌නවදනං සද්‌ධාධනසමන්‌විතං>
      text <උදග්‌ගතනුජං හට්‌ඨං අචලං සාලපිණ්‌ඩිතං>
    text <339>
      text <එසො පත්‌ථෙති තං ඨානං සච්‌චසෙනස්‌ස භික්‌ඛුනො>
      text <ලූඛචීවරධාරිස්‌ස තස්‌ස වණ්‌ණසිතාසයො>
    text <340>
      text <තං සුත්‌වා මුදිතො හුත්‌වා නිපච්‌ච සිරසා ජිනං>
      text <යාවජීවං සුභං කම්‌මං කරිත්‌වා ජිනසාසනෙ>
    text <341>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසූපගො අහං>
    text <342>
      text <පටික්‌කමනසාලායං භූමිදාහකකම්‌මුනා>
      text <සමසහස්‌සං නිරයෙ අදය්‌හිං වෙදනාට්‌ටිතො>
    text <343>
      text <තෙන කම්‌මාවසෙසෙන පඤ්‌ච ජාතිසතානිහං>
      text <මනුස්‌සො කුලජො හුත්‌වා ජාතියා ලක්‌ඛණඞ්‌කිතො>
    text <344>
      text <පඤ්‌ච ජාතිසතානෙව කුට්‌ඨරොගසමප්‌පිතො>
      text <මහාදුක්‌ඛං අනුභවිං තස්‌ස කම්‌මස්‌ස වාහසා>
    text <345>
      text <ඉමස්‌මිං භද්‌දකෙ කප්‌පෙ උපරිට්‌ඨං යසස්‌සිනං>
      text <පිණ්‌ඩපාතෙන තප්‌පෙසිං පසන්‌නමානසො අහං>
    text <346>
      text <තෙන කම්‌මවිසෙසෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <347>
      text <පච්‌ඡිමෙ භවෙ සම්‌පත්‌තෙ අජායිං ඛත්‌තියෙ කුලෙ>
      text <පිතුනො අච්‌චයෙනාහං මහාරජ්‌ජසමප්‌පිතො>
    text <348>
      text <කුට්‌ඨරොගාධිභූතොහං න රතිං න සුඛං ලභෙ>
      text <මොඝං රජ්‌ජං සුඛං යස්‌මා මොඝරාජා තතො අහං>
    text <349>
      text <කායස්‌ස දොසං දිස්‌වාන පබ්‌බජිං අනගාරියං>
      text <බාවරිස්‌ස දිජග්‌ගස්‌ස සිස්‌සත්‌තං අජ්‌ඣුපාගමිං>
    text <350>
      text <මහතා පරිවාරෙන උපෙච්‌ච නරනායකං>
      text <අපුච්‌ඡිං නිපුණං පඤ්‌හං තං වීරං වාදිසූදනං>
    text <351>
      text <අයං ලොකො පරො ලොකො බ්‍රහ්‌මලොකො සදෙවකො>
      text <දිට්‌ඨිං නො නාභිජානාමි ගොතමස්‌ස යසස්‌සිනො>
    text <352>
      text <එවාභික්‌කන්‌තදස්‌සාවිං අත්‌ථි පඤ්‌හෙන ආගමං>
      text <කථං ලොකං අවෙක්‌ඛන්‌තං මච්‌චුරාජා න පස්‌සති>
    text <353>
      text <සුඤ්‌ඤතො ලොකං අවෙක්‌ඛස්‌සු මොඝරාජ සදා සතො>
      text <අත්‌තානුදිට්‌ඨිං උහච්‌ච එවං මච්‌චුතරො සියා>
    text <354>
      text <එවං ලොකං අවෙක්‌ඛන්‌තං මච්‌චුරාජා න පස්‌සති>
      text <ඉති මං අභණි බුද්‌ධො සබ්‌බරොගතිකිච්‌ඡකො>
    text <355>
      text <සහ ගාථාවසානෙන කෙසමස්‌සුවිවජ්‌ජිතො>
      text <කාසාවවත්‌ථවසනො ආසිං භික්‌ඛු තථාරහා>
    text <356>
      text <සඞ්‌ඝිකෙසු විහාරෙසු න වසිං රොගපීළිතො>
      text <මා විහාරො පදුස්‌සීති වාතරොගෙහි පීළිතො>
    text <357>
      text <සඞ්‌කාරකූටා ආහිත්‌වා සුසානා රථිකාහි ච>
      text <තතො සඞ්‌ඝාටිං කරිත්‌වා ධාරයිං ලූඛචීවරං>
    text <358>
      text <මහාභිසක්‌කො තස්‌මිං මෙ ගුණෙ තුට්‌ඨො විනායකො>
      text <ලූඛචීවරධාරීනං එතදග්‌ගෙ ඨපෙසි මං>
    text <359>
      text <පුඤ්‌ඤපාපපරික්‌ඛීණො සබ්‌බරොගවිවජ්‌ජිතො>
      text <සිඛීව අනුපාදානො නිබ්‌බායිස්‌සමනාසවො>
    text <360>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <361>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <362>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <කච්‌චානො වක්‌කලී ථෙරො මහාකප්‌පිනසව්‌හයො>
      text <දබ්‌බො කුමාරනාමො ච බාහියො කොට්‌ඨිකො වසී>
      text <උරුවෙළකස්‌සපො රාධො මොඝරාජා ච පණ්‌ඩිතො>
      text <තීණි ගාථාසතානෙත්‌ථ බාසට්‌ඨි චෙව පිණ්‌ඩිතා>
    stand <ඉත්‌ථං සුදං ආයස්‌මා මොඝරාජා ථෙරො ඉමා ගාථායො>
    text <අභාසිත්‌ථාති>
    stand <මොඝරාජත්‌ථෙරස්‌සාපදානං දසමං>
    stand <කච්‌චායනවග්‌ගො චතුපඤ්‌ඤාසමො>
    text <තස්‌සුද්‌දානං>
