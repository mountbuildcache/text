text <එකවිහාරිවග්‌ගො>
  text <එකවිහාරිකත්‌ථෙරඅපදානං>
    text <1>
      text <ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <2>
      text <නිප්‌පපඤ්‌චො නිරාලම්‌බො ආකාසසමමානසො>
      text <සුඤ්‌ඤතාබහුලො තාදී අනිමිත්‌තරතො වසී>
    text <3>
      text <අසඞ්‌ගචිත්‌තො නික්‌ලෙසො අසංසට්‌ඨො කුලෙ ගණෙ>
      text <මහාකාරුණිකො වීරො විනයොපායකොවිදො>
    text <4>
      text <උය්‍යුත්‌තො පරකිච්‌චෙසු විනයන්‌තො සදෙවකෙ>
      text <නිබ්‌බානගමනං මග්‌ගං ගතිං පඞ්‌කවිසොසනං>
    text <5>
      text <අමතං පරමස්‌සාදං ජරාමච්‌චුනිවාරණං>
      text <මහාපරිසමජ්‌ඣෙ සො නිසින්‌නො ලොකතාරකො>
    text <6>
      text <කරවීකරුතො නාථො බ්‍රහ්‌මඝොසො තථාගතො>
      text <උද්‌ධරන්‌තො මහාදුග්‌ගා විප්‌පනට්‌ඨෙ අනායකෙ>
    text <7>
      text <දෙසෙන්‌තො විරජං ධම්‌මං දිට්‌ඨො මෙ ලොකනායකො>
      text <තස්‌ස ධම්‌මං සුණිත්‌වාන පබ්‌බජිං අනගාරියං>
    text <8>
      text <පබ්‌බජිත්‌වා තදාපාහං චින්‌තෙන්‌තො ජිනසාසනං>
      text <එකකොව වනෙ රම්‌මෙ වසිං සංසග්‌ගපීළිතො>
    text <9>
      text <සක්‌කායවූපකාසො මෙ හෙතුභූතො මමාභවී>
      text <මනසො වූපකාසස්‌ස සංසග්‌ගභයදස්‌සිනො>
    text <10>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <11>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <12>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා එකවිහාරිකො ථෙරො ඉමා ගාථායො>
    text <අභාසිත්‌ථාති>
    stand <එකවිහාරිකත්‌ථෙරස්‌සාපදානං පඨමං>
  text <එකසඞ්‌ඛියත්‌ථෙරඅපදානං>
    text <13>
      text <විපස්‌සිනො භගවතො මහාබොධිමහො අහු>
      text <මහාජනා සමාගම්‌ම පූජෙන්‌ති බොධිමුත්‌තමං>
    text <14>
      text <න හි තං ඔරකං මඤ්‌ඤෙ බුද්‌ධසෙට්‌ඨො භවිස්‌සති>
      text <යස්‌සායං ඊදිසා බොධි පූජනීයා ච සත්‌ථුනො>
    text <15>
      text <තතො සඞ්‌ඛං ගහෙත්‌වාන බොධිරුක්‌ඛමුපට්‌ඨහිං>
      text <ධමන්‌තො සබ්‌බදිවසං අවන්‌දිං බොධිමුත්‌තමං>
    text <16>
      text <ආසන්‌නකෙ කතං කම්‌මං දෙවලොකං අපාපයී>
      text <කළෙවරං මෙ පතිතං දෙවලොකෙ රමාමහං>
    text <17>
      text <සට්‌ඨිතුරියසහස්‌සානි තුට්‌ඨහට්‌ඨා පමොදිතා>
      text <සදා මය්‌හං උපට්‌ඨන්‌ති බුද්‌ධපූජායිදං ඵලං>
    text <18>
      text <එකසත්‌තතිමෙ කප්‌පෙ රාජා ආසිං සුදස්‌සනො>
      text <චාතුරන්‌තො විජිතාවී ජම්‌බුමණ්‌ඩස්‌ස ඉස්‌සරො>
    text <19>
      text <තතො අඞ්‌ගසතා තුරියා පරිවාරෙන්‌ති මං සදා>
      text <අනුභොමි සකං කම්‌මං උපට්‌ඨානස්‌සිදං ඵලං>
    text <20>
      text <යං යං යොනුපපජ්‌ජාමි දෙවත්‌තං අථ මානුසං>
      text <මාතුකුච්‌ඡිගතස්‌සාපි වජ්‌ජරෙ භෙරියො සදා>
    text <21>
      text <උපට්‌ඨිත්‌වාන සම්‌බුද්‌ධං අනුභුත්‌වාන සම්‌පදා>
      text <සිවං සුඛෙමං අමතං පත්‌තොම්‌හි අචලං පදං>
    text <22>
      text <එකනවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <23>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <24>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා එකසඞ්‌ඛියො ථෙරො ඉමා ගාථායො>
    text <අභාසිත්‌ථාති>
    stand <එකසඞ්‌ඛියත්‌ථෙරස්‌සාපදානං දුතියං>
  text <පාටිහීරසඤ්‌ඤකත්‌ථෙරඅපදානං>
    text <26>
      text <පදුමුත්‌තරො නාම ජිනො ආහුතීනං පටිග්‌ගහො>
      text <වසීසතසහස්‌සෙහි නගරං පාවිසී තදා>
    text <27>
      text <නගරං පවිසන්‌තස්‌ස උපසන්‌තස්‌ස තාදිනො>
      text <රතනානි පජ්‌ජොතිංසු නිග්‌ඝොසො ආසි තාවදෙ>
    text <28>
      text <බුද්‌ධස්‌ස ආනුභාවෙන භෙරී වජ්‌ජුමඝට්‌ටිතා>
      text <සයං වීණා පවජ්‌ජන්‌ති බුද්‌ධස්‌ස පවිසතො පුරං>
    text <29>
      text <බුද්‌ධසෙට්‌ඨං නමස්‌සාමි පදුමුත්‌තරමහාමුනිං>
      text <පාටිහීරඤ්‌ච පස්‌සිත්‌වා තත්‌ථ චිත්‌තං පසාදයිං>
    text <30>
      text <අහො බුද්‌ධො අහො ධම්‌මො අහො නො සත්‌ථුසම්‌පදා>
      text <අචෙතනාපි තුරියා සයමෙව පවජ්‌ජරෙ>
    text <31>
      text <සතසහස්‌සිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <32>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <33>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <34>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා පාටිහීරසඤ්‌ඤකො ථෙරො ඉමා ගාථායො>
    text <අභාසිත්‌ථාති>
    stand <පාටිහීරසඤ්‌ඤකත්‌ථෙරස්‌සාපදානං තතියං>
  text <ඤාණත්‌ථවිකත්‌ථෙරඅපදානං>
    text <35>
      text <කණිකාරංව ජලිතං දීපරුක්‌ඛංව ජොතිතං>
      text <කඤ්‌චනංව විරොචන්‌තං අද්‌දසං ද්‌විපදුත්‌තමං>
    text <36>
      text <කමණ්‌ඩලුං ඨපෙත්‌වාන වාකචීරඤ්‌ච කුණ්‌ඩිකං>
      text <එකංසං අජිනං කත්‌වා බුද්‌ධසෙට්‌ඨං ථවිං අහං>
    text <37>
      text <තමන්‌ධකාරං විධමං මොහජාලසමාකුලං>
      text <ඤාණාලොකං දස්‌සෙත්‌වාන නිත්‌තිණ්‌ණොසි මහාමුනි>
    text <38>
      text <සමුද්‌ධරසිමං ලොකං සබ්‌බාවන්‌තමනුත්‌තරං>
      text <ඤාණෙ තෙ උපමා නත්‌ථි යාවතාජගතොගති>
    text <39>
      text <තෙන ඤාණෙන සබ්‌බඤ්‌ඤූ ඉති බුද්‌ධො පවුච්‌චති>
      text <වන්‌දාමි තං මහාවීරං සබ්‌බඤ්‌ඤුතමනාවරං>
    text <40>
      text <සතසහස්‌සිතො කප්‌පෙ බුද්‌ධසෙට්‌ඨං ථවිං අහං>
      text <දුග්‌ගතිං නාභිජානාමි ඤාණත්‌ථවායිදං ඵලං>
    text <41>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <42>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <43>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ඤාණත්‌ථවිකො ථෙරො ඉමා ගාථායො>
    text <අභාසිත්‌ථාති>
    stand <ඤාණත්‌ථවිකත්‌ථෙරස්‌සාපදානං චතුත්‌ථං>
  text <උච්‌ඡුඛණ්‌ඩිකත්‌ථෙරඅපදානං>
    text <44>
      text <නගරෙ බන්‌ධුමතියා ද්‌වාරපාලො අහොසහං>
      text <අද්‌දසං විරජං බුද්‌ධං සබ්‌බධම්‌මාන පාරගුං>
    text <45>
      text <උච්‌ඡුඛණ්‌ඩිකමාදාය බුද්‌ධසෙට්‌ඨස්‌සදාසහං>
      text <පසන්‌නචිත්‌තො සුමනො විපස්‌සිස්‌ස මහෙසිනො>
    text <46>
      text <එකනවුතිතො කප්‌පෙ යං උච්‌ඡුමදදිං තදා>
      text <දුග්‌ගතිං නාභිජානාමි උච්‌ඡුඛණ්‌ඩස්‌සිදං ඵලං>
    text <47>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <48>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <49>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා උච්‌ඡුඛණ්‌ඩිකො ථෙරො ඉමා ගාථායො>
    text <අභාසිත්‌ථාති>
    stand <උච්‌ඡුඛණ්‌ඩිකත්‌ථෙරස්‌සාපදානං පඤ්‌චමං>
  text <කළම්‌බදායකත්‌ථෙරඅපදානං>
    text <50>
      text <රොමසො නාම සම්‌බුද්‌ධො වසතෙ පබ්‌බතන්‌තරෙ>
      text <කළම්‌බං තස්‌ස පාදාසිං පසන්‌නො සෙහි පාණිභි>
    text <51>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි කළම්‌බස්‌ස ඉදං ඵලං>
    text <52>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <53>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <54>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කළම්‌බදායකො ථෙරො ඉමා ගාථායො>
    text <අභාසිත්‌ථාති>
    stand <කළම්‌බදායකත්‌ථෙරස්‌සාපදානං ඡට්‌ඨං>
  text <අම්‌බාටකදායකත්‌ථෙරඅපදානං>
    text <55>
      text <විපිනෙ බුද්‌ධං දිස්‌වාන සයම්‌භුං අපරාජිතං>
      text <අම්‌බාටකං ගහෙත්‌වාන සයම්‌භුස්‌ස අදාසහං>
    text <56>
      text <එකතිංසෙ ඉතො කප්‌පෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <57>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <58>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <59>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අම්‌බාටකදායකො ථෙරො ඉමා ගාථායො>
    text <අභාසිත්‌ථාති>
    stand <අම්‌බාටකදායකත්‌ථෙරස්‌සාපදානං සත්‌තමං>
  text <හරීතකදායකත්‌ථෙරඅපදානං>
    text <60>
      text <හරීතකං ආමලකං අම්‌බජම්‌බුවිභීතකං>
      text <කොලං භල්‌ලාතකං බිල්‌ලං සයමෙව හරාමහං>
    text <61>
      text <දිස්‌වාන පබ්‌භාරගතං ඣායිං ඣානරතං මුනිං>
      text <ආබාධෙන ආපීළෙන්‌තං අදුතීයං මහාමුනිං>
    text <62>
      text <හරීතකං ගහෙත්‌වාන සයම්‌භුස්‌ස අදාසහං>
      text <ඛාදමත්‌තම්‌හි භෙසජ්‌ජෙ බ්‍යාධි පස්‌සම්‌භි තාවදෙ>
    text <63>
      text <පහීනදරථො බුද්‌ධො අනුමොදමකාසි මෙ>
      text <භෙසජ්‌ජදානෙනිමිනා බ්‍යාධිවූපසමෙන ච>
    text <64>
      text <දෙවභූතො මනුස්‌සො වා ජාතො වා අඤ්‌ඤජාතියා>
      text <සබ්‌බත්‌ථ සුඛිතො හොතු මා ච තෙ බ්‍යාධිමාගමා>
    text <65>
      text <ඉදං වත්‌වාන සම්‌බුද්‌ධො සයම්‌භූ අපරාජිතො>
      text <නභං අබ්‌භුග්‌ගමී ධීරො හංසරාජාව අම්‌බරෙ>
    text <66>
      text <යතො හරීතකං දින්‌නං සයම්‌භුස්‌ස මහෙසිනො>
      text <ඉමං ජාතිං උපාදාය බ්‍යාධි මෙ නුපපජ්‌ජථ>
    text <67>
      text <අයං පච්‌ඡිමකො මය්‌හං චරිමො වත්‌තතෙ භවො>
      text <තිස්‌සො විජ්‌ජා සච්‌ඡිකතා කතං බුද්‌ධස්‌ස සාසනං>
    text <68>
      text <චතුන්‌නවුතිතො කප්‌පෙ භෙසජ්‌ජමදදිං තදා>
      text <දුග්‌ගතිං නාභිජානාමි භෙසජ්‌ජස්‌ස ඉදං ඵලං>
    text <69>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <70>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <71>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා හරීතකදායකො ථෙරො ඉමා ගාථායො>
    text <අභාසිත්‌ථාති>
    stand <හරීතකදායකත්‌ථෙරස්‌සාපදානං අට්‌ඨමං>
  text <අම්‌බපිණ්‌ඩියත්‌ථෙරඅපදානං>
    text <72>
      text <හත්‌ථිරාජා තදා ආසිං ඊසාදන්‌තො උරුළ්‌හවා>
      text <විචරන්‌තො බ්‍රහාරඤ්‌ඤෙ අද්‌දසං ලොකනායකං>
    text <73>
      text <අම්‌බපිණ්‌ඩං ගහෙත්‌වාන අදාසිං සත්‌ථුනො අහං>
      text <පටිග්‌ගණ්‌හි මහාවීරො සිද්‌ධත්‌ථො ලොකනායකො>
    text <74>
      text <මම නිජ්‌ඣායමානස්‌ස පරිභුඤ්‌ජි තදා ජිනො>
      text <තත්‌ථ චිත්‌තං පසාදෙත්‌වා තුසිතං උපපජ්‌ජහං>
    text <75>
      text <තතො අහං චවිත්‌වාන චක්‌කවත්‌තී අහොසහං>
      text <එතෙනෙව උපායෙන අනුභුත්‌වාන සම්‌පදා>
    text <76>
      text <පධානපහිතත්‌තොහං උපසන්‌තො නිරූපධි>
      text <සබ්‌බාසවෙ පරිඤ්‌ඤාය විහරාමි අනාසවො>
    text <77>
      text <චතුන්‌නවුතිතො කප්‌පෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <78>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <79>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <80>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අම්‌බපිණ්‌ඩියො ථෙරො ඉමා ගාථායො>
    text <අභාසිත්‌ථාති>
    stand <අම්‌බපිණ්‌ඩියත්‌ථෙරස්‌සාපදානං නවමං>
  text <අම්‌බඵලියත්‌ථෙරඅපදානං>
    text <81>
      text <පදුමුත්‌තරබුද්‌ධස්‌ස ලොකජෙට්‌ඨස්‌ස තාදිනො>
      text <පිණ්‌ඩාය විචරන්‌තස්‌ස ධාරතො උත්‌තමං යසං>
    text <82>
      text <අග්‌ගඵලං ගහෙත්‌වාන විප්‌පසන්‌නෙන චෙතසා>
      text <දක්‌ඛිණෙය්‍යස්‌ස වීරස්‌ස අදාසිං සත්‌ථුනො අහං>
    text <83>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <පත්‌තොම්‌හි අචලං ඨානං හිත්‌වා ජයපරාජයං>
    text <84>
      text <සතසහස්‌සිතො කප්‌පෙ යං දානමදදිං තදා>
      text <දුග්‌ගතිං නාභිජානාමි අග්‌ගදානස්‌සිදං ඵලං>
    text <85>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <86>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <87>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා අම්‌බඵලියො ථෙරො ඉමා ගාථායො අභාසිත්‌ථාති>
      text <ථෙරො එකවිහාරී ච සඞ්‌ඛියො පාටිහීරකො>
      text <ථවිකො උච්‌ඡුඛණ්‌ඩී ච කළම්‌බඅම්‌බාටකදො>
      text <හරීතකම්‌බපිණ්‌ඩී ච අම්‌බදො දසමො යති>
      text <ඡළසීති ච ගාථායො ගණිතායො විභාවිභි>
    stand <අම්‌බඵලියත්‌ථෙරස්‌සාපදානං දසමං>
    stand <එකවිහාරිවග්‌ගො චතුචත්‌තාලීසමො>
    text <තස්‌සුද්‌දානං>
