text <සුමෙධාවග්‌ගො>
  text <සුමෙධාථෙරීඅපදානං>
    text <අථ ථෙරිකාපදානානි සුණාථ>
    text <1>
      text <භගවති කොණාගමනෙ සඞ්‌ඝාරාමම්‌හි නවනිවෙසනම්‌හි>
      text <සඛියො තිස්‌සො ජනියො විහාරදානං අදාසිම්‌හ>
    text <2>
      text <දසක්‌ඛත්‌තුං සතක්‌ඛත්‌තුං දසසතක්‌ඛත්‌තුං සතානඤ්‌ච සතක්‌ඛත්‌තුං>
      text <දෙවෙසු උපපජ්‌ජිම්‌හ කො වාදො මානුසෙ භවෙ>
    text <3>
      text <දෙවෙ මහිද්‌ධිකා අහුම්‌හ මානුසකම්‌හි කො වාදො>
      text <සත්‌තරතනමහෙසී ඉත්‌ථිරතනං අහං භවිං>
    text <4>
      text <ඉධ සඤ්‌චිතකුසලා සුසමිද්‌ධකුලප්‌පජා>
      text <ධනඤ්‌ජානී ච ඛෙමා ච අහම්‌පි ච තයො ජනා>
    text <5>
      text <ආරාමං සුකතං කත්‌වා සබ්‌බාවයවමණ්‌ඩිතං>
      text <බුද්‌ධප්‌පමුඛසඞ්‌ඝස්‌ස නිය්‍යාදෙත්‌වා සමොදිතා>
    text <6>
      text <යත්‌ථ යත්‌ථූපපජ්‌ජාමි තස්‌ස කම්‌මස්‌ස වාහසා>
      text <දෙවෙසු අග්‌ගතං පත්‌තා මනුස්‌සෙසු තථෙව ච>
    text <7>
      text <ඉමස්‌මිංයෙව කප්‌පම්‌හි බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <8>
      text <උපට්‌ඨාකො මහෙසිස්‌ස තදා ආසි නරිස්‌සරො>
      text <කාසිරාජා කිකී නාම බාරාණසිපුරුත්‌තමෙ>
    text <9>
      text <තස්‌සාසුං සත්‌ත ධීතරො රාජකඤ්‌ඤා සුඛෙධිතා>
      text <බුද්‌ධොපට්‌ඨානනිරතා බ්‍රහ්‌මචරියං චරිංසු තා>
    text <10>
      text <තාසං සහායිකා හුත්‌වා සීලෙසු සුසමාහිතා>
      text <දත්‌වා දානානි සක්‌කච්‌චං අගාරෙව වතං චරිං>
    text <11>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසූපගා අහං>
    text <12>
      text <තතො චුතා යාමමගං තතොහං තුසිතං ගතා>
      text <තතො ච නිම්‌මානරතිං වසවත්‌තිපුරං තතො>
    text <13>
      text <යත්‌ථ යත්‌ථූපපජ්‌ජාමි පුඤ්‌ඤකම්‌මසමොහිතා>
      text <තත්‌ථ තත්‌ථෙව රාජූනං මහෙසිත්‌තමකාරයිං>
    text <14>
      text <තතො චුතා මනුස්‌සත්‌තෙ රාජූනං චක්‌කවත්‌තිනං>
      text <මණ්‌ඩලීනඤ්‌ච රාජූනං මහෙසිත්‌තමකාරයිං>
    text <15>
      text <සම්‌පත්‌තිමනුභොත්‌වාන දෙවෙසු මානුසෙසු ච>
      text <සබ්‌බත්‌ථ සුඛිතා හුත්‌වා නෙකජාතීසු සංසරිං>
    text <16>
      text <සො හෙතු ච සො පභවො තම්‌මූලං සාසනෙ ඛමං>
      text <පඨමං තං සමොධානං තං ධම්‌මරතාය නිබ්‌බානං>
    text <17>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගීව බන්‌ධනං ඡෙත්‌වා විහරාමි අනාසවා>
    text <18>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <19>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං සුමෙධා භික්‌ඛුනී ඉමා ගාථායො අභාසිත්‌ථාති>
    stand <සුමෙධාථෙරියාපදානං පඨමං>
  text <මෙඛලාදායිකාථෙරීඅපදානං>
    text <20>
      text <සිද්‌ධත්‌ථස්‌ස භගවතො ථූපකාරාපිකා අහුං>
      text <මෙඛලිකා මයා දින්‌නා නවකම්‌මාය සත්‌ථුනො>
    text <21>
      text <නිට්‌ඨිතෙ ච මහාථූපෙ මෙඛලං පුනදාසහං>
      text <ලොකනාථස්‌ස මුනිනො පසන්‌නා සෙහි පාණිභි>
    text <22>
      text <චතුන්‌නවුතිතො කප්‌පෙ යං මෙඛලමදං තදා>
      text <දුග්‌ගතිං නාභිජානාමි ථූපකාරස්‌සිදං ඵලං>
    text <23>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <24>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං මෙඛලාදායිකා භික්‌ඛුනී ඉමා ගාථායො අභාසිත්‌ථාති>
    stand <මෙඛලාදායිකාථෙරියාපදානං දුතියං>
  text <මණ්‌ඩපදායිකාථෙරීඅපදානං>
    text <26>
      text <කොණාගමනබුද්‌ධස්‌ස මණ්‌ඩපො කාරිතො මයා>
      text <ධුවං තිචීවරංදාසිං බුද්‌ධස්‌ස ලොකබන්‌ධුනො>
    text <27>
      text <යං යං ජනපදං යාමි නිගමෙ රාජධානියො>
      text <සබ්‌බත්‌ථ පූජිතො හොමි පුඤ්‌ඤකම්‌මස්‌සිදං ඵලං>
    text <28>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <29>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං මණ්‌ඩපදායිකා භික්‌ඛුනී ඉමා ගාථායො අභාසිත්‌ථාති>
    stand <මණ්‌ඩපදායිකාථෙරියාපදානං තතියං>
  text <සඞ්‌කමනත්‌ථාථෙරීඅපදානං>
    text <31>
      text <විපස්‌සිස්‌ස භගවතො ලොකජෙට්‌ඨස්‌ස තාදිනො>
      text <රථියං පටිපන්‌නස්‌ස තාරයන්‌තස්‌ස පාණිනො>
    text <32>
      text <ඝරතො නික්‌ඛමිත්‌වාන අවකුජ්‌ජා නිපජ්‌ජහං>
      text <අනුකම්‌පකො ලොකනාථො සිරසි අක්‌කමී මම>
    text <33>
      text <අක්‌කමිත්‌වාන සිරසි අගමා ලොකනායකො>
      text <තෙන චිත්‌තප්‌පසාදෙන තුසිතං අගමාසහං>
    text <34>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <35>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <36>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං සඞ්‌කමනත්‌ථා භික්‌ඛුනී ඉමා ගාථායො අභාසිත්‌ථාති>
    stand <සඞ්‌කමනත්‌ථාථෙරියාපදානං චතුත්‌ථං>
  text <නළමාලිකාථෙරීඅපදානං>
    text <37>
      text <චන්‌දභාගානදීතීරෙ අහොසිං කින්‌නරී තදා>
      text <අද්‌දසං විරජං බුද්‌ධං සයම්‌භුං අපරාජිතං>
    text <38>
      text <පසන්‌නචිත්‌තා සුමනා වෙදජාතා කතඤ්‌ජලී>
      text <නළමාලං ගහෙත්‌වාන සයම්‌භුං අභිපූජයිං>
    text <39>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා කින්‌නරීදෙහං අගච්‌ඡිං තිදසං ගතිං>
    text <40>
      text <ඡත්‌තිංසදෙවරාජූනං මහෙසිත්‌තමකාරයිං>
      text <දසන්‌නං චක්‌කවත්‌තීනං මහෙසිත්‌තමකාරයිං>
      text <සංවෙජෙත්‌වාන මෙ චිත්‌තං පබ්‌බජිං අනගාරියං>
    text <41>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <සබ්‌බාසවපරික්‌ඛීණා නත්‌ථි දානි පුනබ්‌භවො>
    text <42>
      text <චතුන්‌නවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි පුප්‌ඵපූජායිදං ඵලං>
    text <43>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <44>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <45>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං නළමාලිකා ථෙරී ඉමා ගාථායො අභාසිත්‌ථාති>
    stand <නළමාලිකාථෙරියාපදානං පඤ්‌චමං>
  text <එකපිණ්‌ඩපාතදායිකාථෙරීඅපදානං>
    text <46>
      text <නගරෙ බන්‌ධුමතියා බන්‌ධුමා නාම ඛත්‌තියො>
      text <තස්‌ස රඤ්‌ඤො අහුං භරියා එකජ්‌ඣං චාරයාමහං>
    text <47>
      text <රහොගතා නිසීදිත්‌වා එවං චින්‌තෙසහං තදා>
      text <ආදාය ගමනීයඤ්‌හි කුසලං නත්‌ථි මෙ කතං>
    text <48>
      text <මහාභිතාපං කටුකං ඝොරරූපං සුදාරුණං>
      text <නිරයං නූන ගච්‌ඡාමි එත්‌ථ මෙ නත්‌ථි සංසයො>
    text <49>
      text <රාජානං උපසඞ්‌කම්‌ම ඉදං වචනමබ්‍රවිං>
      text <එකං මෙ සමණං දෙහි භොජයිස්‌සාමි ඛත්‌තිය>
    text <50>
      text <අදාසි මෙ මහාරාජා සමණං භාවිතින්‌ද්‍රියං>
      text <තස්‌ස පත්‌තං ගහෙත්‌වාන පරමන්‌නෙන පූරයිං>
    text <51>
      text <පූරයිත්‌වා පරමන්‌නං ගන්‌ධාලෙපං අකාසහං>
      text <ජාලෙන පිදහිත්‌වාන වත්‌ථයුගෙන ඡාදයිං>
    text <52>
      text <ආරම්‌මණං මමං එතං සරාමි යාවජීවිහං>
      text <තත්‌ථ චිත්‌තං පසාදෙත්‌වා තාවතිංසමගච්‌ඡහං>
    text <53>
      text <තිංසානං දෙවරාජූනං මහෙසිත්‌තමකාරයිං>
      text <මනසා පත්‌ථිතං මය්‌හං නිබ්‌බත්‌තති යථිච්‌ඡිතං>
    text <54>
      text <වීසානං චක්‌කවත්‌තීනං මහෙසිත්‌තමකාරයිං>
      text <ඔචිතත්‌තාව හුත්‌වාන සංසරාමි භවෙස්‌වහං>
    text <55>
      text <සබ්‌බබන්‌ධනමුත්‌තාහං අපෙතා මෙ උපාදිකා>
      text <සබ්‌බාසවපරික්‌ඛීණා නත්‌ථි දානි පුනබ්‌භවො>
    text <56>
      text <එකනවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි පිණ්‌ඩපාතස්‌සිදං ඵලං>
    text <57>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <58>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <59>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං එකපිණ්‌ඩපාතදායිකා භික්‌ඛුනී ඉමා ගාථායො අභාසිත්‌ථාති>
    stand <එකපිණ්‌ඩපාතදායිකාථෙරියාපදානං ඡට්‌ඨං>
  text <කටච්‌ඡුභික්‌ඛාදායිකාථෙරීඅපදානං>
    text <60>
      text <පිණ්‌ඩචාරං චරන්‌තස්‌ස තිස්‌සනාමස්‌ස සත්‌ථුනො>
      text <කටච්‌ඡුභික්‌ඛං පග්‌ගය්‌හ බුද්‌ධසෙට්‌ඨස්‌ස දාසහං>
    text <61>
      text <පටිග්‌ගහෙත්‌වා සම්‌බුද්‌ධො තිස්‌සො ලොකග්‌ගනායකො>
      text <වීථියා සණ්‌ඨිතො සත්‌ථා අකා මෙ අනුමොදනං>
    text <62>
      text <කටච්‌ඡුභික්‌ඛං දත්‌වාන තාවතිංසං ගමිස්‌සසි>
      text <ඡත්‌තිංසදෙවරාජූනං මහෙසිත්‌තං කරිස්‌සසි>
    text <63>
      text <පඤ්‌ඤාසං චක්‌කවත්‌තීනං මහෙසිත්‌තං කරිස්‌සසි>
      text <මනසා පත්‌ථිතං සබ්‌බං පටිලච්‌ඡසි සබ්‌බදා>
    text <64>
      text <සම්‌පත්‌තිං අනුභොත්‌වාන පබ්‌බජිස්‌සසිකිඤ්‌චනා>
      text <සබ්‌බාසවෙ පරිඤ්‌ඤාය නිබ්‌බායිස්‌සසිනාසවා>
    text <65>
      text <ඉදං වත්‌වාන සම්‌බුද්‌ධො තිස්‌සො ලොකග්‌ගනායකො>
      text <නභං අබ්‌භුග්‌ගමී වීරො හංසරාජාව අම්‌බරෙ>
    text <66>
      text <සුදින්‌නං මෙ දානවරං සුයිට්‌ඨා යාගසම්‌පදා>
      text <කටච්‌ඡුභික්‌ඛං දත්‌වාන පත්‌තාහං අචලං පදං>
    text <67>
      text <ද්‌වෙනවුතෙ ඉතො කප්‌පෙ යං දානමදදිං තදා>
      text <දුග්‌ගතිං නාභිජානාමි භික්‌ඛාදානස්‌සිදං ඵලං>
    text <68>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <69>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <70>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං කටච්‌ඡුභික්‌ඛාදායිකා භික්‌ඛුනී ඉමා ගාථායො අභාසිත්‌ථාති>
    stand <කටච්‌ඡුභික්‌ඛාදායිකාථෙරියාපදානං සත්‌තමං>
  text <සත්‌තුප්‌පලමාලිකාථෙරීඅපදානං>
    text <71>
      text <නගරෙ අරුණවතියා අරුණො නාම ත්‌තියො>
      text <තස්‌ස රඤ්‌ඤො අහුං භරියා වාරිතං වාරයාමහං>
    text <72>
      text <සත්‌තමාලං ගහෙත්‌වාන උප්‌පලා දෙවගන්‌ධිකා>
      text <නිසජ්‌ජ පාසාදවරෙ එවං චින්‌තෙසි තාවදෙ>
    text <73>
      text <කිං මෙ ඉමාහි මාලාහි සිරසාරොපිතාහි මෙ>
      text <වරං මෙ බුද්‌ධසෙට්‌ඨස්‌ස ඤාණම්‌හි අභිරොපිතං>
    text <74>
      text <සම්‌බුද්‌ධං පටිමානෙන්‌තී ද්‌වාරාසන්‌නෙ නිසීදහං>
      text <යදා එහිති සම්‌බුද්‌ධො පූජයිස්‌සං මහාමුනිං>
    text <75>
      text <කකුධො විලසන්‌තොව මිගරාජාව කෙසරී>
      text <භික්‌ඛුසඞ්‌ඝෙන සහිතො ආගච්‌ඡි වීථියා ජිනො>
    text <76>
      text <බුද්‌ධස්‌ස රංසිං දිස්‌වාන හට්‌ඨා සංවිග්‌ගමානසා>
      text <ද්‌වාරං අවාපුරිත්‌වාන බුද්‌ධසෙට්‌ඨමපූජයිං>
    text <77>
      text <සත්‌ත උප්‌පලපුප්‌ඵානි පරිකිණ්‌ණානි අම්‌බරෙ>
      text <ඡදිං කරොන්‌තො බුද්‌ධස්‌ස මත්‌ථකෙ ධාරයන්‌ති තෙ>
    text <78>
      text <උදග්‌ගචිත්‌තා සුමනා වෙදජාතා කතඤ්‌ජලී>
      text <තත්‌ථ චිත්‌තං පසාදෙත්‌වා තාවතිංසමගච්‌ඡහං>
    text <79>
      text <මහානෙලස්‌ස ඡාදනං ධාරෙන්‌ති මම මුද්‌ධනි>
      text <දිබ්‌බගන්‌ධං පවායාමි සත්‌තුප්‌පලස්‌සිදං ඵලං>
    text <80>
      text <කදාචි නීයමානාය ඤාතිසඞ්‌ඝෙන මෙ තදා>
      text <යාවතා පරිසා මය්‌හං මහානෙලං ධරීයති>
    text <81>
      text <සත්‌තති දෙවරාජූනං මහෙසිත්‌තමකාරයිං>
      text <සබ්‌බත්‌ථ ඉස්‌සරා හුත්‌වා සංසරාමි භවාභවෙ>
    text <82>
      text <තෙසට්‌ඨි චක්‌කවත්‌තීනං මහෙසිත්‌තමකාරයිං>
      text <සබ්‌බෙ මමනුවත්‌තන්‌ති ආදෙය්‍යවචනා අහුං>
    text <83>
      text <උප්‌පලස්‌සෙව මෙ වණ්‌ණො ගන්‌ධො චෙව පවායති>
      text <දුබ්‌බණ්‌ණියං න ජානාමි බුද්‌ධපූජායිදං ඵලං>
    text <84>
      text <ඉද්‌ධිපාදෙසු කුසලා බොජ්‌ඣඞ්‌ගභාවනා රතා>
      text <අභිඤ්‌ඤාපාරමිප්‌පත්‌තා බුද්‌ධපූජායිදං ඵලං>
    text <85>
      text <සතිපට්‌ඨානකුසලා සමාධිඣානගොචරා>
      text <සම්‌මප්‌පධානමනුයුත්‌තා බුද්‌ධපූජායිදං ඵලං>
    text <86>
      text <වීරියං මෙ ධුරධොරය්‌හං යොගක්‌ඛෙමාධිවාහනං>
      text <සබ්‌බාසවපරික්‌ඛීණා නත්‌ථි දානි පුනබ්‌භවො>
    text <87>
      text <එකතිංසෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <88>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <89>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <90>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං සත්‌තුප්‌පලමාලිකා භික්‌ඛුනී ඉමා ගාථායො අභාසිත්‌ථාති>
    stand <සත්‌තුප්‌පලමාලිකාථෙරියාපදානං අට්‌ඨමං>
  text <පඤ්‌චදීපිකාථෙරීඅපදානං>
    text <91>
      text <නගරෙ හංසවතියා චාරිකී ආසහං තදා>
      text <ආරාමෙන ච ආරාමං චරාමි කුසලත්‌ථිකා>
    text <92>
      text <කාළපක්‌ඛම්‌හි දිවසෙ අද්‌දසං බොධිමුත්‌තමං>
      text <තත්‌ථ චිත්‌තං පසාදෙත්‌වා බොධිමූලෙ නිසීදහං>
    text <93>
      text <ගරුචිත්‌තං උපට්‌ඨෙත්‌වා සිරෙ කත්‌වාන අඤ්‌ජලිං>
      text <සොමනස්‌සං පවෙදෙත්‌වා එවං චින්‌තෙසි තාවදෙ>
    text <94>
      text <යදි බුද්‌ධො අමිතගුණො අසමප්‌පටිපුග්‌ගලො>
      text <දස්‌සෙතු පාටිහීරං මෙ බොධි ඔභාසතු අයං>
    text <95>
      text <සහ ආවජ්‌ජිතෙ මය්‌හං බොධි පජ්‌ජලි තාවදෙ>
      text <සබ්‌බසොණ්‌ණමයා ආසි දිසා සබ්‌බා විරොචති>
    text <96>
      text <සත්‌තරත්‌තින්‌දිවං තත්‌ථ බොධිමූලෙ නිසීදහං>
      text <සත්‌තමෙ දිවසෙ පත්‌තෙ දීපපූජං අකාසහං>
    text <97>
      text <ආසනං පරිවාරෙත්‌වා පඤ්‌චදීපානි පජ්‌ජලුං>
      text <යාව උදෙති සූරියො දීපා මෙ පජ්‌ජලුං තදා>
    text <98>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <99>
      text <තත්‌ථ මෙ සුකතං බ්‍යම්‌හං පඤ්‌චදීපාති වුච්‌චති>
      text <සට්‌ඨියොජනමුබ්‌බෙධං තිංසයොජනවිත්‌ථතං>
    text <100>
      text <අසඞ්‌ඛියානි දීපානි පරිවාරෙ ජලන්‌ති මෙ>
      text <යාවතා දෙවභවනං දීපාලොකෙන ජොතති>
    text <101>
      text <පරම්‌මුඛා නිසීදිත්‌වා යදි ඉච්‌ඡාමි පස්‌සිතුං>
      text <උද්‌ධං අධො ච තිරියං සබ්‌බං පස්‌සාමි චක්‌ඛුනා>
    text <102>
      text <යාවතා අභිකඞ්‌ඛාමි දට්‌ඨුං සුගතදුග්‌ගතෙ>
      text <තත්‌ථ ආවරණං නත්‌ථි රුක්‌ඛෙසු පබ්‌බතෙසු වා>
    text <103>
      text <අසීති දෙවරාජූනං මහෙසිත්‌තමකාරයිං>
      text <සතානං චක්‌කවත්‌තීනං මහෙසිත්‌තමකාරයිං>
    text <104>
      text <යං යං යොනුපපජ්‌ජාමි දෙවත්‌තං අථ මානුසං>
      text <දීපසතසහස්‌සානි පරිවාරෙ ජලන්‌ති මෙ>
    text <105>
      text <දෙවලොකා චවිත්‌වාන උප්‌පජ්‌ජිං මාතුකුච්‌ඡියං>
      text <මාතුකුච්‌ඡිගතා සන්‌තී අක්‌ඛි මෙ න නිමීලති>
    text <106>
      text <දීපසතසහස්‌සානි පුඤ්‌ඤකම්‌මසමඞ්‌ගිතා>
      text <ජලන්‌ති සූතිකාගෙහෙ පඤ්‌චදීපානිදං ඵලං>
    text <107>
      text <පච්‌ඡිමෙ භවෙ සම්‌පත්‌තෙ මානසං විනිවත්‌තයිං>
      text <අජරාමතං සීතිභාවං නිබ්‌බානං ඵස්‌සයිං අහං>
    text <108>
      text <ජාතියා සත්‌තවස්‌සාහං අරහත්‌තමපාපුණිං>
      text <උපසම්‌පාදයී බුද්‌ධො ගුණමඤ්‌ඤාය ගොතමො>
    text <109>
      text <මණ්‌ඩපෙ රුක්‌ඛමූලෙ වා පාසාදෙසු ගුහාසු වා>
      text <සුඤ්‌ඤාගාරෙ වසන්‌තියා පඤ්‌චදීපා ජලන්‌ති මෙ>
    text <110>
      text <දිබ්‌බචක්‌ඛු විසුද්‌ධං මෙ සමාධිකුසලා අහං>
      text <අභිඤ්‌ඤාපාරමිප්‌පත්‌තා පඤ්‌චදීපානිදං ඵලං>
    text <111>
      text <සබ්‌බවොසිතවොසානා කතකිච්‌චා අනාසවා>
      text <පඤ්‌චදීපා මහාවීර පාදෙ වන්‌දාමි චක්‌ඛුම>
    text <112>
      text <සතසහස්‌සිතො කප්‌පෙ යං දීපමදදිං තදා>
      text <දුග්‌ගතිං නාභිජානාමි පඤ්‌චදීපානිදං ඵලං>
    text <113>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <114>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <115>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං පඤ්‌චදීපිකා භික්‌ඛුනී ඉමා ගාථායො අභාසිත්‌ථාති>
    stand <පඤ්‌චදීපිකාථෙරියාපදානං නවමං>
  text <උදකදායිකාථෙරීඅපදානං>
    text <116>
      text <නගරෙ බන්‌ධුමතියා අහොසිං උදහාරිකා>
      text <උදහාරෙන ජීවාමි තෙන පොසෙමි දාරකෙ>
    text <117>
      text <දෙය්‍යධම්‌මො ච මෙ නත්‌ථි පුඤ්‌ඤක්‌ඛෙත්‌තෙ අනුත්‌තරෙ>
      text <කොට්‌ඨකං උපසඞ්‌කම්‌ම උදකං පට්‌ඨපෙසහං>
    text <118>
      text <තෙන කම්‌මෙන සුකතෙන තාවතිංසමගච්‌ඡහං>
      text <තත්‌ථ මෙ සුකතං බ්‍යම්‌හං උදහාරෙන නිම්‌මිතං>
    text <119>
      text <අච්‌ඡරානං සහස්‌සස්‌ස අහඤ්‌හි පවරා තදා>
      text <දසට්‌ඨානෙහි තා සබ්‌බා අභිභොමි සදා අහං>
    text <120>
      text <පඤ්‌ඤාසං දෙවරාජූනං මහෙසිත්‌තමකාරයිං>
      text <වීසතිචක්‌කවත්‌තීනං මහෙසිත්‌තමකාරයිං>
    text <121>
      text <දුවෙ භවෙ සංසරාමි දෙවත්‌තෙ අථ මානුසෙ>
      text <දුග්‌ගතිං නාභිජානාමි දකදානස්‌සිදං ඵලං>
    text <122>
      text <පබ්‌බතග්‌ගෙ දුමග්‌ගෙ වා අන්‌තලික්‌ඛෙ ච භූමියං>
      text <යදා උදකමිච්‌ඡාමි ඛිප්‌පං පටිලභාමහං>
    text <123>
      text <අවුට්‌ඨිකා දිසා නත්‌ථි සන්‌තත්‌තා කුථිතාපි ච>
      text <මම සඞ්‌කප්‌පමඤ්‌ඤාය මහාමෙඝො පවස්‌සති>
    text <124>
      text <කදාචි නීයමානාය ඤාතිසඞ්‌ඝෙන මෙ තදා>
      text <යදා ඉච්‌ඡාමහං වස්‌සං මහාමෙඝො අජායථ>
    text <125>
      text <උණ්‌හං වා පරිළාහො වා සරීරෙ මෙ න විජ්‌ජති>
      text <කායෙ ච මෙ රජො නත්‌ථි දකදානස්‌සිදං ඵලං>
    text <126>
      text <විසුද්‌ධමනසා අජ්‌ජ අපෙතමනපාපිකා>
      text <සබ්‌බාසවපරික්‌ඛීණා නත්‌ථි දානි පුනබ්‌භවො>
    text <127>
      text <එකනවුතිතො කප්‌පෙ යං දකං අදදිං තදා>
      text <දුග්‌ගතිං නාභිජානාමි දකදානස්‌සිදං ඵලං>
    text <128>
      text <කිලෙසා ඣාපිතා මය්‌හං…පෙ … විහරාමි අනාසවා>
    text <129>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <130>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <සුමෙධා මෙඛලාදායී මණ්‌ඩපං සඞ්‌කමං දදා>
      text <නළමාලී පිණ්‌ඩදදා කටච්‌ඡු උප්‌පලප්‌පදා>
      text <දීපදා දකදා චෙව ගාථායො ගණිතා ඉහ>
      text <එකගාථාසතඤ්‌චෙව තිංසති ච තදුත්‌තරි>
    text <ඉත්‌ථං සුදං උදකදායිකා භික්‌ඛුනී ඉමා ගාථායො අභාසිත්‌ථාති>
    stand <උදකදායිකාථෙරියාපදානං දසමං>
    stand <සුමෙධාවග්‌ගො පඨමො>
    text <තස්‌සුද්‌දානං>
