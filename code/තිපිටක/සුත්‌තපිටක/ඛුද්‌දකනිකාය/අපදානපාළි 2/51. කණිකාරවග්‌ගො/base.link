text <කණිකාරවග්‌ගො>
  text <තිකණිකාරපුප්‌ඵියත්‌ථෙරඅපදානං>
    text <1>
      text <සුමෙධො නාම සම්‌බුද්‌ධො බාත්‌තිංසවරලක්‌ඛණො>
      text <විවෙකකාමො සම්‌බුද්‌ධො හිමවන්‌තමුපාගමිං>
    text <2>
      text <අජ්‌ඣොගය්‌හ හිමවන්‌තං අග්‌ගො කාරුණිකො මුනි>
      text <පල්‌ලඞ්‌කමාභුජිත්‌වාන නිසීදි පුරිසුත්‌තමො>
    text <3>
      text <විජ්‌ජාධරො තදා ආසිං අන්‌තලික්‌ඛචරො අහං>
      text <තිසූලං සුකතං ගය්‌හ ගච්‌ඡාමි අම්‌බරෙ තදා>
    text <4>
      text <පබ්‌බතග්‌ගෙ යථා අග්‌ගි පුණ්‌ණමායෙව චන්‌දිමා>
      text <වනෙ ඔභාසතෙ බුද්‌ධො සාලරාජාව ඵුල්‌ලිතො>
    text <5>
      text <වනග්‌ගා නික්‌ඛමිත්‌වාන බුද්‌ධරංසීභිධාවරෙ>
      text <නළග්‌ගිවණ්‌ණසඞ්‌කාසා දිස්‌වා චිත්‌තං පසාදයිං>
    text <6>
      text <විචිනං අද්‌දසං පුප්‌ඵං කණිකාරං දෙවගන්‌ධිකං>
      text <තීණි පුප්‌ඵානි ආදාය බුද්‌ධසෙට්‌ඨමපූජයිං>
    text <7>
      text <බුද්‌ධස්‌ස ආනුභාවෙන තීණි පුප්‌ඵානි මෙ තදා>
      text <උද්‌ධංවණ්‌ටා අධොපත්‌තා ඡායං කුබ්‌බන්‌ති සත්‌ථුනො>
    text <8>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <9>
      text <තත්‌ථ මෙ සුකතං බ්‍යම්‌හං කණිකාරීති ඤායති>
      text <සට්‌ඨියොජනමුබ්‌බෙධං තිංසයොජනවිත්‌ථතං>
    text <10>
      text <සහස්‌සකණ්‌ඩං සතභෙණ්‌ඩු ධජාලුහරිතාමයං>
      text <සතසහස්‌සනිය්‍යූහා බ්‍යම්‌හෙ පාතුභවිංසු මෙ>
    text <11>
      text <සොණ්‌ණමයා මණිමයා ලොහිතඞ්‌ගමයාපි ච>
      text <ඵලිකාපි ච පල්‌ලඞ්‌කා යෙනිච්‌ඡකා යදිච්‌ඡකා>
    text <12>
      text <මහාරහඤ්‌ච සයනං තූලිකාවිකතීයුතං>
      text <උද්‌ධලොමිකඑකන්‌තං බිම්‌බොහනසමායුතං>
    text <13>
      text <භවනා නික්‌ඛමිත්‌වාන චරන්‌තො දෙවචාරිකං>
      text <යදා ඉච්‌ඡාමි ගමනං දෙවසඞ්‌ඝපුරක්‌ඛතො>
    text <14>
      text <පුප්‌ඵස්‌ස හෙට්‌ඨා තිට්‌ඨාමි උපරිච්‌ඡදනං මම>
      text <සමන්‌තා යොජනසතං කණිකාරෙහි ඡාදිතං>
    text <15>
      text <සට්‌ඨිතුරියසහස්‌සානි සායපාතමුපට්‌ඨහුං>
      text <පරිවාරෙන්‌ති මං නිච්‌චං රත්‌තින්‌දිවමතන්‌දිතා>
    text <16>
      text <තත්‌ථ නච්‌චෙහි ගීතෙහි තාළෙහි වාදිතෙහි ච>
      text <රමාමි ඛිඩ්‌ඩාරතියා මොදාමි කාමකාමිහං>
    text <17>
      text <තත්‌ථ භුත්‌වා පිවිත්‌වා ච මොදාමි තිදසෙ තදා>
      text <නාරීගණෙහි සහිතො මොදාමි බ්‍යම්‌හමුත්‌තමෙ>
    text <18>
      text <සතානං පඤ්‌චක්‌ඛත්‌තුඤ්‌ච දෙවරජ්‌ජමකාරයිං>
      text <සතානං තීණික්‌ඛත්‌තුඤ්‌ච චක්‌කවත්‌තී අහොසහං>
      text <පදෙසරජ්‌ජං විපුලං ගණනාතො අසඞ්‌ඛියං>
    text <19>
      text <භවාභවෙ සංසරන්‌තො මහාභොගං ලභාමහං>
      text <භොගෙ මෙ ඌනතා නත්‌ථි බුද්‌ධපූජායිදං ඵලං>
    text <20>
      text <දුවෙ භවෙ සංසරාමි දෙවත්‌තෙ අථ මානුසෙ>
      text <අඤ්‌ඤං ගතිං න ජානාමි බුද්‌ධපූජායිදං ඵලං>
    text <21>
      text <දුවෙ කුලෙ පජායාමි ඛත්‌තියෙ චාපි බ්‍රාහ්‌මණෙ>
      text <නීචෙ කුලෙ න ජායාමි බුද්‌ධපූජායිදං ඵලං>
    text <22>
      text <හත්‌ථියානං අස්‌සයානං සිවිකං සන්‌දමානිකං>
      text <ලභාමි සබ්‌බමෙවෙතං බුද්‌ධපූජායිදං ඵලං>
    text <23>
      text <දාසීගණං දාසගණං නාරියො සමලඞ්‌කතා>
      text <ලභාමි සබ්‌බමෙවෙතං බුද්‌ධපූජායිදං ඵලං>
    text <24>
      text <කොසෙය්‍යකම්‌බලියානි ඛොමකප්‌පාසිකානි ච>
      text <ලභාමි සබ්‌බමෙවෙතං බුද්‌ධපූජායිදං ඵලං>
    text <25>
      text <නවවත්‌ථං නවඵලං නවග්‌ගරසභොජනං>
      text <ලභාමි සබ්‌බමෙවෙතං බුද්‌ධපූජායිදං ඵලං>
    text <26>
      text <ඉමං ඛාද ඉමං භුඤ්‌ජ ඉමම්‌හි සයනෙ සය>
      text <ලභාමි සබ්‌බමෙවෙතං බුද්‌ධපූජායිදං ඵලං>
    text <27>
      text <සබ්‌බත්‌ථ පූජිතො හොමි යසො අබ්‌භුග්‌ගතො මම>
      text <මහාපක්‌ඛො සදා හොමි අභෙජ්‌ජපරිසො සදා>
      text <ඤාතීනං උත්‌තමො හොමි බුද්‌ධපූජායිදං ඵලං>
    text <28>
      text <සීතං උණ්‌හං න ජානාමි පරිළාහො න විජ්‌ජති>
      text <අථො චෙතසිකං දුක්‌ඛං හදයෙ මෙ න විජ්‌ජති>
    text <29>
      text <සුවණ්‌ණවණ්‌ණො හුත්‌වාන සංසරාමි භවාභවෙ>
      text <වෙවණ්‌ණියං න ජානාමි බුද්‌ධපූජායිදං ඵලං>
    text <30>
      text <දෙවලොකා චවිත්‌වාන සුක්‌කමූලෙන චොදිතො>
      text <සාවත්‌ථියං පුරෙ ජාතො මහාසාලෙ සුඅඩ්‌ඪකෙ>
    text <31>
      text <පඤ්‌ච කාමගුණෙ හිත්‌වා පබ්‌බජිං අනගාරියං>
      text <ජාතියා සත්‌තවස්‌සොහං අරහත්‌තමපාපුණිං>
    text <32>
      text <උපසම්‌පාදයී බුද්‌ධො ගුණමඤ්‌ඤාය චක්‌ඛුමා>
      text <තරුණො පූජනීයොහං බුද්‌ධපූජායිදං ඵලං>
    text <33>
      text <දිබ්‌බචක්‌ඛු විසුද්‌ධං මෙ සමාධිකුසලො අහං>
      text <අභිඤ්‌ඤාපාරමිප්‌පත්‌තො බුද්‌ධපූජායිදං ඵලං>
    text <34>
      text <පටිසම්‌භිදා අනුප්‌පත්‌තො ඉද්‌ධිපාදෙසු කොවිදො>
      text <ධම්‌මෙසු පාරමිප්‌පත්‌තො බුද්‌ධපූජායිදං ඵලං>
    text <35>
      text <තිංසකප්‌පසහස්‌සම්‌හි යං බුද්‌ධමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <36>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <37>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <38>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා තිකණිකාරපුප්‌ඵියො ථෙරො ඉමා>
    text <ගාථායො අභාසිත්‌ථාති>
    stand <තිකණිකාරපුප්‌ඵියත්‌ථෙරස්‌සාපදානං පඨමං>
  text <එකපත්‌තදායකත්‌ථෙරඅපදානං>
    text <39>
      text <නගරෙ හංසවතියා කුම්‌භකාරො අහොසහං>
      text <අද්‌දසං විරජං බුද්‌ධං ඔඝතිණ්‌ණමනාසවං>
    text <40>
      text <සුකතං මත්‌තිකාපත්‌තං බුද්‌ධසෙට්‌ඨස්‌සදාසහං>
      text <පත්‌තං දත්‌වා භගවතො උජුභූතස්‌ස තාදිනො>
    text <41>
      text <භවෙ නිබ්‌බත්‌තමානොහං සොණ්‌ණථාලෙ ලභාමහං>
      text <රූපිමයෙ ච සොවණ්‌ණෙ තට්‌ටිකෙ ච මණීමයෙ>
    text <42>
      text <පාතියො පරිභුඤ්‌ජාමි පුඤ්‌ඤකම්‌මස්‌සිදං ඵලං>
      text <යසානඤ්‌ච ධනානඤ්‌ච අග්‌ගභූතො ච හොමහං>
    text <43>
      text <යථාපි භද්‌දකෙ ඛෙත්‌තෙ බීජං අප්‌පම්‌පි රොපිතං>
      text <සම්‌මාධාරං පවච්‌ඡන්‌තෙ ඵලං තොසෙති කස්‌සකං>
    text <44>
      text <තථෙවිදං පත්‌තදානං බුද්‌ධඛෙත්‌තම්‌හි රොපිතං>
      text <පීතිධාරෙ පවස්‌සන්‌තෙ ඵලං මං තොසයිස්‌සති>
    text <45>
      text <යාවතා ඛෙත්‌තා විජ්‌ජන්‌ති සඞ්‌ඝාපි ච ගණාපි ච>
      text <බුද්‌ධඛෙත්‌තසමො නත්‌ථි සුඛදො සබ්‌බපාණිනං>
    text <46>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <එකපත්‌තං දදිත්‌වාන පත්‌තොම්‌හි අචලං පදං>
    text <47>
      text <එකනවුතිතො කප්‌පෙ යං පත්‌තමදදිං තදා>
      text <දුග්‌ගතිං නාභිජානාමි පත්‌තදානස්‌සිදං ඵලං>
    text <48>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <49>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <50>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා එකපත්‌තදායකො ථෙරො ඉමා ගාථායො>
    text <අභාසිත්‌ථාති>
    stand <එකපත්‌තදායකත්‌ථෙරස්‌සාපදානං දුතියං>
  text <කාසුමාරඵලියත්‌ථෙරඅපදානං>
    text <51>
      text <කණිකාරංව ජොතන්‌තං නිසින්‌නං පබ්‌බතන්‌තරෙ>
      text <අද්‌දසං විරජං බුද්‌ධං ලොකජෙට්‌ඨං නරාසභං>
    text <52>
      text <පසන්‌නචිත්‌තො සුමනො සිරෙ කත්‌වාන අඤ්‌ජලිං>
      text <කාසුමාරිකමාදාය බුද්‌ධසෙට්‌ඨස්‌සදාසහං>
    text <53>
      text <එකතිංසෙ ඉතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <54>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <55>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <56>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කාසුමාරඵලියො ථෙරො ඉමා ගාථායො>
    text <අභාසිත්‌ථාති>
    stand <කාසුමාරඵලියත්‌ථෙරස්‌සාපදානං තතියං>
  text <අවටඵලියත්‌ථෙරඅපදානං>
    text <57>
      text <සහස්‌සරංසී භගවා සයම්‌භූ අපරාජිතො>
      text <විවෙකා උට්‌ඨහිත්‌වාන ගොචරායාභිනික්‌ඛමි>
    text <58>
      text <ඵලහත්‌ථො අහං දිස්‌වා උපගච්‌ඡිං නරාසභං>
      text <පසන්‌නචිත්‌තො සුමනො අවටං අදදිං ඵලං>
    text <59>
      text <චතුන්‌නවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <60>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <61>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <62>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අවටඵලියො ථෙරො ඉමා ගාථායො>
    text <අභාසිත්‌ථාති>
    stand <අවටඵලියත්‌ථෙරස්‌සාපදානං චතුත්‌ථං>
  text <පාදඵලියත්‌ථෙරඅපදානං>
    text <63>
      text <සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං>
      text <රථියං පටිපජ්‌ජන්‌තං පාදඵලං අදාසහං>
    text <64>
      text <එකනවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <65>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <66>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <67>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා පාදඵලියො ථෙරො ඉමා ගාථායො>
    text <අභාසිත්‌ථාති>
    stand <පාදඵලියත්‌ථෙරස්‌සාපදානං පඤ්‌චමං>
  text <මාතුලුඞ්‌ගඵලදායකත්‌ථෙරඅපදානං>
    text <68>
      text <කණිකාරංව ජලිතං පුණ්‌ණමායෙව චන්‌දිමං>
      text <ජලන්‌තං දීපරුක්‌ඛංව අද්‌දසං ලොකනායකං>
    text <69>
      text <මාතුලුඞ්‌ගඵලං ගය්‌හ අදාසිං සත්‌ථුනො අහං>
      text <දක්‌ඛිණෙය්‍යස්‌ස වීරස්‌ස පසන්‌නො සෙහි පාණිභි>
    text <70>
      text <එකතිංසෙ ඉතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <71>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <72>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <73>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා මාතුලුඞ්‌ගඵලදායකො ථෙරො ඉමා>
    text <ගාථායො අභාසිත්‌ථාති>
    stand <මාතුලුඞ්‌ගඵලදායකත්‌ථෙරස්‌සාපදානං ඡට්‌ඨං>
  text <අජෙලිඵලදායකත්‌ථෙරඅපදානං>
    text <74>
      text <අජ්‌ජුනො නාම සම්‌බුද්‌ධො හිමවන්‌තෙ වසී තදා>
      text <චරණෙන ච සම්‌පන්‌නො සමාධිකුසලො මුනි>
    text <75>
      text <කුම්‌භමත්‌තං ගහෙත්‌වාන අජෙලිං ජීවජීවකං>
      text <ඡත්‌තපණ්‌ණං ගහෙත්‌වාන අදාසිං සත්‌ථුනො අහං>
    text <76>
      text <චතුන්‌නවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <77>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <78>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <79>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අජෙලිඵලදායකො ථෙරො ඉමා>
    text <ගාථායො අභාසිත්‌ථාති>
    stand <අජෙලිඵලදායකත්‌ථෙරස්‌සාපදානං සත්‌තමං>
  text <අමොදඵලියත්‌ථෙරඅපදානං>
    text <80>
      text <සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං>
      text <රථියං පටිපජ්‌ජන්‌තං අමොදමදදිං ඵලං>
    text <81>
      text <එකනවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <82>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <83>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <84>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අමොදඵලියො ථෙරො ඉමා ගාථායො>
    text <අභාසිත්‌ථාති>
    stand <අමොදඵලියත්‌ථෙරස්‌සාපදානං අට්‌ඨමං>
  text <තාලඵලදායකත්‌ථෙරඅපදානං>
    text <85>
      text <සතරංසී නාම භගවා සයම්‌භූ අපරාජිතො>
      text <විවෙකා වුට්‌ඨහිත්‌වාන ගොචරායාභිනික්‌ඛමි>
    text <86>
      text <ඵලහත්‌ථො අහං දිස්‌වා උපගච්‌ඡිං නරාසභං>
      text <පසන්‌නචිත්‌තො සුමනො තාලඵලං අදාසහං>
    text <87>
      text <චතුන්‌නවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <88>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <89>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <90>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා තාලඵලදායකො ථෙරො ඉමා ගාථායො>
    text <අභාසිත්‌ථාති>
    stand <තාලඵලදායකත්‌ථෙරස්‌සාපදානං නවමං>
  text <නාළිකෙරඵලදායකත්‌ථෙරඅපදානං>
    text <91>
      text <නගරෙ බන්‌ධුමතියා ආරාමිකො අහං තදා>
      text <අද්‌දසං විරජං බුද්‌ධං ගච්‌ඡන්‌තං අනිලඤ්‌ජසෙ>
    text <92>
      text <නාළිකෙරඵලං ගය්‌හ බුද්‌ධසෙට්‌ඨස්‌සදාසහං>
      text <ආකාසෙ ඨිතකො සන්‌තො පටිග්‌ගණ්‌හි මහායසො>
    text <93>
      text <විත්‌තිසඤ්‌ජනනො මය්‌හං දිට්‌ඨධම්‌මසුඛාවහො>
      text <ඵලං බුද්‌ධස්‌ස දත්‌වාන විප්‌පසන්‌නෙන චෙතසා>
    text <94>
      text <අධිගච්‌ඡිං තදා පීතිං විපුලඤ්‌ච සුඛුත්‌තමං>
      text <උප්‌පජ්‌ජතෙව රතනං නිබ්‌බත්‌තස්‌ස තහිං තහිං>
    text <95>
      text <එකනවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <96>
      text <දිබ්‌බචක්‌ඛු විසුද්‌ධං මෙ සමාධිකුසලො අහං>
      text <අභිඤ්‌ඤාපාරමිප්‌පත්‌තො ඵලදානස්‌සිදං ඵලං>
    text <97>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <98>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <99>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <කණිකාරෙකපත්‌තා ච කාසුමාරී තථාවටා>
      text <පාදඤ්‌ච මාතුලුඞ්‌ගඤ්‌ච අජෙලීමොදමෙව ච>
      text <තාලං තථා නාළිකෙරං ගාථායො ගණිතා විහ>
      text <එකං ගාථාසතං හොති ඌනාධිකවිවජ්‌ජිතං>
    stand <ඉත්‌ථං සුදං ආයස්‌මා නාළිකෙරඵලදායකො ථෙරො ඉමා>
    text <ගාථායො අභාසිත්‌ථාති>
    stand <නාළිකෙරඵලදායකත්‌ථෙරස්‌සාපදානං දසමං>
    stand <කණිකාරවග්‌ගො එකපඤ්‌ඤාසමො>
    text <තස්‌සුද්‌දානං>
