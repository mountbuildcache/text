text <සාලකුසුමියවග්‌ගො>
  text <සාලකුසුමියත්‌ථෙරඅපදානං>
    text <1>
      text <පරිනිබ්‌බුතෙ භගවති ජලජුත්‌තමනාමකෙ>
      text <ආරොපිතම්‌හි චිතකෙ සාලපුප්‌ඵමපූජයිං>
    text <2>
      text <සතසහස්‌සිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි චිතපූජායිදං ඵලං>
    text <3>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <4>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සාලකුසුමියො ථෙරො ඉමා ගාථායො>
    text <අභාසිත්‌ථාති>
    stand <සාලකුසුමියත්‌ථෙරස්‌සාපදානං පඨමං>
  text <චිතකපූජකත්‌ථෙරඅපදානං>
    text <6>
      text <ඣායමානස්‌ස භගවතො සිඛිනො ලොකබන්‌ධුනො>
      text <අට්‌ඨ චම්‌පකපුප්‌ඵානි චිතකං අභිරොපයිං>
    text <7>
      text <එකතිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි චිතපූජායිදං ඵලං>
    text <8>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <9>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <10>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා චිතකපූජකො ථෙරො ඉමා ගාථායො>
    text <අභාසිත්‌ථාති>
    stand <චිතකපූජකත්‌ථෙරස්‌සාපදානං දුතියං>
  text <චිතකනිබ්‌බාපකත්‌ථෙරඅපදානං>
    text <11>
      text <දය්‌හමානෙ සරීරම්‌හි වෙස්‌සභුස්‌ස මහෙසිනො>
      text <ගන්‌ධොදකං ගහෙත්‌වාන චිතං නිබ්‌බාපයිං අහං>
    text <12>
      text <එකතිංසෙ ඉතො කප්‌පෙ චිතං නිබ්‌බාපයිං අහං>
      text <දුග්‌ගතිං නාභිජානාමි ගන්‌ධොදකස්‌සිදං ඵලං>
    text <13>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <14>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <15>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා චිතකනිබ්‌බාපකො ථෙරො ඉමා>
    text <ගාථායො අභාසිත්‌ථාති>
    stand <චිතකනිබ්‌බාපකත්‌ථෙරස්‌සාපදානං තතියං>
  text <සෙතුදායකත්‌ථෙරඅපදානං>
    text <16>
      text <විපස්‌සිනො භගවතො චඞ්‌කමන්‌තස්‌ස සම්‌මුඛා>
      text <පසන්‌නචිත්‌තො සුමනො සෙතුං කාරාපයිං අහං>
    text <17>
      text <එකනවුතිතො කප්‌පෙ යං සෙතුං කාරයිං අහං>
      text <දුග්‌ගතිං නාභිජානාමි සෙතුදානස්‌සිදං ඵලං>
    text <18>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <19>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <20>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සෙතුදායකො ථෙරො ඉමා ගාථායො>
    text <අභාසිත්‌ථාති>
    stand <සෙතුදායකත්‌ථෙරස්‌සාපදානං චතුත්‌ථං>
  text <සුමනතාලවණ්‌ටියත්‌ථෙරඅපදානං>
    text <21>
      text <සිද්‌ධත්‌ථස්‌ස භගවතො තාලවණ්‌ටමදාසහං>
      text <සුමනෙහි පටිච්‌ඡන්‌නං ධාරයාමි මහායසං>
    text <22>
      text <චතුන්‌නවුතිතො කප්‌පෙ තාලවණ්‌ටමදාසහං>
      text <දුග්‌ගතිං නාභිජානාමි තාලවණ්‌ටස්‌සිදං ඵලං>
    text <23>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <24>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සුමනතාලවණ්‌ටියො ථෙරො ඉමා>
    text <ගාථායො අභාසිත්‌ථාති>
    stand <සුමනතාලවණ්‌ටියත්‌ථෙරස්‌සාපදානං පඤ්‌චමං>
  text <අවටඵලියත්‌ථෙරඅපදානං>
    text <26>
      text <සතරංසී නාම භගවා සයම්‌භූ අපරාජිතො>
      text <විවෙකකාමො සම්‌බුද්‌ධො ගොචරායාභිනික්‌ඛමි>
    text <27>
      text <ඵලහත්‌ථො අහං දිස්‌වා උපගච්‌ඡිං නරාසභං>
      text <පසන්‌නචිත්‌තො සුමනො අදාසිං අවටං ඵලං>
    text <28>
      text <චතුන්‌නවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <29>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <30>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <31>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අවටඵලියො ථෙරො ඉමා ගාථායො>
    text <අභාසිත්‌ථාති>
    stand <අවටඵලියත්‌ථෙරස්‌සාපදානං ඡට්‌ඨං>
  text <ලබුජඵලදායකත්‌ථෙරඅපදානං>
    text <32>
      text <නගරෙ බන්‌ධුමතියා ආරාමිකො අහං තදා>
      text <අද්‌දසං විරජං බුද්‌ධං ගච්‌ඡන්‌තං අනිලඤ්‌ජසෙ>
    text <33>
      text <ලබුජං ඵලමාදාය බුද්‌ධසෙට්‌ඨස්‌සදාසහං>
      text <ආකාසෙව ඨිතො සන්‌තො පටිග්‌ගණ්‌හි මහායසො>
    text <34>
      text <විත්‌තිසඤ්‌ජනනො මය්‌හං දිට්‌ඨධම්‌මසුඛාවහො>
      text <ඵලං බුද්‌ධස්‌ස දත්‌වාන විප්‌පසන්‌නෙන චෙතසා>
    text <35>
      text <අධිගඤ්‌ඡිං තදා පීතිං විපුලං සුඛමුත්‌තමං>
      text <උප්‌පජ්‌ජතෙව රතනං නිබ්‌බත්‌තස්‌ස තහිං තහිං>
    text <36>
      text <එකනවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <37>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <38>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <39>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ලබුජඵලදායකො ථෙරො ඉමා>
    text <ගාථායො අභාසිත්‌ථාති>
    stand <ලබුජඵලදායකත්‌ථෙරස්‌සාපදානං සත්‌තමං>
  text <පිලක්‌ඛඵලදායකත්‌ථෙරඅපදානං>
    text <40>
      text <වනන්‌තරෙ බුද්‌ධං දිස්‌වා අත්‌ථදස්‌සිං මහායසං>
      text <පසන්‌නචිත්‌තො සුමනො පිලක්‌ඛස්‌ස ඵලං අදා>
    text <41>
      text <අට්‌ඨාරසෙ කප්‌පසතෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <42>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <43>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <44>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා පිලක්‌ඛඵලදායකො ථෙරො ඉමා>
    text <ගාථායො අභාසිත්‌ථාති>
    stand <පිලක්‌ඛඵලදායකත්‌ථෙරස්‌සාපදානං අට්‌ඨමං>
  text <සයංපටිභානියත්‌ථෙරඅපදානං>
    text <45>
      text <කකුධං විලසන්‌තංව දෙවදෙවං නරාසභං>
      text <රථියං පටිපජ්‌ජන්‌තං කො දිස්‌වා න පසීදති>
    text <46>
      text <තමන්‌ධකාරං නාසෙත්‌වා සන්‌තාරෙත්‌වා බහුං ජනං>
      text <ඤාණාලොකෙන ජොතන්‌තං කො දිස්‌වා න පසීදති>
    text <47>
      text <වසීසතසහස්‌සෙහි නීයන්‌තං ලොකනායකං>
      text <උද්‌ධරන්‌තං බහූ සත්‌තෙ කො දිස්‌වා න පසීදති>
    text <48>
      text <ආහනන්‌තං ධම්‌මභෙරිං මද්‌දන්‌තං තිත්‌ථියෙ ගණෙ>
      text <සීහනාදං විනදන්‌තං කො දිස්‌වා න පසීදති>
    text <49>
      text <යාවතා බ්‍රහ්‌මලොකතො ආගන්‌ත්‌වාන සබ්‍රහ්‌මකා>
      text <පුච්‌ඡන්‌ති නිපුණෙ පඤ්‌හෙ කො දිස්‌වා න පසීදති>
    text <50>
      text <යස්‌සඤ්‌ජලිං කරිත්‌වාන ආයාචන්‌ති සදෙවකා>
      text <තෙන පුඤ්‌ඤං අනුභොන්‌ති කො දිස්‌වා න පසීදති>
    text <51>
      text <සබ්‌බෙ ජනා සමාගන්‌ත්‌වා සම්‌පවාරෙන්‌ති චක්‌ඛුමං>
      text <න විකම්‌පති අජ්‌ඣිට්‌ඨො කො දිස්‌වා න පසීදති>
    text <52>
      text <නගරං පවිසතො යස්‌ස රවන්‌ති භෙරියො බහූ>
      text <විනදන්‌ති ගජා මත්‌තා කො දිස්‌වා න පසීදති>
    text <53>
      text <වීථියා ගච්‌ඡතො යස්‌ස සබ්‌බාභා ජොතතෙ සදා>
      text <අබ්‌භුන්‌නතා සමා හොන්‌ති කො දිස්‌වා න පසීදති>
    text <54>
      text <බ්‍යාහරන්‌තස්‌ස බුද්‌ධස්‌ස චක්‌කවාළම්‌පි සුය්‍යති>
      text <සබ්‌බෙ සත්‌තෙ විඤ්‌ඤාපෙති කො දිස්‌වා න පසීදති>
    text <55>
      text <සතසහස්‌සිතො කප්‌පෙ යං බුද්‌ධමභිකිත්‌තයිං>
      text <දුග්‌ගතිං නාභිජානාමි කිත්‌තනාය ඉදං ඵලං>
    text <56>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <57>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <58>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සයංපටිභානියො ථෙරො ඉමා ගාථායො>
    text <අභාසිත්‌ථාති>
    stand <සයංපටිභානියත්‌ථෙරස්‌සාපදානං නවමං>
  text <නිමිත්‌තබ්‍යාකරණියත්‌ථෙරඅපදානං>
    text <59>
      text <අජ්‌ඣොගාහෙත්‌වා හිමවං මන්‌තෙ වාචෙ මහං තදා>
      text <චතුපඤ්‌ඤාසසහස්‌සානි සිස්‌සා මය්‌හං උපට්‌ඨහුං>
    text <60>
      text <අධිතා වෙදගූ සබ්‌බෙ ඡළඞ්‌ගෙ පාරමිං ගතා>
      text <සකවිජ්‌ජාහුපත්‌ථද්‌ධා හිමවන්‌තෙ වසන්‌ති තෙ>
    text <61>
      text <චවිත්‌වා තුසිතා කායා දෙවපුත්‌තො මහායසො>
      text <උප්‌පජ්‌ජි මාතුකුච්‌ඡිස්‌මිං සම්‌පජානො පතිස්‌සතො>
    text <62>
      text <සම්‌බුද්‌ධෙ උපපජ්‌ජන්‌තෙ දසසහස්‌සි කම්‌පථ>
      text <අන්‌ධා චක්‌ඛුං අලභිංසු උප්‌පජ්‌ජන්‌තම්‌හි නායකෙ>
    text <63>
      text <සබ්‌බාකාරං පකම්‌පිත්‌ථ කෙවලා වසුධා අයං>
      text <නිග්‌ඝොසසද්‌දං සුත්‌වාන උබ්‌බිජ්‌ජිංසු මහාජනා>
    text <64>
      text <සබ්‌බෙ ජනා සමාගම්‌ම ආගච්‌ඡුං මම සන්‌තිකං>
      text <වසුධායං පකම්‌පිත්‌ථ කිං විපාකො භවිස්‌සති>
    text <65>
      text <අවචාසිං තදා තෙසං මා භෙථ නත්‌ථි වො භයං>
      text <විසට්‌ඨා හොථ සබ්‌බෙපි උප්‌පාදොයං සුවත්‌ථිකො>
    text <66>
      text <අට්‌ඨහෙතූහි සම්‌ඵුස්‌ස වසුධායං පකම්‌පති>
      text <තථා නිමිත්‌තා දිස්‌සන්‌ති ඔභාසො විපුලො මහා>
    text <67>
      text <අසංසයං බුද්‌ධසෙට්‌ඨො උප්‌පජ්‌ජිස්‌සති චක්‌ඛුමා>
      text <සඤ්‌ඤාපෙත්‌වාන ජනතං පඤ්‌චසීලෙ කථෙසහං>
    text <68>
      text <සුත්‌වාන පඤ්‌ච සීලානි බුද්‌ධුප්‌පාදඤ්‌ච දුල්‌ලභං>
      text <උබ්‌බෙගජාතා සුමනා තුට්‌ඨහට්‌ඨා අහංසු තෙ>
    text <69>
      text <ද්‌වෙනවුතෙ ඉතො කප්‌පෙ යං නිමිත්‌තං වියාකරිං>
      text <දුග්‌ගතිං නාභිජානාමි බ්‍යාකරණස්‌සිදං ඵලං>
    text <70>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <71>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <72>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <සාලකුසුමියො ථෙරො පූජා නිබ්‌බාපකොපි ච>
      text <සෙතුදො තාලවණ්‌ටී ච අවටලබුජප්‌පදො>
      text <පිලක්‌ඛපටිභානී ච වෙය්‍යාකරණියො දිජො>
      text <ද්‌වෙසත්‌තති ච ගාථායො ගණිතායො විභාවිභි>
    stand <ඉත්‌ථං සුදං ආයස්‌මා නිමිත්‌තබ්‍යාකරණියො ථෙරො ඉමා>
    text <ගාථායො අභාසිත්‌ථාති>
    stand <නිමිත්‌තබ්‍යාකරණියත්‌ථෙරස්‌සාපදානං දසමං>
    stand <සාලකුසුමියවග්‌ගො සත්‌තචත්‌තාලීසමො>
    text <තස්‌සුද්‌දානං>
