text <භද්‌දියවග්‌ගො>
  text <ලකුණ්‌ඩභද්‌දියත්‌ථෙරඅපදානං>
    text <1>
      text <පදුමුත්‌තරො නාම ජිනො සබ්‌බධම්‌මෙසු චක්‌ඛුමා>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
    text <2>
      text <තදාහං හංසවතියං සෙට්‌ඨිපුත්‌තො මහද්‌ධනො>
      text <ජඞ්‌ඝාවිහාරං විචරං සඞ්‌ඝාරාමං අගච්‌ඡහං>
    text <3>
      text <තදා සො ලොකපජ්‌ජොතො ධම්‌මං දෙසෙසි නායකො>
      text <මඤ්‌ජුස්‌සරානං පවරං සාවකං අභිකිත්‌තයි>
    text <4>
      text <තං සුත්‌වා මුදිතො හුත්‌වා කාරං කත්‌වා මහෙසිනො>
      text <වන්‌දිත්‌වා සත්‌ථුනො පාදෙ තං ඨානමභිපත්‌ථයිං>
    text <5>
      text <තදා බුද්‌ධො වියාකාසි සඞ්‌ඝමජ්‌ඣෙ විනායකො>
      text <අනාගතම්‌හි අද්‌ධානෙ ලච්‌ඡසෙ තං මනොරථං>
    text <6>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <7>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <භද්‌දියො නාම නාමෙන හෙස්‌සති සත්‌ථු සාවකො>
    text <8>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <9>
      text <ද්‌වෙනවුතෙ ඉතො කප්‌පෙ ඵුස්‌සො උප්‌පජ්‌ජි නායකො>
      text <දුරාසදො දුප්‌පසහො සබ්‌බලොකුත්‌තමො ජිනො>
    text <10>
      text <චරණෙන ච සම්‌පන්‌නො බ්‍රහා උජු පතාපවා>
      text <හිතෙසී සබ්‌බසත්‌තානං බහුං මොචෙසි බන්‌ධනා>
    text <11>
      text <නන්‌දාරාමවනෙ තස්‌ස අහොසිං ඵුස්‌සකොකිලො>
      text <ගන්‌ධකුටිසමාසන්‌නෙ අම්‌බරුක්‌ඛෙ වසාමහං>
    text <12>
      text <තදා පිණ්‌ඩාය ගච්‌ඡන්‌තං දක්‌ඛිණෙය්‍යං ජිනුත්‌තමං>
      text <දිස්‌වා චිත්‌තං පසාදෙත්‌වා මඤ්‌ජුනාභිනිකූජහං>
    text <13>
      text <රාජුය්‍යානං තදා ගන්‌ත්‌වා සුපක්‌කං කනකත්‌තචං>
      text <අම්‌බපිණ්‌ඩං ගහෙත්‌වාන සම්‌බුද්‌ධස්‌සොපනාමයිං>
    text <14>
      text <තදා මෙ චිත්‌තමඤ්‌ඤාය මහාකාරුණිකො ජිනො>
      text <උපට්‌ඨාකස්‌ස හත්‌ථතො පත්‌තං පග්‌ගණ්‌හි නායකො>
    text <15>
      text <අදාසිං හට්‌ඨචිත්‌තොහං අම්‌බපිණ්‌ඩං මහාමුනෙ>
      text <පත්‌තෙ පක්‌ඛිප්‌ප පක්‌ඛෙහි පඤ්‌ජලිං කත්‌වාන මඤ්‌ජුනා>
    text <16>
      text <සරෙන රජනීයෙන සවනීයෙන වග්‌ගුනා>
      text <වස්‌සන්‌තො බුද්‌ධපූජත්‌ථං නීළං ගන්‌ත්‌වා නිපජ්‌ජහං>
    text <17>
      text <තදා මුදිතචිත්‌තං මං බුද්‌ධපෙමගතාසයං>
      text <සකුණග්‌ඝි උපාගන්‌ත්‌වා ඝාතයී දුට්‌ඨමානසො>
    text <18>
      text <තතො චුතොහං තුසිතෙ අනුභොත්‌වා මහාසුඛං>
      text <මනුස්‌සයොනිමාගච්‌ඡිං තස්‌ස කම්‌මස්‌ස වාහසා>
    text <19>
      text <ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <20>
      text <සාසනං ජොතයිත්‌වා සො අභිභුය්‍ය කුතිත්‌ථියෙ>
      text <විනයිත්‌වාන වෙනෙය්‍යෙ නිබ්‌බුතො සො සසාවකො>
    text <21>
      text <නිබ්‌බුතෙ තම්‌හි ලොකග්‌ගෙ පසන්‌නා ජනතා බහූ>
      text <පූජනත්‌ථාය බුද්‌ධස්‌ස ථූපං කුබ්‌බන්‌ති සත්‌ථුනො>
    text <22>
      text <සත්‌තයොජනිකං ථූපං සත්‌තරතනභූසිතං>
      text <කරිස්‌සාම මහෙසිස්‌ස ඉච්‌චෙවං මන්‌තයන්‌ති තෙ>
    text <23>
      text <කිකිනො කාසිරාජස්‌ස තදා සෙනාය නායකො>
      text <හුත්‌වාහං අප්‌පමාණස්‌ස පමාණං චෙතියෙ වදිං>
    text <24>
      text <තදා තෙ මම වාක්‍යෙන චෙතියං යොජනුග්‌ගතං>
      text <අකංසු නරවීරස්‌ස නානාරතනභූසිතං>
    text <25>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <26>
      text <පච්‌ඡිමෙ ච භවෙ දානි ජාතො සෙට්‌ඨිකුලෙ අහං>
      text <සාවත්‌ථියං පුරවරෙ ඉද්‌ධෙ ඵීතෙ මහද්‌ධනෙ>
    text <27>
      text <පුරප්‌පවෙසෙ සුගතං දිස්‌වා විම්‌හිතමානසො>
      text <පබ්‌බජිත්‌වාන න චිරං අරහත්‌තමපාපුණිං>
    text <28>
      text <චෙතියස්‌ස පමාණං යං අකරිං තෙන කම්‌මුනා>
      text <ලකුණ්‌ඩකසරීරොහං ජාතො පරිභවාරහො>
    text <29>
      text <සරෙන මධුරෙනාහං පූජිත්‌වා ඉසිසත්‌තමං>
      text <මඤ්‌ජුස්‌සරානං භික්‌ඛූනං අග්‌ගත්‌තමනුපාපුණිං>
    text <30>
      text <ඵලදානෙන බුද්‌ධස්‌ස ගුණානුස්‌සරණෙන ච>
      text <සාමඤ්‌ඤඵලසම්‌පන්‌නො විහරාමි අනාසවො>
    text <31>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <32>
      text <ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <33>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ලකුණ්‌ඩභද්‌දියො ථෙරො ඉමා ගාථායො>
    text <අභාසිත්‌ථාති>
    stand <ලකුණ්‌ඩභද්‌දියත්‌ථෙරස්‌සාපදානං පඨමං>
  text <කඞ්‌ඛාරෙවතත්‌ථෙරඅපදානං>
    text <34>
      text <පදුමුත්‌තරො නාම ජිනො සබ්‌බධම්‌මෙසු චක්‌ඛුමා>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
    text <35>
      text <සීහහනු බ්‍රහ්‌මගිරො හංසදුන්‌දුභිනිස්‌සනො>
      text <නාගවික්‌කන්‌තගමනො චන්‌දසූරාදිකප්‌පභො>
    text <36>
      text <මහාමතී මහාවීරො මහාඣායී මහාබලො>
      text <මහාකාරුණිකො නාථො මහාතමපනූදනො>
    text <37>
      text <ස කදාචි තිලොකග්‌ගො වෙනෙය්‍යං විනයං බහුං>
      text <ධම්‌මං දෙසෙසි සම්‌බුද්‌ධො සත්‌තාසයවිදූ මුනි>
    text <38>
      text <ඣායිං ඣානරතං වීරං උපසන්‌තං අනාවිලං>
      text <වණ්‌ණයන්‌තො පරිසතිං තොසෙසි ජනතං ජිනො>
    text <39>
      text <තදාහං හංසවතියං බ්‍රාහ්‌මණො වෙදපාරගූ>
      text <ධම්‌මං සුත්‌වාන මුදිතො තං ඨානමභිපත්‌ථයිං>
    text <40>
      text <තදා ජිනො වියාකාසි සඞ්‌ඝමජ්‌ඣෙ විනායකො>
      text <මුදිතො හොහි ත්‌වං බ්‍රහ්‌මෙ ලච්‌ඡසෙ තං මනොරථං>
    text <41>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <42>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <රෙවතො නාම නාමෙන හෙස්‌සති සත්‌ථු සාවකො>
    text <43>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <44>
      text <පච්‌ඡිමෙ ච භවෙ දානි ජාතොහං කොලියෙ පුරෙ>
      text <ඛත්‌තියෙ කුලසම්‌පන්‌නෙ ඉද්‌ධෙ ඵීතෙ මහද්‌ධනෙ>
    text <45>
      text <යදා කපිලවත්‌ථුස්‌මිං බුද්‌ධො ධම්‌මමදෙසයි>
      text <තදා පසන්‌නො සුගතෙ පබ්‌බජිං අනගාරියං>
    text <46>
      text <කඞ්‌ඛා මෙ බහුලා ආසි කප්‌පාකප්‌පෙ තහිං තහිං>
      text <සබ්‌බං තං විනයී බුද්‌ධො දෙසෙත්‌වා ධම්‌මමුත්‌තමං>
    text <47>
      text <තතොහං තිණ්‌ණසංසාරො සදා ඣානසුඛෙ රතො>
      text <විහරාමි තදා බුද්‌ධො මං දිස්‌වා එතදබ්‍රවි>
    text <48>
      text <යා කාචි කඞ්‌ඛා ඉධ වා හුරං වා සකවෙදියා වා පරවෙදියා වා>
      text <යෙ ඣායිනො තා පජහන්‌ති සබ්‌බා ආතාපිනො බ්‍රහ්‌මචරියං චරන්‌තා>
    text <49>
      text <සතසහස්‌සෙ කතං කම්‌මං ඵලං දස්‌සෙසි මෙ ඉධ>
      text <සුමුත්‌තො සරවෙගොව කිලෙසෙ ඣාපයිං මම>
    text <50>
      text <තතො ඣානරතං දිස්‌වා බුද්‌ධො ලොකන්‌තගූ මුනි>
      text <ඣායීනං භික්‌ඛූනං අග්‌ගො පඤ්‌ඤාපෙති මහාමති>
    text <51>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <52>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <53>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කඞ්‌ඛාරෙවතො ථෙරො ඉමා ගාථායො>
    text <අභාසිත්‌ථාති>
    stand <කඞ්‌ඛාරෙවතත්‌ථෙරස්‌සාපදානං දුතියං>
  text <සීවලිත්‌ථෙරඅපදානං>
    text <54>
      text <පදුමුත්‌තරො නාම ජිනො සබ්‌බධම්‌මෙසු චක්‌ඛුමා>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
    text <55>
      text <සීලං තස්‌ස අසඞ්‌ඛෙය්‍යං සමාධි වජිරූපමො>
      text <අසඞ්‌ඛෙය්‍යං ඤාණවරං විමුත්‌ති ච අනොපමා>
    text <56>
      text <මනුජාමරනාගානං බ්‍රහ්‌මානඤ්‌ච සමාගමෙ>
      text <සමණබ්‍රාහ්‌මණාකිණ්‌ණෙ ධම්‌මං දෙසෙසි නායකො>
    text <57>
      text <සසාවකං මහාලාභිං පුඤ්‌ඤවන්‌තං ජුතින්‌ධරං>
      text <ඨපෙසි එතදග්‌ගම්‌හි පරිසාසු විසාරදො>
    text <58>
      text <තදාහං ඛත්‌තියො ආසිං නගරෙ හංසසව්‌හයෙ>
      text <සුත්‌වා ජිනස්‌ස තං වාක්‍යං සාවකස්‌ස ගුණං බහුං>
    text <59>
      text <නිමන්‌තයිත්‌වා සත්‌තාහං භොජයිත්‌වා සසාවකං>
      text <මහාදානං දදිත්‌වාන තං ඨානමභිපත්‌ථයිං>
    text <60>
      text <තදා මං විනතං පාදෙ දිස්‌වාන පුරිසාසභො>
      text <සරෙන මහතා වීරො ඉදං වචනමබ්‍රවි>
    text <61>
      text <තතො ජිනස්‌ස වචනං සොතුකාමා මහාජනා>
      text <දෙවදානවගන්‌ධබ්‌බා බ්‍රහ්‌මානො ච මහිද්‌ධිකා>
    text <62>
      text <සමණබ්‍රාහ්‌මණා චෙව නමස්‌සිංසු කතඤ්‌ජලී>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
    text <63>
      text <ඛත්‌තියෙන මහාදානං දින්‌නං සත්‌තාහිකම්‌පි වො>
      text <සොතුකාමා ඵලං තස්‌ස බ්‍යාකරොහි මහාමුනෙ>
    text <64>
      text <තතො අවොච භගවා සුණාථ මම භාසිතං>
      text <අප්‌පමෙය්‍යම්‌හි බුද්‌ධම්‌හි සසඞ්‌ඝම්‌හි පතිට්‌ඨිතා>
    text <65>
      text <දක්‌ඛිණා තාය කො වත්‌තා අප්‌පමෙය්‍යඵලා හි සා>
      text <අපි චෙ ස මහාභොගො ඨානං පත්‌ථෙති උත්‌තමං>
    text <66>
      text <ලාභී විපුලලාභානං යථා භික්‌ඛු සුදස්‌සනො>
      text <තථාහම්‌පි භවෙය්‍යන්‌ති ලච්‌ඡසෙ තං අනාගතෙ>
    text <67>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <68>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <සීවලි නාම නාමෙන හෙස්‌සති සත්‌ථු සාවකො>
    text <69>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසූපගො අහං>
    text <70>
      text <එකනවුතිතො කප්‌පෙ විපස්‌සී ලොකනායකො>
      text <උප්‌පජ්‌ජි චාරුදස්‌සනො සබ්‌බධම්‌මවිපස්‌සකො>
    text <71>
      text <තදාහං බන්‌ධුමතියං කුලස්‌සඤ්‌ඤතරස්‌ස ච>
      text <දයිතො පස්‌සිතො චෙව ආසිං කම්‌මන්‌තවාවටො>
    text <72>
      text <තදා අඤ්‌ඤතරො පූගො විපස්‌සිස්‌ස මහෙසිනො>
      text <පරිවෙසං අකාරයි මහන්‌තමතිවිස්‌සුතං>
    text <73>
      text <නිට්‌ඨිතෙ ච මහාදානෙ දදුං ඛජ්‌ජකසඤ්‌හිතං>
      text <නවං දධිං මධුඤ්‌චෙව විචිනං නෙව අද්‌දසුං>
    text <74>
      text <තදාහං තං ගහෙත්‌වාන නවං දධිං මධුම්‌පි ච>
      text <කම්‌මස්‌සාමිඝරං ගච්‌ඡිං තමෙසන්‌තා මමද්‌දසුං>
    text <75>
      text <සහස්‌සමපි දත්‌වාන නාලභිංසු ච තං ද්‌වයං>
      text <තතොහං එවං චින්‌තෙසිං නෙතං හෙස්‌සති ඔරකං>
    text <76>
      text <යථා ඉමෙ ජනා සබ්‌බෙ සක්‌කරොන්‌ති තථාගතං>
      text <අහම්‌පි කාරං කස්‌සාමි සසඞ්‌ඝෙ ලොකනායකෙ>
    text <77>
      text <තදාහමෙවං චින්‌තෙත්‌වා දධිං මධුඤ්‌ච එකතො>
      text <මද්‌දිත්‌වා ලොකනාථස්‌ස සසඞ්‌ඝස්‌ස අදාසහං>
    text <78>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <79>
      text <පුනාහං බාරාණසියං රාජා හුත්‌වා මහායසො>
      text <සත්‌තුකස්‌ස තදා දුට්‌ඨො ද්‌වාරරොධමකාරයිං>
    text <80>
      text <තදා තපස්‌සිනො රුද්‌ධා එකාහං රක්‌ඛිතා අහුං>
      text <තතො තස්‌ස විපාකෙන පාපතිං නිරයං භුසං>
    text <81>
      text <පච්‌ඡිමෙ ච භවෙ දානි ජාතොහං කොලියෙ පුරෙ>
      text <සුප්‌පවාසා ච මෙ මාතා මහාලි ලිච්‌ඡවී පිතා>
    text <82>
      text <ඛත්‌තියෙ පුඤ්‌ඤකම්‌මෙන ද්‌වාරරොධස්‌ස වාහසා>
      text <සත්‌ත වස්‌සානි නිවසිං මාතුකුච්‌ඡිම්‌හි දුක්‌ඛිතො>
    text <83>
      text <සත්‌තාහං ද්‌වාරමූළ්‌හොහං මහාදුක්‌ඛසමප්‌පිතො>
      text <මාතා මෙ ඡන්‌දදානෙන එවං ආසි සුදුක්‌ඛිතා>
    text <84>
      text <සුවත්‌ථිතොහං නික්‌ඛන්‌තො බුද්‌ධෙන අනුකම්‌පිතො>
      text <නික්‌ඛන්‌තදිවසෙයෙව පබ්‌බජිං අනගාරියං>
    text <85>
      text <උපජ්‌ඣා සාරිපුත්‌තො මෙ මොග්‌ගල්‌ලානො මහිද්‌ධිකො>
      text <කෙසෙ ඔරොපයන්‌තො මෙ අනුසාසි මහාමති>
    text <86>
      text <කෙසෙසු ඡිජ්‌ජමානෙසු අරහත්‌තමපාපුණිං>
      text <දෙවා නාගා මනුස්‌සා ච පච්‌චයෙ උපනෙන්‌ති මෙ>
    text <87>
      text <පදුමුත්‌තරනාථඤ්‌ච විපස්‌සිඤ්‌ච විනායකං>
      text <යං පූජයිං පමුදිතො පච්‌චයෙහි විසෙසතො>
    text <88>
      text <තතො තෙසං විසෙසෙන කම්‌මානං විපුලුත්‌තමං>
      text <ලාභං ලභාමි සබ්‌බත්‌ථ වනෙ ගාමෙ ජලෙ ථලෙ>
    text <89>
      text <රෙවතං දස්‌සනත්‌ථාය යදා යාති විනායකො>
      text <තිංසභික්‌ඛුසහස්‌සෙහි සහ ලොකග්‌ගනායකො>
    text <90>
      text <තදා දෙවොපණීතෙහි මමත්‌ථාය මහාමති>
      text <පච්‌චයෙහි මහාවීරො සසඞ්‌ඝො ලොකනායකො>
    text <91>
      text <උපට්‌ඨිතො මයා බුද්‌ධො ගන්‌ත්‌වා රෙවතමද්‌දස>
      text <තතො ජෙතවනං ගන්‌ත්‌වා එතදග්‌ගෙ ඨපෙසි මං>
    text <92>
      text <ලාභීනං සීවලි අග්‌ගො මම සිස්‌සෙසු භික්‌ඛවො>
      text <සබ්‌බලොකහිතො සත්‌ථා කිත්‌තයී පරිසාසු මං>
    text <93>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <94>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <95>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා සීවලිථෙරො ඉමා ගාථායො>
    text <අභාසිත්‌ථාති>
    stand <සීවලිත්‌ථෙරස්‌සාපදානං තතියං>
  text <වඞ්‌ගීසත්‌ථෙරඅපදානං>
    text <96>
      text <පදුමුත්‌තරො නාම ජිනො සබ්‌බධම්‌මෙසු චක්‌ඛුමා>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
    text <97>
      text <යථාපි සාගරෙ ඌමි ගගනෙ විය තාරකා>
      text <එවං පාවචනං තස්‌ස අරහන්‌තෙහි චිත්‌තිතං>
    text <98>
      text <සදෙවාසුරනාගෙහි මනුජෙහි පුරක්‌ඛතො>
      text <සමණබ්‍රාහ්‌මණාකිණ්‌ණෙ ජනමජ්‌ඣෙ ජිනුත්‌තමො>
    text <99>
      text <පභාහි අනුරඤ්‌ජන්‌තො ලොකෙ ලොකන්‌තගූ ජිනො>
      text <වචනෙන විබොධෙන්‌තො වෙනෙය්‍යපදුමානි සො>
    text <100>
      text <වෙසාරජ්‌ජෙහි සම්‌පන්‌නො චතූහි පුරිසුත්‌තමො>
      text <පහීනභයසාරජ්‌ජො ඛෙමප්‌පත්‌තො විසාරදො>
    text <101>
      text <ආසභං පවරං ඨානං බුද්‌ධභූමිඤ්‌ච කෙවලං>
      text <පටිජානාති ලොකග්‌ගො නත්‌ථි සඤ්‌චොදකො ක්‌වචි>
    text <102>
      text <සීහනාදමසම්‌භීතං නදතො තස්‌ස තාදිනො>
      text <දෙවො නරො වා බ්‍රහ්‌මා වා පටිවත්‌තා න විජ්‌ජති>
    text <103>
      text <දෙසෙන්‌තො පවරං ධම්‌මං සන්‌තාරෙන්‌තො සදෙවකං>
      text <ධම්‌මචක්‌කං පවත්‌තෙති පරිසාසු විසාරදො>
    text <104>
      text <පටිභානවතං අග්‌ගං සාවකං සාධුසම්‌මතං>
      text <ගුණං බහුං පකිත්‌තෙත්‌වා එතදග්‌ගෙ ඨපෙසි තං>
    text <105>
      text <තදාහං හංසවතියං බ්‍රාහ්‌මණො සාධුසම්‌මතො>
      text <සබ්‌බවෙදවිදූ ජාතො වාගීසො වාදිසූදනො>
    text <106>
      text <උපෙච්‌ච තං මහාවීරං සුත්‌වාහං ධම්‌මදෙසනං>
      text <පීතිවරං පටිලභිං සාවකස්‌ස ගුණෙ රතො>
    text <107>
      text <නිමන්‌තෙත්‌වාව සුගතං සසඞ්‌ඝං ලොකනන්‌දනං>
      text <සත්‌තාහං භොජයිත්‌වාහං දුස්‌සෙහච්‌ඡාදයිං තදා>
    text <108>
      text <නිපච්‌ච සිරසා පාදෙ කතොකාසො කතඤ්‌ජලී>
      text <එකමන්‌තං ඨිතො හට්‌ඨො සන්‌ථවිං ජිනමුත්‌තමං>
    text <109>
      text <නමො තෙ වාදිමද්‌දන නමො තෙ ඉසිසත්‌තම>
      text <නමො තෙ සබ්‌බලොකග්‌ග නමො තෙ අභයඞ්‌කර>
    text <110>
      text <නමො තෙ මාරමථන නමො තෙ දිට්‌ඨිසූදන>
      text <නමො තෙ සන්‌තිසුඛද නමො තෙ සරණඞ්‌කර>
    text <111>
      text <අනාථානං භවං නාථො භීතානං අභයප්‌පදො>
      text <විස්‌සාමභූමි සන්‌තානං සරණං සරණෙසිනං>
    text <112>
      text <එවමාදීහි සම්‌බුද්‌ධං සන්‌ථවිත්‌වා මහාගුණං>
      text <අවොචං වාදිසූදස්‌ස ගතිං පප්‌පොමි භික්‌ඛුනො>
    text <113>
      text <තදා අවොච භගවා අනන්‌තපටිභානවා>
      text <යො සො බුද්‌ධං අභොජෙසි සත්‌තාහං සහසාවකං>
    text <114>
      text <ගුණඤ්‌ච මෙ පකිත්‌තෙසි පසන්‌නො සෙහි පාණිභි>
      text <එසො පත්‌ථයතෙ ඨානං වාදිසූදස්‌ස භික්‌ඛුනො>
    text <115>
      text <අනාගතම්‌හි අද්‌ධානෙ ලච්‌ඡසෙ තං මනොරථං>
      text <දෙවමානුසසම්‌පත්‌තිං අනුභොත්‌වා අනප්‌පකං>
    text <116>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <117>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <වඞ්‌ගීසො නාම නාමෙන හෙස්‌සති සත්‌ථු සාවකො>
    text <118>
      text <තං සුත්‌වා මුදිතො හුත්‌වා යාවජීවං තදා ජිනං>
      text <පච්‌චයෙහි උපට්‌ඨාසිං මෙත්‌තචිත්‌තො තථාගතං>
    text <119>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තුසිතං අගමාසහං>
    text <120>
      text <පච්‌ඡිමෙ ච භවෙ දානි ජාතො විප්‌පකුලෙ අහං>
      text <පච්‌චාජාතො යදා ආසිං ජාතියා සත්‌තවස්‌සිකො>
    text <121>
      text <සබ්‌බවෙදවිදූ ජාතො වාදසත්‌ථවිසාරදො>
      text <වාදිස්‌සරො චිත්‌තකථී පරවාදප්‌පමද්‌දනො>
    text <122>
      text <වඞ්‌ගෙ ජාතොති වඞ්‌ගීසො වචනෙ ඉස්‌සරොති වා>
      text <වඞ්‌ගීසො ඉති මෙ නාමං අභවී ලොකසම්‌මතං>
    text <123>
      text <යදාහං විඤ්‌ඤුතං පත්‌තො ඨිතො පඨමයොබ්‌බනෙ>
      text <තදා රාජගහෙ රම්‌මෙ සාරිපුත්‌තමහද්‌දසං>
    stand <පඤ්‌චවීසතිමං භාණවාරං>
    text <124>
      text <පිණ්‌ඩාය විචරන්‌තං තං පත්‌තපාණිං සුසංවුතං>
      text <අලොලක්‌ඛිං මිතභාණිං යුගමත්‌තං නිදක්‌ඛිතං>
    text <125>
      text <තං දිස්‌වා විම්‌හිතො හුත්‌වා අවොචං මමනුච්‌ඡවං>
      text <කණිකාරංව නිචිතං චිත්‌තං ගාථාපදං අහං>
    text <126>
      text <ආචික්‌ඛි සො මෙ සත්‌ථාරං සම්‌බුද්‌ධං ලොකනායකං>
      text <තදා සො පණ්‌ඩිතො වීරො උත්‌තරිං සමවොච මෙ>
    text <127>
      text <විරාගසංහිතං වාක්‍යං කත්‌වා දුද්‌දසමුත්‌තමං>
      text <විචිත්‌තපටිභානෙහි තොසිතො තෙන තාදිනා>
    text <128>
      text <නිපච්‌ච සිරසා පාදෙ පබ්‌බාජෙහීති මං බ්‍රවි>
      text <තතො මං ස මහාපඤ්‌ඤො බුද්‌ධසෙට්‌ඨමුපානයි>
    text <129>
      text <නිපච්‌ච සිරසා පාදෙ නිසීදිං සත්‌ථු සන්‌තිකෙ>
      text <මමාහ වදතං සෙට්‌ඨො කච්‌චි වඞ්‌ගීස ජානාසි>
    text <130>
      text <කිඤ්‌චි සිප්‌පන්‌ති තස්‌සාහං ජානාමීති ච අබ්‍රවිං>
      text <මතසීසං වනච්‌ඡුද්‌ධං අපි බාරසවස්‌සිකං>
      text <තව විජ්‌ජාවිසෙසෙන සචෙ සක්‌කොසි වාචය>
    text <131>
      text <ආමොති මෙ පටිඤ්‌ඤාතෙ තීණි සීසානි දස්‌සයි>
      text <නිරයනරදෙවෙසු උපපන්‌නෙ අවාචයිං>
    text <132>
      text <තදා ඛීණාසවස්‌සෙව සීසං දස්‌සෙසි නායකො>
      text <තතොහං විහතාරබ්‌භො පබ්‌බජ්‌ජං සමයාචිසං>
    text <133>
      text <පබ්‌බජිත්‌වාන සුගතං සන්‌ථවාමි තහිං තහිං>
      text <තතො මං කබ්‌බවිත්‌තොසි උජ්‌ඣායන්‌තිහ භික්‌ඛවො>
    text <134>
      text <තතො වීමංසනත්‌ථං මෙ ආහ බුද්‌ධො විනායකො>
      text <තක්‌කිකා පනිමා ගාථා ඨානසො පටිභන්‌ති තං>
    text <135>
      text <න කබ්‌බවිත්‌තොහං වීර ඨානසො පටිභන්‌ති මං>
      text <තෙන හි දානි වඞ්‌ගීස ඨානසො සන්‌ථවාහි මං>
    text <136>
      text <තදාහං සන්‌ථවිං වීරං ගාථාහි ඉසිසත්‌තමං>
      text <ඨානසො මෙ තදා තුට්‌ඨො ජිනො අග්‌ගෙ ඨපෙසි මං>
    text <137>
      text <පටිභානෙන චිත්‌තෙන අඤ්‌ඤෙසමතිමඤ්‌ඤහං>
      text <පෙසලෙ තෙන සංවිග්‌ගො අරහත්‌තමපාපුණිං>
    text <138>
      text <පටිභානවතං අග්‌ගො අඤ්‌ඤො කොචි න විජ්‌ජති>
      text <යථායං භික්‌ඛු වඞ්‌ගීසො එවං ධාරෙථ භික්‌ඛවො>
    text <139>
      text <සතසහස්‌සෙ කතං කම්‌මං ඵලං දස්‌සෙසි මෙ ඉධ>
      text <සුමුත්‌තො සරවෙගොව කිලෙසෙ ඣාපයිං මම>
    text <140>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <141>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <142>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා වඞ්‌ගීසො ථෙරො ඉමා ගාථායො>
    text <අභාසිත්‌ථාති>
    stand <වඞ්‌ගීසත්‌ථෙරස්‌සාපදානං චතුත්‌ථං>
  text <නන්‌දකත්‌ථෙරඅපදානං>
    text <143>
      text <පදුමුත්‌තරො නාම ජිනො සබ්‌බධම්‌මෙසු චක්‌ඛුමා>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
    text <144>
      text <හිතාය සබ්‌බසත්‌තානං සුඛාය වදතං වරො>
      text <අත්‌ථාය පුරිසාජඤ්‌ඤො පටිපන්‌නො සදෙවකෙ>
    text <145>
      text <යසග්‌ගපත්‌තො සිරිමා කිත්‌තිවණ්‌ණභතො ජිනො>
      text <පූජිතො සබ්‌බලොකස්‌ස දිසා සබ්‌බාසු විස්‌සුතො>
    text <146>
      text <උත්‌තිණ්‌ණවිචිකිච්‌ඡො සො වීතිවත්‌තකථංකථො>
      text <පරිපුණ්‌ණමනසඞ්‌කප්‌පො පත්‌තො සම්‌බොධිමුත්‌තමං>
    text <147>
      text <අනුප්‌පන්‌නස්‌ස මග්‌ගස්‌ස උප්‌පාදෙතා නරුත්‌තමො>
      text <අනක්‌ඛාතඤ්‌ච අක්‌ඛාසි අසඤ්‌ජාතඤ්‌ච සඤ්‌ජනී>
    text <148>
      text <මග්‌ගඤ්‌ඤූ මග්‌ගවිදූ ච මග්‌ගක්‌ඛායී නරාසභො>
      text <මග්‌ගස්‌ස කුසලො සත්‌ථා සාරථීනං වරුත්‌තමො>
    text <149>
      text <තදා මහාකාරුණිකො ධම්‌මං දෙසෙසි නායකො>
      text <නිමුග්‌ගෙ කාමපඞ්‌කම්‌හි සමුද්‌ධරති පාණිනෙ>
    text <150>
      text <භික්‌ඛුනීනං ඔවදනෙ සාවකං සෙට්‌ඨසම්‌මතං>
      text <වණ්‌ණයං එතදග්‌ගම්‌හි පඤ්‌ඤපෙසි මහාමුනි>
    text <151>
      text <තං සුත්‌වාහං පමුදිතො නිමන්‌තෙත්‌වා තථාගතං>
      text <භොජයිත්‌වා සසඞ්‌ඝං තං පත්‌ථයිං ඨානමුත්‌තමං>
    text <152>
      text <තදා පමුදිතො නාථො මං අවොච මහාඉසි>
      text <සුඛී භවස්‌සු දීඝාවු ලච්‌ඡසෙ තං මනොරථං>
    text <153>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <154>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <නන්‌දකො නාම නාමෙන හෙස්‌සති සත්‌ථු සාවකො>
    text <155>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසූපගො අහං>
    text <156>
      text <පච්‌ඡිමෙ ච භවෙ දානි ජාතො සෙට්‌ඨිකුලෙ අහං>
      text <සාවත්‌ථියං පුරෙ වරෙ ඉද්‌ධෙ ඵීතෙ මහද්‌ධනෙ>
    text <157>
      text <පුරප්‌පවෙසෙ සුගතං දිස්‌වා විම්‌හිතමානසො>
      text <ජෙතාරාමපටිග්‌ගාහෙ පබ්‌බජිං අනගාරියං>
    text <158>
      text <නචිරෙනෙව කාලෙන අරහත්‌තමපාපුණිං>
      text <තතොහං තිණ්‌ණසංසාරො සාසිතො සබ්‌බදස්‌සිනා>
    text <159>
      text <භික්‌ඛුනීනං ධම්‌මකථං පටිපුච්‌ඡාකරිං අහං>
      text <සාසිතා තා මයා සබ්‌බා අභවිංසු අනාසවා>
    text <160>
      text <සතානි පඤ්‌චනූනානි තදා තුට්‌ඨො මහාහිතො>
      text <භික්‌ඛුනීනං ඔවදතං අග්‌ගට්‌ඨානෙ ඨපෙසි මං>
    text <161>
      text <සතසහස්‌සෙ කතං කම්‌මං ඵලං දස්‌සෙසි මෙ ඉධ>
      text <සුමුත්‌තො සරවෙගොව කිලෙසෙ ඣාපයිං මම>
    text <162>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <163>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <164>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා නන්‌දකො ථෙරො ඉමා ගාථායො>
    text <අභාසිත්‌ථාති>
    stand <නන්‌දකත්‌ථෙරස්‌සාපදානං පඤ්‌චමං>
  text <කාළුදායිත්‌ථෙරඅපදානං>
    text <165>
      text <පදුමුත්‌තරො නාම ජිනො සබ්‌බධම්‌මෙසු චක්‌ඛුමා>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
    text <166>
      text <නායකානං වරො සත්‌ථා ගුණාගුණවිදූ ජිනො>
      text <කතඤ්‌ඤූ කතවෙදී ච තිත්‌ථෙ යොජෙති පාණිනෙ>
    text <167>
      text <සබ්‌බඤ්‌ඤුතෙන ඤාණෙන තුලයිත්‌වා දයාසයො>
      text <දෙසෙති පවරං ධම්‌මං අනන්‌තගුණසඤ්‌චයො>
    text <168>
      text <ස කදාචි මහාවීරො අනන්‌තජිනසංසරි>
      text <දෙසෙති මධුරං ධම්‌මං චතුසච්‌චූපසඤ්‌හිතං>
    text <169>
      text <සුත්‌වාන තං ධම්‌මවරං ආදිමජ්‌ඣන්‌තසොභණං>
      text <පාණසතසහස්‌සානං ධම්‌මාභිසමයො අහු>
    text <170>
      text <නින්‌නාදිතා තදා භූමි ගජ්‌ජිංසු ච පයොධරා>
      text <සාධුකාරං පවත්‌තිංසු දෙවබ්‍රහ්‌මනරාසුරා>
    text <171>
      text <අහො කාරුණිකො සත්‌ථා අහො සද්‌ධම්‌මදෙසනා>
      text <අහො භවසමුද්‌දම්‌හි නිමුග්‌ගෙ උද්‌ධරී ජිනො>
    text <172>
      text <එවං පවෙදජාතෙසු සනරාමරබ්‍රහ්‌මසු>
      text <කුලප්‌පසාදකානග්‌ගං සාවකං වණ්‌ණයී ජිනො>
    text <173>
      text <තදාහං හංසවතියං ජාතොමච්‌චකුලෙ අහුං>
      text <පාසාදිකො දස්‌සනියො පහූතධනධඤ්‌ඤවා>
    text <174>
      text <හංසාරාමමුපෙච්‌චාහං වන්‌දිත්‌වා තං තථාගතං>
      text <සුණිත්‌වා මධුරං ධම්‌මං කාරං කත්‌වා ච තාදිනො>
    text <175>
      text <නිපච්‌ච පාදමූලෙහං ඉමං වචනමබ්‍රවිං>
      text <කුලප්‌පසාදකානග්‌ගො යො තයා සන්‌ථුතො මුනෙ>
    text <176>
      text <තාදිසො හොමහං වීර බුද්‌ධසෙට්‌ඨස්‌ස සාසනෙ>
      text <තදා මහාකාරුණිකො සිඤ්‌චන්‌තො වා මතෙන මං>
    text <177>
      text <ආහ මං පුත්‌ත උත්‌තිට්‌ඨ ලච්‌ඡසෙ තං මනොරථං>
      text <කථං නාම ජිනෙ කාරං කත්‌වාන විඵලො සියා>
    text <178>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <179>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <උදායි නාම නාමෙන හෙස්‌සති සත්‌ථු සාවකො>
    text <180>
      text <තං සුත්‌වා මුදිතො හුත්‌වා යාවජීවං තදා ජිනං>
      text <මෙත්‌තචිත්‌තො පරිචරිං පච්‌චයෙහි විනායකං>
    text <181>
      text <තෙන කම්‌මවිපාකෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <182>
      text <පච්‌ඡිමෙ ච භවෙ දානි රම්‌මෙ කපිලවත්‌ථවෙ>
      text <ජාතො මහාමච්‌චකුලෙ සුද්‌ධොදනමහීපතෙ>
    text <183>
      text <තදා අජායි සිද්‌ධත්‌ථො රම්‌මෙ ලුම්‌බිනිකානනෙ>
      text <හිතාය සබ්‌බලොකස්‌ස සුඛාය ච නරාසභො>
    text <184>
      text <තදහෙව අහං ජාතො සහ තෙනෙව වඩ්‌ඪිතො>
      text <පියො සහායො දයිතො වියත්‌තො නීතිකොවිදො>
    text <185>
      text <එකූනතිංසො වයසා නික්‌ඛමිත්‌වා අගාරතො>
      text <ඡබ්‌බස්‌සං වීතිනාමෙත්‌වා ආසි බුද්‌ධො විනායකො>
    text <186>
      text <ජෙත්‌වා සසෙනකං මාරං ඛෙපයිත්‌වාන ආසවෙ>
      text <භවණ්‌ණවං තරිත්‌වාන බුද්‌ධො ආසි සදෙවකෙ>
    text <187>
      text <ඉසිව්‌හයං ගමිත්‌වාන විනෙත්‌වා පඤ්‌චවග්‌ගියෙ>
      text <තතො විනෙසි භගවා ගන්‌ත්‌වා ගන්‌ත්‌වා තහිං තහිං>
    text <188>
      text <වෙනෙය්‍යෙ විනයන්‌තො සො සඞ්‌ගණ්‌හන්‌තො සදෙවකං>
      text <උපෙච්‌ච මගධෙ ගිරිං විහරිත්‌ථ තදා ජිනො>
    text <189>
      text <තදා සුද්‌ධොදනෙනාහං භූමිපාලෙන පෙසිතො>
      text <ගන්‌ත්‌වා දිස්‌වා දසබලං පබ්‌බජිත්‌වාරහා අහුං>
    text <190>
      text <තදා මහෙසිං යාචිත්‌වා පාපයිං කපිලව්‌හයං>
      text <තතො පුරාහං ගන්‌ත්‌වාන පසාදෙසිං මහාකුලං>
    text <191>
      text <ජිනො තස්‌මිං ගුණෙ තුට්‌ඨො මං මහාපරිසාය සො>
      text <කුලප්‌පසාදකානග්‌ගං පඤ්‌ඤාපෙසි විනායකො>
    text <192>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <193>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <194>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා කාළුදායිථෙරො ඉමා ගාථායො>
    text <අභාසිත්‌ථාති>
    stand <කාළුදායිත්‌ථෙරස්‌සාපදානං ඡට්‌ඨං>
  text <අභයත්‌ථෙරඅපදානං>
    text <195>
      text <පදුමුත්‌තරො නාම ජිනො සබ්‌බධම්‌මෙසු චක්‌ඛුමා>
      text <ඉතො සතසහස්‌සම්‌හි කප්‌පෙ උප්‌පජ්‌ජි නායකො>
    text <196>
      text <සරණගමනෙ කිඤ්‌චි නිවෙසෙසි තථාගතො>
      text <කිඤ්‌චි සීලෙ නිවෙසෙසි දසකම්‌මපථුත්‌තමෙ>
    text <197>
      text <දෙති කස්‌සචි සො වීරො සාමඤ්‌ඤඵලමුත්‌තමං>
      text <සමාපත්‌තී තථා අට්‌ඨ තිස්‌සො විජ්‌ජා පවච්‌ඡති>
    text <198>
      text <ඡළභිඤ්‌ඤාසු යොජෙසි කිඤ්‌චි සත්‌තං නරුත්‌තමො>
      text <දෙති කස්‌සචි නාථො සො චතස්‌සො පටිසම්‌භිදා>
    text <199>
      text <බොධනෙය්‍යං පජං දිස්‌වා අසඞ්‌ඛෙය්‍යම්‌පි යොජනං>
      text <ඛණෙන උපගන්‌ත්‌වාන විනෙති නරසාරථි>
    text <200>
      text <තදාහං හංසවතියං අහොසිං බ්‍රාහ්‌මණත්‍රජො>
      text <පාරගූ සබ්‌බවෙදානං වෙය්‍යාකරණසම්‌මතො>
    text <201>
      text <නිරුත්‌තියා ච කුසලො නිඝණ්‌ඩුම්‌හි විසාරදො>
      text <පදකො කෙටුභවිදූ ඡන්‌දොවිචිතිකොවිදො>
    text <202>
      text <ජඞ්‌ඝාවිහාරං විචරං හංසාරාමමුපෙච්‌චහං>
      text <අද්‌දසං වරදං සෙට්‌ඨං මහාජනපුරක්‌ඛතං>
    text <203>
      text <දෙසෙන්‌තං විරජං ධම්‌මං පච්‌චනීකමතී අහං>
      text <උපෙත්‌වා තස්‌ස කල්‍යාණං සුත්‌වාන විමලං අහං>
    text <204>
      text <බ්‍යාහතං පුනරුත්‌තං වා අපත්‌ථං වා නිරත්‌ථකං>
      text <නාද්‌දසං තස්‌ස මුනිනො තතො පබ්‌බජිතො අහං>
    text <205>
      text <නචිරෙනෙව කාලෙන සබ්‌බසත්‌තවිසාරදො>
      text <නිපුණො බුද්‌ධවචනෙ අහොසිං ගුණිසම්‌මතො>
    text <206>
      text <තදා චතස්‌සො ගාථායො ගන්‌ථයිත්‌වා සුබ්‍යඤ්‌ජනා>
      text <සන්‌ථවිත්‌වා තිලොකග්‌ගං දෙසයිස්‌සං දිනෙ දිනෙ>
    text <207>
      text <විරත්‌තොසි මහාවීරො සංසාරෙ සභයෙ වසං>
      text <කරුණාය න නිබ්‌බායි තතො කාරුණිකො මුනි>
    text <208>
      text <පුථුජ්‌ජනො වයො සන්‌තො න කිලෙසවසො අහු>
      text <සම්‌පජානො සතියුත්‌තො තස්‌මා එසො අචින්‌තියො>
    text <209>
      text <දුබ්‌බලානි කිලෙසානි යස්‌සාසයගතානි මෙ>
      text <ඤාණග්‌ගිපරිදඩ්‌ඪානි න ඛීයිංසු තමබ්‌භුතං>
    text <210>
      text <යො සබ්‌බලොකස්‌ස ගරු ලොකො යස්‌ස තථා ගරු>
      text <තථාපි ලොකාචරියො ලොකො තස්‌සානුවත්‌තකො>
    text <211>
      text <එවමාදීහි සම්‌බුද්‌ධං කිත්‌තයං ධම්‌මදෙසනං>
      text <යාවජීවං කරිත්‌වාන ගතො සග්‌ගං තතො චුතො>
    text <212>
      text <සතසහස්‌සිතො කප්‌පෙ යං බුද්‌ධමභිකිත්‌තයිං>
      text <දුග්‌ගතිං නාභිජානාමි කිත්‌තනාය ඉදං ඵලං>
    text <213>
      text <දෙවලොකෙ මහාරජ්‌ජං පාදෙසිං කඤ්‌චනග්‌ඝියං>
      text <චක්‌කවත්‌තී මහාරජ්‌ජං බහුසොනුභවිං අහං>
    text <214>
      text <දුවෙ භවෙ පජායාමි දෙවත්‌තෙ අථ මානුසෙ>
      text <අඤ්‌ඤං ගතිං න ජානාමි කිත්‌තනාය ඉදං ඵලං>
    text <215>
      text <දුවෙ කුලෙ පජායාමි ඛත්‌තියෙ අථ බ්‍රාහ්‌මණෙ>
      text <නීචෙ කුලෙ න ජායාමි කිත්‌තනාය ඉදං ඵලං>
    text <216>
      text <පච්‌ඡිමෙ ච භවෙ දානි ගිරිබ්‌බජපුරුත්‌තමෙ>
      text <රඤ්‌ඤොහං බිම්‌බිසාරස්‌ස පුත්‌තො නාමෙන චාභයො>
    text <217>
      text <පාපමිත්‌තවසං ගන්‌ත්‌වා නිගණ්‌ඨෙන විමොහිතො>
      text <පෙසිතො නාටපුත්‌තෙන බුද්‌ධසෙට්‌ඨමුපෙච්‌චහං>
    text <218>
      text <පුච්‌ඡිත්‌වා නිපුණං පඤ්‌හං සුත්‌වා බ්‍යාකරණුත්‌තමං>
      text <පබ්‌බජිත්‌වාන නචිරං අරහත්‌තමපාපුණිං>
    text <219>
      text <කිත්‌තයිත්‌වා ජිනවරං කිත්‌තිතො හොමි සබ්‌බදා>
      text <සුගන්‌ධදෙහවදනො ආසිං සුඛසමප්‌පිතො>
    text <220>
      text <තික්‌ඛහාසලහුපඤ්‌ඤො මහාපඤ්‌ඤො තථෙවහං>
      text <විචිත්‌තපටිභානො ච තස්‌ස කම්‌මස්‌ස වාහසා>
    text <221>
      text <අභිත්‌ථවිත්‌වා පදුමුත්‌තරාහං පසන්‌නචිත්‌තො අසමං සයම්‌භුං>
      text <න ගච්‌ඡි කප්‌පානි අපායභූමිං සතං සහස්‌සානි බලෙන තස්‌ස>
    text <222>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <223>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <224>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා අභයො ථෙරො ඉමා ගාථායො>
    text <අභාසිත්‌ථාති>
    stand <අභයත්‌ථෙරස්‌සාපදානං සත්‌තමං>
  text <ලොමසකඞ්‌ගියත්‌ථෙරඅපදානං>
    text <225>
      text <ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <226>
      text <තදාහං චන්‌දනො චෙව පබ්‌බජිත්‌වාන සාසනෙ>
      text <ආපාණකොටිකං ධම්‌මං පූරයිත්‌වාන සාසනෙ>
    text <227>
      text <තතො චුතා සන්‌තුසිතං උපපන්‌නා උභො මයං>
      text <තත්‌ථ දිබ්‌බෙහි නච්‌චෙහි ගීතෙහි වාදිතෙහි ච>
    text <228>
      text <රූපාදිදසහඞ්‌ගෙහි අභිභොත්‌වාන සෙසකෙ>
      text <යාවතායුං වසිත්‌වාන අනුභොත්‌වා මහාසුඛං>
    text <229>
      text <තතො චවිත්‌වා තිදසං චන්‌දනො උපපජ්‌ජථ>
      text <අහං කපිලවත්‌ථුස්‌මිං අජායිං සාකියත්‍රජො>
    text <230>
      text <යදා උදායිත්‌ථෙරෙන අජ්‌ඣිට්‌ඨො ලොකනායකො>
      text <අනුකම්‌පිය සක්‍යානං උපෙසි කපිලව්‌හයං>
    text <231>
      text <තදාතිමානිනො සක්‍යා න බුද්‌ධස්‌ස ගුණඤ්‌ඤුනො>
      text <පණමන්‌ති න සම්‌බුද්‌ධං ජාතිථද්‌ධා අනාදරා>
    text <232>
      text <තෙසං සඞ්‌කප්‌පමඤ්‌ඤාය ආකාසෙ චඞ්‌කමී ජිනො>
      text <පජ්‌ජුන්‌නො විය වස්‌සිත්‌ථ පජ්‌ජලිත්‌ථ යථා සිඛී>
    text <233>
      text <දස්‌සෙත්‌වා රූපමතුලං පුන අන්‌තරධායථ>
      text <එකොපි හුත්‌වා බහුධා අහොසි පුනරෙකකො>
    text <234>
      text <අන්‌ධකාරං පකාසඤ්‌ච දස්‌සයිත්‌වා අනෙකධා>
      text <පාටිහෙරං කරිත්‌වාන විනයී ඤාතකෙ මුනි>
    text <235>
      text <චාතුද්‌දීපො මහාමෙඝො තාවදෙව පවස්‌සථ>
      text <තදා හි ජාතකං බුද්‌ධො වෙස්‌සන්‌තරමදෙසයි>
    text <236>
      text <තදා තෙ ඛත්‌තියා සබ්‌බෙ නිහන්‌ත්‌වා ජාතිජං මදං>
      text <උපෙසුං සරණං බුද්‌ධං ආහ සුද්‌ධොදනො තදා>
    text <237>
      text <ඉදං තතියං තව භූරිපඤ්‌ඤ පාදානි වන්‌දාමි සමන්‌තචක්‌ඛු>
      text <යදාභිජාතො පථවී පකම්‌පයී යදා ච තං නජ්‌ජහි ජම්‌බුඡායා>
    text <238>
      text <තදා බුද්‌ධානුභාවං තං දිස්‌වා විම්‌හිතමානසො>
      text <පබ්‌බජිත්‌වාන තත්‌ථෙව නිවසිං මාතුපූජකො>
    text <239>
      text <චන්‌දනො දෙවපුත්‌තො මං උපගන්‌ත්‌වානුපුච්‌ඡථ>
      text <භද්‌දෙකරත්‌තස්‌ස තදා සඞ්‌ඛෙපවිත්‌ථාරං නයං>
    text <240>
      text <චොදිතොහං තදා තෙන උපෙච්‌ච නරනායකං>
      text <භද්‌දෙකරත්‌තං සුත්‌වාන සංවිග්‌ගො වනමාමකො>
    text <241>
      text <තදා මාතරමපුච්‌ඡිං වනෙ වච්‌ඡාමි එකකො>
      text <සුඛුමාලොති මෙ මාතා වාරයී තං තදා වචං>
    text <242>
      text <කාසං කුසං පොටකිලං උසීරං මුඤ්‌ජපබ්‌බජං>
      text <උරසා පනුදිස්‌සාමි විවෙකමනුබ්‍රූහයං>
    text <243>
      text <තදා වනං පවිට්‌ඨොහං සරිත්‌වා ජිනසාසනං>
      text <භද්‌දෙකරත්‌තඔවාදං අරහත්‌තමපාපුණිං>
    text <244>
      text <අතීතං නාන්‌වාගමෙය්‍ය නප්‌පටිකඞ්‌ඛෙ අනාගතං>
      text <යදතීතං පහීනං තං අප්‌පත්‌තඤ්‌ච අනාගතං>
    text <245>
      text <පච්‌චුප්‌පන්‌නඤ්‌ච යො ධම්‌මං තත්‌ථ තත්‌ථ විපස්‌සති>
      text <අසංහීරං අසංකුප්‌පං තං විද්‌වා මනුබ්‍රූහයෙ>
    text <246>
      text <අජ්‌ජෙව කිච්‌චමාතප්‌පං කො ජඤ්‌ඤා මරණං සුවෙ>
      text <න හි නො සඞ්‌ගරං තෙන මහාසෙනෙන මච්‌චුනා>
    text <247>
      text <එවංවිහාරිං ආතාපිං අහොරත්‌තමතන්‌දිතං>
      text <තං වෙ භද්‌දෙකරත්‌තොති සන්‌තො ආචික්‌ඛතෙ මුනි>
    text <248>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <249>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <250>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ලොමසකඞ්‌ගියො ථෙරො ඉමා ගාථායො>
    text <අභාසිත්‌ථාති>
    stand <ලොමසකඞ්‌ගියත්‌ථෙරස්‌සාපදානං අට්‌ඨමං>
  text <වනවච්‌ඡත්‌ථෙරඅපදානං>
    text <251>
      text <ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <252>
      text <තදාහං පබ්‌බජිත්‌වාන තස්‌ස බුද්‌ධස්‌ස සාසනෙ>
      text <යාවජීවං චරිත්‌වාන බ්‍රහ්‌මචාරං තතො චුතො>
    text <253>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <254>
      text <තතො චුතො අරඤ්‌ඤම්‌හි කපොතො ආසහං තහිං>
      text <වසතෙ ගුණසම්‌පන්‌නො භික්‌ඛු ඣානරතො සදා>
    text <255>
      text <මෙත්‌තචිත්‌තො කාරුණිකො සදා පමුදිතානනො>
      text <උපෙක්‌ඛකො මහාවීරො අප්‌පමඤ්‌ඤාසු කොවිදො>
    text <256>
      text <විනීවරණසඞ්‌කප්‌පෙ සබ්‌බසත්‌තහිතාසයෙ>
      text <විසට්‌ඨො නචිරෙනාසිං තස්‌මිං සුගතසාවකෙ>
    text <257>
      text <උපෙච්‌ච පාදමූලම්‌හි නිසින්‌නස්‌ස තදාස්‌සමෙ>
      text <කදාචි සාමිසං දෙති ධම්‌මං දෙසෙසි චෙකදා>
    text <258>
      text <තදා විපුලපෙමෙන උපාසිත්‌වා ජිනත්‍රජං>
      text <තතො චුතො ගතො සග්‌ගං පවාසො සඝරං යථා>
    text <259>
      text <සග්‌ගා චුතො මනුස්‌සෙසු නිබ්‌බත්‌තො පුඤ්‌ඤකම්‌මුනා>
      text <අගාරං ඡඩ්‌ඩයිත්‌වාන පබ්‌බජිං බහුසො අහං>
    text <260>
      text <සමණො තාපසො විප්‌පො පරිබ්‌බජො තථෙවහං>
      text <හුත්‌වා වසිං අරඤ්‌ඤම්‌හි අනෙකසතසො අහං>
    text <261>
      text <පච්‌ඡිමෙ ච භවෙ දානි රම්‌මෙ කපිලවත්‌ථවෙ>
      text <වච්‌ඡගොත්‌තො දිජො තස්‌ස ජායාය අහමොක්‌කමිං>
    text <262>
      text <මාතු මෙ දොහළො ආසි තිරොකුච්‌ඡිගතස්‌ස මෙ>
      text <ජායමානසමීපම්‌හි වනවාසාය නිච්‌ඡයො>
    text <263>
      text <තතො මෙ අජනී මාතා රමණීයෙ වනන්‌තරෙ>
      text <ගබ්‌භතො නික්‌ඛමන්‌තං මං කාසායෙන පටිග්‌ගහුං>
    text <264>
      text <තතො කුමාරො සිද්‌ධත්‌ථො ජාතො සක්‍යකුලද්‌ධජො>
      text <තස්‌ස මිත්‌තො පියො ආසිං සංවිසට්‌ඨො සුමානියො>
    text <265>
      text <සත්‌තසාරෙභිනික්‌ඛන්‌තෙ ඔහාය විපුලං යසං>
      text <අහම්‌පි පබ්‌බජිත්‌වාන හිමවන්‌තමුපාගමිං>
    text <266>
      text <වනාලයං භාවනීයං කස්‌සපං ධුතවාදිකං>
      text <දිස්‌වා සුත්‌වා ජිනුප්‌පාදං උපෙසිං නරසාරථිං>
    text <267>
      text <සො මෙ ධම්‌මමදෙසෙසි සබ්‌බත්‌ථං සම්‌පකාසයං>
      text <තතොහං පබ්‌බජිත්‌වාන වනමෙව පුනාගමං>
    text <268>
      text <තත්‌ථාප්‌පමත්‌තො විහරං ඡළභිඤ්‌ඤා අඵස්‌සයිං>
      text <අහො සුලද්‌ධලාභොම්‌හි සුමිත්‌තෙනානුකම්‌පිතො>
    text <269>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <270>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <271>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා වනවච්‌ඡො ථෙරො ඉමා ගාථායො>
    text <අභාසිත්‌ථාති>
    stand <වනවච්‌ඡත්‌ථෙරස්‌සාපදානං නවමං>
  text <චූළසුගන්‌ධත්‌ථෙරඅපදානං>
    text <272>
      text <ඉමම්‌හි භද්‌දකෙ කප්‌පෙ බ්‍රහ්‌මබන්‌ධු මහායසො>
      text <කස්‌සපො නාම ගොත්‌තෙන උප්‌පජ්‌ජි වදතං වරො>
    text <273>
      text <අනුබ්‍යඤ්‌ජනසම්‌පන්‌නො බාත්‌තිංසවරලක්‌ඛණො>
      text <බ්‍යාමප්‌පභාපරිවුතො රංසිජාලසමොත්‌ථටො>
    text <274>
      text <අස්‌සාසෙතා යථා චන්‌දො සූරියොව පභඞ්‌කරො>
      text <නිබ්‌බාපෙතා යථා මෙඝො සාගරොව ගුණාකරො>
    text <275>
      text <ධරණීරිව සීලෙන හිමවාව සමාධිනා>
      text <ආකාසො විය පඤ්‌ඤාය අසඞ්‌ගො අනිලො යථා>
    text <276>
      text <තදාහං බාරාණසියං උපපන්‌නො මහාකුලෙ>
      text <පහූතධනධඤ්‌ඤස්‌මිං නානාරතනසඤ්‌චයෙ>
    text <277>
      text <මහතා පරිවාරෙන නිසින්‌නං ලොකනායකං>
      text <උපෙච්‌ච ධම්‌මමස්‌සොසිං අමතංව මනොහරං>
    text <278>
      text <ද්‌වත්‌තිංසලක්‌ඛණධරො සනක්‌ඛත්‌තොව චන්‌දිමා>
      text <අනුබ්‍යඤ්‌ජනසම්‌පන්‌නො සාලරාජාව ඵුල්‌ලිතො>
    text <279>
      text <රංසිජාලපරික්‌ඛිත්‌තො දිත්‌තොව කනකාචලො>
      text <බ්‍යාමප්‌පභාපරිවුතො සතරංසී දිවාකරො>
    text <280>
      text <සොණ්‌ණානනො ජිනවරො සමණීව සිලුච්‌චයො>
      text <කරුණාපුණ්‌ණහදයො ගුණෙන විය සාගරො>
    text <281>
      text <ලොකවිස්‌සුතකිත්‌ති ච සිනෙරූව නගුත්‌තමො>
      text <යසසා විත්‌ථතො වීරො ආකාසසදිසො මුනි>
    text <282>
      text <අසඞ්‌ගචිත්‌තො සබ්‌බත්‌ථ අනිලො විය නායකො>
      text <පතිට්‌ඨා සබ්‌බභූතානං මහීව මුනිසත්‌තමො>
    text <283>
      text <අනුපලිත්‌තො ලොකෙන තොයෙන පදුමං යථා>
      text <කුවාදගච්‌ඡදහනො අග්‌ගිඛන්‌ධොව සොභසි>
    text <284>
      text <අගධො විය සබ්‌බත්‌ථ කිලෙසවිසනාසකො>
      text <ගන්‌ධමාදනසෙලොව ගුණගන්‌ධවිභූසිතො>
    text <285>
      text <ගුණානං ආකරො වීරො රතනානංව සාගරො>
      text <සින්‌ධූව වනරාජීනං කිලෙසමලහාරකො>
    text <286>
      text <විජයීව මහායොධො මාරසෙනාවමද්‌දනො>
      text <චක්‌කවත්‌තීව සො රාජා බොජ්‌ඣඞ්‌ගරතනිස්‌සරො>
    text <287>
      text <මහාභිසක්‌කසඞ්‌කාසො දොසබ්‍යාධිතිකිච්‌ඡකො>
      text <සල්‌ලකත්‌තො යථා වෙජ්‌ජො දිට්‌ඨිගණ්‌ඩවිඵාලකො>
    text <288>
      text <සො තදා ලොකපජ්‌ජොතො සනරාමරසක්‌කතො>
      text <පරිසාසු නරාදිච්‌චො ධම්‌මං දෙසයතෙ ජිනො>
    text <289>
      text <දානං දත්‌වා මහාභොගො සීලෙන සුගතූපගො>
      text <භාවනාය ච නිබ්‌බාති ඉච්‌චෙවමනුසාසථ>
    text <290>
      text <දෙසනං තං මහස්‌සාදං ආදිමජ්‌ඣන්‌තසොභණං>
      text <සුණන්‌ති පරිසා සබ්‌බා අමතංව මහාරසං>
    text <291>
      text <සුත්‌වා සුමධුරං ධම්‌මං පසන්‌නො ජිනසාසනෙ>
      text <සුගතං සරණං ගන්‌ත්‌වා යාවජීවං නමස්‌සහං>
    text <292>
      text <මුනිනො ගන්‌ධකුටියා ඔපුඤ්‌ජෙසිං තදා මහිං>
      text <චතුජ්‌ජාතෙන ගන්‌ධෙන මාසෙ අට්‌ඨ දිනෙස්‌වහං>
    text <293>
      text <පණිධාය සුගන්‌ධත්‌තං සරීරවිස්‌සගන්‌ධිනො>
      text <තදා ජිනො වියාකාසි සුගන්‌ධතනුලාභිතං>
    text <294>
      text <යො යං ගන්‌ධකුටිභූමිං ගන්‌ධෙනොපුඤ්‌ජතෙ සකිං>
      text <තෙන කම්‌මවිපාකෙන උපපන්‌නො තහිං තහිං>
    text <295>
      text <සුගන්‌ධදෙහො සබ්‌බත්‌ථ භවිස්‌සති අයං නරො>
      text <ගුණගන්‌ධයුත්‌තො හුත්‌වා නිබ්‌බායිස්‌සතිනාසවො>
    text <296>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <297>
      text <පච්‌ඡිමෙ ච භවෙ දානි ජාතො විප්‌පකුලෙ අහං>
      text <ගබ්‌භං මෙ වසතො මාතා දෙහෙනාසි සුගන්‌ධිතා>
    text <298>
      text <යදා ච මාතුකුච්‌ඡිම්‌හා නික්‌ඛමාමි තදා පුරී>
      text <සාවත්‌ථිසබ්‌බගන්‌ධෙහි වාසිතා විය වායථ>
    text <299>
      text <පුප්‌ඵවස්‌සඤ්‌ච සුරභි දිබ්‌බගන්‌ධං මනොරමං>
      text <ධූපානි ච මහග්‌ඝානි උපවායිංසු තාවදෙ>
    text <300>
      text <දෙවා ච සබ්‌බගන්‌ධෙහි ධූපපුප්‌ඵෙහි තං ඝරං>
      text <වාසයිංසු සුගන්‌ධෙන යස්‌මිං ජාතො අහං ඝරෙ>
    text <301>
      text <යදා ච තරුණො භද්‌දො පඨමෙ යොබ්‌බනෙ ඨිතො>
      text <තදා සෙලං සපරිසං විනෙත්‌වා නරසාරථි>
    text <302>
      text <තෙහි සබ්‌බෙහි පරිවුතො සාවත්‌ථිපුරමාගතො>
      text <තදා බුද්‌ධානුභාවං තං දිස්‌වා පබ්‌බජිතො අහං>
    text <303>
      text <සීලං සමාධිපඤ්‌ඤඤ්‌ච විමුත්‌තිඤ්‌ච අනුත්‌තරං>
      text <භාවෙත්‌වා චතුරො ධම්‌මෙ පාපුණිං ආසවක්‌ඛයං>
    text <304>
      text <යදා පබ්‌බජිතො චාහං යදා ච අරහා අහුං>
      text <නිබ්‌බායිස්‌සං යදා චාහං ගන්‌ධවස්‌සො තදා අහු>
    text <305>
      text <සරීරගන්‌ධො ච සදාතිසෙති මෙ මහාරහං චන්‌දනචම්‌පකුප්‌පලං>
      text <තථෙව ගන්‌ධෙ ඉතරෙ ච සබ්‌බසො පසය්‌හ වායාමි තතො තහිං තහිං>
    text <306>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <307>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <308>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා චූළසුගන්‌ධො ථෙරො ඉමා ගාථායො අභාසිත්‌ථාති>
      text <භද්‌දියො රෙවතො ථෙරො මහාලාභී ච සීවලී>
      text <වඞ්‌ගීසො නන්‌දකො චෙව කාළුදායී තථාභයො>
      text <ලොමසො වනවච්‌ඡො ච සුගන්‌ධො චෙව දසමො>
      text <තීණි ගාථාසතා තත්‌ථ සොළසා ච තදුත්‌තරි>
      text <කණිකාරව්‌හයො වග්‌ගො ඵලදො තිණදායකො>
      text <කච්‌චානො භද්‌දියො වග්‌ගො ගාථායො ගණිතා චිමා>
      text <නවගාථාසතානීහ චතුරාසීතියෙව ච>
      text <සපඤ්‌ඤාසං පඤ්‌චසතං අපදානා පකාසිතා>
      text <සහ උදානගාථාහි ඡසහස්‌සානි හොන්‌තිමා>
      text <ද්‌වෙසතානි ච ගාථානං අට්‌ඨාරස තදුත්‌තරි>
    stand <චූළසුගන්‌ධත්‌ථෙරස්‌සාපදානං දසමං>
    stand <භද්‌දියවග්‌ගො පඤ්‌චපඤ්‌ඤාසමො>
    text <තස්‌සුද්‌දානං>
    text <අථ වග්‌ගුද්‌දානං>
