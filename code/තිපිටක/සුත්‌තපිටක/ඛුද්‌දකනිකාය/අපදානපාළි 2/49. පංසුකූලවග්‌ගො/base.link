text <පංසුකූලවග්‌ගො>
  text <පංසුකූලසඤ්‌ඤකත්‌ථෙරඅපදානං>
    text <1>
      text <තිස්‌සො නාමාසි භගවා සයම්‌භූ අග්‌ගපුග්‌ගලො>
      text <පංසුකූලං ඨපෙත්‌වාන විහාරං පාවිසී ජිනො>
    text <2>
      text <විනතං ධනුමාදාය භක්‌ඛත්‌ථාය චරිං අහං>
      text <මණ්‌ඩලග්‌ගං ගහෙත්‌වාන කානනං පාවිසිං අහං>
    text <3>
      text <තත්‌ථද්‌දසං පංසුකූලං දුමග්‌ගෙ ලග්‌ගිතං තදා>
      text <චාපං තත්‌ථෙව නික්‌ඛිප්‌ප සිරෙ කත්‌වාන අඤ්‌ජලිං>
    text <4>
      text <පසන්‌නචිත්‌තො සුමනො විපුලාය ච පීතියා>
      text <බුද්‌ධසෙට්‌ඨං සරිත්‌වාන පංසුකූලං අවන්‌දහං>
    text <5>
      text <ද්‌වෙනවුතෙ ඉතො කප්‌පෙ පංසුකූලමවන්‌දහං>
      text <දුග්‌ගතිං නාභිජානාමි වන්‌දනාය ඉදං ඵලං>
    text <6>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <7>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <8>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා පංසුකූලසඤ්‌ඤකො ථෙරො ඉමා ගාථායො>
    text <අභාසිත්‌ථාති>
    stand <පංසුකූලසඤ්‌ඤකත්‌ථෙරස්‌සාපදානං පඨමං>
  text <බුද්‌ධසඤ්‌ඤකත්‌ථෙරඅපදානං>
    text <9>
      text <අජ්‌ඣායකො මන්‌තධරො තිණ්‌ණං වෙදාන පාරගූ>
      text <ලක්‌ඛණෙ ඉතිහාසෙ ච සනිඝණ්‌ඩුසකෙටුභෙ>
    text <10>
      text <නදීසොතපටිභාගා සිස්‌සා ආයන්‌ති මෙ තදා>
      text <තෙසාහං මන්‌තෙ වාචෙමි රත්‌තින්‌දිවමතන්‌දිතො>
    text <11>
      text <සිද්‌ධත්‌ථො නාම සම්‌බුද්‌ධො ලොකෙ උප්‌පජ්‌ජි තාවදෙ>
      text <තමන්‌ධකාරං නාසෙත්‌වා ඤාණාලොකං පවත්‌තයි>
    text <12>
      text <මම අඤ්‌ඤතරො සිස්‌සො සිස්‌සානං සො කථෙසි මෙ>
      text <සුත්‌වාන තෙ එතමත්‌ථං ආරොචෙසුං මමං තදා>
    text <13>
      text <බුද්‌ධො ලොකෙ සමුප්‌පන්‌නො සබ්‌බඤ්‌ඤූ ලොකනායකො>
      text <තස්‌සානුවත්‌තති ජනො ලාභො අම්‌හං න විජ්‌ජති>
    text <14>
      text <අධිච්‌චුප්‌පත්‌තිකා බුද්‌ධා චක්‌ඛුමන්‌තො මහායසා>
      text <යංනූනාහං බුද්‌ධසෙට්‌ඨං පස්‌සෙය්‍යං ලොකනායකං>
    text <15>
      text <අජිනං මෙ ගහෙත්‌වාන වාකචීරං කමණ්‌ඩලුං>
      text <අස්‌සමා අභිනික්‌ඛම්‌ම සිස්‌සෙ ආමන්‌තයිං අහං>
    text <16>
      text <ඔදුම්‌බරිකපුප්‌ඵංව චන්‌දම්‌හි සසකං යථා>
      text <වායසානං යථා ඛීරං දුල්‌ලභො ලොකනායකො>
    text <17>
      text <බුද්‌ධො ලොකම්‌හි උප්‌පන්‌නො මනුස්‌සත්‌තම්‌පි දුල්‌ලභං>
      text <උභොසු විජ්‌ජමානෙසු සවනඤ්‌ච සුදුල්‌ලභං>
    text <18>
      text <බුද්‌ධො ලොකෙ සමුප්‌පන්‌නො චක්‌ඛුං ලච්‌ඡාම නො භවං>
      text <එථ සබ්‌බෙ ගමිස්‌සාම සම්‌මාසම්‌බුද්‌ධසන්‌තිකං>
    text <19>
      text <කමණ්‌ඩලුධරා සබ්‌බෙ ඛරාජිනනිවාසිනො>
      text <තෙ ජටා භාරභරිතා නික්‌ඛමුං විපිනා තදා>
    text <20>
      text <යුගමත්‌තං පෙක්‌ඛමානා උත්‌තමත්‌ථං ගවෙසිනො>
      text <ආසත්‌තිදොසරහිතා අසම්‌භීතාව කෙසරී>
    text <21>
      text <අප්‌පකිච්‌චා අලොලුප්‌පා නිපකා සන්‌තවුත්‌තිනො>
      text <උඤ්‌ඡාය චරමානා තෙ බුද්‌ධසෙට්‌ඨමුපාගමුං>
    text <22>
      text <දියඩ්‌ඪයොජනෙ සෙසෙ බ්‍යාධි මෙ උපපජ්‌ජථ>
      text <බුද්‌ධසෙට්‌ඨං සරිත්‌වාන තත්‌ථ කාලඞ්‌කතො අහං>
    text <23>
      text <චතුන්‌නවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <24>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <25>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <26>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා බුද්‌ධසඤ්‌ඤකො ථෙරො ඉමා ගාථායො>
    text <අභාසිත්‌ථාති>
    stand <බුද්‌ධසඤ්‌ඤකත්‌ථෙරස්‌සාපදානං දුතියං>
  text <භිසදායකත්‌ථෙරඅපදානං>
    text <27>
      text <ඔගය්‌හ යං පොක්‌ඛරණිං නානාකුඤ්‌ජරසෙවිතං>
      text <උද්‌ධරාමි භිසං තත්‌ථ ඝාසහෙතු අහං තදා>
    text <28>
      text <භගවා තම්‌හි සමයෙ පදුමුත්‌තරසව්‌හයො>
      text <රත්‌තම්‌බරධරො බුද්‌ධො ගච්‌ඡති අනිලඤ්‌ජසෙ>
    text <29>
      text <ධුනන්‌තො පංසුකූලානි සද්‌දමස්‌සොසහං තදා>
      text <උද්‌ධං නිජ්‌ඣායමානොහං අද්‌දසං ලොකනායකං>
    text <30>
      text <තත්‌ථෙව ඨිතකො සන්‌තො ආයාචිං ලොකනායකං>
      text <මධුං භිසෙහි සවති ඛීරං සප්‌පිං මුළාලිභි>
    text <31>
      text <පටිග්‌ගණ්‌හාතු මෙ බුද්‌ධො අනුකම්‌පාය චක්‌ඛුමා>
      text <තතො කාරුණිකො සත්‌ථා ඔරුහිත්‌වා මහායසො>
    text <32>
      text <පටිග්‌ගණ්‌හි මමං භික්‌ඛං අනුකම්‌පාය චක්‌ඛුමා>
      text <පටිග්‌ගහෙත්‌වා සම්‌බුද්‌ධො අකා මෙ අනුමොදනං>
    text <33>
      text <සුඛී හොතු මහාපුඤ්‌ඤ ගති තුය්‌හං සමිජ්‌ඣතු>
      text <ඉමිනා භිසදානෙන ලභස්‌සු විපුලං සුඛං>
    text <34>
      text <ඉදං වත්‌වාන සම්‌බුද්‌ධො ජලජුත්‌තමනාමකො>
      text <භික්‌ඛමාදාය සම්‌බුද්‌ධො අම්‌බරෙනාගමා ජිනො>
    text <35>
      text <තතො භිසං ගහෙත්‌වාන ආගච්‌ඡිං මම අස්‌සමං>
      text <භිසං රුක්‌ඛෙ ලගෙත්‌වාන මම දානමනුස්‌සරිං>
    text <36>
      text <මහාවාතො වුට්‌ඨහිත්‌වා සඤ්‌චාලෙසි වනං තදා>
      text <ආකාසො අභිනාදිත්‌ථ අසනියා ඵලන්‌තියා>
    text <37>
      text <තතො මෙ අසනිපාතො මත්‌ථකෙ නිපතී තදා>
      text <සොහං නිසින්‌නකො සන්‌තො තත්‌ථ කාලඞ්‌කතො අහුං>
    text <38>
      text <පුඤ්‌ඤකම්‌මෙන සංයුත්‌තො තුසිතං උපපජ්‌ජහං>
      text <කළෙවරං මෙ පතිතං දෙවලොකෙ රමිං අහං>
    text <39>
      text <ඡළසීතිසහස්‌සානි නාරියො සමලඞ්‌කතා>
      text <සායපාතං උපට්‌ඨන්‌ති භිසදානස්‌සිදං ඵලං>
    text <40>
      text <මනුස්‌සයොනිමාගන්‌ත්‌වා සුඛිතො හොමහං සදා>
      text <භොගෙ මෙ ඌනතා නත්‌ථි භිසදානස්‌සිදං ඵලං>
    text <41>
      text <අනුකම්‌පිතකො තෙන දෙවදෙවෙන තාදිනා>
      text <සබ්‌බාසවා පරික්‌ඛීණා නත්‌ථි දානි පුනබ්‌භවො>
    text <42>
      text <සතසහස්‌සිතො කප්‌පෙ යං භිසං අදදිං තදා>
      text <දුග්‌ගතිං නාභිජානාමි භිසදානස්‌සිදං ඵලං>
    text <43>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <44>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <45>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා භිසදායකො ථෙරො ඉමා ගාථායො>
    text <අභාසිත්‌ථාති>
    stand <භිසදායකත්‌ථෙරස්‌සාපදානං තතියං>
  text <ඤාණථවිකත්‌ථෙරඅපදානං>
    text <46>
      text <දක්‌ඛිණෙ හිමවන්‌තස්‌ස සුකතො අස්‌සමො මම>
      text <උත්‌තමත්‌ථං ගවෙසන්‌තො වසාමි විපිනෙ තදා>
    text <47>
      text <ලාභාලාභෙන සන්‌තුට්‌ඨො මූලෙන ච ඵලෙන ච>
      text <අන්‌වෙසන්‌තො ආචරියං වසාමි එකකො අහං>
    text <48>
      text <සුමෙධො නාම සම්‌බුද්‌ධො ලොකෙ උප්‌පජ්‌ජි තාවදෙ>
      text <චතුසච්‌චං පකාසෙති උද්‌ධරන්‌තො මහාජනං>
    text <49>
      text <නාහං සුණොමි සම්‌බුද්‌ධං නපි මෙ කොචි සංසති>
      text <අට්‌ඨවස්‌සෙ අතික්‌කන්‌තෙ අස්‌සොසිං ලොකනායකං>
    text <50>
      text <අග්‌ගිදාරුං නීහරිත්‌වා සම්‌මජ්‌ජිත්‌වාන අස්‌සමං>
      text <ඛාරිභාරං ගහෙත්‌වාන නික්‌ඛමිං විපිනා අහං>
    text <51>
      text <එකරත්‌තිං වසන්‌තොහං ගාමෙසු නිගමෙසු ච>
      text <අනුපුබ්‌බෙන චන්‌දවතිං තදාහං උපසඞ්‌කමිං>
    text <52>
      text <භගවා තම්‌හි සමයෙ සුමෙධො ලොකනායකො>
      text <උද්‌ධරන්‌තො බහූ සත්‌තෙ දෙසෙති අමතං පදං>
    text <53>
      text <ජනකායමතික්‌කම්‌ම වන්‌දිත්‌වා ජිනසාගරං>
      text <එකංසං අජිනං කත්‌වා සන්‌ථවිං ලොකනායකං>
    text <54>
      text <තුවං සත්‌ථා ච කෙතු ච ධජො යූපො ච පාණිනං>
      text <පරායනො පතිට්‌ඨා ච දීපො ච ද්‌විපදුත්‌තමො>
    stand <එකවීසතිමං භාණවාරං>
    text <55>
      text <නෙපුඤ්‌ඤො දස්‌සනෙ වීරො තාරෙසි ජනතං තුවං>
      text <නත්‌ථඤ්‌ඤො තාරකො ලොකෙ තවුත්‌තරිතරො මුනෙ>
    text <56>
      text <සක්‌කා ථෙවෙ කුසග්‌ගෙන පමෙතුං සාගරුත්‌තමෙ>
      text <නත්‌වෙව තව සබ්‌බඤ්‌ඤු ඤාණං සක්‌කා පමෙතවෙ>
    text <57>
      text <තුලදණ්‌ඩෙ ඨපෙත්‌වාන මහිං සක්‌කා ධරෙතවෙ>
      text <නත්‌වෙව තව පඤ්‌ඤාය පමාණමත්‌ථි චක්‌ඛුම>
    text <58>
      text <ආකාසො මිනිතුං සක්‌කා රජ්‌ජුයා අඞ්‌ගුලෙන වා>
      text <නත්‌වෙව තව සබ්‌බඤ්‌ඤු සීලං සක්‌කා පමෙතවෙ>
    text <59>
      text <මහාසමුද්‌දෙ උදකං ආකාසො ච වසුන්‌ධරා>
      text <පරිමෙය්‍යානි එතානි අප්‌පමෙය්‍යොසි චක්‌ඛුම>
    text <60>
      text <ඡහි ගාථාහි සබ්‌බඤ්‌ඤුං කිත්‌තයිත්‌වා මහායසං>
      text <අඤ්‌ජලිං පග්‌ගහෙත්‌වාන තුණ්‌හී අට්‌ඨාසහං තදා>
    text <61>
      text <යං වදන්‌ති සුමෙධොති භූරිපඤ්‌ඤං සුමෙධසං>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <62>
      text <යො මෙ ඤාණං පකිත්‌තෙසි විප්‌පසන්‌නෙන චෙතසා>
      text <තමහං කිත්‌තයිස්‌සාමි සුණාථ මම භාසතො>
    text <63>
      text <සත්‌තසත්‌තති කප්‌පානි දෙවලොකෙ රමිස්‌සති>
      text <සහස්‌සක්‌ඛත්‌තුං දෙවින්‌දො දෙවරජ්‌ජං කරිස්‌සති>
    text <64>
      text <අනෙකසතක්‌ඛත්‌තුඤ්‌ච චක්‌කවත්‌තී භවිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <65>
      text <දෙවභූතො මනුස්‌සො වා පුඤ්‌ඤකම්‌මසමාහිතො>
      text <අනූනමනසඞ්‌කප්‌පො තික්‌ඛපඤ්‌ඤො භවිස්‌සති>
    text <66>
      text <තිංසකප්‌පසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <67>
      text <අගාරා අභිනික්‌ඛම්‌ම පබ්‌බජිස්‌සති කිඤ්‌චනො>
      text <ජාතියා සත්‌තවස්‌සෙන අරහත්‌තං ඵුසිස්‌සති>
    text <68>
      text <යතො සරාමි අත්‌තානං යතො පත්‌තොස්‌මි සාසනං>
      text <එත්‌ථන්‌තරෙ න ජානාමි චෙතනං අමනොරමං>
    text <69>
      text <සංසරිත්‌වා භවෙ සබ්‌බෙ සම්‌පත්‌තානුභවිං අහං>
      text <භොගෙ මෙ ඌනතා නත්‌ථි ඵලං ඤාණස්‌ස ථොමනෙ>
    text <70>
      text <තියග්‌ගී නිබ්‌බුතා මය්‌හං භවා සබ්‌බෙ සමූහතා>
      text <සබ්‌බාසවා පරික්‌ඛීණා නත්‌ථි දානි පුනබ්‌භවො>
    text <71>
      text <තිංසකප්‌පසහස්‌සම්‌හි යං ඤාණමථවිං අහං>
      text <දුග්‌ගතිං නාභිජානාමි ඵලං ඤාණස්‌ස ථොමනෙ>
    text <72>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <73>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <74>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ඤාණථවිකො ථෙරො ඉමා ගාථායො>
    text <අභාසිත්‌ථාති>
    stand <ඤාණථවිකත්‌ථෙරස්‌සාපදානං චතුත්‌ථං>
  text <චන්‌දනමාලියත්‌ථෙරඅපදානං>
    text <75>
      text <පඤ්‌ච කාමගුණෙ හිත්‌වා පියරූපෙ මනොරමෙ>
      text <අසීතිකොටියො හිත්‌වා පබ්‌බජිං අනගාරියං>
    text <76>
      text <පබ්‌බජිත්‌වාන කායෙන පාපකම්‌මං විවජ්‌ජයිං>
      text <වචීදුච්‌චරිතං හිත්‌වා නදීකූලෙ වසාමහං>
    text <77>
      text <එකකං මං විහරන්‌තං බුද්‌ධසෙට්‌ඨො උපාගමි>
      text <නාහං ජානාමි බුද්‌ධොති අකාසිං පටිසන්‌ථරං>
    text <78>
      text <කරිත්‌වා පටිසන්‌ථාරං නාමගොත්‌තමපුච්‌ඡහං>
      text <දෙවතානුසි ගන්‌ධබ්‌බො අදු සක්‌කො පුරින්‌දදො>
    text <79>
      text <කො වා ත්‌වං කස්‌ස වා පුත්‌තො මහාබ්‍රහ්‌මා ඉධාගතො>
      text <විරොචෙසි දිසා සබ්‌බා උදයං සූරියො යථා>
    text <80>
      text <සහස්‌සාරානි චක්‌කානි පාදෙ දිස්‌සන්‌ති මාරිස>
      text <කො වා ත්‌වං කස්‌ස වා පුත්‌තො කථං ජානෙමු තං මයං>
      text <නාමගොත්‌තං පවෙදෙහි සංසයං අපනෙහි මෙ>
    text <81>
      text <නම්‌හි දෙවො න ගන්‌ධබ්‌බො නම්‌හි සක්‌කො පුරින්‌දදො>
      text <බ්‍රහ්‌මභාවො ච මෙ නත්‌ථි එතෙසං උත්‌තමො අහං>
    text <82>
      text <අතීතො විසයං තෙසං දාලයිං කාමබන්‌ධනං>
      text <සබ්‌බෙ කිලෙසෙ ඣාපෙත්‌වා පත්‌තො සම්‌බොධිමුත්‌තමං>
    text <83>
      text <තස්‌ස වාචං සුණිත්‌වාහං ඉදං වචනමබ්‍රවිං>
      text <යදි බුද්‌ධොති සබ්‌බඤ්‌ඤූ නිසීද ත්‌වං මහාමුනෙ>
    text <84>
      text <තමහං පූජයිස්‌සාමි දුක්‌ඛස්‌සන්‌තකරො තුවං>
      text <පත්‌ථරිත්‌වා ජිනචම්‌මං අදාසි සත්‌ථුනො අහං>
    text <85>
      text <නිසීදි තත්‌ථ භගවා සීහොව ගිරිගබ්‌භරෙ>
      text <ඛිප්‌පං පබ්‌බතමාරුය්‌හ අම්‌බස්‌ස ඵලමග්‌ගහිං>
    text <86>
      text <සාලකල්‍යාණිකං පුප්‌ඵං චන්‌දනඤ්‌ච මහාරහං>
      text <ඛිප්‌පං පග්‌ගය්‌හ තං සබ්‌බං උපෙත්‌වා ලොකනායකං>
    text <87>
      text <ඵලං බුද්‌ධස්‌ස දත්‌වාන සාලපුප්‌ඵමපූජයිං>
      text <චන්‌දනං අනුලිම්‌පිත්‌වා අවන්‌දිං සත්‌ථුනො අහං>
    text <88>
      text <පසන්‌නචිත්‌තො සුමනො විපුලාය ච පීතියා>
      text <අජිනම්‌හි නිසීදිත්‌වා සුමෙධො ලොකනායකො>
    text <89>
      text <මම කම්‌මං පකිත්‌තෙසි හාසයන්‌තො මමං තදා>
      text <ඉමිනා ඵලදානෙන ගන්‌ධමාලෙහි චූභයං>
    text <90>
      text <පඤ්‌චවීසෙ කප්‌පසතෙ දෙවලොකෙ රමිස්‌සති>
      text <අනූනමනසඞ්‌කප්‌පො වසවත්‌තී භවිස්‌සති>
    text <91>
      text <ඡබ්‌බීසතිකප්‌පසතෙ මනුස්‌සත්‌තං ගමිස්‌සති>
      text <භවිස්‌සති චක්‌කවත්‌තී චාතුරන්‌තො මහිද්‌ධිකො>
    text <92>
      text <වෙභාරං නාම නගරං විස්‌සකම්‌මෙන මාපිතං>
      text <හෙස්‌සති සබ්‌බසොවණ්‌ණං නානාරතනභූසිතං>
    text <93>
      text <එතෙනෙව උපායෙන සංසරිස්‌සති සො භවෙ>
      text <සබ්‌බත්‌ථ පූජිතො හුත්‌වා දෙවත්‌තෙ අථ මානුසෙ>
    text <94>
      text <පච්‌ඡිමෙ භවෙ සම්‌පත්‌තෙ බ්‍රහ්‌මබන්‌ධු භවිස්‌සති>
      text <අගාරා අභිනික්‌ඛම්‌ම අනගාරී භවිස්‌සති>
      text <අභිඤ්‌ඤාපාරගූ හුත්‌වා නිබ්‌බායිස්‌සතිනාසවො>
    text <95>
      text <ඉදං වත්‌වාන සම්‌බුද්‌ධො සුමෙධො ලොකනායකො>
      text <මම නිජ්‌ඣායමානස්‌ස පක්‌කාමි අනිලඤ්‌ජසෙ>
    text <96>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <97>
      text <තුසිතතො චවිත්‌වාන නිබ්‌බත්‌තිං මාතුකුච්‌ඡියං>
      text <භොගෙ මෙ ඌනතා නත්‌ථි යම්‌හි ගබ්‌භෙ වසාමහං>
    text <98>
      text <මාතුකුච්‌ඡිගතෙ මයි අන්‌නපානඤ්‌ච භොජනං>
      text <මාතුයා මම ඡන්‌දෙන නිබ්‌බත්‌තති යදිච්‌ඡකං>
    text <99>
      text <ජාතියා පඤ්‌චවස්‌සෙන පබ්‌බජිං අනගාරියං>
      text <ඔරොපිතම්‌හි කෙසම්‌හි අරහත්‌තමපාපුණිං>
    text <100>
      text <පුබ්‌බකම්‌මං ගවෙසන්‌තො ඔරෙන නාද්‌දසං අහං>
      text <තිංසකප්‌පසහස්‌සම්‌හි මම කම්‌මමනුස්‌සරිං>
    text <101>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <තව සාසනමාගම්‌ම පත්‌තොම්‌හි අචලං පදං>
    text <102>
      text <තිංසකප්‌පසහස්‌සම්‌හි යං බුද්‌ධමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <103>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <104>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <105>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා චන්‌දනමාලියො ථෙරො ඉමා ගාථායො>
    text <අභාසිත්‌ථාති>
    stand <චන්‌දනමාලියත්‌ථෙරස්‌සාපදානං පඤ්‌චමං>
  text <ධාතුපූජකත්‌ථෙරඅපදානං>
    text <106>
      text <නිබ්‌බුතෙ ලොකනාථම්‌හි සිද්‌ධත්‌ථෙ ලොකනායකෙ>
      text <මම ඤාතී සමානෙත්‌වා ධාතුපූජං අකාසහං>
    text <107>
      text <චතුන්‌නවුතිතො කප්‌පෙ යං ධාතුමභිපූජයිං>
      text <දුග්‌ගතිං නාභිජානාමි ධාතුපූජායිදං ඵලං>
    text <108>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <109>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <110>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ධාතුපූජකො ථෙරො ඉමා ගාථායො>
    text <අභාසිත්‌ථාති>
    stand <ධාතුපූජකත්‌ථෙරස්‌සාපදානං ඡට්‌ඨං>
  text <පුලිනුප්‌පාදකත්‌ථෙරඅපදානං>
    text <111>
      text <පබ්‌බතෙ හිමවන්‌තම්‌හි දෙවලො නාම තාපසො>
      text <තත්‌ථ මෙ චඞ්‌කමො ආසි අමනුස්‌සෙහි මාපිතො>
    text <112>
      text <ජටාභාරෙන භරිතො කමණ්‌ඩලුධරො සදා>
      text <උත්‌තමත්‌ථං ගවෙසන්‌තො විපිනා නික්‌ඛමිං තදා>
    text <113>
      text <චුල්‌ලාසීතිසහස්‌සානි සිස්‌සා මය්‌හං උපට්‌ඨහුං>
      text <සකකම්‌මාභිපසුතා වසන්‌ති විපිනෙ තදා>
    text <114>
      text <අස්‌සමා අභිනික්‌ඛම්‌ම අකං පුලිනචෙතියං>
      text <නානාපුප්‌ඵං සමානෙත්‌වා තං චෙතියමපූජයිං>
    text <115>
      text <තත්‌ථ චිත්‌තං පසාදෙත්‌වා අස්‌සමං පවිසාමහං>
      text <සබ්‌බෙ සිස්‌සා සමාගන්‌ත්‌වා එතමත්‌ථං පුච්‌ඡිංසු මං>
    text <116>
      text <පුලිනෙන කතො ථූපො යං ත්‌වං දෙව මස්‌සති>
      text <මයම්‌පි ඤාතුමිච්‌ඡාම පුට්‌ඨො ආචික්‌ඛ නො තුවං>
    text <117>
      text <නිද්‌දිට්‌ඨා නු මන්‌තපදෙ චක්‌ඛුමන්‌තො මහායසා>
      text <තෙ ඛො අහං නමස්‌සාමි බුද්‌ධසෙට්‌ඨෙ මහායසෙ>
    text <118>
      text <කීදිසා තෙ මහාවීරා සබ්‌බඤ්‌ඤූ ලොකනායකා>
      text <කථංවණ්‌ණා කථංසීලා කීදිසා තෙ මහායසා>
    text <119>
      text <බාත්‌තිංසලක්‌ඛණා බුද්‌ධා චත්‌තාලීසදිජාපි ච>
      text <නෙත්‌තා ගොපඛුමා තෙසං ජිඤ්‌ජුකා ඵලසන්‌නිභා>
    text <120>
      text <ගච්‌ඡමානා ච තෙ බුද්‌ධා යුගමත්‌තඤ්‌ච පෙක්‌ඛරෙ>
      text <න තෙසං ජාණු නදති සන්‌ධිසද්‌දො න සුය්‍යති>
    text <121>
      text <ගච්‌ඡමානා ච සුගතා උද්‌ධරන්‌තාව ගච්‌ඡරෙ>
      text <පඨමං දක්‌ඛිණං පාදං බුද්‌ධානං එස ධම්‌මතා>
    text <122>
      text <අසම්‌භීතා ච තෙ බුද්‌ධා මිගරාජාව කෙසරී>
      text <නෙවුක්‌කංසෙන්‌ති අත්‌තානං නො ච වම්‌භෙන්‌ති පාණිනං>
    text <123>
      text <මානාවමානතො මුත්‌තා සමා සබ්‌බෙසු පාණිසු>
      text <අනත්‌තුක්‌කංසකා බුද්‌ධා බුද්‌ධානං එස ධම්‌මතා>
    text <124>
      text <උප්‌පජ්‌ජන්‌තා ච සම්‌බුද්‌ධා ආලොකං දස්‌සයන්‌ති තෙ>
      text <ඡප්‌පකාරං පකම්‌පෙන්‌ති කෙවලං වසුධං ඉමං>
    text <125>
      text <පස්‌සන්‌ති නිරයඤ්‌චෙතෙ නිබ්‌බාති නිරයො තදා>
      text <පවස්‌සති මහාමෙඝො බුද්‌ධානං එස ධම්‌මතා>
    text <126>
      text <ඊදිසා තෙ මහානාගා අතුලා ච මහායසා>
      text <වණ්‌ණතො අනතික්‌කන්‌තා අප්‌පමෙය්‍යා තථාගතා>
    text <127>
      text <අනුමොදිංසු මෙ වාක්‍යං සබ්‌බෙ සිස්‌සා සගාරවා>
      text <තථා ච පටිපජ්‌ජිංසු යථාසත්‌ති යථාබලං>
    text <128>
      text <පටිපූජෙන්‌ති පුලිනං සකකම්‌මාභිලාසිනො>
      text <සද්‌දහන්‌තා මම වාක්‍යං බුද්‌ධසක්‌කතමානසා>
    text <129>
      text <තදා චවිත්‌වා තුසිතා දෙවපුත්‌තො මහායසො>
      text <උප්‌පජ්‌ජි මාතුකුච්‌ඡිම්‌හි දසසහස්‌සි කම්‌පථ>
    text <130>
      text <අස්‌සමස්‌සාවිදූරම්‌හි චඞ්‌කමම්‌හි ඨිතො අහං>
      text <සබ්‌බෙ සිස්‌සා සමාගන්‌ත්‌වා ආගච්‌ඡුං මම සන්‌තිකෙ>
    text <131>
      text <උසභොව මහී නදති මිගරාජාව කූජති>
      text <සුසුමාරොව සළති කිං විපාකො භවිස්‌සති>
    text <132>
      text <යං පකිත්‌තෙමි සම්‌බුද්‌ධං සිකතාථූපසන්‌තිකෙ>
      text <සො දානි භගවා සත්‌ථා මාතුකුච්‌ඡිමුපාගමි>
    text <133>
      text <තෙසං ධම්‌මකථං වත්‌වා කිත්‌තයිත්‌වා මහාමුනිං>
      text <උය්‍යොජෙත්‌වා සකෙ සිස්‌සෙ පල්‌ලඞ්‌කමාභුජිං අහං>
    text <134>
      text <බලඤ්‌ච වත මෙ ඛීණං බ්‍යාධිනා පරමෙන තං>
      text <බුද්‌ධසෙට්‌ඨං සරිත්‌වාන තත්‌ථ කාලඞ්‌කතො අහං>
    text <135>
      text <සබ්‌බෙ සිස්‌සා සමාගන්‌ත්‌වා අකංසු චිතකං තදා>
      text <කළෙවරඤ්‌ච මෙ ගය්‌හ චිතකං අභිරොපයුං>
    text <136>
      text <චිතකං පරිවාරෙත්‌වා සීසෙ කත්‌වාන අඤ්‌ජලිං>
      text <සොකසල්‌ලපරෙතා තෙ වික්‌කන්‌දිංසු සමාගතා>
    text <137>
      text <තෙසං ලාලප්‌පමානානං අගමං චිතකං තදා>
      text <අහං ආචරියො තුම්‌හං මා සොචිත්‌ථ සුමෙධසා>
    text <138>
      text <සදත්‌ථෙ වායමෙය්‍යාථ රත්‌තින්‌දිවමතන්‌දිතා>
      text <මා වො පමත්‌තා අහුත්‌ථ ඛණො වො පටිපාදිතො>
    text <139>
      text <සකෙ සිස්‌සෙනුසාසිත්‌වා දෙවලොකං පුනාගමිං>
      text <අට්‌ඨාරස ච කප්‌පානි දෙවලොකෙ රමාමහං>
    text <140>
      text <සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං>
      text <අනෙකසතක්‌ඛත්‌තුඤ්‌ච දෙවරජ්‌ජමකාරයිං>
    text <141>
      text <අවසෙසෙසු කප්‌පෙසු වොකිණ්‌ණො සංසරිං අහං>
      text <දුග්‌ගතිං නාභිජානාමි උප්‌පාදස්‌ස ඉදං ඵලං>
    text <142>
      text <යථා කොමුදිකෙ මාසෙ බහූ පුප්‌ඵන්‌ති පාදපා>
      text <තථෙවාහම්‌පි සමයෙ පුප්‌ඵිතොම්‌හි මහෙසිනා>
    text <143>
      text <වීරියං මෙ ධුරධොරය්‌හං යොගක්‌ඛෙමාධිවාහනං>
      text <නාගොව බන්‌ධනං ඡෙත්‌වා විහරාමි අනාසවො>
    text <144>
      text <සතසහස්‌සිතො කප්‌පෙ යං බුද්‌ධමභිකිත්‌තයිං>
      text <දුග්‌ගතිං නාභිජානාමි කිත්‌තනාය ඉදං ඵලං>
    text <145>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <146>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <147>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා පුලිනුප්‌පාදකො ථෙරො ඉමා ගාථායො>
    text <අභාසිත්‌ථාති>
    stand <පුලිනුප්‌පාදකත්‌ථෙරස්‌සාපදානං සත්‌තමං>
  text <තරණියත්‌ථෙරඅපදානං>
    text <148>
      text <අත්‌ථදස්‌සී තු භගවා සයම්‌භූ ලොකනායකො>
      text <විනතා නදියා තීරං උපාගච්‌ඡි තථාගතො>
    text <149>
      text <උදකා අභිනික්‌ඛම්‌ම කච්‌ඡපො වාරිගොචරො>
      text <බුද්‌ධං තාරෙතුකාමොහං උපෙසිං ලොකනායකං>
    text <150>
      text <අභිරූහතු මං බුද්‌ධො අත්‌ථදස්‌සී මහාමුනි>
      text <අහං තං තාරයිස්‌සාමි දුක්‌ඛස්‌සන්‌තකරො තුවං>
    text <151>
      text <මම සඞ්‌කප්‌පමඤ්‌ඤාය අත්‌ථදස්‌සී මහායසො>
      text <අභිරූහිත්‌වා මෙ පිට්‌ඨිං අට්‌ඨාසි ලොකනායකො>
    text <152>
      text <යතො සරාමි අත්‌තානං යතො පත්‌තොස්‌මි විඤ්‌ඤුතං>
      text <සුඛං මෙ තාදිසං නත්‌ථි ඵුට්‌ඨෙ පාදතලෙ යථා>
    text <153>
      text <උත්‌තරිත්‌වාන සම්‌බුද්‌ධො අත්‌ථදස්‌සී මහායසො>
      text <නදීතීරම්‌හි ඨත්‌වාන ඉමා ගාථා අභාසථ>
    text <154>
      text <යාවතා වත්‌තතෙ චිත්‌තං ගඞ්‌ගාසොතං තරාමහං>
      text <අයඤ්‌ච කච්‌ඡපො රාජා තාරෙසි මම පඤ්‌ඤවා>
    text <155>
      text <ඉමිනා බුද්‌ධතරණෙන මෙත්‌තචිත්‌තවතාය ච>
      text <අට්‌ඨාරසෙ කප්‌පසතෙ දෙවලොකෙ රමිස්‌සති>
    text <156>
      text <දෙවලොකා ඉධාගන්‌ත්‌වා සුක්‌කමූලෙන චොදිතො>
      text <එකාසනෙ නිසීදිත්‌වා කඞ්‌ඛාසොතං තරිස්‌සති>
    text <157>
      text <යථාපි භද්‌දකෙ ඛෙත්‌තෙ බීජං අප්‌පම්‌පි රොපිතං>
      text <සම්‌මාධාරෙ පවච්‌ඡන්‌තෙ ඵලං තොසෙති කස්‌සකං>
    text <158>
      text <තථෙවිදං බුද්‌ධඛෙත්‌තං සම්‌මාසම්‌බුද්‌ධදෙසිතං>
      text <සම්‌මාධාරෙ පවච්‌ඡන්‌තෙ ඵලං මං තොසයිස්‌සති>
    text <159>
      text <පධානපහිතත්‌තොම්‌හි උපසන්‌තො නිරූපධි>
      text <සබ්‌බාසවෙ පරිඤ්‌ඤාය විහරාමි අනාසවො>
    text <160>
      text <අට්‌ඨාරසෙ කප්‌පසතෙ යං කම්‌මමකරිං තදා>
      text <දුග්‌ගතිං නාභිජානාමි තරණාය ඉදං ඵලං>
    text <161>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <162>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <163>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා තරණියො ථෙරො ඉමා ගාථායො>
    text <අභාසිත්‌ථාති>
    stand <තරණියත්‌ථෙරස්‌සාපදානං අට්‌ඨමං>
  text <ධම්‌මරුචියත්‌ථෙරඅපදානං>
    text <164>
      text <යදා දීපඞ්‌කරො බුද්‌ධො සුමෙධං බ්‍යාකරී ජිනො>
      text <අපරිමෙය්‍යෙ ඉතො කප්‌පෙ අයං බුද්‌ධො භවිස්‌සති>
    text <165>
      text <ඉමස්‌ස ජනිකා මාතා මායා නාම භවිස්‌සති>
      text <පිතා සුද්‌ධොදනො නාම අයං හෙස්‌සති ගොතමො>
    text <166>
      text <පධානං පදහිත්‌වාන කත්‌වා දුක්‌කරකාරිකං>
      text <අස්‌සත්‌ථමූලෙ සම්‌බුද්‌ධො බුජ්‌ඣිස්‌සති මහායසො>
    text <167>
      text <උපතිස්‌සො කොලිතො ච අග්‌ගා හෙස්‌සන්‌ති සාවකා>
      text <ආනන්‌දො නාම නාමෙන උපට්‌ඨිස්‌සතිමං ජිනං>
    text <168>
      text <ඛෙමා උප්‌පලවණ්‌ණා ච අග්‌ගා හෙස්‌සන්‌ති සාවිකා>
      text <චිත්‌තො ආළවකො චෙව අග්‌ගා හෙස්‌සන්‌තුපාසකා>
    text <169>
      text <ඛුජ්‌ජුත්‌තරා නන්‌දමාතා අග්‌ගා හෙස්‌සන්‌තුපාසිකා>
      text <බොධි ඉමස්‌ස වීරස්‌ස අස්‌සත්‌ථොති පවුච්‌චති>
    text <170>
      text <ඉදං සුත්‌වාන වචනං අසමස්‌ස මහෙසිනො>
      text <ආමොදිතා නරමරූ නමස්‌සන්‌ති කතඤ්‌ජලී>
    text <171>
      text <තදාහං මාණවො ආසිං මෙඝො නාම සුසික්‌ඛිතො>
      text <සුත්‌වා බ්‍යාකරණං සෙට්‌ඨං සුමෙධස්‌ස මහාමුනෙ>
    text <172>
      text <සංවිසට්‌ඨො භවිත්‌වාන සුමෙධෙ කරුණාසයෙ>
      text <පබ්‌බජන්‌තඤ්‌ච තං වීරං සහාව අනුපබ්‌බජිං>
    text <173>
      text <සංවුතො පාතිමොක්‌ඛස්‌මිං ඉන්‌ද්‍රියෙසු ච පඤ්‌චසු>
      text <සුද්‌ධාජීවො සතො වීරො ජිනසාසනකාරකො>
    text <174>
      text <එවං විහරමානොහං පාපමිත්‌තෙන කෙනචි>
      text <නියොජිතො අනාචාරෙ සුමග්‌ගා පරිධංසිතො>
    text <175>
      text <විතක්‌කවසිකො හුත්‌වා සාසනතො අපක්‌කමිං>
      text <පච්‌ඡා තෙන කුමිත්‌තෙන පයුත්‌තො මාතුඝාතනං>
    text <176>
      text <අකරිං ආනන්‌තරියං ඝාතයිං දුට්‌ඨමානසො>
      text <තතො චුතො මහාවීචිං උපපන්‌නො සුදාරුණං>
    text <177>
      text <විනිපාතගතො සන්‌තො සංසරිං දුක්‌ඛිතො චිරං>
      text <න පුනො අද්‌දසං වීරං සුමෙධං නරපුඞ්‌ගවං>
    text <178>
      text <අස්‌මිං කප්‌පෙ සමුද්‌දම්‌හි මච්‌ඡො ආසිං තිමිඞ්‌ගලො>
      text <දිස්‌වාහං සාගරෙ නාවං ගොචරත්‌ථමුපාගමිං>
    text <179>
      text <දිස්‌වා මං වාණිජා භීතා බුද්‌ධසෙට්‌ඨමනුස්‌සරුං>
      text <ගොතමොති මහාඝොසං සුත්‌වා තෙහි උදීරිතං>
    text <180>
      text <පුබ්‌බසඤ්‌ඤං සරිත්‌වාන තතො කාලඞ්‌කතො අහං>
      text <සාවත්‌ථියං කුලෙ ඉද්‌ධෙ ජාතො බ්‍රාහ්‌මණජාතියං>
    text <181>
      text <ආසිං ධම්‌මරුචි නාම සබ්‌බපාපජිගුච්‌ඡකො>
      text <දිස්‌වාහං ලොකපජ්‌ජොතං ජාතියා සත්‌තවස්‌සිකො>
    text <182>
      text <මහාජෙතවනං ගන්‌ත්‌වා පබ්‌බජිං අනගාරියං>
      text <උපෙමි බුද්‌ධං තික්‌ඛත්‌තුං රත්‌තියා දිවසස්‌ස ච>
    text <183>
      text <තදා දිස්‌වා මුනි ආහ චිරං ධම්‌මරුචීති මං>
      text <තතොහං අවචං බුද්‌ධං පුබ්‌බකම්‌මපභාවිතං>
    text <184>
      text <සුචිරං සතපුඤ්‌ඤලක්‌ඛණං පතිපුබ්‌බෙන විසුද්‌ධපච්‌චයං>
      text <අහමජ්‌ජසුපෙක්‌ඛනං වත තව පස්‌සාමි නිරුපමං විග්‌ගහං>
    text <185>
      text <සුචිරං විහතත්‌තමො මයා සුචිරක්‌ඛෙන නදී විසොසිතා>
      text <සුචිරං අමලං විසොධිතං නයනං ඤාණමයං මහාමුනෙ>
    text <186>
      text <චිරකාලසමඞ්‌ගිතො තයා අවිනට්‌ඨො පුනරන්‌තරං චිරං>
      text <පුනරජ්‌ජසමාගතො තයා න හි නස්‌සන්‌ති කතානි ගොතම>
    text <187>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <188>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <189>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා ධම්‌මරුචියො ථෙරො ඉමා ගාථායො>
    text <අභාසිත්‌ථාති>
    stand <ධම්‌මරුචියත්‌ථෙරස්‌සාපදානං නවමං>
  text <සාලමණ්‌ඩපියත්‌ථෙරඅපදානං>
    text <190>
      text <අජ්‌ඣොගාහෙත්‌වා සාලවනං සුකතො අස්‌සමො මම>
      text <සාලපුප්‌ඵෙහි සඤ්‌ඡන්‌නො වසාමි විපිනෙ තදා>
    text <191>
      text <පියදස්‌සී ච භගවා සයම්‌භූ අග්‌ගපුග්‌ගලො>
      text <විවෙකකාමො සම්‌බුද්‌ධො සාලවනමුපාගමි>
    text <192>
      text <අස්‌සමා අභිනික්‌ඛම්‌ම පවනං අගමාසහං>
      text <මූලඵලං ගවෙසන්‌තො ආහිණ්‌ඩාමි වනෙ තදා>
    text <193>
      text <තත්‌ථද්‌දසාසිං සම්‌බුද්‌ධං පියදස්‌සිං මහායසං>
      text <සුනිසින්‌නං සමාපන්‌නං විරොචන්‌තං මහාවනෙ>
    text <194>
      text <චතුදණ්‌ඩෙ ඨපෙත්‌වාන බුද්‌ධස්‌ස උපරී අහං>
      text <මණ්‌ඩපං සුකතං කත්‌වා සාලපුප්‌ඵෙහි ඡාදයිං>
    text <195>
      text <සත්‌තාහං ධාරයිත්‌වාන මණ්‌ඩපං සාලඡාදිතං>
      text <තත්‌ථ චිත්‌තං පසාදෙත්‌වා බුද්‌ධසෙට්‌ඨමවන්‌දහං>
    text <196>
      text <භගවා තම්‌හි සමයෙ වුට්‌ඨහිත්‌වා සමාධිතො>
      text <යුගමත්‌තං පෙක්‌ඛමානො නිසීදි පුරිසුත්‌තමො>
    text <197>
      text <සාවකො වරුණො නාම පියදස්‌සිස්‌ස සත්‌ථුනො>
      text <වසීසතසහස්‌සෙහි උපගච්‌ඡි විනායකං>
    text <198>
      text <පියදස්‌සී ච භගවා ලොකජෙට්‌ඨො නරාසභො>
      text <භික්‌ඛුසඞ්‌ඝෙ නිසීදිත්‌වා සිතං පාතුකරී ජිනො>
    text <199>
      text <අනුරුද්‌ධො උපට්‌ඨාකො පියදස්‌සිස්‌ස සත්‌ථුනො>
      text <එකංසං චීවරං කත්‌වා අපුච්‌ඡිත්‌ථ මහාමුනිං>
    text <200>
      text <කො නු ඛො භගවා හෙතු සිතකම්‌මස්‌ස සත්‌ථුනො>
      text <කාරණෙ විජ්‌ජමානම්‌හි සත්‌ථා පාතුකරෙ සිතං>
    text <201>
      text <සත්‌තාහං සාලච්‌ඡදනං යො මෙ ධාරෙසි මාණවො>
      text <තස්‌ස කම්‌මං සරිත්‌වාන සිතං පාතුකරිං අහං>
    text <202>
      text <අනොකාසං න පස්‌සාමි යත්‌ථ පුඤ්‌ඤං විපච්‌චති>
      text <දෙවලොකෙ මනුස්‌සෙ වා ඔකාසොව න සම්‌මති>
    text <203>
      text <දෙවලොකෙ වසන්‌තස්‌ස පුඤ්‌ඤකම්‌මසමඞ්‌ගිනො>
      text <යාවතා පරිසා තස්‌ස සාලච්‌ඡන්‌නා භවිස්‌සති>
    text <204>
      text <තත්‌ථ දිබ්‌බෙහි නච්‌චෙහි ගීතෙහි වාදිතෙහි ච>
      text <රමිස්‌සති සදා සන්‌තො පුඤ්‌ඤකම්‌මසමාහිතො>
    text <205>
      text <යාවතා පරිසා තස්‌ස ගන්‌ධගන්‌ධී භවිස්‌සති>
      text <සාලස්‌ස පුප්‌ඵවස්‌සො ච පවස්‌සිස්‌සති තාවදෙ>
    text <206>
      text <තතො චුතොයං මනුජො මානුසං ආගමිස්‌සති>
      text <ඉධාපි සාලච්‌ඡදනං සබ්‌බකාලං ධරිස්‌සති>
    text <207>
      text <ඉධ නච්‌චඤ්‌ච ගීතඤ්‌ච සම්‌මතාළසමාහිතං>
      text <පරිවාරෙස්‌සන්‌ති මං නිච්‌චං බුද්‌ධපූජායිදං ඵලං>
    text <208>
      text <උග්‌ගච්‌ඡන්‌තෙ ච සූරියෙ සාලවස්‌සං පවස්‌සති>
      text <පුඤ්‌ඤකම්‌මෙන සංයුත්‌තං වස්‌සතෙ සබ්‌බකාලිකං>
    text <209>
      text <අට්‌ඨාරසෙ කප්‌පසතෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <210>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <211>
      text <ධම්‌මං අභිසමෙන්‌තස්‌ස සාලච්‌ඡන්‌නං භවිස්‌සති>
      text <චිතකෙ ඣායමානස්‌ස ඡදනං තත්‌ථ හෙස්‌සති>
    text <212>
      text <විපාකං කිත්‌තයිත්‌වාන පියදස්‌සී මහාමුනි>
      text <පරිසාය ධම්‌මං දෙසෙසි තප්‌පෙන්‌තො ධම්‌මවුට්‌ඨියා>
    text <213>
      text <තිංසකප්‌පානි දෙවෙසු දෙවරජ්‌ජමකාරයිං>
      text <සට්‌ඨි ච සත්‌තක්‌ඛත්‌තුඤ්‌ච චක්‌කවත්‌තී අහොසහං>
    text <214>
      text <දෙවලොකා ඉධාගන්‌ත්‌වා ලභාමි විපුලං සුඛං>
      text <ඉධාපි සාලච්‌ඡදනං මණ්‌ඩපස්‌ස ඉදං ඵලං>
    text <215>
      text <අයං පච්‌ඡිමකො මය්‌හං චරිමො වත්‌තතෙ භවො>
      text <ඉධාපි සාලච්‌ඡදනං හෙස්‌සති සබ්‌බකාලිකං>
    text <216>
      text <මහාමුනිං තොසයිත්‌වා ගොතමං සක්‍යපුඞ්‌ගවං>
      text <පත්‌තොම්‌හි අචලං ඨානං හිත්‌වා ජයපරාජයං>
    text <217>
      text <අට්‌ඨාරසෙ කප්‌පසතෙ යං බුද්‌ධමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <218>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <219>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <220>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <පංසුකූලං බුද්‌ධසඤ්‌ඤී භිසදො ඤාණකිත්‌තකො>
      text <චන්‌දනී ධාතුපූජී ච පුලිනුප්‌පාදකොපි ච>
      text <තරණො ධම්‌මරුචිකො සාලමණ්‌ඩපියො තථා>
      text <සතානි ද්‌වෙ හොන්‌ති ගාථා ඌනවීසතිමෙව ච>
    stand <ඉත්‌ථං සුදං ආයස්‌මා සාලමණ්‌ඩපියො ථෙරො ඉමා ගාථායො>
    text <අභාසිත්‌ථාති>
    stand <සාලමණ්‌ඩපියත්‌ථෙරස්‌සාපදානං දසමං>
    stand <පංසුකූලවග්‌ගො එකූනපඤ්‌ඤාසමො>
    text <තස්‌සුද්‌දානං>
