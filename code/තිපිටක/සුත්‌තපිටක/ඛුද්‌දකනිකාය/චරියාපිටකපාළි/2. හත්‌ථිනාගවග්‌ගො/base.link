text <හත්‌ථිනාගවග්‌ගො>
  text <මාතුපොසකචරියා>
    text <1>
      text <යදා අහොසිං පවනෙ කුඤ්‌ජරො මාතුපොසකො>
      text <න තදා අත්‌ථි මහියා ගුණෙන මම සාදිසො>
    text <2>
      text <පවනෙ දිස්‌වා වනචරො රඤ්‌ඤො මං පටිවෙදයි>
      text <තවානුච්‌ඡවො මහාරාජ ගජො වසති කානනෙ>
    text <3>
      text <න තස්‌ස පරික්‌ඛායත්‌ථො නපි ආළකකාසුයා>
      text <සහ ගහිතෙ සොණ්‌ඩාය සයමෙව ඉධෙහිති>
    text <4>
      text <තස්‌ස තං වචනං සුත්‌වා රාජාපි තුට්‌ඨමානසො>
      text <පෙසෙසි හත්‌ථිදමකං ඡෙකාචරියං සුසික්‌ඛිතං>
    text <5>
      text <ගන්‌ත්‌වා සො හත්‌ථිදමකො අද්‌දස පදුමස්‌සරෙ>
      text <භිසමුළාලං උද්‌ධරන්‌තං යාපනත්‌ථාය මාතුයා>
    text <6>
      text <විඤ්‌ඤාය මෙ සීලගුණං ලක්‌ඛණං උපධාරයි>
      text <එහි පුත්‌තාති පත්‌වාන මම සොණ්‌ඩාය අග්‌ගහි>
    text <7>
      text <යං මෙ තදා පාකතිකං සරීරානුගතං බලං>
      text <අජ්‌ජ නාගසහස්‌සානං බලෙන සමසාදිසං>
    text <8>
      text <යදිහං තෙසං පකුප්‌පෙය්‍යං උපෙතානං ගහණාය මං>
      text <පටිබලො භවෙ තෙසං යාව රජ්‌ජම්‌පි මානුසං>
    text <9>
      text <අපි චාහං සීලරක්‌ඛාය සීලපාරමිපූරියා>
      text <න කරොමි චිත්‌තෙ අඤ්‌ඤථත්‌තං පක්‌ඛිපන්‌තං මමාළකෙ>
    text <10>
      text <යදි තෙ මං තත්‌ථ කොට්‌ටෙය්‍යුං ඵරසූහි තොමරෙහි ච>
      text <නෙව තෙසං පකුප්‌පෙය්‍යං සීලඛණ්‌ඩභයා මමාති>
    stand <මාතුපොසකචරියං පඨමං>
  text <භූරිදත්‌තචරියා>
    text <11>
      text <පුනාපරං යදා හොමි භූරිදත්‌තො මහිද්‌ධිකො>
      text <විරූපක්‌ඛෙන මහාරඤ්‌ඤා දෙවලොකමගඤ්‌ඡහං>
    text <12>
      text <තත්‌ථ පස්‌සිත්‌වාහං දෙවෙ එකන්‌තං සුඛසමප්‌පිතෙ>
      text <තං සග්‌ගගමනත්‌ථාය සීලබ්‌බතං සමාදියිං>
    text <13>
      text <සරීරකිච්‌චං කත්‌වාන භුත්‌වා යාපනමත්‌තකං>
      text <චතුරො අඞ්‌ගෙ අධිට්‌ඨාය සෙමි වම්‌මිකමුද්‌ධනි>
    text <14>
      text <ඡවියා චම්‌මෙන මංසෙන නහාරුඅට්‌ඨිකෙහි වා>
      text <යස්‌ස එතෙන කරණීයං දින්‌නංයෙව හරාතු සො>
    text <15>
      text <සංසිතො අකතඤ්‌ඤුනා ආලම්‌පායනො මමග්‌ගහි>
      text <පෙළාය පක්‌ඛිපිත්‌වාන කීළෙති මං තහිං තහිං>
    text <16>
      text <පෙළාය පක්‌ඛිපන්‌තෙපි සම්‌මද්‌දන්‌තෙපි පාණිනා>
      text <ආලම්‌පායනෙ න කුප්‌පාමි සීලඛණ්‌ඩභයා මම>
    text <17>
      text <සකජීවිතපරිච්‌චාගො තිණතො ලහුකො මම>
      text <සීලවීතික්‌කමො මය්‌හං පථවීඋප්‌පතනං විය>
    text <18>
      text <නිරන්‌තරං ජාතිසතං චජෙය්‍යං මම ජීවිතං>
      text <නෙව සීලං පභින්‌දෙය්‍යං චතුද්‌දීපාන හෙතුපි>
    text <19>
      text <අපි චාහං සීලරක්‌ඛාය සීලපාරමිපූරියා>
      text <න කරොමි චිත්‌තෙ අඤ්‌ඤථත්‌තං පක්‌ඛිපන්‌තම්‌පි පෙළකෙති>
    stand <භූරිදත්‌තචරියං දුතියං>
  text <චම්‌පෙය්‍යනාගචරියා>
    text <20>
      text <පුනාපරං යදා හොමි චම්‌පෙය්‍යකො මහිද්‌ධිකො>
      text <තදාපි ධම්‌මිකො ආසිං සීලබ්‌බතසමප්‌පිතො>
    text <21>
      text <තදාපි මං ධම්‌මචාරිං උපවුත්‌ථං උපොසථං>
      text <අහිතුණ්‌ඩිකො ගහෙත්‌වාන රාජද්‌වාරම්‌හි කීළති>
    text <22>
      text <යං යං සො වණ්‌ණං චින්‌තයි නීලංව පීතලොහිතං>
      text <තස්‌ස චිත්‌තානුවත්‌තන්‌තො හොමි චින්‌තිතසන්‌නිභො>
    text <23>
      text <ථලං කරෙය්‍යමුදකං උදකම්‌පි ථලං කරෙ>
      text <යදිහං තස්‌ස පකුප්‌පෙය්‍යං ඛණෙන ඡාරිකං කරෙ>
    text <24>
      text <යදි චිත්‌තවසී හෙස්‌සං පරිහායිස්‌සාමි සීලතො>
      text <සීලෙන පරිහීනස්‌ස උත්‌තමත්‌ථො න සිජ්‌ඣති>
    text <25>
      text <කාමං භිජ්‌ජතුයං කායො ඉධෙව විකිරීයතු>
      text <නෙව සීලං පභින්‌දෙය්‍යං විකිරන්‌තෙ භුසං වියාති>
    stand <චම්‌පෙය්‍යනාගචරියං තතියං>
  text <චූළබොධිචරියා>
    text <26>
      text <පුනාපරං යදා හොමි චූළබොධි සුසීලවා>
      text <භවං දිස්‌වාන භයතො නෙක්‌ඛම්‌මං අභිනික්‌ඛමිං>
    text <27>
      text <යා මෙ දුතියිකා ආසි බ්‍රාහ්‌මණී කනකසන්‌නිභා>
      text <සාපි වට්‌ටෙ අනපෙක්‌ඛා නෙක්‌ඛම්‌මං අභිනික්‌ඛමි>
    text <28>
      text <නිරාලයා ඡින්‌නබන්‌ධූ අනපෙක්‌ඛා කුලෙ ගණෙ>
      text <චරන්‌තා ගාමනිගමං බාරාණසිමුපාගමුං>
    text <29>
      text <තත්‌ථ වසාම නිපකා අසංසට්‌ඨා කුලෙ ගණෙ>
      text <නිරාකුලෙ අප්‌පසද්‌දෙ රාජුය්‍යානෙ වසාමුභො>
    text <30>
      text <උය්‍යානදස්‌සනං ගන්‌ත්‌වා රාජා අද්‌දස බ්‍රාහ්‌මණිං>
      text <උපගම්‌ම මමං පුච්‌ඡි තුය්‌හෙසා කා කස්‌ස භරියා>
    text <31>
      text <එවං වුත්‌තෙ අහං තස්‌ස ඉදං වචනමබ්‍රවිං>
      text <න මය්‌හං භරියා එසා සහධම්‌මා එකසාසනී>
    text <32>
      text <තිස්‌සා සාරත්‌තගධිතො ගාහාපෙත්‌වාන චෙටකෙ>
      text <නිප්‌පීළයන්‌තො බලසා අන්‌තෙපුරං පවෙසයි>
    text <33>
      text <ඔදපත්‌තකියා මය්‌හං සහජා එකසාසනී>
      text <ආකඩ්‌ඪිත්‌වා නයන්‌තියා කොපො මෙ උපපජ්‌ජථ>
    text <34>
      text <සහ කොපෙ සමුප්‌පන්‌නෙ සීලබ්‌බතමනුස්‌සරිං>
      text <තත්‌ථෙව කොපං නිග්‌ගණ්‌හිං නාදාසිං වඩ්‌ඪිතූපරි>
    text <35>
      text <යදි නං බ්‍රාහ්‌මණිං කොචි කොට්‌ටෙය්‍ය තිණ්‌හසත්‌තියා>
      text <නෙව සීලං පභින්‌දෙය්‍යං බොධියායෙව කාරණා>
    text <36>
      text <න මෙසා බ්‍රාහ්‌මණී දෙස්‌සා නපි මෙ බලං න විජ්‌ජති>
      text <සබ්‌බඤ්‌ඤුතං පියං මය්‌හං තස්‌මා සීලානුරක්‌ඛිසන්‌ති>
    stand <චූළබොධිචරියං චතුත්‌ථං>
  text <මහිංසරාජචරියා>
    text <37>
      text <පුනාපරං යදා හොමි මහිංසො පවනචාරකො>
      text <පවඩ්‌ඪකායො බලවා මහන්‌තො භීමදස්‌සනො>
    text <38>
      text <පබ්‌භාරෙ ගිරිදුග්‌ගෙ ච රුක්‌ඛමූලෙ දකාසයෙ>
      text <හොතෙත්‌ථ ඨානං මහිංසානං කොචි කොචි තහිං තහිං>
    text <39>
      text <විචරන්‌තො බ්‍රහාරඤ්‌ඤෙ ඨානං අද්‌දස භද්‌දකං>
      text <තං ඨානං උපගන්‌ත්‌වාන තිට්‌ඨාමි ච සයාමි ච>
    text <40>
      text <අථෙත්‌ථ කපිමාගන්‌ත්‌වා පාපො අනරියො ලහු>
      text <ඛන්‌ධෙ නලාටෙ භමුකෙ මුත්‌තෙති ඔහනෙතිතං>
    text <41>
      text <සකිම්‌පි දිවසං දුතියං තතියං චතුත්‌ථම්‌පි ච>
      text <දූසෙති මං සබ්‌බකාලං තෙන හොමි උපද්‌දුතො>
    text <42>
      text <මමං උපද්‌දුතං දිස්‌වා යක්‌ඛො මං ඉදමබ්‍රවි>
      text <නාසෙහෙතං ඡවං පාපං සිඞ්‌ගෙහි ච ඛුරෙහි ච>
    text <43>
      text <එවං වුත්‌තෙ තදා යක්‌ඛෙ අහං තං ඉදමබ්‍රවිං>
      text <කිං ත්‌වං මක්‌ඛෙසි කුණපෙන පාපෙන අනරියෙන මං>
    text <44>
      text <යදිහං තස්‌ස පකුප්‌පෙය්‍යං තතො හීනතරො භවෙ>
      text <සීලඤ්‌ච මෙ පභිජ්‌ජෙය්‍ය විඤ්‌ඤූ ච ගරහෙය්‍යු මං>
    text <45>
      text <හීළිතා ජීවිතා වාපි පරිසුද්‌ධෙන මතං වරං>
      text <ක්‍යාහං ජීවිතහෙතූපි කාහාමිං පරහෙඨනං>
    text <46>
      text <මමෙවායං මඤ්‌ඤමානො අඤ්‌ඤෙපෙවං කරිස්‌සති>
      text <තෙව තස්‌ස වධිස්‌සන්‌ති සා මෙ මුත්‌ති භවිස්‌සති>
    text <47>
      text <හීනමජ්‌ඣිමඋක්‌කට්‌ඨෙ සහන්‌තො අවමානිතං>
      text <එවං ලභති සප්‌පඤ්‌ඤො මනසා යථා පත්‌ථිතන්‌ති>
    stand <මහිංසරාජචරියං පඤ්‌චමං>
  text <රුරුරාජචරියා>
    text <48>
      text <පුනාපරං යදා හොමි සුතත්‌තකනකසන්‌නිභො>
      text <මිගරාජා රුරුනාම පරමසීලසමාහිතො>
    text <49>
      text <රම්‌මෙ පදෙසෙ රමණීයෙ විවිත්‌තෙ අමනුස්‌සකෙ>
      text <තත්‌ථ වාසං උපගඤ්‌ඡිං ගඞ්‌ගාකූලෙ මනොරමෙ>
    text <50>
      text <අථ උපරි ගඞ්‌ගාය ධනිකෙහි පරිපීළිතො>
      text <පුරිසො ගඞ්‌ගාය පපති ජීවාමි වා මරාමි වා>
    text <51>
      text <රත්‌තින්‌දිවං සො ගඞ්‌ගාය වුය්‌හමානො මහොදකෙ>
      text <රවන්‌තො කරුණං රවං මජ්‌ඣෙ ගඞ්‌ගාය ගච්‌ඡති>
    text <52>
      text <තස්‌සාහං සද්‌දං සුත්‌වාන කරුණං පරිදෙවතො>
      text <ගඞ්‌ගාය තීරෙ ඨත්‌වාන අපුච්‌ඡිං කොසි ත්‌වං නරො>
    text <53>
      text <සො මෙ පුට්‌ඨො ච බ්‍යාකාසි අත්‌තනො කරණං තදා>
      text <ධනිකෙහි භීතො තසිතො පක්‌ඛන්‌දොහං මහානදිං>
    text <54>
      text <තස්‌ස කත්‌වාන කාරුඤ්‌ඤං චජිත්‌වා මම ජීවිතං>
      text <පවිසිත්‌වා නීහරිං තස්‌ස අන්‌ධකාරම්‌හි රත්‌තියා>
    text <55>
      text <අස්‌සත්‌ථකාලමඤ්‌ඤාය තස්‌සාහං ඉදමබ්‍රවිං>
      text <එකං තං වරං යාචාමි මා මං කස්‌සචි පාවද>
    text <56>
      text <නගරං ගන්‌ත්‌වාන ආචික්‌ඛි පුච්‌ඡිතො ධනහෙතුකො>
      text <රාජානං සො ගහෙත්‌වාන උපගඤ්‌ඡි මමන්‌තිකං>
    text <57>
      text <යාවතා කරණං සබ්‌බං රඤ්‌ඤො ආරොචිතං මයා>
      text <රාජා සුත්‌වාන වචනං උසුං තස්‌ස පකප්‌පයි>
      text <ඉධෙව ඝාතයිස්‌සාමි මිත්‌තදුබ්‌භිං අනාරියං>
    text <58>
      text <තමහං අනුරක්‌ඛන්‌තො නිම්‌මිනිං මම අත්‌තනා>
      text <තිට්‌ඨතෙසො මහාරාජ කාමකාරො භවාමි තෙ>
    text <59>
      text <අනුරක්‌ඛිං මම සීලං නාරක්‌ඛිං මම ජීවිතං>
      text <සීලවා හි තදා ආසිං බොධියායෙව කාරණාති>
    stand <රුරුරාජචරියං ඡට්‌ඨං>
  text <මාතඞ්‌ගචරියා>
    text <60>
      text <පුනාපරං යදා හොමි ජටිලො උග්‌ගතාපනො>
      text <මාතඞ්‌ගො නාම නාමෙන සීලවා සුසමාහිතො>
    text <61>
      text <අහඤ්‌ච බ්‍රාහ්‌මණො එකො ගඞ්‌ගාකූලෙ වසාමුභො>
      text <අහං වසාමි උපරි හෙට්‌ඨා වසති බ්‍රාහ්‌මණො>
    text <62>
      text <විචරන්‌තො අනුකූලම්‌හි උද්‌ධං මෙ අස්‌සමද්‌දස>
      text <තත්‌ථ මං පරිභාසෙත්‌වා අභිසපි මුද්‌ධඵාලනං>
    text <63>
      text <යදිහං තස්‌ස පකුප්‌පෙය්‍යං යදි සීලං න ගොපයෙ>
      text <ඔලොකෙත්‌වානහං තස්‌ස කරෙය්‍යං ඡාරිකං විය>
    text <64>
      text <යං සො තදා මං අභිසපි කුපිතො දුට්‌ඨමානසො>
      text <තස්‌සෙව මත්‌ථකෙ නිපති යොගෙන තං පමොචයිං>
    text <65>
      text <අනුරක්‌ඛිං මම සීලං නාරක්‌ඛිං මම ජීවිතං>
      text <සීලවා හි තදා ආසිං බොධියායෙව කාරණාති>
    stand <මාතඞ්‌ගචරියං සත්‌තමං>
  text <ධම්‌මදෙවපුත්‌තචරියා>
    text <66>
      text <පුනාපරං යදා හොමි මහාපක්‌ඛො මහිද්‌ධිකො>
      text <ධම්‌මො නාම මහායක්‌ඛො සබ්‌බලොකානුකම්‌පකො>
    text <67>
      text <දසකුසලකම්‌මපථෙ සමාදපෙන්‌තො මහාජනං>
      text <චරාමි ගාමනිගමං සමිත්‌තො සපරිජ්‌ජනො>
    text <68>
      text <පාපො කදරියො යක්‌ඛො දීපෙන්‌තො දස පාපකෙ>
      text <සොපෙත්‌ථ මහියා චරති සමිත්‌තො සපරිජ්‌ජනො>
    text <69>
      text <ධම්‌මවාදී අධම්‌මො ච උභො පච්‌චනිකා මයං>
      text <ධුරෙ ධුරං ඝට්‌ටයන්‌තා සමිම්‌හා පටිපථෙ උභො>
    text <70>
      text <කලහො වත්‌තතී භෙස්‌මා කල්‍යාණපාපකස්‌ස ච>
      text <මග්‌ගා ඔක්‌කමනත්‌ථාය මහායුද්‌ධො උපට්‌ඨිතො>
    text <71>
      text <යදිහං තස්‌ස කුප්‌පෙය්‍යං යදි භින්‌දෙ තපොගුණං>
      text <සහපරිජනං තස්‌ස රජභූතං කරෙය්‍යහං>
    text <72>
      text <අපිචාහං සීලරක්‌ඛාය නිබ්‌බාපෙත්‌වාන මානසං>
      text <සහ ජනෙනොක්‌කමිත්‌වා පථං පාපස්‌ස දාසහං>
    text <73>
      text <සහ පථතො ඔක්‌කන්‌තෙ කත්‌වා චිත්‌තස්‌ස නිබ්‌බුතිං>
      text <විවරං අදාසි පථවී පාපයක්‌ඛස්‌ස තාවදෙති>
    stand <ධම්‌මදෙවපුත්‌තචරියං අට්‌ඨමං>
  text <අලීනසත්‌තුචරියා>
    text <74>
      text <පඤ්‌චාලරට්‌ඨෙ නගරවරෙ කපිලායං පුරුත්‌තමෙ>
      text <රාජා ජයද්‌දිසො නාම සීලගුණමුපාගතො>
    text <75>
      text <තස්‌ස රඤ්‌ඤො අහං පුත්‌තො සුතධම්‌මො සුසීලවා>
      text <අලීනසත්‌තො ගුණවා අනුරක්‌ඛපරිජනො සදා>
    text <76>
      text <පිතා මෙ මිගවං ගන්‌ත්‌වා පොරිසාදං උපාගමි>
      text <සො මෙ පිතුමග්‌ගහෙසි භක්‌ඛොසි මම මා චලි>
    text <77>
      text <තස්‌ස තං වචනං සුත්‌වා භීතො තසිතවෙධිතො>
      text <ඌරුක්‌ඛම්‌භො අහු තස්‌ස දිස්‌වාන පොරිසාදකං>
    text <78>
      text <මිගවං ගහෙත්‌වා මුඤ්‌චස්‌සු කත්‌වා ආගමනං පුන>
      text <බ්‍රාහ්‌මණස්‌ස ධනං දත්‌වා පිතා ආමන්‌තයී මමං>
    text <79>
      text <රජ්‌ජං පුත්‌ත පටිපජ්‌ජ මා පමජ්‌ජි පුරං ඉදං>
      text <කතං මෙ පොරිසාදෙන මම ආගමනං පුන>
    text <80>
      text <මාතාපිතූ ච වන්‌දිත්‌වා නිම්‌මිනිත්‌වාන අත්‌තනා>
      text <නික්‌ඛිපිත්‌වා ධනුං ඛග්‌ගං පොරිසාදං උපාගමිං>
    text <81>
      text <සසත්‌ථහත්‌ථූපගතං කදාචි සො තසිස්‌සති>
      text <තෙන භිජ්‌ජිස්‌සති සීලං පරිත්‌තාසං කතෙ මයි>
    text <82>
      text <සීලඛණ්‌ඩභයා මය්‌හං තස්‌ස දෙස්‌සං න බ්‍යාහරිං>
      text <මෙත්‌තචිත්‌තො හිතවාදී ඉදං වචනමබ්‍රවිං>
    text <83>
      text <උජ්‌ජාලෙහි මහාඅග්‌ගිං පපතිස්‌සාමි රුක්‌ඛතො>
      text <ත්‌වං පක්‌කකාලමඤ්‌ඤාය භක්‌ඛය මං පිතාමහ>
    text <84>
      text <ඉති සීලවතං හෙතු නාරක්‌ඛිං මම ජීවිතං>
      text <පබ්‌බාජෙසිං චහං තස්‌ස සදා පාණාතිපාතිකන්‌ති>
    stand <අලීනසත්‌තුචරියං නවමං>
  text <සඞ්‌ඛපාලචරියා>
    text <85>
      text <පුනාපරං යදා හොමි සඞ්‌ඛපාලො මහිද්‌ධිකො>
      text <දාඨාවුධො ඝොරවිසො ද්‌විජිව්‌හො උරගාධිභූ>
    text <86>
      text <චතුප්‌පථෙ මහාමග්‌ගෙ නානාජනසමාකුලෙ>
      text <චතුරො අඞ්‌ගෙ අධිට්‌ඨාය තත්‌ථ වාසමකප්‌පයිං>
    text <87>
      text <ඡවියා චම්‌මෙන මංසෙන නහාරුඅට්‌ඨිකෙහි වා>
      text <යස්‌ස එතෙන කරණීයං දින්‌නංයෙව හරාතු සො>
    text <88>
      text <අද්‌දසංසු භොජපුත්‌තා ඛරා ලුද්‌දා අකාරුණා>
      text <උපගඤ්‌ඡුං මමං තත්‌ථ දණ්‌ඩමුග්‌ගරපාණිනො>
    text <89>
      text <නාසාය විනිවිජ්‌ඣිත්‌වා නඞ්‌ගුට්‌ඨෙ පිට්‌ඨිකණ්‌ටකෙ>
      text <කාජෙ ආරොපයිත්‌වාන භොජපුත්‌තා හරිංසු මං>
    text <90>
      text <සසාගරන්‌තං පථවිං සකානනං සපබ්‌බතං>
      text <ඉච්‌ඡමානො චහං තත්‌ථ නාසාවාතෙන ඣාපයෙ>
    text <91>
      text <සූලෙහි විනිවිජ්‌ඣන්‌තෙ කොට්‌ටයන්‌තෙපි සත්‌තිභි>
      text <භොජපුත්‌තෙ න කුප්‌පාමි එසා මෙ සීලපාරමීති>
      text <හත්‌ථිනාගො භූරිදත්‌තො චම්‌පෙය්‍යො බොධි මහිංසො>
      text <රුරු මාතඞ්‌ගො ධම්‌මො ච අත්‍රජො ච ජයද්‌දිසො>
      text <එතෙ නව සීලබලා පරික්‌ඛාරා පදෙසිකා>
      text <ජීවිතං පරිරක්‌ඛිත්‌වා සීලානි අනුරක්‌ඛිසං>
      text <සඞ්‌ඛපාලස්‌ස මෙ සතො සබ්‌බකාලම්‌පි ජීවිතං>
      text <යස්‌ස කස්‌සචි නිය්‍යත්‌තං තස්‌මා සා සීලපාරමීති>
    stand <සඞ්‌ඛපාලචරියං දසමං>
    stand <හත්‌ථිනාගවග්‌ගො දුතියො>
    text <තස්‌සුද්‌දානං>
    stand <සීලපාරමිනිද්‌දෙසො නිට්‌ඨිතො>
