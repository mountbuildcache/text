text <අකිත්‌තිවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <අකිත්‌තිචරියා>
    text <1>
      text <කප්‌පෙ ච සතසහස්‌සෙ චතුරො ච අසඞ්‌ඛියෙ>
      text <එත්‌ථන්‌තරෙ යං චරිතං සබ්‌බං තං බොධිපාචනං>
    text <2>
      text <අතීතකප්‌පෙ චරිතං ඨපයිත්‌වා භවාභවෙ>
      text <ඉමම්‌හි කප්‌පෙ චරිතං පවක්‌ඛිස්‌සං සුණොහි මෙ>
    text <3>
      text <යදා අහං බ්‍රහාරඤ්‌ඤෙ සුඤ්‌ඤෙ විපිනකානනෙ>
      text <අජ්‌ඣොගාහෙත්‌වා විහරාමි අකිත්‌ති නාම තාපසො>
    text <4>
      text <තදා මං තපතෙජෙන සන්‌තත්‌තො තිදිවාභිභූ>
      text <ධාරෙන්‌තො බ්‍රාහ්‌මණවණ්‌ණං භික්‌ඛාය මං උපාගමි>
    text <5>
      text <පවනා ආභතං පණ්‌ණං අතෙලඤ්‌ච අලොණිකං>
      text <මම ද්‌වාරෙ ඨිතං දිස්‌වා සකටාහෙන ආකිරිං>
    text <6>
      text <තස්‌ස දත්‌වානහං පණ්‌ණං නික්‌කුජ්‌ජිත්‌වාන භාජනං>
      text <පුනෙසනං ජහිත්‌වාන පාවිසිං පණ්‌ණසාලකං>
    text <7>
      text <දුතියම්‌පි තතියම්‌පි උපගඤ්‌ඡි මමන්‌තිකං>
      text <අකම්‌පිතො අනොලග්‌ගො එවමෙවමදාසහං>
    text <8>
      text <න මෙ තප්‌පච්‌චයා අත්‌ථි සරීරස්‌මිං විවණ්‌ණියං>
      text <පීතිසුඛෙන රතියා වීතිනාමෙමි තං දිවං>
    text <9>
      text <යදි මාසම්‌පි ද්‌වෙමාසං දක්‌ඛිණෙය්‍යං වරං ලභෙ>
      text <අකම්‌පිතො අනොලීනො දදෙය්‍යං දානමුත්‌තමං>
    text <10>
      text <න තස්‌ස දානං දදමානො යසං ලාභඤ්‌ච පත්‌ථයිං>
      text <සබ්‌බඤ්‌ඤුතං පත්‌ථයානො තානි කම්‌මානි ආචරින්‌ති>
    stand <අකිත්‌තිචරියං පඨමං>
  text <සඞ්‌ඛචරියා>
    text <11>
      text <පුනාපරං යදා හොමි බ්‍රාහ්‌මණො සඞ්‌ඛසව්‌හයො>
      text <මහාසමුද්‌දං තරිතුකාමො උපගච්‌ඡාමි පට්‌ටනං>
    text <12>
      text <තත්‌ථද්‌දසං පටිපථෙ සයම්‌භුං අපරාජිතං>
      text <කන්‌තාරද්‌ධානං පටිපන්‌නං තත්‌තාය කඨිනභූමියා>
    text <13>
      text <තමහං පටිපථෙ දිස්‌වා ඉමමත්‌ථං විචින්‌තයිං>
      text <ඉදං ඛෙත්‌තං අනුප්‌පත්‌තං පුඤ්‌ඤකාමස්‌ස ජන්‌තුනො>
    text <14>
      text <යථා කස්‌සකො පුරිසො ඛෙත්‌තං දිස්‌වා මහාගමං>
      text <තත්‌ථ බීජං න රොපෙති න සො ධඤ්‌ඤෙන අත්‌ථිකො>
    text <15>
      text <එවමෙවාහං පුඤ්‌ඤකාමො දිස්‌වා ඛෙත්‌තවරුත්‌තමං>
      text <යදි තත්‌ථ කාරං න කරොමි නාහං පුඤ්‌ඤෙන අත්‌ථිකො>
    text <16>
      text <යථා අමච්‌චො මුද්‌දිකාමො රඤ්‌ඤො අන්‌තෙපුරෙ ජනෙ>
      text <න දෙති තෙසං ධනධඤ්‌ඤං මුද්‌දිතො පරිහායති>
    text <17>
      text <එවමෙවාහං පුඤ්‌ඤකාමො විපුලං දිස්‌වාන දක්‌ඛිණං>
      text <යදි තස්‌ස දානං න දදාමි පරිහායිස්‌සාමි පුඤ්‌ඤතො>
    text <18>
      text <එවාහං චින්‌තයිත්‌වාන ඔරොහිත්‌වා උපාහනා>
      text <තස්‌ස පාදානි වන්‌දිත්‌වා අදාසිං ඡත්‌තුපාහනං>
    text <19>
      text <තෙනෙවාහං සතගුණතො සුඛුමාලො සුඛෙධිතො>
      text <අපි ච දානං පරිපූරෙන්‌තො එවං තස්‌ස අදාසහන්‌ති>
    stand <සඞ්‌ඛචරියං දුතියං>
  text <කුරුරාජචරියා>
    text <20>
      text <පුනාපරං යදා හොමි ඉන්‌දපත්‌ථෙ පුරුත්‌තමෙ>
      text <රාජා ධනඤ්‌චයො නාම කුසලෙ දසහුපාගතො>
    text <21>
      text <කලිඞ්‌ගරට්‌ඨවිසයා බ්‍රාහ්‌මණා උපගඤ්‌ඡු මං>
      text <ආයාචුං මං හත්‌ථිනාගං ධඤ්‌ඤං මඞ්‌ගලසම්‌මතං>
    text <22>
      text <අවුට්‌ඨිකො ජනපදො දුබ්‌භික්‌ඛො ඡාතකො මහා>
      text <දදාහි පවරං නාගං නීලං අඤ්‌ජනසව්‌හයං>
    text <23>
      text <න මෙ යාචකමනුප්‌පත්‌තෙ පටික්‌ඛෙපො අනුච්‌ඡවො>
      text <මා මෙ භිජ්‌ජි සමාදානං දස්‌සාමි විපුලං ගජං>
    text <24>
      text <නාගං ගහෙත්‌වා සොණ්‌ඩාය භිඞ්‌ගාරෙ රතනාමයෙ>
      text <ජලං හත්‌ථෙ ආකිරිත්‌වා බ්‍රාහ්‌මණානං අදං ගජං>
    text <25>
      text <තස්‌ස නාගෙ පදින්‌නම්‌හි අමච්‌චා එතදබ්‍රවුං>
      text <කිං නු තුය්‌හං වරං නාගං යාචකානං පදස්‌සසි>
    text <26>
      text <ධඤ්‌ඤං මඞ්‌ගලසම්‌පන්‌නං සඞ්‌ගාමවිජයුත්‌තමං>
      text <තස්‌මිං නාගෙ පදින්‌නම්‌හි කිං තෙ රජ්‌ජං කරිස්‌සති>
    text <27>
      text <රජ්‌ජම්‌පි මෙ දදෙ සබ්‌බං සරීරං දජ්‌ජමත්‌තනො>
      text <සබ්‌බඤ්‌ඤුතං පියං මය්‌හං තස්‌මා නාගං අදාසහන්‌ති>
    stand <කුරුරාජචරියං තතියං>
  text <මහාසුදස්‌සනචරියා>
    text <28>
      text <කුසාවතිම්‌හි නගරෙ යදා ආසිං මහීපති>
      text <මහාසුදස්‌සනො නාම චක්‌කවත්‌තී මහබ්‌බලො>
    text <29>
      text <තත්‌ථාහං දිවසෙ තික්‌ඛත්‌තුං ඝොසාපෙමි තහිං තහිං>
      text <කො කිං ඉච්‌ඡති පත්‌ථෙති කස්‌ස කිං දීයතූ ධනං>
    text <30>
      text <කො ඡාතකො කො තසිතො කො මාලං කො විලෙපනං>
      text <නානාරත්‌තානි වත්‌ථානි කො නග්‌ගො පරිදහිස්‌සති>
    text <31>
      text <කො පථෙ ඡත්‌තමාදෙති කොපාහනා මුදූ සුභා>
      text <ඉති සායඤ්‌ච පාතො ච ඝොසාපෙමි තහිං තහිං>
    text <32>
      text <න තං දසසු ඨානෙසු නපි ඨානසතෙසු වා>
      text <අනෙකසතඨානෙසු පටියත්‌තං යාචකෙ ධනං>
    text <33>
      text <දිවා වා යදි වා රත්‌තිං යදි එති වනිබ්‌බකො>
      text <ලද්‌ධා යදිච්‌ඡකං භොගං පූරහත්‌ථොව ගච්‌ඡති>
    text <34>
      text <එවරූපං මහාදානං අදාසිං යාවජීවිකං>
      text <නපාහං දෙස්‌සං ධනං දම්‌මි නපි නත්‌ථි නිචයො මයි>
    text <35>
      text <යථාපි ආතුරො නාම රොගතො පරිමුත්‌තියා>
      text <ධනෙන වෙජ්‌ජං තප්‌පෙත්‌වා රොගතො පරිමුච්‌චති>
    text <36>
      text <තථෙවාහං ජානමානො පරිපූරෙතුමසෙසතො>
      text <ඌනමනං පූරයිතුං දෙමි දානං වනිබ්‌බකෙ>
      text <නිරාලයො අපච්‌චාසො සම්‌බොධිමනුපත්‌තියාති>
    stand <මහාසුදස්‌සනචරියං චතුත්‌ථං>
  text <මහාගොවින්‌දචරියා>
    text <37>
      text <පුනාපරං යදා හොමි සත්‌තරාජපුරොහිතො>
      text <පූජිතො නරදෙවෙහි මහාගොවින්‌දබ්‍රාහ්‌මණො>
    text <38>
      text <තදාහං සත්‌තරජ්‌ජෙසු යං මෙ ආසි උපායනං>
      text <තෙන දෙමි මහාදානං අක්‌ඛොබ්‌භං සාගරූපමං>
    text <39>
      text <න මෙ දෙස්‌සං ධනං ධඤ්‌ඤං නපි නත්‌ථි නිචයො මයි>
      text <සබ්‌බඤ්‌ඤුතං පියං මය්‌හං තස්‌මා දෙමි වරං ධනන්‌ති>
    stand <මහාගොවින්‌දචරියං පඤ්‌චමං>
  text <නිමිරාජචරියා>
    text <40>
      text <පුනාපරං යදා හොමි මිථිලායං පුරුත්‌තමෙ>
      text <නිමි නාම මහාරාජා පණ්‌ඩිතො කුසලත්‌ථිකො>
    text <41>
      text <තදාහං මාපයිත්‌වාන චතුස්‌සාලං චතුම්‌මුඛං>
      text <තත්‌ථ දානං පවත්‌තෙසිං මිගපක්‌ඛිනරාදිනං>
    text <42>
      text <අච්‌ඡාදනඤ්‌ච සයනං අන්‌නං පානඤ්‌ච භොජනං>
      text <අබ්‌බොච්‌ඡින්‌නං කරිත්‌වාන මහාදානං පවත්‌තයිං>
    text <43>
      text <යථාපි සෙවකො සාමිං ධනහෙතුමුපාගතො>
      text <කායෙන වාචා මනසා ආරාධනීයමෙසති>
    text <44>
      text <තථෙවාහං සබ්‌බභවෙ පරියෙසිස්‌සාමි බොධිජං>
      text <දානෙන සත්‌තෙ තප්‌පෙත්‌වා ඉච්‌ඡාමි බොධිමුත්‌තමන්‌ති>
    stand <නිමිරාජචරියං ඡට්‌ඨං>
  text <චන්‌දකුමාරචරියා>
    text <45>
      text <පුනාපරං යදා හොමි එකරාජස්‌ස අත්‍රජො>
      text <නගරෙ පුප්‌ඵවතියා කුමාරො චන්‌දසව්‌හයො>
    text <46>
      text <තදාහං යජනා මුත්‌තො නික්‌ඛන්‌තො යඤ්‌ඤවාටතො>
      text <සංවෙගං ජනයිත්‌වාන මහාදානං පවත්‌තයිං>
    text <47>
      text <නාහං පිවාමි ඛාදාමි නපි භුඤ්‌ජාමි භොජනං>
      text <දක්‌ඛිණෙය්‍යෙ අදත්‌වාන අපි ඡප්‌පඤ්‌චරත්‌තියො>
    text <48>
      text <යථාපි වාණිජො නාම කත්‌වාන භණ්‌ඩසඤ්‌චයං>
      text <යත්‌ථ ලාභො මහා හොති තත්‌ථ තං හරති භණ්‌ඩකං>
    text <49>
      text <තථෙව සකභුත්‌තාපි පරෙ දින්‌නං මහප්‌ඵලං>
      text <තස්‌මා පරස්‌ස දාතබ්‌බං සතභාගො භවිස්‌සති>
    text <50>
      text <එතමත්‌ථවසං ඤත්‌වා දෙමි දානං භවාභවෙ>
      text <න පටික්‌කමාමි දානතො සම්‌බොධිමනුපත්‌තියාති>
    stand <චන්‌දකුමාරචරියං සත්‌තමං>
  text <සිවිරාජචරියා>
    text <51>
      text <අරිට්‌ඨසව්‌හයෙ නගරෙ සිවිනාමාසි ඛත්‌තියො>
      text <නිසජ්‌ජ පාසාදවරෙ එවං චින්‌තෙසහං තදා>
    text <52>
      text <යං කිඤ්‌චි මානුසං දානං අදින්‌නං මෙ න විජ්‌ජති>
      text <යොපි යාචෙය්‍ය මං චක්‌ඛුං දදෙය්‍යං අවිකම්‌පිතො>
    text <53>
      text <මම සඞ්‌කප්‌පමඤ්‌ඤාය සක්‌කො දෙවානමිස්‌සරො>
      text <නිසින්‌නො දෙවපරිසාය ඉදං වචනමබ්‍රවි>
    text <54>
      text <නිසජ්‌ජ පාසාදවරෙ සිවිරාජා මහිද්‌ධිකො>
      text <චින්‌තෙන්‌තො විවිධං දානං අදෙය්‍යං සො න පස්‌සති>
    text <55>
      text <තථං නු විතථං නෙතං හන්‌ද වීමංසයාමි තං>
      text <මුහුත්‌තං ආගමෙය්‍යාථ යාව ජානාමි තං මනං>
    text <56>
      text <පවෙධමානො පලිතසිරො වලිගත්‌තො ජරාතුරො>
      text <අන්‌ධවණ්‌ණොව හුත්‌වාන රාජානං උපසඞ්‌කමි>
    text <57>
      text <සො තදා පග්‌ගහෙත්‌වාන වාමං දක්‌ඛිණබාහු ච>
      text <සිරස්‌මිං අඤ්‌ජලිං කත්‌වා ඉදං වචනමබ්‍රවි>
    text <58>
      text <යාචාමි තං මහාරාජ ධම්‌මික රට්‌ඨවඩ්‌ඪන>
      text <තව දානරතා කිත්‌ති උග්‌ගතා දෙවමානුසෙ>
    text <59>
      text <උභොපි නෙත්‌තා නයනා අන්‌ධා උපහතා මම>
      text <එකං මෙ නයනං දෙහි ත්‌වම්‌පි එකෙන යාපය>
    text <60>
      text <තස්‌සාහං වචනං සුත්‌වා හට්‌ඨො සංවිග්‌ගමානසො>
      text <කතඤ්‌ජලී වෙදජාතො ඉදං වචනමබ්‍රවිං>
    text <61>
      text <ඉදානාහං චින්‌තයිත්‌වාන පාසාදතො ඉධාගතො>
      text <ත්‌වං මම චිත්‌තමඤ්‌ඤාය නෙත්‌තං යාචිතුමාගතො>
    text <62>
      text <අහො මෙ මානසං සිද්‌ධං සඞ්‌කප්‌පො පරිපූරිතො>
      text <අදින්‌නපුබ්‌බං දානවරං අජ්‌ජ දස්‌සාමි යාචකෙ>
    text <63>
      text <එහි සිවක උට්‌ඨෙහි මා දන්‌ධයි මා පවෙධයි>
      text <උභොපි නයනං දෙහි උප්‌පාටෙත්‌වා වණිබ්‌බකෙ>
    text <64>
      text <තතො සො චොදිතො මය්‌හං සිවකො වචනං කරො>
      text <උද්‌ධරිත්‌වාන පාදාසි තාලමිඤ්‌ජංව යාචකෙ>
    text <65>
      text <දදමානස්‌ස දෙන්‌තස්‌ස දින්‌නදානස්‌ස මෙ සතො>
      text <චිත්‌තස්‌ස අඤ්‌ඤථා නත්‌ථි බොධියායෙව කාරණා>
    text <66>
      text <න මෙ දෙස්‌සා උභො චක්‌ඛූ අත්‌තා න මෙ න දෙස්‌සියො>
      text <සබ්‌බඤ්‌ඤුතං පියං මය්‌හං තස්‌මා චක්‌ඛුං අදාසහන්‌ති>
    stand <සිවිරාජචරියං අට්‌ඨමං>
  text <වෙස්‌සන්‌තරචරියා>
    text <67>
      text <යා මෙ අහොසි ජනිකා ඵුස්‌සතී නාම ඛත්‌තියා>
      text <සා අතීතාසු ජාතීසු සක්‌කස්‌ස මහෙසී පියා>
    text <68>
      text <තස්‌සා ආයුක්‌ඛයං ඤත්‌වා දෙවින්‌දො එතදබ්‍රවි>
      text <දදාමි තෙ දස වරෙ වරභද්‌දෙ යදිච්‌ඡසි>
    text <69>
      text <එවං වුත්‌තා ච සා දෙවී සක්‌කං පුනිදමබ්‍රවි>
      text <කිං නු මෙ අපරාධත්‌ථි කිං නු දෙස්‌සා අහං තව>
      text <රම්‌මා චාවෙසි මං ඨානා වාතොව ධරණීරුහං>
    text <70>
      text <එවං වුත්‌තො ච සො සක්‌කො පුන තස්‌සිදමබ්‍රවි>
      text <න චෙව තෙ කතං පාපං න ච මෙ ත්‌වංසි අප්‌පියා>
    text <71>
      text <එත්‌තකංයෙව තෙ ආයු චවනකාලො භවිස්‌සති>
      text <පටිග්‌ගණ්‌හ මයා දින්‌නෙ වරෙ දස වරුත්‌තමෙ>
    text <72>
      text <සක්‌කෙන සා දින්‌නවරා තුට්‌ඨහට්‌ඨා පමොදිතා>
      text <මමං අබ්‌භන්‌තරං කත්‌වා ඵුස්‌සතී දස වරෙ වරී>
    text <73>
      text <තතො චුතා සා ඵුස්‌සතී ඛත්‌තියෙ උපපජ්‌ජථ>
      text <ජෙතුත්‌තරම්‌හි නගරෙ සඤ්‌ජයෙන සමාගමි>
    text <74>
      text <යදාහං ඵුස්‌සතියා කුච්‌ඡිං ඔක්‌කන්‌තො පියමාතුයා>
      text <මම තෙජෙන මෙ මාතා සදා දානරතා අහු>
    text <75>
      text <අධනෙ ආතුරෙ ජිණ්‌ණෙ යාචකෙ අද්‌ධිකෙ ජනෙ>
      text <සමණෙ බ්‍රාහ්‌මණෙ ඛීණෙ දෙති දානං අකිඤ්‌චනෙ>
    text <76>
      text <දස මාසෙ ධාරයිත්‌වාන කරොන්‌තෙ පුරං පදක්‌ඛිණං>
      text <වෙස්‌සානං වීථියා මජ්‌ඣෙ ජනෙසි ඵුස්‌සතී මමං>
    text <77>
      text <න මය්‌හං මත්‌තිකං නාමං නපි පෙත්‌තිකසම්‌භවං>
      text <ජාතෙත්‌ථ වෙස්‌සවීථියා තස්‌මා වෙස්‌සන්‌තරො අහු>
    text <78>
      text <යදාහං දාරකො හොමි ජාතියා අට්‌ඨවස්‌සිකො>
      text <තදා නිසජ්‌ජ පාසාදෙ දානං දාතුං විචින්‌තයිං>
    text <79>
      text <හදයං දදෙය්‍යං චක්‌ඛුං මංසම්‌පි රුධිරම්‌පි ච>
      text <දදෙය්‍යං කායං සාවෙත්‌වා යදි කොචි යාචයෙ මමං>
    text <80>
      text <සභාවං චින්‌තයන්‌තස්‌ස අකම්‌පිතමසණ්‌ඨිතං>
      text <අකම්‌පි තත්‌ථ පථවී සිනෙරුවනවටංසකා>
    text <81>
      text <අන්‌වද්‌ධමාසෙ පන්‌නරසෙ පුණ්‌ණමාසෙ උපොසථෙ>
      text <පච්‌චයං නාගමාරුය්‌හ දානං දාතුං උපාගමිං>
    text <82>
      text <කලිඞ්‌ගරට්‌ඨවිසයා බ්‍රාහ්‌මණා උපගඤ්‌ඡු මං>
      text <අයාචුං මං හත්‌ථිනාගං ධඤ්‌ඤං මඞ්‌ගලසම්‌මතං>
    text <83>
      text <අවුට්‌ඨිකො ජනපදො දුබ්‌භික්‌ඛො ඡාතකො මහා>
      text <දදාහි පවරං නාගං සබ්‌බසෙතං ගජුත්‌තමං>
    text <84>
      text <දදාමි න විකම්‌පාමි යං මං යාචන්‌ති බ්‍රාහ්‌මණා>
      text <සන්‌තං නප්‌පතිගූහාමි දානෙ මෙ රමතෙ මනො>
    text <85>
      text <න මෙ යාචකමනුප්‌පත්‌තෙ පටික්‌ඛෙපො අනුච්‌ඡවො>
      text <මා මෙ භිජ්‌ජි සමාදානං දස්‌සාමි විපුලං ගජං>
    text <86>
      text <නාගං ගහෙත්‌වා සොණ්‌ඩාය භිඞ්‌ගාරෙ රතනාමයෙ>
      text <ජලං හත්‌ථෙ ආකිරිත්‌වා බ්‍රාහ්‌මණානං අදං ගජං>
    text <87>
      text <පුනාපරං දදන්‌තස්‌ස සබ්‌බසෙතං ගජුත්‌තමං>
      text <තදාපි පථවී කම්‌පි සිනෙරුවනවටංසකා>
    text <88>
      text <තස්‌ස නාගස්‌ස දානෙන සිවයො කුද්‌ධා සමාගතා>
      text <පබ්‌බාජෙසුං සකා රට්‌ඨා වඞ්‌කං ගච්‌ඡතු පබ්‌බතං>
    text <89>
      text <තෙසං නිච්‌ඡුභමානානං අකම්‌පිත්‌ථමසණ්‌ඨිතං>
      text <මහාදානං පවත්‌තෙතුං එකං වරමයාචිසං>
    text <90>
      text <යාචිතා සිවයො සබ්‌බෙ එකං වරමදංසු මෙ>
      text <සාවයිත්‌වා කණ්‌ණභෙරිං මහාදානං දදාමහං>
    text <91>
      text <අථෙත්‌ථ වත්‌තතී සද්‌දො තුමුලො භෙරවො මහා>
      text <දානෙනිමං නීහරන්‌ති පුන දානං දදාතයං>
    text <92>
      text <හත්‌ථිං අස්‌සෙ රථෙ දත්‌වා දාසිං දාසං ගවං ධනං>
      text <මහාදානං දදිත්‌වාන නගරා නික්‌ඛමිං තදා>
    text <93>
      text <නික්‌ඛමිත්‌වාන නගරා නිවත්‌තිත්‌වා විලොකිතෙ>
      text <තදාපි පථවී කම්‌පි සිනෙරුවනවටංසකා>
    text <94>
      text <චතුවාහිං රථං දත්‌වා ඨත්‌වා චාතුම්‌මහාපථෙ>
      text <එකාකියො අදුතියො මද්‌දිදෙවිං ඉදමබ්‍රවිං>
    text <95>
      text <ත්‌වං මද්‌දි කණ්‌හං ගණ්‌හාහි ලහුකා එසා කනිට්‌ඨිකා>
      text <අහං ජාලිං ගහෙස්‌සාමි ගරුකො භාතිකො හි සො>
    text <96>
      text <පදුමං පුණ්‌ඩරීකංව මද්‌දී කණ්‌හාජිනග්‌ගහී>
      text <අහං සුවණ්‌ණබිම්‌බංව ජාලිං ඛත්‌තියමග්‌ගහිං>
    text <97>
      text <අභිජාතා සුඛුමාලා ඛත්‌තියා චතුරො ජනා>
      text <විසමං සමං අක්‌කමන්‌තා වඞ්‌කං ගච්‌ඡාම පබ්‌බතං>
    text <98>
      text <යෙ කෙචි මනුජා එන්‌ති අනුමග්‌ගෙ පටිප්‌පථෙ>
      text <මග්‌ගන්‌තෙ පටිපුච්‌ඡාම කුහිං වඞ්‌කන්‌ත පබ්‌බතො>
    text <99>
      text <තෙ තත්‌ථ අම්‌හෙ පස්‌සිත්‌වා කරුණං ගිරමුදීරයුං>
      text <දුක්‌ඛං තෙ පටිවෙදෙන්‌ති දූරෙ වඞ්‌කන්‌තපබ්‌බතො>
    text <100>
      text <යදි පස්‌සන්‌ති පවනෙ දාරකා ඵලිනෙ දුමෙ>
      text <තෙසං ඵලානං හෙතුම්‌හි උපරොදන්‌ති දාරකා>
    text <101>
      text <රොදන්‌තෙ දාරකෙ දිස්‌වා උබ්‌බිද්‌ධා විපුලා දුමා>
      text <සයමෙවොණමිත්‌වාන උපගච්‌ඡන්‌ති දාරකෙ>
    text <102>
      text <ඉදං අච්‌ඡරියං දිස්‌වා අබ්‌භුතං ලොමහංසනං>
      text <සාහුකාරං පවත්‌තෙසි මද්‌දී සබ්‌බඞ්‌ගසොභනා>
    text <103>
      text <අච්‌ඡෙරං වත ලොකස්‌මිං අබ්‌භුතං ලොමහංසනං>
      text <වෙස්‌සන්‌තරස්‌ස තෙජෙන සයමෙවොණතා දුමා>
    text <104>
      text <සඞ්‌ඛිපිංසු පථං යක්‌ඛා අනුකම්‌පාය දාරකෙ>
      text <නික්‌ඛන්‌තදිවසෙනෙව චෙතරට්‌ඨමුපාගමුං>
    text <105>
      text <සට්‌ඨිරාජසහස්‌සානි තදා වසන්‌ති මාතුලෙ>
      text <සබ්‌බෙ පඤ්‌ජලිකා හුත්‌වා රොදමානා උපාගමුං>
    text <106>
      text <තත්‌ථ වත්‌තෙත්‌වා සල්‌ලාපං චෙතෙහි චෙතපුත්‌තෙහි>
      text <තෙ තතො නික්‌ඛමිත්‌වාන වඞ්‌කං අගමු පබ්‌බතං>
    text <107>
      text <ආමන්‌තයිත්‌වා දෙවින්‌දො විස්‌සකම්‌මං මහිද්‌ධිකං>
      text <අස්‌සමං සුකතං රම්‌මං පණ්‌ණසාලං සුමාපය>
    text <108>
      text <සක්‌කස්‌ස වචනං සුත්‌වා විස්‌සකම්‌මො මහිද්‌ධිකො>
      text <අස්‌සමං සුකතං රම්‌මං පණ්‌ණසාලං සුමාපයි>
    text <109>
      text <අජ්‌ඣොගාහෙත්‌වා පවනං අප්‌පසද්‌දං නිරාකුලං>
      text <චතුරො ජනා මයං තත්‌ථ වසාම පබ්‌බතන්‌තරෙ>
    text <110>
      text <අහඤ්‌ච මද්‌දිදෙවී ච ජාලී කණ්‌හාජිනා චුභො>
      text <අඤ්‌ඤමඤ්‌ඤං සොකනුදා වසාම අස්‌සමෙ තදා>
    text <111>
      text <දාරකෙ අනුරක්‌ඛන්‌තො අසුඤ්‌ඤො හොමි අස්‌සමෙ>
      text <මද්‌දී ඵලං ආහරිත්‌වා පොසෙති සා තයො ජනෙ>
    text <112>
      text <පවනෙ වසමානස්‌ස අද්‌ධිකො මං උපාගමි>
      text <ආයාචි පුත්‌තකෙ මය්‌හං ජාලිං කණ්‌හාජිනං චුභො>
    text <113>
      text <යාචකං උපගතං දිස්‌වා හාසො මෙ උපපජ්‌ජථ>
      text <උභො පුත්‌තෙ ගහෙත්‌වාන අදාසිං බ්‍රාහ්‌මණෙ තදා>
    text <114>
      text <සකෙ පුත්‌තෙ චජන්‌තස්‌ස ජූජකෙ බ්‍රාහ්‌මණෙ යදා>
      text <තදාපි පථවී කම්‌පි සිනෙරුවනවටංසකා>
    text <115>
      text <පුනදෙව සක්‌කො ඔරුය්‌හ හුත්‌වා බ්‍රාහ්‌මණසන්‌නිභො>
      text <ආයාචි මං මද්‌දිදෙවිං සීලවන්‌තිං පතිබ්‌බතං>
    text <116>
      text <මද්‌දිං හත්‌ථෙ ගහෙත්‌වාන උදකඤ්‌ජලි පූරිය>
      text <පසන්‌නමනසඞ්‌කප්‌පො තස්‌ස මද්‌දිං අදාසහං>
    text <117>
      text <මද්‌දියා දීයමානාය ගගනෙ දෙවා පමොදිතා>
      text <තදාපි පථවී කම්‌පි සිනෙරුවනවටංසකා>
    text <118>
      text <ජාලිං කණ්‌හාජිනං ධීතං මද්‌දිදෙවිං පතිබ්‌බතං>
      text <චජමානො න චින්‌තෙසිං බොධියායෙව කාරණා>
    text <119>
      text <න මෙ දෙස්‌සා උභො පුත්‌තා මද්‌දිදෙවී න දෙස්‌සියා>
      text <සබ්‌බඤ්‌ඤුතං පියං මය්‌හං තස්‌මා පියෙ අදාසහං>
    text <120>
      text <පුනාපරං බ්‍රහාරඤ්‌ඤෙ මාතාපිතුසමාගමෙ>
      text <කරුණං පරිදෙවන්‌තෙ සල්‌ලපන්‌තෙ සුඛං දුඛං>
    text <121>
      text <හිරොත්‌තප්‌පෙන ගරුනා උභින්‌නං උපසඞ්‌කමි>
      text <තදාපි පථවී කම්‌පි සිනෙරුවනවටංසකා>
    text <122>
      text <පුනාපරං බ්‍රහාරඤ්‌ඤා නික්‌ඛමිත්‌වා සඤාතිභි>
      text <පවිසාමි පුරං රම්‌මං ජෙතුත්‌තරං පුරුත්‌තමං>
    text <123>
      text <රතනානි සත්‌ත වස්‌සිංසු මහාමෙඝො පවස්‌සථ>
      text <තදාපි පථවී කම්‌පි සිනෙරුවනවටංසකා>
    text <124>
      text <අචෙතනායං පථවී අවිඤ්‌ඤාය සුඛං දුඛං>
      text <සාපි දානබලා මය්‌හං සත්‌තක්‌ඛත්‌තුං පකම්‌පථාති>
    stand <වෙස්‌සන්‌තරචරියං නවමං>
  text <සසපණ්‌ඩිතචරියා>
    text <125>
      text <පුනාපරං යදා හොමි සසකො පවනචාරකො>
      text <තිණපණ්‌ණසාකඵලභක්‌ඛො පරහෙඨනවිවජ්‌ජිතො>
    text <126>
      text <මක්‌කටො ච සිඞ්‌ගාලො ච සුත්‌තපොතො චහං තදා>
      text <වසාම එකසාමන්‌තා සායං පාතො ච දිස්‌සරෙ>
    text <127>
      text <අහං තෙ අනුසාසාමි කිරියෙ කල්‍යාණපාපකෙ>
      text <පාපානි පරිවජ්‌ජෙථ කල්‍යාණෙ අභිනිවිස්‌සථ>
    text <128>
      text <උපොසථම්‌හි දිවසෙ චන්‌දං දිස්‌වාන පූරිතං>
      text <එතෙසං තත්‌ථ ආචික්‌ඛිං දිවසො අජ්‌ජුපොසථො>
    text <129>
      text <දානානි පටියාදෙථ දක්‌ඛිණෙය්‍යස්‌ස දාතවෙ>
      text <දත්‌වා දානං දක්‌ඛිණෙය්‍යෙ උපවස්‌සථුපොසථං>
    text <130>
      text <තෙ මෙ සාධූති වත්‌වාන යථාසත්‌ති යථාබලං>
      text <දානානි පටියාදෙත්‌වා දක්‌ඛිණෙය්‍යං ගවෙසිසුං>
    text <131>
      text <අහං නිසජ්‌ජ චින්‌තෙසිං දානං දක්‌ඛිණනුච්‌ඡවං>
      text <යදිහං ලභෙ දක්‌ඛිණෙය්‍යං කිං මෙ දානං භවිස්‌සති>
    text <132>
      text <න මෙ අත්‌ථි තිලා මුග්‌ගා මාසා වා තණ්‌ඩුලා ඝතං>
      text <අහං තිණෙන යාපෙමි න සක්‌කා තිණ දාතවෙ>
    text <133>
      text <යදි කොචි එති දක්‌ඛිණෙය්‍යො භික්‌ඛාය මම සන්‌තිකෙ>
      text <දජ්‌ජාහං සකමත්‌තානං න සො තුච්‌ඡො ගමිස්‌සති>
    text <134>
      text <මම සඞ්‌කප්‌පමඤ්‌ඤාය සක්‌කො බ්‍රාහ්‌මණවණ්‌ණිනා>
      text <ආසයං මෙ උපාගච්‌ඡි දානවීමංසනාය මෙ>
    text <135>
      text <තමහං දිස්‌වාන සන්‌තුට්‌ඨො ඉදං වචනමබ්‍රවිං>
      text <සාධු ඛොසි අනුප්‌පත්‌තො ඝාසහෙතු මමන්‌තිකෙ>
    text <136>
      text <අදින්‌නපුබ්‌බං දානවරං අජ්‌ජ දස්‌සාමි තෙ අහං>
      text <තුවං සීලගුණූපෙතො අයුත්‌තං තෙ පරහෙඨනං>
    text <137>
      text <එහි අග්‌ගිං පදීපෙහි නානාකට්‌ඨෙ සමානය>
      text <අහං පචිස්‌සමත්‌තානං පක්‌කං ත්‌වං භක්‌ඛයිස්‌සසි>
    text <138>
      text <සාධූති සො හට්‌ඨමනො නානාකට්‌ඨෙ සමානයි>
      text <මහන්‌තං අකාසි චිතකං කත්‌වා අඞ්‌ගාරගබ්‌භකං>
    text <139>
      text <අග්‌ගිං තත්‌ථ පදීපෙසි යථා සො ඛිප්‌පං මහා භවෙ>
      text <ඵොටෙත්‌වා රජගතෙ ගත්‌තෙ එකමන්‌තං උපාවිසිං>
    text <140>
      text <යදා මහාකට්‌ඨපුඤ්‌ජො ආදිත්‌තො ධමධමායති>
      text <තදුප්‌පතිත්‌වා පපතිං මජ්‌ඣෙ ජාලසිඛන්‌තරෙ>
    text <141>
      text <යථා සීතොදකං නාම පවිට්‌ඨං යස්‌ස කස්‌සචි>
      text <සමෙති දරථපරිළාහං අස්‌සාදං දෙති පීති ච>
    text <142>
      text <තථෙව ජලිතං අග්‌ගිං පවිට්‌ඨස්‌ස මමං තදා>
      text <සබ්‌බං සමෙති දරථං යථා සීතොදකං විය>
    text <143>
      text <ඡවිං චම්‌මං මංසං න්‌හාරුං අට්‌ඨිං හදයබන්‌ධනං>
      text <කෙවලං සකලං කායං බ්‍රාහ්‌මණස්‌ස අදාසහන්‌ති>
      text <අකිත්‌තිබ්‍රාහ්‌මණො සඞ්‌ඛො කුරුරාජා ධනඤ්‌චයො>
      text <මහාසුදස්‌සනො රාජා මහාගොවින්‌දබ්‍රාහ්‌මණො>
      text <නිමි චන්‌දකුමාරො ච සිවි වෙස්‌සන්‌තරො සසො>
      text <අහමෙව තදා ආසිං යො තෙ දානවරෙ අදා>
      text <එතෙ දානපරික්‌ඛාරා එතෙ දානස්‌ස පාරමී>
      text <ජීවිතං යාචකෙ දත්‌වා ඉමං පාරමි පූරයිං>
      text <භික්‌ඛාය උපගතං දිස්‌වා සකත්‌තානං පරිච්‌චජිං>
      text <දානෙන මෙ සමො නත්‌ථි එසා මෙ දානපාරමීති>
    stand <සසපණ්‌ඩිතචරියං දසමං>
    stand <අකිත්‌තිවග්‌ගො පඨමො>
    text <තස්‌සුද්‌දානං>
    stand <දානපාරමිනිද්‌දෙසො නිට්‌ඨිතො>
