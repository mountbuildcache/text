text <යුධඤ්‌ජයවග්‌ගො>
  text <යුධඤ්‌ජයචරියා>
    text <1>
      text <යදාහං අමිතයසො රාජපුත්‌තො යුධඤ්‌ජයො>
      text <උස්‌සාවබින්‌දුං සූරියාතපෙ පතිතං දිස්‌වාන සංවිජිං>
    text <2>
      text <තඤ්‌ඤෙවාධිපතිං කත්‌වා සංවෙගමනුබ්‍රූහයිං>
      text <මාතාපිතූ ච වන්‌දිත්‌වා පබ්‌බජ්‌ජමනුයාචහං>
    text <3>
      text <යාචන්‌ති මං පඤ්‌ජලිකා සනෙගමා සරට්‌ඨකා>
      text <අජ්‌ජෙව පුත්‌ත පටිපජ්‌ජ ඉද්‌ධං ඵීතං මහාමහිං>
    text <4>
      text <සරාජකෙ සහොරොධෙ සනෙගමෙ සරට්‌ඨකෙ>
      text <කරුණං පරිදෙවන්‌තෙ අනපෙක්‌ඛොව පරිච්‌චජිං>
    text <5>
      text <කෙවලං පථවිං රජ්‌ජං ඤාතිපරිජනං යසං>
      text <චජමානො න චින්‌තෙසිං බොධියායෙව කාරණා>
    text <6>
      text <මාතාපිතා න මෙ දෙස්‌සා නපි මෙ දෙස්‌සං මහායසං>
      text <සබ්‌බඤ්‌ඤුතං පියං මය්‌හං තස්‌මා රජ්‌ජං පරිච්‌චජින්‌ති>
    stand <යුධඤ්‌ජයචරියං පඨමං>
  text <සොමනස්‌සචරියා>
    text <7>
      text <පුනාපරං යදා හොමි ඉන්‌දපත්‌ථෙ පුරුත්‌තමෙ>
      text <කාමිතො දයිතො පුත්‌තො සොමනස්‌සොති විස්‌සුතො>
    text <8>
      text <සීලවා ගුණසම්‌පන්‌නො කල්‍යාණපටිභානවා>
      text <වුඩ්‌ඪාපචායී හිරීමා සඞ්‌ගහෙසු ච කොවිදො>
    text <9>
      text <තස්‌ස රඤ්‌ඤො පතිකරො අහොසි කුහකතාපසො>
      text <ආරාමං මාලාවච්‌ඡඤ්‌ච රොපයිත්‌වාන ජීවති>
    text <10>
      text <තමහං දිස්‌වාන කුහකං ථුසරාසිංව අතණ්‌ඩුලං>
      text <දුමංව අන්‌තො සුසිරං කදලිංව අසාරකං>
    text <11>
      text <නත්‌ථිමස්‌ස සතං ධම්‌මො සාමඤ්‌ඤාපගතො අයං>
      text <හිරීසුක්‌කධම්‌මජහිතො ජීවිතවුත්‌තිකාරණා>
    text <12>
      text <කුපිතො අහු පච්‌චන්‌තො අටවීහි පරන්‌තිහි>
      text <තං නිසෙධෙතුං ගච්‌ඡන්‌තො අනුසාසි පිතා මමං>
    text <13>
      text <මා පමජ්‌ජි තුවං තාත ජටිලං උග්‌ගතාපනං>
      text <යදිච්‌ඡකං පවත්‌තෙහි සබ්‌බකාමදදො හි සො>
    text <14>
      text <තමහං ගන්‌ත්‌වානුපට්‌ඨානං ඉදං වචනමබ්‍රවිං>
      text <කච්‌චි තෙ ගහපති කුසලං කිං වා තෙ ආහරීයතු>
    text <15>
      text <තෙන සො කුපිතො ආසි කුහකො මානනිස්‌සිතො>
      text <ඝාතාපෙමි තුවං අජ්‌ජ රට්‌ඨා පබ්‌බාජයාමි වා>
    text <16>
      text <නිසෙධයිත්‌වා පච්‌චන්‌තං රාජා කුහකමබ්‍රවි>
      text <කච්‌චි තෙ භන්‌තෙ ඛමනීයං සම්‌මානො තෙ පවත්‌තිතො>
    text <17>
      text <තස්‌ස ආචික්‌ඛතී පාපො කුමාරො යථා නාසියො>
      text <තස්‌ස තං වචනං සුත්‌වා ආණාපෙසි මහීපති>
    text <18>
      text <සීසං තත්‌ථෙව ඡින්‌දිත්‌වා කත්‌වාන චතුඛණ්‌ඩිකං>
      text <රථියා රථියං දස්‌සෙථ සා ගති ජටිලහීළිතා>
    text <19>
      text <තත්‌ථ කාරණිකා ගන්‌ත්‌වා චණ්‌ඩා ලුද්‌දා අකාරුණා>
      text <මාතුඅඞ්‌කෙ නිසින්‌නස්‌ස ආකඩ්‌ඪිත්‌වා නයන්‌ති මං>
    text <20>
      text <තෙසාහං එවමවචං බන්‌ධතං ගාළ්‌හබන්‌ධනං>
      text <රඤ්‌ඤො දස්‌සෙථ මං ඛිප්‌පං රාජකිරියානි අත්‌ථි මෙ>
    text <21>
      text <තෙ මං රඤ්‌ඤො දස්‌සයිංසු පාපස්‌ස පාපසෙවිනො>
      text <දිස්‌වාන තං සඤ්‌ඤාපෙසිං මමඤ්‌ච වසමානයිං>
    text <22>
      text <සො මං තත්‌ථ ඛමාපෙසි මහාරජ්‌ජමදාසි මෙ>
      text <සොහං තමං දාලයිත්‌වා පබ්‌බජිං අනගාරියං>
    text <23>
      text <න මෙ දෙස්‌සං මහාරජ්‌ජං කාමභොගො න දෙස්‌සියො>
      text <සබ්‌බඤ්‌ඤුතං පියං මය්‌හං තස්‌මා රජ්‌ජං පරිච්‌චජින්‌ති>
    stand <සොමනස්‌සචරියං දුතියං>
  text <අයොඝරචරියා>
    text <24>
      text <පුනාපරං යදා හොමි කාසිරාජස්‌ස අත්‍රජො>
      text <අයොඝරම්‌හි සංවඩ්‌ඪො නාමෙනාසි අයොඝරො>
    text <25>
      text <දුක්‌ඛෙන ජීවිතො ලද්‌ධො සංපීළෙ පතිපොසිතො>
      text <අජ්‌ජෙව පුත්‌ත පටිපජ්‌ජ කෙවලං වසුධං ඉමං>
    text <26>
      text <සරට්‌ඨකං සනිගමං සජනං වන්‌දිත්‌ව ඛත්‌තියං>
      text <අඤ්‌ජලිං පග්‌ගහෙත්‌වාන ඉදං වචනමබ්‍රවිං>
    text <27>
      text <යෙ කෙචි මහියා සත්‌තා හීනමුක්‌කට්‌ඨමජ්‌ඣිමා>
      text <නිරාරක්‌ඛා සකෙ ගෙහෙ වඩ්‌ඪන්‌ති සකඤාතිභි>
    text <28>
      text <ඉදං ලොකෙ උත්‌තරියං සංපීළෙ මම පොසනං>
      text <අයොඝරම්‌හි සංවඩ්‌ඪො අප්‌පභෙ චන්‌දසූරියෙ>
    text <29>
      text <පූතිකුණපසම්‌පුණ්‌ණා මුච්‌චිත්‌වා මාතු කුච්‌ඡිතො>
      text <තතො ඝොරතරෙ දුක්‌ඛෙ පුන පක්‌ඛිත්‌තයොඝරෙ>
    text <30>
      text <යදිහං තාදිසං පත්‌වා දුක්‌ඛං පරමදාරුණං>
      text <රජ්‌ජෙසු යදි රජ්‌ජාමි පාපානං උත්‌තමො සියං>
    text <31>
      text <උක්‌කණ්‌ඨිතොම්‌හි කායෙන රජ්‌ජෙනම්‌හි අනත්‌ථිකො>
      text <නිබ්‌බුතිං පරියෙසිස්‌සං යත්‌ථ මං මච්‌චු න මද්‌දියෙ>
    text <32>
      text <එවාහං චින්‌තයිත්‌වාන විරවන්‌තෙ මහාජනෙ>
      text <නාගොව බන්‌ධනං ඡෙත්‌වා පාවිසිං කානනං වනං>
    text <33>
      text <මාතාපිතා න මෙ දෙස්‌සා නපි මෙ දෙස්‌සං මහායසං>
      text <සබ්‌බඤ්‌ඤුතං පියං මය්‌හං තස්‌මා රජ්‌ජං පරිච්‌චජින්‌ති>
    stand <අයොඝරචරියං තතියං>
  text <භිසචරියා>
    text <34>
      text <පුනාපරං යදා හොමි කාසීනං පුරවරුත්‌තමෙ>
      text <භගිනී ච භාතරො සත්‌ත නිබ්‌බත්‌තා සොත්‌ථියෙ කුලෙ>
    text <35>
      text <එතෙසං පුබ්‌බජො ආසිං හිරීසුක්‌කමුපාගතො>
      text <භවං දිස්‌වාන භයතො නෙක්‌ඛම්‌මාභිරතො අහං>
    text <36>
      text <මාතාපිතූහි පහිතා සහායා එකමානසා>
      text <කාමෙහි මං නිමන්‌තෙන්‌ති කුලවංසං ධරෙහිති>
    text <37>
      text <යං තෙසං වචනං වුත්‌තං ගිහීධම්‌මෙ සුඛාවහං>
      text <තං මෙ අහොසි කඨිනං තත්‌ත ඵාලසමං විය>
    text <38>
      text <තෙ මං තදා උක්‌ඛිපන්‌තං පුච්‌ඡිංසු පත්‌ථිතං මම>
      text <කිං ත්‌වං පත්‌ථයසෙ සම්‌ම යදි කාමෙ න භුඤ්‌ජසි>
    text <39>
      text <තෙසාහං එවමවචං අත්‌ථකාමො හිතෙසිනං>
      text <නාහං පත්‌ථෙමි ගිහීභාවං නෙක්‌ඛම්‌මාභිරතො අහං>
    text <40>
      text <තෙ මය්‌හං වචනං සුත්‌වා පිතුමාතු ච සාවයුං>
      text <මාතාපිතා එවමාහු සබ්‌බෙව පබ්‌බජාම භො>
    text <41>
      text <උභො මාතාපිතා මය්‌හං භගිනී ච සත්‌ත භාතරො>
      text <අමිතධනං ඡඩ්‌ඩයිත්‌වා පාවිසිම්‌හා මහාවනන්‌ති>
    stand <භිසචරියං චතුත්‌ථං>
  text <සොණපණ්‌ඩිතචරියා>
    text <42>
      text <පුනාපරං යදා හොමි නගරෙ බ්‍රහ්‌මවඩ්‌ඪනෙ>
      text <තත්‌ථ කුලවරෙ සෙට්‌ඨෙ මහාසාලෙ අජායහං>
    text <43>
      text <තදාපි ලොකං දිස්‌වාන අන්‌ධීභූතං තමොත්‌ථටං>
      text <චිත්‌තං භවතො පතිකුටති තුත්‌තවෙගහතං විය>
    text <44>
      text <දිස්‌වාන විවිධං පාපං එවං චින්‌තෙසහං තදා>
      text <කදාහං ගෙහා නික්‌ඛම්‌ම පවිසිස්‌සාමි කානනං>
    text <45>
      text <තදාපි මං නිමන්‌තෙසුං කාමභොගෙහි ඤාතයො>
      text <තෙසම්‌පි ඡන්‌දමාචික්‌ඛිං මා නිමන්‌තෙථ තෙහි මං>
    text <46>
      text <යො මෙ කනිට්‌ඨකො භාතා නන්‌දො නාමාසි පණ්‌ඩිතො>
      text <සොපි මං අනුසික්‌ඛන්‌තො පබ්‌බජ්‌ජං සමරොචයි>
    text <47>
      text <අහං සොණො ච නන්‌දො ච උභො මාතාපිතා මම>
      text <තදාපි භොගෙ ඡඩ්‌ඩෙත්‌වා පාවිසිම්‌හා මහාවනන්‌ති>
    stand <සොණපණ්‌ඩිතචරියං පඤ්‌චමං>
  text <තෙමියචරියා>
    text <48>
      text <පුනාපරං යදා හොමි කාසිරාජස්‌ස අත්‍රජො>
      text <මූගපක්‌ඛොති නාමෙන තෙමියොති වදන්‌ති මං>
    text <49>
      text <සොළසිත්‌ථිසහස්‌සානං න විජ්‌ජති පුමො තදා>
      text <අහොරත්‌තානං අච්‌චයෙන නිබ්‌බත්‌තො අහමෙකකො>
    text <50>
      text <කිච්‌ඡා ලද්‌ධං පියං පුත්‌තං අභිජාතං ජුතින්‌ධරං>
      text <සෙතච්‌ඡත්‌තං ධාරයිත්‌වාන සයනෙ පොසෙති මං පිතා>
    text <51>
      text <නිද්‌දායමානො සයනවරෙ පබුජ්‌ඣිත්‌වානහං තදා>
      text <අද්‌දසං පණ්‌ඩරං ඡත්‌තං යෙනාහං නිරයං ගතො>
    text <52>
      text <සහ දිට්‌ඨස්‌ස මෙ ඡත්‌තං තාසො උප්‌පජ්‌ජි භෙරවො>
      text <විනිච්‌ඡයං සමාපන්‌නො කථාහං ඉමං මුඤ්‌චිස්‌සං>
    text <53>
      text <පුබ්‌බසාලොහිතා මය්‌හං දෙවතා අත්‌ථකාමිනී>
      text <සා මං දිස්‌වාන දුක්‌ඛිතං තීසු ඨානෙසු යොජයි>
    text <54>
      text <මා පණ්‌ඩිච්‌චයං විභාවය බාලමතො භව සබ්‌බපාණිනං>
      text <සබ්‌බො තං ජනො ඔචිනායතු එවං තව අත්‌ථො භවිස්‌සති>
    text <55>
      text <එවං වුත්‌තායහං තස්‌සා ඉදං වචනමබ්‍රවිං>
      text <කරොමි තෙ තං වචනං යං ත්‌වං භණසි දෙවතෙ>
      text <අත්‌ථකාමාසි මෙ අම්‌ම හිතකාමාසි දෙවතෙ>
    text <56>
      text <තස්‌සාහං වචනං සුත්‌වා සාගරෙව ථලං ලභිං>
      text <හට්‌ඨො සංවිග්‌ගමානසො තයො අඞ්‌ගෙ අධිට්‌ඨහිං>
    text <57>
      text <මූගො අහොසිං බධිරො පක්‌ඛො ගතිවිවජ්‌ජිතො>
      text <එතෙ අඞ්‌ගෙ අධිට්‌ඨාය වස්‌සානි සොළසං වසිං>
    text <58>
      text <තතො මෙ හත්‌ථපාදෙ ච ජිව්‌හං සොතඤ්‌ච මද්‌දිය>
      text <අනූනතං මෙ පස්‌සිත්‌වා කාළකණ්‌ණීති නින්‌දිසුං>
    text <59>
      text <තතො ජානපදා සබ්‌බෙ සෙනාපතිපුරොහිතා>
      text <සබ්‌බෙ එකමනා හුත්‌වා ඡඩ්‌ඩනං අනුමොදිසුං>
    text <60>
      text <සොහං තෙසං මතිං සුත්‌වා හට්‌ඨො සංවිග්‌ගමානසො>
      text <යස්‌සත්‌ථාය තපොචිණ්‌ණො සො මෙ අත්‌ථො සමිජ්‌ඣථ>
    text <61>
      text <න්‌හාපෙත්‌වා අනුලිම්‌පිත්‌වා වෙඨෙත්‌වා රාජවෙඨනං>
      text <ඡත්‌තෙන අභිසිඤ්‌චිත්‌වා කාරෙසුං පුරං පදක්‌ඛිණං>
    text <62>
      text <සත්‌තාහං ධාරයිත්‌වාන උග්‌ගතෙ රවිමණ්‌ඩලෙ>
      text <රථෙන මං නීහරිත්‌වා සාරථී වනමුපාගමි>
    text <63>
      text <එකොකාසෙ රථං කත්‌වා සජ්‌ජස්‌සං හත්‌ථමුච්‌චිතො>
      text <සාරථී ඛණතී කාසුං නිඛාතුං පථවියා මමං>
    text <64>
      text <අධිට්‌ඨිතමධිට්‌ඨානං තජ්‌ජෙන්‌තො විවිධකාරණා>
      text <න භින්‌දිං තමධිට්‌ඨානං බොධියායෙව කාරණා>
    text <65>
      text <මාතාපිතා න මෙ දෙස්‌සා අත්‌තා මෙ න ච දෙස්‌සියො>
      text <සබ්‌බඤ්‌ඤුතං පියං මය්‌හං තස්‌මා වතමධිට්‌ඨහිං>
    text <66>
      text <එතෙ අඞ්‌ගෙ අධිට්‌ඨාය වස්‌සානි සොළසං වසිං>
      text <අධිට්‌ඨානෙන මෙ සමො නත්‌ථි එසා මෙ අධිට්‌ඨානපාරමීති>
    stand <තෙමියචරියං ඡට්‌ඨං>
  text <කපිරාජචරියා>
    text <67>
      text <යදා අහං කපි ආසිං නදීකූලෙ දරීසයෙ>
      text <පීළිතො සුසුමාරෙන ගමනං න ලභාමහං>
    text <68>
      text <යම්‌හොකාසෙ අහං ඨත්‌වා ඔරා පාරං පතාමහං>
      text <තත්‌ථච්‌ඡි සත්‌තු වධකො කුම්‌භීලො ලුද්‌දදස්‌සනො>
    text <69>
      text <සො මං අසංසි එහීති අහංපෙමීති තං වතිං>
      text <තස්‌ස මත්‌ථකමක්‌කම්‌ම පරකූලෙ පතිට්‌ඨහිං>
    text <70>
      text <න තස්‌ස අලිකං භණිතං යථා වාචං අකාසහං>
      text <සච්‌චෙන මෙ සමො නත්‌ථි එසා මෙ සච්‌චපාරමීති>
    stand <කපිරාජචරියං සත්‌තමං>
  text <සච්‌චතාපසචරියා>
    text <71>
      text <පුනාපරං යදා හොමි තාපසො සච්‌චසව්‌හයො>
      text <සච්‌චෙන ලොකං පාලෙසිං සමග්‌ගං ජනමකාසහන්‌ති>
    stand <සච්‌චතාපසචරියං අට්‌ඨමං>
  text <වට්‌ටපොතකචරියා>
    text <72>
      text <පුනාපරං යදා හොමි මගධෙ වට්‌ටපොතකො>
      text <අජාතපක්‌ඛො තරුණො මංසපෙසි කුලාවකෙ>
    text <73>
      text <මුඛතුණ්‌ඩකෙනාහරිත්‌වා මාතා පොසයතී මමං>
      text <තස්‌සා ඵස්‌සෙන ජීවාමි නත්‌ථි මෙ කායිකං බලං>
    text <74>
      text <සංවච්‌ඡරෙ ගිම්‌හසමයෙ දවඩාහො පදිප්‌පති>
      text <උපගච්‌ඡති අම්‌හාකං පාවකො කණ්‌හවත්‌තනී>
    text <75>
      text <ධමධමා ඉතිඑවං සද්‌දායන්‌තො මහාසිඛී>
      text <අනුපුබ්‌බෙන ඣාපෙන්‌තො අග්‌ගි මමමුපාගමි>
    text <76>
      text <අග්‌ගිවෙගභයාතීතා තසිතා මාතාපිතා මම>
      text <කුලාවකෙ මං ඡඩ්‌ඩෙත්‌වා අත්‌තානං පරිමොචයුං>
    text <77>
      text <පාදෙ පක්‌ඛෙ පජහාමි නත්‌ථි මෙ කායිකං බලං>
      text <සොහං අගතිකො තත්‌ථ එවං චින්‌තෙසහං තදා>
    text <78>
      text <යෙසාහං උපධාවෙය්‍යං භීතො තසිතවෙධිතො>
      text <තෙ මං ඔහාය පක්‌කන්‌තා කථං මෙ අජ්‌ජ කාතවෙ>
    text <79>
      text <අත්‌ථි ලොකෙ සීලගුණො සච්‌චං සොචෙය්‍යනුද්‌දයා>
      text <තෙන සච්‌චෙන කාහාමි සච්‌චකිරියමුත්‌තමං>
    text <80>
      text <ආවෙජ්‌ජෙත්‌වා ධම්‌මබලං සරිත්‌වා පුබ්‌බකෙ ජිනෙ>
      text <සච්‌චබලමවස්‌සාය සච්‌චකිරියමකාසහං>
    text <81>
      text <සන්‌ති පක්‌ඛා අපතනා සන්‌ති පාදා අවඤ්‌චනා>
      text <මාතාපිතා ච නික්‌ඛන්‌තා ජාතවෙද පටික්‌කම>
    text <82>
      text <සහසච්‌චෙ කතෙ මය්‌හං මහාපජ්‌ජලිතො සිඛී>
      text <වජ්‌ජෙසි සොළසකරීසානි උදකං පත්‌වා යථා සිඛී>
      text <සච්‌චෙන මෙ සමො නත්‌ථි එසා මෙ සච්‌චපාරමීති>
    stand <වට්‌ටපොතකචරියං නවමං>
  text <මච්‌ඡරාජචරියා>
    text <83>
      text <පුනාපරං යදා හොමි මච්‌ඡරාජා මහාසරෙ>
      text <උණ්‌හෙ සූරියසන්‌තාපෙ සරෙ උදක ඛීයථ>
    text <84>
      text <තතො කාකා ච ගිජ්‌ඣා ච කඞ්‌කා කුලලසෙනකා>
      text <භක්‌ඛයන්‌ති දිවාරත්‌තිං මච්‌ඡෙ උපනිසීදිය>
    text <85>
      text <එවං චින්‌තෙසහං තත්‌ථ සහ ඤාතීහි පීළිතො>
      text <කෙන නු ඛො උපායෙන ඤාතී දුක්‌ඛා පමොචයෙ>
    text <86>
      text <විචින්‌තයිත්‌වා ධම්‌මත්‌ථං සච්‌චං අද්‌දස පස්‌සයං>
      text <සච්‌චෙ ඨත්‌වා පමොචෙසිං ඤාතීනං තං අතික්‌ඛයං>
    text <87>
      text <අනුස්‌සරිත්‌වා සතං ධම්‌මං පරමත්‌ථං විචින්‌තයං>
      text <අකාසි සච්‌චකිරියං යං ලොකෙ ධුවසස්‌සතං>
    text <88>
      text <යතො සරාමි අත්‌තානං යතො පත්‌තොස්‌මි විඤ්‌ඤුතං>
      text <නාභිජානාමි සඤ්‌චිච්‌ච එකපාණම්‌පි හිංසිතං>
    text <89>
      text <එතෙන සච්‌චවජ්‌ජෙන පජ්‌ජුන්‌නො අභිවස්‌සතු>
      text <අභිත්‌ථනය පජ්‌ජුන්‌න නිධිං කාකස්‌ස නාසය>
      text <කාකං සොකාය රන්‌ධෙහි මච්‌ඡෙ සොකා පමොචය>
    text <90>
      text <සහකතෙ සච්‌චවරෙ පජ්‌ජුන්‌නො අභිගජ්‌ජිය>
      text <ථලං නින්‌නඤ්‌ච පූරෙන්‌තො ඛණෙන අභිවස්‌සථ>
    text <91>
      text <එවරූපං සච්‌චවරං කත්‌වා වීරියමුත්‌තමං>
      text <වස්‌සාපෙසිං මහාමෙඝං සච්‌චතෙජබලස්‌සිතො>
      text <සච්‌චෙන මෙ සමො නත්‌ථි එසා මෙ සච්‌චපාරමීති>
    stand <මච්‌ඡරාජචරියං දසමං>
  text <කණ්‌හදීපායනචරියා>
    text <92>
      text <පුනාපරං යදා හොමි කණ්‌හදීපායනො ඉසි>
      text <පරොපඤ්‌ඤාසවස්‌සානි අනභිරතොචරිං අහං>
    text <93>
      text <න කොචි එතං ජානාති අනභිරතිමනං මම>
      text <අහඤ්‌හි කස්‌සචි නාචික්‌ඛිං අරති මෙ චරති මානසෙ>
    text <94>
      text <සබ්‍රහ්‌මචාරී මණ්‌ඩබ්‍යො සහායො මෙ මහාඉසි>
      text <පුබ්‌බකම්‌මසමායුත්‌තො සූලමාරොපනං ලභි>
    text <95>
      text <තමහං උපට්‌ඨහිත්‌වාන ආරොග්‍යමනුපාපයිං>
      text <ආපුච්‌ඡිත්‌වාන ආගඤ්‌ඡිං යං මය්‌හං සකමස්‌සමං>
    text <96>
      text <සහායො බ්‍රාහ්‌මණො මය්‌හං භරියං ආදාය පුත්‌තකං>
      text <තයො ජනා සමාගන්‌ත්‌වා ආගඤ්‌ඡුං පාහුනාගතං>
    text <97>
      text <සම්‌මොදමානො තෙහි සහ නිසින්‌නො සකමස්‌සමෙ>
      text <දාරකො වට්‌ටමනුක්‌ඛිපං ආසීවිසමකොපයි>
    text <98>
      text <තතො සො වට්‌ටගතං මග්‌ගං අන්‌වෙසන්‌තො කුමාරකො>
      text <ආසීවිසස්‌ස හත්‌ථෙන උත්‌තමඞ්‌ගං පරාමසි>
    text <99>
      text <තස්‌ස ආමසනෙ කුද්‌ධො සප්‌පො විසබලස්‌සිතො>
      text <කුපිතො පරමකොපෙන අඩංසි දාරකං ඛණෙ>
    text <100>
      text <සහදට්‌ඨො ආසීවිසෙන දාරකො පපති භූමියං>
      text <තෙනාහං දුක්‌ඛිතො ආසිං මම වාහසි තං දුක්‌ඛං>
    text <101>
      text <ත්‍යාහං අස්‌සාසයිත්‌වාන දුක්‌ඛිතෙ සොකසල්‌ලිතෙ>
      text <පඨමං අකාසිං කිරියං අග්‌ගං සච්‌චං වරුත්‌තමං>
    text <102>
      text <සත්‌තාහමෙවාහං පසන්‌නචිත්‌තො පුඤ්‌ඤත්‌ථිකො අචරිං බ්‍රහ්‌මචරියං>
      text <අථාපරං යං චරිතං මමෙදං වස්‌සානි පඤ්‌ඤාසසමාධිකානි>
    text <103>
      text <අකාමකො වාහි අහං චරාමි එතෙන සච්‌චෙන සුවත්‌ථි හොතු>
      text <හතං විසං ජීවතු යඤ්‌ඤදත්‌තො>
    text <104>
      text <සහ සච්‌චෙ කතෙ මය්‌හං විසවෙගෙන වෙධිතො>
      text <අබුජ්‌ඣිත්‌වාන වුට්‌ඨාසි අරොගො චාසි මාණවො>
      text <සච්‌චෙන මෙ සමො නත්‌ථි එසා මෙ සච්‌චපාරමීති>
    stand <කණ්‌හදීපායනචරියං එකාදසමං>
  text <සුතසොමචරියා>
    text <105>
      text <පුනාපරං යදා හොමි සුතසොමො මහීපති>
      text <ගහිතො පොරිසාදෙන බ්‍රාහ්‌මණෙ සඞ්‌ගරං සරිං>
    text <106>
      text <ඛත්‌තියානං එකසතං ආවුණිත්‌වා කරත්‌තලෙ>
      text <එතෙසං පමිලාපෙත්‌වා යඤ්‌ඤත්‌ථෙ උපනයී මමං>
    text <107>
      text <අපුච්‌ඡි මං පොරිසාදො කිං ත්‌වං ඉච්‌ඡසි නිස්‌සජං>
      text <යථාමති තෙ කාහාමි යදි මෙ ත්‌වං පුනෙහිසි>
    text <108>
      text <තස්‌ස පටිස්‌සුණිත්‌වාන පණ්‌හෙ ආගමනං මම>
      text <උපගන්‌ත්‌වා පුරං රම්‌මං රජ්‌ජං නිය්‍යාදයිං තදා>
    text <109>
      text <අනුස්‌සරිත්‌වා සතං ධම්‌මං පුබ්‌බකං ජිනසෙවිතං>
      text <බ්‍රාහ්‌මණස්‌ස ධනං දත්‌වා පොරිසාදං උපාගමිං>
    text <110>
      text <නත්‌ථි මෙ සංසයො තත්‌ථ ඝාතයිස්‌සති වා න වා>
      text <සච්‌චවාචානුරක්‌ඛන්‌තො ජීවිතං චජිතුමුපාගමිං>
      text <සච්‌චෙන මෙ සමො නත්‌ථි එසා මෙ සච්‌චපාරමීති>
    stand <සුතසොමචරියං ද්‌වාදසමං>
  text <සුවණ්‌ණසාමචරියා>
    text <111>
      text <සාමො යදා වනෙ ආසිං සක්‌කෙන අභිනිම්‌මිතො>
      text <පවනෙ සීහබ්‍යග්‌ඝෙ ච මෙත්‌තායමුපනාමයිං>
    text <112>
      text <සීහබ්‍යග්‌ඝෙහි දීපීහි අච්‌ඡෙහි මහිසෙහි ච>
      text <පසදමිගවරාහෙහි පරිවාරෙත්‌වා වනෙ වසිං>
    text <113>
      text <න මං කොචි උත්‌තසති නපි භායාමි කස්‌සචි>
      text <මෙත්‌තාබලෙනුපත්‌ථද්‌ධො රමාමි පවනෙ තදාති>
    stand <සුවණ්‌ණසාමචරියං තෙරසමං>
  text <එකරාජචරියා>
    text <114>
      text <පුනාපරං යදා හොමි එකරාජාති විස්‌සුතො>
      text <පරමං සීලං අධිට්‌ඨාය පසාසාමි මහාමහිං>
    text <115>
      text <දස කුසලකම්‌මපථෙ වත්‌තාමි අනවසෙසතො>
      text <චතූහි සඞ්‌ගහවත්‌ථූහි සඞ්‌ගණ්‌හාමි මහාජනං>
    text <116>
      text <එවං මෙ අප්‌පමත්‌තස්‌ස ඉධ ලොකෙ පරත්‌ථ ච>
      text <දබ්‌බසෙනො උපගන්‌ත්‌වා අච්‌ඡින්‌දන්‌තො පුරං මම>
    text <117>
      text <රාජූපජීවෙ නිගමෙ සබලට්‌ඨෙ සරට්‌ඨකෙ>
      text <සබ්‌බං හත්‌ථගතං කත්‌වා කාසුයා නිඛණී මමං>
    text <118>
      text <අමච්‌චමණ්‌ඩලං රජ්‌ජං ඵීතං අන්‌තෙපුරං මම>
      text <අච්‌ඡින්‌දිත්‌වාන ගහිතං පියං පුත්‌තංව පස්‌සහං>
      text <මෙත්‌තාය මෙ සමො නත්‌ථි එසා මෙ මෙත්‌තාපාරමීති>
    stand <එකරාජචරියං චුද්‌දසමං>
  text <මහාලොමහංසචරියා>
    text <119>
      text <සුසානෙ සෙය්‍යං කප්‌පෙමි ඡවට්‌ඨිකං උපනිධායහං>
      text <ගාමණ්‌ඩලා උපාගන්‌ත්‌වා රූපං දස්‌සෙන්‌තිනප්‌පකං>
    text <120>
      text <අපරෙ ගන්‌ධමාලඤ්‌ච භොජනං විවිධං බහුං>
      text <උපායනානූපනෙන්‌ති හට්‌ඨා සංවිග්‌ගමානසා>
    text <121>
      text <යෙ මෙ දුක්‌ඛං උපහරන්‌ති යෙ ච දෙන්‌ති සුඛං මම>
      text <සබ්‌බෙසං සමකො හොමි දයා කොපො න විජ්‌ජති>
    text <122>
      text <සුඛදුක්‌ඛෙ තුලාභූතො යසෙසු අයසෙසු ච>
      text <සබ්‌බත්‌ථ සමකො හොමි එසා මෙ උපෙක්‌ඛාපාරමීති>
      text <යුධඤ්‌ජයො සොමනස්‌සො අයොඝරභිසෙන ච>
      text <සොණනන්‌දො මූගපක්‌ඛො කපිරාජා සච්‌චසව්‌හයො>
      text <වට්‌ටකො මච්‌ඡරාජා ච කණ්‌හදීපායනො ඉසි>
      text <සුතසොමො පුන ආසිං සාමො ච එකරාජහු>
      text <උපෙක්‌ඛාපාරමී ආසි ඉති වුත්‌ථං මහෙසිනා>
      text <එවං බහුබ්‌බිධං දුක්‌ඛං සම්‌පත්‌තී ච බහුබ්‌බිධා>
      text <භවාභවෙ අනුභවිත්‌වා පත්‌තො සම්‌බොධිමුත්‌තමං>
      text <දත්‌වා දාතබ්‌බකං දානං සීලං පූරෙත්‌වා අසෙසතො>
      text <නෙක්‌ඛම්‌මෙ පාරමිං ගන්‌ත්‌වා පත්‌තො සම්‌බොධිමුත්‌තමං>
      text <පණ්‌ඩිතෙ පරිපුච්‌ඡිත්‌වා වීරියං කත්‌වාන මුත්‌තමං>
      text <ඛන්‌තියා පාරමිං ගන්‌ත්‌වා පත්‌තො සම්‌බොධිමුත්‌තමං>
      text <කත්‌වා දළ්‌හමධිට්‌ඨානං සච්‌චවාචානුරක්‌ඛිය>
      text <මෙත්‌තාය පාරමිං ගන්‌ත්‌වා පත්‌තො සම්‌බොධිමුත්‌තමං>
      text <ලාභාලාභෙ යසායසෙ සම්‌මානනාවමානනෙ>
      text <සබ්‌බත්‌ථ සමකො හුත්‌වා පත්‌තො සම්‌බොධිමුත්‌තමං>
      text <කොසජ්‌ජං භයතො දිස්‌වා වීරියාරම්‌භඤ්‌ච ඛෙමතො>
      text <ආරද්‌ධවීරියා හොථ එසා බුද්‌ධානුසාසනී>
      text <විවාදං භයතො දිස්‌වා අවිවාදඤ්‌ච ඛෙමතො>
      text <සමග්‌ගා සඛිලා හොථ එසා බුද්‌ධානුසාසනී>
      text <පමාදං භයතො දිස්‌වා අප්‌පමාදඤ්‌ච ඛෙමතො>
      text <භාවෙථට්‌ඨඞ්‌ගිකං මග්‌ගං එසා බුද්‌ධානුසාසනී>
    stand <මහාලොමහංසචරියං පන්‌නරසමං>
    stand <යුධඤ්‌ජයවග්‌ගො තතියො>
    text <තස්‌සුද්‌දානං>
    text <ඉත්‌ථං සුදං භගවා අත්‌තනො පුබ්‌බචරියං සම්‌භාවයමානො බුද්‌ධාපදානියං නාම ධම්‌මපරියායං අභාසිත්‌ථාති>
    stand <චරියාපිටකං නිට්‌ඨිතං>
