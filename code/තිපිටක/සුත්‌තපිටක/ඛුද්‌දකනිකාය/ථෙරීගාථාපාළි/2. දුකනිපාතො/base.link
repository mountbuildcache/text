text <දුකනිපාතො>
  text <අභිරූපනන්‌දාථෙරීගාථා>
    text <19>
      text <ආතුරං අසුචිං පූතිං පස්‌ස නන්‌දෙ සමුස්‌සයං>
      text <අසුභාය චිත්‌තං භාවෙහි එකග්‌ගං සුසමාහිතං>
    text <20>
      text <අනිමිත්‌තඤ්‌ච භාවෙහි මානානුසයමුජ්‌ජහ>
      text <තතො මානාභිසමයා උපසන්‌තා චරිස්‌සසීති>
    text <ඉත්‌ථං සුදං භගවා අභිරූපනන්‌දං සික්‌ඛමානං ඉමාහි ගාථාහි අභිණ්‌හං ඔවදතීති>
  text <ජෙන්‌තාථෙරීගාථා>
    text <21>
      text <යෙ ඉමෙ සත්‌ත බොජ්‌ඣඞ්‌ගා මග්‌ගා නිබ්‌බානපත්‌තියා>
      text <භාවිතා තෙ මයා සබ්‌බෙ යථා බුද්‌ධෙන දෙසිතා>
    text <22>
      text <දිට්‌ඨො හි මෙ සො භගවා අන්‌තිමොයං සමුස්‌සයො>
      text <වික්‌ඛීණො ජාතිසංසාරො නත්‌ථි දානි පුනබ්‌භවොති>
    text <ඉත්‌ථං සුදං ජෙන්‌තා ථෙරී ගාථායො අභාසිත්‌ථාති>
  text <සුමඞ්‌ගලමාතාථෙරීගාථා>
    text <23>
      text <සුමුත්‌තිකා සුමුත්‌තිකා සාධුමුත්‌තිකාම්‌හි මුසලස්‌ස>
      text <අහිරිකො මෙ ඡත්‌තකං වාපි උක්‌ඛලිකා මෙ දෙඩ්‌ඩුභං වාති>
    text <24>
      text <රාගඤ්‌ච අහං දොසඤ්‌ච චිච්‌චිටි චිච්‌චිටීති විහනාමි>
      text <සා රුක්‌ඛමූලමුපගම්‌ම අහො සුඛන්‌ති සුඛතො ඣායාමීති>
    stand <… සුමඞ්‌ගලමාතා ථෙරී>
  text <අඩ්‌ඪකාසිථෙරීගාථා>
    text <25>
      text <යාව කාසිජනපදො සුඞ්‌කො මෙ තත්‌ථකො අහු>
      text <තං කත්‌වා නෙගමො අග්‌ඝං අඩ්‌ඪෙනග්‌ඝං ඨපෙසි මං>
    text <26>
      text <අථ නිබ්‌බින්‌දහං රූපෙ නිබ්‌බින්‌දඤ්‌ච විරජ්‌ජහං>
      text <මා පුන ජාතිසංසාරං සන්‌ධාවෙය්‍යං පුනප්‌පුනං>
      text <තිස්‌සො විජ්‌ජා සච්‌ඡිකතා කතං බුද්‌ධස්‌ස සාසනන්‌ති>
    stand <… අඩ්‌ඪකාසි ථෙරී…>
  text <චිත්‌තාථෙරීගාථා>
    text <27>
      text <කිඤ්‌චාපි ඛොම්‌හි කිසිකා ගිලානා බාළ්‌හදුබ්‌බලා>
      text <දණ්‌ඩමොලුබ්‌භ ගච්‌ඡාමි පබ්‌බතං අභිරූහිය>
    text <28>
      text <සඞ්‌ඝාටිං නික්‌ඛිපිත්‌වාන පත්‌තකඤ්‌ච නිකුජ්‌ජිය>
      text <සෙලෙ ඛම්‌භෙසිමත්‌තානං තමොඛන්‌ධං පදාලියාති>
    stand <… චිත්‌තා ථෙරී…>
  text <මෙත්‌තිකාථෙරීගාථා>
    text <29>
      text <කිඤ්‌චාපි ඛොම්‌හි දුක්‌ඛිතා දුබ්‌බලා ගතයොබ්‌බනා>
      text <දණ්‌ඩමොලුබ්‌භ ගච්‌ඡාමි පබ්‌බතං අභිරූහිය>
    text <30>
      text <නික්‌ඛිපිත්‌වාන සඞ්‌ඝාටිං පත්‌තකඤ්‌ච නිකුජ්‌ජිය>
      text <නිසින්‌නා චම්‌හි සෙලම්‌හි අථ චිත්‌තං විමුච්‌චි මෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
    stand <… මෙත්‌තිකා ථෙරී…>
  text <මිත්‌තාථෙරීගාථා>
    text <31>
      text <චාතුද්‌දසිං පඤ්‌චදසිං යා ච පක්‌ඛස්‌ස අට්‌ඨමී>
      text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
    text <32>
      text <උපොසථං උපාගච්‌ඡිං දෙවකායාභිනන්‌දිනී>
      text <සාජ්‌ජ එකෙන භත්‌තෙන මුණ්‌ඩා සඞ්‌ඝාටිපාරුතා>
      text <දෙවකායං න පත්‌ථෙහං විනෙය්‍ය හදයෙ දරන්‌ති>
    stand <… මිත්‌තා ථෙරී…>
  text <අභයමාතුථෙරීගාථා>
    text <33>
      text <උද්‌ධං පාදතලා අම්‌ම අධො වෙ කෙසමත්‌ථකා>
      text <පච්‌චවෙක්‌ඛස්‌සුමං කායං අසුචිං පූතිගන්‌ධිකං>
    text <34>
      text <එවං විහරමානාය සබ්‌බො රාගො සමූහතො>
      text <පරිළාහො සමුච්‌ඡින්‌නො සීතිභූතාම්‌හි නිබ්‌බුතාති>
    stand <… අභයමාතු ථෙරී…>
  text <අභයාථෙරීගාථා>
    text <35>
      text <අභයෙ භිදුරො කායො යත්‌ථ සතා පුථුජ්‌ජනා>
      text <නික්‌ඛිපිස්‌සාමිමං දෙහං සම්‌පජානා සතීමතී>
    text <36>
      text <බහූහි දුක්‌ඛධම්‌මෙහි අප්‌පමාදරතාය මෙ>
      text <තණ්‌හක්‌ඛයො අනුප්‌පත්‌තො කතං බුද්‌ධස්‌ස සාසනන්‌ති>
    stand <… අභයා ථෙරී…>
  text <සාමාථෙරීගාථා>
    text <37>
      text <චතුක්‌ඛත්‌තුං පඤ්‌චක්‌ඛත්‌තුං විහාරා උපනික්‌ඛමිං>
      text <අලද්‌ධා චෙතසො සන්‌තිං චිත්‌තෙ අවසවත්‌තිනී>
      text <තස්‌සා මෙ අට්‌ඨමී රත්‌ති යතො තණ්‌හා සමූහතා>
    text <38>
      text <බහූහි දුක්‌ඛධම්‌මෙහි අප්‌පමාදරතාය මෙ>
      text <තණ්‌හක්‌ඛයො අනුප්‌පත්‌තො කතං බුද්‌ධස්‌ස සාසනන්‌ති>
    stand <… සාමා ථෙරී…>
    stand <දුකනිපාතො නිට්‌ඨිතො>
