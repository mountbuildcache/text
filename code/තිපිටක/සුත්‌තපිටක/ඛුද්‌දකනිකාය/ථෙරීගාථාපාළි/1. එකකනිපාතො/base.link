text <එකකනිපාතො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <අඤ්‌ඤතරාථෙරීගාථා>
    text <1>
      text <සුඛං සුපාහි ථෙරිකෙ කත්‌වා චොළෙන පාරුතා>
      text <උපසන්‌තො හි තෙ රාගො සුක්‌ඛඩාකං ව කුම්‌භියන්‌ති>
    text <ඉත්‌ථං සුදං අඤ්‌ඤතරා ථෙරී අපඤ්‌ඤාතා භික්‌ඛුනී ගාථං අභාසිත්‌ථාති>
  text <මුත්‌තාථෙරීගාථා>
    text <2>
      text <මුත්‌තෙ මුච්‌චස්‌සු යොගෙහි චන්‌දො රාහුග්‌ගහා ඉව>
      text <විප්‌පමුත්‌තෙන චිත්‌තෙන අනණා භුඤ්‌ජ පිණ්‌ඩකන්‌ති>
    text <ඉත්‌ථං සුදං භගවා මුත්‌තං සික්‌ඛමානං ඉමාය ගාථාය අභිණ්‌හං ඔවදතීති>
  text <පුණ්‌ණාථෙරීගාථා>
    text <3>
      text <පුණ්‌ණෙ පූරස්‌සු ධම්‌මෙහි චන්‌දො පන්‌නරසෙරිව>
      text <පරිපුණ්‌ණාය පඤ්‌ඤාය තමොඛන්‌ධං පදාලයාති>
    text <ඉත්‌ථං සුදං පුණ්‌ණා ථෙරී ගාථං අභාසිත්‌ථාති>
  text <තිස්‌සාථෙරීගාථා>
    text <4>
      text <තිස්‌සෙ සික්‌ඛස්‌සු සික්‌ඛාය මා තං යොගා උපච්‌චගුං>
      text <සබ්‌බයොගවිසංයුත්‌තා චර ලොකෙ අනාසවාති>
    stand <… තිස්‌සා ථෙරී…>
  text <අඤ්‌ඤතරාතිස්‌සාථෙරීගාථා>
    text <5>
      text <තිස්‌සෙ යුඤ්‌ජස්‌සු ධම්‌මෙහි ඛණො තං මා උපච්‌චගා>
      text <ඛණාතීතා හි සොචන්‌ති නිරයම්‌හි සමප්‌පිතාති>
    stand <… අඤ්‌ඤතරා තිස්‌සා ථෙරී…>
  text <ධීරාථෙරීගාථා>
    text <6>
      text <ධීරෙ නිරොධං ඵුසෙහි සඤ්‌ඤාවූපසමං සුඛං>
      text <ආරාධයාහි නිබ්‌බානං යොගක්‌ඛෙමමනුත්‌තරන්‌ති>
    stand <… ධීරා ථෙරී…>
  text <වීරාථෙරීගාථා>
    text <7>
      text <වීරා වීරෙහි ධම්‌මෙහි භික්‌ඛුනී භාවිතින්‌ද්‍රියා>
      text <ධාරෙහි අන්‌තිමං දෙහං ජෙත්‌වා මාරං සවාහිනින්‌ති>
    stand <… වීරා ථෙරී…>
  text <මිත්‌තාථෙරීගාථා>
    text <8>
      text <සද්‌ධාය පබ්‌බජිත්‌වාන මිත්‌තෙ මිත්‌තරතා භව>
      text <භාවෙහි කුසලෙ ධම්‌මෙ යොගක්‌ඛෙමස්‌ස පත්‌තියාති>
    stand <… මිත්‌තා ථෙරී…>
  text <භද්‍රාථෙරීගාථා>
    text <9>
      text <සද්‌ධාය පබ්‌බජිත්‌වාන භද්‍රෙ භද්‍රරතා භව>
      text <භාවෙහි කුසලෙ ධම්‌මෙ යොගක්‌ඛෙමමනුත්‌තරන්‌ති>
    stand <… භද්‍රා ථෙරී…>
  text <උපසමාථෙරීගාථා>
    text <10>
      text <උපසමෙ තරෙ ඔඝං මච්‌චුධෙය්‍යං සුදුත්‌තරං>
      text <ධාරෙහි අන්‌තිමං දෙහං ජෙත්‌වා මාරං සවාහනන්‌ති>
    stand <… උපසමා ථෙරී…>
  text <මුත්‌තාථෙරීගාථා>
    text <11>
      text <සුමුත්‌තා සාධුමුත්‌තාම්‌හි තීහි ඛුජ්‌ජෙහි මුත්‌තියා>
      text <උදුක්‌ඛලෙන මුසලෙන පතිනා ඛුජ්‌ජකෙන ච>
      text <මුත්‌තාම්‌හි ජාතිමරණා භවනෙත්‌ති සමූහතාති>
    stand <… මුත්‌තා ථෙරී…>
  text <ධම්‌මදින්‌නාථෙරීගාථා>
    text <12>
      text <ඡන්‌දජාතා අවසායී මනසා ච ඵුටා සියා>
      text <කාමෙසු අප්‌පටිබද්‌ධචිත්‌තා උද්‌ධංසොතාති වුච්‌චතීති>
    stand <… ධම්‌මදින්‌නා ථෙරී…>
  text <විසාඛාථෙරීගාථා>
    text <13>
      text <කරොථ බුද්‌ධසාසනං යං කත්‌වා නානුතප්‌පති>
      text <ඛිප්‌පං පාදානි ධොවිත්‌වා එකමන්‌තෙ නිසීදථාති>
    stand <… විසාඛා ථෙරී…>
  text <සුමනාථෙරීගාථා>
    text <14>
      text <ධාතුයො දුක්‌ඛතො දිස්‌වා මා ජාතිං පුනරාගමි>
      text <භවෙ ඡන්‌දං විරාජෙත්‌වා උපසන්‌තා චරිස්‌සසීති>
    stand <… සුමනා ථෙරී…>
  text <උත්‌තරාථෙරීගාථා>
    text <15>
      text <කායෙන සංවුතා ආසිං වාචාය උද චෙතසා>
      text <සමූලං තණ්‌හමබ්‌බුය්‌හ සීතිභූතාම්‌හි නිබ්‌බුතාති>
    stand <… උත්‌තරා ථෙරී…>
  text <වුඩ්‌ඪපබ්‌බජිතසුමනාථෙරීගාථා>
    text <16>
      text <සුඛං ත්‌වං වුඩ්‌ඪිකෙ සෙහි කත්‌වා චොළෙන පාරූතා>
      text <උපසන්‌තො හි තෙ රාගො සීතිභූතාසි නිබ්‌බුතාති>
    stand <… සුමනා වුඩ්‌ඪපබ්‌බජිතා ථෙරී…>
  text <ධම්‌මාථෙරීගාථා>
    text <17>
      text <පිණ්‌ඩපාතං චරිත්‌වාන දණ්‌ඩමොලුබ්‌භ දුබ්‌බලා>
      text <වෙධමානෙහි ගත්‌තෙහි තත්‌ථෙව නිපතිං ඡමා>
      text <දිස්‌වා ආදීනවං කායෙ අථ චිත්‌තං විමුච්‌චි මෙති>
    stand <… ධම්‌මා ථෙරී…>
  text <සඞ්‌ඝාථෙරීගාථා>
    text <18>
      text <හිත්‌වා ඝරෙ පබ්‌බජිත්‌වා හිත්‌වා පුත්‌තං පසුං පියං>
      text <හිත්‌වා රාගඤ්‌ච දොසඤ්‌ච අවිජ්‌ජඤ්‌ච විරාජිය>
      text <සමූලං තණ්‌හමබ්‌බුය්‌හ උපසන්‌තාම්‌හි නිබ්‌බුතාති>
    stand <… සඞ්‌ඝා ථෙරී…>
    stand <එකකනිපාතො නිට්‌ඨිතො>
