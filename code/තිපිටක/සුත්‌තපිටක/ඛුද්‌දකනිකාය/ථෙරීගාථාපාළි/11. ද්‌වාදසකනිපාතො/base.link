text <ද්‌වාදසකනිපාතො>
  text <උප්‌පලවණ්‌ණාථෙරීගාථා>
    text <224>
      text <උභො මාතා ච ධීතා ච මයං ආසුං සපත්‌තියො>
      text <තස්‌සා මෙ අහු සංවෙගො අබ්‌භුතො ලොමහංසනො>
    text <225>
      text <ධිරත්‌ථු කාමා අසුචී දුග්‌ගන්‌ධා බහුකණ්‌ටකා>
      text <යත්‌ථ මාතා ච ධීතා ච සභරියා මයං අහුං>
    text <226>
      text <කාමෙස්‌වාදීනවං දිස්‌වා නෙක්‌ඛම්‌මං දට්‌ඨු ඛෙමතො>
      text <සා පබ්‌බජ්‌ජිං රාජගහෙ අගාරස්‌මානගාරියං>
    text <227>
      text <පුබ්‌බෙනිවාසං ජානාමි දිබ්‌බචක්‌ඛුං විසොධිතං>
      text <චෙතොපරිච්‌චඤාණඤ්‌ච සොතධාතු විසොධිතා>
    text <228>
      text <ඉද්‌ධීපි මෙ සච්‌ඡිකතා පත්‌තො මෙ ආසවක්‌ඛයො>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <229>
      text <ඉද්‌ධියා අභිනිම්‌මිත්‌වා චතුරස්‌සං රථං අහං>
      text <බුද්‌ධස්‌ස පාදෙ වන්‌දිත්‌වා ලොකනාථස්‌ස තාදිනො>
    text <230>
      text <සුපුප්‌ඵිතග්‌ගං උපගම්‌ම පාදපං එකා තුවං තිට්‌ඨසි සාලමූලෙ>
      text <න චාපි තෙ දුතියො අත්‌ථි කොචි න ත්‌වං බාලෙ භායසි ධුත්‌තකානං>
    text <231>
      text <සතං සහස්‌සානිපි ධුත්‌තකානං සමාගතා එදිසකා භවෙය්‍යුං>
      text <ලොමං න ඉඤ්‌ජෙ නපි සම්‌පවෙධෙ කිං මෙ තුවං මාර කරිස්‌සසෙකො>
    text <232>
      text <එසා අන්‌තරධායාමි කුච්‌ඡිං වා පවිසාමි තෙ>
      text <භමුකන්‌තරෙ තිට්‌ඨාමි තිට්‌ඨන්‌තිං මං න දක්‌ඛසි>
    text <233>
      text <චිත්‌තම්‌හි වසීභූතාහං ඉද්‌ධිපාදා සුභාවිතා>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <234>
      text <සත්‌තිසූලූපමා කාමා ඛන්‌ධාසං අධිකුට්‌ටනා>
      text <යං ත්‌වං කාමරතිං බ්‍රූසි අරතී දානි සා මම>
    text <235>
      text <සබ්‌බත්‌ථ විහතා නන්‌දී තමොඛන්‌ධො පදාලිතො>
      text <එවං ජානාහි පාපිම නිහතො ත්‌වමසි අන්‌තකාති>
    stand <… උප්‌පලවණ්‌ණා ථෙරී…>
    stand <ද්‌වාදසනිපාතො නිට්‌ඨිතො>
