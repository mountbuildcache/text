text <නවකනිපාතො>
  text <වඩ්‌ඪමාතුථෙරීගාථා>
    text <204>
      text <මා සු තෙ වඩ්‌ඪ ලොකම්‌හි වනථො ආහු කුදාචනං>
      text <මා පුත්‌තක පුනප්‌පුනං අහු දුක්‌ඛස්‌ස භාගිමා>
    text <205>
      text <සුඛඤ්‌හි වඩ්‌ඪ මුනයො අනෙජා ඡින්‌නසංසයා>
      text <සීතිභූතා දමප්‌පත්‌තා විහරන්‌ති අනාසවා>
    text <206>
      text <තෙහානුචිණ්‌ණං ඉසීභි මග්‌ගං දස්‌සනපත්‌තියා>
      text <දුක්‌ඛස්‌සන්‌තකිරියාය ත්‌වං වඩ්‌ඪ අනුබ්‍රූහය>
    text <207>
      text <විසාරදාව භණසි එතමත්‌ථං ජනෙත්‌ති මෙ>
      text <මඤ්‌ඤාමි නූන මාමිකෙ වනථො තෙ න විජ්‌ජති>
    text <208>
      text <යෙ කෙචි වඩ්‌ඪ සඞ්‌ඛාරා හීනා උක්‌කට්‌ඨමජ්‌ඣිමා>
      text <අණූපි අණුමත්‌තොපි වනථො මෙ න විජ්‌ජති>
    text <209>
      text <සබ්‌බෙ මෙ ආසවා ඛීණා අප්‌පමත්‌තස්‌ස ඣායතො>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <210>
      text <උළාරං වත මෙ මාතා පතොදං සමවස්‌සරි>
      text <පරමත්‌ථසඤ්‌හිතා ගාථා යථාපි අනුකම්‌පිකා>
    text <211>
      text <තස්‌සාහං වචනං සුත්‌වා අනුසිට්‌ඨිං ජනෙත්‌තියා>
      text <ධම්‌මසංවෙගමාපාදිං යොගක්‌ඛෙමස්‌ස පත්‌තියා>
    text <212>
      text <සොහං පධානපහිතත්‌තො රත්‌තින්‌දිවමතන්‌දිතො>
      text <මාතරා චොදිතො සන්‌තො අඵුසිං සන්‌තිමුත්‌තමං>
    stand <… වඩ්‌ඪමාතා ථෙරී…>
    stand <නවකනිපාතො නිට්‌ඨිතො>
