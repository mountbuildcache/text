text <සොළසනිපාතො>
  text <පුණ්‌ණාථෙරීගාථා>
    text <236>
      text <උදහාරී අහං සීතෙ සදා උදකමොතරිං>
      text <අය්‍යානං දණ්‌ඩභයභීතා වාචාදොසභයට්‌ටිතා>
    text <237>
      text <කස්‌ස බ්‍රාහ්‌මණ ත්‌වං භීතො සදා උදකමොතරි>
      text <වෙධමානෙහි ගත්‌තෙහි සීතං වෙදයසෙ භුසං>
    text <238>
      text <ජානන්‌තී වත මං භොති පුණ්‌ණිකෙ පරිපුච්‌ඡසි>
      text <කරොන්‌තං කුසලං කම්‌මං රුන්‌ධන්‌තං කතපාපකං>
    text <239>
      text <යො ච වුඩ්‌ඪො දහරො වා පාපකම්‌මං පකුබ්‌බති>
      text <දකාභිසෙචනා සොපි පාපකම්‌මා පමුච්‌චති>
    text <240>
      text <කො නු තෙ ඉදමක්‌ඛාසි අජානන්‌තස්‌ස අජානකො>
      text <දකාභිසෙචනා නාම පාපකම්‌මා පමුච්‌චති>
    text <241>
      text <සග්‌ගං නූන ගමිස්‌සන්‌ති සබ්‌බෙ මණ්‌ඩූකකච්‌ඡපා>
      text <නාගා ච සුසුමාරා ච යෙ චඤ්‌ඤෙ උදකෙ චරා>
    text <242>
      text <ඔරබ්‌භිකා සූකරිකා මච්‌ඡිකා මිගබන්‌ධකා>
      text <චොරා ච වජ්‌ඣඝාතා ච යෙ චඤ්‌ඤෙ පාපකම්‌මිනො>
      text <දකාභිසෙචනා තෙපි පාපකම්‌මා පමුච්‌චරෙ>
    text <243>
      text <සචෙ ඉමා නදියො තෙ පාපං පුබ්‌බෙ කතං වහුං>
      text <පුඤ්‌ඤම්‌පිමා වහෙය්‍යුං තෙ තෙන ත්‌වං පරිබාහිරො>
    text <244>
      text <යස්‌ස බ්‍රාහ්‌මණ ත්‌වං භීතො සදා උදකමොතරි>
      text <තමෙව බ්‍රහ්‌මෙ මා කාසි මා තෙ සීතං ඡවිං හනෙ>
    text <245>
      text <කුම්‌මග්‌ගපටිපන්‌නං මං අරියමග්‌ගං සමානයි>
      text <දකාභිසෙචනා භොති ඉමං සාටං දදාමි තෙ>
    text <246>
      text <තුය්‌හෙව සාටකො හොතු නාහමිච්‌ඡාමි සාටකං>
      text <සචෙ භායසි දුක්‌ඛස්‌ස සචෙ තෙ දුක්‌ඛමප්‌පියං>
    text <247>
      text <මාකාසි පාපකං කම්‌මං ආවි වා යදි වා රහො>
      text <සචෙ ච පාපකං කම්‌මං කරිස්‌සසි කරොසි වා>
    text <248>
      text <න තෙ දුක්‌ඛා පමුත්‍යත්‌ථි උපෙච්‌චාපි පලායතො>
      text <සචෙ භායසි දුක්‌ඛස්‌ස සචෙ තෙ දුක්‌ඛමප්‌පියං>
    text <249>
      text <උපෙහි සරණං බුද්‌ධං ධම්‌මං සඞ්‌ඝඤ්‌ච තාදිනං>
      text <සමාදියාහි සීලානි තං තෙ අත්‌ථාය හෙහිති>
    text <250>
      text <උපෙමි සරණං බුද්‌ධං ධම්‌මං සඞ්‌ඝඤ්‌ච තාදිනං>
      text <සමාදියාමි සීලානි තං මෙ අත්‌ථාය හෙහිති>
    text <251>
      text <බ්‍රහ්‌මබන්‌ධු පුරෙ ආසිං අජ්‌ජම්‌හි සච්‌චබ්‍රාහ්‌මණො>
      text <තෙවිජ්‌ජො වෙදසම්‌පන්‌නො සොත්‌තියො චම්‌හි න්‌හාතකොති>
    stand <… පුණ්‌ණා ථෙරී…>
    stand <සොළසනිපාතො නිට්‌ඨිතො>
