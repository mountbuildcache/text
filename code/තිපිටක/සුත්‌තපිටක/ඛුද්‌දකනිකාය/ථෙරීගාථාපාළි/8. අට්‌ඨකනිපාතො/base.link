text <අට්‌ඨකනිපාතො>
  text <සීසූපචාලාථෙරීගාථා>
    text <196>
      text <භික්‌ඛුනී සීලසම්‌පන්‌නා ඉන්‌ද්‍රියෙසු සුසංවුතා>
      text <අධිගච්‌ඡෙ පදං සන්‌තං අසෙචනකමොජවං>
    text <197>
      text <තාවතිංසා ච යාමා ච තුසිතා චාපි දෙවතා>
      text <නිම්‌මානරතිනො දෙවා යෙ දෙවා වසවත්‌තිනො>
      text <තත්‌ථ චිත්‌තං පණීධෙහි යත්‌ථ තෙ වුසිතං පුරෙ>
    text <198>
      text <තාවතිංසා ච යාමා ච තුසිතා චාපි දෙවතා>
      text <නිම්‌මානරතිනො දෙවා යෙ දෙවා වසවත්‌තිනො>
    text <199>
      text <කාලං කාලං භවාභවං සක්‌කායස්‌මිං පුරක්‌ඛතා>
      text <අවීතිවත්‌තා සක්‌කායං ජාතිමරණසාරිනො>
    text <200>
      text <සබ්‌බො ආදීපිතො ලොකො සබ්‌බො ලොකො පදීපිතො>
      text <සබ්‌බො පජ්‌ජලිතො ලොකො සබ්‌බො ලොකො පකම්‌පිතො>
    text <201>
      text <අකම්‌පියං අතුලියං අපුථුජ්‌ජනසෙවිතං>
      text <බුද්‌ධො ධම්‌මමදෙසෙසි තත්‌ථ මෙ නිරතො මනො>
    text <202>
      text <තස්‌සාහං වචනං සුත්‌වා විහරිං සාසනෙ රතා>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <203>
      text <සබ්‌බත්‌ථ විහතා නන්‌දී තමොඛන්‌ධො පදාලිතො>
      text <එවං ජානාහි පාපිම නිහතො ත්‌වමසි අන්‌තක>
    stand <… සීසූපචාලා ථෙරී…>
    stand <අට්‌ඨකනිපාතො නිට්‌ඨිතො>
