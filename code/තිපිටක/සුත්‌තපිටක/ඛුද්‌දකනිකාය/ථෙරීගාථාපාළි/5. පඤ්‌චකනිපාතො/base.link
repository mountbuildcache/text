text <පඤ්‌චකනිපාතො>
  text <අඤ්‌ඤතරාථෙරීගාථා>
    text <67>
      text <පණ්‌ණවීසතිවස්‌සානි යතො පබ්‌බජිතා අහං>
      text <නාච්‌ඡරාසඞ්‌ඝාතමත්‌තම්‌පි චිත්‌තස්‌සූපසමජ්‌ඣගං>
    text <68>
      text <අලද්‌ධා චෙතසො සන්‌තිං කාමරාගෙනවස්‌සුතා>
      text <බාහා පග්‌ගය්‌හ කන්‌දන්‌තී විහාරං පාවිසිං අහං>
    text <69>
      text <සා භික්‌ඛුනිං උපාගච්‌ඡිං යා මෙ සද්‌ධායිකා අහු>
      text <සා මෙ ධම්‌මමදෙසෙසි ඛන්‌ධායතනධාතුයො>
    text <70>
      text <තස්‌සා ධම්‌මං සුණිත්‌වාන එකමන්‌තෙ උපාවිසිං>
      text <පුබ්‌බෙනිවාසං ජානාමි දිබ්‌බචක්‌ඛු විසොධිතං>
    text <71>
      text <චෙතොපරිච්‌චඤාණඤ්‌ච සොතධාතු විසොධිතා>
      text <ඉද්‌ධීපි මෙ සච්‌ඡිකතා පත්‌තො මෙ ආසවක්‌ඛයො>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනන්‌ති>
    stand <… අඤ්‌ඤතරා ථෙරී …>
  text <විමලාථෙරීගාථා>
    text <72>
      text <මත්‌තා වණ්‌ණෙන රූපෙන සොභග්‌ගෙන යසෙන ච>
      text <යොබ්‌බනෙන චුපත්‌ථද්‌ධා අඤ්‌ඤාසමතිමඤ්‌ඤිහං>
    text <73>
      text <විභූසෙත්‌වා ඉමං කායං සුචිත්‌තං බාලලාපනං>
      text <අට්‌ඨාසිං වෙසිද්‌වාරම්‌හි ලුද්‌දො පාසමිවොඩ්‌ඩිය>
    text <74>
      text <පිලන්‌ධනං විදංසෙන්‌තී ගුය්‌හං පකාසිකං බහුං>
      text <අකාසිං විවිධං මායං උජ්‌ජග්‌ඝන්‌තී බහුං ජනං>
    text <75>
      text <සාජ්‌ජ පිණ්‌ඩං චරිත්‌වාන මුණ්‌ඩා සඞ්‌ඝාටිපාරුතා>
      text <නිසින්‌නා රුක්‌ඛමූලම්‌හි අවිතක්‌කස්‌ස ලාභිනී>
    text <76>
      text <සබ්‌බෙ යොගා සමුච්‌ඡින්‌නා යෙ දිබ්‌බා යෙ ච මානුසා>
      text <ඛෙපෙත්‌වා ආසවෙ සබ්‌බෙ සීතිභූතාම්‌හි නිබ්‌බුතාති>
    stand <… විමලා පුරාණගණිකා ථෙරී…>
  text <සීහාථෙරීගාථා>
    text <77>
      text <අයොනිසො මනසිකාරා කාමරාගෙන අට්‌ටිතා>
      text <අහොසිං උද්‌ධතා පුබ්‌බෙ චිත්‌තෙ අවසවත්‌තිනී>
    text <78>
      text <පරියුට්‌ඨිතා ක්‌ලෙසෙහි සුභසඤ්‌ඤානුවත්‌තිනී>
      text <සමං චිත්‌තස්‌ස න ලභිං රාගචිත්‌තවසානුගා>
    text <79>
      text <කිසා පණ්‌ඩු විවණ්‌ණා ච සත්‌ත වස්‌සානි චාරිහං>
      text <නාහං දිවා වා රත්‌තිං වා සුඛං වින්‌දිං සුදුක්‌ඛිතා>
    text <80>
      text <තතො රජ්‌ජුං ගහෙත්‌වාන පාවිසිං වනමන්‌තරං>
      text <වරං මෙ ඉධ උබ්‌බන්‌ධං යඤ්‌ච හීනං පුනාචරෙ>
    text <81>
      text <දළ්‌හපාසං කරිත්‌වාන රුක්‌ඛසාඛාය බන්‌ධිය>
      text <පක්‌ඛිපිං පාසං ගීවායං අථ චිත්‌තං විමුච්‌චි මෙති>
    stand <… සීහා ථෙරී…>
  text <සුන්‌දරීනන්‌දාථෙරීගාථා>
    text <82>
      text <ආතුරං අසුචිං පූතිං පස්‌ස නන්‌දෙ සමුස්‌සයං>
      text <අසුභාය චිත්‌තං භාවෙහි එකග්‌ගං සුසමාහිතං>
    text <83>
      text <යථා ඉදං තථා එතං යථා එතං තථා ඉදං>
      text <දුග්‌ගන්‌ධං පූතිකං වාති බාලානං අභිනන්‌දිතං>
    text <84>
      text <එවමෙතං අවෙක්‌ඛන්‌තී රත්‌තින්‌දිවමතන්‌දිතා>
      text <තතො සකාය පඤ්‌ඤාය අභිනිබ්‌බිජ්‌ඣ දක්‌ඛිසං>
    text <85>
      text <තස්‌සා මෙ අප්‌පමත්‌තාය විචිනන්‌තියා යොනිසො>
      text <යථාභූතං අයං කායො දිට්‌ඨො සන්‌තරබාහිරො>
    text <86>
      text <අථ නිබ්‌බින්‌දහං කායෙ අජ්‌ඣත්‌තඤ්‌ච විරජ්‌ජහං>
      text <අප්‌පමත්‌තා විසංයුත්‌තා උපසන්‌තාම්‌හි නිබ්‌බුතාති>
    stand <… සුන්‌දරීනන්‌දා ථෙරී…>
  text <නන්‌දුත්‌තරාථෙරීගාථා>
    text <87>
      text <අග්‌ගිං චන්‌දඤ්‌ච සූරියඤ්‌ච දෙවතා ච නමස්‌සිහං>
      text <නදීතිත්‌ථානි ගන්‌ත්‌වාන උදකං ඔරුහාමිහං>
    text <88>
      text <බහූවතසමාදානා අඩ්‌ඪං සීසස්‌ස ඔලිඛිං>
      text <ඡමාය සෙය්‍යං කප්‌පෙමි රත්‌තිං භත්‌තං න භුඤ්‌ජහං>
    text <89>
      text <විභූසාමණ්‌ඩනරතා න්‌හාපනුච්‌ඡාදනෙහි ච>
      text <උපකාසිං ඉමං කායං කාමරාගෙන අට්‌ටිතා>
    text <90>
      text <තතො සද්‌ධං ලභිත්‌වාන පබ්‌බජිං අනගාරියං>
      text <දිස්‌වා කායං යථාභූතං කාමරාගො සමූහතො>
    text <91>
      text <සබ්‌බෙ භවා සමුච්‌ඡින්‌නා ඉච්‌ඡා ච පත්‌ථනාපි ච>
      text <සබ්‌බයොගවිසංයුත්‌තා සන්‌තිං පාපුණි චෙතසොති>
    stand <… නන්‌දුත්‌තරා ථෙරී…>
  text <මිත්‌තාකාළීථෙරීගාථා>
    text <92>
      text <සද්‌ධාය පබ්‌බජිත්‌වාන අගාරස්‌මානගාරියං>
      text <විචරිංහං තෙන තෙන ලාභසක්‌කාරඋස්‌සුකා>
    text <93>
      text <රිඤ්‌චිත්‌වා පරමං අත්‌ථං හීනමත්‌ථං අසෙවිහං>
      text <කිලෙසානං වසං ගන්‌ත්‌වා සාමඤ්‌ඤත්‌ථං න බුජ්‌ඣිහං>
    text <94>
      text <තස්‌සා මෙ අහු සංවෙගො නිසින්‌නාය විහාරකෙ>
      text <උම්‌මග්‌ගපටිපන්‌නාම්‌හි තණ්‌හාය වසමාගතා>
    text <95>
      text <අප්‌පකං ජීවිතං මය්‌හං ජරා බ්‍යාධි ච මද්‌දති>
      text <පුරායං භිජ්‌ජති කායො න මෙ කාලො පමජ්‌ජිතුං>
    text <96>
      text <යථාභූතමවෙක්‌ඛන්‌තී ඛන්‌ධානං උදයබ්‌බයං>
      text <විමුත්‌තචිත්‌තා උට්‌ඨාසිං කතං බුද්‌ධස්‌ස සාසනන්‌ති>
    stand <… මිත්‌තා කාළී ථෙරී…>
  text <සකුලාථෙරීගාථා>
    text <97>
      text <අගාරස්‌මිං වසන්‌තීහං ධම්‌මං සුත්‌වාන භික්‌ඛුනො>
      text <අද්‌දසං විරජං ධම්‌මං නිබ්‌බානං පදමච්‌චුතං>
    text <98>
      text <සාහං පුත්‌තං ධීතරඤ්‌ච ධනධඤ්‌ඤඤ්‌ච ඡඩ්‌ඩිය>
      text <කෙසෙ ඡෙදාපයිත්‌වාන පබ්‌බජිං අනගාරියං>
    text <99>
      text <සික්‌ඛමානා අහං සන්‌තී භාවෙන්‌තී මග්‌ගමඤ්‌ජසං>
      text <පහාසිං රාගදොසඤ්‌ච තදෙකට්‌ඨෙ ච ආසවෙ>
    text <100>
      text <භික්‌ඛුනී උපසම්‌පජ්‌ජ පුබ්‌බජාතිමනුස්‌සරිං>
      text <දිබ්‌බචක්‌ඛු විසොධිතං විමලං සාධුභාවිතං>
    text <101>
      text <සඞ්‌ඛාරෙ පරතො දිස්‌වා හෙතුජාතෙ පලොකිතෙ>
      text <පහාසිං ආසවෙ සබ්‌බෙ සීතිභූතාම්‌හි නිබ්‌බුතාති>
    stand <… සකුලා ථෙරී…>
  text <සොණාථෙරීගාථා>
    text <102>
      text <දස පුත්‌තෙ විජායිත්‌වා අස්‌මිං රූපසමුස්‌සයෙ>
      text <තතොහං දුබ්‌බලා ජිණ්‌ණා භික්‌ඛුනිං උපසඞ්‌කමිං>
    text <103>
      text <සා මෙ ධම්‌මමදෙසෙසි ඛන්‌ධායතනධාතුයො>
      text <තස්‌සා ධම්‌මං සුණිත්‌වාන කෙසෙ ඡෙත්‌වාන පබ්‌බජිං>
    text <104>
      text <තස්‌සා මෙ සික්‌ඛමානාය දිබ්‌බචක්‌ඛු විසොධිතං>
      text <පුබ්‌බෙනිවාසං ජානාමි යත්‌ථ මෙ වුසිතං පුරෙ>
    text <105>
      text <අනිමිත්‌තඤ්‌ච භාවෙමි එකග්‌ගා සුසමාහිතා>
      text <අනන්‌තරාවිමොක්‌ඛාසිං අනුපාදාය නිබ්‌බුතා>
    text <106>
      text <පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා>
      text <ධි තවත්‌ථු ජරෙ ජම්‌මෙ නත්‌ථි දානි පුනබ්‌භවොති>
    stand <… සොණා ථෙරී…>
  text <භද්‌දාකුණ්‌ඩලකෙසාථෙරීගාථා>
    text <107>
      text <ලූනකෙසී පඞ්‌කධරී එකසාටී පුරෙ චරිං>
      text <අවජ්‌ජෙ වජ්‌ජමතිනී වජ්‌ජෙ චාවජ්‌ජදස්‌සිනී>
    text <108>
      text <දිවාවිහාරා නික්‌ඛම්‌ම ගිජ්‌ඣකූටම්‌හි පබ්‌බතෙ>
      text <අද්‌දසං විරජං බුද්‌ධං භික්‌ඛුසඞ්‌ඝපුරක්‌ඛතං>
    text <109>
      text <නිහච්‌ච ජාණුං වන්‌දිත්‌වා සම්‌මුඛා අඤ්‌ජලිං අකං>
      text <එහි භද්‌දෙති මං අවච සා මෙ ආසූපසම්‌පදා>
    text <110>
      text <චිණ්‌ණා අඞ්‌ගා ච මගධා වජ්‌ජී කාසී ච කොසලා>
      text <අනණා පණ්‌ණාසවස්‌සානි රට්‌ඨපිණ්‌ඩං අභුඤ්‌ජහං>
    text <111>
      text <පුඤ්‌ඤං වත පසවි බහුං සප්‌පඤ්‌ඤො වතායං උපාසකො>
      text <යො භද්‌දාය චීවරං අදාසි විප්‌පමුත්‌තාය සබ්‌බගන්‌ථෙහීති>
    stand <… භද්‌දා කුණ්‌ඩලකෙසා ථෙරී…>
  text <පටාචාරාථෙරීගාථා>
    text <112>
      text <නඞ්‌ගලෙහි කසං ඛෙත්‌තං බීජානි පවපං ඡමා>
      text <පුත්‌තදාරානි පොසෙන්‌තා ධනං වින්‌දන්‌ති මාණවා>
    text <113>
      text <කිමහං සීලසම්‌පන්‌නා සත්‌ථුසාසනකාරිකා>
      text <නිබ්‌බානං නාධිගච්‌ඡාමි අකුසීතා අනුද්‌ධතා>
    text <114>
      text <පාදෙ පක්‌ඛාලයිත්‌වාන උදකෙසු කරොමහං>
      text <පාදොදකඤ්‌ච දිස්‌වාන ථලතො නින්‌නමාගතං>
    text <115>
      text <තතො චිත්‌තං සමාධෙසිං අස්‌සං භද්‍රංවජානියං>
      text <තතො දීපං ගහෙත්‌වාන විහාරං පාවිසිං අහං>
      text <සෙය්‍යං ඔලොකයිත්‌වාන මඤ්‌චකම්‌හි උපාවිසිං>
    text <116>
      text <තතො සූචිං ගහෙත්‌වාන වට්‌ටිං ඔකස්‌සයාමහං>
      text <පදීපස්‌සෙව නිබ්‌බානං විමොක්‌ඛො අහු චෙතසොති>
    stand <… පටාචාරා ථෙරී…>
  text <තිංසමත්‌තාථෙරීගාථා>
    text <117>
      text <මුසලානි ගහෙත්‌වාන ධඤ්‌ඤං කොට්‌ටෙන්‌ති මාණවා>
      text <පුත්‌තදාරානි පොසෙන්‌තා ධනං වින්‌දන්‌ති මාණවා>
    text <118>
      text <කරොථ බුද්‌ධසාසනං යං කත්‌වා නානුතප්‌පති>
      text <ඛිප්‌පං පාදානි ධොවිත්‌වා එකමන්‌තෙ නිසීදථ>
      text <චෙතොසමථමනුයුත්‌තා කරොථ බුද්‌ධසාසනං>
    text <119>
      text <තස්‌සා තා වචනං සුත්‌වා පටාචාරාය සාසනං>
      text <පාදෙ පක්‌ඛාලයිත්‌වාන එකමන්‌තං උපාවිසුං>
      text <චෙතොසමථමනුයුත්‌තා අකංසු බුද්‌ධසාසනං>
    text <120>
      text <රත්‌තියා පුරිමෙ යාමෙ පුබ්‌බජාතිමනුස්‌සරුං>
      text <රත්‌තියා මජ්‌ඣිමෙ යාමෙ දිබ්‌බචක්‌ඛුං විසොධයුං>
      text <රත්‌තියා පච්‌ඡිමෙ යාමෙ තමොඛන්‌ධං පදාලයුං>
    text <121>
      text <උට්‌ඨාය පාදෙ වන්‌දිංසු කතා තෙ අනුසාසනී>
      text <ඉන්‌දංව දෙවා තිදසා සඞ්‌ගාමෙ අපරාජිතං>
      text <පුරක්‌ඛත්‌වා විහස්‌සාම තෙවිජ්‌ජාම්‌හ අනාසවාති>
    text <ඉත්‌ථං සුදං තිංසමත්‌තා ථෙරී භික්‌ඛුනියො පටාචාරාය සන්‌තිකෙ අඤ්‌ඤං බ්‍යාකරිංසූති>
  text <චන්‌දාථෙරීගාථා>
    text <122>
      text <දුග්‌ගතාහං පුරෙ ආසිං විධවා ච අපුත්‌තිකා>
      text <විනා මිත්‌තෙහි ඤාතීහි භත්‌තචොළස්‌ස නාධිගං>
    text <123>
      text <පත්‌තං දණ්‌ඩඤ්‌ච ගණ්‌හිත්‌වා භික්‌ඛමානා කුලා කුලං>
      text <සීතුණ්‌හෙන ච ඩය්‌හන්‌තී සත්‌ත වස්‌සානි චාරිහං>
    text <124>
      text <භික්‌ඛුනිං පුන දිස්‌වාන අන්‌නපානස්‌ස ලාභිනිං>
      text <උපසඞ්‌කම්‌ම අවොචං පබ්‌බජ්‌ජං අනගාරියං>
    text <125>
      text <සා ච මං අනුකම්‌පාය පබ්‌බාජෙසි පටාචාරා>
      text <තතො මං ඔවදිත්‌වාන පරමත්‌ථෙ නියොජයි>
    text <126>
      text <තස්‌සාහං වචනං සුත්‌වා අකාසිං අනුසාසනිං>
      text <අමොඝො අය්‍යායොවාදො තෙවිජ්‌ජාම්‌හි අනාසවාති>
    stand <… චන්‌දා ථෙරී…>
    stand <පඤ්‌චකනිපාතො නිට්‌ඨිතො>
