text <ඡක්‌කනිපාතො>
  text <පඤ්‌චසතමත්‌තාථෙරීගාථා>
    text <127>
      text <යස්‌ස මග්‌ගං න ජානාසි ආගතස්‌ස ගතස්‌ස වා>
      text <තං කුතො චාගතං සත්‌තං මම පුත්‌තොති රොදසි>
    text <128>
      text <මග්‌ගඤ්‌ච ඛොස්‌ස ජානාසි ආගතස්‌ස ගතස්‌ස වා>
      text <න නං සමනුසොචෙසි එවංධම්‌මා හි පාණිනො>
    text <129>
      text <අයාචිතො තතාගච්‌ඡි නානුඤ්‌ඤාතො ඉතො ගතො>
      text <කුතොචි නූන ආගන්‌ත්‌වා වසිත්‌වා කතිපාහකං>
      text <ඉතොපි අඤ්‌ඤෙන ගතො තතොපඤ්‌ඤෙන ගච්‌ඡති>
    text <130>
      text <පෙතො මනුස්‌සරූපෙන සංසරන්‌තො ගමිස්‌සති>
      text <යථාගතො තථා ගතො කා තත්‌ථ පරිදෙවනා>
    text <131>
      text <අබ්‌බහී වත මෙ සල්‌ලං දුද්‌දසං හදයස්‌සිතං>
      text <යා මෙ සොකපරෙතාය පුත්‌තසොකං බ්‍යපානුදි>
    text <132>
      text <සාජ්‌ජ අබ්‌බූළ්‌හසල්‌ලාහං නිච්‌ඡාතා පරිනිබ්‌බුතා>
      text <බුද්‌ධං ධම්‌මඤ්‌ච සඞ්‌ඝඤ්‌ච උපෙමි සරණං මුනිං>
    text <ඉත්‌ථං සුදං පඤ්‌චසතමත්‌තා ථෙරී භික්‌ඛුනියො…පෙ …>
  text <වාසෙට්‌ඨීථෙරීගාථා>
    text <133>
      text <පුත්‌තසොකෙනහං අට්‌ටා ඛිත්‌තචිත්‌තා විසඤ්‌ඤිනී>
      text <නග්‌ගා පකිණ්‌ණකෙසී ච තෙන තෙන විචාරිහං>
    text <134>
      text <වීථි සඞ්‌කාරකූටෙසු සුසානෙ රථියාසු ච>
      text <අචරිං තීණි වස්‌සානි ඛුප්‌පිපාසාසමප්‌පිතා>
    text <135>
      text <අථද්‌දසාසිං සුගතං නගරං මිථිලං පති>
      text <අදන්‌තානං දමෙතාරං සම්‌බුද්‌ධමකුතොභයං>
    text <136>
      text <සචිත්‌තං පටිලද්‌ධාන වන්‌දිත්‌වාන උපාවිසිං>
      text <සො මෙ ධම්‌මමදෙසෙසි අනුකම්‌පාය ගොතමො>
    text <137>
      text <තස්‌ස ධම්‌මං සුණිත්‌වාන පබ්‌බජිං අනගාරියං>
      text <යුඤ්‌ජන්‌තී සත්‌ථුවචනෙ සච්‌ඡාකාසිං පදං සිවං>
    text <138>
      text <සබ්‌බෙ සොකා සමුච්‌ඡින්‌නා පහීනා එතදන්‌තිකා>
      text <පරිඤ්‌ඤාතා හි මෙ වත්‌ථූ යතො සොකාන සම්‌භවොති>
    stand <… වාසෙට්‌ඨී ථෙරී…>
  text <ඛෙමාථෙරීගාථා>
    text <139>
      text <දහරා ත්‌වං රූපවතී අහම්‌පි දහරො යුවා>
      text <පඤ්‌චඞ්‌ගිකෙන තුරියෙන එහි ඛෙමෙ රමාමසෙ>
    text <140>
      text <ඉමිනා පූතිකායෙන ආතුරෙන පභඞ්‌ගුනා>
      text <අට්‌ටියාමි හරායාමි කාමතණ්‌හා සමූහතා>
    text <141>
      text <සත්‌තිසූලූපමා කාමා ඛන්‌ධාසං අධිකුට්‌ටනා>
      text <යං ත්‌වං කාමරතිං බ්‍රූසි අරතී දානි සා මම>
    text <142>
      text <සබ්‌බත්‌ථ විහතා නන්‌දී තමොඛන්‌ධො පදාලිතො>
      text <එවං ජානාහි පාපිම නිහතො ත්‌වමසි අන්‌තක>
    text <143>
      text <නක්‌ඛත්‌තානි නමස්‌සන්‌තා අග්‌ගිං පරිචරං වනෙ>
      text <යථාභුච්‌චමජානන්‌තා බාලා සුද්‌ධිමමඤ්‌ඤථ>
    text <144>
      text <අහඤ්‌ච ඛො නමස්‌සන්‌තී සම්‌බුද්‌ධං පුරිසුත්‌තමං>
      text <පමුත්‌තා සබ්‌බදුක්‌ඛෙහි සත්‌ථුසාසනකාරිකාති>
    stand <… ඛෙමා ථෙරී…>
  text <සුජාතාථෙරීගාථා>
    text <145>
      text <අලඞ්‌කතා සුවසනා මාලිනී චන්‌දනොක්‌ඛිතා>
      text <සබ්‌බාභරණසඤ්‌ඡන්‌නා දාසීගණපුරක්‌ඛතා>
    text <146>
      text <අන්‌නං පානඤ්‌ච ආදාය ඛජ්‌ජං භොජ්‌ජං අනප්‌පකං>
      text <ගෙහතො නික්‌ඛමිත්‌වාන උය්‍යානමභිහාරයිං>
    text <147>
      text <තත්‌ථ රමිත්‌වා කීළිත්‌වා ආගච්‌ඡන්‌තී සකං ඝරං>
      text <විහාරං දට්‌ඨුං පාවිසිං සාකෙතෙ අඤ්‌ජනං වනං>
    text <148>
      text <දිස්‌වාන ලොකපජ්‌ජොතං වන්‌දිත්‌වාන උපාවිසිං>
      text <සො මෙ ධම්‌මමදෙසෙසි අනුකම්‌පාය චක්‌ඛුමා>
    text <149>
      text <සුත්‌වා ච ඛො මහෙසිස්‌ස සච්‌චං සම්‌පටිවිජ්‌ඣහං>
      text <තත්‌ථෙව විරජං ධම්‌මං ඵුසයිං අමතං පදං>
    text <150>
      text <තතො විඤ්‌ඤාතසද්‌ධම්‌මා පබ්‌බජිං අනගාරියං>
      text <තිස්‌සො විජ්‌ජා අනුප්‌පත්‌තා අමොඝං බුද්‌ධසාසනන්‌ති>
    stand <… සුජාතා ථෙරී…>
  text <අනොපමාථෙරීගාථා>
    text <151>
      text <උච්‌චෙ කුලෙ අහං ජාතා බහුවිත්‌තෙ මහද්‌ධනෙ>
      text <වණ්‌ණරූපෙන සම්‌පන්‌නා ධීතා මජ්‌ඣස්‌ස අත්‍රජා>
    text <152>
      text <පත්‌ථිතා රාජපුත්‌තෙහි සෙට්‌ඨිපුත්‌තෙහි ගිජ්‌ඣිතා>
      text <පිතු මෙ පෙසයී දූතං දෙථ මය්‌හං අනොපමං>
    text <153>
      text <යත්‌තකං තුලිතා එසා තුය්‌හං ධීතා අනොපමා>
      text <තතො අට්‌ඨගුණං දස්‌සං හිරඤ්‌ඤං රතනානි ච>
    text <154>
      text <සාහං දිස්‌වාන සම්‌බුද්‌ධං ලොකජෙට්‌ඨං අනුත්‌තරං>
      text <තස්‌ස පාදානි වන්‌දිත්‌වා එකමන්‌තං උපාවිසිං>
    text <155>
      text <සො මෙ ධම්‌මමදෙසෙසි අනුකම්‌පාය ගොතමො>
      text <නිසින්‌නා ආසනෙ තස්‌මිං ඵුසයිං තතියං ඵලං>
    text <156>
      text <තතො කෙසානි ඡෙත්‌වාන පබ්‌බජිං අනගාරියං>
      text <අජ්‌ජ මෙ සත්‌තමී රත්‌ති යතො තණ්‌හා විසොසිතාති>
    stand <… අනොපමා ථෙරී…>
  text <මහාපජාපතිගොතමීථෙරීගාථා>
    text <157>
      text <බුද්‌ධ වීර නමො ත්‍යත්‌ථු සබ්‌බසත්‌තානමුත්‌තම>
      text <යො මං දුක්‌ඛා පමොචෙසි අඤ්‌ඤඤ්‌ච බහුකං ජනං>
    text <158>
      text <සබ්‌බදුක්‌ඛං පරිඤ්‌ඤාතං හෙතුතණ්‌හා විසොසිතා>
      text <භාවිතො අට්‌ඨඞ්‌ගිකො මග්‌ගො නිරොධො ඵුසිතො මයා>
    text <159>
      text <මාතා පුත්‌තො පිතා භාතා අය්‍යකා ච පුරෙ අහුං>
      text <යථාභුච්‌චමජානන්‌තී සංසරිංහං අනිබ්‌බිසං>
    text <160>
      text <දිට්‌ඨො හි මෙ සො භගවා අන්‌තිමොයං සමුස්‌සයො>
      text <වික්‌ඛීණො ජාතිසංසාරො නත්‌ථි දානි පුනබ්‌භවො>
    text <161>
      text <ආරද්‌ධවීරියෙ පහිතත්‌තෙ නිච්‌චං දළ්‌හපරක්‌කමෙ>
      text <සමග්‌ගෙ සාවකෙ පස්‌සෙ එසා බුද්‌ධාන වන්‌දනා>
    text <162>
      text <බහූනං වත අත්‌ථාය මායා ජනයි ගොතමං>
      text <බ්‍යාධිමරණතුන්‌නානං දුක්‌ඛක්‌ඛන්‌ධං බ්‍යපානුදීති>
    stand <… මහාපජාපතිගොතමී ථෙරී…>
  text <ගුත්‌තාථෙරීගාථා>
    text <163>
      text <ගුත්‌තෙ යදත්‌ථං පබ්‌බජ්‌ජා හිත්‌වා පුත්‌තං වසුං පියං>
      text <තමෙව අනුබ්‍රූහෙහි මා චිත්‌තස්‌ස වසං ගමි>
    text <164>
      text <චිත්‌තෙන වඤ්‌චිතා සත්‌තා මාරස්‌ස විසයෙ රතා>
      text <අනෙකජාතිසංසාරං සන්‌ධාවන්‌ති අවිද්‌දසූ>
    text <165>
      text <කාමච්‌ඡන්‌දඤ්‌ච බ්‍යාපාදං සක්‌කායදිට්‌ඨිමෙව ච>
      text <සීලබ්‌බතපරාමාසං විචිකිච්‌ඡඤ්‌ච පඤ්‌චමං>
    text <166>
      text <සංයොජනානි එතානි පජහිත්‌වාන භික්‌ඛුනී>
      text <ඔරම්‌භාගමනීයානි නයිදං පුනරෙහිසි>
    text <167>
      text <රාගං මානං අවිජ්‌ජඤ්‌ච උද්‌ධච්‌චඤ්‌ච විවජ්‌ජිය>
      text <සංයොජනානි ඡෙත්‌වාන දුක්‌ඛස්‌සන්‌තං කරිස්‌සසි>
    text <168>
      text <ඛෙපෙත්‌වා ජාතිසංසාරං පරිඤ්‌ඤාය පුනබ්‌භවං>
      text <දිට්‌ඨෙව ධම්‌මෙ නිච්‌ඡාතා උපසන්‌තා චරිස්‌සතීති>
    stand <… ගුත්‌තා ථෙරී…>
  text <විජයාථෙරීගාථා>
    text <169>
      text <චතුක්‌ඛත්‌තුං පඤ්‌චක්‌ඛත්‌තුං විහාරා උපනික්‌ඛමිං>
      text <අලද්‌ධා චෙතසො සන්‌තිං චිත්‌තෙ අවසවත්‌තිනී>
    text <170>
      text <භික්‌ඛුනිං උපසඞ්‌කම්‌ම සක්‌කච්‌චං පරිපුච්‌ඡහං>
      text <සා මෙ ධම්‌මමදෙසෙසි ධාතුආයතනානි ච>
    text <171>
      text <චත්‌තාරි අරියසච්‌චානි ඉන්‌ද්‍රියානි බලානි ච>
      text <බොජ්‌ඣඞ්‌ගට්‌ඨඞ්‌ගිකං මග්‌ගං උත්‌තමත්‌ථස්‌ස පත්‌තියා>
    text <172>
      text <තස්‌සාහං වචනං සුත්‌වා කරොන්‌තී අනුසාසනිං>
      text <රත්‌තියා පුරිමෙ යාමෙ පුබ්‌බජාතිමනුස්‌සරිං>
    text <173>
      text <රත්‌තියා මජ්‌ඣිමෙ යාමෙ දිබ්‌බචක්‌ඛුං විසොධයිං>
      text <රත්‌තියා පච්‌ඡිමෙ යාමෙ තමොඛන්‌ධං පදාලයිං>
    text <174>
      text <පීතිසුඛෙන ච කායං ඵරිත්‌වා විහරිං තදා>
      text <සත්‌තමියා පාදෙ පසාරෙසිං තමොඛන්‌ධං පදාලියාති>
    stand <… විජයා ථෙරී…>
    stand <ඡක්‌කනිපාතො නිට්‌ඨිතො>
