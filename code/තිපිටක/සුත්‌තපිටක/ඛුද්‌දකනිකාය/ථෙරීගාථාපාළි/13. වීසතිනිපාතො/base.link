text <වීසතිනිපාතො>
  text <අම්‌බපාලීථෙරීගාථා>
    text <252>
      text <කාළකා භමරවණ්‌ණසාදිසා වෙල්‌ලිතග්‌ගා මම මුද්‌ධජා අහුං>
      text <තෙ ජරාය සාණවාකසාදිසා සච්‌චවාදිවචනං අනඤ්‌ඤථා>
    text <253>
      text <>
      text <තං ජරායථ සලොමගන්‌ධිකං සච්‌චවාදිවචනං අනඤ්‌ඤථා>
    text <වාසිතොව සුරභී කරණ්‌ඩකො පුප්‌ඵපූර මම උත්‌තමඞ්‌ගජො>
    text <254>
      text <කානනංව සහිතං සුරොපිතං කොච්‌ඡසූචිවිචිතග්‌ගසොභිතං>
      text <තං ජරාය විරලං තහිං තහිං සච්‌චවාදිවචනං අනඤ්‌ඤථා>
    text <255>
      text <කණ්‌හඛන්‌ධකසුවණ්‌ණමණ්‌ඩිතං සොභතෙ සුවෙණීහිලඞ්‌කතං>
      text <තං ජරාය ඛලිතං සිරං කතං සච්‌චවාදිවචනං අනඤ්‌ඤථා>
    text <256>
      text <චිත්‌තකාරසුකතාව ලෙඛිකා සොභරෙ සු භමුකා පුරෙ මම>
      text <තා ජරාය වලිභිප්‌පලම්‌බිතා සච්‌චවාදිවචනං අනඤ්‌ඤථා>
    text <257>
      text <භස්‌සරා සුරුචිරා යථා මණී නෙත්‌තහෙසුමභිනීලමායතා>
      text <තෙ ජරායභිහතා න සොභරෙ සච්‌චවාදිවචනං අනඤ්‌ඤථා>
    text <258>
      text <සණ්‌හතුඞ්‌ගසදිසී ච නාසිකා සොභතෙ සු අභියොබ්‌බනං පති>
      text <සා ජරාය උපකූලිතා විය සච්‌චවාදිවචනං අනඤ්‌ඤථා>
    text <259>
      text <කඞ්‌කණං ව සුකතං සුනිට්‌ඨිතං සොභරෙ සු මම කණ්‌ණපාළියො>
      text <තා ජරාය වලිභිප්‌පලම්‌බිතා සච්‌චවාදිවචනං අනඤ්‌ඤථා>
    text <260>
      text <පත්‌තලීමකුලවණ්‌ණසාදිසා සොභරෙ සු දන්‌තා පුරෙ මම>
      text <තෙ ජරාය ඛණ්‌ඩිතා චාසිතා සච්‌චවාදිවචනං අනඤ්‌ඤථා>
    text <261>
      text <කානනම්‌හි වනසණ්‌ඩචාරිනී කොකිලාව මධුරං නිකූජිහං>
      text <තං ජරාය ඛලිතං තහිං තහිං සච්‌චවාදිවචනං අනඤ්‌ඤථා>
    text <262>
      text <සණ්‌හකම්‌බුරිව සුප්‌පමජ්‌ජිතා සොභතෙ සු ගීවා පුරෙ මම>
      text <සා ජරාය භග්‌ගා විනාමිතා සච්‌චවාදිවචනං අනඤ්‌ඤථා>
    text <263>
      text <වට්‌ටපලිඝසදිසොපමා උභො සොභරෙ සු බාහා පුරෙ මම>
      text <තා ජරාය යථ පාටලිබ්‌බලිතා සච්‌චවාදිවචනං අනඤ්‌ඤථා>
    text <264>
      text <සණ්‌හමුද්‌දිකසුවණ්‌ණමණ්‌ඩිතා සොභරෙ සු හත්‌ථා පුරෙ මම>
      text <තෙ ජරාය යථා මූලමූලිකා සච්‌චවාදිවචනං අනඤ්‌ඤථා>
    text <265>
      text <පීනවට්‌ටසහිතුග්‌ගතා උභො සොභරෙ සු ථනකා පුරෙ මම>
      text <ථෙවිකීව ලම්‌බන්‌ති නොදකා සච්‌චවාදිවචනං අනඤ්‌ඤථා>
    text <266>
      text <කඤ්‌චනස්‌සඵලකංව සම්‌මට්‌ඨං සොභතෙ සු කායො පුරෙ මම>
      text <සො වලීහි සුඛුමාහි ඔතතො සච්‌චවාදිවචනං අනඤ්‌ඤථා>
    text <267>
      text <නාගභොගසදිසොපමා උභො සොභරෙ සු ඌරූ පුරෙ මම>
      text <තෙ ජරාය යථා වෙළුනාළියො සච්‌චවාදිවචනං අනඤ්‌ඤථා>
    text <268>
      text <සණ්‌හනූපුරසුවණ්‌ණමණ්‌ඩිතා සොභරෙ සු ජඞ්‌ඝා පුරෙ මම>
      text <තා ජරාය තිලදණ්‌ඩකාරිව සච්‌චවාදිවචනං අනඤ්‌ඤථා>
    text <269>
      text <තූලපුණ්‌ණසදිසොපමා උභො සොභරෙ සු පාදා පුරෙ මම>
      text <තෙ ජරාය ඵුටිතා වලීමතා සච්‌චවාදිවචනං අනඤ්‌ඤථා>
    text <270>
      text <එදිසො අහු අයං සමුස්‌සයො ජජ්‌ජරො බහුදුක්‌ඛානමාලයො>
      text <සොපලෙපපතිතො ජරාඝරො සච්‌චවාදිවචනං අනඤ්‌ඤථා>
    stand <… අම්‌බපාලී ථෙරී…>
  text <රොහිනීථෙරීගාථා>
    text <271>
      text <සමණාති භොති සුපි සමණාති පබුජ්‌ඣසි>
      text <සමණානෙව කිත්‌තෙසි සමණී නූන භවිස්‌සසි>
    text <272>
      text <විපුලං අන්‌නඤ්‌ච පානඤ්‌ච සමණානං පවෙච්‌චසි>
      text <රොහිනී දානි පුච්‌ඡාමි කෙන තෙ සමණා පියා>
    text <273>
      text <අකම්‌මකාමා අලසා පරදත්‌තූපජීවිනො>
      text <ආසංසුකා සාදුකාමා කෙන තෙ සමණා පියා>
    text <274>
      text <චිරස්‌සං වත මං තාත සමණානං පරිපුච්‌ඡසි>
      text <තෙසං තෙ කිත්‌තයිස්‌සාමි පඤ්‌ඤාසීලපරක්‌කමං>
    text <275>
      text <කම්‌මකාමා අනලසා කම්‌මසෙට්‌ඨස්‌ස කාරකා>
      text <රාගං දොසං පජහන්‌ති තෙන මෙ සමණා පියා>
    text <276>
      text <තීණි පාපස්‌ස මූලානි ධුනන්‌ති සුචිකාරිනො>
      text <සබ්‌බං පාපං පහීනෙසං තෙන මෙ සමණා පියා>
    text <277>
      text <කායකම්‌මං සුචි නෙසං වචීකම්‌මඤ්‌ච තාදිසං>
      text <මනොකම්‌මං සුචි නෙසං තෙන මෙ සමණා පියා>
    text <278>
      text <විමලා සඞ්‌ඛමුත්‌තාව සුද්‌ධා සන්‌තරබාහිරා>
      text <පුණ්‌ණා සුක්‌කාන ධම්‌මානං තෙන මෙ සමණා පියා>
    text <279>
      text <බහුස්‌සුතා ධම්‌මධරා අරියා ධම්‌මජීවිනො>
      text <අත්‌ථං ධම්‌මඤ්‌ච දෙසෙන්‌ති තෙන මෙ සමණා පියා>
    text <280>
      text <බහුස්‌සුතා ධම්‌මධරා අරියා ධම්‌මජීවිනො>
      text <එකග්‌ගචිත්‌තා සතිමන්‌තො තෙන මෙ සමණා පියා>
    text <281>
      text <දූරඞ්‌ගමා සතිමන්‌තො මන්‌තභාණී අනුද්‌ධතා>
      text <දුක්‌ඛස්‌සන්‌තං පජානන්‌ති තෙන මෙ සමණා පියා>
    text <282>
      text <යස්‌මා ගාමා පක්‌කමන්‌ති න විලොකෙන්‌ති කිඤ්‌චනං>
      text <අනපෙක්‌ඛාව ගච්‌ඡන්‌ති තෙන මෙ සමණා පියා>
    text <283>
      text <න තෙසං කොට්‌ඨෙ ඔපෙන්‌ති න කුම්‌භිං න ඛළොපියං>
      text <පරිනිට්‌ඨිතමෙසානා තෙන මෙ සමණා පියා>
    text <284>
      text <න තෙ හිරඤ්‌ඤං ගණ්‌හන්‌ති න සුවණ්‌ණං න රූපියං>
      text <පච්‌චුප්‌පන්‌නෙන යාපෙන්‌ති තෙන මෙ සමණා පියා>
    text <285>
      text <නානාකුලා පබ්‌බජිතා නානාජනපදෙහි ච>
      text <අඤ්‌ඤමඤ්‌ඤං පියායන්‌ති තෙන මෙ සමණා පියා>
    text <286>
      text <අත්‌ථාය වත නො භොති කුලෙ ජාතාසි රොහිනී>
      text <සද්‌ධා බුද්‌ධෙ ච ධම්‌මෙ ච සඞ්‌ඝෙ ච තිබ්‌බගාරවා>
    text <287>
      text <තුවං හෙතං පජානාසි පුඤ්‌ඤක්‌ඛෙත්‌තං අනුත්‌තරං>
      text <අම්‌හම්‌පි එතෙ සමණා පටිගණ්‌හන්‌ති දක්‌ඛිණං>
    text <288>
      text <පතිට්‌ඨිතො හෙත්‌ථ යඤ්‌ඤො විපුලො නො භවිස්‌සති>
      text <සචෙ භායසි දුක්‌ඛස්‌ස සචෙ තෙ දුක්‌ඛමප්‌පියං>
    text <289>
      text <උපෙහි සරණං බුද්‌ධං ධම්‌මං සඞ්‌ඝඤ්‌ච තාදිනං>
      text <සමාදියාහි සීලානි තං තෙ අත්‌ථාය හෙහිති>
    text <290>
      text <උපෙමි සරණං බුද්‌ධං ධම්‌මං සඞ්‌ඝඤ්‌ච තාදිනං>
      text <සමාදියාමි සීලානි තං මෙ අත්‌ථාය හෙහිති>
    text <291>
      text <බ්‍රහ්‌මබන්‌ධු පුරෙ ආසිං සො ඉදානිම්‌හි බ්‍රාහ්‌මණො>
      text <තෙවිජ්‌ජො සොත්‌තියො චම්‌හි වෙදගූ චම්‌හි න්‌හාතකො>
    stand <… රොහිනී ථෙරී…>
  text <චාපාථෙරීගාථා>
    text <292>
      text <ලට්‌ඨිහත්‌ථො පුරෙ ආසි සො දානි මිගලුද්‌දකො>
      text <ආසාය පලිපා ඝොරා නාසක්‌ඛි පාරමෙතවෙ>
    text <293>
      text <සුමත්‌තං මං මඤ්‌ඤමානා චාපා පුත්‌තමතොසයි>
      text <චාපාය බන්‌ධනං ඡෙත්‌වා පබ්‌බජිස්‌සං පුනොපහං>
    text <294>
      text <මා මෙ කුජ්‌ඣි මහාවීර මා මෙ කුජ්‌ඣි මහාමුනි>
      text <න හි කොධපරෙතස්‌ස සුද්‌ධි අත්‌ථි කුතො තපො>
    text <295>
      text <පක්‌කමිස්‌සඤ්‌ච නාළාතො කොධ නාළාය වච්‌ඡති>
      text <බන්‌ධන්‌තී ඉත්‌ථිරූපෙන සමණෙ ධම්‌මජීවිනො>
    text <296>
      text <එහි කාළ නිවත්‌තස්‌සු භුඤ්‌ජ කාමෙ යථා පුරෙ>
      text <අහඤ්‌ච තෙ වසීකතා යෙ ච මෙ සන්‌ති ඤාතකා>
    text <297>
      text <එත්‌තො චාපෙ චතුබ්‌භාගං යථා භාසසි ත්‌වඤ්‌ච මෙ>
      text <තයි රත්‌තස්‌ස පොසස්‌ස උළාරං වත තං සියා>
    text <298>
      text <කාළඞ්‌ගිනිංව තක්‌කාරිං පුප්‌ඵිතං ගිරිමුද්‌ධනි>
      text <ඵුල්‌ලං දාලිමලට්‌ඨිංව අන්‌තොදීපෙව පාටලිං>
    text <299>
      text <හරිචන්‌දනලිත්‌තඞ්‌ගිං කාසිකුත්‌තමධාරිනිං>
      text <තං මං රූපවතිං සන්‌තිං කස්‌ස ඔහාය ගච්‌ඡසි>
    text <300>
      text <සාකුන්‌තිකොව සකුණිං යථා බන්‌ධිතුමිච්‌ඡති>
      text <ආහරිමෙන රූපෙන න මං ත්‌වං බාධයිස්‌සසි>
    text <301>
      text <ඉමඤ්‌ච මෙ පුත්‌තඵලං කාළ උප්‌පාදිතං තයා>
      text <තං මං පුත්‌තවතිං සන්‌තිං කස්‌ස ඔහාය ගච්‌ඡසි>
    text <302>
      text <ජහන්‌ති පුත්‌තෙ සප්‌පඤ්‌ඤා තතො ඤාතී තතො ධනං>
      text <පබ්‌බජන්‌ති මහාවීරා නාගො ඡෙත්‌වාව බන්‌ධනං>
    text <303>
      text <ඉදානි තෙ ඉමං පුත්‌තං දණ්‌ඩෙන ඡුරිකාය වා>
      text <භූමියං වා නිසුම්‌භිස්‌සං පුත්‌තසොකා න ගච්‌ඡසි>
    text <304>
      text <සචෙ පුත්‌තං සිඞ්‌ගාලානං කුක්‌කුරානං පදාහිසි>
      text <න මං පුත්‌තකත්‌තෙ ජම්‌මි පුනරාවත්‌තයිස්‌සසි>
    text <305>
      text <හන්‌ද ඛො දානි භද්‌දන්‌තෙ කුහිං කාළ ගමිස්‌සසි>
      text <කතමං ගාමනිගමං නගරං රාජධානියො>
    text <306>
      text <අහුම්‌හ පුබ්‌බෙ ගණිනො අස්‌සමණා සමණමානිනො>
      text <ගාමෙන ගාමං විචරිම්‌හ නගරෙ රාජධානියො>
    text <307>
      text <එසො හි භගවා බුද්‌ධො නදිං නෙරඤ්‌ජරං පති>
      text <සබ්‌බදුක්‌ඛප්‌පහානාය ධම්‌මං දෙසෙති පාණිනං>
      text <තස්‌සාහං සන්‌තිකං ගච්‌ඡං සො මෙ සත්‌ථා භවිස්‌සති>
    text <308>
      text <වන්‌දනං දානි වජ්‌ජාසි ලොකනාථං අනුත්‌තරං>
      text <පදක්‌ඛිණඤ්‌ච කත්‌වාන ආදිසෙය්‍යාසි දක්‌ඛිණං>
    text <309>
      text <එතං ඛො ලබ්‌භමම්‌හෙහි යථා භාසසි ත්‌වඤ්‌ච මෙ>
      text <වන්‌දනං දානි තෙ වජ්‌ජං ලොකනාථං අනුත්‌තරං>
      text <පදක්‌ඛිණඤ්‌ච කත්‌වාන ආදිසිස්‌සාමි දක්‌ඛිණං>
    text <310>
      text <තතො ච කාළො පක්‌කාමි නදිං නෙරඤ්‌ජරං පති>
      text <සො අද්‌දසාසි සම්‌බුද්‌ධං දෙසෙන්‌තං අමතං පදං>
    text <311>
      text <දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං>
      text <අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං>
    text <312>
      text <තස්‌ස පාදානි වන්‌දිත්‌වා කත්‌වාන නං පදක්‌ඛිණං>
      text <චාපාය ආදිසිත්‌වාන පබ්‌බජිං අනගාරියං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    stand <… චාපා ථෙරී…>
  text <සුන්‌දරීථෙරීගාථා>
    text <313>
      text <පෙතානි භොති පුත්‌තානි ඛාදමානා තුවං පුරෙ>
      text <තුවං දිවා ච රත්‌තො ච අතීව පරිතප්‌පසි>
    text <314>
      text <සාජ්‌ජ සබ්‌බානි ඛාදිත්‌වා සතපුත්‌තානි බ්‍රාහ්‌මණී>
      text <වාසෙට්‌ඨි කෙන වණ්‌ණෙන න බාළ්‌හං පරිතප්‌පසි>
    text <315>
      text <බහූනි පුත්‌තසතානි ඤාතිසඞ්‌ඝසතානි ච>
      text <ඛාදිතානි අතීතංසෙ මම තුය්‌හඤ්‌ච බ්‍රාහ්‌මණ>
    text <316>
      text <සාහං නිස්‌සරණං ඤත්‌වා ජාතියා මරණස්‌ස ච>
      text <න සොචාමි න රොදාමි න චාපි පරිතප්‌පයිං>
    text <317>
      text <අබ්‌භුතං වත වාසෙට්‌ඨි වාචං භාසසි එදිසිං>
      text <කස්‌ස ත්‌වං ධම්‌මමඤ්‌ඤාය ගිරං භාසසි එදිසිං>
    text <318>
      text <එස බ්‍රාහ්‌මණ සම්‌බුද්‌ධො නගරං මිථිලං පති>
      text <සබ්‌බදුක්‌ඛප්‌පහානාය ධම්‌මං දෙසෙසි පාණිනං>
    text <319>
      text <තස්‌ස බ්‍රහ්‌මෙ අරහතො ධම්‌මං සුත්‌වා නිරූපධිං>
      text <තත්‌ථ විඤ්‌ඤාතසද්‌ධම්‌මා පුත්‌තසොකං බ්‍යපානුදිං>
    text <320>
      text <සො අහම්‌පි ගමිස්‌සාමි නගරං මිථිලං පති>
      text <අප්‌පෙව මං සො භගවා සබ්‌බදුක්‌ඛා පමොචයෙ>
    text <321>
      text <අද්‌දස බ්‍රාහ්‌මණො බුද්‌ධං විප්‌පමුත්‌තං නිරූපධිං>
      text <ස්‌වස්‌ස ධම්‌මමදෙසෙසි මුනි දුක්‌ඛස්‌ස පාරගූ>
    text <322>
      text <දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං>
      text <අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං>
    text <323>
      text <තත්‌ථ විඤ්‌ඤාතසද්‌ධම්‌මො පබ්‌බජ්‌ජං සමරොචයි>
      text <සුජාතො තීහි රත්‌තීහි තිස්‌සො විජ්‌ජා අඵස්‌සයි>
    text <324>
      text <එහි සාරථි ගච්‌ඡාහි රථං නිය්‍යාදයාහිමං>
      text <ආරොග්‍යං බ්‍රාහ්‌මණිං වජ්‌ජ පබ්‌බජි දානි බ්‍රාහ්‌මණො>
      text <සුජාතො තීහි රත්‌තීහි තිස්‌සො විජ්‌ජා අඵස්‌සයි>
    text <325>
      text <තතො ච රථමාදාය සහස්‌සඤ්‌චාපි සාරථි>
      text <ආරොග්‍යං බ්‍රාහ්‌මණිවොච පබ්‌බජි දානි බ්‍රාහ්‌මණො>
      text <සුජාතො තීහි රත්‌තීහි තිස්‌සො විජ්‌ජා අඵස්‌සයි>
    text <326>
      text <එතඤ්‌චාහං අස්‌සරථං සහස්‌සඤ්‌චාපි සාරථි>
      text <තෙවිජ්‌ජං බ්‍රාහ්‌මණං සුත්‌වා පුණ්‌ණපත්‌තං දදාමි තෙ>
    text <327>
      text <තුය්‌හෙව හොත්‌වස්‌සරථො සහස්‌සඤ්‌චාපි බ්‍රාහ්‌මණි>
      text <අහම්‌පි පබ්‌බජිස්‌සාමි වරපඤ්‌ඤස්‌ස සන්‌තිකෙ>
    text <328>
      text <හත්‌ථී ගවස්‌සං මණිකුණ්‌ඩලඤ්‌ච ඵීතඤ්‌චිමං ගහවිභවං පහාය>
      text <පිතා පබ්‌බජිතො තුය්‌හං භුඤ්‌ජ භොගානි සුන්‌දරි තුවං දායාදිකා කුලෙ>
    text <329>
      text <හත්‌ථී ගවස්‌සං මණිකුණ්‌ඩලඤ්‌ච රම්‌මං චිමං ගහවිභවං පහාය>
      text <පිතා පබ්‌බජිතො මය්‌හං පුත්‌තසොකෙන අට්‌ටිතො>
      text <අහම්‌පි පබ්‌බජිස්‌සාමි භාතුසොකෙන අට්‌ටිතා>
    text <330>
      text <සො තෙ ඉජ්‌ඣතු සඞ්‌කප්‌පො යං ත්‌වං පත්‌ථෙසි සුන්‌දරී>
      text <උත්‌තිට්‌ඨපිණ්‌ඩො උඤ්‌ඡො ච පංසුකූලඤ්‌ච චීවරං>
      text <එතානි අභිසම්‌භොන්‌තී පරලොකෙ අනාසවා>
    text <331>
      text <සික්‌ඛමානාය මෙ අය්‍යෙ දිබ්‌බචක්‌ඛු විසොධිතං>
      text <පුබ්‌බෙනිවාසං ජානාමි යත්‌ථ මෙ වුසිතං පුරෙ>
    text <332>
      text <තුවං නිස්‌සාය කල්‍යාණී ථෙරී සඞ්‌ඝස්‌ස සොභනෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <333>
      text <අනුජානාහි මෙ අය්‍යෙ ඉච්‌ඡෙ සාවත්‌ථි ගන්‌තවෙ>
      text <සීහනාදං නදිස්‌සාමි බුද්‌ධසෙට්‌ඨස්‌ස සන්‌තිකෙ>
    text <334>
      text <පස්‌ස සුන්‌දරි සත්‌ථාරං හෙමවණ්‌ණං හරිත්‌තචං>
      text <අදන්‌තානං දමෙතාරං සම්‌බුද්‌ධමකුතොභයං>
    text <335>
      text <පස්‌ස සුන්‌දරිමායන්‌තිං විප්‌පමුත්‌තං නිරූපධිං>
      text <වීතරාගං විසංයුත්‌තං කතකිච්‌චමනාසවං>
    text <336>
      text <බාරාණසීතො නික්‌ඛම්‌ම තව සන්‌තිකමාගතා>
      text <සාවිකා තෙ මහාවීර පාදෙ වන්‌දති සුන්‌දරී>
    text <337>
      text <තුවං බුද්‌ධො තුවං සත්‌ථා තුය්‌හං ධීතාම්‌හි බ්‍රාහ්‌මණ>
      text <ඔරසා මුඛතො ජාතා කතකිච්‌චා අනාසවා>
    text <338>
      text <තස්‌සා තෙ ස්‌වාගතං භද්‌දෙ තතො තෙ අදුරාගතං>
      text <එවඤ්‌හි දන්‌තා ආයන්‌ති සත්‌ථු පාදානි වන්‌දිකා>
      text <වීතරාගා විසංයුත්‌තා කතකිච්‌චා අනාසවා>
    stand <… සුන්‌දරී ථෙරී…>
  text <සුභාකම්‌මාරධීතුථෙරීගාථා>
    text <339>
      text <දහරාහං සුද්‌ධවසනා යං පුරෙ ධම්‌මමස්‌සුණිං>
      text <තස්‌සා මෙ අප්‌පමත්‌තාය සච්‌චාභිසමයො අහු>
    text <340>
      text <තතොහං සබ්‌බකාමෙසු භුසං අරතිමජ්‌ඣගං>
      text <සක්‌කායස්‌මිං භයං දිස්‌වා නෙක්‌ඛම්‌මමෙව පීහයෙ>
    text <341>
      text <හිත්‌වානහං ඤාතිගණං දාසකම්‌මකරානි ච>
      text <ගාමඛෙත්‌තානි ඵීතානි රමණීයෙ පමොදිතෙ>
    text <342>
      text <පහායහං පබ්‌බජිතා සාපතෙය්‍යමනප්‌පකං>
      text <එවං සද්‌ධාය නික්‌ඛම්‌ම සද්‌ධම්‌මෙ සුප්‌පවෙදිතෙ>
    text <343>
      text <නෙතං අස්‌ස පතිරූපං ආකිඤ්‌චඤ්‌ඤඤ්‌හි පත්‌ථයෙ>
      text <යො ජාතරූපං රජතං ඡඩ්‌ඩෙත්‌වා පුනරාගමෙ>
    text <344>
      text <රජතං ජාතරූපං වා න බොධාය න සන්‌තියා>
      text <නෙතං සමණසාරුප්‌පං න එතං අරියද්‌ධනං>
    text <345>
      text <ලොභනං මදනඤ්‌චෙතං මොහනං රජවඩ්‌ඪනං>
      text <සාසඞ්‌කං බහුආයාසං නත්‌ථි චෙත්‌ථ ධුවං ඨිති>
    text <346>
      text <එත්‌ථ රත්‌තා පමත්‌තා ච සඞ්‌කිලිට්‌ඨමනා නරා>
      text <අඤ්‌ඤමඤ්‌ඤෙන බ්‍යාරුද්‌ධා පුථු කුබ්‌බන්‌ති මෙධගං>
    text <347>
      text <වධො බන්‌ධො පරික්‌ලෙසො ජානි සොකපරිද්‌දවො>
      text <කාමෙසු අධිපන්‌නානං දිස්‌සතෙ බ්‍යසනං බහුං>
    text <348>
      text <තං මං ඤාතී අමිත්‌තාව කිං වො කාමෙසු යුඤ්‌ජථ>
      text <ජානාථ මං පබ්‌බජිතං කාමෙසු භයදස්‌සිනිං>
    text <349>
      text <න හිරඤ්‌ඤසුවණ්‌ණෙන පරික්‌ඛීයන්‌ති ආසවා>
      text <අමිත්‌තා වධකා කාමා සපත්‌තා සල්‌ලබන්‌ධනා>
    text <350>
      text <තං මං ඤාතී අමිත්‌තාව කිං වො කාමෙසු යුඤ්‌ජථ>
      text <ජානාථ මං පබ්‌බජිතං මුණ්‌ඩං සඞ්‌ඝාටිපාරුතං>
    text <351>
      text <උත්‌තිට්‌ඨපිණ්‌ඩො උඤ්‌ඡො ච පංසුකූලඤ්‌ච චීවරං>
      text <එතං ඛො මම සාරුප්‌පං අනගාරූපනිස්‌සයො>
    text <352>
      text <වන්‌තා මහෙසීහි කාමා යෙ දිබ්‌බා යෙ ච මානුසා>
      text <ඛෙමට්‌ඨානෙ විමුත්‌තා තෙ පත්‌තා තෙ අචලං සුඛං>
    text <353>
      text <මාහං කාමෙහි සඞ්‌ගච්‌ඡිං යෙසු තාණං න විජ්‌ජති>
      text <අමිත්‌තා වධකා කාමා අග්‌ගික්‌ඛන්‌ධූපමා දුඛා>
    text <354>
      text <පරිපන්‌ථො එස භයො සවිඝාතො සකණ්‌ටකො>
      text <ගෙධො සුවිසමො චෙසො මහන්‌තො මොහනාමුඛො>
    text <355>
      text <උපසග්‌ගො භීමරූපො කාමා සප්‌පසිරූපමා>
      text <යෙ බාලා අභිනන්‌දන්‌ති අන්‌ධභූතා පුථුජ්‌ජනා>
    text <356>
      text <කාමපඞ්‌කෙන සත්‌තා හි බහූ ලොකෙ අවිද්‌දසූ>
      text <පරියන්‌තං න ජානන්‌ති ජාතියා මරණස්‌ස ච>
    text <357>
      text <දුග්‌ගතිගමනං මග්‌ගං මනුස්‌සා කාමහෙතුකං>
      text <බහුං වෙ පටිපජ්‌ජන්‌ති අත්‌තනො රොගමාවහං>
    text <358>
      text <එවං අමිත්‌තජනනා තාපනා සංකිලෙසිකා>
      text <ලොකාමිසා බන්‌ධනීයා කාමා මරණබන්‌ධනා>
    text <359>
      text <උම්‌මාදනා උල්‌ලපනා කාමා චිත්‌තප්‌පමද්‌දිනො>
      text <සත්‌තානං සඞ්‌කිලෙසාය ඛිප්‌පං මාරෙන ඔඩ්‌ඩිතං>
    text <360>
      text <අනන්‌තාදීනවා කාමා බහුදුක්‌ඛා මහාවිසා>
      text <අප්‌පස්‌සාදා රණකරා සුක්‌කපක්‌ඛවිසොසනා>
    text <361>
      text <සාහං එතාදිසං කත්‌වා බ්‍යසනං කාමහෙතුකං>
      text <න තං පච්‌චාගමිස්‌සාමි නිබ්‌බානාභිරතා සදා>
    text <362>
      text <රණං කරිත්‌වා කාමානං සීතිභාවාභිකඞ්‌ඛිනී>
      text <අප්‌පමත්‌තා විහස්‌සාමි සබ්‌බසංයොජනක්‌ඛයෙ>
    text <363>
      text <අසොකං විරජං ඛෙමං අරියට්‌ඨඞ්‌ගිකං උජුං>
      text <තං මග්‌ගං අනුගච්‌ඡාමි යෙන තිණ්‌ණා මහෙසිනො>
    text <364>
      text <ඉමං පස්‌සථ ධම්‌මට්‌ඨං සුභං කම්‌මාරධීතරං>
      text <අනෙජං උපසම්‌පජ්‌ජ රුක්‌ඛමූලම්‌හි ඣායති>
    text <365>
      text <අජ්‌ජට්‌ඨමී පබ්‌බජිතා සද්‌ධා සද්‌ධම්‌මසොභනා>
      text <විනීතුප්‌පලවණ්‌ණාය තෙවිජ්‌ජා මච්‌චුහායිනී>
    text <366>
      text <සායං භුජිස්‌සා අනණා භික්‌ඛුනී භාවිතින්‌ද්‍රියා>
      text <සබ්‌බයොගවිසංයුත්‌තා කතකිච්‌චා අනාසවා>
    text <367>
      text <තං සක්‌කො දෙවසඞ්‌ඝෙන උපසඞ්‌කම්‌ම ඉද්‌ධියා>
      text <නමස්‌සති භූතපති සුභං කම්‌මාරධීතරන්‌ති>
    stand <… සුභා කම්‌මාරධීතා ථෙරී…>
    stand <වීසතිනිපාතො නිට්‌ඨිතො>
