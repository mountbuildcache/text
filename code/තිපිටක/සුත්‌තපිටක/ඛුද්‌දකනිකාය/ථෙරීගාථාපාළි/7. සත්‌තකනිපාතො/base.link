text <සත්‌තකනිපාතො>
  text <උත්‌තරාථෙරීගාථා>
    text <175>
      text <මුසලානි ගහෙත්‌වාන ධඤ්‌ඤං කොට්‌ටෙන්‌ති මාණවා>
      text <පුත්‌තදාරානි පොසෙන්‌තා ධනං වින්‌දන්‌ති මාණවා>
    text <176>
      text <ඝටෙථ බුද්‌ධසාසනෙ යං කත්‌වා නානුතප්‌පති>
      text <ඛිප්‌පං පාදානි ධොවිත්‌වා එකමන්‌තං නිසීදථ>
    text <177>
      text <චිත්‌තං උපට්‌ඨපෙත්‌වාන එකග්‌ගං සුසමාහිතං>
      text <පච්‌චවෙක්‌ඛථ සඞ්‌ඛාරෙ පරතො නො ච අත්‌තතො>
    text <178>
      text <තස්‌සාහං වචනං සුත්‌වා පටාචාරානුසාසනිං>
      text <පාදෙ පක්‌ඛාලයිත්‌වාන එකමන්‌තෙ උපාවිසිං>
    text <179>
      text <රත්‌තියා පුරිමෙ යාමෙ පුබ්‌බජාතිමනුස්‌සරිං>
      text <රත්‌තියා මජ්‌ඣිමෙ යාමෙ දිබ්‌බචක්‌ඛුං විසොධයිං>
    text <180>
      text <රත්‌තියා පච්‌ඡිමෙ යාමෙ තමොක්‌ඛන්‌ධං පදාලයිං>
      text <තෙවිජ්‌ජා අථ වුට්‌ඨාසිං කතා තෙ අනුසාසනී>
    text <181>
      text <සක්‌කංව දෙවා තිදසා සඞ්‌ගාමෙ අපරාජිතං>
      text <පුරක්‌ඛත්‌වා විහස්‌සාමි තෙවිජ්‌ජාම්‌හි අනාසවා>
    stand <… උත්‌තරා ථෙරී…>
  text <චාලාථෙරීගාථා>
    text <182>
      text <සතිං උපට්‌ඨපෙත්‌වාන භික්‌ඛුනී භාවිතින්‌ද්‍රියා>
      text <පටිවිජ්‌ඣි පදං සන්‌තං සඞ්‌ඛාරූපසමං සුඛං>
    text <183>
      text <කං නු උද්‌දිස්‌ස මුණ්‌ඩාසි සමණී විය දිස්‌සසි>
      text <න ච රොචෙසි පාසණ්‌ඩෙ කිමිදං චරසි මොමුහා>
    text <184>
      text <ඉතො බහිද්‌ධා පාසණ්‌ඩා දිට්‌ඨියො උපනිස්‌සිතා>
      text <න තෙ ධම්‌මං විජානන්‌ති න තෙ ධම්‌මස්‌ස කොවිදා>
    text <185>
      text <අත්‌ථි සක්‍යකුලෙ ජාතො බුද්‌ධො අප්‌පටිපුග්‌ගලො>
      text <සො මෙ ධම්‌මමදෙසෙසි දිට්‌ඨීනං සමතික්‌කමං>
    text <186>
      text <දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං>
      text <අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං>
    text <187>
      text <තස්‌සාහං වචනං සුත්‌වා විහරිං සාසනෙ රතා>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <188>
      text <සබ්‌බත්‌ථ විහතා නන්‌දී තමොඛන්‌ධො පදාලිතො>
      text <එවං ජානාහි පාපිම නිහතො ත්‌වමසි අන්‌තක>
    stand <… චාලා ථෙරී…>
  text <උපචාලාථෙරීගාථා>
    text <189>
      text <සතිමතී චක්‌ඛුමතී භික්‌ඛුනී භාවිතින්‌ද්‍රියා>
      text <පටිවිජ්‌ඣිං පදං සන්‌තං අකාපුරිසසෙවිතං>
    text <190>
      text <කිං නු ජාතිං න රොචෙසි ජාතො කාමානි භුඤ්‌ජති>
      text <භුඤ්‌ජාහි කාමරතියො මාහු පච්‌ඡානුතාපිනී>
    text <191>
      text <ජාතස්‌ස මරණං හොති හත්‌ථපාදාන ඡෙදනං>
      text <වධබන්‌ධපරික්‌ලෙසං ජාතො දුක්‌ඛං නිගච්‌ඡති>
    text <192>
      text <අත්‌ථි සක්‍යකුලෙ ජාතො සම්‌බුද්‌ධො අපරාජිතො>
      text <සො මෙ ධම්‌මමදෙසෙසි ජාතියා සමතික්‌කමං>
    text <193>
      text <දුක්‌ඛං දුක්‌ඛසමුප්‌පාදං දුක්‌ඛස්‌ස ච අතික්‌කමං>
      text <අරියං චට්‌ඨඞ්‌ගිකං මග්‌ගං දුක්‌ඛූපසමගාමිනං>
    text <194>
      text <තස්‌සාහං වචනං සුත්‌වා විහරිං සාසනෙ රතා>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <195>
      text <සබ්‌බත්‌ථ විහතා නන්‌දී තමොඛන්‌ධො පදාලිතො>
      text <එවං ජානාහි පාපිම නිහතො ත්‌වමසි අන්‌තක>
    stand <… උපචාලා ථෙරී…>
    stand <සත්‌තකනිපාතො නිට්‌ඨිතො>
