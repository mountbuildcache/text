text <එකාදසනිපාතො>
  text <කිසාගොතමීථෙරීගාථා>
    text <213>
      text <කල්‍යාණමිත්‌තතා මුනිනා ලොකං ආදිස්‌ස වණ්‌ණිතා>
      text <කල්‍යාණමිත්‌තෙ භජමානො අපි බාලො පණ්‌ඩිතො අස්‌ස>
    text <214>
      text <භජිතබ්‌බා සප්‌පුරිසා පඤ්‌ඤා තථා වඩ්‌ඪති භජන්‌තානං>
      text <භජමානො සප්‌පුරිසෙ සබ්‌බෙහිපි දුක්‌ඛෙහි පමුච්‌චෙය්‍ය>
    text <215>
      text <දුක්‌ඛඤ්‌ච විජානෙය්‍ය දුක්‌ඛස්‌ස ච සමුදයං නිරොධං>
      text <අට්‌ඨඞ්‌ගිකඤ්‌ච මග්‌ගං චත්‌තාරිපි අරියසච්‌චානි>
    text <216>
      text <දුක්‌ඛො ඉත්‌ථිභාවො අක්‌ඛාතො පුරිසදම්‌මසාරථිනා>
      text <සපත්‌තිකම්‌පි හි දුක්‌ඛං අප්‌පෙකච්‌චා සකිං විජාතායො>
    text <217>
      text <ගලකෙ අපි කන්‌තන්‌ති සුඛුමාලිනියො විසානි ඛාදන්‌ති>
      text <ජනමාරකමජ්‌ඣගතා උභොපි බ්‍යසනානි අනුභොන්‌ති>
    text <218>
      text <උපවිජඤ්‌ඤා ගච්‌ඡන්‌තී අද්‌දසාහං පතිං මතං>
      text <පන්‌ථම්‌හි විජායිත්‌වාන අප්‌පත්‌තාව සකං ඝරං>
    text <219>
      text <ද්‌වෙ පුත්‌තා කාලකතා පතී ච පන්‌ථෙ මතො කපණිකාය>
      text <මාතා පිතා ච භාතා ඩය්‌හන්‌ති ච එකචිතකායං>
    text <220>
      text <ඛීණකුලීනෙ කපණෙ අනුභූතං තෙ දුඛං අපරිමාණං>
      text <අස්‌සූ ච තෙ පවත්‌තං බහූනි ච ජාතිසහස්‌සානි>
    text <221>
      text <වසිතා සුසානමජ්‌ඣෙ අථොපි ඛාදිතානි පුත්‌තමංසානි>
      text <හතකුලිකා සබ්‌බගරහිතා මතපතිකා අමතමධිගච්‌ඡිං>
    text <222>
      text <භාවිතො මෙ මග්‌ගො අරියො අට්‌ඨඞ්‌ගිකො අමතගාමී>
      text <නිබ්‌බානං සච්‌ඡිකතං ධම්‌මාදාසං අවෙක්‌ඛිංහං>
    text <223>
      text <අහමම්‌හි කන්‌තසල්‌ලා ඔහිතභාරා කතඤ්‌හි කරණීයං>
      text <කිසා ගොතමී ථෙරී විමුත්‌තචිත්‌තා ඉමං භණීති>
    stand <… කිසා ගොතමී ථෙරී…>
    stand <එකාදසනිපාතො නිට්‌ඨිතො>
