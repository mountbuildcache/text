text <අට්‌ඨකවග්‌ගො>
  text <කාමසුත්‌තං>
    text <772>
      text <කාමං කාමයමානස්‌ස තස්‌ස චෙ තං සමිජ්‌ඣති>
      text <අද්‌ධා පීතිමනො හොති ලද්‌ධා මච්‌චො යදිච්‌ඡති>
    text <773>
      text <තස්‌ස චෙ කාමයානස්‌ස ඡන්‌දජාතස්‌ස ජන්‌තුනො>
      text <තෙ කාමා පරිහායන්‌ති සල්‌ලවිද්‌ධොව රුප්‌පති>
    text <774>
      text <යො කාමෙ පරිවජ්‌ජෙති සප්‌පස්‌සෙව පදා සිරො>
      text <සොමං විසත්‌තිකං ලොකෙ සතො සමතිවත්‌තති>
    text <775>
      text <ඛෙත්‌තං වත්‌ථුං හිරඤ්‌ඤං වා ගවස්‌සං දාසපොරිසං>
      text <ථියො බන්‌ධූ පුථු කාමෙ යො නරො අනුගිජ්‌ඣති>
    text <776>
      text <අබලා නං බලීයන්‌ති මද්‌දන්‌තෙනං පරිස්‌සයා>
      text <තතො නං දුක්‌ඛමන්‌වෙති නාවං භින්‌නමිවොදකං>
    text <777>
      text <තස්‌මා ජන්‌තු සදා සතො කාමානි පරිවජ්‌ජයෙ>
      text <තෙ පහාය තරෙ ඔඝං නාවං සිත්‌වාව පාරගූති>
    stand <කාමසුත්‌තං පඨමං නිට්‌ඨිතං>
  text <ගුහට්‌ඨකසුත්‌තං>
    text <778>
      text <සත්‌තො ගුහායං බහුනාභිඡන්‌නො තිට්‌ඨං නරො මොහනස්‌මිං පගාළ්‌හො>
      text <දූරෙ විවෙකා හි තථාවිධො සො කාමා හි ලොකෙ න හි සුප්‌පහායා>
    text <779>
      text <ඉච්‌ඡානිදානා භවසාතබද්‌ධා තෙ දුප්‌පමුඤ්‌චා න හි අඤ්‌ඤමොක්‌ඛා>
      text <පච්‌ඡා පුරෙ වාපි අපෙක්‌ඛමානා ඉමෙව කාමෙ පුරිමෙව ජප්‌පං>
    text <780>
      text <කාමෙසු ගිද්‌ධා පසුතා පමූළ්‌හා අවදානියා තෙ විසමෙ නිවිට්‌ඨා>
      text <දුක්‌ඛූපනීතා පරිදෙවයන්‌ති කිංසූ භවිස්‌සාම ඉතො චුතාසෙ>
    text <781>
      text <තස්‌මා හි සික්‌ඛෙථ ඉධෙව ජන්‌තු යං කිඤ්‌චි ජඤ්‌ඤා විසමන්‌ති ලොකෙ>
      text <න තස්‌ස හෙතූ විසමං චරෙය්‍ය අප්‌පඤ්‌හිදං ජීවිතමාහු ධීරා>
    text <782>
      text <පස්‌සාමි ලොකෙ පරිඵන්‌දමානං පජං ඉමං තණ්‌හගතං භවෙසු>
      text <හීනා නරා මච්‌චුමුඛෙ ලපන්‌ති අවීතතණ්‌හාසෙ භවාභවෙසු>
    text <783>
      text <මමායිතෙ පස්‌සථ ඵන්‌දමානෙ මච්‌ඡෙව අප්‌පොදකෙ ඛීණසොතෙ>
      text <එතම්‌පි දිස්‌වා අමමො චරෙය්‍ය භවෙසු ආසත්‌තිමකුබ්‌බමානො>
    text <784>
      text <උභොසු අන්‌තෙසු විනෙය්‍ය ඡන්‌දං ඵස්‌සං පරිඤ්‌ඤාය අනානුගිද්‌ධො>
      text <යදත්‌තගරහී තදකුබ්‌බමානො න ලිප්‌පතී දිට්‌ඨසුතෙසු ධීරො>
    text <785>
      text <සඤ්‌ඤං පරිඤ්‌ඤා විතරෙය්‍ය ඔඝං පරිග්‌ගහෙසු මුනි නොපලිත්‌තො>
      text <අබ්‌බූළ්‌හසල්‌ලො චරමප්‌පමත්‌තො නාසීසතී ලොකමිමං පරඤ්‌චාති>
    stand <ගුහට්‌ඨකසුත්‌තං දුතියං නිට්‌ඨිතං>
  text <දුට්‌ඨට්‌ඨකසුත්‌තං>
    text <786>
      text <වදන්‌ති වෙ දුට්‌ඨමනාපි එකෙ අථොපි වෙ සච්‌චමනා වදන්‌ති>
      text <වාදඤ්‌ච ජාතං මුනි නො උපෙති තස්‌මා මුනී නත්‌ථි ඛිලො කුහිඤ්‌චි>
    text <787>
      text <සකඤ්‌හි දිට්‌ඨිං කථමච්‌චයෙය්‍ය ඡන්‌දානුනීතො රුචියා නිවිට්‌ඨො>
      text <සයං සමත්‌තානි පකුබ්‌බමානො යථා හි ජානෙය්‍ය තථා වදෙය්‍ය>
    text <788>
      text <යො අත්‌තනො සීලවතානි ජන්‌තු අනානුපුට්‌ඨොව පරෙස පාව>
      text <අනරියධම්‌මං කුසලා තමාහු යො ආතුමානං සයමෙව පාව>
    text <789>
      text <සන්‌තො ච භික්‌ඛු අභිනිබ්‌බුතත්‌තො ඉතිහන්‌ති සීලෙසු අකත්‌ථමානො>
      text <තමරියධම්‌මං කුසලා වදන්‌ති යස්‌සුස්‌සදා නත්‌ථි කුහිඤ්‌චි ලොකෙ>
    text <790>
      text <පකප්‌පිතා සඞ්‌ඛතා යස්‌ස ධම්‌මා පුරක්‌ඛතා සන්‌ති අවීවදාතා>
      text <යදත්‌තනි පස්‌සති ආනිසංසං තං නිස්‌සිතො කුප්‌පපටිච්‌ච සන්‌තිං>
    text <791>
      text <දිට්‌ඨීනිවෙසා න හි ස්‌වාතිවත්‌තා ධම්‌මෙසු නිච්‌ඡෙය්‍ය සමුග්‌ගහීතං>
      text <තස්‌මා නරො තෙසු නිවෙසනෙසු නිරස්‌සතී ආදියතී ච ධම්‌මං>
    text <792>
      text <ධොනස්‌ස හි නත්‌ථි කුහිඤ්‌චි ලොකෙ පකප්‌පිතා දිට්‌ඨි භවාභවෙසු>
      text <මායඤ්‌ච මානඤ්‌ච පහාය ධොනො ස කෙන ගච්‌ඡෙය්‍ය අනූපයො සො>
    text <793>
      text <උපයො හි ධම්‌මෙසු උපෙති වාදං අනූපයං කෙන කථං වදෙය්‍ය>
      text <අත්‌තා නිරත්‌තා න හි තස්‌ස අත්‌ථි අධොසි සො දිට්‌ඨිමිධෙව සබ්‌බන්‌ති>
    stand <දුට්‌ඨට්‌ඨකසුත්‌තං තතියං නිට්‌ඨිතං>
  text <සුද්‌ධට්‌ඨකසුත්‌තං>
    text <794>
      text <පස්‌සාමි සුද්‌ධං පරමං අරොගං දිට්‌ඨෙන සංසුද්‌ධි නරස්‌ස හොති>
      text <එවාභිජානං පරමන්‌ති ඤත්‌වා සුද්‌ධානුපස්‌සීති පච්‌චෙති ඤාණං>
    text <795>
      text <දිට්‌ඨෙන චෙ සුද්‌ධි නරස්‌ස හොති ඤාණෙන වා සො පජහාති දුක්‌ඛං>
      text <අඤ්‌ඤෙන සො සුජ්‌ඣති සොපධීකො දිට්‌ඨී හි නං පාව තථා වදානං>
    text <796>
      text <න බ්‍රාහ්‌මණො අඤ්‌ඤතො සුද්‌ධිමාහ දිට්‌ඨෙ සුතෙ සීලවතෙ මුතෙ වා>
      text <පුඤ්‌ඤෙ ච පාපෙ ච අනූපලිත්‌තො අත්‌තඤ්‌ජහො නයිධ පකුබ්‌බමානො>
    text <797>
      text <පුරිමං පහාය අපරං සිතාසෙ එජානුගා තෙ න තරන්‌ති සඞ්‌ගං>
      text <තෙ උග්‌ගහායන්‌ති නිරස්‌සජන්‌ති කපීව සාඛං පමුඤ්‌චං ගහායං>
    text <798>
      text <සයං සමාදාය වතානි ජන්‌තු උච්‌චාවචං ගච්‌ඡති සඤ්‌ඤසත්‌තො>
      text <විද්‌වා ච වෙදෙහි සමෙච්‌ච ධම්‌මං න උච්‌චාවචං ගච්‌ඡති භූරිපඤ්‌ඤො>
    text <799>
      text <ස සබ්‌බධම්‌මෙසු විසෙනිභූතො යං කිඤ්‌චි දිට්‌ඨං ව සුතං මුතං වා>
      text <තමෙව දස්‌සිං විවටං චරන්‌තං කෙනීධ ලොකස්‌මි විකප්‌පයෙය්‍ය>
    text <800>
      text <න කප්‌පයන්‌ති න පුරෙක්‌ඛරොන්‌ති අච්‌චන්‌තසුද්‌ධීති න තෙ වදන්‌ති>
      text <ආදානගන්‌ථං ගථිතං විසජ්‌ජ ආසං න කුබ්‌බන්‌ති කුහිඤ්‌චි ලොකෙ>
    text <801>
      text <සීමාතිගො බ්‍රාහ්‌මණො තස්‌ස නත්‌ථි ඤත්‌වා ව දිස්‌වා ව සමුග්‌ගහීතං>
      text <න රාගරාගී න විරාගරත්‌තො තස්‌සීධ නත්‌ථී පරමුග්‌ගහීතන්‌ති>
    stand <සුද්‌ධට්‌ඨකසුත්‌තං චතුත්‌ථං නිට්‌ඨිතං>
  text <පරමට්‌ඨකසුත්‌තං>
    text <802>
      text <පරමන්‌ති දිට්‌ඨීසු පරිබ්‌බසානො යදුත්‌තරි කුරුතෙ ජන්‌තු ලොකෙ>
      text <හීනාති අඤ්‌ඤෙ තතො සබ්‌බමාහ තස්‌මා විවාදානි අවීතිවත්‌තො>
    text <803>
      text <යදත්‌තනී පස්‌සති ආනිසංසං දිට්‌ඨෙ සුතෙ සීලවතෙ මුතෙ වා>
      text <තදෙව සො තත්‌ථ සමුග්‌ගහාය නිහීනතො පස්‌සති සබ්‌බමඤ්‌ඤං>
    text <804>
      text <තං වාපි ගන්‌ථං කුසලා වදන්‌ති යං නිස්‌සිතො පස්‌සති හීනමඤ්‌ඤං>
      text <තස්‌මා හි දිට්‌ඨං ව සුතං මුතං වා සීලබ්‌බතං භික්‌ඛු න නිස්‌සයෙය්‍ය>
    text <805>
      text <දිට්‌ඨිම්‌පි ලොකස්‌මිං න කප්‌පයෙය්‍ය ඤාණෙන වා සීලවතෙන වාපි>
      text <සමොති අත්‌තානමනූපනෙය්‍ය හීනො න මඤ්‌ඤෙථ විසෙසි වාපි>
    text <806>
      text <අත්‌තං පහාය අනුපාදියානො ඤාණෙපි සො නිස්‌සයං නො කරොති>
      text <ස වෙ වියත්‌තෙසු න වග්‌ගසාරී දිට්‌ඨිම්‌පි සො න පච්‌චෙති කිඤ්‌චි>
    text <807>
      text <යස්‌සූභයන්‌තෙ පණිධීධ නත්‌ථි භවාභවාය ඉධ වා හුරං වා>
      text <නිවෙසනා තස්‌ස න සන්‌ති කෙචි ධම්‌මෙසු නිච්‌ඡෙය්‍ය සමුග්‌ගහීතං>
    text <808>
      text <තස්‌සීධ දිට්‌ඨෙ ව සුතෙ මුතෙ වා පකප්‌පිතා නත්‌ථි අණූපි සඤ්‌ඤා>
      text <තං බ්‍රාහ්‌මණං දිට්‌ඨිමනාදියානං කෙනීධ ලොකස්‌මිං විකප්‌පයෙය්‍ය>
    text <809>
      text <න කප්‌පයන්‌ති න පුරෙක්‌ඛරොන්‌ති ධම්‌මාපි තෙසං න පටිච්‌ඡිතාසෙ>
      text <න බ්‍රාහ්‌මණො සීලවතෙන නෙය්‍යො පාරඞ්‌ගතො න පච්‌චෙති තාදීති>
    stand <පරමට්‌ඨකසුත්‌තං පඤ්‌චමං නිට්‌ඨිතං>
  text <ජරාසුත්‌තං>
    text <810>
      text <අප්‌පං වත ජීවිතං ඉදං ඔරං වස්‌සසතාපි මිය්‍යති>
      text <යො චෙපි අතිච්‌ච ජීවති අථ ඛො සො ජරසාපි මිය්‍යති>
    text <811>
      text <සොචන්‌ති ජනා මමායිතෙ න හි සන්‌ති නිච්‌චා පරිග්‌ගහා>
      text <විනාභාවසන්‌තමෙවිදං ඉති දිස්‌වා නාගාරමාවසෙ>
    text <812>
      text <මරණෙනපි තං පහීයති යං පුරිසො මමිදන්‌ති මඤ්‌ඤති>
      text <එතම්‌පි විදිත්‌වා පණ්‌ඩිතො න මමත්‌තාය නමෙථ මාමකො>
    text <813>
      text <සුපිනෙන යථාපි සඞ්‌ගතං පටිබුද්‌ධො පුරිසො න පස්‌සති>
      text <එවම්‌පි පියායිතං ජනං පෙතං කාලකතං න පස්‌සති>
    text <814>
      text <දිට්‌ඨාපි සුතාපි තෙ ජනා යෙසං නාමමිදං පවුච්‌චති>
      text <නාමංයෙවාවසිස්‌සති අක්‌ඛෙය්‍යං පෙතස්‌ස ජන්‌තුනො>
    text <815>
      text <සොකප්‌පරිදෙවමච්‌ඡරං න ජහන්‌ති ගිද්‌ධා මමායිතෙ>
      text <තස්‌මා මුනයො පරිග්‌ගහං හිත්‌වා අචරිංසු ඛෙමදස්‌සිනො>
    text <816>
      text <පතිලීනචරස්‌ස භික්‌ඛුනො භජමානස්‌ස විවිත්‌තමාසනං>
      text <සාමග්‌ගියමාහු තස්‌ස තං යො අත්‌තානං භවනෙ න දස්‌සයෙ>
    text <817>
      text <සබ්‌බත්‌ථ මුනී අනිස්‌සිතො න පියං කුබ්‌බති නොපි අප්‌පියං>
      text <තස්‌මිං පරිදෙවමච්‌ඡරං පණ්‌ණෙ වාරි යථා න ලිම්‌පති>
    text <818>
      text <උදබින්‌දු යථාපි පොක්‌ඛරෙ පදුමෙ වාරි යථා න ලිම්‌පති>
      text <එවං මුනි නොපලිම්‌පති යදිදං දිට්‌ඨසුතං මුතෙසු වා>
    text <819>
      text <ධොනො න හි තෙන මඤ්‌ඤති යදිදං දිට්‌ඨසුතං මුතෙසු වා>
      text <නාඤ්‌ඤෙන විසුද්‌ධිමිච්‌ඡති න හි සො රජ්‌ජති නො විරජ්‌ජතීති>
    stand <ජරාසුත්‌තං ඡට්‌ඨං නිට්‌ඨිතං>
  text <තිස්‌සමෙත්‌තෙය්‍යසුත්‌තං>
    text <820>
      text <මෙථුනමනුයුත්‌තස්‌ස ඉච්‌චායස්‌මා තිස්‌සො මෙත්‌තෙය්‍යො විඝාතං බ්‍රූහි මාරිස>
      text <සුත්‌වාන තව සාසනං විවෙකෙ සික්‌ඛිස්‌සාමසෙ>
    text <821>
      text <මෙථුනමනුයුත්‌තස්‌ස මෙත්‌තෙය්‍යාති භගවා මුස්‌සතෙ වාපි සාසනං>
      text <මිච්‌ඡා ච පටිපජ්‌ජති එතං තස්‌මිං අනාරියං>
    text <822>
      text <එකො පුබ්‌බෙ චරිත්‌වාන මෙථුනං යො නිසෙවති>
      text <යානං භන්‌තං ව තං ලොකෙ හීනමාහු පුථුජ්‌ජනං>
    text <823>
      text <යසො කිත්‌ති ච යා පුබ්‌බෙ හායතෙ වාපි තස්‌ස සා>
      text <එතම්‌පි දිස්‌වා සික්‌ඛෙථ මෙථුනං විප්‌පහාතවෙ>
    text <824>
      text <සඞ්‌කප්‌පෙහි පරෙතො සො කපණො විය ඣායති>
      text <සුත්‌වා පරෙසං නිග්‌ඝොසං මඞ්‌කු හොති තථාවිධො>
    text <825>
      text <අථ සත්‌ථානි කුරුතෙ පරවාදෙහි චොදිතො>
      text <එස ඛ්‌වස්‌ස මහාගෙධො මොසවජ්‌ජං පගාහති>
    text <826>
      text <පණ්‌ඩිතොති සමඤ්‌ඤාතො එකචරියං අධිට්‌ඨිතො>
      text <අථාපි මෙථුනෙ යුත්‌තො මන්‌දොව පරිකිස්‌සති>
    text <827>
      text <එතමාදීනවං ඤත්‌වා මුනි පුබ්‌බාපරෙ ඉධ>
      text <එකචරියං දළ්‌හං කයිරා න නිසෙවෙථ මෙථුනං>
    text <828>
      text <විවෙකඤ්‌ඤෙව සික්‌ඛෙථ එතදරියානමුත්‌තමං>
      text <න තෙන සෙට්‌ඨො මඤ්‌ඤෙථ ස වෙ නිබ්‌බානසන්‌තිකෙ>
    text <829>
      text <රිත්‌තස්‌ස මුනිනො චරතො කාමෙසු අනපෙක්‌ඛිනො>
      text <ඔඝතිණ්‌ණස්‌ස පිහයන්‌ති කාමෙසු ගධිතා පජාති>
    stand <තිස්‌සමෙත්‌තෙය්‍යසුත්‌තං සත්‌තමං නිට්‌ඨිතං>
  text <පසූරසුත්‌තං>
    text <830>
      text <ඉධෙව සුද්‌ධි ඉති වාදයන්‌ති නාඤ්‌ඤෙසු ධම්‌මෙසු විසුද්‌ධිමාහු>
      text <යං නිස්‌සිතා තත්‌ථ සුභං වදානා පච්‌චෙකසච්‌චෙසු පුථූ නිවිට්‌ඨා>
    text <831>
      text <තෙ වාදකාමා පරිසං විගය්‌හ බාලං දහන්‌තී මිථු අඤ්‌ඤමඤ්‌ඤං>
      text <වදන්‌ති තෙ අඤ්‌ඤසිතා කථොජ්‌ජං පසංසකාමා කුසලා වදානා>
    text <832>
      text <යුත්‌තො කථායං පරිසාය මජ්‌ඣෙ පසංසමිච්‌ඡං විනිඝාති හොති>
      text <අපාහතස්‌මිං පන මඞ්‌කු හොති නින්‌දාය සො කුප්‌පති රන්‌ධමෙසී>
    text <833>
      text <යමස්‌ස වාදං පරිහීනමාහු අපාහතං පඤ්‌හවිමංසකාසෙ>
      text <පරිදෙවති සොචති හීනවාදො උපච්‌චගා මන්‌ති අනුත්‌ථුනාති>
    text <834>
      text <එතෙ විවාදා සමණෙසු ජාතා එතෙසු උග්‌ඝාති නිඝාති හොති>
      text <එතම්‌පි දිස්‌වා විරමෙ කථොජ්‌ජං න හඤ්‌ඤදත්‌ථත්‌ථිපසංසලාභා>
    text <835>
      text <පසංසිතො වා පන තත්‌ථ හොති අක්‌ඛාය වාදං පරිසාය මජ්‌ඣෙ>
      text <සො හස්‌සතී උණ්‌ණමතී ච තෙන පප්‌පුය්‍ය තමත්‌ථං යථා මනො අහු>
    text <836>
      text <යා උණ්‌ණතී සාස්‌ස විඝාතභූමි මානාතිමානං වදතෙ පනෙසො>
      text <එතම්‌පි දිස්‌වා න විවාදයෙථ න හි තෙන සුද්‌ධිං කුසලා වදන්‌ති>
    text <837>
      text <සූරො යථා රාජඛාදාය පුට්‌ඨො අභිගජ්‌ජමෙති පටිසූරමිච්‌ඡං>
      text <යෙනෙව සො තෙන පලෙහි සූර පුබ්‌බෙව නත්‌ථි යදිදං යුධාය>
    text <838>
      text <යෙ දිට්‌ඨිමුග්‌ගය්‌හ විවාදයන්‌ති ඉදමෙව සච්‌චන්‌ති ච වාදයන්‌ති>
      text <තෙ ත්‌වං වදස්‌සූ න හි තෙධ අත්‌ථි වාදම්‌හි ජාතෙ පටිසෙනිකත්‌තා>
    text <839>
      text <විසෙනිකත්‌වා පන යෙ චරන්‌ති දිට්‌ඨීහි දිට්‌ඨිං අවිරුජ්‌ඣමානා>
      text <තෙසු ත්‌වං කිං ලභෙථො පසූර යෙසීධ නත්‌ථී පරමුග්‌ගහීතං>
    text <840>
      text <අථ ත්‌වං පවිතක්‌කමාගමා මනසා දිට්‌ඨිගතානි චින්‌තයන්‌තො>
      text <ධොනෙන යුගං සමාගමා න හි ත්‌වං සක්‌ඛසි සම්‌පයාතවෙති>
    stand <පසූරසුත්‌තං අට්‌ඨමං නිට්‌ඨිතං>
  text <මාගණ්‌ඩියසුත්‌තං>
    text <841>
      text <දිස්‌වාන තණ්‌හං අරතිං රගඤ්‌ච නාහොසි ඡන්‌දො අපි මෙථුනස්‌මිං>
      text <කිමෙවිදං මුත්‌තකරීසපුණ්‌ණං පාදාපි නං සම්‌ඵුසිතුං න ඉච්‌ඡෙ>
    text <842>
      text <එතාදිසං චෙ රතනං න ඉච්‌ඡසි නාරිං නරින්‌දෙහි බහූහි පත්‌ථිතං>
      text <දිට්‌ඨිගතං සීලවතං නු ජීවිතං භවූපපත්‌තිඤ්‌ච වදෙසි කීදිසං>
    text <843>
      text <ඉදං වදාමීති න තස්‌ස හොති මාගණ්‌ඩියාති භගවා>
      text <ධම්‌මෙසු නිච්‌ඡෙය්‍ය සමුග්‌ගහීතං>
      text <පස්‌සඤ්‌ච දිට්‌ඨීසු අනුග්‌ගහාය>
      text <අජ්‌ඣත්‌තසන්‌තිං පචිනං අදස්‌සං>
    text <844>
      text <විනිච්‌ඡයා යානි පකප්‌පිතානි ඉති මාගණ්‌ඩියො>
      text <තෙ වෙ මුනී බ්‍රූසි අනුග්‌ගහාය>
      text <අජ්‌ඣත්‌තසන්‌තීති යමෙතමත්‌ථං>
      text <කථං නු ධීරෙහි පවෙදිතං තං>
    text <845>
      text <න දිට්‌ඨියා න සුතියා න ඤාණෙන මාගණ්‌ඩියාති භගවා>
      text <සීලබ්‌බතෙනාපි න සුද්‌ධිමාහ>
      text <අදිට්‌ඨියා අස්‌සුතියා අඤාණා>
      text <අසීලතා අබ්‌බතා නොපි තෙන>
      text <එතෙ ච නිස්‌සජ්‌ජ අනුග්‌ගහාය>
      text <සන්‌තො අනිස්‌සාය භවං න ජප්‌පෙ>
    text <846>
      text <නො චෙ කිර දිට්‌ඨියා න සුතියා න ඤාණෙන ඉති මාගණ්‌ඩියො>
      text <සීලබ්‌බතෙනාපි න සුද්‌ධිමාහ>
      text <අදිට්‌ඨියා අස්‌සුතියා අඤාණා>
      text <අසීලතා අබ්‌බතා නොපි තෙන>
      text <මඤ්‌ඤාමහං මොමුහමෙව ධම්‌මං>
      text <දිට්‌ඨියා එකෙ පච්‌චෙන්‌ති සුද්‌ධිං>
    text <847>
      text <දිට්‌ඨඤ්‌ච නිස්‌සාය අනුපුච්‌ඡමානො මාගණ්‌ඩියාති භගවා>
      text <සමුග්‌ගහීතෙසු පමොහමාගා>
      text <ඉතො ච නාද්‌දක්‌ඛි අණුම්‌පි සඤ්‌ඤං>
      text <තස්‌මා තුවං මොමුහතො දහාසි>
    text <848>
      text <සමො විසෙසී උද වා නිහීනො යො මඤ්‌ඤතී සො විවදෙථ තෙන>
      text <තීසු විධාසු අවිකම්‌පමානො සමො විසෙසීති න තස්‌ස හොති>
    text <849>
      text <සච්‌චන්‌ති සො බ්‍රාහ්‌මණො කිං වදෙය්‍ය මුසාති වා සො විවදෙථ කෙන>
      text <යස්‌මිං සමං විසමං වාපි නත්‌ථි ස කෙන වාදං පටිසංයුජෙය්‍ය>
    text <850>
      text <ඔකං පහාය අනිකෙතසාරී ගාමෙ අකුබ්‌බං මුනි සන්‌ථවානි>
      text <කාමෙහි රිත්‌තො අපුරෙක්‌ඛරානො කථං න විග්‌ගය්‌හ ජනෙන කයිරා>
    text <851>
      text <යෙහි විවිත්‌තො විචරෙය්‍ය ලොකෙ න තානි උග්‌ගය්‌හ වදෙය්‍ය නාගො>
      text <ජලම්‌බුජං කණ්‌ඩකං වාරිජං යථා ජලෙන පඞ්‌කෙන චනූපලිත්‌තං>
      text <එවං මුනී සන්‌තිවාදො අගිද්‌ධො කාමෙ ච ලොකෙ ච අනූපලිත්‌තො>
    text <852>
      text <න වෙදගූ දිට්‌ඨියායකො න මුතියා ස මානමෙති න හි තම්‌මයො සො>
      text <න කම්‌මුනා නොපි සුතෙන නෙය්‍යො අනූපනීතො ස නිවෙසනෙසු>
    text <853>
      text <සඤ්‌ඤාවිරත්‌තස්‌ස න සන්‌ති ගන්‌ථා පඤ්‌ඤාවිමුත්‌තස්‌ස න සන්‌ති මොහා>
      text <සඤ්‌ඤඤ්‌ච දිට්‌ඨිඤ්‌ච යෙ අග්‌ගහෙසුං තෙ ඝට්‌ටයන්‌තා විචරන්‌ති ලොකෙති>
    stand <මාගණ්‌ඩියසුත්‌තං නවමං නිට්‌ඨිතං>
  text <පුරාභෙදසුත්‌තං>
    text <854>
      text <කථංදස්‌සී කථංසීලො උපසන්‌තොති වුච්‌චති>
      text <තං මෙ ගොතම පබ්‍රූහි පුච්‌ඡිතො උත්‌තමං නරං>
    text <855>
      text <වීතතණ්‌හො පුරා භෙදා ඉති භගවා පුබ්‌බමන්‌තමනිස්‌සිතො>
      text <වෙමජ්‌ඣෙ නුපසඞ්‌ඛෙය්‍යො තස්‌ස නත්‌ථි පුරක්‌ඛතං>
    text <856>
      text <අක්‌කොධනො අසන්‌තාසී අවිකත්‌ථී අකුක්‌කුචො>
      text <මන්‌තභාණී අනුද්‌ධතො ස වෙ වාචායතො මුනි>
    text <857>
      text <නිරාසත්‌ති අනාගතෙ අතීතං නානුසොචති>
      text <විවෙකදස්‌සී ඵස්‌සෙසු දිට්‌ඨීසු ච න නීයති>
    text <858>
      text <පතිලීනො අකුහකො අපිහාලු අමච්‌ඡරී>
      text <අප්‌පගබ්‌භො අජෙගුච්‌ඡො පෙසුණෙය්‍යෙ ච නො යුතො>
    text <859>
      text <සාතියෙසු අනස්‌සාවී අතිමානෙ ච නො යුතො>
      text <සණ්‌හො ච පටිභානවා න සද්‌ධො න විරජ්‌ජති>
    text <860>
      text <ලාභකම්‍යා න සික්‌ඛති අලාභෙ ච න කුප්‌පති>
      text <අවිරුද්‌ධො ච තණ්‌හාය රසෙසු නානුගිජ්‌ඣති>
    text <861>
      text <උපෙක්‌ඛකො සදා සතො න ලොකෙ මඤ්‌ඤතෙ සමං>
      text <න විසෙසී න නීචෙය්‍යො තස්‌ස නො සන්‌ති උස්‌සදා>
    text <862>
      text <යස්‌ස නිස්‌සයනා නත්‌ථි ඤත්‌වා ධම්‌මං අනිස්‌සිතො>
      text <භවාය විභවාය වා තණ්‌හා යස්‌ස න විජ්‌ජති>
    text <863>
      text <තං බ්‍රූමි උපසන්‌තොති කාමෙසු අනපෙක්‌ඛිනං>
      text <ගන්‌ථා තස්‌ස න විජ්‌ජන්‌ති අතරී සො විසත්‌තිකං>
    text <864>
      text <න තස්‌ස පුත්‌තා පසවො ඛෙත්‌තං වත්‌ථුඤ්‌ච විජ්‌ජති>
      text <අත්‌තා වාපි නිරත්‌තා වා න තස්‌මිං උපලබ්‌භති>
    text <865>
      text <යෙන නං වජ්‌ජුං පුථුජ්‌ජනා අථො සමණබ්‍රාහ්‌මණා>
      text <තං තස්‌ස අපුරක්‌ඛතං තස්‌මා වාදෙසු නෙජති>
    text <866>
      text <වීතගෙධො අමච්‌ඡරී න උස්‌සෙසු වදතෙ මුනි>
      text <න සමෙසු න ඔමෙසු කප්‌පං නෙති අකප්‌පියො>
    text <867>
      text <යස්‌ස ලොකෙ සකං නත්‌ථි අසතා ච න සොචති>
      text <ධම්‌මෙසු ච න ගච්‌ඡති ස වෙ සන්‌තොති වුච්‌චතීති>
    stand <පුරාභෙදසුත්‌තං දසමං නිට්‌ඨිතං>
  text <කලහවිවාදසුත්‌තං>
    text <868>
      text <කුතොපහූතා කලහා විවාදා පරිදෙවසොකා සහමච්‌ඡරා ච>
      text <මානාතිමානා සහපෙසුණා ච කුතොපහූතා තෙ තදිඞ්‌ඝ බ්‍රූහි>
    text <869>
      text <පියප්‌පහූතා කලහා විවාදා>
      text <පරිදෙවසොකා සහමච්‌ඡරා ච>
      text <මානාතිමානා සහපෙසුණා ච>
      text <මච්‌ඡෙරයුත්‌තා කලහා විවාදා>
      text <විවාදජාතෙසු ච පෙසුණානි>
    text <870>
      text <පියා සු ලොකස්‌මිං කුතොනිදානා යෙ චාපි ලොභා විචරන්‌ති ලොකෙ>
      text <ආසා ච නිට්‌ඨා ච කුතොනිදානා යෙ සම්‌පරායාය නරස්‌ස හොන්‌ති>
    text <871>
      text <ඡන්‌දානිදානානි පියානි ලොකෙ යෙ චාපි ලොභා විචරන්‌ති ලොකෙ>
      text <ආසා ච නිට්‌ඨා ච ඉතොනිදානා යෙ සම්‌පරායාය නරස්‌ස හොන්‌ති>
    text <872>
      text <ඡන්‌දො නු ලොකස්‌මිං කුතොනිදානො විනිච්‌ඡයා චාපි කුතොපහූතා>
      text <කොධො මොසවජ්‌ජඤ්‌ච කථංකථා ච යෙ වාපි ධම්‌මා සමණෙන වුත්‌තා>
    text <873>
      text <සාතං අසාතන්‌ති යමාහු ලොකෙ තමූපනිස්‌සාය පහොති ඡන්‌දො>
      text <රූපෙසු දිස්‌වා විභවං භවඤ්‌ච විනිච්‌ඡයං කුබ්‌බති ජන්‌තු ලොකෙ>
    text <874>
      text <කොධො මොසවජ්‌ජඤ්‌ච කථංකථා ච එතෙපි ධම්‌මා ද්‌වයමෙව සන්‌තෙ>
      text <කථංකථී ඤාණපථාය සික්‌ඛෙ ඤත්‌වා පවුත්‌තා සමණෙන ධම්‌මා>
    text <875>
      text <සාතං අසාතඤ්‌ච කුතොනිදානා කිස්‌මිං අසන්‌තෙ න භවන්‌ති හෙතෙ>
      text <විභවං භවඤ්‌චාපි යමෙතමත්‌ථං එතං මෙ පබ්‍රූහි යතොනිදානං>
    text <876>
      text <ඵස්‌සනිදානං සාතං අසාතං ඵස්‌සෙ අසන්‌තෙ න භවන්‌ති හෙතෙ>
      text <විභවං භවඤ්‌චාපි යමෙතමත්‌ථං එතං තෙ පබ්‍රූමි ඉතොනිදානං>
    text <877>
      text <ඵස්‌සො නු ලොකස්‌මි කුතොනිදානො පරිග්‌ගහා චාපි කුතොපහූතා>
      text <කිස්‌මිං අසන්‌තෙ න මමත්‌තමත්‌ථි කිස්‌මිං විභූතෙ න ඵුසන්‌ති ඵස්‌සා>
    text <878>
      text <නාමඤ්‌ච රූපඤ්‌ච පටිච්‌ච ඵස්‌සො ඉච්‌ඡානිදානානි පරිග්‌ගහානි>
      text <ඉච්‌ඡායසන්‌ත්‍යා න මමත්‌තමත්‌ථි රූපෙ විභූතෙ න ඵුසන්‌ති ඵස්‌සා>
    text <879>
      text <කථංසමෙතස්‌ස විභොති රූපං සුඛං දුඛඤ්‌චාපි කථං විභොති>
      text <එතං මෙ පබ්‍රූහි යථා විභොති තං ජානියාමාති මෙ මනො අහු>
    text <880>
      text <න සඤ්‌ඤසඤ්‌ඤී න විසඤ්‌ඤසඤ්‌ඤී නොපි අසඤ්‌ඤී න විභූතසඤ්‌ඤී>
      text <එවංසමෙතස්‌ස විභොති රූපං සඤ්‌ඤානිදානා හි පපඤ්‌චසඞ්‌ඛා>
    text <881>
      text <යං තං අපුච්‌ඡිම්‌හ අකිත්‌තයී නො>
      text <අඤ්‌ඤං තං පුච්‌ඡාම තදිඞ්‌ඝ බ්‍රූහි>
      text <එත්‌තාවතග්‌ගං නු වදන්‌ති හෙකෙ>
      text <යක්‌ඛස්‌ස සුද්‌ධිං ඉධ පණ්‌ඩිතාසෙ>
      text <උදාහු අඤ්‌ඤම්‌පි වදන්‌ති එත්‌තො>
    text <882>
      text <එත්‌තාවතග්‌ගම්‌පි වදන්‌ති හෙකෙ යක්‌ඛස්‌ස සුද්‌ධිං ඉධ පණ්‌ඩිතාසෙ>
      text <තෙසං පනෙකෙ සමයං වදන්‌ති අනුපාදිසෙසෙ කුසලා වදානා>
    text <883>
      text <එතෙ ච ඤත්‌වා උපනිස්‌සිතාති ඤත්‌වා මුනී නිස්‌සයෙ සො විමංසී>
      text <ඤත්‌වා විමුත්‌තො න විවාදමෙති භවාභවාය න සමෙති ධීරොති>
    stand <කලහවිවාදසුත්‌තං එකාදසමං නිට්‌ඨිතං>
  text <චූළබ්‍යූහසුත්‌තං>
    text <884>
      text <සකංසකංදිට්‌ඨිපරිබ්‌බසානා විග්‌ගය්‌හ නානා කුසලා වදන්‌ති>
      text <යො එවං ජානාති ස වෙදි ධම්‌මං ඉදං පටික්‌කොසමකෙවලී සො>
    text <885>
      text <එවම්‌පි විග්‌ගය්‌හ විවාදයන්‌ති බාලො පරො අක්‌කුසලොති චාහු>
      text <සච්‌චො නු වාදො කතමො ඉමෙසං සබ්‌බෙව හීමෙ කුසලා වදානා>
    text <886>
      text <පරස්‌ස චෙ ධම්‌මමනානුජානං බාලොමකො හොති නිහීනපඤ්‌ඤො>
      text <සබ්‌බෙව බාලා සුනිහීනපඤ්‌ඤා සබ්‌බෙවිමෙ දිට්‌ඨිපරිබ්‌බසානා>
    text <887>
      text <සන්‌දිට්‌ඨියා චෙව න වීවදාතා සංසුද්‌ධපඤ්‌ඤා කුසලා මුතීමා>
      text <න තෙසං කොචි පරිහීනපඤ්‌ඤො දිට්‌ඨී හි තෙසම්‌පි තථා සමත්‌තා>
    text <888>
      text <න වාහමෙතං තථියන්‌ති බ්‍රූමි යමාහු බාලා මිථු අඤ්‌ඤමඤ්‌ඤං>
      text <සකංසකංදිට්‌ඨිමකංසු සච්‌චං තස්‌මා හි බාලොති පරං දහන්‌ති>
    text <889>
      text <යමාහු සච්‌චං තථියන්‌ති එකෙ තමාහු අඤ්‌ඤෙ තුච්‌ඡං මුසාති>
      text <එවම්‌පි විගය්‌හ විවාදයන්‌ති කස්‌මා න එකං සමණා වදන්‌ති>
    text <890>
      text <එකඤ්‌හි සච්‌චං න දුතීයමත්‌ථි යස්‌මිං පජා නො විවදෙ පජානං>
      text <නානා තෙ සච්‌චානි සයං ථුනන්‌ති තස්‌මා න එකං සමණා වදන්‌ති>
    text <891>
      text <කස්‌මා නු සච්‌චානි වදන්‌ති නානා පවාදියාසෙ කුසලා වදානා>
      text <සච්‌චානි සුතානි බහූනි නානා උදාහු තෙ තක්‌කමනුස්‌සරන්‌ති>
    text <892>
      text <න හෙව සච්‌චානි බහූනි නානා අඤ්‌ඤත්‍ර සඤ්‌ඤාය නිච්‌චානි ලොකෙ>
      text <තක්‌කඤ්‌ච දිට්‌ඨීසු පකප්‌පයිත්‌වා සච්‌චං මුසාති ද්‌වයධම්‌මමාහු>
    text <893>
      text <දිට්‌ඨෙ සුතෙ සීලවතෙ මුතෙ වා එතෙ ච නිස්‌සාය විමානදස්‌සී>
      text <විනිච්‌ඡයෙ ඨත්‌වා පහස්‌සමානො බාලො පරො අක්‌කුසලොති චාහ>
    text <894>
      text <යෙනෙව බාලොති පරං දහාති තෙනාතුමානං කුසලොති චාහ>
      text <සයමත්‌තනා සො කුසලො වදානො අඤ්‌ඤං විමානෙති තදෙව පාව>
    text <895>
      text <අතිසාරදිට්‌ඨියාව සො සමත්‌තො මානෙන මත්‌තො පරිපුණ්‌ණමානී>
      text <සයමෙව සාමං මනසාභිසිත්‌තො දිට්‌ඨී හි සා තස්‌ස තථා සමත්‌තා>
    text <896>
      text <පරස්‌ස චෙ හි වචසා නිහීනො තුමො සහා හොති නිහීනපඤ්‌ඤො>
      text <අථ චෙ සයං වෙදගූ හොති ධීරො න කොචි බාලො සමණෙසු අත්‌ථි>
    text <897>
      text <අඤ්‌ඤං ඉතො යාභිවදන්‌ති ධම්‌මං අපරද්‌ධා සුද්‌ධිමකෙවලී තෙ>
      text <එවම්‌පි තිත්‌ථ්‍යා පුථුසො වදන්‌ති සන්‌දිට්‌ඨිරාගෙන හි තෙභිරත්‌තා>
    text <898>
      text <ඉධෙව සුද්‌ධි ඉති වාදයන්‌ති නාඤ්‌ඤෙසු ධම්‌මෙසු විසුද්‌ධිමාහු>
      text <එවම්‌පි තිත්‌ථ්‍යා පුථුසො නිවිට්‌ඨා සකායනෙ තත්‌ථ දළ්‌හං වදානා>
    text <899>
      text <සකායනෙ වාපි දළ්‌හං වදානො කමෙත්‌ථ බාලොති පරං දහෙය්‍ය>
      text <සයමෙව සො මෙධගමාවහෙය්‍ය පරං වදං බාලමසුද්‌ධිධම්‌මං>
    text <900>
      text <විනිච්‌ඡයෙ ඨත්‌වා සයං පමාය උද්‌ධං ස ලොකස්‌මිං විවාදමෙති>
      text <හිත්‌වාන සබ්‌බානි විනිච්‌ඡයානි න මෙධගං කුබ්‌බති ජන්‌තු ලොකෙති>
    stand <චූළබ්‍යූහසුත්‌තං ද්‌වාදසමං නිට්‌ඨිතං>
  text <මහාබ්‍යූහසුත්‌තං>
    text <901>
      text <යෙ කෙචිමෙ දිට්‌ඨිපරිබ්‌බසානා ඉදමෙව සච්‌චන්‌ති විවාදයන්‌ති>
      text <සබ්‌බෙව තෙ නින්‌දමන්‌වානයන්‌ති අථො පසංසම්‌පි ලභන්‌ති තත්‌ථ>
    text <902>
      text <අප්‌පඤ්‌හි එතං න අලං සමාය දුවෙ විවාදස්‌ස ඵලානි බ්‍රූමි>
      text <එතම්‌පි දිස්‌වා න විවාදයෙථ ඛෙමාභිපස්‌සං අවිවාදභූමිං>
    text <903>
      text <යා කාචිමා සම්‌මුතියො පුථුජ්‌ජා සබ්‌බාව එතා න උපෙති විද්‌වා>
      text <අනූපයො සො උපයං කිමෙය්‍ය දිට්‌ඨෙ සුතෙ ඛන්‌තිමකුබ්‌බමානො>
    text <904>
      text <සීලුත්‌තමා සඤ්‌ඤමෙනාහු සුද්‌ධිං වතං සමාදාය උපට්‌ඨිතාසෙ>
      text <ඉධෙව සික්‌ඛෙම අථස්‌ස සුද්‌ධිං භවූපනීතා කුසලා වදානා>
    text <905>
      text <සචෙ චුතො සීලවතතො හොති පවෙධතී කම්‌ම විරාධයිත්‌වා>
      text <පජප්‌පතී පත්‌ථයතී ච සුද්‌ධිං සත්‌ථාව හීනො පවසං ඝරම්‌හා>
    text <906>
      text <සීලබ්‌බතං වාපි පහාය සබ්‌බං කම්‌මඤ්‌ච සාවජ්‌ජනවජ්‌ජමෙතං>
      text <සුද්‌ධිං අසුද්‌ධින්‌ති අපත්‌ථයානො විරතො චරෙ සන්‌තිමනුග්‌ගහාය>
    text <907>
      text <තමූපනිස්‌සාය ජිගුච්‌ඡිතං වා අථවාපි දිට්‌ඨං ව සුතං මුතං වා>
      text <උද්‌ධංසරා සුද්‌ධිමනුත්‌ථුනන්‌ති අවීතතණ්‌හාසෙ භවාභවෙසු>
    text <908>
      text <පත්‌ථයමානස්‌ස හි ජප්‌පිතානි පවෙධිතං වාපි පකප්‌පිතෙසු>
      text <චුතූපපාතො ඉධ යස්‌ස නත්‌ථි ස කෙන වෙධෙය්‍ය කුහිංව ජප්‌පෙ>
    text <909>
      text <යමාහු ධම්‌මං පරමන්‌ති එකෙ තමෙව හීනන්‌ති පනාහු අඤ්‌ඤෙ>
    text <සච්‌චො නු වාදො කතමො ඉමෙසං සබ්‌බෙව හීමෙ කුසලා වදානා>
    text <910>
      text <සකඤ්‌හි ධම්‌මං පරිපුණ්‌ණමාහු අඤ්‌ඤස්‌ස ධම්‌මං පන හීනමාහු>
      text <එවම්‌පි විග්‌ගය්‌හ විවාදයන්‌ති සකං සකං සම්‌මුතිමාහු සච්‌චං>
    text <911>
      text <පරස්‌ස චෙ වම්‌භයිතෙන හීනො න කොචි ධම්‌මෙසු විසෙසි අස්‌ස>
      text <පුථූ හි අඤ්‌ඤස්‌ස වදන්‌ති ධම්‌මං නිහීනතො සම්‌හි දළ්‌හං වදානා>
    text <912>
      text <සද්‌ධම්‌මපූජාපි නෙසං තථෙව යථා පසංසන්‌ති සකායනානි>
      text <සබ්‌බෙව වාදා තථියා භවෙය්‍යුං සුද්‌ධී හි නෙසං පච්‌චත්‌තමෙව>
    text <913>
      text <න බ්‍රාහ්‌මණස්‌ස පරනෙය්‍යමත්‌ථි ධම්‌මෙසු නිච්‌ඡෙය්‍ය සමුග්‌ගහීතං>
      text <තස්‌මා විවාදානි උපාතිවත්‌තො න හි සෙට්‌ඨතො පස්‌සති ධම්‌මමඤ්‌ඤං>
    text <914>
      text <ජානාමි පස්‌සාමි තථෙව එතං දිට්‌ඨියා එකෙ පච්‌චෙන්‌ති සුද්‌ධිං>
      text <අද්‌දක්‌ඛි චෙ කිඤ්‌හි තුමස්‌ස තෙන අතිසිත්‌වා අඤ්‌ඤෙන වදන්‌ති සුද්‌ධිං>
    text <915>
      text <පස්‌සං නරො දක්‌ඛති නාමරූපං දිස්‌වාන වා ඤස්‌සති තානිමෙව>
      text <කාමං බහුං පස්‌සතු අප්‌පකං වා න හි තෙන සුද්‌ධිං කුසලා වදන්‌ති>
    text <916>
      text <නිවිස්‌සවාදී න හි සුබ්‌බිනායො පකප්‌පිතං දිට්‌ඨි පුරෙක්‌ඛරානො>
      text <යං නිස්‌සිතො තත්‌ථ සුභං වදානො සුද්‌ධිංවදො තත්‌ථ තථද්‌දසා සො>
    text <917>
      text <න බ්‍රාහ්‌මණො කප්‌පමුපෙති සඞ්‌ඛා න දිට්‌ඨිසාරී නපි ඤාණබන්‌ධු>
      text <ඤත්‌වා ච සො සම්‌මුතියො පුථුජ්‌ජා උපෙක්‌ඛතී උග්‌ගහණන්‌ති මඤ්‌ඤෙ>
    text <918>
      text <විස්‌සජ්‌ජ ගන්‌ථානි මුනීධ ලොකෙ විවාදජාතෙසු න වග්‌ගසාරී>
      text <සන්‌තො අසන්‌තෙසු උපෙක්‌ඛකො සො අනුග්‌ගහො උග්‌ගහණන්‌ති මඤ්‌ඤෙ>
    text <919>
      text <පුබ්‌බාසවෙ හිත්‌වා නවෙ අකුබ්‌බං න ඡන්‌දගූ නොපි නිවිස්‌සවාදී>
      text <ස විප්‌පමුත්‌තො දිට්‌ඨිගතෙහි ධීරො න ලිම්‌පති ලොකෙ අනත්‌තගරහී>
    text <920>
      text <ස සබ්‌බධම්‌මෙසු විසෙනිභූතො යං කිඤ්‌චි දිට්‌ඨං ව සුතං මුතං වා>
      text <ස පන්‌නභාරො මුනි විප්‌පමුත්‌තො න කප්‌පියො නූපරතො න පත්‌ථියොති>
    stand <මහාබ්‍යූහසුත්‌තං තෙරසමං නිට්‌ඨිතං>
  text <තුවටකසුත්‌තං>
    text <921>
      text <පුච්‌ඡාමි තං ආදිච්‌චබන්‌ධු විවෙකං සන්‌තිපදඤ්‌ච මහෙසි>
      text <කථං දිස්‌වා නිබ්‌බාති භික්‌ඛු අනුපාදියානො ලොකස්‌මිං කිඤ්‌චි>
    text <922>
      text <මූලං පපඤ්‌චසඞ්‌ඛාය ඉති භගවා>
      text <මන්‌තා අස්‌මීති සබ්‌බමුපරුන්‌ධෙ>
      text <යා කාචි තණ්‌හා අජ්‌ඣත්‌තං>
      text <තාසං විනයා සදා සතො සික්‌ඛෙ>
    text <923>
      text <යං කිඤ්‌චි ධම්‌මමභිජඤ්‌ඤා අජ්‌ඣත්‌තං අථවාපි බහිද්‌ධා>
      text <න තෙන ථාමං කුබ්‌බෙථ න හි සා නිබ්‌බුති සතං වුත්‌තා>
    text <924>
      text <සෙය්‍යො න තෙන මඤ්‌ඤෙය්‍ය නීචෙය්‍යො අථවාපි සරික්‌ඛො>
      text <ඵුට්‌ඨො අනෙකරූපෙහි නාතුමානං විකප්‌පයං තිට්‌ඨෙ>
    text <925>
      text <අජ්‌ඣත්‌තමෙවුපසමෙ න අඤ්‌ඤතො භික්‌ඛු සන්‌තිමෙසෙය්‍ය>
      text <අජ්‌ඣත්‌තං උපසන්‌තස්‌ස නත්‌ථි අත්‌තා කුතො නිරත්‌තා වා>
    text <926>
      text <මජ්‌ඣෙ යථා සමුද්‌දස්‌ස ඌමි නො ජායතී ඨිතො හොති>
      text <එවං ඨිතො අනෙජස්‌ස උස්‌සදං භික්‌ඛු න කරෙය්‍ය කුහිඤ්‌චි>
    text <927>
      text <අකිත්‌තයී විවටචක්‌ඛු සක්‌ඛිධම්‌මං පරිස්‌සයවිනයං>
      text <පටිපදං වදෙහි භද්‌දන්‌තෙ පාතිමොක්‌ඛං අථවාපි සමාධිං>
    text <928>
      text <චක්‌ඛූහි නෙව ලොලස්‌ස ගාමකථාය ආවරයෙ සොතං>
      text <රසෙ ච නානුගිජ්‌ඣෙය්‍ය න ච මමායෙථ කිඤ්‌චි ලොකස්‌මිං>
    text <929>
      text <ඵස්‌සෙන යදා ඵුට්‌ඨස්‌ස පරිදෙවං භික්‌ඛු න කරෙය්‍ය කුහිඤ්‌චි>
      text <භවඤ්‌ච නාභිජප්‌පෙය්‍ය භෙරවෙසු ච න සම්‌පවෙධෙය්‍ය>
    text <930>
      text <අන්‌නානමථො පානානං ඛාදනීයානං අථොපි වත්‌ථානං>
      text <ලද්‌ධා න සන්‌නිධිං කයිරා න ච පරිත්‌තසෙ තානි අලභමානො>
    text <931>
      text <ඣායී න පාදලොලස්‌ස විරමෙ කුක්‌කුච්‌චා නප්‌පමජ්‌ජෙය්‍ය>
      text <අථාසනෙසු සයනෙසු අප්‌පසද්‌දෙසු භික්‌ඛු විහරෙය්‍ය>
    text <932>
      text <නිද්‌දං න බහුලීකරෙය්‍ය ජාගරියං භජෙය්‍ය ආතාපී>
      text <තන්‌දිං මායං හස්‌සං ඛිඩ්‌ඩං මෙථුනං විප්‌පජහෙ සවිභූසං>
    text <933>
      text <ආථබ්‌බණං සුපිනං ලක්‌ඛණං නො විදහෙ අථොපි නක්‌ඛත්‌තං>
      text <විරුතඤ්‌ච ගබ්‌භකරණං තිකිච්‌ඡං මාමකො න සෙවෙය්‍ය>
    text <934>
      text <නින්‌දාය නප්‌පවෙධෙය්‍ය න උණ්‌ණමෙය්‍ය පසංසිතො භික්‌ඛු>
      text <ලොභං සහ මච්‌ඡරියෙන කොධං පෙසුණියඤ්‌ච පනුදෙය්‍ය>
    text <935>
      text <කයවික්‌කයෙ න තිට්‌ඨෙය්‍ය උපවාදං භික්‌ඛු න කරෙය්‍ය කුහිඤ්‌චි>
      text <ගාමෙ ච නාභිසජ්‌ජෙය්‍ය ලාභකම්‍යා ජනං න ලපයෙය්‍ය>
    text <936>
      text <න ච කත්‌ථිතා සියා භික්‌ඛු න ච වාචං පයුත්‌තං භාසෙය්‍ය>
      text <පාගබ්‌භියං න සික්‌ඛෙය්‍ය කථං විග්‌ගාහිකං න කථයෙය්‍ය>
    text <937>
      text <මොසවජ්‌ජෙ න නීයෙථ සම්‌පජානො සඨානි න කයිරා>
      text <අථ ජීවිතෙන පඤ්‌ඤාය සීලබ්‌බතෙන නාඤ්‌ඤමතිමඤ්‌ඤෙ>
    text <938>
      text <සුත්‌වා රුසිතො බහුං වාචං සමණානං වා පුථුජනානං>
      text <ඵරුසෙන නෙ න පටිවජ්‌ජා න හි සන්‌තො පටිසෙනිකරොන්‌ති>
    text <939>
      text <එතඤ්‌ච ධම්‌මමඤ්‌ඤාය විචිනං භික්‌ඛු සදා සතො සික්‌ඛෙ>
      text <සන්‌තීති නිබ්‌බුතිං ඤත්‌වා සාසනෙ ගොතමස්‌ස න පමජ්‌ජෙය්‍ය>
    text <940>
      text <අභිභූ හි සො අනභිභූතො සක්‌ඛිධම්‌මමනීතිහමදස්‌සී>
      text <තස්‌මා හි තස්‌ස භගවතො සාසනෙ අප්‌පමත්‌තො සදා නමස්‌සමනුසික්‌ඛෙති>
    stand <තුවටකසුත්‌තං චුද්‌දසමං නිට්‌ඨිතං>
  text <අත්‌තදණ්‌ඩසුත්‌තං>
    text <941>
      text <අත්‌තදණ්‌ඩා භයං ජාතං ජනං පස්‌සථ මෙධගං>
      text <සංවෙගං කිත්‌තයිස්‌සාමි යථා සංවිජිතං මයා>
    text <942>
      text <ඵන්‌දමානං පජං දිස්‌වා මච්‌ඡෙ අප්‌පොදකෙ යථා>
      text <අඤ්‌ඤමඤ්‌ඤෙහි බ්‍යාරුද්‌ධෙ දිස්‌වා මං භයමාවිසි>
    text <943>
      text <සමන්‌තමසාරො ලොකො දිසා සබ්‌බා සමෙරිතා>
      text <ඉච්‌ඡං භවනමත්‌තනො නාද්‌දසාසිං අනොසිතං>
    text <944>
      text <ඔසානෙත්‌වෙව බ්‍යාරුද්‌ධෙ දිස්‌වා මෙ අරතී අහු>
      text <අථෙත්‌ථ සල්‌ලමද්‌දක්‌ඛිං දුද්‌දසං හදයනිස්‌සිතං>
    text <945>
      text <යෙන සල්‌ලෙන ඔතිණ්‌ණො දිසා සබ්‌බා විධාවති>
      text <තමෙව සල්‌ලමබ්‌බුය්‌හ න ධාවති න සීදති>
    text <946>
      text <තත්‌ථ සික්‌ඛානුගීයන්‌ති යානි ලොකෙ ගධිතානි>
      text <න තෙසු පසුතො සියා නිබ්‌බිජ්‌ඣ සබ්‌බසො කාමෙ>
      text <සික්‌ඛෙ නිබ්‌බානමත්‌තනො>
    text <947>
      text <සච්‌චො සියා අප්‌පගබ්‌භො අමායො රිත්‌තපෙසුණො>
      text <අක්‌කොධනො ලොභපාපං වෙවිච්‌ඡං විතරෙ මුනි>
    text <948>
      text <නිද්‌දං තන්‌දිං සහෙ ථීනං පමාදෙන න සංවසෙ>
      text <අතිමානෙ න තිට්‌ඨෙය්‍ය නිබ්‌බානමනසො නරො>
    text <949>
      text <මොසවජ්‌ජෙ න නීයෙථ රූපෙ ස්‌නෙහං න කුබ්‌බයෙ>
      text <මානඤ්‌ච පරිජානෙය්‍ය සාහසා විරතො චරෙ>
    text <950>
      text <පුරාණං නාභිනන්‌දෙය්‍ය නවෙ ඛන්‌තිං න කුබ්‌බයෙ>
      text <හිය්‍යමානෙ න සොචෙය්‍ය ආකාසං න සිතො සියා>
    text <951>
      text <ගෙධං බ්‍රූමි මහොඝොති ආජවං බ්‍රූමි ජප්‌පනං>
      text <ආරම්‌මණං පකප්‌පනං කාමපඞ්‌කො දුරච්‌චයො>
    text <952>
      text <සච්‌චා අවොක්‌කම්‌ම මුනි ථලෙ තිට්‌ඨති බ්‍රාහ්‌මණො>
      text <සබ්‌බං සො පටිනිස්‌සජ්‌ජ ස වෙ සන්‌තොති වුච්‌චති>
    text <953>
      text <ස වෙ විද්‌වා ස වෙදගූ ඤත්‌වා ධම්‌මං අනිස්‌සිතො>
      text <සම්‌මා සො ලොකෙ ඉරියානො න පිහෙතීධ කස්‌සචි>
    text <954>
      text <යොධ කාමෙ අච්‌චතරි සඞ්‌ගං ලොකෙ දුරච්‌චයං>
      text <න සො සොචති නාජ්‌ඣෙති ඡින්‌නසොතො අබන්‌ධනො>
    text <955>
      text <යං පුබ්‌බෙ තං විසොසෙහි පච්‌ඡා තෙ මාහු කිඤ්‌චනං>
      text <මජ්‌ඣෙ චෙ නො ගහෙස්‌සසි උපසන්‌තො චරිස්‌සසි>
    text <956>
      text <සබ්‌බසො නාමරූපස්‌මිං යස්‌ස නත්‌ථි මමායිතං>
      text <අසතා ච න සොචති ස වෙ ලොකෙ න ජීයති>
    text <957>
      text <යස්‌ස නත්‌ථි ඉදං මෙති පරෙසං වාපි කිඤ්‌චනං>
      text <මමත්‌තං සො අසංවින්‌දං නත්‌ථි මෙති න සොචති>
    text <958>
      text <අනිට්‌ඨුරී අනනුගිද්‌ධො අනෙජො සබ්‌බධී සමො>
      text <තමානිසංසං පබ්‍රූමි පුච්‌ඡිතො අවිකම්‌පිනං>
    text <959>
      text <අනෙජස්‌ස විජානතො නත්‌ථි කාචි නිසඞ්‌ඛති>
      text <විරතො සො වියාරබ්‌භා ඛෙමං පස්‌සති සබ්‌බධි>
    text <960>
      text <න සමෙසු න ඔමෙසු න උස්‌සෙසු වදතෙ මුනි>
      text <සන්‌තො සො වීතමච්‌ඡරො නාදෙති න නිරස්‌සතීති>
    stand <අත්‌තදණ්‌ඩසුත්‌තං පන්‌නරසමං නිට්‌ඨිතං>
  text <සාරිපුත්‌තසුත්‌තං>
    text <961>
      text <න මෙ දිට්‌ඨො ඉතො පුබ්‌බෙ ඉච්‌චායස්‌මා සාරිපුත්‌තො>
      text <න සුතො උද කස්‌සචි>
      text <එවං වග්‌ගුවදො සත්‌ථා>
      text <තුසිතා ගණිමාගතො>
    text <962>
      text <සදෙවකස්‌ස ලොකස්‌ස යථා දිස්‌සති චක්‌ඛුමා>
      text <සබ්‌බං තමං විනොදෙත්‌වා එකොව රතිමජ්‌ඣගා>
    text <963>
      text <තං බුද්‌ධං අසිතං තාදිං අකුහං ගණිමාගතං>
      text <බහූනමිධ බද්‌ධානං අත්‌ථි පඤ්‌හෙන ආගමං>
    text <964>
      text <භික්‌ඛුනො විජිගුච්‌ඡතො භජතො රිත්‌තමාසනං>
      text <රුක්‌ඛමූලං සුසානං වා පබ්‌බතානං ගුහාසු වා>
    text <965>
      text <උච්‌චාවචෙසු සයනෙසු කීවන්‌තො තත්‌ථ භෙරවා>
      text <යෙහි භික්‌ඛු න වෙධෙය්‍ය නිග්‌ඝොසෙ සයනාසනෙ>
    text <966>
      text <කතී පරිස්‌සයා ලොකෙ ගච්‌ඡතො අගතං දිසං>
      text <යෙ භික්‌ඛු අභිසම්‌භවෙ පන්‌තම්‌හි සයනාසනෙ>
    text <967>
      text <ක්‍යාස්‌ස බ්‍යප්‌පථයො අස්‌සු ක්‍යාස්‌සස්‌සු ඉධ ගොචරා>
      text <කානි සීලබ්‌බතානාස්‌සු පහිතත්‌තස්‌ස භික්‌ඛුනො>
    text <968>
      text <කං සො සික්‌ඛං සමාදාය එකොදි නිපකො සතො>
      text <කම්‌මාරො රජතස්‌සෙව නිද්‌ධමෙ මලමත්‌තනො>
    text <969>
      text <විජිගුච්‌ඡමානස්‌ස යදිදං ඵාසු සාරිපුත්‌තාති භගවා>
      text <රිත්‌තාසනං සයනං සෙවතො චෙ>
      text <සම්‌බොධිකාමස්‌ස යථානුධම්‌මං>
      text <තං තෙ පවක්‌ඛාමි යථා පජානං>
    text <970>
      text <පඤ්‌චන්‌නං ධීරො භයානං න භායෙ භික්‌ඛු සතො සපරියන්‌තචාරී>
      text <ඩංසාධිපාතානං සරීසපානං මනුස්‌සඵස්‌සානං චතුප්‌පදානං>
    text <971>
      text <පරධම්‌මිකානම්‌පි න සන්‌තසෙය්‍ය දිස්‌වාපි තෙසං බහුභෙරවානි>
      text <අථාපරානි අභිසම්‌භවෙය්‍ය පරිස්‌සයානි කුසලානුඑසී>
    text <972>
      text <ආතඞ්‌කඵස්‌සෙන ඛුදාය ඵුට්‌ඨො සීතං අතුණ්‌හං අධිවාසයෙය්‍ය>
      text <සො තෙහි ඵුට්‌ඨො බහුධා අනොකො වීරියං පරක්‌කම්‌මදළ්‌හං කරෙය්‍ය>
    text <973>
      text <ථෙය්‍යං න කාරෙ න මුසා භණෙය්‍ය මෙත්‌තාය ඵස්‌සෙ තසථාවරානි>
      text <යදාවිලත්‌තං මනසො විජඤ්‌ඤා කණ්‌හස්‌ස පක්‌ඛොති විනොදයෙය්‍ය>
    text <974>
      text <කොධාතිමානස්‌ස වසං න ගච්‌ඡෙ මූලම්‌පි තෙසං පලිඛඤ්‌ඤ තිට්‌ඨෙ>
      text <අථප්‌පියං වා පන අප්‌පියං වා අද්‌ධා භවන්‌තො අභිසම්‌භවෙය්‍ය>
    text <975>
      text <පඤ්‌ඤං පුරක්‌ඛත්‌වා කල්‍යාණපීති වික්‌ඛම්‌භයෙ තානි පරිස්‌සයානි>
      text <අරතිං සහෙථ සයනම්‌හි පන්‌තෙ චතුරො සහෙථ පරිදෙවධම්‌මෙ>
    text <976>
      text <කිංසූ අසිස්‌සාමි කුවං වා අසිස්‌සං දුක්‌ඛං වත සෙත්‌ථ ක්‌වජ්‌ජ සෙස්‌සං>
      text <එතෙ විතක්‌කෙ පරිදෙවනෙය්‍යෙ විනයෙථ සෙඛො අනිකෙතචාරී>
    text <977>
      text <අන්‌නඤ්‌ච ලද්‌ධා වසනඤ්‌ච කාලෙ මත්‌තං සො ජඤ්‌ඤා ඉධ තොසනත්‌ථං>
      text <සො තෙසු ගුත්‌තො යතචාරි ගාමෙ රුසිතොපි වාචං ඵරුසං න වජ්‌ජා>
    text <978>
      text <ඔක්‌ඛිත්‌තචක්‌ඛු න ච පාදලොලො ඣානානුයුත්‌තො බහුජාගරස්‌ස>
      text <උපෙක්‌ඛමාරබ්‌භ සමාහිතත්‌තො තක්‌කාසයං කුක්‌කුච්‌චියූපඡින්‌දෙ>
    text <979>
      text <චුදිතො වචීභි සතිමාභිනන්‌දෙ සබ්‍රහ්‌මචාරීසු ඛිලං පභින්‌දෙ>
      text <වාචං පමුඤ්‌චෙ කුසලං නාතිවෙලං ජනවාදධම්‌මාය න චෙතයෙය්‍ය>
    text <980>
      text <අථාපරං පඤ්‌ච රජානි ලොකෙ යෙසං සතීමා විනයාය සික්‌ඛෙ>
      text <රූපෙසු සද්‌දෙසු අථො රසෙසු ගන්‌ධෙසු ඵස්‌සෙසු සහෙථ රාගං>
    text <981>
      text <එතෙසු ධම්‌මෙසු විනෙය්‍ය ඡන්‌දං භික්‌ඛු සතිමා සුවිමුත්‌තචිත්‌තො>
      text <කාලෙන සො සම්‌මා ධම්‌මං පරිවීමංසමානො>
      text <එකොදිභූතො විහනෙ තමං සොති>
      text <කාමං ගුහඤ්‌ච දුට්‌ඨා ච සුද්‌ධඤ්‌ච පරමා ජරා>
      text <මෙත්‌තෙය්‍යො ච පසූරො ච මාගණ්‌ඩි පුරාභෙදනං>
      text <කලහං ද්‌වෙ ච බ්‍යූහානි පුනදෙව තුවට්‌ටකං>
      text <අත්‌තදණ්‌ඩවරං සුත්‌තං ථෙරපුට්‌ඨෙන සොළස>
      text <ඉති එතානි සුත්‌තානි සබ්‌බානට්‌ඨකවග්‌ගිකාති>
    stand <සාරිපුත්‌තසුත්‌තං සොළසමං නිට්‌ඨිතං අට්‌ඨකවග්‌ගො චතුත්‌ථො>
    text <නිට්‌ඨිතො>
    text <තස්‌සුද්‌දානං>
