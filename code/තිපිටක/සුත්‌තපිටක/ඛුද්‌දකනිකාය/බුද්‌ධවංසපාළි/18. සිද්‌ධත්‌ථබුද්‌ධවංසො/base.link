text <සිද්‌ධත්‌ථබුද්‌ධවංසො>
  text <1>
    text <ධම්‌මදස්‌සිස්‌ස අපරෙන සිද්‌ධත්‌ථො නාම නායකො>
    text <නිහනිත්‌වා තමං සබ්‌බං සූරියො අබ්‌භුග්‌ගතො යථා>
  text <2>
    text <සොපි පත්‌වාන සම්‌බොධිං සන්‌තාරෙන්‌තො සදෙවකං>
    text <අභිවස්‌සි ධම්‌මමෙඝෙන නිබ්‌බාපෙන්‌තො සදෙවකං>
  text <3>
    text <තස්‌සාපි අතුලතෙජස්‌ස අහෙසුං අභිසමයා තයො>
    text <කොටිසතසහස්‌සානං පඨමාභිසමයො අහු>
  text <4>
    text <පුනාපරං භීමරථෙ යදා ආහනි දුන්‌දුභිං>
    text <තදා නවුතිකොටීනං දුතියාභිසමයො අහු>
  text <5>
    text <යදා බුද්‌ධො ධම්‌මං දෙසෙසි වෙභාරෙ සො පුරුත්‌තමෙ>
    text <තදා නවුතිකොටීනං තතියාභිසමයො අහු>
  text <6>
    text <සන්‌නිපාතා තයො ආසුං තස්‌මිම්‌පි ද්‌විපදුත්‌තමෙ>
    text <ඛීණාසවානං විමලානං සන්‌තචිත්‌තාන තාදිනං>
  text <7>
    text <කොටිසතානං නවුතීනං අසීතියාපි ච කොටිනං>
    text <එතෙ ආසුං තයො ඨානා විමලානං සමාගමෙ>
  text <8>
    text <අහං තෙන සමයෙන මඞ්‌ගලො නාම තාපසො>
    text <උග්‌ගතෙජො දුප්‌පසහො අභිඤ්‌ඤාබලසමාහිතො>
  text <9>
    text <ජම්‌බුතො ඵලමානෙත්‌වා සිද්‌ධත්‌ථස්‌ස අදාසහං>
    text <පටිග්‌ගහෙත්‌වා සම්‌බුද්‌ධො ඉදං වචනමබ්‍රවි>
  text <10>
    text <පස්‌සථ ඉමං තාපසං ජටිලං උග්‌ගතාපනං>
    text <චතුන්‌නවුතිතො කප්‌පෙ අයං බුද්‌ධො භවිස්‌සති>
  text <11>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <12>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <13>
    text <වෙභාරං නාම නගරං උදෙනො නාම ඛත්‌තියො>
    text <සුඵස්‌සා නාම ජනිකා සිද්‌ධත්‌ථස්‌ස මහෙසිනො>
  text <14>
    text <දසවස්‌සසහස්‌සානි අගාරං අජ්‌ඣ සො වසි>
    text <කොකාසුප්‌පලකොකනදා තයො පාසාදමුත්‌තමා>
  text <15>
    text <තිසොළසසහස්‌සානි නාරියො සමලඞ්‌කතා>
    text <සොමනස්‌සා නාම සා නාරී අනුපමො නාම අත්‍රජො>
  text <16>
    text <නිමිත්‌තෙ චතුරො දිස්‌වා සිවිකායාභිනික්‌ඛමි>
    text <අනූනදසමාසානි පධානං පදහී ජිනො>
  text <17>
    text <බ්‍රහ්‌මුනා යාචිතො සන්‌තො සිද්‌ධත්‌ථො ලොකනායකො>
    text <වත්‌ති චක්‌කං මහාවීරො මිගදායෙ නරුත්‌තමො>
  text <18>
    text <සම්‌බලො ච සුමිත්‌තො ච අහෙසුං අග්‌ගසාවකා>
    text <රෙවතො නාමුපට්‌ඨාකො සිද්‌ධත්‌ථස්‌ස මහෙසිනො>
  text <19>
    text <සීවලා ච සුරාමා ච අහෙසුං අග්‌ගසාවිකා>
    text <බොධි තස්‌ස භගවතො කණිකාරොති වුච්‌චති>
  text <20>
    text <සුප්‌පියො ච සමුද්‌දො ච අහෙසුං අග්‌ගුපට්‌ඨකා>
    text <රම්‌මා චෙව සුරම්‌මා ච අහෙසුං අග්‌ගුපට්‌ඨිකා>
  text <21>
    text <සො බුද්‌ධො සට්‌ඨිරතනං අහොසි නභමුග්‌ගතො>
    text <කඤ්‌චනග්‌ඝියසඞ්‌කාසො දසසහස්‌සී විරොචති>
  text <22>
    text <සොපි බුද්‌ධො අසමසමො අතුලො අප්‌පටිපුග්‌ගලො>
    text <වස්‌සසතසහස්‌සානි ලොකෙ අට්‌ඨාසි චක්‌ඛුමා>
  text <23>
    text <විපුලං පභං දස්‌සයිත්‌වා පුප්‌ඵාපෙත්‌වාන සාවකෙ>
    text <විලාසෙත්‌වා සමාපත්‍යා නිබ්‌බුතො සො සසාවකො>
  text <24>
    text <සිද්‌ධත්‌ථො මුනිවරො බුද්‌ධො අනොමාරාමම්‌හි නිබ්‌බුතො>
    text <තත්‌ථෙවස්‌ස ථූපවරො චතුයොජනමුග්‌ගතොති>
  stand <සිද්‌ධත්‌ථස්‌ස භගවතො වංසො සොළසමො>
