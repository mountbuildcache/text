text <පදුමුත්‌තරබුද්‌ධවංසො>
  text <1>
    text <නාරදස්‌ස අපරෙන සම්‌බුද්‌ධො ද්‌විපදුත්‌තමො>
    text <පදුමුත්‌තරො නාම ජිනො අක්‌ඛොභො සාගරූපමො>
  text <2>
    text <මණ්‌ඩකප්‌පොව සො ආසි යම්‌හි බුද්‌ධො අජායථ>
    text <උස්‌සන්‌නකුසලා ජනතා තම්‌හි කප්‌පෙ අජායථ>
  text <3>
    text <පදුමුත්‌තරස්‌ස භගවතො පඨමෙ ධම්‌මදෙසනෙ>
    text <කොටිසතසහස්‌සානං ධම්‌මාභිසමයො අහු>
  text <4>
    text <තතො පරම්‌පි වස්‌සන්‌තෙ තප්‌පයන්‌තෙ ච පාණිනෙ>
    text <සත්‌තතිංසසතසහස්‌සානං දුතියාභිසමයො අහු>
  text <5>
    text <යම්‌හි කාලෙ මහාවීරො ආනන්‌දං උපසඞ්‌කමි>
    text <පිතුසන්‌තිකං උපගන්‌ත්‌වා ආහනී අමතදුන්‌දුභිං>
  text <6>
    text <ආහතෙ අමතභෙරිම්‌හි වස්‌සන්‌තෙ ධම්‌මවුට්‌ඨියා>
    text <පඤ්‌ඤාසසතසහස්‌සානං තතියාභිසමයො අහු>
  text <7>
    text <ඔවාදකො විඤ්‌ඤාපකො තාරකො සබ්‌බපාණිනං>
    text <දෙසනාකුසලො බුද්‌ධො තාරෙසි ජනතං බහුං>
  text <8>
    text <සන්‌නිපාතා තයො ආසුං පදුමුත්‌තරස්‌ස සත්‌ථුනො>
    text <කොටිසතසහස්‌සානං පඨමො ආසි සමාගමො>
  text <9>
    text <යදා බුද්‌ධො අසමසමො වසි වෙභාරපබ්‌බතෙ>
    text <නවුතිකොටිසහස්‌සානං දුතියො ආසි සමාගමො>
  text <10>
    text <පුන චාරිකං පක්‌කන්‌තෙ ගාමනිගමරට්‌ඨතො>
    text <අසීතිකොටිසහස්‌සානං තතියො ආසි සමාගමො>
  text <11>
    text <අහං තෙන සමයෙන ජටිලො නාම රට්‌ඨිකො>
    text <සම්‌බුද්‌ධප්‌පමුඛං සඞ්‌ඝං සභත්‌තං දුස්‌සමදාසහං>
  text <12>
    text <සොපි මං බුද්‌ධො බ්‍යාකාසි සඞ්‌ඝමජ්‌ඣෙ නිසීදිය>
    text <සතසහස්‌සිතො කප්‌පෙ අයං බුද්‌ධො භවිස්‌සති>
  text <13>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <14>
    text <තස්‌සාපි වචනං සුත්‌වා උත්‌තරිං වතමධිට්‌ඨහිං>
    text <අකාසිං උග්‌ගදළ්‌හං ධිතිං දසපාරමිපූරියා>
  text <15>
    text <බ්‍යාහතා තිත්‌ථියා සබ්‌බෙ විමනා දුම්‌මනා තදා>
    text <න තෙසං කෙචි පරිචරන්‌ති රට්‌ඨතො නිච්‌ඡුභන්‌ති තෙ>
  text <16>
    text <සබ්‌බෙ තත්‌ථ සමාගන්‌ත්‌වා උපගච්‌ඡුං බුද්‌ධසන්‌තිකෙ>
    text <තුවං නාථො මහාවීර සරණං හොහි චක්‌ඛුම>
  text <17>
    text <අනුකම්‌පකො කාරුණිකො හිතෙසී සබ්‌බපාණිනං>
    text <සම්‌පත්‌තෙ තිත්‌ථියෙ සබ්‌බෙ පඤ්‌චසීලෙ පතිට්‌ඨපි>
  text <18>
    text <එවං නිරාකුලං ආසි සුඤ්‌ඤතං තිත්‌ථියෙහි තං>
    text <විචිත්‌තං අරහන්‌තෙහි වසීභූතෙහි තාදිහි>
  text <19>
    text <නගරං හංසවතී නාම ආනන්‌දො නාම ඛත්‌තියො>
    text <සුජාතා නාම ජනිකා පදුමුත්‌තරස්‌ස සත්‌ථුනො>
  text <20>
    text <දසවස්‌සසහස්‌සානි අගාරං අජ්‌ඣ සො වසි>
    text <නරවාහනො යසො වසවත්‌තී තයො පාසාදමුත්‌තමා>
  text <21>
    text <තිචත්‌තාරීසසහස්‌සානි නාරියො සමලඞ්‌කතා>
    text <වසුදත්‌තා නාම නාරී උත්‌තමො නාම අත්‍රජො>
  text <22>
    text <නිමිත්‌තෙ චතුරො දිස්‌වා පාසාදෙනාභිනික්‌ඛමි>
    text <සත්‌තාහං පධානචාරං අචරී පුරිසුත්‌තමො>
  text <23>
    text <බ්‍රහ්‌මුනා යාචිතො සන්‌තො පදුමුත්‌තරො විනායකො>
    text <වත්‌ති චක්‌කං මහාවීරො මිථිලුය්‍යානමුත්‌තමෙ>
  text <24>
    text <දෙවලො ච සුජාතො ච අහෙසුං අග්‌ගසාවකා>
    text <සුමනො නාමුපට්‌ඨාකො පදුමුත්‌තරස්‌ස මහෙසිනො>
  text <25>
    text <අමිතා ච අසමා ච අහෙසුං අග්‌ගසාවිකා>
    text <බොධි තස්‌ස භගවතො සලලොති පවුච්‌චති>
  text <26>
    text <විතිණ්‌ණො චෙව තිස්‌සො ච අහෙසුං අග්‌ගුපට්‌ඨකා>
    text <හට්‌ඨා චෙව විචිත්‌තා ච අහෙසුං අග්‌ගුපට්‌ඨිකා>
  text <27>
    text <අට්‌ඨපණ්‌ණාසරතනං අච්‌චුග්‌ගතො මහාමුනි>
    text <කඤ්‌චනග්‌ඝියසඞ්‌කාසො ද්‌වත්‌තිංසවරලක්‌ඛණො>
  text <28>
    text <කුට්‌ටා කවාටා භිත්‌තී ච රුක්‌ඛා නගසිලුච්‌චයා>
    text <න තස්‌සාවරණං අත්‌ථි සමන්‌තා ද්‌වාදසයොජනෙ>
  text <29>
    text <වස්‌සසතසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <30>
    text <සන්‌තාරෙත්‌වා බහුජනං ඡින්‌දිත්‌වා සබ්‌බසංසයං>
    text <ජලිත්‌වා අග්‌ගික්‌ඛන්‌ධොව නිබ්‌බුතො සො සසාවකො>
  text <31>
    text <පදුමුත්‌තරො ජිනො බුද්‌ධො නන්‌දාරාමම්‌හි නිබ්‌බුතො>
    text <තත්‌ථෙවස්‌ස ථූපවරො ද්‌වාදසුබ්‌බෙධයොජනොති>
  stand <පදුමුත්‌තරස්‌ස භගවතො වංසො දසමො>
