text <සුමෙධබුද්‌ධවංසො>
  text <1>
    text <පදුමුත්‌තරස්‌ස අපරෙන සුමෙධො නාම නායකො>
    text <දුරාසදො උග්‌ගතෙජො සබ්‌බලොකුත්‌තමො මුනි>
  text <2>
    text <පසන්‌නනෙත්‌තො සුමුඛො බ්‍රහා උජු පතාපවා>
    text <හිතෙසී සබ්‌බසත්‌තානං බහූ මොචෙසි බන්‌ධනා>
  text <3>
    text <යදා බුද්‌ධො පාපුණිත්‌වා කෙවලං බොධිමුත්‌තමං>
    text <සුදස්‌සනම්‌හි නගරෙ ධම්‌මචක්‌කං පවත්‌තයි>
  text <4>
    text <තස්‌සාපි අභිසමයා තීණි අහෙසුං ධම්‌මදෙසනෙ>
    text <කොටිසතසහස්‌සානං පඨමාභිසමයො අහු>
  text <5>
    text <පුනාපරං කුම්‌භකණ්‌ණං යක්‌ඛං සො දමයී ජිනො>
    text <නවුතිකොටිසහස්‌සානං දුතියාභිසමයො අහු>
  text <6>
    text <පුනාපරං අමිතයසො චතුසච්‌චං පකාසයි>
    text <අසීතිකොටිසහස්‌සානං තතියාභිසමයො අහු>
  text <7>
    text <සන්‌නිපාතා තයො ආසුං සුමෙධස්‌ස මහෙසිනො>
    text <ඛීණාසවානං විමලානං සන්‌තචිත්‌තාන තාදිනං>
  text <8>
    text <සුදස්‌සනං නාම නගරං උපගඤ්‌ඡි ජිනො යදා>
    text <තදා ඛීණාසවා භික්‌ඛූ සමිංසු සතකොටියො>
  text <9>
    text <පුනාපරං දෙවකූටෙ භික්‌ඛූනං කථිනත්‌ථතෙ>
    text <තදා නවුතිකොටීනං දුතියො ආසි සමාගමො>
  text <10>
    text <පුනාපරං දසබලො යදා චරති චාරිකං>
    text <තදා අසීතිකොටීනං තතියො ආසි සමාගමො>
  text <11>
    text <අහං තෙන සමයෙන උත්‌තරො නාම මාණවො>
    text <අසීතිකොටියො මය්‌හං ඝරෙ සන්‌නිචිතං ධනං>
  text <12>
    text <කෙවලං සබ්‌බං දත්‌වාන සසඞ්‌ඝෙ ලොකනායකෙ>
    text <සරණං තස්‌සුපගඤ්‌ඡිං පබ්‌බජ්‌ජඤ්‌චාභිරොචයිං>
  text <13>
    text <සොපි මං බුද්‌ධො බ්‍යාකාසි කරොන්‌තො අනුමොදනං>
    text <තිංසකප්‌පසහස්‌සම්‌හි අයං බුද්‌ධො භවිස්‌සති>
  text <14>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <15>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <16>
    text <සුත්‌තන්‌තං විනයඤ්‌චාපි නවඞ්‌ගං සත්‌ථුසාසනං>
    text <සබ්‌බං පරියාපුණිත්‌වාන සොභයිං ජිනසාසනං>
  text <17>
    text <තත්‌ථප්‌පමත්‌තො විහරන්‌තො නිසජ්‌ජට්‌ඨානචඞ්‌කමෙ>
    text <අභිඤ්‌ඤාසු පාරමිං ගන්‌ත්‌වා බ්‍රහ්‌මලොකමගඤ්‌ඡහං>
  text <18>
    text <සුදස්‌සනං නාම නගරං සුදත්‌තො නාම ඛත්‌තියො>
    text <සුදත්‌තා නාම ජනිකා සුමෙධස්‌ස මහෙසිනො>
  text <19>
    text <නවවස්‌සසහස්‌සානි අගාරං අජ්‌ඣ සො වසි>
    text <සුචන්‌දකඤ්‌චනසිරිවඩ්‌ඪා තයො පාසාදමුත්‌තමා>
  text <20>
    text <තිසොළසසහස්‌සානි නාරියො සමලඞ්‌කතා>
    text <සුමනා නාම සා නාරී පුනබ්‌බසු නාම අත්‍රජො>
  text <21>
    text <නිමිත්‌තෙ චතුරො දිස්‌වා හත්‌ථියානෙන නික්‌ඛමි>
    text <අනූනකං අඩ්‌ඪමාසං පධානං පදහී ජිනො>
  text <22>
    text <බ්‍රහ්‌මුනා යාචිතො සන්‌තො සුමෙධො ලොකනායකො>
    text <වත්‌ති චක්‌කං මහාවීරො සුදස්‌සනුය්‍යානමුත්‌තමෙ>
  text <23>
    text <සරණො සබ්‌බකාමො ච අහෙසුං අග්‌ගසාවකා>
    text <සාගරො නාමුපට්‌ඨාකො සුමෙධස්‌ස මහෙසිනො>
  text <24>
    text <රාමා චෙව සුරාමා ච අහෙසුං අග්‌ගසාවිකා>
    text <බොධි තස්‌ස භගවතො මහානීපොති වුච්‌චති>
  text <25>
    text <උරුවෙලා යසවා ච අහෙසුං අග්‌ගුපට්‌ඨකා>
    text <යසොධරා සිරිමා ච අහෙසුං අග්‌ගුපට්‌ඨිකා>
  text <26>
    text <අට්‌ඨාසීතිරතනානි අච්‌චුග්‌ගතො මහාමුනි>
    text <ඔභාසෙති දිසා සබ්‌බා චන්‌දො තාරගණෙ යථා>
  text <27>
    text <චක්‌කවත්‌තිමණී නාම යථා තපති යොජනං>
    text <තථෙව තස්‌ස රතනං සමන්‌තා ඵරති යොජනං>
  text <28>
    text <නවුතිවස්‌සසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <29>
    text <තෙවිජ්‌ජඡළභිඤ්‌ඤෙහි බලප්‌පත්‌තෙහි තාදිහි>
    text <සමාකුලමිදං ආසි අරහන්‌තෙහි සාධුහි>
  text <30>
    text <තෙපි සබ්‌බෙ අමිතයසා විප්‌පමුත්‌තා නිරූපධී>
    text <ඤාණාලොකං දස්‌සයිත්‌වා නිබ්‌බුතා තෙ මහායසා>
  text <31>
    text <සුමෙධො ජිනවරො බුද්‌ධො මෙධාරාමම්‌හි නිබ්‌බුතො>
    text <ධාතුවිත්‌ථාරිකං ආසි තෙසු තෙසු පදෙසතොති>
  stand <සුමෙධස්‌ස භගවතො වංසො එකාදසමො>
