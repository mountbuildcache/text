text <සුමනබුද්‌ධවංසො>
  text <1>
    text <මඞ්‌ගලස්‌ස අපරෙන සුමනො නාම නායකො>
    text <සබ්‌බධම්‌මෙහි අසමො සබ්‌බසත්‌තානමුත්‌තමො>
  text <2>
    text <තදා අමතභෙරිං සො ආහනී මෙඛලෙ පුරෙ>
    text <ධම්‌මසඞ්‌ඛසමායුත්‌තං නවඞ්‌ගං ජිනසාසනං>
  text <3>
    text <නිජ්‌ජිනිත්‌වා කිලෙසෙ සො පත්‌වා සම්‌බොධිමුත්‌තමං>
    text <මාපෙසි නගරං සත්‌ථා සද්‌ධම්‌මපුරවරුත්‌තමං>
  text <4>
    text <නිරන්‌තරං අකුටිලං උජුං විපුලවිත්‌ථතං>
    text <මාපෙසි සො මහාවීථිං සතිපට්‌ඨානවරුත්‌තමං>
  text <5>
    text <ඵලෙ චත්‌තාරි සාමඤ්‌ඤෙ චතස්‌සො පටිසම්‌භිදා>
    text <ඡළභිඤ්‌ඤාට්‌ඨසමාපත්‌තී පසාරෙසි තත්‌ථ වීථියං>
  text <6>
    text <යෙ අප්‌පමත්‌තා අඛිලා හිරිවීරියෙහුපාගතා>
    text <තෙ තෙ ඉමෙ ගුණවරෙ ආදියන්‌ති යථා සුඛං>
  text <7>
    text <එවමෙතෙන යොගෙන උද්‌ධරන්‌තො මහාජනං>
    text <බොධෙසි පඨමං සත්‌ථා කොටිසතසහස්‌සියො>
  text <8>
    text <යම්‌හි කාලෙ මහාවීරො ඔවදී තිත්‌ථියෙ ගණෙ>
    text <කොටිසහස්‌සාභිසමිංසු දුතියෙ ධම්‌මදෙසනෙ>
  text <9>
    text <යදා දෙවා මනුස්‌සා ච සමග්‌ගා එකමානසා>
    text <නිරොධපඤ්‌හං පුච්‌ඡිංසු සංසයඤ්‌චාපි මානසං>
  text <10>
    text <තදාපි ධම්‌මදෙසනෙ නිරොධපරිදීපනෙ>
    text <නවුතිකොටිසහස්‌සානං තතියාභිසමයො අහු>
  text <11>
    text <සන්‌නිපාතා තයො ආසුං සුමනස්‌ස මහෙසිනො>
    text <ඛීණාසවානං විමලානං සන්‌තචිත්‌තාන තාදිනං>
  text <12>
    text <වස්‌සංවුත්‌ථස්‌ස භගවතො අභිඝුට්‌ඨෙ පවාරණෙ>
    text <කොටිසතසහස්‌සෙහි පවාරෙසි තථාගතො>
  text <13>
    text <තතොපරං සන්‌නිපාතෙ විමලෙ කඤ්‌චනපබ්‌බතෙ>
    text <නවුතිකොටිසහස්‌සානං දුතියො ආසි සමාගමො>
  text <14>
    text <යදා සක්‌කො දෙවරාජා බුද්‌ධදස්‌සනුපාගමි>
    text <අසීතිකොටිසහස්‌සානං තතියො ආසි සමාගමො>
  text <15>
    text <අහං තෙන සමයෙන නාගරාජා මහිද්‌ධිකො>
    text <අතුලො නාම නාමෙන උස්‌සන්‌නකුසලසඤ්‌චයො>
  text <16>
    text <තදාහං නාගභාවනා නික්‌ඛමිත්‌වා සඤාතිභි>
    text <නාගානං දිබ්‌බතුරියෙහි සසඞ්‌ඝං ජිනමුපට්‌ඨහිං>
  text <17>
    text <කොටිසතසහස්‌සානං අන්‌නපානෙන තප්‌පයිං>
    text <පච්‌චෙකදුස්‌සයුගං දත්‌වා සරණං තමුපාගමිං>
  text <18>
    text <සොපි මං බුද්‌ධො බ්‍යාකාසි සුමනො ලොකනායකො>
    text <අපරිමෙය්‍යිතො කප්‌පෙ අයං බුද්‌ධො භවිස්‌සති>
  text <19>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <20>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <21>
    text <නගරං මෙඛලං නාම සුදත්‌තො නාම ඛත්‌තියො>
    text <සිරිමා නාම ජනිකා සුමනස්‌ස මහෙසිනො>
  text <22>
    text <නවවස්‌සසහස්‌සානි අගාරං අජ්‌ඣ සො වසි>
    text <චන්‌දො සුචන්‌දො වටංසො ච තයො පාසාදමුත්‌තමා>
  text <23>
    text <තෙසට්‌ඨිසතසහස්‌සානි නාරියො සමලඞ්‌කතා>
    text <වටංසිකා නාම නාරී අනූපමො නාම අත්‍රජො>
  text <24>
    text <නිමිත්‌තෙ චතුරො දිස්‌වා හත්‌ථියානෙන නික්‌ඛමි>
    text <අනූනදසමාසානි පධානං පදහී ජිනො>
  text <25>
    text <බ්‍රහ්‌මුනා යාචිතො සන්‌තො සුමනො ලොකනායකො>
    text <වත්‌ති චක්‌කං මහාවීරො මෙඛලෙ පුරමුත්‌තමෙ>
  text <26>
    text <සරණො භාවිතත්‌තො ච අහෙසුං අග්‌ගසාවකා>
    text <උදෙනො නාමුපට්‌ඨාකො සුමනස්‌ස මහෙසිනො>
  text <27>
    text <සොණා ච උපසොණා ච අහෙසුං අග්‌ගසාවිකා>
    text <සොපි බුද්‌ධො අමිතයසො නාගමූලෙ අබුජ්‌ඣථ>
  text <28>
    text <වරුණො චෙව සරණො ච අහෙසුං අග්‌ගුපට්‌ඨකා>
    text <චාලා ච උපචාලා ච අහෙසුං අග්‌ගුපට්‌ඨිකා>
  text <29>
    text <උච්‌චත්‌තනෙන සො බුද්‌ධො නවුතිහත්‌ථමුග්‌ගතො>
    text <කඤ්‌චනග්‌ඝියසඞ්‌කාසො දසසහස්‌සී විරොචති>
  text <30>
    text <නවුතිවස්‌සසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <31>
    text <තාරණීයෙ තාරයිත්‌වා බොධනීයෙ ච බොධයි>
    text <පරිනිබ්‌බායි සම්‌බුද්‌ධො උළුරාජාව අත්‌ථමි>
  text <32>
    text <තෙ ච ඛීණාසවා භික්‌ඛූ සො ච බුද්‌ධො අසාදිසො>
    text <අතුලප්‌පභං දස්‌සයිත්‌වා නිබ්‌බුතා යෙ මහායසා>
  text <33>
    text <තඤ්‌ච ඤාණං අතුලියං තානි ච අතුලානි රතනානි>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <34>
    text <සුමනො යසධරො බුද්‌ධො අඞ්‌ගාරාමම්‌හි නිබ්‌බුතො>
    text <තත්‌ථෙව තස්‌ස ජිනථූපො චතුයොජනමුග්‌ගතොති>
  stand <සුමනස්‌ස භගවතො වංසො චතුත්‌ථො>
