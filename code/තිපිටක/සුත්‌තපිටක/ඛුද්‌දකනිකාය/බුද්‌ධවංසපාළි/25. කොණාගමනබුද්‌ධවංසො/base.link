text <කොණාගමනබුද්‌ධවංසො>
  text <1>
    text <කකුසන්‌ධස්‌ස අපරෙන සම්‌බුද්‌ධො ද්‌විපදුත්‌තමො>
    text <කොණාගමනො නාම ජිනො ලොකජෙට්‌ඨො නරාසභො>
  text <2>
    text <දසධම්‌මෙ පූරයිත්‌වාන කන්‌තාරං සමතික්‌කමි>
    text <පවාහිය මලං සබ්‌බං පත්‌තො සම්‌බොධිමුත්‌තමං>
  text <3>
    text <ධම්‌මචක්‌කං පවත්‌තෙන්‌තෙ කොණාගමනනායකෙ>
    text <තිංසකොටිසහස්‌සානං පඨමාභිසමයො අහු>
  text <4>
    text <පාටිහීරං කරොන්‌තෙ ච පරවාදප්‌පමද්‌දනෙ>
    text <වීසතිකොටිසහස්‌සානං දුතියාභිසමයො අහු>
  text <5>
    text <තතො විකුබ්‌බනං කත්‌වා ජිනො දෙවපුරං ගතො>
    text <වසතෙ තත්‌ථ සම්‌බුද්‌ධො සිලාය පණ්‌ඩුකම්‌බලෙ>
  text <6>
    text <පකරණෙ සත්‌ත දෙසෙන්‌තො වස්‌සං වසති සො මුනි>
    text <දසකොටිසහස්‌සානං තතියාභිසමයො අහු>
  text <7>
    text <තස්‌සාපි දෙවදෙවස්‌ස එකො ආසි සමාගමො>
    text <ඛීණාසවානං විමලානං සන්‌තචිත්‌තාන තාදිනං>
  text <8>
    text <තිංසභික්‌ඛුසහස්‌සානං තදා ආසි සමාගමො>
    text <ඔඝානමතික්‌කන්‌තානං භිජ්‌ජිතානඤ්‌ච මච්‌චුයා>
  text <9>
    text <අහං තෙන සමයෙන පබ්‌බතො නාම ඛත්‌තියො>
    text <මිත්‌තාමච්‌චෙහි සම්‌පන්‌නො අනන්‌තබලවාහනො>
  text <10>
    text <සම්‌බුද්‌ධදස්‌සනං ගන්‌ත්‌වා සුත්‌වා ධම්‌මමනුත්‌තරං>
    text <නිමන්‌තෙත්‌වා සජිනසඞ්‌ඝං දානං දත්‌වා යදිච්‌ඡකං>
  text <11>
    text <පට්‌ටුණ්‌ණං චීනපට්‌ටඤ්‌ච කොසෙය්‍යං කම්‌බලම්‌පි ච>
    text <සොවණ්‌ණපාදුකඤ්‌චෙව අදාසිං සත්‌ථුසාවකෙ>
  text <12>
    text <සොපි මං බුද්‌ධො බ්‍යාකාසි සඞ්‌ඝමජ්‌ඣෙ නිසීදිය>
    text <ඉමම්‌හි භද්‌දකෙ කප්‌පෙ අයං බුද්‌ධො භවිස්‌සති>
  text <13>
    text <අහු කපිලව්‌හයා රම්‌මා…පෙ … හෙස්‌සාම සම්‌මුඛා ඉමං>
  text <14>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <15>
    text <සබ්‌බඤ්‌ඤුතං ගවෙසන්‌තො දානං දත්‌වා නරුත්‌තමෙ>
    text <ඔහායාහං මහාරජ්‌ජං පබ්‌බජිං ජිනසන්‌තිකෙ>
  text <16>
    text <නගරං සොභවතී නාම සොභො නාමාසි ඛත්‌තියො>
    text <වසතෙ තත්‌ථ නගරෙ සම්‌බුද්‌ධස්‌ස මහාකුලං>
  text <17>
    text <බ්‍රාහ්‌මණො යඤ්‌ඤදත්‌තො ච ආසි බුද්‌ධස්‌ස සො පිතා>
    text <උත්‌තරා නාම ජනිකා කොණාගමනස්‌ස සත්‌ථුනො>
  text <18>
    text <තීණි වස්‌සසහස්‌සානි අගාරං අජ්‌ඣ සො වසි>
    text <තුසිතසන්‌තුසිතසන්‌තුට්‌ඨා තයො පාසාදමුත්‌තමා>
  text <19>
    text <අනූනසොළසසහස්‌සානි නාරියො සමලඞ්‌කතා>
    text <රුචිගත්‌තා නාම නාරී සත්‌ථවාහො නාම අත්‍රජො>
  text <20>
    text <නිමිත්‌තෙ චතුරො දිස්‌වා හත්‌ථියානෙන නික්‌ඛමි>
    text <ඡමාසං පධානචාරං අචරී පුරිසුත්‌තමො>
  text <21>
    text <බ්‍රහ්‌මුනා යාචිතො සන්‌තො කොණාගමනනායකො>
    text <වත්‌ති චක්‌කං මහාවීරො මිගදායෙ නරුත්‌තමො>
  text <22>
    text <භිය්‍යසො උත්‌තරො නාම අහෙසුං අග්‌ගසාවකා>
    text <සොත්‌ථිජො නාමුපට්‌ඨාකො කොණාගමනස්‌ස සත්‌ථුනො>
  text <23>
    text <සමුද්‌දා උත්‌තරා චෙව අහෙසුං අග්‌ගසාවිකා>
    text <බොධි තස්‌ස භගවතො උදුම්‌බරොති පවුච්‌චති>
  text <24>
    text <උග්‌ගො ච සොමදෙවො ච අහෙසුං අග්‌ගුපට්‌ඨකා>
    text <සීවලා චෙව සාමා ච අහෙසුං අග්‌ගුපට්‌ඨිකා>
  text <25>
    text <උච්‌චත්‌තනෙන සො බුද්‌ධො තිංසහත්‌ථසමුග්‌ගතො>
    text <උක්‌කාමුඛෙ යථා කම්‌බු එවං රංසීහි මණ්‌ඩිතො>
  text <26>
    text <තිංසවස්‌සසහස්‌සානි ආයු බුද්‌ධස්‌ස තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <27>
    text <ධම්‌මචෙතිං සමුස්‌සෙත්‌වා ධම්‌මදුස්‌සවිභූසිතං>
    text <ධම්‌මපුප්‌ඵගුළං කත්‌වා නිබ්‌බුතො සො සසාවකො>
  text <28>
    text <මහාවිලාසො තස්‌ස ජනො සිරිධම්‌මප්‌පකාසනො>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <29>
    text <කොණාගමනො සම්‌බුද්‌ධො පබ්‌බතාරාමම්‌හි නිබ්‌බුතො>
    text <ධාතුවිත්‌ථාරිකං ආසි තෙසු තෙසු පදෙසතොති>
  stand <කොණාගමනස්‌ස භගවතො වංසො තෙවීසතිමො>
