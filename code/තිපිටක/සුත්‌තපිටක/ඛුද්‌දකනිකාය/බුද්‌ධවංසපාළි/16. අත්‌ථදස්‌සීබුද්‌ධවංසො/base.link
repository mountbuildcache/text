text <අත්‌ථදස්‌සීබුද්‌ධවංසො>
  text <1>
    text <තත්‌ථෙව මණ්‌ඩකප්‌පම්‌හි අත්‌ථදස්‌සී මහායසො>
    text <මහාතමං නිහන්‌ත්‌වාන පත්‌තො සම්‌බොධිමුත්‌තමං>
  text <2>
    text <බ්‍රහ්‌මුනා යාචිතො සන්‌තො ධම්‌මචක්‌කං පවත්‌තයි>
    text <අමතෙන තප්‌පයී ලොකං දසසහස්‌සිසදෙවකං>
  text <3>
    text <තස්‌සාපි ලොකනාථස්‌ස අහෙසුං අභිසමයා තයො>
    text <කොටිසතසහස්‌සානං පඨමාභිසමයො අහු>
  text <4>
    text <යදා බුද්‌ධො අත්‌ථදස්‌සී චරතෙ දෙවචාරිකං>
    text <කොටිසතසහස්‌සානං දුතියාභිසමයො අහු>
  text <5>
    text <පුනාපරං යදා බුද්‌ධො දෙසෙසි පිතුසන්‌තිකෙ>
    text <කොටිසතසහස්‌සානං තතියාභිසමයො අහු>
  text <6>
    text <සන්‌නිපාතා තයො ආසුං තස්‌සාපි ච මහෙසිනො>
    text <ඛීණාසවානං විමලානං සන්‌තචිත්‌තාන තාදිනං>
  text <7>
    text <අට්‌ඨනවුතිසහස්‌සානං පඨමො ආසි සමාගමො>
    text <අට්‌ඨාසීතිසහස්‌සානං දුතියො ආසි සමාගමො>
  text <8>
    text <අට්‌ඨසත්‌තතිසතසහස්‌සානං තතියො ආසි සමාගමො>
    text <අනුපාදා විමුත්‌තානං විමලානං මහෙසිනං>
  text <9>
    text <අහං තෙන සමයෙන ජටිලො උග්‌ගතාපනො>
    text <සුසීමො නාම නාමෙන මහියා සෙට්‌ඨසම්‌මතො>
  text <10>
    text <දිබ්‌බං මන්‌දාරවං පුප්‌ඵං පදුමං පාරිඡත්‌තකං>
    text <දෙවලොකාහරිත්‌වාන සම්‌බුද්‌ධමභිපූජයිං>
  text <11>
    text <සොපි මං බුද්‌ධො බ්‍යාකාසි අත්‌ථදස්‌සී මහාමුනි>
    text <අට්‌ඨාරසෙ කප්‌පසතෙ අයං බුද්‌ධො භවිස්‌සති>
  text <12>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <13>
    text <තස්‌සාපි වචනං සුත්‌වා හට්‌ඨො සංවිග්‌ගමානසො>
    text <උත්‌තරිං වතමධිට්‌ඨාසිං දසපාරමිපූරියා>
  text <14>
    text <සොභණං නාම නගරං සාගරො නාම ඛත්‌තියො>
    text <සුදස්‌සනා නාම ජනිකා අත්‌ථදස්‌සිස්‌ස සත්‌ථුනො>
  text <15>
    text <දසවස්‌සසහස්‌සානි අගාරං අජ්‌ඣ සො වසි>
    text <අමරගිරි සුගිරි වාහනා තයො පාසාදමුත්‌තමා>
  text <16>
    text <තෙත්‌තිංසඤ්‌ච සහස්‌සානි නාරියො සමලඞ්‌කතා>
    text <විසාඛා නාම නාරී ච සෙලො නාමාසි අත්‍රජො>
  text <17>
    text <නිමිත්‌තෙ චතුරො දිස්‌වා අස්‌සයානෙන නික්‌ඛමි>
    text <අනූනඅට්‌ඨමාසානි පධානං පදහී ජිනො>
  text <18>
    text <බ්‍රහ්‌මුනා යාචිතො සන්‌තො අත්‌ථදස්‌සී මහායසො>
    text <වත්‌ති චක්‌කං මහාවීරො අනොමුය්‍යානෙ නරාසභො>
  text <19>
    text <සන්‌තො ච උපසන්‌තො ච අහෙසුං අග්‌ගසාවකා>
    text <අභයො නාමුපට්‌ඨාකො අත්‌ථදස්‌සිස්‌ස සත්‌ථුනො>
  text <20>
    text <ධම්‌මා චෙව සුධම්‌මා ච අහෙසුං අග්‌ගසාවිකා>
    text <බොධි තස්‌ස භගවතො චම්‌පකොති පවුච්‌චති>
  text <21>
    text <නකුලො ච නිසභො ච අහෙසුං අග්‌ගුපට්‌ඨකා>
    text <මකිලා ච සුනන්‌දා ච අහෙසුං අග්‌ගුපට්‌ඨිකා>
  text <22>
    text <සොපි බුද්‌ධො අසමසමො අසීතිහත්‌ථමුග්‌ගතො>
    text <සොභතෙ සාලරාජාව උළුරාජාව පූරිතො>
  text <23>
    text <තස්‌ස පාකතිකා රංසී අනෙකසතකොටියො>
    text <උද්‌ධං අධො දස දිසා ඵරන්‌ති යොජනං සදා>
  text <24>
    text <සොපි බුද්‌ධො නරාසභො සබ්‌බසත්‌තුත්‌තමො මුනි>
    text <වස්‌සසතසහස්‌සානි ලොකෙ අට්‌ඨාසි චක්‌ඛුමා>
  text <25>
    text <අතුලං දස්‌සෙත්‌වා ඔභාසං විරොචෙත්‌වා සදෙවකෙ>
    text <සොපි අනිච්‌චතං පත්‌තො යථග්‌ගුපාදානසඞ්‌ඛයා>
  text <26>
    text <අත්‌ථදස්‌සී ජිනවරො අනොමාරාමම්‌හි නිබ්‌බුතො>
    text <ධාතුවිත්‌ථාරිකං ආසි තෙසු තෙසු පදෙසතොති>
  stand <අත්‌ථදස්‌සිස්‌ස භගවතො වංසො චුද්‌දසමො>
