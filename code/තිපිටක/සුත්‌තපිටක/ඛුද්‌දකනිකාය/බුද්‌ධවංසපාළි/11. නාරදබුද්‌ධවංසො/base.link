text <නාරදබුද්‌ධවංසො>
  text <1>
    text <පදුමස්‌ස අපරෙන සම්‌බුද්‌ධො ද්‌විපදුත්‌තමො>
    text <නාරදො නාම නාමෙන අසමො අප්‌පටිපුග්‌ගලො>
  text <2>
    text <සො බුද්‌ධො චක්‌කවත්‌තිස්‌ස ජෙට්‌ඨො දයිතඔරසො>
    text <ආමුක්‌කමාලාභරණො උය්‍යානං උපසඞ්‌කමි>
  text <3>
    text <තත්‌ථාසි රුක්‌ඛො යසවිපුලො අභිරූපො බ්‍රහා සුචි>
    text <තමජ්‌ඣපත්‌වා උපනිසීදි මහාසොණස්‌ස හෙට්‌ඨතො>
  text <4>
    text <තත්‌ථ ඤාණවරුප්‌පජ්‌ජි අනන්‌තං වජිරූපමං>
    text <තෙන විචිනි සඞ්‌ඛාරෙ උක්‌කුජ්‌ජමවකුජ්‌ජකං>
  text <5>
    text <තත්‌ථ සබ්‌බකිලෙසානි අසෙසමභිවාහයි>
    text <පාපුණී කෙවලං බොධිං බුද්‌ධඤාණෙ ච චුද්‌දස>
  text <6>
    text <පාපුණිත්‌වාන සම්‌බොධිං ධම්‌මචක්‌කං පවත්‌තයි>
    text <කොටිසතසහස්‌සානං පඨමාභිසමයො අහු>
  text <7>
    text <මහාදොණං නාගරාජං විනයන්‌තො මහාමුනි>
    text <පාටිහෙරං තදාකාසි දස්‌සයන්‌තො සදෙවකෙ>
  text <8>
    text <තදා දෙවමනුස්‌සානං තම්‌හි ධම්‌මප්‌පකාසනෙ>
    text <නවුතිකොටිසහස්‌සානි තරිංසු සබ්‌බසංසයං>
  text <9>
    text <යම්‌හි කාලෙ මහාවීරො ඔවදී සකමත්‍රජං>
    text <අසීතිකොටිසහස්‌සානං තතියාභිසමයො අහු>
  text <10>
    text <සන්‌නිපාතා තයො ආසුං නාරදස්‌ස මහෙසිනො>
    text <කොටිසතසහස්‌සානං පඨමො ආසි සමාගමො>
  text <11>
    text <යදා බුද්‌ධො බුද්‌ධගුණං සනිදානං පකාසයි>
    text <නවුතිකොටිසහස්‌සානි සමිංසු විමලා තදා>
  text <12>
    text <යදා වෙරොචනො නාගො දානං දදාති සත්‌ථුනො>
    text <තදා සමිංසු ජිනපුත්‌තා අසීතිසතසහස්‌සියො>
  text <13>
    text <අහං තෙන සමයෙන ජටිලො උග්‌ගතාපනො>
    text <අන්‌තලික්‌ඛචරො ආසිං පඤ්‌චාභිඤ්‌ඤාසු පාරගූ>
  text <14>
    text <තදාපාහං අසමසමං සසඞ්‌ඝං සපරිජ්‌ජනං>
    text <අන්‌නපානෙන තප්‌පෙත්‌වා චන්‌දනෙනාභිපූජයිං>
  text <15>
    text <සොපි මං තදා බ්‍යාකාසි නාරදො ලොකනායකො>
    text <අපරිමෙය්‍යිතො කප්‌පෙ අයං බුද්‌ධො භවිස්‌සති>
  text <16>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <17>
    text <තස්‌සාපි වචනං සුත්‌වා භිය්‍යො හාසෙත්‌ව මානසං>
    text <අධිට්‌ඨහිං වතං උග්‌ගං දසපාරමිපූරියා>
  text <18>
    text <නගරං ධඤ්‌ඤවතී නාම සුදෙවො නාම ඛත්‌තියො>
    text <අනොමා නාම ජනිකා නාරදස්‌ස මහෙසිනො>
  text <19>
    text <නවවස්‌සසහස්‌සානි අගාරං අජ්‌ඣ සො වසි>
    text <ජිතො විජිතාභිරාමො තයො පාසාදමුත්‌තමා>
  text <20>
    text <තිචත්‌තාරීසසහස්‌සානි නාරියො සමලඞ්‌කතා>
    text <විජිතසෙනා නාම නාරී නන්‌දුත්‌තරො නාම අත්‍රජො>
  text <21>
    text <නිමිත්‌තෙ චතුරො දිස්‌වා පදසා ගමනෙන නික්‌ඛමි>
    text <සත්‌තාහං පධානචාරං අචරී පුරිසුත්‌තමො>
  text <22>
    text <බ්‍රහ්‌මුනා යාචිතො සන්‌තො නාරදො ලොකනායකො>
    text <වත්‌ති චක්‌කං මහාවීරො ධනඤ්‌චුය්‍යානමුත්‌තමෙ>
  text <23>
    text <භද්‌දසාලො ජිතමිත්‌තො අහෙසුං අග්‌ගසාවකා>
    text <වාසෙට්‌ඨො නාමුපට්‌ඨාකො නාරදස්‌ස මහෙසිනො>
  text <24>
    text <උත්‌තරා ඵග්‌ගුනී චෙව අහෙසුං අග්‌ගසාවිකා>
    text <බොධි තස්‌ස භගවතො මහාසොණොති වුච්‌චති>
  text <25>
    text <උග්‌ගරින්‌දො වසභො ච අහෙසුං අග්‌ගුපට්‌ඨකා>
    text <ඉන්‌දාවරී ච වණ්‌ඩී ච අහෙසුං අග්‌ගුපට්‌ඨිකා>
  text <26>
    text <අට්‌ඨාසීතිරතනානි අච්‌චුග්‌ගතො මහාමුනි>
    text <කඤ්‌චනග්‌ඝියසඞ්‌කාසො දසසහස්‌සී විරොචති>
  text <27>
    text <තස්‌ස බ්‍යාමප්‌පභා කායා නිද්‌ධාවති දිසොදිසං>
    text <නිරන්‌තරං දිවාරත්‌තිං යොජනං ඵරතෙ සදා>
  text <28>
    text <න කෙචි තෙන සමයෙන සමන්‌තා යොජනෙ ජනා>
    text <උක්‌කාපදීපෙ උජ්‌ජාලෙන්‌ති බුද්‌ධරංසීහි ඔත්‌ථටා>
  text <29>
    text <නවුතිවස්‌සසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <30>
    text <යථා උළූහි ගගනං විචිත්‌තං උපසොභති>
    text <තථෙව සාසනං තස්‌ස අරහන්‌තෙහි සොභති>
  text <31>
    text <සංසාරසොතං තරණාය සෙසකෙ පටිපන්‌නකෙ>
    text <ධම්‌මසෙතුං දළ්‌හං කත්‌වා නිබ්‌බුතො සො නරාසභො>
  text <32>
    text <සොපි බුද්‌ධො අසමසමො තෙපි ඛීණාසවා අතුලතෙජා>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <33>
    text <නාරදො ජිනවසභො නිබ්‌බුතො සුදස්‌සනෙ පුරෙ>
    text <තත්‌ථෙවස්‌ස ථූපවරො චතුයොජනමුග්‌ගතොති>
  stand <නාරදස්‌ස භගවතො වංසො නවමො>
