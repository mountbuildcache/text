text <කස්‌සපබුද්‌ධවංසො>
  text <1>
    text <කොණාගමනස්‌ස අපරෙන සම්‌බුද්‌ධො ද්‌විපදුත්‌තමො>
    text <කස්‌සපො නාම ගොත්‌තෙන ධම්‌මරාජා පභඞ්‌කරො>
  text <2>
    text <සඤ්‌ඡඩ්‌ඩිතං කුලමූලං බහ්‌වන්‌නපානභොජනං>
    text <දත්‌වාන යාචකෙ දානං පූරයිත්‌වාන මානසං>
    text <උසභොව ආළකං භෙත්‌වා පත්‌තො සම්‌බොධිමුත්‌තමං>
  text <3>
    text <ධම්‌මචක්‌කං පවත්‌තෙන්‌තෙ කස්‌සපෙ ලොකනායකෙ>
    text <වීසකොටිසහස්‌සානං පඨමාභිසමයො අහු>
  text <4>
    text <චතුමාසං යදා බුද්‌ධො ලොකෙ චරති චාරිකං>
    text <දසකොටිසහස්‌සානං දුතියාභිසමයො අහු>
  text <5>
    text <යමකං විකුබ්‌බනං කත්‌වා ඤාණධාතුං පකිත්‌තයි>
    text <පඤ්‌චකොටිසහස්‌සානං තතියාභිසමයො අහු>
  text <6>
    text <සුධම්‌මා දෙවපුරෙ රම්‌මෙ තත්‌ථ ධම්‌මං පකිත්‌තයි>
    text <තීණිකොටිසහස්‌සානං දෙවානං බොධයී ජිනො>
  text <7>
    text <නරදෙවස්‌ස යක්‌ඛස්‌ස අපරෙ ධම්‌මදෙසනෙ>
    text <එතෙසානං අභිසමයා ගණනාතො අසඞ්‌ඛියා>
  text <8>
    text <තස්‌සාපි දෙවදෙවස්‌ස එකො ආසි සමාගමො>
    text <ඛීණාසවානං විමලානං සන්‌තචිත්‌තාන තාදිනං>
  text <9>
    text <වීසභික්‌ඛුසහස්‌සානං තදා ආසි සමාගමො>
    text <අතික්‌කන්‌තභවන්‌තානං හිරිසීලෙන තාදිනං>
  text <10>
    text <අහං තදා මාණවකො ජොතිපාලොති විස්‌සුතො>
    text <අජ්‌ඣායකො මන්‌තධරො තිණ්‌ණං වෙදාන පාරගූ>
  text <11>
    text <ලක්‌ඛණෙ ඉතිහාසෙ ච සධම්‌මෙ පාරමිං ගතො>
    text <භූමන්‌තලික්‌ඛකුසලො කතවිජ්‌ජො අනාවයො>
  text <12>
    text <කස්‌සපස්‌ස භගවතො ඝටිකාරො නාමුපට්‌ඨාකො>
    text <සගාරවො සප්‌පතිස්‌සො නිබ්‌බුතො තතියෙ ඵලෙ>
  text <13>
    text <ආදාය මං ඝටීකාරො උපගඤ්‌ඡි කස්‌සපං ජිනං>
    text <තස්‌ස ධම්‌මං සුණිත්‌වාන පබ්‌බජිං තස්‌ස සන්‌තිකෙ>
  text <14>
    text <ආරද්‌ධවීරියො හුත්‌වා වත්‌තාවත්‌තෙසු කොවිදො>
    text <න ක්‌වචි පරිහායාමි පූරෙසිං ජිනසාසනං>
  text <15>
    text <යාවතා බුද්‌ධභණිතං නවඞ්‌ගං ජිනසාසනං>
    text <සබ්‌බං පරියාපුණිත්‌වාන සොභයිං ජිනසාසනං>
  text <16>
    text <මම අච්‌ඡරියං දිස්‌වා සොපි බුද්‌ධො වියාකරි>
    text <ඉමම්‌හි භද්‌දකෙ කප්‌පෙ අයං බුද්‌ධො භවිස්‌සති>
  text <17>
    text <අහු කපිලව්‌හයා රම්‌මා නික්‌ඛමිත්‌වා තථාගතො>
    text <පධානං පදහිත්‌වාන කත්‌වා දුක්‌කරකාරිකං>
  text <18>
    text <අජපාලරුක්‌ඛමූලෙ නිසීදිත්‌වා තථාගතො>
    text <තත්‌ථ පායාසං පග්‌ගය්‌හ නෙරඤ්‌ජරමුපෙහිති>
  text <19>
    text <නෙරඤ්‌ජරාය තීරම්‌හි පායාසං පරිභුඤ්‌ජිය>
    text <පටියත්‌තවරමග්‌ගෙන බොධිමූලමුපෙහිති>
  text <20>
    text <තතො පදක්‌ඛිණං කත්‌වා බොධිමණ්‌ඩං අනුත්‌තරො>
    text <අපරාජිතට්‌ඨානම්‌හි බොධිපල්‌ලඞ්‌කමුත්‌තමෙ>
    text <පල්‌ලඞ්‌කෙන නිසීදිත්‌වා බුජ්‌ඣිස්‌සති මහායසො>
  text <21>
    text <ඉමස්‌ස ජනිකා මාතා මායා නාම භවිස්‌සති>
    text <පිතා සුද්‌ධොදනො නාම අයං හෙස්‌සති ගොතමො>
  text <22>
    text <අනාසවා වීතරාගා සන්‌තචිත්‌තා සමාහිතා>
    text <කොලිතො උපතිස්‌සො ච අග්‌ගා හෙස්‌සන්‌ති සාවකා>
    text <ආනන්‌දො නාමුපට්‌ඨාකො උපට්‌ඨිස්‌සතිමං ජිනං>
  text <23>
    text <ඛෙමා උප්‌පලවණ්‌ණා ච අග්‌ගා හෙස්‌සන්‌ති සාවිකා>
    text <අනාසවා සන්‌තචිත්‌තා වීතරාගා සමාහිතා>
    text <බොධි තස්‌ස භගවතො අස්‌සත්‌ථොති පවුච්‌චති>
  text <24>
    text <චිත්‌තො හත්‌ථාළවකො ච අග්‌ගා හෙස්‌සන්‌තුපට්‌ඨකා>
    text <නන්‌දමාතා ච උත්‌තරා අග්‌ගා හෙස්‌සන්‌තුපට්‌ඨිකා>
  text <25>
    text <ඉදං සුත්‌වාන වචනං අස්‌සමස්‌ස මහෙසිනො>
    text <ආමොදිතා නරමරූ බුද්‌ධබීජං කිර අයං>
  text <26>
    text <උක්‌කුට්‌ඨිසද්‌දා පවත්‌තන්‌ති අප්‌ඵොටෙන්‌ති හසන්‌ති ච>
    text <කතඤ්‌ජලී නමස්‌සන්‌ති දසසහස්‌සී සදෙවකා>
  text <27>
    text <යදිමස්‌ස ලොකනාථස්‌ස විරජ්‌ඣිස්‌සාම සාසනං>
    text <අනාගතම්‌හි අද්‌ධානෙ හෙස්‌සාම සම්‌මුඛා ඉමං>
  text <28>
    text <යථා මනුස්‌සා නදිං තරන්‌තා පටිතිත්‌ථං විරජ්‌ඣිය>
    text <හෙට්‌ඨා තිත්‌ථෙ ගහෙත්‌වාන උත්‌තරන්‌ති මහානදිං>
  text <29>
    text <එවමෙව මයං සබ්‌බෙ යදි මුඤ්‌චාමිමං ජිනං>
    text <අනාගතම්‌හි අද්‌ධානෙ හෙස්‌සාම සම්‌මුඛා ඉමං>
  text <30>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <31>
    text <එවමහං සංසරිත්‌වා පරිවජ්‌ජෙන්‌තො අනාචරං>
    text <දුක්‌කරඤ්‌ච කතං මය්‌හං බොධියායෙව කාරණා>
  text <32>
    text <නගරං බාරාණසී නාම කිකී නාමාසි ඛත්‌තියො>
    text <වසතෙ තත්‌ථ නගරෙ සම්‌බුද්‌ධස්‌ස මහාකුලං>
  text <33>
    text <බ්‍රාහ්‌මණො බ්‍රහ්‌මදත්‌තොව ආසි බුද්‌ධස්‌ස සො පිතා>
    text <ධනවතී නාම ජනිකා කස්‌සපස්‌ස මහෙසිනො>
  text <34>
    text <දුවෙ වස්‌සසහස්‌සානි අගාරං අජ්‌ඣ සො වසි>
    text <හංසො යසො සිරිනන්‌දො තයො පාසාදමුත්‌තමා>
  text <35>
    text <තිසොළසසහස්‌සානි නාරියො සමලඞ්‌කතා>
    text <සුනන්‌දා නාම සා නාරී විජිතසෙනො නාම අත්‍රජො>
  text <36>
    text <නිමිත්‌තෙ චතුරො දිස්‌වා පාසාදෙනාභිනික්‌ඛමි>
    text <සත්‌තාහං පධානචාරං අචරී පුරිසුත්‌තමො>
  text <37>
    text <බ්‍රහ්‌මුනා යාචිතො සන්‌තො කස්‌සපො ලොකනායකො>
    text <වත්‌ති චක්‌කං මහාවීරො මිගදායෙ නරුත්‌තමො>
  text <38>
    text <තිස්‌සො ච භාරද්‌වාජො ච අහෙසුං අග්‌ගසාවකා>
    text <සබ්‌බමිත්‌තො නාමුපට්‌ඨාකො කස්‌සපස්‌ස මහෙසිනො>
  text <39>
    text <අනුළා උරුවෙළා ච අහෙසුං අග්‌ගසාවිකා>
    text <බොධි තස්‌ස භගවතො නිග්‍රොධොති පවුච්‌චති>
  text <40>
    text <සුමඞ්‌ගලො ඝටිකාරො ච අහෙසුං අග්‌ගුපට්‌ඨකා>
    text <විචිතසෙනා භද්‌දා ච අහෙසුං අග්‌ගුපට්‌ඨිකා>
  text <41>
    text <උච්‌චත්‌තනෙන සො බුද්‌ධො වීසතිරතනුග්‌ගතො>
    text <විජ්‌ජුලට්‌ඨීව ආකාසෙ චන්‌දොව ගහපූරිතො>
  text <42>
    text <වීසතිවස්‌සසහස්‌සානි ආයු තස්‌ස මහෙසිනො>
    text <තාවතා තිට්‌ඨමානො සො තාරෙසි ජනතං බහුං>
  text <43>
    text <ධම්‌මතළාකං මාපයිත්‌වා සීලං දත්‌වා විලෙපනං>
    text <ධම්‌මදුස්‌සං නිවාසෙත්‌වා ධම්‌මමාලං විභජ්‌ජිය>
  text <44>
    text <ධම්‌මවිමලමාදාසං ඨපයිත්‌වා මහාජනෙ>
    text <කෙචි නිබ්‌බානං පත්‌ථෙන්‌තා පස්‌සන්‌තු මෙ අලඞ්‌කරං>
  text <45>
    text <සීලකඤ්‌චුකං දත්‌වාන ඣානකවචවම්‌මිතං>
    text <ධම්‌මචම්‌මං පාරුපිත්‌වා දත්‌වා සන්‌නාහමුත්‌තමං>
  text <46>
    text <සතිඵලකං දත්‌වාන තිඛිණඤාණකුන්‌තිමං>
    text <ධම්‌මඛග්‌ගවරං දත්‌වා සීලසංසග්‌ගමද්‌දනං>
  text <47>
    text <තෙවිජ්‌ජාභූසනං දත්‌වාන ආවෙළං චතුරො ඵලෙ>
    text <ඡළභිඤ්‌ඤාභරණං දත්‌වා ධම්‌මපුප්‌ඵපිළන්‌ධනං>
  text <48>
    text <සද්‌ධම්‌මපණ්‌ඩරච්‌ඡත්‌තං දත්‌වා පාපනිවාරණං>
    text <මාපයිත්‌වාභයං පුප්‌ඵං නිබ්‌බුතො සො සසාවකො>
  text <49>
    text <එසො හි සම්‌මාසම්‌බුද්‌ධො අප්‌පමෙය්‍යො දුරාසදො>
    text <එසො හි ධම්‌මරතනො ස්‌වාක්‌ඛාතො එහිපස්‌සිකො>
  text <50>
    text <එසො හි සඞ්‌ඝරතනො සුප්‌පටිපන්‌නො අනුත්‌තරො>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <51>
    text <මහාකස්‌සපො ජිනො සත්‌ථා සෙතබ්‍යාරාමම්‌හි නිබ්‌බුතො>
    text <තත්‌ථෙවස්‌ස ජිනථූපො යොජනුබ්‌බෙධමුග්‌ගතොති>
  stand <කස්‌සපස්‌ස භගවතො වංසො චතුවීසතිමො>
