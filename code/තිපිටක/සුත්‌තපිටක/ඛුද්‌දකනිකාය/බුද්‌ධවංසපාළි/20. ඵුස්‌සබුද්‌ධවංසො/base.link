text <ඵුස්‌සබුද්‌ධවංසො>
  text <1>
    text <තත්‌ථෙව මණ්‌ඩකප්‌පම්‌හි අහු සත්‌ථා අනුත්‌තරො>
    text <අනුපමො අසමසමො ඵුස්‌සො ලොකග්‌ගනායකො>
  text <2>
    text <සොපි සබ්‌බං තමං හන්‌ත්‌වා විජටෙත්‌වා මහාජටං>
    text <සදෙවකං තප්‌පයන්‌තො අභිවස්‌සි අමතම්‌බුනා>
  text <3>
    text <ධම්‌මචක්‌කං පවත්‌තෙන්‌තෙ ඵුස්‌සෙ නක්‌ඛත්‌තමඞ්‌ගලෙ>
    text <කොටිසතසහස්‌සානං පඨමාභිසමයො අහු>
  text <4>
    text <නවුතිසතසහස්‌සානං දුතියාභිසමයො අහු>
    text <අසීතිසතසහස්‌සානං තතියාභිසමයො අහු>
  text <5>
    text <සන්‌නිපාතා තයො ආසුං ඵුස්‌සස්‌සාපි මහෙසිනො>
    text <ඛීණාසවානං විමලානං සන්‌තචිත්‌තාන තාදිනං>
  text <6>
    text <සට්‌ඨිසතසහස්‌සානං පඨමො ආසි සමාගමො>
    text <පඤ්‌ඤාසසතසහස්‌සානං දුතියො ආසි සමාගමො>
  text <7>
    text <චත්‌තාරීසසතසහස්‌සානං තතියො ආසි සමාගමො>
    text <අනුපාදා විමුත්‌තානං වොච්‌ඡින්‌නපටිසන්‌ධිනං>
  text <8>
    text <අහං තෙන සමයෙන විජිතාවී නාම ඛත්‌තියො>
    text <ඡඩ්‌ඩයිත්‌වා මහාරජ්‌ජං පබ්‌බජිං තස්‌ස සන්‌තිකෙ>
  text <9>
    text <සොපි මං බුද්‌ධො බ්‍යාකාසි ඵුස්‌සො ලොකග්‌ගනායකො>
    text <ද්‌වෙනවුතෙ ඉතො කප්‌පෙ අයං බුද්‌ධො භවිස්‌සති>
  text <10>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <11>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <12>
    text <සුත්‌තන්‌තං විනයඤ්‌චාපි නවඞ්‌ගං සත්‌ථුසාසනං>
    text <සබ්‌බං පරියාපුණිත්‌වා සොභයිං ජිනසාසනං>
  text <13>
    text <තත්‌ථප්‌පමත්‌තො විහරන්‌තො බ්‍රහ්‌මං භාවෙත්‌ව භාවනං>
    text <අභිඤ්‌ඤාසු පාරමිං ගන්‌ත්‌වා බ්‍රහ්‌මලොකමගඤ්‌ඡහං>
  text <14>
    text <කාසිකං නාම නගරං ජයසෙනො නාම ඛත්‌තියො>
    text <සිරිමා නාම ජනිකා ඵුස්‌සස්‌සාපි මහෙසිනො>
  text <15>
    text <නවවස්‌සසහස්‌සානි අගාරං අජ්‌ඣ සො වසි>
    text <ගරුළපක්‌ඛ හංස සුවණ්‌ණභාරා තයො පාසාදමුත්‌තමා>
  text <16>
    text <තිංසඉත්‌ථිසහස්‌සානි නාරියො සමලඞ්‌කතා>
    text <කිසාගොතමී නාම නාරී අනූපමො නාම අත්‍රජො>
  text <17>
    text <නිමිත්‌තෙ චතුරො දිස්‌වා හත්‌ථියානෙන නික්‌ඛමි>
    text <ඡමාසං පධානචාරං අචරී පුරිසුත්‌තමො>
  text <18>
    text <බ්‍රහ්‌මුනා යාචිතො සන්‌තො ඵුස්‌සො ලොකග්‌ගනායකො>
    text <වත්‌ති චක්‌කං මහාවීරො මිගදායෙ නරුත්‌තමො>
  text <19>
    text <සුරක්‌ඛිතො ධම්‌මසෙනො අහෙසුං අග්‌ගසාවකා>
    text <සභියො නාමුපට්‌ඨාකො ඵුස්‌සස්‌සාපි මහෙසිනො>
  text <20>
    text <චාලා ච උපචාලා ච අහෙසුං අග්‌ගසාවිකා>
    text <බොධි තස්‌ස භගවතො ආමණ්‌ඩොති පවුච්‌චති>
  text <21>
    text <ධනඤ්‌චයො විසාඛො ච අහෙසුං අග්‌ගුපට්‌ඨකා>
    text <පදුමා චෙව නාගා ච අහෙසුං අග්‌ගුපට්‌ඨිකා>
  text <22>
    text <අට්‌ඨපණ්‌ණාසරතනං සොපි අච්‌චුග්‌ගතො මුනි>
    text <සොභතෙ සතරංසීව උළුරාජාව පූරිතො>
  text <23>
    text <නවුතිවස්‌සසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <24>
    text <ඔවදිත්‌වා බහූ සත්‌තෙ සන්‌තාරෙත්‌වා බහූ ජනෙ>
    text <සොපි සත්‌ථා අතුලයසො නිබ්‌බුතො සො සසාවකො>
  text <25>
    text <ඵුස්‌සො ජිනවරො සත්‌ථා සෙනාරාමම්‌හි නිබ්‌බුතො>
    text <ධාතුවිත්‌ථාරිකං ආසි තෙසු තෙසු පදෙසතොති>
  stand <ඵුස්‌සස්‌ස භගවතො වංසො අට්‌ඨාරසමො>
