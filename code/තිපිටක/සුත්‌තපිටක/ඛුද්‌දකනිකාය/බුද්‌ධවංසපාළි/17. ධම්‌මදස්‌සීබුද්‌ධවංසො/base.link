text <ධම්‌මදස්‌සීබුද්‌ධවංසො>
  text <1>
    text <තත්‌ථෙව මණ්‌ඩකප්‌පම්‌හි ධම්‌මදස්‌සී මහායසො>
    text <තමන්‌ධකාරං විධමිත්‌වා අතිරොචති සදෙවකෙ>
  text <2>
    text <තස්‌සාපි අතුලතෙජස්‌ස ධම්‌මචක්‌කප්‌පවත්‌තනෙ>
    text <කොටිසතසහස්‌සානං පඨමාභිසමයො අහු>
  text <3>
    text <යදා බුද්‌ධො ධම්‌මදස්‌සී විනෙසි සඤ්‌ජයං ඉසිං>
    text <තදා නවුතිකොටීනං දුතියාභිසමයො අහු>
  text <4>
    text <යදා සක්‌කො උපාගඤ්‌ඡි සපරිසො විනායකං>
    text <තදා අසීතිකොටීනං තතියාභිසමයො අහු>
  text <5>
    text <තස්‌සාපි දෙවදෙවස්‌ස සන්‌නිපාතා තයො අහුං>
    text <ඛීණාසවානං විමලානං සන්‌තචිත්‌තාන තාදිනං>
  text <6>
    text <යදා බුද්‌ධො ධම්‌මදස්‌සී සරණෙ වස්‌සං උපාගමි>
    text <තදා කොටිසතසහස්‌සානං පඨමො ආසි සමාගමො>
  text <7>
    text <පුනාපරං යදා බුද්‌ධො දෙවතො එති මානුසං>
    text <තදාපි සතකොටීනං දුතියො ආසි සමාගමො>
  text <8>
    text <පුනාපරං යදා බුද්‌ධො පකාසෙසි ධුතෙ ගුණෙ>
    text <තදා අසීතිකොටීනං තතියො ආසි සමාගමො>
  text <9>
    text <අහං තෙන සමයෙන සක්‌කො ආසිං පුරින්‌දදො>
    text <දිබ්‌බෙන ගන්‌ධමාලෙන තුරියෙනාභිපූජයිං>
  text <10>
    text <සොපි මං බුද්‌ධො බ්‍යාකාසි දෙවමජ්‌ඣෙ නිසීදිය>
    text <අට්‌ඨාරසෙ කප්‌පසතෙ අයං බුද්‌ධො භවිස්‌සති>
  text <11>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <12>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <13>
    text <සරණං නාම නගරං සරණො නාම ඛත්‌තියො>
    text <සුනන්‌දා නාම ජනිකා ධම්‌මදස්‌සිස්‌ස සත්‌ථුනො>
  text <14>
    text <අට්‌ඨවස්‌සසහස්‌සානි අගාරං අජ්‌ඣ සො වසි>
    text <අරජො විරජො සුදස්‌සනො තයො පාසාදමුත්‌තමා>
  text <15>
    text <තිචත්‌තාරීසසහස්‌සානි නාරියො සමලඞ්‌කතා>
    text <විචිකොළි නාම නාරී අත්‍රජො පුඤ්‌ඤවඩ්‌ඪනො>
  text <16>
    text <නිමිත්‌තෙ චතුරො දිස්‌වා පාසාදෙනාභිනික්‌ඛමි>
    text <සත්‌තාහං පධානචාරං අචරී පුරිසුත්‌තමො>
  text <17>
    text <බ්‍රහ්‌මුනා යාචිතො සන්‌තො ධම්‌මදස්‌සී නරාසභො>
    text <වත්‌ති චක්‌කං මහාවීරො මිගදායෙ නරුත්‌තමො>
  text <18>
    text <පදුමො ඵුස්‌සදෙවො ච අහෙසුං අග්‌ගසාවකා>
    text <සුනෙත්‌තො නාමුපට්‌ඨාකො ධම්‌මදස්‌සිස්‌ස සත්‌ථුනො>
  text <19>
    text <ඛෙමා ච සච්‌චනාමා ච අහෙසුං අග්‌ගසාවිකා>
    text <බොධි තස්‌ස භගවතො බිම්‌බිජාලොති වුච්‌චති>
  text <20>
    text <සුභද්‌දො කටිස්‌සහො චෙව අහෙසුං අග්‌ගුපට්‌ඨකා>
    text <සාළියා ච කළියා ච අහෙසුං අග්‌ගුපට්‌ඨිකා>
  text <21>
    text <සොපි බුද්‌ධො අසමසමො අසීතිහත්‌ථමුග්‌ගතො>
    text <අතිරොචති තෙජෙන දසසහස්‌සිම්‌හි ධාතුයා>
  text <22>
    text <සුඵුල්‌ලො සාලරාජාව විජ්‌ජූව ගගනෙ යථා>
    text <මජ්‌ඣන්‌හිකෙව සූරියො එවං සො උපසොභථ>
  text <23>
    text <තස්‌සාපි අතුලතෙජස්‌ස සමකං ආසි ජීවිතං>
    text <වස්‌සසතසහස්‌සානි ලොකෙ අට්‌ඨාසි චක්‌ඛුමා>
  text <24>
    text <ඔභාසං දස්‌සයිත්‌වාන විමලං කත්‌වාන සාසනං>
    text <චවි චන්‌දොව ගගනෙ නිබ්‌බුතො සො සසාවකො>
  text <25>
    text <ධම්‌මදස්‌සී මහාවීරො සාලාරාමම්‌හි නිබ්‌බුතො>
    text <තත්‌ථෙවස්‌ස ථූපවරො තීණියොජනමුග්‌ගතොති>
  stand <ධම්‌මදස්‌සිස්‌ස භගවතො වංසො පන්‌නරසමො>
