text <බුද්‌ධපකිණ්‌ණකකණ්‌ඩං>
  text <1>
    text <අපරිමෙය්‍යිතො කප්‌පෙ චතුරො ආසුං විනායකා>
    text <තණ්‌හඞ්‌කරො මෙධඞ්‌කරො අථොපි සරණඞ්‌කරො>
    text <දීපඞ්‌කරො ච සම්‌බුද්‌ධො එකකප්‌පම්‌හි තෙ ජිනා>
  text <2>
    text <දීපඞ්‌කරස්‌ස අපරෙන කොණ්‌ඩඤ්‌ඤො නාම නායකො>
    text <එකොව එකකප්‌පම්‌හි තාරෙසි ජනතං බහුං>
  text <3>
    text <දීපඞ්‌කරස්‌ස භගවතො කොණ්‌ඩඤ්‌ඤස්‌ස ච සත්‌ථුනො>
    text <එතෙසං අන්‌තරා කප්‌පා ගණනාතො අසඞ්‌ඛියා>
  text <4>
    text <කොණ්‌ඩඤ්‌ඤස්‌ස අපරෙන මඞ්‌ගලො නාම නායකො>
    text <තෙසම්‌පි අන්‌තරා කප්‌පා ගණනාතො අසඞ්‌ඛියා>
  text <5>
    text <මඞ්‌ගලො ච සුමනො ච රෙවතො සොභිතො මුනි>
    text <තෙපි බුද්‌ධා එකකප්‌පෙ චක්‌ඛුමන්‌තො පභඞ්‌කරා>
  text <6>
    text <සොභිතස්‌ස අපරෙන අනොමදස්‌සී මහායසො>
    text <තෙසම්‌පි අන්‌තරා කප්‌පා ගණනාතො අසඞ්‌ඛියා>
  text <7>
    text <අනොමදස්‌සී පදුමො නාරදො චාපි නායකො>
    text <තෙපි බුද්‌ධා එකකප්‌පෙ තමන්‌තකාරකා මුනී>
  text <8>
    text <නාරදස්‌ස අපරෙන පදුමුත්‌තරො නාම නායකො>
    text <එකකප්‌පම්‌හි උප්‌පන්‌නො තාරෙසි ජනතං බහුං>
  text <9>
    text <නාරදස්‌ස භගවතො පදුමුත්‌තරස්‌ස සත්‌ථුනො>
    text <තෙසම්‌පි අන්‌තරා කප්‌පා ගණනාතො අසඞ්‌ඛියා>
  text <10>
    text <කප්‌පසතසහස්‌සම්‌හි එකො ආසි මහාමුනි>
    text <පදුමුත්‌තරො ලොකවිදූ ආහුතීනං පටිග්‌ගහො>
  text <11>
    text <තිංසකප්‌පසහස්‌සම්‌හි දුවෙ ආසුං විනායකා>
    text <සුමෙධො ච සුජාතො ච ඔරතො පදුමුත්‌තරා>
  text <12>
    text <අට්‌ඨාරසෙ කප්‌පසතෙ තයො ආසුං විනායකා>
    text <පියදස්‌සී අත්‌ථදස්‌සී ධම්‌මදස්‌සී ච නායකා>
  text <13>
    text <ඔරතො ච සුජාතස්‌ස සම්‌බුද්‌ධා ද්‌විපදුත්‌තමා>
    text <එකකප්‌පම්‌හි තෙ බුද්‌ධා ලොකෙ අප්‌පටිපුග්‌ගලා>
  text <14>
    text <චතුන්‌නවුතිතො කප්‌පෙ එකො ආසි මහාමුනි>
    text <සිද්‌ධත්‌ථො සො ලොකවිදූ සල්‌ලකත්‌තො අනුත්‌තරො>
  text <15>
    text <ද්‌වෙනවුතෙ ඉතො කප්‌පෙ දුවෙ ආසුං විනායකා>
    text <තිස්‌සො ඵුස්‌සො ච සම්‌බුද්‌ධා අසමා අප්‌පටිපුග්‌ගලා>
  text <16>
    text <එකනවුතිතො කප්‌පෙ විපස්‌සී නාම නායකො>
    text <සොපි බුද්‌ධො කාරුණිකො සත්‌තෙ මොචෙසි බන්‌ධනා>
  text <17>
    text <එකතිංසෙ ඉතො කප්‌පෙ දුවෙ ආසුං විනායකා>
    text <සිඛී ච වෙස්‌සභූ චෙව අසමා අප්‌පටිපුග්‌ගලා>
  text <18>
    text <ඉමම්‌හි භද්‌දකෙ කප්‌පෙ තයො ආසුං විනායකා>
    text <කකුසන්‌ධො කොණාගමනො කස්‌සපො චාපි නායකො>
  text <19>
    text <අහමෙතරහි සම්‌බුද්‌ධො මෙත්‌තෙය්‍යො චාපි හෙස්‌සති>
    text <එතෙපිමෙ පඤ්‌ච බුද්‌ධා ධීරා ලොකානුකම්‌පකා>
  text <20>
    text <එතෙසං ධම්‌මරාජූනං අඤ්‌ඤෙසංනෙකකොටිනං>
    text <ආචික්‌ඛිත්‌වාන තං මග්‌ගං නිබ්‌බුතා තෙ සසාවකාති>
  stand <බුද්‌ධපකිණ්‌ණකකණ්‌ඩං නිට්‌ඨිතං>
