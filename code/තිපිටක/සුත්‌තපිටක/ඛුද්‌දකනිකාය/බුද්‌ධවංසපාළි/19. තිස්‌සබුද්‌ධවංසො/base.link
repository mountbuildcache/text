text <තිස්‌සබුද්‌ධවංසො>
  text <1>
    text <සිද්‌ධත්‌ථස්‌ස අපරෙන අසමො අප්‌පටිපුග්‌ගලො>
    text <අනන්‌තතෙජො අමිතයසො තිස්‌සො ලොකග්‌ගනායකො>
  text <2>
    text <තමන්‌ධකාරං විධමිත්‌වා ඔභාසෙත්‌වා සදෙවකං>
    text <අනුකම්‌පකො මහාවීරො ලොකෙ උප්‌පජ්‌ජි චක්‌ඛුමා>
  text <3>
    text <තස්‌සාපි අතුලා ඉද්‌ධි අතුලං සීලං සමාධි ච>
    text <සබ්‌බත්‌ථ පාරමිං ගන්‌ත්‌වා ධම්‌මචක්‌කං පවත්‌තයි>
  text <4>
    text <සො බුද්‌ධො දසසහස්‌සිම්‌හි විඤ්‌ඤාපෙසි ගිරං සුචිං>
    text <කොටිසතානි අභිසමිංසු පඨමෙ ධම්‌මදෙසනෙ>
  text <5>
    text <දුතියො නවුතිකොටීනං තතියො සට්‌ඨිකොටියො>
    text <බන්‌ධනාතො පමොචෙසි සත්‌තෙ නරමරූ තදා>
  text <6>
    text <සන්‌නිපාතා තයො ආසුං තිස්‌සෙ ලොකග්‌ගනායකෙ>
    text <ඛීණාසවානං විමලානං සන්‌තචිත්‌තාන තාදිනං>
  text <7>
    text <ඛීණාසවසතසහස්‌සානං පඨමො ආසි සමාගමො>
    text <නවුතිසතසහස්‌සානං දුතියො ආසි සමාගමො>
  text <8>
    text <අසීතිසතසහස්‌සානං තතියො ආසි සමාගමො>
    text <ඛීණාසවානං විමලානං පුප්‌ඵිතානං විමුත්‌තියා>
  text <9>
    text <අහං තෙන සමයෙන සුජාතො නාම ඛත්‌තියො>
    text <මහාභොගං ඡඩ්‌ඩයිත්‌වා පබ්‌බජිං ඉසිපබ්‌බජං>
  text <10>
    text <මයි පබ්‌බජිතෙ සන්‌තෙ උප්‌පජ්‌ජි ලොකනායකො>
    text <බුද්‌ධොති සද්‌දං සුත්‌වාන පීති මෙ උපපජ්‌ජථ>
  text <11>
    text <දිබ්‌බං මන්‌දාරවං පුප්‌ඵං පදුමං පාරිඡත්‌තකං>
    text <උභො හත්‌ථෙහි පග්‌ගය්‌හ ධුනමානො උපාගමිං>
  text <12>
    text <චතුවණ්‌ණපරිවුතං තිස්‌සං ලොකග්‌ගනායකං>
    text <තමහං පුප්‌ඵං ගහෙත්‌වා මත්‌ථකෙ ධාරයිං ජිනං>
  text <13>
    text <සොපි මං බුද්‌ධො බ්‍යාකාසි ජනමජ්‌ඣෙ නිසීදිය>
    text <ද්‌වෙනවුතෙ ඉතො කප්‌පෙ අයං බුද්‌ධො භවිස්‌සති>
  text <14>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <15>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <16>
    text <ඛෙමකං නාම නගරං ජනසන්‌ධො නාම ඛත්‌තියො>
    text <පදුමා නාම ජනිකා තිස්‌සස්‌ස ච මහෙසිනො>
  text <17>
    text <සත්‌තවස්‌සසහස්‌සානි අගාරං අජ්‌ඣ සො වසි>
    text <ගුහාසෙල නාරිසය නිසභා තයො පාසාදමුත්‌තමා>
  text <18>
    text <සමතිංසසහස්‌සානි නාරියො සමලඞ්‌කතා>
    text <සුභද්‌දානාමිකා නාරී ආනන්‌දො නාම අත්‍රජො>
  text <19>
    text <නිමිත්‌තෙ චතුරො දිස්‌වා අස්‌සයානෙන නික්‌ඛමි>
    text <අනූනඅට්‌ඨමාසානි පධානං පදහී ජිනො>
  text <20>
    text <බ්‍රහ්‌මුනා යාචිතො සන්‌තො තිස්‌සො ලොකග්‌ගනායකො>
    text <වත්‌ති චක්‌කං මහාවීරො යසවතියමුත්‌තමෙ>
  text <21>
    text <බ්‍රහ්‌මදෙවො උදයො ච අහෙසුං අග්‌ගසාවකා>
    text <සමඞ්‌ගො නාමුපට්‌ඨාකො තිස්‌සස්‌ස ච මහෙසිනො>
  text <22>
    text <ඵුස්‌සා චෙව සුදත්‌තා ච අහෙසුං අග්‌ගසාවිකා>
    text <බොධි තස්‌ස භගවතො අසනොති පවුච්‌චති>
  text <23>
    text <සම්‌බලො ච සිරිමා චෙව අහෙසුං අග්‌ගුපට්‌ඨකා>
    text <කිසාගොතමී උපසෙනා අහෙසුං අග්‌ගුපට්‌ඨිකා>
  text <24>
    text <සො බුද්‌ධො සට්‌ඨිරතනො අහු උච්‌චත්‌තනෙ ජිනො>
    text <අනූපමො අසදිසො හිමවා විය දිස්‌සති>
  text <25>
    text <තස්‌සාපි අතුලතෙජස්‌ස ආයු ආසි අනුත්‌තරො>
    text <වස්‌සසතසහස්‌සානි ලොකෙ අට්‌ඨාසි චක්‌ඛුමා>
  text <26>
    text <උත්‌තමං පවරං සෙට්‌ඨං අනුභොත්‌වා මහායසං>
    text <ජලිත්‌වා අග්‌ගික්‌ඛන්‌ධොව නිබ්‌බුතො සො සසාවකො>
  text <27>
    text <වලාහකොව අනිලෙන සූරියෙන විය උස්‌සවො>
    text <අන්‌ධකාරොව පදීපෙන නිබ්‌බුතො සො සසාවකො>
  text <28>
    text <තිස්‌සො ජිනවරො බුද්‌ධො නන්‌දාරාමම්‌හි නිබ්‌බුතො>
    text <තත්‌ථෙවස්‌ස ජිනථූපො තීණියොජනමුග්‌ගතොති>
  stand <තිස්‌සස්‌ස භගවතො වංසො සත්‌තරසමො>
