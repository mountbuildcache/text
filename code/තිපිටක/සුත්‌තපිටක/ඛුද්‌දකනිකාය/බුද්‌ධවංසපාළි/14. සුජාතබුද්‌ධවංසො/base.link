text <සුජාතබුද්‌ධවංසො>
  text <1>
    text <තත්‌ථෙව මණ්‌ඩකප්‌පම්‌හි සුජාතො නාම නායකො>
    text <සීහහනුසභක්‌ඛන්‌ධො අප්‌පමෙය්‍යො දුරාසදො>
  text <2>
    text <චන්‌දොව විමලො සුද්‌ධො සතරංසීව පතාපවා>
    text <එවං සොභති සම්‌බුද්‌ධො ජලන්‌තො සිරියා සදා>
  text <3>
    text <පාපුණිත්‌වාන සම්‌බුද්‌ධො කෙවලං බොධිමුත්‌තමං>
    text <සුමඞ්‌ගලම්‌හි නගරෙ ධම්‌මචක්‌කං පවත්‌තයි>
  text <4>
    text <දෙසෙන්‌තෙ පවරං ධම්‌මං සුජාතෙ ලොකනායකෙ>
    text <අසීතිකොටී අභිසමිංසු පඨමෙ ධම්‌මදෙසනෙ>
  text <5>
    text <යදා සුජාතො අමිතයසො දෙවෙ වස්‌සං උපාගමි>
    text <සත්‌තතිංසසතසහස්‌සානං දුතියාභිසමයො අහු>
  text <6>
    text <යදා සුජාතො අසමසමො උපගච්‌ඡි පිතුසන්‌තිකං>
    text <සට්‌ඨිසතසහස්‌සානං තතියාභිසමයො අහු>
  text <7>
    text <සන්‌නිපාතා තයො ආසුං සුජාතස්‌ස මහෙසිනො>
    text <ඛීණාසවානං විමලානං සන්‌තචිත්‌තාන තාදිනං>
  text <8>
    text <අභිඤ්‌ඤාබලප්‌පත්‌තානං අප්‌පත්‌තානං භවාභවෙ>
    text <සට්‌ඨිසතසහස්‌සානි පඨමං සන්‌නිපතිංසු තෙ>
  text <9>
    text <පුනාපරං සන්‌නිපාතෙ තිදිවොරොහණෙ ජිනෙ>
    text <පඤ්‌ඤාසසතසහස්‌සානං දුතියො ආසි සමාගමො>
  text <10>
    text <උපසඞ්‌කමන්‌තො නරාසභං තස්‌ස යො අග්‌ගසාවකො>
    text <චතූහි සතසහස්‌සෙහි සම්‌බුද්‌ධං උපසඞ්‌කමි>
  text <11>
    text <අහං තෙන සමයෙන චතුදීපම්‌හි ඉස්‌සරො>
    text <අන්‌තලික්‌ඛචරො ආසිං චක්‌කවත්‌තී මහබ්‌බලො>
  text <12>
    text <ලොකෙ අච්‌ඡරියං දිස්‌වා අබ්‌භුතං ලොමහංසනං>
    text <උපගන්‌ත්‌වාන වන්‌දිං සො සුජාතං ලොකනායකං>
  text <13>
    text <චතුදීපෙ මහාරජ්‌ජං රතනෙ සත්‌ත උත්‌තමෙ>
    text <බුද්‌ධෙ නිය්‍යාදයිත්‌වාන පබ්‌බජිං තස්‌ස සන්‌තිකෙ>
  text <14>
    text <ආරාමිකා ජනපදෙ උට්‌ඨානං පටිපිණ්‌ඩිය>
    text <උපනෙන්‌ති භික්‌ඛුසඞ්‌ඝස්‌ස පච්‌චයං සයනාසනං>
  text <15>
    text <සොපි මං බුද්‌ධො බ්‍යාකාසි දසසහස්‌සිම්‌හි ඉස්‌සරො>
    text <තිංසකප්‌පසහස්‌සම්‌හි අයං බුද්‌ධො භවිස්‌සති>
  text <16>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <17>
    text <තස්‌සාපි වචනං සුත්‌වා භිය්‍යො හාසං ජනෙසහං>
    text <අධිට්‌ඨහිං වතං උග්‌ගං දසපාරමිපූරියා>
  text <18>
    text <සුත්‌තන්‌තං විනයඤ්‌චාපි නවඞ්‌ගං සත්‌ථුසාසනං>
    text <සබ්‌බං පරියාපුණිත්‌වාන සොභයිං ජිනසාසනං>
  text <19>
    text <තත්‌ථප්‌පමත්‌තො විහරන්‌තො බ්‍රහ්‌මං භාවෙත්‌ව භාවනං>
    text <අභිඤ්‌ඤාපාරමිං ගන්‌ත්‌වා බ්‍රහ්‌මලොකමගඤ්‌ඡහං>
  text <20>
    text <සුමඞ්‌ගලං නාම නගරං උග්‌ගතො නාම ඛත්‌තියො>
    text <මාතා පභාවතී නාම සුජාතස්‌ස මහෙසිනො>
  text <21>
    text <නවවස්‌සසහස්‌සානි අගාරං අජ්‌ඣ සො වසි>
    text <සිරී උපසිරී නන්‌දො තයො පාසාදමුත්‌තමා>
  text <22>
    text <තෙවීසතිසහස්‌සානි නාරියො සමලඞ්‌කතා>
    text <සිරිනන්‌දා නාම නාරී උපසෙනො නාම අත්‍රජො>
  text <23>
    text <නිමිත්‌තෙ චතුරො දිස්‌වා අස්‌සයානෙන නික්‌ඛමි>
    text <අනූනනවමාසානි පධානං පදහී ජිනො>
  text <24>
    text <බ්‍රහ්‌මුනා යාචිතො සන්‌තො සුජාතො ලොකනායකො>
    text <වත්‌ති චක්‌කං මහාවීරො සුමඞ්‌ගලුය්‍යානමුත්‌තමෙ>
  text <25>
    text <සුදස්‌සනො සුදෙවො ච අහෙසුං අග්‌ගසාවකා>
    text <නාරදො නාමුපට්‌ඨාකො සුජාතස්‌ස මහෙසිනො>
  text <26>
    text <නාගා ච නාගසමාලා ච අහෙසුං අග්‌ගසාවිකා>
    text <බොධි තස්‌ස භගවතො මහාවෙළූති වුච්‌චති>
  text <27>
    text <සො ච රුක්‌ඛො ඝනක්‌ඛන්‌ධො අච්‌ඡිද්‌දො හොති පත්‌තිකො>
    text <උජු වංසො බ්‍රහා හොති දස්‌සනීයො මනොරමො>
  text <28>
    text <එකක්‌ඛන්‌ධො පවඩ්‌ඪිත්‌වා තතො සාඛා පභිජ්‌ජති>
    text <යථා සුබද්‌ධො මොරහත්‌ථො එවං සොභති සො දුමො>
  text <29>
    text <න තස්‌ස කණ්‌ටකා හොන්‌ති නාපි ඡිද්‌දං මහා අහු>
    text <විත්‌ථිණ්‌ණසාඛො අවිරලො සන්‌දච්‌ඡායො මනොරමො>
  text <30>
    text <සුදත්‌තො චෙව චිත්‌තො ච අහෙසුං අග්‌ගුපට්‌ඨකා>
    text <සුභද්‌දා ච පදුමා ච අහෙසුං අග්‌ගුපට්‌ඨිකා>
  text <31>
    text <පඤ්‌ඤාසරතනො ආසි උච්‌චත්‌තනෙන සො ජිනො>
    text <සබ්‌බාකාරවරූපෙතො සබ්‌බගුණමුපාගතො>
  text <32>
    text <තස්‌ස පභා අසමසමා නිද්‌ධාවති සමන්‌තතො>
    text <අප්‌පමාණො අතුලියො ඔපම්‌මෙහි අනූපමො>
  text <33>
    text <නවුතිවස්‌සසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <34>
    text <යථාපි සාගරෙ ඌමී ගගනෙ තාරකා යථා>
    text <එවං තදා පාවචනං අරහන්‌තෙහි චිත්‌තිතං>
  text <35>
    text <සො ච බුද්‌ධො අසමසමො ගුණානි ච තානි අතුලියානි>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <36>
    text <සුජාතො ජිනවරො බුද්‌ධො සිලාරාමම්‌හි නිබ්‌බුතො>
    text <තත්‌ථෙව තස්‌ස චෙතියො තීණිගාවුතමුග්‌ගතොති>
  stand <සුජාතස්‌ස භගවතො වංසො ද්‌වාදසමො>
