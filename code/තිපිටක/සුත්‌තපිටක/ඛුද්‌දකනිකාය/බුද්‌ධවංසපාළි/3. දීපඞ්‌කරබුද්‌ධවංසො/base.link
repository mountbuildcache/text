text <දීපඞ්‌කරබුද්‌ධවංසො>
  text <1>
    text <තදා තෙ භොජයිත්‌වාන සසඞ්‌ඝං ලොකනායකං>
    text <උපගච්‌ඡුං සරණං තස්‌ස දීපඞ්‌කරස්‌ස සත්‌ථුනො>
  text <2>
    text <සරණාගමනෙ කඤ්‌චි නිවෙසෙසි තථාගතො>
    text <කඤ්‌චි පඤ්‌චසු සීලෙසු සීලෙ දසවිධෙ පරං>
  text <3>
    text <කස්‌සචි දෙති සාමඤ්‌ඤං චතුරො ඵලමුත්‌තමෙ>
    text <කස්‌සචි අසමෙ ධම්‌මෙ දෙති සො පටිසම්‌භිදා>
  text <4>
    text <කස්‌සචි වරසමාපත්‌තියො අට්‌ඨ දෙති නරාසභො>
    text <තිස්‌සො කස්‌සචි විජ්‌ජායො ඡළභිඤ්‌ඤා පවෙච්‌ඡති>
  text <5>
    text <තෙන යොගෙන ජනකායං ඔවදති මහාමුනි>
    text <තෙන විත්‌ථාරිකං ආසි ලොකනාථස්‌ස සාසනං>
  text <6>
    text <මහාහනුසභක්‌ඛන්‌ධො දීපඞ්‌කරස්‌ස නාමකො>
    text <බහූ ජනෙ තාරයති පරිමොචෙති දුග්‌ගතිං>
  text <7>
    text <බොධනෙය්‍යං ජනං දිස්‌වා සතසහස්‌සෙපි යොජනෙ>
    text <ඛණෙන උපගන්‌ත්‌වාන බොධෙති තං මහාමුනි>
  text <8>
    text <පඨමාභිසමයෙ බුද්‌ධො කොටිසතමබොධයි>
    text <දුතියාභිසමයෙ නාථො නවුතිකොටිමබොධයි>
  text <9>
    text <යදා ච දෙවභවනම්‌හි බුද්‌ධො ධම්‌මමදෙසයි>
    text <නවුතිකොටිසහස්‌සානං තතියාභිසමයො අහු>
  text <10>
    text <සන්‌නිපාතා තයො ආසුං දීපඞ්‌කරස්‌ස සත්‌ථුනො>
    text <කොටිසතසහස්‌සානං පඨමො ආසි සමාගමො>
  text <11>
    text <පුන නාරදකූටම්‌හි පවිවෙකගතෙ ජිනෙ>
    text <ඛීණාසවා වීතමලා සමිංසු සතකොටියො>
  text <12>
    text <යම්‌හි කාලෙ මහාවීරො සුදස්‌සනසිලුච්‌චයෙ>
    text <නවකොටිසහස්‌සෙහි පවාරෙසි මහාමුනි>
  text <13>
    text <දසවීසසහස්‌සානං ධම්‌මාභිසමයො අහු>
    text <එකද්‌වින්‌නං අභිසමයා ගණනාතො අසඞ්‌ඛියා>
  text <14>
    text <විත්‌ථාරිකං බාහුජඤ්‌ඤං ඉද්‌ධං ඵීතං අහූ තදා>
    text <දීපඞ්‌කරස්‌ස භගවතො සාසනං සුවිසොධිතං>
  text <15>
    text <චත්‌තාරි සතසහස්‌සානි ඡළභිඤ්‌ඤා මහිද්‌ධිකා>
    text <දීපඞ්‌කරං ලොකවිදුං පරිවාරෙන්‌ති සබ්‌බදා>
  text <16>
    text <යෙ කෙචි තෙන සමයෙන ජහන්‌ති මානුසං භවං>
    text <අපත්‌තමානසා සෙඛා ගරහිතා භවන්‌ති තෙ>
  text <17>
    text <සුපුප්‌ඵිතං පාවචනං අරහන්‌තෙහි තාදිහි>
    text <ඛීණාසවෙහි විමලෙහි උපසොභති සබ්‌බදා>
  text <18>
    text <නගරං රම්‌මවතී නාම සුදෙවො නාම ඛත්‌තියො>
    text <සුමෙධා නාම ජනිකා දීපඞ්‌කරස්‌ස සත්‌ථුනො>
  text <19>
    text <දසවස්‌සසහස්‌සානි අගාරං අජ්‌ඣ සො වසි>
    text <හංසා කොඤ්‌චා මයූරා ච තයො පාසාදමුත්‌තමා>
  text <20>
    text <තීණිසතසහස්‌සානි නාරියො සමලඞ්‌කතා>
    text <පදුමා නාම සා නාරී උසභක්‌ඛන්‌ධො අත්‍රජො>
  text <21>
    text <නිමිත්‌තෙ චතුරො දිස්‌වා හත්‌ථියානෙන නික්‌ඛමි>
    text <අනූනදසමාසානි පධානෙ පදහී ජිනො>
  text <22>
    text <පධානචාරං චරිත්‌වාන අබුජ්‌ඣි මානසං මුනි>
    text <බ්‍රහ්‌මුනා යාචිතො සන්‌තො දීපඞ්‌කරො මහාමුනි>
  text <23>
    text <වත්‌ති චක්‌කං මහාවීරො නන්‌දාරාමෙ සිරීඝරෙ>
    text <නිසින්‌නො සිරීසමූලම්‌හි අකා තිත්‌ථියමද්‌දනං>
  text <24>
    text <සුමඞ්‌ගලො ච තිස්‌සො ච අහෙසුං අග්‌ගසාවකා>
    text <සාගතො නාමුපට්‌ඨාකො දීපඞ්‌කරස්‌ස සත්‌ථුනො>
  text <25>
    text <නන්‌දා චෙව සුනන්‌දා ච අහෙසුං අග්‌ගසාවිකා>
    text <බොධි තස්‌ස භගවතො පිප්‌ඵලීති පවුච්‌චති>
  text <26>
    text <තපුස්‌සභල්‌ලිකා නාම අහෙසුං අග්‌ගුපට්‌ඨකා>
    text <සිරිමා කොණා උපට්‌ඨිකා දීපඞ්‌කරස්‌ස සත්‌ථුනො>
  text <27>
    text <අසීතිහත්‌ථමුබ්‌බෙධො දීපඞ්‌කරො මහාමුනි>
    text <සොභති දීපරුක්‌ඛොව සාලරාජාව ඵුල්‌ලිතො>
  text <28>
    text <සතසහස්‌සවස්‌සානි ආයු තස්‌ස මහෙසිනො>
    text <තාවතා තිට්‌ඨමානො සො තාරෙසි ජනතං බහුං>
  text <29>
    text <ජොතයිත්‌වාන සද්‌ධම්‌මං සන්‌තාරෙත්‌වා මහාජනං>
    text <ජලිත්‌වා අග්‌ගික්‌ඛන්‌ධොව නිබ්‌බුතො සො සසාවකො>
  text <30>
    text <සා ච ඉද්‌ධි සො ච යසො තානි ච පාදෙසු චක්‌කරතනානි>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <31>
    text <දීපඞ්‌කරො ජිනො සත්‌ථා නන්‌දාරාමම්‌හි නිබ්‌බුතො>
    text <තත්‌ථෙවස්‌ස ජිනථූපො ඡත්‌තිංසුබ්‌බෙධයොජනොති>
  stand <දීපඞ්‌කරස්‌ස භගවතො වංසො පඨමො>
