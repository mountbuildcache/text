text <පියදස්‌සීබුද්‌ධවංසො>
  text <1>
    text <සුජාතස්‌ස අපරෙන සයම්‌භූ ලොකනායකො>
    text <දුරාසදො අසමසමො පියදස්‌සී මහායසො>
  text <2>
    text <සොපි බුද්‌ධො අමිතයසො ආදිච්‌චොව විරොචති>
    text <සබ්‌බං තමං නිහන්‌ත්‌වාන ධම්‌මචක්‌කං පවත්‌තයි>
  text <3>
    text <තස්‌සාපි අතුලතෙජස්‌ස අහෙසුං අභිසමයා තයො>
    text <කොටිසතසහස්‌සානං පඨමාභිසමයො අහු>
  text <4>
    text <සුදස්‌සනො දෙවරාජා මිච්‌ඡාදිට්‌ඨිමරොචයි>
    text <තස්‌ස දිට්‌ඨිං විනොදෙන්‌තො සත්‌ථා ධම්‌මමදෙසයි>
  text <5>
    text <ජනසන්‌නිපාතො අතුලො මහාසන්‌නිපතී තදා>
    text <නවුතිකොටිසහස්‌සානං දුතියාභිසමයො අහු>
  text <6>
    text <යදා දොණමුඛං හත්‌ථිං විනෙසි නරසාරථි>
    text <අසීතිකොටිසහස්‌සානං තතියාභිසමයො අහු>
  text <7>
    text <සන්‌නිපාතා තයො ආසුං තස්‌සාපි පියදස්‌සිනො>
    text <කොටිසතසහස්‌සානං පඨමො ආසි සමාගමො>
  text <8>
    text <තතො පරං නවුතිකොටී සමිංසු එකතො මුනී>
    text <තතියෙ සන්‌නිපාතම්‌හි අසීතිකොටියො අහූ>
  text <9>
    text <අහං තෙන සමයෙන කස්‌සපො නාම බ්‍රාහ්‌මණො>
    text <අජ්‌ඣායකො මන්‌තධරො තිණ්‌ණං වෙදාන පාරගූ>
  text <10>
    text <තස්‌ස ධම්‌මං සුණිත්‌වාන පසාදං ජනයිං අහං>
    text <කොටිසතසහස්‌සෙහි සඞ්‌ඝාරාමං අමාපයිං>
  text <11>
    text <තස්‌ස දත්‌වාන ආරාමං හට්‌ඨො සංවිග්‌ගමානසො>
    text <සරණෙ පඤ්‌ච සීලෙ ච දළ්‌හං කත්‌වා සමාදියිං>
  text <12>
    text <සොපි මං බුද්‌ධො බ්‍යාකාසි සඞ්‌ඝමජ්‌ඣෙ නිසීදිය>
    text <අට්‌ඨාරසෙ කප්‌පසතෙ අයං බුද්‌ධො භවිස්‌සති>
  text <13>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <14>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <15>
    text <සුධඤ්‌ඤං නාම නගරං සුදත්‌තො නාම ඛත්‌තියො>
    text <චන්‌දා නාමාසි ජනිකා පියදස්‌සිස්‌ස සත්‌ථුනො>
  text <16>
    text <නවවස්‌සසහස්‌සානි අගාරං අජ්‌ඣ සො වසි>
    text <සුනිම්‌මලවිමලගිරිගුහා තයො පාසාදමුත්‌තමා>
  text <17>
    text <තෙත්‌තිංසසහස්‌සානි ච නාරියො සමලඞ්‌කතා>
    text <විමලා නාම නාරී ච කඤ්‌චනාවෙළො නාම අත්‍රජො>
  text <18>
    text <නිමිත්‌තෙ චතුරො දිස්‌වා රථයානෙන නික්‌ඛමි>
    text <ඡමාසං පධානචාරං අචරී පුරිසුත්‌තමො>
  text <19>
    text <බ්‍රහ්‌මුනා යාචිතො සන්‌තො පියදස්‌සී මහාමුනි>
    text <වත්‌ති චක්‌කං මහාවීරො උසභුය්‍යානෙ මනොරමෙ>
  text <20>
    text <පාලිතො සබ්‌බදස්‌සී ච අහෙසුං අග්‌ගසාවකා>
    text <සොභිතො නාමුපට්‌ඨාකො පියදස්‌සිස්‌ස සත්‌ථුනො>
  text <21>
    text <සුජාතා ධම්‌මදින්‌නා ච අහෙසුං අග්‌ගසාවිකා>
    text <බොධි තස්‌ස භගවතො කකුධොති පවුච්‌චති>
  text <22>
    text <සන්‌ධකො ධම්‌මකො චෙව අහෙසුං අග්‌ගුපට්‌ඨකා>
    text <විසාඛා ධම්‌මදින්‌නා ච අහෙසුං අග්‌ගුපට්‌ඨිකා>
  text <23>
    text <සොපි බුද්‌ධො අමිතයසො ද්‌වත්‌තිංසවරලක්‌ඛණො>
    text <අසීතිහත්‌ථමුබ්‌බෙධො සාලරාජාව දිස්‌සති>
  text <24>
    text <අග්‌ගිචන්‌දසූරියානං නත්‌ථි තාදිසිකා පභා>
    text <යථා අහු පභා තස්‌ස අසමස්‌ස මහෙසිනො>
  text <25>
    text <තස්‌සාපි දෙවදෙවස්‌ස ආයු තාවතකං අහු>
    text <නවුතිවස්‌සසහස්‌සානි ලොකෙ අට්‌ඨාසි චක්‌ඛුමා>
  text <26>
    text <සොපි බුද්‌ධො අසමසමො යුගානිපි තානි අතුලියානි>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <27>
    text <පියදස්‌සී මුනිවරො අස්‌සත්‌ථාරාමම්‌හි නිබ්‌බුතො>
    text <තත්‌ථෙවස්‌ස ජිනථූපො තීණියොජනමුග්‌ගතොති>
  stand <පියදස්‌සිස්‌ස භගවතො වංසො තෙරසමො>
