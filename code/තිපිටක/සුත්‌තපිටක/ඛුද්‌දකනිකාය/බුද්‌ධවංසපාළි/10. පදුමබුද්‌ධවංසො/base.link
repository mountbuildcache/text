text <පදුමබුද්‌ධවංසො>
  text <1>
    text <අනොමදස්‌සිස්‌ස අපරෙන සම්‌බුද්‌ධො ද්‌විපදුත්‌තමො>
    text <පදුමො නාම නාමෙන අසමො අප්‌පටිපුග්‌ගලො>
  text <2>
    text <තස්‌සාපි අසමං සීලං සමාධිපි අනන්‌තකො>
    text <අසඞ්‌ඛෙය්‍යං ඤාණවරං විමුත්‌තිපි අනූපමා>
  text <3>
    text <තස්‌සාපි අතුලතෙජස්‌ස ධම්‌මචක්‌කප්‌පවත්‌තනෙ>
    text <අභිසමයා තයො ආසුං මහාතමපවාහනා>
  text <4>
    text <පඨමාභිසමයෙ බුද්‌ධො කොටිසතමබොධයි>
    text <දුතියාභිසමයෙ ධීරො නවුතිකොටිමබොධයි>
  text <5>
    text <යදා ච පදුමො බුද්‌ධො ඔවදී සකමත්‍රජං>
    text <තදා අසීතිකොටීනං තතියාභිසමයො අහු>
  text <6>
    text <සන්‌නිපාතා තයො ආසුං පදුමස්‌ස මහෙසිනො>
    text <කොටිසතසහස්‌සානං පඨමො ආසි සමාගමො>
  text <7>
    text <කථිනත්‌ථාරසමයෙ උප්‌පන්‌නෙ කථිනචීවරෙ>
    text <ධම්‌මසෙනාපතිත්‌ථාය භික්‌ඛූ සිබ්‌බිංසු චීවරං>
  text <8>
    text <තදා තෙ විමලා භික්‌ඛූ ඡළභිඤ්‌ඤා මහිද්‌ධිකා>
    text <තීණි සතසහස්‌සානි සමිංසු අපරාජිතා>
  text <9>
    text <පුනාපරං සො නරාසභො පවනෙ වාසං උපාගමි>
    text <තදා සමාගමො ආසි ද්‌වින්‌නං සතසහස්‌සිනං>
  text <10>
    text <අහං තෙන සමයෙන සීහො ආසිං මිගාධිභූ>
    text <විවෙකමනුබ්‍රූහන්‌තං පවනෙ අද්‌දසං ජිනං>
  text <11>
    text <වන්‌දිත්‌වා සිරසා පාදෙ කත්‌වාන තං පදක්‌ඛිණං>
    text <තික්‌ඛත්‌තුං අභිනාදිත්‌වා සත්‌තාහං ජිනමුපට්‌ඨහං>
  text <12>
    text <සත්‌තාහං වරසමාපත්‌තියා වුට්‌ඨහිත්‌වා තථාගතො>
    text <මනසා චින්‌තයිත්‌වාන කොටිභික්‌ඛූ සමානයි>
  text <13>
    text <තදාපි සො මහාවීරො තෙසං මජ්‌ඣෙ වියාකරි>
    text <අපරිමෙය්‍යිතො කප්‌පෙ අයං බුද්‌ධො භවිස්‌සති>
  text <14>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <15>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <16>
    text <චම්‌පකං නාම නගරං අසමො නාම ඛත්‌තියො>
    text <අසමා නාම ජනිකා පදුමස්‌ස මහෙසිනො>
  text <17>
    text <දසවස්‌සසහස්‌සානි අගාරං අජ්‌ඣ සො වසි>
    text <නන්‌දාවසුයසුත්‌තරා තයො පාසාදමුත්‌තමා>
  text <18>
    text <තෙත්‌තිංස ච සහස්‌සානි නාරියො සමලඞ්‌කතා>
    text <උත්‌තරා නාම සා නාරී රම්‌මො නාමාසි අත්‍රජො>
  text <19>
    text <නිමිත්‌තෙ චතුරො දිස්‌වා රථයානෙන නික්‌ඛමි>
    text <අනූනඅට්‌ඨමාසානි පධානං පදහී ජිනො>
  text <20>
    text <බ්‍රහ්‌මුනා යාචිතො සන්‌තො පදුමො ලොකනායකො>
    text <වත්‌ති චක්‌කං මහාවීරො ධනඤ්‌චුය්‍යානමුත්‌තමෙ>
  text <21>
    text <සාලො ච උපසාලො ච අහෙසුං අග්‌ගසාවකා>
    text <වරුණො නාමුපට්‌ඨාකො පදුමස්‌ස මහෙසිනො>
  text <22>
    text <රාධා චෙව සුරාධා ච අහෙසුං අග්‌ගසාවිකා>
    text <බොධි තස්‌ස භගවතො මහාසොණොති වුච්‌චති>
  text <23>
    text <භිය්‍යො චෙව අසමො ච අහෙසුං අග්‌ගුපට්‌ඨකා>
    text <රුචී ච නන්‌දරාමා ච අහෙසුං අග්‌ගුපට්‌ඨිකා>
  text <24>
    text <අට්‌ඨපණ්‌ණාසරතනං අච්‌චුග්‌ගතො මහාමුනි>
    text <පභා නිද්‌ධාවතී තස්‌ස අසමා සබ්‌බසො දිසා>
  text <25>
    text <චන්‌දප්‌පභා සූරියප්‌පභා රතනග්‌ගිමණිප්‌පභා>
    text <සබ්‌බාපි තා හතා හොන්‌ති පත්‌වා ජිනපභුත්‌තමං>
  text <26>
    text <වස්‌සසතසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <27>
    text <පරිපක්‌කමානසෙ සත්‌තෙ බොධයිත්‌වා අසෙසතො>
    text <සෙසකෙ අනුසාසිත්‌වා නිබ්‌බුතො සො සසාවකො>
  text <28>
    text <උරගොව තචං ජිණ්‌ණං වද්‌ධපත්‌තංව පාදපො>
    text <ජහිත්‌වා සබ්‌බසඞ්‌ඛාරෙ නිබ්‌බුතො සො යථා සිඛී>
  text <29>
    text <පදුමො ජිනවරො සත්‌ථා ධම්‌මාරාමම්‌හි නිබ්‌බුතො>
    text <ධාතුවිත්‌ථාරිකං ආසි තෙසු තෙසු පදෙසතොති>
  stand <පදුමස්‌ස භගවතො වංසො අට්‌ඨමො>
