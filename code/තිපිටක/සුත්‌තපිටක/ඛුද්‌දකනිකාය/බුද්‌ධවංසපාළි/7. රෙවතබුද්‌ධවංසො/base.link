text <රෙවතබුද්‌ධවංසො>
  text <1>
    text <සුමනස්‌ස අපරෙන රෙවතො නාම නායකො>
    text <අනූපමො අසදිසො අතුලො උත්‌තමො ජිනො>
  text <2>
    text <සොපි ධම්‌මං පකාසෙසි බ්‍රහ්‌මුනා අභියාචිතො>
    text <ඛන්‌ධධාතුවවත්‌ථානං අප්‌පවත්‌තං භවාභවෙ>
  text <3>
    text <තස්‌සාභිසමයා තීණි අහෙසුං ධම්‌මදෙසනෙ>
    text <ගණනාය න වත්‌තබ්‌බො පඨමාභිසමයො අහු>
  text <4>
    text <යදා අරින්‌දමං රාජං විනෙසි රෙවතො මුනි>
    text <තදා කොටිසහස්‌සානං දුතියාභිසමයො අහු>
  text <5>
    text <සත්‌තාහං පටිසල්‌ලානා වුට්‌ඨහිත්‌වා නරාසභො>
    text <කොටිසතං නරමරූනං විනෙසි උත්‌තමෙ ඵලෙ>
  text <6>
    text <සන්‌නිපාතා තයො ආසුං රෙවතස්‌ස මහෙසිනො>
    text <ඛීණාසවානං විමලානං සුවිමුත්‌තාන තාදිනං>
  text <7>
    text <අතික්‌කන්‌තා ගණනපථං පඨමං යෙ සමාගතා>
    text <කොටිසතසහස්‌සානං දුතියො ආසි සමාගමො>
  text <8>
    text <යොපි පඤ්‌ඤාය අසමො තස්‌ස චක්‌කානුවත්‌තකො>
    text <සො තදා බ්‍යාධිතො ආසි පත්‌තො ජීවිතසංසයං>
  text <9>
    text <තස්‌ස ගිලානපුච්‌ඡාය යෙ තදා උපගතා මුනී>
    text <කොටිසහස්‌සා අරහන්‌තො තතියො ආසි සමාගමො>
  text <10>
    text <අහං තෙන සමයෙන අතිදෙවො නාම බ්‍රාහ්‌මණො>
    text <උපගන්‌ත්‌වා රෙවතං බුද්‌ධං සරණං තස්‌ස ගඤ්‌ඡහං>
  text <11>
    text <තස්‌ස සීලං සමාධිඤ්‌ච පඤ්‌ඤාගුණමනුත්‌තමං>
    text <ථොමයිත්‌වා යථාථාමං උත්‌තරීයමදාසහං>
  text <12>
    text <සොපි මං බුද්‌ධො බ්‍යාකාසි රෙවතො ලොකනායකො>
    text <අපරිමෙය්‍යිතො කප්‌පෙ අයං බුද්‌ධො භවිස්‌සති>
  text <13>
    text <පධානං පදහිත්‌වාන…පෙ … හෙස්‌සාම සම්‌මුඛා ඉමං>
  text <14>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <15>
    text <තදාපි තං බුද්‌ධධම්‌මං සරිත්‌වා අනුබ්‍රූහයිං>
    text <ආහරිස්‌සාමි තං ධම්‌මං යං මය්‌හං අභිපත්‌ථිතං>
  text <16>
    text <නගරං සුධඤ්‌ඤවතී නාම විපුලො නාම ඛත්‌තියො>
    text <විපුලා නාම ජනිකා රෙවතස්‌ස මහෙසිනො>
  text <17>
    text <ඡ ච වස්‌සසහස්‌සානි අගාරං අජ්‌ඣ සො වසි>
    text <සුදස්‌සනො රතනග්‌ඝි ආවෙළො ච විභූසිතො>
    text <පුඤ්‌ඤකම්‌මාභිනිබ්‌බත්‌තා තයො පාසාදමුත්‌තමා>
  text <18>
    text <තෙත්‌තිංස ච සහස්‌සානි නාරියො සමලඞ්‌කතා>
    text <සුදස්‌සනා නාම නාරී වරුණො නාම අත්‍රජො>
  text <19>
    text <නිමිත්‌තෙ චතුරො දිස්‌වා රථයානෙන නික්‌ඛමි>
    text <අනූනසත්‌තමාසානි පධානං පදහී ජිනො>
  text <20>
    text <බ්‍රහ්‌මුනා යාචිතො සන්‌තො රෙවතො ලොකනායකො>
    text <වත්‌ති චක්‌කං මහාවීරො වරුණාරාමෙ සිරීඝරෙ>
  text <21>
    text <වරුණො බ්‍රහ්‌මදෙවො ච අහෙසුං අග්‌ගසාවකා>
    text <සම්‌භවො නාමුපට්‌ඨාකො රෙවතස්‌ස මහෙසිනො>
  text <22>
    text <භද්‌දා චෙව සුභද්‌දා ච අහෙසුං අග්‌ගසාවිකා>
    text <සොපි බුද්‌ධො අසමසමො නාගමූලෙ අබුජ්‌ඣථ>
  text <23>
    text <පදුමො කුඤ්‌ජරො චෙව අහෙසුං අග්‌ගුපට්‌ඨිකා>
    text <සිරීමා චෙව යසවතී අහෙසුං අග්‌ගුපට්‌ඨිකා>
  text <24>
    text <උච්‌චත්‌තනෙන සො බුද්‌ධො අසීතිහත්‌ථමුග්‌ගතො>
    text <ඔභාසෙති දිසා සබ්‌බා ඉන්‌දකෙතුව උග්‌ගතො>
  text <25>
    text <තස්‌ස සරීරෙ නිබ්‌බත්‌තා පභාමාලා අනුත්‌තරා>
    text <දිවා වා යදි වා රත්‌තිං සමන්‌තා ඵරති යොජනං>
  text <26>
    text <සට්‌ඨිවස්‌සසහස්‌සානි ආයු විජ්‌ජති තාවදෙ>
    text <තාවතා තිට්‌ඨමානො සො තාරෙසි ජනතං බහුං>
  text <27>
    text <දස්‌සයිත්‌වා බුද්‌ධබලං අමතං ලොකෙ පකාසයං>
    text <නිබ්‌බායි අනුපාදානො යථග්‌ගුපාදානසඞ්‌ඛයා>
  text <28>
    text <සො ච කායො රතනනිභො සො ච ධම්‌මො අසාදිසො>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <29>
    text <රෙවතො යසධරො බුද්‌ධො නිබ්‌බුතො සො මහාපුරෙ>
    text <ධාතුවිත්‌ථාරිකං ආසි තෙසු තෙසු පදෙසතොති>
  stand <රෙවතස්‌ස භගවතො වංසො පඤ්‌චමො>
