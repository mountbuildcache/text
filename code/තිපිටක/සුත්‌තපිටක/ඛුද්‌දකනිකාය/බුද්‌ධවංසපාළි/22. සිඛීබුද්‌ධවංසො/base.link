text <සිඛීබුද්‌ධවංසො>
  text <1>
    text <විපස්‌සිස්‌ස අපරෙන සම්‌බුද්‌ධො ද්‌විපදුත්‌තමො>
    text <සිඛිව්‌හයො ආසි ජිනො අසමො අප්‌පටිපුග්‌ගලො>
  text <2>
    text <මාරසෙනං පමද්‌දිත්‌වා පත්‌තො සම්‌බොධිමුත්‌තමං>
    text <ධම්‌මචක්‌කං පවත්‌තෙසි අනුකම්‌පාය පාණිනං>
  text <3>
    text <ධම්‌මචක්‌කං පවත්‌තෙන්‌තෙ සිඛිම්‌හි ජිනපුඞ්‌ගවෙ>
    text <කොටිසතසහස්‌සානං පඨමාභිසමයො අහු>
  text <4>
    text <අපරම්‌පි ධම්‌මං දෙසෙන්‌තෙ ගණසෙට්‌ඨෙ නරුත්‌තමෙ>
    text <නවුතිකොටිසහස්‌සානං දුතියාභිසමයො අහු>
  text <5>
    text <යමකපාටිහාරියඤ්‌ච දස්‌සයන්‌තෙ සදෙවකෙ>
    text <අසීතිකොටිසහස්‌සානං තතියාභිසමයො අහු>
  text <6>
    text <සන්‌නිපාතා තයො ආසුං සිඛිස්‌සාපි මහෙසිනො>
    text <ඛීණාසවානං විමලානං සන්‌තචිත්‌තාන තාදිනං>
  text <7>
    text <භික්‌ඛුසතසහස්‌සානං පඨමො ආසි සමාගමො>
    text <අසීතිභික්‌ඛුසහස්‌සානං දුතියො ආසි සමාගමො>
  text <8>
    text <සත්‌තතිභික්‌ඛුසහස්‌සානං තතියො ආසි සමාගමො>
    text <අනුපලිත්‌තො පදුමංව තොයම්‌හි සම්‌පවඩ්‌ඪිතං>
  text <9>
    text <අහං තෙන සමයෙන අරින්‌දමො නාම ඛත්‌තියො>
    text <සම්‌බුද්‌ධප්‌පමුඛං සඞ්‌ඝං අන්‌නපානෙන තප්‌පයිං>
  text <10>
    text <බහුං දුස්‌සවරං දත්‌වා දුස්‌සකොටිං අනප්‌පකං>
    text <අලඞ්‌කතං හත්‌ථියානං සම්‌බුද්‌ධස්‌ස අදාසහං>
  text <11>
    text <හත්‌ථියානං නිම්‌මිනිත්‌වා කප්‌පියං උපනාමයිං>
    text <පූරයිං මානසං මය්‌හං නිච්‌චං දළ්‌හමුපට්‌ඨිතං>
  text <12>
    text <සොපි මං බුද්‌ධො බ්‍යාකාසි සිඛී ලොකග්‌ගනායකො>
    text <එකතිංසෙ ඉතො කප්‌පෙ අයං බුද්‌ධො භවිස්‌සති>
  text <13>
    text <අහු කපිලව්‌හයා රම්‌මා…පෙ … හෙස්‌සාම සම්‌මුඛා ඉමං>
  text <14>
    text <තස්‌සාහං වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <15>
    text <නගරං අරුණවතී නාම අරුණො නාම ඛත්‌තියො>
    text <පභාවතී නාම ජනිකා සිඛිස්‌සාපි මහෙසිනො>
  text <16>
    text <සත්‌තවස්‌සසහස්‌සානි අගාරං අජ්‌ඣ සො වසි>
    text <සුචන්‌දකො ගිරි වසභො තයො පාසාදමුත්‌තමා>
  text <17>
    text <චතුවීසසහස්‌සානි නාරියො සමලඞ්‌කතා>
    text <සබ්‌බකාමා නාම නාරී අතුලො නාම අත්‍රජො>
  text <18>
    text <නිමිත්‌තෙ චතුරො දිස්‌වා හත්‌ථියානෙන නික්‌ඛමි>
    text <අට්‌ඨමාසං පධානචාරං අචරී පුරිසුත්‌තමො>
  text <19>
    text <බ්‍රහ්‌මුනා යාචිතො සන්‌තො සිඛී ලොකග්‌ගනායකො>
    text <වත්‌ති චක්‌කං මහාවීරො මිගදායෙ නරුත්‌තමො>
  text <20>
    text <අභිභූ සම්‌භවො චෙව අහෙසුං අග්‌ගසාවකා>
    text <ඛෙමඞ්‌කරො නාමුපට්‌ඨාකො සිඛිස්‌සාපි මහෙසිනො>
  text <21>
    text <සඛිලා ච පදුමා ච අහෙසුං අග්‌ගසාවිකා>
    text <බොධි තස්‌ස භගවතො පුණ්‌ඩරීකොති වුච්‌චති>
  text <22>
    text <සිරිවඩ්‌ඪො ච නන්‌දො ච අහෙසුං අග්‌ගුපට්‌ඨකා>
    text <චිත්‌තා චෙව සුගුත්‌තා ච අහෙසුං අග්‌ගුපට්‌ඨිකා>
  text <23>
    text <උච්‌චත්‌තනෙන සො බුද්‌ධො සත්‌තතිහත්‌ථමුග්‌ගතො>
    text <කඤ්‌චනග්‌ඝියසඞ්‌කාසො ද්‌වත්‌තිංසවරලක්‌ඛණො>
  text <24>
    text <තස්‌සාපි බ්‍යාමප්‌පභා කායා දිවාරත්‌තිං නිරන්‌තරං>
    text <දිසොදිසං නිච්‌ඡරන්‌ති තීණියොජනසො පභා>
  text <25>
    text <සත්‌තතිවස්‌සසහස්‌සානි ආයු තස්‌ස මහෙසිනො>
    text <තාවතා තිට්‌ඨමානො සො තාරෙසි ජනතං බහුං>
  text <26>
    text <ධම්‌මමෙඝං පවස්‌සෙත්‌වා තෙමයිත්‌වා සදෙවකෙ>
    text <ඛෙමන්‌තං පාපයිත්‌වාන නිබ්‌බුතො සො සසාවකො>
  text <27>
    text <අනුබ්‍යඤ්‌ජනසම්‌පන්‌නං ද්‌වත්‌තිංසවරලක්‌ඛණං>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <28>
    text <සිඛී මුනිවරො බුද්‌ධො අස්‌සාරාමම්‌හි නිබ්‌බුතො>
    text <තත්‌ථෙවස්‌ස ථූපවරො තීණියොජනමුග්‌ගතොති>
  stand <සිඛිස්‌ස භගවතො වංසො වීසතිමො>
