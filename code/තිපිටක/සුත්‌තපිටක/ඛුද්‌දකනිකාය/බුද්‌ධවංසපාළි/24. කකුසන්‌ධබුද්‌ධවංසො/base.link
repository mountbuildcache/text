text <කකුසන්‌ධබුද්‌ධවංසො>
  text <1>
    text <වෙස්‌සභුස්‌ස අපරෙන සම්‌බුද්‌ධො ද්‌විපදුත්‌තමො>
    text <කකුසන්‌ධො නාම නාමෙන අප්‌පමෙය්‍යො දුරාසදො>
  text <2>
    text <උග්‌ඝාටෙත්‌වා සබ්‌බභවං චරියාය පාරමිං ගතො>
    text <සීහොව පඤ්‌ජරං භෙත්‌වා පත්‌තො සම්‌බොධිමුත්‌තමං>
  text <3>
    text <ධම්‌මචක්‌කං පවත්‌තෙන්‌තෙ කකුසන්‌ධෙ ලොකනායකෙ>
    text <චත්‌තාරීසකොටිසහස්‌සානං ධම්‌මාභිසමයො අහු>
  text <4>
    text <අන්‌තලික්‌ඛම්‌හි ආකාසෙ යමකං කත්‌වා විකුබ්‌බනං>
    text <තිංසකොටිසහස්‌සානං බොධෙසි දෙවමානුසෙ>
  text <5>
    text <නරදෙවස්‌ස යක්‌ඛස්‌ස චතුසච්‌චප්‌පකාසනෙ>
    text <ධම්‌මාභිසමයො තස්‌ස ගණනාතො අසඞ්‌ඛියො>
  text <6>
    text <කකුසන්‌ධස්‌ස භගවතො එකො ආසි සමාගමො>
    text <ඛීණාසවානං විමලානං සන්‌තචිත්‌තාන තාදිනං>
  text <7>
    text <චත්‌තාලීසසහස්‌සානං තදා ආසි සමාගමො>
    text <දන්‌තභූමිමනුප්‌පත්‌තානං ආසවාරිගණක්‌ඛයා>
  text <8>
    text <අහං තෙන සමයෙන ඛෙමො නාමාසි ඛත්‌තියො>
    text <තථාගතෙ ජිනපුත්‌තෙ දානං දත්‌වා අනප්‌පකං>
  text <9>
    text <පත්‌තඤ්‌ච චීවරං දත්‌වා අඤ්‌ජනං මධුලට්‌ඨිකං>
    text <ඉමෙතං පත්‌ථිතං සබ්‌බං පටියාදෙමි වරං වරං>
  text <10>
    text <සොපි මං බුද්‌ධො බ්‍යාකාසි කකුසන්‌ධො විනායකො>
    text <ඉමම්‌හි භද්‌දකෙ කප්‌පෙ අයං බුද්‌ධො භවිස්‌සති>
  text <11>
    text <අහු කපිලව්‌හයා රම්‌මා…පෙ … හෙස්‌සාම සම්‌මුඛා ඉමං>
  text <12>
    text <තස්‌සාපි වචනං සුත්‌වා භිය්‍යො චිත්‌තං පසාදයිං>
    text <උත්‌තරිං වතමධිට්‌ඨාසිං දසපාරමිපූරියා>
  text <13>
    text <නගරං ඛෙමාවතී නාම ඛෙමො නාමාසහං තදා>
    text <සබ්‌බඤ්‌ඤුතං ගවෙසන්‌තො පබ්‌බජිං තස්‌ස සන්‌තිකෙ>
  text <14>
    text <බ්‍රාහ්‌මණො අග්‌ගිදත්‌තො ච ආසි බුද්‌ධස්‌ස සො පිතා>
    text <විසාඛා නාම ජනිකා කකුසන්‌ධස්‌ස සත්‌ථුනො>
  text <15>
    text <වසතෙ තත්‌ථ ඛෙමෙ පුරෙ සම්‌බුද්‌ධස්‌ස මහාකුලං>
    text <නරානං පවරං සෙට්‌ඨං ජාතිමන්‌තං මහායසං>
  text <16>
    text <චතුවස්‌සසහස්‌සානි අගාරං අජ්‌ඣ සො වසි>
    text <කාම -කාමවණ්‌ණ-කාමසුද්‌ධිනාමා තයො පාසාදමුත්‌තමා>
  text <17>
    text <සමතිංසසහස්‌සානි නාරියො සමලඞ්‌කතා>
    text <රොචිනී නාම සා නාරී උත්‌තරො නාම අත්‍රජො>
  text <18>
    text <නිමිත්‌තෙ චතුරො දිස්‌වා රථයානෙන නික්‌ඛමි>
    text <අනූනඅට්‌ඨමාසානි පධානං පදහී ජිනො>
  text <19>
    text <බ්‍රහ්‌මුනා යාචිතො සන්‌තො කකුසන්‌ධො විනායකො>
    text <වත්‌ති චක්‌කං මහාවීරො මිගදායෙ නරුත්‌තමො>
  text <20>
    text <විධුරො ච සඤ්‌ජීවො ච අහෙසුං අග්‌ගසාවකා>
    text <බුද්‌ධිජො නාමුපට්‌ඨාකො කකුසන්‌ධස්‌ස සත්‌ථුනො>
  text <21>
    text <සාමා ච චම්‌පානාමා ච අහෙසුං අග්‌ගසාවිකා>
    text <බොධි තස්‌ස භගවතො සිරීසොති පවුච්‌චති>
  text <22>
    text <අච්‌චුතො ච සුමනො ච අහෙසුං අග්‌ගුපට්‌ඨකා>
    text <නන්‌දා චෙව සුනන්‌දා ච අහෙසුං අග්‌ගුපට්‌ඨිකා>
  text <23>
    text <චත්‌තාලීසරතනානි අච්‌චුග්‌ගතො මහාමුනි>
    text <කනකප්‌පභා නිච්‌ඡරති සමන්‌තා දසයොජනං>
  text <24>
    text <චත්‌තාලීසවස්‌සසහස්‌සානි ආයු තස්‌ස මහෙසිනො>
    text <තාවතා තිට්‌ඨමානො සො තාරෙසි ජනතං බහුං>
  text <25>
    text <ධම්‌මාපණං පසාරෙත්‌වා නරනාරීනං සදෙවකෙ>
    text <නදිත්‌වා සීහනාදංව නිබ්‌බුතො සො සසාවකො>
  text <26>
    text <අට්‌ඨඞ්‌ගවචනසම්‌පන්‌නො අච්‌ඡිද්‌දානි නිරන්‌තරං>
    text <සබ්‌බං තමන්‌තරහිතං නනු රිත්‌තා සබ්‌බසඞ්‌ඛාරා>
  text <27>
    text <කකුසන්‌ධො ජිනවරො ඛෙමාරාමම්‌හි නිබ්‌බුතො>
    text <තත්‌ථෙවස්‌ස ථූපවරො ගාවුතං නභමුග්‌ගතොති>
  stand <කකුසන්‌ධස්‌ස භගවතො වංසො ද්‌වාවීසතිමො>
