text <නිධිකණ්‌ඩසුත්‌තං>
  text <1>
    text <නිධිං නිධෙති පුරිසො ගම්‌භීරෙ ඔදකන්‌තිකෙ>
    text <අත්‌ථෙ කිච්‌චෙ සමුප්‌පන්‌නෙ අත්‌ථාය මෙ භවිස්‌සති>
  text <2>
    text <රාජතො වා දුරුත්‌තස්‌ස චොරතො පීළිතස්‌ස වා>
    text <ඉණස්‌ස වා පමොක්‌ඛාය දුබ්‌භික්‌ඛෙ ආපදාසු වා>
    text <එතදත්‌ථාය ලොකස්‌මිං නිධි නාම නිධීයති>
  text <3>
    text <තාවස්‌සුනිහිතො සන්‌තො ගම්‌භීරෙ ඔදකන්‌තිකෙ>
    text <න සබ්‌බො සබ්‌බදා එව තස්‌ස තං උපකප්‌පති>
  text <4>
    text <නිධි වා ඨානා චවති සඤ්‌ඤා වාස්‌ස විමුය්‌හති>
    text <නාගා වා අපනාමෙන්‌ති යක්‌ඛා වාපි හරන්‌ති නං>
  text <5>
    text <අප්‌පියා වාපි දායාදා උද්‌ධරන්‌ති අපස්‌සතො>
    text <යදා පුඤ්‌ඤක්‌ඛයො හොති සබ්‌බමෙතං විනස්‌සති>
  text <6>
    text <යස්‌ස දානෙන සීලෙන සංයමෙන දමෙන ච>
    text <නිධී සුනිහිතො හොති ඉත්‌ථියා පුරිසස්‌ස වා>
  text <7>
    text <චෙතියම්‌හි ච සඞ්‌ඝෙ වා පුග්‌ගලෙ අතිථීසු වා>
    text <මාතරි පිතරි චාපි අථො ජෙට්‌ඨම්‌හි භාතරි>
  text <8>
    text <එසො නිධි සුනිහිතො අජෙය්‍යො අනුගාමිකො>
    text <පහාය ගමනීයෙසු එතං ආදාය ගච්‌ඡති>
  text <9>
    text <අසාධාරණමඤ්‌ඤෙසං අචොරාහරණො නිධි>
    text <කයිරාථ ධීරො පුඤ්‌ඤානි යො නිධි අනුගාමිකො>
  text <10>
    text <එස දෙවමනුස්‌සානං සබ්‌බකාමදදො නිධි>
    text <යං යදෙවාභිපත්‌ථෙන්‌ති සබ්‌බමෙතෙන ලබ්‌භති>
  text <11>
    text <සුවණ්‌ණතා සුසරතා සුසණ්‌ඨානා සුරූපතා>
    text <ආධිපච්‌චපරිවාරො සබ්‌බමෙතෙන ලබ්‌භති>
  text <12>
    text <පදෙසරජ්‌ජං ඉස්‌සරියං චක්‌කවත්‌තිසුඛං පියං>
    text <දෙවරජ්‌ජම්‌පි දිබ්‌බෙසු සබ්‌බමෙතෙන ලබ්‌භති>
  text <13>
    text <මානුස්‌සිකා ච සම්‌පත්‌ති දෙවලොකෙ ච යා රති>
    text <යා ච නිබ්‌බානසම්‌පත්‌ති සබ්‌බමෙතෙන ලබ්‌භති>
  text <14>
    text <මිත්‌තසම්‌පදමාගම්‌ම යොනිසොව පයුඤ්‌ජතො>
    text <විජ්‌ජා විමුත්‌ති වසීභාවො සබ්‌බමෙතෙන ලබ්‌භති>
  text <15>
    text <පටිසම්‌භිදා විමොක්‌ඛා ච යා ච සාවකපාරමී>
    text <පච්‌චෙකබොධි බුද්‌ධභූමි සබ්‌බමෙතෙන ලබ්‌භති>
  text <16>
    text <එවං මහත්‌ථිකා එසා යදිදං පුඤ්‌ඤසම්‌පදා>
    text <තස්‌මා ධීරා පසංසන්‌ති පණ්‌ඩිතා කතපුඤ්‌ඤතන්‌ති>
  stand <නිධිකණ්‌ඩසුත්‌තං නිට්‌ඨිතං>
