text <පණ්‌ණාසනිපාතො>
  text <  <
  text <නිළිනිකාජාතකං>
  text <1>
    text <උද්‌දය්‌හතෙ ජනපදො රට්‌ඨඤ්‌චාපි විනස්‌සති>
    text <එහි නිළිනිකෙ ගච්‌ඡ තං මෙ බ්‍රාහ්‌මණමානය>
  text <2>
    text <නාහං දුක්‌ඛක්‌ඛමා රාජ නාහං අද්‌ධානකොවිදා>
    text <කථං අහං ගමිස්‌සාමි වනං කුඤ්‌ජරසෙවිතං>
  text <3>
    text <ඵීතං ජනපදං ගන්‌ත්‌වා හත්‌ථිනා ච රථෙන ච>
    text <දාරුසඞ්‌ඝාටයානෙන එවං ගච්‌ඡ නිළිනිකෙ>
  text <4>
    text <හත්‌ථිඅස්‌සරථෙ පත්‌තී ගච්‌ඡෙවාදාය ඛත්‌තියෙ>
    text <තවෙව වණ්‌ණරූපෙන වසං තමානයිස්‌සසි>
  text <5>
    text <කදලීධජපඤ්‌ඤාණො ආභුජීපරිවාරිතො>
    text <එසො පදිස්‌සති රම්‌මො ඉසිසිඞ්‌ගස්‌ස අස්‌සමො>
  text <6>
    text <එසො අග්‌ගිස්‌ස සඞ්‌ඛාතො එසො ධූමො පදිස්‌සති>
    text <මඤ්‌ඤෙ නො අග්‌ගිං හාපෙති ඉසිසිඞ්‌ගො මහිද්‌ධිකො>
  text <7>
    text <තඤ්‌ච දිස්‌වාන ආයන්‌තිං ආමුත්‌තමණිකුණ්‌ඩලං>
    text <ඉසිසිඞ්‌ගො පාවිසි භීතො අස්‌සමං පණ්‌ණඡාදනං>
  text <8>
    text <අස්‌සමස්‌ස ච සා ද්‌වාරෙ ගෙණ්‌ඩුකෙනස්‌ස කීළති>
    text <විදංසයන්‌තී අඞ්‌ගානි ගුය්‌හං පකාසිතානි ච>
  text <9>
    text <තඤ්‌ච දිස්‌වාන කීළන්‌තිං පණ්‌ණසාලගතො ජටී>
    text <අස්‌සමා නික්‌ඛමිත්‌වාන ඉදං වචනමබ්‍රවි>
  text <10>
    text <අම්‌භො කො නාම සො රුක්‌ඛො යස්‌ස තෙවංගතං ඵලං>
    text <දූරෙපි ඛිත්‌තං පච්‌චෙති න තං ඔහාය ගච්‌ඡති>
  text <11>
    text <අස්‌සමස්‌ස මම බ්‍රහ්‌මෙ සමීපෙ ගන්‌ධමාදනෙ>
    text <බහවො තාදිසා රුක්‌ඛා යස්‌ස තෙවංගතං ඵලං>
    text <දූරෙපි ඛිත්‌තං පච්‌චෙති න මං ඔහාය ගච්‌ඡති>
  text <12>
    text <එතූ භවං අස්‌සමිමං අදෙතු පජ්‌ජඤ්‌ච භක්‌ඛඤ්‌ච පටිච්‌ඡ දම්‌මි>
    text <ඉදමාසනං අත්‍ර භවං නිසීදතු ඉතො භවං මූලඵලානි භුඤ්‌ජතු>
  text <13>
    text <කිං තෙ ඉදං ඌරූනමන්‌තරස්‌මිං සුපිච්‌ඡිතං කණ්‌හරිවප්‌පකාසති>
    text <අක්‌ඛාහි මෙ පුච්‌ඡිතො එතමත්‌ථං කොසෙ නු තෙ උත්‌තමඞ්‌ගං පවිට්‌ඨං>
  text <14>
    text <අහං වනෙ මූලඵලෙසනං චරං ආසාදයිං අච්‌ඡං සුඝොරරූපං>
    text <සො මං පතිත්‌වා සහසාජ්‌ඣපත්‌තො පනුජ්‌ජ මං අබ්‌බහි උත්‌තමඞ්‌ගං>
  text <15>
    text <ස්‌වායං වණො ඛජ්‌ජති කණ්‌ඩුවායති සබ්‌බඤ්‌ච කාලං න ලභාමි සාතං>
    text <පහො භවං කණ්‌ඩුමිමං විනෙතුං කුරුතං භවං යාචිතො බ්‍රාහ්‌මණත්‌ථං>
  text <16>
    text <ගම්‌භීරරූපො තෙ වණො සලොහිතො අපූතිකො වණගන්‌ධො මහා ච>
    text <කරොමි තෙ කිඤ්‌චි කසායයොගං යථා භවං පරමසුඛී භවෙය්‍ය>
  text <17>
    text <න මන්‌තයොගා න කසායයොගා න ඔසධා බ්‍රහ්‌මචාරි කමන්‌ති>
    text <ඝට්‌ටෙ මුදුකෙන විනෙහි කණ්‌ඩුං යථා අහං පරමසුඛී භවෙය්‍යං>
  text <18>
    text <ඉතො නු භොතො කතමෙන අස්‌සමො කච්‌චි භවං අභිරමසි අරඤ්‌ඤෙ>
    text <කච්‌චි නු තෙ මූලඵලං පහූතං කච්‌චි භවන්‌තං න විහිංසන්‌ති වාළා>
  text <19>
    text <ඉතො උජුං උත්‌තරායං දිසායං ඛෙමානදී හිමවතා පභාවී>
    text <තස්‌සා තීරෙ අස්‌සමො මය්‌හ රම්‌මො අහො භවං අස්‌සමං මය්‌හං පස්‌සෙ>
  text <20>
    text <අම්‌බා ච සාලා තිලකා ච ජම්‌බුයො උද්‌දාලකා පාටලියො ච ඵුල්‌ලා>
    text <සමන්‌තතො කිම්‌පුරිසාභිගීතං අහො භවං අස්‌සමං මය්‌හං පස්‌සෙ>
  text <21>
    text <තාලා ච මූලා ච ඵලා ච මෙත්‌ථ වණ්‌ණෙන ගන්‌ධෙන උපෙතරූපං>
    text <තං භූමිභාගෙහි උපෙතරූපං අහො භවං අස්‌සමං මය්‌හං පස්‌සෙ>
  text <21>
    text <ඵලා ච මූලා ච පහූතමෙත්‌ථ වණ්‌ණෙන ගන්‌ධෙන රසෙනුපෙතා>
    text <ආයන්‌ති ච ලුද්‌දකා තං පදෙසං මා මෙ තතො මූලඵලං අහාසුං>
  text <23>
    text <පිතා මමං මූලඵලෙසනං ගතො ඉදානි ආගච්‌ඡති සායකාලෙ>
    text <උභොව ගච්‌ඡාමසෙ අස්‌සමං තං යාව පිතා මූලඵලතො එතු>
  text <24>
    text <අඤ්‌ඤෙ බහූ ඉසයො සාධුරූපා රාජීසයො අනුමග්‌ගෙ වසන්‌ති>
    text <තෙ යෙව පුච්‌ඡෙසි මමස්‌සමං තං තෙ තං නයිස්‌සන්‌ති මමං සකාසෙ>
  text <25>
    text <න තෙ කට්‌ඨානි භින්‌නානි න තෙ උදකමාභතං>
    text <අග්‌ගීපි තෙ න හාපිතො කිං නු මන්‌දොව ඣායසි>
  text <26>
    text <භින්‌නානි කට්‌ඨානි හුතො ච අග්‌ගි තපනීපි තෙ සමිතා බ්‍රහ්‌මචාරී>
    text <පීඨඤ්‌ච මය්‌හං උදකඤ්‌ච හොති රමසි තුවං බ්‍රහ්‌මභූතො පුරත්‌ථා>
  text <27>
    text <අභින්‌නකට්‌ඨොසි අනාභතොදකො අහාපිතග්‌ගීසි අසිද්‌ධභොජනො>
    text <න මෙ තුවං ආලපසී මමජ්‌ජ නට්‌ඨං නු කිං චෙතසිකඤ්‌ච දුක්‌ඛං>
  text <28>
    text <ඉධාගමා ජටිලො බ්‍රහ්‌මචාරී සුදස්‌සනෙය්‍යො සුතනූ විනෙති>
    text <නෙවාතිදීඝො න පනාතිරස්‌සො සුකණ්‌හකණ්‌හච්‌ඡදනෙහි භොතො>
  text <29>
    text <අමස්‌සුජාතො අපුරාණවණ්‌ණී ආධාරරූපඤ්‌ච පනස්‌ස කණ්‌ඨෙ>
    text <ද්‌වෙ යමා ගණ්‌ඩා උරෙසු ජාතා සුවණ්‌ණතින්‌දුකනිභා පභස්‌සරා>
  text <30>
    text <මුඛඤ්‌ච තස්‌ස භුසදස්‌සනෙය්‍යං කණ්‌ණෙසු ලම්‌බන්‌ති ච කුඤ්‌චිතග්‌ගා>
    text <තෙ ජොතරෙ චරතො මාණවස්‌ස සුත්‌තඤ්‌ච යං සංයමනං ජටානං>
  text <31>
    text <අඤ්‌ඤා ච තස්‌ස සංයමානි චතස්‌සො නීලා පීතා ලොහිතිකා ච සෙතා>
    text <තා පිංසරෙ චරතො මාණවස්‌ස තිරිටි සඞ්‌ඝාරිව පාවුසම්‌හි>
  text <32>
    text <න මිඛලං මුඤ්‌ජමයං ධාරෙති න සන්‌ථරෙ නො පන පබ්‌බජස්‌ස>
    text <තා ජොතරෙ ජඝනන්‌තරෙ විලග්‌ගා සතෙරතා විජ්‌ජුරිවන්‌තලික්‌ඛෙ>
  text <33>
    text <අඛීලකානි ච අවණ්‌ටකානි හෙට්‌ඨා නභ්‍යා කටිසමොහිතානි>
    text <අඝට්‌ටිතා නිච්‌චකීළං කරොන්‌ති හං තාත කිංරුක්‌ඛඵලානි තානි>
  text <34>
    text <ජටා ච තස්‌ස භුසදස්‌සනෙය්‍යා පරොසතං වෙල්‌ලිතග්‌ගා සුගන්‌ධා>
    text <ද්‌වෙධා සිරො සාධු විභත්‌තරූපො අහො නු ඛො මය්‌හ තථා ජටාස්‌සු>
  text <35>
    text <යදා ච සො පකිරති තා ජටායො වණ්‌ණෙන ගන්‌ධෙන උපෙතරූපා>
    text <නීලුප්‌පලං වාතසමෙරිතංව තථෙව සංවාති පනස්‌සමො අයං>
  text <36>
    text <පඞ්‌කො ච තස්‌ස භුසදස්‌සනෙය්‍යො නෙතාදිසො යාදිසො මය්‌හං කායෙ>
    text <සො වායතී එරිතො මාලුතෙන වනං යථා අග්‌ගගිම්‌හෙ සුඵුල්‌ලං>
  text <37>
    text <නිහන්‌ති සො රුක්‌ඛඵලං පථබ්‍යා සුචිත්‌තරූපං රුචිරං දස්‌සනෙය්‍යං>
    text <ඛිත්‌තඤ්‌ච තස්‌ස පුනරෙති හත්‌ථං හං තාත කිංරුක්‌ඛඵලං නු ඛො තං>
  text <38>
    text <දන්‌තා ච තස්‌ස භුසදස්‌සනෙය්‍යා සුද්‌ධා සමා සඞ්‌ඛවරූපපන්‌නා>
    text <මනො පසාදෙන්‌ති විවරියමානා න හි නූන සො සාකමඛාදි තෙහි>
  text <39>
    text <අකක්‌කසං අග්‌ගළිතං මුහුං මුදුං උජුං අනුද්‌ධතං අචපලමස්‌ස භාසිතං>
    text <රුදං මනුඤ්‌ඤං කරවීකසුස්‌සරං හදයඞ්‌ගමං රඤ්‌ජයතෙව මෙ මනො>
  text <40>
    text <බින්‌දුස්‌සරො නාතිවිසට්‌ඨවාක්‍යො න නූන සජ්‌ඣායමතිප්‌පයුත්‌තො>
    text <ඉච්‌ඡාමි භො තං පුනදෙව දට්‌ඨුං මිත්‌තො හි මෙ මාණවොහු පුරත්‌ථා>
  text <41>
    text <සුසන්‌ධි සබ්‌බත්‌ථ විමට්‌ඨිමං වණං පුථූ සුජාතං ඛරපත්‌තසන්‌නිභං>
    text <තෙනෙව මං උත්‌තරියාන මාණවො විවරිතං ඌරුං ජඝනෙන පීළයි>
  text <42>
    text <තපන්‌ති ආභන්‌ති විරොචරෙ ච සතෙරතා විජ්‌ජුරිවන්‌තලික්‌ඛෙ>
    text <බාහා මුදූ අඤ්‌ජනලොමසාදිසා විචිත්‍රවට්‌ටඞ්‌ගුලිකාස්‌ස සොභරෙ>
  text <43>
    text <අකක්‌කසඞ්‌ගො න ච දීඝලොමො නඛාස්‌ස දීඝා අපි ලොහිතග්‌ගා>
    text <මුදූහි බාහාහි පලිස්‌සජන්‌තො කල්‍යාණරූපො රමයං උපට්‌ඨහි>
  text <44>
    text <දුමස්‌ස තූලූපනිභා පභස්‌සරා සුවණ්‌ණකම්‌බුතලවට්‌ටසුච්‌ඡවී>
    text <හත්‌ථා මුදූ තෙහි මං සංඵුසිත්‌වා ඉතො ගතො තෙන මං දහන්‌ති තාත>
  text <45>
    text <න නූන සො ඛාරිවිධං අහාසි න නූන සො කට්‌ඨානි සයං අභඤ්‌ජි>
    text <න නූන සො හන්‌ති දුමෙ කුඨාරියා න හිස්‌ස හත්‌ථෙසු ඛිලානි අත්‌ථි>
  text <46>
    text <අච්‌ඡො ච ඛො තස්‌ස වණං අකාසි සො මංබ්‍රවි සුඛිතං මං කරොහි>
    text <තාහං කරිං තෙන මමාසි සොඛ්‍යං සො චබ්‍රවි සුඛිතොස්‌මීති බ්‍රහ්‌මෙ>
  text <47>
    text <අයඤ්‌ච තෙ මාලුවපණ්‌ණසන්‌ථතා විකිණ්‌ණරූපාව මයා ච තෙන ච>
    text <කිලන්‌තරූපා උදකෙ රමිත්‌වා පුනප්‌පුනං පණ්‌ණකුටිං වජාම>
  text <48>
    text <න මජ්‌ජ මන්‌තා පටිභන්‌ති තාත න අග්‌ගිහුත්‌තං නපි යඤ්‌ඤතන්‌තං>
    text <න චාපි තෙ මූලඵලානි භුඤ්‌ජෙ යාව න පස්‌සාමි තං බ්‍රහ්‌මචාරිං>
  text <49>
    text <අද්‌ධා පජානාසි තුවම්‌පි තාත යස්‌සං දිසං වසතෙ බ්‍රහ්‌මචාරී>
    text <තං මං දිසං පාපය තාත ඛිප්‌පං මා තෙ අහං අමරිමස්‌සමම්‌හි>
  text <50>
    text <විචිත්‍රඵුල්‌ලං හි වනං සුතං මයා දිජාභිඝුට්‌ඨං දිජසඞ්‌ඝසෙවිතං>
    text <තං මං වනං පාපය තාත ඛිප්‌පං පුරා තෙ පාණං විජහාමි අස්‌සමෙ>
  text <51>
    text <ඉමස්‌මාහං ජොතිරසෙ වනම්‌හි ගන්‌ධබ්‌බදෙවච්‌ඡරසඞ්‌ඝසෙවිතෙ>
    text <ඉසීනමාවාසෙ සනන්‌තනම්‌හි නෙතාදිසං අරතිං පාපුණෙථ>
  text <52>
    text <භවන්‌ති මිත්‌තානි අථො න හොන්‌ති ඤාතීසු මිත්‌තෙසු කරොන්‌ති පෙමං>
    text <අයඤ්‌ච ජම්‌මො කිස්‌ස වා නිවිට්‌ඨො යො නෙව ජානාති කුතොම්‌හි ආගතො>
  text <53>
    text <සංවාසෙන හි මිත්‌තානි සන්‌ධියන්‌ති පුනප්‌පුනං>
    text <ස්‌වෙව මිත්‌තො අසංගන්‌තු අසංවාසෙන ජීරති>
  text <54>
    text <සචෙ තුවං දක්‌ඛසි බ්‍රහ්‌මචාරිං සචෙ තුවං සල්‌ලපෙ බ්‍රහ්‌මචාරිනා>
    text <සම්‌පන්‌නසස්‌සංව මහොදකෙන තපොගුණං ඛිප්‌පමිමං පහිස්‌සසි>
  text <55>
    text <පුනපි චෙ දක්‌ඛසි බ්‍රහ්‌මචාරිං පුනපි චෙ සල්‌ලපෙ බ්‍රහ්‌මචාරිනා>
    text <සම්‌පන්‌නසස්‌සංව මහොදකෙන උස්‌මාගතං ඛිප්‌පමිමං පහිස්‌සසි>
  text <56>
    text <භූතානි හෙතානි චරන්‌ති තාත විරූපරූපෙන මනුස්‌සලොකෙ>
    text <න තානි සෙවෙථ නරො සපඤ්‌ඤො ආසජ්‌ජ නං නස්‌සති බ්‍රහ්‌මචාරීති>
  stand <නිළිනිකාජාතකං පඨමං>
  text <  <
  text <උම්‌මාදන්‌තීජාතකං>
  text <57>
    text <නිවෙසනං කස්‌ස නුදං සුනන්‌ද පාකාරෙන පණ්‌ඩුමයෙන ගුත්‌තං>
    text <කා දිස්‌සති අග්‌ගිසිඛාව දූරෙ වෙහායසං පබ්‌බතග්‌ගෙව අච්‌චි>
  text <58>
    text <ධීතා න්‌වයං කස්‌ස සුනන්‌ද හොති සුණිසා න්‌වයං කස්‌ස අථොපි භරියා>
    text <අක්‌ඛාහි මෙ ඛිප්‌පමිධෙව පුට්‌ඨො අවාවටා යදි වා අත්‌ථි භත්‌තා>
  text <59>
    text <අහඤ්‌හි ජානාමි ජනින්‌ද එතං මත්‍යා ච පෙත්‍යා ච අථොපි අස්‌සා>
    text <තවෙව සො පුරිසො භූමිපාල රත්‌තින්‌දිවං අප්‌පමත්‌තො තවත්‌ථෙ>
  text <60>
    text <ඉද්‌ධො ච ඵීතො ච සුවඩ්‌ඪිතො ච අමච්‌චො ච තෙ අඤ්‌ඤතරො ජනින්‌ද>
    text <තස්‌සෙසා භරියාභිපාරකස්‌ස උම්‌මාදන්‌තී නාමධෙය්‍යෙන රාජ>
  text <61>
    text <අම්‌භො අම්‌භො නාමමිදං ඉමිස්‌සා මත්‍යා ච පෙත්‍යා ච කතං සුසාධු>
    text <තදා හි මය්‌හං අවලොකයන්‌තී උම්‌මත්‌තකං උම්‌මදන්‌තී අකාසි>
  text <62>
    text <යා පුණ්‌ණමාසෙ මිගමන්‌දලොචනා උපාවිසි පුණ්‌ඩරීකත්‌තචඞ්‌ගී>
    text <ද්‌වෙ පුණ්‌ණමායො තදහූ අමඤ්‌ඤහං දිස්‌වාන පාරාවතරත්‌තවාසිනිං>
  text <63>
    text <අළාරපම්‌හෙහි සුභෙහි වග්‌ගුභි පලොභයන්‌තී මං යදා උදික්‌ඛති>
    text <විජම්‌භමානා හරතෙව මෙ මනො ජාතා වනෙ කිම්‌පුරිසීව පබ්‌බතෙ>
  text <64>
    text <තදා හි බ්‍රහතී සාමා ආමුත්‌තමණිකුණ්‌ඩලා>
    text <එකච්‌චවසනා නාරී මිගී භන්‌තාවුදික්‌ඛති>
  text <65>
    text <කදාස්‌සු මං තම්‌බනඛා සුලොමා බාහාමුදූ චන්‌දනසාරලිත්‌තා>
    text <වට්‌ටඞ්‌ගුලී සන්‌නතධීරකුත්‌තියා නාරී උපඤ්‌ඤිස්‌සති සීසතො සුභා>
  text <66>
    text <කදාස්‌සු මං කඤ්‌චනජාලුරච්‌ඡදා ධීතා තිරීටිස්‌ස විලග්‌ගමජ්‌ඣා>
    text <මුදූහි බාහාහි පලිස්‌සජිස්‌සති බ්‍රහාවනෙ ජාතදුමංව මාලුවා>
  text <67>
    text <කදාස්‌සු ලාඛාරසරත්‌තසුච්‌ඡවී බින්‌දුත්‌ථනී පුණ්‌ඩරීකත්‌තචඞ්‌ගී>
    text <මුඛං මුඛෙන උපනාමයිස්‌සති සොණ්‌ඩොව සොණ්‌ඩස්‌ස සුරාය ථාලං>
  text <68>
    text <යදාද්‌දසං තං තිට්‌ඨන්‌තිං සබ්‌බභද්‌දං මනොරමං>
    text <තතො සකස්‌ස චිත්‌තස්‌ස නාවබොධාමි කඤ්‌චිනං>
  text <69>
    text <උම්‌මාදන්‌තිමහං දට්‌ඨා ආමුත්‌තමණිකුණ්‌ඩලං>
    text <න සුපාමි දිවාරත්‌තිං සහස්‌සංව පරාජිතො>
  text <70>
    text <සක්‌කො චෙ මෙ වරං දජ්‌ජා සො ච ලබ්‌භෙථ මෙ වරො>
    text <එකරත්‌තං ද්‌විරත්‌තං වා භවෙය්‍යං අභිපාරකො>
    text <උම්‌මාදන්‌ත්‍යා රමිත්‌වාන සිවිරාජා තතො සියං>
  text <71>
    text <භූතානි මෙ භූතපතී නමස්‌සතො ආගම්‌ම යක්‌ඛො ඉදමෙතදබ්‍රවි>
    text <රඤ්‌ඤො මනො උම්‌මදන්‌ත්‍යා නිවිට්‌ඨො දදාමි තෙ තං පරිචාරයස්‌සු>
  text <72>
    text <පුඤ්‌ඤා විධංසෙ අමරො න චම්‌හි ජනො ච මෙ පාපමිදඤ්‌ච ජඤ්‌ඤා>
    text <භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා>
  text <73>
    text <ජනින්‌ද නාඤ්‌ඤත්‍ර තයා මයා වා සබ්‌බාපි කම්‌මස්‌ස කතස්‌ස ජඤ්‌ඤා>
    text <යං තෙ මයා උම්‌මදන්‌තී පදින්‌නා භුසෙහි රාජා වනථං සජාහි>
  text <74>
    text <යො පාපකං කම්‌ම කරං මනුස්‌සො සො මඤ්‌ඤති මායිද මඤ්‌ඤිංසු අඤ්‌ඤෙ>
    text <පස්‌සන්‌ති භූතානි කරොන්‌තමෙතං යුත්‌තා ච යෙ හොන්‌ති නරා පථබ්‍යා>
  text <75>
    text <අඤ්‌ඤො නු තෙ කොචි නරො පථබ්‍යා සද්‌ධෙය්‍ය ලොකස්‌මි න මෙ පියාති>
    text <භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා>
  text <76>
    text <අද්‌ධා පියා මය්‌හ ජනින්‌ද එසා න සා මමං අප්‌පියා භූමිපාල>
  text <ගච්‌ඡෙව ත්‌වං උම්‌මදන්‌තිං භදන්‌තෙ සීහොව සෙලස්‌ස ගුහං උපෙති>
  text <77>
    text <න පීළිතා අත්‌තදුඛෙන ධීරා සුඛප්‌ඵලං කම්‌ම පරිච්‌චජන්‌ති>
    text <සම්‌මොහිතා වාපි සුඛෙන මත්‌තා න පාපකම්‌මඤ්‌ච සමාචරන්‌ති>
  text <78>
    text <තුවඤ්‌හි මාතා ච පිතා ච මය්‌හං භත්‌තා පතී පොසකො දෙවතා ච>
    text <දාසො අහං තුය්‌හ සපුත්‌තදාරො යථාසුඛං සාමි කරොහි කාමං>
  text <79>
    text <යො ඉස්‌සරොම්‌හීති කරොති පාපං කත්‌වා ච සො නුත්‌තසතෙ පරෙසං>
    text <න තෙන සො ජීවති දීඝමායු දෙවාපි පාපෙන සමෙක්‌ඛරෙ නං>
  text <80>
    text <අඤ්‌ඤාතකං සාමිකෙහී පදින්‌නං ධම්‌මෙ ඨිතා යෙ පටිච්‌ඡන්‌ති දානං>
    text <පටිච්‌ඡකා දායකා චාපි තත්‌ථ සුඛප්‌ඵලඤ්‌ඤෙව කරොන්‌ති කම්‌මං>
  text <81>
    text <අඤ්‌ඤො නු තෙ කොචි නරො පථබ්‍යා සද්‌ධෙය්‍ය ලොකස්‌මි න මෙ පියාති>
    text <භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා>
  text <82>
    text <අද්‌ධා පියා මය්‌හ ජනින්‌ද එසා න සා මමං අප්‌පියා භූමිපාල>
    text <යං තෙ මයා උම්‌මදන්‌තී පදින්‌නා භුසෙහි රාජා වනථං සජාහි>
  text <83>
    text <යො අත්‌තදුක්‌ඛෙන පරස්‌ස දුක්‌ඛං සුඛෙන වා අත්‌තසුඛං දහාති>
    text <යථෙවිදං මය්‌හ තථා පරෙසං යො එවං ජානාති ස වෙදි ධම්‌මං>
  text <84>
    text <අඤ්‌ඤො නු තෙ කොචි නරො පථබ්‍යා සද්‌ධෙය්‍ය ලොකස්‌මි න මෙ පියාති>
    text <භුසො ච ත්‍යස්‌ස මනසො විඝාතො දත්‌වා පියං උම්‌මදන්‌තිං අදට්‌ඨා>
  text <85>
    text <ජනින්‌ද ජානාසි පියා මමෙසා න සා මමං අප්‌පියා භූමිපාල>
    text <පියෙන තෙ දම්‌මි පියං ජනින්‌ද පියදායිනො දෙව පියං ලභන්‌ති>
  text <86>
    text <සො නූනාහං වධිස්‌සාමි අත්‌තානං කාමහෙතුකං>
    text <න හි ධම්‌මං අධම්‌මෙන අහං වධිතුමුස්‌සහෙ>
  text <87>
    text <සචෙ තුවං මය්‌හ සතිං ජනින්‌ද න කාමයාසි නරවීර සෙට්‌ඨ>
    text <චජාමි නං සබ්‌බජනස්‌ස සිබ්‍යා මයා පමුත්‌තං තතො අව්‌හයෙසි නං>
  text <88>
    text <අදූසියං චෙ අභිපාරක ත්‌වං චජාසි කත්‌තෙ අහිතාය ත්‍යස්‌ස>
    text <මහා ච තෙ උපවාදොපි අස්‌ස න චාපි ත්‍යස්‌ස නගරම්‌හි පක්‌ඛො>
  text <89>
    text <අහං සහිස්‌සං උපවාදමෙතං නින්‌දං පසංසං ගරහඤ්‌ච සබ්‌බං>
    text <මමෙතමාගච්‌ඡතු භූමිපාල යථාසුඛං සිවි කරොහි කාමං>
  text <90>
    text <යො නෙව නින්‌දං න පනප්‌පසංසං ආදියති ගරහං නොපි පූජං>
    text <සිරී ච ලක්‌ඛී ච අපෙති තම්‌හා ආපො සුවුට්‌ඨීව යථා ථලම්‌හා>
  text <91>
    text <යං කිඤ්‌චි දුක්‌ඛඤ්‌ච සුඛඤ්‌ච එත්‌තො ධම්‌මාතිසාරඤ්‌ච මනොවිඝාතං>
    text <උරසා අහං පච්‌චුත්‌තරිස්‌සාමි සබ්‌බං පථවී යථා ථාවරානං තසානං>
  text <92>
    text <ධම්‌මාතිසාරඤ්‌ච මනොවිඝාතං දුක්‌ඛඤ්‌ච නිච්‌ඡාමි අහං පරෙසං>
    text <එකොවිමං හාරයිස්‌සාමි භාරං ධම්‌මෙ ඨිතො කිඤ්‌චි අහාපයන්‌තො>
  text <93>
    text <සග්‌ගූපගං පුඤ්‌ඤකම්‌මං ජනින්‌ද මා මෙ තුවං අන්‌තරායං අකාසි>
    text <දදාමි තෙ උම්‌මදන්‌තිං පසන්‌නො රාජාව යඤ්‌ඤෙ ධනං බ්‍රාහ්‌මණානං>
  text <94>
    text <අද්‌ධා තුවං කත්‌තෙ හිතෙසි මය්‌හං සඛා මමං උම්‌මදන්‌තී තුවඤ්‌ච>
    text <නින්‌දෙය්‍යු දෙවා පිතරො ච සබ්‌බෙ පාපඤ්‌ච පස්‌සං අභිසම්‌පරායං>
  text <95>
    text <න හෙතධම්‌මං සිවිරාජ වජ්‌ජුං සනෙගමා ජානපදා ච සබ්‌බෙ>
    text <යං තෙ මයා උම්‌මදන්‌තී පදින්‌නා භුසෙහි රාජා වනථං සජාහි>
  text <96>
    text <අද්‌ධා තුවං කත්‌තෙ හිතෙසි මය්‌හං සඛා මමං උම්‌මදන්‌තී තුවඤ්‌ච>
    text <සතඤ්‌ච ධම්‌මානි සුකිත්‌තිතානි සමුද්‌දවෙලාව දුරච්‌චයානි>
  text <97>
    text <ආහුනෙය්‍යො මෙසි හිතානුකම්‌පී ධාතා විධාතා චසි කාමපාලො>
    text <තයී හුතා රාජ මහප්‌ඵලා හි කාමෙන මෙ උම්‌මදන්‌තිං පටිච්‌ඡ>
  text <98>
    text <අද්‌ධා හි සබ්‌බං අභිපාරක ත්‌වං ධම්‌මං අචාරී මම කත්‌තුපුත්‌ත>
    text <අඤ්‌ඤො නු තෙ කො ඉධ සොත්‌ථිකත්‌තා ද්‌විපදො නරො අරුණෙ ජීවලොකෙ>
  text <99>
    text <තුවං නු සෙට්‌ඨො ත්‌වමනුත්‌තරොසි ත්‌වං ධම්‌මගූ ධම්‌මවිදූ සුමෙධො>
    text <සො ධම්‌මගුත්‌තො චිරමෙව ජීව ධම්‌මඤ්‌ච මෙ දෙසය ධම්‌මපාල>
  text <100>
    text <තදිඞ්‌ඝ අභිපාරක සුණොහි වචනං මම>
    text <ධම්‌මං තෙ දෙසයිස්‌සාමි සතං ආසෙවිතං අහං>
  text <101>
    text <සාධු ධම්‌මරුචි රාජා සාධු පඤ්‌ඤාණවා නරො>
    text <සාධු මිත්‌තානමද්‌දුබ්‌භො පාපස්‌සාකරණං සුඛං>
  text <102>
    text <අක්‌කොධනස්‌ස විජිතෙ ඨිතධම්‌මස්‌ස රාජිනො>
    text <සුඛං මනුස්‌සා ආසෙථ සීතච්‌ඡායාය සඞ්‌ඝරෙ>
  text <103>
    text <න චාහමෙතං අභිරොචයාමි කම්‌මං අසමෙක්‌ඛකතං අසාධු>
    text <යෙ වාපි ඤත්‌වාන සයං කරොන්‌ති උපමා ඉමා මය්‌හං තුවං සුණොහි>
  text <104>
    text <ගවං චෙ තරමානානං ජිම්‌හං ගච්‌ඡති පුඞ්‌ගවො>
    text <සබ්‌බා තා ජිම්‌හං ගච්‌ඡන්‌ති නෙත්‌තෙ ජිම්‌හං ගතෙ සති>
  text <105>
    text <එවමෙව මනුස්‌සෙසු යො හොති සෙට්‌ඨසම්‌මතො>
    text <සො චෙ අධම්‌මං චරති පගෙව ඉතරා පජා>
    text <සබ්‌බං රට්‌ඨං දුඛං සෙති රාජා චෙ හොති අධම්‌මිකො>
  text <106>
    text <ගවං චෙ තරමානානං උජුං ගච්‌ඡති පුඞ්‌ගවො>
    text <සබ්‌බා ගාවී උජුං යන්‌ති නෙත්‌තෙ උජුං ගතෙ සති>
  text <107>
    text <එවමෙව මනුස්‌සෙසු යො හොති සෙට්‌ඨසම්‌මතො>
    text <සො සචෙ ධම්‌මං චරති පගෙව ඉතරා පජා>
    text <සබ්‌බං රට්‌ඨං සුඛං සෙති රාජා චෙ හොති ධම්‌මිකො>
  text <108>
    text <න චාපාහං අධම්‌මෙන අමරත්‌තමභිපත්‌ථයෙ>
    text <ඉමං වා පථවිං සබ්‌බං විජෙතුං අභිපාරක>
  text <109>
    text <යඤ්‌හි කිඤ්‌චි මනුස්‌සෙසු රතනං ඉධ විජ්‌ජති>
    text <ගාවො දාසො හිරඤ්‌ඤඤ්‌ච වත්‌ථියං හරිචන්‌දනං>
  text <110>
    text <අස්‌සිත්‌ථියො රතනං මණිකඤ්‌ච යඤ්‌චාපි මෙ චන්‌දසූරියා අභිපාලයන්‌ති>
    text <න තස්‌ස හෙතු විසමං චරෙය්‍යං මජ්‌ඣෙ සිවීනං උසභොම්‌හි ජාතො>
  text <111>
    text <නෙතා හිතා උග්‌ගතො රට්‌ඨපාලො ධම්‌මං සිවීනං අපචායමානො>
    text <සො ධම්‌මමෙවානුවිචින්‌තයන්‌තො තස්‌මා සකෙ චිත්‌තවසෙ න වත්‌තො>
  text <112>
    text <අද්‌ධා තුවං මහාරාජ නිච්‌චං අබ්‍යසනං සිවං>
    text <කරිස්‌සසි චිරං රජ්‌ජං පඤ්‌ඤා හි තව තාදිසී>
  text <113>
    text <එතං තෙ අනුමොදාම යං ධම්‌මං නප්‌පමජ්‌ජසි>
    text <ධම්‌මං පමජ්‌ජ ඛත්‌තියො රට්‌ඨා චවති ඉස්‌සරො>
  text <114>
    text <ධම්‌මං චර මහාරාජ මාතාපිතූසු ඛත්‌තිය>
    text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
  text <115>
    text <ධම්‌මං චර මහාරාජ පුත්‌තදාරෙසු ඛත්‌තිය…පෙ …>
  text <116>
    text <ධම්‌මං චර මහාරාජ මිත්‌තාමච්‌චෙසු ඛත්‌තිය…පෙ …>
  text <117>
    text <ධම්‌මං චර මහාරාජ වාහනෙසු බලෙසු ච…පෙ …>
  text <118>
    text <ධම්‌මං චර මහාරාජ ගාමෙසු නිගමෙසු ච…පෙ …>
  text <119>
    text <ධම්‌මං චර මහාරාජ රට්‌ඨෙසු ජනපදෙසු ච…පෙ …>
  text <120>
    text <ධම්‌මං චර මහාරාජ සමණබ්‍රාහ්‌මණෙසු ච…පෙ …>
  text <121>
    text <ධම්‌මං චර මහාරාජ මිගපක්‌ඛීසු ඛත්‌තිය…පෙ …>
  text <122>
    text <ධම්‌මං චර මහාරාජ ධම්‌මො චිණ්‌ණො සුඛාවහො>
    text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
  text <123>
    text <ධම්‌මං චර මහාරාජ සඉන්‌දා දෙවා සබ්‍රහ්‌මකා>
    text <සුචිණ්‌ණෙන දිවං පත්‌තා මා ධම්‌මං රාජ පාමදොති>
  stand <උම්‌මාදන්‌තීජාතකං දුතියං>
  text <  <
  text <මහාබොධිජාතකං>
  text <124>
    text <කිං නු දණ්‌ඩං කිමජිනං කිං ඡත්‌තං කිමුපාහනං>
    text <කිමඞ්‌කුසඤ්‌ච පත්‌තඤ්‌ච සඞ්‌ඝාටිඤ්‌චාපි බ්‍රාහ්‌මණ>
    text <තරමානරූපොහාසි කිං නු පත්‌ථයසෙ දිසං>
  text <125>
    text <ද්‌වාදසෙතානි වස්‌සානි වුසිතානි තවන්‌තිකෙ>
    text <නාභිජානාමි සොණෙන පිඞ්‌ගලෙනාභිකූජිතං>
  text <126>
    text <ස්‌වායං දිත්‌තොව නදති සුක්‌කදාඨං විදංසයං>
    text <තව සුත්‌වා සභරියස්‌ස වීතසද්‌ධස්‌ස මං පති>
  text <127>
    text <අහු එස කතො දොසො යථා භාසසි බ්‍රාහ්‌මණ>
    text <එස භිය්‍යො පසීදාමි වස බ්‍රාහ්‌මණ මාගමා>
  text <128>
    text <සබ්‌බසෙතො පුරෙ ආසි තතොපි සබලො අහු>
    text <සබ්‌බලොහිතකො දානි කාලො පක්‌කමිතුං මම>
  text <129>
    text <අබ්‌භන්‌තරං පුරෙ ආසි තතො මජ්‌ඣෙ තතො බහි>
    text <පුරා නිද්‌ධමනා හොති සයමෙව වජාමහං>
  text <130>
    text <වීතසද්‌ධං න සෙවෙය්‍ය උදපානංවනොදකං>
    text <සචෙපි නං අනුඛණෙ වාරි කද්‌දමගන්‌ධිකං>
  text <131>
    text <පසන්‌නමෙව සෙවෙය්‍ය අප්‌පසන්‌නං විවජ්‌ජයෙ>
    text <පසන්‌නං පයිරුපාසෙය්‍ය රහදං වුදකත්‌ථිකො>
  text <132>
    text <භජෙ භජන්‌තං පුරිසං අභජන්‌තං න භජ්‌ජයෙ>
    text <අසප්‌පුරිසධම්‌මො සො යො භජන්‌තං න භජ්‌ජති>
  text <133>
    text <යො භජන්‌තං න භජති සෙවමානං න සෙවති>
    text <ස වෙ මනුස්‌සපාපිට්‌ඨො මිගො සාඛස්‌සිතො යථා>
  text <134>
    text <අච්‌චාභික්‌ඛණසංසග්‌ගා අසමොසරණෙන ච>
    text <එතෙන මිත්‌තා ජීරන්‌ති අකාලෙ යාචනාය ච>
  text <135>
    text <තස්‌මා නාභික්‌ඛණං ගච්‌ඡෙ න ච ගච්‌ඡෙ චිරාචිරං>
    text <කාලෙන යාචං යාචෙය්‍ය එවං මිත්‌තා න ජීයරෙ>
  text <136>
    text <අතිචිරං නිවාසෙන පියො භවති අප්‌පියො>
    text <ආමන්‌ත ඛො තං ගච්‌ඡාම පුරා තෙ හොම අප්‌පියා>
  text <137>
    text <එවං චෙ යාචමානානං අඤ්‌ජලිං නාවබුජ්‌ඣසි>
    text <පරිචාරකානං සතං වචනං න කරොසි නො>
    text <එවං තං අභියාචාම පුන කයිරාසි පරියායං>
  text <138>
    text <එවං චෙ නො විහරතං අන්‌තරායො න හෙස්‌සති>
    text <තුය්‌හං වාපි මහාරාජ මය්‌හං වා රට්‌ඨවද්‌ධන>
    text <අප්‌පෙව නාම පස්‌සෙම අහොරත්‌තානමච්‌චයෙ>
  text <139>
    text <උදීරණා චෙ සංගත්‍යා භාවාය මනුවත්‌තති>
    text <අකාමා අකරණීයං වා කරණීයං වාපි කුබ්‌බති>
    text <ආකාමාකරණීයම්‌හි ක්‌විධ පාපෙන ලිප්‌පති>
  text <140>
    text <සො චෙ අත්‌ථො ච ධම්‌මො ච කල්‍යාණො න ච පාපකො>
    text <භොතො චෙ වචනං සච්‌චං සුහතො වානරො මයා>
  text <141>
    text <අත්‌තනො චෙ හි වාදස්‌ස අපරාධං විජානියා>
    text <න මං ත්‌වං ගරහෙය්‍යාසි භොතො වාදො හි තාදිසො>
  text <142>
    text <ඉස්‌සරො සබ්‌බලොකස්‌ස සචෙ කප්‌පෙති ජීවිතං>
    text <ඉද්‌ධිං බ්‍යසනභාවඤ්‌ච කම්‌මං කල්‍යාණපාපකං>
    text <නිද්‌දෙසකාරී පුරිසො ඉස්‌සරො තෙන ලිප්‌පති>
  text <143>
    text <සො චෙ අත්‌ථො ච ධම්‌මො ච කල්‍යාණො න ච පාපකො>
    text <භොතො චෙ වචනං සච්‌චං සුහතො වානරො මයා>
  text <144>
    text <අත්‌තනො චෙ හි වාදස්‌ස අපරාධං විජානියා>
    text <න මං ත්‌වං ගරහෙය්‍යාසි භොතො වාදො හි තාදිසො>
  text <145>
    text <සචෙ පුබ්‌බෙකතහෙතු සුඛදුක්‌ඛං නිගච්‌ඡති>
    text <පොරාණකං කතං පාපං තමෙසො මුච්‌චතෙ ඉණං>
    text <පොරාණකඉණමොක්‌ඛො ක්‌විධ පාපෙන ලිප්‌පති>
  text <146>
    text <සො චෙ අත්‌ථො ච ධම්‌මො ච කල්‍යාණො න ච පාපකො>
    text <භොතො චෙ වචනං සච්‌චං සුහතො වානරො මයා>
  text <147>
    text <අත්‌තනො චෙ හි වාදස්‌ස අපරාධං විජානියා>
    text <න මං ත්‌වං ගරහෙය්‍යාසි භොතො වාදො හි තාදිසො>
  text <148>
    text <චතුන්‌නංයෙවුපාදාය රූපං සම්‌භොති පාණිනං>
    text <යතො ච රූපං සම්‌භොති තත්‌ථෙවානුපගච්‌ඡති>
    text <ඉධෙව ජීවති ජීවො පෙච්‌ච පෙච්‌ච විනස්‌සති>
  text <149>
    text <උච්‌ඡිජ්‌ජති අයං ලොකො යෙ බාලා යෙ ච පණ්‌ඩිතා>
    text <උච්‌ඡිජ්‌ජමානෙ ලොකස්‌මිං ක්‌විධ පාපෙන ලිප්‌පති>
  text <150>
    text <සො චෙ අත්‌ථො ච ධම්‌මො ච කල්‍යාණො න ච පාපකො>
    text <භොතො චෙ වචනං සච්‌චං සුහතො වානරො මයා>
  text <151>
    text <අත්‌තනො චෙ හි වාදස්‌ස අපරාධං විජානියා>
    text <න මං ත්‌වං ගරහෙය්‍යාසි භොතො වාදො හි තාදිසො>
  text <152>
    text <ආහු ඛත්‌තවිදා ලොකෙ බාලා පණ්‌ඩිතමානිනො>
    text <මාතරං පිතරං හඤ්‌ඤෙ අථො ජෙට්‌ඨම්‌පි භාතරං>
    text <හනෙය්‍ය පුත්‌ත දාරෙ ච අත්‌ථො චෙ තාදිසො සියා>
  text <153>
    text <යස්‌ස රුක්‌ඛස්‌ස ඡායාය නිසීදෙය්‍ය සයෙය්‍ය වා>
    text <න තස්‌ස සාඛං භඤ්‌ජෙය්‍ය මිත්‌තදුබ්‌භො හි පාපකො>
  text <154>
    text <අථ අත්‌ථෙ සමුප්‌පන්‌නෙ සමූලමපි අබ්‌බහෙ>
    text <අත්‌ථො මෙ සම්‌බලෙනාපි සුහතො වානරො මයා>
  text <155>
    text <සො චෙ අත්‌ථො ච ධම්‌මො ච කල්‍යාණො න ච පාපකො>
    text <භොතො චෙ වචනං සච්‌චං සුහතො වානරො මයා>
  text <156>
    text <අත්‌තනො චෙ හි වාදස්‌ස අපරාධං විජානියා>
    text <න මං ත්‌වං ගරහෙය්‍යාසි භොතො වාදො හි තාදිසො>
  text <157>
    text <අහෙතුවාදො පුරිසො යො ච ඉස්‌සරකුත්‌තිකො>
    text <පුබ්‌බෙකතී ච උච්‌ඡෙදී යො ච ඛත්‌තවිදො නරො>
  text <158>
    text <එතෙ අසප්‌පුරිසා ලොකෙ බාලා පණ්‌ඩිතමානිනො>
    text <කරෙය්‍ය තාදිසො පාපං අථො අඤ්‌ඤම්‌පි කාරයෙ>
    text <අසප්‌පුරිසසංසග්‌ගො දුක්‌ඛන්‌තො කටුකුද්‍රයො>
  text <159>
    text <උරබ්‌භරූපෙන වකස්‌සු පුබ්‌බෙ අසංකිතො අජයූථං උපෙති>
    text <හන්‌ත්‌වා උරණිං අජිකං අජඤ්‌ච උත්‍රාසයිත්‌වා යෙන කාමං පලෙති>
  text <160>
    text <තථාවිධෙකෙ සමණබ්‍රාහ්‌මණාසෙ ඡදනං කත්‌වා වඤ්‌චයන්‌ති මනුස්‌සෙ>
    text <අනාසකා ථණ්‌ඩිලසෙය්‍යකා ච රජොජල්‌ලං උක්‌කුටිකප්‌පධානං>
    text <පරියායභත්‌තඤ්‌ච අපානකත්‌තා පාපාචාරා අරහන්‌තො වදානා>
  text <161>
    text <එතෙ අසප්‌පුරිසා ලොකෙ බාලා පණ්‌ඩිතමානිනො>
    text <කරෙය්‍ය තාදිසො පාපං අථො අඤ්‌ඤම්‌පි කාරයෙ>
    text <අසප්‌පුරිසසංසග්‌ගො දුක්‌ඛන්‌තො කටුකුද්‍රයො>
  text <162>
    text <යමාහු නත්‌ථි වීරියන්‌ති අහෙතුඤ්‌ච පවදන්‌ති යෙ>
    text <පරකාරං අත්‌තකාරඤ්‌ච යෙ තුච්‌ඡං සමවණ්‌ණයුං>
  text <163>
    text <එතෙ අසප්‌පුරිසා ලොකෙ බාලා පණ්‌ඩිතමානිනො>
    text <කරෙය්‍ය තාදිසො පාපං අථො අඤ්‌ඤම්‌පි කාරයෙ>
    text <අසප්‌පුරිසසංසග්‌ගො දුක්‌ඛන්‌තො කටුකුද්‍රයො>
  text <164>
    text <සචෙ හි වීරියං නාස්‌ස කම්‌මං කල්‍යාණපාපකං>
    text <න භරෙ වඩ්‌ඪකිං රාජා නපි යන්‌තානි කාරයෙ>
  text <165>
    text <යස්‌මා ච වීරියං අත්‌ථි කම්‌මං කල්‍යාණපාපකං>
    text <තස්‌මා යන්‌තානි කාරෙති රාජා භරති වඩ්‌ඪකිං>
  text <166>
    text <යදි වස්‌සසතං දෙවො න වස්‌සෙ න හිමං පතෙ>
    text <උච්‌ඡිජ්‌ජෙය්‍ය අයං ලොකො විනස්‌සෙය්‍ය අයං පජා>
  text <167>
    text <යස්‌මා ච වස්‌සතී දෙවො හිමඤ්‌චානුඵුසායති>
    text <තස්‌මා සස්‌සානි පච්‌චන්‌ති රට්‌ඨඤ්‌ච පාලිතෙ චිරං>
  text <168>
    text <ගවං චෙ තරමානානං ජිම්‌හං ගච්‌ඡති පුඞ්‌ගවො>
    text <සබ්‌බා තා ජිම්‌හං ගච්‌ඡන්‌ති නෙත්‌තෙ ජිම්‌හං ගතෙ සති>
  text <169>
    text <එවමෙව මනුස්‌සෙසු යො හොති සෙට්‌ඨසම්‌මතො>
    text <සො චෙ අධම්‌මං චරති පගෙව ඉතරා පජා>
    text <සබ්‌බං රට්‌ඨං දුඛං සෙති රාජා චෙ හොති අධම්‌මිකො>
  text <170>
    text <ගවං චෙ තරමානානං උජුං ගච්‌ඡති පුඞ්‌ගවො>
    text <සබ්‌බා ගාවී උජුං යන්‌ති නෙත්‌තෙ උජුං ගතෙ සති>
  text <171>
    text <එවමෙව මනුස්‌සෙසු යො හොති සෙට්‌ඨසම්‌මතො>
    text <සො සචෙ ධම්‌මං චරති පගෙව ඉතරා පජා>
    text <සබ්‌බං රට්‌ඨං සුඛං සෙති රාජා චෙ හොති ධම්‌මිකො>
  text <172>
    text <මහාරුක්‌ඛස්‌ස ඵලිනො ආමං ඡින්‌දති යො ඵලං>
    text <රසඤ්‌චස්‌ස න ජානාති බීජඤ්‌චස්‌ස විනස්‌සති>
  text <173>
    text <මහාරුක්‌ඛූපමං රට්‌ඨං අධම්‌මෙන පසාසති>
    text <රසඤ්‌චස්‌ස න ජානාති රට්‌ඨඤ්‌චස්‌ස විනස්‌සති>
  text <174>
    text <මහාරුක්‌ඛස්‌ස ඵලිනො පක්‌කං ඡින්‌දති යො ඵලං>
    text <රසඤ්‌චස්‌ස විජානාති බීජඤ්‌චස්‌ස න නස්‌සති>
  text <175>
    text <මහාරුක්‌ඛූපමං රට්‌ඨං ධම්‌මෙන යො පසාසති>
    text <රසඤ්‌චස්‌ස විජානාති රට්‌ඨඤ්‌චස්‌ස න නස්‌සති>
  text <176>
    text <යො ච රාජා ජනපදං අධම්‌මෙන පසාසති>
    text <සබ්‌බොසධීහි සො රාජා විරුද්‌ධො හොති ඛත්‌තියො>
  text <177>
    text <තථෙව නෙගමෙ හිංසං යෙ යුත්‌තා කයවික්‌කයෙ>
    text <ඔජදානබලීකාරෙ ස කොසෙන විරුජ්‌ඣති>
  text <178>
    text <පහාරවරඛෙත්‌තඤ්‌ඤූ සඞ්‌ගාමෙ කතනිස්‌සමෙ>
    text <උස්‌සිතෙ හිංසයං රාජා ස බලෙන විරුජ්‌ඣති>
  text <179>
    text <තථෙව ඉසයො හිංසං සඤ්‌ඤතෙ බ්‍රහ්‌මචාරියො>
    text <අධම්‌මචාරී ඛත්‌තියො සො සග්‌ගෙන විරුජ්‌ඣති>
  text <180>
    text <යො ච රාජා අධම්‌මට්‌ඨො භරියං හන්‌ති අදූසිකං>
    text <ලුද්‌දං පසවතෙ ඨානං පුත්‌තෙහි ච විරුජ්‌ඣති>
  text <181>
    text <ධම්‌මං චරෙ ජානපදෙ නෙගමෙසු බලෙසු ච>
    text <ඉසයො ච න හිංසෙය්‍ය පුත්‌තදාරෙ සමං චරෙ>
  text <182>
    text <ස තාදිසො භූමිපති රට්‌ඨපාලො අකොධනො>
    text <සපත්‌තෙ සම්‌පකම්‌පෙති ඉන්‌දොව අසුරාධිපොති>
    text <සනිළීනිකමව්‌හයනො පඨමො දුතියො පන සඋම්‌මදන්‌තිවරො>
    text <තතියො පන බොධිසිරීව්‌හයනො කථිතා පන තීණි ජිනෙන සුභාති>
  stand <මහාබොධිජාතකං තතියං>
  stand <පණ්‌ණාසනිපාතං නිට්‌ඨිතං>
  text <තස්‌සුද්‌දානං>
