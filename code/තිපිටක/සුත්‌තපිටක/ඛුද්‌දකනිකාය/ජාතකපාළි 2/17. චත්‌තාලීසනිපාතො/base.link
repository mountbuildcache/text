text <චත්‌තාලීසනිපාතො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <දුතියො භාගො>
    text <  <
    text <තෙසකුණජාතකං>
    text <1>
      text <වෙස්‌සන්‌තරං තං පුච්‌ඡාමි සකුණ භද්‌දමත්‌ථු තෙ>
      text <රජ්‌ජං කාරෙතුකාමෙන කිං සු කිච්‌චං කතං වරං>
    text <2>
      text <චිරස්‌සං වත මං තාතො කංසො බාරාණසිග්‌ගහො>
      text <පමත්‌තො අප්‌පමත්‌තං මං පිතා පුත්‌තං අචොදයි>
    text <3>
      text <පඨමෙනෙව විතථං කොධං හාසං නිවාරයෙ>
      text <තතො කිච්‌චානි කාරෙය්‍ය තං වතං ආහු ඛත්‌තිය>
    text <4>
      text <යං ත්‌වං තාත තපොකම්‌මං පුබ්‌බෙ කතමසංසයං>
      text <රත්‌තො දුට්‌ඨො ච යං කයිරා න තං කයිරා තතො පුන>
    text <5>
      text <ඛත්‌තියස්‌ස පමත්‌තස්‌ස රට්‌ඨස්‌මිං රට්‌ඨවඩ්‌ඪන>
      text <සබ්‌බෙ භොගා විනස්‌සන්‌ති රඤ්‌ඤො තං වුච්‌චතෙ අඝං>
    text <6>
      text <සිරී තාත අලක්‌ඛී ච පුච්‌ඡිතා එතදබ්‍රවුං>
      text <උට්‌ඨාන වීරියෙ පොසෙ රමාහං අනුසූයකෙ>
    text <7>
      text <උසූයකෙ දුහදයෙ පුරිසෙ කම්‌මදුස්‌සකෙ>
      text <කාලකණ්‌ණී මහාරාජ රමති චක්‌කභඤ්‌ජනී>
    text <8>
      text <සො ත්‌වං සබ්‌බෙසු සුහදයො සබ්‌බෙසං රක්‌ඛිතො භව>
      text <අලක්‌ඛිං නුද මහාරාජ ලක්‌ඛ්‍යා භව නිවෙසනං>
    text <9>
      text <ස ලක්‌ඛීධිතිසම්‌පන්‌නො පුරිසො හි මහග්‌ගතො>
      text <අමිත්‌තානං කාසිපති මූලං අග්‌ගඤ්‌ච ඡින්‌දති>
    text <10>
      text <සක්‌කොපි හි භූතපති උට්‌ඨානෙ නප්‌පමජ්‌ජති>
      text <ස කල්‍යාණෙ ධිතිං කත්‌වා උට්‌ඨානෙ කුරුතෙ මනො>
    text <11>
      text <ගන්‌ධබ්‌බා පිතරො දෙවා සාජීවා හොන්‌ති තාදිනො>
      text <උට්‌ඨාහතො අප්‌පමජ්‌ජතො අනුතිට්‌ඨන්‌ති දෙවතා>
    text <12>
      text <සො අප්‌පමත්‌තො අක්‌කුද්‌ධො තාත කිච්‌චානි කාරය>
      text <වායමස්‌සු ච කිච්‌චෙසු නාලසො වින්‌දතෙ සුඛං>
    text <13>
      text <තත්‌ථෙව තෙ වත්‌තපදා එසාව අනුසාසනී>
      text <අලං මිත්‌තෙ සුඛාපෙතුං අමිත්‌තානං දුඛාය ච>
    text <14>
      text <සක්‌ඛිසි ත්‌වං කුණ්‌ඩලිනි මඤ්‌ඤසි ඛත්‌තබන්‌ධුනි>
      text <රජ්‌ජං කාරෙතුකාමෙන කිං සු කිච්‌චං කතං වරං>
    text <15>
      text <ද්‌වෙව තාත පදකානි යත්‌ථ සබ්‌බං පතිට්‌ඨිතං>
      text <අලද්‌ධස්‌ස ච යො ලාභො ලද්‌ධස්‌ස චානුරක්‌ඛණා>
    text <16>
      text <අමච්‌චෙ තාත ජානාහි ධීරෙ අත්‌ථස්‌ස කොවිදෙ>
      text <අනක්‌ඛා කිතවෙ තාත අසොණ්‌ඩෙ අවිනාසකෙ>
    text <17>
      text <යො ච තං තාත රක්‌ඛෙය්‍ය ධනං යඤ්‌චෙව තෙ සියා>
      text <සූතොව රථං සඞ්‌ගණ්‌හෙ සො තෙ කිච්‌චානි කාරයෙ>
    text <18>
      text <සුසඞ්‌ගහිතන්‌තජනො සයං විත්‌තං අවෙක්‌ඛිය>
      text <නිධිඤ්‌ච ඉණදානඤ්‌ච න කරෙ පරපත්‌තියා>
    text <19>
      text <සයං ආයං වයං ජඤ්‌ඤා සයං ජඤ්‌ඤා කතාකතං>
      text <නිග්‌ගණ්‌හෙ නිග්‌ගහාරහං පග්‌ගණ්‌හෙ පග්‌ගහාරහං>
    text <20>
      text <සයං ජානපදං අත්‌ථං අනුසාස රථෙසභ>
      text <මා තෙ අධම්‌මිකා යුත්‌තා ධනං රට්‌ඨඤ්‌ච නාසයුං>
    text <21>
      text <මා ච වෙගෙන කිච්‌චානි කරොසි කාරයෙසි වා>
      text <වෙගසා හි කතං කම්‌මං මන්‌දො පච්‌ඡානුතප්‌පති>
    text <22>
      text <මා තෙ අධිසරෙ මුඤ්‌ච සුබාළ්‌හමධිකොධිතං>
      text <කොධසා හි බහූ ඵීතා කුලා අකුලතං ගතා>
    text <23>
      text <මා තාත ඉස්‌සරොම්‌හීති අනත්‌ථාය පතාරයි>
      text <ඉත්‌ථීනං පුරිසානඤ්‌ච මා තෙ ආසි දුඛුද්‍රයො>
    text <24>
      text <අපෙතලොමහංසස්‌ස රඤ්‌ඤො කාමානුසාරිනො>
      text <සබ්‌බෙ භොගා විනස්‌සන්‌ති රඤ්‌ඤො තං වුච්‌චතෙ අඝං>
    text <25>
      text <තත්‌ථෙව තෙ වත්‌තපදා එසාව අනුසාසනී>
      text <දක්‌ඛස්‌සුදානි පුඤ්‌ඤකරො අසොණ්‌ඩො අවිනාසකො>
      text <සීලවාස්‌සු මහාරාජ දුස්‌සීලො විනිපාතිකො>
    text <26>
      text <අපුච්‌ඡිම්‌හ කොසියගොත්‌තං කුණ්‌ඩලිනිං තථෙව ච>
      text <ත්‌වං දානි වදෙහි ජම්‌බුක බලානං බලමුත්‌තමං>
    text <27>
      text <බලං පඤ්‌චවිධං ලොකෙ පුරිසස්‌මිං මහග්‌ගතෙ>
      text <තත්‌ථ බාහුබලං නාම චරිමං වුච්‌චතෙ බලං>
    text <28>
      text <භොගබලඤ්‌ච දීඝාවු දුතියං වුච්‌චතෙ බලං>
      text <අමච්‌චබලඤ්‌ච දීඝාවු තතියං වුච්‌චතෙ බලං>
    text <29>
      text <අභිජච්‌චබලං චෙව තං චතුත්‌ථං අසංසයං>
      text <යානි චෙතානි සබ්‌බානි අධිගණ්‌හාති පණ්‌ඩිතො>
    text <30>
      text <තං බලානං බලං සෙට්‌ඨං අග්‌ගං පඤ්‌ඤාබං බලං>
      text <පඤ්‌ඤාබලෙනුපත්‌ථද්‌ධො අත්‌ථං වින්‌දති පණ්‌ඩිතො>
    text <31>
      text <අපි චෙ ලභති මන්‌දො ඵීතං ධරණිමුත්‌තමං>
      text <අකාමස්‌ස පසය්‌හං වා අඤ්‌ඤො තං පටිපජ්‌ජති>
    text <32>
      text <අභිජාතොපි චෙ හොති රජ්‌ජං ලද්‌ධාන ඛත්‌තියො>
      text <දුප්‌පඤ්‌ඤො හි කාසිපති සබ්‌බෙනපි න ජීවති>
    text <33>
      text <පඤ්‌ඤාව සුතං විනිච්‌ඡිනී පඤ්‌ඤා කිත්‌ති සිලොකවඩ්‌ඪනී>
      text <පඤ්‌ඤාසහිතො නරො ඉධ අපි දුක්‌ඛෙ සුඛානි වින්‌දති>
    text <34>
      text <පඤ්‌ඤඤ්‌ච ඛො අසුස්‌සූසං න කොචි අධිගච්‌ඡති>
      text <බහුස්‌සුතං අනාගම්‌ම ධම්‌මට්‌ඨං අවිනිබ්‌භුජං>
    text <35>
      text <යො ච ධම්‌මවිභඞ්‌ගඤ්‌ඤූ කාලුට්‌ඨායී මතන්‌දිතො>
      text <අනුට්‌ඨහති කාලෙන කම්‌මඵලං තස්‌ස ඉජ්‌ඣති>
    text <36>
      text <අනායතන සීලස්‌ස අනායතන සෙවිනො>
      text <න නිබ්‌බින්‌දියකාරිස්‌ස සම්‌මදත්‌ථො විපච්‌චති>
    text <37>
      text <අජ්‌ඣත්‌තඤ්‌ච පයුත්‌තස්‌ස තථායතනසෙවිනො>
      text <අනිබ්‌බින්‌දියකාරිස්‌ස සම්‌මදත්‌ථො විපච්‌චති>
    text <38>
      text <යොගප්‌පයොගසඞ්‌ඛාතං සම්‌භතස්‌සානුරක්‌ඛණං>
      text <තානි ත්‌වං තාත සෙවස්‌සු මා අකම්‌මාය රන්‌ධයි>
      text <අකම්‌මුනා හි දුම්‌මෙධො නළාගාරංව සීදති>
    text <39>
      text <ධම්‌මං චර මහාරාජ මාතාපිතූසු ඛත්‌තිය>
      text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
    text <40>
      text <ධම්‌මං චර මහාරාජ පුත්‌තදාරෙසු ඛත්‌තිය>
      text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
    text <41>
      text <ධම්‌මං චර මහාරාජ මිත්‌තාමච්‌චෙසු ඛත්‌තිය>
      text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
    text <42>
      text <ධම්‌මං චර මහාරාජ වාහනෙසු බලෙසු ච>
      text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
    text <43>
      text <ධම්‌මං චර මහාරාජ ගාමෙසු නිගමෙසු ච…පෙ …>
    text <44>
      text <ධම්‌මං චර මහාරාජ රට්‌ඨෙසු ජනපදෙසු ච…පෙ …>
    text <45>
      text <ධම්‌මං චර මහාරාජ සමණ බ්‍රාහ්‌මණෙසු ච…පෙ …>
    text <46>
      text <ධම්‌මං චර මහාරාජ මිගපක්‌ඛීසු ඛත්‌තිය>
      text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
    text <47>
      text <ධම්‌මං චර මහාරාජ ධම්‌මො චිණ්‌ණො සුඛාවහො>
      text <ඉධ ධම්‌මං චරිත්‌වාන රාජ සග්‌ගං ගමිස්‌සසි>
    text <48>
      text <ධම්‌මං චර මහාරාජ සඉන්‌දා දෙවා සබ්‍රහ්‌මකා>
      text <සුචිණ්‌ණෙන දිවං පත්‌තා මා ධම්‌මං රාජ පාමදො>
    text <49>
      text <තත්‌ථෙව තෙ වත්‌තපදා එසාව අනුසාසනී>
      text <සප්‌පඤ්‌ඤසෙවී කල්‍යාණී සමත්‌තං සාම තං විදූති>
    stand <තෙසකුණජාතකං පඨමං>
    text <  <
    text <සරභඞ්‌ගජාතකං>
    text <50>
      text <අලඞ්‌කතා කුණ්‌ඩලිනො සුවත්‌ථා වෙළුරියමුත්‌තාථරුඛග්‌ගබන්‌ධා>
      text <රථෙසභා තිට්‌ඨථ කෙ නු තුම්‌හෙ කථං වො ජානන්‌ති මනුස්‌සලොකෙ>
    text <51>
      text <අහමට්‌ඨකො භීමරථො පනායං කාලිඞ්‌ගරාජා පන උග්‌ගතොයං>
      text <සුසඤ්‌ඤතානං ඉසීනං දස්‌සනාය ඉධාගතා පුච්‌ඡිතායෙම්‌හ පඤ්‌හෙ>
    text <52>
      text <වෙහායසං තිට්‌ඨසි අන්‌තලික්‌ඛෙ පථද්‌ධුනො පන්‌නරසෙව චන්‌දො>
      text <පුච්‌ඡාමි තං යක්‌ඛ මහානුභාව කථං තං ජානන්‌ති මනුස්‌සලොකෙ>
    text <53>
      text <යමාහු දෙවෙසු සුජම්‌පතීති මඝවාති තං ආහු මනුස්‌සලොකෙ>
      text <ස දෙවරාජා ඉදමජ්‌ජ පත්‌තො සුසඤ්‌ඤතානං ඉසීනං දස්‌සනාය>
    text <54>
      text <දූරෙ සුතා නො ඉසයො සමාගතා මහිද්‌ධිකා ඉද්‌ධිගුණූපපන්‌නා>
      text <වන්‌දාමි තෙ අයිරෙ පසන්‌නචිත්‌තො යෙ ජීවලොකෙත්‌ථ මනුස්‌සසෙට්‌ඨා>
    text <55>
      text <ගන්‌ධො ඉසීනං චිරදික්‌ඛිතානං කායා චුතො ගච්‌ඡති මාලුතෙන>
      text <ඉතො පටික්‌කම්‌ම සහස්‌සනෙත්‌ත ගන්‌ධො ඉසීනං අසුචි දෙවරාජ>
    text <56>
      text <ගන්‌ධො ඉසීනං චිරදික්‌ඛිතානං කායා චුතො ගච්‌ඡතු මාලුතෙන>
      text <විචිත්‍රපුප්‌ඵං සුරභිංව මාලං ගන්‌ධඤ්‌ච එතං පාටිකඞ්‌ඛාම භන්‌තෙ>
      text <න හෙත්‌ථ දෙවා පටික්‌කූලසඤ්‌ඤිනො>
    text <57>
      text <පුරින්‌දදො භූතපතී යසස්‌සී දෙවානමින්‌දො සක්‌කො මඝවා සුජම්‌පති>
      text <ස දෙවරාජා අසුරගණප්‌පමද්‌දනො ඔකාසමාකඞ්‌ඛති පඤ්‌හ පුච්‌ඡිතුං>
    text <58>
      text <කො නෙවිමෙසං ඉධ පණ්‌ඩිතානං පඤ්‌හෙ පුට්‌ඨො නිපුණෙ බ්‍යාකරිස්‌සති>
      text <තිණ්‌ණඤ්‌ච රඤ්‌ඤං මනුජාධිපානං දෙවානමින්‌දස්‌ස ච වාසවස්‌ස>
    text <59>
      text <අයං ඉසි සරභඞ්‌ගො තපස්‌සී යතො ජාතො විරතො මෙථුනස්‌මා>
      text <ආචෙරපුත්‌තො සුවිනීතරූපො සො නෙසං පඤ්‌හානි වියාකරිස්‌සති>
    text <60>
      text <කොණ්‌ඩඤ්‌ඤ පඤ්‌හානි වියාකරොහි යාචන්‌ති තං ඉසයො සාධුරූපා>
      text <කොණ්‌ඩඤ්‌ඤ එසො මනුජෙසු ධම්‌මො යං වුද්‌ධ මාගච්‌ඡති එස භාරො>
    text <61>
      text <කතාවකාසා පුච්‌ඡන්‌තු භොන්‌තො යං කිඤ්‌චි පඤ්‌හං මනසාභිපත්‌ථිතං>
      text <අහඤ්‌හි තං තං වො වියාකරිස්‌සං ඤත්‌වා සයං ලොකමිමං පරඤ්‌ච>
    text <62>
      text <තතො ච මඝවා සක්‌කො අත්‌ථදස්‌සී පුරින්‌දදො>
      text <අපුච්‌ඡි පඨමං පඤ්‌හං යඤ්‌චාසි අභිපත්‌ථිතං>
    text <63>
      text <කිං සූ වධිත්‌වා න කදාචි සොචති කිස්‌සප්‌පහානං ඉසයො වණ්‌ණයන්‌ති>
      text <කස්‌සීධ වුත්‌තං ඵරුසං ඛමෙථ අක්‌ඛාහි මෙ කොණ්‌ඩඤ්‌ඤ එතමත්‌ථං>
    text <64>
      text <කොධං වධිත්‌වා න කදාචි සොචති මක්‌ඛප්‌පහානං ඉසයො වණ්‌ණයන්‌ති>
      text <සබ්‌බෙසං වුත්‌තං ඵරුසං ඛමෙථ එතං ඛන්‌තිං උත්‌තමමාහු සන්‌තො>
    text <65>
      text <සක්‌කා උභින්‌නං වචනං තිතික්‌ඛිතුං සදිසස්‌ස වා සෙට්‌ඨතරස්‌ස වාපි>
      text <කථං නු හීනස්‌ස වචො ඛමෙථ අක්‌ඛාහි මෙ කොණ්‌ඩඤ්‌ඤ එතමත්‌ථං>
    text <66>
      text <භයා හි සෙට්‌ඨස්‌ස වචො ඛමෙථ සාරම්‌භහෙතූ පන සාදිසස්‌ස>
      text <යො චීධ හීනස්‌ස වචො ඛමෙථ එතං ඛන්‌තිං උත්‌තමමාහු සන්‌තො>
    text <67>
      text <කථං විජඤ්‌ඤා චතුපත්‌ථරූපං සෙට්‌ඨං සරික්‌ඛං අථවාපි හීනං>
      text <විරූපරූපෙන චරන්‌ති සන්‌තො තස්‌මා හි සබ්‌බෙසං වචො ඛමෙථ>
    text <68>
      text <න හෙතමත්‌ථං මහතීපි සෙනා සරාජිකා යුජ්‌ඣමානා ලභෙථ>
      text <යං ඛන්‌තිමා සප්‌පුරිසො ලභෙථ ඛන්‌තී බලස්‌සූපසමන්‌ති වෙරා>
    text <69>
      text <සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි>
      text <යථා අහුං දණ්‌ඩකී නාළිකෙරො අථජ්‌ජුනො කලාබු චාපි රාජා>
      text <තෙසං ගතිං බ්‍රූහි සුපාපකම්‌මිනං කත්‌ථූපපන්‌නා ඉසිනං විහෙඨකා>
    text <70>
      text <කිසඤ්‌හි වච්‌ඡං අවකිරිය දණ්‌ඩකී උච්‌ඡින්‌නමූලො සජනො සරට්‌ඨො>
      text <කුක්‌කුළනාමෙ නිරයම්‌හි පච්‌චති තස්‌ස ඵුලිඞ්‌ගානි පතන්‌ති කායෙ>
    text <71>
      text <යො සඤ්‌ඤතෙ පබ්‌බජිතෙ අහෙඨයි ධම්‌මං භණන්‌තෙ සමණෙ අදූසකෙ>
      text <තං නාළිකෙරං සුනඛා පරත්‌ථ සඞ්‌ගම්‌ම ඛාදන්‌ති විඵන්‌දමානං>
    text <72>
      text <අථජ්‌ජුනො නිරයෙ සත්‌තිසූලෙ අවංසිරො පතිතො උද්‌ධංපාදො>
      text <අඞ්‌ගීරසං ගොතමං හෙඨයිත්‌වා ඛන්‌තිං තපස්‌සිං චිරබ්‍රහ්‌මචාරිං>
    text <73>
      text <යො ඛණ්‌ඩසො පබ්‌බජිතං අඡෙදයි ඛන්‌තිං වදන්‌තං සමණං අදූසකං>
      text <කලාබුවීචිං උපපජ්‌ජ පච්‌චති මහාපතාපං කටුකං භයානකං>
    text <74>
      text <එතානි සුත්‌වා නිරයානි පණ්‌ඩිතො අඤ්‌ඤානි පාපිට්‌ඨතරානි චෙත්‌ථ>
      text <ධම්‌මං චරෙ සමණබ්‍රාහ්‌මණෙසු එවඞ්‌කරො සග්‌ගමුපෙති ඨානං>
    text <75>
      text <සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි>
      text <කථංවිධං සීලවන්‌තං වදන්‌ති කථංවිධං පඤ්‌ඤවන්‌තං වදන්‌ති>
      text <කථංවිධං සප්‌පුරිසං වදන්‌ති කථංවිධං නො සිරි නො ජහාති>
    text <76>
      text <කායෙන වාචාය ච යොධ සඤ්‌ඤතො මනසා ච කිඤ්‌චි න කරොති පාපං>
      text <න අත්‌තහෙතූ අලිකං භණෙති තථාවිධං සීලවන්‌තං වදන්‌ති>
    text <77>
      text <ගම්‌භීරපඤ්‌හං මනසාභිචින්‌තයං නාච්‌චාහිතං කම්‌ම කරොති ලුද්‌දං>
      text <කාලාගතං අත්‌ථපදං න රිඤ්‌චති තථාවිධං පඤ්‌ඤවන්‌තං වදන්‌ති>
    text <78>
      text <යො වෙ කතඤ්‌ඤූ කතවෙදි ධීරො කල්‍යාණමිත්‌තො දළ්‌හභත්‌ති ච හොති>
      text <දුඛිතස්‌ස සක්‌කච්‌ච කරොති කිච්‌චං තථාවිධං සප්‌පුරිසං වදන්‌ති>
    text <79>
      text <එතෙහි සබ්‌බෙහි ගුණෙහුපෙතො සද්‌ධො මුදූ සංවිභාගී වදඤ්‌ඤූ>
      text <සඞ්‌ගාහකං සඛිලං සණ්‌හවාචං තථාවිධං නො සිරි නො ජහාති>
    text <80>
      text <සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි>
      text <සීලං සිරිඤ්‌චාපි සතඤ්‌ච ධම්‌මං පඤ්‌ඤඤ්‌ච කං සෙට්‌ඨතරං වදන්‌ති>
    text <81>
      text <පඤ්‌ඤා හි සෙට්‌ඨා කුසලා වදන්‌ති නක්‌ඛත්‌තරාජාරිව තාරකානං>
      text <සීලං සීරී චාපි සතඤ්‌ච ධම්‌මො අන්‌වායිකා පඤ්‌ඤවතො භවන්‌ති>
    text <82>
      text <සුභාසිතං තෙ අනුමොදියාන අඤ්‌ඤං තං පුච්‌ඡාමි තදිඞ්‌ඝ බ්‍රූහි>
      text <කථංකරො කින්‌තිකරො කිමාචරං කිං සෙවමානො ලභතීධ පඤ්‌ඤං>
      text <පඤ්‌ඤාය දානිප්‌පටිපං වදෙහි කථංකරො පඤ්‌ඤවා හොති මච්‌චො>
    text <83>
      text <සෙවෙථ වුද්‌ධෙ නිපුණෙ බහුස්‌සුතෙ උග්‌ගාහකො ච පරිපුච්‌ඡකො සියා>
      text <සුණෙය්‍ය සක්‌කච්‌ච සුභාසිතානි එවංකරො පඤ්‌ඤවා හොති මච්‌චො>
    text <84>
      text <පඤ්‌ඤවා කාමගුණෙ අවෙක්‌ඛති අනිච්‌චතො දුක්‌ඛතො රොගතො ච>
      text <එවං විපස්‌සී පජහාති ඡන්‌දං දුක්‌ඛෙසු කාමෙසු මහබ්‌භයෙසු>
    text <85>
      text <ස වීතරාගො පවිනෙය්‍ය දොසං මෙත්‌තං චිත්‌තං භාවයෙ අප්‌පමාණං>
      text <සබ්‌බෙසු භූතෙසු නිධාය දණ්‌ඩං අනින්‌දිතො බ්‍රහ්‌මමුපෙති ඨානං>
    text <86>
      text <මහත්‌ථියං ආගමනං අහොසි තවමට්‌ඨකා භීමරථස්‌ස චාපි>
      text <කාලිඞ්‌ගරාජස්‌ස ච උග්‌ගතස්‌ස සබ්‌බෙස වො කාමරාගො පහීනො>
    text <87>
      text <එවමෙතං පරචිත්‌තවෙදි සබ්‌බෙස නො කාමරාගො පහීනො>
      text <කරොහි ඔකාසමනුග්‌ගහාය යථා ගතිං තෙ අභිසම්‌භවෙම>
    text <88>
      text <කරොමි ඔකාසමනුග්‌ගහාය තථා හි වො කාමරාගො පහීනො>
      text <ඵරාථ කායං විපුලාය පීතියා යථා ගතිං මෙ අභිසම්‌භවෙථ>
    text <89>
      text <සබ්‌බං කරිස්‌සාම තවානුසාසනිං යං යං තුවං වක්‌ඛසි භූරිපඤ්‌ඤ>
      text <ඵරාම කායං විපුලාය පීතියා යථා ගතිං තෙ අභිසම්‌භවෙම>
    text <90>
      text <කතාය වච්‌ඡස්‌ස කිසස්‌ස පූජා ගච්‌ඡන්‌තු භොන්‌තො ඉසයො සාධුරූපා>
      text <ඣානෙ රතා හොථ සදා සමාහිතා එසා රතී පබ්‌බජිතස්‌ස සෙට්‌ඨා>
    text <91>
      text <සුත්‌වාන ගාථා පරමත්‌ථසංහිතා සුභාසිතා ඉසිනා පණ්‌ඩිතෙන>
      text <තෙ වෙදජාතා අනුමොදමානා පක්‌කාමු දෙවා දෙවපුරං යසස්‌සිනො>
    text <92>
      text <ගාථා ඉමා අත්‌ථවතී සුබ්‍යඤ්‌ජනා සුභාසිතා ඉසිනා පණ්‌ඩිතෙන>
      text <යො කොචිමා අට්‌ඨිකත්‌වා සුණෙය්‍ය ලභෙථ පුබ්‌බාපරියං විසෙසං>
      text <ලද්‌ධාන පුබ්‌බාපරියං විසෙසං අදස්‌සනං මච්‌චුරාජස්‌ස ගච්‌ඡෙ>
    text <93>
      text <සාලිස්‌සරො සාරිපුත්‌තො මෙණ්‌ඩිස්‌සරො ච කස්‌සපො>
      text <පබ්‌බතො අනුරුද්‌ධො ච කච්‌චායනො ච දෙවලො>
    text <94>
      text <අනුසිස්‌සො ච ආනන්‌දො කිසවච්‌ඡො ච කොලිතො>
      text <නාරදො උදායී ථෙරො පරිසා බුද්‌ධපරිසා>
      text <සරභඞ්‌ගො ලොකනාථො එවං ධාරෙථ ජාතකන්‌ති>
    stand <සරභඞ්‌ගජාතකං දුතියං>
    text <  <
    text <අලම්‌බුසාජාතකං>
    text <95>
      text <අථ බ්‍රවි බ්‍රහා ඉන්‌දො වත්‍රභූ ජයතං පිතා>
      text <දෙවකඤ්‌ඤං පරාභෙත්‌වා සුධම්‌මායං අලම්‌බුසං>
    text <96>
      text <මිස්‌සෙ දෙවා තං යාචන්‌ති තාවතිංසා සඉන්‌දකා>
      text <ඉසිප්‌පලොභනෙ ගච්‌ඡ ඉසිසිඞ්‌ගං අලම්‌බුසෙ>
    text <97>
      text <පුරායං අම්‌හෙ අච්‌චෙති වත්‌තවා බ්‍රහ්‌මචරියවා>
      text <නිබ්‌බානාභිරතො වුද්‌ධො තස්‌ස මග්‌ගානි ආවර>
    text <98>
      text <දෙවරාජ කිමෙව ත්‌වං මමෙව තුවං සික්‌ඛසි>
      text <ඉසිප්‌පලොභනෙ ගච්‌ඡ සන්‌ති අඤ්‌ඤාපි අච්‌ඡරා>
    text <99>
      text <මාදිසියො පවරා චෙව අසොකෙ නන්‌දනෙ වනෙ>
      text <තාසම්‌පි හොතු පරියායො තාපි යන්‌තු පලොභනා>
    text <100>
      text <අද්‌ධා හි සච්‌චං භණසි සන්‌ති අඤ්‌ඤාපි අච්‌ඡරා>
      text <තාදිසියො පවරා චෙව අසොකෙ නන්‌දනෙ වනෙ>
    text <101>
      text <න තා එවං පජානන්‌ති පාරිචරියං පුමං ගතා>
      text <යාදිසං ත්‌වං පජානාසි නාරි සබ්‌බඞ්‌ගසොභනෙ>
    text <102>
      text <ත්‌වමෙව ගච්‌ඡ කල්‍යාණි ඉත්‌ථීනං පවරා චසි>
      text <තවෙව වණ්‌ණරූපෙන සවසමානයිස්‌සසි>
    text <103>
      text <න වාහං න ගමිස්‌සාමි දෙවරාජෙන පෙසිතා>
      text <විභෙමි චෙතං ආසාදුං උග්‌ගතෙජො හි බ්‍රාහ්‌මණො>
    text <104>
      text <අනෙකෙ නිරයං පත්‌තා ඉසිමාසාදියා ජනා>
      text <ආපන්‌නා මොහසංසාරං තස්‌මා ලොමානි හංසයෙ>
    text <105>
      text <ඉදං වත්‌වාන පක්‌කාමි අච්‌ඡරා කාමවණ්‌ණිනී>
      text <මිස්‌සා මිස්‌සිතු මිච්‌ඡන්‌තී ඉසිසිඞ්‌ගං අලම්‌බුසා>
    text <106>
      text <සා ච තං වනමොගය්‌හ ඉසිසිඞ්‌ගෙන රක්‌ඛිතං>
      text <බිම්‌බජාලකසඤ්‌ඡන්‌නං සමන්‌තා අඩ්‌ඪයොජනං>
    text <107>
      text <පාතොව පාතරාසම්‌හි උදණ්‌හසමයං පති>
      text <අග්‌ගිට්‌ඨං පරිමජ්‌ජන්‌තං ඉසිසිඞ්‌ගං උපාගමි>
    text <108>
      text <කා නු විජ්‌ජුරිවාභාසි ඔසධී විය තාරකා>
      text <විචිත්‌තහත්‌ථාභරණා ආමුත්‌තමණිකුණ්‌ඩලා>
    text <109>
      text <ආදිච්‌චවණ්‌ණසඞ්‌කාසා හෙමචන්‌දනගන්‌ධිනී>
      text <සඤ්‌ඤතූරූ මහාමායා කුමාරී චාරුදස්‌සනා>
    text <110>
      text <විලග්‌ගා මුදුකා සුද්‌ධා පාදා තෙ සුප්‌පතිට්‌ඨිතා>
      text <ගමනා කාමනීයා තෙ හරන්‌තියෙව මෙ මනො>
    text <111>
      text <අනුපුබ්‌බාව තෙ ඌරූ නාගනාසසමූපමා>
      text <විමට්‌ඨා තුය්‌හං සුස්‌සොණී අක්‌ඛස්‌ස ඵලකං යථා>
    text <112>
      text <උප්‌පලස්‌සෙව කිඤ්‌ජක්‌ඛා නාභි තෙ සාධු සණ්‌ඨිතා>
      text <පූරා කණ්‌හඤ්‌ජනස්‌සෙව දූරතො පටිදිස්‌සති>
    text <113>
      text <දුවිධා ජාතා උරජා අවණ්‌ටා සාධු පච්‌චුදා>
      text <පයොධරා අපතිතා අඩ්‌ඪලාබුසමා ථනා>
    text <114>
      text <දීඝා කම්‌බුතලාභාසා ගීවා එණෙය්‍යකා යථා>
      text <පණ්‌ඩරාවරණා වග්‌ගු චතුත්‌ථමනසන්‌නිභා>
    text <115>
      text <උද්‌ධග්‌ගා ච අධග්‌ගා ච දුමග්‌ගපරිමජ්‌ජිතා>
      text <දුවිජා නෙලසම්‌භූතා දන්‌තා තව සුදස්‌සනා>
    text <116>
      text <අපණ්‌ඩරා ලොහිතන්‌තා ජිඤ්‌ජූක ඵලසන්‌නිභා>
      text <ආයතා ච විසාලා ච නෙත්‌තා තව සුදස්‌සනා>
    text <117>
      text <නාතිදීඝා සුසම්‌මට්‌ඨා කනකබ්‍යා සමොචිතා>
      text <උත්‌තමඞ්‌ගරුහා තුය්‌හං කෙසා චන්‌දනගන්‌ධිකා>
    text <118>
      text <යාවතා කසිගොරක්‌ඛා වාණිජානං ච යා ගති>
      text <ඉසීනඤ්‌ච පරක්‌කන්‌තං සඤ්‌ඤතානං තපස්‌සිනං>
    text <119>
      text <න තෙ සමසමං පස්‌සෙ අස්‌මිං පථවි මණ්‌ඩලෙ>
      text <කො වා ත්‌වං කස්‌ස වා පුත්‌තො කථං ජානෙමු තං මයං>
    text <120>
      text <න පඤ්‌හකාලො භද්‌දන්‌තෙ කස්‌සපෙවං ගතෙ සති>
      text <එහි සම්‌ම රමිස්‌සාම උභො අස්‌මාකමස්‌සමෙ>
      text <එහි තං උපගූහිස්‌සං රතීනං කුසලො භව>
    text <121>
      text <ඉදං වත්‌වාන පක්‌කාමි අච්‌ඡරා කාමවණ්‌ණිනී>
      text <මිස්‌සා මිස්‌සිතුමිච්‌ඡන්‌තී ඉසිසිඞ්‌ගං අලම්‌බුසා>
    text <122>
      text <සො ච වෙගෙන නික්‌ඛම්‌ම ඡෙත්‌වා දන්‌ධපරක්‌කමං>
      text <තමුත්‌තමාසු වෙණීසු අජ්‌ඣප්‌පත්‌තො පරාමසි>
    text <123>
      text <තමුදාවත්‌ත කල්‍යාණී පලිස්‌සජි සුසොභනා>
      text <චවිතම්‌හි බ්‍රහ්‌මචරියා යථා තං අථ තොසිතා>
    text <124>
      text <මනසා අගමා ඉන්‌දං වසන්‌තං නන්‌දනෙ වනෙ>
      text <තස්‌සා සඞ්‌කප්‌පමඤ්‌ඤාය මඝවා දෙවකුඤ්‌ජරො>
    text <125>
      text <පල්‌ලඞ්‌කං පහිණී ඛිප්‌පං සොවණ්‌ණං සොපවාහනං>
      text <සඋත්‌තරච්‌ඡදපඤ්‌ඤාසං සහස්‌සපටියත්‌ථතං>
    text <126>
      text <තමෙනං තත්‌ථ ධාරෙසි උරෙ කත්‌වාන සොභනා>
      text <යථා එකමුහුත්‌තංව තීණි වස්‌සානි ධාරයි>
    text <127>
      text <විමදො තීහි වස්‌සෙහි පබුජ්‌ඣිත්‌වාන බ්‍රාහ්‌මණො>
      text <අද්‌දසාසි හරිත රුක්‌ඛෙ සමන්‌තා අග්‌ගියායනං>
    text <128>
      text <නවපත්‌තවනං ඵුල්‌ලං කොකිලග්‌ගණඝොසිතං>
      text <සමන්‌තා පවිලොකෙත්‌වා රුදං අස්‌සූනි වත්‌තයි>
    text <129>
      text <න ජුහෙ න ජපෙ මන්‌තෙ අග්‌ගිහුත්‌තං පහාපිතං>
      text <කො නු මෙ පාරිචරියාය පුබ්‌බෙ චිත්‌තං පලොභයි>
    text <130>
      text <අරඤ්‌ඤෙ මෙ විහරතො යො මෙ තෙජා හ සම්‌භුතං>
      text <නානාරත්‌නපරිපූරං නාවංව ගණ්‌හි අණ්‌ණවෙ>
    text <131>
      text <අහං තෙ පාරිචරියාය දෙවරාජෙන පෙසිතා>
      text <අවධිං චිත්‌තං චිත්‌තෙන පමාදො ත්‌වං න බුජ්‌ඣසි>
    text <132>
      text <ඉමානි කිර මං තාතො කස්‌සපො අනුසාසති>
      text <කමලාසදිසිත්‌ථියො තායො බුජ්‌ඣෙසි මාණව>
    text <133>
      text <උරෙ ගණ්‌ඩායො බුජ්‌ඣෙසි තායො බුජ්‌ඣෙසි මාණව>
      text <ඉච්‌චානුසාසි මං තාතො යථා මං අනුකම්‌පකො>
    text <134>
      text <තස්‌සාහං වචනං නාකං පිතු වුද්‌ධස්‌ස සාසනං>
      text <අරඤ්‌ඤෙ නිම්‌මනුස්‌සම්‌හි ස්‌වජ්‌ජ ඣායාමි එකකො>
    text <135>
      text <සොහං තථා කරිස්‌සාමි ධිරත්‌ථු ජීවිතෙන මෙ>
      text <පුන වා තාදිසො හෙස්‌සං මරණං මෙ භවිස්‌සති>
    text <136>
      text <තස්‌ස තෙජං වීරියඤ්‌ච ධිතිං ඤත්‌වා අවට්‌ඨිතං>
      text <සිරසා අග්‌ගහී පාදෙ ඉසිසිඞ්‌ගං අලම්‌බුසා>
    text <137>
      text <මා මෙ කුජ්‌ඣ මහාවීර මා මෙ කුජ්‌ඣ මහාඉසෙ>
      text <මහා අත්‌ථො මයා චිණ්‌ණො තිදසානං යසස්‌සිනං>
      text <තයා සංකම්‌පිතං ආසි සබ්‌බං දෙවපුරං තදා>
    text <138>
      text <තාවතිංසා ච යෙ දෙවා තිදසානඤ්‌ච වාසවො>
      text <ත්‌වඤ්‌ච භද්‌දෙ සුඛී හොහි ගච්‌ඡ කඤ්‌ඤෙ යථාසුඛං>
    text <139>
      text <තස්‌ස පාදෙ ගහෙත්‌වාන කත්‌වා ච නං පදක්‌ඛිණං>
      text <අඤ්‌ජලිං පග්‌ගහෙත්‌වාන තම්‌හා ඨානා අපක්‌කමි>
    text <140>
      text <යො ච තස්‌සාසි පල්‌ලඞ්‌කො සොවණ්‌ණො සොපවාහනො>
      text <සඋත්‌තරච්‌ඡදපඤ්‌ඤාසො සහස්‌සපටියත්‌ථතො>
      text <තමෙව පල්‌ලඞ්‌කමාරුය්‌හ අගා දෙවාන සන්‌තිකෙ>
    text <141>
      text <තමොක්‌කමිව ආයන්‌තිං ජලන්‌තිං විජ්‌ජුතං යථා>
      text <පතීතො සුමනො විත්‌තො දෙවින්‌දො අදදා වරං>
      text <>
    text <142>
      text <වරඤ්‌චෙ මෙ අදො සක්‌ක සබ්‌බභූතානමිස්‌සර>
      text <නිසිප්‌පලොභිකා ගච්‌ඡෙ එතං සක්‌ක වරං වරෙති>
    stand <අලම්‌බුසාජාතකං තතියං>
    text <  <
    text <සඞ්‌ඛපාලජාතකං>
    text <143>
      text <අරියාවකාසොසි පසන්‌නනෙත්‌තො මඤ්‌ඤෙ භවං පබ්‌බජිතො කුලම්‌හා>
      text <කථං නු විත්‌තානි පහාය භොගෙ පබ්‌බජි නික්‌ඛම්‌ම ඝරා සපඤ්‌ඤ>
    text <144>
      text <සයං විමානං නරදෙව දිස්‌වා මහානුභාවස්‌ස මහොරගස්‌ස>
      text <දිස්‌වාන පුඤ්‌ඤාන මහාවිපාකං සද්‌ධායහං පබ්‌බජිතොම්‌හි රාජ>
    text <145>
      text <න කාමකාමා න භයා න දොසා වාචං මුසා පබ්‌බජිතා භණන්‌ති>
      text <අක්‌ඛාහි මෙ පුච්‌ඡිතො එතමත්‌ථං සුත්‌වාන මෙ ජායිහිතිප්‌පසාදො>
    text <146>
      text <වාණිජ්‌ජ රට්‌ඨාධිප ගච්‌ඡමානො පථෙ අද්‌දසාසිම්‌හි භොජපුත්‌තෙ>
      text <පවද්‌ධකායං උරගං මහන්‌තං ආදාය ගච්‌ඡන්‌තෙ පමොදමානෙ>
    text <147>
      text <සොහං සමාගම්‌ම ජනින්‌ද තෙහි පහට්‌ඨලොමො අවචම්‌හි භීතො>
      text <කුහිං අයං නීයති භීමකායො නාගෙන කිං කාහථ භොජපුත්‌තා>
    text <148>
      text <නාගො අයං නීයති භොජනත්‌ථා පවද්‌ධකායො උරගො මහන්‌තො>
      text <සාදුඤ්‌ච ථූලඤ්‌ච මුදුඤ්‌ච මංසං න ත්‌වං රසඤ්‌ඤාසි විදෙහපුත්‌ත>
    text <149>
      text <ඉතො මයං ගන්‌ත්‌වා සකං නිකෙතං ආදාය සත්‌ථානි විකොපයිත්‌වා>
      text <මංසානි භොක්‌ඛාම පමොදමානා මයඤ්‌හි වෙ සත්‌තවො පන්‌නගානං>
    text <150>
      text <සචෙ අයං නීයති භොජනත්‌ථා පවද්‌ධකායො උරගො මහන්‌තො>
      text <දදාමි වො බලිබද්‌දානි සොළස නාගං ඉමං මුඤ්‌චථ බන්‌ධනස්‌මා>
    text <151>
      text <අද්‌ධා හි නො භක්‌ඛො අයං මනාපො බහූ ච නො උරගා භුත්‌තපුබ්‌බා>
      text <කරොම තෙ තං වචනං අළාර මිත්‌තඤ්‌ච නො හොහි විදෙහපුත්‌ත>
    text <152>
      text <තදස්‌සු තෙ බන්‌ධනා මොචයිංසු යං නත්‌ථුතො පටිමොක්‌කස්‌ස පාසෙ>
      text <මුත්‌තො ච සො බන්‌ධනා නාගරාජා පක්‌කාමි පාචීනමුඛො මුහුත්‌තං>
    text <153>
      text <ගන්‌ත්‌වාන පාචීනමුඛො මුහුත්‌තං පුණ්‌ණෙහි නෙත්‌තෙහි පලොකයී මං>
      text <තදාස්‌සහං පිට්‌ඨිතො අන්‌වගච්‌ඡිං දසඞ්‌ගුලිං අඤ්‌ජලිං පග්‌ගහෙත්‌වා>
    text <154>
      text <ගච්‌ඡෙව ඛො ත්‌වං තරමානරූපො මා තං අමිත්‌තා පුනරග්‌ගහෙසුං>
      text <දුක්‌ඛො හි ලුද්‌දෙහි පුනා සමාගමො අදස්‌සනං භොජපුත්‌තාන ගච්‌ඡ>
    text <155>
      text <අගමාසි සො රහදං විප්‌පසන්‌නං නීලොභාසං රමණීයං සුතිත්‌ථං>
      text <සමොතතං ජම්‌බුහි වෙතසාහි පාවෙක්‌ඛි නිත්‌තිණ්‌ණභයො පතීතො>
    text <156>
      text <සො තං පවිස්‌ස න චිරස්‌ස නාගො දිබ්‌බෙන මෙ පාතුරහුං ජනින්‌ද>
      text <උපට්‌ඨහී මං පිතරංව පුත්‌තො හදයඞ්‌ගමං කණ්‌ණසුඛං භණන්‌තො>
    text <157>
      text <ත්‌වං මෙසි මාතා ච පිතා අළාර අබ්‌භන්‌තරො පාණදදො සහායො>
      text <සකඤ්‌ච ඉද්‌ධිං පටිලාභකොස්‌මි අළාර පස්‌ස මෙ නිවෙසනානි>
      text <පහූතභක්‌ඛං බහුඅන්‌නපානං මසක්‌කසාරං විය වාසවස්‌ස>
    text <158>
      text <තං භූමිභාගෙහි උපෙතරූපං අසක්‌ඛරා චෙව මුදූ සුභා ච>
      text <නීචත්‌තිණා අප්‌පරජා ච භූමි පාසාදිකා යත්‌ථ ජහන්‌ති සොකං>
    text <159>
      text <අනාවකුලා වෙළුරියූපනීලා චතුද්‌දිසං අම්‌බවනං සුරම්‌මං>
      text <පක්‌කා ච පෙසී ච ඵලා සුඵුල්‌ලා නිච්‌චොතුකා ධාරයන්‌තී ඵලානි>
    text <160>
      text <තෙසං වනානං නරදෙව මජ්‌ඣෙ නිවෙසනං භස්‌සරසන්‌නිකාසං>
      text <රජතග්‌ගළං සොවණ්‌ණමයං උළාරං ඔභාසතී විජ්‌ජුරිවන්‌තලික්‌ඛෙ>
    text <161>
      text <මණීමයා සොණ්‌ණමයා උළාරා අනෙකචිත්‌තා සතතං සුනිම්‌මිතා>
      text <පරිපූරා කඤ්‌ඤාහි අලඞ්‌කතාභි සුවණ්‌ණකායූරධරාහි රාජ>
    text <162>
      text <සො සඞ්‌ඛපාලො තරමානරූපො පාසාදමාරුය්‌හ අනොමවණ්‌ණො>
      text <සහස්‌සථම්‌භං අතුලානුභාවං යත්‌ථස්‌ස භරියා මහෙසී අහොසි>
    text <163>
      text <එකා ච නාරී තරමානරූපා ආදාය වෙළුරියමයං මහග්‌ඝං>
      text <සුභං මණිං ජාතිමන්‌තූපපන්‌නං අචොදිතා ආසනමබ්‌භිහාසි>
    text <164>
      text <තතො මං උරගො හත්‌ථෙ ගහෙත්‌වා නිසීදයී පාමුඛආසනස්‌මිං>
      text <ඉදමාසනං අත්‍ර භවං නිසීදතු භවඤ්‌හි මෙ අඤ්‌ඤතරො ගරූනං>
    text <165>
      text <අඤ්‌ඤා ච නාරී තරමානරූපා ආදාය වාරිං උපසඞ්‌කමිත්‌වා>
      text <පාදානි පක්‌ඛාලයී මෙ ජනින්‌ද භරියාව භත්‌තූ පතිනො පියස්‌ස>
    text <166>
      text <අපරා ච නාරී තරමානරූපා පග්‌ගය්‌හ සොවණ්‌ණමයාය පාතියා>
      text <අනෙකසූපං විවිධං වියඤ්‌ජනං උපනාමයී භත්‌ත මනුඤ්‌ඤරූපං>
    text <167>
      text <තුරියෙහි මං භාරත භුත්‌තවන්‌තං උපට්‌ඨහුං භත්‌තු මනො විදිත්‌වා>
      text <තතුත්‌තරිං මං නිපතී මහන්‌තං දිබ්‌බෙහි කාමෙහි අනප්‌පකෙහි>
    text <168>
      text <භරියා මමෙතා තිසතා අළාර සබ්‌බත්‌තමජ්‌ඣා පදුමුත්‌තරාභා>
      text <අළාර එතාස්‌සු තෙ කාමකාරා දදාමි තෙ තා පරිචාරයස්‌සු>
    text <169>
      text <සංවච්‌ඡරං දිබ්‌බරසානුභුත්‌වා තදාස්‌සුහං උත්‌තරිමජ්‌ඣභාසිං>
      text <නාගස්‌සිදං කින්‌ති කථඤ්‌ච ලද්‌ධං කථජ්‌ඣගමාසි විමානසෙට්‌ඨං>
    text <170>
      text <අධිච්‌ච ලද්‌ධං පරිණාමජං තෙ සයංකතං උදාහු දෙවෙහි දින්‌නං>
      text <පුච්‌ඡාමි තං නාගරාජෙතමත්‌ථං කථජ්‌ඣගමාසි විමානසෙට්‌ඨං>
    text <171>
      text <නාධිච්‌ච ලද්‌ධං න පරිණාමජං මෙ න සයංකතං නාපි දෙවෙහි දින්‌නං>
      text <සකෙහි කම්‌මෙහි අපාපකෙහි පුඤ්‌ඤෙහි මෙ ලද්‌ධමිදං විමානං>
    text <172>
      text <කිං තෙ වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො>
      text <අක්‌ඛාහි මෙ නාගරාජෙතමත්‌ථං කථං නු තෙ ලද්‌ධමිදං විමානං>
    text <173>
      text <රාජා අහොසිං මගධානමිස්‌සරො දුය්‍යොධනො නාම මහානුභාවො>
      text <සො ඉත්‌තරං ජීවිතං සංවිදිත්‌වා අසස්‌සතං විපරිණාමධම්‌මං>
    text <174>
      text <අන්‌නඤ්‌ච පානඤ්‌ච පසන්‌නචිත්‌තො සක්‌කච්‌ච දානං විපුලං අදාසිං>
      text <ඔපානභූතං මෙ ඝරං තදාසි සන්‌තප්‌පිතා සමණබ්‍රාහ්‌මණා ච>
    text <175>
      text <මාලඤ්‌ච ගන්‌ධඤ්‌ච විලෙපනඤ්‌ච පදීපියං යානමුපස්‌සයඤ්‌ච>
      text <අච්‌ඡාදනං සෙය්‍යමථන්‌නපානං සක්‌කච්‌ච දානානි අදම්‌හ තත්‌ථ>
    text <176>
      text <තං මෙ වතං තං පන බ්‍රහ්‌මචරියං තස්‌ස සුචිණ්‌ණස්‌ස අයං විපාකො>
      text <තෙනෙව මෙ ලද්‌ධමිදං විමානං පහූතභක්‌ඛං බහුඅන්‌නපානං>
      text <නච්‌චෙහි ගීතෙහි චුපෙතරූපං චිරට්‌ඨිතිකං න ච සස්‌සතායං>
    text <177>
      text <අප්‌පානුභාවා තං මහානුභාවං තෙජස්‌සිනං හන්‌ති අතෙජවන්‌තො>
      text <කිමෙව දාඨාවුධ කිං පටිච්‌ච හත්‌ථත්‌ත මාගච්‌ඡි වනිබ්‌බකානං>
    text <178>
      text <භයං නු තෙ අන්‌වගතං මහන්‌තං තෙජො නු තෙ නාන්‌වගං දන්‌තමූලං>
      text <කිමෙව දාඨාවුධ කිං පටිච්‌ච කිලෙසමාපජ්‌ජි වනිබ්‌බකානං>
    text <179>
      text <න මෙ භයං අන්‌වගතං මහන්‌තං තෙජො න සක්‌කා මම තෙහි හන්‌තුං>
      text <සතඤ්‌ච ධම්‌මානි සුකිත්‌තිතානි සමුද්‌දවෙලාව දුරච්‌චයානි>
    text <180>
      text <චාතුද්‌දසිං පඤ්‌චදසිං අළාර උපොසථං නිච්‌චමුපාවසාමි>
      text <අථාගමුං සොළස භොජපුත්‌තා රජ්‌ජුං ගහෙත්‌වාන දළ්‌හඤ්‌ච පාසං>
    text <181>
      text <භෙත්‌වාන නාසං අතිකස්‌ස රජ්‌ජුං නයිංසු මං සම්‌පරිගය්‌හ ලුද්‌දා>
      text <එතාදිසං දුක්‌ඛමහං තිතික්‌ඛං උපොසථං අප්‌පටිකොපයන්‌තො>
    text <182>
      text <එකායනෙ තං පථෙ අද්‌දසංසු බලෙන වණ්‌ණෙන චුපෙතරූපං>
      text <සිරියා පඤ්‌ඤාය ච භාවිතොසි කිං පත්‌ථයං නාග තපො කරොසි>
    text <183>
      text <න පුත්‌තහෙතූ න ධනස්‌ස හෙතු න ආයුනො චාපි අළාර හෙතු>
      text <මනුස්‌සයොනිං අභිපත්‌ථයානො තස්‌මා පරක්‌කම්‌ම තපො කරොමි>
    text <184>
      text <ත්‌වං ලොහිතක්‌ඛො විහතන්‌තරංසො අලඞ්‌කතො කප්‌පිතකෙසමස්‌සු>
      text <සුරොසිතො ලොහිතචන්‌දනෙන ගන්‌ධබ්‌බරාජාව දිසා පභාසසි>
    text <185>
      text <දෙවිද්‌ධිපත්‌තොසි මහානුභාවො සබ්‌බෙහි කාමෙහි සමඞ්‌ගිභූතො>
      text <පුච්‌ඡාමි තං නාගරාජෙතමත්‌ථං සෙය්‍යො ඉතො කෙන මනුස්‌සලොකො>
    text <186>
      text <අළාර නාඤ්‌ඤත්‍ර මනුස්‌සලොකා සුද්‌ධී ව සංවිජ්‌ජති සංයමො වා>
      text <අහඤ්‌ච ලද්‌ධාන මනුස්‌සයොනිං කාහාමි ජාතිමරණස්‌ස අන්‌තං>
    text <187>
      text <සංවච්‌ඡරො මෙ වසතො තවන්‌තිකෙ අන්‌නෙන පානෙන උපට්‌ඨිතොස්‌මි>
      text <ආමන්‌තයිත්‌වාන පලෙමි නාග චිරප්‌පවුට්‌ඨොස්‌මි අහං ජනින්‌ද>
    text <188>
      text <පුත්‌තා ච දාරා අනුජීවිනො ච නිච්‌චානුසිට්‌ඨා උපතිට්‌ඨතෙ තං>
      text <කච්‌චින්‌නු තං නාභිසපිත්‌ථ කොචි පියඤ්‌හි මෙ දස්‌සනං තුය්‌හං අළාර>
    text <189>
      text <යථාපි මාතූ ච පිතූ අගාරෙ පුත්‌තො පියො පටිවිහිතො වසෙය්‍ය>
      text <තතොපි මය්‌හං ඉධමෙව සෙය්‍යො චිත්‌තඤ්‌හි තෙ නාග මයී පසන්‌නං>
    text <190>
      text <මණී මමං විජ්‌ජති ලොහිතඞ්‌කො ධනාහරො මණිරතනං උළාරං>
      text <ආදාය ත්‌වං ගච්‌ඡ සකං නිකෙතං ලද්‌ධා ධනං තං මණිමොස්‌සජස්‌සු>
    text <191>
      text <දිට්‌ඨා මයා මානුසකාපි කාමා අසස්‌සතා විපරිණාමධම්‌මා>
      text <ආදීනවං කාමගුණෙසු දිස්‌වා සද්‌ධායහං පබ්‌බජිතොම්‌හි රාජ>
    text <192>
      text <දුමප්‌ඵලානීව පතන්‌ති මාණවා දහරා ච වුද්‌ධා ච සරීරභෙදා>
      text <එතම්‌පි දිස්‌වා පබ්‌බජිතොම්‌හි රාජ අපණ්‌ණකං සාමඤ්‌ඤමෙව සෙය්‍යො>
    text <193>
      text <අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො>
      text <නාගඤ්‌ච සුත්‌වාන තවඤ්‌චළාර කාහාමි පුඤ්‌ඤානි අනප්‌පකානි>
    text <194>
      text <අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො>
      text <නාගඤ්‌ච සුත්‌වාන මමඤ්‌ච රාජ කරොහි පුඤ්‌ඤානි අනප්‌පකානීති>
    stand <සඞ්‌ඛපාලජාතකං චතුත්‌ථං>
    text <  <
    text <චූළසුතසොමජාතකං>
    text <195>
      text <ආමන්‌තයාමි නිගමං මිත්‌තාමච්‌චෙ පරිස්‌සජෙ>
      text <සිරස්‌මිං පලිතං ජාතං පබ්‌බජ්‌ජං දානි රොචහං>
    text <196>
      text <අභුම්‌මෙ කථං නු භණසි සල්‌ලං මෙ දෙව උරසි කප්‌පෙසි>
      text <සත්‌තසතා තෙ භරියා කථං නු තෙ තා භවිස්‌සන්‌ති>
    text <197>
      text <පඤ්‌ඤායිහින්‌ති එතා දහරා අඤ්‌ඤම්‌පි තා ගමිස්‌සන්‌ති>
      text <සග්‌ගඤ්‌චස්‌ස පත්‌ථයානො තෙන අහං පබ්‌බජිස්‌සාමි>
    text <198>
      text <දුල්‌ලද්‌ධං මෙ ආසි සුතසොම යස්‌ස තෙ හොමහං මාතා>
      text <යං මෙ විලපන්‌තියා අනපෙක්‌ඛො පබ්‌බජසි දෙව>
    text <199>
      text <දුල්‌ලද්‌ධං මෙ ආසි සුතසොම යං තං අහං විජායිස්‌සං>
      text <යං මෙ විලපන්‌තියා අනපෙක්‌ඛො පබ්‌බජසි දෙව>
    text <200>
      text <කො නාමෙසො ධම්‌මො සුතසොම කා ච නාම පබ්‌බජ්‌ජා>
      text <යං නො අම්‌හෙ ජිණ්‌ණෙ අනපෙක්‌ඛො පබ්‌බජසි දෙව>
    text <201>
      text <පුත්‌තාපි තුය්‌හං බහවො දහරා අප්‌පත්‌තයොබ්‌බනා>
      text <මඤ්‌ජූ තෙපි තං අපස්‌සන්‌තා මඤ්‌ඤෙ දුක්‌ඛං නිගච්‌ඡන්‌ති>
    text <202>
      text <පුත්‌තෙහි ච මෙ එතෙහි දහරෙහි අප්‌පත්‌තයොබ්‌බනෙහි>
      text <මඤ්‌ජූහි සබ්‌බෙහිපි තුම්‌හෙහි චිරම්‌පි ඨත්‌වා විනාසභාවො>
    text <203>
      text <ඡින්‌නං නු තුය්‌හං හදයං අදු තෙ කරුණා ච නත්‌ථි අම්‌හෙසු>
      text <යං නො විකන්‌දන්‌තියො අනපෙක්‌ඛො පබ්‌බජසි දෙව>
    text <204>
      text <න ච මය්‌හං ඡින්‌නං හදයං අත්‌ථි කරුණාපි මය්‌හං තුම්‌හෙසු>
      text <සග්‌ගඤ්‌ච පත්‌ථයානො තෙන අහං පබ්‌බජිස්‌සාමි>
    text <205>
      text <දුල්‌ලද්‌ධං මෙ ආසි සුතසොම යස්‌ස තෙ අහං භරියා>
      text <යං මෙ විලපන්‌තියා අනපෙක්‌ඛො පබ්‌බජසි දෙව>
    text <206>
      text <දුල්‌ලද්‌ධං මෙ ආසි සුතසොම යස්‌ස තෙ අහං භරියා>
      text <යං මෙ කුච්‌ඡිපටිසන්‌ධිං අනපෙක්‌ඛො පබ්‌බජසි දෙව>
    text <207>
      text <පරිපක්‌කො මෙ ගබ්‌භො කුච්‌ඡිගතො යාව නං විජායාමි>
      text <මාහං එකා විධවා පච්‌ඡා දුක්‌ඛානි අද්‌දක්‌ඛිං>
    text <208>
      text <පරිපක්‌කො තෙ ගබ්‌භො කුච්‌ඡිගතො ඉඞ්‌ඝ ත්‌වං විජායස්‌සු>
      text <පුත්‌තං අනොමවණ්‌ණං තං හිත්‌වා පබ්‌බජිස්‌සාමි>
    text <209>
      text <මා ත්‌වං චන්‌දෙ රුදි මා සොචි වනතිමිරමත්‌තක්‌ඛි>
      text <ආරොහ වරපාසාදං අනපෙක්‌ඛො අහං ගමිස්‌සාමි>
    text <210>
      text <කො තං අම්‌ම කොපෙසි කිං රොදසි පෙක්‌ඛසි ච මං බාළ්‌හං>
      text <කං අවජ්‌ඣං ඝාතෙමි ඤාතීනං උදික්‌ඛමානානං>
    text <211>
      text <න හි සො සක්‌කා හන්‌තුං විජිතාවී යො මං තාත කොපෙසි>
      text <පිතා තෙ මං තාත අවච අනපෙක්‌ඛො අහං ගමිස්‌සාමි>
    text <212>
      text <යොහං පුබ්‌බෙ නිය්‍යාමි උය්‍යානං මත්‌තකුඤ්‌ජරෙ ච යොධෙමි>
      text <සුතසොමෙ පබ්‌බජිතෙ කථං නු දානි කරිස්‌සාමි>
    text <213>
      text <මාතුච්‌ච මෙ රුදන්‌ත්‍යා ජෙට්‌ඨස්‌ස ච භාතුනො අකාමස්‌ස>
      text <හත්‌ථෙපි තෙ ගහෙස්‌සං න හි ගච්‌ඡසි නො අකාමානං>
    text <214>
      text <උට්‌ඨෙහි ත්‌වං ධාති ඉමං කුමාරං රමෙහි අඤ්‌ඤත්‌ථ>
      text <මා මෙ පරිපන්‌ථමකාසි සග්‌ගං මම පත්‌ථයානස්‌ස>
    text <215>
      text <යං නූනිමං දදෙය්‍යං පභඞ්‌කරං කො නු මෙ ඉමිනාත්‌ථො>
      text <සුතසොමෙ පබ්‌බජිතෙ කිං නු මෙනං කරිස්‌සාමි>
    text <216>
      text <කොසො ච තුය්‌හං විපුලො කොට්‌ඨාගාරඤ්‌ච තුය්‌හං පරිපූරං>
      text <පථවී ච තුය්‌හං විජිතා රමස්‌සු මා පබ්‌බජි දෙව>
    text <217>
      text <කොසො ච මය්‌හං විපුලො කොට්‌ඨාගාරඤ්‌ච මය්‌හං පරිපූරං>
      text <පථවී ච මය්‌හං විජිතා තං හිත්‌වා පබ්‌බජිස්‌සාමි>
    text <218>
      text <මය්‌හම්‌පි ධනං පහූතං සඞ්‌ඛාතුං නොපි දෙව සක්‌කොමි>
      text <තං තෙ දදාමි සබ්‌බම්‌පි රමස්‌සු මා පබ්‌බජි දෙව>
    text <219>
      text <ජානාමි ධනං පහූතං කුලවද්‌ධන පූජිතො තයා චස්‌මි>
      text <සග්‌ගඤ්‌ච පත්‌ථයානො තෙන අහං පබ්‌බජිස්‌සාමි>
    text <220>
      text <උක්‌කණ්‌ඨිතොස්‌මි බාළ්‌හං අරති මං සොමදත්‌ත ආවිසති>
      text <බහුකාපි මෙ අන්‌තරායා අජ්‌ජෙවාහං පබ්‌බජිස්‌සාමි>
    text <221>
      text <ඉදඤ්‌ච තුය්‌හං රුචිතං සුතසොම අජ්‌ජෙව දානි ත්‌වං පබ්‌බජ>
      text <අහම්‌පි පබ්‌බජිස්‌සාමි න උස්‌සහෙ තයා විනා අහං ඨාතුං>
    text <222>
      text <න හි සක්‌කා පබ්‌බජිතුං නගරෙ න හි පච්‌චති ජනපදෙ ච>
      text <සුතසොමෙ පබ්‌බජිතෙ කථං නු දානි කරිස්‌සාම>
    text <223>
      text <උපනීයතිදං මඤ්‌ඤෙ පරිත්‌තං උදකංව චඞ්‌කවාරම්‌හි>
      text <එවං සුපරිත්‌තකෙ ජීවිතෙ න ච පමජ්‌ජිතුං කාලො>
    text <224>
      text <උපනීයතිදං මඤ්‌ඤෙ පරිත්‌තං උදකංව චඞ්‌කවාරම්‌හි>
      text <එවං සුපරිත්‌තකෙ ජීවිතෙ අන්‌ධබාලා පමජ්‌ජන්‌ති>
    text <225>
      text <තෙ වඩ්‌ඪයන්‌ති නිරයං තිරච්‌ඡානයොනිඤ්‌ච පෙත්‌තිවිසයඤ්‌ච>
      text <තණ්‌හාය බන්‌ධනබද්‌ධා වඩ්‌ඪෙන්‌ති අසුරකායං>
    text <226>
      text <ඌහඤ්‌ඤතෙ රජග්‌ගං අවිදූරෙ පුබ්‌බකම්‌හි ච පාසාදෙ>
      text <මඤ්‌ඤෙ නො කෙසා ඡින්‌නා යසස්‌සිනො ධම්‌මරාජස්‌ස>
    text <227>
      text <අයමස්‌ස පාසාදො සොවණ්‌ණ පුප්‌ඵමාල්‍යවීතිකිණ්‌ණො>
      text <යහි මනුවිචරි රාජා පරිකිණ්‌ණො ඉත්‌ථාගාරෙහි>
    text <228>
      text <අයමස්‌ස පාසාදො සොවණ්‌ණපුප්‌ඵමාල්‍යවීතිකිණ්‌ණො>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <229>
      text <ඉදමස්‌ස කූටාගාරං සොවණ්‌ණපුප්‌ඵමාල්‍යවීතිකිණ්‌ණං>
      text <යහිමනුවිචරි රාජා පරිකිණ්‌ණො ඉත්‌ථාගාරෙහි>
    text <230>
      text <ඉදමස්‌ස කූටාගාරං සොවණ්‌ණ පුප්‌ඵමාල්‍යවීතිකිණ්‌ණං>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <231>
      text <අයමස්‌ස අසොකවනිකා සුපුප්‌ඵිතා සබ්‌බකාලිකා රම්‌මා>
      text <යහිමනුවිචරි රාජා පරිකිණ්‌ණො ඉත්‌ථාගාරෙහි>
    text <232>
      text <අයමස්‌ස අසොකවනිකා සුපුප්‌ඵිතා සබ්‌බකාලිකා රම්‌මා>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <233>
      text <ඉදමස්‌ස උය්‍යානං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඉත්‌ථාගාරෙහි>
    text <234>
      text <ඉදමස්‌ස උය්‍යානං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <235>
      text <ඉදමස්‌ස කණිකාරවනං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඉත්‌ථාගාරෙහි>
    text <236>
      text <ඉදමස්‌ස කණිකාරවනං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <237>
      text <ඉදමස්‌ස පාටලිවනං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඉත්‌ථාගාරෙහි>
    text <238>
      text <ඉදමස්‌ස පාටලිවනං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <239>
      text <ඉදමස්‌ස අම්‌බවනං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඉත්‌ථාගාරෙහි>
    text <240>
      text <ඉදමස්‌ස අම්‌බවනං සුපුප්‌ඵිතං සබ්‌බකාලිකං රම්‌මං>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <241>
      text <අයමස්‌ස පොක්‌ඛරණී සඤ්‌ඡන්‌නා අණ්‌ඩජෙහි වීතිකිණ්‌ණා>
      text <යහිමනුවිචරි රාජා පරිකිණ්‌ණො ඉත්‌ථාගාරෙහි>
    text <242>
      text <අයමස්‌ස පොක්‌ඛරණී සඤ්‌ඡන්‌නා අණ්‌ඩජෙහි වීතිකිණ්‌ණා>
      text <යහිමනුවිචරි රාජා පරිකිණ්‌ණො ඤාතිසඞ්‌ඝෙන>
    text <243>
      text <රාජා වො ඛො පබ්‌බජිතො සුතසොමො රජ්‌ජං ඉමං පහත්‌වාන>
      text <කාසායවත්‌ථවසනො නාගොව එකකො චරති>
    text <244>
      text <මාස්‌සු පුබ්‌බෙ රතිකීළිතානි හසිතානි ච අනුස්‌සරිත්‌ථ>
      text <මා වො කාමා හනිංසු රම්‌මං හි සුදස්‌සනං නගරං>
    text <245>
      text <මෙත්‌තචිත්‌තඤ්‌ච භාවෙථ අප්‌පමාණං දිවා ච රත්‌තො ච>
      text <අගච්‌ඡිත්‌ථ දෙවපුර ආවාසං පුඤ්‌ඤකම්‌මිනන්‌ති>
      text <සුවපණ්‌ඩිතජම්‌බුකකුණ්‌ඩලිනො වරකඤ්‌ඤමලම්‌බුසජාතකඤ්‌ච>
      text <පවරුත්‌තමසඞ්‌ඛසිරීව්‌හයකො සුතසොමඅරින්‌ධමරාජවරො>
    stand <චූළසුතසොමජාතකං පඤ්‌චමං>
    stand <චත්‌තාලීසනිපාතං නිට්‌ඨිතං>
    text <තස්‌සුද්‌දානං>
