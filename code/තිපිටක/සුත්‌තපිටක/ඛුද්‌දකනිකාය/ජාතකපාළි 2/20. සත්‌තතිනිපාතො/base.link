text <සත්‌තතිනිපාතො>
  text <  <
  text <කුසජාතකං>
  text <1>
    text <ඉදං තෙ රට්‌ඨං සධනං සයොග්‌ගං සකායුරං සබ්‌බකාමූපපන්‌නං>
    text <ඉදං තෙ රජ්‌ජං අනුසාස අම්‌ම ගච්‌ඡාමහං යත්‌ථ පියා පභාවතී>
  text <2>
    text <අනුජ්‌ජුභූතෙන හරං මහන්‌තං දිවා ච රත්‌තො ච නිසීථකාලෙ>
    text <පටිගච්‌ඡ ත්‌වං ඛිප්‌පං කුසාවතිං කුස නිච්‌ඡාමි දුබ්‌බණ්‌ණමහං වසන්‌තං>
  text <3>
    text <නාහං ගමිස්‌සාමි ඉතො කුසාවතිං පභාවතී වණ්‌ණපලොභිතො තව>
    text <රමාමි මද්‌දස්‌ස නිකෙතරම්‌මෙ හිත්‌වාන රට්‌ඨං තව දස්‌සනෙ රතො>
  text <4>
    text <පභාවතී වණ්‌ණපලොභිතො තව සම්‌මූළ්‌හරූපො විචරාමි මෙදිනිං>
    text <දිසං න ජානාමි කුතොම්‌හි ආගතො තයම්‌හි මත්‌තො මිගමන්‌දලොචනෙ>
  text <5>
    text <සුවණ්‌ණචීරවසනෙ ජාතරූපසුමෙඛලෙ>
    text <සුස්‌සොණි තව කාමා හි නාහං රජ්‌ජෙන මත්‌ථිකො>
  text <6>
    text <අබ්‌භූති තස්‌ස භො හොති යො අනිච්‌ඡන්‌තමිච්‌ඡති>
    text <අකාමං රාජ කාමෙසි අකන්‌තං කන්‌තු මිච්‌ඡසි>
  text <7>
    text <අකාමං වා සකාමං වා යො නරො ලභතෙ පියං>
    text <ලාභමෙත්‌ථ පසංසාම අලාභො තත්‌ථ පාපකො>
  text <8>
    text <පාසාණසාරං ඛණසි කණිකාරස්‌ස දාරුනා>
    text <වාතං ජාලෙන බාධෙසි යො අනිච්‌ඡන්‌තමිච්‌ඡසි>
  text <9>
    text <පාසාණො නූන තෙ හදයෙ ඔහිතො මුදුලක්‌ඛණෙ>
    text <යො තෙ සාතං න වින්‌දාමි තිරොජනපදාගතො>
  text <10>
    text <යදා මං භකුටිං කත්‌වා රාජපුත්‌තී උදික්‌ඛති>
    text <ආළාරිකො තදා හොමි රඤ්‌ඤො මද්‌දස්‌සන්‌තෙපුරෙ>
  text <11>
    text <යදා උම්‌හයමානා මං රාජපුත්‌තී උදික්‌ඛති>
    text <නාළාරිකො තදා හොමි රාජා හොමි තදා කුසො>
  text <12>
    text <සචෙ හි වචනං සච්‌චං නෙමිත්‌තානං භවිස්‌සති>
    text <නෙව මෙ ත්‌වං පතී අස්‌ස කාමං ඡින්‌දන්‌තු සත්‌තධා>
  text <13>
    text <සචෙ හි වචනං සච්‌චං අඤ්‌ඤෙසං යදි වා මමං>
    text <නෙව තුය්‌හං පතී අත්‌ථි අඤ්‌ඤො සීහස්‌සරා කුසා>
  text <14>
    text <නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං>
    text <සචෙ මං නාගනාසූරූ ඔලොකෙය්‍ය පභාවතී>
  text <15>
    text <නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං>
    text <සචෙ මං නාගනාසූරූ ආලපෙය්‍ය පභාවතී>
  text <16>
    text <නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං>
    text <සචෙ මං නාගනාසූරූ උම්‌හායෙය්‍ය පභාවතී>
  text <17>
    text <නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං>
    text <සචෙ මං නාගනාසූරූ පම්‌හායෙය්‍ය පභාවතී>
  text <18>
    text <නෙක්‌ඛං ගීවං තෙ කාරෙස්‌සං පත්‌වා ඛුජ්‌ජෙ කුසාවතිං>
    text <සචෙ මෙ නාගනාසූරූ පාණීහි උපසම්‌ඵුසෙ>
  text <19>
    text <න හි නූනායං රාජපුත්‌තී කුසෙ සාතම්‌පි වින්‌දති>
    text <ආළාරිකෙ භතෙ පොසෙ වෙතනෙන අනත්‌ථිකෙ>
  text <20>
    text <න හි නූනායං සා ඛුජ්‌ජා ලභති ජිව්‌හාය ඡෙදනං>
    text <සුනිසිතෙන සත්‌ථෙන එවං දුබ්‌භාසිතං භණං>
  text <21>
    text <මා නං රූපෙන පාමෙසි ආරොහෙන පභාවති>
    text <මහායසොති කත්‌වාන කරස්‌සු රුචිරෙ පියං>
  text <22>
    text <මා නං රූපෙන පාමෙසි ආරොහෙන පභාවති>
    text <මහද්‌ධනොති කත්‌වාන කරස්‌සු රුචිරෙ පියං>
  text <23>
    text <මා නං රූපෙන පාමෙසි ආරොහෙන පභාවති>
    text <මහබ්‌බලොති කත්‌වාන කරස්‌සු රුචිරෙ පියං>
  text <24>
    text <මා නං රූපෙන පාමෙසි ආරොහෙන පභාවති>
    text <මහාරට්‌ඨොති කත්‌වාන කරස්‌සු රුචිරෙ පියං>
  text <25>
    text <මා නං රූපෙන පාමෙසි ආරොහෙන පභාවති>
    text <මහාරාජාති කත්‌වාන කරස්‌සු රුචිරෙ පියං>
  text <26>
    text <මා නං රූපෙන පාමෙසි ආරොහෙන පභාවති>
    text <සීහස්‌සරොති කත්‌වාන කරස්‌සු රුචිරෙ පියං>
  text <27>
    text <මා නං රූපෙන පාමෙසි ආරොහෙන පභාවති>
    text <වග්‌ගුස්‌සරොති කත්‌වාන කරස්‌සු රුචිරෙ පියං>
  text <28>
    text <මා නං රූපෙන පාමෙසි ආරොහෙන පභාවති>
    text <බින්‌දුස්‌සරොති කත්‌වාන කරස්‌සු රුචිරෙ පියං>
  text <29>
    text <මා නං රූපෙන පාමෙසි ආරොහෙන පභාවති>
    text <මඤ්‌ජුස්‌සරොති කත්‌වාන කරස්‌සු රුචිරෙ පියං>
  text <30>
    text <මා නං රූපෙන පාමෙසි ආරොහෙන පභාවති>
    text <මධුස්‌සරොති කත්‌වාන කරස්‌සු රුචිරෙ පියං>
  text <31>
    text <මා නං රූපෙන පාමෙසි ආරොහෙන පභාවති>
    text <සතසිප්‌පොති කත්‌වාන කරස්‌සු රුචිරෙ පියං>
  text <32>
    text <මා නං රූපෙන පාමෙසි ආරොහෙන පභාවති>
    text <ඛත්‌තියොතිපි කත්‌වාන කරස්‌සු රුචිරෙ පියං>
  text <33>
    text <මා නං රූපෙන පාමෙසි ආරොහෙන පභාවති>
    text <කුසරාජාති කත්‌වාන කරස්‌සු රුචිරෙ පියං>
  text <34>
    text <එතෙ නාගා උපත්‌ථද්‌ධා සබ්‌බෙ තිට්‌ඨන්‌ති වම්‌මිතා>
    text <පුරා මද්‌දන්‌ති පාකාරං ආනෙන්‌තෙතං පභාවතිං>
  text <35>
    text <සත්‌ත බිලෙ කරිත්‌වාන අහමෙතං පභාවතිං>
    text <ඛත්‌තියානං පදස්‌සාමි යෙ මං හන්‌තුං ඉධාගතා>
  text <36>
    text <අවුට්‌ඨහි රාජපුත්‌තී සාමා කොසෙය්‍යවාසිනී>
    text <අස්‌සුපුණ්‌ණෙහි නෙත්‌තෙහි දාසීගණපුරක්‌ඛතා>
  text <37>
    text <තං නූන කක්‌කූපනිසෙවිතං මුඛං ආදාසදන්‌තාථරුපච්‌චවෙක්‌ඛිතං>
    text <සුභං සුනෙත්‌තං විරජං අනඞ්‌ගණං ඡුද්‌ධං වනෙ ඨස්‌සති ඛත්‌තියෙහි>
  text <38>
    text <තෙ නූන මෙ අසිතෙ වෙල්‌ලිතග්‌ගෙ කෙසෙ මුදූ චන්‌දනසාරලිත්‌තෙ>
    text <සමාකුලෙ සීවථිකාය මජ්‌ඣෙ පාදෙහි ගිජ්‌ඣා පරිකඩ්‌ඪිස්‌සන්‌ති>
  text <39>
    text <තා නූන මෙ තම්‌බනඛා සුලොමා බාහා මුදූ චන්‌දනසාරලිත්‌තා>
    text <ඡින්‌නා වනෙ උජ්‌ඣිතා ඛත්‌තියෙහි ගය්‌හ ධඞ්‌කො ගච්‌ඡති යෙන කාමං>
  text <40>
    text <තෙ නූන තාලූපනිභෙ අලම්‌බෙ නිසෙවිතෙ කාසිකචන්‌දනෙන>
    text <ථනෙසු මෙ ලම්‌බිස්‌සති සිඞ්‌ගාලො මාතූව පුත්‌තො තරුණො තනූජො>
  text <41>
    text <තං නූන සොණිං පුථුලං සුකොට්‌ටිතං නිසෙවිතං කඤ්‌චනමෙඛලාහි>
    text <ඡින්‌නං වනෙ ඛත්‌තියෙහී අවත්‌ථං සිඞ්‌ගාලසඞ්‌ඝා පරිකඩ්‌ඪිස්‌සන්‌ති>
  text <42>
    text <සොණා ධඞ්‌කා සිඞ්‌ගාලා ච යෙ චඤ්‌ඤෙ සන්‌ති දාඨිනො>
    text <අජරා නූන හෙස්‌සන්‌ති භක්‌ඛයිත්‌වා පභාවතිං>
  text <43>
    text <සචෙ මංසානි හරිංසු ඛත්‌තියා දූරගාමිනො>
    text <අට්‌ඨීනි අම්‌ම යාචිත්‌වා අනුපථෙ දහාථ නං>
  text <44>
    text <ඛෙත්‌තානි අම්‌ම කාරෙත්‌වා කණිකාරෙත්‌ථ රොපය>
    text <යදා තෙ පුප්‌ඵිතා අස්‌සු හෙමන්‌තානං හිමච්‌චයෙ>
    text <සරෙය්‍යාථ මමං අම්‌ම එවංවණ්‌ණා පභාවතී>
  text <45>
    text <තස්‌සා මාතා උදට්‌ඨාසි ඛත්‌තියා දෙවවණ්‌ණිනී>
    text <දිස්‌වා අසිඤ්‌ච සූනඤ්‌ච රඤ්‌ඤො මද්‌දස්‌සන්‌තෙපුරෙ>
  text <46>
    text <ඉමිනා නූන අසිනා සුසඤ්‌ඤං තනුමජ්‌ඣිමං>
    text <ධීතරං මද්‌ද හන්‌ත්‌වාන ඛත්‌තියානං පදස්‌සසි>
  text <47>
    text <න මෙ අකාසි වචනං අත්‌ථකාමාය පුත්‌තිකෙ>
    text <සාජ්‌ජ ලොහිතසඤ්‌ඡන්‌නා ගච්‌ඡසි යමසාධනං>
  text <48>
    text <එවමාපජ්‌ජතී පොසො පාපියඤ්‌ච නිගච්‌ඡති>
    text <යො වෙ හිතානං වචනං න කරොති අත්‌ථදස්‌සිනං>
  text <49>
    text <සචෙ ච අජ්‌ජ ධාරෙසි කුමාරං චාරුදස්‌සනං>
    text <කුසෙන ජාතං ඛත්‌තියං සුවණ්‌ණමණිමෙඛලං>
    text <පූජිතං ඤාතිසඞ්‌ඝෙහි න ගච්‌ඡසි යමක්‌ඛයං>
  text <50>
    text <යත්‌ථස්‌සු භෙරී නදති කුඤ්‌ජරො ච නිකූජති>
    text <ඛත්‌තියානං කුලෙ භද්‌දෙ කිං නු සුඛතරං තතො>
  text <51>
    text <අස්‌සො ච සිසති ද්‌වාරෙ කුමාරො උපරොදති>
    text <ඛත්‌තියානං කුලෙ භද්‌දෙ කිං නු සුඛතරං තතො>
  text <52>
    text <මයූරකොඤ්‌චාභිරුදෙ කොකිලාභිනිකූජිතෙ>
    text <ඛත්‌තියානං කුලෙ භද්‌දෙ කිං නු සුඛතරං තතො>
  text <53>
    text <කහං නු සො සත්‌තුමද්‌දනො පරරට්‌ඨප්‌පමද්‌දනො>
    text <කුසො සොළාරපඤ්‌ඤාණො යො නො දුක්‌ඛා පමොචයෙ>
  text <54>
    text <ඉධෙව සො සත්‌තුමද්‌දනො පරරට්‌ඨප්‌පමද්‌දනො>
    text <කුසො සොළාරපඤ්‌ඤාණො යො තෙ සබ්‌බෙ වධිස්‌සති>
  text <55>
    text <උම්‌මත්‌තිකා නු භණසි අන්‌ධබාලා පභාසසි>
    text <කුසො චෙ ආගතො අස්‌ස කිං න ජානෙමු තං මයං>
  text <56>
    text <එසො ආළාරිකො පොසො කුමාරීපුරමන්‌තරෙ>
    text <දළ්‌හං කත්‌වාන සංවෙල්‌ලිං කුම්‌භිං ධොවති ඔණතො>
  text <57>
    text <වෙණී ත්‌වමසි චණ්‌ඩාලී අදූසි කුලගන්‌ධිනී>
    text <කථං මද්‌දකුලෙ ජාතා දාසං කයිරාසි කාමුකං>
  text <58>
    text <නම්‌හි වෙණී න චණ්‌ඩාලී න චම්‌හි කුලගන්‌ධිනී>
    text <ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි>
  text <59>
    text <යො බ්‍රාහ්‌මණසහස්‌සානි සදා භොජෙති වීසතිං>
    text <ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි>
  text <60>
    text <යස්‌ස නාගසහස්‌සානි සදා යොජෙන්‌ති වීසතිං>
    text <ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි>
  text <61>
    text <යස්‌ස අස්‌සසහස්‌සානි සදා යොජෙන්‌ති වීසතිං>
    text <ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි>
  text <62>
    text <යස්‌ස රථසහස්‌සානි සදා යොජෙන්‌ති වීසතිං>
    text <ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි>
    text <යස්‌ස උසභසහස්‌සානි සදා යොජෙන්‌ති වීසතිං>
    text <ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි>
  text <63>
    text <යස්‌ස ධෙනුසහස්‌සානි සදා දුහන්‌ති වීසතිං>
    text <ඔක්‌කාකපුත්‌තො භද්‌දන්‌තෙ ත්‌වං නු දාසොති මඤ්‌ඤසි>
  text <64>
    text <තග්‌ඝ තෙ දුක්‌කටං බාලෙ යං ඛත්‌තියං මහබ්‌බලං>
    text <නාගං මණ්‌ඩූකවණ්‌ණෙන න නං අක්‌ඛාසිධාගතං>
  text <65>
    text <අපරාධං මහාරාජ ත්‌වං නො ඛම රථෙසභ>
    text <යං තං අඤ්‌ඤාතවෙසෙන නාඤ්‌ඤාසිම්‌හා ඉධාගතං>
  text <66>
    text <මාදිසස්‌ස න තං ඡන්‌නං යොහං ආළාරිකො භවෙ>
    text <ත්‌වඤ්‌ඤෙව මෙ පසීදස්‌සු නත්‌ථි තෙ දෙව දුක්‌කටං>
  text <67>
    text <ගච්‌ඡ බාලෙ ඛමාපෙහි කුසරාජං මහබ්‌බලං>
    text <ඛමාපිතො කුසො රාජා සො තෙ දස්‌සති ජීවිතං>
  text <68>
    text <පිතුස්‌ස වචනං සුත්‌වා දෙවවණ්‌ණී පභාවතී>
    text <සිරසා අග්‌ගහී පාදෙ කුසරාජං මහබ්‌බලං>
  text <69>
    text <යාමා රත්‍යො අතික්‌කන්‌තා තාමා දෙව තයා විනා>
    text <වන්‌දෙ තෙ සිරසා පාදෙ මා මෙ කුජ්‌ඣං රථෙසභ>
  text <70>
    text <සබ්‌බං තෙ පටිජානාමි මහාරාජ සුණොහි මෙ>
    text <න චාපි අප්‌පියං තුය්‌හං කරෙය්‍යාමි අහං පුන>
  text <71>
    text <එවං චෙ යාචමානාය වචනං මෙ න කාහසි>
    text <ඉදානි මං තාතො හන්‌ත්‌වා ඛත්‌තියානං පදස්‌සති>
  text <72>
    text <එවං තෙ යාචමානාය කිං න කාහාමි තෙ වචො>
    text <විකුද්‌ධො ත්‍යස්‌මි කල්‍යාණි මා ත්‌වං භායි පභාවති>
  text <73>
    text <සබ්‌බං තෙ පටිජානාමි රාජපුත්‌ති සුණොහි මෙ>
    text <න චාපි අප්‌පියං තුය්‌හං කරෙය්‍යාමි අහං පුන>
  text <74>
    text <තව කාමා හි සුස්‌සොණි පහු දුක්‌ඛං තිතික්‌ඛිසං>
    text <බහුං මද්‌දකුලං හන්‌ත්‌වා නයිතුං තං පභාවති>
  text <75>
    text <යොජයන්‌තු රථෙ අස්‌සෙ නානාචිත්‌තෙ සමාහිතෙ>
    text <අථ දක්‌ඛථ මෙ වෙගං විධමන්‌තස්‌ස සත්‌තවො>
  text <76>
    text <තඤ්‌ච තත්‌ථ උදික්‌ඛිංසු රඤ්‌ඤො මද්‌දස්‌සන්‌තෙපුරෙ>
    text <විජම්‌භමානං සීහංව ඵොටෙන්‌තං දිගුණං භුජං>
  text <77>
    text <හත්‌ථික්‌ඛන්‌ධඤ්‌ච ආරුය්‌හ ආරොපෙත්‌වා පභාවතිං>
    text <සඞ්‌ගාමං ඔතරිත්‌වාන සීහනාදං නදී කුසො>
  text <78>
    text <තස්‌ස තං නදතො සුත්‌වා සීහස්‌සෙවිතරෙ මිගා>
    text <ඛත්‌තියා විපලායිංසු කුසසද්‌දභයට්‌ටිතා>
  text <79>
    text <හත්‌ථාරොහා අනීකට්‌ඨා රථිකා පත්‌තිකාරකා>
    text <අඤ්‌ඤමඤ්‌ඤස්‌ස ඡින්‌දන්‌ති කුසසද්‌දභයට්‌ටිතා>
  text <80>
    text <තස්‌මිං සඞ්‌ගාමසීසස්‌මිං පස්‌සිත්‌වා හට්‌ඨ මානසො>
    text <කුසස්‌ස රඤ්‌ඤො දෙවින්‌දො අදා වෙරොචනං මණිං>
  text <81>
    text <සො තං විජිත්‌වා සඞ්‌ගාමං ලද්‌ධා වෙරොචනං මණිං>
    text <හත්‌ථික්‌ඛන්‌ධගතො රාජා පාවෙක්‌ඛි නගරං පුරං>
  text <82>
    text <ජීවග්‌ගාහං ගහෙත්‌වාන බන්‌ධිත්‌වා සත්‌ත ඛත්‌තියෙ>
    text <සසුරස්‌සුපනාමෙසි ඉමෙ තෙ දෙව සත්‌තවො>
  text <83>
    text <සබ්‌බෙව තෙ වසං ගතා අමිත්‌තා විහතා තව>
    text <කාමං කරොහි තෙ තයා මුඤ්‌ච වා තෙ හනස්‌සු වා>
  text <84>
    text <තුය්‌හෙව සත්‌තවො එතෙ න හි තෙ මය්‌හ සත්‌තවො>
    text <ත්‌වඤ්‌ඤෙව නො මහාරාජ මුඤ්‌ච වා තෙ හනස්‌සු වා>
  text <85>
    text <ඉමා තෙ ධීතරො සත්‌ත දෙවකඤ්‌ඤූපමා සුභා>
    text <දදාහි නෙසං එකෙකං හොන්‌තු ජාමාතරො තව>
  text <86>
    text <අම්‌හාකඤ්‌චෙව තාසඤ්‌ච ත්‌වං නො සබ්‌බෙසමිස්‌සරො>
    text <ත්‌වඤ්‌ඤෙව නො මහාරාජ දෙහි නෙසං යදිච්‌ඡසි>
  text <87>
    text <එකමෙකස්‌ස එකෙකං අදා සීහස්‌සරො කුසො>
    text <ඛත්‌තියානං තදා තෙසං රඤ්‌ඤො මද්‌දස්‌ස ධීතරො>
  text <88>
    text <පීණිතා තෙන ලාභෙන තුට්‌ඨා සීහස්‌සරෙ කුසෙ>
    text <සකරට්‌ඨානි පායිංසු ඛත්‌තියා සත්‌ත තාවදෙ>
  text <89>
    text <පභාවතිඤ්‌ච ආදාය මණිං වෙරොචනං සුභං>
    text <කුසාවතිං කුසො රාජා අගමාසි මහබ්‌බලො>
  text <90>
    text <ත්‍යස්‌සු එකරථෙ යන්‌තා පවිසන්‌තා කුසාවතිං>
    text <සමානා වණ්‌ණරූපෙන නාඤ්‌ඤමඤ්‌ඤාතිරොචිසුං>
  text <91>
    text <මාතා පුත්‌තෙන සඞ්‌ගච්‌ඡි උභයො ච ජයම්‌පතී>
    text <සමග්‌ගා තෙ තදා ආසුං ඵීතං ධරණිමාවසුන්‌ති>
  stand <කුසජාතකං පඨමං>
  text <  <
  text <සොණනන්‌දජාතකං>
  text <92>
    text <දෙවතා නුසි ගන්‌ධබ්‌බො අදු සක්‌කො පුරින්‌දදො>
    text <මනුස්‌සභූතො ඉද්‌ධිමා කථං ජානෙමු තං මයං>
  text <93>
    text <නාපි දෙවො න ගන්‌ධබ්‌බො නාපි සක්‌කො පුරින්‌දදො>
    text <මනුස්‌සභූතො ඉද්‌ධිමා එවං ජානාහි භාරධ>
  text <94>
    text <කතරූපමිදං භොතො වෙය්‍යාවච්‌චං අනප්‌පකං>
    text <දෙවම්‌හි වස්‌සමානම්‌හි අනොවස්‌සං භවං අකා>
  text <95>
    text <තතො වාතාතපෙ ඝොරෙ සීතච්‌ඡායං භවං අකා>
    text <තතො අමිත්‌තමජ්‌ඣෙසු සරතාණං භවං අකා>
  text <96>
    text <තතො ඵීතානි රට්‌ඨානි වසිනො තෙ භවං අකා>
    text <තතො එකසතං ඛත්‍යෙ අනුයන්‌තෙ භවං අකා>
  text <97>
    text <පතීතාස්‌සු මයං භොතො වද තං භඤ්‌ජ මිච්‌ඡසි>
    text <හත්‌ථියානං අස්‌සරථං නාරියො ච අලඞ්‌කතා>
    text <නිවෙසනානි රම්‌මානි මයං භොතො දදාමසෙ>
  text <98>
    text <අථ වඞ්‌ගෙ වා මගධෙ මයං භොතො දදාමසෙ>
    text <අථ වා අස්‌සකාවන්‌තී සුමනා දම්‌ම තෙ මයං>
  text <99>
    text <උපඩ්‌ඪං වාපි රජ්‌ජස්‌ස මයං භොතො දදාමසෙ>
    text <සචෙ තෙ අත්‌ථො රජ්‌ජෙන අනුසාස යදිච්‌ඡසි>
  text <100>
    text <න මෙ අත්‌ථොපි රජ්‌ජෙන නගරෙන ධනෙන වා>
    text <අථොපි ජනපදෙන අත්‌ථො මය්‌හං න විජ්‌ජති>
  text <101>
    text <භොතොව රට්‌ඨෙ විජිතෙ අරඤ්‌ඤෙ අත්‌ථි අස්‌සමො>
    text <පිතා මය්‌හං ජනෙත්‌තී ච උභො සම්‌මන්‌ති අස්‌සමෙ>
  text <102>
    text <තෙසාහං පුබ්‌බාචරියෙසු පුඤ්‌ඤං න ලභාමි කාතවෙ>
    text <භවන්‌තං අජ්‌ඣාවරං කත්‌වා සොණං යාචෙමු සංවරං>
  text <103>
    text <කරොමි තෙ තං වචනං යං මං භණසි බ්‍රාහ්‌මණ>
    text <එතඤ්‌ච ඛො නො අක්‌ඛාහි කීවන්‌තො හොන්‌තු යාචකා>
  text <104>
    text <පරොසතං ජානපදා මහාසාලා ච බ්‍රාහ්‌මණා>
    text <ඉමෙ ච ඛත්‌තියා සබ්‌බෙ අභිජාතා යසස්‌සිනො>
    text <භවඤ්‌ච රාජා මනොජො අලං හෙස්‌සන්‌ති යාචකා>
  text <105>
    text <හත්‌ථී අස්‌සෙ ච යොජෙන්‌තු රථං සන්‌නය්‌හ සාරථි>
    text <ආබන්‌ධනානි ගණ්‌හාථ පාදාසුස්‌සාරයද්‌ධජෙ>
    text <අස්‌සමං තං ගමිස්‌සාමි යත්‌ථ සම්‌මති කොසියො>
  text <106>
    text <තතො ච රාජා පායාසි සෙනාය චතුරඞ්‌ගිනී>
    text <අගමා අස්‌සමං රම්‌මං යත්‌ථ සම්‌මති කොසියො>
  text <107>
    text <කස්‌ස කාදම්‌බයො කාජො වෙහාසං චතුරඞ්‌ගුලං>
    text <අංසං අසම්‌ඵුසං එති උදහාරාය ගච්‌ඡතො>
  text <108>
    text <අහං සොණො මහාරාජ තාපසො සහිතබ්‌බතො>
    text <භරාමි මාතාපිතරො රත්‌තින්‌දිවමතන්‌දිතො>
  text <109>
    text <වනෙ ඵලඤ්‌ච මූලඤ්‌ච ආහරිත්‌වා දිසම්‌පති>
    text <පොසෙමි මාතාපිතරො පුබ්‌බෙ කතමනුස්‌සරං>
  text <110>
    text <ඉච්‌ඡාම අස්‌සමං ගන්‌තුං යත්‌ථ සම්‌මති කොසියො>
    text <මග්‌ගං නො සොණ අක්‌ඛාහි යෙන ගච්‌ඡෙමු අස්‌සමං>
  text <111>
    text <අයං එකපදී රාජ යෙනෙතං මෙඝසන්‌නිභං>
    text <කොවිළාරෙහි සඤ්‌ඡන්‌නං එත්‌ථ සම්‌මති කොසියො>
  text <112>
    text <ඉදං වත්‌වාන පක්‌කාමි තරමානො මහාඉසි>
    text <වෙහාසෙ අන්‌තලික්‌ඛස්‌මිං අනුසාසිත්‌වාන ඛත්‌තියෙ>
  text <113>
    text <අස්‌සමං පරිමජ්‌ජිත්‌වා පඤ්‌ඤපෙත්‌වාන ආසනං>
    text <පණ්‌ණසාලං පවිසිත්‌වා පිතරං පටිබොධයි>
  text <114>
    text <ඉමෙ ආයන්‌ති රාජානො අභිජාතා යසස්‌සිනො>
    text <අස්‌සමා නික්‌ඛමිත්‌වාන නිසීද ත්‌වං මහාඉසෙ>
  text <115>
    text <තස්‌ස තං වචනං සුත්‌වා තරමානො මහාඉසි>
    text <අස්‌සමා නික්‌ඛමිත්‌වාන සද්‌වාරම්‌හි උපාවිසි>
  text <116>
    text <තඤ්‌ච දිස්‌වාන ආයන්‌තං ජලන්‌තංරිව තෙජසා>
    text <ඛත්‍යසඞ්‌ඝපරිබ්‍යූළ්‌හං කොසියො එතදබ්‍රවි>
  text <117>
    text <කස්‌ස භෙරී මුදිඞ්‌ගා ච සඞ්‌ඛා පණවදින්‌දිමා>
    text <පුරතො පටිපන්‌නානි හාසයන්‌තා රථෙසභං>
  text <118>
    text <කස්‌ස කඤ්‌චනපට්‌ටෙන පුථුනා විජ්‌ජුවණ්‌ණිනා>
    text <යුවා කලාපසන්‌නද්‌ධො කො එති සිරියා ජලං>
  text <119>
    text <උක්‌කාමුඛපහට්‌ඨංව ඛදිරඞ්‌ගාරසන්‌නිභං>
    text <මුඛඤ්‌ච රුචිරා භාති කො එති සිරියා ජලං>
  text <120>
    text <කස්‌ස පග්‌ගහිතං ඡත්‌තං සසලාකං මනොරමං>
    text <ආදිච්‌චරංසාවරණං කො එති සිරියා ජලං>
  text <121>
    text <කස්‌ස අඞ්‌ගං පරිග්‌ගය්‌හ වාළබීජනිමුත්‌තමං>
    text <චරන්‌ති වරපුඤ්‌ඤස්‌ස හත්‌ථික්‌ඛන්‌ධෙන ආයතො>
  text <122>
    text <කස්‌ස සෙතානි ඡත්‌තානි ආජානීයා ච වම්‌මිතා>
    text <සමන්‌තා පරිකිරෙන්‌ති කො එති සිරියා ජලං>
  text <123>
    text <කස්‌ස එකසතං ඛත්‍යා අනුයන්‌තා යසස්‌සිනො>
    text <සමන්‌තානුපරියන්‌ති කො එති සිරියා ජලං>
  text <124>
    text <හත්‌ථි අස්‌සරථ පත්‌ති සෙනා ච චතුරඞ්‌ගිනී>
    text <සමන්‌තානුපරියන්‌ති කො එති සිරියා ජලං>
  text <125>
    text <කස්‌සෙසා මහතී සෙනා පිට්‌ඨිතො අනුවත්‌තති>
    text <අක්‌ඛොභණී අපරියන්‌තා සාගරස්‌සෙව ඌමියො>
  text <126>
    text <රාජාභිරාජා මනොජො ඉන්‌දොව ජයතං පති>
    text <නන්‌දස්‌සජ්‌ඣාවරං එති අස්‌සමං බ්‍රහ්‌මචාරිනං>
  text <127>
    text <තස්‌සෙසා මහතී සෙනා පිට්‌ඨිතො අනුවත්‌තති>
    text <අක්‌ඛොභණී අපරියන්‌තා සාගරස්‌සෙව ඌමියො>
  text <128>
    text <අනුලිත්‌තා චන්‌දනෙන කාසිකුත්‌තමධාරිනො>
    text <සබ්‌බෙ පඤ්‌ජලිකා හුත්‌වා ඉසීනං අජ්‌ඣුපාගමුං>
  text <129>
    text <කච්‌චි නු භොතො කුසලං කච්‌චි භොතො අනාමයං>
    text <කච්‌චි උඤ්‌ඡෙන යාපෙථ කච්‌චි මූලඵලා බහූ>
  text <130>
    text <කච්‌චි ඩංසා මකසා ච අප්‌පමෙව සරීසපා>
    text <වනෙ වාළමිගාකිණ්‌ණෙ කච්‌චි හිංසා න විජ්‌ජති>
  text <131>
    text <කුසලඤ්‌චෙව නො රාජ අථො රාජ අනාමයං>
    text <අථො උඤ්‌ඡෙන යාපෙම අථො මූලඵලා බහූ>
  text <132>
    text <අථො ඩංසා මකසා ච අප්‌පමෙව සරීසපා>
    text <වනෙ වාළමිගාකිණ්‌ණෙ හිංසා මය්‌හං න විජ්‌ජති>
  text <133>
    text <බහූනි වස්‌සපූගානි අස්‌සමෙ සම්‌මතං ඉධ>
    text <නාභිජානාමි උප්‌පන්‌නං ආබාධං අමනොරමං>
  text <134>
    text <ස්‌වාගතං තෙ මහාරාජ අථො තෙ අදුරාගතං>
    text <ඉස්‌සරොසි අනුප්‌පත්‌තො යං ඉධත්‌ථි පවෙදය>
  text <135>
    text <තින්‌දුකානි පියාලානි මධුකෙ කාසුමාරියො>
    text <ඵලානි ඛුද්‌දකප්‌පානි භුඤ්‌ජ රාජ වරං වරං>
  text <136>
    text <ඉදම්‌පි පානීයං සීතං ආභතං ගිරිගබ්‌භරා>
    text <තතො පිව මහාරාජ සචෙ ත්‌වං අභිකඞ්‌ඛසි>
  text <137>
    text <පටිග්‌ගහිතං යං දින්‌නං සබ්‌බස්‌ස අග්‌ඝියං කතං>
    text <නන්‌දස්‌සාපි නිසාමෙථ වචනං සො පවක්‌ඛති>
  text <138>
    text <අජ්‌ඣාවරම්‌හා නන්‌දස්‌ස භොතො සන්‌තිකමාගතා>
    text <සුණාතු භවං වචනං නන්‌දස්‌ස පරිසාය ච>
  text <139>
    text <පරොසතං ජානපදා මහාසාලා ච බ්‍රාහ්‌මණා>
    text <ඉමෙ ච ඛත්‌තියා සබ්‌බෙ අභිජාතා යසස්‌සිනො>
    text <භවඤ්‌ච රාජා මනොජො අනුමඤ්‌ඤන්‌තු මෙ වචො>
  text <140>
    text <යෙ ච සන්‌ති සමීතාරො යක්‌ඛානි ඉධ මස්‌සමෙ>
    text <අරඤ්‌ඤෙ භූතභබ්‍යානි සුණන්‌තු වචනං මම>
  text <141>
    text <නමො කත්‌වාන භූතානං ඉසිං වක්‌ඛාමි සුබ්‌බතං>
    text <සො ත්‍යාහං දක්‌ඛිණා බාහු තව කොසිය සම්‌මතො>
  text <142>
    text <පිතරං මෙ ජනෙත්‌තිඤ්‌ච භත්‌තුකාමස්‌ස මෙ සතො>
    text <වීර පුඤ්‌ඤමිදං ඨානං මා මං කොසිය වාරය>
  text <143>
    text <සබ්‌භි හෙතං උපඤ්‌ඤාතං මමෙතං උපනිස්‌සජ>
    text <උට්‌ඨානපාරිචරියාය දීඝරත්‌තං තයා කතං>
    text <මාතාපිතූසු පුඤ්‌ඤානි මම ලොකදදො භව>
  text <144>
    text <තථෙව සන්‌ති මනුජා ධම්‌මෙ ධම්‌මපදං විදූ>
    text <මග්‌ගො සග්‌ගස්‌ස ලොකස්‌ස යථා ජානාසි ත්‌වං ඉසෙ>
  text <145>
    text <උට්‌ඨානපාරිචරියාය මාතාපිතුසුඛාවහං>
    text <තං මං පුඤ්‌ඤා නිවාරෙති අරියමග්‌ගාවරො නරො>
  text <146>
    text <සුණන්‌තු භොන්‌තො වචනං භාතුරජ්‌ඣාවරා මම>
    text <කුලවංසං මහාරාජ පොරාණං පරිහාපයං>
    text <අධම්‌මචාරී ජෙට්‌ඨෙසු නිරයං සොපපජ්‌ජති>
  text <147>
    text <යෙ ච ධම්‌මස්‌ස කුසලා පොරාණස්‌ස දිසම්‌පති>
    text <චාරිත්‌තෙන ච සම්‌පන්‌නා න තෙ ගච්‌ඡන්‌ති දුග්‌ගතිං>
  text <148>
    text <මාතාපිතා ච භාතා ච භගිනී ඤාතිබන්‌ධවා>
    text <සබ්‌බෙ ජෙට්‌ඨස්‌ස තෙ භාරා එවං ජානාහි භාරධ>
  text <149>
    text <ආදියිත්‌වා ගරුං භාරං නාවිකො විය උස්‌සහෙ>
    text <ධම්‌මඤ්‌ච නප්‌පමජ්‌ජාමි ජෙට්‌ඨො චස්‌මි රථෙසභ>
  text <150>
    text <අධිගමා තමෙ ඤාණං ජාලංව ජාතවෙදතො>
    text <එවමෙව නො භවං ධම්‌මං කොසියො පවිදංසයි>
  text <151>
    text <යථා උදයමාදිච්‌චො වාසුදෙවො පභඞ්‌කරො>
    text <පාණීනං පවිදංසෙති රූපං කල්‍යාණපාපකං>
    text <එවමෙව නො භවං ධම්‌මං කොසියො පවිදංසයි>
  text <152>
    text <එවං මෙ යාචමානස්‌ස අඤ්‌ජලිං නාවබුජ්‌ඣථ>
    text <තව පද්‌ධචරො හෙස්‌සං වුට්‌ඨිතො පරිචාරකො>
  text <153>
    text <අද්‌ධා නන්‌ද විජානාසි සද්‌ධම්‌මං සබ්‌භි දෙසිතං>
    text <අරියො අරියසමාචාරො බාළ්‌හං ත්‌වං මම රුච්‌චසි>
  text <154>
    text <භවන්‌තං වදාමි භොතිඤ්‌ච සුණාථ වචනං මම>
    text <නායං භාරො භාරමතො අහු මය්‌හං කුදාචනං>
  text <155>
    text <තං මං උපට්‌ඨිතං සන්‌තං මාතාපිතුසුඛාවහං>
    text <නන්‌දො අජ්‌ඣාවරං කත්‌වා උපට්‌ඨානාය යාචති>
  text <156>
    text <යො වෙ ඉච්‌ඡති කාමෙන සන්‌තානං බ්‍රහ්‌මචාරිනං>
    text <නන්‌දං වො වරථ එකො කං නන්‌දො උපතිට්‌ඨතු>
  text <157>
    text <තයා තාත අනුඤ්‌ඤාතා සොණ තං නිස්‌සිතා මයං>
    text <උපඝාතුං ලභෙ නන්‌දං මුද්‌ධනි බ්‍රහ්‌මචාරිනං>
  text <158>
    text <අස්‌සත්‌ථස්‌සෙව තරුණං පවාළං මාලුතෙරිතං>
    text <චිරස්‌සං නන්‌දං දිස්‌වාන හදයං මෙ පවෙධති>
  text <159>
    text <යදා සුත්‌තාපි සුපිනෙ නන්‌දං පස්‌සාමි ආගතං>
    text <උදග්‌ගා සුමනා හොමි නන්‌දො නො ආගතො අයං>
  text <160>
    text <යදා ච පටිබුජ්‌ඣිත්‌වා නන්‌දං පස්‌සාමි නාගතං>
    text <භිය්‍යො ආවිසතී සොකො දොමනස්‌සඤ්‌චනප්‌පකං>
  text <161>
    text <සාහං අජ්‌ජ චිරස්‌සම්‌පි නන්‌දං පස්‌සාමි ආගතං>
    text <භත්‌තුච්‌ච මය්‌හඤ්‌ච පියො නන්‌දො නො පාවිසී ඝරං>
  text <162>
    text <පිතුපි නන්‌දො සුප්‌පියො යං නන්‌දො නප්‌පවසෙ ඝරා>
    text <ලභතූ තාත නන්‌දො තං මං නන්‌දො උපතිට්‌ඨතු>
  text <163>
    text <අනුකම්‌පිකා පතිට්‌ඨා ච පුබ්‌බෙ රසදදී ච නො>
    text <මග්‌ගො සග්‌ගස්‌ස ලොකස්‌ස මාතා තං වරතෙ ඉසෙ>
  text <164>
    text <පුබ්‌බෙ රසදදී ගොත්‌තී මාතා පුඤ්‌ඤූපසංහිතා>
    text <මග්‌ගො සග්‌ගස්‌ස ලොකස්‌ස මාතා තං වරතෙ ඉසෙ>
  text <165>
    text <ආකඞ්‌ඛමානා පුත්‌තඵලං දෙවතාය නමස්‌සති>
    text <නක්‌ඛත්‌තානි ච පුච්‌ඡති උතුසංවච්‌ඡරානි ච>
  text <166>
    text <තස්‌සා උතුම්‌හි න්‌හාතාය හොති ගබ්‌භස්‌ස වොක්‌කමො>
    text <තෙන දොහළිනී හොති සුහදා තෙන වුච්‌චති>
  text <167>
    text <සංවච්‌ඡරං වා ඌනං වා පරිහරිත්‌වා විජායති>
    text <තෙන සා ජනයන්‌තීති ජනෙත්‌ති තෙන වුච්‌චති>
  text <168>
    text <ථනඛීරෙන ගීතෙන අඞ්‌ගපාවුරණෙන ච>
    text <රොදන්‌තං පුත්‌තං තොසෙති තොසෙන්‌තී තෙන වුච්‌චති>
  text <169>
    text <තතො වාතාතපෙ ඝොරෙ මමං කත්‌වා උදික්‌ඛති>
    text <දාරකං අප්‌පජානන්‌තං පොසෙන්‌තී තෙන වුච්‌චති>
  text <170>
    text <යඤ්‌ච මාතුධනං හොති යඤ්‌ච හොති පිතුද්‌ධනං>
    text <උභයම්‌පෙතස්‌ස ගොපෙති අපි පුත්‌තස්‌ස නො සියා>
  text <171>
    text <එවං පුත්‌ත අදුං පුත්‌ත ඉති මාතා විහඤ්‌ඤති>
    text <පමත්‌තං පරදාරෙසු නිසීථෙ පත්‌තයොබ්‌බනෙ>
    text <සායං පුත්‌තං අනායන්‌තං ඉති මාතා විහඤ්‌ඤති>
  text <172>
    text <එවං කිච්‌ඡා භතො පොසො මාතු අපරිචාරකො>
    text <මාතරි මිච්‌ඡා චරිත්‌වාන නිරයං සොපපජ්‌ජති>
  text <173>
    text <එවං කිච්‌ඡා භතො පොසො පිතු අපරිචාරකො>
    text <පිතරි මිච්‌ඡා චරිත්‌වාන නිරයං සොපපජ්‌ජති>
  text <174>
    text <ධනාපි ධනකාමානං නස්‌සති ඉති මෙ සුතං>
    text <මාතරං අපරිචරිත්‌වාන කිච්‌ඡං වා සො නිගච්‌ඡති>
  text <175>
    text <ධනාපි ධනකාමානං නස්‌සති ඉති මෙ සුතං>
    text <පිතරං අපරිචරිත්‌වාන කිච්‌ඡං වා සො නිගච්‌ඡති>
  text <176>
    text <ආනන්‌දො ච පමොදො ච සදා හසිතකීළිතං>
    text <මාතරං පරිචරිත්‌වාන ලබ්‌භමෙතං විජානතො>
  text <177>
    text <ආනන්‌දො ච පමොදො ච සදා හසිතකීළිතං>
    text <පිතරං පරිචරිත්‌වාන ලබ්‌භමෙතං විජානතො>
  text <178>
    text <දානඤ්‌ච පෙය්‍යවජ්‌ජඤ්‌ච අත්‌ථචරියා ච යා ඉධ>
    text <සමානත්‌තතා ච ධම්‌මෙසු තත්‌ථ තත්‌ථ යථාරහං>
    text <එතෙ ඛො සඞ්‌ගහා ලොකෙ රථස්‌සාණීව යායතො>
  text <179>
    text <එතෙ ච සඞ්‌ගහා නාස්‌සු න මාතා පුත්‌තකාරණා>
    text <ලභෙථ මානං පූජං වා පිතා වා පුත්‌තකාරණා>
  text <180>
    text <යස්‌මා ච සඞ්‌ගහා එතෙ සම්‌මපෙක්‌ඛන්‌ති පණ්‌ඩිතා>
    text <තස්‌මා මහත්‌තං පප්‌පොන්‌ති පාසංසා ච භවන්‌ති තෙ>
  text <181>
    text <බ්‍රහ්‌මාති මාතාපිතරො පුබ්‌බාචරියාති වුච්‌චරෙ>
    text <ආහුනෙය්‍යා ච පුත්‌තානං පජාය අනුකම්‌පකා>
  text <182>
    text <තස්‌මා හි නෙ නමස්‌සෙය්‍ය සක්‌කරෙය්‍ය ච පණ්‌ඩිතො>
    text <අන්‌නෙන අථො පානෙන වත්‌ථෙන සයනෙන ච>
    text <උච්‌ඡාදනෙන න්‌හාපනෙන පාදානං ධොවනෙන ච>
  text <183>
    text <තාය නං පාරිචරියාය මාතාපිතූසු පණ්‌ඩිතා>
    text <ඉධෙව නං පසංසන්‌ති පෙච්‌ච සග්‌ගෙ පමොදතීති>
    text <අථ සත්‌තතිමම්‌හි නිපාතවරෙ සභාවන්‌තු කුසාවතිරාජවරො>
    text <අථ සොණසුනන්‌දවරො ච පුන අභිවාසිතසත්‌තතිමම්‌හි සුතෙති>
  stand <සොණනන්‌දජාතකං දුතියං>
  stand <සත්‌තතිනිපාතං නිට්‌ඨිතං>
  text <තස්‌සුද්‌දානං>
