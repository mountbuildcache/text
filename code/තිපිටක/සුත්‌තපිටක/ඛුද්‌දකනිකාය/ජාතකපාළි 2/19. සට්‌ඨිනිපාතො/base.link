text <සට්‌ඨිනිපාතො>
  text <  <
  text <සොණකජාතකං>
  text <1>
    text <තස්‌ස සුත්‌වා සතං දම්‌මි සහස්‌සං දිට්‌ඨ සොණකං>
    text <කො මෙ සොණකමක්‌ඛාති සහායං පංසුකීළිතං>
  text <2>
    text <අථබ්‍රවී මාණවකො දහරො පඤ්‌චචූළකො>
    text <මය්‌හං සුත්‌වා සතං දෙහි සහස්‌සං දිට්‌ඨ සොණකං>
    text <අහං තෙ සොණකක්‌ඛිස්‌සං සහායං පංසුකීළිතං>
  text <3>
    text <කතමස්‌මිං සො ජනපදෙ රට්‌ඨෙසු නිගමෙසු ච>
    text <කත්‌ථ සොණකමද්‌දක්‌ඛි තං මෙ අක්‌ඛාහි පුච්‌ඡිතො>
  text <4>
    text <තවෙව දෙව විජිතෙ තවෙවුය්‍යානභූමියා>
    text <උජුවංසා මහාසාලා නීලොභාසා මනොරමා>
  text <5>
    text <තිට්‌ඨන්‌ති මෙඝසමානා රම්‌මා අඤ්‌ඤොඤ්‌ඤනිස්‌සිතා>
    text <තෙසං මූලම්‌හි සොණකො ඣායතී අනුපාදනො>
    text <උපාදානෙසු ලොකෙසු ඩය්‌හමානෙසු නිබ්‌බුතො>
  text <6>
    text <තතො ච රාජා පායාසි සෙනාය චතුරඞ්‌ගියා>
    text <කාරාපෙත්‌වා සමං මග්‌ගං අගමා යෙන සොණකො>
  text <7>
    text <උය්‍යානභූමිං ගන්‌ත්‌වාන විචරන්‌තො බ්‍රහාවනෙ>
    text <ආසීනං සොණකං දක්‌ඛි ඩය්‌හමානෙසු නිබ්‌බුතං>
  text <8>
    text <කපණො වතයං භික්‌ඛු මුණ්‌ඩො සඞ්‌ඝාටිපාරුතො>
    text <අමාතිකො අපිතිකො රුක්‌ඛමූලස්‌මි ඣායති>
  text <9>
    text <ඉමං වාක්‍යං නිසාමෙත්‌වා සොණකො එතදබ්‍රවි>
    text <න රාජ කපණො හොති ධම්‌මං කායෙන ඵස්‌සයං>
  text <10>
    text <යො ච ධම්‌මං නිරංකත්‌වා අධම්‌මමනුවත්‌තති>
    text <ස රාජ කපණො හොති පාපො පාපපරායනො>
  text <11>
    text <අරින්‌දමොති මෙ නාමං කාසිරාජාති මං විදූ>
    text <කච්‌චි භොතො සුඛස්‌සෙය්‍යා ඉධ පත්‌තස්‌ස සොණක>
  text <12>
    text <සදාපි භද්‍රමධනස්‌ස අනාගාරස්‌ස භික්‌ඛුනො>
    text <න තෙසං කොට්‌ඨෙ ඔපෙන්‌ති න කුම්‌භිං න ඛළොපියං>
    text <පරනිට්‌ඨිතමෙසානා තෙන යාපෙන්‌ති සුබ්‌බතා>
  text <13>
    text <දුතියම්‌පි භද්‍රමධනස්‌ස අනාගාරස්‌ස භික්‌ඛුනො>
    text <අනවජ්‌ජපිණ්‌ඩො භොත්‌තබ්‌බො න ච කොචූපරොධති>
  text <14>
    text <තතියම්‌පි භද්‍රමධනස්‌ස අනාගාරස්‌ස භික්‌ඛුනො>
    text <නිබ්‌බුතො පිණ්‌ඩො භොත්‌තබ්‌බො න ච කොචූපරොධති>
  text <15>
    text <චතුත්‌ථම්‌පි භද්‍රමධනස්‌ස අනාගාරස්‌ස භික්‌ඛුනො>
    text <මුත්‌තස්‌ස රට්‌ඨෙ චරතො සඞ්‌ගො යස්‌ස න විජ්‌ජති>
  text <16>
    text <පඤ්‌චමම්‌පි භද්‍රමධනස්‌ස අනාගාරස්‌ස භික්‌ඛුනො>
    text <නගරම්‌හි ඩය්‌හමානම්‌හි නාස්‌ස කිඤ්‌චි අඩය්‌හථ>
  text <17>
    text <ඡට්‌ඨම්‌පි භද්‍රමධනස්‌ස අනාගාරස්‌ස භික්‌ඛුනො>
    text <රට්‌ඨෙ විලුම්‌පමානම්‌හි නාස්‌ස කිඤ්‌චි අහීරථ>
  text <18>
    text <සත්‌තමම්‌පි භද්‍රමධනස්‌ස අනාගාරස්‌ස භික්‌ඛුනො>
    text <චොරෙහි රක්‌ඛිතං මග්‌ගං යෙ චඤ්‌ඤෙ පරිපන්‌ථිකා>
    text <පත්‌තචීවරමාදාය සොත්‌ථිං ගච්‌ඡති සුබ්‌බතො>
  text <19>
    text <අට්‌ඨමම්‌පි භද්‍රමධනස්‌ස අනාගාරස්‌ස භික්‌ඛුනො>
    text <යං යං දිසං පක්‌කමති අනපෙක්‌ඛොව ගච්‌ඡති>
  text <20>
    text <බහූපි භද්‍රා එතෙසං යො ත්‌වං භික්‌ඛු පසංසසි>
    text <අහඤ්‌ච ගිද්‌ධො කාමෙසු කථං කාහාමි සොණක>
  text <21>
    text <පියා මෙ මානුසා කාමා අථො දිබ්‍යාපි මෙ පියා>
    text <අථ කෙන නු වණ්‌ණෙන උභො ලොකෙ ලභාමසෙ>
  text <22>
    text <කාමෙ ගිද්‌ධා කාමරතා කාමෙසු අධිමුච්‌ඡිතා>
    text <නරා පාපානි කත්‌වාන උපපජ්‌ජන්‌ති දුග්‌ගතිං>
  text <23>
    text <යෙ ච කාමෙ පහන්‌ත්‌වාන නික්‌ඛන්‌තා අකුතොභයා>
    text <එකොදිභාවාධිගතා න තෙ ගච්‌ඡන්‌ති දුග්‌ගතිං>
  text <24>
    text <උපමං තෙ කරිස්‌සාමි තං සුණොහි අරින්‌දම>
    text <උපමාය මිධෙකච්‌චෙ අත්‌ථං ජානන්‌ති පණ්‌ඩිතා>
  text <25>
    text <ගඞ්‌ගාය කුණපං දිස්‌වා වුය්‌හමානං මහණ්‌ණවෙ>
    text <වායසො සමචින්‌තෙසි අප්‌පපඤ්‌ඤො අචෙතසො>
  text <26>
    text <යානඤ්‌ච වතිදං ලද්‌ධං භක්‌ඛො චායං අනප්‌පකො>
    text <තත්‌ථ රත්‌තිං තත්‌ථ දිවා තත්‌ථෙව නිරතො මනො>
  text <27>
    text <ඛාදං නාගස්‌ස මංසානි පිවං භාගීරථොදකං>
    text <සම්‌පස්‌සං වනචෙත්‍යානි න පලෙත්‌ථ විහඞ්‌ගමො>
  text <28>
    text <තඤ්‌ච ඔතරණී ගඞ්‌ගා පමත්‌තං කුණපෙ රතං>
    text <සමුද්‌දං අජ්‌ඣගාහාසි අගතී යත්‌ථ පක්‌ඛිනං>
  text <29>
    text <සො ච භක්‌ඛපරික්‌ඛීණො උදපත්‌වා විහඞ්‌ගමො>
    text <න පච්‌ඡතො න පුරතො නුත්‌තරං නොපි දක්‌ඛිණං>
  text <30>
    text <දීපං සො නජ්‌ඣගාගඤ්‌ඡි අගතී යත්‌ථ පක්‌ඛිනං>
    text <සො ච තත්‌ථෙව පාපත්‌ථ යථා දුබ්‌බලකො තථා>
  text <31>
    text <තඤ්‌ච සාමුද්‌දිකා මච්‌ඡා කුම්‌භීලා මකරා සුසූ>
    text <පසය්‌හකාරා ඛාදිංසු ඵන්‌දමානං විපක්‌ඛකං>
  text <32>
    text <එවමෙව තුවං රාජ යෙ චඤ්‌ඤෙ කාමභොගිනො>
    text <ගිද්‌ධා චෙ න වමිස්‌සන්‌ති කාකපඤ්‌ඤාව තෙ විදූ>
  text <33>
    text <එසා තෙ උපමා රාජ අත්‌ථසන්‌දස්‌සනී කතා>
    text <ත්‌වඤ්‌ච පඤ්‌ඤායසෙ තෙන යදි කාහසි වා න වා>
  text <34>
    text <එකවාචම්‌පි ද්‌විවාචං භණෙය්‍ය අනුකම්‌පකො>
    text <තතුත්‌තරිං න භාසෙය්‍ය දාසොවය්‍යස්‌ස සන්‌තිකෙ>
  text <35>
    text <ඉදං වත්‌වාන පක්‌කාමි සොණකො අමිතබුද්‌ධිමා>
    text <වෙහාසෙ අන්‌තලික්‌ඛස්‌මිං අනුසාසිත්‌වාන ඛත්‌තියං>
  text <36>
    text <කො නුමෙ රාජකත්‌තාරො සුද්‌දා වෙය්‍යත්‌තමාගතා>
    text <රජ්‌ජං නිය්‍යාදයිස්‌සාමි නාහං රජ්‌ජෙන මත්‌ථිකො>
  text <37>
    text <අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ>
    text <මාහං කාකොව දුම්‌මෙධො කාමානං වසමන්‌වගං>
  text <38>
    text <අත්‌ථි තෙ දහරො පුත්‌තො දීඝාවු රට්‌ඨවඩ්‌ඪනො>
    text <තං රජ්‌ජෙ අභිසිඤ්‌චස්‌සු සො නො රාජා භවිස්‌සති>
  text <39>
    text <ඛිප්‌පං කුමාරමානෙථ දීඝාවුං රට්‌ඨවඩ්‌ඪනං>
    text <තං රජ්‌ජෙ අභිසිඤ්‌චිස්‌සං සො වො රාජා භවිස්‌සති>
  text <40>
    text <තතො කුමාරමානෙසුං දීඝාවුං රට්‌ඨවඩ්‌ඪනං>
    text <තං දිස්‌වා ආලපී රාජා එකපුත්‌තං මනොරමං>
  text <41>
    text <සට්‌ඨි ගාමසහස්‌සානි පරිපුණ්‌ණානි සබ්‌බසො>
    text <තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ>
  text <42>
    text <අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ>
    text <මාහං කාකොව දුම්‌මෙධො කාමානං වසමන්‌වගං>
  text <43>
    text <සට්‌ඨි නාගසහස්‌සානි සබ්‌බාලඞ්‌කාරභූසිතා>
    text <සුවණ්‌ණකච්‌ඡා මාතඞ්‌ගා හෙමකප්‌පනවාසසා>
  text <44>
    text <ආරූළ්‌හා ගාමණීයෙහි තොමරඞ්‌කුසපාණිභි>
    text <තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ>
  text <45>
    text <අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ>
    text <මාහං කාකොව දුම්‌මෙධො කාමානං වසමන්‌වගං>
  text <46>
    text <සට්‌ඨි අස්‌සසහස්‌සානි සබ්‌බාලඞ්‌කාරභූසිතා>
    text <ආජානීයාව ජාතියා සින්‌ධවා සීඝවාහිනො>
  text <47>
    text <ආරූළ්‌හා ගාමණීයෙහි ඉල්‌ලියාචාපධාරිභි>
    text <තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ>
  text <48>
    text <අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ>
    text <මාහං කාකොව දුම්‌මෙධො කාමානං වසමන්‌වගං>
  text <49>
    text <සට්‌ඨි රථසහස්‌සානි සන්‌නද්‌ධා උස්‌සිතද්‌ධජා>
    text <දීපා අථොපි වෙය්‍යග්‌ඝා සබ්‌බාලඞ්‌කාරභූසිතා>
  text <50>
    text <ආරූළ්‌හා ගාමණීයෙහි චාපහත්‌ථෙහි වම්‌මිභි>
    text <තෙ පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ>
  text <51>
    text <අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ>
    text <මාහං කාකොව දුම්‌මෙධො කාමානං වසමන්‌වගං>
  text <52>
    text <සට්‌ඨි ධෙනුසහස්‌සානි රොහඤ්‌ඤා පුඞ්‌ගවූසභා>
    text <තා පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ>
  text <53>
    text <අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ>
    text <මාහං කාකොව දුම්‌මෙධො කාමානං වසමන්‌වගං>
  text <54>
    text <සොළසිත්‌ථිසහස්‌සානි සබ්‌බාලඞ්‌කාරභූසිතා>
    text <විචිත්‍රවත්‌ථාභරණා ආමුත්‌තමණිකුණ්‌ඩලා>
    text <තා පුත්‌ත පටිපජ්‌ජස්‌සු රජ්‌ජං නිය්‍යාදයාමි තෙ>
  text <55>
    text <අජ්‌ජෙව පබ්‌බජිස්‌සාමි කො ජඤ්‌ඤා මරණං සුවෙ>
    text <මාහං කාකොව දුම්‌මෙධො කාමානං වසමන්‌වගං>
  text <56>
    text <දහරස්‌සෙව මෙ තාත මාතා මතාති මෙ සුතං>
    text <තයා විනා අහං තාත ජීවිතුම්‌පි න උස්‌සහෙ>
  text <57>
    text <යථා ආරඤ්‌ඤකං නාගං පොතො අන්‌වෙති පච්‌ඡතො>
    text <ජෙස්‌සන්‌තං ගිරිදුග්‌ගෙසු සමෙසු විසමෙසු ච>
  text <58>
    text <එවං තං අනුගච්‌ඡාමි පුත්‌තමාදාය පච්‌ඡතො>
    text <සුභරො තෙ භවිස්‌සාමි න තෙ හෙස්‌සාමි දුබ්‌භරො>
  text <59>
    text <යථා සාමුද්‌දිකං නාවං වාණිජානං ධනෙසිනං>
    text <වොහාරො තත්‌ථ ගණ්‌හෙය්‍ය වාණිජා බ්‍යසනී සියා>
  text <60>
    text <එවමෙවායං පුත්‌තකලි අන්‌තරායකරො මම>
    text <ඉමං කුමාරං පාපෙථ පාසාදං රතිවඩ්‌ඪනං>
  text <61>
    text <තත්‌ථ කම්‌බුසහත්‌ථායො යථා සක්‌කංව අච්‌ඡරා>
    text <තා නං තත්‌ථ රමෙස්‌සන්‌ති තාහි චෙසො රමිස්‌සති>
  text <62>
    text <තතො කුමාරං පාපෙසුං පාසාදං රතිවඩ්‌ඪනං>
    text <තං දිස්‌වා අවචුං කඤ්‌ඤා දීඝාවුං රට්‌ඨවඩ්‌ඪනං>
  text <63>
    text <දෙවතා නුසි ගන්‌ධබ්‌බො අදු සක්‌කො පුරින්‌දදො>
    text <කො වා ත්‌වං කස්‌ස වා පුත්‌තො කථං ජානෙමු තං මයං>
  text <64>
    text <නම්‌හි දෙවො න ගන්‌ධබ්‌බො නාපි සක්‌කො පුරින්‌දදො>
    text <කාසිරඤ්‌ඤො අහං පුත්‌තො දීඝාවු රට්‌ඨවඩ්‌ඪනො>
    text <මමං භරථ භද්‌දං වො අහං භත්‌තා භවාමි වො>
  text <65>
    text <තං තත්‌ථ අවචුං කඤ්‌ඤා දීඝාවුං රට්‌ඨවඩ්‌ඪනං>
    text <කුහිං රාජා අනුප්‌පත්‌තො ඉතො රාජා කුහිං ගතො>
  text <66>
    text <පඞ්‌කං රාජා අතික්‌කන්‌තො ථලෙ රාජා පතිට්‌ඨිතො>
    text <අකණ්‌ටකං අගහනං පටිපන්‌නො මහාපථං>
  text <67>
    text <අහඤ්‌ච පටිපන්‌නොස්‌මි මග්‌ගං දුග්‌ගතිගාමිනං>
    text <සකණ්‌ටකං සගහනං යෙන ගච්‌ඡන්‌ති දුග්‌ගතිං>
  text <68>
    text <තස්‌ස තෙ ස්‌වාගතං රාජ සීහස්‌සෙව ගිරිබ්‌බජං>
    text <අනුසාස මහාරාජ ත්‌වං නො සබ්‌බාසමිස්‌සරොති>
  stand <සොණකජාතකං පඨමං>
  text <  <
  text <සංකිච්‌චජාතකං>
  text <69>
    text <දිස්‌වා නිසින්‌නං රාජානං බ්‍රහ්‌මදත්‌තං රථෙසභං>
    text <අථස්‌ස පටිවෙදෙසි යස්‌සාසි අනුකම්‌පකො>
  text <70>
    text <සංකිච්‌චායං අනුප්‌පත්‌තො ඉසීනං සාධුසම්‌මතො>
    text <තරමානරූපො නිය්‍යාහි ඛිප්‌පං පස්‌ස මහෙසිනං>
  text <71>
    text <තතො ච රාජා තරමානො යුත්‌තමාරුය්‌හ සන්‌දනං>
    text <මිත්‌තාමච්‌චපරිබ්‍යූළ්‌හො අගමාසි රථෙසභො>
  text <72>
    text <නික්‌ඛිප්‌ප පඤ්‌ච කකුධානි කාසීනං රට්‌ඨවඩ්‌ඪනො>
    text <වාළබීජනි මුණ්‌හීසං ඛග්‌ගං ඡත්‌තඤ්‌චුපාහනං>
  text <73>
    text <ඔරුය්‌හ රාජා යානම්‌හා ඨපයිත්‌වා පටිච්‌ඡදං>
    text <ආසීනං දායපස්‌සස්‌මිං සංකිච්‌චමුපසඞ්‌කමි>
  text <74>
    text <උපසඞ්‌කමිත්‌වා සො රාජා සම්‌මොදි ඉසිනා සහ>
    text <තං කථං වීතිසාරෙත්‌වා එකමන්‌තං උපාවිසි>
  text <75>
    text <එකමන්‌තං නිසින්‌නොව අථ කාලං අමඤ්‌ඤථ>
    text <තතො පාපානි කම්‌මානි පුච්‌ඡිතුං පටිපජ්‌ජථ>
  text <76>
    text <ඉසිං පුච්‌ඡාම සංකිච්‌චං ඉසීනං සාධුසම්‌මතං>
    text <ආසීනං දායපස්‌සස්‌මිං ඉසිසඞ්‌ඝපුරක්‌ඛතං>
  text <77>
    text <කං ගතිං පෙච්‌ච ගච්‌ඡන්‌ති නරා ධම්‌මාතිචාරිනො>
    text <අතිචිණ්‌ණො මයා ධම්‌මො තං මෙ අක්‌ඛාහි පුච්‌ඡිතො>
  text <78>
    text <ඉසී අවච සංකිච්‌චො කාසීනං රට්‌ඨවඩ්‌ඪනං>
    text <ආසීනං දායපස්‌සස්‌මිං මහාරාජ සුණොහි මෙ>
  text <79>
    text <උප්‌පථෙන වජන්‌තස්‌ස යො මග්‌ගමනුසාසති>
    text <තස්‌ස චෙ වචනං කයිරා නාස්‌ස මග්‌ගෙය්‍ය කණ්‌ටකො>
  text <80>
    text <අධම්‌මං පටිපන්‌නස්‌ස යො ධම්‌මමනුසාසති>
    text <තස්‌ස චෙ වචනං කයිරා න සො ගච්‌ඡෙය්‍ය දුග්‌ගතිං>
  text <81>
    text <ධම්‌මො පථො මහාරාජ අධම්‌මො පන උප්‌පථො>
    text <අධම්‌මො නිරයං නෙති ධම්‌මො පාපෙති සුග්‌ගතිං>
  text <82>
    text <අධම්‌මචාරිනො රාජ නරා විසමජීවිනො>
    text <යං ගතිං පෙච්‌ච ගච්‌ඡන්‌ති නිරයෙ තෙ සුණොහි මෙ>
  text <83>
    text <සඤ්‌ජීවො කාළසුත්‌තො ච සඞ්‌ඝාතො ද්‌වෙ ච රොරුවා>
    text <අථාපරො මහාවීචි තාපනො ච පතාපනො>
  text <84>
    text <ඉච්‌චෙතෙ අට්‌ඨ නිරයා අක්‌ඛාතා දුරතික්‌කමා>
    text <ආකිණ්‌ණා ලුද්‌දකම්‌මෙහි පච්‌චෙකා සොළසුස්‌සදා>
  text <85>
    text <කදරියතාපනා ඝොරා අච්‌චිමන්‌තො මහබ්‌භයා>
    text <ලොමහංසනරූපා ච භෙස්‌මා පටිභයා දුඛා>
  text <86>
    text <චතුක්‌කණ්‌ණා චතුද්‌වාරා විභත්‌තා භාගසො මිතා>
    text <අයොපාකාරපරියන්‌තා අයසා පටිකුජ්‌ජිතා>
  text <87>
    text <තෙසං අයොමයා භූමි ජලිතා තෙජසා යුතා>
    text <සමන්‌තා යොජනසතං ඵුටා තිට්‌ඨන්‌ති සබ්‌බදා>
  text <88>
    text <එතෙ පතන්‌ති නිරයෙ උද්‌ධංපාදා අවංසිරා>
    text <ඉසීනං අතිවත්‌තාරො සඤ්‌ඤතානං තපස්‌සිනං>
  text <89>
    text <තෙ භූනහුනො පච්‌චන්‌ති මච්‌ඡා බිලකතා යථා>
    text <සංවච්‌ඡරෙ අසඞ්‌ඛෙය්‍යෙ නරා කිබ්‌බිසකාරිනො>
  text <90>
    text <ඩය්‌හමානෙන ගත්‌තෙන නිච්‌චං සන්‌තරබාහිරං>
    text <නිරයා නාධිගච්‌ඡන්‌ති ද්‌වාරං නික්‌ඛමනෙසිනො>
  text <91>
    text <පුරත්‌ථිමෙන ධාවන්‌ති තතො ධාවන්‌ති පච්‌ඡතො>
    text <උත්‌තරෙනපි ධාවන්‌ති තතො ධාවන්‌ති දක්‌ඛිණං>
    text <යං යඤ්‌හි ද්‌වාරං ගච්‌ඡන්‌ති තං තදෙව පිධීයරෙ>
  text <92>
    text <බහූනි වස්‌සසහස්‌සානි ජනා නිරයගාමිනො>
    text <බාහා පග්‌ගය්‌හ කන්‌දන්‌ති පත්‌වා දුක්‌ඛං අනප්‌පකං>
  text <93>
    text <ආසීවිසංව කුපිතං තෙජස්‌සිං දුරතික්‌කමං>
    text <න සාධුරූපෙ ආසීදෙ සඤ්‌ඤතානං තපස්‌සිනං>
  text <94>
    text <අතිකායො මහිස්‌සාසො අජ්‌ජුනො කෙකකාධිපො>
    text <සහස්‌සබාහු උච්‌ඡින්‌නො ඉසිමාසජ්‌ජ ගොතමං>
  text <95>
    text <අරජං රජසා වච්‌ඡං කිසං අවකිරිය දණ්‌ඩකී>
    text <තාලොව මූලතො ඡින්‌නො ස රාජා විභවඞ්‌ගතො>
  text <96>
    text <උපහච්‌ච මනං මජ්‌ඣො මාතඞ්‌ගස්‌මිං යසස්‌සිනෙ>
    text <සපාරිසජ්‌ජො උච්‌ඡින්‌නො මජ්‌ඣාරඤ්‌ඤං තදා අහු>
  text <97>
    text <කණ්‌හදීපායනාසජ්‌ජ ඉසිං අන්‌ධකවෙණ්‌ඩයො>
    text <අඤ්‌ඤොඤ්‌ඤං මුසලා හන්‌ත්‌වා සම්‌පත්‌තා යමසාධනං>
  text <98>
    text <අථායං ඉසිනා සත්‌තො අන්‌තලික්‌ඛචරො පුරෙ>
    text <පාවෙක්‌ඛි පථවිං චෙච්‌චො හීනත්‌තො පත්‌තපරියායං>
  text <99>
    text <තස්‌මා හි ඡන්‌දාගමනං නප්‌පසංසන්‌ති පණ්‌ඩිතා>
    text <අදුට්‌ඨචිත්‌තො භාසෙය්‍ය ගිරං සච්‌චූපසංහිතං>
  text <100>
    text <මනසා චෙ පදුට්‌ඨෙන යො නරො පෙක්‌ඛතෙ මුනිං>
    text <විජ්‌ජාචරණසම්‌පන්‌නං ගන්‌තා සො නිරයං අධො>
  text <101>
    text <යෙ වුඩ්‌ඪෙ පරිභාසන්‌ති ඵරුසූපක්‌කමා ජනා>
    text <අනපච්‌චා අදායාදා තාලවත්‌ථු භවන්‌ති තෙ>
  text <102>
    text <යො ච පබ්‌බජිතං හන්‌ති කතකිච්‌චං මහෙසිනං>
    text <ස කාළසුත්‌තෙ නිරයෙ චිරරත්‌තාය පච්‌චති>
  text <103>
    text <යො ච රාජා අධම්‌මට්‌ඨො රට්‌ඨවිද්‌ධංසනො මගො>
    text <තාපයිත්‌වා ජනපදං තාපනෙ පෙච්‌ච පච්‌චති>
  text <104>
    text <සො ච වස්‌සසහස්‌සානි සතං දිබ්‌බානි පච්‌චති>
    text <අච්‌චිසඞ්‌ඝපරෙතො සො දුක්‌ඛං වෙදෙති වෙදනං>
  text <105>
    text <තස්‌ස අග්‌ගිසිඛා කායා නිච්‌ඡරන්‌ති පභස්‌සරා>
    text <තෙජොභක්‌ඛස්‌ස ගත්‌තානි ලොමෙහි ච නඛෙහි ච>
  text <106>
    text <ඩය්‌හමානෙන ගත්‌තෙන නිච්‌චං සන්‌තරබාහිරං>
    text <දුක්‌ඛාභිතුන්‌නො නදති නාගො තුත්‌තට්‌ටිතො යථා>
  text <107>
    text <යො ලොභා පිතරං හන්‌ති දොසා වා පුරිසාධමො>
    text <ස කාළසුත්‌තෙ නිරයෙ චිරරත්‌තාය පච්‌චති>
  text <108>
    text <ස තාදිසො පච්‌චති ලොහකුම්‌භියං පක්‌කඤ්‌ච සත්‌තීහි හනන්‌ති නිත්‌තචං>
    text <අන්‌ධං කරිත්‌වා මුත්‌තකරීසභක්‌ඛං ඛාරෙ නිමුජ්‌ජන්‌ති තථාවිධං නරං>
  text <109>
    text <තත්‌තං පක්‌කුථිතමයොගුළඤ්‌ච දීඝෙ ච ඵාලෙ චිරරත්‌තතාපිතෙ>
    text <වික්‌ඛම්‌භමාදාය විබන්‌ධ රජ්‌ජුභි විවටෙ මුඛෙ සම්‌පවිසන්‌ති රක්‌ඛසා>
  text <110>
    text <සාමා ච සොණා සබලා ච ගිජ්‌ඣා කාකොළසඞ්‌ඝා ච දිජා අයොමුඛා>
    text <සඞ්‌ගම්‌ම ඛාදන්‌ති විප්‌ඵන්‌දමානං ජිව්‌හං විභජ්‌ජ විඝාසං සලොහිතං>
  text <111>
    text <තං දඩ්‌ඪතාලං පරිභින්‌නගත්‌තං නිප්‌පොථයන්‌තා අනුවිචරන්‌ති රක්‌ඛසා>
    text <රතී හි නෙසං දුඛිනො පනීතරෙ එතාදිසස්‌මිං නිරයෙ වසන්‌ති>
    text <යෙ කෙචි ලොකෙ ඉධ පෙත්‌තිඝාතිනො>
  text <112>
    text <පුත්‌තො ච මාතරං හන්‌ත්‌වා ඉතො ගන්‌ත්‌වා යමක්‌ඛයං>
    text <භුසමාපජ්‌ජතෙ දුක්‌ඛං අත්‌තකම්‌මඵලූපගො>
  text <113>
    text <අමනුස්‌සා අතිබලා හන්‌තාරං ජනයන්‌තියා>
    text <අයොමයෙහි වාළෙහි පීළයන්‌ති පුනප්‌පුනං>
  text <114>
    text <තමස්‌සවං සකා ගත්‌තා රුහිරං අත්‌තසම්‌භවං>
    text <තම්‌බලොහවිලීනංව තත්‌තං පායෙන්‌ති මත්‌තිඝං>
  text <115>
    text <ජිගුච්‌ඡං කුණපං පූතිං දුග්‌ගන්‌ධං ගූථකද්‌දමං>
    text <පුබ්‌බලොහිතසඞ්‌කාසං රහදමොගය්‌හ තිට්‌ඨති>
  text <116>
    text <තමෙනං කිමයො තත්‌ථ අතිකායා අයොමුඛා>
    text <ඡවිං භෙත්‌වාන ඛාදන්‌ති සංගිද්‌ධා මංසලොහිතෙ>
  text <117>
    text <සො ච තං නිරයං පත්‌තො නිමුග්‌ගො සතපොරිසං>
    text <පූතිකං කුණපං වාති සමන්‌තා සතයොජනං>
  text <118>
    text <චක්‌ඛුමාපි හි චක්‌ඛූහි තෙන ගන්‌ධෙන ජීයති>
    text <එතාදිසං බ්‍රහ්‌මදත්‌ත මාතුඝො ලභතෙ දුඛං>
  text <119>
    text <ඛුරධාරමනුක්‌කම්‌ම තික්‌ඛං දුරභිසම්‌භවං>
    text <පතන්‌ති ගබ්‌භපාතියො දුග්‌ගං වෙතරණිං නදිං>
  text <120>
    text <අයොමයා සිම්‌බලියො සොළසඞ්‌ගුලකණ්‌ටකා>
    text <උභතො අභිලම්‌බන්‌ති දුග්‌ගං වෙතරණිං නදිං>
  text <121>
    text <තෙ අච්‌චිමන්‌තො තිට්‌ඨන්‌ති අග්‌ගික්‌ඛන්‌ධාව ආරකා>
    text <ආදිත්‌තා ජාතවෙදෙන උද්‌ධං යොජනමුග්‌ගතා>
  text <122>
    text <එතෙ වජන්‌ති නිරයෙ තත්‌තෙ තිඛිණකණ්‌ටකෙ>
    text <නාරියො ච අතිචාරා නරා ච පරදාරගූ>
  text <123>
    text <තෙ පතන්‌ති අධොක්‌ඛන්‌ධා විවත්‌තා විහතා පුථූ>
    text <සයන්‌ති විනිවිද්‌ධඞ්‌ගා දීඝං ජග්‌ගන්‌ති සබ්‌බදා>
  text <124>
    text <තතො රත්‍යා විවසානෙ මහතිං පබ්‌බතූපමං>
    text <ලොහකුම්‌භිං පවජ්‌ජන්‌ති තත්‌තං අග්‌ගිසමූදකං>
  text <125>
    text <එවං දිවා ච රත්‌තො ච දුස්‌සීලා මොහපාරුතා>
    text <අනුභොන්‌ති සකං කම්‌මං පුබ්‌බෙ දුක්‌කටමත්‌තනො>
  text <126>
    text <යා ච භරියා ධනක්‌කීතා සාමිකං අතිමඤ්‌ඤති>
    text <සස්‌සුං වා සසුරං වාපි ජෙට්‌ඨං වාපි නනන්‌දරං>
  text <127>
    text <තස්‌සා වඞ්‌කෙන ජිව්‌හග්‌ගං නිබ්‌බහන්‌ති සබන්‌ධනං>
    text <ස බ්‍යාමමත්‌තං කිමිනං ජිව්‌හං පස්‌සති අත්‌තනි>
    text <විඤ්‌ඤාපෙතුං න සක්‌කොති තාපනෙ පෙච්‌ච පච්‌චති>
  text <128>
    text <ඔරබ්‌භිකා සූකරිකා මච්‌ඡිකා මිගබන්‌ධකා>
    text <චොරා ගොඝාතකා ලුද්‌දා අවණ්‌ණෙ වණ්‌ණකාරකා>
  text <129>
    text <සත්‌තීහි ලොහකූටෙහි නෙත්‌තිංසෙහි උසූහි ච>
    text <හඤ්‌ඤමානා ඛාරනදිං පපතන්‌ති අවංසිරා>
  text <130>
    text <සායං පාතො කූටකාරී අයොකූටෙහි හඤ්‌ඤති>
    text <තතො වන්‌තං දුරත්‌තානං පරෙසං භුඤ්‌ජරෙ සදා>
  text <131>
    text <ධඞ්‌කා භෙරණ්‌ඩකා ගිජ්‌ඣා කාකොළා ච අයොමුඛා>
    text <විප්‌ඵන්‌දමානං ඛාදන්‌ති නරං කිබ්‌බිසකාරකං>
  text <132>
    text <යෙ මිගෙන මිගං හන්‌ති පක්‌ඛිං වා පන පක්‌ඛිනා>
    text <අසන්‌තො රජසා ඡන්‌නා ගන්‌තා තෙ නිරයුස්‌සදං>
  text <133>
    text <සන්‌තො ච උද්‌ධං ගච්‌ඡන්‌ති සුචිණ්‌ණෙනිධ කම්‌මුනා>
    text <සුචිණ්‌ණස්‌ස ඵලං පස්‌ස සඉන්‌දා දෙවා සබ්‍රහ්‌මකා>
  text <134>
    text <තං තං බ්‍රූමි මහාරාජ ධම්‌මං රට්‌ඨපතී චර>
    text <තථා රාජ චරාහි ධම්‌මං යථා තං සුචිණ්‌ණං නානුතප්‌පෙය්‍ය පච්‌ඡාති>
    text <අථ සට්‌ඨිනිපාතම්‌හි සුණාථ මම භාසිතං>
    text <ජාතකසව්‌හයනො පවරො සොණකඅරින්‌දමසව්‌හයනො>
    text <තථා වුත්‌තරථෙසභකිච්‌චවරොති>
  stand <සංකිච්‌චජාතකං දුතියං>
  stand <සට්‌ඨිනිපාතං නිට්‌ඨිතං>
  text <තස්‌සුද්‌දානං>
