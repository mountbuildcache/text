text <චතුක්‌කනිපාතො>
  text <කාලිඞ්‌ගවග්‌ගො>
    text <  <
    text <චූළකාලිඞ්‌ගජාතකං -->
    text <1>
      text <විවරථිමාසං ද්‌වාරං නගරං පවිසන්‌තු අරුණරාජස්‌ස>
      text <සීහෙන සුසිට්‌ඨෙන සුරක්‌ඛිතං නන්‌දිසෙනෙන>
    text <2>
      text <ජයො කලිඞ්‌ගානමසය්‌හසාහිනං පරාජයො අනයො අස්‌සකානං>
      text <ඉච්‌චෙව තෙ භාසිතං බ්‍රහ්‌මචාරි න උජ්‌ජුභූතා විතථං භණන්‌ති>
    text <3>
      text <දෙවා මුසාවාදමුපාතිවත්‌තා සච්‌චං ධනං පරමං තෙසු සක්‌ක>
      text <තං තෙ මුසා භාසිතං දෙවරාජ කිං වා පටිච්‌ච මඝවා මහින්‌ද>
    text <4>
      text <නනු තෙ සුතං බ්‍රාහ්‌මණ භඤ්‌ඤමානෙ දෙවා න ඉස්‌සන්‌ති පුරිසපරක්‌කමස්‌ස>
      text <දමො සමාධි මනසො අභෙජ්‌ජො අබ්‍යග්‌ගතා නික්‌කමනඤ්‌ච කාලෙ>
      text <දළ්‌හඤ්‌ච විරියං පුරිසපරක්‌කමො ච තෙනෙව ආසි විජයො අස්‌සකානන්‌ති>
    stand <චූළකාලිඞ්‌ගජාතකං පඨමං>
    text <  <
    text <මහාඅස්‌සාරොහජාතකං -->
    text <5>
      text <අදෙය්‍යෙසු දදං දානං දෙය්‍යෙසු නප්‌පවෙච්‌ඡති>
      text <ආපාසු බ්‍යසනං පත්‌තො සහායං නාධිගච්‌ඡති>
    text <6>
      text <නාදෙය්‍යෙසු දදං දානං දෙය්‍යෙසු යො පවෙච්‌ඡති>
      text <ආපාසු බ්‍යසනං පත්‌තො සහායමධිගච්‌ඡති>
    text <7>
      text <සඤ්‌ඤොගසම්‌භොගවිසෙසදස්‌සනං අනරියධම්‌මෙසු සඨෙසු නස්‌සති>
      text <කතඤ්‌ච අරියෙසු ච අජ්‌ජවෙසු මහප්‌ඵලං හොති අණුම්‌පි තාදිසු>
    text <8>
      text <යො පුබ්‌බෙ කතකල්‍යාණො අකා ලොකෙ සුදුක්‌කරං>
      text <පච්‌ඡා කයිරා න වා කයිරා අච්‌චන්‌තං පූජනාරහොති>
    stand <මහාඅස්‌සාරොහජාතකං දුතියං>
    text <  <
    text <එකරාජජාතකං -->
    text <9>
      text <අනුත්‌තරෙ කාමගුණෙ සමිද්‌ධෙ භුත්‌වාන පුබ්‌බෙ වසී එකරාජ>
      text <සො දානි දුග්‌ගෙ නරකම්‌හි ඛිත්‌තො නප්‌පජ්‌ජහෙ වණ්‌ණබලං පුරාණං>
    text <10>
      text <පුබ්‌බෙව ඛන්‌තී ච තපො ච මය්‌හං සම්‌පත්‌ථිතා දුබ්‌භිසෙන අහොසි>
      text <තං දානි ලද්‌ධාන කථං නු රාජ ජහෙ අහං වණ්‌ණබලං පුරාණං>
    text <11>
      text <සබ්‌බා කිරෙවං පරිනිට්‌ඨිතානි යසස්‌සිනං පඤ්‌ඤවන්‌තං විසය්‌හ>
      text <යසො ච ලද්‌ධා පුරිමං උළාරං නප්‌පජ්‌ජහෙ වණ්‌ණබලං පුරාණං>
    text <12>
      text <පනුජ්‌ජ දුක්‌ඛෙන සුඛං ජනින්‌ද සුඛෙන වා දුක්‌ඛමසය්‌හසාහි>
      text <උභයත්‌ථ සන්‌තො අභිනිබ්‌බුතත්‌තා සුඛෙ ච දුක්‌ඛෙ ච භවන්‌ති තුල්‍යාති>
    stand <එකරාජජාතකං තතියං>
    text <  <
    text <දද්‌දරජාතකං -->
    text <13>
      text <ඉමානි මං දද්‌දර තාපයන්‌ති වාචාදුරුත්‌තානි මනුස්‌සලොකෙ>
      text <මණ්‌ඩූකභක්‌ඛා උදකන්‌තසෙවී ආසීවිසං මං අවිසා සපන්‌ති>
    text <14>
      text <සකා රට්‌ඨා පබ්‌බාජිතො අඤ්‌ඤං ජනපදං ගතො>
      text <මහන්‌තං කොට්‌ඨං කයිරාථ දුරුත්‌තානං නිධෙතවෙ>
    text <15>
      text <යත්‌ථ පොසං න ජානන්‌ති ජාතියා විනයෙන වා>
      text <න තත්‌ථ මානං කයිරාථ වසමඤ්‌ඤාතකෙ ජනෙ>
    text <16>
      text <විදෙසවාසං වසතො ජාතවෙදසමෙනපි>
      text <ඛමිතබ්‌බං සපඤ්‌ඤෙන අපි දාසස්‌ස තජ්‌ජිතන්‌ති>
    stand <දද්‌දරජාතකං චතුත්‌ථං>
    text <  <
    text <සීලවීමංසනජාතකං -->
    text <17>
      text <නත්‌ථි ලොකෙ රහො නාම පාපකම්‌මං පකුබ්‌බතො>
      text <පස්‌සන්‌ති වනභූතානි තං බාලො මඤ්‌ඤතී රහො>
    text <18>
      text <අහං රහො න පස්‌සාමි සුඤ්‌ඤං වාපි න විජ්‌ජති>
      text <යත්‌ථ අඤ්‌ඤං න පස්‌සාමි අසුඤ්‌ඤං හොති තං මයා>
    text <19>
      text <දුජ්‌ජච්‌චො ච සුජච්‌චො ච නන්‌දො ච සුඛවඩ්‌ඪිතො>
      text <වෙජ්‌ජො ච අද්‌ධුවසීලො ච තෙ ධම්‌මං ජහු මත්‌ථිකා>
    text <20>
      text <බ්‍රාහ්‌මණො ච කථං ජහෙ සබ්‌බධම්‌මාන පාරගූ>
      text <යො ධම්‌මමනුපාලෙති ධිතිමා සච්‌චනික්‌කමොති>
    stand <සීලවීමංසනජාතකං පඤ්‌චමං>
    text <  <
    text <සුජාතජාතකං -->
    text <21>
      text <කිමණ්‌ඩකා ඉමෙ දෙව නික්‌ඛිත්‌තා කංසමල්‌ලකෙ>
      text <උපලොහිතකා වග්‌ගූ තං මෙ අක්‌ඛාහි පුච්‌ඡිතො>
    text <22>
      text <යානි පුරෙ තුවං දෙවි භණ්‌ඩු නන්‌තකවාසිනී>
      text <උච්‌ඡඞ්‌ගහත්‌ථා පචිනාසි තස්‌සා තෙ කොලියං ඵලං>
    text <23>
      text <උඩ්‌ඩය්‌හතෙ න රමති භොගා විප්‌පජහන්‌ති තං>
      text <තත්‌ථෙවිමං පටිනෙථ යත්‌ථ කොලං පචිස්‌සති>
    text <24>
      text <හොන්‌ති හෙතෙ මහාරාජ ඉද්‌ධිප්‌පත්‌තාය නාරියා>
      text <ඛම දෙව සුජාතාය මාස්‌සා කුජ්‌ඣ රථෙසභාති>
    stand <සුජාතජාතකං ඡට්‌ඨං>
    text <  <
    text <පලාසජාතකං -->
    text <25>
      text <අචෙතනං බ්‍රාහ්‌මණ අස්‌සුණන්‌තං ජානො අජානන්‌තමිමං පලාසං>
      text <ආරද්‌ධවිරියො ධුවං අප්‌පමත්‌තො සුඛසෙය්‍යං පුච්‌ඡසි කිස්‌ස හෙතු>
    text <26>
      text <දූරෙ සුතො චෙව බ්‍රහා ච රුක්‌ඛො දෙසෙ ඨිතො භූතනිවාසරූපො>
      text <තස්‌මා නමස්‌සාමි ඉමං පලාසං යෙ චෙත්‌ථ භූතා තෙ ධනස්‌ස හෙතු>
    text <27>
      text <සො තෙ කරිස්‌සාමි යථානුභාවං කතඤ්‌ඤුතං බ්‍රාහ්‌මණ පෙක්‌ඛමානො>
      text <කථඤ්‌හි ආගම්‌ම සතං සකාසෙ මොඝානි තෙ අස්‌සු පරිඵන්‌දිතානි>
    text <28>
      text <යො තින්‌දුකරුක්‌ඛස්‌ස පරො පිලක්‌ඛො පරිවාරිතො පුබ්‌බයඤ්‌ඤො උළාරො>
      text <තස්‌සෙස මූලස්‌මිං නිධි නිඛාතො අදායාදො ගච්‌ඡ තං උද්‌ධරාහීති>
    stand <පලාසජාතකං සත්‌තමං>
    text <  <
    text <සකුණජාතකං -->
    text <29>
      text <අකරම්‌හස තෙ කිච්‌චං යං බලං අහුවම්‌හසෙ>
      text <මිගරාජ නමො ත්‍යත්‌ථු අපි කිඤ්‌චි ලභාමසෙ>
    text <30>
      text <මම ලොහිතභක්‌ඛස්‌ස නිච්‌චං ලුද්‌දානි කුබ්‌බතො>
      text <දන්‌තන්‌තරගතො සන්‌තො තං බහුං යම්‌පි ජීවසි>
    text <31>
      text <අකතඤ්‌ඤුමකත්‌තාරං කතස්‌ස අප්‌පටිකාරකං>
      text <යස්‌මිං කතඤ්‌ඤුතා නත්‌ථි නිරත්‌ථා තස්‌ස සෙවනා>
    text <32>
      text <යස්‌ස සම්‌මුඛචිණ්‌ණෙන මිත්‌තධම්‌මො න ලබ්‌භති>
      text <අනුසූය මනක්‌කොසං සණිකං තම්‌හා අපක්‌කමෙති>
    stand <සකුණජාතකං අට්‌ඨමං>
    text <  <
    text <ඡවකජාතකං -->
    text <33>
      text <සබ්‌බමිදං චරිමං කතං උභො ධම්‌මං න පස්‌සරෙ>
      text <උභො පකතියා චුතා යො චායං මන්‌තෙජ්‌ඣාපෙති>
      text <යො ච මන්‌තං අධීයති>
    text <34>
      text <සාලීනං ඔදනං භුඤ්‌ජෙ සුචිං මංසූපසෙචනං>
      text <තස්‌මා එතං න සෙවාමි ධම්‌මං ඉසීහි සෙවිතං>
    text <35>
      text <පරිබ්‌බජ මහා ලොකො පචන්‌තඤ්‌ඤෙපි පාණිනො>
      text <මා තං අධම්‌මො ආචරිතො අස්‌මා කුම්‌භමිවාභිදා>
    text <36>
      text <ධිරත්‌ථු තං යසලාභං ධනලාභඤ්‌ච බ්‍රාහ්‌මණ>
      text <යා වුත්‌ති විනිපාතෙන අධම්‌මචරණෙන වාති>
    stand <ඡවකජාතකං නවමං>
    text <  <
    text <සෙය්‍යජාතකං -->
    text <37>
      text <සසමුද්‌දපරියායං මහිං සාගරකුණ්‌ඩලං>
      text <න ඉච්‌ඡෙ සහ නින්‌දාය එවං සෙය්‍ය විජානහි>
    text <38>
      text <ධිරත්‌ථු තං යසලාභං ධනලාභඤ්‌ච බ්‍රාහ්‌මණ>
      text <යා වුත්‌ති විනිපාතෙන අධම්‌මචරණෙන වා>
    text <39>
      text <අපි චෙ පත්‌තමාදාය අනගාරො පරිබ්‌බජෙ>
      text <සායෙව ජීවිකා සෙය්‍යො යා චාධම්‌මෙන එසනා>
    text <40>
      text <අපි චෙ පත්‌තමාදාය අනගාරො පරිබ්‌බජෙ>
      text <අඤ්‌ඤං අහිංසයං ලොකෙ අපි රජ්‌ජෙන තං වරන්‌ති>
      text <විවරඤ්‌ච අදෙය්‍ය සමිද්‌ධවරං අථ දද්‌දර පාපමහාතිරහො>
      text <අථ කොලි පලාසවරඤ්‌ච කර චරිමං සසමුද්‌දවරෙන දසාති>
    stand <සෙය්‍යජාතකං දසමං>
    stand <කාලිඞ්‌ගවග්‌ගො පඨමො>
    text <තස්‌සුද්‌දානං>
  text <පුචිමන්‌දවග්‌ගො>
    text <  <
    text <පුචිමන්‌දජාතකං -->
    text <41>
      text <උට්‌ඨෙහි චොර කිං සෙසි කො අත්‌ථො සුපනෙන තෙ>
      text <මා තං ගහෙසුං රාජානො ගාමෙ කිබ්‌බිසකාරකං>
    text <42>
      text <යං නු චොරං ගහෙස්‌සන්‌ති ගාමෙ කිබ්‌බිසකාරකං>
      text <කිං තත්‌ථ පුචිමන්‌දස්‌ස වනෙ ජාතස්‌ස තිට්‌ඨතො>
    text <43>
      text <න ත්‌වං අස්‌සත්‌ථ ජානාසි මම චොරස්‌ස චන්‌තරං>
      text <චොරං ගහෙත්‌වා රාජානො ගාමෙ කිබ්‌බිසකාරකං>
      text <අප්‌පෙන්‌ති නිම්‌බසූලස්‌මිං තස්‌මිං මෙ සඞ්‌කතෙ මනො>
    text <44>
      text <සඞ්‌කෙය්‍ය සඞ්‌කිතබ්‌බානි රක්‌ඛෙය්‍යානාගතං භයං>
      text <අනාගතභයා ධීරො උභො ලොකෙ අවෙක්‌ඛතීති>
    stand <පුචිමන්‌දජාතකං පඨමං>
    text <  <
    text <කස්‌සපමන්‌දියජාතකං -->
    text <45>
      text <අපි කස්‌සප මන්‌දියා යුවා සපති හන්‌ති වා>
      text <සබ්‌බං තං ඛමතෙ ධීරො පණ්‌ඩිතො තං තිතික්‌ඛති>
    text <46>
      text <සචෙපි සන්‌තො විවදන්‌ති ඛිප්‌පං සන්‌ධීයරෙ පුන>
      text <බාලා පත්‌තාව භිජ්‌ජන්‌ති න තෙ සමථමජ්‌ඣගූ>
    text <47>
      text <එතෙ භිය්‍යො සමායන්‌ති සන්‌ධි තෙසං න ජීරති>
      text <යො චාධිපන්‌නං ජානාති යො ච ජානාති දෙසනං>
    text <48>
      text <එසො හි උත්‌තරිතරො භාරවහො ධුරද්‌ධරො>
      text <යො පරෙසාධිපන්‌නානං සයං සන්‌ධාතුමරහතීති>
    stand <කස්‌සපමන්‌දියජාතකං දුතියං>
    text <  <
    text <ඛන්‌තීවාදීජාතකං -->
    text <49>
      text <යො තෙ හත්‌ථෙ ච පාදෙ ච කණ්‌ණනාසඤ්‌ච ඡෙදයි>
      text <තස්‌ස කුජ්‌ඣ මහාවීර මා රට්‌ඨං විනසා ඉදං>
    text <50>
      text <යො මෙ හත්‌ථෙ ච පාදෙ ච කණ්‌ණනාසඤ්‌ච ඡෙදයි>
      text <චිරං ජීවතු සො රාජා න හි කුජ්‌ඣන්‌ති මාදිසා>
    text <51>
      text <අහූ අතීතමද්‌ධානං සමණො ඛන්‌තිදීපනො>
      text <තං ඛන්‌තියායෙව ඨිතං කාසිරාජා අඡෙදයි>
    text <52>
      text <තස්‌ස කම්‌ම ඵරුසස්‌ස විපාකො කටුකො අහු>
      text <යං කාසිරාජා වෙදෙසි නිරයම්‌හි සමප්‌පිතොති>
    stand <ඛන්‌තීවාදීජාතකං තතියං>
    text <  <
    text <ලොහකුම්‌භිජාතකං -->
    text <53>
      text <දුජ්‌ජීවිතමජීවිම්‌හ යෙ සන්‌තෙ න දදම්‌හසෙ>
      text <විජ්‌ජමානෙසු භොගෙසු දීපං නාකම්‌හ අත්‌තනො>
    text <54>
      text <සට්‌ඨි වස්‌සසහස්‌සානි පරිපුණ්‌ණානි සබ්‌බසො>
      text <නිරයෙ පච්‌චමානානං කදා අන්‌තො භවිස්‌සති>
    text <55>
      text <නත්‌ථි අන්‌තො කුතො අන්‌තො න අන්‌තො පටිදිස්‌සති>
      text <තදා හි පකතං පාපං මම තුය්‌හඤ්‌ච මාරිසා>
    text <56>
      text <සොහං නූන ඉතො ගන්‌ත්‌වා යොනිං ලද්‌ධාන මානුසිං>
      text <වදඤ්‌ඤූ සීලසම්‌පන්‌නො කාහාමි කුසලං බහුන්‌ති>
    stand <ලොහකුම්‌භිජාතකං චතුත්‌ථං>
    text <  <
    text <සබ්‌බමංසලාභජාතකං -->
    text <57>
      text <ඵරුසා වත තෙ වාචා මංසං යාචනකො අසි>
      text <කිලොමසදිසී වාචා කිලොමං සම්‌ම දම්‌මි තෙ>
    text <58>
      text <අඞ්‌ගමෙතං මනුස්‌සානං භාතා ලොකෙ පවුච්‌චති>
      text <අඞ්‌ගස්‌ස සදිසී වාචා අඞ්‌ගං සම්‌ම දදාමි තෙ>
    text <59>
      text <තාතාති පුත්‌තො වදමානො කම්‌පෙති හදයං පිතු>
      text <හදයස්‌ස සදිසී වාචා හදයං සම්‌ම දම්‌මි තෙ>
    text <60>
      text <යස්‌ස ගාමෙ සඛා නත්‌ථි යථාරඤ්‌ඤං තථෙව තං>
      text <සබ්‌බස්‌ස සදිසී වාචා සබ්‌බං සම්‌ම දදාමි තෙති>
    stand <සබ්‌බමංසලාභජාතකං පඤ්‌චමං>
    text <  <
    text <සසපණ්‌ඩිතජාතකං -->
    text <61>
      text <සත්‌ත මෙ රොහිතා මච්‌ඡා උදකා ථලමුබ්‌භතා>
      text <ඉදං බ්‍රාහ්‌මණ මෙ අත්‌ථි එතං භුත්‌වා වනෙ වස>
    text <62>
      text <දුස්‌ස මෙ ඛෙත්‌තපාලස්‌ස රත්‌තිභත්‌තං අපාභතං>
      text <මංසසූලා ච ද්‌වෙ ගොධා එකඤ්‌ච දධිවාරකං>
      text <ඉදං බ්‍රාහ්‌මණ මෙ අත්‌ථි එතං භුත්‌වා වනෙ වස>
    text <63>
      text <අම්‌බපක්‌කං දකං සීතං සීතච්‌ඡායා මනොරමා>
      text <ඉදං බ්‍රාහ්‌මණ මෙ අත්‌ථි එතං භුත්‌වා වනෙ වස>
    text <64>
      text <න සසස්‌ස තිලා අත්‌ථි න මුග්‌ගා නපි තණ්‌ඩුලා>
      text <ඉමිනා අග්‌ගිනා පක්‌කං මමං භුත්‌වා වනෙ වසාති>
    stand <සසපණ්‌ඩිතජාතකං ඡට්‌ඨං>
    text <  <
    text <මතරොදනජාතකං -->
    text <65>
      text <මතං මතං එව රොදථ න හි තං රොදථ යො මරිස්‌සති>
      text <සබ්‌බෙපි සරීරධාරිනො අනුපුබ්‌බෙන ජහන්‌ති ජීවිතං>
    text <66>
      text <දෙවමනුස්‌සා චතුප්‌පදා පක්‌ඛිගණා උරගා ච භොගිනො>
      text <සම්‌හි සරීරෙ අනිස්‌සරා රමමානාව ජහන්‌ති ජීවිතං>
    text <67>
      text <එවං චලිතං අසණ්‌ඨිතං සුඛදුක්‌ඛං මනුජෙස්‌වපෙක්‌ඛිය>
      text <කන්‌දිතරුදිතං නිරත්‌ථකං කිං වො සොකගණාභිකීරරෙ>
    text <68>
      text <ධුත්‌තා ච සොණ්‌ඩා අකතා බාලා සූරා අයොගිනො>
      text <ධීරං මඤ්‌ඤන්‌ති බාලොති යෙ ධම්‌මස්‌ස අකොවිදාති>
    stand <මතරොදනජාතකං සත්‌තමං>
    text <  <
    text <කණවෙරජාතකං -->
    text <69>
      text <යං තං වසන්‌තසමයෙ කණවෙරෙසු භාණුසු>
      text <සාමං බාහාය පීළෙසි සා තං ආරොග්‍යමබ්‍රවි>
    text <70>
      text <අම්‌භො න කිර සද්‌ධෙය්‍යං යං වාතො පබ්‌බතං වහෙ>
      text <පබ්‌බතඤ්‌චෙ වහෙ වාතො සබ්‌බම්‌පි පථවිං වහෙ>
      text <යත්‌ථ සාමා කාලකතා සා මං ආරොග්‍යමබ්‍රවි>
    text <71>
      text <න චෙව සා කාලකතා න ච සා අඤ්‌ඤමිච්‌ඡති>
      text <එකභත්‌තිකිනී සාමා තමෙව අභිකඞ්‌ඛති>
    text <72>
      text <අසන්‌ථුතං මං චිරසන්‌ථුතෙන නිමීනි සාමා අධුවං ධුවෙන>
      text <මයාපි සාමා නිමිනෙය්‍ය අඤ්‌ඤං ඉතො අහං දූරතරං ගමිස්‌සන්‌ති>
    stand <කණවෙරජාතකං අට්‌ඨමං>
    text <  <
    text <තිත්‌තිරජාතකං -->
    text <73>
      text <සුසුඛං වත ජීවාමි ලභාමි චෙව භුඤ්‌ජිතුං>
      text <පරිපන්‌ථෙව තිට්‌ඨාමි කා නු භන්‌තෙ ගතී මම>
    text <74>
      text <මනො චෙ තෙ නප්‌පණමති පක්‌ඛි පාපස්‌ස කම්‌මුනො>
      text <අබ්‍යාවටස්‌ස භද්‍රස්‌ස න පාපමුපලිම්‌පති>
    text <75>
      text <ඤාතකො නො නිසින්‌නොති බහු ආගච්‌ඡතෙ ජනො>
      text <පටිච්‌ච කම්‌මං ඵුසති තස්‌මිං මෙ සඞ්‌කතෙ මනො>
    text <76>
      text <න පටිච්‌ච කම්‌මං ඵුසති මනො චෙ නප්‌පදුස්‌සති>
      text <අප්‌පොස්‌සුක්‌කස්‌ස භද්‍රස්‌ස න පාපමුපලිම්‌පතීති>
    stand <තිත්‌තිරජාතකං නවමං>
    text <  <
    text <සුච්‌චජජාතකං -->
    text <77>
      text <සුච්‌චජං වත නච්‌චජි වාචාය අදදං ගිරිං>
      text <කිං හිතස්‌ස චජන්‌තස්‌ස වාචාය අදද පබ්‌බතං>
    text <78>
      text <යඤ්‌හි කයිරා තඤ්‌හි වදෙ යං න කයිරා න තං වදෙ>
      text <අකරොන්‌තං භාසමානං පරිජානන්‌ති පණ්‌ඩිතා>
    text <79>
      text <රාජපුත්‌ත නමො ත්‍යත්‌ථු සච්‌චෙ ධම්‌මෙ ඨිතො චසි>
      text <යස්‌ස තෙ බ්‍යසනං පත්‌තො සච්‌චස්‌මිං රමතෙ මනො>
    text <80>
      text <යා දලිද්‌දී දලිද්‌දස්‌ස අඩ්‌ඪා අඩ්‌ඪස්‌ස කිත්‌තිම>
      text <සා හිස්‌ස පරමා භරියා සහිරඤ්‌ඤස්‌ස ඉත්‌ථියොති>
      text <අථ චොර සකස්‌සප ඛන්‌තීවරො දුජ්‌ජීවිතතා ච වරා ඵරුසා>
      text <අථ සස මතඤ්‌ච වසන්‌ත සුඛං සුච්‌චජංවතනච්‌චජිනා ච දසාති>
    stand <සුච්‌චජජාතකං දසමං>
    stand <පුචිමන්‌දවග්‌ගො දුතියො>
    text <තස්‌සුද්‌දානං>
  text <කුටිදූසකවග්‌ගො>
    text <  <
    text <කුටිදූසකජාතකං -->
    text <81>
      text <මනුස්‌සස්‌සෙව තෙ සීසං හත්‌ථපාදා ච වානර>
      text <අථ කෙන නු වණ්‌ණෙන අගාරං තෙ න විජ්‌ජති>
    text <82>
      text <මනුස්‌සස්‌සෙව මෙ සීසං හත්‌ථපාදා ච සිඞ්‌ගිල>
      text <යාහු සෙට්‌ඨා මනුස්‌සෙසු සා මෙ පඤ්‌ඤා න විජ්‌ජති>
    text <83>
      text <අනවට්‌ඨිතචිත්‌තස්‌ස ලහුචිත්‌තස්‌ස දුබ්‌භිනො>
      text <නිච්‌චං අද්‌ධුවසීලස්‌ස සුඛභාවො න විජ්‌ජති>
    text <84>
      text <සො කරස්‌සු ආනුභාවං වීතිවත්‌තස්‌සු සීලියං>
      text <සීතවාතපරිත්‌තාණං කරස්‌සු කුටවං කපීති>
    stand <කුටිදූසක ජාතකං පඨමං>
    text <  <
    text <දුද්‌දුභජාතකං -->
    text <85>
      text <දුද්‌දුභායති භද්‌දන්‌තෙ යස්‌මිං දෙසෙ වසාමහං>
      text <අහම්‌පෙතං න ජානාමි කිමෙතං දුද්‌දුභායති>
    text <86>
      text <බෙලුවං පතිතං සුත්‌වා දුද්‌දුභන්‌ති සසො ජවි>
      text <සසස්‌ස වචනං සුත්‌වා සන්‌තත්‌තා මිගවාහිනී>
    text <87>
      text <අප්‌පත්‌වා පදවිඤ්‌ඤාණං පරඝොසානුසාරිනො>
      text <පනාදපරමා බාලා තෙ හොන්‌ති පරපත්‌තියා>
    text <88>
      text <යෙ ච සීලෙන සම්‌පන්‌නා පඤ්‌ඤායූපසමෙ රතා>
      text <ආරකා විරතා ධීරා න හොන්‌ති පරපත්‌තියාති>
    stand <දුද්‌දුභජාතකං දුතියං>
    text <  <
    text <බ්‍රහ්‌මදත්‌තජාතකං -->
    text <89>
      text <ද්‌වයං යාචනකො රාජ බ්‍රහ්‌මදත්‌ත නිගච්‌ඡති>
      text <අලාභං ධනලාභං වා එවං ධම්‌මා හි යාචනා>
    text <90>
      text <යාචනං රොදනං ආහු පඤ්‌චාලානං රථෙසභ>
      text <යො යාචනං පච්‌චක්‌ඛාති තමාහු පටිරොදනං>
    text <91>
      text <මා මද්‌දසංසු රොදන්‌තං පඤ්‌චාලා සුසමාගතා>
      text <තුවං වා පටිරොදන්‌තං තස්‌මා ඉච්‌ඡාමහං රහො>
    text <92>
      text <දදාමි තෙ බ්‍රාහ්‌මණ රොහිණීනං ගවං සහස්‌සං සහ පුඞ්‌ගවෙන>
      text <අරියො හි අරියස්‌ස කථං න දජ්‌ජා සුත්‌වාන ගාථා තව ධම්‌මයුත්‌තාති>
    stand <බ්‍රහ්‌මදත්‌තජාතකං තතියං>
    text <  <
    text <චම්‌මසාටකජාතකං -->
    text <93>
      text <කල්‍යාණරූපො වතයං චතුප්‌පදො සුභද්‌දකො චෙව සුපෙසලො ච>
      text <යො බ්‍රාහ්‌මණං ජාතිමන්‌තූපපන්‌නං අපචායති මෙණ්‌ඩවරො යසස්‌සී>
    text <94>
      text <මා බ්‍රාහ්‌මණ ඉත්‌තරදස්‌සනෙන විස්‌සාසමාපජ්‌ජි චතුප්‌පදස්‌ස>
      text <දළ්‌හප්‌පහාරං අභිකඞ්‌ඛමානො අවසක්‌කතී දස්‌සති සුප්‌පහාරං>
    text <95>
      text <ඌරුට්‌ඨි භග්‌ගං පවට්‌ටිතො ඛාරිභාරො සබ්‌බඤ්‌ච භණ්‌ඩං බ්‍රාහ්‌මණස්‌ස භින්‌නං>
      text <උභොපි බාහා පග්‌ගය්‌හ කන්‌දති අභිධාවථ හඤ්‌ඤතෙ බ්‍රහ්‌මචාරී>
    text <96>
      text <එවං සො නිහතො සෙති යො අපූජං පසංසති>
      text <යථාහමජ්‌ජ පහතො හතො මෙණ්‌ඩෙන දුම්‌මතීති>
    stand <චම්‌මසාටකජාතකං චතුත්‌ථං>
    text <  <
    text <ගොධරාජජාතකං -->
    text <97>
      text <සමණං තං මඤ්‌ඤමානො උපගච්‌ඡිමසඤ්‌ඤතං>
      text <සො මං දණ්‌ඩෙන පාහාසි යථා අස්‌සමණො තථා>
    text <98>
      text <කිං තෙ ජටාහි දුම්‌මෙධ කිං තෙ අජිනසාටියා>
      text <අබ්‌භන්‌තරං තෙ ගහනං බාහිරං පරිමජ්‌ජසි>
    text <99>
      text <එහි ගොධ නිවත්‌තස්‌සු භුඤ්‌ජ සාලීනමොදනං>
      text <තෙලං ලොණඤ්‌ච මෙ අත්‌ථි පහූතං මය්‌හ පිප්‌ඵලි>
    text <100>
      text <එස භිය්‍යො පවෙක්‌ඛාමි වම්‌මිකං සතපොරිසං>
      text <තෙලං ලොණඤ්‌ච කිත්‌තෙසි අහිතං මය්‌හ පිප්‌ඵලීති>
    stand <ගොධරාජජාතකං පඤ්‌චමං>
    text <  <
    text <කක්‌කාරුජාතකං -->
    text <101>
      text <කායෙන යො නාවහරෙ වාචාය න මුසා භණෙ>
      text <යසො ලද්‌ධා න මජ්‌ජෙය්‍ය ස වෙ කක්‌කාරුමරහති>
    text <102>
      text <ධම්‌මෙන විත්‌තමෙසෙය්‍ය න නිකත්‍යා ධනං හරෙ>
      text <භොගෙ ලද්‌ධා න මජ්‌ජෙය්‍ය ස වෙ කක්‌කාරුමරහති>
    text <103>
      text <යස්‌ස චිත්‌තං අහාලිද්‌දං සද්‌ධා ච අවිරාගිනී>
      text <එකො සාදුං න භුඤ්‌ජෙය්‍ය ස වෙ කක්‌කාරුමරහති>
    text <104>
      text <සම්‌මුඛා වා තිරොක්‌ඛා වා යො සන්‌තෙ න පරිභාසති>
      text <යථාවාදී තථාකාරී ස වෙ කක්‌කාරුමරහතීති>
    stand <කක්‌කාරුජාතකං ඡට්‌ඨං>
    text <  <
    text <කාකවතීජාතකං -->
    text <105>
      text <වාති චායං තතො ගන්‌ධො යත්‌ථ මෙ වසතී පියා>
      text <දූරෙ ඉතො හි කාකවතී යත්‌ථ මෙ නිරතො මනො>
    text <106>
      text <කථං සමුද්‌දමතරී කථං අතරි කෙපුකං>
      text <කථං සත්‌ත සමුද්‌දානි කථං සිම්‌බලිමාරුහි>
    text <107>
      text <තයා සමුද්‌දමතරිං තයා අතරි කෙපුකං>
      text <තයා සත්‌ත සමුද්‌දානි තයා සිම්‌බලිමාරුහිං>
    text <108>
      text <ධිරත්‌ථුමං මහාකායං ධිරත්‌ථුමං අචෙතනං>
      text <යත්‌ථ ජායායහං ජාරං ආවහාමි වහාමි චාති>
    stand <කාකවතීජාතකං සත්‌තමං>
    text <  <
    text <අනනුසොචියජාතකං -->
    text <109>
      text <බහූනං විජ්‌ජතී භොතී තෙහි මෙ කිං භවිස්‌සති>
      text <තස්‌මා එතං න සොචාමි පියං සම්‌මිල්‌ලහාසිනිං>
    text <110>
      text <තං තං චෙ අනුසොචෙය්‍ය යං යං තස්‌ස න විජ්‌ජති>
      text <අත්‌තානමනුසොචෙය්‍ය සදා මච්‌චුවසං පතං>
    text <111>
      text <න හෙව ඨිතං නාසීනං න සයානං න පද්‌ධගුං>
      text <යාව බ්‍යාති නිමිසති තත්‍රාපි රසතී වයො>
    text <112>
      text <තත්‌ථත්‌තනි වතප්‌පද්‌ධෙ විනාභාවෙ අසංසයෙ>
      text <භූතං සෙසං දයිතබ්‌බං වීතං අනනුසොචියන්‌ති>
    stand <අනනුසොචියජාතකං අට්‌ඨමං>
    text <  <
    text <කාළබාහුජාතකං -->
    text <113>
      text <යං අන්‌නපානස්‌ස පුරෙ ලභාම තං දානි සාඛමිගමෙව ගච්‌ඡති>
      text <ගච්‌ඡාම දානි වනමෙව රාධ අසක්‌කතා චස්‌ම ධනඤ්‌ජයාය>
    text <114>
      text <ලාභො අලාභො යසො අයසො ච නින්‌දා පසංසා ච සුඛඤ්‌ච දුක්‌ඛං>
      text <එතෙ අනිච්‌චා මනුජෙසු ධම්‌මා මා සොචි කිං සොචසි පොට්‌ඨපාද>
    text <115>
      text <අද්‌ධා තුවං පණ්‌ඩිතකොසි රාධ ජානාසි අත්‌ථානි අනාගතානි>
      text <කථං නු සාඛාමිගං දක්‌ඛිසාම නිද්‌ධාවිතං රාජකුලතොව ජම්‌මං>
    text <116>
      text <චාලෙති කණ්‌ණං භකුටිං කරොති මුහුං මුහුං භායයතෙ කුමාරෙ>
      text <සයමෙව තං කාහති කාළබාහු යෙනාරකා ඨස්‌සති අන්‌නපානාති>
    stand <කාළබාහුජාතකං නවමං>
    text <  <
    text <සීලවීමංසජාතකං -->
    text <117>
      text <සීලං කිරෙව කල්‍යාණං සීලං ලොකෙ අනුත්‌තරං>
      text <පස්‌ස ඝොරවිසො නාගො සීලවාති න හඤ්‌ඤති>
    text <118>
      text <යාවදෙවස්‌සහූ කිඤ්‌චි තාවදෙව අඛාදිසුං>
      text <සඞ්‌ගම්‌ම කුලලා ලොකෙ න හිංසන්‌ති අකිඤ්‌චනං>
    text <119>
      text <සුඛං නිරාසා සුපති ආසා ඵලවතී සුඛා>
      text <ආසං නිරාසං කත්‌වාන සුඛං සුපති පිඞ්‌ගලා>
    text <120>
      text <න සමාධිපරො අත්‌ථි අස්‌මිං ලොකෙ පරම්‌හි ච>
      text <න පරං නාපි අත්‌තානං විහිංසති සමාහිතොති>
      text <සමනුස්‌ස -සදුද්‌දුභ-යාචනකො අථ මෙණ්‌ඩවරුත්‌තම-ගොධවරො>
      text <අථ කායසකෙපුක භොතීවරො අථ රාධසුසීලවරෙන දසාති>
    stand <සීලවීමංසජාතකං දසමං>
    stand <කුටිදූසකවග්‌ගො තතියො>
    text <තස්‌සුද්‌දානං>
  text <කොකිලවග්‌ගො>
    text <  <
    text <කොකිලජාතකං -->
    text <121>
      text <යො වෙ කාලෙ අසම්‌පත්‌තෙ අතිවෙලං පභාසති>
      text <එවං සො නිහතො සෙති කොකිලායිව අත්‍රජො>
    text <122>
      text <න හි සත්‌ථං සුනිසිතං විසං හලාහලාමිව>
      text <එවං නිකට්‌ඨෙ පාතෙති වාචා දුබ්‌භාසිතා යථා>
    text <123>
      text <තස්‌මා කාලෙ අකාලෙ වා වාචං රක්‌ඛෙය්‍ය පණ්‌ඩිතො>
      text <නාතිවෙලං පභාසෙය්‍ය අපි අත්‌තසමම්‌හි වා>
    text <124>
      text <යො ච කාලෙ මිතං භාසෙ මතිපුබ්‌බො විචක්‌ඛණො>
      text <සබ්‌බෙ අමිත්‌තෙ ආදෙති සුපණ්‌ණො උරගාමිවාති>
    stand <කොකිලජාතකං පඨමං>
    text <  <
    text <රථලට්‌ඨිජාතකං -->
    text <125>
      text <අපි හන්‌ත්‌වා හතො බ්‍රූති ජෙත්‌වා ජිතොති භාසති>
      text <පුබ්‌බවක්‌ඛායිනො රාජ අඤ්‌ඤදත්‌ථු න සද්‌දහෙ>
    text <126>
      text <තස්‌මා පණ්‌ඩිතජාතියො සුණෙය්‍ය ඉතරස්‌සපි>
      text <උභින්‌නං වචනං සුත්‌වා යථා ධම්‌මො තථා කරෙ>
    text <127>
      text <අලසො ගිහී කාමභොගී න සාධු අසඤ්‌ඤතො පබ්‌බජිතො න සාධු>
      text <රාජා න සාධු අනිසම්‌මකාරී යො පණ්‌ඩිතො කොධනො තං න සාධු>
    text <128>
      text <නිසම්‌ම ඛත්‌තියො කයිරා නානිසම්‌ම දිසම්‌පති>
      text <නිසම්‌මකාරිනො රාජ යසො කිත්‌ති ච වඩ්‌ඪතීති>
    stand <රථලට්‌ඨිජාතකං දුතියං>
    text <  <
    text <පක්‌කගොධජාතකං -->
    text <129>
      text <තදෙව මෙ ත්‌වං විදිතො වනමජ්‌ඣෙ රථෙසභ>
      text <යස්‌ස තෙ ඛග්‌ගබද්‌ධස්‌ස සන්‌නද්‌ධස්‌ස තිරීටිනො>
      text <අස්‌සත්‌ථදුමසාඛාය පක්‌කා ගොධා පලායථ>
    text <130>
      text <නමෙ නමන්‌තස්‌ස භජෙ භජන්‌තං කිච්‌චානුකුබ්‌බස්‌ස කරෙය්‍ය කිච්‌චං>
      text <නානත්‌ථකාමස්‌ස කරෙය්‍ය අත්‌ථං අසම්‌භජන්‌තම්‌පි න සම්‌භජෙය්‍ය>
    text <131>
      text <චජෙ චජන්‌තං වනථං න කයිරා අපෙතචිත්‌තෙන න සම්‌භජෙය්‍ය>
      text <දිජො දුමං ඛීණඵලන්‌ති ඤත්‌වා අඤ්‌ඤං සමෙක්‌ඛෙය්‍ය මහා හි ලොකො>
    text <132>
      text <සො තෙ කරිස්‌සාමි යථානුභාවං කතඤ්‌ඤුතං ඛත්‌තියෙ පෙක්‌ඛමානො>
      text <සබ්‌බඤ්‌ච තෙ ඉස්‌සරියං දදාමි යස්‌සිච්‌ඡසී තස්‌ස තුවං දදාමීති>
    stand <පක්‌කගොධජාතකං තතියං>
    text <  <
    text <රාජොවාදජාතකං -->
    text <133>
      text <ගවං චෙ තරමානානං ජිම්‌හං ගච්‌ඡති පුඞ්‌ගවො>
      text <සබ්‌බා තා ජිම්‌හං ගච්‌ඡන්‌ති නෙත්‌තෙ ජිම්‌හං ගතෙ සති>
    text <134>
      text <එවමෙව මනුස්‌සෙසු යො හොති සෙට්‌ඨසම්‌මතො>
      text <සො චෙ අධම්‌මං චරති පගෙව ඉතරා පජා>
      text <සබ්‌බං රට්‌ඨං දුඛං සෙති රාජා චෙ හොති අධම්‌මිකො>
    text <135>
      text <ගවං චෙ තරමානානං උජුං ගච්‌ඡති පුඞ්‌ගවො>
      text <සබ්‌බා ගාවී උජුං යන්‌ති නෙත්‌තෙ උජුං ගතෙ සති>
    text <136>
      text <එවමෙව මනුස්‌සෙසු යො හොති සෙට්‌ඨසම්‌මතො>
      text <සො සචෙ ධම්‌මං චරති පගෙව ඉතරා පජා>
      text <සබ්‌බං රට්‌ඨං සුඛං සෙති රාජා චෙ හොති ධම්‌මිකොති>
    stand <රාජොවාදජාතකං චතුත්‌ථං>
    text <  <
    text <ජම්‌බුකජාතකං -->
    text <137>
      text <බ්‍රහා පවඩ්‌ඪකායො සො දීඝදාඨො ච ජම්‌බුක>
      text <න ත්‌වං තත්‌ථ කුලෙ ජාතො යත්‌ථ ගණ්‌හන්‌ති කුඤ්‌ජරං>
    text <138>
      text <අසීහො සීහමානෙන යො අත්‌තානං විකුබ්‌බති>
      text <කොත්‌ථූව ගජමාසජ්‌ජ සෙති භූම්‍යා අනුත්‌ථුනං>
    text <139>
      text <යසස්‌සිනො උත්‌තමපුග්‌ගලස්‌ස සඤ්‌ජාතඛන්‌ධස්‌ස මහබ්‌බලස්‌ස>
      text <අසමෙක්‌ඛිය ථාමබලූපපත්‌තිං ස සෙති නාගෙන හතොයං ජම්‌බුකො>
    text <140>
      text <යො චීධ කම්‌මං කුරුතෙ පමාය ථාමබ්‌බලං අත්‌තනි සංවිදිත්‌වා>
      text <ජප්‌පෙන මන්‌තෙන සුභාසිතෙන පරික්‌ඛවා සො විපුලං ජිනාතීති>
    stand <ජම්‌බුකජාතකං පඤ්‌චමං>
    text <  <
    text <බ්‍රහාඡත්‌තජාතකං -->
    text <141>
      text <තිණං තිණන්‌ති ලපසි කො නු තෙ තිණමාහරි>
      text <කිං නු තෙ තිණකිච්‌චත්‌ථි තිණමෙව පභාසසි>
    text <142>
      text <ඉධාගමා බ්‍රහ්‌මචාරී බ්‍රහා ඡත්‌තො බහුස්‌සුතො>
      text <සො මෙ සබ්‌බං සමාදාය තිණං නික්‌ඛිප්‌ප ගච්‌ඡති>
    text <143>
      text <එවෙතං හොති කත්‌තබ්‌බං අප්‌පෙන බහුමිච්‌ඡතා>
      text <සබ්‌බං සකස්‌ස ආදානං අනාදානං තිණස්‌ස ච>
    text <144>
      text <සීලවන්‌තො න කුබ්‌බන්‌ති බාලො සීලානි කුබ්‌බති>
      text <අනිච්‌චසීලං දුස්‌සීල්‍යං කිං පණ්‌ඩිච්‌චං කරිස්‌සතීති>
    stand <බ්‍රහාඡත්‌තජාතකං ඡට්‌ඨං>
    text <  <
    text <පීඨජාතකං -->
    text <145>
      text <න තෙ පීඨමදායිම්‌හා න පානං නපි භොජනං>
      text <බ්‍රහ්‌මචාරි ඛමස්‌සු මෙ එතං පස්‌සාමි අච්‌චයං>
    text <146>
      text <නෙවාභිසජ්‌ජාමි න චාපි කුප්‌පෙ න චාපි මෙ අප්‌පියමාසි කිඤ්‌චි>
      text <අථොපි මෙ ආසි මනොවිතක්‌කො එතාදිසො නූන කුලස්‌ස ධම්‌මො>
    text <147>
      text <එසස්‌මාකං කුලෙ ධම්‌මො පිතුපිතාමහො සදා>
      text <ආසනං උදකං පජ්‌ජං සබ්‌බෙතං නිපදාමසෙ>
    text <148>
      text <එසස්‌මාකං කුලෙ ධම්‌මො පිතුපිතාමහො සදා>
      text <සක්‌කච්‌චං උපතිට්‌ඨාම උත්‌තමං විය ඤාතකන්‌ති>
    stand <පීඨජාතකං සත්‌තමං>
    text <  <
    text <ථුසජාතකං -->
    text <149>
      text <විදිතං ථුසං උන්‌දුරානං විදිතං පන තණ්‌ඩුලං>
      text <ථුසං ථුසං විවජ්‌ජෙත්‌වා තණ්‌ඩුලං පන ඛාදරෙ>
    text <150>
      text <යා මන්‌තනා අරඤ්‌ඤස්‌මිං යා ච ගාමෙ නිකණ්‌ණිකා>
      text <යඤ්‌චෙතං ඉති චීති ච එතම්‌පි විදිතං මයා>
    text <151>
      text <ධම්‌මෙන කිර ජාතස්‌ස පිතා පුත්‌තස්‌ස මක්‌කටො>
      text <දහරස්‌සෙව සන්‌තස්‌ස දන්‌තෙහි ඵලමච්‌ඡිදා>
    text <152>
      text <යමෙතං පරිසප්‌පසි අජකාණොව සාසපෙ>
      text <යොපායං හෙට්‌ඨතො සෙති එතම්‌පි විදිතං මයාති>
    stand <ථුසජාතකං අට්‌ඨමං>
    text <  <
    text <බාවෙරුජාතකං -->
    text <153>
      text <අදස්‌සනෙන මොරස්‌ස සිඛිනො මඤ්‌ජුභාණිනො>
      text <කාකං තත්‌ථ අපූජෙසුං මංසෙන ච ඵලෙන ච>
    text <154>
      text <යදා ච සරසම්‌පන්‌නො මොරො බාවෙරුමාගමා>
      text <අථ ලාභො ච සක්‌කාරො වායසස්‌ස අහායථ>
    text <155>
      text <යාව නුප්‌පජ්‌ජතී බුද්‌ධො ධම්‌මරාජා පභඞ්‌කරො>
      text <තාව අඤ්‌ඤෙ අපූජෙසුං පුථූ සමණබ්‍රාහ්‌මණෙ>
    text <156>
      text <යදා ච සරසම්‌පන්‌නො බුද්‌ධො ධම්‌මං අදෙසයි>
      text <අථ ලාභො ච සක්‌කාරො තිත්‌ථියානං අහායථාති>
    stand <බාවෙරුජාතකං නවමං>
    text <  <
    text <විසය්‌හජාතකං -->
    text <157>
      text <අදාසි දානානි පුරෙ විසය්‌හ දදතො ච තෙ ඛයධම්‌මො අහොසි>
      text <ඉතො පරං චෙ න දදෙය්‍ය දානං තිට්‌ඨෙය්‍යුං තෙ සංයමන්‌තස්‌ස භොගා>
    text <158>
      text <අනරියමරියෙන සහස්‌සනෙත්‌ත සුදුග්‌ගතෙනාපි අකිච්‌චමාහු>
      text <මා වො ධනං තං අහු දෙවරාජ යං භොගහෙතු විජහෙමු සද්‌ධං>
    text <159>
      text <යෙන එකො රථො යාති යාති තෙනාපරො රථො>
      text <පොරාණං නිහිතං වත්‌තං වත්‌තතඤ්‌ඤෙව වාසව>
    text <160>
      text <යදි හෙස්‌සති දස්‌සාම අසන්‌තෙ කිං දදාමසෙ>
      text <එවංභූතාපි දස්‌සාම මා දානං පමදම්‌හසෙති>
      text <අතිවෙලපභාසති ජීතවරො වනමජ්‌ඣ රථෙසභ ජිම්‌හගමො>
      text <අථ ජම්‌බු තිණාසනපීඨවරං අථ තණ්‌ඩුල මොර විසය්‌හ දසාති>
    stand <විසය්‌හජාතකං දසමං>
    stand <කොකිලවග්‌ගො චතුත්‌ථො>
    text <තස්‌සුද්‌දානං>
  text <චූළකුණාලවග්‌ගො>
    text <  <
    text <කණ්‌ඩරීජාතකං -->
    text <161>
      text <නරානමාරාමකරාසු නාරිසු අනෙකචිත්‌තාසු අනිග්‌ගහාසු ච>
      text <සබ්‌බත්‌ථ නාපීතිකරාපි චෙ සියා න විස්‌සසෙ තිත්‌ථසමා හි නාරියො>
    text <162>
      text <යං වෙ දිස්‌වා කණ්‌ඩරීකින්‌නරානං සබ්‌බිත්‌ථියො න රමන්‌ති අගාරෙ>
      text <තං තාදිසං මච්‌චං චජිත්‌වා භරියා අඤ්‌ඤං දිස්‌වා පුරිසං පීඨසප්‌පිං>
    text <163>
      text <බකස්‌ස ච බාවරිකස්‌ස රඤ්‌ඤො අච්‌චන්‌තකාමානුගතස්‌ස භරියා>
      text <අවාචරී පට්‌ඨවසානුගස්‌ස කං වාපි ඉත්‌ථී නාතිචරෙ තදඤ්‌ඤං>
    text <164>
      text <පිඞ්‌ගියානී සබ්‌බලොකිස්‌සරස්‌ස රඤ්‌ඤො පියා බ්‍රහ්‌මදත්‌තස්‌ස භරියා>
      text <අවාචරී පට්‌ඨවසානුගස්‌ස තං වාපි සා නාජ්‌ඣගා කාමකාමිනීති>
    stand <කණ්‌ඩරීජාතකං පඨමං>
    text <  <
    text <වානරජාතකං -->
    text <165>
      text <අසක්‌ඛිං වත අත්‌තානං උද්‌ධාතුං උදකා ථලං>
      text <න දානාහං පුන තුය්‌හං වසං ගච්‌ඡාමි වාරිජ>
    text <166>
      text <අලමෙතෙහි අම්‌බෙහි ජම්‌බූහි පනසෙහි ච>
      text <යානි පාරං සමුද්‌දස්‌ස වරං මය්‌හං උදුම්‌බරො>
    text <167>
      text <යො ච උප්‌පතිතං අත්‌ථං න ඛිප්‌පමනුබුජ්‌ඣති>
      text <අමිත්‌තවසමන්‌වෙති පච්‌ඡා ච අනුතප්‌පති>
    text <168>
      text <යො ච උප්‌පතිතං අත්‌ථං ඛිප්‌පමෙව නිබොධති>
      text <මුච්‌චතෙ සත්‌තුසම්‌බාධා න ච පච්‌ඡානුතප්‌පතීති>
    stand <වානරජාතකං දුතියං>
    text <  <
    text <කුන්‌තිනීජාතකං -->
    text <169>
      text <අවසිම්‌හ තවාගාරෙ නිච්‌චං සක්‌කතපූජිතා>
      text <ත්‌වමෙව දානිමකරි හන්‌ද රාජ වජාමහං>
    text <170>
      text <යො වෙ කතෙ පටිකතෙ කිබ්‌බිසෙ පටිකිබ්‌බිසෙ>
      text <එවං තං සම්‌මතී වෙරං වස කුන්‌තිනි මාගමා>
    text <171>
      text <න කතස්‌ස ච කත්‌තා ච මෙත්‌ති සන්‌ධීයතෙ පුන>
      text <හදයං නානුජානාති ගච්‌ඡඤ්‌ඤෙව රථෙසභ>
    text <172>
      text <කතස්‌ස චෙව කත්‌තා ච මෙත්‌ති සන්‌ධීයතෙ පුන>
      text <ධීරානං නො ච බාලානං වස කුන්‌තිනි මාගමාති>
    stand <කුන්‌තිනීජාතකං තතියං>
    text <  <
    text <අම්‌බජාතකං -->
    text <173>
      text <යො නීලියං මණ්‌ඩයති සණ්‌ඩාසෙන විහඤ්‌ඤති>
      text <තස්‌ස සා වසමන්‌වෙතු යා තෙ අම්‌බෙ අවාහරි>
    text <174>
      text <වීසං වා පඤ්‌චවීසං වා ඌනතිංසං ව ජාතියා>
      text <තාදිසා පති මා ලද්‌ධා යා තෙ අම්‌බෙ අවාහරි>
    text <175>
      text <දීඝං ගච්‌ඡතු අද්‌ධානං එකිකා අභිසාරිකා>
      text <සඞ්‌කෙතෙ පති මා අද්‌ද යා තෙ අම්‌බෙ අවාහරි>
    text <176>
      text <අලඞ්‌කතා සුවසනා මාලිනී චන්‌දනුස්‌සදා>
      text <එකිකා සයනෙ සෙතු යා තෙ අම්‌බෙ අවාහරීති>
    stand <අම්‌බජාතකං චතුත්‌ථං>
    text <  <
    text <ගජකුම්‌භජාතකං -->
    text <177>
      text <වනං යදග්‌ගි දහති පාවකො කණ්‌හවත්‌තනී>
      text <කථං කරොසි පචලක එවං දන්‌ධපරක්‌කමො>
    text <178>
      text <බහූනි රුක්‌ඛඡිද්‌දානි පථබ්‍යා විවරානි ච>
      text <තානි චෙ නාභිසම්‌භොම හොති නො කාලපරියායො>
    text <179>
      text <යො දන්‌ධකාලෙ තරති තරණීයෙ ච දන්‌ධති>
      text <සුක්‌ඛපණ්‌ණංව අක්‌කම්‌ම අත්‌ථං භඤ්‌ජති අත්‌තනො>
    text <180>
      text <යො දන්‌ධකාලෙ දන්‌ධෙති තරණීයෙ ච තාරයි>
      text <සසීව රත්‌තිං විභජං තස්‌සත්‌ථො පරිපූරතීති>
    stand <ගජකුම්‌භජාතකං පඤ්‌චමං>
    text <  <
    text <කෙසවජාතකං -->
    text <181>
      text <මනුස්‌සින්‌දං ජහිත්‌වාන සබ්‌බකාමසමිද්‌ධිනං>
      text <කථං නු භගවා කෙසී කප්‌පස්‌ස රමති අස්‌සමෙ>
    text <182>
      text <සාදූනී රමණීයානි සන්‌ති වක්‌ඛා මනොරමා>
      text <සුභාසිතානි කප්‌පස්‌ස නාරද රමයන්‌ති මං>
    text <183>
      text <සාලීනං ඔදනං භුඤ්‌ජෙ සුචිං මංසූපසෙචනං>
      text <කථං සාමාකනීවාරං අලොණං ඡාදයන්‌ති තං>
    text <184>
      text <සාදුං වා යදි වාසාදුං අප්‌පං වා යදි වා බහුං>
      text <විස්‌සත්‌ථො යත්‌ථ භුඤ්‌ජෙය්‍ය විස්‌සාසපරමා රසාති>
    stand <කෙසවජාතකං ඡට්‌ඨං>
    text <  <
    text <අයකූටජාතකං -->
    text <185>
      text <සබ්‌බායසං කූටමතිප්‌පමාණං පග්‌ගය්‌හ යො තිට්‌ඨසි අන්‌තලික්‌ඛෙ>
      text <රක්‌ඛාය මෙ ත්‌වං විහිතො නුසජ්‌ජ උදාහු මෙ චෙතයසෙ වධාය>
    text <186>
      text <දූතො අහං රාජිධ රක්‌ඛසානං වධාය තුය්‌හං පහිතොහමස්‌මි>
      text <ඉන්‌දො ච තං රක්‌ඛති දෙවරාජා තෙනුත්‌තමඞ්‌ගං න තෙ ඵාලයාමි>
    text <187>
      text <සචෙ ච මං රක්‌ඛති දෙවරාජා දෙවානමින්‌දො මඝවා සුජම්‌පති>
      text <කාමං පිසාචා විනදන්‌තු සබ්‌බෙ න සන්‌තසෙ රක්‌ඛසියා පජාය>
    text <188>
      text <කාමං කන්‌දන්‌තු කුම්‌භණ්‌ඩා සබ්‌බෙ පංසුපිසාචකා>
      text <නාලං පිසාචා යුද්‌ධාය මහතී සා විභිංසිකාති>
    stand <අයකූටජාතකං සත්‌තමං>
    text <  <
    text <අරඤ්‌ඤජාතකං -->
    text <189>
      text <අරඤ්‌ඤා ගාමමාගම්‌ම කිංසීලං කිංවතං අහං>
      text <පුරිසං තාත සෙවෙය්‍යං තං මෙ අක්‌ඛාහි පුච්‌ඡිතො>
    text <190>
      text <යො තං විස්‌සාසයෙ තාත විස්‌සාසඤ්‌ච ඛමෙය්‍ය තෙ>
      text <සුස්‌සූසී ච තිතික්‌ඛී ච තං භජෙහි ඉතො ගතො>
    text <191>
      text <යස්‌ස කායෙන වාචාය මනසා නත්‌ථි දුක්‌කටං>
      text <උරසීව පතිට්‌ඨාය තං භජෙහි ඉතො ගතො>
    text <192>
      text <හලිද්‌දිරාගං කපිචිත්‌තං පුරිසං රාගවිරාගිනං>
      text <තාදිසං තාත මා සෙවි නිම්‌මනුස්‌සම්‌පි චෙ සියාති>
    stand <අරඤ්‌ඤජාතකං අට්‌ඨමං>
    text <  <
    text <සන්‌ධිභෙදජාතකං -->
    text <193>
      text <නෙව ඉත්‌ථීසු සාමඤ්‌ඤං නාපි භක්‌ඛෙසු සාරථි>
      text <අථස්‌ස සන්‌ධිභෙදස්‌ස පස්‌ස යාව සුචින්‌තිතං>
    text <194>
      text <අසි තික්‌ඛොව මංසම්‌හි පෙසුඤ්‌ඤං පරිවත්‌තති>
      text <යත්‌ථූසභඤ්‌ච සීහඤ්‌ච භක්‌ඛයන්‌ති මිගාධමා>
    text <195>
      text <ඉමං සො සයනං සෙති යමිමං පස්‌සසි සාරථි>
      text <යො වාචං සන්‌ධිභෙදස්‌ස පිසුණස්‌ස නිබොධති>
    text <196>
      text <තෙ ජනා සුඛමෙධන්‌ති නරා සග්‌ගගතාරිව>
      text <යෙ වාචං සන්‌ධිභෙදස්‌ස නාවබොධන්‌ති සාරථීති>
    stand <සන්‌ධිභෙදජාතකං නවමං>
    text <  <
    text <දෙවතාපඤ්‌හජාතකං -->
    text <197>
      text <හන්‌ති හත්‌ථෙහි පාදෙහි මුඛඤ්‌ච පරිසුම්‌භති>
      text <ස වෙ රාජ පියො හොති කං තෙන ත්‌වාභිපස්‌සසි>
    text <198>
      text <අක්‌කොසති යථාකාමං ආගමඤ්‌චස්‌ස ඉච්‌ඡති>
      text <ස වෙ රාජ පියො හොති කං තෙන ත්‌වාභිපස්‌සසි>
    text <199>
      text <අබ්‌භක්‌ඛාති අභූතෙන අලිකෙනාභිසාරයෙ>
      text <ස වෙ රාජ පියො හොති කං තෙන ත්‌වාභිපස්‌සසි>
    text <200>
      text <හරං අන්‌නඤ්‌ච පානඤ්‌ච වත්‌ථසෙනාසනානි ච>
      text <අඤ්‌ඤදත්‌ථුහරා සන්‌තා තෙ වෙ රාජ පියා හොන්‌ති>
      text <කං තෙන ත්‌වාභිපස්‌සසීති>
      text <නරානං අසක්‌ඛිවසිම්‌හවරො නීලියමග්‌ගිවරඤ්‌ච පුන>
      text <පුන රසායසකූටවරො තථාරඤ්‌ඤ සාරථි හන්‌ති දසාති>
      text <කාලිඞ්‌ගං පුචිමන්‌දඤ්‌ච කුටිදූසක කොකිලා>
      text <චූළකුණාලවග්‌ගො සො පඤ්‌චමො සුප්‌පකාසිතොති>
    stand <දෙවතාපඤ්‌හජාතකං දසමං>
    stand <චූළකුණාලවග්‌ගො පඤ්‌චමො>
    text <තස්‌සුද්‌දානං>
    text <අථ වග්‌ගුද්‌දානං>
    stand <චතුක්‌කනිපාතං නිට්‌ඨිතං>
