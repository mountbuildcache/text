text <එකාදසකනිපාතො>
  text <  <
  text <මාතුපොසකජාතකං>
  text <1>
    text <තස්‌ස නාගස්‌ස විප්‌පවාසෙන විරූළ්‌හා සල්‌ලකී ච කුටජා ච>
    text <කුරුවින්‌දකරවීරා තිසසාමා ච නිවාතෙ පුප්‌ඵිතා ච කණිකාරා>
  text <2>
    text <කොචිදෙව සුවණ්‌ණකායුරා නාගරාජං භරන්‌ති පිණ්‌ඩෙන>
    text <යත්‌ථ රාජා රාජකුමාරො වා කවචමභිහෙස්‌සති අඡම්‌භිතො>
  text <3>
    text <ගණ්‌හාහි නාග කබළං මා නාග කිසකො භව>
    text <බහූනි රාජකිච්‌චානි තානි නාග කරිස්‌සසි>
  text <4>
    text <සා නූනසා කපණිකා අන්‌ධා අපරිණායිකා>
    text <ඛාණුං පාදෙන ඝට්‌ටෙති ගිරිං චණ්‌ඩොරණං පති>
  text <5>
    text <කා නු තෙ සා මහානාග අන්‌ධා අපරිණායිකා>
    text <ඛාණුං පාදෙන ඝට්‌ටෙති ගිරිං චණ්‌ඩොරණං පති>
  text <6>
    text <මාතා මෙ සා මහාරාජ අන්‌ධා අපරිණායිකා>
    text <ඛාණුං පාදෙන ඝට්‌ටෙති ගිරිං චණ්‌ඩොරණං පති>
  text <7>
    text <මුඤ්‌චථෙතං මහානාගං යොයං භරති මාතරං>
    text <සමෙතු මාතරා නාගො සහ සබ්‌බෙහි ඤාතිභි>
  text <8>
    text <මුත්‌තො ච බන්‌ධනා නාගො මුත්‌තමාදාය කුඤ්‌ජරො>
    text <මුහුත්‌තං අස්‌සාසයිත්‌වා අගමා යෙන පබ්‌බතො>
  text <9>
    text <තතො සො නළිනිං ගන්‌ත්‌වා සීතං කුඤ්‌ජරසෙවිතං>
    text <සොණ්‌ඩායූදකමාහත්‌වා මාතරං අභිසිඤ්‌චථ>
  text <10>
    text <කොය අනරියො දෙවො අකාලෙනපි වස්‌සති>
    text <ගතො මෙ අත්‍රජො පුත්‌තො යො මය්‌හං පරිචාරකො>
  text <11>
    text <උට්‌ඨෙහි අම්‌ම කිං සෙසි ආගතො ත්‍යාහමත්‍රජො>
    text <මුත්‌තොම්‌හි කාසිරාජෙන වෙදෙහෙන යසස්‌සිනා>
  text <12>
    text <චිරං ජීවතු සො රාජා කාසීනං රට්‌ඨවඩ්‌ඪනො>
    text <යො මෙ පුත්‌තං පමොචෙසි සදා වුද්‌ධාපචායිකන්‌ති>
  stand <මාතුපොසකජාතකං පඨමං>
  text <  <
  text <ජුණ්‌හජාතකං>
  text <13>
    text <සුණොහි මය්‌හං වචනං ජනින්‌ද අත්‌ථෙන ජුණ්‌හම්‌හි ඉධානුපත්‌තො>
    text <න බ්‍රාහ්‌මණෙ අද්‌ධිකෙ තිට්‌ඨමානෙ ගන්‌තබ්‌බ මාහු ද්‌විපදින්‌ද සෙට්‌ඨ>
  text <14>
    text <සුණොමි තිට්‌ඨාමි වදෙහි බ්‍රහ්‌මෙ යෙනාසි අත්‌ථෙන ඉධානුපත්‌තො>
    text <කං වා ත්‌වමත්‌ථං මයි පත්‌ථයානො ඉධාගමා බ්‍රහ්‌මෙ තදිඞ්‌ඝ බ්‍රූහි>
  text <15>
    text <දදාහි මෙ ගාමවරානි පඤ්‌ච දාසීසතං සත්‌ත ගවංසතානි>
    text <පරොසහස්‌සඤ්‌ච සුවණ්‌ණනික්‌ඛෙ භරියා ච මෙ සාදිසී ද්‌වෙ දදාහි>
  text <16>
    text <තපො නු තෙ බ්‍රාහ්‌මණ භිංසරූපො මන්‌තා නු තෙ බ්‍රාහ්‌මණ චිත්‌තරූපා>
    text <යක්‌ඛා නු තෙ අස්‌සවා සන්‌ති කෙචි අත්‌ථං වා මෙ අභිජානාසි කත්‌තං>
  text <17>
    text <න මෙ තපො අත්‌ථි න චාපි මන්‌තා යක්‌ඛාපි මෙ අස්‌සවා නත්‌ථි කෙචි>
    text <අත්‌ථම්‌පි තෙ නාභිජානාමි කත්‌තං පුබ්‌බෙ ච ඛො සඞ්‌ගතිමත්‌තමාසි>
  text <18>
    text <පඨමං ඉදං දස්‌සනං ජානතො මෙ න තාභිජානාමි ඉතො පුරත්‌ථා>
    text <අක්‌ඛාහි මෙ පුච්‌ඡිතො එතමත්‌ථං කදා කුහිං වා අහු සඞ්‌ගමො නො>
  text <19>
    text <ගන්‌ධාරරාජස්‌ස පුරම්‌හි රම්‌මෙ අවසිම්‌හසෙ තක්‌කසීලායං දෙව>
    text <තත්‌ථන්‌ධකාරම්‌හි තිමීසිකායං අංසෙන අංසං සමඝට්‌ටයිම්‌හ>
  text <20>
    text <තෙ තත්‌ථ ඨත්‌වාන උභො ජනින්‌ද සාරාණියං වීතිසාරයිම්‌හ තත්‌ථ>
    text <සායෙව නො සඞ්‌ගතිමත්‌තමාසි තතො න පච්‌ඡා න පුරෙ අහොසි>
  text <21>
    text <යදා කදාචි මනුජෙසු බ්‍රහ්‌මෙ සමාගමො සප්‌පුරිසෙන හොති>
    text <න පණ්‌ඩිතා සඞ්‌ගතිසන්‌ථවානි පුබ්‌බෙ කතං වාපි විනාසයන්‌ති>
  text <22>
    text <බාලාව ඛො සඞ්‌ගතිසන්‌ථවානි පුබ්‌බෙ කතං වාපි විනාසයන්‌ති>
    text <බහුම්‌පි බාලෙසු කතං විනස්‌සති තථා හි බාලා අකතඤ්‌ඤුරූපා>
  text <23>
    text <ධීරා ච ඛො සඞ්‌ගතිසන්‌ථවානි පුබ්‌බෙ කතං වාපි න නාසයන්‌ති>
    text <අප්‌පම්‌පි ධීරෙසු කතං න නස්‌සති තථා හි ධීරා සුකතඤ්‌ඤුරූපා>
  text <24>
    text <දදාමි තෙ ගාමවරානි පඤ්‌ච දාසීසතං සත්‌ත ගවංසතානි>
    text <පරොසහස්‌සඤ්‌ච සුවණ්‌ණනික්‌ඛෙ භරියා ච තෙ සාදිසී ද්‌වෙ දදාමි>
  text <25>
    text <එවං සතං හොති සමෙච්‌ච රාජ නක්‌ඛත්‌තරාජාරිව තාරකානං>
    text <ආපූරතී කාසිපතී තථාහං තයාපි මෙ සඞ්‌ගමො අජ්‌ජ ලද්‌ධොති>
  stand <ජුණ්‌හජාතකං දුතියං>
  text <  <
  text <ධම්‌මදෙවපුත්‌තජාතකං>
  text <26>
    text <යසොකරො පුඤ්‌ඤකරොහමස්‌මි සදාත්‌ථුතො සමණබ්‍රාහ්‌මණානං>
    text <මග්‌ගාරහො දෙවමනුස්‌සපූජිතො ධම්‌මො අහං දෙහි අධම්‌ම මග්‌ගං>
  text <27>
    text <අධම්‌මයානං දළ්‌හමාරුහිත්‌වා අසන්‌තසන්‌තො බලවාහමස්‌මි>
    text <ස කිස්‌ස හෙතුම්‌හි තවජ්‌ජ දජ්‌ජං මග්‌ගං අහං ධම්‌ම අදින්‌නපුබ්‌බං>
  text <28>
    text <ධම්‌මො හවෙ පාතුරහොසි පුබ්‌බෙ පච්‌ඡා අධම්‌මො උදපාදි ලොකෙ>
    text <ජෙට්‌ඨො ච සෙට්‌ඨො ච සනන්‌තනො ච උය්‍යාහි ජෙට්‌ඨස්‌ස කනිට්‌ඨ මග්‌ගා>
  text <29>
    text <න යාචනාය නපි පාතිරූපා න අරහතා තෙහං දදෙය්‍යං මග්‌ගං>
    text <යුද්‌ධඤ්‌ච නො හොතු උභින්‌නමජ්‌ජ යුද්‌ධම්‌හි යො ජෙස්‌සති තස්‌ස මග්‌ගො>
  text <30>
    text <සබ්‌බා දිසා අනුවිසටොහමස්‌මි මහබ්‌බලො අමිතයසො අතුල්‍යො>
    text <ගුණෙහි සබ්‌බෙහි උපෙතරූපො ධම්‌මො අධම්‌ම ත්‌වං කථං විජෙස්‌සසි>
  text <31>
    text <ලොහෙන වෙ හඤ්‌ඤති ජාතරූපං න ජාතරූපෙන හනන්‌ති ලොහං>
    text <සචෙ අධම්‌මො හඤ්‌ඡති ධම්‌මමජ්‌ජ අයො සුවණ්‌ණං විය දස්‌සනෙය්‍යං>
  text <32>
    text <සචෙ තුවං යුද්‌ධබලො අධම්‌ම න තුය්‌හ වුඩ්‌ඪා ච ගරූ ච අත්‌ථි>
    text <මග්‌ගඤ්‌ච තෙ දම්‌මි පියාප්‌පියෙන වාචාදුරුත්‌තානිපි තෙ ඛමාමි>
  text <33>
    text <ඉදඤ්‌ච සුත්‌වා වචනං අධම්‌මො අවංසිරො පතිතො උද්‌ධපාදො>
    text <යුද්‌ධත්‌ථිකො චෙ න ලභාමි යුද්‌ධං එත්‌තාවතා හොති හතො අධම්‌මො>
  text <34>
    text <ඛන්‌තීබලො යුද්‌ධබලං විජෙත්‌වා හන්‌ත්‌වා අධම්‌මං නිහනිත්‌ව භූම්‍යා>
    text <පායාසි විත්‌තො අභිරුය්‌හ සන්‌දනං මග්‌ගෙනෙව අතිබලො සච්‌චනික්‌කමො>
  text <35>
    text <මාතා පිතා සමණබ්‍රාහ්‌මණා ච අසම්‌මානිතා යස්‌ස සකෙ අගාරෙ>
    text <ඉධෙව නික්‌ඛිප්‌ප සරීරදෙහං කායස්‌ස භෙදා නිරයං වජන්‌ති තෙ>
    text <යථා අධම්‌මො පතිතො අවංසිරො>
  text <36>
    text <මාතා පිතා සමණබ්‍රාහ්‌මණා ච සුසම්‌මානිතා යස්‌ස සකෙ අගාරෙ>
    text <ඉධෙව නික්‌ඛිප්‌ප සරීරදෙහං කායස්‌ස භෙදා සුගතිං වජන්‌ති තෙ>
    text <යථාපි ධම්‌මො අභිරුය්‌හ සන්‌දනන්‌ති>
  stand <ධම්‌මදෙවපුත්‌තජාතකං තතියං>
  text <  <
  text <උදයජාතකං>
  text <37>
    text <එකා නිසින්‌නා සුචි සඤ්‌ඤතූරූ පාසාදමාරුය්‌හ අනින්‌දිතඞ්‌ගී>
    text <යාචාමි තං කින්‌නරනෙත්‌තචක්‌ඛු ඉමෙකරත්‌තිං උභයො වසෙම>
  text <38>
    text <ඔකිණ්‌ණන්‌තරපරිඛං දළ්‌හමට්‌ටාලකොට්‌ඨකං>
    text <රක්‌ඛිතං ඛග්‌ගහත්‌ථෙහි දුප්‌පවෙසමිදං පුරං>
  text <39>
    text <දහරස්‌ස යුවිනො චාපි ආගමො ච න විජ්‌ජති>
    text <අථ කෙන නු වණ්‌ණෙන සඞ්‌ගමං ඉච්‌ඡසෙ මයා>
  text <40>
    text <යක්‌ඛොහමස්‌මි කල්‍යාණි ආගතොස්‌මි තවන්‌තිකෙ>
    text <ත්‌වං මං නන්‌දය භද්‌දන්‌තෙ පුණ්‌ණකංසං දදාමි තෙ>
  text <41>
    text <දෙවං ව යක්‌ඛං අථ වා මනුස්‌සං න පත්‌ථයෙ උදයමතිච්‌ච අඤ්‌ඤං>
    text <ගච්‌ඡෙව ත්‌වං යක්‌ඛ මහානුභාව මා චස්‌සු ගන්‌ත්‌වා පුනරාවජිත්‌ථ>
  text <42>
    text <යා සා රති උත්‌තමා කාමභොගිනං යං හෙතු සත්‌තා විසමං චරන්‌ති>
    text <මා තං රතිං ජීයි තුවං සුචිම්‌හි තෙ දදාමි තෙ රූපියං කංසපූරං>
  text <43>
    text <නාරිං නරො නිජ්‌ඣපයං ධනෙන උක්‌කංසතී යත්‌ථ කරොති ඡන්‌දං>
    text <විපච්‌චනීකො තව දෙවධම්‌මො පච්‌චක්‌ඛතො ථොකතරෙන එසි>
  text <44>
    text <ආයු ච වණ්‌ණො ච මනුස්‌සලොකෙ නිහීයති මනුජානං සුග්‌ගත්‌තෙ>
    text <තෙනෙව වණ්‌ණෙන ධනම්‌පි තුය්‌හං නිහීයති ජිණ්‌ණතරාසි අජ්‌ජ>
  text <45>
    text <එවං මෙ පෙක්‌ඛමානස්‌ස රාජපුත්‌ති යසස්‌සිනි>
    text <හායතෙව තව වණ්‌ණො අහොරත්‌තානමච්‌චයෙ>
  text <46>
    text <ඉමිනාව ත්‌වං වයසා රාජපුත්‌ති සුමෙධසෙ>
    text <බ්‍රහ්‌මචරියං චරෙය්‍යාසි භිය්‍යො වණ්‌ණවතී සියා>
  text <47>
    text <දෙවා න ජීරන්‌ති යථා මනුස්‌සා ගත්‌තෙසු තෙසං වලියො න හොන්‌ති>
    text <පුච්‌ඡාමි තං යක්‌ඛ මහානුභාව කථං නු දෙවාන සරීරදෙහො>
  text <48>
    text <දෙවා න ජීරන්‌ති යථා මනුස්‌සා ගත්‌තෙසු තෙසං වලියො න හොන්‌ති>
    text <සුවෙ සුවෙ භිය්‍යතරොව තෙසං දිබ්‌බො ච වණ්‌ණො විපුලා ච භොගා>
  text <49>
    text <කිංසූධ භීතා ජනතා අනෙකා මග්‌ගො ච නෙකායතනං පවුත්‌තො>
    text <පුච්‌ඡාමි තං යක්‌ඛ මහානුභාව කත්‌ථට්‌ඨිතො පරලොකං න භායෙ>
  text <50>
    text <වාචං මනඤ්‌ච පණිධාය සම්‌මා කායෙන පාපානි අකුබ්‌බමානො>
    text <බහුන්‌නපානං ඝරමාවසන්‌තො සද්‌ධො මුදූ සංවිභාගී වදඤ්‌ඤූ>
    text <සඞ්‌ගාහකො සඛිලො සණ්‌හවාචො එත්‌ථට්‌ඨිතො පරලොකං න භායෙ>
  text <51>
    text <අනුසාසසි මං යක්‌ඛ යථා මාතා යථා පිතා>
    text <උළාරවණ්‌ණං පුච්‌ඡාමි කො නු ත්‌වමසි සුබ්‍රහා>
  text <52>
    text <උදයොහමස්‌මි කල්‍යාණි සඞ්‌කරත්‌තා ඉධාගතො>
    text <ආමන්‌ත ඛො තං ගච්‌ඡාමි මුත්‌තොස්‌මි තව සඞ්‌කරා>
  text <53>
    text <සචෙ ඛො ත්‌වං උදයොසි සඞ්‌කරත්‌තා ඉධාගතො>
    text <අනුසාස මං රාජපුත්‌ත යථාස්‌ස පුන සඞ්‌ගමො>
  text <54>
    text <අතිපතති වයො ඛණො තථෙව ඨානං නත්‌ථි ධුවං චවන්‌ති සත්‌තා>
    text <පරිජිය්‍යති අද්‌ධුවං සරීරං උදයෙ මා පමාද චරස්‌සු ධම්‌මං>
  text <55>
    text <කසිණා පථවී ධනස්‌ස පූරා එකස්‌සෙව සියා අනඤ්‌ඤධෙය්‍යා>
    text <තඤ්‌චාපි ජහති අවීතරාගො උදයෙ මා පමාද චරස්‌සු ධම්‌මං>
  text <56>
    text <මාතා ච පිතා ච භාතරො ච භරියා යාපි ධනෙන හොති කීතා>
    text <තෙ චාපි ජහන්‌ති අඤ්‌ඤමඤ්‌ඤං උදයෙ මා පමාද චරස්‌සු ධම්‌මං>
  text <57>
    text <කායො පරභොජනන්‌ති ඤත්‌වා සංසාරෙ සුගතිඤ්‌ච දුග්‌ගතිඤ්‌ච>
    text <ඉත්‌තරවාසොති ජානියාන උදයෙ මා පමාද චරස්‌සු ධම්‌මං>
  text <58>
    text <සාධු භාසතියං යක්‌ඛො අප්‌පං මච්‌චාන ජීවිතං>
    text <කසිරඤ්‌ච පරිත්‌තඤ්‌ච තඤ්‌ච දුක්‌ඛෙන සංයුතං>
    text <සාහං එකා පබ්‌බජිස්‌සාමි හිත්‌වා කාසිං සුරුන්‌ධනන්‌ති>
  stand <උදයජාතකං චතුත්‌ථං>
  text <  <
  text <පානීයජාතකං>
  text <59>
    text <මිත්‌තො මිත්‌තස්‌ස පානීයං අදින්‌නං පරිභුඤ්‌ජිසං>
    text <තෙන පච්‌ඡා විජිගුච්‌ඡිං තං පාපං පකතං මයා>
    text <මා පුන අකරං පාපං තස්‌මා පබ්‌බජිතො අහං>
  text <60>
    text <පරදාරඤ්‌ච දිස්‌වාන ඡන්‌දො මෙ උදපජ්‌ජථ>
    text <තෙන පච්‌ඡා විජිගුච්‌ඡිං තං පාපං පකතං මයා>
    text <මා පුන අකරං පාපං තස්‌මා පබ්‌බජිතො අහං>
  text <61>
    text <පිතරං මෙ මහාරාජ චොරා අගණ්‌හු කානනෙ>
    text <තෙසාහං පුච්‌ඡිතො ජානං අඤ්‌ඤථා නං වියාකරිං>
  text <62>
    text <තෙන පච්‌ඡා විජිගුච්‌ඡිං තං පාපං පකතං මයා>
    text <මා පුන අකරං පාපං තස්‌මා පබ්‌බජිතො අහං>
  text <63>
    text <පාණාතිපාතමකරුං සොමයාගෙ උපට්‌ඨිතෙ>
    text <තෙසාහං සමනුඤ්‌ඤාසිං තෙන පච්‌ඡා විජිගුච්‌ඡිං>
  text <64>
    text <තං පාපං පකතං මයා මා පුන අකරං පාපං>
    text <තස්‌මා පබ්‌බජිතො අහං>
  text <65>
    text <සුරාමෙරයමාධුකා යෙ ජනා පඨමාසු නො>
    text <බහූනං තෙ අනත්‌ථාය මජ්‌ජපානමකප්‌පයුං>
  text <66>
    text <තෙසාහං සමනුඤ්‌ඤාසිං තෙන පච්‌ඡා විජිගුච්‌ඡිං>
    text <තං පාපං පකතං මයා මා පුන අකරං පාපං>
    text <තස්‌මා පබ්‌බජිතො අහං>
  text <67>
    text <ධිරත්‌ථු සුබහූ කාමෙ දුග්‌ගන්‌ධෙ බහුකණ්‌ටකෙ>
    text <යෙ අහං පටිසෙවන්‌තො නාලභිං තාදිසං සුඛං>
  text <68>
    text <මහස්‌සාදා සුඛා කාමා නත්‌ථි කාමා පරං සුඛං>
    text <යෙ කාමෙ පටිසෙවන්‌ති සග්‌ගං තෙ උපපජ්‌ජරෙ>
  text <69>
    text <අප්‌පස්‌සාදා දුඛා කාමා නත්‌ථි කාමා පරං දුඛං>
    text <යෙ කාමෙ පටිසෙවන්‌ති නිරයං තෙ උපපජ්‌ජරෙ>
  text <70>
    text <අසී යථා සුනිසිතො නෙත්‌තිංසොව සුපායිකො>
    text <සත්‌තීව උරසි ඛිත්‌තා කාමා දුක්‌ඛතරා තතො>
  text <71>
    text <අඞ්‌ගාරානංව ජලිතං කාසුං සාධිකපොරිසං>
    text <ඵාලංව දිවසංතත්‌තං කාමා දුක්‌ඛතරා තතො>
  text <72>
    text <විසං යථා හලාහලං තෙලං පක්‌කුථිතං යථා>
    text <තම්‌බලොහ විලීනංව කාමා දුක්‌ඛතරා තතොති>
  stand <පානීයජාතකං පඤ්‌චමං>
  text <  <
  text <යුධඤ්‌චයජාතකං>
  text <73>
    text <මිත්‌තාමච්‌චපරිබ්‍යූළ්‌හං අහං වන්‌දෙ රථෙසභං>
    text <පබ්‌බජිස්‌සාමහං රාජ තං දෙවො අනුමඤ්‌ඤතු>
  text <74>
    text <සචෙ තෙ ඌනං කාමෙහි අහං පරිපූරයාමි තෙ>
    text <යො තං හිංසති වාරෙමි මා පබ්‌බජ යුධඤ්‌චය>
  text <75>
    text <න මත්‌ථි ඌනං කාමෙහි හිංසිතා මෙ න විජ්‌ජති>
    text <දීපඤ්‌ච කාතුමිච්‌ඡාමි යං ජරා නාභිකීරති>
  text <76>
    text <පුත්‌තො වා පිතරං යාචෙ පිතා වා පුත්‌තමොරසං>
    text <නෙගමො තං යාචෙ තාත මා පබ්‌බජ යුධඤ්‌චය>
  text <77>
    text <මා මං දෙව නිවාරෙහි පබ්‌බජන්‌තං රථෙසභ>
    text <මාහං කාමෙහි සම්‌මත්‌තො ජරාය වසමන්‌වගූ>
  text <78>
    text <අහං තං තාත යාචාමි අහං පුත්‌ත නිවාරයෙ>
    text <චිරං තං දට්‌ඨුමිච්‌ඡාමි මා පබ්‌බජ යුධඤ්‌චය>
  text <79>
    text <උස්‌සාවොව තිණග්‌ගම්‌හි සූරියුග්‌ගමනං පති>
    text <එවමායු මනුස්‌සානං මා මං අම්‌ම නිවාරය>
  text <80>
    text <තරමානො ඉමං යානං ආරොපෙතු රථෙසභ>
    text <මා මෙ මාතා තරන්‌තස්‌ස අන්‌තරායකරා අහු>
  text <81>
    text <අභිධාවථ භද්‌දන්‌තෙ සුඤ්‌ඤං හෙස්‌සති රම්‌මකං>
    text <යුධඤ්‌චයො අනුඤ්‌ඤාතො සබ්‌බදත්‌තෙන රාජිනා>
  text <82>
    text <යොහු සෙට්‌ඨො සහස්‌සස්‌ස යුවා කඤ්‌චනසන්‌නිභො>
    text <සොයං කුමාරො පබ්‌බජිතො කාසායවසනො බලී>
  text <83>
    text <උභො කුමාරා පබ්‌බජිතා යුධඤ්‌චයො යුධිට්‌ඨිලො>
    text <පහාය මාතාපිතරො සඞ්‌ගං ඡෙත්‌වාන මච්‌චුනොති>
  stand <යුධඤ්‌චයජාතකං ඡට්‌ඨං>
  text <  <
  text <දසරථජාතකං>
  text <84>
    text <එථ ලක්‌ඛණ සීතා ච උභො ඔතරථොදකං>
    text <එවායං භරතො ආහ රාජා දසරථො මතො>
  text <85>
    text <කෙන රාමප්‌පභාවෙන සොචිතබ්‌බං න සොචසි>
    text <පිතරං කාලකතං සුත්‌වා න තං පසහතෙ දුඛං>
  text <86>
    text <යං න සක්‌කා නිපාලෙතුං පොසෙන ලපතං බහුං>
    text <ස කිස්‌ස විඤ්‌ඤූ මෙධාවී අත්‌තානමුපතාපයෙ>
  text <87>
    text <දහරා ච හි වුද්‌ධා ච යෙ බාලා යෙ ච පණ්‌ඩිතා>
    text <අඩ්‌ඪා චෙව දලිද්‌දා ච සබ්‌බෙ මච්‌චුපරායණා>
  text <88>
    text <ඵලානමිව පක්‌කානං නිච්‌චං පතනතො භයං>
    text <එවං ජාතාන මච්‌චානං නිච්‌ච මරණතො භයං>
  text <89>
    text <සායමෙකෙ න දිස්‌සන්‌ති පාතො දිට්‌ඨා බහුජ්‌ජනා>
    text <පාතො එකෙ න දිස්‌සන්‌ති සායං දිට්‌ඨා බහුජ්‌ජනා>
  text <90>
    text <පරිදෙවයමානො චෙ කිඤ්‌චිදත්‌ථං උදබ්‌බහෙ>
    text <සම්‌මූළ්‌හො හිංසමත්‌තානං කයිරා තං විචක්‌ඛණො>
  text <91>
    text <කිසො විවණ්‌ණො භවති හිංසමත්‌තානමත්‌තනො>
    text <න තෙන පෙතා පාලෙන්‌ති නිරත්‌ථා පරිදෙවනා>
  text <92>
    text <යථා සරණමාදිත්‌තං වාරිනා පරිනිබ්‌බයෙ>
    text <එවම්‌පි ධීරො සුතවා මෙධාවී පණ්‌ඩිතො නරො>
    text <ඛිප්‌පමුප්‌පතිතං සොකං වාතො තූලංව ධංසයෙ>
  text <93>
    text <මච්‌චො එකොව අච්‌චෙති එකොව ජායතෙ කුලෙ>
    text <සංයොගපරමාත්‌වෙව සම්‌භොගා සබ්‌බපාණිනං>
  text <94>
    text <තස්‌මා හි ධීරස්‌ස බහුස්‌සුතස්‌ස සම්‌පස්‌සතො ලොකමිමං පරඤ්‌ච>
    text <අඤ්‌ඤාය ධම්‌මං හදයං මනඤ්‌ච සොකා මහන්‌තාපි න තාපයන්‌ති>
  text <95>
    text <සොහං දස්‌සඤ්‌ච භොක්‌ඛඤ්‌ච භරිස්‌සාමි ච ඤාතකෙ>
    text <සෙසඤ්‌ච පාලයිස්‌සාමි කිච්‌චමෙතං විජානතො>
  text <96>
    text <දස වස්‌සසහස්‌සානි සට්‌ඨි වස්‌සසතානි ච>
    text <කම්‌බුගීවො මහාබාහු රාමො රජ්‌ජමකාරයීති>
  stand <දසරථජාතකං සත්‌තමං>
  text <  <
  text <සංවරජාතකං>
  text <97>
    text <ජානන්‌තො නො මහාරාජ තව සීලං ජනාධිපො>
    text <ඉමෙ කුමාරෙ පූජෙන්‌තො න තං කෙනචි මඤ්‌ඤථ>
  text <98>
    text <තිට්‌ඨන්‌තෙ නො මහාරාජෙ අදු දෙවෙ දිවඞ්‌ගතෙ>
    text <ඤාතී තං සමනුඤ්‌ඤිංසු සම්‌පස්‌සං අත්‌ථමත්‌තනො>
  text <99>
    text <කෙන සංවරවත්‌තෙන සඤ්‌ජාතෙ අභිතිට්‌ඨසි>
    text <කෙන තං නාතිවත්‌තන්‌ති ඤාතිසඞ්‌ඝා සමාගතා>
  text <100>
    text <න රාජපුත්‌ත උසූයාමි සමණානං මහෙසිනං>
    text <සක්‌කච්‌චං තෙ නමස්‌සාමි පාදෙ වන්‌දාමි තාදිනං>
  text <101>
    text <තෙ මං ධම්‌මගුණෙ යුත්‌තං සුස්‌සූසමනුසූයකං>
    text <සමණා මනුසාසන්‌ති ඉසී ධම්‌මගුණෙ රතා>
  text <102>
    text <තෙසාහං වචනං සුත්‌වා සමණානං මහෙසිනං>
    text <න කිඤ්‌චි අතිමඤ්‌ඤාමි ධම්‌මෙ මෙ නිරතො මනො>
  text <103>
    text <හත්‌ථාරොහා අනීකට්‌ඨා රථිකා පත්‌තිකාරකා>
    text <තෙසං නප්‌පටිබන්‌ධාමි නිවිට්‌ඨං භත්‌තවෙතනං>
  text <104>
    text <මහාමත්‌තා ච මෙ අත්‌ථි මන්‌තිනො පරිචාරකා>
    text <බාරාණසිං වොහරන්‌ති බහුමංසසුරොදකං>
  text <105>
    text <අථොපි වාණිජා ඵීතා නානාරට්‌ඨෙහි ආගතා>
    text <තෙසු මෙ විහිතා රක්‌ඛා එවං ජානාහුපොසථ>
  text <106>
    text <ධම්‌මෙන කිර ඤාතීනං රජ්‌ජං කාරෙහි සංවර>
    text <මෙධාවී පණ්‌ඩිතො චාසි අථොපි ඤාතිනං හිතො>
  text <107>
    text <තං තං ඤාතිපරිබ්‍යූළ්‌හං නානාරතනමොචිතං>
    text <අමිත්‌තා නප්‌පසහන්‌ති ඉන්‌දංව අසුරාධිපොති>
  stand <සංවරජාතකං අට්‌ඨමං>
  text <  <
  text <සුප්‌පාරකජාතකං>
  text <108>
    text <උම්‌මුජ්‌ජන්‌ති නිමුජ්‌ජන්‌ති මනුස්‌සා ඛුරනාසිකා>
    text <සුප්‌පාරකං තං පුච්‌ඡාම සමුද්‌දො කතමො අයං>
  text <109>
    text <කුරුකච්‌ඡා පයාතානං වාණිජානං ධනෙසිනං>
    text <නාවාය විප්‌පනට්‌ඨාය ඛුරමාලීති වුච්‌චති>
  text <110>
    text <යථා අග්‌ගීව සුරියොව සමුද්‌දො පටිදිස්‌සති>
    text <සුප්‌පාරකං තං පුච්‌ඡාම සමුද්‌දො කතමො අයං>
  text <111>
    text <කුරුකච්‌ඡා පයාතානං වාණිජානං ධනෙසිනං>
    text <නාවාය විප්‌පනට්‌ඨාය අග්‌ගිමාලීති වුච්‌චති>
  text <112>
    text <යථා දධීව ඛීරංව සමුද්‌දො පටිදිස්‌සති>
    text <සුප්‌පාරකං තං පුච්‌ඡාම සමුද්‌දො කතමො අයං>
  text <113>
    text <කුරුකච්‌ඡා පයාතානං වාණිජානං ධනෙසිනං>
    text <නාවාය විප්‌පනට්‌ඨාය දධිමාලීති වුච්‌චති>
  text <114>
    text <යථා කුසොව සස්‌සොව සමුද්‌දො පටිදිස්‌සති>
    text <සුප්‌පාරකං තං පුච්‌ඡාම සමුද්‌දො කතමො අයං>
  text <115>
    text <කුරුකච්‌ඡා පයාතානං වාණිජානං ධනෙසිනං>
    text <නාවාය විප්‌පනට්‌ඨාය කුසමාලීති වුච්‌චති>
  text <116>
    text <යථා නළොව වෙළූව සමුද්‌දො පටිදිස්‌සති>
    text <සුප්‌පාරකං තං පුච්‌ඡාම සමුද්‌දො කතමො අයං>
  text <117>
    text <කුරුකච්‌ඡා පයාතානං වාණිජානං ධනෙසිනං>
    text <නාවාය විප්‌පනට්‌ඨාය නළමාලීති වුච්‌චති>
  text <118>
    text <මහබ්‌භයො භිංසනකො සද්‌දො සුය්‍යතිමානුසො>
    text <යථා සොබ්‌භො පපාතොව සමුද්‌දො පටිදිස්‌සති>
    text <සුප්‌පාරකං තං පුච්‌ඡාම සමුද්‌දො කතමො අයං>
  text <119>
    text <කුරුකච්‌ඡා පයාතානං වාණිජානං ධනෙසිනං>
    text <නාවාය විප්‌පනට්‌ඨාය බළවාමුඛීති වුච්‌චති>
  text <120>
    text <යතො සරාමි අත්‌තානං යතො පත්‌තොස්‌මි විඤ්‌ඤුතං>
    text <නාභිජානාමි සඤ්‌චිච්‌ච එකපාණම්‌පි හිංසිතං>
    text <එතෙන සච්‌චවජ්‌ජෙන සොත්‌ථිං නාවා නිවත්‌තතූති>
    text <සිරිමාතුසුපොසකනාගවරො පුන ජුණ්‌හක ධම්‌මමුදයවරො>
    text <අථ පානි යුධඤ්‌චයකො ච දසරථ සංවර පාරගතෙන නවාති>
  stand <සුප්‌පාරකජාතකං නවමං>
  stand <එකාදසකනිපාතං නිට්‌ඨිතං>
  text <තස්‌සුද්‌දානං>
