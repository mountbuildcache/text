text <නවකනිපාතො>
  text <  <
  text <ගිජ්‌ඣජාතකං>
  text <1>
    text <පරිසඞ්‌කුපථො නාම ගිජ්‌ඣපන්‌ථො සනන්‌තනො>
    text <තත්‍රාසි මාතාපිතරො ගිජ්‌ඣො පොසෙසි ජිණ්‌ණකෙ>
    text <තෙසං අජගරමෙදං අච්‌චහාසි බහුත්‌තසො>
  text <2>
    text <පිතා ච පුත්‌තං අවච ජානං උච්‌චං පපාතිනං>
    text <සුපත්‌තං ථාමසම්‌පන්‌නං තෙජස්‌සිං දූරගාමිනං>
  text <3>
    text <පරිප්‌ලවන්‌තං පථවිං යදා තාත විජානහි>
    text <සාගරෙන පරික්‌ඛිත්‌තං චක්‌කංව පරිමණ්‌ඩලං>
    text <තතො තාත නිවත්‌තස්‌සු මාස්‌සු එත්‌තො පරං ගමි>
  text <4>
    text <උදපත්‌තොසි වෙගෙන බලී පක්‌ඛී දිජුත්‌තමො>
    text <ඔලොකයන්‌තො වක්‌කඞ්‌ගො පබ්‌බතානි වනානි ච>
  text <5>
    text <අද්‌දස්‌ස පථවිං ගිජ්‌ඣො යථාසාසි පිතුස්‌සුතං>
    text <සාගරෙන පරික්‌ඛිත්‌තං චක්‌කංව පරිමණ්‌ඩලං>
  text <6>
    text <තඤ්‌ච සො සමතික්‌කම්‌ම පරමෙවච්‌චවත්‌තථ>
    text <තඤ්‌ච වාතසිඛා තික්‌ඛා අච්‌චහාසි බලිං දිජං>
  text <7>
    text <නාසක්‌ඛාතිගතො පොසො පුනදෙව නිවත්‌තිතුං>
    text <දිජො බ්‍යසනමාපාදි වෙරම්‌භානං වසං ගතො>
  text <8>
    text <තස්‌ස පුත්‌තා ච දාරා ච යෙ චඤ්‌ඤෙ අනුජීවිනො>
    text <සබ්‌බෙ බ්‍යසනමාපාදුං අනොවාදකරෙ දිජෙ>
  text <9>
    text <එවම්‌පි ඉධ වුඩ්‌ඪානං යො වාක්‍යං නාවබුජ්‌ඣති>
    text <අතිසීමචරො දිත්‌තො ගිජ්‌ඣොවාතීතසාසනො>
    text <ස වෙ බ්‍යසනං පප්‌පොති අකත්‌වා වුඩ්‌ඪසාසනන්‌ති>
  stand <ගිජ්‌ඣජාතකං පඨමං>
  text <  <
  text <කොසම්‌බියජාතකං>
  text <10>
    text <පුථුසද්‌දො සමජනො න බාලො කොචි මඤ්‌ඤථ>
    text <සඞ්‌ඝස්‌මිං භිජ්‌ජමානස්‌මිං නාඤ්‌ඤං භිය්‍යො අමඤ්‌ඤරුං>
  text <11>
    text <පරිමුට්‌ඨා පණ්‌ඩිතාභාසා වාචාගොචරභාණිනො>
    text <යාවිච්‌ඡන්‌ති මුඛායාමං යෙන නීතා න තං විදූ>
  text <12>
    text <අක්‌කොච්‌ඡි මං අවධි මං අජිනි මං අහාසි මෙ>
    text <යෙ ච තං උපනය්‌හන්‌ති වෙරං තෙසං න සම්‌මති>
  text <13>
    text <අක්‌කොච්‌ඡි මං අවධි මං අජිනි මං අහාසි මෙ>
    text <යෙ ච තං නුපනය්‌හන්‌ති වෙරං තෙසූපසම්‌මති>
  text <14>
    text <න හි වෙරෙන වෙරානි සම්‌මන්‌තීධ කුදාචනං>
    text <අවෙරෙන ච සම්‌මන්‌ති එස ධම්‌මො සනන්‌තනො>
  text <15>
    text <පරෙ ච න විජානන්‌ති මයමෙත්‌ථ යමාමසෙ>
    text <යෙ ච තත්‌ථ විජානන්‌ති තතො සම්‌මන්‌ති මෙධගා>
  text <16>
    text <අට්‌ඨිච්‌ඡින්‌නා පාණහරා ගවස්‌ස ධනහාරිනො>
    text <රට්‌ඨං විලුම්‌පමානානං තෙසම්‌පි හොති සඞ්‌ගති>
    text <කස්‌මා තුම්‌හාක නො සියා>
  text <17>
    text <සචෙ ලභෙථ නිපකං සහායං සද්‌ධිංචරං සාධුවිහාරිධීරං>
    text <අභිභුය්‍ය සබ්‌බානි පරිස්‌සයානි චරෙය්‍ය තෙනත්‌තමනො සතීමා>
  text <18>
    text <නො චෙ ලභෙථ නිපකං සහායං සද්‌ධිංචරං සාධුවිහාරිධීරං>
    text <රාජාව රට්‌ඨං විජිතං පහාය එකො චරෙ මාතඞ්‌ගරඤ්‌ඤෙව නාගො>
  text <19>
    text <එකස්‌ස චරිතං සෙය්‍යො නත්‌ථි බාලෙ සහායතා>
    text <එකො චරෙ න පාපානි කයිරා අප්‌පොස්‌සුක්‌කො මාතඞ්‌ගරඤ්‌ඤෙව නාගොති>
  stand <කොසම්‌බියජාතකං දුතියං>
  text <  <
  text <මහාසුවජාතකං>
  text <20>
    text <දුමො යදා හොති ඵලූපපන්‌නො භුඤ්‌ජන්‌ති නං විහඞ්‌ගමා සම්‌පතන්‌තා>
    text <ඛීණන්‌ති ඤත්‌වාන දුමං ඵලච්‌චයෙ දිසොදිසං යන්‌ති තතො විහඞ්‌ගමා>
  text <21>
    text <චර චාරිකං ලොහිතතුණ්‌ඩ මාමරි කිං ත්‌වං සුව සුක්‌ඛදුමම්‌හි ඣායසි>
    text <තදිඞ්‌ඝ මං බ්‍රූහි වසන්‌තසන්‌නිභ කස්‌මා සුව සුක්‌ඛදුමං න රිඤ්‌චසි>
  text <22>
    text <යෙ වෙ සඛීනං සඛාරො භවන්‌ති පාණච්‌චයෙ දුක්‌ඛසුඛෙසු හංස>
    text <ඛීණං අඛීණන්‌ති න තං ජහන්‌ති සන්‌තො සතං ධම්‌මමනුස්‌සරන්‌තා>
  text <23>
    text <සොහං සතං අඤ්‌ඤතරොස්‌මි හංස ඤාතී ච මෙ හොති සඛා ච රුක්‌ඛො>
    text <තං නුස්‌සහෙ ජීවිකත්‌ථො පහාතුං ඛීණන්‌ති ඤත්‌වාන න හෙස ධම්‌මො>
  text <24>
    text <සාධු සක්‌ඛි කතං හොති මෙත්‌ති සංසති සන්‌ථවො>
    text <සචෙතං ධම්‌මං රොචෙසි පාසංසොසි විජානතං>
  text <25>
    text <සො තෙ සුව වරං දම්‌මි පත්‌තයාන විහඞ්‌ගම>
    text <වරං වරස්‌සු වක්‌කඞ්‌ග යං කිඤ්‌චි මනසිච්‌ඡසි>
  text <26>
    text <වරඤ්‌ච මෙ හංස භවං දදෙය්‍ය අයඤ්‌ච රුක්‌ඛො පුනරායුං ලභෙථ>
    text <සො සාඛවා ඵලිමා සංවිරූළ්‌හො මධුත්‌ථිකො තිට්‌ඨතු සොභමානො>
  text <27>
    text <තං පස්‌ස සම්‌ම ඵලිමං උළාරං සහාව තෙ හොතු උදුම්‌බරෙන>
    text <සො සාඛවා ඵලිමා සංවිරූළ්‌හො මධුත්‌ථිකො තිට්‌ඨතු සොභමානො>
  text <28>
    text <එවං සක්‌ක සුඛී හොහි සහ සබ්‌බෙහි ඤාතිභි>
    text <යථාහමජ්‌ජ සුඛිතො දිස්‌වාන සඵලං දුමං>
  text <29>
    text <සුවස්‌ස ච වරං දත්‌වා කත්‌වාන සඵලං දුමං>
    text <පක්‌කාමි සහ භරියාය දෙවානං නන්‌දනං වනන්‌ති>
  stand <මහාසුවජාතකං තතියං>
  text <  <
  text <චූළසුවජාතකං>
  text <30>
    text <සන්‌ති රුක්‌ඛා හරිපත්‌තා දුමා නෙකඵලා බහූ>
    text <කස්‌මා නු සුක්‌ඛෙ කොළාපෙ සුවස්‌ස නිරතො මනො>
  text <31>
    text <ඵලස්‌ස උපභුඤ්‌ජිම්‌හා නෙකවස්‌සගණෙ බහූ>
    text <අඵලම්‌පි විදිත්‌වාන සාව මෙත්‌ති යථා පුරෙ>
  text <32>
    text <සුඛඤ්‌ච රුක්‌ඛං කොළාපං ඔපත්‌තමඵලං දුමං>
    text <ඔහාය සකුණා යන්‌ති කිං දොසං පස්‌සසෙ දිජ>
  text <33>
    text <යෙ ඵලත්‌ථා සම්‌භජන්‌ති අඵලොති ජහන්‌ති නං>
    text <අත්‌තත්‌ථපඤ්‌ඤා දුම්‌මෙධා තෙ හොන්‌ති පක්‌ඛපාතිනො>
  text <34>
    text <සාධු සක්‌ඛි කතං හොති මෙත්‌ති සංසති සන්‌ථවො>
    text <සචෙතං ධම්‌මං රොචෙසි පාසංසොසි විජානතං>
  text <35>
    text <සො තෙ සුව වරං දම්‌මි පත්‌තයාන විහඞ්‌ගම>
    text <වරං වරස්‌සු වක්‌කඞ්‌ග යං කිඤ්‌චි මනසිච්‌ඡසි>
  text <36>
    text <අපි නාම නං පස්‌සෙය්‍යං සපත්‌තං සඵලං දුමං>
    text <දලිද්‌දොව නිධි ලද්‌ධා නන්‌දෙය්‍යාහං පුනප්‌පුනං>
  text <37>
    text <තතො අමතමාදාය අභිසිඤ්‌චි මහීරුහං>
    text <තස්‌ස සාඛා විරූහිංසු සීතච්‌ඡායා මනොරමා>
  text <38>
    text <එවං සක්‌ක සුඛී හොහි සහ සබ්‌බෙහි ඤාතිභි>
    text <යථාහමජ්‌ජ සුඛිතො දිස්‌වාන සඵලං දුමං>
  text <39>
    text <සුවස්‌ස ච වරං දත්‌වා කත්‌වාන සඵලං දුමං>
    text <පක්‌කාමි සහ භරියාය දෙවානං නන්‌දනං වනන්‌ති>
  stand <චූළසුවජාතකං චතුත්‌ථං>
  text <  <
  text <හරිතචජාතකං>
  text <40>
    text <සුතං මෙතං මහාබ්‍රහ්‌මෙ කාමෙ භුඤ්‌ජති හාරිතො>
  text <කච්‌චෙතං වචනං තුච්‌ඡං කච්‌චි සුද්‌ධො ඉරිය්‍යසි>
  text <41>
    text <එවමෙතං මහාරාජ යථා තෙ වචනං සුතං>
    text <කුම්‌මග්‌ගං පටිපන්‌නොස්‌මි මොහනෙය්‍යෙසු මුච්‌ඡිතො>
  text <42>
    text <අදු පඤ්‌ඤා කිමත්‌ථියා නිපුණා සාධුචින්‌තිනී>
    text <යාය උප්‌පතිතං රාගං කිං මනො න විනොදයෙ>
  text <43>
    text <චත්‌තාරොමෙ මහාරාජ ලොකෙ අතිබලා භුසා>
    text <රාගො දොසො මදො මොහො යත්‌ථ පඤ්‌ඤා න ගාධති>
  text <44>
    text <අරහා සීලසම්‌පන්‌නො සුද්‌ධො චරති හාරිතො>
    text <මෙධාවී පණ්‌ඩිතො චෙව ඉති නො සම්‌මතො භවං>
  text <45>
    text <මෙධාවීනම්‌පි හිංසන්‌ති ඉසිං ධම්‌මගුණෙ රතං>
    text <විතක්‌කා පාපකා රාජ සුභා රාගූපසංහිතා>
  text <46>
    text <උප්‌පන්‌නායං සරීරජො රාගො වණ්‌ණවිදූසනො තව>
    text <තං පජහ භද්‌දමත්‌ථු තෙ බහුන්‌නාසි මෙධාවිසම්‌මතො>
  text <47>
    text <තෙ අන්‌ධකාරකෙ කාමෙ බහුදුක්‌ඛෙ මහාවිසෙ>
    text <තෙසං මූලං ගවෙසිස්‌සං ඡෙච්‌ඡං රාගං සබන්‌ධනං>
  text <48>
    text <ඉදං වත්‌වාන හාරිතො ඉසි සච්‌චපරක්‌කමො>
    text <කාමරාගං විරාජෙත්‌වා බ්‍රහ්‌මලොකූපගො අහූති>
  stand <හරිතචජාතකං පඤ්‌චමං>
  text <  <
  text <පදකුසලමාණවජාතකං>
  text <49>
    text <බහුස්‌සුතං චිත්‌තකථිං ගඞ්‌ගා වහති පාටලිං>
    text <වුය්‌හමානක භද්‌දන්‌තෙ එකං මෙ දෙහි ගාථකං>
  text <50>
    text <යෙන සිඤ්‌චන්‌ති දුක්‌ඛිතං යෙන සිඤ්‌චන්‌ති ආතුරං>
    text <තස්‌ස මජ්‌ඣෙ මරිස්‌සාමි ජාතං සරණතො භයං>
  text <51>
    text <යත්‌ථ බීජානි රූහන්‌ති සත්‌තා යත්‌ථ පතිට්‌ඨිතා>
    text <සා මෙ සීසං නිපීළෙති ජාතං සරණතො භයං>
  text <52>
    text <යෙන භත්‌තානි පච්‌චන්‌ති සීතං යෙන විහඤ්‌ඤති>
    text <සො මං ඩහති ගත්‌තානි ජාතං සරණතො භයං>
  text <53>
    text <යෙන භුත්‌තෙන යාපෙන්‌ති පුථූ බ්‍රාහ්‌මණඛත්‌තියා>
    text <සො මං භුත්‌තො බ්‍යාපාදෙති ජාතං සරණතො භයං>
  text <54>
    text <ගිම්‌හානං පච්‌ඡිමෙ මාසෙ වාතමිච්‌ඡන්‌ති පණ්‌ඩිතා>
    text <සො මං භඤ්‌ජති ගත්‌තානි ජාතං සරණතො භයං>
  text <55>
    text <යං නිස්‌සිතා ජගතිරුහං ස්‌වායං අග්‌ගිං පමුඤ්‌චති>
    text <දිසා භජථ වක්‌කඞ්‌ගා ජාතං සරණතො භයං>
  text <56>
    text <යමානයිං සොමනස්‌සං මාලිනිං චන්‌දනුස්‌සදං>
    text <සා මං ඝරා නිච්‌ඡුභති ජාතං සරණතො භයං>
  text <57>
    text <යෙන ජාතෙන නන්‌දිස්‌සං යස්‌ස ච භවමිච්‌ඡිසං>
    text <සො මං ඝරා නිච්‌ඡුභති ජාතං සරණතො භයං>
  text <58>
    text <සුණන්‌තු මෙ ජානපදා නෙගමා ච සමාගතා>
    text <යතොදකං තදාදිත්‌තං යතො ඛෙමං තතො භයං>
  text <59>
    text <රාජා විලුම්‌පතෙ රට්‌ඨං බ්‍රාහ්‌මණො ච පුරොහිතො>
    text <අත්‌තගුත්‌තා විහරථ ජාතං සරණතො භයන්‌ති>
  stand <පදකුසලමාණවජාතකං ඡට්‌ඨං>
  text <  <
  text <ලොමසකස්‌සපජාතකං>
  text <60>
    text <අස්‌ස ඉන්‌දසමො රාජ අච්‌චන්‌තං අජරාමරො>
    text <සචෙ ත්‌වං යඤ්‌ඤං යාජෙය්‍ය ඉසිං ලොමසකස්‌සපං>
  text <61>
    text <සසමුද්‌දපරියායං මහිං සාගරකුණ්‌ඩලං>
    text <න ඉච්‌ඡෙ සහ නින්‌දාය එවං සෙය්‍ය විජානහි>
  text <62>
    text <ධිරත්‌ථු තං යසලාභං ධනලාභඤ්‌ච බ්‍රාහ්‌මණ>
    text <යා වුත්‌ති විනිපාතෙන අධම්‌මචරණෙන වා>
  text <63>
    text <අපි චෙ පත්‌තමාදාය අනගාරො පරිබ්‌බජෙ>
    text <සායෙව ජීවිකා සෙය්‍යො යා චාධම්‌මෙන එසනා>
  text <64>
    text <අපි චෙ පත්‌තමාදාය අනගාරො පරිබ්‌බජෙ>
    text <අඤ්‌ඤං අහිංසයං ලොකෙ අපි රජ්‌ජෙන තං වරං>
  text <65>
    text <බලං චන්‌දො බලං සුරියො බලං සමණබ්‍රාහ්‌මණා>
    text <බලං වෙලා සමුද්‌දස්‌ස බලාතිබලමිත්‌ථියො>
  text <66>
    text <යථා උග්‌ගතපං සන්‌තං ඉසිං ලොමසකස්‌සපං>
    text <පිතු අත්‌ථා චන්‌දවතී වාජපෙය්‍යං අයාජයි>
  text <67>
    text <තං ලොභපකතං කම්‌මං කටුකං කාමහෙතුකං>
    text <තස්‌ස මූලං ගවෙසිස්‌සං ඡෙච්‌ඡං රාගං සබන්‌ධනං>
  text <68>
    text <ධිරත්‌ථු කාමෙ සුබහූපි ලොකෙ තපොව සෙය්‍යො කාමගුණෙහි රාජ>
    text <තපො කරිස්‌සාමි පහාය කාමෙ තවෙව රට්‌ඨං චන්‌දවතී ච හොතූති>
  stand <ලොමසකස්‌සපජාතකං සත්‌තමං>
  text <  <
  text <චක්‌කවාකජාතකං>
  text <69>
    text <කාසායවත්‌ථෙ සකුණෙ වදාමි දුවෙ දුවෙ නන්‌දමනෙ චරන්‌තෙ>
    text <කං අණ්‌ඩජං අණ්‌ඩජා මානුසෙසු ජාතිං පසංසන්‌ති තදිඞ්‌ඝ බ්‍රූථ>
  text <70>
    text <අම්‌හෙ මනුස්‌සෙසු මනුස්‌සහිංස අනුබ්‌බතෙ චක්‌කවාකෙ වදන්‌ති>
    text <කල්‍යාණභාවම්‌හෙ දිජෙසු සම්‌මතා අභිරූපා විචරාම අණ්‌ණවෙ>
  text <71>
    text <කිං අණ්‌ණවෙ කානි ඵලානි භුඤ්‌ජෙ මංසං කුතො ඛාදථ චක්‌කවාකා>
    text <කිං භොජනං භුඤ්‌ජථ වො අනොමා බලඤ්‌ච වණ්‌ණො ච අනප්‌පරූපා>
  text <72>
    text <න අණ්‌ණවෙ සන්‌ති ඵලානි ධඞ්‌ක මංසං කුතො ඛාදිතුං චක්‌කවාකෙ>
    text <සෙවාලභක්‌ඛම්‌හ අපාණභොජනා න ඝාසහෙතූපි කරොම පාපං>
  text <73>
    text <න මෙ ඉදං රුච්‌චති චක්‌කවාක අස්‌මිං භවෙ භොජනසන්‌නිකාසො>
    text <අහොසි පුබ්‌බෙ තතො මෙ අඤ්‌ඤථා ඉච්‌චෙව මෙ විමති එත්‌ථ ජාතා>
  text <74>
    text <අහම්‌පි මංසානි ඵලානි භුඤ්‌ජෙ අන්‌නානි ච ලොණියතෙලියානි>
    text <රසං මනුස්‌සෙසු ලභාමි භොත්‌තුං සූරොව සඞ්‌ගාමමුඛං විජෙත්‌වා>
    text <න ච මෙ තාදිසො වණ්‌ණො චක්‌කවාක යථා තව>
  text <75>
    text <අසුද්‌ධභක්‌ඛොසි ඛණානුපාතී කිච්‌ඡෙන තෙ ලබ්‌භති අන්‌නපානං>
    text <න තුස්‌සසී රුක්‌ඛඵලෙහි ධඞ්‌ක මංසානි වා යානි සුසානමජ්‌ඣෙ>
  text <76>
    text <යො සාහසෙන අධිගම්‌ම භොගෙ පරිභුඤ්‌ජති ධඞ්‌ක ඛණානුපාතී>
    text <තතො උපක්‌කොසති නං සභාවො උපක්‌කුට්‌ඨො වණ්‌ණබලං ජහාති>
  text <77>
    text <අප්‌පම්‌පි චෙ නිබ්‌බුතිං භුඤ්‌ජතී යදි අසාහසෙන අපරූපඝාතී>
    text <බලඤ්‌ච වණ්‌ණො ච තදස්‌ස හොති න හි සබ්‌බො ආහාරමයෙන වණ්‌ණොති>
  stand <චක්‌කවාකජාතකං අට්‌ඨමං>
  text <  <
  text <හලිද්‌දිරාගජාතකං>
  text <78>
    text <සුතිතික්‌ඛං අරඤ්‌ඤම්‌හි පන්‌තම්‌හි සයනාසනෙ>
    text <යෙ ච ගාමෙ තිතික්‌ඛන්‌ති තෙ උළාරතරා තයා>
  text <79>
    text <අරඤ්‌ඤා ගාමමාගම්‌ම කිංසීලං කිංවතං අහං>
    text <පුරිසං තාත සෙවෙය්‍යං තං මෙ අක්‌ඛාහි පුච්‌ඡිතො>
  text <80>
    text <යො තෙ විස්‌සාසයෙ තාත විස්‌සාසඤ්‌ච ඛමෙය්‍ය තෙ>
    text <සුස්‌සූසී ච තිතික්‌ඛී ච තං භජෙහි ඉතො ගතො>
  text <81>
    text <යස්‌ස කායෙන වාචාය මනසා නත්‌ථි දුක්‌කටං>
    text <උරසීව පතිට්‌ඨාය තං භජෙහි ඉතො ගතො>
  text <82>
    text <යො ච ධම්‌මෙන චරති චරන්‌තොපි න මඤ්‌ඤති>
    text <විසුද්‌ධකාරිං සප්‌පඤ්‌ඤං තං භජෙහි ඉතො ගතො>
  text <83>
    text <හලිද්‌දිරාගං කපිචිත්‌තං පුරිසං රාගවිරාගිනං>
    text <තාදිසං තාත මා සෙවි නිම්‌මනුස්‌සම්‌පි චෙ සියා>
  text <84>
    text <ආසීවිසංව කුපිතං මීළ්‌හලිත්‌තං මහාපථං>
    text <ආරකා පරිවජ්‌ජෙහි යානීව විසමං පථං>
  text <85>
    text <අනත්‌ථා තාත වඩ්‌ඪන්‌ති බාලං අච්‌චුපසෙවතො>
    text <මාස්‌සු බාලෙන සංගච්‌ඡි අමිත්‌තෙනෙව සබ්‌බදා>
  text <86>
    text <තං තාහං තාත යාචාමි කරස්‌සු වචනං මම>
    text <මාස්‌සු බාලෙන සංගච්‌ඡි දුක්‌ඛො බාලෙහි සඞ්‌ගමොති>
  stand <හලිද්‌දිරාගජාතකං නවමං>
  text <  <
  text <සමුග්‌ගජාතකං>
  text <87>
    text <කුතො නු ආගච්‌ඡථ භො තයො ජනා ස්‌වාගතා එථ නිසීදථාසනෙ>
    text <කච්‌චිත්‌ථ භොන්‌තො කුසලං අනාමයං චිරස්‌සමබ්‌භාගමනං හි වො ඉධ>
  text <88>
    text <අහමෙව එකො ඉධ මජ්‌ජ පත්‌තො න චාපි මෙ දුතියො කොචි විජ්‌ජති>
    text <කිමෙව සන්‌ධාය තෙ භාසිතං ඉසෙ කුතො නු ආගච්‌ඡථ භො තයො ජනා>
  text <89>
    text <තුවඤ්‌ච එකො භරියා ච තෙ පියා සමුග්‌ගපක්‌ඛිත්‌තනිකිණ්‌ණමන්‌තරෙ>
    text <සා රක්‌ඛිතා කුච්‌ඡිගතාව තෙ සදා වායුස්‌ස පුත්‌තෙන සහා තහිං රතා>
  text <90>
    text <සංවිග්‌ගරූපො ඉසිනා වියාකතො සො දානවො තත්‌ථ සමුග්‌ගමුග්‌ගිලි>
    text <අද්‌දක්‌ඛි භරියං සුචි මාලධාරිනිං වායුස්‌ස පුත්‌තෙන සහා තහිං රතං>
  text <91>
    text <සුදිට්‌ඨරූපමුග්‌ගතපානුවත්‌තිනා හීනා නරා යෙ පමදාවසං ගතා>
    text <යථා හවෙ පාණරිවෙත්‌ථ රක්‌ඛිතා දුට්‌ඨා මයී අඤ්‌ඤමභිප්‌පමොදයි>
  text <92>
    text <දිවා ච රත්‌තො ච මයා උපට්‌ඨිතා තපස්‌සිනා ජොතිරිවා වනෙ වසං>
    text <සා ධම්‌මමුක්‌කම්‌ම අධම්‌මමාචරි අකිරියරූපො පමදාහි සන්‌ථවො>
  text <93>
    text <සරීරමජ්‌ඣම්‌හි ඨිතාතිමඤ්‌ඤහං මය්‌හං අයන්‌ති අසතිං අසඤ්‌ඤතං>
    text <සා ධම්‌මමුක්‌කම්‌ම අධම්‌මමාචරි අකිරියරූපො පමදාහි සන්‌ථවො>
  text <94>
    text <සුරක්‌ඛිතං මෙති කථං නු විස්‌සසෙ අනෙකචිත්‌තාසු න හත්‌ථි රක්‌ඛණා>
    text <එතා හි පාතාලපපාතසන්‌නිභා එත්‌ථප්‌පමත්‌තො බ්‍යසනං නිගච්‌ඡති>
  text <95>
    text <තස්‌මා හි තෙ සුඛිනො වීතසොකා යෙ මාතුගාමෙහි චරන්‌ති නිස්‌සටා>
    text <එතං සිවං උත්‌තමමාභිපත්‌ථයං න මාතුගාමෙහි කරෙය්‍ය සන්‌ථවන්‌ති>
  stand <සමුග්‌ගජාතකං දසමං>
  text <  <
  text <පූතිමංසජාතකං>
  text <96>
    text <න ඛො මෙ රුච්‌චති ආළි පූතිමංසස්‌ස පෙක්‌ඛනා>
    text <එතාදිසා සඛාරස්‌මා ආරකා පරිවජ්‌ජයෙ>
  text <97>
    text <උම්‌මත්‌තිකා අයං වෙණී වණ්‌ණෙති පතිනො සඛිං>
    text <පජ්‌ඣායි පටිගච්‌ඡන්‌තිං ආගතං මෙණ්‌ඩ මාතරං>
  text <98>
    text <ත්‌වං ඛොසි සම්‌ම උම්‌මත්‌තො දුම්‌මෙධො අවිචක්‌ඛණො>
    text <යො ත්‌වං මතාලයං කත්‌වා අකාලෙන විපෙක්‌ඛසි>
  text <99>
    text <න අකාලෙ විපෙක්‌ඛෙය්‍ය කාලෙ පෙක්‌ඛෙය්‍ය පණ්‌ඩිතො>
    text <පූතිමංසොව පජ්‌ඣායි යො අකාලෙ විපෙක්‌ඛති>
  text <100>
    text <පියං ඛො ආළි මෙ හොතු පුණ්‌ණපත්‌තං දදාහි මෙ>
    text <පති සඤ්‌ජීවිතො මය්‌හං එය්‍යාසි පියපුච්‌ඡිකා>
  text <101>
    text <පියං ඛො ආළි තෙ හොතු පුණ්‌ණපත්‌තං දදාමි තෙ>
    text <මහතා පරිවාරෙන එස්‌සං කයිරාහි භොජනං>
  text <102>
    text <කීදිසො තුය්‌හං පරිවාරො යෙසං කාහාමි භොජනං>
    text <කිංනාමකා ච තෙ සබ්‌බෙ තං මෙ අක්‌ඛාහි පුච්‌ඡිතා>
  text <103>
    text <මාලියො චතුරක්‌ඛො ච පිඞ්‌ගියො අථ ජම්‌බුකො>
    text <එදිසො මය්‌හං පරිවාරො තෙසං කයිරාහි භොජනං>
  text <104>
    text <නික්‌ඛන්‌තාය අගාරස්‌මා භණ්‌ඩකම්‌පි විනස්‌සති>
    text <ආරොග්‍යං ආළිනො වජ්‌ජං ඉධෙව වස මාගමාති>
  stand <පූතිමංසජාතකං එකාදසමං>
  text <  <
  text <දද්‌දරජාතකං>
  text <105>
    text <යො තෙ පුත්‌තකෙ අඛාදි දින්‌නභත්‌තො අදූසකෙ>
    text <තස්‌මිං දාඨං නිපාතෙහි මා තෙ මුච්‌චිත්‌ථ ජීවතො>
  text <106>
    text <ආකිණ්‌ණලුද්‌දො පුරිසො ධාතිචෙලංව මක්‌ඛිතො>
    text <පදෙසං තං න පස්‌සාමි යත්‌ථ දාඨං නිපාතයෙ>
  text <107>
    text <අකතඤ්‌ඤුස්‌ස පොසස්‌ස නිච්‌චං විවරදස්‌සිනො>
    text <සබ්‌බං චෙ පථවිං දජ්‌ජා නෙව නං අභිරාධයෙ>
  text <108>
    text <කින්‌නු සුබාහු තරමානරූපො පච්‌චාගතොසි සහ මාණවෙන>
    text <කිං කිච්‌චමත්‌ථං ඉධමත්‌ථි තුය්‌හං අක්‌ඛාහි මෙ පුච්‌ඡිතො එතමත්‌ථං>
  text <109>
    text <යො තෙ සඛා දද්‌දරො සාධුරූපො තස්‌ස වධං පරිසඞ්‌කාමි අජ්‌ජ>
    text <පුරිසස්‌ස කම්‌මායතනානි සුත්‌වා නාහං සුඛිං දද්‌දරං අජ්‌ජ මඤ්‌ඤෙ>
  text <110>
    text <කානිස්‌ස කම්‌මායතනානි අස්‌සු පුරිසස්‌ස වුත්‌තිසමොධානතාය>
    text <කං වා පටිඤ්‌ඤං පුරිසස්‌ස සුත්‌වා පරිසඞ්‌කසි දද්‌දරං මාණවෙන>
  text <111>
    text <චිණ්‌ණා කලිඞ්‌ගා චරිතා වණිජ්‌ජා වෙත්‌තාචරො සඞ්‌කුපථොපි චිණ්‌ණො>
    text <නටෙහි චිණ්‌ණං සහ වාකුරෙහි දණ්‌ඩෙන යුද්‌ධම්‌පි සමජ්‌ජමජ්‌ඣෙ>
  text <112>
    text <බද්‌ධා කුලීකා මිතමාළ්‌හකෙන අක්‌ඛා ජිතා සංයමො අබ්‌භතීතො>
    text <අබ්‌බාහිතං පුබ්‌බකං අඩ්‌ඪරත්‌තං හත්‌ථා දඩ්‌ඪා පිණ්‌ඩපටිග්‌ගහෙන>
  text <113>
    text <තානිස්‌ස කම්‌මායතනානි අස්‌සු පුරිසස්‌ස වුත්‌තිසමොධානතාය>
    text <යථා අයං දිස්‌සති ලොමපිණ්‌ඩො ගාවො හතා කිං පන දද්‌දරස්‌සාති>
    text <වරගිජ්‌ඣ සමජ්‌ජන හංසවරො නිධිසව්‌හය හාරිත පාටලිකො>
    text <අජරාමර ධඞ්‌ක තිතික්‌ඛ කුතො අථ ද්‌වාදස පෙක්‌ඛන දද්‌දරිභීති>
  stand <දද්‌දරජාතකං ද්‌වාදසමං>
  stand <නවකනිපාතං නිට්‌ඨිතං>
  text <තස්‌සුද්‌දානං>
