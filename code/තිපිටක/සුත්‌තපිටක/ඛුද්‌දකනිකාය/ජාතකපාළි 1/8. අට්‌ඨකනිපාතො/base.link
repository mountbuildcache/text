text <අට්‌ඨකනිපාතො>
  text <  <
  text <කච්‌චානිජාතකං>
  text <1>
    text <ඔදාතවත්‌ථා සුචි අල්‌ලකෙසා කච්‌චානි කිං කුම්‌භිමධිස්‌සයිත්‌වා>
    text <පිට්‌ඨා තිලා ධොවසි තණ්‌ඩුලානි තිලොදනො හෙහිති කිස්‌ස හෙතු>
  text <2>
    text <න ඛො අයං බ්‍රාහ්‌මණ භොජනත්‌ථා තිලොදනො හෙහිති සාධුපක්‌කො>
    text <ධම්‌මො මතො තස්‌ස පහුත්‌තමජ්‌ජ අහං කරිස්‌සාමි සුසානමජ්‌ඣෙ>
  text <3>
    text <අනුවිච්‌ච කච්‌චානි කරොහි කිච්‌චං ධම්‌මො මතො කො නු තවෙව සංසි>
    text <සහස්‌සනෙත්‌තො අතුලානුභාවො න මිය්‍යතී ධම්‌මවරො කදාචි>
  text <4>
    text <දළ්‌හප්‌පමාණං මම එත්‌ථ බ්‍රහ්‌මෙ ධම්‌මො මතො නත්‌ථි මමෙත්‌ථ කඞ්‌ඛා>
    text <යෙ යෙව දානි පාපා භවන්‌ති තෙ තෙව දානි සුඛිතා භවන්‌ති>
  text <5>
    text <සුණිසා හි මය්‌හං වඤ්‌ඣා අහොසි සා මං වධිත්‌වාන විජායි පුත්‌තං>
    text <සා දානි සබ්‌බස්‌ස කුලස්‌ස ඉස්‌සරා අහං පනම්‌හි අපවිද්‌ධා එකිකා>
  text <6>
    text <ජීවාමි වොහං න මතොහමස්‌මි තවෙව අත්‌ථාය ඉධාගතොස්‌මි>
    text <යා තං වධිත්‌වාන විජායි පුත්‌තං සහාව පුත්‌තෙන කරොමි භස්‌මං>
  text <7>
    text <එවඤ්‌ච තෙ රුච්‌චති දෙවරාජ මමෙව අත්‌ථාය ඉධාගතොසි>
    text <අහඤ්‌ච පුත්‌තො සුණිසා ච නත්‌තා සම්‌මොදමානා ඝරමාවසෙම>
  text <8>
    text <එවඤ්‌ච තෙ රුච්‌චති කාතියානි හතාපි සන්‌තා න ජහාසි ධම්‌මං>
    text <තුවඤ්‌ච පුත්‌තො සුණිසා ච නත්‌තා සම්‌මොදමානා ඝරමාවසෙථ>
  text <9>
    text <සා කාතියානී සුණිසාය සද්‌ධිං සම්‌මොදමානා ඝරමාවසිත්‌ථ>
    text <පුත්‌තො ච නත්‌තා ච උපට්‌ඨහිංසු දෙවානමින්‌දෙන අධිග්‌ගහීතාති>
  stand <කච්‌චානිජාතකං පඨමං>
  text <  <
  text <අට්‌ඨසද්‌දජාතකං>
  text <10>
    text <ඉදං පුරෙ නින්‌නමාහු බහුමච්‌ඡං මහොදකං>
    text <ආවාසො බකරාජස්‌ස පෙත්‌තිකං භවනං මම>
    text <ත්‍යජ්‌ජ භෙකෙන යාපෙම ඔකං න වජහාමසෙ>
  text <11>
    text <කො දුතියං අසීලිස්‌ස බන්‌ධරස්‌සක්‌ඛි භෙච්‌ඡති>
    text <කො මෙ පුත්‌තෙ කුලාවකං මඤ්‌ච සොත්‌ථිං කරිස්‌සති>
  text <12>
    text <සබ්‌බා පරික්‌ඛයා ඵෙග්‌ගු යාව තස්‌සා ගතී අහු>
    text <ඛීණභක්‌ඛො මහාරාජ සාරෙ න රමතී ඝුණො>
  text <13>
    text <සා නූනාහං ඉතො ගන්‌ත්‌වා රඤ්‌ඤො මුත්‌තා නිවෙසනා>
    text <අත්‌තානං රමයිස්‌සාමි දුමසාඛනිකෙතිනී>
  text <14>
    text <සො නූනාහං ඉතො ගන්‌ත්‌වා රඤ්‌ඤො මුත්‌තො නිවෙසනා>
    text <අග්‌ගොදකානි පිස්‌සාමි යූථස්‌ස පුරතො වජං>
  text <15>
    text <තං මං කාමෙහි සම්‌මත්‌තං රත්‌තං කාමෙසු මුච්‌ඡිතං>
    text <ආනයී භරතො ලුද්‌දො බාහිකො භද්‌දමත්‌ථු තෙ>
  text <16>
    text <අන්‌ධකාරතිමිසායං තුඞ්‌ගෙ උපරිපබ්‌බතෙ>
    text <සා මං සණ්‌හෙන මුදුනා මා පාදං ඛලි යස්‌මනි>
  text <17>
    text <අසංසයං ජාතිඛයන්‌තදස්‌සී න ගබ්‌භසෙය්‍යං පුනරාවජිස්‌සං>
    text <අයමන්‌තිමා පච්‌ඡිමා ගබ්‌භසෙය්‍යා ඛීණො මෙ සංසාරො පුනබ්‌භවායාති>
  stand <අට්‌ඨසද්‌දජාතකං දුතියං>
  text <  <
  text <සුලසාජාතකං>
  text <18>
    text <ඉදං සුවණ්‌ණකායූරං මුත්‌තා වෙළුරියා බහූ>
    text <සබ්‌බං හරස්‌සු භද්‌දන්‌තෙ මඤ්‌ච දාසීති සාවය>
  text <19>
    text <ඔරොපයස්‌සු කල්‍යාණි මා බාළ්‌හං පරිදෙවසි>
    text <න චාහං අභිජානාමි අහන්‌ත්‌වා ධනමාභතං>
  text <20>
    text <යතො සරාමි අත්‌තානං යතො පත්‌තාස්‌මි විඤ්‌ඤුතං>
    text <න චාහං අභිජානාමි අඤ්‌ඤං පියතරං තයා>
  text <21>
    text <එහි තං උපගූහිස්‌සං කරිස්‌සඤ්‌ච පදක්‌ඛිණං>
    text <න හි දානි පුන අත්‌ථි මම තුය්‌හඤ්‌ච සඞ්‌ගමො>
  text <22>
    text <න හි සබ්‌බෙසු ඨානෙසු පුරිසො හොති පණ්‌ඩිතො>
    text <ඉත්‌ථීපි පණ්‌ඩිතා හොති තත්‌ථ තත්‌ථ විචක්‌ඛණා>
  text <23>
    text <න හි සබ්‌බෙසු ඨානෙසු පුරිසො හොති පණ්‌ඩිතො>
    text <ඉත්‌ථීපි පණ්‌ඩිතා හොති ලහුං අත්‌ථං විචින්‌තිකා>
  text <24>
    text <ලහුඤ්‌ච වත ඛිප්‌පඤ්‌ච නිකට්‌ඨෙ සමචෙතයි>
    text <මිගං පුණ්‌ණායතෙනෙව සුලසා සත්‌තුකං වධි>
  text <25>
    text <යොධ උප්‌පතිතං අත්‌ථං න ඛිප්‌පමනුබුජ්‌ඣති>
    text <සො හඤ්‌ඤති මන්‌දමති චොරොව ගිරිගබ්‌භරෙ>
  text <26>
    text <යො ච උප්‌පතිතං අත්‌ථං ඛිප්‌පමෙව නිබොධති>
    text <මුච්‌චතෙ සත්‌තුසම්‌බාධා සුලසා සත්‌තුකාමිවාති>
  stand <සුලසාජාතකං තතියං>
  text <  <
  text <සුමඞ්‌ගලජාතකං>
  text <27>
    text <භුසම්‌හි කුද්‌ධොති අවෙක්‌ඛියාන න තාව දණ්‌ඩං පණයෙය්‍ය ඉස්‌සරො>
    text <අට්‌ඨානසො අප්‌පතිරූපමත්‌තනො පරස්‌ස දුක්‌ඛානි භුසං උදීරයෙ>
  text <28>
    text <යතො ච ජානෙය්‍ය පසාදමත්‌තනො අත්‌ථං නියුඤ්‌ජෙය්‍ය පරස්‌ස දුක්‌කටං>
    text <තදායමත්‌ථොති සයං අවෙක්‌ඛිය අථස්‌ස දණ්‌ඩං සදිසං නිවෙසයෙ>
  text <29>
    text <න චාපි ඣාපෙති පරං න අත්‌තනං අමුච්‌ඡිතො යො නයතෙ නයානයං>
    text <යො දණ්‌ඩධාරො භවතීධ ඉස්‌සරො ස වණ්‌ණගුත්‌තො සිරියා න ධංසති>
  text <30>
    text <යෙ ඛත්‌තියා සෙ අනිසම්‌මකාරිනො පණෙන්‌ති දණ්‌ඩං සහසා පමුච්‌ඡිතා>
    text <අවණ්‌ණසංයුතා ජහන්‌ති ජීවිතං ඉතො විමුත්‌තාපි ච යන්‌ති දුග්‌ගතිං>
  text <31>
    text <ධම්‌මෙ ච යෙ අරියප්‌පවෙදිතෙ රතා අනුත්‌තරා තෙ වචසා මනසා කම්‌මුනා ච>
    text <තෙ සන්‌තිසොරච්‌චසමාධිසණ්‌ඨිතා වජන්‌ති ලොකං දුභයං තථාවිධා>
  text <32>
    text <රාජාහමස්‌මි නරපමදානමිස්‌සරො සචෙපි කුජ්‌ඣාමි ඨපෙමි අත්‌තනං>
    text <නිසෙධයන්‌තො ජනතං තථාවිධං පණෙමි දණ්‌ඩං අනුකම්‌ප යොනිසො>
  text <33>
    text <සිරී ච ලක්‌ඛී ච තවෙව ඛත්‌තිය ජනාධිප මා විජහි කුදාචනං>
    text <අක්‌කොධනො නිච්‌චපසන්‌නචිත්‌තො අනීඝො තුවං වස්‌සසතානි පාලය>
  text <34>
    text <ගුණෙහි එතෙහි උපෙත ඛත්‌තිය ඨිතමරියවත්‌තී සුවචො අකොධනො>
    text <සුඛී අනුප්‌පීළ පසාසමෙදිනිං ඉතො විමුත්‌තොපි ච යාහි සුග්‌ගතිං>
  text <35>
    text <එවං සුනීතෙන සුභාසිතෙන ධම්‌මෙන ඤායෙන උපායසො නයං>
    text <නිබ්‌බාපයෙ සඞ්‌ඛුභිතං මහාජනං මහාව මෙඝො සලිලෙන මෙදිනින්‌ති>
  stand <සුමඞ්‌ගලජාතකං චතුත්‌ථං>
  text <  <
  text <ගඞ්‌ගමාලජාතකං>
  text <36>
    text <අඞ්‌ගාරජාතා පථවී කුක්‌කුළානුගතා මහී>
    text <අථ ගායසි වත්‌තානි න තං තපති ආතපො>
  text <37>
    text <උද්‌ධං තපති ආදිච්‌චො අධො තපති වාලුකා>
    text <අථ ගායසි වත්‌තානි න තං තපති ආතපො>
  text <38>
    text <න මං තපති ආතපො ආතපා තපයන්‌ති මං>
    text <අත්‌ථා හි විවිධා රාජ තෙ තපන්‌ති න ආතපො>
  text <39>
    text <අද්‌දසං කාම තෙ මූලං සඞ්‌කප්‌පා කාම ජායසි>
    text <න තං සඞ්‌කප්‌පයිස්‌සාමි එවං කාම න හෙහිසි>
  text <40>
    text <අප්‌පාපි කාමා න අලං බහූහිපි න තප්‌පති>
    text <අහහා බාලලපනා පරිවජ්‌ජෙථ ජග්‌ගතො>
  text <41>
    text <අප්‌පස්‌ස කම්‌මස්‌ස ඵලං මමෙදං උදයො අජ්‌ඣාගමා මහත්‌තපත්‌තං>
    text <සුලද්‌ධලාභො වත මාණවස්‌ස යො පබ්‌බජී කාමරාගං පහාය>
  text <42>
    text <තපසා පජහන්‌ති පාපකම්‌මං තපසා න්‌හාපිතකුම්‌භකාරභාවං>
    text <තපසා අභිභුය්‍ය ගඞ්‌ගමාල නාමෙනාලපසජ්‌ජ බ්‍රහ්‌මදත්‌තං>
  text <43>
    text <සන්‌දිට්‌ඨිකමෙව අම්‌ම පස්‌සථ ඛන්‌තීසොරච්‌චස්‌ස අයං විපාකො>
    text <යො සබ්‌බජනස්‌ස වන්‌දිතොහු තං වන්‌දාම සරාජිකා සමච්‌චා>
  text <44>
    text <මා කිඤ්‌චි අවචුත්‌ථ ගඞ්‌ගමාලං මුනිනං මොනපථෙසු සික්‌ඛමානං>
    text <එසො හි අතරි අණ්‌ණවං යං තරිත්‌වා චරන්‌ති වීතසොකාති>
  stand <ගඞ්‌ගමාලජාතකං පඤ්‌චමං>
  text <  <
  text <චෙතියජාතකං>
  text <45>
    text <ධම්‌මො හවෙ හතො හන්‌ති නාහතො හන්‌ති කිඤ්‌චනං>
    text <තස්‌මා හි ධම්‌මං න හනෙ මා ත්‌වං ධම්‌මො හතො හනි>
  text <46>
    text <අලිකං භාසමානස්‌ස අපක්‌කමන්‌ති දෙවතා>
    text <පූතිකඤ්‌ච මුඛං වාති සකට්‌ඨානා ච ධංසති>
    text <යො ජානං පුච්‌ඡිතො පඤ්‌හං අඤ්‌ඤථා නං වියාකරෙ>
  text <47>
    text <සචෙ හි සච්‌චං භණසි හොහි රාජ යථා පුරෙ>
    text <මුසා චෙ භාසසෙ රාජ භූමියං තිට්‌ඨ චෙතිය>
  text <48>
    text <අකාලෙ වස්‌සතී තස්‌ස කාලෙ තස්‌ස න වස්‌සති>
    text <යො ජානං පුච්‌ඡිතො පඤ්‌හං අඤ්‌ඤථා නං වියාකරෙ>
  text <49>
    text <සචෙ හි සච්‌චං භණසි හොහි රාජ යථා පුරෙ>
    text <මුසා චෙ භාසසෙ රාජ භූමිං පවිස චෙතිය>
  text <50>
    text <ජිව්‌හා තස්‌ස ද්‌විධා හොති උරගස්‌සෙව දිසම්‌පති>
    text <යො ජානං පුච්‌ඡිතො පඤ්‌හං අඤ්‌ඤථා නං වියාකරෙ>
  text <51>
    text <සචෙ හි සච්‌චං භණසි හොහි රාජ යථා පුරෙ>
    text <මුසා චෙ භාසසෙ රාජ භිය්‍යො පවිස චෙතිය>
  text <52>
    text <ජිව්‌හා තස්‌ස න භවති මච්‌ඡස්‌සෙව දිසම්‌පති>
    text <යො ජානං පුච්‌ඡිතො පඤ්‌හං අඤ්‌ඤථා නං වියාකරෙ>
  text <53>
    text <සචෙ හි සච්‌චං භණසි හොහි රාජ යථා පුරෙ>
    text <මුසා චෙ භාසසෙ රාජ භිය්‍යො පවිස චෙතිය>
  text <54>
    text <ථියොව තස්‌ස ජායන්‌ති න පුමා ජායරෙ කුලෙ>
    text <යො ජානං පුච්‌ඡිතො පඤ්‌හං අඤ්‌ඤථා නං වියාකරෙ>
  text <55>
    text <සචෙ හි සච්‌චං භණසි හොහි රාජ යථා පුරෙ>
    text <මුසා චෙ භාසසෙ රාජ භිය්‍යො පවිස චෙතිය>
  text <56>
    text <පුත්‌තා තස්‌ස න භවන්‌ති පක්‌කමන්‌ති දිසොදිසං>
    text <යො ජානං පුච්‌ඡිතො පඤ්‌හං අඤ්‌ඤථා නං වියාකරෙ>
  text <57>
    text <සචෙ හි සච්‌චං භණසි හොහි රාජ යථා පුරෙ>
    text <මුසා චෙ භාසසෙ රාජ භිය්‍යො පවිස චෙතිය>
  text <58>
    text <ස රාජා ඉසිනා සත්‌තො අන්‌තලික්‌ඛචරො පුරෙ>
    text <පාවෙක්‌ඛි පථවිං චෙච්‌චො හීනත්‌තො පත්‌ව පරියායං>
  text <59>
    text <තස්‌මා හි ඡන්‌දාගමනං නප්‌පසංසන්‌ති පණ්‌ඩිතා>
    text <අදුට්‌ඨචිත්‌තො භාසෙය්‍ය ගිරං සච්‌චූපසංහිතන්‌ති>
  stand <චෙතියජාතකං ඡට්‌ඨං>
  text <  <
  text <ඉන්‌ද්‍රියජාතකං>
  text <60>
    text <යො ඉන්‌ද්‍රියානං කාමෙන වසං නාරද ගච්‌ඡති>
    text <සො පරිච්‌චජ්‌ජුභො ලොකෙ ජීවන්‌තොව විසුස්‌සති>
  text <61>
    text <සුඛස්‌සානන්‌තරං දුක්‌ඛං දුක්‌ඛස්‌සානන්‌තරං සුඛං>
    text <සොසි පත්‌තො සුඛා දුක්‌ඛං පාටිකඞ්‌ඛ වරං සුඛං>
  text <62>
    text <කිච්‌ඡකාලෙ කිච්‌ඡසහො යො කිච්‌ඡං නාතිවත්‌තති>
    text <ස කිච්‌ඡන්‌තං සුඛං ධීරො යොගං සමධිගච්‌ඡති>
  text <63>
    text <න හෙව කාමාන කාමා නානත්‌ථා නාත්‌ථකාරණා>
    text <න කතඤ්‌ච නිරඞ්‌කත්‌වා ධම්‌මා චවිතුමරහසි>
  text <64>
    text <දක්‌ඛං ගහපතී සාධු සංවිභජ්‌ජඤ්‌ච භොජනං>
    text <අහාසො අත්‌ථලාභෙසු අත්‌ථබ්‍යාපත්‌ති අබ්‍යථො>
  text <65>
    text <එත්‌තාවතෙතං පණ්‌ඩිච්‌චං අපි සො දවිලො බ්‍රවි>
    text <න යිතො කිඤ්‌චි පාපියො යො ඉන්‌ද්‍රියානං වසං වජෙ>
  text <66>
    text <අමිත්‌තානංව හත්‌ථත්‌ථං සිවි පප්‌පොති මාමිව>
    text <කම්‌මං විජ්‌ජඤ්‌ච දක්‌ඛෙය්‍යං විවාහං සීලමද්‌දවං>
    text <එතෙ ච යසෙ හාපෙත්‌වා නිබ්‌බත්‌තො සෙහි කම්‌මෙහි>
  text <67>
    text <සොහං සහස්‌සජීනොව අබන්‌ධු අපරායණො>
    text <අරියධම්‌මා අපක්‌කන්‌තො යථා පෙතො තථෙවහං>
  text <68>
    text <සුඛකාමෙ දුක්‌ඛාපෙත්‌වා ආපන්‌නොස්‌මි පදං ඉමං>
    text <සො සුඛං නාධිගච්‌ඡාමි ඨිතො භාණුමතාමිවාති>
  stand <ඉන්‌ද්‍රියජාතකං සත්‌තමං>
  text <  <
  text <ආදිත්‌තජාතකං>
  text <69>
    text <ආදිත්‌තස්‌මිං අගාරස්‌මිං යං නීහරති භාජනං>
    text <තං තස්‌ස හොති අත්‌ථාය නො ච යං තත්‌ථ ඩය්‌හති>
  text <70>
    text <එවාමාදීපිතො ලොකො ජරාය මරණෙන ච>
    text <නීහරෙථෙව දානෙන දින්‌නං හොති සුනීහතං>
  text <71>
    text <යො ධම්‌මලද්‌ධස්‌ස දදාති දානං උට්‌ඨානවීරියාධිගතස්‌ස ජන්‌තු>
    text <අතික්‌කම්‌ම සො වෙතරණිං යමස්‌ස දිබ්‌බානි ඨානානි උපෙති මච්‌චො>
  text <72>
    text <දානඤ්‌ච යුද්‌ධඤ්‌ච සමානමාහු අප්‌පාපි සන්‌තා බහුකෙ ජිනන්‌ති>
    text <අප්‌පම්‌පි චෙ සද්‌දහානො දදාති තෙනෙව සො හොති සුඛී පරත්‌ථ>
  text <73>
    text <විචෙය්‍ය දානං සුගතප්‌පසත්‌ථං යෙ දක්‌ඛිණෙය්‍යා ඉධ ජීවලොකෙ>
    text <එතෙසු දින්‌නානි මහප්‌ඵලානි බීජානි වුත්‌තානි යථා සුඛෙත්‌තෙ>
  text <74>
    text <යො පාණභූතානි අහෙඨයං චරං පරූපවාදා න කරොති පාපං>
    text <භීරුං පසංසන්‌ති න තත්‌ථ සූරං භයා හි සන්‌තො න කරොන්‌ති පාපං>
  text <75>
    text <හීනෙන බ්‍රහ්‌මචරියෙන ඛත්‌තියෙ උපපජ්‌ජති>
    text <මජ්‌ඣිමෙන ච දෙවත්‌තං උත්‌තමෙන විසුජ්‌ඣති>
  text <76>
    text <අද්‌ධා හි දානං බහුධා පසත්‌ථං දානා ච ඛො ධම්‌මපදංව සෙය්‍යො>
    text <පුබ්‌බෙව හි පුබ්‌බතරෙව සන්‌තො නිබ්‌බානමෙවජ්‌ඣගමුං සපඤ්‌ඤාති>
  stand <ආදිත්‌තජාතකං අට්‌ඨමං>
  text <  <
  text <අට්‌ඨානජාතකං>
  text <77>
    text <ගඞ්‌ගා කුමුදිනී සන්‌තා සඞ්‌ඛවණ්‌ණා ච කොකිලා>
    text <ජම්‌බු තාලඵලං දජ්‌ජා අථ නූන තදා සියා>
  text <78>
    text <යදා කච්‌ඡපලොමානං පාවාරො තිවිධො සියා>
    text <හෙමන්‌තිකං පාවුරණං අථ නූන තදා සියා>
  text <79>
    text <යදා මකසපාදානං අට්‌ටාලො සුකතො සියා>
    text <දළ්‌හො ච අවිකම්‌පී ච අථ නූන තදා සියා>
  text <80>
    text <යදා සසවිසාණානං නිස්‌සෙණී සුකතා සියා>
    text <සග්‌ගස්‌සාරොහණත්‌ථාය අථ නූන තදා සියා>
  text <81>
    text <යදා නිස්‌සෙණිමාරුය්‌හ චන්‌දං ඛාදෙය්‍යු මූසිකා>
    text <රාහුඤ්‌ච පරිපාතෙය්‍යුං අථ නූන තදා සියා>
  text <82>
    text <යදා සුරාඝටං පිත්‌වා මක්‌ඛිකා ගණචාරිණී>
    text <අඞ්‌ගාරෙ වාසං කප්‌පෙය්‍යුං අථ නූන තදා සියා>
  text <83>
    text <යදා බිම්‌බොට්‌ඨසම්‌පන්‌නො ගද්‍රභො සුමුඛො සියා>
    text <කුසලො නච්‌චගීතස්‌ස අථ නූන තදා සියා>
  text <84>
    text <යදා කාකා උලූකා ච මන්‌තයෙය්‍යුං රහොගතා>
    text <අඤ්‌ඤමඤ්‌ඤං පිහයෙය්‍යුං අථ නූන තදා සියා>
  text <85>
    text <යදා මුළාල පත්‌තානං ඡත්‌තං ථිරතරං සියා>
    text <වස්‌සස්‌ස පටිඝාතාය අථ නූන තදා සියා>
  text <86>
    text <යදා කුලකො සකුණො පබ්‌බතං ගන්‌ධමාදනං>
    text <තුණ්‌ඩෙනාදාය ගච්‌ඡෙය්‍ය අථ නූන තදා සියා>
  text <87>
    text <යදා සාමුද්‌දිකං නාවං ස-යන්‌තං ස-වටාකරං>
    text <චෙටො ආදාය ගච්‌ඡෙය්‍ය අථ නූන තදා සියාති>
  stand <අට්‌ඨානජාතකං නවමං>
  text <  <
  text <දීපිජාතකං>
  text <88>
    text <ඛමනීයං යාපනීයං කච්‌චි මාතුල තෙ සුඛං>
    text <සුඛං තෙ අම්‌මා අවච සුඛකාමාව තෙ මයං>
  text <89>
    text <නඞ්‌ගුට්‌ඨං මෙ අවක්‌කම්‌ම හෙඨයිත්‌වාන එළිකෙ>
    text <සාජ්‌ජ මාතුලවාදෙන මුඤ්‌චිතබ්‌බා නු මඤ්‌ඤසි>
  text <90>
    text <පුරත්‌ථාමුඛො නිසින්‌නොසි අහං තෙ මුඛමාගතා>
    text <පච්‌ඡතො තුය්‌හං නඞ්‌ගුට්‌ඨං කථං ඛ්‌වාහං අවක්‌කමිං>
  text <91>
    text <යාවතා චතුරො දීපා සසමුද්‌දා සපබ්‌බතා>
    text <තාවතා මය්‌හං නඞ්‌ගුට්‌ඨං කථං ඛො ත්‌වං විවජ්‌ජයි>
  text <92>
    text <පුබ්‌බෙව මෙතමක්‌ඛිංසු මාතා පිතා ච භාතරො>
    text <දීඝං දුට්‌ඨස්‌ස නඞ්‌ගුට්‌ඨං සාම්‌හි වෙහායසාගතා>
  text <93>
    text <තඤ්‌ච දිස්‌වාන ආයන්‌තිං අන්‌තලික්‌ඛස්‌මි එළිකෙ>
    text <මිගසඞ්‌ඝො පලායිත්‌ථ භක්‌ඛො මෙ නාසිතො තයා>
  text <94>
    text <ඉච්‌චෙවං විලපන්‌තියා එළකියා රුහග්‌ඝසො>
    text <ගලකං අන්‌වාවමද්‌දි නත්‌ථි දුට්‌ඨෙ සුභාසිතං>
  text <95>
    text <නෙව දුට්‌ඨෙ නයො අත්‌ථි න ධම්‌මො න සුභාසිතං>
    text <නික්‌කමං දුට්‌ඨෙ යුඤ්‌ජෙථ සො ච සබ්‌භිං න රඤ්‌ජතීති>
    text <පරිසුද්‌ධා මනාවිලා වත්‌ථධරා බකරාජස්‌ස කායුරං දණ්‌ඩවරො>
    text <අථ අඞ්‌ගාර චෙතිය දෙවිලිනා අථ ආදිත්‌ත ගඞ්‌ගා දසෙළකිනාති>
  stand <දීපිජාතකං දසමං>
  stand <අට්‌ඨකනිපාතං නිට්‌ඨිතං>
  text <තස්‌සුද්‌දානං>
