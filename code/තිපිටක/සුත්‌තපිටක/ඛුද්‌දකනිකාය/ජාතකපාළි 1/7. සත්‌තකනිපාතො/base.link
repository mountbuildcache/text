text <සත්‌තකනිපාතො>
  text <කුක්‌කුවග්‌ගො>
    text <  <
    text <කුක්‌කුජාතකං -->
    text <1>
      text <දියඩ්‌ඪකුක්‌කූ උදයෙන කණ්‌ණිකා විදත්‌ථියො අට්‌ඨ පරික්‌ඛිපන්‌ති නං>
      text <සා සිංසපා සාරමයා අඵෙග්‌ගුකා කුහිං ඨිතා උප්‌පරිතො න ධංසති>
    text <2>
      text <යා තිංසති සාරමයා අනුජ්‌ජුකා පරිකිරිය ගොපාණසියො සමං ඨිතා>
      text <තාහි සුසඞ්‌ගහිතා බලසා පීළිතා සමං ඨිතා උප්‌පරිතො න ධංසති>
    text <3>
      text <එවම්‌පි මිත්‌තෙහි දළ්‌හෙහි පණ්‌ඩිතො අභෙජ්‌ජරූපෙහි සුචීහි මන්‌තිභි>
      text <සුසඞ්‌ගහීතො සිරියා න ධංසති ගොපාණසී භාරවහාව කණ්‌ණිකා>
    text <4>
      text <ඛරත්‌තචං බෙල්‌ලං යථාපි සත්‌ථවා අනාමසන්‌තොපි කරොති තිත්‌තකං>
      text <සමාහරං සාදුං කරොති පත්‌ථිව අසාදුං කයිරා තනුබන්‌ධමුද්‌ධරං>
    text <5>
      text <එවම්‌පි ගාමනිගමෙසු පණ්‌ඩිතො අසාහසං රාජධනානි සඞ්‌ඝරං>
      text <ධම්‌මානුවත්‌තී පටිපජ්‌ජමානො ස ඵාති කයිරා අවිහෙඨයං පරං>
    text <6>
      text <ඔදාතමූලං සුචිවාරිසම්‌භවං ජාතං යථා පොක්‌ඛරණීසු අම්‌බුජං>
      text <පදුමං යථා අග්‌ගිනිකාසිඵාලිමං න කද්‌දමො න රජො න වාරි ලිම්‌පති>
    text <7>
      text <එවම්‌පි වොහාරසුචිං අසාහසං විසුද්‌ධකම්‌මන්‌තමපෙතපාපකං>
      text <න ලිම්‌පති කම්‌මකිලෙස තාදිසො ජාතං යථා පොක්‌ඛරණීසු අම්‌බුජන්‌ති>
    stand <කුක්‌කුජාතකං පඨමං>
    text <  <
    text <මනොජජාතකං -->
    text <8>
      text <යථා චාපො නින්‌නමති ජියා චාපි නිකූජති>
      text <හඤ්‌ඤතෙ නූන මනොජො මිගරාජා සඛා මම>
    text <9>
      text <හන්‌ද දානි වනන්‌තානි පක්‌කමාමි යථාසුඛං>
      text <නෙතාදිසා සඛා හොන්‌ති ලබ්‌භා මෙ ජීවතො සඛා>
    text <10>
      text <න පාපජනසංසෙවී අච්‌චන්‌තං සුඛමෙධති>
      text <මනොජං පස්‌ස සෙමානං ගිරියස්‌සානුසාසනී>
    text <11>
      text <න පාපසම්‌පවඞ්‌කෙන මාතා පුත්‌තෙන නන්‌දති>
      text <මනොජං පස්‌ස සෙමානං අච්‌ඡන්‌නං සම්‌හි ලොහිතෙ>
    text <12>
      text <එවමාපජ්‌ජතෙ පොසො පාපියො ච නිගච්‌ඡති>
      text <යො වෙ හිතානං වචනං න කරොති අත්‌ථදස්‌සිනං>
    text <13>
      text <එවඤ්‌ච සො හොති තතො ච පාපියො යො උත්‌තමො අධමජනූපසෙවී>
      text <පස්‌සුත්‌තමං අධමජනූපසෙවිතං මිගාධිපං සරවරවෙගනිද්‌ධුතං>
    text <14>
      text <නිහීයති පුරිසො නිහීනසෙවී න ච හායෙථ කදාචි තුල්‍යසෙවී>
      text <සෙට්‌ඨමුපගමං උදෙති ඛිප්‌පං තස්‌මාත්‌තනා උත්‌තරිතරං භජෙථාති>
    stand <මනොජජාතකං දුතියං>
    text <  <
    text <සුතනුජාතකං -->
    text <15>
      text <රාජා තෙ භත්‌තං පාහෙසි සුචිං මංසූපසෙචනං>
      text <මඝදෙවස්‌මිං අධිවත්‌ථෙ එහි නික්‌ඛම්‌ම භුඤ්‌ජස්‌සු>
    text <16>
      text <එහි මාණව ඔරෙන භික්‌ඛමාදාය සූපිතං>
      text <ත්‌වඤ්‌ච මාණව භික්‌ඛා ච උභො භක්‌ඛා භවිස්‌සථ>
    text <17>
      text <අප්‌පකෙන තුවං යක්‌ඛ ථුල්‌ලමත්‌ථං ජහිස්‌සසි>
      text <භික්‌ඛං තෙ නාහරිස්‌සන්‌ති ජනා මරණසඤ්‌ඤිනො>
    text <18>
      text <ලද්‌ධාය යක්‌ඛා තව නිච්‌චභික්‌ඛං සුචිං පණීතං රසසා උපෙතං>
      text <භික්‌ඛඤ්‌ච තෙ ආහරියො නරො ඉධ සුදුල්‌ලභො හෙහිති භක්‌ඛිතෙ මයි>
    text <19>
      text <මමෙව සුතනො අත්‌ථො යථා භාසසි මාණව>
      text <මයා ත්‌වං සමනුඤ්‌ඤාතො සොත්‌ථිං පස්‌සාහි මාතරං>
    text <20>
      text <ඛග්‌ගං ඡත්‌තඤ්‌ච පාතිඤ්‌ච ගච්‌ඡමාදාය මාණව>
      text <සොත්‌ථිං පස්‌සතු තෙ මාතා ත්‌වඤ්‌ච පස්‌සාහි මාතරං>
    text <21>
      text <එවං යක්‌ඛ සුඛී හොහි සහ සබ්‌බෙහි ඤාතිභි>
      text <ධනඤ්‌ච මෙ අධිගතං රඤ්‌ඤො ච වචනං කතන්‌ති>
    stand <සුතනුජාතකං තතියං>
    text <  <
    text <මාතුපොසකගිජ්‌ඣජාතකං -->
    text <22>
      text <තෙ කථං නු කරිස්‌සන්‌ති වුද්‌ධා ගිරිදරීසයා>
      text <අහං බද්‌ධොස්‌මි පාසෙන නිලීයස්‌ස වසං ගතො>
    text <23>
      text <කිං ගිජ්‌ඣ පරිදෙවසි කා නු තෙ පරිදෙවනා>
      text <න මෙ සුතො වා දිට්‌ඨො වා භාසන්‌තො මානුසිං දිජො>
    text <24>
      text <භරාමි මාතාපිතරො වුද්‌ධෙ ගිරිදරීසයෙ>
      text <තෙ කථං නු කරිස්‌සන්‌ති අහං වසං ගතො තව>
    text <25>
      text <යං නු ගිජ්‌ඣො යොජනසතං කුණපානි අවෙක්‌ඛති>
      text <කස්‌මා ජාලඤ්‌ච පාසඤ්‌ච ආසජ්‌ජාපි න බුජ්‌ඣසි>
    text <26>
      text <යදා පරාභවො හොති පොසො ජීවිතසඞ්‌ඛයෙ>
      text <අථ ජාලඤ්‌ච පාසඤ්‌ච ආසජ්‌ජාපි න බුජ්‌ඣති>
    text <27>
      text <භරස්‌සු මාතාපිතරො වුද්‌ධෙ ගිරිදරීසයෙ>
      text <මයා ත්‌වං සමනුඤ්‌ඤාතො සොත්‌ථිං පස්‌සාහි ඤාතකෙ>
    text <28>
      text <එවං ලුද්‌දක නන්‌දස්‌සු සහ සබ්‌බෙහි ඤාතිභි>
      text <භරිස්‌සං මාතාපිතරො වුද්‌ධෙ ගිරිදරීසයෙති>
    stand <මාතුපොසකගිජ්‌ඣජාතකං චතුත්‌ථං>
    text <  <
    text <දබ්‌භපුප්‌ඵජාතකං -->
    text <29>
      text <අනුතීරචාරී භද්‌දන්‌තෙ සහායමනුධාව මං>
      text <මහා මෙ ගහිතො මච්‌ඡො සො මං හරති වෙගසා>
    text <30>
      text <ගම්‌භීරචාරී භද්‌දන්‌තෙ දළ්‌හං ගණ්‌හාහි ථාමසා>
      text <අහං තං උද්‌ධරිස්‌සාමි සුපණ්‌ණො උරගාමිව>
    text <31>
      text <විවාදො නො සමුප්‌පන්‌නො දබ්‌භපුප්‌ඵ සුණොහි මෙ>
      text <සමෙහි මෙධගං සම්‌ම විවාදො වූපසම්‌මතං>
    text <32>
      text <ධම්‌මට්‌ඨොහං පුරෙ ආසිං බහූ අඩ්‌ඩා මෙ තීරිතා>
      text <සමෙමි මෙධගං සම්‌ම විවාදො වූපසම්‌මතං>
    text <33>
      text <අනුතීරචාරි නඞ්‌ගුට්‌ඨං සීසං ගම්‌භීරචාරිනො>
      text <අච්‌චායං මජ්‌ඣිමො ඛණ්‌ඩො ධම්‌මට්‌ඨස්‌ස භවිස්‌සති>
    text <34>
      text <චිරම්‌පි භක්‌ඛො අභවිස්‌ස සචෙ න විවදෙමසෙ>
      text <අසීසකං අනඞ්‌ගුට්‌ඨං සිඞ්‌ගාලො හරති රොහිතං>
    text <35>
      text <යථාපි රාජා නන්‌දෙය්‍ය රජ්‌ජං ලද්‌ධාන ඛත්‌තියො>
      text <එවාහමජ්‌ජ නන්‌දාමි දිස්‌වා පුණ්‌ණමුඛං පතිං>
    text <36>
      text <කථං නු ථලජො සන්‌තො උදකෙ මච්‌ඡං පරාමසි>
      text <පුට්‌ඨො මෙ සම්‌ම අක්‌ඛාහි කථං අධිගතං තයා>
    text <37>
      text <විවාදෙන කිසා හොන්‌ති විවාදෙන ධනක්‌ඛයා>
      text <ජීනා උද්‌දා විවාදෙන භුඤ්‌ජ මායාවි රොහිතං>
    text <38>
      text <එවමෙව මනුස්‌සෙසු විවාදො යත්‌ථ ජායති>
      text <ධම්‌මට්‌ඨං පටිධාවන්‌ති සො හි නෙසං විනායකො>
      text <ධනාපි තත්‌ථ ජීයන්‌ති රාජකොසො පවඩ්‌ඪතීති>
    stand <දබ්‌භපුප්‌ඵජාතකං පඤ්‌චමං>
    text <  <
    text <පණ්‌ණකජාතකං -->
    text <39>
      text <පණ්‌ණකං තිඛිණධාරං අසිං සම්‌පන්‌නපායිනං>
      text <පරිසායං පුරිසො ගිලති කිං දුක්‌කරතරං තතො>
      text <යදඤ්‌ඤං දුක්‌කරං ඨානං තං මෙ අක්‌ඛාහි පුච්‌ඡිතො>
    text <40>
      text <ගිලෙය්‍ය පුරිසො ලොභා අසිං සම්‌පන්‌නපායිනං>
      text <යො ච වජ්‌ජා දදාමීති තං දුක්‌කරතරං තතො>
      text <සබ්‌බඤ්‌ඤං සුකරං ඨානං එවං ජානාහි මද්‌දව>
    text <41>
      text <බ්‍යාකාසි ආයුරො පඤ්‌හං අත්‌ථං ධම්‌මස්‌ස කොවිදො>
      text <පුක්‌කුසං දානි පුච්‌ඡාමි කිං දුක්‌කරතරං තතො>
      text <යදඤ්‌ඤං දුක්‌කරං ඨානං තං මෙ අක්‌ඛාහි පුච්‌ඡිතො>
    text <42>
      text <න වාචමුපජීවන්‌ති අඵලං ගිරමුදීරිතං>
      text <යො ච දත්‌වා අවාකයිරා තං දුක්‌කරතරං තතො>
      text <සබ්‌බඤ්‌ඤං සුකරං ඨානං එවං ජානාහි මද්‌දව>
    text <43>
      text <බ්‍යාකාසි පුක්‌කුසො පඤ්‌හං අත්‌ථං ධම්‌මස්‌ස කොවිදො>
      text <සෙනකං දානි පුච්‌ඡාමි කිං දුක්‌කරතරං තතො>
      text <යදඤ්‌ඤං දුක්‌කරං ඨානං තං මෙ අක්‌ඛාහි පුච්‌ඡිතො>
    text <44>
      text <දදෙය්‍ය පුරිසො දානං අප්‌පං වා යදි වා බහුං>
      text <යො ච දත්‌වා නානුතප්‌පෙ තං දුක්‌කරතරං තතො>
      text <සබ්‌බඤ්‌ඤං සුකරං ඨානං එවං ජානාහි මද්‌දව>
    text <45>
      text <බ්‍යාකාසි ආයුරො පඤ්‌හං අථො පුක්‌කුසපොරිසො>
      text <සබ්‌බෙ පඤ්‌හෙ අතිභොති යථා භාසති සෙනකොති>
    stand <පණ්‌ණක ජාතකං ඡට්‌ඨං>
    text <  <
    text <සත්‌තුභස්‌තජාතකං -->
    text <46>
      text <විබ්‌භන්‌තචිත්‌තො කුපිතින්‌ද්‍රියොසි නෙත්‌තෙහි තෙ වාරිගණා සවන්‌ති>
      text <කිං තෙ නට්‌ඨං කිං පන පත්‌ථයානො ඉධාගමා බ්‍රහ්‌මෙ තදිඞ්‌ඝ බ්‍රූහි>
    text <47>
      text <මිය්‍යෙථ භරියා වජතො මමජ්‌ජ අගච්‌ඡතො මරණමාහ යක්‌ඛො>
      text <එතෙන දුක්‌ඛෙන පවෙධිතොස්‌මි අක්‌ඛාහි මෙ සෙනක එතමත්‌ථං>
    text <48>
      text <බහූනි ඨානානි විචින්‌තයිත්‌වා යමෙත්‌ථ වක්‌ඛාමි තදෙව සච්‌චං>
      text <මඤ්‌ඤාමි තෙ බ්‍රාහ්‌මණ සත්‌තුභස්‌තං අජානතො කණ්‌හසප්‌පො පවිට්‌ඨො>
    text <49>
      text <ආදාය දණ්‌ඩං පරිසුම්‌භ භස්‌තං පස්‌සෙළමූගං උරගං දුජිව්‌හං>
      text <ඡින්‌දජ්‌ජ කඞ්‌ඛං විචිකිච්‌ඡිතානි භුජඞ්‌ගමං පස්‌ස පමුඤ්‌ච භස්‌තං>
    text <50>
      text <සංවිග්‌ගරූපො පරිසාය මජ්‌ඣෙ සො බ්‍රාහ්‌මණො සත්‌තුභස්‌තං පමුඤ්‌චි>
      text <අථ නික්‌ඛමි උරගො උග්‌ගතෙජො ආසීවිසො සප්‌පො ඵණං කරිත්‌වා>
    text <51>
      text <සුලද්‌ධලාභා ජනකස්‌ස රඤ්‌ඤො යො පස්‌සතී සෙනකං සාධුපඤ්‌ඤං>
      text <විවට්‌ටඡද්‌දො නුසි සබ්‌බදස්‌සී ඤාණං නු තෙ බ්‍රාහ්‌මණ භිංසරූපං>
    text <52>
      text <ඉමානි මෙ සත්‌තසතානි අත්‌ථි ගණ්‌හාහි සබ්‌බානි දදාමි තුය්‌හං>
      text <තයා හි මෙ ජීවිතමජ්‌ජ ලද්‌ධං අථොපි භරියාය මකාසි සොත්‌ථිං>
    text <53>
      text <න පණ්‌ඩිතා වෙතනමාදියන්‌ති චිත්‍රාහි ගාථාහි සුභාසිතාහි>
      text <ඉතොපි තෙ බ්‍රහ්‌මෙ දදන්‌තු විත්‌තං ආදාය ත්‌වං ගච්‌ඡ සකං නිකෙතන්‌ති>
    stand <සත්‌තුභස්‌තජාතකං සත්‌තමං>
    text <  <
    text <අට්‌ඨිසෙනකජාතකං -->
    text <54>
      text <යෙමෙ අහං න ජානාමි අට්‌ඨිසෙන වනිබ්‌බකෙ>
      text <තෙ මං සඞ්‌ගම්‌ම යාචන්‌ති කස්‌මා මං ත්‌වං න යාචසි>
    text <55>
      text <යාචකො අප්‌පියො හොති යාචං අදදමප්‌පියො>
      text <තස්‌මාහං තං න යාචාමි මා මෙ විදෙස්‌සනා අහු>
    text <56>
      text <යො වෙ යාචනජීවානො කාලෙ යාචං න යාචති>
      text <පරඤ්‌ච පුඤ්‌ඤා ධංසෙති අත්‌තනාපි න ජීවති>
    text <57>
      text <යො ච යාචනජීවානො කාලෙ යාචඤ්‌හි යාචති>
      text <පරඤ්‌ච පුඤ්‌ඤං ලබ්‌භෙති අත්‌තනාපි ච ජීවති>
    text <58>
      text <න වෙ දෙස්‌සන්‌ති සප්‌පඤ්‌ඤා දිස්‌වා යාචකමාගතෙ>
      text <බ්‍රහ්‌මචාරි පියො මෙසි වද ත්‌වං භඤ්‌ඤමිච්‌ඡසි>
    text <59>
      text <න වෙ යාචන්‌ති සප්‌පඤ්‌ඤා ධීරො ච වෙදිතුමරහති>
      text <උද්‌දිස්‌ස අරියා තිට්‌ඨන්‌ති එසා අරියාන යාචනා>
    text <60>
      text <දදාමි තෙ බ්‍රාහ්‌මණ රොහිණීනං ගවං සහස්‌සං සහ පුඞ්‌ගවෙන>
      text <අරියො හි අරියස්‌ස කථං න දජ්‌ජා සුත්‌වාන ගාථා තව ධම්‌මයුත්‌තාති>
    stand <අට්‌ඨිසෙනකජාතකං අට්‌ඨමං>
    text <  <
    text <කපිජාතකං -->
    text <61>
      text <යත්‌ථ වෙරී නිවසති න වසෙ තත්‌ථ පණ්‌ඩිතො>
      text <එකරත්‌තං දිරත්‌තං වා දුක්‌ඛං වසති වෙරිසු>
    text <62>
      text <දිසො වෙ ලහුචිත්‌තස්‌ස පොසස්‌සානුවිධීයතො>
      text <එකස්‌ස කපිනො හෙතු යූථස්‌ස අනයො කතො>
    text <63>
      text <බාලොව පණ්‌ඩිතමානී යූථස්‌ස පරිහාරකො>
      text <සචිත්‌තස්‌ස වසං ගන්‌ත්‌වා සයෙථායං යථා කපි>
    text <64>
      text <න සාධු බලවා බාලො යූථස්‌ස පරිහාරකො>
      text <අහිතො භවති ඤාතීනං සකුණානංව චෙතකො>
    text <65>
      text <ධීරොව බලවා සාධු යූථස්‌ස පරිහාරකො>
      text <හිතො භවති ඤාතීනං තිදසානංව වාසවො>
    text <66>
      text <යො ච සීලඤ්‌ච පඤ්‌ඤඤ්‌ච සුතඤ්‌චත්‌තනි පස්‌සති>
      text <උභින්‌නමත්‌ථං චරති අත්‌තනො ච පරස්‌ස ච>
    text <67>
      text <තස්‌මා තුලෙය්‍ය මත්‌තානං සීලපඤ්‌ඤාසුතාමිව>
      text <ගණං වා පරිහරෙ ධීරො එකො වාපි පරිබ්‌බජෙති>
    stand <කපිජාතකං නවමං>
    text <  <
    text <බකජාතකං -->
    text <68>
      text <ද්‌වාසත්‌තති ගොතම පුඤ්‌ඤකම්‌මා වසවත්‌තිනො ජාතිජරං අතීතා>
      text <අයමන්‌තිමා වෙදගූ බ්‍රහ්‌මපත්‌ති අස්‌මාභිජප්‌පන්‌ති ජනා අනෙකා>
    text <69>
      text <අප්‌පඤ්‌හි එතං න හි දීඝමායු යං ත්‌වං බක මඤ්‌ඤසි දීඝමායුං>
      text <සතං සහස්‌සානි නිරබ්‌බුදානං ආයුං පජානාමි තවාහ බ්‍රහ්‌මෙ>
    text <70>
      text <අනන්‌තදස්‌සී භගවාහමස්‌මි ජාතිජ්‌ජරං සොකමුපාතිවත්‌තො>
      text <කිං මෙ පුරාණං වතසීලවත්‌තං ආචික්‌ඛ මෙ තං යමහං විජඤ්‌ඤං>
    text <71>
      text <යං ත්‌වං අපායෙසි බහූ මනුස්‌සෙ පිපාසිතෙ ඝම්‌මනි සම්‌පරෙතෙ>
      text <තං තෙ පුරාණං වතසීලවත්‌තං සුත්‌තප්‌පබුද්‌ධොව අනුස්‌සරාමි>
    text <72>
      text <යං එණිකූලස්‌මි ජනං ගහීතං අමොචයී ගය්‌හක නිය්‍යමානං>
      text <තං තෙ පුරාණං වතසීලවත්‌තං සුත්‌තප්‌පබුද්‌ධොව අනුස්‌සරාමි>
    text <73>
      text <ගඞ්‌ගාය සොතස්‌මිං ගහීතනාවං ලුද්‌දෙන නාගෙන මනුස්‌සකප්‌පා>
      text <අමොචයි ත්‌වං බලසා පසය්‌හ තං තෙ පුරාණං වතසීලවත්‌තං>
      text <සුත්‌තප්‌පබුද්‌ධොව අනුස්‌සරාමි>
    text <74>
      text <කප්‌පො ච තෙ බද්‌ධචරො අහොසි සම්‌බුද්‌ධිමන්‌තං වතිනං අමඤ්‌ඤං>
      text <තං තෙ පුරාණං වතසීලවත්‌තං සුත්‌තප්‌පබුද්‌ධොව අනුස්‌සරාමි>
    text <75>
      text <අද්‌ධා පජානාසි මමෙතමායුං අඤ්‌ඤම්‌පි ජානාසි තථා හි බුද්‌ධො>
      text <තථා හි තායං ජලිතානුභාවො ඔභාසයං තිට්‌ඨති බ්‍රහ්‌මලොකන්‌ති>
      text <වරකණ්‌ණික චාපවරො සුතනො අථ ගිජ්‌ඣ සරොහිතමච්‌ඡවරො>
      text <පුන පණ්‌ණක සෙනක යාචනකො අථ වෙරි සබ්‍රහ්‌මබකෙන දසාති>
    stand <බකජාතකං දසමං>
    stand <කුක්‌කුවග්‌ගො පඨමො>
    text <තස්‌සුද්‌දානං>
  text <ගන්‌ධාරවග්‌ගො>
    text <  <
    text <ගන්‌ධාරජාතකං -->
    text <76>
      text <හිත්‌වා ගාමසහස්‌සානි පරිපුණ්‌ණානි සොළස>
      text <කොට්‌ඨාගාරානි ඵීතානි සන්‌නිධිං දානි කුබ්‌බසි>
    text <77>
      text <හිත්‌වා ගන්‌ධාරවිසයං පහූතධනධාරියං>
      text <පසාසනතො නික්‌ඛන්‌තො ඉධ දානි පසාසසි>
    text <78>
      text <ධම්‌මං භණාමි වෙදෙහ අධම්‌මො මෙ න රුච්‌චති>
      text <ධම්‌මං මෙ භණමානස්‌ස න පාපමුපලිම්‌පති>
    text <79>
      text <යෙන කෙනචි වණ්‌ණෙන පරො ලභති රුප්‌පනං>
      text <මහත්‌ථියම්‌පි චෙ වාචං න තං භාසෙය්‍ය පණ්‌ඩිතො>
    text <80>
      text <කාමං රුප්‌පතු වා මා වා භුසංව විකිරීයතු>
      text <ධම්‌මං මෙ භණමානස්‌ස න පාපමුපලිම්‌පති>
    text <81>
      text <නො චෙ අස්‌ස සකා බුද්‌ධි විනයො වා සුසික්‌ඛිතො>
      text <වනෙ අන්‌ධමහිංසොව චරෙය්‍ය බහුකො ජනො>
    text <82>
      text <යස්‌මා ච පනිධෙකච්‌චෙ ආචෙරම්‌හි සුසික්‌ඛිතා>
      text <තස්‌මා විනීතවිනයා චරන්‌ති සුසමාහිතාති>
    stand <ගන්‌ධාරජාතකං පඨමං>
    text <  <
    text <මහාකපිජාතකං -->
    text <83>
      text <අත්‌තානං සඞ්‌කමං කත්‌වා යො සොත්‌ථිං සමතාරයි>
      text <කිං ත්‌වං තෙසං කිමෙ තුය්‌හං හොන්‌ති එතෙ මහාකපි>
    text <84>
      text <රාජාහං ඉස්‌සරො තෙසං යූථස්‌ස පරිහාරකො>
      text <තෙසං සොකපරෙතානං භීතානං තෙ අරින්‌දම>
    text <85>
      text <උල්‌ලඞ්‌ඝයිත්‌වා අත්‌තානං විස්‌සට්‌ඨධනුනො සතං>
      text <තතො අපරපාදෙසු දළ්‌හං බන්‌ධං ලතාගුණං>
    text <86>
      text <ඡින්‌නබ්‌භමිව වාතෙන නුණ්‌ණො රුක්‌ඛං උපාගමිං>
      text <සොහං අප්‌පභවං තත්‌ථ සාඛං හත්‌ථෙහි අග්‌ගහිං>
    text <87>
      text <තං මං වියායතං සන්‌තං සාඛාය ච ලතාය ච>
      text <සමනුක්‌කමන්‌තා පාදෙහි සොත්‌ථිං සාඛාමිගා ගතා>
    text <88>
      text <තං මං න තපතෙ බන්‌ධො මතො මෙ න තපෙස්‌සති>
      text <සුඛමාහරිතං තෙසං යෙසං රජ්‌ජමකාරයිං>
    text <89>
      text <එසා තෙ උපමා රාජ තං සුණොහි අරින්‌දම>
      text <රඤ්‌ඤා රට්‌ඨස්‌ස යොග්‌ගස්‌ස බලස්‌ස නිගමස්‌ස ච>
      text <සබ්‌බෙසං සුඛමෙට්‌ඨබ්‌බං ඛත්‌තියෙන පජානතාති>
    stand <මහාකපිජාතකං දුතියං>
    text <  <
    text <කුම්‌භකාරජාතකං -->
    text <90>
      text <අම්‌බාහමද්‌දං වනමන්‌තරස්‌මිං නීලොභාසං ඵලිතං සංවිරූළ්‌හං>
      text <තමද්‌දසං ඵලහෙතු විභග්‌ගං තං දිස්‌වා භික්‌ඛාචරියං චරාමි>
    text <91>
      text <සෙලං සුමට්‌ඨං නරවීරනිට්‌ඨිතං නාරී යුගං ධාරයි අප්‌පසද්‌දං>
      text <දුතියඤ්‌ච ආගම්‌ම අහොසි සද්‌දො තං දිස්‌වා භික්‌ඛාචරියං චරාමි>
    text <92>
      text <දිජා දිජං කුණපමාහරන්‌තං එකං සමානං බහුකා සමෙච්‌ච>
      text <ආහාරහෙතූ පරිපාතයිංසු තං දිස්‌වා භික්‌ඛාචරියං චරාමි>
    text <93>
      text <උසභාහමද්‌දං යූථස්‌ස මජ්‌ඣෙ චලක්‌කකුං වණ්‌ණබලූපපන්‌නං>
      text <තමද්‌දසං කාමහෙතු විතුන්‌නං තං දිස්‌වා භික්‌ඛාචරියං චරාමි>
    text <94>
      text <කරණ්‌ඩකො කලිඞ්‌ගානං ගන්‌ධාරානඤ්‌ච නග්‌ගජි>
      text <නිමිරාජා විදෙහානං පඤ්‌චාලානඤ්‌ච දුම්‌මුඛො>
      text <එතෙ රට්‌ඨානි හිත්‌වාන පබ්‌බජිංසු අකිඤ්‌චනා>
    text <95>
      text <සබ්‌බෙපිමෙ දෙවසමා සමාගතා අග්‌ගී යථා පජ්‌ජලිතො තථෙවිමෙ>
      text <අහම්‌පි එකො චරිස්‌සාමි භග්‌ගවි හිත්‌වාන කාමානි යථොධිකානි>
    text <96>
      text <අයමෙව කාලො න හි අඤ්‌ඤො අත්‌ථි අනුසාසිතා මෙ න භවෙය්‍ය පච්‌ඡා>
      text <අහම්‌පි එකා චරිස්‌සාමි භග්‌ගව සකුණීව මුත්‌තා පුරිසස්‌ස හත්‌ථා>
    text <97>
      text <ආමං පක්‌කඤ්‌ච ජානන්‌ති අථො ලොණං අලොණකං>
      text <තමහං දිස්‌වාන පබ්‌බජිං චරෙව ත්‌වං චරාමහන්‌ති>
    stand <කුම්‌භකාරජාතකං තතියං>
    text <  <
    text <දළ්‌හධම්‌මජාතකං -->
    text <98>
      text <අහං චෙ දළ්‌හධම්‌මස්‌ස වහන්‌ති නාභිරාධයිං>
      text <ධරන්‌තී උරසි සල්‌ලං යුද්‌ධෙ වික්‌කන්‌තචාරිනී>
    text <99>
      text <නූන රාජා න ජානාති මම වික්‌කමපොරිසං>
      text <සඞ්‌ගාමෙ සුකතන්‌තානි දූතවිප්‌පහිතානි ච>
    text <100>
      text <සා නූනාහං මරිස්‌සාමි අබන්‌ධු අපරායිනී>
      text <තදා හි කුම්‌භකාරස්‌ස දින්‌නා ඡකණහාරිකා>
    text <101>
      text <යාවතාසීසතී පොසො තාවදෙව පවීණති>
      text <අත්‌ථාපායෙ ජහන්‌ති නං ඔට්‌ඨිබ්‍යාධිංව ඛත්‌තියො>
    text <102>
      text <යො පුබ්‌බෙ කතකල්‍යාණො කතත්‌ථො නාවබුජ්‌ඣති>
      text <අත්‌ථා තස්‌ස පලුජ්‌ජන්‌ති යෙ හොන්‌ති අභිපත්‌ථිතා>
    text <103>
      text <යො පුබ්‌බෙ කතකල්‍යාණො කතත්‌ථො මනුබුජ්‌ඣති>
      text <අත්‌ථා තස්‌ස පවඩ්‌ඪන්‌ති යෙ හොන්‌ති අභිපත්‌ථිතා>
    text <104>
      text <තං වො වදාමි භද්‌දන්‌තෙ යාවන්‌තෙත්‌ථ සමාගතා>
      text <සබ්‌බෙ කතඤ්‌ඤුනො හොථ චිරං සග්‌ගම්‌හි ඨස්‌සථාති>
    stand <දළ්‌හධම්‌මජාතකං චතුත්‌ථං>
    text <  <
    text <සොමදත්‌තජාතකං -->
    text <105>
      text <යො මං පුරෙ පච්‌චුඩ්‌ඩෙති අරඤ්‌ඤෙ දූරමායතො>
      text <සො න දිස්‌සති මාතඞ්‌ගො සොමදත්‌තො කුහිං ගතො>
    text <106>
      text <අයං වා සො මතො සෙති අල්‌ලසිඞ්‌ගංව වච්‌ඡිතො>
      text <භුම්‍යා නිපතිතො සෙති අමරා වත කුඤ්‌ජරො>
    text <107>
      text <අනගාරියුපෙතස්‌ස විප්‌පමුත්‌තස්‌ස තෙ සතො>
      text <සමණස්‌ස න තං සාධු යං පෙතමනුසොචසි>
    text <108>
      text <සංවාසෙන හවෙ සක්‌ක මනුස්‌සස්‌ස මිගස්‌ස වා>
      text <හදයෙ ජායතෙ පෙමං තං න සක්‌කා අසොචිතුං>
    text <109>
      text <මතං මරිස්‌සං රොදන්‌ති යෙ රුදන්‌ති ලපන්‌ති ච>
      text <තස්‌මා ත්‌වං ඉසි මා රොදි රොදිතං මොඝමාහු සන්‌තො>
    text <110>
      text <කන්‌දිතෙන හවෙ බ්‍රහ්‌මෙ මතො පෙතො සමුට්‌ඨහෙ>
      text <සබ්‌බෙ සඞ්‌ගම්‌ම රොදාම අඤ්‌ඤමඤ්‌ඤස්‌ස ඤාතකෙ>
    text <111>
      text <ආදිත්‌තං වත මං සන්‌තං ඝතසිත්‌තංව පාවකං>
      text <වාරිනා විය ඔසිඤ්‌චං සබ්‌බං නිබ්‌බාපයෙ දරං>
    text <112>
      text <අබ්‌බහී වත මෙ සල්‌ලං යමාසි හදයස්‌සිතං>
      text <යො මෙ සොකපරෙතස්‌ස පුත්‌තසොකං අපානුදි>
    text <113>
      text <සොහං අබ්‌බූළ්‌හසල්‌ලොස්‌මි වීතසොකො අනාවිලො>
      text <න සොචාමි න රොදාමි තව සුත්‌වාන වාසවාති>
    stand <සොමදත්‌තජාතකං පඤ්‌චමං>
    text <  <
    text <සුසීමජාතකං -->
    text <114>
      text <කාළානි කෙසානි පුරෙ අහෙසුං ජාතානි සීසම්‌හි යථාපදෙසෙ>
      text <තානජ්‌ජ සෙතානි සුසීම දිස්‌වා ධම්‌මං චර බ්‍රහ්‌මචරියස්‌ස කාලො>
    text <115>
      text <මමෙව දෙව පලිතං න තුය්‌හං මමෙව සීසං මම උත්‌තමඞ්‌ගං>
      text <අත්‌ථං කරිස්‌සන්‌ති මුසා අභාණිං එකාපරාධං ඛම රාජසෙට්‌ඨ>
    text <116>
      text <දහරො තුවං දස්‌සනියොසි රාජ පඨමුග්‌ගතො හොසි යථා කළීරො>
      text <රජ්‌ජඤ්‌ච කාරෙහි මමඤ්‌ච පස්‌ස මා කාලිකං අනුධාවී ජනින්‌ද>
    text <117>
      text <පස්‌සාමි වොහං දහරිං කුමාරිං සාමට්‌ඨපස්‌සං සුතනුං සුමජ්‌ඣං>
      text <කාළප්‌පවාළාව පවෙල්‌ලමානා පලොභයන්‌තීව නරෙසු ගච්‌ඡති>
    text <118>
      text <තමෙන පස්‌සාමිපරෙන නාරිං ආසීතිකං නාවුතිකං ව ජච්‌චා>
      text <දණ්‌ඩං ගහෙත්‌වාන පවෙධමානං ගොපානසීභොග්‌ගසමං චරන්‌තිං>
    text <119>
      text <සොහං තමෙවානුවිචින්‌තයන්‌තො එකො සයාමි සයනස්‌ස මජ්‌ඣෙ>
      text <අහම්‌පි එවං ඉති පෙක්‌ඛමානො න ගහෙ රමෙ බ්‍රහ්‌මචරියස්‌ස කාලො>
    text <120>
      text <රජ්‌ජුවාලම්‌බනී චෙසා යා ගෙහෙ වසතො රති>
      text <එවම්‌පි ඡෙත්‌වාන වජන්‌ති ධීරා අනපෙක්‌ඛිනො කාමසුඛං පහායාති>
    stand <සුසීමජාතකං ඡට්‌ඨං>
    text <  <
    text <කොටසිම්‌බලිජාතකං -->
    text <121>
      text <අහං දසසතංබ්‍යාමං උරගමාදාය ආගතො>
      text <තඤ්‌ච මඤ්‌ච මහාකායං ධාරයං නප්‌පවෙධසි>
    text <122>
      text <අථිමං ඛුද්‌දකං පක්‌ඛිං අප්‌පමංසතරං මයා>
      text <ධාරයං බ්‍යථසි භීතා කමත්‌ථං කොටසිම්‌බලි>
    text <123>
      text <මංසභක්‌ඛො තුවං රාජ ඵලභක්‌ඛො අයං දිජො>
      text <අයං නිග්‍රොධබීජානි පිලක්‌ඛුදුම්‌බරානි ච>
      text <අස්‌සත්‌ථානි ච භක්‌ඛිත්‌වා ඛන්‌ධෙ මෙ ඔහදිස්‌සති>
    text <124>
      text <තෙ රුක්‌ඛා සංවිරූහන්‌ති මම පස්‌සෙ නිවාතජා>
      text <තෙ මං පරියොනන්‌ධිස්‌සන්‌ති අරුක්‌ඛං මං කරිස්‌සරෙ>
    text <125>
      text <සන්‌ති අඤ්‌ඤෙපි රුක්‌ඛා සෙ මූලිනො ඛන්‌ධිනො දුමා>
      text <ඉමිනා සකුණජාතෙන බීජමාහරිතා හතා>
    text <126>
      text <අජ්‌ඣාරූහාභිවඩ්‌ඪන්‌ති බ්‍රහන්‌තම්‌පි වනප්‌පතිං>
      text <තස්‌මා රාජ පවෙධාමි සම්‌පස්‌සංනාගතං භයං>
    text <127>
      text <සඞ්‌කෙය්‍ය සඞ්‌කිතබ්‌බානි රක්‌ඛෙය්‍යානාගතං භයං>
      text <අනාගතභයා ධීරො උභො ලොකෙ අවෙක්‌ඛතීති>
    stand <කොටසිම්‌බලිජාතකං සත්‌තමං>
    text <  <
    text <ධූමකාරිජාතකං -->
    text <128>
      text <රාජා අපුච්‌ඡි විධුරං ධම්‌මකාමො යුධිට්‌ඨිලො>
      text <අපි බ්‍රාහ්‌මණ ජානාසි කො එකො බහු සොචති>
    text <129>
      text <බ්‍රාහ්‌මණො අජයූථෙන පහූතෙධො වනෙ වසං>
      text <ධූමං අකාසි වාසෙට්‌ඨො රත්‌තින්‌දිවමතන්‌දිතො>
    text <130>
      text <තස්‌ස තං ධූමගන්‌ධෙන සරභා මකසඩ්‌ඩිතා>
      text <වස්‌සාවාසං උපාගච්‌ඡුං ධූමකාරිස්‌ස සන්‌තිකෙ>
    text <131>
      text <සරභෙසු මනං කත්‌වා අජා සො නාවබුජ්‌ඣථ>
      text <ආගච්‌ඡන්‌තී වජන්‌තී වා තස්‌ස තා විනසුං අජා>
    text <132>
      text <සරභා සරදෙ කාලෙ පහීනමකසෙ වනෙ>
      text <පාවිසුං ගිරිදුග්‌ගානි නදීනං පභවානි ච>
    text <133>
      text <සරභෙ ච ගතෙ දිස්‌වා අජා ච විභවං ගතා>
      text <කිසො ච විවණ්‌ණො චාසි පණ්‌ඩුරොගී ච බ්‍රාහ්‌මණො>
      text <>
    text <134>
      text <එවං යො සං නිරංකත්‌වා ආගන්‌තුං කුරුතෙ පියං>
      text <සො එකො බහු සොචති ධූමකාරීව බ්‍රාහ්‌මණොති>
    stand <ධූමකාරිජාතකං අට්‌ඨමං>
    text <  <
    text <ජාගරජාතකං -->
    text <135>
      text <කොධ ජාගරතං සුත්‌තො කොධ සුත්‌තෙසු ජාගරො>
      text <කො මමෙතං විජානාති කො තං පටිභණාති මෙ>
    text <136>
      text <අහං ජාගරතං සුත්‌තො අහං සුත්‌තෙසු ජාගරො>
      text <අහමෙතං විජානාමි අහං පටිභණාමි තෙ>
    text <137>
      text <කථං ජාගරතං සුත්‌තො කථං සුත්‌තෙසු ජාගරො>
      text <කථං එතං විජානාසි කථං පටිභණාසි මෙ>
    text <138>
      text <යෙ ධම්‌මං නප්‌පජානන්‌ති සංයමොති දමොති ච>
      text <තෙසු සුප්‌පමානෙසු අහං ජග්‌ගාමි දෙවතෙ>
    text <139>
      text <යෙසං රාගො ච දොසො ච අවිජ්‌ජා ච විරාජිතා>
      text <තෙසු ජාගරමානෙසු අහං සුත්‌තොස්‌මි දෙවතෙ>
    text <140>
      text <එවං ජාගරතං සුත්‌තො එවං සුත්‌තෙසු ජාගරො>
      text <එවමෙතං විජානාමි එවං පටිභණාමි තෙ>
    text <141>
      text <සාධු ජාගරතං සුත්‌තො සාධු සුත්‌තෙසු ජාගරො>
      text <සාධුමෙතං විජානාසි සාධු පටිභණාසි මෙති>
    stand <ජාගරජාතකං නවමං>
    text <  <
    text <කුම්‌මාසපිණ්‌ඩිජාතකං -->
    text <142>
      text <න කිරත්‌ථි අනොමදස්‌සිසු පාරිචරියා බුද්‌ධෙසු අප්‌පිකා>
      text <සුක්‌ඛාය අලොණිකාය ච පස්‌සඵලං කුම්‌මාසපිණ්‌ඩියා>
    text <143>
      text <හත්‌ථිගවස්‌සා චිමෙ බහූ ධනධඤ්‌ඤං පථවී ච කෙවලා>
      text <නාරියො චිමා අච්‌ඡරූපමා පස්‌සඵලං කුම්‌මාසපිණ්‌ඩියා>
    text <144>
      text <අභික්‌ඛණං රාජකුඤ්‌ජර ගාථා භාසසි කොසලාධිප>
      text <පුච්‌ඡාමි තං රට්‌ඨවඩ්‌ඪන බාළ්‌හං පීතිමනො පභාසසි>
    text <145>
      text <ඉමස්‌මිඤ්‌ඤෙව නගරෙ කුලෙ අඤ්‌ඤතරෙ අහුං>
      text <පරකම්‌මකරො ආසිං භතකො සීලසංවුතො>
    text <146>
      text <කම්‌මාය නික්‌ඛමන්‌තොහං චතුරො සමණෙද්‌දසං>
      text <ආචාරසීලසම්‌පන්‌නෙ සීතිභූතෙ අනාසවෙ>
    text <147>
      text <තෙසු චිත්‌තං පසාදෙත්‌වා නිසීදෙත්‌වා පණ්‌ණසන්‌ථතෙ>
      text <අදං බුද්‌ධාන කුම්‌මාසං පසන්‌නො සෙහි පාණිභි>
    text <148>
      text <තස්‌ස කම්‌මස්‌ස කුසලස්‌ස ඉදං මෙ එදිසං ඵලං>
      text <අනුභොමි ඉදං රජ්‌ජං ඵීතං ධරණිමුත්‌තමං>
    text <149>
      text <දදං භුඤ්‌ජ මා ච පමාදො චක්‌කං වත්‌තය කොසලාධිප>
      text <මා රාජ අධම්‌මිකො අහු ධම්‌මං පාලය කොසලාධිප>
    text <150>
      text <සොහං තදෙව පුනප්‌පුනං වටුමං ආචරිස්‌සාමි සොභනෙ>
      text <අරියාචරිතං සුකොසලෙ අරහන්‌තො මෙ මනාපාව පස්‌සිතුං>
    text <151>
      text <දෙවී විය අච්‌ඡරූපමා මජ්‌ඣෙ නාරිගණස්‌ස සොභසි>
      text <කිං කම්‌මමකාසි භද්‌දකං කෙනාසි වණ්‌ණවතී සුකොසලෙ>
    text <152>
      text <අම්‌බට්‌ඨකුලස්‌ස ඛත්‌තිය දාස්‍යාහං පරපෙසියා අහුං>
      text <සඤ්‌ඤතා ච ධම්‌මජීවිනී සීලවතී ච අපාපදස්‌සනා>
    text <153>
      text <උද්‌ධටභත්‌තං අහං තදා චරමානස්‌ස අදාසි භික්‌ඛුනො>
      text <විත්‌තා සුමනා සයං අහං තස්‌ස කම්‌මස්‌ස ඵලං මමෙදිසන්‌ති>
    stand <කුම්‌මාසපිණ්‌ඩිජාතකං දසමං>
    text <  <
    text <පරන්‌තපජාතකං -->
    text <154>
      text <ආගමිස්‌සති මෙ පාපං ආගමිස්‌සති මෙ භයං>
      text <තදා හි චලිතා සාඛා මනුස්‌සෙන මිගෙන වා>
    text <155>
      text <භීරුයා නූන මෙ කාමො අවිදූරෙ වසන්‌තියා>
      text <කරිස්‌සති කිසං පණ්‌ඩුං සාව සාඛා පරන්‌තපං>
    text <156>
      text <සොචයිස්‌සති මං කන්‌තා ගාමෙ වසමනින්‌දිතා>
      text <කරිස්‌සති කිසං පණ්‌ඩුං සාව සාඛා පරන්‌තපං>
    text <157>
      text <තයා මං අසිතාපඞ්‌ගි සිතානි භණිතානි ච>
      text <කිසං පණ්‌ඩුං කරිස්‌සන්‌ති සාව සාඛා පරන්‌තපං>
    text <158>
      text <අගමා නූන සො සද්‌දො අසංසි නූන සො තව>
      text <අක්‌ඛාතං නූන තං තෙන යො තං සාඛමකම්‌පයි>
    text <159>
      text <ඉදං ඛො තං සමාගම්‌ම මම බාලස්‌ස චින්‌තිතං>
      text <තදා හි චලිතා සාඛා මනුස්‌සෙන මිගෙන වා>
    text <160>
      text <තථෙව ත්‌වං අවෙදෙසි අවඤ්‌චි පිතරං මම>
      text <හන්‌ත්‌වා සාඛාහි ඡාදෙන්‌තො ආගමිස්‌සති මෙ භයන්‌ති>
      text <වරගාම මහාකපි භග්‌ගව ච දළ්‌හධම්‌ම සකුඤ්‌ජර කෙසවරො>
      text <උරගො විධුරො පුන ජාගරතං අථ කොසලාධිප පරන්‌තප චාති>
      text <අථ සත්‌තනිපාතම්‌හි වග්‌ගං මෙ භණතො සුණ>
      text <කුක්‌කු ච පුන ගන්‌ධාරො ද්‌වෙව ගුත්‌තා මහෙසිනාති>
    stand <පරන්‌තපජාතකං එකාදසමං>
    stand <ගන්‌ධාරවග්‌ගො දුතියො>
    text <තස්‌සුද්‌දානං>
    text <අථ වග්‌ගුද්‌දානං>
    stand <සත්‌තකනිපාතං නිට්‌ඨිතං>
