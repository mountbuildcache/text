text <තෙරසකනිපාතො>
  text <  <
  text <අම්‌බජාතකං>
  text <1>
    text <අහාසි මෙ අම්‌බඵලානි පුබ්‌බෙ අණූනි ථූලානි ච බ්‍රහ්‌මචාරි>
    text <තෙහෙව මන්‌තෙහි න දානි තුය්‌හං දුමප්‌ඵලා පාතුභවන්‌ති බ්‍රහ්‌මෙ>
  text <2>
    text <නක්‌ඛත්‌තයොගං පටිමානයාමි ඛණං මුහුත්‌තඤ්‌ච මන්‌තෙ න පස්‌සං>
    text <නක්‌ඛත්‌තයොගඤ්‌ච ඛණඤ්‌ච ලද්‌ධා අද්‌ධාහරිස්‌සම්‌බඵලං පහූතං>
  text <3>
    text <නක්‌ඛත්‌තයොගං න පුරෙ අභාණි ඛණං මුහුත්‌තං න පුරෙ අසංසි>
    text <සයං හරී අම්‌බඵලං පහූතං වණ්‌ණෙන ගන්‌ධෙන රසෙනුපෙතං>
  text <4>
    text <මන්‌තාභිජප්‌පෙන පුරෙ හි තුය්‌හං දුමප්‌ඵලා පාතුභවන්‌ති බ්‍රහ්‌මෙ>
    text <ස්‌වාජ්‌ජ න පාරෙසි ජප්‌පම්‌පි මන්‌තං අයං සො කො නාම තවජ්‌ජ ධම්‌මො>
  text <5>
    text <චණ්‌ඩාලපුත්‌තො මම සම්‌පදාසි ධම්‌මෙන මන්‌තෙ පකතිඤ්‌ච සංසි>
    text <මා චස්‌සු මෙ පුච්‌ඡිතො නාමගොත්‌තං ගුය්‌හිත්‌ථො අත්‌ථං විජහෙය්‍ය මන්‌තො>
  text <6>
    text <සොහං ජනින්‌දෙන ජනම්‌හි පුට්‌ඨො මක්‌ඛාභිභූතො අලිකං අභාණිං>
    text <මන්‌තා ඉමෙ බ්‍රාහ්‌මණස්‌සාති මිච්‌ඡා පහීනමන්‌තො කපණො රුදාමි>
  text <7>
    text <එරණ්‌ඩා පුචිමන්‌දා වා අථ වා පාලිභද්‌දකා>
    text <මධුං මධුත්‌ථිකො වින්‌දෙ සො හි තස්‌ස දුමුත්‌තමො>
  text <8>
    text <ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා>
    text <යම්‌හා ධම්‌මං විජානෙය්‍ය සො හි තස්‌ස නරුත්‌තමො>
  text <9>
    text <ඉමස්‌ස දණ්‌ඩඤ්‌ච වධඤ්‌ච දත්‌වා ගලෙ ගහෙත්‌වා ඛලයාථ ජම්‌මං>
    text <යො උත්‌තමත්‌ථං කසිරෙන ලද්‌ධං මානාතිමානෙන විනාසයිත්‌ථ>
  text <10>
    text <යථා සමං මඤ්‌ඤමානො පතෙය්‍ය සොබ්‌භං ගුහං නරකං පූතිපාදං>
    text <රජ්‌ජූති වා අක්‌කමෙ කණ්‌හසප්‌පං අන්‌ධො යථා ජොතිමධිට්‌ඨහෙය්‍ය>
    text <එවම්‌පි මං ත්‌වං ඛලිතං සපඤ්‌ඤ පහීනමන්‌තස්‌ස පුනප්‌පදාහි>
  text <11>
    text <ධම්‌මෙන මන්‌තං තව සම්‌පදාසිං තුවම්‌පි ධම්‌මෙන පරිග්‌ගහෙසි>
    text <පකතිම්‌පි තෙ අත්‌තමනො අසංසිං ධම්‌මෙ ඨිතං තං න ජහෙය්‍ය මන්‌තො>
  text <12>
    text <යො බාල මන්‌තං කසිරෙන ලද්‌ධං යං දුල්‌ලභං අජ්‌ජ මනුස්‌සලොකෙ>
    text <කිඤ්‌චාපි ලද්‌ධා ජීවිතුං අප්‌පපඤ්‌ඤො විනාසයී අලිකං භාසමානො>
  text <13>
    text <බාලස්‌ස මූළ්‌හස්‌ස අකතඤ්‌ඤුනො ච මුසා භණන්‌තස්‌ස අසඤ්‌ඤතස්‌ස>
    text <මන්‌තෙ මයං තාදිසකෙ න දෙම කුතො මන්‌තා ගච්‌ඡ න මය්‌හ රුච්‌චසීති>
  stand <අම්‌බජාතකං පඨමං>
  text <  <
  text <ඵන්‌දනජාතකං>
  text <14>
    text <කුඨාරිහත්‌ථො පුරිසො වනමොගය්‌හ තිට්‌ඨසි>
    text <පුට්‌ඨො මෙ සම්‌ම අක්‌ඛාහි කිං දාරුං ඡෙතුමිච්‌ඡසි>
  text <15>
    text <ඉස්‌සො වනානි චරසි සමානි විසමානි ච>
    text <පුට්‌ඨො මෙ සම්‌ම අක්‌ඛාහි කිං දාරුං නෙමියා දළ්‌හං>
  text <16>
    text <නෙව සාලො න ඛදිරො නාස්‌සකණ්‌ණො කුතො ධවො>
    text <රුක්‌ඛො ච ඵන්‌දනො නාම තං දාරුං නෙමියා දළ්‌හං>
  text <17>
    text <කීදිසානිස්‌ස පත්‌තානි ඛන්‌ධො වා පන කීදිසො>
    text <පුට්‌ඨො මෙ සම්‌ම අක්‌ඛාහි යථා ජානෙමු ඵන්‌දනං>
  text <18>
    text <යස්‌ස සාඛා පලම්‌බන්‌ති නමන්‌ති න ච භඤ්‌ජරෙ>
    text <සො රුක්‌ඛො ඵන්‌දනො නාම යස්‌ස මූලෙ අහං ඨිතො>
  text <19>
    text <අරානං චක්‌කනාභීනං ඊසානෙමිරථස්‌ස ච>
    text <සබ්‌බස්‌ස තෙ කම්‌මනියො අයං හෙස්‌සති ඵන්‌දනො>
  text <20>
    text <ඉති ඵන්‌දනරුක්‌ඛොපි තාවදෙ අජ්‌ඣභාසථ>
    text <මය්‌හම්‌පි වචනං අත්‌ථි භාරද්‌වාජ සුණොහි මෙ>
  text <21>
    text <ඉස්‌සස්‌ස උපක්‌ඛන්‌ධම්‌හා උක්‌කච්‌ච චතුරඞ්‌ගුලං>
    text <තෙන නෙමිං පසාරෙසි එවං දළ්‌හතරං සියා>
  text <22>
    text <ඉති ඵන්‌දනරුක්‌ඛොපි වෙරං අප්‌පෙසි තාවදෙ>
    text <ජාතානඤ්‌ච අජාතානං ඉස්‌සානං දුක්‌ඛමාවහි>
  text <23>
    text <ඉච්‌චෙවං ඵන්‌දනො ඉස්‌සං ඉස්‌සො ච පන ඵන්‌දනං>
    text <අඤ්‌ඤමඤ්‌ඤං විවාදෙන අඤ්‌ඤමඤ්‌ඤමඝාතයුං>
  text <24>
    text <එවමෙව මනුස්‌සානං විවාදො යත්‌ථ ජායති>
    text <මයූරනච්‌චං නච්‌චන්‌ති යථා තෙ ඉස්‌සඵන්‌දනා>
  text <25>
    text <තං වො වදාමි භද්‌දං වො යාවන්‌තෙත්‌ථ සමාගතා>
    text <සම්‌මොදථ මා විවදථ මා හොථ ඉස්‌සඵන්‌දනා>
  text <26>
    text <සාමග්‌ගිමෙව සික්‌ඛෙථ බුද්‌ධෙහෙතං පසංසිතං>
    text <සාමග්‌ගිරතො ධම්‌මට්‌ඨො යොගක්‌ඛෙමා න ධංසතීති>
  stand <ඵන්‌දනජාතකං දුතියං>
  text <  <
  text <ජවනහංසජාතකං>
  text <27>
    text <ඉධෙව හංස නිපත පියං මෙ තව දස්‌සනං>
    text <ඉස්‌සරොසි අනුප්‌පත්‌තො යමිධත්‌ථි පවෙදය>
  text <28>
    text <සවනෙන එකස්‌ස පියා භවන්‌ති දිස්‌වා පනෙකස්‌ස වියෙති ඡන්‌දො>
    text <දිස්‌වා ච සුත්‌වා ච පියා භවන්‌ති කච්‌චින්‌නු මෙ පීයසි දස්‌සනෙන>
  text <29>
    text <සවනෙන පියො මෙසි භිය්‍යො චාගම්‌ම දස්‌සනං>
    text <එවං පියදස්‌සනො මෙ වස හංස මමන්‌තිකෙ>
  text <30>
    text <වසෙය්‍යාම තවාගාරෙ නිච්‌චං සක්‌කතපූජිතා>
    text <මත්‌තො ච එකදා වජ්‌ජෙ හංසරාජං පචන්‌තු මෙ>
  text <31>
    text <ධිරත්‌ථු තං මජ්‌ජපානං යං මෙ පියතරං තයා>
    text <න චාපි මජ්‌ජං පිස්‌සාමි යාව මෙ වච්‌ඡසී ඝරෙ>
  text <32>
    text <සුවිජානං සිඞ්‌ගාලානං සකුණානඤ්‌ච වස්‌සිතං>
    text <මනුස්‌සවස්‌සිතං රාජ දුබ්‌බිජානතරං තතො>
  text <33>
    text <අපි චෙ මඤ්‌ඤතී පොසො ඤාති මිත්‌තො සඛාති වා>
    text <යො පුබ්‌බෙ සුමනො හුත්‌වා පච්‌ඡා සම්‌පජ්‌ජතෙ දිසො>
  text <34>
    text <යස්‌මිං මනො නිවිසති අවිදූරෙ සහාපි සො>
    text <සන්‌තිකෙපි හි සො දූරෙ යස්‌මිං නාවිසතෙ මනො>
  text <35>
    text <අන්‌තොපි සො හොති පසන්‌නචිත්‌තො පාරං සමුද්‌දස්‌ස පසන්‌නචිත්‌තො>
    text <අන්‌තොපි සො හොති පදුට්‌ඨචිත්‌තො පාරං සමුද්‌දස්‌ස පදුට්‌ඨචිත්‌තො>
  text <36>
    text <සංවසන්‌තා විවසන්‌ති යෙ දිසා තෙ රථෙසභ>
    text <ආරා සන්‌තො සංවසන්‌ති මනසා රට්‌ඨවඩ්‌ඪන>
  text <37>
    text <අතිචිරං නිවාසෙන පියො භවති අප්‌පියො>
    text <ආමන්‌ත ඛො තං ගච්‌ඡාම පුරා තෙ හොම අප්‌පියා>
  text <38>
    text <එවං චෙ යාචමානානං අඤ්‌ජලිං නාවබුජ්‌ඣසි>
    text <පරිචාරකානං සතං වචනං න කරොසි නො>
    text <එවං තං අභියාචාම පුන කයිරාසි පරියායං>
  text <39>
    text <එවං චෙ නො විහරතං අන්‌තරායො න හෙස්‌සති>
    text <තුය්‌හඤ්‌චාපි මහාරාජ මය්‌හඤ්‌ච රට්‌ඨවඩ්‌ඪන>
    text <අප්‌පෙව නාම පස්‌සෙමු අහොරතානමච්‌චයෙති>
  stand <ජවනහංසජාතකං තතියං>
  text <  <
  text <චූළනාරදජාතකං>
  text <40>
    text <න තෙ කට්‌ඨානි භින්‌නානි න තෙ උදකමාභතං>
    text <අග්‌ගීපි තෙ න හාපිතො කිං නු මන්‌දොව ඣායසි>
  text <41>
    text <න උස්‌සහෙ වනෙ වත්‌ථුං කස්‌සපාමන්‌තයාමි තං>
    text <දුක්‌ඛො වාසො අරඤ්‌ඤස්‌මිං රට්‌ඨං ඉච්‌ඡාමි ගන්‌තවෙ>
  text <42>
    text <යථා අහං ඉතො ගන්‌ත්‌වා යස්‌මිං ජනපදෙ වසං>
    text <ආචාරං බ්‍රහ්‌මෙ සික්‌ඛෙය්‍යං තං ධම්‌මං අනුසාස මං>
  text <43>
    text <සචෙ අරඤ්‌ඤං හිත්‌වාන වනමූලඵලානි ච>
    text <රට්‌ඨෙ රොචයසෙ වාසං තං ධම්‌මං නිසාමෙහි මෙ>
  text <44>
    text <විසං මා පටිසෙවිත්‌ථො පපාතං පරිවජ්‌ජය>
    text <පඞ්‌කෙ ච මා විසීදිත්‌ථො යත්‌තො චාසීවිසෙ චරෙ>
  text <45>
    text <කිං නු විසං පපාතො වා පඞ්‌කො වා බ්‍රහ්‌මචාරිනං>
    text <කං ත්‌වං ආසීවිසං බ්‍රූසි තං මෙ අක්‌ඛාහි පුච්‌ඡිතො>
  text <46>
    text <ආසවො තාත ලොකස්‌මිං සුරා නාම පවුච්‌චති>
    text <මනුඤ්‌ඤො සුරභී වග්‌ගු සාදු ඛුද්‌දරසූපමො>
    text <විසං තදාහු අරියා සෙ බ්‍රහ්‌මචරියස්‌ස නාරද>
  text <47>
    text <ඉත්‌ථියො තාත ලොකස්‌මිං පමත්‌තං පමථෙන්‌ති තා>
    text <හරන්‌ති යුවිනො චිත්‌තං තූලං භට්‌ඨංව මාලුතො>
    text <පපාතො එසො අක්‌ඛාතො බ්‍රහ්‌මචරියස්‌ස නාරද>
  text <48>
    text <ලාභො සිලොකො සක්‌කාරො පූජා පරකුලෙසු ච>
    text <පඞ්‌කො එසො ච අක්‌ඛාතො බ්‍රහ්‌මචරියස්‌ස නාරද>
  text <49>
    text <සසත්‌ථා තාත රාජානො ආවසන්‌ති මහිං ඉමං>
    text <තෙ තාදිසෙ මනුස්‌සින්‌දෙ මහන්‌තෙ තාත නාරද>
  text <50>
    text <ඉස්‌සරානං අධිපතීනං න තෙසං පාදතො චරෙ>
    text <ආසීවිසොති අක්‌ඛාතො බ්‍රහ්‌මචරියස්‌ස නාරද>
  text <51>
    text <භත්‌තත්‌ථො භත්‌තකාලෙ ච යං ගෙහමුපසඞ්‌කමෙ>
    text <යදෙත්‌ථ කුසලං ජඤ්‌ඤා තත්‌ථ ඝාසෙසනං චරෙ>
  text <52>
    text <පවිසිත්‌වා පරකුලං පානත්‌ථං භොජනාය වා>
    text <මිතං ඛාදෙ මිතං භුඤ්‌ජෙ න ච රූපෙ මනං කරෙ>
  text <53>
    text <ගොට්‌ඨං මජ්‌ජං කිරාටඤ්‌ච සභා නිකිරණානි ච>
    text <ආරකා පරිවජ්‌ජෙහි යානීව විසමං පථන්‌ති>
  stand <චූළනාරදජාතකං චතුත්‌ථං>
  text <  <
  text <දූතජාතකං>
  text <54>
    text <දූතෙ තෙ බ්‍රහ්‌මෙ පාහෙසිං ගඞ්‌ගාතීරස්‌මි ඣායතො>
    text <තෙසං පුට්‌ඨො න බ්‍යාකාසි දුක්‌ඛං ගුය්‌හමතං නු තෙ>
  text <55>
    text <සචෙ තෙ දුක්‌ඛමුප්‌පජ්‌ජෙ කාසීනං රට්‌ඨවඩ්‌ඪන>
    text <මා ඛො නං තස්‌ස අක්‌ඛාහි යො තං දුක්‌ඛා න මොචයෙ>
  text <56>
    text <යො තස්‌ස දුක්‌ඛජාතස්‌ස එකඞ්‌ගමපි භාගසො>
    text <විප්‌පමොචෙය්‍ය ධම්‌මෙන කාමං තස්‌ස පවෙදය>
  text <57>
    text <සුවිජානං සිඞ්‌ගාලානං සකුණානඤ්‌ච වස්‌සිතං>
    text <මනුස්‌සවස්‌සිතං රාජ දුබ්‌බිජානතරං තතො>
  text <58>
    text <අපි චෙ මඤ්‌ඤතී පොසො ඤාති මිත්‌තො සඛාති වා>
    text <යො පුබ්‌බෙ සුමනො හුත්‌වා පච්‌ඡා සම්‌පජ්‌ජතෙ දිසො>
  text <59>
    text <යො අත්‌තනො දුක්‌ඛමනානුපුට්‌ඨො පවෙදයෙ ජන්‌තු අකාලරූපෙ>
    text <ආනන්‌දිනො තස්‌ස භවන්‌තිමිත්‌තා හිතෙසිනො තස්‌ස දුඛී භවන්‌ති>
  text <60>
    text <කාලඤ්‌ච ඤත්‌වාන තථාවිධස්‌ස මෙධාවීනං එකමනං විදිත්‌වා>
    text <අක්‌ඛෙය්‍ය තිබ්‌බානි පරස්‌ස ධීරො සණ්‌හං ගිරං අත්‌ථවතිං පමුඤ්‌චෙ>
  text <61>
    text <සචෙ ච ජඤ්‌ඤා අවිසය්‌හමත්‌තනො න තෙ හි මය්‌හං සුඛාගමාය>
    text <එකොව තිබ්‌බානි සහෙය්‍ය ධීරො සච්‌චං හිරොත්‌තප්‌පමපෙක්‌ඛමානො>
  text <62>
    text <අහං රට්‌ඨානි විචරන්‌තො නිගමෙ රාජධානියො>
    text <භික්‌ඛමානො මහාරාජ ආචරියස්‌ස ධනත්‌ථිකො>
  text <63>
    text <ගහපතී රාජපුරිසෙ මහාසාලෙ ච බ්‍රාහ්‌මණෙ>
    text <අලත්‌ථං සත්‌ත නික්‌ඛානි සුවණ්‌ණස්‌ස ජනාධිප>
    text <තෙ මෙ නට්‌ඨා මහාරාජ තස්‌මා සොචාමහං භුසං>
  text <64>
    text <පුරිසා තෙ මහාරාජ මනසානුවිචින්‌තිතා>
    text <නාලං දුක්‌ඛා පමොචෙතුං තස්‌මා තෙසං න බ්‍යාහරිං>
  text <65>
    text <ත්‌වඤ්‌ච ඛො මෙ මහාරාජ මනසානුවිචින්‌තිතො>
    text <අලං දුක්‌ඛා පමොචෙතුං තස්‌මා තුය්‌හං පවෙදයිං>
  text <66>
    text <තස්‌සාදාසි පසන්‌නත්‌තො කාසීනං රට්‌ඨවඩ්‌ඪනො>
    text <ජාතරූපමයෙ නික්‌ඛෙ සුවණ්‌ණස්‌ස චතුද්‌දසාති>
  stand <දූතජාතකං පඤ්‌චමං>
  text <  <
  text <කාලිඞ්‌ගබොධිජාතකං>
  text <67>
    text <රාජා කාලිඞ්‌ගො චක්‌කවත්‌ති ධම්‌මෙන පථවිමනුසාසං>
    text <අගමා බොධිසමීපං නාගෙන මහානුභාවෙන>
  text <68>
    text <කාලිඞ්‌ගො භාරද්‌වාජො ච රාජානං කාලිඞ්‌ගං සමණකොලඤ්‌ඤං>
    text <චක්‌කං වත්‌තයතො පරිග්‌ගහෙත්‌වා පඤ්‌ජලී ඉදමවොච>
  text <69>
    text <පච්‌චොරොහ මහාරාජ භූමිභාගො යථා සමණුග්‌ගතො>
    text <ඉධ අනධිවරා බුද්‌ධා අභිසම්‌බුද්‌ධා විරොචන්‌ති>
  text <70>
    text <පදක්‌ඛිණතො ආවට්‌ටා තිණලතා අස්‌මිං භූමිභාගස්‌මිං>
    text <පථවියා නාභියං මණ්‌ඩො ඉති නො සුතං මන්‌තෙ මහාරාජ>
  text <71>
    text <සාගරපරියන්‌තාය මෙදිනියා සබ්‌බභූතධරණියා>
    text <පථවියා අයං මණ්‌ඩො ඔරොහිත්‌වා නමො කරොහි>
  text <72>
    text <යෙ තෙ භවන්‌ති නාගා ච අභිජාතා ච කුඤ්‌ජරා>
    text <එත්‌තාවතා පදෙසං තෙ නාගා නෙව මුපයන්‌ති>
  text <73>
    text <අභිජාතො නාගො කාමං පෙසෙහි කුඤ්‌ජරං දන්‌තිං>
    text <එත්‌තාවතා පදෙසො සක්‌කා නාගෙන මුපගන්‌තුං>
  text <74>
    text <තං සුත්‌වා රාජා කාලිඞ්‌ගො වෙය්‍යඤ්‌ජනිකවචො නිසාමෙත්‌වා>
    text <සම්‌පෙසෙසි නාගං ඤස්‌සාම මයං යථිමස්‌සිදං වචනං>
  text <75>
    text <සම්‌පෙසිතො ච රඤ්‌ඤා නාගො කොඤ්‌චොව අභිනදිත්‌වාන>
    text <පටිසක්‌කිත්‌වා නිසීදි ගරුංව භාරං අසහමානො>
  text <76>
    text <කාලිඞ්‌ගභාරද්‌වාජො නාගං ඛීණායුකං විදිත්‌වාන>
    text <රාජානං කාලිඞ්‌ගං තරමානො අජ්‌ඣභාසිත්‌ථ>
    text <අඤ්‌ඤං සඞ්‌කම නාගං නාගො ඛීණායුකො මහාරාජ>
  text <77>
    text <තං සුත්‌වා කාලිඞ්‌ගො තරමානො සඞ්‌කමී නාගං>
    text <සඞ්‌කන්‌තෙව රඤ්‌ඤෙ නාගො තත්‌ථෙව පති භුම්‍යා>
    text <වෙය්‍යඤ්‌ජනිකවචො යථා තථා අහු නාගො>
  text <78>
    text <කාලිඞ්‌ගො රාජා කාලිඞ්‌ගං බ්‍රාහ්‌මණං එතදවොච>
    text <ත්‌වමෙව අසි සම්‌බුද්‌ධො සබ්‌බඤ්‌ඤූ සබ්‌බදස්‌සාවී>
  text <79>
    text <තං අනධිවාසෙන්‌තො කාලිඞ්‌ගං බ්‍රාහ්‌මණො ඉදමවොච>
    text <වෙය්‍යඤ්‌ජනිකා හි මයං බුද්‌ධා සබ්‌බඤ්‌ඤුනො මහාරාජ>
  text <80>
    text <සබ්‌බඤ්‌ඤූ සබ්‌බවිදූ ච බුද්‌ධා න ලක්‌ඛණෙන ජානන්‌ති>
    text <ආගමබලසා හි මයං බුද්‌ධා සබ්‌බං පජානන්‌ති>
  text <81>
    text <මහයිත්‌වා සම්‌බොධිං නානාතුරියෙහි වජ්‌ජමානෙහි>
    text <මාලාවිලෙපනං අභිහරිත්‌වා අථ රාජා මනුපායාසි>
  text <82>
    text <සට්‌ඨි වාහසහස්‌සානි පුප්‌ඵානං සන්‌නිපාතයි>
    text <පූජෙසි රාජා කාලිඞ්‌ගො බොධිමණ්‌ඩමනුත්‌තරන්‌ති>
  stand <කාලිඞ්‌ගබොධිජාතකං ඡට්‌ඨං>
  text <  <
  text <අකිත්‌තිජාතකං>
  text <83>
    text <අකිත්‌තිං දිස්‌වා සම්‌මන්‌තං සක්‌කො භූතපතී බ්‍රවි>
    text <කිං පත්‌ථයං මහාබ්‍රහ්‌මෙ එකො සම්‌මසි ඝම්‌මනි>
  text <84>
    text <දුක්‌ඛො පුනබ්‌භවො සක්‌ක සරීරස්‌ස ච භෙදනං>
    text <සම්‌මොහමරණං දුක්‌ඛං තස්‌මා සම්‌මාමි වාසව>
  text <85>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං කස්‌සප තෙ දම්‌මි යං කිඤ්‌චි මනසිච්‌ඡසි>
  text <86>
    text <වරං චෙ මෙ අදො සක්‌ක සබ්‌බභූතානමිස්‌සර>
    text <යෙන පුත්‌තෙ ච දාරෙ ච ධනධඤ්‌ඤං පියානි ච>
    text <ලද්‌ධා නරා න තප්‌පන්‌ති සො ලොභො න මයී වසෙ>
  text <87>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං කස්‌සප තෙ දම්‌මි යං කිඤ්‌චි මනසිච්‌ඡසි>
  text <88>
    text <වරං චෙ මෙ අදො සක්‌ක සබ්‌බභූතානමිස්‌සර>
    text <ඛෙත්‌තං වත්‌ථුං හිරඤ්‌ඤඤ්‌ච ගවස්‌සං දාසපොරිසං>
    text <යෙන ජාතෙන ජීයන්‌ති සො දොසො න මයී වසෙ>
  text <89>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං කස්‌සප තෙ දම්‌මි යං කිඤ්‌චි මනසිච්‌ඡසි>
  text <90>
    text <වරං චෙ මෙ අදො සක්‌ක සබ්‌බභූතානමිස්‌සර>
    text <බාලං න පස්‌සෙ න සුණෙ න ච බාලෙන සංවසෙ>
    text <බාලෙනල්‌ලාප සල්‌ලාපං න කරෙ න ච රොචයෙ>
  text <91>
    text <කිං නු තෙ අකරං බාලො වද කස්‌සප කාරණං>
    text <කෙන කස්‌සප බාලස්‌ස දස්‌සනං නාභිකඞ්‌ඛසි>
  text <92>
    text <අනයං නයති දුම්‌මෙධො අධුරායං නියුඤ්‌ජති>
    text <දුන්‌නයො සෙය්‍යසො හොති සම්‌මා වුත්‌තො පකුප්‌පති>
    text <විනයං සො න ජානාති සාධු තස්‌ස අදස්‌සනං>
  text <93>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං කස්‌සප තෙ දම්‌මි යං කිඤ්‌චි මනසිච්‌ඡසි>
  text <94>
    text <වරං චෙ මෙ අදො සක්‌ක සබ්‌බභූතානමිස්‌සර>
    text <ධීරං පස්‌සෙ සුණෙ ධීරං ධීරෙන සහ සංවසෙ>
    text <ධීරෙනල්‌ලාපසල්‌ලාපං තං කරෙ තඤ්‌ච රොචයෙ>
  text <95>
    text <කිං නු තෙ අකරං ධීරො වද කස්‌සප කාරණං>
    text <කෙන කස්‌සප ධීරස්‌ස දස්‌සනං අභිකඞ්‌ඛසි>
  text <96>
    text <නයං නයති මෙධාවී අධුරායං න යුඤ්‌ජති>
    text <සුනයො සෙය්‍යසො හොති සම්‌මා වුත්‌තො න කුප්‌පති>
    text <විනයං සො පජානාති සාධු තෙන සමාගමො>
  text <97>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං කස්‌සප තෙ දම්‌මි යං කිඤ්‌චි මනසිච්‌ඡසි>
  text <98>
    text <වරං චෙ මෙ අදො සක්‌ක සබ්‌බභූතානමිස්‌සර>
    text <තතො රත්‍යා විවසානෙ සූරියුග්‌ගමනං පති>
    text <දිබ්‌බා භක්‌ඛා පාතුභවෙය්‍යුං සීලවන්‌තො ච යාචකා>
  text <99>
    text <දදතො මෙ න ඛීයෙථ දත්‌වා නානුතපෙය්‍යහං>
    text <දදං චිත්‌තං පසාදෙය්‍යං එතං සක්‌ක වරං වරෙ>
  text <100>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං කස්‌සප තෙ දම්‌මි යං කිඤ්‌චි මනසිච්‌ඡසි>
  text <101>
    text <වරං චෙ මෙ අදො සක්‌ක සබ්‌බභූතානමිස්‌සර>
    text <න මං පුන උපෙය්‍යාසි එතං සක්‌ක වරං වරෙ>
  text <102>
    text <බහූහි වතචරියාහි නරා ච අථ නාරියො>
    text <දස්‌සනං අභිකඞ්‌ඛන්‌ති කිං නු මෙ දස්‌සනෙ භයං>
  text <103>
    text <තං තාදිසං දෙවවණ්‌ණං සබ්‌බකාමසමිද්‌ධිනං>
    text <දිස්‌වා තපො පමජ්‌ජෙය්‍ය එතං තෙ දස්‌සනෙ භයන්‌ති>
  stand <අකිත්‌තිජාතකං සත්‌තමං>
  text <  <
  text <තක්‌කාරියජාතකං>
  text <104>
    text <අහමෙව දුබ්‌භාසිතං භාසි බාලො භෙකොවරඤ්‌ඤෙ අහිමව්‌හායමානො>
    text <තක්‌කාරියෙ සොබ්‌භමිමං පතාමි න කිරෙව සාධු අතිවෙලභාණී>
  text <105>
    text <පප්‌පොති මච්‌චො අතිවෙලභාණී බන්‌ධං වධං සොකපරිද්‌දවඤ්‌ච>
    text <අත්‌තානමෙව ගරහාසි එත්‌ථ ආචෙර යං තං නිඛණන්‌ති සොබ්‌භෙ>
  text <106>
    text <කිමෙවහං තුණ්‌ඩිලමනුපුච්‌ඡිං කරෙය්‍ය සං භාතරං කාළිකායං>
    text <නග්‌ගොවහං වත්‌ථයුගඤ්‌ච ජීනො අයම්‌පි අත්‌ථො බහුතාදිසොව>
  text <107>
    text <යො යුජ්‌ඣමානානමයුජ්‌ඣමානො මෙණ්‌ඩන්‌තරං අච්‌චුපතී කුලිඞ්‌ගො>
    text <සො පිංසිතො මෙණ්‌ඩසිරෙහි තත්‌ථ අයම්‌පි අත්‌ථො බහුතාදිසොව>
  text <108>
    text <චතුරො ජනා පොත්‌ථකමග්‌ගහෙසුං එකඤ්‌ච පොසං අනුරක්‌ඛමානා>
    text <සබ්‌බෙව තෙ භින්‌නසිරා සයිංසු අයම්‌පි අත්‌ථො බහුතාදිසොව>
  text <109>
    text <අජා යථා වෙළුගුම්‌බස්‌මිං බද්‌ධා අවක්‌ඛිපන්‌තී අසිමජ්‌ඣගච්‌ඡි>
    text <තෙනෙව තස්‌සා ගලකාවකන්‌තං අයම්‌පි අත්‌ථො බහුතාදිසොව>
  text <110>
    text <ඉමෙ න දෙවා න ගන්‌ධබ්‌බපුත්‌තා මිගා ඉමෙ අත්‌ථවසං ගතා මෙ>
    text <එකඤ්‌ච නං සායමාසෙ පචන්‌තු එකං පුනප්‌පාතරාසෙ පචන්‌තු>
  text <111>
    text <සතං සහස්‌සානි දුභාසිතානි කලම්‌පි නාග්‌ඝන්‌ති සුභාසිතස්‌ස>
    text <දුබ්‌භාසිතං සඞ්‌කමානො කිලෙසො තස්‌මා තුණ්‌හී කිම්‌පුරිසා න බාල්‍යා>
  text <112>
    text <යා මෙසා බ්‍යාහාසි පමුඤ්‌චථෙතං ගිරිඤ්‌ච නං හිමවන්‌තං නයන්‌තු>
    text <ඉමඤ්‌ච ඛො දෙන්‌තු මහානසාය පාතොව නං පාතරාසෙ පචන්‌තු>
  text <113>
    text <පජ්‌ජුන්‌නනාථා පසවො පසුනාථා අයං පජා>
    text <ත්‌වං නාථොසි මහාරාජ නාථොහං භරියාය මෙ>
    text <ද්‌වින්‌නමඤ්‌ඤතරං ඤත්‌වා මුත්‌තො ගච්‌ඡෙය්‍ය පබ්‌බතං>
  text <114>
    text <න වෙ නින්‌දා සුපරිවජ්‌ජයෙථ නානා ජනා සෙවිතබ්‌බා ජනින්‌ද>
    text <යෙනෙව එකො ලභතෙ පසංසං තෙනෙව අඤ්‌ඤො ලභතෙ නින්‌දිතාරං>
  text <115>
    text <සබ්‌බො ලොකො පරිචිත්‌තො අතිචිත්‌තො සබ්‌බො ලොකො චිත්‌තවා සම්‌හි චිත්‌තෙ>
    text <පච්‌චෙකචිත්‌තා පුථු සබ්‌බසත්‌තා කස්‌සීධ චිත්‌තස්‌ස වසෙ න වත්‌තෙ>
  text <116>
    text <තුණ්‌හී අහූ කිම්‌පුරිසො සභරියො යො දානි බ්‍යාහාසි භයස්‌ස භීතො>
    text <සො දානි මුත්‌තො සුඛිතො අරොගො වාචාකිරෙවත්‌තවතී නරානන්‌ති>
  stand <තක්‌කාරියජාතකං අට්‌ඨමං>
  text <  <
  text <රුරුමිගරාජජාතකං>
  text <117>
    text <තස්‌ස ගාමවරං දම්‌මි නාරියො ච අලඞ්‌කතා>
    text <යො මෙතං මිගමක්‌ඛාති මිගානං මිගමුත්‌තමං>
  text <118>
    text <මය්‌හං ගාමවරං දෙහි නාරියො ච අලඞ්‌කතා>
    text <අහං තෙ මිගමක්‌ඛිස්‌සං මිගානං මිගමුත්‌තමං>
  text <119>
    text <එතස්‌මිං වනසණ්‌ඩස්‌මිං අම්‌බා සාලා ච පුප්‌ඵිතා>
    text <ඉන්‌දගොපකසඤ්‌ඡන්‌නා එත්‌ථෙසො තිට්‌ඨතෙ මිගො>
  text <120>
    text <ධනුං අද්‌වෙජ්‌ඣං කත්‌වාන උසුං සන්‌නය්‌හුපාගමි>
    text <මිගො ච දිස්‌වා රාජානං දූරතො අජ්‌ඣභාසථ>
  text <121>
    text <ආගමෙහි මහාරාජ මා මං විජ්‌ඣි රථෙසභ>
    text <කො නු තෙ ඉදමක්‌ඛාසි එත්‌ථෙසො තිට්‌ඨතෙ මිගො>
  text <122>
    text <එස පාපචරො පොසො සම්‌ම තිට්‌ඨති ආරකා>
    text <සොයං මෙ ඉදමක්‌ඛාසි එත්‌ථෙසො තිට්‌ඨතෙ මිගො>
  text <123>
    text <සච්‌චං කිරෙව මාහංසු නරා එකච්‌චියා ඉධ>
    text <කට්‌ඨං නිප්‌ලවිතං සෙය්‍යො න ත්‌වෙවෙකච්‌චි යො නරො>
    text <>
  text <124>
    text <කිං නු රුරු ගරහසි මිගානං කිං පක්‌ඛීනං කිං පන මානුසානං>
    text <භයඤ්‌හි මං වින්‌දතිනප්‌පරූපං සුත්‌වාන තං මානුසිං භාසමානං>
  text <125>
    text <යමුද්‌ධරිං වාහනෙ වුය්‌හමානං මහොදකෙ සලිලෙ සීඝසොතෙ>
    text <තතොනිදානං භයමාගතං මම දුක්‌ඛො හවෙ රාජ අසබ්‌භි සඞ්‌ගමො>
  text <126>
    text <සොහං චතුප්‌පත්‌තමිමං විහඞ්‌ගමං තනුච්‌ඡිදං හදයෙ ඔස්‌සජාමි>
    text <හනාමි තං මිත්‌තදුබ්‌භිං අකිච්‌චකාරිං යො තාදිසං කම්‌මකතං න ජානෙ>
  text <127>
    text <ධීරස්‌ස බාලස්‌ස හවෙ ජනින්‌ද සන්‌තො වධං නප්‌පසංසන්‌ති ජාතු>
    text <කාමං ඝරං ගච්‌ඡතු පාපධම්‌මො යඤ්‌චස්‌ස භට්‌ඨං තදෙතස්‌ස දෙහි>
    text <අහඤ්‌ච තෙ කාමකරො භවාමි>
  text <128>
    text <අද්‌ධා රුරු අඤ්‌ඤතරො සතං සො යො දුබ්‌භතො මානුසස්‌ස න දුබ්‌භි>
    text <කාමං ඝරං ගච්‌ඡතු පාපධම්‌මො යඤ්‌චස්‌ස භට්‌ඨං තදෙතස්‌ස දම්‌මි>
    text <අහඤ්‌ච තෙ කාමචාරං දදාමි>
  text <129>
    text <සුවිජානං සිඞ්‌ගාලානං සකුණානඤ්‌චවස්‌සිතං>
    text <මනුස්‌සවස්‌සිතං රාජ දුබ්‌බිජානතරං තතො>
  text <130>
    text <අපි චෙ මඤ්‌ඤතී පොසො ඤාති මිත්‌තො සඛාති වා>
    text <යො පුබ්‌බෙ සුමනො හුත්‌වා පච්‌ඡා සම්‌පජ්‌ජතෙ දිසො>
  text <131>
    text <සමාගතා ජානපදා නෙගමා ච සමාගතා>
    text <මිගා සස්‌සානි ඛාදන්‌ති තං දෙවො පටිසෙධතු>
  text <132>
    text <කාමං ජනපදො මාසි රට්‌ඨඤ්‌චාපි විනස්‌සතු>
    text <න ත්‌වෙවාහං රුරුං දුබ්‌භෙ දත්‌වා අභයදක්‌ඛිණං>
  text <133>
    text <මා මෙ ජනපදො ආසි රට්‌ඨඤ්‌චාපි විනස්‌සතු>
    text <න ත්‌වෙවාහං මිගරාජස්‌ස වරං දත්‌වා මුසා භණෙති>
  stand <රුරුමිගරාජජාතකං නවමං>
  text <  <
  text <සරභමිගජාතකං>
  text <134>
    text <ආසීසෙථෙව පුරිසො න නිබ්‌බින්‌දෙය්‍ය පණ්‌ඩිතො>
    text <පස්‌සාමි වොහං අත්‌තානං යථා ඉච්‌ඡිං තථා අහු>
  text <135>
    text <ආසීසෙථෙව පුරිසො න නිබ්‌බින්‌දෙය්‍ය පණ්‌ඩිතො>
    text <පස්‌සාමි වොහං අත්‌තානං උදකා ථලමුබ්‌භතං>
  text <136>
    text <වායමෙථෙව පුරිසො න නිබ්‌බින්‌දෙය්‍ය පණ්‌ඩිතො>
    text <පස්‌සාමි වොහං අත්‌තානං යථා ඉච්‌ඡිං තථා අහු>
  text <137>
    text <වායමෙථෙව පුරිසො න නිබ්‌බින්‌දෙය්‍ය පණ්‌ඩිතො>
    text <පස්‌සාමි වොහං අත්‌තානං උදකා ථලමුබ්‌භතං>
  text <138>
    text <දුක්‌ඛූපනීතොපි නරො සපඤ්‌ඤො ආසං න ඡින්‌දෙය්‍ය සුඛාගමාය>
    text <බහූ හි ඵස්‌සා අහිතා හිතා ච අවිතක්‌කිතා මච්‌චමුපබ්‌බජන්‌ති>
  text <139>
    text <අචින්‌තිතම්‌පි භවති චින්‌තිතම්‌පි විනස්‌සති>
    text <න හි චින්‌තාමයා භොගා ඉත්‌ථියා පුරිසස්‌ස වා>
  text <140>
    text <සරභං ගිරිදුග්‌ගස්‌මිං යං ත්‌වං අනුසරී පුරෙ>
    text <අලීනචිත්‌තස්‌ස තුවං වික්‌කන්‌තමනුජීවසි>
  text <141>
    text <යො තං විදුග්‌ගා නරකා සමුද්‌ධරි සිලාය යොග්‌ගං සරභො කරිත්‌වා>
    text <දුක්‌ඛූපනීතං මච්‌චුමුඛා පමොචයි අලීනචිත්‌තං තං මිගං වදෙසි>
  text <142>
    text <කිං ත්‌වං නු තත්‌ථෙව තදා අහොසි උදාහු තෙ කොචි නං එතදක්‌ඛා>
    text <විවට්‌ටච්‌ඡද්‌දො නුසි සබ්‌බදස්‌සී ඤාණං නු තෙ බ්‍රාහ්‌මණ භිංසරූපං>
  text <143>
    text <න චෙවහං තත්‌ථ තදා අහොසිං න චාපි මෙ කොචි නං එතදක්‌ඛා>
    text <ගාථාපදානඤ්‌ච සුභාසිතානං අත්‌ථං තදානෙන්‌ති ජනින්‌ද ධීරා>
  text <144>
    text <ආදාය පත්‌තිං පරවිරියඝාතිං චාපෙ සරං කිං විචිකිච්‌ඡසෙ තුවං>
    text <නුන්‌නො සරො සරභං හන්‌තු ඛිප්‌පං අන්‌නඤ්‌හි එතං වරපඤ්‌ඤ රඤ්‌ඤො>
  text <145>
    text <අද්‌ධා පජානාමි අහම්‌පි එතං අන්‌නං මිගො බ්‍රාහ්‌මණ ඛත්‌තියස්‌ස>
    text <පුබ්‌බෙ කතඤ්‌ච අපචායමානො තස්‌මා මිගං සරභං නො හනාමි>
  text <146>
    text <නෙසො මිගො මහාරාජ අසුරෙසො දිසම්‌පති>
    text <එතං හන්‌ත්‌වා මනුස්‌සින්‌ද භවස්‌සු අමරාධිපො>
  text <147>
    text <සචෙ ච රාජා විචිකිච්‌ඡසෙ තුවං හන්‌තුං මිගං සරභං සහායකං>
    text <සපුත්‌තදාරො නරවීරසෙට්‌ඨ ගන්‌ත්‌වා තුවං වෙතරණිං යමස්‌ස>
  text <148>
    text <කාමං අහං ජානපදා ච සබ්‌බෙ පුත්‌තා ච දාරා ච සහායසඞ්‌ඝා>
    text <ගච්‌ඡෙමු තං වෙතරණිං යමස්‌ස න ත්‌වෙව හඤ්‌ඤො මම පාණදො යො>
  text <149>
    text <අයං මිගො කිච්‌ඡගතස්‌ස මය්‌හං එකස්‌ස කත්‌තා විවනස්‌මි ඝොරෙ>
    text <තං තාදිසං පුබ්‌බකිච්‌චං සරන්‌තො ජානං මහාබ්‍රහ්‌මෙ කථං හනෙය්‍යං>
  text <150>
    text <මිත්‌තාභිරාධී චිරමෙව ජීව රජ්‌ජං ඉමං ධම්‌මගුණෙ පසාස>
    text <නාරීගණෙහි පරිචාරියන්‌තො මොදස්‌සු රට්‌ඨෙ තිදිවෙව වාසවො>
  text <151>
    text <අක්‌කොධනො නිච්‌චපසන්‌නචිත්‌තො සබ්‌බාතිථී යාචයොගො භවිත්‌වා>
    text <දත්‌වා ච භුත්‌වා ච යථානුභාවං අනින්‌දිතො සග්‌ගමුපෙහි ඨානන්‌ති>
    text <වරඅම්‌බ කුඨාරි සහංසවරො අථරඤ්‌ඤස්‌මිං දූතකපඤ්‌චමකො>
    text <අථ බොධි අකිත්‌ති සුතක්‌කරිනා අථ රුරුමිගෙනපරො සරභොති>
  stand <සරභමිගජාතකං දසමං>
  stand <තෙරසකනිපාතං නිට්‌ඨිතං>
  text <තස්‌සුද්‌දානං>
