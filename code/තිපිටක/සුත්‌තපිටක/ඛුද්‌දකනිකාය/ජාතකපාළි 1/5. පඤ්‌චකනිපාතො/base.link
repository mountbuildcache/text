text <පඤ්‌චකනිපාතො>
  text <මණිකුණ්‌ඩලවග්‌ගො>
    text <  <
    text <මණිකුණ්‌ඩලජාතකං -->
    text <1>
      text <ජීනො රථස්‌සං මණිකුණ්‌ඩලෙ ච පුත්‌තෙ ච දාරෙ ච තථෙව ජීනො>
      text <සබ්‌බෙසු භොගෙසු අසෙසකෙසු කස්‌මා න සන්‌තප්‌පසි සොකකාලෙ>
    text <2>
      text <පුබ්‌බෙව මච්‌චං විජහන්‌ති භොගා මච්‌චො වා තෙ පුබ්‌බතරං ජහාති>
      text <අසස්‌සතා භොගිනො කාමකාමි තස්‌මා න සොචාමහං සොකකාලෙ>
    text <3>
      text <උදෙති ආපූරති වෙති චන්‌දො අත්‌ථං තපෙත්‌වාන පලෙති සූරියො>
      text <විදිතා මයා සත්‌තුක ලොකධම්‌මා තස්‌මා න සොචාමහං සොකකාලෙ>
    text <4>
      text <අලසො ගිහී කාමභොගී න සාධු අසඤ්‌ඤතො පබ්‌බජිතො න සාධු>
      text <රාජා න සාධු අනිසම්‌මකාරී යො පණ්‌ඩිතො කොධනො තං න සාධු>
    text <5>
      text <නිසම්‌ම ඛත්‌තියො කයිරා නානිසම්‌ම දිසම්‌පති>
      text <නිසම්‌මකාරිනො රාජ යසො කිත්‌ති ච වඩ්‌ඪතීති>
    stand <මණිකුණ්‌ඩලජාතකං පඨමං>
    text <  <
    text <සුජාතජාතකං -->
    text <6>
      text <කිං නු සන්‌තරමානොව ලායිත්‌වා හරිතං තිණං>
      text <ඛාද ඛාදාති ලපසි ගතසත්‌තං ජරග්‌ගවං>
    text <7>
      text <න හි අන්‌නෙන පානෙන මතො ගොණො සමුට්‌ඨහෙ>
      text <ත්‌වඤ්‌ච තුච්‌ඡං විලපසි යථා තං දුම්‌මතී තථා>
    text <8>
      text <තථෙව තිට්‌ඨති සීසං හත්‌ථපාදා ච වාලධි>
      text <සොතා තථෙව තිට්‌ඨන්‌ති මඤ්‌ඤෙ ගොණො සමුට්‌ඨහෙ>
    text <9>
      text <නෙවය්‍යකස්‌ස සීසඤ්‌ච හත්‌ථපාදා ච දිස්‌සරෙ>
      text <රුදං මත්‌තිකථූපස්‌මිං නනු ත්‌වඤ්‌ඤෙව දුම්‌මති>
    text <10>
      text <ආදිත්‌තං වත මං සන්‌තං ඝතසිත්‌තංව පාවකං>
      text <වාරිනා විය ඔසිඤ්‌චං සබ්‌බං නිබ්‌බාපයෙ දරං>
    text <11>
      text <අබ්‌බහී වත මෙ සල්‌ලං යමාසි හදයස්‌සිතං>
      text <යො මෙ සොකපරෙතස්‌ස පිතු සොකං අපානුදි>
    text <12>
      text <සොහං අබ්‌බූළ්‌හසල්‌ලොස්‌මි වීතසොකො අනාවිලො>
      text <න සොචාමි න රොදාමි තව සුත්‌වාන මාණව>
    text <13>
      text <එවං කරොන්‌ති සප්‌පඤ්‌ඤා යෙ හොන්‌ති අනුකම්‌පකා>
      text <විනිවත්‌තෙන්‌ති සොකම්‌හා සුජාතො පිතරං යථාති>
    stand <සුජාතජාතකං දුතියං>
    text <  <
    text <වෙනසාඛජාතකං -->
    text <14>
      text <නයිදං නිච්‌චං භවිතබ්‌බං බ්‍රහ්‌මදත්‌ත ඛෙමං සුභික්‌ඛං සුඛතා ච කායෙ>
      text <අත්‌ථච්‌චයෙ මා අහු සම්‌පමූළ්‌හො භින්‌නප්‌ලවො සාගරස්‌සෙව මජ්‌ඣෙ>
    text <15>
      text <යානි කරොති පුරිසො තානි අත්‌තනි පස්‌සති>
      text <කල්‍යාණකාරී කල්‍යාණං පාපකාරී ච පාපකං>
      text <යාදිසං වපතෙ බීජං තාදිසං හරතෙ ඵලං>
    text <16>
      text <ඉදං තදාචරියවචො පාරාසරියො යදබ්‍රවි>
      text <මා සු ත්‌වං අකරි පාපං යං ත්‌වං පච්‌ඡා කතං තපෙ>
    text <17>
      text <අයමෙව සො පිඞ්‌ගිය වෙනසාඛො යම්‌හි ඝාතයිං ඛත්‌තියානං සහස්‌සං>
      text <අලඞ්‌කතෙ චන්‌දනසාරානුලිත්‌තෙ තමෙව දුක්‌ඛං පච්‌චාගතං මමං>
    text <18>
      text <සාමා ච ඛො චන්‌දනලිත්‌තගත්‌තා ලට්‌ඨීව සොභඤ්‌ජනකස්‌ස උග්‌ගතා>
      text <අදිස්‌වා කාලං කරිස්‌සාමි උබ්‌බරිං තං මෙ ඉතො දුක්‌ඛතරං භවිස්‌සතීති>
    stand <වෙනසාඛජාතකං තතියං>
    text <  <
    text <උරගජාතකං -->
    text <19>
      text <උරගොව තචං ජිණ්‌ණං හිත්‌වා ගච්‌ඡති සං තනුං>
      text <එවං සරීරෙ නිබ්‌භොගෙ පෙතෙ කාලඞ්‌කතෙ සති>
    text <20>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න සොචාමි ගතො සො තස්‌ස යා ගති>
    text <21>
      text <අනව්‌හිතො තතො ආගා අනනුඤ්‌ඤාතො ඉතො ගතො>
      text <යථාගතො තථා ගතො තත්‌ථ කා පරිදෙවනා>
    text <22>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න සොචාමි ගතො සො තස්‌ස යා ගති>
    text <23>
      text <සචෙ රොදෙ කිසා අස්‌සං තස්‌සා මෙ කිං ඵලං සියා>
      text <ඤාතිමිත්‌තසුහජ්‌ජානං භිය්‍යො නො අරතී සියා>
    text <24>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න සොචාමි ගතො සො තස්‌ස යා ගති>
    text <25>
      text <යථාපි දාරකො චන්‌දං ගච්‌ඡන්‌තමනුරොදති>
      text <එවං සම්‌පදමෙවෙතං යො පෙතමනුසොචති>
    text <26>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න සොචාමි ගතො සො තස්‌ස යා ගති>
    text <27>
      text <යථාපි උදකකුම්‌භො භින්‌නො අප්‌පටිසන්‌ධියො>
      text <එවං සම්‌පදමෙවෙතං යො පෙතමනුසොචති>
    text <28>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න සොචාමි ගතො සො තස්‌ස යා ගතීති>
    stand <උරගජාතකං චතුත්‌ථං>
    text <  <
    text <ඝටජාතකං -->
    text <29>
      text <අඤ්‌ඤෙ සොචන්‌ති රොදන්‌ති අඤ්‌ඤෙ අස්‌සුමුඛා ජනා>
      text <පසන්‌නමුඛවණ්‌ණොසි කස්‌මා ඝට න සොචසි>
    text <30>
      text <නාබ්‌භතීතහරො සොකො නානාගතසුඛාවහො>
      text <තස්‌මා ධඞ්‌ක න සොචාමි නත්‌ථි සොකෙ දුතීයතා>
    text <31>
      text <සොචං පණ්‌ඩු කිසො හොති භත්‌තඤ්‌චස්‌ස න රුච්‌චති>
      text <අමිත්‌තා සුමනා හොන්‌ති සල්‌ලවිද්‌ධස්‌ස රුප්‌පතො>
    text <32>
      text <ගාමෙ වා යදි වාරඤ්‌ඤෙ නින්‌නෙ වා යදි වා ථලෙ>
      text <ඨිතං මං නාගමිස්‌සති එවං දිට්‌ඨපදො අහං>
    text <33>
      text <යස්‌සත්‌තා නාලමෙකොව සබ්‌බකාමරසාහරො>
      text <සබ්‌බාපි පථවී තස්‌ස න සුඛං ආවහිස්‌සතීති>
    stand <ඝටජාතකං පඤ්‌චමං>
    text <  <
    text <කොරණ්‌ඩියජාතකං -->
    text <34>
      text <එකො අරඤ්‌ඤෙ ගිරිකන්‌දරායං පග්‌ගය්‌හ පග්‌ගය්‌හ සිලං පවෙච්‌ඡසි>
      text <පුනප්‌පුනං සන්‌තරමානරූපො කොරණ්‌ඩිය කො නු තව යිධත්‌ථො>
    text <35>
      text <අහඤ්‌හිමං සාගර සෙවිතන්‌තං සමං කරිස්‌සාමි යථාපි පාණි>
      text <විකිරිය සානූනි ච පබ්‌බතානි ච තස්‌මා සිලං දරියා පක්‌ඛිපාමි>
    text <36>
      text <නයිමං මහිං අරහති පාණිකප්‌පං සමං මනුස්‌සො කරණාය මෙකො>
      text <මඤ්‌ඤාමිමඤ්‌ඤෙව දරිං ජිගීසං කොරණ්‌ඩිය හාහසි ජීවලොකං>
    text <37>
      text <සචෙ අහං භූතධරං න සක්‌කා සමං මනුස්‌සො කරණාය මෙකො>
      text <එවමෙව ත්‌වං බ්‍රහ්‌මෙ ඉමෙ මනුස්‌සෙ නානාදිට්‌ඨිකෙ නානයිස්‌සසි තෙ>
    text <38>
      text <සඞ්‌ඛිත්‌තරූපෙන භවං මමත්‌ථං අක්‌ඛාසි කොරණ්‌ඩිය එවමෙතං>
      text <යථා න සක්‌කා පථවී සමායං කත්‌තුං මනුස්‌සෙන තථා මනුස්‌සාති>
    stand <කොරණ්‌ඩියජාතකං ඡට්‌ඨං>
    text <  <
    text <ලටුකිකජාතකං -->
    text <39>
      text <වන්‌දාමි තං කුඤ්‌ජර සට්‌ඨිහායනං ආරඤ්‌ඤකං යූථපතිං යසස්‌සිං>
      text <පක්‌ඛෙහි තං පඤ්‌ජලිකං කරොමි මා මෙ වධී පුත්‌තකෙ දුබ්‌බලාය>
    text <40>
      text <වන්‌දාමි තං කුඤ්‌ජර එකචාරිං ආරඤ්‌ඤකං පබ්‌බතසානුගොචරං>
      text <පක්‌ඛෙහි තං පඤ්‌ජලිකං කරොමි මා මෙ වධී පුත්‌තකෙ දුබ්‌බලාය>
    text <41>
      text <වමිස්‌සාමි තෙ ලටුකිකෙ පුත්‌තකානි කිං මෙ තුවං කාහසි දුබ්‌බලාසි>
      text <සතං සහස්‌සානිපි තාදිසීනං වාමෙන පාදෙන පපොථයෙය්‍යං>
    text <42>
      text <න හෙව සබ්‌බත්‌ථ බලෙන කිච්‌චං බලඤ්‌හි බාලස්‌ස වධාය හොති>
      text <කරිස්‌සාමි තෙ නාගරාජා අනත්‌ථං යො මෙ වධී පුත්‌තකෙ දුබ්‌බලාය>
    text <43>
      text <කාකඤ්‌ච පස්‌ස ලටුකිකං මණ්‌ඩූකං නීලමක්‌ඛිකං>
      text <එතෙ නාගං අඝාතෙසුං පස්‌ස වෙරස්‌ස වෙරිනං>
      text <තස්‌මා හි වෙරං න කයිරාථ අප්‌පියෙනපි කෙනචීති>
    stand <ලටුකිකජාතකං සත්‌තමං>
    text <  <
    text <චූළධම්‌මපාලජාතකං -->
    text <44>
      text <අහමෙව දූසියා භූනහතා රඤ්‌ඤො මහාපතාපස්‌ස>
      text <එතං මුඤ්‌චතු ධම්‌මපාලං හත්‌ථෙ මෙ දෙව ඡෙදෙහි>
    text <45>
      text <අහමෙව දූසියා භූනහතා රඤ්‌ඤො මහාපතාපස්‌ස>
      text <එතං මුඤ්‌චතු ධම්‌මපාලං පාදෙ මෙ දෙව ඡෙදෙහි>
    text <46>
      text <අහමෙව දූසියා භූනහතා රඤ්‌ඤො මහාපතාපස්‌ස>
      text <එතං මුඤ්‌චතු ධම්‌මපාලං සීසං මෙ දෙව ඡෙදෙහි>
    text <47>
      text <න හි නූනිමස්‌ස රඤ්‌ඤො මිත්‌තාමච්‌චා ච විජ්‌ජරෙ සුහදා>
      text <යෙ න වදන්‌ති රාජානං මා ඝාතයි ඔරසං පුත්‌තං>
    text <48>
      text <න හි නූනිමස්‌ස රඤ්‌ඤො ඤාතී මිත්‌තා ච විජ්‌ජරෙ සුහදා>
      text <යෙ න වදන්‌ති රාජානං මා ඝාතයි අත්‍රජං පුත්‌තං>
    text <49>
      text <චන්‌දනසාරානුලිත්‌තා බාහා ඡිජ්‌ජන්‌ති ධම්‌මපාලස්‌ස>
      text <දායාදස්‌ස පථබ්‍යා පාණා මෙ දෙව රුජ්‌ඣන්‌තීති>
    stand <චූළධම්‌මපාලජාතකං අට්‌ඨමං>
    text <  <
    text <සුවණ්‌ණමිගජාතකං -->
    text <50>
      text <වික්‌කම රෙ හරිපාද වික්‌කම රෙ මහාමිග>
      text <ඡින්‌ද වාරත්‌තිකං පාසං නාහං එකා වනෙ රමෙ>
    text <51>
      text <වික්‌කමාමි න පාරෙමි භූමිං සුම්‌භාමි වෙගසා>
      text <දළ්‌හො වාරත්‌තිකො පාසො පාදං මෙ පරිකන්‌තති>
    text <52>
      text <අත්‌ථරස්‌සු පලාසානි අසිං නිබ්‌බාහ ලුද්‌දක>
      text <පඨමං මං වධිත්‌වාන හන පච්‌ඡා මහාමිගං>
    text <53>
      text <න මෙ සුතං වා දිට්‌ඨං වා භාසන්‌තිං මානුසිං මිගිං>
      text <ත්‌වඤ්‌ච භද්‌දෙ සුඛී හොහි එසො චාපි මහාමිගො>
    text <54>
      text <එවං ලුද්‌දක නන්‌දස්‌සු සහ සබ්‌බෙහි ඤාතිභි>
      text <යථාහමජ්‌ජ නන්‌දාමි මුත්‌තං දිස්‌වා මහාමිගන්‌ති>
    stand <සුවණ්‌ණමිගජාතකං නවමං>
    text <  <
    text <සුයොනන්‌දීජාතකං -->
    text <55>
      text <වාති ගන්‌ධො තිමිරානං කුසමුද්‌දො ච ඝොසවා>
      text <දූරෙ ඉතො සුයොනන්‌දී තම්‌බකාමා තුදන්‌ති මං>
    text <56>
      text <කථං සමුද්‌දමතරි කථං අද්‌දක්‌ඛි සෙදුමං>
      text <කථං තස්‌සා ච තුය්‌හඤ්‌ච අහු සග්‌ග සමාගමො>
    text <57>
      text <කුරුකච්‌ඡා පයාතානං වාණිජානං ධනෙසිනං>
      text <මකරෙහි අභිදා නාවා ඵලකෙනාහමප්‌ලවිං>
    text <58>
      text <සා මං සණ්‌හෙන මුදුනා නිච්‌චං චන්‌දනගන්‌ධිනී>
      text <අඞ්‌ගෙන උද්‌ධරී භද්‌දා මාතා පුත්‌තංව ඔරසං>
    text <59>
      text <සා මං අන්‌නෙන පානෙන වත්‌ථෙන සයනෙන ච>
      text <අත්‌තනාපි ච මන්‌දක්‌ඛී එවං තම්‌බ විජානාහීති>
      text <අථ ජිනවරො හරිතං තිණකො අථ භින්‌නප්‌ලවො උරගොව ඝටො>
      text <දරියා පුන කුඤ්‌ජර භූනහතා මිගමුත්‌තමසග්‌ගවරෙන දසාති>
    stand <සුයොනන්‌දීජාතකං දසමං>
    stand <මණිකුණ්‌ඩලවග්‌ගො පඨමො>
    text <තස්‌සුද්‌දානං>
  text <වණ්‌ණාරොහවග්‌ගො>
    text <  <
    text <වණ්‌ණාරොහජාතකං -->
    text <60>
      text <වණ්‌ණාරොහෙන ජාතියා බලනික්‌කමනෙන ච>
      text <සුබාහු න මයා සෙය්‍යො සුදාඨ ඉති භාසසි>
    text <61>
      text <වණ්‌ණාරොහෙන ජාතියා බලනික්‌කමනෙන ච>
      text <සුදාඨො න මයා සෙය්‍යො සුබාහු ඉති භාසසි>
    text <62>
      text <එවං චෙ මං විහරන්‌තං සුබාහු සම්‌ම දුබ්‌භසි>
      text <න දානාහං තයා සද්‌ධිං සංවාසමභිරොචයෙ>
    text <63>
      text <යො පරෙසං වචනානි සද්‌දහෙය්‍ය යථාතථං>
      text <ඛිප්‌පං භිජ්‌ජෙථ මිත්‌තස්‌මිං වෙරඤ්‌ච පසවෙ බහුං>
    text <64>
      text <න සො මිත්‌තො යො සදා අප්‌පමත්‌තො භෙදාසඞ්‌කී රන්‌ධමෙවානුපස්‌සී>
      text <යස්‌මිඤ්‌ච සෙතී උරසීව පුත්‌තො ස වෙ මිත්‌තො යො අභෙජ්‌ජො පරෙහීති>
    stand <වණ්‌ණාරොහජාතකං පඨමං>
    text <  <
    text <සීලවීමංසජාතකං -->
    text <65>
      text <සීලං සෙය්‍යො සුතං සෙය්‍යො ඉති මෙ සංසයො අහු>
      text <සීලමෙව සුතා සෙය්‍යො ඉති මෙ නත්‌ථි සංසයො>
    text <66>
      text <මොඝා ජාති ච වණ්‌ණො ච සීලමෙව කිරුත්‌තමං>
      text <සීලෙන අනුපෙතස්‌ස සුතෙනත්‌ථො න විජ්‌ජති>
    text <67>
      text <ඛත්‌තියො ච අධම්‌මට්‌ඨො වෙස්‌සො චාධම්‌මනිස්‌සිතො>
      text <තෙ පරිච්‌චජ්‌ජුභො ලොකෙ උපපජ්‌ජන්‌ති දුග්‌ගතිං>
    text <68>
      text <ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා>
      text <ඉධ ධම්‌මං චරිත්‌වාන භවන්‌ති තිදිවෙ සමා>
    text <69>
      text <න වෙදා සම්‌පරායාය න ජාති නාපි බන්‌ධවා>
      text <සකඤ්‌ච සීලං සංසුද්‌ධං සම්‌පරායාය සුඛාය චාති>
    stand <සීලවීමංසජාතකං දුතියං>
    text <  <
    text <හිරිජාතකං -->
    text <70>
      text <හිරිං තරන්‌තං විජිගුච්‌ඡමානං තවාහමස්‌මී ඉති භාසමානං>
      text <සෙය්‍යානි කම්‌මානි අනාදියන්‌තං නෙසො මමන්‌ති ඉති නං විජඤ්‌ඤා>
    text <71>
      text <යඤ්‌හි කයිරා තඤ්‌හි වදෙ යං න කයිරා න තං වදෙ>
      text <අකරොන්‌තං භාසමානං පරිජානන්‌ති පණ්‌ඩිතා>
    text <72>
      text <න සො මිත්‌තො යො සදා අප්‌පමත්‌තො භෙදාසඞ්‌කී රන්‌ධමෙවානුපස්‌සී>
      text <යස්‌මිඤ්‌ච සෙතී උරසීව පුත්‌තො ස වෙ මිත්‌තො යො අභෙජ්‌ජො පරෙහි>
    text <73>
      text <පාමොජ්‌ජකරණං ඨානං පසංසාවහනං සුඛං>
      text <ඵලානිසංසො භාවෙති වහන්‌තො පොරිසං ධුරං>
    text <74>
      text <පවිවෙකරසං පිත්‌වා රසං උපසමස්‌ස ච>
      text <නිද්‌දරො හොති නිප්‌පාපො ධම්‌මප්‌පීතිරසං පිවන්‌ති>
    stand <හිරිජාතකං තතියං>
    text <  <
    text <ඛජ්‌ජොපනකජාතකං -->
    text <75>
      text <කො නු සන්‌තම්‌හි පජ්‌ජොතෙ අග්‌ගිපරියෙසනං චරං>
      text <අද්‌දක්‌ඛි රත්‌ති ඛජ්‌ජොතං ජාතවෙදං අමඤ්‌ඤථ>
    text <76>
      text <ස්‌වස්‌ස ගොමයචුණ්‌ණානි අභිමත්‌ථං තිණානි ච>
      text <විපරීතාය සඤ්‌ඤාය නාසක්‌ඛි පජ්‌ජලෙතවෙ>
    text <77>
      text <එවම්‌පි අනුපායෙන අත්‌ථං න ලභතෙ මිගො>
      text <විසාණතො ගවං දොහං යත්‌ථ ඛීරං න වින්‌දති>
    text <78>
      text <විවිධෙහි උපායෙහි අත්‌ථං පප්‌පොන්‌ති මාණවා>
      text <නිග්‌ගහෙන අමිත්‌තානං මිත්‌තානං පග්‌ගහෙන ච>
    text <79>
      text <සෙනාමොක්‌ඛපලාභෙන වල්‌ලභානං නයෙන ච>
      text <ජගතිං ජගතිපාලා ආවසන්‌ති වසුන්‌ධරන්‌ති>
    stand <ඛජ්‌ජොපනකජාතකං චතුත්‌ථං>
    text <  <
    text <අහිතුණ්‌ඩිකජාතකං -->
    text <80>
      text <ධුත්‌තොම්‌හි සම්‌ම සුමුඛ ජූතෙ අක්‌ඛපරාජිතො>
      text <හරෙහි අම්‌බපක්‌කානි වීරියං තෙ භක්‌ඛයාමසෙ>
    text <81>
      text <අලිකං වත මං සම්‌ම අභූතෙන පසංසසි>
      text <කො තෙ සුතො වා දිට්‌ඨො වා සුමුඛො නාම මක්‌කටො>
    text <82>
      text <අජ්‌ජාපි මෙ තං මනසි යං මං ත්‌වං අහිතුණ්‌ඩික>
      text <ධඤ්‌ඤාපණං පවිසිත්‌වා මත්‌තො ඡාතං හනාසි මං>
    text <83>
      text <තාහං සරං දුක්‌ඛසෙය්‍යං අපි රජ්‌ජම්‌පි කාරයෙ>
      text <නෙවාහං යාචිතො දජ්‌ජං තථා හි භයතජ්‌ජිතො>
    text <84>
      text <යඤ්‌ච ජඤ්‌ඤා කුලෙ ජාතං ගබ්‌භෙ තිත්‌තං අමච්‌ඡරිං>
      text <තෙන සඛිඤ්‌ච මිත්‌තඤ්‌ච ධීරො සන්‌ධාතුමරහතීති>
    stand <අහිතුණ්‌ඩිකජාතකං පඤ්‌චමං>
    text <  <
    text <ගුම්‌බියජාතකං -->
    text <85>
      text <මධුවණ්‌ණං මධුරසං මධුගන්‌ධං විසං අහු>
      text <ගුම්‌බියො ඝාසමෙසානො අරඤ්‌ඤෙ ඔදහී විසං>
    text <86>
      text <මධු ඉති මඤ්‌ඤමානා යෙ තං විසමඛාදිසුං>
      text <තෙසං තං කටුකං ආසි මරණං තෙනුපාගමුං>
    text <87>
      text <යෙ ච ඛො පටිසඞ්‌ඛාය විසං තං පරිවජ්‌ජයුං>
      text <තෙ ආතුරෙසු සුඛිතා ඩය්‌හමානෙසු නිබ්‌බුතා>
    text <88>
      text <එවමෙව මනුස්‌සෙසු විසං කාමා සමොහිතා>
      text <ආමිසං බන්‌ධනඤ්‌චෙතං මච්‌චුවෙසො ගුහාසයො>
    text <89>
      text <එවමෙව ඉමෙ කාමෙ ආතුරා පරිචාරිකෙ>
      text <යෙ සදා පරිවජ්‌ජෙන්‌ති සඞ්‌ගං ලොකෙ උපච්‌චගුන්‌ති>
    stand <ගුම්‌බියජාතකං ඡට්‌ඨං>
    text <  <
    text <සාළියජාතකං -->
    text <90>
      text <ය්‌වායං සාළිය ඡාපොති කණ්‌හසප්‌පං අගාහයි>
      text <තෙන සප්‌පෙනයං දට්‌ඨො හතො පාපානුසාසකො>
    text <91>
      text <අහන්‌තාර මහන්‌තාරං යො නරො හන්‌තුමිච්‌ඡති>
      text <එවං සො නිහතො සෙති යථායං පුරිසො හතො>
    text <92>
      text <අහන්‌තාර මඝාතෙන්‌තං යො නරො හන්‌තුමිච්‌ඡති>
      text <එවං සො නිහතො සෙති යථායං පුරිසො හතො>
    text <93>
      text <යථා පංසුමුට්‌ඨිං පුරිසො පටිවාතං පටික්‌ඛිපෙ>
      text <තමෙව සො රජො හන්‌ති තථායං පුරිසො හතො>
    text <94>
      text <යො අප්‌පදුට්‌ඨස්‌ස නරස්‌ස දුස්‌සති සුද්‌ධස්‌ස පොසස්‌ස අනඞ්‌ගණස්‌ස>
      text <තමෙව බාලං පච්‌චෙති පාපං සුඛුමො රජො පටිවාතංව ඛිත්‌තොති>
    stand <සාළියජාතකං සත්‌තමං>
    text <  <
    text <තචසාරජාතකං -->
    text <95>
      text <අමිත්‌තහත්‌ථත්‌ථගතා තචසාරසමප්‌පිතා>
      text <පසන්‌නමුඛවණ්‌ණාත්‌ථ කස්‌මා තුම්‌හෙ න සොචථ>
    text <96>
      text <න සොචනාය පරිදෙවනාය අත්‌ථොව ලබ්‌භො අපි අප්‌පකොපි>
      text <සොචන්‌තමෙනං දුඛිතං විදිත්‌වා පච්‌චත්‌ථිකා අත්‌තමනා භවන්‌ති>
    text <97>
      text <යතො ච ඛො පණ්‌ඩිතො ආපදාසු න වෙධතී අත්‌ථවිනිච්‌ඡයඤ්‌ඤූ>
      text <පච්‌චත්‌ථිකාස්‌ස දුඛිතා භවන්‌ති දිස්‌වා මුඛං අවිකාරං පුරාණං>
    text <98>
      text <ජප්‌පෙන මන්‌තෙන සුභාසිතෙන අනුප්‌පදානෙන පවෙණියා වා>
      text <යථා යථා යත්‌ථ ලභෙථ අත්‌ථං තථා තථා තත්‌ථ පරක්‌කමෙය්‍ය>
    text <99>
      text <යතො ච ජානෙය්‍ය අලබ්‌භනෙය්‍යො මයා ව අඤ්‌ඤෙන වා එස අත්‌ථො>
      text <අසොචමානො අධිවාසයෙය්‍ය කම්‌මං දළ්‌හං කින්‌ති කරොමි දානීති>
    stand <තචසාරජාතකං අට්‌ඨමං>
    text <  <
    text <මිත්‌තවින්‌දකජාතකං -->
    text <100>
      text <ක්‍යාහං දෙවානමකරං කිං පාපං පකතං මයා>
      text <යං මෙ සිරස්‌මිං ඔහච්‌ච චක්‌කං භමති මත්‌ථකෙ>
    text <101>
      text <අතික්‌කම්‌ම රමණකං සදාමත්‌තඤ්‌ච දූභකං>
      text <බ්‍රහ්‌මත්‌තරඤ්‌ච පාසාදං කෙනත්‌ථෙන ඉධාගතො>
    text <102>
      text <ඉතො බහුතරා භොගා අත්‍ර මඤ්‌ඤෙ භවිස්‌සරෙ>
      text <ඉති එතාය සඤ්‌ඤාය පස්‌ස මං බ්‍යසනං ගතං>
    text <103>
      text <චතුබ්‌භි අට්‌ඨජ්‌ඣගමා අට්‌ඨාහිපි ච සොළස>
      text <සොළසාහි ච බාත්‌තිංස අත්‍රිච්‌ඡං චක්‌කමාසදො>
    text <ඉච්‌ඡාහතස්‌ස පොසස්‌ස චක්‌කං භමති මත්‌ථකෙ>
    text <104>
      text <උපරිවිසාලා දුප්‌පූරා ඉච්‌ඡා විසටගාමිනී>
      text <යෙ ච තං අනුගිජ්‌ඣන්‌ති තෙ හොන්‌ති චක්‌කධාරිනොති>
    stand <මිත්‌තවින්‌දකජාතකං නවමං>
    text <  <
    text <පලාසජාතකං -->
    text <105>
      text <හංසො පලාසමවච නිග්‍රොධො සම්‌ම ජායති>
      text <අඞ්‌කස්‌මිං තෙ නිසින්‌නොව සො තෙ මම්‌මානි ඡෙච්‌ඡති>
    text <106>
      text <වඩ්‌ඪතාමෙව නිග්‍රොධො පතිට්‌ඨස්‌ස භවාමහං>
      text <යථා පිතා ච මාතා ච එවං මෙ සො භවිස්‌සති>
    text <107>
      text <යං ත්‌වං අඞ්‌කස්‌මිං වඩ්‌ඪෙසි ඛීරරුක්‌ඛං භයානකං>
      text <ආමන්‌ත ඛො තං ගච්‌ඡාම වුඩ්‌ඪි මස්‌ස න රුච්‌චති>
    text <108>
      text <ඉදානි ඛො මං භායෙති මහානෙරුනිදස්‌සනං>
      text <හංසස්‌ස අනභිඤ්‌ඤාය මහා මෙ භයමාගතං>
    text <109>
      text <න තස්‌ස වුඩ්‌ඪි කුසලප්‌පසත්‌ථා යො වඩ්‌ඪමානො ඝසතෙ පතිට්‌ඨං>
      text <තස්‌සූපරොධං පරිසඞ්‌කමානො පතාරයී මූලවධාය ධීරොති>
    stand <පලාසජාතකං දසමං>
    stand <වණ්‌ණාරොහවග්‌ගො දුතියො>
  text <අඩ්‌ඪවග්‌ගො>
    text <  <
    text <දීඝීතිකොසලජාතකං -->
    text <110>
      text <එවංභූතස්‌ස තෙ රාජ ආගතස්‌ස වසෙ මම>
      text <අත්‌ථි නු කොචි පරියායො යො තං දුක්‌ඛා පමොචයෙ>
    text <111>
      text <එවංභූතස්‌ස මෙ තාත ආගතස්‌ස වසෙ තව>
      text <නත්‌ථි නො කොචි පරියායො යො මං දුක්‌ඛා පමොචයෙ>
    text <112>
      text <නාඤ්‌ඤං සුචරිතං රාජ නාඤ්‌ඤං රාජ සුභාසිතං>
      text <තායතෙ මරණකාලෙ එවමෙවිතරං ධනං>
    text <113>
      text <අක්‌කොච්‌ඡි මං අවධි මං අජිනි මං අහාසි මෙ>
      text <යෙ ච තං උපනය්‌හන්‌ති වෙරං තෙසං න සම්‌මති>
    text <114>
      text <අක්‌කොච්‌ඡි මං අවධි මං අජිනි මං අහාසි මෙ>
      text <යෙ ච තං නුපනය්‌හන්‌ති වෙරං තෙසූපසම්‌මති>
    text <115>
      text <න හි වෙරෙන වෙරානි සම්‌මන්‌තීධ කුදාචනං>
      text <අවෙරෙන ච සම්‌මන්‌ති එස ධම්‌මො සනන්‌තනොති>
    stand <දීඝීතිකොසලජාතකං පඨමං>
    text <  <
    text <මිගපොතකජාතකං -->
    text <116>
      text <අගාරා පච්‌චුපෙතස්‌ස අනගාරස්‌ස තෙ සතො>
      text <සමණස්‌ස න තං සාධු යං පෙතමනුසොචසි>
    text <117>
      text <සංවාසෙන හවෙ සක්‌ක මනුස්‌සස්‌ස මිගස්‌ස වා>
      text <හදයෙ ජායතෙ පෙමං න තං සක්‌කා අසොචිතුං>
    text <118>
      text <මතං මරිස්‌සං රොදන්‌ති යෙ රුදන්‌ති ලපන්‌ති ච>
      text <තස්‌මා ත්‌වං ඉසි මා රොදි රොදිතං මොඝමාහු සන්‌තො>
    text <119>
      text <රොදිතෙන හවෙ බ්‍රහ්‌මෙ මතො පෙතො සමුට්‌ඨහෙ>
      text <සබ්‌බෙ සඞ්‌ගම්‌ම රොදාම අඤ්‌ඤමඤ්‌ඤස්‌ස ඤාතකෙ>
    text <120>
      text <ආදිත්‌තං වත මං සන්‌තං ඝතසිත්‌තංව පාවකං>
      text <වාරිනා විය ඔසිඤ්‌චං සබ්‌බං නිබ්‌බාපයෙ දරං>
    text <121>
      text <අබ්‌බහි වත මෙ සල්‌ලං යමාසි හදයස්‌සිතං>
      text <යො මෙ සොකපරෙතස්‌ස පුත්‌තසොකං අපානුදි>
    text <122>
      text <සොහං අබ්‌බූළ්‌හසල්‌ලොස්‌මි වීතසොකො අනාවිලො>
      text <න සොචාමි න රොදාමි තව සුත්‌වාන වාසවාති>
    stand <මිගපොතකජාතකං දුතියං>
    text <  <
    text <මූසිකජාතකං -->
    text <123>
      text <කුහිං ගතා කත්‌ථ ගතා ඉති ලාලප්‌පතී ජනො>
      text <අහමෙවෙකො ජානාමි උදපානෙ මූසිකා හතා>
    text <124>
      text <යඤ්‌චෙතං ඉති චීති ච ගද්‍රභොව නිවත්‌තසි>
      text <උදපානෙ මූසිකං හන්‌ත්‌වා යවං භක්‌ඛෙතුමිච්‌ඡසි>
    text <125>
      text <දහරො චාසි දුම්‌මෙධ පඨමුප්‌පත්‌තිකො සුසු>
      text <දීඝඤ්‌චෙතං සමාසජ්‌ජ න තෙ දස්‌සාමි ජීවිතං>
    text <126>
      text <නාන්‌තලික්‌ඛභවනෙන නාඞ්‌ගපුත්‌තපිනෙන වා>
      text <පුත්‌තෙන හි පත්‌ථයිතො සිලොකෙහි පමොචිතො>
    text <127>
      text <සබ්‌බං සුතමධීයෙථ හීනමුක්‌කට්‌ඨමජ්‌ඣිමං>
      text <සබ්‌බස්‌ස අත්‌ථං ජානෙය්‍ය න ච සබ්‌බං පයොජයෙ>
      text <හොති තාදිසකො කාලො යත්‌ථ අත්‌ථාවහං සුතන්‌ති>
    stand <මූසිකජාතකං තතියං>
    text <  <
    text <චූළධනුග්‌ගහජාතකං -->
    text <128>
      text <සබ්‌බං භණ්‌ඩං සමාදාය පාරං තිණ්‌ණොසි බ්‍රාහ්‌මණ>
    text <පච්‌චාගච්‌ඡ ලහුං ඛිප්‌පං මම්‌පි තාරෙහි දානිතො>
    text <129>
      text <අසන්‌ථුතං මං චිරසන්‌ථුතෙන නිමීනි භොතී අද්‌ධුවං ධුවෙන>
      text <මයාපි භොතී නිමිනෙය්‍ය අඤ්‌ඤං ඉතො අහං දූරතරං ගමිස්‌සං>
    text <130>
      text <කායං එළගලාගුම්‌බෙ කරොති අහුහාසියං>
      text <නයීධ නච්‌චගීතං වා තාළං වා සුසමාහිතං>
      text <අනම්‌හිකාලෙ සුසොණි කිං නු ජග්‌ඝසි සොභනෙ>
    text <131>
      text <සිඞ්‌ගාල බාල දුම්‌මෙධ අප්‌පපඤ්‌ඤොසි ජම්‌බුක>
      text <ජීනො මච්‌ඡඤ්‌ච පෙසිඤ්‌ච කපණො විය ඣායසි>
    text <132>
      text <සුදස්‌සං වජ්‌ජමඤ්‌ඤෙසං අත්‌තනො පන දුද්‌දසං>
      text <ජීනා පතිඤ්‌ච ජාරඤ්‌ච මඤ්‌ඤෙ ත්‌වඤ්‌ඤෙව ඣායසි>
    text <133>
      text <එවමෙතං මිගරාජ යථා භාසසි ජම්‌බුක>
      text <සා නූනාහං ඉතො ගන්‌ත්‌වා භත්‌තු හෙස්‌සං වසානුගා>
    text <134>
      text <යො හරෙ මත්‌තිකං ථාලං කංසථාලම්‌පි සො හරෙ>
      text <කතඤ්‌චෙව තයා පාපං පුනපෙවං කරිස්‌සසීති>
    stand <චූළධනුග්‌ගහජාතකං චතුත්‌ථං>
    text <  <
    text <කපොතජාතකං -->
    text <135>
      text <ඉදානි ඛොම්‌හි සුඛිතො අරොගො නික්‌කණ්‌ටකො නිප්‌පතිතො කපොතො>
      text <කාහාමි දානී හදයස්‌ස තුට්‌ඨිං තථාහිමං මංසසාකං බලෙති>
    text <136>
      text <කායං බලාකා සිඛිනො චොරී ලඞ්‌ඝිපිතාමහා>
      text <ඔරං බලාකෙ ආගච්‌ඡ චණ්‌ඩො මෙ වායසො සඛා>
    text <137>
      text <අලඤ්‌හි තෙ ජග්‌ඝිතායෙ මමං දිස්‌වාන එදිසං>
      text <විලූනං සූදපුත්‌තෙන පිට්‌ඨමණ්‌ඩෙන මක්‌ඛිතං>
    text <138>
      text <සුන්‌හාතො සුවිලිත්‌තොසි අන්‌නපානෙන තප්‌පිතො>
      text <කණ්‌ඨෙ ච තෙ වෙළුරියො අගමා නු කජඞ්‌ගලං>
    text <139>
      text <මා තෙ මිත්‌තො අමිත්‌තො වා අගමාසි කජඞ්‌ගලං>
      text <පිඤ්‌ඡානි තත්‌ථ ලායිත්‌වා කණ්‌ඨෙ බන්‌ධන්‌ති වට්‌ටනං>
    text <140>
      text <පුනපාපජ්‌ජසී සම්‌ම සීලඤ්‌හි තව තාදිසං>
      text <න හි මානුසකා භොගා සුභුඤ්‌ජා හොන්‌ති පක්‌ඛිනාති>
      text <අථ වණ්‌ණ සසීල හිරි ලභතෙ සුමුඛා විස සාළියමිත්‌තවරො>
      text <අථ චක්‌ක පලාස සරාජ සතො යව බාල කපොතක පන්‌නරසාති>
      text <ජීනඤ්‌ච වණ්‌ණං අසමංවගුප්‌පරි සුදෙසිතා ජාතකන්‌ති සන්‌ති වීසති>
      text <මහෙසිනො බ්‍රහ්‌මචරිත්‌තමුත්‌ත-මවොච ගාථා අත්‌ථවතී සුබ්‍යඤ්‌ජනාති>
    stand <කපොතජාතකං පඤ්‌චමං>
    stand <අඩ්‌ඪවග්‌ගො තතියො>
    text <තස්‌සුද්‌දානං>
    text <අථ වග්‌ගුද්‌දානං>
    stand <පඤ්‌චකනිපාතං නිට්‌ඨිතං>
