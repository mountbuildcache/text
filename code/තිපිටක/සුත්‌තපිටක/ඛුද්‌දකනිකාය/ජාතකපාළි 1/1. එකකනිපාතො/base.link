text <එකකනිපාතො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <පඨමො භාගො>
  text <අපණ්‌ණකවග්‌ගො>
    text <අපණ්‌ණකජාතකං>
      text <1>
        text <අපණ්‌ණකං ඨානමෙකෙ දුතියං ආහු තක්‌කිකා>
        text <එතදඤ්‌ඤාය මෙධාවී තං ගණ්‌හෙ යදපණ්‌ණකන්‌ති>
      stand <අපණ්‌ණකජාතකං පඨමං>
    text <වණ්‌ණුපථජාතකං>
      text <2>
        text <අකිලාසුනො වණ්‌ණුපථෙ ඛණන්‌තා උදඞ්‌ගණෙ තත්‌ථ පපං අවින්‌දුං>
        text <එවං මුනී වීරිය බලූපපන්‌නො අකිලාසු වින්‌දෙ හදයස්‌ස සන්‌තින්‌ති>
      stand <වණ්‌ණුපථජාතකං දුතියං>
    text <සෙරිවවාණිජජාතකං>
      text <3>
        text <ඉධ චෙ නං විරාධෙසි සද්‌ධම්‌මස්‌ස නියාමතං>
        text <චිරං ත්‌වං අනුතප්‌පෙසි සෙරිවායංව වාණිජොති>
      stand <සෙරිවවාණිජජාතකං තතියං>
    text <චූළසෙට්‌ඨිජාතකං>
      text <4>
        text <අප්‌පකෙනපි මෙධාවී පාභතෙන විචක්‌ඛණො>
        text <සමුට්‌ඨාපෙති අත්‌තානං අණුං අග්‌ගිංව සන්‌ධමන්‌ති>
      stand <චූළ සෙට්‌ඨිජාතකං චතුත්‌ථං>
    text <තණ්‌ඩුලනාළිජාතකං>
      text <5>
        text <කිමග්‌ඝති තණ්‌ඩුලනාළිකාය අස්‌සාන මූලාය වදෙහි රාජ>
        text <බාරාණසිං සන්‌තරබාහිරතො අයමග්‌ඝති තණ්‌ඩුලනාළිකාති>
      stand <තණ්‌ඩුලනාළිජාතකං පඤ්‌චමං>
    text <දෙවධම්‌මජාතකං>
      text <6>
        text <හිරිඔත්‌තප්‌පසම්‌පන්‌නා සුක්‌කධම්‌මසමාහිතා>
        text <සන්‌තො සප්‌පුරිසා ලොකෙ දෙවධම්‌මාති වුච්‌චරෙති>
      stand <දෙවධම්‌මජාතකං ඡට්‌ඨං>
    text <කට්‌ඨහාරිජාතකං>
      text <7>
        text <පුත්‌තො ත්‍යාහං මහාරාජ ත්‌වං මං පොස ජනාධිප>
        text <අඤ්‌ඤෙපි දෙවො පොසෙති කිඤ්‌ච දෙවො සකං පජන්‌ති>
      stand <කට්‌ඨහාරි ජාතකං සත්‌තමං>
    text <ගාමණිජාතකං>
      text <8>
        text <අපි අතරමානානං ඵලාසාව සමිජ්‌ඣති>
        text <විපක්‌කබ්‍රහ්‌මචරියොස්‌මි එවං ජානාහි ගාමණීති>
      stand <ගාමණිජාතකං අට්‌ඨමං>
    text <මඝදෙවජාතකං>
      text <9>
        text <උත්‌තමඞ්‌ගරුහා මය්‌හං ඉමෙ ජාතා වයොහරා>
        text <පාතුභූතා දෙවදූතා පබ්‌බජ්‌ජාසමයො මමාති>
      stand <මඝදෙව ජාතකං නවමං>
    text <සුඛවිහාරිජාතකං>
      text <10>
        text <යඤ්‌ච අඤ්‌ඤෙ න රක්‌ඛන්‌ති යො ච අඤ්‌ඤෙ න රක්‌ඛති>
        text <ස වෙ රාජ සුඛං සෙති කාමෙසු අනපෙක්‌ඛවාති>
        text <වරාපණ්‌ණක වණ්‌ණුපථ සෙරිවරො සුවිචක්‌ඛණ තණ්‌ඩුලනාළිකස්‌සා>
        text <හිරි පුත්‌තවරුත්‌තගාමණිනා යො ච න රක්‌ඛති තෙන දසාති>
      stand <සුඛවිහාරිජාතකං දසමං>
      stand <අපණ්‌ණකවග්‌ගො පඨමො>
      text <තස්‌සුද්‌දානං>
  text <සීලවග්‌ගො>
    text <ලක්‌ඛණමිගජාතකං>
      text <11>
        text <හොති සීලවතං අත්‌ථො පටිසන්‌ථාර වුත්‌තිනං>
        text <ලක්‌ඛණං පස්‌ස ආයන්‌තං ඤාතිසඞ්‌ඝපුරක්‌ඛතං>
        text <අථ පස්‌සසිමං කාළං සුවිහීනංව ඤාතිභීති>
      stand <ලක්‌ඛණමිගජාතකං පඨමං>
    text <නිග්‍රොධමිගජාතකං>
      text <12>
        text <නිග්‍රොධමෙව සෙවෙය්‍ය න සාඛමුපසංවසෙ>
        text <නිග්‍රොධස්‌මිං මතං සෙය්‍යො යඤ්‌චෙ සාඛස්‌මි ජීවිතන්‌ති>
      stand <නිග්‍රොධමිගජාතකං දුතියං>
    text <කණ්‌ඩිජාතකං>
      text <13>
        text <ධිරත්‌ථු කණ්‌ඩිනං සල්‌ලං පුරිසං ගාළ්‌හවෙධිනං>
        text <ධිරත්‌ථු තං ජනපදං යත්‌ථිත්‌ථී පරිණායිකා>
        text <තෙ චාපි ධික්‌කිතා සත්‌තා යෙ ඉත්‌ථීනං වසංගතාති>
      stand <කණ්‌ඩිජාතකං තතියං>
    text <වාතමිගජාතකං>
      text <14>
        text <න කිරත්‌ථි රසෙහි පාපියො ආවාසෙහි ව සන්‌ථවෙහි වා>
        text <වාතමිගං ගහනනිස්‌සිතං වසමානෙසි රසෙහි සඤ්‌ජයොති>
      stand <වාතමිගජාතකං චතුත්‌ථං>
    text <ඛරාදියජාතකං>
      text <15>
        text <අට්‌ඨක්‌ඛුරං ඛරාදියෙ මිගං වඞ්‌කාතිවඞ්‌කිනං>
        text <සත්‌තහි කාලාතික්‌කන්‌තං න නං ඔවදිතුස්‌සහෙති>
      stand <ඛරාදියජාතකං පඤ්‌චමං>
    text <තිපල්‌ලත්‌ථමිගජාතකං>
      text <16>
        text <මිගං තිපල්‌ලත්‌ථ මනෙකමායං අට්‌ඨක්‌ඛුරං අඩ්‌ඪරත්‌තාපපායිං>
        text <එකෙන සොතෙන ඡමාස්‌සසන්‌තො ඡහි කලාහිතිභොති භාගිනෙය්‍යොති>
      stand <තිපල්‌ලත්‌ථමිගජාතකං ඡට්‌ඨං>
    text <මාලුතජාතකං>
      text <17>
        text <කාළෙ වා යදි වා ජුණ්‌හෙ යදා වායති මාලුතො>
        text <වාතජානි හි සීතානි උභොත්‌ථමපරාජිතාති>
      stand <මාලුතජාතකං සත්‌තමං>
    text <මතකභත්‌තජාතකං>
      text <18>
        text <එවං චෙ සත්‌තා ජානෙය්‍යුං දුක්‌ඛායං ජාතිසම්‌භවො>
        text <න පාණො පාණිනං හඤ්‌ඤෙ පාණඝාතී හි සොචතීති>
      stand <මතකභත්‌තජාතකං අට්‌ඨමං>
    text <ආයාචිතභත්‌තජාතකං>
      text <19>
        text <සචෙ මුච්‌චෙ පෙච්‌ච මුච්‌චෙ මුච්‌චමානො හි බජ්‌ඣති>
        text <න හෙවං ධීරා මුච්‌චන්‌ති මුත්‌ති බාලස්‌ස බන්‌ධනන්‌ති>
      stand <ආයාචිතභත්‌තජාතකං නවමං>
    text <නළපානජාතකං>
      text <20>
        text <දිස්‌වා පදමනුත්‌තිණ්‌ණං දිස්‌වානොතරිතං පදං>
        text <නළෙන වාරිං පිස්‌සාම නෙව මං ත්‌වං වධිස්‌සසීති>
        text <අථ ලක්‌ඛණ සාඛ ධිරත්‌ථු පුන න කිරත්‌ථි රසෙහි ඛරාදියා>
        text <අතිභොති වර මාලුත පාණ මුච්‌චෙන නළඅව්‌හයනෙන භවන්‌ති දසාති>
      stand <නළපානජාතකං දසමං>
      stand <සීලවග්‌ගො දුතියො>
      text <තස්‌සුද්‌දානං>
  text <කුරුඞ්‌ගවග්‌ගො>
    text <කුරුඞ්‌ගමිගජාතකං>
      text <21>
        text <ඤාතමෙතං කුරුඞ්‌ගස්‌ස යං ත්‌වං සෙපණ්‌ණි සිය්‍යසි>
        text <අඤ්‌ඤං සෙපණ්‌ණි ගච්‌ඡාමි න මෙ තෙ රුච්‌චතෙ ඵලන්‌ති>
      stand <කුරුඞ්‌ගමිගජාතකං පඨමං>
    text <කුක්‌කුරජාතකං>
      text <22>
        text <යෙ කුක්‌කුරා රාජකුලම්‌හි වද්‌ධා කොලෙය්‍යකා වණ්‌ණබලූපපන්‌නා>
        text <තෙමෙ න වජ්‌ඣා මයමස්‌ම වජ්‌ඣා නායං සඝච්‌චා දුබ්‌බලඝාතිකායන්‌ති>
      stand <කුක්‌කුරජාතකං දුතියං>
    text <ගොජානීයජාතකං>
      text <23>
        text <අපි පස්‌සෙන සෙමානො සල්‌ලෙභි සල්‌ලලීකතො>
        text <සෙය්‍යොව වළවා ගොජො යුඤ්‌ජ මඤ්‌ඤෙව සාරථීති>
      stand <ගොජානීය ජාතකං තතියං>
    text <ආජඤ්‌ඤජාතකං>
      text <24>
        text <යදා යදා යත්‌ථ යදා යත්‌ථ යත්‌ථ යදා යදා>
        text <ආජඤ්‌ඤො කුරුතෙ වෙගං හායන්‌ති තත්‌ථ වාළවාති>
      stand <ආජඤ්‌ඤජාතකං චතුත්‌ථං>
    text <තිත්‌ථජාතකං>
      text <25>
        text <අඤ්‌ඤමඤ්‌ඤෙහි තිත්‌ථෙහි අස්‌සං පායෙහි සාරථි>
        text <අච්‌චාසනස්‌ස පුරිසො පායාසස්‌සපි තප්‌පතීති>
      stand <තිත්‌ථජාතකං පඤ්‌චමං>
    text <මහිළාමුඛජාතකං>
      text <26>
        text <පුරාණචොරාන වචො නිසම්‌ම මහිළාමුඛො පොථයමන්‌වචාරී>
        text <සුසඤ්‌ඤතානඤ්‌හි වචො නිසම්‌ම ගජුත්‌තමො සබ්‌බගුණෙසු අට්‌ඨාති>
      stand <මහිළාමුඛජාතකං ඡට්‌ඨං>
    text <අභිණ්‌හජාතකං>
      text <27>
        text <නාලං කබළං පදාතවෙ න ච පිණ්‌ඩං න කුසෙ න ඝංසිතුං>
        text <මඤ්‌ඤාමි අභිණ්‌හදස්‌සනා නාගො ස්‌නෙහමකාසි කුක්‌කුරෙති>
      stand <අභිණ්‌හජාතකං සත්‌තමං>
    text <නන්‌දිවිසාලජාතකං>
      text <28>
        text <මනුඤ්‌ඤමෙව භාසෙය්‍ය නාමනුඤ්‌ඤං කුදාචනං>
        text <මනුඤ්‌ඤං භාසමානස්‌ස ගරුං භාරං උදද්‌ධරි>
        text <ධනඤ්‌ච නං අලාභෙසි තෙන චත්‌තමනො අහූති>
      stand <නන්‌දිවිසාලජාතකං අට්‌ඨමං>
    text <කණ්‌හජාතකං>
      text <29>
        text <යතො යතො ගරු ධුරං යතො ගම්‌භීරවත්‌තනී>
        text <තදාස්‌සු කණ්‌හං යුඤ්‌ජන්‌ති ස්‌වාස්‌සු තං වහතෙ ධුරන්‌ති>
      stand <කණ්‌හජාතකං නවමං>
    text <මුනිකජාතකං>
      text <30>
        text <මා මුනිකස්‌ස පිහයි ආතුරන්‌නානි භුඤ්‌ජති>
        text <අප්‌පොස්‌සුක්‌කො භුසං ඛාද එතං දීඝායුලක්‌ඛණන්‌ති>
        text <කුරුඞ්‌ගස්‌ස කුක්‌කුරගොජවරො පුන වාළවස්‌සසිරිව්‌හයනො>
        text <මහිළාමුඛනාමනුඤ්‌ඤවරො වහතෙ ධුර මුනිකෙන දසාති>
      stand <මුනිකජාතකං දසමං>
      stand <කුරුඞ්‌ගවග්‌ගො තතියො>
      text <තස්‌සුද්‌දානං>
  text <කුලාවකවග්‌ගො>
    text <කුලාවකජාතකං>
      text <31>
        text <කුලාවකා මාතලි සිම්‌බලිස්‌මිං ඊසාමුඛෙන පරිවජ්‌ජයස්‌සු>
        text <කාමං චජාම අසුරෙසු පාණං මා මෙ දිජා වික්‌කුලවා අහෙසුන්‌ති>
      stand <කුලාවකජාතකං පඨමං>
    text <නච්‌චජාතකං>
      text <32>
        text <රුදං මනුඤ්‌ඤං රුචිරා ච පිට්‌ඨි වෙළුරියවණ්‌ණූපනිභා ච ගීවා>
        text <බ්‍යාමමත්‌තානි ච පෙඛුණානි නච්‌චෙන තෙ ධීතරං නො දදාමීති>
      text <නච්‌චජාතකං දුතියං>
    text <සම්‌මොදමානජාතකං>
      text <33>
        text <සම්‌මොදමානා ගච්‌ඡන්‌ති ජාලමාදාය පක්‌ඛිනො>
        text <යදා තෙ විවදිස්‌සන්‌ති තදා එහින්‌ති මෙ වසන්‌ති>
      stand <සම්‌මොදමානජාතකං තතියං>
    text <මච්‌ඡජාතකං>
      text <34>
        text <න මං සීතං න මං උණ්‌හං න මං ජාලස්‌මි බාධනං>
        text <යඤ්‌ච මං මඤ්‌ඤතෙ මච්‌ඡී අඤ්‌ඤං සො රතියා ගතොති>
      text <මච්‌ඡජාතකං චතුත්‌ථං>
    text <වට්‌ටකජාතකං>
      text <35>
        text <සන්‌ති පක්‌ඛා අපතනා සන්‌ති පාදා අවඤ්‌චනා>
        text <මාතාපිතා ච නික්‌ඛන්‌තා ජාතවෙද පටික්‌කමාති>
      stand <වට්‌ටකජාතකං පඤ්‌චමං>
    text <සකුණජාතකං>
      text <36>
        text <යං නිස්‌සිතා ජගතිරුහං විහඞ්‌ගමා ස්‌වායං අග්‌ගිං පමුඤ්‌චති>
        text <දිසා භජථ වක්‌කඞ්‌ගා ජාතං සරණතො භයන්‌ති>
      stand <සකුණජාතකං ඡට්‌ඨං>
    text <තිත්‌තිරජාතකං>
      text <37>
        text <යෙ වුඩ්‌ඪ මපචායන්‌ති නරා ධම්‌මස්‌ස කොවිදා>
        text <දිට්‌ඨෙව ධම්‌මෙ පාසංසා සම්‌පරායෙ ච සුග්‌ගතීති>
      stand <තිත්‌තිරජාතකං සත්‌තමං>
    text <බකජාතකං>
      text <38>
        text <නාච්‌චන්‌තං නිකතිප්‌පඤ්‌ඤො නිකත්‍යා සුඛමෙධති>
        text <ආරාධෙති නිකතිප්‌පඤ්‌ඤො බකො කක්‌කටකාමිවාති>
      stand <බකජාතකං අට්‌ඨමං>
    text <නන්‌දජාතකං>
      text <39>
        text <මඤ්‌ඤෙ සොවණ්‌ණයො රාසි සොණ්‌ණමාලා ච නන්‌දකො>
        text <යත්‌ථ දාසො ආමජාතො ඨිතො ථුල්‌ලානි ගජ්‌ජතීති>
      stand <නන්‌දජාතකං නවමං>
    text <ඛදිරඞ්‌ගාරජාතකං>
      text <40>
        text <කාමං පතාමි නිරයං උද්‌ධංපාදො අවංසිරො>
        text <නානරියං කරිස්‌සාමි හන්‌ද පිණ්‌ඩං පටිග්‌ගහාති>
        text <සිරිමාතලි ධීතර පක්‌ඛිවරො රතියාගතො මාතාපිතා ච පුන>
        text <ජගතීරුහ වුඩ්‌ඪ සුකක්‌කටකො තථා නන්‌දකපිණ්‌ඩවරෙන දසාති>
      stand <ඛදිරඞ්‌ගාරජාතකං දසමං>
      stand <කුලාවකවග්‌ගො චතුත්‌ථො>
      text <තස්‌සුද්‌දානං>
  text <අත්‌ථකාමවග්‌ගො>
    text <ලොසකජාතකං>
      text <41>
        text <යො අත්‌ථකාමස්‌ස හිතානුකම්‌පිනො ඔවජ්‌ජමානො න කරොති සාසනං>
        text <අජියා පාදමොලම්‌බ මිත්‌තකො විය සොචතීති>
      stand <ලොසකජාතකං පඨමං>
    text <කපොතජාතකං>
      text <42>
        text <යො අත්‌ථකාමස්‌ස හිතානුකම්‌පිනො ඔවජ්‌ජමානො න කරොති සාසනං>
        text <කපොතකස්‌ස වචනං අකත්‌වා අමිත්‌තහත්‌ථත්‌ථගතොව සෙතීති>
      stand <කපොතජාතකං දුතියං>
    text <වෙළුකජාතකං>
      text <43>
        text <යො අත්‌ථකාමස්‌ස හිතානුකම්‌පිනො ඔවජ්‌ජමානො න කරොති සාසනං>
        text <එවං සො නිහතො සෙති වෙළුකස්‌ස යථා පිතාති>
      stand <වෙළුකජාතකං තතියං>
    text <මකසජාතකං>
      text <44>
        text <සෙය්‍යො අමිත්‌තො මතියා උපෙතො න ත්‌වෙව මිත්‌තො මතිවිප්‌පහීනො>
        text <මකසං වධිස්‌සන්‌ති හි එළමූගො පුත්‌තො පිතු අබ්‌භිදා උත්‌තමඞ්‌ගන්‌ති>
      stand <මකසජාතකං චතුත්‌ථං>
    text <රොහිණිජාතකං>
      text <45>
        text <සෙය්‍යො අමිත්‌තො මෙධාවී යඤ්‌චෙ බාලානුකම්‌පකො>
        text <පස්‌ස රොහිණිකං ජම්‌මිං මාතරං හන්‌ත්‌වාන සොචතීති>
      stand <රොහිණිජාතකං පඤ්‌චමං>
    text <ආරාමදූසකජාතකං>
      text <46>
        text <න වෙ අනත්‌ථකුසලෙන අත්‌ථචරියා සුඛාවහා>
        text <හාපෙති අත්‌ථං දුම්‌මෙධො කපි ආරාමිකො යථාති>
      stand <ආරාමදූසකජාතකං ඡට්‌ඨං>
    text <වාරුණිදූසකජාතකං>
      text <47>
        text <න වෙ අනත්‌ථකුසලෙන අත්‌ථචරියා සුඛාවහා>
        text <හාපෙති අත්‌ථං දුම්‌මෙධො කොණ්‌ඩඤ්‌ඤො වාරුණිං යථාති>
      stand <වාරුණිදූසකජාතකං සත්‌තමං>
    text <වෙදබ්‌බජාතකං>
      text <48>
        text <අනුපායෙන යො අත්‌ථං ඉච්‌ඡති සො විහඤ්‌ඤති>
        text <චෙතා හනිංසු වෙදබ්‌බං සබ්‌බෙ තෙ බ්‍යසනමජ්‌ඣගූති>
      stand <වෙදබ්‌බ ජාතකං අට්‌ඨමං>
    text <නක්‌ඛත්‌තජාතකං>
      text <49>
        text <නක්‌ඛත්‌තං පටිමානෙන්‌තං අත්‌ථො බාලං උපච්‌චගා>
        text <අත්‌ථො අත්‌ථස්‌ස නක්‌ඛත්‌තං කිං කරිස්‌සන්‌ති තාරකාති>
      stand <නක්‌ඛත්‌තජාතකං නවමං>
    text <දුම්‌මෙධජාතකං>
      text <50>
        text <දුම්‌මෙධානං සහස්‌සෙන යඤ්‌ඤො මෙ උපයාචිතො>
        text <ඉදානි ඛොහං යජිස්‌සාමි බහු අධම්‌මිකො ජනොති>
        text <අථ මිත්‌තක මාතු කපොතවරො තථා වෙළූක එළමූගො රොහිණී>
        text <කපි වාරුණි චෙතචරා ච පුන තථා තාරක යඤ්‌ඤවරෙන දසාති>
      stand <දුම්‌මෙධජාතකං දසමං>
      stand <අත්‌ථකාමවග්‌ගො පඤ්‌චමො>
      text <තස්‌සුද්‌දානං>
      stand <පඨමො පණ්‌ණාසකො>
  text <ආසීසවග්‌ගො>
    text <මහාසීලවජාතකං>
      text <51>
        text <ආසීසෙථෙව පුරිසො න නිබ්‌බින්‌දෙය්‍ය පණ්‌ඩිතො>
        text <පස්‌සාමි වොහං අත්‌තානං යථා ඉච්‌ඡිං තථා අහූති>
      stand <මහාසීලවජාතකං පඨමං>
    text <චූළජනකජාතකං>
      text <52>
        text <වායමෙථෙව පුරිසො න නිබ්‌බින්‌දෙය්‍ය පණ්‌ඩිතො>
        text <පස්‌සාමි වොහං අත්‌තානං උදකා ථලමුබ්‌භතන්‌ති>
      stand <චූළජනකජාතකං දුතියං>
    text <පුණ්‌ණපාතිජාතකං>
      text <53>
        text <තථෙව පුණ්‌ණා පාතියො අඤ්‌ඤායං වත්‌තතෙ කථා>
        text <ආකාරණෙන ජානාමි න චායං භද්‌දිකා සුරාති>
      stand <පුණ්‌ණපාතිජාතකං තතියං>
    text <කිංඵලජාතකං>
      text <54>
        text <නායං රුක්‌ඛො දුරාරුහො නපි ගාමතො ආරකා>
        text <ආකාරණෙන ජානාමි නායං සාදුඵලො දුමොති>
      stand <කිංඵලජාතකං චතුත්‌ථං>
    text <පඤ්‌චාවුධජාතකං>
      text <55>
        text <යො අලීනෙන චිත්‌තෙන අලීනමනසො නරො>
        text <භාවෙති කුසලං ධම්‌මං යොගක්‌ඛෙමස්‌ස පත්‌තියා>
        text <පාපුණෙ අනුපුබ්‌බෙන සබ්‌බසංයොජනක්‌ඛයන්‌ති>
      stand <පඤ්‌චාවුධජාතකං පඤ්‌චමං>
    text <කඤ්‌චනක්‌ඛන්‌ධජාතකං>
      text <56>
        text <යො පහට්‌ඨෙන චිත්‌තෙන පහට්‌ඨමනසො නරො>
        text <භාවෙති කුසලං ධම්‌මං යොගක්‌ඛෙමස්‌ස පත්‌තියා>
        text <පාපුණෙ අනුපුබ්‌බෙන සබ්‌බසංයොජනක්‌ඛයන්‌ති>
      stand <කඤ්‌චනක්‌ඛන්‌ධජාතකං ඡට්‌ඨං>
    text <වානරින්‌දජාතකං>
      text <57>
        text <යස්‌සෙතෙ චතුරො ධම්‌මා වානරින්‌ද යථා තව>
        text <සච්‌චං ධම්‌මො ධිති චාගො දිට්‌ඨං සො අතිවත්‌තතීති>
      stand <වානරින්‌දජාතකං සත්‌තමං>
    text <තයොධම්‌මජාතකං>
      text <58>
        text <යස්‌සෙතෙ ච තයො ධම්‌මා වානරින්‌ද යථා තව>
        text <දක්‌ඛියං සූරියං පඤ්‌ඤා දිට්‌ඨං සො අතිවත්‌තතීති>
      stand <තයොධම්‌මජාතකං අට්‌ඨමං>
    text <භෙරිවාදකජාතකං>
      text <59>
        text <ධමෙ ධමෙ නාතිධමෙ අතිධන්‌තඤ්‌හි පාපකං>
        text <ධන්‌තෙන හි සතං ලද්‌ධං අතිධන්‌තෙන නාසිතන්‌ති>
      stand <භෙරිවාදකජාතකං නවමං>
    text <සඞ්‌ඛධමජාතකං>
      text <60>
        text <ධමෙ ධමෙ නාතිධමෙ අතිධන්‌තඤ්‌හි පාපකං>
        text <ධන්‌තෙනාධිගතා භොගා තෙ තාතො විධමී ධමන්‌ති>
        text <යථා ඉච්‌ඡිං තථාහුදකා ථලා සුර සාදුඵලො ච අලීනමනො>
        text <සම්‌පහට්‌ඨමනො චතුරො ච තයො සතලද්‌ධක භොගධනෙන දසාති>
      stand <සඞ්‌ඛධමජාතකං දසමං>
      stand <ආසීසවග්‌ගො ඡට්‌ඨො>
      text <තස්‌සුද්‌දානං>
  text <ඉත්‌ථිවග්‌ගො>
    text <අසාතමන්‌තජාතකං>
      text <61>
        text <අසා ලොකිත්‌ථියො නාම වෙලා තාසං න විජ්‌ජති>
        text <සාරත්‌තා ච පගබ්‌භා ච සිඛී සබ්‌බඝසො යථා>
        text <තා හිත්‌වා පබ්‌බජිස්‌සාමි විවෙකමනුබ්‍රූහයන්‌ති>
      stand <අසාතමන්‌තජාතකං පඨමං>
    text <අණ්‌ඩභූතජාතකං>
      text <62>
        text <යං බ්‍රාහ්‌මණො අවාදෙසි වීණං සමුඛවෙඨිතො>
        text <අණ්‌ඩභූතා භතා භරියා තාසු කො ජාතු විස්‌සසෙති>
      stand <අණ්‌ඩභූතජාතකං දුතියං>
    text <තක්‌කපණ්‌ඩිතජාතකං>
      text <63>
        text <කොධනා අකතඤ්‌ඤූ ච පිසුණා මිත්‌තභෙදිකා>
        text <බ්‍රහ්‌මචරියං චර භික්‌ඛු සො සුඛං න විහාහසීති>
      stand <තක්‌කපණ්‌ඩිතජාතකං තතියං>
    text <දුරාජානජාතකං>
      text <64>
        text <මා සු නන්‌දි ඉච්‌ඡති මං මා සු සොචි න මිච්‌ඡති>
        text <ථීනං භාවො දුරාජානො මච්‌ඡස්‌සෙවොදකෙ ගතන්‌ති>
      stand <දුරාජානජාතකං චතුත්‌ථං>
    text <අනභිරතිජාතකං>
      text <65>
        text <යථා නදී ච පන්‌ථො ච පානාගාරං සභා පපා>
        text <එවං ලොකිත්‌ථියො නාම නාසං කුජ්‌ඣන්‌ති පණ්‌ඩිතාති>
      stand <අනභිරතිජාතකං පඤ්‌චමං>
    text <මුදුලක්‌ඛණජාතකං>
      text <66>
        text <එකා ඉච්‌ඡා පුරෙ ආසි අලද්‌ධා මුදුලක්‌ඛණං>
        text <යතො ලද්‌ධා අළාරක්‌ඛී ඉච්‌ඡා ඉච්‌ඡං විජායථාති>
      stand <මුදුලක්‌ඛණජාතකං ඡට්‌ඨං>
    text <උච්‌ඡඞ්‌ගජාතකං>
      text <67>
        text <උච්‌ඡඞ්‌ගෙ දෙව මෙ පුත්‌තො පථෙ ධාවන්‌තියා පති>
        text <තඤ්‌ච දෙසං න පස්‌සාමි යතො සොදරියමානයෙති>
      stand <උච්‌ඡඞ්‌ගජාතකං සත්‌තමං>
    text <සාකෙතජාතකං>
      text <68>
        text <යස්‌මිං මනො නිවිසති චිත්‌තඤ්‌චාපි පසීදති>
        text <අදිට්‌ඨපුබ්‌බකෙ පොසෙ කාමං තස්‌මිම්‌පි විස්‌සසෙති>
      stand <සාකෙතජාතකං අට්‌ඨමං>
    text <විසවන්‌තජාතකං>
      text <69>
        text <ධිරත්‌ථු තං විසං වන්‌තං යමහං ජීවිතකාරණා>
        text <වන්‌තං පච්‌චාවමිස්‌සාමි මතං මෙ ජීවිතා වරන්‌ති>
      stand <විසවන්‌තජාතකං නවමං>
    text <කුද්‌දාලජාතකං>
      text <70>
        text <න තං ජිතං සාධු ජිතං යං ජිතං අවජීයති>
        text <තං ඛො ජිතං සාධු ජිතං යං ජිතං නාවජීයතීති>
        text <සිඛීසබ්‌බඝසොපි ච වීණවරො පිසුණා මිත්‌තභෙදිකා නන්‌දී නදී>
        text <මුදුලක්‌ඛණ සොදරියා ච මනො විස සාධුජිතෙන භවන්‌ති දසාති>
      stand <කුද්‌දාලජාතකං දසමං>
      stand <ඉත්‌ථිවග්‌ගො සත්‌තමො>
      text <තස්‌සුද්‌දානං>
  text <වරුණවග්‌ගො>
    text <වරුණජාතකං>
      text <71>
        text <යො පුබ්‌බෙ කරණීයානි පච්‌ඡා සො කාතුමිච්‌ඡති>
        text <වරුණකට්‌ඨ භඤ්‌ජොව ස පච්‌ඡා මනුතප්‌පතීති>
      stand <වරුණජාතකං පඨමං>
    text <සීලවහත්‌ථිජාතකං>
      text <72>
        text <අකතඤ්‌ඤුස්‌ස පොසස්‌ස නිච්‌චං විවරදස්‌සිනො>
        text <සබ්‌බං චෙ පථවිං දජ්‌ජා නෙව නං අභිරාධයෙති>
      stand <සීලවහත්‌ථිජාතකං දුතියං>
    text <සච්‌චංකිරජාතකං>
      text <73>
        text <සච්‌චං කිරෙවමාහංසු නරා එකච්‌චියා ඉධ>
        text <කට්‌ඨං නිප්‌ලවිතං සෙය්‍යො න ත්‌වෙවෙකච්‌චියො නරොති>
      stand <සච්‌චංකිරජාතකං තතියං>
    text <රුක්‌ඛධම්‌මජාතකං>
      text <74>
        text <සාධූ සම්‌බහුලා ඤාතී අපි රුක්‌ඛා අරඤ්‌ඤජා>
        text <වාතො වහති එකට්‌ඨං බ්‍රහන්‌තම්‌පි වනප්‌පතින්‌ති>
      stand <රුක්‌ඛධම්‌මජාතකං චතුත්‌ථං>
    text <මච්‌ඡජාතකං>
      text <75>
        text <අභිත්‌ථනය පජ්‌ජුන්‌න නිධිං කාකස්‌ස නාසය>
        text <කාකං සොකාය රන්‌ධෙහි මඤ්‌ච සොකා පමොචයාති>
      stand <මච්‌ඡජාතකං පඤ්‌චමං>
    text <අසඞ්‌කියජාතකං>
      text <76>
        text <අසඞ්‌කියොම්‌හි ගාමම්‌හි අරඤ්‌ඤෙ නත්‌ථි මෙ භයං>
        text <උජුං මග්‌ගං සමාරූළ්‌හො මෙත්‌තාය කරුණාය චාති>
      stand <අසඞ්‌කියජාතකං ඡට්‌ඨං>
    text <මහාසුපිනජාතකං>
      text <77>
        text <උසභා රුක්‌ඛා ගාවියො ගවා ච අස්‌සො කංසො සිඞ්‌ගාලී ච කුම්‌භො>
        text <පොක්‌ඛරණී ච අපාකචන්‌දනං ලාබූනි සීදන්‌ති සිලා ප්‌ලවන්‌ති>
        text <මණ්‌ඩූකියො කණ්‌හසප්‌පෙ ගිලන්‌ති කාකං සුපණ්‌ණා පරිවාරයන්‌ති>
        text <තසා වකා එළකානං භයාහි විපරියාසො වත්‌තති නයිධ මත්‌ථීති>
      stand <මහාසුපිනජාතකං සත්‌තමං>
    text <ඉල්‌ලිසජාතකං>
      text <78>
        text <උභො ඛඤ්‌ජා උභො කුණී උභො විසමචක්‌ඛුකා>
        text <උභින්‌නං පිළකා ජාතා නාහං පස්‌සාමි ඉල්‌ලිසන්‌ති>
      stand <ඉල්‌ලිසජාතකං අට්‌ඨමං>
    text <ඛරස්‌සරජාතකං>
      text <79>
        text <යතො විලුත්‌තා ච හතා ච ගාවො දඩ්‌ඪානි ගෙහානි ජනො ච නීතො>
        text <අථාගමා පුත්‌තහතාය පුත්‌තො ඛරස්‌සරං ඩිණ්‌ඩිමං වාදයන්‌තොති>
      stand <ඛරස්‌සරජාතකං නවමං>
    text <භීමසෙනජාතකං>
      text <80>
        text <යං තෙ පවිකත්‌ථිතං පුරෙ අථ තෙ පූතිසරා සජන්‌ති පච්‌ඡා>
        text <උභයං න සමෙති භීමසෙන යුද්‌ධකථා ච ඉදඤ්‌ච තෙ විහඤ්‌ඤන්‌ති>
        text <වරුණා අකතඤ්‌ඤූවරෙ තු සච්‌චවරං සවනප්‌පතිනා ච අභිත්‌ථනය>
        text <කරුණාය සිලාප්‌ලව ඉල්‌ලිසතො පුන ඩිණ්‌ඩිමපූතිසරෙන දසාති>
      stand <භීමසෙනජාතකං දසමං>
      stand <වරුණවග්‌ගො අට්‌ඨමො>
      text <තස්‌සුද්‌දානං>
  text <අපායිම්‌හවග්‌ගො>
    text <සුරාපානජාතකං>
      text <81>
        text <අපායිම්‌හ අනච්‌චිම්‌හ අගායිම්‌හ රුදිම්‌හ ච>
        text <විසඤ්‌ඤිකරණිං පිත්‌වා දිට්‌ඨා නාහුම්‌හ වානරාති>
      stand <සුරාපානජාතකං පඨමං>
    text <මිත්‌තවින්‌දකජාතකං>
      text <82>
        text <අතික්‌කම්‌ම රමණකං සදාමත්‌තඤ්‌ච දූභකං>
        text <ස්‌වාසි පාසාණමාසීනො යස්‌මා ජීවං න මොක්‌ඛසීති>
      stand <මිත්‌තවින්‌දකජාතකං දුතියං>
    text <කාලකණ්‌ණිජාතකං>
      text <83>
        text <මිත්‌තො හවෙ සත්‌තපදෙන හොති සහායො පන ද්‌වාදසකෙන හොති>
        text <මාසඩ්‌ඪමාසෙන ච ඤාති හොති තතුත්‌තරිං අත්‌තසමොපි හොති>
        text <සොහං කථං අත්‌තසුඛස්‌ස හෙතු චිරසන්‌ථුතං කාළකණ්‌ණිං ජහෙය්‍යන්‌ති>
      stand <කාලකණ්‌ණිජාතකං තතියං>
    text <අත්‌ථස්‌සද්‌වාරජාතකං>
      text <84>
        text <ආරොග්‍යමිච්‌ඡෙ පරමඤ්‌ච ලාභං සීලඤ්‌ච වුද්‌ධානුමතං සුතඤ්‌ච>
        text <ධම්‌මානුවත්‌තී ච අලීනතා ච අත්‌ථස්‌ස ද්‌වාරා පමුඛා ඡළෙතෙති>
      stand <අත්‌ථස්‌සද්‌වාරජාතකං චතුත්‌ථං>
    text <කිංපක්‌කජාතකං>
      text <85>
        text <ආයතිං දොසං නාඤ්‌ඤාය යො කාමෙ පටිසෙවති>
        text <විපාකන්‌තෙ හනන්‌ති නං කිංපක්‌කමිව භක්‌ඛිතන්‌ති>
      stand <කිංපක්‌කජාතකං පඤ්‌චමං>
    text <සීලවීමංසකජාතකං>
      text <86>
        text <සීලං කිරෙව කල්‍යාණං සීලං ලොකෙ අනුත්‌තරං>
        text <පස්‌ස ඝොරවිසො නාගො සීලවාති න හඤ්‌ඤතීති>
      stand <සීලවීමංසකජාතකං ඡට්‌ඨං>
    text <මඞ්‌ගලජාතකං>
      text <87>
        text <යස්‌ස මඞ්‌ගලා සමූහතාසෙ උප්‌පාතා සුපිනා ච ලක්‌ඛණා ච>
        text <සො මඞ්‌ගලදොසවීතිවත්‌තො යුගයොගාධිගතො න ජාතුමෙතීති>
      stand <මඞ්‌ගලජාතකං සත්‌තමං>
    text <සාරම්‌භජාතකං>
      text <88>
        text <කල්‍යාණිමෙව මුඤ්‌චෙය්‍ය න හි මුඤ්‌චෙය්‍ය පාපිකං>
        text <මොක්‌ඛො කල්‍යාණියා සාධු මුත්‌වා තප්‌පති පාපිකන්‌ති>
      stand <සාරම්‌භජාතකං අට්‌ඨමං>
    text <කුහකජාතකං>
      text <89>
        text <වාචාව කිර තෙ ආසි සණ්‌හා සඛිලභාණිනො>
        text <තිණමත්‌තෙ අසජ්‌ජිත්‌ථො නො ච නික්‌ඛසතං හරන්‌ති>
      stand <කුහකජාතකං නවමං>
    text <අකතඤ්‌ඤුජාතකං>
      text <90>
        text <යො පුබ්‌බෙ කතකල්‍යාණො කතත්‌ථො නාවබුජ්‌ඣති>
        text <පච්‌ඡා කිච්‌චෙ සමුප්‌පන්‌නෙ කත්‌තාරං නාධිගච්‌ඡතීති>
        text <අපායිම්‌හ ච දූභකං සත්‌තපදං ඡළද්‌වර ච ආයතිනා ච පුන>
        text <අහිසීලව මඞ්‌ගලි පාපිකස්‌සා සතංනික්‌ඛ කතත්‌ථවරෙන දසාති>
      stand <අකතඤ්‌ඤුජාතකං දසමං>
      stand <අපායිම්‌හවග්‌ගො නවමො>
      text <තස්‌සුද්‌දානං>
  text <ලිත්‌තවග්‌ගො>
    text <ලිත්‌තජාතකං>
      text <91>
        text <ලිත්‌තං පරමෙන තෙජසා ගිලමක්‌ඛං පුරිසො න බුජ්‌ඣති>
        text <ගිල රෙ ගිල පාපධුත්‌තක පච්‌ඡා තෙ කටුකං භවිස්‌සතීති>
      stand <ලිත්‌තජාතකං පඨමං>
    text <මහාසාරජාතකං>
      text <92>
        text <උක්‌කට්‌ඨෙ සූරමිච්‌ඡන්‌ති මන්‌තීසු අකුතූහලං>
        text <පියඤ්‌ච අන්‌නපානම්‌හි අත්‌ථෙ ජාතෙ ච පණ්‌ඩිතන්‌ති>
      stand <මහාසාරජාතකං දුතියං>
    text <විසාසභොජනජාතකං>
      text <93>
        text <න විස්‌සසෙ අවිස්‌සත්‌ථෙ විස්‌සත්‌ථෙපි න විස්‌සසෙ>
        text <විස්‌සාසා භයමන්‌වෙති සීහංව මිගමාතුකාති>
      stand <විසාසභොජනජාතකං තතියං>
    text <ලොමහංසජාතකං>
      text <94>
        text <සොතත්‌තො සොසින්‌දො චෙව එකො භිංසනකෙ වනෙ>
        text <නග්‌ගො න චග්‌ගිමාසීනො එසනාපසුතො මුනීති>
      stand <ලොමහංසජාතකං චතුත්‌ථං>
    text <මහාසුදස්‌සනජාතකං>
      text <95>
        text <අනිච්‌චා වත සඞ්‌ඛාරා උප්‌පාදවයධම්‌මිනො>
        text <උප්‌පජ්‌ජිත්‌වා නිරුජ්‌ඣන්‌ති තෙසං වූපසමො සුඛොති>
      stand <මහාසුදස්‌සනජාතකං පඤ්‌චමං>
    text <තෙලපත්‌තජාතකං>
      text <96>
        text <සමතිත්‌තිකං අනවසෙකං තෙලපත්‌තං යථා පරිහරෙය්‍ය>
        text <එවං සචිත්‌තමනුරක්‌ඛෙ පත්‌ථයානො දිසං අගතපුබ්‌බන්‌ති>
      stand <තෙලපත්‌තජාතකං ඡට්‌ඨං>
    text <නාමසිද්‌ධිජාතකං>
      text <97>
        text <ජීවකඤ්‌ච මතං දිස්‌වා ධනපාලිඤ්‌ච දුග්‌ගතං>
        text <පන්‌ථකඤ්‌ච වනෙ මූළ්‌හං පාපකො පුනරාගතොති>
      stand <නාමසිද්‌ධිජාතකං සත්‌තමං>
    text <කූටවාණිජජාතකං>
      text <98>
        text <සාධු ඛො පණ්‌ඩිතො නාම න ත්‌වෙව අතිපණ්‌ඩිතො>
        text <අතිපණ්‌ඩිතෙන පුත්‌තෙන මනම්‌හි උපකූළිතොති>
      stand <කූටවාණිජජාතකං අට්‌ඨමං>
    text <පරොසහස්‌සජාතකං>
      text <99>
        text <පරොසහස්‌සම්‌පි සමාගතානං කන්‌දෙය්‍යුං තෙ වස්‌සසතං අපඤ්‌ඤා>
        text <එකොව සෙය්‍යො පුරිසො සපඤ්‌ඤො යො භාසිතස්‌ස විජානාති අත්‌ථන්‌ති>
      stand <පරොසහස්‌සජාතකං නවමං>
    text <අසාතරූපජාතකං>
      text <100>
        text <අසාතං සාතරූපෙන පියරූපෙන අප්‌පියං>
        text <දුක්‌ඛං සුඛස්‌ස රූපෙන පමත්‌තමතිවත්‌තතීති>
        text <ගිලමක්‌ඛකුතූහල මාතුකස්‌සා මුනිනා ච අනිච්‌චත පත්‌තවරං>
        text <ධනපාලිවරො අතිපණ්‌ඩිතකො සපරොසහස්‌සඅසාතදසාති>
      stand <අසාතරූපජාතකං දසමං>
      stand <ලිත්‌තවග්‌ගො දසමො>
      text <තස්‌සුද්‌දානං>
      stand <මජ්‌ඣිමො පණ්‌ණාසකො>
  text <පරොසතවග්‌ගො>
    text <පරොසතජාතකං>
      text <101>
        text <පරොසතං චෙපි සමාගතානං ඣායෙය්‍යුං තෙ වස්‌සසතං අපඤ්‌ඤා>
        text <එකොව සෙය්‍යො පුරිසො සපඤ්‌ඤො යො භාසිතස්‌ස විජානාති අත්‌ථන්‌ති>
      stand <පරොසතජාතකං පඨමං>
    text <පණ්‌ණිකජාතකං>
      text <102>
        text <යො දුක්‌ඛඵුට්‌ඨාය භවෙය්‍ය තාණං සො මෙ පිතා දුබ්‌භි වනෙ කරොති>
        text <සා කස්‌ස කන්‌දාමි වනස්‌ස මජ්‌ඣෙ යො තායිතා සො සහසං කරොතීති>
      stand <පණ්‌ණිකජාතකං දුතියං>
    text <වෙරිජාතකං>
      text <103>
        text <යත්‌ථ වෙරී නිවිසති න වසෙ තත්‌ථ පණ්‌ඩිතො>
        text <එකරත්‌තං දිරත්‌තං වා දුක්‌ඛං වසති වෙරිසූති>
      stand <වෙරිජාතකං තතියං>
    text <මිත්‌තවින්‌දකජාතකං>
      text <104>
        text <චතුබ්‌භි අට්‌ඨජ්‌ඣගමා අට්‌ඨාහිපි ච සොළස>
        text <සොළසාහි ච බාත්‌තිංස අත්‍රිච්‌ඡං චක්‌කමාසදො>
        text <ඉච්‌ඡාහතස්‌ස පොසස්‌ස චක්‌කං භමති මත්‌ථකෙති>
      stand <මිත්‌තවින්‌දකජාතකං චතුත්‌ථං>
    text <දුබ්‌බලකට්‌ඨජාතකං>
      text <105>
        text <බහුම්‌පෙතං වනෙ කට්‌ඨං වාතො භඤ්‌ජති දුබ්‌බලං>
        text <තස්‌ස චෙ භායසී නාග කිසො නූන භවිස්‌සසීති>
      stand <දුබ්‌බලකට්‌ඨජාතකං පඤ්‌චමං>
    text <උදඤ්‌චනීජාතකං>
      text <106>
        text <සුඛං වත මං ජීවන්‌තං පචමානා උදඤ්‌චනී>
        text <චොරී ජායප්‌පවාදෙන තෙලං ලොණඤ්‌ච යාචතීති>
      stand <උදඤ්‌චනීජාතකං ඡට්‌ඨං>
    text <සාලිත්‌තකජාතකං>
      text <107>
        text <සාධු ඛො සිප්‌පකං නාම අපි යාදිස කීදිසං>
        text <පස්‌ස ඛඤ්‌ජප්‌පහාරෙන ලද්‌ධා ගාමා චතුද්‌දිසාති>
      stand <සාලිත්‌තකජාතකං සත්‌තමං>
    text <බාහියජාතකං>
      text <108>
        text <සික්‌ඛෙය්‍ය සික්‌ඛිතබ්‌බානි සන්‌ති තච්‌ඡන්‌දිනො ජනා>
        text <බාහියා හි සුහන්‌නෙන රාජානමභිරාධයීති>
      stand <බාහියජාතකං අට්‌ඨමං>
    text <කුණ්‌ඩපූවජාතකං>
      text <109>
        text <යථන්‌නො පුරිසො හොති තථන්‌නා තස්‌ස දෙවතා>
        text <ආහරෙතං කුණ්‌ඩපූවං මා මෙ භාගං විනාසයාති>
      stand <කුණ්‌ඩපූවජාතකං නවමං>
    text <සබ්‌බසංහාරකපඤ්‌හජාතකං>
      text <110>
        text <සබ්‌බසංහාරකො නත්‌ථි සුද්‌ධං කඞ්‌ගු පවායති>
        text <අලිකං භායතියං ධුත්‌තී සච්‌චමාහ මහල්‌ලිකාති>
        text <සපරොසත තායිත වෙරී පුන භමචක්‌කථ නාගසිරිව්‌හයනො>
        text <සුඛකඤ්‌ච වත සිප්‌පක බාහියා කුණ්‌ඩපූව මහල්‌ලිකකා ච දසාති>
      stand <සබ්‌බසංහාරකපඤ්‌හජාතකං දසමං>
      stand <පරොසතවග්‌ගො එකාදසමො>
      text <තස්‌සුද්‌දානං>
  text <හංචිවග්‌ගො>
    text <ගද්‍රභපඤ්‌හජාතකං>
      text <111>
        text <හංචි තුවං එවමඤ්‌ඤසි සෙය්‍යො පුත්‌තෙන පිතාති රාජසෙට්‌ඨ>
        text <හන්‌දස්‌සතරස්‌ස තෙ අයං අස්‌සතරස්‌ස හි ගද්‍රභො පිතාති>
      stand <ගද්‍රභපඤ්‌හජාතකං පඨමං>
    text <අමරාදෙවීපඤ්‌හජාතකං>
      text <112>
        text <යෙන සත්‌තුබිලඞ්‌ගා ච දිගුණපලාසො ච පුප්‌ඵිතො>
        text <යෙන දදාමි තෙන වදාමි යෙන න දදාමි න තෙන වදාමි>
        text <එස මග්‌ගො යවමජ්‌ඣකස්‌ස එතං ඡන්‌නපථං විජානාහීති>
      stand <අමරාදෙවීපඤ්‌හජාතකං දුතියං>
    text <සිඞ්‌ගාලජාතකං>
      text <113>
        text <සද්‌දහාසි සිඞ්‌ගාලස්‌ස සුරාපීතස්‌ස බ්‍රාහ්‌මණ>
        text <සිප්‌පිකානං සතං නත්‌ථි කුතො කංසසතා දුවෙති>
      stand <සිඞ්‌ගාලජාතකං තතියං>
    text <මිතචින්‌තිජාතකං>
      text <114>
        text <බහුචින්‌තී අප්‌පචින්‌තී උභො ජාලෙ අබජ්‌ඣරෙ>
        text <මිතචින්‌තී පමොචෙසී උභො තත්‌ථ සමාගතාති>
      stand <මිතචින්‌තිජාතකං චතුත්‌ථං>
    text <අනුසාසිකජාතකං>
      text <115>
        text <යායඤ්‌ඤ මනුසාසති සයං ලොලුප්‌පචාරිනී>
        text <සායං විපක්‌ඛිකා සෙති හතා චක්‌කෙන සාසිකාති>
      stand <අනුසාසිකජාතකං පඤ්‌චමං>
    text <දුබ්‌බචජාතකං>
      text <116>
        text <අතිකරමකරාචරිය මය්‌හම්‌පෙතං න රුච්‌චති>
        text <චතුත්‌ථෙ ලඞ්‌ඝයිත්‌වාන පඤ්‌චමායසි ආවුතොති>
      stand <දුබ්‌බචජාතකං ඡට්‌ඨං>
    text <තිත්‌තිරජාතකං>
      text <117>
        text <අච්‌චුග්‌ගතාතිලපතා අතිවෙලං පභාසිතා>
        text <වාචා හනති දුම්‌මෙධං තිත්‌තිරංවාතිවස්‌සිතන්‌ති>
      stand <තිත්‌තිරජාතකං සත්‌තමං>
    text <වට්‌ටකජාතකං>
      text <118>
        text <නාචින්‌තයන්‌තො පුරිසො විසෙසමධිගච්‌ඡති>
        text <චින්‌තිතස්‌ස ඵලං පස්‌ස මුත්‌තොස්‌මි වධබන්‌ධනාති>
      stand <වට්‌ටකජාතකං අට්‌ඨමං>
    text <අකාලරාවිජාතකං>
      text <119>
        text <අමාතාපිතරසංවද්‌ධො අනාචෙරකුලෙ වසං>
        text <නායං කාලං අකාලං වා අභිජානාති කුක්‌කුටොති>
      stand <අකාලරාවිජාතකං නවමං>
    text <බන්‌ධනමොක්‌ඛජාතකං>
      text <120>
        text <අබද්‌ධා තත්‌ථ බජ්‌ඣන්‌ති යත්‌ථ බාලා පභාසරෙ>
        text <බද්‌ධාපි තත්‌ථ මුච්‌චන්‌ති යත්‌ථ ධීරා පභාසරෙති>
        text <අථ ගද්‍රභ සත්‌තුව කංසසතං බහුචින්‌ති සාසිකායාතිකර>
        text <අතිවෙල විසෙසමනාචරියොව ධීරාපභාසරතෙන දසාති>
      stand <බන්‌ධනමොක්‌ඛජාතකං දසමං>
      stand <හංචිවග්‌ගො ද්‌වාදසමො>
      text <තස්‌සුද්‌දානං>
  text <කුසනාළිවග්‌ගො>
    text <කුසනාළිජාතකං>
      text <121>
        text <කරෙ සරික්‌ඛො අථ වාපි සෙට්‌ඨො නිහීනකො වාපි කරෙය්‍ය එකො>
        text <කරෙය්‍යුමෙතෙ බ්‍යසනෙ උත්‌තමත්‌ථං යථා අහං කුසනාළි රුචායන්‌ති>
      stand <කුසනාළිජාතකං පඨමං>
    text <දුම්‌මෙධජාතකං>
      text <122>
        text <යසං ලද්‌ධාන දුම්‌මෙධො අනත්‌ථං චරති අත්‌තනො>
        text <අත්‌තනො ච පරෙසඤ්‌ච හිංසාය පටිපජ්‌ජතීති>
      stand <දුම්‌මෙධජාතකං දුතියං>
    text <නඞ්‌ගලීසජාතකං>
      text <123>
        text <අසබ්‌බත්‌ථගාමිං වාචං බාලො සබ්‌බත්‌ථ භාසති>
        text <නායං දධිං වෙදි න නඞ්‌ගලීසං දධිප්‌පයං මඤ්‌ඤති නඞ්‌ගලීසන්‌ති>
      stand <නඞ්‌ගලීසජාතකං තතියං>
    text <අම්‌බජාතකං>
      text <124>
        text <වායමෙථෙව පුරිසො න නිබ්‌බින්‌දෙය්‍ය පණ්‌ඩිතො>
        text <වායාමස්‌ස ඵලං පස්‌ස භුත්‌තා අම්‌බා අනීතිහන්‌ති>
      stand <අම්‌බජාතකං චතුත්‌ථං>
    text <කටාහකජාතකං>
      text <125>
        text <බහුම්‌පි සො විකත්‌ථෙය්‍ය අඤ්‌ඤං ජනපදං ගතො>
        text <අන්‌වාගන්‌ත්‌වාන දූසෙය්‍ය භුඤ්‌ජ භොගෙ කටාහකාති>
      stand <කටාහකජාතකං පඤ්‌චමං>
    text <අසිලක්‌ඛණජාතකං>
      text <126>
        text <තදෙවෙකස්‌ස කල්‍යාණං තදෙවෙකස්‌ස පාපකං>
        text <තස්‌මා සබ්‌බං න කල්‍යාණං සබ්‌බං වාපි න පාපකන්‌ති>
      stand <අසිලක්‌ඛණජාතකං ඡට්‌ඨං>
    text <කලණ්‌ඩුකජාතකං>
      text <127>
        text <තෙ දෙසා තානි වත්‌ථූනි අහඤ්‌ච වනගොචරො>
        text <අනුවිච්‌ච ඛො තං ගණ්‌හෙය්‍යුං පිව ඛීරං කලණ්‌ඩුකාති>
      stand <කලණ්‌ඩුකජාතකං සත්‌තමං>
    text <බිළාරවතජාතකං>
      text <128>
        text <යො වෙ ධම්‌මං ධජං කත්‌වා නිගූළ්‌හො පාපමාචරෙ>
        text <විස්‌සාසයිත්‌වා භූතානි බිළාරං නාම තං වතන්‌ති>
      stand <බිළාරවතජාතකං අට්‌ඨමං>
    text <අග්‌ගිකභාරද්‌වාජජාතකං>
      text <129>
        text <නායං සිඛා පුඤ්‌ඤහෙතු ඝාසහෙතු අයං සිඛා>
        text <නාඞ්‌ගුට්‌ඨගණනං යාති අලං තෙ හොතු අග්‌ගිකාති>
      stand <අග්‌ගිකභාරද්‌වාජජාතකං නවමං>
    text <කොසියජාතකං>
      text <130>
        text <යථා වාචා ච භුඤ්‌ජස්‌සු යථා භුත්‌තඤ්‌ච බ්‍යාහර>
        text <උභයං තෙ න සමෙති වාචා භුත්‌තඤ්‌ච කොසියෙති>
        text <කුසනාළිසිරිව්‌හයනො ච යසං දධි මම්‌බ කටාහකපඤ්‌චමකො>
        text <අථ පාපක ඛීර බිළාරවතං සිඛි කොසියසව්‌හයනෙන දසාති>
      stand <කොසියජාතකං දසමං>
      stand <කුසනාළිවග්‌ගො තෙරසමො>
      text <තස්‌සුද්‌දානං>
  text <අසම්‌පදානවග්‌ගො>
    text <අසම්‌පදානජාතකං>
      text <131>
        text <අසම්‌පදානෙනිතරීතරස්‌ස බාලස්‌ස මිත්‌තානි කලී භවන්‌ති>
        text <තස්‌මා හරාමි භුසං අඩ්‌ඪමානං මා මෙ මිත්‌ති ජීයිත්‌ථ සස්‌සතායන්‌ති>
      stand <අසම්‌පදානජාතකං පඨමං>
    text <භීරුකජාතකං>
      text <132>
        text <කුසලූපදෙසෙ ධිතියා දළ්‌හාය ච අනිවත්‌තිතත්‌තාභයභීරුතාය ච>
        text <න රක්‌ඛසීනං වසමාගමිම්‌හසෙ ස සොත්‌ථිභාවො මහතා භයෙන මෙති>
      stand <භීරුක ජාතකං දුතියං>
    text <ඝතාසනජාතකං>
      text <133>
        text <ඛෙමං යහිං තත්‌ථ අරී උදීරිතො දකස්‌ස මජ්‌ඣෙ ජලතෙ ඝතාසනො>
        text <න අජ්‌ජ වාසො මහියා මහීරුහෙ දිසා භජව්‌හො සරණාජ්‌ජ නො භයන්‌ති>
      stand <ඝතාසනජාතකං තතියං>
    text <ඣානසොධනජාතකං>
      text <134>
        text <යෙ සඤ්‌ඤිනො තෙපි දුග්‌ගතා යෙපි අසඤ්‌ඤිනො තෙපි දුග්‌ගතා>
        text <එතං උභයං විවජ්‌ජය තං සමාපත්‌තිසුඛං අනඞ්‌ගණන්‌ති>
      stand <ඣානසොධනජාතකං චතුත්‌ථං>
    text <චන්‌දාභජාතකං>
      text <135>
        text <චන්‌දාභං සූරියාභඤ්‌ච යොධ පඤ්‌ඤාය ගාධති>
        text <අවිතක්‌කෙන ඣානෙන හොති ආභස්‌සරූපගොති>
      stand <චන්‌දාභජාතකං පඤ්‌චමං>
    text <සුවණ්‌ණහංසජාතකං>
      text <136>
        text <යං ලද්‌ධං තෙන තුට්‌ඨබ්‌බං අතිලොභො හි පාපකො>
        text <හංසරාජං ගහෙත්‌වාන සුවණ්‌ණා පරිහායථාති>
      stand <සුවණ්‌ණහංසජාතකං ඡට්‌ඨං>
    text <බබ්‌බුජාතකං>
      text <137>
        text <යත්‌ථෙකො ලභතෙ බබ්‌බු දුතියො තත්‌ථ ජායති>
        text <තතියො ච චතුත්‌ථො ච ඉදං තෙ බබ්‌බුකා බිලන්‌ති>
      stand <බබ්‌බුජාතකං සත්‌තමං>
    text <ගොධජාතකං>
      text <138>
        text <කිං තෙ ජටාහි දුම්‌මෙධ කිං තෙ අජිනසාටියා>
        text <අබ්‌භන්‌තරං තෙ ගහනං බාහිරං පරිමජ්‌ජසීති>
      stand <ගොධජාතකං අට්‌ඨමං>
    text <උභතොභට්‌ඨජාතකං>
      text <139>
        text <අක්‌ඛී භින්‌නා පටො නට්‌ඨො සඛිගෙහෙ ච භණ්‌ඩනං>
        text <උභතො පදුට්‌ඨා කම්‌මන්‌තා උදකම්‌හි ථලම්‌හි චාති>
      stand <උභතොභට්‌ඨජාතකං නවමං>
    text <කාකජාතකං>
      text <140>
        text <නිච්‌චං උබ්‌බිග්‌ගහදයා සබ්‌බලොකවිහෙසකා>
        text <තස්‌මා නෙසං වසා නත්‌ථි කාකානම්‌හාක ඤාතිනන්‌ති>
        text <ඉතරීතර රක්‌ඛසි ඛෙමියො ච පරොසතපඤ්‌හෙන ආභස්‌සරො පුන>
        text <අථ හංසවරුත්‌තමබබ්‌බුජටං පටනට්‌ඨක කාකවරෙන දසාති>
      stand <කාකජාතකං දසමං>
      stand <අසම්‌පදානවග්‌ගො චුද්‌දසමො>
      text <තස්‌සුද්‌දානං>
  text <කකණ්‌ටකවග්‌ගො>
    text <ගොධජාතකං>
      text <141>
        text <න පාපජනසංසෙවී අච්‌චන්‌තසුඛමෙධති>
        text <ගොධාකුලං කකණ්‌ටාව කලිං පාපෙති අත්‌තනන්‌ති>
      stand <ගොධජාතකං පඨමං>
    text <සිඞ්‌ගාලජාතකං>
      text <142>
        text <එතඤ්‌හි තෙ දුරාජානං යං සෙසි මතසායිකං>
        text <යස්‌ස තෙ කඩ්‌ඪමානස්‌ස හත්‌ථා දණ්‌ඩො න මුච්‌චතීති>
      stand <සිඞ්‌ගාලජාතකං දුතියං>
    text <විරොචජාතකං>
      text <143>
        text <ලසී ච තෙ නිප්‌ඵලිතා මත්‌ථකො ච පදාලිතො>
        text <සබ්‌බා තෙ ඵාසුකා භග්‌ගා අජ්‌ජ ඛො ත්‌වං විරොචසීති>
      stand <විරොචජාතකං තතියං>
    text <නඞ්‌ගුට්‌ඨජාතකං>
      text <144>
        text <බහුම්‌පෙතං අසබ්‌භි ජාතවෙද යං තං වාලධිනාභිපූජයාම>
        text <මංසාරහස්‌ස නත්‌ථජ්‌ජ මංසං නඞ්‌ගුට්‌ඨම්‌පි භවං පටිග්‌ගහාතූති>
      stand <නඞ්‌ගුට්‌ඨජාතකං චතුත්‌ථං>
    text <රාධජාතකං>
      text <145>
        text <න ත්‌වං රාධ විජානාසි අඩ්‌ඪරත්‌තෙ අනාගතෙ>
        text <අබ්‍යයතං විලපසි විරත්‌තා කොසියායනෙති>
      stand <රාධජාතකං පඤ්‌චමං>
    text <සමුද්‌දකාකජාතකං>
      text <146>
        text <අපි නු හනුකා සන්‌තා මුඛඤ්‌ච පරිසුස්‌සති>
        text <ඔරමාම න පාරෙම පූරතෙව මහොදධීති>
      stand <සමුද්‌දකාකජාතකං ඡට්‌ඨං>
    text <පුප්‌ඵරත්‌තජාතකං>
      text <147>
        text <නයිදං දුක්‌ඛං අදුං දුක්‌ඛං යං මං තුදති වායසො>
        text <යං සාමා පුප්‌ඵරත්‌තෙන කත්‌තිකං නානුභොස්‌සතීති>
      stand <පුප්‌ඵරත්‌තජාතකං සත්‌තමං>
    text <සිඞ්‌ගාලජාතකං>
      text <148>
        text <නාහං පුනං න ච පුනං න චාපි අපුනප්‌පුනං>
        text <හත්‌ථිබොන්‌දිං පවෙක්‌ඛාමි තථා හි භයතජ්‌ජිතොති>
      stand <සිඞ්‌ගාලජාතකං අට්‌ඨමං>
    text <එකපණ්‌ණජාතකං>
      text <149>
        text <එකපණ්‌ණො අයං රුක්‌ඛො න භූම්‍යා චතුරඞ්‌ගුලො>
        text <ඵලෙන විසකප්‌පෙන මහායං කිං භවිස්‌සතීති>
      stand <එකපණ්‌ණජාතකං නවමං>
    text <සඤ්‌ජීවජාතකං>
      text <150>
        text <අසන්‌තං යො පග්‌ගණ්‌හාති අසන්‌තං චූපසෙවති>
        text <තමෙව ඝාසං කුරුතෙ බ්‍යග්‌ඝො සඤ්‌ජීවකො යථාති>
        text <සුඛමෙධති දණ්‌ඩවරො ච පුන ලසි වාලධි පඤ්‌චමරාධවරො>
        text <සමහොදධි කත්‌තික බොන්‌දි පුන චතුරඞ්‌ගුලබ්‍යග්‌ඝවරෙන දසාති>
        text <අපණ්‌ණකං සීලවග්‌ගකුරුඞ්‌ග කුලාවකං අත්‌ථකාමෙන පඤ්‌චමං>
        text <ආසීසො ඉත්‌ථිවරුණං අපායි ලිත්‌තවග්‌ගෙන තෙ දස>
        text <පරොසතං හංචි කුසනාළි අසම්‌පදං කකණ්‌ටකවග්‌ගො>
      stand <සඤ්‌ජීවජාතකං දසමං>
      stand <කකණ්‌ටක වග්‌ගො පන්‌නරසමො>
      text <තස්‌සුද්‌දානං>
      stand <උපරිමො පණ්‌ණාසකො>
      text <අථ වග්‌ගුද්‌දානං>
      stand <එකනිපාතම්‌හිලඞ්‌කතන්‌ති>
      stand <එකකනිපාතං නිට්‌ඨිතං>
