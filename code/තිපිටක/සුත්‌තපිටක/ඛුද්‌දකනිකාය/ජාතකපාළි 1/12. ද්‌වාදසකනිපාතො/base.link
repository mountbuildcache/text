text <ද්‌වාදසකනිපාතො>
  text <  <
  text <චූළකුණාලජාතකං>
  text <1>
    text <ලුද්‌ධානං ලහුචිත්‌තානං අකතඤ්‌ඤූන දුබ්‌භිනං>
    text <නාදෙවසත්‌තො පුරිසො ථීනං සද්‌ධාතුමරහති>
  text <2>
    text <න තා පජානන්‌ති කතං න කිච්‌චං න මාතරං පිතරං භාතරං වා>
    text <අනරියා සමතික්‌කන්‌තධම්‌මා සස්‌සෙව චිත්‌තස්‌ස වසං වජන්‌ති>
  text <3>
    text <චිරානුවුට්‌ඨම්‌පි පියං මනාපං අනුකම්‌පකං පාණසමම්‌පි භත්‌තුං>
    text <ආවාසු කිච්‌චෙසු ච නං ජහන්‌ති තස්‌මාහමිත්‌ථීනං න විස්‌සසාමි>
  text <4>
    text <ථීනඤ්‌හි චිත්‌තං යථා වානරස්‌ස කන්‌නප්‌පකන්‌නං යථා රුක්‌ඛඡායා>
    text <චලාචලං හදයමිත්‌ථියානං චක්‌කස්‌ස නෙමි විය පරිවත්‌තති>
  text <5>
    text <යදා තා පස්‌සන්‌ති සමෙක්‌ඛමානා ආදෙය්‍යරූපං පුරිසස්‌ස විත්‌තං>
    text <සණ්‌හාහි වාචාහි නයන්‌ති මෙනං කම්‌බොජකා ජලජෙනෙව අස්‌සං>
  text <6>
    text <යදා න පස්‌සන්‌ති සමෙක්‌ඛමානා ආදෙය්‍යරූපං පුරිසස්‌ස විත්‌තං>
    text <සමන්‌තතො නං පරිවජ්‌ජයන්‌ති තිණ්‌ණො නදීපාරගතොව කුල්‌ලං>
  text <7>
    text <සිලෙසූපමා සිඛිරිව සබ්‌බභක්‌ඛා තික්‌ඛමායා නදීරිව සීඝසොතා>
    text <සෙවන්‌ති හෙතා පියමප්‌පියඤ්‌ච නාවා යථා ඔරකූලං පරඤ්‌ච>
  text <8>
    text <න තා එකස්‌ස න ද්‌වින්‌නං ආපණොව පසාරිතො>
    text <යො තා මය්‌හන්‌ති මඤ්‌ඤෙය්‍ය වාතං ජාලෙන බාධයෙ>
  text <9>
    text <යථා නදී ච පන්‌ථො ච පානාගාරං සභා පපා>
    text <එවං ලොකිත්‌ථියො නාම වෙලා තාසං න විජ්‌ජති>
  text <10>
    text <ඝතාසනසමා එතා කණ්‌හසප්‌පසිරූපමා>
    text <ගාවො බහිතිණස්‌සෙව ඔමසන්‌ති වරං වරං>
  text <11>
    text <ඝතාසනං කුඤ්‌ජරං කණ්‌හසප්‌පං මුද්‌ධාභිසිත්‌තං පමදා ච සබ්‌බා>
    text <එතෙ නරො නිච්‌චයතො භජෙථ තෙසං හවෙ දුබ්‌බිදු සබ්‌බභාවො>
  text <12>
    text <නච්‌චන්‌තවණ්‌ණා න බහූනං කන්‌තා න දක්‌ඛිණා පමදා සෙවිතබ්‌බා>
    text <න පරස්‌ස භරියා න ධනස්‌ස හෙතු එතිත්‌ථියො පඤ්‌ච න සෙවිතබ්‌බාති>
  stand <චූළකුණාලජාතකං පඨමං>
  text <  <
  text <භද්‌දසාලජාතකං>
  text <13>
    text <කා ත්‌වං සුද්‌ධෙහි වත්‌ථෙහි අඝෙ වෙහායසං ඨිතා>
    text <කෙන ත්‍යාස්‌සූනි වත්‌තන්‌ති කුතො තං භයමාගතං>
  text <14>
    text <තවෙව දෙව විජිතෙ භද්‌දසාලොති මං විදූ>
    text <සට්‌ඨි වස්‌සසහස්‌සානි තිට්‌ඨතො පූජිතස්‌ස මෙ>
  text <15>
    text <කාරයන්‌තා නගරානි අගාරෙ ච දිසම්‌පති>
    text <විවිධෙ චාපි පාසාදෙ න මං තෙ අච්‌චමඤ්‌ඤිසුං>
    text <යථෙව මං තෙ පූජෙසුං තථෙව ත්‌වම්‌පි පූජය>
  text <16>
    text <තං ඉවාහං න පස්‌සාමි ථූලං කායෙන තෙ දුමං>
    text <ආරොහපරිණාහෙන අභිරූපොසි ජාතියා>
  text <17>
    text <පාසාදං කාරයිස්‌සාමි එකත්‌ථම්‌භං මනොරමං>
    text <තත්‌ථ තං උපනෙස්‌සාමි චිරං තෙ යක්‌ඛ ජීවිතං>
  text <18>
    text <එවං චිත්‌තං උදපාදි සරීරෙන විනාභාවො>
    text <පුථුසො මං විකන්‌තිත්‌වා ඛණ්‌ඩසො අවකන්‌තථ>
  text <19>
    text <අග්‌ගෙ ච ඡෙත්‌වා මජ්‌ඣෙ ච පච්‌ඡා මූලම්‌හි ඡින්‌දථ>
    text <එවං මෙ ඡිජ්‌ජමානස්‌ස න දුක්‌ඛං මරණං සියා>
  text <20>
    text <හත්‌ථපාදං යථා ඡින්‌දෙ කණ්‌ණනාසඤ්‌ච ජීවතො>
    text <තතො පච්‌ඡා සිරො ඡින්‌දෙ තං දුක්‌ඛං මරණං සියා>
  text <21>
    text <සුඛං නු ඛණ්‌ඩසො ඡින්‌නං භද්‌දසාලවනප්‌පති>
    text <කිං හෙතු කිං උපාදාය ඛණ්‌ඩසො ඡින්‌නමිච්‌ඡසි>
  text <22>
    text <යඤ්‌ච හෙතුමුපාදාය හෙතුං ධම්‌මූපසංහිතං>
    text <ඛණ්‌ඩසො ඡින්‌නමිච්‌ඡාමි මහාරාජ සුණොහි මෙ>
  text <23>
    text <ඤාතී මෙ සුඛසංවද්‌ධා මම පස්‌සෙ නිවාතජා>
    text <තෙපිහං උපහිංසෙය්‍යං පරෙසං අසුඛොචිතං>
  text <24>
    text <චෙතෙය්‍යරූපං චෙතෙසි භද්‌දසාලවනප්‌පති>
    text <හිතකාමොසි ඤාතීනං අභයං සම්‌ම දම්‌මි තෙති>
  stand <භද්‌දසාලජාතකං දුතියං>
  text <  <
  text <සමුද්‌දවාණිජජාතකං>
  text <25>
    text <කසන්‌ති වපන්‌ති තෙ ජනා මනුජා කම්‌මඵලූපජීවිනො>
    text <නයිමස්‌ස දීපකස්‌ස භාගිනො ජම්‌බුදීපා ඉදමෙව නො වරං>
  text <26>
    text <තිපඤ්‌චරත්‌තූපගතම්‌හි චන්‌දෙ වෙගො මහා හෙහිති සාගරස්‌ස>
    text <උප්‌ලවිස්‌සං දීපමිමං උළාරං මා වො වධී ගච්‌ඡථ ලෙණමඤ්‌ඤං>
  text <27>
    text <න ජාතුයං සාගරවාරිවෙගො උප්‌ලවිස්‌සං දීපමිමං උළාරං>
    text <තං මෙ නිමිත්‌තෙහි බහූහි දිට්‌ඨං මා භෙථ කිං සොචථ මොදථව්‌හො>
  text <28>
    text <පහූතභක්‌ඛං බහුඅන්‌නපානං පත්‌තත්‌ථ ආවාසමිමං උළාරං>
    text <න වො භයං පටිපස්‌සාමි කිඤ්‌චි ආපුත්‌තපුත්‌තෙහි පමොදථව්‌හො>
  text <29>
    text <යො දෙවොයං දක්‌ඛිණායං දිසායං ඛෙමන්‌ති පක්‌කොසති තස්‌ස සච්‌චං>
    text <න උත්‌තරො වෙදි භයාභයස්‌ස මා භෙථ කිං සොචථ මොදථව්‌හො>
  text <30>
    text <යථා ඉමෙ විප්‌පවදන්‌ති යක්‌ඛා එකො භයං සංසති ඛෙමමෙකො>
    text <තදිඞ්‌ඝ මය්‌හං වචනං සුණාථ ඛිප්‌පං ලහුං මා විනස්‌සිම්‌හ සබ්‌බෙ>
  text <31>
    text <සබ්‌බෙ සමාගම්‌ම කරොම නාවං දොණිං දළ්‌හං සබ්‌බයන්‌තූපපන්‌නං>
    text <සචෙ අයං දක්‌ඛිණො සච්‌චමාහ මොඝං පටික්‌කොසති උත්‌තරොයං>
    text <සා චෙව නො හෙහිති ආපදත්‌ථා ඉමඤ්‌ච දීපං න පරිච්‌චජෙම>
  text <32>
    text <සචෙ ච ඛො උත්‌තරො සච්‌චමාහ මොඝං පටික්‌කොසති දක්‌ඛිණොයං>
    text <තමෙව නාවං අභිරුය්‌හ සබ්‌බෙ එවං මයං සොත්‌ථි තරෙමු පාරං>
  text <33>
    text <න වෙ සුගණ්‌හං පඨමෙන සෙට්‌ඨං කනිට්‌ඨමාපාථගතං ගහෙත්‌වා>
    text <යො චීධ තච්‌ඡං පවිචෙය්‍ය ගණ්‌හති ස වෙ නරො සෙට්‌ඨමුපෙති ඨානං>
  text <34>
    text <යථාපි තෙ සාගරවාරිමජ්‌ඣෙ සකම්‌මුනා සොත්‌ථි වහිංසු වාණිජා>
    text <අනාගතත්‌ථං පටිවිජ්‌ඣියාන අප්‌පම්‌පි නාච්‌චෙති ස භූරිපඤ්‌ඤො>
  text <35>
    text <බාලා ච මොහෙන රසානුගිද්‌ධා අනාගතං අප්‌පටිවිජ්‌ඣියත්‌ථං>
  text <පච්‌චුප්‌පන්‌නෙ සීදන්‌ති අත්‌ථජාතෙ සමුද්‌දමජ්‌ඣෙ යථා තෙ මනුස්‌සා>
  text <36>
    text <අනාගතං පටිකයිරාථ කිච්‌චං මා මං කිච්‌චං කිච්‌චකාලෙ බ්‍යධෙසි>
    text <තං තාදිසං පටිකත කිච්‌චකාරිං න තං කිච්‌චං කිච්‌චකාලෙ බ්‍යධෙතීති>
  stand <සමුද්‌දවාණිජජාතකං තතියං>
  text <  <
  text <කාමජාතකං>
  text <37>
    text <කාමං කාමයමානස්‌ස තස්‌ස චෙ තං සමිජ්‌ඣති>
    text <අද්‌ධා පීතිමනො හොති ලද්‌ධා මච්‌චො යදිච්‌ඡති>
  text <38>
    text <කාමං කාමයමානස්‌ස තස්‌ස චෙ තං සමිජ්‌ඣති>
    text <තතො නං අපරං කාමෙ ධම්‌මෙ තණ්‌හංව වින්‌දති>
  text <39>
    text <ගවංව සිඞ්‌ගිනො සිඞ්‌ගං වඩ්‌ඪමානස්‌ස වඩ්‌ඪති>
    text <එවං මන්‌දස්‌ස පොසස්‌ස බාලස්‌ස අවිජානතො>
    text <භිය්‍යො තණ්‌හා පිපාසා ච වඩ්‌ඪමානස්‌ස වඩ්‌ඪති>
  text <40>
    text <පථබ්‍යා සාලියවකං ගවස්‌සං දාසපොරිසං>
    text <දත්‌වා ච නාලමෙකස්‌ස ඉති විද්‌වා සමං චරෙ>
  text <41>
    text <රාජා පසය්‌හ පථවිං විජිත්‌වා සසාගරන්‌තං මහිමාවසන්‌තො>
    text <ඔරං සමුද්‌දස්‌ස අතිත්‌තරූපො පාරං සමුද්‌දස්‌සපි පත්‌ථයෙථ>
  text <42>
    text <යාව අනුස්‌සරං කාමෙ මනසා තිත්‌ති නාජ්‌ඣගා>
    text <තතො නිවත්‌තා පටිකම්‌ම දිස්‌වා තෙ වෙ සුතිත්‌තා යෙ පඤ්‌ඤාය තිත්‌තා>
  text <43>
    text <පඤ්‌ඤාය තිත්‌තිනං සෙට්‌ඨං න සො කාමෙහි තප්‌පති>
    text <පඤ්‌ඤාය තිත්‌තං පුරිසං තණ්‌හා න කුරුතෙ වසං>
  text <44>
    text <අපචිනෙථෙව කාමානං අප්‌පිච්‌ඡස්‌ස අලොලුපො>
    text <සමුද්‌දමත්‌තො පුරිසො න සො කාමෙහි තප්‌පති>
  text <45>
    text <රථකාරොව චම්‌මස්‌ස පරිකන්‌තං උපාහනං>
    text <යං යං චජති කාමානං තං තං සම්‌පජ්‌ජතෙ සුඛං>
    text <සබ්‌බං චෙ සුඛමිච්‌ඡෙය්‍ය සබ්‌බෙ කාමෙ පරිච්‌චජෙ>
  text <46>
    text <අට්‌ඨ තෙ භාසිතා ගාථා සබ්‌බා හොන්‌ති සහස්‌සියො>
    text <පටිගණ්‌හ මහාබ්‍රහ්‌මෙ සාධෙතං තව භාසිතං>
  text <47>
    text <න මෙ අත්‌ථො සහස්‌සෙහි සතෙහි නහුතෙහි වා>
    text <පච්‌ඡිමං භාසතො ගාථං කාමෙ මෙ න රතො මනො>
  text <48>
    text <භද්‍රකො වතායං මාණවකො සබ්‌බලොකවිදූ මුනි>
    text <යො ඉමං තණ්‌හං දුක්‌ඛජනනිං පරිජානාති පණ්‌ඩිතොති>
  stand <කාමජාතකං චතුත්‌ථං>
  text <  <
  text <ජනසන්‌ධජාතකං>
  text <49>
    text <දස ඛලු ඉමානි ඨානානි යානි පුබ්‌බෙ අකරිත්‌වා>
    text <ස පච්‌ඡා මනුතප්‌පති ඉච්‌චෙවාහ ජනසන්‌ධො>
  text <50>
    text <අලද්‌ධා විත්‌තං තප්‌පති පුබ්‌බෙ අසමුදානිතං>
    text <න පුබ්‌බෙ ධනමෙසිස්‌සං ඉති පච්‌ඡානුතප්‌පති>
  text <51>
    text <සක්‍යරූපං පුරෙ සන්‌තං මයා සිප්‌පං න සික්‌ඛිතං>
    text <කිච්‌ඡා වුත්‌ති අසිප්‌පස්‌ස ඉති පච්‌ඡානුතප්‌පති>
  text <52>
    text <කූටවෙදී පුරෙ ආසිං පිසුණො පිට්‌ඨිමංසිකො>
    text <චණ්‌ඩො ච ඵරුසො චාපි ඉති පච්‌ඡානුතප්‌පති>
  text <53>
    text <පාණාතිපාතී පුරෙ ආසිං ලුද්‌දො චාපි අනාරියො>
    text <භූතානං නාපචායිස්‌සං ඉති පච්‌ඡානුතප්‌පති>
  text <54>
    text <බහූසු වත සන්‌තීසු අනාපාදාසු ඉත්‌ථිසු>
    text <පරදාරං අසෙවිස්‌සං ඉති පච්‌ඡානුතප්‌පති>
  text <55>
    text <බහුම්‌හි වත සන්‌තම්‌හි අන්‌නපානෙ උපට්‌ඨිතෙ>
    text <න පුබ්‌බෙ අදදං දානං ඉති පච්‌ඡානුතප්‌පති>
  text <56>
    text <මාතරං පිතරඤ්‌චාපි ජිණ්‌ණකං ගතයොබ්‌බනං>
    text <පහු සන්‌තො න පොසිස්‌සං ඉති පච්‌ඡානුතප්‌පති>
  text <57>
    text <ආචරියමනුසත්‌ථාරං සබ්‌බකාමරසාහරං>
    text <පිතරං අතිමඤ්‌ඤිස්‌සං ඉති පච්‌ඡානුතප්‌පති>
  text <58>
    text <සමණෙ බ්‍රාහ්‌මණෙ චාපි සීලවන්‌තෙ බහුස්‌සුතෙ>
    text <න පුබ්‌බෙ පයිරුපාසිස්‌සං ඉති පච්‌ඡානුතප්‌පති>
  text <59>
    text <සාධු හොති තපො චිණ්‌ණො සන්‌තො ච පයිරුපාසිතො>
    text <න ච පුබ්‌බෙ තපො චිණ්‌ණො ඉති පච්‌ඡානුතප්‌පති>
  text <60>
    text <යො ච එතානි ඨානානි යොනිසො පටිපජ්‌ජති>
    text <කරං පුරිසකිච්‌චානි ස පච්‌ඡා නානුතප්‌පතීති>
  stand <ජනසන්‌ධජාතකං පඤ්‌චමං>
  text <  <
  text <මහාකණ්‌හජාතකං>
  text <61>
    text <කණ්‌හො කණ්‌හො ච ඝොරො ච සුක්‌කදාඨො පභාසවා>
    text <බද්‌ධො පඤ්‌චහි රජ්‌ජූහි කිං රවි සුනඛො තව>
  text <62>
    text <නායං මිගානමත්‌ථාය උසීනක භවිස්‌සති>
    text <මනුස්‌සානං අනයො හුත්‌වා තදා කණ්‌හො පමොක්‌ඛති>
  text <63>
    text <පත්‌තහත්‌ථා සමණකා මුණ්‌ඩා සඞ්‌ඝාටිපාරුතා>
    text <නඞ්‌ගලෙහි කසිස්‌සන්‌ති තදා කණ්‌හො පමොක්‌ඛති>
  text <64>
    text <තපස්‌සිනියො පබ්‌බජිතා මුණ්‌ඩා සඞ්‌ඝාටිපාරුතා>
    text <යදා ලොකෙ ගමිස්‌සන්‌ති තදා කණ්‌හො පමොක්‌ඛති>
  text <65>
    text <දීඝොත්‌තරොට්‌ඨා ජටිලා පඞ්‌කදන්‌තා රජස්‌සිරා>
    text <ඉණං චොදාය ගච්‌ඡන්‌ති තදා කණ්‌හො පමොක්‌ඛති>
  text <66>
    text <අධිච්‌ච වෙදෙ සාවිත්‌තිං යඤ්‌ඤතන්‌තඤ්‌ච බ්‍රාහ්‌මණා>
    text <භතිකාය යජිස්‌සන්‌ති තදා කණ්‌හො පමොක්‌ඛති>
  text <67>
    text <මාතරං පිතරඤ්‌චාපි ජිණ්‌ණකං ගතයොබ්‌බනං>
    text <පහූ සන්‌තො න භරන්‌ති තදා කණ්‌හො පමොක්‌ඛති>
  text <68>
    text <මාතරං පිතරඤ්‌චාපි ජිණ්‌ණකං ගතයොබ්‌බනං>
    text <බාලා තුම්‌හෙති වක්‌ඛන්‌ති තදා කණ්‌හො පමොක්‌ඛති>
  text <69>
    text <ආචරියභරියං සඛිං මාතුලානිං පිතුච්‌ඡකිං>
    text <යදා ලොකෙ ගමිස්‌සන්‌ති තදා කණ්‌හො පමොක්‌ඛති>
  text <70>
    text <අසිචම්‌මං ගහෙත්‌වාන ඛග්‌ගං පග්‌ගය්‌හ බ්‍රාහ්‌මණා>
    text <පන්‌ථඝාතං කරිස්‌සන්‌ති තදා කණ්‌හො පමොක්‌ඛති>
  text <71>
    text <සුක්‌කච්‌ඡවී වෙධවෙරා ථූලබාහූ අපාතුභා>
    text <මිත්‌තභෙදං කරිස්‌සන්‌ති තදා කණ්‌හො පමොක්‌ඛති>
  text <72>
    text <මායාවිනො නෙකතිකා අසප්‌පුරිසචින්‌තකා>
    text <යදා ලොකෙ භවිස්‌සන්‌ති තදා කණ්‌හො පමොක්‌ඛතීති>
  stand <මහාකණ්‌හජාතකං ඡට්‌ඨං>
  text <  <
  text <කොසියජාතකං>
  text <73>
    text <නෙව කිණාමි නපි වික්‌කිණාමි න චාපි මෙ සන්‌නිචයො ච අත්‌ථි>
    text <සුකිච්‌ඡරූපං වතිදං පරිත්‌තං පත්‌ථොදනො නාලමයං දුවින්‌නං>
  text <74>
    text <අප්‌පම්‌හා අප්‌පකං දජ්‌ජා අනුමජ්‌ඣතො මජ්‌ඣකං>
    text <බහුම්‌හා බහුකං දජ්‌ජා අදානං නුපපජ්‌ජති>
  text <75>
    text <තං තං වදාමි කොසිය දෙහි දානානි භුඤ්‌ජ ච>
    text <අරියමග්‌ගං සමාරූහ නෙකාසී ලභතෙ සුඛං>
  text <76>
    text <මොඝඤ්‌චස්‌ස හුතං හොති මොඝඤ්‌චාපි සමීහිතං>
    text <අතිථිස්‌මිං යො නිසින්‌නස්‌මිං එකො භුඤ්‌ජති භොජනං>
  text <77>
    text <තං තං වදාමි කොසිය දෙහි දානානි භුඤ්‌ජ ච>
    text <අරියමග්‌ගං සමාරූහ නෙකාසී ලභතෙ සුඛං>
  text <78>
    text <සච්‌චඤ්‌චස්‌ස හුතං හොති සච්‌චඤ්‌චාපි සමීහිතං>
    text <අතිථිස්‌මිං යො නිසින්‌නස්‌මිං නෙකො භුඤ්‌ජති භොජනං>
  text <79>
    text <තං තං වදාමි කොසිය දෙහි දානානි භුඤ්‌ජ ච>
    text <අරියමග්‌ගං සමාරූහ නෙකාසී ලභතෙ සුඛං>
  text <80>
    text <සරඤ්‌ච ජුහති පොසො බහුකාය ගයාය ච>
    text <දොණෙ තිම්‌බරුතිත්‌ථස්‌මිං සීඝසොතෙ මහාවහෙ>
  text <81>
    text <අත්‍ර චස්‌ස හුතං හොති අත්‍ර චස්‌ස සමීහිතං>
    text <අතිථිස්‌මිං යො නිසින්‌නස්‌මිං නෙකො භුඤ්‌ජති භොජනං>
  text <82>
    text <තං තං වදාමි කොසිය දෙහි දානානි භුඤ්‌ජ ච>
    text <අරියමග්‌ගං සමාරූහ නෙකාසී ලභතෙ සුඛං>
  text <83>
    text <බළිසඤ්‌හි සො නිගිලති දීඝසුත්‌තං සබන්‌ධනං>
    text <අතිථිස්‌මිං යො නිසින්‌නස්‌මිං එකො භුඤ්‌ජති භොජනං>
  text <84>
    text <තං තං වදාමි කොසිය දෙහි දානානි භුඤ්‌ජ ච>
    text <අරියමග්‌ගං සමාරූහ නෙකාසී ලභතෙ සුඛං>
  text <85>
    text <උළාරවණ්‌ණා වත බ්‍රාහ්‌මණා ඉමෙ අයඤ්‌ච වො සුනඛො කිස්‌ස හෙතු>
    text <උච්‌චාවචං වණ්‌ණනිභං විකුබ්‌බති අක්‌ඛාථ නො බ්‍රාහ්‌මණා කෙ නු තුම්‌හෙ>
  text <86>
    text <චන්‌දො ච සුරියො ච උභො ඉධාගතා අයං පන මාතලි දෙවසාරථි>
    text <සක්‌කොහමස්‌මි තිදසානමින්‌දො එසො ච ඛො පඤ්‌චසිඛොති වුච්‌චති>
  text <87>
    text <පාණිස්‌සරා මුදිඞ්‌ගා ච මුරජාලම්‌බරානි ච>
    text <සුත්‌තමෙනං පබොධෙන්‌ති පටිබුද්‌ධො ච නන්‌දති>
  text <88>
    text <යෙ කෙචිමෙ මච්‌ඡරිනො කදරියා පරිභාසකා සමණබ්‍රාහ්‌මණානං>
    text <ඉධෙව නික්‌ඛිප්‌ප සරීරදෙහං කායස්‌ස භෙදා නිරයං වජන්‌ති>
  text <89>
    text <යෙ කෙචිමෙ සුග්‌ගතිමාසමානා ධම්‌මෙ ඨිතා සංයමෙ සංවිභාගෙ>
    text <ඉධෙව නික්‌ඛිප්‌ප සරීරදෙහං කායස්‌ස භෙදා සුගතිං වජන්‌ති>
  text <90>
    text <ත්‌වං නොසි ඤාති පුරිමාසු ජාතිසු සො මච්‌ඡරී රොසකො පාපධම්‌මො>
    text <තවෙව අත්‌ථාය ඉධාගතම්‌හා මා පාපධම්‌මො නිරයං ගමිත්‌ථ>
  text <91>
    text <අද්‌ධා හි මං වො හිතකාමා යං මං සමනුසාසථ>
    text <සොහං තථා කරිස්‌සාමි සබ්‌බං වුත්‌තං හිතෙසිභි>
  text <92>
    text <එසාහමජ්‌ජෙව උපාරමාමි න චාපිහං කිඤ්‌චි කරෙය්‍ය පාපං>
    text <න චාපි මෙ කිඤ්‌චි අදෙය්‍යමත්‌ථි න චාපිදත්‌වා උදකං පිවාමි>
  text <93>
    text <එවඤ්‌ච මෙ දදතො සබ්‌බකාලං භොගා ඉමෙ වාසව ඛීයිස්‌සන්‌ති>
    text <තතො අහං පබ්‌බජිස්‌සාමි සක්‌ක හිත්‌වාන කාමානි යථොධිකානීති>
  stand <කොසියජාතකං සත්‌තමං>
  text <  <
  text <මෙණ්‌ඩකපඤ්‌හජාතකං>
  text <94>
    text <යෙසං න කදාචි භූතපුබ්‌බං සඛ්‍යං සත්‌තපදම්‌පිමස්‌මි ලොකෙ>
    text <ජාතා අමිත්‌තා දුවෙ සහායා පටිසන්‌ධාය චරන්‌ති කිස්‌ස හෙතු>
  text <95>
    text <යදි මෙ අජ්‌ජ පාතරාසකාලෙ පඤ්‌හං න සක්‌කුණෙය්‍යාථ වත්‌තුමෙතං>
    text <රට්‌ඨා පබ්‌බාජයිස්‌සාමි වො සබ්‌බෙ න හි මත්‌ථො දුප්‌පඤ්‌ඤජාතිකෙහි>
  text <96>
    text <මහාජනසමාගමම්‌හි ඝොරෙ ජනකොලාහලසඞ්‌ගමම්‌හි ජාතෙ>
    text <වික්‌ඛිත්‌තමනා අනෙකචිත්‌තා පඤ්‌හං න සක්‌කුණොම වත්‌තුමෙතං>
  text <97>
    text <එකග්‌ගචිත්‌තාව එකමෙකා රහසි ගතා අත්‌ථං නිචින්‌තයිත්‌වා>
    text <පවිවෙකෙ සම්‌මසිත්‌වාන ධීරා අථ වක්‌ඛන්‌ති ජනින්‌ද එතමත්‌ථං>
  text <98>
    text <උග්‌ගපුත්‌ත-රාජපුත්‌තියානං උරබ්‌භස්‌ස මංසං පියං මනාපං>
    text <න සුනඛස්‌ස තෙ අදෙන්‌ති මංසං අථ මෙණ්‌ඩස්‌ස සුණෙන සඛ්‍යමස්‌ස>
  text <99>
    text <චම්‌මං විහනන්‌ති එළකස්‌ස අස්‌සපිට්‌ඨත්‌ථරස්‌සුඛස්‌ස හෙතු>
    text <න ච තෙ සුනඛස්‌ස අත්‌ථරන්‌ති අථ මෙණ්‌ඩස්‌ස සුණෙන සඛ්‍යමස්‌ස>
  text <100>
    text <ආවෙල්‌ලිතසිඞ්‌ගිකො හි මෙණ්‌ඩො න ච සුනඛස්‌ස විසාණකානි අත්‌ථි>
    text <තිණභක්‌ඛො මංසභොජනො ච අථ මෙණ්‌ඩස්‌ස සුණෙන සඛ්‍යමස්‌ස>
  text <101>
    text <තිණමාසි පලාසමාසි මෙණ්‌ඩො න ච සුනඛො තිණමාසි නො පලාසං>
    text <ගණ්‌හෙය්‍ය සුණො සසං බිළාරං අථ මෙණ්‌ඩස්‌ස සුණෙන සඛ්‍යමස්‌ස>
  text <102>
    text <අට්‌ඨඩ්‌ඪපදො චතුප්‌පදස්‌ස මෙණ්‌ඩො අට්‌ඨනඛො අදිස්‌සමානො>
    text <ඡාදියමාහරතී අයං ඉමස්‌ස මංසං ආහරතී අයං අමුස්‌ස>
  text <103>
    text <පාසාදවරගතො විදෙහසෙට්‌ඨො විතිහාරං අඤ්‌ඤමඤ්‌ඤභොජනානං>
    text <අද්‌දක්‌ඛි කිර සක්‌ඛිකං ජනින්‌දො බුභුක්‌කස්‌ස පුණ්‌ණං මුඛස්‌ස චෙතං>
  text <104>
    text <ලාභා වත මෙ අනප්‌පරූපා යස්‌ස මෙදිසා පණ්‌ඩිතා කුලම්‌හි>
    text <පඤ්‌හස්‌ස ගම්‌භීරගතං නිපුණමත්‌ථං පටිවිජ්‌ඣන්‌ති සුභාසිතෙන ධීරා>
  text <105>
    text <අස්‌සතරිරථඤ්‌ච එකමෙකං ඵීතං ගාමවරඤ්‌ච එකමෙකං>
    text <සබ්‌බෙසං වො දම්‌මි පණ්‌ඩිතානං පරමප්‌පතීතමනො සුභාසිතෙනාති>
  stand <මෙණ්‌ඩකපඤ්‌හජාතකං අට්‌ඨමං>
  text <  <
  text <මහාපදුමජාතකං>
  text <106>
    text <නාදට්‌ඨා පරතො දොසං අණුං ථූලානි සබ්‌බසො>
    text <ඉස්‌සරො පණයෙ දණ්‌ඩං සාමං අප්‌පටිවෙක්‌ඛිය>
  text <107>
    text <යො ච අප්‌පටිවෙක්‌ඛිත්‌වා දණ්‌ඩං කුබ්‌බති ඛත්‌තියො>
    text <සකණ්‌ටකං සො ගිලති ජච්‌චන්‌ධොව සමක්‌ඛිකං>
  text <108>
    text <අදණ්‌ඩියං දණ්‌ඩයති දණ්‌ඩියඤ්‌ච අදණ්‌ඩියං>
    text <අන්‌ධොව විසමං මග්‌ගං න ජානාති සමාසමං>
  text <109>
    text <යො ච එතානි ඨානානි අණුං ථූලානි සබ්‌බසො>
    text <සුදිට්‌ඨමනුසාසෙය්‍ය ස වෙ වොහරිතු මරහති>
  text <110>
    text <නෙකන්‌තමුදුනා සක්‌කා එකන්‌තතිඛිණෙන වා>
    text <අත්‌තං මහන්‌තෙ ඨපෙතුං තස්‌මා උභයමාචරෙ>
  text <111>
    text <පරිභූතො මුදු හොති අතිතික්‌ඛො ච වෙරවා>
    text <එතඤ්‌ච උභයං ඤත්‌වා අනුමජ්‌ඣං සමාචරෙ>
  text <112>
    text <බහුම්‌පි රත්‌තො භාසෙය්‍ය දුට්‌ඨොපි බහු භාසති>
    text <න ඉත්‌ථිකාරණා රාජ පුත්‌තං ඝාතෙතුමරහසි>
  text <113>
    text <සබ්‌බොව ලොකො එකතො ඉත්‌ථී ච අයමෙකිකා>
    text <තෙනාහං පටිපජ්‌ජිස්‌සං ගච්‌ඡථ පක්‌ඛිපථෙව තං>
  text <114>
    text <අනෙකතාලෙ නරකෙ ගම්‌භීරෙ ච සුදුත්‌තරෙ>
    text <පාතිතො ගිරිදුග්‌ගස්‌මිං කෙන ත්‌වං තත්‌ථ නාමරි>
  text <115>
    text <නාගො ජාතඵණො තත්‌ථ ථාමවා ගිරිසානුජො>
    text <පච්‌චග්‌ගහි මං භොගෙහි තෙනාහං තත්‌ථ නාමරිං>
  text <116>
    text <එහි තං පටිනෙස්‌සාමි රාජපුත්‌ත සකං ඝරං>
    text <රජ්‌ජං කාරෙහි භද්‌දන්‌තෙ කිං අරඤ්‌ඤෙ කරිස්‌සසි>
  text <117>
    text <යථා ගිලිත්‌වා බළිසං උද්‌ධරෙය්‍ය සලොහිතං>
    text <උද්‌ධරිත්‌වා සුඛී අස්‌ස එවං පස්‌සාමි අත්‌තනං>
  text <118>
    text <කිං නු ත්‌වං බළිසං බ්‍රූසි කිං ත්‌වං බ්‍රූසි සලොහිතං>
    text <කිං නු ත්‌වං උබ්‌භතං බ්‍රූසි තං මෙ අක්‌ඛාහි පුච්‌ඡිතො>
  text <119>
    text <කාමාහං බළිසං බ්‍රූමි හත්‌ථිඅස්‌සං සලොහිතං>
    text <චත්‌තාහං උබ්‌භතං බ්‍රූමි එවං ජානාහි ඛත්‌තිය>
  text <120>
    text <චිඤ්‌චාමාණවිකා මාතා දෙවදත්‌තො ච මෙ පිතා>
    text <ආනන්‌දො පණ්‌ඩිතො නාගො සාරිපුත්‌තො ච දෙවතා>
    text <රාජපුත්‌තො අහං ආසිං එවං ධාරෙථ ජාතකන්‌ති>
  stand <මහාපදුමජාතකං නවමං>
  text <  <
  text <මිත්‌තාමිත්‌තජාතකං>
  text <121>
    text <කානි කම්‌මානි කුබ්‌බානං කථං විඤ්‌ඤූ පරක්‌කමෙ>
    text <අමිත්‌තං ජානෙය්‍ය මෙධාවී දිස්‌වා සුත්‌වා ච පණ්‌ඩිතො>
  text <122>
    text <න නං උම්‌හයතෙ දිස්‌වා න ච නං පටිනන්‌දති>
    text <චක්‌ඛූනි චස්‌ස න දදාති පටිලොමඤ්‌ච වත්‌තති>
  text <123>
    text <අමිත්‌තෙ තස්‌ස භජති මිත්‌තෙ තස්‌ස න සෙවති>
    text <වණ්‌ණකාමෙ නිවාරෙති අක්‌කොසන්‌තෙ පසංසති>
  text <124>
    text <ගුය්‌හඤ්‌ච තස්‌ස නක්‌ඛාති තස්‌ස ගුය්‌හං න ගූහති>
    text <කම්‌මං තස්‌ස න වණ්‌ණෙති පඤ්‌ඤස්‌ස නප්‌පසංසති>
  text <125>
    text <අභවෙ නන්‌දති තස්‌ස භවෙ තස්‌ස න නන්‌දති>
    text <අච්‌ඡෙරං භොජනං ලද්‌ධා තස්‌ස නුප්‌පජ්‌ජතෙ සති>
    text <තතො නං නානුකම්‌පති අහො සොපි ලභෙය්‍යිතො>
  text <126>
    text <ඉච්‌චෙතෙ සොළසාකාරා අමිත්‌තස්‌මිං පතිට්‌ඨිතා>
    text <යෙහි අමිත්‌තං ජානෙය්‍ය දිස්‌වා සුත්‌වා ච පණ්‌ඩිතො>
  text <127>
    text <කානි කම්‌මානි කුබ්‌බානං කථං විඤ්‌ඤූ පරක්‌කමෙ>
    text <මිත්‌තං ජානෙය්‍ය මෙධාවී දිස්‌වා සුත්‌වා ච පණ්‌ඩිතො>
  text <128>
    text <පවුත්‌ථං තස්‌ස සරති ආගතං අභිනන්‌දති>
    text <තතො කෙලායිතො හොති වාචාය පටිනන්‌දති>
  text <129>
    text <මිත්‌තෙ තස්‌සෙව භජති අමිත්‌තෙ තස්‌ස න සෙවති>
    text <අක්‌කොසන්‌තෙ නිවාරෙති වණ්‌ණකාමෙ පසංසති>
  text <130>
    text <ගුය්‌හඤ්‌ච තස්‌ස අක්‌ඛාති තස්‌ස ගුය්‌හඤ්‌ච ගූහති>
    text <කම්‌මඤ්‌ච තස්‌ස වණ්‌ණෙති පඤ්‌ඤං තස්‌ස පසංසති>
  text <131>
    text <භවෙ ච නන්‌දති තස්‌ස අභවෙ තස්‌ස න නන්‌දති>
    text <අච්‌ඡෙරං භොජනං ලද්‌ධා තස්‌ස උප්‌පජ්‌ජතෙ සති>
    text <තතො නං අනුකම්‌පති අහො සොපි ලභෙය්‍යිතො>
  text <132>
    text <ඉච්‌චෙතෙ සොළසාකාරා මිත්‌තස්‌මිං සුප්‌පතිට්‌ඨිතා>
    text <යෙහි මිත්‌තඤ්‌ච ජානෙය්‍ය දිස්‌වා සුත්‌වා ච පණ්‌ඩිතොති>
    text <ලහුචිත්‌ත සසාල කසන්‌ති පුන අථ කාම දසඛලුට්‌ඨානවරො>
    text <අථ කණ්‌හ සුකොසිය මෙණ්‌ඩවරො පදුමො පුන මිත්‌තවරෙන දසාති>
  stand <මිත්‌තාමිත්‌තජාතකං දසමං>
  stand <ද්‌වාදසකනිපාතං නිට්‌ඨිතං>
  text <තස්‌සුද්‌දානං>
