text <පකිණ්‌ණකනිපාතො>
  text <  <
  text <සාලිකෙදාරජාතකං>
  text <1>
    text <සම්‌පන්‌නං සාලිකෙදාරං සුවා භුඤ්‌ජන්‌ති කොසිය>
    text <පටිවෙදෙමි තෙ බ්‍රහ්‌මෙ න නෙ වාරෙතුමුස්‌සහෙ>
  text <2>
    text <එකො ච තත්‌ථ සකුණො යො නෙසං සබ්‌බසුන්‌දරො>
    text <භුත්‌වා සාලිං යථාකාමං තුණ්‌ඩෙනාදාය ගච්‌ඡති>
  text <3>
    text <ඔඩ්‌ඩෙන්‌තු වාළපාසානි යථා වජ්‌ඣෙථ සො දිජො>
    text <ජීවඤ්‌ච නං ගහෙත්‌වාන ආනයෙහි මමන්‌තිකෙ>
  text <4>
    text <එතෙ භුත්‌වා පිවිත්‌වා ච පක්‌කමන්‌ති විහඞ්‌ගමා>
    text <එකො බද්‌ධොස්‌මි පාසෙන කිං පාපං පකතං මයා>
  text <5>
    text <උදරං නූන අඤ්‌ඤෙසං සුව අච්‌චොදරං තව>
    text <භුත්‌වා සාලිං යථාකාමං තුණ්‌ඩෙනාදාය ගච්‌ඡසි>
  text <6>
    text <කොට්‌ඨං නු තත්‌ථ පූරෙසි සුව වෙරං නු තෙ මයා>
    text <පුට්‌ඨො මෙ සම්‌ම අක්‌ඛාහි කුහිං සාලිං නිදාහසි>
  text <7>
    text <න මෙ වෙරං තයා සද්‌ධිං කොට්‌ඨො මය්‌හං න විජ්‌ජති>
    text <ඉණං මුඤ්‌චාමිණං දම්‌මි සම්‌පත්‌තො කොටසිම්‌බලිං>
    text <නිධිම්‌පි තත්‌ථ නිදහාමි එවං ජානාහි කොසිය>
  text <8>
    text <කීදිසං තෙ ඉණදානං ඉණමොක්‌ඛො ච කීදිසො>
    text <නිධිනිධානමක්‌ඛාහි අථ පාසා පමොක්‌ඛසි>
  text <9>
    text <අජාතපක්‌ඛා තරුණා පුත්‌තකා මය්‌හ කොසිය>
    text <තෙ මං භතා භරිස්‌සන්‌ති තස්‌මා තෙසං ඉණං දදෙ>
  text <10>
    text <මාතා පිතා ච මෙ වුද්‌ධා ජිණ්‌ණකා ගතයොබ්‌බනා>
    text <තෙසං තුණ්‌ඩෙන හාතූන මුඤ්‌චෙ පුබ්‌බකතං ඉණං>
  text <11>
    text <අඤ්‌ඤෙපි තත්‌ථ සකුණා ඛීණපක්‌ඛා සුදුබ්‌බලා>
    text <තෙසං පුඤ්‌ඤත්‌ථිකො දම්‌මි තං නිධිං ආහු පණ්‌ඩිතා>
  text <12>
    text <ඊදිසං මෙ ඉණදානං ඉණමොක්‌ඛො ච ඊදිසො>
    text <නිධිනිධානමක්‌ඛාමි එවං ජානාහි කොසිය>
  text <13>
    text <භද්‌දකො වතයං පක්‌ඛී දිජො පරමධම්‌මිකො>
    text <එකච්‌චෙසු මනුස්‌සෙසු අයං ධම්‌මො න විජ්‌ජති>
  text <14>
    text <භුඤ්‌ජ සාලිං යථාකාමං සහ සබ්‌බෙහි ඤාතිභි>
    text <පුනාපි සුව පස්‌සෙමු පියං මෙ තව දස්‌සනං>
  text <15>
    text <භුත්‌තඤ්‌ච පීතඤ්‌ච තවස්‌සමම්‌හි රත්‌තිඤ්‌ච නො කොසිය තෙ සකාසෙ>
    text <නික්‌ඛිත්‌තදණ්‌ඩෙසු දදාහි දානං ජිණ්‌ණෙ ච මාතාපිතරො භරස්‌සු>
  text <16>
    text <ලක්‌ඛී වත මෙ උදපාදි අජ්‌ජ යො අද්‌දසාසිං පවරං දිජානං>
    text <සුවස්‌ස සුත්‌වාන සුභාසිතානි කාහාමි පුඤ්‌ඤානි අනප්‌පකානි>
  text <17>
    text <සො කොසියො අත්‌තමනො උදග්‌ගො අන්‌නඤ්‌ච පානඤ්‌චභිසඞ්‌ඛරිත්‌වා>
    text <අන්‌නෙන පානෙන පසන්‌නචිත්‌තො සන්‌තප්‌පයි සමණබ්‍රාහ්‌මණෙ චාති>
  stand <සාලිකෙදාරජාතකං පඨමං>
  text <  <
  text <චන්‌දකින්‌නරීජාතකං>
  text <18>
    text <උපනීයතිදං මඤ්‌ඤෙ චන්‌දෙ ලොහිතමද්‌දනෙ>
    text <අජ්‌ජ ජහාමි ජීවිතං පාණා මෙ චන්‌දෙ නිරුජ්‌ඣන්‌ති>
  text <19>
    text <ඔසීදි මෙ දුක්‌ඛං හදයං මෙ ඩය්‌හතෙ නිතම්‌මාමි>
    text <තව චන්‌දියා සොචන්‌තියා න නං අඤ්‌ඤෙහි සොකෙහි>
  text <20>
    text <තිණමිව වනමිව මිලායාමි නදී අපරිපුණ්‌ණාව සුස්‌සාමි>
    text <තව චන්‌දියා සොචන්‌තියා න නං අඤ්‌ඤෙහි සොකෙහි>
  text <21>
    text <වස්‌සමිව සරෙ පාදෙ ඉමානි අස්‌සූනි වත්‌තරෙ මය්‌හං>
    text <තව චන්‌දියා සොචන්‌තියා න නං අඤ්‌ඤෙහි සොකෙහි>
  text <22>
    text <පාපො ඛොසි රාජපුත්‌ත යො මෙ ඉච්‌ඡිතං පතිං වරාකියා>
    text <විජ්‌ඣසි වනමූලස්‌මිං සොයං විද්‌ධො ඡමා සෙති>
  text <23>
    text <ඉමං මය්‌හං හදයසොකං පටිමුඤ්‌චතු රාජපුත්‌ත තව මාතා>
    text <යො මය්‌හං හදයසොකො කිම්‌පුරිසං අවෙක්‌ඛමානාය>
  text <24>
    text <ඉමං මය්‌හං හදයසොකං පටිමුඤ්‌චතු රාජපුත්‌ත තව ජායා>
    text <යො මය්‌හං හදයසොකො කිම්‌පුරිසං අවෙක්‌ඛමානාය>
  text <25>
    text <මා ච පුත්‌තං මා ච පතිං අද්‌දක්‌ඛි රාජපුත්‌ත තව මාතා>
    text <යො කිම්‌පුරිසං අවධි අදූසකං මය්‌හ කාමා හි>
  text <26>
    text <මා ච පුත්‌තං මා ච පතිං අද්‌දක්‌ඛි රාජපුත්‌ත තව ජායා>
    text <යො කිම්‌පුරිසං අවධි අදූසකං මය්‌හ කාමා හි>
  text <27>
    text <මා ත්‌වං චන්‌දෙ රොදි මා සොචි වනතිමිරමත්‌තක්‌ඛි>
    text <මම ත්‌වං හෙහිසි භරියා රාජකුලෙ පූජිතා නාරීභි>
  text <28>
    text <අපි නූනහං මරිස්‌සං නාහං රාජපුත්‌ත තව හෙස්‌සං>
    text <යො කිම්‌පුරිසං අවධි අදූසකං මය්‌හ කාමා හි>
  text <29>
    text <අපි භීරුකෙ අපි ජීවිතුකාමිකෙ කිම්‌පුරිසි ගච්‌ඡ හිමවන්‌තං>
    text <තාලීසතගරභොජනා අඤ්‌ඤෙ තං මිගා රමිස්‌සන්‌ති>
  text <30>
    text <තෙ පබ්‌බතා තා ච කන්‌දරා තා ච ගිරිගුහායො තථෙව තිට්‌ඨන්‌ති>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <31>
    text <තෙ පණ්‌ණසන්‌ථතා රමණීයා වාළමිගෙහි අනුචිණ්‌ණා>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <32>
    text <තෙ පුප්‌ඵසන්‌ථතා රමණීයා වාළමිගෙහි අනුචිණ්‌ණා>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <33>
    text <අච්‌ඡා සවන්‌ති ගිරිවන නදියො කුසුමාභිකිණ්‌ණසොතායො>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <34>
    text <නීලානි හිමවතො පබ්‌බතස්‌ස කූටානි දස්‌සනීයානි>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <35>
    text <පීතානි හිමවතො පබ්‌බතස්‌ස කූටානි දස්‌සනීයානි>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <36>
    text <තම්‌බානි හිමවතො පබ්‌බතස්‌ස කූටානි දස්‌සනීයානි>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <37>
    text <තුඞ්‌ගානි හිමවතො පබ්‌බතස්‌ස කූටානි දස්‌සනීයානි>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <38>
    text <සෙතානි හිමවතො පබ්‌බතස්‌ස කූටානි දස්‌සනීයානි>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <39>
    text <චිත්‍රානි හිමවතො පබ්‌බතස්‌ස කූටානි දස්‌සනීයානි>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <40>
    text <යක්‌ඛගණසෙවිතෙ ගන්‌ධමාදනෙ ඔසධෙභි සඤ්‌ඡන්‌නෙ>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <41>
    text <කිම්‌පුරිසසෙවිතෙ ගන්‌ධමාදනෙ ඔසධෙභි සඤ්‌ඡන්‌නෙ>
    text <තත්‌ථෙව තං අපස්‌සන්‌තී කිම්‌පුරිස කථං අහං කස්‌සං>
  text <42>
    text <වන්‌දෙ තෙ අයිරබ්‍රහ්‌මෙ යො මෙ ඉච්‌ඡිතං පතිං වරාකියා>
    text <අමතෙන අභිසිඤ්‌චි සමාගතාස්‌මි පියතමෙන>
  text <43>
    text <විචරාම දානි ගිරිවන නදියො කුසුමාභිකිණ්‌ණසොතායො>
    text <නානාදුමවසනායො පියංවදා අඤ්‌ඤමඤ්‌ඤස්‌සාති>
  stand <චන්‌දකින්‌නරීජාතකං දුතියං>
  text <  <
  text <මහාඋක්‌කුසජාතකං>
  text <44>
    text <උක්‌කා චිලාචා බන්‌ධන්‌ති දීපෙ පජා මමං ඛාදිතුං පත්‌ථයන්‌ති>
    text <මිත්‌තං සහායඤ්‌ච වදෙහි සෙනක ආචික්‌ඛ ඤාතිබ්‍යසනං දිජානං>
  text <45>
    text <දිජො දිජානං පවරොසි පක්‌ඛිම උක්‌කුසරාජ සරණං තං උපෙම>
    text <පජා මමං ඛාදිතුං පත්‌ථයන්‌ති ලුද්‌දා චිලාචා භව මෙ සුඛාය>
  text <46>
    text <මිත්‌තං සහායඤ්‌ච කරොන්‌ති පණ්‌ඩිතා කාලෙ අකාලෙ සුඛමෙසමානා>
    text <කරොමි තෙ සෙනක එතමත්‌ථං අරියො හි අරියස්‌ස කරොති කිච්‌චං>
  text <47>
    text <යං හොති කිච්‌චං අනුකම්‌පකෙන අරියස්‌ස අරියෙන කතං තයීදං>
    text <අත්‌තානුරක්‌ඛී භව මා අදය්‌හි ලච්‌ඡාම පුත්‌තෙ තයි ජීවමානෙ>
  text <48>
    text <තවෙව රක්‌ඛාවරණං කරොන්‌තො සරීරභෙදාපි න සන්‌තසාමි>
    text <කරොන්‌ති හෙකෙ සඛීනං සඛාරො පාණං චජන්‌තා සතමෙස ධම්‌මො>
  text <49>
    text <සුදුක්‌කරං කම්‌මමකාසි අණ්‌ඩජායං විහඞ්‌ගමො>
    text <අත්‌ථාය කුරරො පුත්‌තෙ අඩ්‌ඪරත්‌තෙ අනාගතෙ>
  text <50>
    text <චුතාපි හෙකෙ ඛලිතා සකම්‌මුනා මිත්‌තානුකම්‌පාය පතිට්‌ඨහන්‌ති>
    text <පුත්‌තා මමට්‌ටා ගතිමාගතොස්‌මි අත්‌ථං චරෙථො මම වාරිචර>
  text <51>
    text <ධනෙන ධඤ්‌ඤෙන ච අත්‌තනා ච මිත්‌තං සහායඤ්‌ච කරොන්‌ති පණ්‌ඩිතා>
    text <කරොමි තෙ සෙනක එතමත්‌ථං අරියො හි අරියස්‌ස කරොති කිච්‌චං>
  text <52>
    text <අප්‌පොස්‌සුක්‌කො තාත තුවං නිසීද පුත්‌තො පිතු චරති අත්‌ථචරියං>
    text <අහං චරිස්‌සාමි තවෙතමත්‌ථං සෙනස්‌ස පුත්‌තෙ පරිතායමානො>
  text <53>
    text <අද්‌ධා හි තාත සතමෙස ධම්‌මො පුත්‌තො පිතු යං චරෙ අත්‌ථචරියං>
    text <අප්‌පෙව මං දිස්‌වාන පවඩ්‌ඪකායං සෙනස්‌ස පුත්‌තා න විහෙඨයෙය්‍යුං>
  text <54>
    text <පසූ මනුස්‌සා මිගවීරසෙට්‌ඨ භයට්‌ටිතා සෙට්‌ඨමුපබ්‌බජන්‌ති>
    text <පුත්‌තා මමට්‌ටා ගතිමාගතොස්‌මි ත්‌වං නොසි රාජා භව මෙ සුඛාය>
  text <55>
    text <කරොමි තෙ සෙනක එතමත්‌ථං ආයාමි තෙ තං දිසතං වධාය>
    text <කථඤ්‌හි විඤ්‌ඤූ පහු සම්‌පජානො න වායමෙ අත්‌තජනස්‌ස ගුත්‌තියා>
  text <56>
    text <මිත්‌තඤ්‌ච කයිරාථ සුහදයඤ්‌ච අයිරඤ්‌ච කයිරාථ සුඛාගමාය>
    text <නිවත්‌ථකොචොව සරෙභිහන්‌ත්‌වා මොදාම පුත්‌තෙහි සමඞ්‌ගිභූතා>
  text <57>
    text <සකමිත්‌තස්‌ස කම්‌මෙන සහායස්‌සාපලායිනො>
    text <කූජන්‌තමුපකූජන්‌ති ලොමසා හදයඞ්‌ගමං>
  text <58>
    text <මිත්‌තං සහායං අධිගම්‌ම පණ්‌ඩිතො සො භුඤ්‌ජතී පුත්‌ත පසුං ධනං වා>
    text <අහඤ්‌ච පුත්‌තා ච පතී ච මය්‌හං මිත්‌තානුකම්‌පාය සමඞ්‌ගිභූතා>
  text <59>
    text <රාජවතා සූරවතා ච අත්‌ථො සම්‌පන්‌නසඛිස්‌ස භවන්‌ති හෙතෙ>
    text <සො මිත්‌තවා යසවා උග්‌ගතත්‌තො අස්‌මිංධලොකෙ මොදති කාමකාමී>
  text <60>
    text <කරණීයානි මිත්‌තානි දලිද්‌දෙනාපි සෙනක>
    text <පස්‌ස මිත්‌තානුකම්‌පාය සමග්‌ගම්‌හා සඤාතකෙ>
  text <61>
    text <සූරෙන බලවන්‌තෙන යො මිත්‌තෙ කුරුතෙ දිජො>
    text <එවං සො සුඛිතො හොති යථාහං ත්‌වඤ්‌ච සෙනකාති>
  stand <මහාඋක්‌කුසජාතකං තතියං>
  text <  <
  text <උද්‌දාලකජාතකං>
  text <62>
    text <ඛරාජිනා ජටිලා පඞ්‌කදන්‌තා දුම්‌මක්‌ඛරූපා යෙ මන්‌තං ජප්‌පන්‌ති>
    text <කච්‌චින්‌නු තෙ මානුසකෙ පයොගෙ ඉදං විදූ පරිමුත්‌තා අපායා>
  text <63>
    text <පාපානි කම්‌මානි කරෙථ රාජ බහුස්‌සුතො චෙ න චරෙය්‍ය ධම්‌මං>
    text <සහස්‌සවෙදොපි න තං පටිච්‌ච දුක්‌ඛා පමුච්‌චෙ චරණං අපත්‌වා>
  text <64>
    text <සහස්‌සවෙදොපි න තං පටිච්‌ච දුක්‌ඛා පමුච්‌චෙ චරණං අපත්‌වා>
    text <මඤ්‌ඤාමි වෙදා අඵලා භවන්‌ති සසංයමං චරණඤ්‌ඤෙව සච්‌චං>
  text <65>
    text <න හෙව වෙදා අඵලා භවන්‌ති සසංයමං චරණඤ්‌ඤෙව සච්‌චං>
    text <කිත්‌තිඤ්‌හි පප්‌පොති අධිච්‌ච වෙදෙ සන්‌තිං පුණාති චරණෙන දන්‌තො>
  text <66>
    text <භච්‌චා මාතා පිතා බන්‌ධූ යෙන ජාතො සයෙව සො>
    text <උද්‌දාලකො අහං භොතො සොත්‌තියාකුලවංසකො>
  text <67>
    text <කථං භො බ්‍රාහ්‌මණො හොති කථං භවති කෙවලී>
    text <කථඤ්‌ච පරිනිබ්‌බානං ධම්‌මට්‌ඨො කින්‌ති වුච්‌චති>
  text <68>
    text <නිරංකත්‌වා අග්‌ගිමාදාය බ්‍රාහ්‌මණො ආපො සිඤ්‌චං යජං උස්‌සෙති යූපං>
    text <එවංකරො බ්‍රාහ්‌මණො හොති ඛෙමී ධම්‌මෙ ඨිතං තෙන අමාපයිංසු>
  text <69>
    text <න සුද්‌ධි සෙචනෙනත්‌ථි නාපි කෙවලී බ්‍රාහ්‌මණො>
    text <න ඛන්‌තී නාපි සොරච්‌චං නාපි සො පරිනිබ්‌බුතො>
  text <70>
    text <කථං සො බ්‍රාහ්‌මණො හොති කථං භවති කෙවලී>
    text <කථඤ්‌ච පරිනිබ්‌බානං ධම්‌මට්‌ඨො කින්‌ති වුච්‌චති>
  text <71>
    text <අඛෙත්‌තබන්‌ධූ අමමො නිරාසො නිල්‌ලොභපාපො භවලොභඛීණො>
    text <එවංකරො බ්‍රාහ්‌මණො හොති ඛෙමී ධම්‌මෙ ඨිතං තෙන අමාපයිංසු>
  text <72>
    text <ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා>
    text <සබ්‌බෙව සොරතා දන්‌තා සබ්‌බෙව පරිනිබ්‌බුතා>
    text <සබ්‌බෙසං සීතිභූතානං අත්‌ථි සෙය්‍යොථ පාපියො>
  text <73>
    text <ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා>
    text <සබ්‌බෙව සොරතා දන්‌තා සබ්‌බෙව පරිනිබ්‌බුතා>
    text <සබ්‌බෙසං සීතිභූතානං නත්‌ථි සෙය්‍යොථ පාපියො>
  text <74>
    text <ඛත්‌තියා බ්‍රාහ්‌මණා වෙස්‌සා සුද්‌දා චණ්‌ඩාලපුක්‌කුසා>
    text <සබ්‌බෙව සොරතා දන්‌තා සබ්‌බෙව පරිනිබ්‌බුතා>
  text <75>
    text <සබ්‌බෙසං සීතිභූතානං නත්‌ථි සෙය්‍යොථ පාපියො>
    text <පනත්‌ථං චරසි බ්‍රහ්‌මඤ්‌ඤං සොත්‌තියාකුලවංසතං>
  text <76>
    text <නානාරත්‌තෙහි වත්‌ථෙහි විමානං භවති ඡාදිතං>
    text <න තෙසං ඡායා වත්‌ථානං සො රාගො අනුපජ්‌ජථ>
  text <77>
    text <එවමෙව මනුස්‌සෙසු යදා සුජ්‌ඣන්‌ති මාණවා>
    text <තෙ සජාතිං පමුඤ්‌චන්‌ති ධම්‌මමඤ්‌ඤාය සුබ්‌බතාති>
  stand <උද්‌දාලකජාතකං චතුත්‌ථං>
  text <  <
  text <භිසජාතකං>
  text <78>
    text <අස්‌සං ගවං රජතං ජාතරූපං භරියඤ්‌ච සො ඉධ ලභතං මනාපං>
    text <පුත්‌තෙහි දාරෙහි සමඞ්‌ගි හොතු භිසානි තෙ බ්‍රාහ්‌මණ යො අහාසි>
  text <79>
    text <මාලඤ්‌ච සො කාසිකචන්‌දනඤ්‌ච ධාරෙතු පුත්‌තස්‌ස බහූ භවන්‌තු>
    text <කාමෙසු තිබ්‌බං කුරුතං අපෙක්‌ඛං භිසානි තෙ බ්‍රාහ්‌මණ යො අහාසි>
  text <80>
    text <පහූතධඤ්‌ඤො කසිමා යසස්‌සී පුත්‌තෙ ගිහී ධනිමා සබ්‌බකාමෙ>
    text <වයං අපස්‌සං ඝරමාවසාතු භිසානි තෙ බ්‍රාහ්‌මණ යො අහාසි>
  text <81>
    text <සො ඛත්‌තියො හොතු පසය්‌හකාරී රාජාභිරාජා බලවා යසස්‌සී>
    text <ස චාතුරන්‌තං මහිමාවසාතු භිසානි තෙ බ්‍රාහ්‌මණ යො අහාසි>
  text <82>
    text <සො බ්‍රාහ්‌මණො හොතු අවීතරාගො මුහුත්‌තනක්‌ඛත්‌තපථෙසු යුත්‌තො>
    text <පූජෙතු නං රට්‌ඨපතී යසස්‌සී භිසානි තෙ බ්‍රාහ්‌මණ යො අහාසි>
  text <83>
    text <අජ්‌ඣායකං සබ්‌බසමන්‌තවෙදං තපස්‌සීනං මඤ්‌ඤතු සබ්‌බලොකො>
    text <පූජෙන්‌තු නං ජානපදා සමෙච්‌ච භිසානි තෙ බ්‍රාහ්‌මණ යො අහාසි>
  text <84>
    text <චතුස්‌සදං ගාමවරං සමිද්‌ධං දින්‌නඤ්‌හි සො භුඤ්‌ජතු වාසවෙන>
    text <අවීතරාගො මරණං උපෙතු භිසානි තෙ බ්‍රාහ්‌මණ යො අහාසි>
  text <85>
    text <සො ගාමණී හොතු සහායමජ්‌ඣෙ නච්‌චෙහි ගීතෙහි පමොදමානො>
    text <සො රාජතො බ්‍යසන මාලත්‌ථ කිඤ්‌චි භිසානි තෙ බ්‍රාහ්‌මණ යො අහාසි>
  text <86>
    text <යං එකරාජා පථවිං විජෙත්‌වා ඉත්‌ථීසහස්‌සාන ඨපෙතු අග්‌ගං>
    text <සීමන්‌තිනීනං පවරා භවාතු භිසානි තෙ බ්‍රාහ්‌මණ යා අහාසි>
  text <87>
    text <ඉසීනඤ්‌හි සා සබ්‌බසමාගතානං භුඤ්‌ජෙය්‍ය සාදුං අවිකම්‌පමානා>
    text <චරාතු ලාභෙන විකත්‌ථමානා භිසානි තෙ බ්‍රාහ්‌මණ යා අහාසි>
  text <88>
    text <ආවාසිකො හොතු මහාවිහාරෙ නවකම්‌මිකො හොතු ගජඞ්‌ගලායං>
    text <ආලොකසන්‌ධිං දිවසං කරොතු භිසානි තෙ බ්‍රාහ්‌මණ යො අහාසි>
  text <89>
    text <සො බජ්‌ඣතූ පාසසතෙහි ඡබ්‌භි රම්‌මා වනා නිය්‍යතු රාජධානිං>
    text <තුත්‌තෙහි සො හඤ්‌ඤතු පාචනෙහි භිසානි තෙ බ්‍රාහ්‌මණ යො අහාසි>
  text <90>
    text <අලක්‌කමාලී තිපුකණ්‌ණවිද්‌ධො ලට්‌ඨීහතො සප්‌පමුඛං උපෙතු>
    text <සකච්‌ඡබන්‌ධො විසිඛං චරාතු භිසානි තෙ බ්‍රාහ්‌මණ යො අහාසි>
  text <91>
    text <යො වෙ අනට්‌ඨංව නට්‌ඨන්‌ති චාහ කාමෙව සො ලභතං භුඤ්‌ජතඤ්‌ච>
    text <අගාරමජ්‌ඣෙ මරණං උපෙතු යො වා භොන්‌තො සඞ්‌කති කඤ්‌චිදෙව>
  text <92>
    text <යදෙසමානා විචරන්‌ති ලොකෙ ඉට්‌ඨඤ්‌ච කන්‌තඤ්‌ච බහූනමෙතං>
    text <පියං මනුඤ්‌ඤං චිධ ජීවලොකෙ කස්‌මා ඉසයො නප්‌පසංසන්‌ති කාමෙ>
  text <93>
    text <කාමෙසු වෙ හඤ්‌ඤරෙ බජ්‌ඣරෙ ච කාමෙසු දුක්‌ඛඤ්‌ච භයඤ්‌ච ජාතං>
    text <කාමෙසු භූතාධිපතී පමත්‌තා පාපානි කම්‌මානි කරොන්‌ති මොහා>
  text <94>
    text <තෙ පාපධම්‌මා පසවෙත්‌ව පාපං කායස්‌ස භෙදා නිරයං වජන්‌ති>
    text <ආදීනවං කාමගුණෙසු දිස්‌වා තස්‌මා ඉසයො නප්‌පසංසන්‌ති කාමෙ>
  text <95>
    text <වීමංසමානො ඉසිනො භිසානි තීරෙ ගහෙත්‌වාන ථලෙ නිධෙසිං>
    text <සුද්‌ධා අපාපා ඉසයො වසන්‌ති එතානි තෙ බ්‍රහ්‌මචාරී භිසානි>
  text <96>
    text <න තෙ නටා නො පන කීළනෙය්‍යා න බන්‌ධවා නො පන තෙ සහායා>
    text <කිස්‌මිං වුපත්‌ථම්‌භ සහස්‌සනෙත්‌ත ඉසීහි ත්‌වං කීළසි දෙවරාජ>
  text <97>
    text <ආචරියො මෙසි පිතා ච මය්‌හං එසා පතිට්‌ඨා ඛලිතස්‌ස බ්‍රහ්‌මෙ>
    text <එකාපරාධං ඛම භූරිපඤ්‌ඤ න පණ්‌ඩිතා කොධබලා භවන්‌ති>
  text <98>
    text <සුවාසිතං ඉසිනං එකරත්‌තං යං වාසවං භූතපතිද්‌දසාම>
    text <සබ්‌බෙව භොන්‌තො සුමනා භවන්‌තු යං බ්‍රාහ්‌මණො පච්‌චුපාදී භිසානි>
  text <99>
    text <අහඤ්‌ච සාරිපුත්‌තො ච මොග්‌ගල්‌ලානො ච කස්‌සපො>
    text <අනුරුද්‌ධො පුණ්‌ණො ආනන්‌දො තදාසුං සත්‌ත භාතරො>
  text <100>
    text <භගිනී උප්‌පලවණ්‌ණා ච දාසී ඛුජ්‌ජුත්‌තරා තදා>
    text <චිත්‌තො ගහපති දාසො යක්‌ඛො සාතාගිරො තදා>
  text <101>
    text <පාලිලෙය්‍යො තදා නාගො මධුදො සෙට්‌ඨවානරො>
    text <කාළුදායී තදා සක්‌කො එවං ධාරෙථ ජාතකන්‌ති>
  stand <භිසජාතකං පඤ්‌චමං>
  text <  <
  text <සුරුචිජාතකං>
  text <102>
    text <මහෙසී සුරුචිනො භරියා ආනීතා පඨමං අහං>
    text <දස වස්‌සසහස්‌සානි යං මං සුරුචිමානයි>
  text <103>
    text <සාහං බ්‍රාහ්‌මණ රාජානං වෙදෙහං මිථිලග්‌ගහං>
    text <නාභිජානාමි කායෙන වාචාය උද චෙතසා>
    text <සුරුචිං අතිමඤ්‌ඤිත්‌ථ ආවි වා යදි වා රහො>
  text <104>
    text <එතෙන සච්‌චවජ්‌ජෙන පුත්‌තො උප්‌පජ්‌ජතං ඉසෙ>
    text <මුසා මෙ භණමානාය මුද්‌ධා ඵලතු සත්‌තධා>
  text <105>
    text <භත්‌තු මම සස්‌සු මාතා පිතා චාපි ච සස්‌සුරො>
    text <තෙ මං බ්‍රහ්‌මෙ විනෙතාරො යාව අට්‌ඨංසු ජීවිතං>
  text <106>
    text <සාහං අහිංසාරතිනී කාමසා ධම්‌මචාරිනී>
    text <සක්‌කච්‌චං තෙ උපට්‌ඨාසිං රත්‌තින්‌දිවමතන්‌දිතා>
  text <107>
    text <එතෙන සච්‌චවජ්‌ජෙන පුත්‌තො උප්‌පජ්‌ජතං ඉසෙ>
    text <මුසා මෙ භණමානාය මුද්‌ධා ඵලතු සත්‌තධා>
  text <108>
    text <සොළසිත්‌ථිසහස්‌සානි සහභරියානි බ්‍රාහ්‌මණ>
    text <තාසු ඉස්‌සා වා කොධො වා නාහු මය්‌හං කුදාචනං>
  text <109>
    text <හිතෙන තාසං නන්‌දාමි න ච මෙ කාචි අප්‌පියා>
    text <අත්‌තානංවානුකම්‌පාමි සදා සබ්‌බා සපත්‌තියො>
  text <110>
    text <එතෙන සච්‌චවජ්‌ජෙන පුත්‌තො උප්‌පජ්‌ජතං ඉසෙ>
    text <මුසා මෙ භණමානාය මුද්‌ධා ඵලතු සත්‌තධා>
  text <111>
    text <දාසෙ කම්‌මකරෙ පෙස්‌සෙ යෙ චඤ්‌ඤෙ අනුජීවිනො>
    text <පෙසෙමි සහධම්‌මෙන සදා පමුදිතින්‌ද්‍රියා>
  text <112>
    text <එතෙන සච්‌චවජ්‌ජෙන පුත්‌තො උප්‌පජ්‌ජතං ඉසෙ>
    text <මුසා මෙ භණමානාය මුද්‌ධා ඵලතු සත්‌තධා>
  text <113>
    text <සමණෙ බ්‍රාහ්‌මණෙ චාපි අඤ්‌ඤෙ චාපි වනිබ්‌බකෙ>
    text <තප්‌පෙමි අන්‌නපානෙන සදා පයතපාණිනී>
  text <114>
    text <එතෙන සච්‌චවජ්‌ජෙන පුත්‌තො උප්‌පජ්‌ජතං ඉසෙ>
    text <මුසා මෙ භණමානාය මුද්‌ධා ඵලතු සත්‌තධා>
  text <115>
    text <චාතුද්‌දසිං පඤ්‌චද්‌දසිං යා ච පක්‌ඛස්‌ස අට්‌ඨමී>
    text <පාටිහාරියපක්‌ඛඤ්‌ච අට්‌ඨඞ්‌ගසුසමාගතං>
    text <උපොසථං උපවසාමි සදා සීලෙසු සංවුතා>
  text <116>
    text <එතෙන සච්‌චවජ්‌ජෙන පුත්‌තො උප්‌පජ්‌ජතං ඉසෙ>
    text <මුසා මෙ භණමානාය මුද්‌ධා ඵලතු සත්‌තධා>
  text <117>
    text <සබ්‌බෙව තෙ ධම්‌මගුණා රාජපුත්‌ති යසස්‌සිනි>
    text <සංවිජ්‌ජන්‌ති තයි භද්‌දෙ යෙ ත්‌වං කිත්‌තෙසි අත්‌තනි>
  text <118>
    text <ඛත්‌තියො ජාතිසම්‌පන්‌නො අභිජාතො යසස්‌සිමා>
    text <ධම්‌මරාජා විදෙහානං පුත්‌තො උප්‌පජ්‌ජතෙ තව>
  text <119>
    text <දුම්‌මී රජොජල්‌ලධරො අඝෙ වෙහායසං ඨිතො>
    text <මනුඤ්‌ඤං භාසසෙ වාචං යං මය්‌හං හදයඞ්‌ගමං>
  text <120>
    text <දෙවතානුසි සග්‌ගම්‌හා ඉසි වාසි මහිද්‌ධිකො>
    text <කො වාසි ත්‌වං අනුප්‌පත්‌තො අත්‌තානං මෙ පවෙදය>
  text <121>
    text <යං දෙවසඞ්‌ඝා වන්‌දන්‌ති සුධම්‌මායං සමාගතා>
    text <සොහං සක්‌කො සහස්‌සක්‌ඛො ආගතොස්‌මි තවන්‌තිකෙ>
  text <122>
    text <ඉත්‌ථියො ජීවලොකස්‌මිං යා හොති සමචාරිනී>
    text <මෙධාවිනී සීලවතී සස්‌සුදෙවා පතිබ්‌බතා>
  text <123>
    text <තාදිසාය සුමෙධාය සුචිකම්‌මාය නාරියා>
    text <දෙවා දස්‌සනමායන්‌ති මානුසියා අමානුසා>
  text <124>
    text <ත්‌වඤ්‌ච භද්‌දෙ සුචිණ්‌ණෙන පුබ්‌බෙ සුචරිතෙන ච>
    text <ඉධ රාජකුලෙ ජාතා සබ්‌බකාමසමිද්‌ධිනී>
  text <125>
    text <අයඤ්‌ච තෙ රාජපුත්‌ති උභයත්‌ථ කටග්‌ගහො>
    text <දෙවලොකූපපත්‌තී ච කිත්‌තී ච ඉධ ජීවිතෙ>
  text <126>
    text <චිරං සුමෙධෙ සුඛිනී ධම්‌මමත්‌තනි පාලය>
    text <එසාහං තිදිවං යාමි පියං මෙ තව දස්‌සනන්‌ති>
  stand <සුරුචිජාතකං ඡට්‌ඨං>
  text <  <
  text <පඤ්‌චුපොසථිකජාතකං>
  text <127>
    text <අප්‌පොස්‌සුක්‌කො දානි තුවං කපොත විහඞ්‌ගම න තව භොජනත්‌ථො>
    text <ඛුදං පිපාසං අධිවාසයන්‌තො කස්‌මා භවංපොසථිකො කපොත>
  text <128>
    text <අහං පුරෙ ගිද්‌ධිගතො කපොතියා අස්‌මිං පදෙසස්‌මිමුභො රමාම>
    text <අථග්‌ගහී සාකුණිකො කපොතිං අකාමකො තාය විනා අහොසිං>
  text <129>
    text <නානාභවා විප්‌පයොගෙන තස්‌සා මනොමයං වෙදන වෙදයාමි>
    text <තස්‌මා අහංපොසථං පාලයාමි රාගො මමං මා පුනරාගමාසි>
  text <130>
    text <අනුජ්‌ජුගාමී උරගා දුජිව්‌හ දාඨාවුධො ඝොරවිසොසි සප්‌ප>
    text <ඛුදං පිපාසං අධිවාසයන්‌තො කස්‌මා භවංපොසථිකො නු දීඝ>
  text <131>
    text <උසභො අහූ බලවා ගාමිකස්‌ස චලක්‌කකූ වණ්‌ණබලූපපන්‌නො>
    text <සො මං අක්‌කමි තං කුපිතො අඩංසි දුක්‌ඛාභිතුණ්‌ණො මරණං උපාගා>
  text <132>
    text <තතො ජනා නික්‌ඛමිත්‌වාන ගාමා කන්‌දිත්‌වා රොදිත්‌වා අපක්‌කමිංසු>
    text <තස්‌මා අහංපොසථං පාලයාමි කොධො මමං මා පුනරාගමාසි>
  text <133>
    text <මතාන මංසානි බහූ සුසානෙ මනුඤ්‌ඤරූපං තව භොජනෙ තං>
    text <ඛුදං පිපාසං අධිවාසයන්‌තො කස්‌මා භවංපොසථිකො සිඞ්‌ගාල>
  text <134>
    text <පවිසි කුච්‌ඡිං මහතො ගජස්‌ස කුණපෙ රතො හත්‌ථිමංසෙසු ගිද්‌ධො>
    text <උණ්‌හො ච වාතො තිඛිණා ච රස්‌මියො තෙ සොසයුං තස්‌ස කරීසමග්‌ගං>
  text <135>
    text <කිසො ච පණ්‌ඩූ ච අහං භදන්‌තෙ න මෙ අහූ නික්‌ඛමනාය මග්‌ගො>
    text <මහා ච මෙඝො සහසා පවස්‌සි සො තෙමයී තස්‌ස කරීසමග්‌ගං>
  text <136>
    text <තතො අහං නික්‌ඛමිසං භදන්‌තෙ චන්‌දො යථා රාහුමුඛා පමුත්‌තො>
    text <තස්‌මා අහංපොසථං පාලයාමි ලොභො මමං මා පුනරාගමාසි>
  text <137>
    text <වම්‌මීකථූපස්‌මිං කිපිල්‌ලිකානි නිප්‌පොථයන්‌තො තුවං පුරෙ චරාසි>
    text <ඛුදං පිපාසං අධිවාසයන්‌තො කස්‌මා භවංපොසථිකො නු අච්‌ඡ>
  text <138>
    text <සකං නිකෙතං අතිහීළයානො අත්‍රිච්‌ඡතා මල්‌ලගාමං අගච්‌ඡිං>
    text <තතො ජනා නික්‌ඛමිත්‌වාන ගාමා කොදණ්‌ඩකෙන පරිපොථයිංසු මං>
  text <139>
    text <සො භින්‌නසීසො රුහිරමක්‌ඛිතඞ්‌ගො පච්‌චාගමාසිං සකං නිකෙතං>
    text <තස්‌මා අහංපොසථං පාලයාමි අත්‍රිච්‌ඡතා මා පුනරාගමාසි>
  text <140>
    text <යං නො අපුච්‌ඡිත්‌ථ තුවං භදන්‌තෙ සබ්‌බෙව බ්‍යාකරිම්‌හ යථා පජානං>
    text <මයම්‌පි පුච්‌ඡාම තුවං භදන්‌තෙ කස්‌මා භවංපොසථිකො නු බ්‍රහ්‌මෙ>
  text <141>
    text <අනූපලිත්‌තො මම අස්‌සමම්‌හි පච්‌චෙකබුද්‌ධො මුහුත්‌තං නිසීදි>
    text <සො මං අවෙදී ගතිමාගතිඤ්‌ච නාමඤ්‌ච ගොත්‌තං චරණඤ්‌ච සබ්‌බං>
  text <142>
    text <එවම්‌පහං වන්‌දි න තස්‌ස පාදෙ න චාපි නං මානගතෙන පුච්‌ඡිං>
    text <තස්‌මා අහංපොසථං පාලයාමි මානො මමං මා පුනරාගමාසීති>
  stand <පඤ්‌චුපොසථිකජාතකං සත්‌තමං>
  text <  <
  text <මහාමොරජාතකං>
  text <143>
    text <සචෙ හි ත්‍යාහං ධනහෙතු ගාහිතො මා මං වධී ජීවගාහං ගහෙත්‌වා>
    text <රඤ්‌ඤො ච මං සම්‌ම උපන්‌තිකං නෙහි මඤ්‌ඤෙ ධනං ලච්‌ඡසිනප්‌පරූපං>
  text <144>
    text <න මෙ අයං තුය්‌හ වධාය අජ්‌ජ සමාහිතො චාපධුරෙ ඛුරප්‌පො>
    text <පාසඤ්‌ච ත්‍යාහං අධිපාතයිස්‌සං යථාසුඛං ගච්‌ඡතු මොරරාජා>
  text <145>
    text <යං සත්‌ත වස්‌සානි මමානුබන්‌ධි රත්‌තින්‌දිවං ඛුප්‌පිපාසං සහන්‌තො>
    text <අථ කිස්‌ස මං පාසවසූපනීතං පමුත්‌තවෙ ඉච්‌ඡසි බන්‌ධනස්‌මා>
  text < <
    text <පාණාතිපාතා විරතො නුසජ්‌ජ අභයං නු තෙ සබ්‌බභූතෙසු දින්‌නං>
    text <යං මං තුවං පාසවසූපනීතං පමුත්‌තවෙ ඉච්‌ඡසි බන්‌ධනස්‌මා>
  text <147>
    text <පාණාතිපාතා විරතස්‌ස බ්‍රූහි අභයඤ්‌ච යො සබ්‌බභූතෙසු දෙති>
    text <පුච්‌ඡාමි තං මොරරාජෙතමත්‌ථං ඉතො චුතො කිං ලභතෙ සුඛං සො>
  text <148>
    text <පාණාතිපාතා විරතස්‌ස බ්‍රූමි අභයඤ්‌ච යො සබ්‌බභූතෙසු දෙති>
    text <දිට්‌ඨෙව ධම්‌මෙ ලභතෙ පසංසං සග්‌ගඤ්‌ච සො යාති සරීරභෙදා>
  text <149>
    text <න සන්‌ති දෙවා ඉති ආහු එකෙ ඉධෙව ජීවො විභවං උපෙති>
    text <තථා ඵලං සුකතදුක්‌කටානං දත්‌තුපඤ්‌ඤත්‌තඤ්‌ච වදන්‌ති දානං>
    text <තෙසං වචො අරහතං සද්‌දහානො තස්‌මා අහං සකුණෙ බාධයාමි>
  text <150>
    text <චන්‌දො ච සුරියො ච උභො සුදස්‌සනා ගච්‌ඡන්‌ති ඔභාසයමන්‌තලික්‌ඛෙ>
    text <ඉමස්‌ස ලොකස්‌ස පරස්‌ස වා තෙ කථං නු තෙ ආහු මනුස්‌සලොකෙ>
  text <151>
    text <චන්‌දො ච සුරියො ච උභො සුදස්‌සනා ගච්‌ඡන්‌ති ඔභාසයමන්‌තලික්‌ඛෙ>
    text <පරස්‌ස ලොකස්‌ස න තෙ ඉමස්‌ස දෙවාති තෙ ආහු මනුස්‌සලොකෙ>
  text <152>
    text <එත්‌ථෙව තෙ නීහතා හීනවාදා අහෙතුකා යෙ න වදන්‌ති කම්‌මං>
    text <තථා ඵලං සුකතදුක්‌කටානං දත්‌තුපඤ්‌ඤත්‌තං යෙ ච වදන්‌ති දානං>
  text <153>
    text <අද්‌ධා හි සච්‌චං වචනං තවෙදං කථඤ්‌හි දානං අඵලං භවෙය්‍ය>
    text <තථා ඵලං සුකතදුක්‌කටානං දත්‌තුපඤ්‌ඤත්‌තඤ්‌ච කථං භවෙය්‍ය>
  text <154>
    text <කථංකරො කින්‌තිකරො කිමාචරං කිං සෙවමානො කෙන තපොගුණෙන>
    text <අක්‌ඛාහි මෙ මොරරාජෙතමත්‌ථං යථා අහං නො නිරයං පතෙය්‍යං>
  text <155>
    text <යෙ කෙචි අත්‌ථි සමණා පථබ්‍යා කාසායවත්‌ථා අනගාරියා තෙ>
    text <පාතොව පිණ්‌ඩාය චරන්‌ති කාලෙ විකාලචරියා විරතා හි සන්‌තො>
  text <156>
    text <තෙ තත්‌ථ කාලෙනුපසඞ්‌කමිත්‌වා පුච්‌ඡාහි යං තෙ මනසො පියං සියා>
    text <තෙ තෙ පවක්‌ඛන්‌ති යථාපජානං ඉමස්‌ස ලොකස්‌ස පරස්‌ස චත්‌ථං>
  text <157>
    text <තචංව ජිණ්‌ණං උරගො පුරාණං පණ්‌ඩූපලාසං හරිතො දුමොව>
    text <එසප්‌පහීනො මම ලුද්‌දභාවො ජහාමහං ලුද්‌දකභාවමජ්‌ජ>
  text <158>
    text <යෙ චාපි මෙ සකුණා අත්‌ථි බද්‌ධා සතානිනෙකානි නිවෙසනස්‌මිං>
    text <තෙසම්‌පහං ජීවිතමජ්‌ජ දම්‌මි මොක්‌ඛඤ්‌ච තෙ පත්‌තා සකං නිකෙතං>
  text <159>
    text <ලුද්‌දො චරී පාසහත්‌ථො අරඤ්‌ඤෙ බාධෙතු මොරාධිපතිං යසස්‌සිං>
    text <බන්‌ධිත්‌වා මොරාධිපතිං යසස්‌සිං දුක්‌ඛා ස පමුච්‌චි යථාහං පමුත්‌තොති>
  stand <මහාමොරජාතකං අට්‌ඨමං>
  text <  <
  text <තච්‌ඡසූකරජාතකං>
  text <160>
    text <යදෙසමානා විචරිම්‌හ පබ්‌බතානි වනානි ච>
    text <අන්‌වෙසං විචරිං ඤාතී තෙමෙ අධිගතා මයා>
  text <161>
    text <බහුඤ්‌චිදං මූලඵලං භක්‌ඛො චායං අනප්‌පකො>
    text <රම්‌මා චිමා ගිරීනජ්‌ජො ඵාසුවාසො භවිස්‌සති>
  text <162>
    text <ඉධෙවාහං වසිස්‌සාමි සහ සබ්‌බෙහි ඤාතිභි>
    text <අප්‌පොස්‌සුක්‌කො නිරාසඞ්‌කී අසොකො අකුතොභයො>
  text <163>
    text <අඤ්‌ඤම්‌පි ලෙණං පරියෙස සත්‌තු නො ඉධ විජ්‌ජති>
    text <සො තච්‌ඡ සූකරෙ හන්‌ති ඉධාගන්‌ත්‌වා වරං වරං>
  text <164>
    text <කො නුම්‌හාකං ඉධ සත්‌තු කො ඤාතී සුසමාගතෙ>
    text <දුප්‌පධංසෙ පධංසෙති තං මෙ අක්‌ඛාථ පුච්‌ඡිතා>
  text <165>
    text <උද්‌ධග්‌ගරාජී මිගරාජා බලී දාඨාවුධො මිගො>
    text <සො තච්‌ඡ සූකරෙ හන්‌ති ඉධාගන්‌ත්‌වා වරං වරං>
  text <166>
    text <න නො දාඨා න විජ්‌ජන්‌ති බලං කායෙ සමොහිතං>
    text <සබ්‌බෙ සමග්‌ගා හුත්‌වාන වසං කාහාම එකකං>
  text <167>
    text <හදයඞ්‌ගමං කණ්‌ණසුඛං වාචං භාසසි තච්‌ඡක>
    text <යොපි යුද්‌ධෙ පලායෙය්‍ය තම්‌පි පච්‌ඡා හනාමසෙ>
  text <168>
    text <පාණාතිපාතා විරතො නු අජ්‌ජ අභයං නු තෙ සබ්‌බභූතෙසු දින්‌නං>
    text <දාඨා නු තෙ මිගවධාය න සන්‌ති යො සඞ්‌ඝපත්‌තො කපණොව ඣායසි>
  text <169>
    text <න මෙ දාඨා න විජ්‌ජන්‌ති බලං කායෙ සමොහිතං>
    text <ඤාතී ච දිස්‌වාන සාමග්‌ගී එකතො තස්‌මා ච ඣායාමි වනම්‌හි එකකො>
  text <170>
    text <ඉමස්‌සුදං යන්‌ති දිසොදිසං පුරෙ භයට්‌ටිතා ලෙණගවෙසිනො පුථු>
    text <තෙ දානි සඞ්‌ගම්‌ම වසන්‌ති එකතො යත්‌ථට්‌ඨිතා දුප්‌පසහජ්‌ජ තෙ මයා>
  text <171>
    text <පරිණායකසම්‌පන්‌නා සහිතා එකවාදිනො>
    text <තෙ මං සමග්‌ගා හිංසෙය්‍යුං තස්‌මා නෙසං න පත්‌ථයෙ>
  text <172>
    text <එකොව ඉන්‌දො අසුරෙ ජිනාති එකොව සෙනො හන්‌ති දිජෙ පසය්‌හ>
    text <එකොව බ්‍යග්‌ඝො මිගසඞ්‌ඝපත්‌තො වරං වරං හන්‌ති බලඤ්‌හි තාදිසං>
  text <173>
    text <න හෙව ඉන්‌දො න සෙනො නපි බ්‍යග්‌ඝො මිගාධිපො>
    text <සමග්‌ගෙ සහිතෙ ඤාතී න බ්‍යග්‌ඝෙ කුරුතෙ වසෙ>
  text <174>
    text <කුම්‌භීලකා සකුණකා සඞ්‌ඝිනො ගණචාරිනො>
    text <සම්‌මොදමානා එකජ්‌ඣං උප්‌පතන්‌ති ඩයන්‌ති ච>
  text <175>
    text <තෙසඤ්‌ච ඩයමානානං එකෙත්‌ථ අපසක්‌කති>
    text <තඤ්‌ච සෙනො නිතාළෙති වෙය්‍යග්‌ඝියෙව සා ගති>
  text <176>
    text <උස්‌සාහිතො ජටිලෙන ලුද්‌දෙනාමිසචක්‌ඛුනා>
    text <දාඨී දාඨීසු පක්‌ඛන්‌දි මඤ්‌ඤමානො යථා පුරෙ>
  text <177>
    text <සාධු සම්‌බහුලා ඤාතී අපි රුක්‌ඛා අරඤ්‌ඤජා>
    text <සූකරෙහි සමග්‌ගෙහි බ්‍යග්‌ඝො එකායනෙ හතො>
  text <178>
    text <බ්‍රාහ්‌මණඤ්‌චෙව බ්‍යග්‌ඝඤ්‌ච උභො හන්‌ත්‌වාන සූකරා>
    text <ආනන්‌දිනො පමුදිතා මහානාදං පනාදිසුං>
  text <179>
    text <තෙ සු උදුම්‌බරමූලස්‌මිං සූකරා සුසමාගතා>
    text <තච්‌ඡකං අභිසිඤ්‌චිංසු ත්‌වං නො රාජාසි ඉස්‌සරොති>
  stand <තච්‌ඡසූකරජාතකං නවමං>
  text <  <
  text <මහාවාණිජජාතකං>
  text <180>
    text <වාණිජා සමිතිං කත්‌වා නානාරට්‌ඨතො ආගතා>
    text <ධනාහරා පක්‌කමිංසු එකං කත්‌වාන ගාමණිං>
  text <181>
    text <තෙ තං කන්‌තාරමාගම්‌ම අප්‌පභක්‌ඛං අනොදකං>
    text <මහානිග්‍රොධමද්‌දක්‌ඛුං සීතච්‌ඡායං මනොරමං>
  text <182>
    text <තෙ ච තත්‌ථ නිසීදිත්‌වා තස්‌ස රුක්‌ඛස්‌ස ඡායයා>
    text <වාණිජා සමචින්‌තෙසුං බාලා මොහෙන පාරුතා>
  text <183>
    text <අල්‌ලායතෙ අයං රුක්‌ඛො අපි වාරීව සන්‌දති>
    text <ඉඞ්‌ඝස්‌ස පුරිමං සාඛං මයං ඡින්‌දාම වාණිජා>
  text <184>
    text <සා ච ඡින්‌නාව පග්‌ඝරි අච්‌ඡං වාරිං අනාවිලං>
    text <තෙ තත්‌ථ න්‌හත්‌වා පිවිත්‌වා යාවතිච්‌ඡිංසු වාණිජා>
  text <185>
    text <දුතියං සමචින්‌තෙසුං බාලා මොහෙන පාරුතා>
    text <ඉඞ්‌ඝස්‌ස දක්‌ඛිණං සාඛං මයං ඡින්‌දාම වාණිජා>
  text <186>
    text <සා ච ඡින්‌නාව පග්‌ඝරි සාලිමංසොදනං බහුං>
    text <අප්‌පොදවණ්‌ණෙ කුම්‌මාසෙ සිඞ්‌ගිං විදලසූපියො>
  text <187>
    text <තෙ තත්‌ථ භුත්‌වා ඛාදිත්‌වා යාවතිච්‌ඡිංසු වාණිජා>
    text <තතියං සමචින්‌තෙසුං බාලා මොහෙන පාරුතා>
    text <ඉඞ්‌ඝස්‌ස පච්‌ඡිමං සාඛං මයං ඡින්‌දාම වාණිජා>
  text <188>
    text <සා ච ඡින්‌නාව පග්‌ඝරි නාරියො සමලඞ්‌කතා>
    text <විචිත්‍රවත්‌ථාභරණා ආමුත්‌තමණිකුණ්‌ඩලා>
  text <189>
    text <අපි සු වාණිජා එකා නාරියො පණ්‌ණවීසති>
    text <සමන්‌තා පරිවාරිංසු තස්‌ස රුක්‌ඛස්‌ස ඡායයා>
  text <190>
    text <තෙ තාහි පරිචාරෙත්‌වා යාවතිච්‌ඡිංසු වාණිජා>
    text <චතුත්‌ථං සමචින්‌තෙසුං බාලා මොහෙන පාරුතා>
    text <ඉඞ්‌ඝස්‌ස උත්‌තරං සාඛං මයං ඡින්‌දාම වාණිජා>
  text <191>
    text <සා ච ඡින්‌නාව පග්‌ඝරි මුත්‌තා වෙළුරියා බහූ>
    text <රජතං ජාතරූපඤ්‌ච කුත්‌තියො පටියානි ච>
  text <192>
    text <කාසිකානි ච වත්‌ථානි උද්‌දියානි ච කම්‌බලා>
    text <තෙ තත්‌ථ භාරෙ බන්‌ධිත්‌වා යාවතිච්‌ඡිංසු වාණිජා>
  text <193>
    text <පඤ්‌චමං සමචින්‌තෙසුං බාලා මොහෙන පාරුතා>
    text <ඉඞ්‌ඝස්‌ස මූලෙ ඡින්‌දාම අපි භිය්‍යො ලභාමසෙ>
  text <194>
    text <අථුට්‌ඨහි සත්‌ථවාහො යාචමානො කතඤ්‌ජලී>
    text <නිග්‍රොධො කිං පරජ්‌ඣති වාණිජා භද්‌දමත්‌ථු තෙ>
  text <195>
    text <වාරිදා පුරිමා සාඛා අන්‌නපානඤ්‌ච දක්‌ඛිණා>
    text <නාරිදා පච්‌ඡිමා සාඛා සබ්‌බකාමෙ ච උත්‌තරා>
    text <නිග්‍රොධො කිං පරජ්‌ඣති වාණිජා භද්‌දමත්‌ථු තෙ>
  text <196>
    text <යස්‌ස රුක්‌ඛස්‌ස ඡායාය නිසීදෙය්‍ය සයෙය්‍ය වා>
    text <න තස්‌ස සාඛං භඤ්‌ජෙය්‍ය මිත්‌තදුබ්‌භො හි පාපකො>
  text <197>
    text <තෙ ච තස්‌සානාදියිත්‌වා එකස්‌ස වචනං බහූ>
    text <නිසිතාහි කුඨාරීහි මූලතො නං උපක්‌කමුං>
  text <198>
    text <තතො නාගා නික්‌ඛමිංසු සන්‌නද්‌ධා පණ්‌ණවීසති>
    text <ධනුග්‌ගහානං තිසතා ඡසහස්‌සා ච වම්‌මිනො>
  text <199>
    text <එතෙ හනථ බන්‌ධථ මා වො මුඤ්‌චිත්‌ථ ජීවිතං>
    text <ඨපෙත්‌වා සත්‌ථවාහංව සබ්‌බෙ භස්‌මං කරොථ නෙ>
  text <200>
    text <තස්‌මා හි පණ්‌ඩිතො පොසො සම්‌පස්‌සං අත්‌ථමත්‌තනො>
    text <ලොභස්‌ස න වසං ගච්‌ඡෙ හනෙය්‍යාරිසකං මනං>
  text <201>
    text <එව මාදීනවං ඤත්‌වා තණ්‌හා දුක්‌ඛස්‌ස සම්‌භවං>
    text <වීතතණ්‌හො අනාදානො සතො භික්‌ඛු පරිබ්‌බජෙති>
  stand <මහාවාණිජජාතකං දසමං>
  text <  <
  text <සාධිනජාතකං>
  text <202>
    text <අබ්‌භුතො වත ලොකස්‌මිං උප්‌පජ්‌ජි ලොමහංසනො>
    text <දිබ්‌බො රථො පාතුරහු වෙදෙහස්‌ස යසස්‌සිනො>
  text <203>
    text <දෙවපුත්‌තො මහිද්‌ධිකො මාතලි දෙවසාරථි>
    text <නිමන්‌තයිත්‌ථ රාජානං වෙදෙහං මිථිලග්‌ගහං>
  text <204>
    text <එහිමං රථමාරුය්‌හ රාජසෙට්‌ඨ දිසම්‌පති>
    text <දෙවා දස්‌සනකාමා තෙ තාවතිංසා සඉන්‌දකා>
    text <සරමානා හි තෙ දෙවා සුධම්‌මායං සමච්‌ඡරෙ>
  text <205>
    text <තතො ච රාජා සාධිනො වෙදෙහො මිථිලග්‌ගහො>
    text <සහස්‌සයුත්‌තමාරුය්‌හ අගා දෙවාන සන්‌තිකෙ>
    text <තං දෙවා පටිනන්‌දිංසු දිස්‌වා රාජානමාගතං>
  text <206>
    text <ස්‌වාගතං තෙ මහාරාජ අථො තෙ අදුරාගතං>
    text <නිසීද දානි රාජීසි දෙවරාජස්‌ස සන්‌තිකෙ>
  text <207>
    text <සක්‌කොපි පටිනන්‌දිත්‌ථ වෙදෙහං මිථිලග්‌ගහං>
    text <නිමන්‌තයිත්‌ථ කාමෙහි ආසනෙන ච වාසවො>
  text <208>
    text <සාධු ඛොසි අනුප්‌පත්‌තො ආවාසං වසවත්‌තිනං>
    text <වස දෙවෙසු රාජීසි සබ්‌බකාමසමිද්‌ධිසු>
    text <තාවතිංසෙසු දෙවෙසු භුඤ්‌ජ කාමෙ අමානුසෙ>
  text <209>
    text <අහං පුරෙ සග්‌ගගතො රමාමි නච්‌චෙහි ගීතෙහි ච වාදිතෙහි>
    text <සො දානි අජ්‌ජ න රමාමි සග්‌ගෙ ආයුං නු ඛීණො මරණං නු සන්‌තිකෙ>
    text <උදාහු මූළ්‌හොස්‌මි ජනින්‌දසෙට්‌ඨ>
  text <210>
    text <න තායු ඛීණං මරණඤ්‌ච දූරෙ න චාපි මූළ්‌හො නරවීරසෙට්‌ඨ>
    text <තුය්‌හඤ්‌ච පුඤ්‌ඤානි පරිත්‌තකානි යෙසං විපාකං ඉධ වෙදයිත්‌ථො>
  text <211>
    text <වස දෙවානුභාවෙන රාජසෙට්‌ඨ දිසම්‌පති>
    text <තාවතිංසෙසු දෙවෙසු භුඤ්‌ජ කාමෙ අමානුසෙ>
  text <212>
    text <යථා යාචිතකං යානං යථා යාචිතකං ධනං>
    text <එවං සම්‌පදමෙවෙතං යං පරතො දානපච්‌චයා>
  text <213>
    text <න චාහමෙතමිච්‌ඡාමි යං පරතො දානපච්‌චයා>
    text <සයංකතානි පුඤ්‌ඤානි තං මෙ ආවෙණිකං ධනං>
  text <214>
    text <සොහං ගන්‌ත්‌වා මනුස්‌සෙසු කාහාමි කුසලං බහුං>
    text <දානෙන සමචරියාය සංයමෙන දමෙන ච>
    text <යං කත්‌වා සුඛිතො හොති න ච පච්‌ඡානුතප්‌පති>
  text <215>
    text <ඉමානි තානි ඛෙත්‌තානි ඉමං නික්‌ඛං සුකුණ්‌ඩලං>
    text <ඉමා තා හරිතානූපා ඉමා නජ්‌ජො සවන්‌තියො>
  text <216>
    text <ඉමා තා පොක්‌ඛරණී රම්‌මා චක්‌කවාකපකූජිතා>
    text <මන්‌දාලකෙහි සඤ්‌ඡන්‌නා පදුමුප්‌පලකෙහි ච>
    text <යස්‌සිමානි මමායිංසු කිං නු තෙ දිසතං ගතා>
  text <217>
    text <තානීධ ඛෙත්‌තානි සො භූමිභාගො තෙයෙව ආරාමවනුපචාරා>
    text <තමෙව මය්‌හං ජනතං අපස්‌සතො සුඤ්‌ඤංව මෙ නාරද ඛායතෙ දිසා>
  text <218>
    text <දිට්‌ඨා මයා විමානානි ඔභාසෙන්‌තා චතුද්‌දිසා>
    text <සම්‌මුඛා දෙවරාජස්‌ස තිදසානඤ්‌ච සම්‌මුඛා>
  text <219>
    text <වුත්‌ථං මෙ භවනං දිබ්‍යං භුත්‌තා කාමා අමානුසා>
    text <තාවතිංසෙසු දෙවෙසු සබ්‌බකාමසමිද්‌ධිසු>
  text <220>
    text <සොහං එතාදිසං හිත්‌වා පුඤ්‌ඤායම්‌හි ඉධාගතො>
    text <ධම්‌මමෙව චරිස්‌සාමි නාහං රජ්‌ජෙන අත්‌ථිකො>
  text <221>
    text <අදණ්‌ඩාවචරං මග්‌ගං සම්‌මාසම්‌බුද්‌ධදෙසිතං>
    text <තං මග්‌ගං පටිපජ්‌ජිස්‌සං යෙන ගච්‌ඡන්‌ති සුබ්‌බතාති>
  stand <සාධිනජාතකං එකාදසමං>
  text <  <
  text <දසබ්‍රාහ්‌මණජාතකං>
  text <222>
    text <රාජා අවොච විධුරං ධම්‌මකාමො යුධිට්‌ඨිලො>
    text <බ්‍රාහ්‌මණෙ විධුර පරියෙස සීලවන්‌තෙ බහුස්‌සුතෙ>
  text <223>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <224>
    text <දුල්‌ලභා බ්‍රාහ්‌මණා දෙව සීලවන්‌තො බහුස්‌සුතා>
    text <විරතා මෙථුනා ධම්‌මා යෙ තෙ භුඤ්‌ජෙය්‍යු භොජනං>
  text <225>
    text <දස ඛලු මහාරාජ යා තා බ්‍රාහ්‌මණජාතියො>
    text <තෙසං විභඞ්‌ගං විචයං විත්‌ථාරෙන සුණොහි මෙ>
  text <226>
    text <පසිබ්‌බකෙ ගහෙත්‌වාන පුණ්‌ණෙ මූලස්‌ස සංවුතෙ>
    text <ඔසධිකායො ගන්‌ථෙන්‌ති න්‌හාපයන්‌ති ජපන්‌ති ච>
  text <227>
    text <තිකිච්‌ඡකසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <228>
    text <අපෙතා තෙ ච බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <229>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <230>
    text <කිඞ්‌කිණිකායො ගහෙත්‌වා ඝොසෙන්‌ති පුරතොපි තෙ>
    text <පෙසනානිපි ගච්‌ඡන්‌ති රථචරියාසු සික්‌ඛරෙ>
  text <231>
    text <පරිචාරකසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <232>
    text <අපෙතා තෙ ච බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <233>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <234>
    text <කමණ්‌ඩලුං ගහෙත්‌වාන වඞ්‌කදණ්‌ඩඤ්‌ච බ්‍රාහ්‌මණා>
    text <පච්‌චුපෙස්‌සන්‌ති රාජානො ගාමෙසු නිගමෙසු ච>
    text <නාදින්‌නෙ වුට්‌ඨහිස්‌සාම ගාමම්‌හි වා වනම්‌හි වා>
  text <235>
    text <නිග්‌ගාහකසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <236>
    text <අපෙතා තෙ ච බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <237>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <238>
    text <පරූළ්‌හකච්‌ඡනඛලොමා පඞ්‌කදන්‌තා රජස්‌සිරා>
    text <ඔකිණ්‌ණා රජරෙණූහි යාචකා විචරන්‌ති තෙ>
  text <239>
    text <ඛාණුඝාතසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <240>
    text <අපෙතා තෙ ච බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <241>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <242>
    text <හරීතකං ආමලකං අම්‌බං ජම්‌බුං විභීතකං>
    text <ලබුජං දන්‌තපොණානි බෙලුවා බදරානි ච>
  text <243>
    text <රාජායතනං උච්‌ඡු-පුටං ධූමනෙත්‌තං මධු-අඤ්‌ජනං>
    text <උච්‌චාවචානි පණියානි විපණෙන්‌ති ජනාධිප>
  text <244>
    text <වාණිජකසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <245>
    text <අපෙතා තෙ ච බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <246>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <247>
    text <කසි-වාණිජ්‌ජං කාරෙන්‌ති පොසයන්‌ති අජෙළකෙ>
    text <කුමාරියො පවෙච්‌ඡන්‌ති විවාහන්‌තාවහන්‌ති ච>
  text <248>
    text <සමා අම්‌බට්‌ඨවෙස්‌සෙහි තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <249>
    text <අපෙතා තෙ ච බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <250>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <251>
    text <නික්‌ඛිත්‌තභික්‌ඛං භුඤ්‌ජන්‌ති ගාමෙස්‌වෙකෙ පුරොහිතා>
    text <බහූ තෙ පරිපුච්‌ඡන්‌ති අණ්‌ඩච්‌ඡෙදා නිලඤ්‌ඡකා>
  text <252>
    text <පසූපි තත්‌ථ හඤ්‌ඤන්‌ති මහිංසා සූකරා අජා>
    text <ගොඝාතකසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <253>
    text <අපෙතා තෙ බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <254>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <255>
    text <අසිචම්‌මං ගහෙත්‌වාන ඛග්‌ගං පග්‌ගය්‌හ බ්‍රාහ්‌මණා>
    text <වෙස්‌සපථෙසු තිට්‌ඨන්‌ති සත්‌ථං අබ්‌බාහයන්‌තිපි>
  text <256>
    text <සමා ගොපනිසාදෙහි තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <257>
    text <අපෙතා තෙ බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <258>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <259>
    text <අරඤ්‌ඤෙ කුටිකං කත්‌වා කූටානි කාරයන්‌ති තෙ>
    text <සසබිළාරෙ බාධෙන්‌ති ආගොධා මච්‌ඡකච්‌ඡපං>
  text <260>
    text <තෙ ලුද්‌දකසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <261>
    text <අපෙතා තෙ බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <262>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <263>
    text <අඤ්‌ඤෙ ධනස්‌ස කාමා හි හෙට්‌ඨාමඤ්‌චෙ පසක්‌කිතා>
    text <රාජානො උපරි න්‌හායන්‌ති සොමයාගෙ උපට්‌ඨිතෙ>
  text <264>
    text <මලමජ්‌ජකසමා රාජ තෙපි වුච්‌චන්‌ති බ්‍රාහ්‌මණා>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <265>
    text <අපෙතා තෙ බ්‍රහ්‌මඤ්‌ඤා>
    text <ඉති රාජා කොරබ්‍යො>
    text <න තෙ වුච්‌චන්‌ති බ්‍රාහ්‌මණා>
    text <අඤ්‌ඤෙ විධුර පරියෙස සීලවන්‌තෙ බහුස්‌සුතෙ>
  text <266>
    text <විරතෙ මෙථුනා ධම්‌මා යෙ මෙ භුඤ්‌ජෙය්‍යු භොජනං>
    text <දක්‌ඛිණං සම්‌ම දස්‌සාම යත්‌ථ දින්‌නං මහප්‌ඵලං>
  text <267>
    text <අත්‌ථි ඛො බ්‍රාහ්‌මණා දෙව සීලවන්‌තො බහුස්‌සුතා>
    text <විරතා මෙථුනා ධම්‌මා යෙ තෙ භුඤ්‌ජෙය්‍යු භොජනං>
  text <268>
    text <එකඤ්‌ච භත්‌තං භුඤ්‌ජන්‌ති න ච මජ්‌ජං පිවන්‌ති තෙ>
    text <අක්‌ඛාතා තෙ මහාරාජ තාදිසෙ නිපතාමසෙ>
  text <269>
    text <එතෙ ඛො බ්‍රාහ්‌මණා විධුර සීලවන්‌තො බහුස්‌සුතා>
    text <එතෙ විධුර පරියෙස ඛිප්‌පඤ්‌ච නෙ නිමන්‌තයාති>
  stand <දසබ්‍රාහ්‌මණජාතකං ද්‌වාදසමං>
  text <  <
  text <භික්‌ඛාපරම්‌පරජාතකං>
  text <270>
    text <සුඛුමාලරූපං දිස්‌වා රට්‌ඨා විවනමාගතං>
    text <කූටාගාරවරූපෙතං මහාසයනමුපාසිතං>
  text <271>
    text <තස්‌ස තෙ පෙමකෙනාහං අදාසිං වඩ්‌ඪමොදනං>
    text <සාලීනං විචිතං භත්‌තං සුචිං මංසූපසෙචනං>
  text <272>
    text <තං ත්‌වං භත්‌තං පටිග්‌ගය්‌හ බ්‍රාහ්‌මණස්‌ස අදාසයි>
    text <අත්‌තානං අනසිත්‌වාන කොයං ධම්‌මො නමත්‌ථු තෙ>
  text <273>
    text <ආචරියො බ්‍රාහ්‌මණො මය්‌හං කිච්‌චාකිච්‌චෙසු බ්‍යාවටො>
    text <ගරු ච ආමන්‌තනීයො ච දාතුමරහාමි භොජනං>
  text <274>
    text <බ්‍රාහ්‌මණං දානි පුච්‌ඡාමි ගොතමං රාජපූජිතං>
    text <රාජා තෙ භත්‌තං පාදාසි සුචිං මංසූපසෙචනං>
  text <275>
    text <තං ත්‌වං භත්‌තං පටිග්‌ගය්‌හ ඉසිස්‌ස භොජනං අදා>
    text <අඛෙත්‌තඤ්‌ඤූසි දානස්‌ස කොයං ධම්‌මො නමත්‌ථු තෙ>
  text <276>
    text <භරාමි පුත්‌ත දාරෙ ච ඝරෙසු ගධිතො අහං>
    text <භුඤ්‌ජෙ මානුසකෙ කාමෙ අනුසාසාමි රාජිනො>
  text <277>
    text <ආරඤ්‌ඤිකස්‌ස ඉසිනො චිරරත්‌තං තපස්‌සිනො>
    text <වුඩ්‌ඪස්‌ස භාවිතත්‌තස්‌ස දාතුමරහාමි භොජනං>
  text <278>
    text <ඉසිඤ්‌ච දානි පුච්‌ඡාමි කිසං ධමනිසන්‌ථතං>
    text <පරූළ්‌හකච්‌ඡනඛලොමං පඞ්‌කදන්‌තං රජස්‌සිරං>
  text <279>
    text <එකො අරඤ්‌ඤෙ විහරසි නාවකඞ්‌ඛසි ජීවිතං>
    text <භික්‌ඛු කෙන තයා සෙය්‍යො යස්‌ස ත්‌වං භොජනං අදා>
  text <280>
    text <ඛණන්‌තාලුකලම්‌බානි බිලාලිතක්‌කලානි ච>
    text <ධුනං සාමාකනීවාරං සඞ්‌ඝාරියං පසාරියං>
  text <281>
    text <සාකං භිසං මධුං මංසං බදරාමලකානි ච>
    text <තානි ආහරිත්‌වා භුඤ්‌ජාමි අත්‌ථි මෙ සො පරිග්‌ගහො>
  text <282>
    text <පචන්‌තො අපචන්‌තස්‌ස අමමස්‌ස සකිඤ්‌චනො>
    text <අනාදානස්‌ස සාදානො දාතුමරහාමි භොජනං>
  text <283>
    text <භික්‌ඛුඤ්‌ච දානි පුච්‌ඡාමි තුණ්‌හීමාසීන සුබ්‌බතං>
    text <ඉසි තෙ භත්‌තං පාදාසි සුචිං මංසූපසෙචනං>
  text <284>
    text <තං ත්‌වං භත්‌තං පටිග්‌ගය්‌හ තුණ්‌හී භුඤ්‌ජසි එකකො>
    text <නාඤ්‌ඤං කඤ්‌චි නිමන්‌තෙසි කොයං ධම්‌මො නමත්‌ථු තෙ>
  text <285>
    text <න පචාමි න පාචෙමි න ඡින්‌දාමි න ඡෙදයෙ>
    text <තං මං අකිඤ්‌චනං ඤත්‌වා සබ්‌බපාපෙහි ආරතං>
  text <286>
    text <වාමෙන භික්‌ඛමාදාය දක්‌ඛිණෙන කමණ්‌ඩලුං>
    text <ඉසි මෙ භත්‌තං පාදාසි සුචිං මංසූපසෙචනං>
  text <287>
    text <එතෙ හි දාතුමරහන්‌ති සමමා සපරිග්‌ගහා>
    text <පච්‌චනීකමහං මඤ්‌ඤෙ යො දාතාරං නිමන්‌තයෙ>
  text <288>
    text <අත්‌ථාය වත මෙ අජ්‌ජ ඉධාගච්‌ඡි රථෙසභො>
    text <සොහං අජ්‌ජ පජානාමි යත්‌ථ දින්‌නං මහප්‌ඵලං>
  text <289>
    text <රට්‌ඨෙසු ගිද්‌ධා රාජානො කිච්‌චාකිච්‌චෙසු බ්‍රාහ්‌මණා>
    text <ඉසී මූලඵලෙ ගිද්‌ධා විප්‌පමුත්‌තා ච භික්‌ඛවොති>
    text <සුව කින්‌නර මුක්‌ක ඛරාජිනසො භිසජාත මහෙසි කපොතවරො>
    text <අථ මොර සතච්‌ඡක වාණිජකො අථ රාජ සබ්‍රාහ්‌මණ භික්‌ඛපරන්‌ති>
  stand <භික්‌ඛාපරම්‌පරජාතකං තෙරසමං>
  text <තස්‌සුද්‌දානං>
  stand <පකිණ්‌ණකනිපාතං නිට්‌ඨිතං>
