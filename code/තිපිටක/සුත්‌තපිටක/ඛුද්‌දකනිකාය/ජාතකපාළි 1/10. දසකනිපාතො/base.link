text <දසකනිපාතො>
  text <  <
  text <චතුද්‌වාරජාතකං>
  text <1>
    text <චතුද්‌වාරමිදං නගරං ආයසං දළ්‌හපාකාරං>
    text <ඔරුද්‌ධපටිරුද්‌ධොස්‌මි කිං පාපං පකතං මයා>
  text <2>
    text <සබ්‌බෙ අපිහිතා ද්‌වාරා ඔරුද්‌ධොස්‌මි යථා දිජො>
    text <කිමාධිකරණං යක්‌ඛ චක්‌කාභිනිහතො අහං>
  text <3>
    text <ලද්‌ධා සතසහස්‌සානි අතිරෙකානි වීසති>
    text <අනුකම්‌පකානං ඤාතීනං වචනං සම්‌ම නාකරි>
  text <4>
    text <ලඞ්‌ඝිං සමුද්‌දං පක්‌ඛන්‌දි සාගරං අප්‌පසිද්‌ධිකං>
    text <චතුබ්‌භි අට්‌ඨජ්‌ඣගමා අට්‌ඨාහිපි ච සොළස>
  text <5>
    text <සොළසාහි ච බාත්‌තිංස අත්‍රිච්‌ඡං චක්‌කමාසදො>
  text <ඉච්‌ඡාහතස්‌ස පොසස්‌ස චක්‌කං භමති මත්‌ථකෙ>
  text <6>
    text <උපරිවිසාලා දුප්‌පූරා ඉච්‌ඡා විසටගාමිනී>
    text <යෙ ච තං අනුගිජ්‌ඣන්‌ති තෙ හොන්‌ති චක්‌කධාරිනො>
  text <7>
    text <බහුභණ්‌ඩං අවහාය මග්‌ගං අප්‌පටිවෙක්‌ඛිය>
    text <යෙසඤ්‌චෙතං අසඞ්‌ඛාතං තෙ හොන්‌ති චක්‌කධාරිනො>
  text <8>
    text <කම්‌මං සමෙක්‌ඛෙ විපුලඤ්‌ච භොගං ඉච්‌ඡං න සෙවෙය්‍ය අනත්‌ථසංහිතං>
    text <කරෙය්‍ය වාක්‍යං අනුකම්‌පකානං තං තාදිසං නාතිවත්‌තෙය්‍ය චක්‌කං>
  text <9>
    text <කීවචිරං නු මෙ යක්‌ඛ චක්‌කං සිරසි ඨස්‌සති>
    text <කති වස්‌සසහස්‌සානි තං මෙ අක්‌ඛාහි පුච්‌ඡිතො>
  text <10>
    text <අතිසරො පච්‌චසරො මිත්‌තවින්‌ද සුණොහි මෙ>
    text <චක්‌කං තෙ සිරසි මාවිද්‌ධං න තං ජීවං පමොක්‌ඛසීති>
  stand <චතුද්‌වාරජාතකං පඨමං>
  text <  <
  text <කණ්‌හජාතකං>
  text <11>
    text <කණ්‌හො වතායං පුරිසො කණ්‌හං භුඤ්‌ජති භොජනං>
    text <කණ්‌හෙ භූමිපදෙසස්‌මිං න මය්‌හං මනසො පියො>
  text <12>
    text <න කණ්‌හො තචසා හොති අන්‌තොසාරො හි බ්‍රාහ්‌මණො>
    text <යස්‌මිං පාපානි කම්‌මානි ස වෙ කණ්‌හො සුජම්‌පති>
  text <13>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං බ්‍රාහ්‌මණ තෙ දම්‌මි යං කිඤ්‌චි මනසිච්‌ඡසි>
  text <14>
    text <වරඤ්‌චෙ මෙ අදො සක්‌ක සබ්‌බභූතානමිස්‌සර>
    text <සුනික්‌කොධං සුනිද්‌දොසං නිල්‌ලොභං වුත්‌තිමත්‌තනො>
    text <නිස්‌නෙහමභිකඞ්‌ඛාමි එතෙ මෙ චතුරො වරෙ>
  text <15>
    text <කිං නු කොධෙ වා දොසෙ වා ලොභෙ ස්‌නෙහෙ ච බ්‍රාහ්‌මණ>
    text <ආදීනවං ත්‌වං පස්‌සසි තං මෙ අක්‌ඛාහි පුච්‌ඡිතො>
  text <16>
    text <අප්‌පො හුත්‌වා බහු හොති වඩ්‌ඪතෙ සො අඛන්‌තිජො>
    text <ආසඞ්‌ගී බහුපායාසො තස්‌මා කොධං න රොචයෙ>
  text <17>
    text <දුට්‌ඨස්‌ස ඵරුසා වාචා පරාමාසො අනන්‌තරා>
    text <තතො පාණි තතො දණ්‌ඩො සත්‌ථස්‌ස පරමා ගති>
    text <දොසො කොධසමුට්‌ඨානො තස්‌මා දොසං න රොචයෙ>
  text <18>
    text <ආලොපසාහසාකාරා නිකතී වඤ්‌චනානි ච>
    text <දිස්‌සන්‌ති ලොභධම්‌මෙසු තස්‌මා ලොභං න රොචයෙ>
  text <19>
    text <ස්‌නෙහසඞ්‌ගථිතා ගන්‌ථා සෙන්‌ති මනොමයා පුථූ>
    text <තෙ භුසං උපතාපෙන්‌ති තස්‌මා ස්‌නෙහං න රොචයෙ>
  text <20>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං බ්‍රාහ්‌මණ තෙ දම්‌මි යං කිඤ්‌චි මනසිච්‌ඡසි>
  text <21>
    text <වරඤ්‌චෙ මෙ අදො සක්‌ක සබ්‌බභූතානමිස්‌සර>
    text <අරඤ්‌ඤෙ මෙ විහරතො නිච්‌චං එකවිහාරිනො>
    text <ආබාධා මා උප්‌පජ්‌ජෙය්‍යුං අන්‌තරායකරා භුසා>
  text <22>
    text <එතස්‌මිං තෙ සුලපිතෙ පතිරූපෙ සුභාසිතෙ>
    text <වරං බ්‍රාහ්‌මණ තෙ දම්‌මි යං කිඤ්‌චි මනසිච්‌ඡසි>
  text <23>
    text <වරඤ්‌චෙ මෙ අදො සක්‌ක සබ්‌බභූතානමිස්‌සර>
    text <න මනො වා සරීරං වා මං-කතෙ සක්‌ක කස්‌සචි>
    text <කදාචි උපහඤ්‌ඤෙථ එතං සක්‌ක වරං වරෙති>
  stand <කණ්‌හජාතකං දුතියං>
  text <  <
  text <චතුපොසථියජාතකං>
  text <24>
    text <යො කොපනෙය්‍යෙ න කරොති කොපං න කුජ්‌ඣති සප්‌පුරිසො කදාචි>
    text <කුද්‌ධොපි සො නාවිකරොති කොපං තං වෙ නරං සමණමාහු ලොකෙ>
  text <25>
    text <ඌනූදරො යො සහතෙ ජිඝච්‌ඡං දන්‌තො තපස්‌සී මිතපානභොජනො>
    text <ආහාරහෙතු න කරොති පාපං තං වෙ නරං සමණමාහු ලොකෙ>
  text <26>
    text <ඛිඩ්‌ඩං රතිං විප්‌පජහිත්‌වාන සබ්‌බං න චාලිකං භාසසි කිඤ්‌චි ලොකෙ>
    text <විභූසට්‌ඨානා විරතො මෙථුනස්‌මා තං වෙ නරං සමණමාහු ලොකෙ>
  text <27>
    text <පරිග්‌ගහං ලොභධම්‌මඤ්‌ච සබ්‌බං යො වෙ පරිඤ්‌ඤාය පරිච්‌චජෙති>
    text <දන්‌තං ඨිතත්‌තං අමමං නිරාසං තං වෙ නරං සමණමාහු ලොකෙ>
  text <28>
    text <පුච්‌ඡාම කත්‌තාරමනොමපඤ්‌ඤං කථාසු නො විග්‌ගහො අත්‌ථි ජාතො>
    text <ඡින්‌දජ්‌ජ කඞ්‌ඛං විචිකිච්‌ඡිතානි තදජ්‌ජ කඞ්‌ඛං විතරෙමු සබ්‌බෙ>
  text <29>
    text <යෙ පණ්‌ඩිතා අත්‌ථදසා භවන්‌ති භාසන්‌ති තෙ යොනිසො තත්‌ථ කාලෙ>
    text <කථං නු කථානං අභාසිතානං අත්‌ථං නයෙය්‍යුං කුසලා ජනින්‌දා>
  text <30>
    text <කථං හවෙ භාසති නාගරාජා ගරුළො පන වෙනතෙය්‍යො කිමාහ>
    text <ගන්‌ධබ්‌බරාජා පන කිං වදෙසි කථං පන කුරූනං රාජසෙට්‌ඨො>
  text <31>
    text <ඛන්‌තිං හවෙ භාසති නාගරාජා අප්‌පාහාරං ගරුළො වෙනතෙය්‍යො>
    text <ගන්‌ධබ්‌බරාජා රතිවිප්‌පහානං අකිඤ්‌චනං කුරූනං රාජසෙට්‌ඨො>
  text <32>
    text <සබ්‌බානි එතානි සුභාසිතානි න හෙත්‌ථ දුබ්‌භාසිතමත්‌ථි කිඤ්‌චි>
    text <යස්‌මිඤ්‌ච එතානි පතිට්‌ඨිතානි අරාව නාභ්‍යා සුසමොහිතානි>
    text <චතුබ්‌භි ධම්‌මෙහි සමඞ්‌ගිභූතං තං වෙ නරං සමණමාහු ලොකෙ>
  text <33>
    text <තුවඤ්‌හි සෙට්‌ඨො ත්‌වමනුත්‌තරොසි ත්‌වං ධම්‌මගූ ධම්‌මවිදූ සුමෙධො>
    text <පඤ්‌ඤාය පඤ්‌හං සමධිග්‌ගහෙත්‌වා අච්‌ඡෙච්‌ඡි ධීරො විචිකිච්‌ඡිතානි>
    text <අච්‌ඡෙච්‌ඡි කඞ්‌ඛං විචිකිච්‌ඡිතානි චුන්‌දො යථා නාගදන්‌තං ඛරෙන>
  text <34>
    text <නීලුප්‌පලාභං විමලං අනග්‌ඝං වත්‌ථං ඉදං ධූමසමානවණ්‌ණං>
    text <පඤ්‌හස්‌ස වෙය්‍යාකරණෙන තුට්‌ඨො දදාමි තෙ ධම්‌මපූජාය ධීර>
  text <35>
    text <සුවණ්‌ණමාලං සතපත්‌තඵුල්‌ලිතං සකෙසරං රත්‌නසහස්‌සමණ්‌ඩිතං>
    text <පඤ්‌හස්‌ස වෙය්‍යාකරණෙන තුට්‌ඨො දදාමි තෙ ධම්‌මපූජාය ධීර>
  text <36>
    text <මණිං අනග්‌ඝං රුචිරං පභස්‌සරං කණ්‌ඨාවසත්‌තං මණිභූසිතං මෙ>
    text <පඤ්‌හස්‌ස වෙය්‍යාකරණෙන තුට්‌ඨො දදාමි තෙ ධම්‌මපූජාය ධීර>
  text <37>
    text <ගවං සහස්‌සං උසභඤ්‌ච නාගං ආජඤ්‌ඤයුත්‌තෙ ච රථෙ දස ඉමෙ>
    text <පඤ්‌හස්‌ස වෙය්‍යාකරණෙන තුට්‌ඨො දදාමි තෙ ගාමවරානි සොළස>
  text <38>
    text <සාරිපුත්‌තො තදා නාගො සුපණ්‌ණො පන කොලිතො>
    text <ගන්‌ධබ්‌බරාජා අනුරුද්‌ධො රාජා ආනන්‌ද පණ්‌ඩිතො>
    text <විධුරො බොධිසත්‌තො ච එවං ධාරෙථ ජාතකන්‌ති>
  stand <චතුපොසථියජාතකං තතියං>
  text <  <
  text <සඞ්‌ඛජාතකං>
  text <39>
    text <බහුස්‌සුතො සුතධම්‌මොසි සඞ්‌ඛ දිට්‌ඨා තයා සමණබ්‍රාහ්‌මණා ච>
    text <අථක්‌ඛණෙ දස්‌සයසෙ විලාපං අඤ්‌ඤො නු කො තෙ පටිමන්‌තකො මයා>
  text <40>
    text <සුබ්‌භූ සුභා සුප්‌පටිමුක්‌කකම්‌බු පග්‌ගය්‌හ සොවණ්‌ණමයාය පාතියා>
    text <භුඤ්‌ජස්‌සු භත්‌තං ඉති මං වදෙති සද්‌ධාවිත්‌තා තමහං නොති බ්‍රූමි>
  text <41>
    text <එතාදිසං බ්‍රාහ්‌මණ දිස්‌වාන යක්‌ඛං පුච්‌ඡෙය්‍ය පොසො සුඛමාසිසානො>
    text <උට්‌ඨෙහි නං පඤ්‌ජලිකාභිපුච්‌ඡ දෙවී නුසි ත්‌වං උද මානුසී නු>
  text <42>
    text <යං ත්‌වං සුඛෙනාභිසමෙක්‌ඛසෙ මං භුඤ්‌ජස්‌සු භත්‌තං ඉති මං වදෙසි>
    text <පුච්‌ඡාමි තං නාරි මහානුභාවෙ දෙවී නුසි ත්‌වං උද මානුසී නු>
  text <43>
    text <දෙවී අහං සඞ්‌ඛ මහානුභාවා ඉධාගතා සාගරවාරිමජ්‌ඣෙ>
    text <අනුකම්‌පිකා නො ච පදුට්‌ඨචිත්‌තා තවෙව අත්‌ථාය ඉධාගතාස්‌මි>
  text <44>
    text <ඉධන්‌නපානං සයනාසනඤ්‌ච යානානි නානාවිවිධානි සඞ්‌ඛ>
    text <සබ්‌බස්‌ස ත්‍යාහං පටිපාදයාමි යං කිඤ්‌චි තුය්‌හං මනසාභිපත්‌ථිතං>
  text <45>
    text <යං කිඤ්‌චි යිට්‌ඨඤ්‌ච හුතඤ්‌ච මය්‌හං සබ්‌බස්‌ස නො ඉස්‌සරා ත්‌වං සුගත්‌තෙ>
    text <සුසොණි සුබ්‌භමු සුවිලග්‌ගමජ්‌ඣෙ කිස්‌ස මෙ කම්‌මස්‌ස අයං විපාකො>
  text <46>
    text <ඝම්‌මෙ පථෙ බ්‍රාහ්‌මණ එකභික්‌ඛුං උග්‌ඝට්‌ටපාදං තසිතං කිලන්‌තං>
    text <පටිපාදයී සඞ්‌ඛ උපාහනානි සා දක්‌ඛිණා කාමදුහා තවජ්‌ජ>
  text <47>
    text <සා හොතු නාවා ඵලකූපපන්‌නා අනවස්‌සුතා එරකවාතයුත්‌තා>
    text <අඤ්‌ඤස්‌ස යානස්‌ස න හෙත්‌ථ භූමි අජ්‌ජෙව මං මොළිනිං පාපයස්‌සු>
  text <48>
    text <සා තත්‌ථ විත්‌තා සුමනා පතීතා නාවං සුචිත්‌තං අභිනිම්‌මිනිත්‌වා>
    text <ආදාය සඞ්‌ඛං පුරිසෙන සද්‌ධිං උපානයී නගරං සාධුරම්‌මන්‌ති>
  stand <සඞ්‌ඛජාතකං චතුත්‌ථං>
  text <  <
  text <චූළබොධිජාතකං>
  text <49>
    text <යො තෙ ඉමං විසාලක්‌ඛිං පියං සම්‌හිතභාසිනිං>
    text <ආදාය බලා ගච්‌ඡෙය්‍ය කිං නු කයිරාසි බ්‍රාහ්‌මණ>
  text <50>
    text <උප්‌පජ්‌ජෙ මෙ න මුච්‌චෙය්‍ය න මෙ මුච්‌චෙය්‍ය ජීවතො>
    text <රජංව විපුලා වුට්‌ඨි ඛිප්‌පමෙව නිවාරයෙ>
  text <51>
    text <යං නු පුබ්‌බෙ විකත්‌ථිත්‌ථො බලම්‌හිව අපස්‌සිතො>
    text <ස්‌වජ්‌ජ තුණ්‌හිකතො දානි සඞ්‌ඝාටිං සිබ්‌බමච්‌ඡසි>
  text <52>
    text <උප්‌පජ්‌ජි මෙ න මුච්‌චිත්‌ථ න මෙ මුච්‌චිත්‌ථ ජීවතො>
    text <රජංව විපුලා වුට්‌ඨි ඛිප්‌පමෙව නිවාරයිං>
  text <53>
    text <කිං තෙ උප්‌පජ්‌ජි නො මුච්‌චි කිං තෙ න මුච්‌චි ජීවතො>
    text <රජංව විපුලා වුට්‌ඨි කතමං ත්‌වං නිවාරයි>
  text <54>
    text <යම්‌හි ජාතෙ න පස්‌සති අජාතෙ සාධු පස්‌සති>
    text <සො මෙ උප්‌පජ්‌ජි නො මුච්‌චි කොධො දුම්‌මෙධගොචරො>
  text <55>
    text <යෙන ජාතෙන නන්‌දන්‌ති අමිත්‌තා දුක්‌ඛමෙසිනො>
    text <සො මෙ උප්‌පජ්‌ජි නො මුච්‌චි කොධො දුම්‌මෙධගොචරො>
  text <56>
    text <යස්‌මිඤ්‌ච ජායමානම්‌හි සදත්‌ථං නාවබුජ්‌ඣති>
    text <සො මෙ උප්‌පජ්‌ජි නො මුච්‌චි කොධො දුම්‌මෙධගොචරො>
  text <57>
    text <යෙනාභිභූතො කුසලං ජහාති පරක්‌කරෙ විපුලඤ්‌චාපි අත්‌ථං>
    text <ස භීමසෙනො බලවා පමද්‌දී කොධො මහාරාජ න මෙ අමුච්‌චථ>
  text <58>
    text <කට්‌ඨස්‌මිං මත්‌ථමානස්‌මිං පාවකො නාම ජායති>
    text <තමෙව කට්‌ඨං ඩහති යස්‌මා සො ජායතෙ ගිනි>
  text <59>
    text <එවං මන්‌දස්‌ස පොසස්‌ස බාලස්‌ස අවිජානතො>
    text <සාරම්‌භා ජායතෙ කොධො සොපි තෙනෙව ඩය්‌හති>
  text <60>
    text <අග්‌ගීව තිණකට්‌ඨස්‌මිං කොධො යස්‌ස පවඩ්‌ඪති>
    text <නිහීයති තස්‌ස යසො කාළපක්‌ඛෙව චන්‌දිමා>
  text <61>
    text <අනෙධො ධූමකෙතූව කොධො යස්‌සූපසම්‌මති>
    text <ආපූරති තස්‌ස යසො සුක්‌කපක්‌ඛෙව චන්‌දිමාති>
  stand <චූළබොධිජාතකං පඤ්‌චමං>
  text <  <
  text <කණ්‌හදීපායනජාතකං>
  text <62>
    text <සත්‌තාහමෙවාහං පසන්‌නචිත්‌තො පුඤ්‌ඤත්‌ථිකො ආචරිං බ්‍රහ්‌මචරියං>
    text <අථාපරං යං චරිතං මමෙදං වස්‌සානි පඤ්‌ඤාස සමාධිකානි>
    text <අකාමකො වාපි අහං චරාමි එතෙන සච්‌චෙන සුවත්‌ථි හොතු>
    text <හතං විසං ජීවතු යඤ්‌ඤදත්‌තො>
  text <63>
    text <යස්‌මා දානං නාභිනන්‌දිං කදාචි දිස්‌වානහං අතිථිං වාසකාලෙ>
    text <න චාපි මෙ අප්‌පියතං අවෙදුං බහුස්‌සුතා සමණබ්‍රාහ්‌මණා ච>
    text <අකාමකො වාපි අහං දදාමි එතෙන සච්‌චෙන සුවත්‌ථි හොතු>
    text <හතං විසං ජීවතු යඤ්‌ඤදත්‌තො>
  text <64>
    text <ආසීවිසො තාත පහූතතෙජො යො තං අදංසී සචරා උදිච්‌ච>
    text <තස්‌මිඤ්‌ච මෙ අප්‌පියතාය අජ්‌ජ පිතරි ච තෙ නත්‌ථි කොචි විසෙසො>
    text <එතෙන සච්‌චෙන සුවත්‌ථි හොතු හතං විසං ජීවතු යඤ්‌ඤදත්‌තො>
  text <65>
    text <සන්‌තා දන්‌තායෙව පරිබ්‌බජන්‌ති අඤ්‌ඤත්‍ර කණ්‌හා නත්‌ථාකාමරූපා>
    text <දීපායන කිස්‌ස ජිගුච්‌ඡමානො අකාමකො චරසි බ්‍රහ්‌මචරියං>
  text <66>
    text <සද්‌ධාය නික්‌ඛම්‌ම පුනං නිවත්‌තො සො එළමූගොව බාලො වතායං>
    text <එතස්‌ස වාදස්‌ස ජිගුච්‌ඡමානො අකාමකො චරාමි බ්‍රහ්‌මචරියං>
    text <විඤ්‌ඤුප්‌පසත්‌ථඤ්‌ච සතඤ්‌ච ඨානං එවම්‌පහං පුඤ්‌ඤකරො භවාමි>
  text <67>
    text <සමණෙ තුවං බ්‍රාහ්‌මණෙ අද්‌ධිකෙ ච සන්‌තප්‌පයාසි අන්‌නපානෙන භික්‌ඛං>
    text <ඔපානභූතංව ඝරං තව යිදං අන්‌නෙන පානෙන උපෙතරූපං>
    text <අථ කිස්‌ස වාදස්‌ස ජිගුච්‌ඡමානො අකාමකො දානමිමං දදාසි>
  text <68>
    text <පිතරො ච මෙ ආසුං පිතාමහා ච සද්‌ධා අහුං දානපතී වදඤ්‌ඤූ>
    text <තං කුල්‌ලවත්‌තං අනුවත්‌තමානො මාහං කුලෙ අන්‌තිමගන්‌ධනො අහුං>
    text <එතස්‌ස වාදස්‌ස ජිගුච්‌ඡමානො අකාමකො දානමිමං දදාමි>
  text <69>
    text <දහරිං කුමාරිං අසමත්‌ථපඤ්‌ඤං යං තානයිං ඤාතිකුලා සුගත්‌තෙ>
    text <න චාපි මෙ අප්‌පියතං අවෙදි අඤ්‌ඤත්‍ර කාමා පරිචාරයන්‌තා>
    text <අථ කෙන වණ්‌ණෙන මයා තෙ භොති සංවාසධම්‌මො අහු එවරූපො>
  text <70>
    text <ආරා දූරෙ නයිධ කදාචි අත්‌ථි පරම්‌පරා නාම කුලෙ ඉමස්‌මිං>
    text <තං කුල්‌ලවත්‌තං අනුවත්‌තමානා මාහං කුලෙ අන්‌තිමගන්‌ධිනී අහුං>
    text <එතස්‌ස වාදස්‌ස ජිගුච්‌ඡමානා අකාමිකා පද්‌ධචරාම්‌හි තුය්‌හං>
  text <71>
    text <මණ්‌ඩබ්‍ය භාසිං යමභාසනෙය්‍යං තං ඛම්‍යතං පුත්‌තකහෙතු මජ්‌ජ>
    text <පුත්‌තපෙමා න ඉධ පරත්‌ථි කිඤ්‌චි සො නො අයං ජීවති යඤ්‌ඤදත්‌තොති>
  stand <කණ්‌හදීපායනජාතකං ඡට්‌ඨං>
  text <  <
  text <නිග්‍රොධජාතකං>
  text <72>
    text <න වාහමෙතං ජානාමි කො වායං කස්‌ස වාති වා>
    text <යථා සාඛො චරි එවං නිග්‍රොධ කින්‌ති මඤ්‌ඤසි>
  text <73>
    text <තතො ගලවිනීතෙන පුරිසා නීහරිංසු මං>
    text <දත්‌වා මුඛපහාරානි සාඛස්‌ස වචනංකරා>
  text <74>
    text <එතාදිසං දුම්‌මතිනා අකතඤ්‌ඤුන දුබ්‌භිනා>
    text <කතං අනරියං සාඛෙන සඛිනා තෙ ජනාධිප>
  text <75>
    text <න වාහමෙතං ජානාමි නපි මෙ කොචි සංසති>
    text <යං මෙ ත්‌වං සම්‌ම අක්‌ඛාසි සාඛෙන කාරණං කතං>
  text <76>
    text <සඛීනං සාජීවකරො මම සාඛස්‌ස චූභයං>
    text <ත්‌වං නොසිස්‌සරියං දාතා මනුස්‌සෙසු මහන්‌තතං>
    text <තයාමා ලබ්‌භිතා ඉද්‌ධී එත්‌ථ මෙ නත්‌ථි සංසයො>
  text <77>
    text <යථාපි බීජමග්‌ගිම්‌හි ඩය්‌හති න විරූහති>
    text <එවං කතං අසප්‌පුරිසෙ නස්‌සති න විරූහති>
  text <78>
    text <කතඤ්‌ඤුම්‌හි ච පොසම්‌හි සීලවන්‌තෙ අරියවුත්‌තිනෙ>
    text <සුඛෙත්‌තෙ විය බීජානි කතං තම්‌හි න නස්‌සති>
  text <79>
    text <ඉමං ජම්‌මං නෙකතිකං අසප්‌පුරිසචින්‌තකං>
    text <හනන්‌තු සාඛං සත්‌තීහි නාස්‌ස ඉච්‌ඡාමි ජීවිතං>
  text <80>
    text <ඛමතස්‌ස මහාරාජ පාණා න පටිආනයා>
    text <ඛම දෙව අසප්‌පුරිසස්‌ස නාස්‌ස ඉච්‌ඡාමහං වධං>
  text <81>
    text <නිග්‍රොධමෙව සෙවෙය්‍ය න සාඛමුපසංවසෙ>
    text <නිග්‍රොධස්‌මිං මතං සෙය්‍යො යඤ්‌චෙ සාඛස්‌මි ජීවිතන්‌ති>
  stand <නිග්‍රොධජාතකං සත්‌තමං>
  text <  <
  text <තක්‌කලජාතකං>
  text <82>
    text <න තක්‌කලා සන්‌ති න ආලුවානි න බිළාලියො න කළම්‌බානි තාත>
    text <එකො අරඤ්‌ඤම්‌හි සුසානමජ්‌ඣෙ කිමත්‌ථිකො තාත ඛණාසි කාසුං>
  text <83>
    text <පිතාමහො තාත සුදුබ්‌බලො තෙ අනෙකබ්‍යාධීහි දුඛෙන ඵුට්‌ඨො>
    text <තමජ්‌ජහං නිඛණිස්‌සාමි සොබ්‌භෙ න හිස්‌ස තං ජීවිතං රොචයාමි>
  text <84>
    text <සඞ්‌කප්‌පමෙතං පටිලද්‌ධ පාපකං අච්‌චාහිතං කම්‌ම කරොසි ලුද්‌දං>
    text <මයාපි තාත පටිලච්‌ඡසෙ තුවං එතාදිසං කම්‌ම ජරූපනීතො>
    text <තං කුල්‌ලවත්‌තං අනුවත්‌තමානො අහම්‌පි තං නිඛණිස්‌සාමි සොබ්‌භෙ>
  text <85>
    text <ඵරුසාහි වාචාහි පකුබ්‌බමානො ආසජ්‌ජ මං ත්‌වං වදසෙ කුමාර>
    text <පුත්‌තො මමං ඔරසකො සමානො අහිතානුකම්‌පී මම ත්‌වංසි පුත්‌ත>
  text <86>
    text <න තාහං තාත අහිතානුකම්‌පී හිතානුකම්‌පී තෙ අහම්‌පි තාත>
    text <පාපඤ්‌ච තං කම්‌ම පකුබ්‌බමානං අරහාමි නො වාරයිතුං තතො>
  text <87>
    text <යො මාතරං වා පිතරං සවිට්‌ඨ අදූසකෙ හිංසති පාපධම්‌මො>
    text <කායස්‌ස භෙදා අභිසම්‌පරායං අසංසයං සො නිරයං උපෙති>
  text <88>
    text <යො මාතරං වා පිතරං සවිට්‌ඨ අන්‌නෙන පානෙන උපට්‌ඨහාති>
    text <කායස්‌ස භෙදා අභිසම්‌පරායං අසංසයං සො සුගතිං උපෙති>
  text <89>
    text <න මෙ ත්‌වං පුත්‌ත අහිතානුකම්‌පී හිතානුකම්‌පී මෙ ත්‌වංසි පුත්‌ත>
    text <අහඤ්‌ච තං මාතරා වුච්‌චමානො එතාදිසං කම්‌ම කරොමි ලුද්‌දං>
  text <90>
    text <යා තෙ සා භරියා අනරියරූපා මාතා මමෙසා සකියා ජනෙත්‌ති>
    text <නිද්‌ධාපයෙ තඤ්‌ච සකා අගාරා අඤ්‌ඤම්‌පි තෙ සා දුඛමාවහෙය්‍ය>
  text <91>
    text <යා තෙ සා භරියා අනරියරූපා මාතා මමෙසා සකියා ජනෙත්‌ති>
    text <දන්‌තා කරෙණූව වසූපනීතා සා පාපධම්‌මා පුනරාවජාතූති>
  stand <තක්‌කලජාතකං අට්‌ඨමං>
  text <  <
  text <මහාධම්‌මපාලජාතකං>
  text <92>
    text <කිං තෙ වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො>
    text <අක්‌ඛාහි මෙ බ්‍රාහ්‌මණ එතමත්‌ථං කස්‌මා නු තුම්‌හං දහරා න මිය්‍යරෙ>
  text <93>
    text <ධම්‌මං චරාම න මුසා භණාම පාපානි කම්‌මානි පරිවජ්‌ජයාම>
    text <අනරියං පරිවජ්‌ජෙමු සබ්‌බං තස්‌මා හි අම්‌හං දහරා න මිය්‍යරෙ>
  text <94>
    text <සුණොම ධම්‌මං අසතං සතඤ්‌ච න චාපි ධම්‌මං අසතං රොචයාම>
    text <හිත්‌වා අසන්‌තෙ න ජහාම සන්‌තෙ තස්‌මා හි අම්‌හං දහරා න මිය්‍යරෙ>
  text <95>
    text <පුබ්‌බෙව දානා සුමනා භවාම දදම්‌පි වෙ අත්‌තමනා භවාම>
    text <දත්‌වාපි වෙ නානුතප්‌පාම පච්‌ඡා තස්‌මා හි අම්‌හං දහරා න මිය්‍යරෙ>
  text <96>
    text <සමණෙ මයං බ්‍රාහ්‌මණෙ අද්‌ධිකෙ ච වනිබ්‌බකෙ යාචනකෙ දලිද්‌දෙ>
    text <අන්‌නෙන පානෙන අභිතප්‌පයාම තස්‌මා හි අම්‌හං දහරා න මිය්‍යරෙ>
  text <97>
    text <මයඤ්‌ච භරියං නාතික්‌කමාම අම්‌හෙ ච භරියා නාතික්‌කමන්‌ති>
    text <අඤ්‌ඤත්‍ර තාහි බ්‍රහ්‌මචරියං චරාම තස්‌මා හි අම්‌හං දහරා න මිය්‍යරෙ>
  text <98>
    text <පාණාතිපාතා විරමාම සබ්‌බෙ ලොකෙ අදින්‌නං පරිවජ්‌ජයාම>
    text <අමජ්‌ජපා නොපි මුසා භණාම තස්‌මා හි අම්‌හං දහරා න මිය්‍යරෙ>
  text <99>
    text <එතාසු වෙ ජායරෙ සුත්‌තමාසු මෙධාවිනො හොන්‌ති පහූතපඤ්‌ඤා>
    text <බහුස්‌සුතා වෙදගුනො ච හොන්‌ති තස්‌මා හි අම්‌හං දහරා න මිය්‍යරෙ>
  text <100>
    text <මාතා පිතා ච භගිනී භාතරො ච පුත්‌තා ච දාරා ච මයඤ්‌ච සබ්‌බෙ>
    text <ධම්‌මං චරාම පරලොකහෙතු තස්‌මා හි අම්‌හං දහරා න මිය්‍යරෙ>
  text <101>
    text <දාසා ච දාස්‍යො අනුජීවිනො ච පරිචාරකා කම්‌මකරා ච සබ්‌බෙ>
    text <ධම්‌මං චරන්‌ති පරලොකහෙතු තස්‌මා හි අම්‌හං දහරා න මිය්‍යරෙ>
  text <102>
    text <ධම්‌මො හවෙ රක්‌ඛති ධම්‌මචාරිං ධම්‌මො සුචිණ්‌ණො සුඛමාවහාති>
    text <එසානිසංසො ධම්‌මෙ සුචිණ්‌ණෙ න දුග්‌ගතිං ගච්‌ඡති ධම්‌මචාරී>
  text <103>
    text <ධම්‌මො හවෙ රක්‌ඛති ධම්‌මචාරිං ඡත්‌තං මහන්‌තං විය වස්‌සකාලෙ>
    text <ධම්‌මෙන ගුත්‌තො මම ධම්‌මපාලො අඤ්‌ඤස්‌ස අට්‌ඨීනි සුඛී කුමාරොති>
  stand <මහාධම්‌මපාලජාතකං නවමං>
  text <  <
  text <කුක්‌කුටජාතකං>
  text <104>
    text <නාස්‌මසෙ කතපාපම්‌හි නාස්‌මසෙ අලිකවාදිනෙ>
    text <නාස්‌මසෙ අත්‌තත්‌ථපඤ්‌ඤම්‌හි අතිසන්‌තෙපි නාස්‌මසෙ>
  text <105>
    text <භවන්‌ති හෙකෙ පුරිසා ගොපිපාසිකජාතිකා>
    text <ඝසන්‌ති මඤ්‌ඤෙ මිත්‌තානි වාචාය න ච කම්‌මුනා>
  text <106>
    text <සුක්‌ඛඤ්‌ජලිපග්‌ගහිතා වාචාය පලිගුණ්‌ඨිතා>
    text <මනුස්‌සඵෙග්‌ගූ නාසීදෙ යස්‌මිං නත්‌ථි කතඤ්‌ඤුතා>
  text <107>
    text <න හි අඤ්‌ඤඤ්‌ඤචිත්‌තානං ඉත්‌ථීනං පුරිසාන වා>
    text <නානාවිකත්‌වා සංසග්‌ගං තාදිසම්‌පි ච නාස්‌මසෙ>
  text <108>
    text <අනරියකම්‌මමොක්‌කන්‌තං අථෙතං සබ්‌බඝාතිනං>
    text <නිසිතංව පටිච්‌ඡන්‌නං තාදිසම්‌පි ච නාස්‌මසෙ>
  text <109>
    text <මිත්‌තරූපෙනිධෙකච්‌චෙ සාඛල්‍යෙන අචෙතසා>
    text <විවිධෙහි උපායන්‌ති තාදිසම්‌පි ච නාස්‌මසෙ>
  text <110>
    text <ආමිසං වා ධනං වාපි යත්‌ථ පස්‌සති තාදිසො>
    text <දුබ්‌භිං කරොති දුම්‌මෙධො තඤ්‌ච හන්‌ත්‌වාන ගච්‌ඡති>
  text <111>
    text <මිත්‌තරූපෙන බහවො ඡන්‌නා සෙවන්‌ති සත්‌තවො>
    text <ජහෙ කාපුරිසෙ හෙතෙ කුක්‌කුටො විය සෙනකං>
  text <112>
    text <යො ච උප්‌පතිතං අත්‌ථං න ඛිප්‌පමනුබුජ්‌ඣති>
    text <අමිත්‌තවසමන්‌වෙති පච්‌ඡා ච අනුතප්‌පති>
  text <113>
    text <යො ච උප්‌පතිතං අත්‌ථං ඛිප්‌පමෙව නිබොධති>
    text <මුච්‌චතෙ සත්‌තුසම්‌බාධා කුක්‌කුටො විය සෙනකා>
  text <114>
    text <තං තාදිසං කූටමිවොඩ්‌ඩිතං වනෙ අධම්‌මිකං නිච්‌චවිධංසකාරිනං>
    text <ආරා විවජ්‌ජෙය්‍ය නරො විචක්‌ඛණො සෙනං යථා කුක්‌කුටො වංසකානනෙති>
  stand <කුක්‌කුටජාතකං දසමං>
  text <  <
  text <මට්‌ඨකුණ්‌ඩලීජාතකං>
  text <115>
    text <අලඞ්‌කතො මට්‌ඨකුණ්‌ඩලී මාලධාරී හරිචන්‌දනුස්‌සදො>
    text <බාහා පග්‌ගය්‌හ කන්‌දසි වනමජ්‌ඣෙ කිං දුක්‌ඛිතො තුවං>
  text <116>
    text <සොවණ්‌ණමයො පභස්‌සරො උප්‌පන්‌නො රථපඤ්‌ජරො මම>
    text <තස්‌ස චක්‌කයුගං න වින්‌දාමි තෙන දුක්‌ඛෙන ජහාමි ජීවිතං>
  text <117>
    text <සොවණ්‌ණමයං මණීමයං ලොහමයං අථ රූපියාමයං>
    text <පාවද රථං කරිස්‌සාමි තෙ චක්‌කයුගං පටිපාදයාමි තං>
  text <118>
    text <සො මාණවො තස්‌ස පාවදි චන්‌දිමසූරියා උභයෙත්‌ථ භාතරො>
    text <සොවණ්‌ණමයො රථො මම තෙන චක්‌කයුගෙන සොභති>
  text <119>
    text <බාලො ඛො ත්‌වංසි මාණව යො ත්‌වං පත්‌ථයසෙ අපත්‌ථියං>
    text <මඤ්‌ඤාමි තුවං මරිස්‌සසි න හි ත්‌වං ලච්‌ඡසි චන්‌දසූරියෙ>
  text <120>
    text <ගමනාගමනම්‌පි දිස්‌සති වණ්‌ණධාතු උභයෙත්‌ථ වීථියො>
    text <පෙතො පන නෙව දිස්‌සති කො නු ඛො කන්‌දතං බාල්‍යතරො>
  text <121>
    text <සච්‌චං ඛො වදෙසි මාණව අහමෙව කන්‌දතං බාල්‍යතරො>
    text <චන්‌දං විය දාරකො රුදං පෙතං කාලකතාභිපත්‌ථයෙ>
  text <122>
    text <ආදිත්‌තං වත මං සන්‌තං ඝතසිත්‌තංව පාවකං>
    text <වාරිනා විය ඔසිඤ්‌චං සබ්‌බං නිබ්‌බාපයෙ දරං>
  text <123>
    text <අබ්‌බහී වත මෙ සල්‌ලං යමාසි හදයස්‌සිතං>
    text <යො මෙ සොකපරෙතස්‌ස පුත්‌තසොකං අපානුදි>
  text <124>
    text <සොහං අබ්‌බූළ්‌හසල්‌ලොස්‌මි වීතසොකො අනාවිලො>
    text <න සොචාමි න රොදාමි තව සුත්‌වාන මාණවාති>
  stand <මට්‌ඨකුණ්‌ඩලීජාතකං එකාදසමං>
  text <  <
  text <බිලාරකොසියජාතකං>
  text <125>
    text <අපචන්‌තාපි දිච්‌ඡන්‌ති සන්‌තො ලද්‌ධාන භොජනං>
    text <කිමෙව ත්‌වං පචමානො යං න දජ්‌ජා න තං සමං>
  text <126>
    text <මච්‌ඡෙරා ච පමාදා ච එවං දානං න දිය්‍යති>
    text <පුඤ්‌ඤං ආකඞ්‌ඛමානෙන දෙය්‍යං හොති විජානතා>
  text <127>
    text <යස්‌සෙව භීතො න දදාති මච්‌ඡරී තදෙවාදදතො භයං>
    text <ජිඝච්‌ඡා ච පිපාසා ච යස්‌ස භායති මච්‌ඡරී>
    text <තමෙව බාලං ඵුසති අස්‌මිං ලොකෙ පරම්‌හි ච>
  text <128>
    text <තස්‌මා විනෙය්‍ය මච්‌ඡෙරං දජ්‌ජා දානං මලාභිභූ>
    text <පුඤ්‌ඤානි පරලොකස්‌මිං පතිට්‌ඨා හොන්‌ති පාණිනං>
  text <129>
    text <දුද්‌දදං දදමානානං දුක්‌කරං කම්‌ම කුබ්‌බතං>
    text <අසන්‌තො නානුකුබ්‌බන්‌ති සතං ධම්‌මො දුරන්‌නයො>
  text <130>
    text <තස්‌මා සතඤ්‌ච අසතං නානා හොති ඉතො ගති>
    text <අසන්‌තො නිරයං යන්‌ති සන්‌තො සග්‌ගපරායනා>
  text <131>
    text <අප්‌පස්‌මෙකෙ පවෙච්‌ඡන්‌ති බහුනෙකෙ න දිච්‌ඡරෙ>
    text <අප්‌පස්‌මා දක්‌ඛිණා දින්‌නා සහස්‌සෙන සමං මිතා>
  text <132>
    text <ධම්‌මං චරෙ යොපි සමුඤ්‌ඡකං චරෙ දාරඤ්‌ච පොසං දදමප්‌පකස්‌මිං>
    text <සතං සහස්‌සානං සහස්‌සයාගිනං කලම්‌පි නාග්‌ඝන්‌ති තථාවිධස්‌ස තෙ>
  text <133>
    text <කෙනෙස යඤ්‌ඤො විපුලො මහග්‌ඝතො සමෙන දින්‌නස්‌ස න අග්‌ඝමෙති>
    text <කථං සතං සහස්‌සානං සහස්‌සයාගිනං කලම්‌පි නාග්‌ඝන්‌ති තථාවිධස්‌ස තෙ>
  text <134>
    text <දදන්‌ති හෙකෙ විසමෙ නිවිට්‌ඨා ඡෙත්‌වා වධිත්‌වා අථ සොචයිත්‌වා>
    text <සා දක්‌ඛිණා අස්‌සුමුඛා සදණ්‌ඩා සමෙන දින්‌නස්‌ස න අග්‌ඝමෙති>
    text <එවං සතං සහස්‌සානං සහස්‌සයාගිනං කලම්‌පි නාග්‌ඝන්‌ති තථාවිධස්‌ස තෙති>
  stand <බිලාරකොසියජාතකං ද්‌වාදසමං>
  text <  <
  text <චක්‌කවාකජාතකං>
  text <135>
    text <වණ්‌ණවා අභිරූපොසි ඝනො සඤ්‌ජාතරොහිතො>
    text <චක්‌කවාක සුරූපොසි විප්‌පසන්‌නමුඛින්‌ද්‍රියො>
  text <136>
    text <පාඨීනං පාවුසං මච්‌ඡං බලජං මුඤ්‌ජරොහිතං>
    text <ගඞ්‌ගාය තීරෙ නිසින්‌නො එවං භුඤ්‌ජසි භොජනං>
  text <137>
    text <න වාහමෙතං භුඤ්‌ජාමි ජඞ්‌ගලානොදකානි වා>
    text <අඤ්‌ඤත්‍ර සෙවාලපණකා එතං මෙ සම්‌ම භොජනං>
  text <138>
    text <න වාහමෙතං සද්‌දහාමි චක්‌කවාකස්‌ස භොජනං>
    text <අහම්‌පි සම්‌ම භුඤ්‌ජාමි ගාමෙ ලොණියතෙලියං>
  text <139>
    text <මනුස්‌සෙසු කතං භත්‌තං සුචිං මංසූපසෙචනං>
    text <න ච මෙ තාදිසො වණ්‌ණො චක්‌කවාක යථා තුවං>
  text <140>
    text <සම්‌පස්‌සං අත්‌තනි වෙරං හිංසයං මානුසිං පජං>
    text <උත්‍රස්‌තො ඝසසී භීතො තෙන වණ්‌ණො තවෙදිසො>
  text <141>
    text <සබ්‌බලොකවිරුද්‌ධොසි ධඞ්‌ක පාපෙන කම්‌මුනා>
    text <ලද්‌ධො පිණ්‌ඩො න පීණෙති තෙන වණ්‌ණො තවෙදිසො>
  text <142>
    text <අහම්‌පි සම්‌ම භුඤ්‌ජාමි අහිංසං සබ්‌බපාණිනං>
    text <අප්‌පොස්‌සුක්‌කො නිරාසඞ්‌කී අසොකො අකුතොභයො>
  text <143>
    text <සො කරස්‌සු ආනුභාවං වීතිවත්‌තස්‌සු සීලියං>
    text <අහිංසාය චර ලොකෙ පියො හොහිසි මංමිව>
  text <144>
    text <යො න හන්‌ති න ඝාතෙති න ජිනාති න ජාපයෙ>
    text <මෙත්‌තංසො සබ්‌බභූතෙසු වෙරං තස්‌ස න කෙනචීති>
  stand <චක්‌කවාකජාතකං තෙරසමං>
  text <  <
  text <භූරිපඤ්‌ඤජාතකං>
  text <145>
    text <සච්‌චං කිර ත්‌වං අපි භූරිපඤ්‌ඤ යා තාදිසී සීරි ධිතී මතී ච>
    text <න තායතෙභාවවසූපනිතං යො යවකං භුඤ්‌ජසි අප්‌පසූපං>
  text <146>
    text <සුඛං දුක්‌ඛෙන පරිපාචයන්‌තො කාලා කාලං විචිනං ඡන්‌දඡන්‌නො>
    text <අත්‌ථස්‌ස ද්‌වාරානි අවාපුරන්‌තො තෙනාහං තුස්‌සාමි යවොදනෙන>
  text <147>
    text <කාලඤ්‌ච ඤත්‌වා අභිජීහනාය මන්‌තෙහි අත්‌ථං පරිපාචයිත්‌වා>
    text <විජම්‌භිස්‌සං සීහවිජම්‌භිතානි තායිද්‌ධියා දක්‌ඛසි මං පුනාපි>
  text <148>
    text <සුඛීපි හෙකෙ න කරොන්‌ති පාපං අවණ්‌ණසංසග්‌ගභයා පුනෙකෙ>
    text <පහූ සමානො විපුලත්‌ථචින්‌තී කිංකාරණා මෙ න කරොසි දුක්‌ඛං>
  text <149>
    text <න පණ්‌ඩිතා අත්‌තසුඛස්‌ස හෙතු පාපානි කම්‌මානි සමාචරන්‌ති>
    text <දුක්‌ඛෙන ඵුට්‌ඨා ඛලිතාපි සන්‌තා ඡන්‌දා ච දොසා න ජහන්‌ති ධම්‌මං>
  text <150>
    text <යෙන කෙනචි වණ්‌ණෙන මුදුනා දාරුණෙන වා>
    text <උද්‌ධරෙ දීනමත්‌තානං පච්‌ඡා ධම්‌මං සමාචරෙ>
  text <151>
    text <යස්‌ස රුක්‌ඛස්‌ස ඡායාය නිසීදෙය්‍ය සයෙය්‍ය වා>
    text <න තස්‌ස සාඛං භඤ්‌ජෙය්‍ය මිත්‌තදුබ්‌භො හි පාපකො>
  text <152>
    text <යස්‌සාපි ධම්‌මං පුරිසො විජඤ්‌ඤා යෙ චස්‌ස කඞ්‌ඛං විනයන්‌ති සන්‌තො>
    text <තං හිස්‌ස දීපඤ්‌ච පරායනඤ්‌ච න තෙන මෙත්‌තිං ජරයෙථ පඤ්‌ඤො>
  text <153>
    text <අලසො ගිහී කාමභොගී න සාධු අසඤ්‌ඤතො පබ්‌බජිතො න සාධු>
    text <රාජා න සාධු අනිසම්‌මකාරී යො පණ්‌ඩිතො කොධනො තං න සාධු>
  text <154>
    text <නිසම්‌ම ඛත්‌තියො කයිරා නානිසම්‌ම දිසම්‌පති>
    text <නිසම්‌මකාරිනො රාජ යසො කිත්‌ති ච වඩ්‌ඪතීති>
  stand <භූරිපඤ්‌ඤජාතකං චුද්‌දසමං>
  text <  <
  text <මහාමඞ්‌ගලජාතකං>
  text <155>
    text <කිංසු නරො ජප්‌පමධිච්‌චකාලෙ කං වා විජ්‌ජං කතමං වා සුතානං>
    text <සො මච්‌චො අස්‌මිඤ්‌ච පරම්‌හි ලොකෙ කථං කරො සොත්‌ථානෙන ගුත්‌තො>
  text <156>
    text <යස්‌ස දෙවා පිතරො ච සබ්‌බෙ සරීසපා සබ්‌බභූතානි චාපි>
    text <මෙත්‌තාය නිච්‌චං අපචිතානි හොන්‌ති භූතෙසු වෙ සොත්‌ථානං තදාහු>
  text <157>
    text <යො සබ්‌බලොකස්‌ස නිවාතවුත්‌ති ඉත්‌ථීපුමානං සහදාරකානං>
    text <ඛන්‌තා දුරුත්‌තානමප්‌පටිකූලවාදී අධිවාසනං සොත්‌ථානං තදාහු>
  text <158>
    text <යො නාවජානාති සහායමිත්‌තෙ සිප්‌පෙන කුල්‍යාහි ධනෙන ජච්‌චා>
    text <රුචිපඤ්‌ඤො අත්‌ථකාලෙ මතීමා සහායෙසු වෙ සොත්‌ථානං තදාහු>
  text <159>
    text <මිත්‌තානි වෙ යස්‌ස භවන්‌ති සන්‌තො සංවිස්‌සත්‌ථා අවිසංවාදකස්‌ස>
    text <න මිත්‌තදුබ්‌භී සංවිභාගී ධනෙන මිත්‌තෙසු වෙ සොත්‌ථානං තදාහු>
  text <160>
    text <යස්‌ස භරියා තුල්‍යවයා සමග්‌ගා අනුබ්‌බතා ධම්‌මකාමා පජාතා>
    text <කොලිනියා සීලවතී පතිබ්‌බතා දාරෙසු වෙ සොත්‌ථානං තදාහු>
  text <161>
    text <යස්‌ස රාජා භූතපති යසස්‌සී ජානාති සොචෙය්‍යං පරක්‌කමඤ්‌ච>
    text <අද්‌වෙජ්‌ඣතා සුහදයං මමන්‌ති රාජූසු වෙ සොත්‌ථානං තදාහු>
  text <162>
    text <අන්‌නඤ්‌ච පානඤ්‌ච දදාති සද්‌ධො මාලඤ්‌ච ගන්‌ධඤ්‌ච විලෙපනඤ්‌ච>
    text <පසන්‌නචිත්‌තො අනුමොදමානො සග්‌ගෙසු වෙ සොත්‌ථානං තදාහු>
  text <163>
    text <යමරියධම්‌මෙන පුනන්‌ති වුද්‌ධා ආරාධිතා සමචරියාය සන්‌තො>
    text <බහුස්‌සුතා ඉසයො සීලවන්‌තො අරහන්‌තමජ්‌ඣෙ සොත්‌ථානං තදාහු>
  text <164>
    text <එතානි ඛො සොත්‌ථානානි ලොකෙ විඤ්‌ඤුප්‌පසත්‌ථානි සුඛුද්‍රයානි>
    text <තානීධ සෙවෙථ නරො සපඤ්‌ඤො න හි මඞ්‌ගලෙ කිඤ්‌චනමත්‌ථි සච්‌චන්‌ති>
  stand <මහාමඞ්‌ගලජාතකං පන්‌නරසමං>
  text <  <
  text <ඝටපණ්‌ඩිතජාතකං>
  text <165>
    text <උට්‌ඨෙහි කණ්‌හ කිං සෙසි කො අත්‌ථො සුපනෙන තෙ>
    text <යොපි තුය්‌හං සකො භාතා හදයං චක්‌ඛු ච දක්‌ඛිණං>
    text <තස්‌ස වාතා බලීයන්‌ති ඝටො ජප්‌පති කෙසව>
  text <166>
    text <තස්‌ස තං වචනං සුත්‌වා රොහිණෙය්‍යස්‌ස කෙසවො>
    text <තරමානරූපො වුට්‌ඨාසි භාතුසොකෙන අට්‌ටිතො>
  text <167>
    text <කිං නු උම්‌මත්‌තරූපොව කෙවලං ද්‌වාරකං ඉමං>
    text <සසො සසොති ලපසි කො නු තෙ සසමාහරි>
  text <168>
    text <සොවණ්‌ණමයං මණීමයං ලොහමයං අථ රූපියාමයං>
    text <සඞ්‌ඛසිලාපවාළමයං කාරයිස්‌සාමි තෙ සසං>
  text <169>
    text <සන්‌ති අඤ්‌ඤෙපි සසකා අරඤ්‌ඤෙ වනගොචරා>
    text <තෙපි තෙ ආනයිස්‌සාමි කීදිසං සසමිච්‌ඡසි>
  text <170>
    text <න චාහමෙතෙ ඉච්‌ඡාමි යෙ සසා පථවිස්‌සිතා>
    text <චන්‌දතො සසමිච්‌ඡාමි තං මෙ ඔහර කෙසව>
  text <171>
    text <සො නූන මධුරං ඤාති ජීවිතං විජහිස්‌සසි>
    text <අපත්‌ථියං යො පත්‌ථයසි චන්‌දතො සසමිච්‌ඡසි>
  text <172>
    text <එවං චෙ කණ්‌හ ජානාසි යදඤ්‌ඤමනුසාසසි>
    text <කස්‌මා පුරෙ මතං පුත්‌තං අජ්‌ජාපි මනුසොචසි>
  text <173>
    text <යං න ලබ්‌භා මනුස්‌සෙන අමනුස්‌සෙන වා පුන>
    text <ජාතො මෙ මා මරී පුත්‌තො කුතො ලබ්‌භා අලබ්‌භියං>
  text <174>
    text <න මන්‌තා මූලභෙසජ්‌ජා ඔසධෙහි ධනෙන වා>
    text <සක්‌කා ආනයිතුං කණ්‌හ යං පෙතමනුසොචසි>
  text <175>
    text <යස්‌ස එතාදිසා අස්‌සු අමච්‌චා පුරිසපණ්‌ඩිතා>
    text <යථා නිජ්‌ඣාපයෙ අජ්‌ජ ඝටො පුරිසපණ්‌ඩිතො>
  text <176>
    text <ආදිත්‌තං වත මං සන්‌තං ඝතසිත්‌තංව පාවකං>
    text <වාරිනා විය ඔසිඤ්‌චං සබ්‌බං නිබ්‌බාපයෙ දරං>
  text <177>
    text <අබ්‌බහී වත මෙ සල්‌ලං යමාසි හදයස්‌සිතං>
    text <යො මෙ සොකපරෙතස්‌ස පුත්‌තසොකං අපානුදි>
  text <178>
    text <සොහං අබ්‌බූළ්‌හසල්‌ලොස්‌මි වීතසොකො අනාවිලො>
    text <න සොචාමි න රොදාමි තව සුත්‌වාන මාණව>
  text <179>
    text <එවං කරොන්‌ති සප්‌පඤ්‌ඤා යෙ හොන්‌ති අනුකම්‌පකා>
    text <නිවත්‌තයන්‌ති සොකම්‌හා ඝටො ජෙට්‌ඨංව භාතරන්‌ති>
    text <දළ්‌හ කණ්‌හ ධනඤ්‌ජය සඞ්‌ඛවරො රජ සත්‌තහ කස්‌ස ච තක්‌කලිනා>
    text <ධම්‌මං කුක්‌කුට කුණ්‌ඩලි භොජනදා චක්‌කවාක සුභූරිස සොත්‌ථි ඝටොති>
  stand <ඝටපණ්‌ඩිතජාතකං සොළසමං>
  stand <දසකනිපාතං නිට්‌ඨිතං>
  text <තස්‌සුද්‌දානං>
