text <ඡක්‌කනිපාතො>
  text <අවාරියවග්‌ගො>
    text <  <
    text <අවාරියජාතකං -->
    text <1>
      text <මාසු කුජ්‌ඣ භූමිපති මාසු කුජ්‌ඣ රථෙසභ>
      text <කුද්‌ධං අප්‌පටිකුජ්‌ඣන්‌තො රාජා රට්‌ඨස්‌ස පූජිතො>
    text <2>
      text <ගාමෙ වා යදි වාරඤ්‌ඤෙ නින්‌නෙ වා යදි වා ථලෙ>
      text <සබ්‌බත්‌ථ අනුසාසාමි මාසු කුජ්‌ඣ රථෙසභ>
    text <3>
      text <අවාරියපිතා නාම අහු ගඞ්‌ගාය නාවිකො>
      text <පුබ්‌බෙ ජනං තාරෙත්‌වාන පච්‌ඡා යාචති වෙතනං>
      text <තෙනස්‌ස භණ්‌ඩනං හොති න ච භොගෙහි වඩ්‌ඪති>
    text <4>
      text <අතිණ්‌ණංයෙව යාචස්‌සු අපාරං තාත නාවික>
      text <අඤ්‌ඤො හි තිණ්‌ණස්‌ස මනො අඤ්‌ඤො හොති පාරෙසිනො>
    text <5>
      text <ගාමෙ වා යදි වාරඤ්‌ඤෙ නින්‌නෙ වා යදි වා ථලෙ>
      text <සබ්‌බත්‌ථ අනුසාසාමි මාසු කුජ්‌ඣිත්‌ථ නාවික>
    text <6>
      text <යායෙවානුසාසනියා රාජා ගාමවරං අදා>
      text <තායෙවානුසාසනියා නාවිකො පහරී මුඛං>
    text <7>
      text <භත්‌තං භින්‌නං හතා භරියා ගබ්‌භො ච පතිතො ඡමා>
      text <මිගොව ජාතරූපෙන න තෙනත්‌ථං අබන්‌ධි සූති>
    stand <අවාරියජාතකං පඨමං>
    text <  <
    text <සෙතකෙතුජාතකං -->
    text <8>
      text <මා තාත කුජ්‌ඣි න හි සාධු කොධො බහුම්‌පි තෙ අදිට්‌ඨමස්‌සුතඤ්‌ච>
      text <මාතා පිතා දිසතා සෙතකෙතු ආචරියමාහු දිසතං පසත්‌ථා>
    text <9>
      text <අගාරිනො අන්‌නදපානවත්‌ථදා අව්‌හායිකා තම්‌පි දිසං වදන්‌ති>
      text <එසා දිසා පරමා සෙතකෙතු යං පත්‌වා දුක්‌ඛී සුඛිනො භවන්‌ති>
    text <10>
      text <ඛරාජිනා ජටිලා පඞ්‌කදන්‌තා දුම්‌මක්‌ඛරූපා යෙමෙ ජප්‌පන්‌ති මන්‌තෙ>
      text <කච්‌චි නු තෙ මානුසකෙ පයොගෙ ඉදං විදූ පරිමුත්‌තා අපායා>
    text <11>
      text <පාපානි කම්‌මානි කත්‌වාන රාජ බහුස්‌සුතො චෙ න චරෙය්‍ය ධම්‌මං>
      text <සහස්‌සවෙදොපි න තං පටිච්‌ච දුක්‌ඛා පමුඤ්‌චෙ චරණං අපත්‌වා>
    text <12>
      text <සහස්‌සවෙදොපි න තං පටිච්‌ච දුක්‌ඛා පමුඤ්‌චෙ චරණං අපත්‌වා>
      text <මඤ්‌ඤාමි වෙදා අඵලා භවන්‌ති සසංයමං චරණමෙව සච්‌චං>
    text <13>
      text <න හෙව වෙදා අඵලා භවන්‌ති සසංයමං චරණමෙව සච්‌චං>
      text <කිත්‌තිඤ්‌හි පප්‌පොති අධිච්‌ච වෙදෙ සන්‌තිං පුණෙති චරණෙන දන්‌තොති>
    stand <සෙතකෙතුජාතකං දුතියං>
    text <  <
    text <දරීමුඛජාතකං -->
    text <14>
      text <පඞ්‌කො ච කාමා පලිපො ච කාමා භයඤ්‌ච මෙතං තිමූලං පවුත්‌තං>
      text <රජො ච ධූමො ච මයා පකාසිතා හිත්‌වා තුවං පබ්‌බජ බ්‍රහ්‌මදත්‌ත>
    text <15>
      text <ගධිතො ච රත්‌තො ච අධිමුච්‌ඡිතො ච කාමෙස්‌වහං බ්‍රාහ්‌මණ භිංසරූපං>
      text <තං නුස්‌සහෙ ජීවිකත්‌ථො පහාතුං කාහාමි පුඤ්‌ඤානි අනප්‌පකානි>
    text <16>
      text <යො අත්‌ථකාමස්‌ස හිතානුකම්‌පිනො ඔවජ්‌ජමානො න කරොති සාසනං>
      text <ඉදමෙව සෙය්‍යො ඉති මඤ්‌ඤමානො පුනප්‌පුනං ගබ්‌භමුපෙති මන්‌දො>
    text <17>
      text <සො ඝොරරූපං නිරයං උපෙති සුභාසුභං මුත්‌තකරීසපූරං>
      text <සත්‌තා සකායෙ න ජහන්‌ති ගිද්‌ධා යෙ හොන්‌ති කාමෙසු අවීතරාගා>
    text <18>
      text <මීළ්‌හෙන ලිත්‌තා රුහිරෙන මක්‌ඛිතා සෙම්‌හෙන ලිත්‌තා උපනික්‌ඛමන්‌ති>
      text <යං යඤ්‌හි කායෙන ඵුසන්‌ති තාවදෙ සබ්‌බං අසාතං දුඛමෙව කෙවලං>
    text <19>
      text <දිස්‌වා වදාමි න හි අඤ්‌ඤතො සවං පුබ්‌බෙනිවාසං බහුකං සරාමි>
      text <චිත්‍රාහි ගාථාහි සුභාසිතාහි දරීමුඛො නිජ්‌ඣාපයි සුමෙධන්‌ති>
    stand <දරීමුඛජාතකං තතියං>
    text <  <
    text <නෙරුජාතකං -->
    text <20>
      text <කාකොලා කාකසඞ්‌ඝා ච මයඤ්‌ච පතතං වරා>
      text <සබ්‌බෙව සදිසා හොම ඉමං ආගම්‌ම පබ්‌බතං>
    text <21>
      text <ඉධ සීහා ච බ්‍යග්‌ඝා ච සිඞ්‌ගාලා ච මිගාධමා>
      text <සබ්‌බෙව සදිසා හොන්‌ති අයං කො නාම පබ්‌බතො>
    text <22>
      text <ඉමං නෙරූති ජානන්‌ති මනුස්‌සා පබ්‌බතුත්‌තමං>
      text <ඉධ වණ්‌ණෙන සම්‌පන්‌නා වසන්‌ති සබ්‌බපාණිනො>
    text <23>
      text <අමානනා යත්‌ථ සියා සන්‌තානං වා විමානනා>
      text <හීනසම්‌මානනා වාපි න තත්‌ථ වසතිං වසෙ>
    text <24>
      text <යත්‌ථාලසො ච දක්‌ඛො ච සූරො භීරු ච පූජියා>
      text <න තත්‌ථ සන්‌තො වසන්‌ති අවිසෙසකරෙ නරෙ>
    text <25>
      text <නායං නෙරු විභජති හීනඋක්‌කට්‌ඨමජ්‌ඣිමෙ>
      text <අවිසෙසකරො නෙරු හන්‌ද නෙරුං ජහාමසෙති>
    stand <නෙරුජාතකං චතුත්‌ථං>
    text <  <
    text <ආසඞ්‌කජාතකං -->
    text <26>
      text <ආසාවතී නාම ලතා ජාතා චිත්‌තලතාවනෙ>
      text <තස්‌සා වස්‌සසහස්‌සෙන එකං නිබ්‌බත්‌තතෙ ඵලං>
    text <27>
      text <තං දෙවා පයිරුපාසන්‌ති තාව දූරඵලං සතිං>
      text <ආසීසෙව තුවං රාජ ආසා ඵලවතී සුඛා>
    text <28>
      text <ආසීසතෙව සො පක්‌ඛී ආසීසතෙව සො දිජො>
      text <තස්‌ස චාසා සමිජ්‌ඣති තාව දූරගතා සතී>
      text <ආසීසෙව තුවං රාජ ආසා ඵලවතී සුඛා>
    text <29>
      text <සම්‌පෙසි ඛො මං වාචාය න ච සම්‌පෙසි කම්‌මුනා>
      text <මාලා සෙරෙය්‍යකස්‌සෙව වණ්‌ණවන්‌තා අගන්‌ධිකා>
    text <30>
      text <අඵලං මධුරං වාචං යො මිත්‌තෙසු පකුබ්‌බති>
      text <අදදං අවිස්‌සජං භොගං සන්‌ධි තෙනස්‌ස ජීරති>
    text <31>
      text <යඤ්‌හි කයිරා තඤ්‌හි වදෙ යං න කයිරා න තං වදෙ>
      text <අකරොන්‌තං භාසමානං පරිජානන්‌ති පණ්‌ඩිතා>
    text <32>
      text <බලඤ්‌ච වත මෙ ඛීණං පාථෙය්‍යඤ්‌ච න විජ්‌ජති>
      text <සඞ්‌කෙ පාණූපරොධාය හන්‌ද දානි වජාමහං>
    text <33>
      text <එතදෙව හි මෙ නාමං යං නාමස්‌මි රථෙසභ>
      text <ආගමෙහි මහාරාජ පිතරං ආමන්‌තයාමහන්‌ති>
    stand <ආසඞ්‌කජාතකං පඤ්‌චමං>
    text <  <
    text <මිගාලොපජාතකං -->
    text <34>
      text <න මෙ රුච්‌චි මිගාලොප යස්‌ස තෙ තාදිසී ගතී>
      text <අතුච්‌චං තාත පතසි අභූමිං තාත සෙවසි>
    text <35>
      text <චතුක්‌කණ්‌ණංව කෙදාරං යදා තෙ පථවී සියා>
      text <තතො තාත නිවත්‌තස්‌සු මාස්‌සු එත්‌තො පරං ගමි>
    text <36>
      text <සන්‌ති අඤ්‌ඤෙපි සකුණා පත්‌තයානා විහඞ්‌ගමා>
      text <අක්‌ඛිත්‌තා වාතවෙගෙන නට්‌ඨා තෙ සස්‌සතීසමා>
    text <37>
      text <අකත්‌වා අපනන්‌දස්‌ස පිතු වුද්‌ධස්‌ස සාසනං>
      text <කාලවාතෙ අතික්‌කම්‌ම වෙරම්‌භානං වසං අගා>
    text <38>
      text <තස්‌ස පුත්‌තා ච දාරා ච යෙ චඤ්‌ඤෙ අනුජීවිනො>
      text <සබ්‌බෙ බ්‍යසනමාපාදුං අනොවාදකරෙ දිජෙ>
    text <39>
      text <එවම්‌පි ඉධ වුද්‌ධානං යො වාක්‍යං නාවබුජ්‌ඣති>
      text <අතිසීමචරො දිත්‌තො ගිජ්‌ඣොවාතීතසාසනො>
      text <සබ්‌බෙ බ්‍යසනං පප්‌පොන්‌ති අකත්‌වා බුද්‌ධසාසනන්‌ති>
    stand <මිගාලොපජාතකං ඡට්‌ඨං>
    text <  <
    text <සිරිකාළකණ්‌ණිජාතකං -->
    text <40>
      text <කා නු කාළෙන වණ්‌ණෙන න චාපි පියදස්‌සනා>
      text <කා වා ත්‌වං කස්‌ස වා ධීතා කථං ජානෙමු තං මයං>
    text <41>
      text <මහාරාජස්‌සහං ධීතා විරූපක්‌ඛස්‌ස චණ්‌ඩියා>
      text <අහං කාළී අලක්‌ඛිකා කාළකණ්‌ණීති මං විදූ>
      text <ඔකාසං යාචිතො දෙහි වසෙමු තව සන්‌තිකෙ>
    text <42>
      text <කිංසීලෙ කිංසමාචාරෙ පුරිසෙ නිවිසසෙ තුවං>
      text <පුට්‌ඨා මෙ කාළි අක්‌ඛාහි කථං ජානෙමු තං මයං>
    text <43>
      text <මක්‌ඛී පළාසී සාරම්‌භී ඉස්‌සුකී මච්‌ඡරී සඨො>
      text <සො මය්‌හං පුරිසො කන්‌තො ලද්‌ධං යස්‌ස විනස්‌සති>
    text <44>
      text <කොධනො උපනාහී ච පිසුණො ච විභෙදකො>
      text <කණ්‌ඩකවාචො ඵරුසො සො මෙ කන්‌තතරො තතො>
    text <45>
      text <අජ්‌ජ සුවෙති පුරිසො සදත්‌ථං නාවබුජ්‌ඣති>
      text <ඔවජ්‌ජමානො කුප්‌පති සෙය්‍යං සො අතිමඤ්‌ඤති>
    text <46>
      text <දවප්‌පලුද්‌ධො පුරිසො සබ්‌බමිත්‌තෙහි ධංසති>
      text <සො මය්‌හං පුරිසො කන්‌තො තස්‌මිං හොමි අනාමයා>
    text <47>
      text <අපෙහි එත්‌තො ත්‌වං කාළි නෙතං අම්‌හෙසු විජ්‌ජති>
      text <අඤ්‌ඤං ජනපදං ගච්‌ඡ නිගමෙ රාජධානියො>
    text <48>
      text <අහම්‌පි ඛො තං ජානාමි නෙතං තුම්‌හෙසු විජ්‌ජති>
      text <සන්‌ති ලොකෙ අලක්‌ඛිකා සඞ්‌ඝරන්‌ති බහුං ධනං>
      text <අහං දෙවො ච මෙ භාතා උභො නං විධමාමසෙ>
    text <49>
      text <කා නු දිබ්‌බෙන වණ්‌ණෙන පථබ්‍යා සුපතිට්‌ඨිතා>
      text <කා වා ත්‌වං කස්‌ස වා ධීතා කථං ජානෙමු තං මයං>
    text <50>
      text <මහාරාජස්‌සහං ධීතා ධතරට්‌ඨස්‌ස සිරීමතො>
      text <අහං සිරී ච ලක්‌ඛී ච භූරිපඤ්‌ඤාති මං විදූ>
      text <ඔකාසං යාචිතො දෙහි වසෙමු තව සන්‌තිකෙ>
    text <51>
      text <කිංසීලෙ කිංසමාචාරෙ පුරිසෙ නිවිසසෙ තුවං>
      text <පුට්‌ඨා මෙ ලක්‌ඛි අක්‌ඛාහි කථං ජානෙමු තං මයං>
    text <52>
      text <යො චාපි සීතෙ අථවාපි උණ්‌හෙ වාතාතපෙ ඩංසසරීසපෙ ච>
      text <ඛුධං පිපාසං අභිභුය්‍ය සබ්‌බං රත්‌තින්‌තිවං යො සතතං නියුත්‌තො>
      text <කාලාගතඤ්‌ච න හාපෙති අත්‌ථං සො මෙ මනාපො නිවිසෙ ච තම්‌හි>
    text <53>
      text <අක්‌කොධනො මිත්‌තවා චාගවා ච සීලූපපන්‌නො අසඨොජුභූතො>
      text <සඞ්‌ගාහකො සඛිලො සණ්‌හවාචො මහත්‌තපත්‌තොපි නිවාතවුත්‌ති>
      text <තස්‌මිංහං පොසෙ විපුලා භවාමි ඌමි සමුද්‌දස්‌ස යථාපි වණ්‌ණං>
    text <54>
      text <යො චාපි මිත්‌තෙ අථවා අමිත්‌තෙ සෙට්‌ඨෙ සරික්‌ඛෙ අථ වාපි හීනෙ>
      text <අත්‌ථං චරන්‌තං අථවා අනත්‌ථං ආවී රහො සඞ්‌ගහමෙව වත්‌තෙ>
      text <වාචං න වජ්‌ජා ඵරුසං කදාචි මතස්‌ස ජීවස්‌ස ච තස්‌ස හොමි>
    text <55>
      text <එතෙසං යො අඤ්‌ඤතරං ලභිත්‌වා කන්‌තා සිරී මජ්‌ජති අප්‌පපඤ්‌ඤො>
      text <තං දිත්‌තරූපං විසමං චරන්‌තං කරීසඨානංව විවජ්‌ජයාමි>
    text <56>
      text <අත්‌තනා කුරුතෙ ලක්‌ඛිං අලක්‌ඛිං කුරුතත්‌තනා>
      text <න හි ලක්‌ඛිං අලක්‌ඛිං වා අඤ්‌ඤො අඤ්‌ඤස්‌ස කාරකොති>
    stand <සිරිකාළකණ්‌ණිජාතකං සත්‌තමං>
    text <  <
    text <කුක්‌කුටජාතකං -->
    text <57>
      text <සුචිත්‌තපත්‌තඡදන තම්‌බචූළ විහඞ්‌ගම>
      text <ඔරොහ දුමසාඛාය මුධා භරියා භවාමි තෙ>
    text <58>
      text <චතුප්‌පදී ත්‌වං කල්‍යාණි ද්‌විපදාහං මනොරමෙ>
      text <මිගී පක්‌ඛී අසඤ්‌ඤුත්‌තා අඤ්‌ඤං පරියෙස සාමිකං>
    text <59>
      text <කොමාරිකා තෙ හෙස්‌සාමි මඤ්‌ජුකා පියභාණිනී>
      text <වින්‌ද මං අරියෙන වෙදෙන සාවය මං යදිච්‌ඡසි>
    text <60>
      text <කුණපාදිනි ලොහිතපෙ චොරි කුක්‌කුටපොථිනි>
      text <න ත්‌වං අරියෙන වෙදෙන මමං භත්‌තාරමිච්‌ඡසි>
    text <61>
      text <එවම්‌පි චතුරා නාරී දිස්‌වාන සධනං නරං>
      text <නෙන්‌ති සණ්‌හාහි වාචාහි බිළාරී විය කුක්‌කුටං>
    text <62>
      text <යො ච උප්‌පතිතං අත්‌ථං න ඛිප්‌පමනුබුජ්‌ඣති>
      text <අමිත්‌තවසමන්‌වෙති පච්‌ඡා ච අනුතප්‌පති>
    text <63>
      text <යො ච උප්‌පතිතං අත්‌ථං ඛිප්‌පමෙව නිබොධති>
      text <මුච්‌චතෙ සත්‌තුසම්‌බාධා කුක්‌කුටොව බිළාරියාති>
    stand <කුක්‌කුටජාතකං අට්‌ඨමං>
    text <  <
    text <ධම්‌මධජජාතකං -->
    text <64>
      text <ධම්‌මං චරථ ඤාතයො ධම්‌මං චරථ භද්‌දං වො>
      text <ධම්‌මචාරී සුඛං සෙති අස්‌මිං ලොකෙ පරම්‌හි ච>
    text <65>
      text <භද්‌දකො වතයං පක්‌ඛී දිජො පරමධම්‌මිකො>
      text <එකපාදෙන තිට්‌ඨන්‌තො ධම්‌මමෙවානුසාසති>
    text <66>
      text <නාස්‌ස සීලං විජානාථ අනඤ්‌ඤාය පසංසථ>
      text <භුත්‌වා අණ්‌ඩඤ්‌ච පොතඤ්‌ච ධම්‌මො ධම්‌මොති භාසති>
    text <67>
      text <අඤ්‌ඤං භණති වාචාය අඤ්‌ඤං කායෙන කුබ්‌බති>
      text <වාචාය නො ච කායෙන න තං ධම්‌මං අධිට්‌ඨිතො>
    text <68>
      text <වාචාය සඛිලො මනොවිදුග්‌ගො ඡන්‌නො කූපසයොව කණ්‌හසප්‌පො>
      text <ධම්‌මධජො ගාමනිගමාසුසාධු දුජ්‌ජානො පුරිසෙන බාලිසෙන>
    text <69>
      text <ඉමං තුණ්‌ඩෙහි පක්‌ඛෙහි පාදා චිමං විහෙඨථ>
      text <ඡවඤ්‌හිමං විනාසෙථ නායං සංවාසනාරහොති>
    stand <ධම්‌මධජජාතකං නවමං>
    text <  <
    text <නන්‌දියමිගරාජජාතකං -->
    text <70>
      text <සචෙ බ්‍රාහ්‌මණ ගච්‌ඡෙසි සාකෙතෙ අජ්‌ජුනං වනං>
      text <වජ්‌ජාසි නන්‌දියං නාම පුත්‌තං අස්‌මාකමොරසං>
      text <මාතා පිතා ච තෙ වුද්‌ධා තෙ තං ඉච්‌ඡන්‌ති පස්‌සිතුං>
    text <71>
      text <භුත්‌තා මයා නිවාපානි රාජිනො පානභොජනං>
      text <තං රාජපිණ්‌ඩං අවභොත්‌තුං නාහං බ්‍රාහ්‌මණ මුස්‌සහෙ>
    text <72>
      text <ඔදහිස්‌සාමහං පස්‌සං ඛුරප්‌පානිස්‌ස රාජිනො>
      text <තදාහං සුඛිතො මුත්‌තො අපි පස්‌සෙය්‍ය මාතරං>
    text <73>
      text <මිගරාජා පුරෙ ආසිං කොසලස්‌ස නිකෙතනෙ>
      text <නන්‌දියො නාම නාමෙන අභිරූපො චතුප්‌පදො>
    text <74>
      text <තං මං වධිතුමාගච්‌ඡි දායස්‌මිං අජ්‌ජුනෙ වනෙ>
      text <ධනුං ආරජ්‌ජං කත්‌වාන උසුං සන්‌නය්‌හ කොසලො>
    text <75>
      text <තස්‌සාහං ඔදහිං පස්‌සං ඛුරප්‌පානිස්‌ස රාජිනො>
      text <තදාහං සුඛිතො මුත්‌තො මාතරං දට්‌ඨුමාගතොති>
      text <අථ කුජ්‌ඣරථෙසභ කෙතුවරො සදරීමුඛ නෙරු ලතා ච පුන>
      text <අපනන්‌ද සිරී ච සුචිත්‌තවරො අථ ධම්‌මික නන්‌දිමිගෙන දසාති>
    stand <නන්‌දියමිගරාජජාතකං දසමං>
    stand <අවාරියවග්‌ගො පඨමො>
    text <තස්‌සුද්‌දානං>
  text <ඛරපුත්‌තවග්‌ගො>
    text <  <
    text <ඛරපුත්‌තජාතකං -->
    text <76>
      text <සච්‌චං කිරෙවමාහංසු වස්‌තං බාලොති පණ්‌ඩිතා>
      text <පස්‌ස බාලො රහොකම්‌මං ආවිකුබ්‌බං න බුජ්‌ඣති>
    text <77>
      text <ත්‌වං ඛොපි සම්‌ම බාලොසි ඛරපුත්‌ත විජානහි>
      text <රජ්‌ජුයා හි පරික්‌ඛිත්‌තො වඞ්‌කොට්‌ඨො ඔහිතොමුඛො>
    text <78>
      text <අපරම්‌පි සම්‌ම තෙ බාල්‍යං යො මුත්‌තො න පලායසි>
      text <සො ච බාලතරො සම්‌ම යං ත්‌වං වහසි සෙනකං>
    text <79>
      text <යං නු සම්‌ම අහං බාලො අජරාජ විජානහි>
      text <අථ කෙන සෙනකො බාලො තං මෙ අක්‌ඛාහි පුච්‌ඡිතො>
    text <80>
      text <උත්‌තමත්‌ථං ලභිත්‌වාන භරියාය යො පදස්‌සති>
      text <තෙන ජහිස්‌සතත්‌තානං සා චෙවස්‌ස න හෙස්‌සති>
    text <81>
      text <න වෙ පියම්‌මෙති ජනින්‌ද තාදිසො අත්‌තං නිරංකත්‌වා පියානි සෙවති>
      text <අත්‌තාව සෙය්‍යො පරමා ච සෙය්‍යො ලබ්‌භා පියා ඔචිතත්‌ථෙන පච්‌ඡාති>
    stand <ඛරපුත්‌තජාතකං පඨමං>
    text <  <
    text <සූචිජාතකං -->
    text <82>
      text <අකක්‌කසං අඵරුසං ඛරධොතං සුපාසියං>
      text <සුඛුමං තිඛිණග්‌ගඤ්‌ච කො සූචිං කෙතුමිච්‌ඡති>
    text <83>
      text <සුමජ්‌ජඤ්‌ච සුපාසඤ්‌ච අනුපුබ්‌බං සුවට්‌ටිතං>
      text <ඝනඝාතිමං පටිථද්‌ධං කො සූචිං කෙතුමිච්‌ඡති>
    text <84>
      text <ඉතො දානි පතායන්‌ති සූචියො බළිසානි ච>
      text <කොයං කම්‌මාරගාමස්‌මිං සූචිං වික්‌කෙතුමිච්‌ඡති>
    text <85>
      text <ඉතො සත්‌ථානි ගච්‌ඡන්‌ති කම්‌මන්‌තා විවිධා පුථූ>
      text <කොයං කම්‌මාරගාමස්‌මිං සූචිං වික්‌කෙතුමිච්‌ඡති>
    text <86>
      text <සූචිං කම්‌මාරගාමස්‌මිං වික්‌කෙතබ්‌බා පජානතා>
      text <ආචරියාව ජානන්‌ති කම්‌මං සුකතදුක්‌කටං>
    text <87>
      text <ඉමං චෙ තෙ පිතා භද්‌දෙ සූචිං ජඤ්‌ඤා මයා කතං>
      text <තයා ච මං නිමන්‌තෙය්‍ය යඤ්‌චත්‌ථඤ්‌ඤං ඝරෙ ධනන්‌ති>
    stand <සූචිජාතකං දුතියං>
    text <  <
    text <තුණ්‌ඩිලජාතකං -->
    text <88>
      text <නවඡන්‌නකෙ දානි දිය්‍යති පුණ්‌ණායං දොණි සුවාමිනී ඨිතා>
      text <බහුකෙ ජනෙ පාසපාණිකෙ නො ච ඛො මෙ පටිභාති භුඤ්‌ජිතුං>
    text <89>
      text <තසසි භමසි ලෙණමිච්‌ඡසි අත්‌තාණොසි කුහිං ගමිස්‌සසි>
      text <අප්‌පොස්‌සුක්‌කො භුඤ්‌ජ තුණ්‌ඩිල මංසත්‌ථාය හි පොසිතාම්‌හසෙ>
    text <90>
      text <ඔගහ රහදං අකද්‌දමං සබ්‌බං සෙදමලං පවාහය>
      text <ගණ්‌හාහි නවං විලෙපනං යස්‌ස ගන්‌ධො න කදාචි ඡිජ්‌ජති>
    text <91>
      text <කතමො රහදො අකද්‌දමො කිංසු සෙදමලන්‌ති වුච්‌චති>
      text <කතමඤ්‌ච නවං විලෙපනං යස්‌ස ගන්‌ධො න කදාචි ඡිජ්‌ජති>
    text <92>
      text <ධම්‌මො රහදො අකද්‌දමො පාපං සෙදමලන්‌ති වුච්‌චති>
      text <සීලඤ්‌ච නවං විලෙපනං තස්‌ස ගන්‌ධො න කදාචි ඡිජ්‌ජති>
    text <93>
      text <නන්‌දන්‌ති සරීරඝාතිනො න ච නන්‌දන්‌ති සරීරධාරිනො>
      text <පුණ්‌ණාය ච පුණ්‌ණමාසියා රමමානාව ජහන්‌ති ජීවිතන්‌ති>
    stand <තුණ්‌ඩිලජාතකං තතියං>
    text <  <
    text <සුවණ්‌ණකක්‌කටජාතකං -->
    text <94>
      text <සිඞ්‌ගීමිගො ආයතචක්‌ඛුනෙත්‌තො අට්‌ඨිත්‌තචො වාරිසයො අලොමො>
      text <තෙනාභිභූතො කපණං රුදාමි හරෙ සඛා කිස්‌ස නු මං ජහාසි>
    text <95>
      text <සො පස්‌සසන්‌තො මහතා ඵණෙන භුජඞ්‌ගමො කක්‌කටමජ්‌ඣපත්‌තො>
      text <සඛා සඛාරං පරිතායමානො භුජඞ්‌ගමං කක්‌කටකො ගහෙසි>
    text <96>
      text <න වායසං නො පන කණ්‌හසප්‌පං ඝාසත්‌ථිකො කක්‌කටකො අදෙය්‍ය>
      text <පුච්‌ඡාමි තං ආයතචක්‌ඛුනෙත්‌ත අථ කිස්‌ස හෙතුම්‌හ උභො ගහීතා>
    text <97>
      text <අයං පුරිසො මම අත්‌ථකාමො යො මං ගහෙත්‌වාන දකාය නෙති>
      text <තස්‌මිං මතෙ දුක්‌ඛමනප්‌පකං මෙ අහඤ්‌ච එසො ච උභො න හොම>
    text <98>
      text <මමඤ්‌ච දිස්‌වාන පවද්‌ධකායං සබ්‌බො ජනො හිංසිතුමෙව මිච්‌ඡෙ>
      text <සාදුඤ්‌ච ථූලඤ්‌ච මුදුඤ්‌ච මංසං කාකාපි මං දිස්‌වාන විහෙඨයෙය්‍යුං>
    text <99>
      text <සචෙතස්‌ස හෙතුම්‌හ උභො ගහීතා උට්‌ඨාතු පොසො විසමාවමාමි>
      text <මමඤ්‌ච කාකඤ්‌ච පමුඤ්‌ච ඛිප්‌පං පුරෙ විසං ගාළ්‌හමුපෙති මච්‌චං>
    text <100>
      text <සප්‌පං පමොක්‌ඛාමි න තාව කාකං පටිබන්‌ධකො හොහිති තාව කාකො>
      text <පුරිසඤ්‌ච දිස්‌වාන සුඛිං අරොගං කාකං පමොක්‌ඛාමි යථෙව සප්‌පං>
    text <101>
      text <කාකො තදා දෙවදත්‌තො අහොසි මාරො පන කණ්‌හසප්‌පො අහොසි>
      text <ආනන්‌දභද්‌දො කක්‌කටකො අහොසි අහං තදා බ්‍රාහ්‌මණො හොමි සත්‌ථාති>
    stand <සුවණ්‌ණකක්‌කටජාතකං චතුත්‌ථං>
    text <  <
    text <මය්‌හකජාතකං -->
    text <102>
      text <සකුණො මය්‌හකො නාම ගිරිසානුදරීචරො>
      text <පක්‌කං පිප්‌ඵලිමාරුය්‌හ මය්‌හං මය්‌හන්‌ති කන්‌දති>
    text <103>
      text <තස්‌සෙවං විලපන්‌තස්‌ස දිජසඞ්‌ඝා සමාගතා>
      text <භුත්‌වාන පිප්‌ඵලිං යන්‌ති විලපත්‌වෙව සො දිජො>
    text <104>
      text <එවමෙව ඉධෙකච්‌චො සඞ්‌ඝරිත්‌වා බහුං ධනං>
      text <නෙවත්‌තනො න ඤාතීනං යථොධිං පටිපජ්‌ජති>
    text <105>
      text <න සො අච්‌ඡාදනං භත්‌තං න මාලං න විලෙපනං>
      text <අනුභොති සකිං කිඤ්‌චි න සඞ්‌ගණ්‌හාති ඤාතකෙ>
    text <106>
      text <තස්‌සෙවං විලපන්‌තස්‌ස මය්‌හං මය්‌හන්‌ති රක්‌ඛතො>
      text <රාජානො අථ වා චොරා දායදා යෙ ව අප්‌පියා>
      text <ධනමාදාය ගච්‌ඡන්‌ති විලපත්‌වෙව සො නරො>
    text <107>
      text <ධීරො භොගෙ අධිගම්‌ම සඞ්‌ගණ්‌හාති ච ඤාතකෙ>
      text <තෙන සො කිත්‌තිං පප්‌පොති පෙච්‌ච සග්‌ගෙ පමොදතීති>
    stand <මය්‌හකජාතකං පඤ්‌චමං>
    text <  <
    text <විජ්‌ජාධරජාතකං -->
    text <108>
      text <දුබ්‌බණ්‌ණරූපං තුවමරියවණ්‌ණී පුරක්‌ඛත්‌වා පඤ්‌ජලිකො නමස්‌සසි>
      text <සෙය්‍යො නු තෙ සො උදවා සරික්‌ඛො නාමං පරස්‌සත්‌තනො චාපි බ්‍රූහි>
    text <109>
      text <න නාමගොත්‌තං ගණ්‌හන්‌ති රාජ සම්‌මග්‌ගතානුජ්‌ජුගතාන දෙවා>
      text <අහඤ්‌ච තෙ නාමධෙය්‍යං වදාමි සක්‌කොහමස්‌මී තිදසානමින්‌දො>
    text <110>
      text <යො දිස්‌වා භික්‌ඛුං චරණූපපන්‌නං පුරක්‌ඛත්‌වා පඤ්‌ජලිකො නමස්‌සති>
      text <පුච්‌ඡාමි තං දෙවරාජෙතමත්‌ථං ඉතො චුතො කිං ලභතෙ සුඛං සො>
    text <111>
      text <යො දිස්‌වා භික්‌ඛුං චරණූපපන්‌නං පුරක්‌ඛත්‌වා පඤ්‌ජලිකො නමස්‌සති>
      text <දිට්‌ඨෙව ධම්‌මෙ ලභතෙ පසංසං සග්‌ගඤ්‌ච සො යාති සරීරභෙදා>
    text <112>
      text <ලක්‌ඛී වත මෙ උදපාදි අජ්‌ජ යං වාසවං භූතපතිද්‌දසාම>
      text <භික්‌ඛුඤ්‌ච දිස්‌වාන තුවඤ්‌ච සක්‌ක කාහාමි පුඤ්‌ඤානි අනප්‌පකානි>
    text <113>
      text <අද්‌ධා හවෙ සෙවිතබ්‌බා සපඤ්‌ඤා බහුස්‌සුතා යෙ බහුඨානචින්‌තිනො>
      text <භික්‌ඛුඤ්‌ච දිස්‌වාන මමඤ්‌ච රාජ කරොහි පුඤ්‌ඤානි අනප්‌පකානි>
    text <114>
      text <අක්‌කොධනො නිච්‌චපසන්‌නචිත්‌තො සබ්‌බාතිථීයාචයොගො භවිත්‌වා>
      text <නිහච්‌ච මානං අභිවාදයිස්‌සං සුත්‌වාන දෙවින්‌ද සුභාසිතානීති>
    stand <විජ්‌ජාධර ජාතකං ඡට්‌ඨං>
    text <  <
    text <සිඞ්‌ඝපුප්‌ඵජාතකං -->
    text <115>
      text <යමෙතං වාරිජං පුප්‌ඵං අදින්‌නං උපසිඞ්‌ඝසි>
      text <එකඞ්‌ගමෙතං ථෙය්‍යානං ගන්‌ධථෙනොසි මාරිස>
    text <116>
      text <න හරාමි න භඤ්‌ජාමි ආරා සිඞ්‌ඝාමි වාරිජං>
      text <අථ කෙන නු වණ්‌ණෙන ගන්‌ධථෙනොති වුච්‌චති>
    text <117>
      text <යොයං භිසානි ඛණති පුණ්‌ඩරීකානි භඤ්‌ජති>
      text <එවං ආකිණ්‌ණකම්‌මන්‌තො කස්‌මා එසො න වුච්‌චති>
    text <118>
      text <ආකිණ්‌ණලුද්‌දො පුරිසො ධාතිචෙලංව මක්‌ඛිතො>
      text <තස්‌මිං මෙ වචනං නත්‌ථි තඤ්‌චාරහාමි වත්‌තවෙ>
    text <119>
      text <අනඞ්‌ගණස්‌ස පොසස්‌ස නිච්‌චං සුචිගවෙසිනො>
      text <වාලග්‌ගමත්‌තං පාපස්‌ස අබ්‌භාමත්‌තංව ඛායති>
    text <120>
      text <අද්‌ධා මං යක්‌ඛ ජානාසි අථො මං අනුකම්‌පසි>
      text <පුනපි යක්‌ඛ වජ්‌ජාසි යදා පස්‌සසි එදිසං>
    text <121>
      text <නෙව තං උපජීවාමි නපි තෙ භතකාම්‌හසෙ>
      text <ත්‌වමෙව භික්‌ඛු ජානෙය්‍ය යෙන ගච්‌ඡෙය්‍ය සුග්‌ගතින්‌ති>
    stand <සිඞ්‌ඝපුප්‌ඵ ජාතකං සත්‌තමං>
    text <  <
    text <විඝාසාදජාතකං -->
    text <122>
      text <සුසුඛං වත ජීවන්‌ති යෙ ජනා විඝාසාදිනො>
      text <දිට්‌ඨෙව ධම්‌මෙ පාසංසා සම්‌පරායෙ ච සුග්‌ගතී>
    text <123>
      text <සුකස්‌ස භාසමානස්‌ස න නිසාමෙථ පණ්‌ඩිතා>
      text <ඉදං සුණාථ සොදරියා අම්‌හෙවායං පසංසති>
    text <124>
      text <නාහං තුම්‌හෙ පසංසාමි කුණපාදා සුණාථ මෙ>
      text <උච්‌ඡිට්‌ඨභොජිනො තුම්‌හෙ න තුම්‌හෙ විඝාසාදිනො>
    text <125>
      text <සත්‌තවස්‌සා පබ්‌බජිතා මෙජ්‌ඣාරඤ්‌ඤෙ සිඛණ්‌ඩිනො>
      text <විඝාසෙනෙව යාපෙන්‌තා මයං චෙ භොතො ගාරය්‌හා>
      text <කෙ නු භොතො පසංසියා>
    text <126>
      text <තුම්‌හෙ සීහානං බ්‍යග්‌ඝානං වාළානඤ්‌චාවසිට්‌ඨකං>
      text <උච්‌ඡිට්‌ඨෙනෙව යාපෙන්‌තා මඤ්‌ඤිව්‌හො විඝාසාදිනො>
    text <127>
      text <යෙ බ්‍රාහ්‌මණස්‌ස සමණස්‌ස අඤ්‌ඤස්‌ස වා වනිබ්‌බිනො>
      text <දත්‌වාව සෙසං භුඤ්‌ජන්‌ති තෙ ජනා විඝාසාදිනොති>
    stand <විඝාසාදජාතකං අට්‌ඨමං>
    text <  <
    text <වට්‌ටකජාතකං -->
    text <128>
      text <පණීතං භුඤ්‌ජසෙ භත්‌තං සප්‌පිතෙලඤ්‌ච මාතුල>
      text <අථ කෙන නු වණ්‌ණෙන කිසො ත්‌වමසි වායස>
    text <129>
      text <අමිත්‌තමජ්‌ඣෙ වසතො තෙසු ආමිසමෙසතො>
      text <නිච්‌චං උබ්‌බිග්‌ගහදයස්‌ස කුතො කාකස්‌ස දළ්‌හියං>
    text <130>
      text <නිච්‌චං උබ්‌බෙගිනො කාකා ධඞ්‌කා පාපෙන කම්‌මුනා>
      text <ලද්‌ධො පිණ්‌ඩො න පීණෙති කිසො තෙනස්‌මි වට්‌ටක>
    text <131>
      text <ලූඛානි තිණබීජානි අප්‌පස්‌නෙහානි භුඤ්‌ජසි>
      text <අථ කෙන නු වණ්‌ණෙන ථූලො ත්‌වමසි වට්‌ටක>
    text <132>
      text <අප්‌පිච්‌ඡා අප්‌පචින්‌තාය අදූරගමනෙන ච>
      text <ලද්‌ධාලද්‌ධෙන යාපෙන්‌තො ථූලො තෙනස්‌මි වායස>
    text <133>
      text <අප්‌පිච්‌ඡස්‌ස හි පොසස්‌ස අප්‌පචින්‌තසුඛස්‌ස ච>
      text <සුසඞ්‌ගහිතමානස්‌ස වුත්‌තී සුසමුදානයාති>
    stand <වට්‌ටකජාතකං නවමං>
    text <  <
    text <පාරාවතජාතකං -->
    text <134>
      text <චිරස්‌සං වත පස්‌සාමි සහායං මණිධාරිනං>
      text <සුකතා මස්‌සුකුත්‌තියා සොභතෙ වත මෙ සඛා>
    text <135>
      text <පරූළ්‌හකච්‌ඡනඛලොමො අහං කම්‌මෙසු බ්‍යාවටො>
      text <චිරස්‌සං න්‌හාපිතං ලද්‌ධා ලොමං තං අජ්‌ජං හාරයිං>
    text <136>
      text <යං නු ලොමං අහාරෙසි දුල්‌ලභං ලද්‌ධ කප්‌පකං>
      text <අථ කිඤ්‌චරහි තෙ සම්‌ම කණ්‌ඨෙ කිණිකිණායති>
    text <137>
      text <මනුස්‌සසුඛුමාලානං මණි කණ්‌ඨෙසු ලම්‌බති>
      text <තෙසාහං අනුසික්‌ඛාමි මා ත්‌වං මඤ්‌ඤි දවා කතං>
    text <138>
      text <සචෙපිමං පිහයසි මස්‌සුකුත්‌තිං සුකාරිතං>
      text <කාරයිස්‌සාමි තෙ සම්‌ම මණිඤ්‌චාපි දදාමි තෙ>
    text <139>
      text <ත්‌වඤ්‌ඤෙව මණිනා ඡන්‌නො සුකතාය ච මස්‌සුයා>
      text <ආමන්‌ත ඛො තං ගච්‌ඡාමි පියං මෙ තව දස්‌සනන්‌ති>
      text <අථ පස්‌ස සසූචි ච තුණ්‌ඩිලකො මිග මය්‌හකපඤ්‌චමපක්‌ඛිවරො>
      text <අථ පඤ්‌ජලි වාරිජ මෙජ්‌ඣ පුන අථ වට්‌ට කපොතවරෙන දසාති>
      text <අථ වග්‌ගං පකිත්‌තිස්‌සං ඡනිපාතං වරුත්‌තමෙ>
      text <අවාරියා ච ඛරො ච ද්‌වෙ ච වුත්‌තා සුබ්‍යඤ්‌ජනාති>
    stand <පාරාවතජාතකං දසමං>
    stand <ඛරපුත්‌තවග්‌ගො දුතියො>
    text <තස්‌සුද්‌දානං>
    text <අථ වග්‌ගුද්‌දානං>
    stand <ඡක්‌කනිපාතං නිට්‌ඨිතං>
