text <තිංසනිපාතො>
  text <  <
  text <කිංඡන්‌දජාතකං>
  text <1>
    text <කිංඡන්‌දො කිමධිප්‌පායො එකො සම්‌මසි ඝම්‌මනි>
    text <කිං පත්‌ථයානො කිං එසං කෙන අත්‌ථෙන බ්‍රාහ්‌මණ>
  text <2>
    text <යථා මහා වාරිධරො කුම්‌භො සුපරිණාහවා>
    text <තථූපමං අම්‌බපක්‌කං වණ්‌ණගන්‌ධරසුත්‌තමං>
  text <3>
    text <තං වුය්‌හමානං සොතෙන දිස්‌වානාමලමජ්‌ඣිමෙ>
    text <පාණීහි නං ගහෙත්‌වාන අග්‍යායතනමාහරිං>
  text <4>
    text <තතො කදලිපත්‌තෙසු නික්‌ඛිපිත්‌වා සයං අහං>
    text <සත්‌ථෙන නං විකප්‌පෙත්‌වා ඛුප්‌පිපාසං අහාසි මෙ>
  text <5>
    text <සොහං අපෙතදරථො බ්‍යන්‌තීභූතො දුඛක්‌ඛමො>
    text <අස්‌සාදං නාධිගච්‌ඡාමි ඵලෙස්‌වඤ්‌ඤෙසු කෙසුචි>
  text <6>
    text <සොසෙත්‌වා නූන මරණං තං මමං ආවහිස්‌සති>
    text <අම්‌බං යස්‌ස ඵලං සාදු මධුරග්‌ගං මනොරමං>
    text <යමුද්‌ධරිං වුය්‌හමානං උදධිස්‌මා මහණ්‌ණවෙ>
  text <7>
    text <අක්‌ඛාතං තෙ මයා සබ්‌බං යස්‌මා උපවසාමහං>
    text <රම්‌මං පති නිසින්‌නොස්‌මි පුථුලොමායුතා පුථු>
  text <8>
    text <ත්‌වඤ්‌ච ඛො මෙව අක්‌ඛාහි අත්‌තානමපලායිනි>
    text <කා වා ත්‌වමසි කල්‍යාණි කිස්‌ස වා ත්‌වං සුමජ්‌ඣිමෙ>
  text <9>
    text <රුප්‌පපට්‌ටපලිමට්‌ඨීව බ්‍යග්‌ඝීව ගිරිසානුජා>
    text <යා සන්‌ති නාරියො දෙවෙසු දෙවානං පරිචාරිකා>
  text <10>
    text <යා ච මනුස්‌සලොකස්‌මිං රූපෙනාන්‌වාගතිත්‌ථියො>
    text <රූපෙන තෙ සදිසී නත්‌ථි දෙවෙසු ගන්‌ධබ්‌බමනුස්‌සලොකෙ>
    text <පුට්‌ඨාසි මෙ චාරුපුබ්‌බඞ්‌ගි බ්‍රූහි නාමඤ්‌ච බන්‌ධවෙ>
  text <11>
    text <යං ත්‌වං පති නිසින්‌නොසි රම්‌මං බ්‍රාහ්‌මණ කොසිකිං>
    text <සාහං භුසාලයා වුත්‌ථා වරවාරිවහොඝසා>
  text <12>
    text <නානාදුමගණාකිණ්‌ණා බහුකා ගිරිකන්‌දරා>
    text <මමෙව පමුඛා හොන්‌ති අභිසන්‌දන්‌ති පාවුසෙ>
  text <13>
    text <අථො බහූ වනතොදා නීලවාරිවහින්‌ධරා>
    text <බහුකා නාගවිත්‌තොදා අභිසන්‌දන්‌ති වාරිනා>
  text <14>
    text <තා අම්‌බජම්‌බුලබුජා නීපා තාලා චුදුම්‌බරා>
    text <බහූනි ඵලජාතානි ආවහන්‌ති අභිණ්‌හසො>
  text <15>
    text <යං කිඤ්‌චි උභතො තීරෙ ඵලං පතති අම්‌බුනි>
    text <අසංසයං තං සොතස්‌ස ඵලං හොති වසානුගං>
  text <16>
    text <එතදඤ්‌ඤාය මෙධාවි පුථුපඤ්‌ඤ සුණොහි මෙ>
    text <මා රොචය මභිසඞ්‌ගං පටිසෙධ ජනාධිප>
  text <17>
    text <න වාහං වඩ්‌ඪවං මඤ්‌ඤෙ යං ත්‌වං රට්‌ඨාභිවඩ්‌ඪන>
    text <ආචෙය්‍යමානො රාජිසි මරණං අභිකඞ්‌ඛසි>
  text <18>
    text <තස්‌ස ජානන්‌ති පිතරො ගන්‌ධබ්‌බා ච සදෙවකා>
    text <යෙ චාපි ඉසයො ලොකෙ සඤ්‌ඤතත්‌තා තපස්‌සිනො>
    text <අසංසයං තෙපි ජානන්‌ති පට්‌ඨභූතා යසස්‌සිනො>
  text <19>
    text <එවං විදිත්‌වා විදූ සබ්‌බධම්‌මං විද්‌ධංසනං චවනං ජීවිතස්‌ස>
    text <න චීයතී තස්‌ස නරස්‌ස පාපං සචෙ න චෙතෙති වධාය තස්‌ස>
  text <20>
    text <ඉසිපූගසමඤ්‌ඤාතෙ එවං ලොක්‍යා විදිතා සති>
    text <අනරියපරිසම්‌භාසෙ පාපකම්‌මං ජිගීසසි>
  text <21>
    text <සචෙ අහං මරිස්‌සාමි තීරෙ තෙ පුථුසුස්‌සොණි>
    text <අසංසයං තං අසිලොකො මයි පෙතෙ ආගමිස්‌සති>
  text <22>
    text <තස්‌මා හි පාපකං කම්‌මං රක්‌ඛස්‌සෙව සුමජ්‌ඣිමෙ>
    text <මා තං සබ්‌බො ජනො පච්‌ඡා පකුට්‌ඨායි මයි මතෙ>
  text <23>
    text <අඤ්‌ඤාතමෙතං අවිසය්‌හසාහි අත්‌තානමම්‌බඤ්‌ච දදාමි තෙ තං>
    text <සො දුච්‌චජෙ කාමගුණෙ පහාය සන්‌තිඤ්‌ච ධම්‌මඤ්‌ච අධිට්‌ඨිතොසි>
  text <24>
    text <යො හිත්‌වා පුබ්‌බසඤ්‌ඤොගං පච්‌ඡා සංයොජනෙ ඨිතො>
    text <අධම්‌මඤ්‌චෙව චරති පාපඤ්‌චස්‌ස පවඩ්‌ඪති>
  text <25>
    text <එහි තං පාපයිස්‌සාමි කාමං අප්‌පොස්‌සුකො භව>
    text <උපානයාමි සීතස්‌මිං විහරාහි අනුස්‌සුකො>
  text <26>
    text <තං පුප්‌ඵරසමත්‌තෙභි වක්‌කඞ්‌ගෙහි අරින්‌දම>
    text <කොඤ්‌චා මයූරා දිවියා කොලට්‌ඨිමධුසාළිකා>
    text <කූජිතා හංසපූගෙහි කොකිලෙත්‌ථ පබොධරෙ>
  text <27>
    text <අම්‌බෙත්‌ථ විප්‌පසාඛග්‌ගා පලාලඛලසන්‌නිභා>
    text <කොසම්‌බසළලා නීපා පක්‌කතාලවිලම්‌බිනො>
  text <28>
    text <මාලී තිරිටී කායූරී අඞ්‌ගදී චන්‌දනුස්‌සදො>
    text <රත්‌තිං ත්‌වං පරිචාරෙසි දිවා වෙදෙසි වෙදනං>
  text <29>
    text <සොළසිත්‌ථිසහස්‌සානි යා තෙමා පරිචාරිකා>
    text <එවං මහානුභාවොසි අබ්‌භුතො ලොමහංසනො>
  text <30>
    text <කිං කම්‌මමකරී පුබ්‌බෙ පාපං අත්‌තදුඛාවහං>
    text <යං කරිත්‌වා මනුස්‌සෙසු පිට්‌ඨිමංසානි ඛාදසි>
  text <31>
    text <අජ්‌ඣෙනානි පටිග්‌ගය්‌හ කාමෙසු ගධිතො අහං>
    text <අචරිං දීඝමද්‌ධානං පරෙසං අහිතායහං>
  text <32>
    text <යො පිට්‌ඨිමංසිකො හොති එවං උක්‌කච්‌ච ඛාදති>
    text <යථාහං අජ්‌ජ ඛාදාමි පිට්‌ඨිමංසානි අත්‌තනොති>
  stand <කිංඡන්‌දජාතකං පඨමං>
  text <  <
  text <කුම්‌භජාතකං>
  text <33>
    text <කො පාතුරාසී තිදිවා නභම්‌හි ඔභාසයං සංවරිං චන්‌දිමාව>
    text <ගත්‌තෙහි තෙ රස්‌මියො නිච්‌ඡරන්‌ති සතෙරතා විජ්‌ජුරිවන්‌තලික්‌ඛෙ>
  text <34>
    text <සො ඡින්‌නවාතං කමසී අඝම්‌හි වෙහායසං ගච්‌ඡසි තිට්‌ඨසී ච>
    text <ඉද්‌ධී නු තෙ වත්‌ථුකතා සුභාවිතා අනද්‌ධගූනං අපි දෙවතානං>
  text <35>
    text <වෙහායසං ගම්‌මමාගම්‌ම තිට්‌ඨසි කුම්‌භං කිණාථාති යමෙතමත්‌ථං>
    text <කො වා තුවං කිස්‌ස වා තාය කුම්‌භො අක්‌ඛාහි මෙ බ්‍රාහ්‌මණ එතමත්‌ථං>
  text <36>
    text <න සප්‌පිකුම්‌භො නපි තෙලකුම්‌භො න ඵාණිතස්‌ස න මධුස්‌ස කුම්‌භො>
    text <කුම්‌භස්‌ස වජ්‌ජානි අනප්‌පකානි දොසෙ බහූ කුම්‌භගතෙ සුණාථ>
  text <37>
    text <ගළෙය්‍ය යං පිත්‌වා පතෙ පපාතං සොබ්‌භං ගුහං චන්‌දනියොළිගල්‌ලං>
    text <බහුම්‌පි භුඤ්‌ජෙය්‍ය අභොජනෙය්‍යං තස්‌සා පුණ්‌ණං කුම්‌භමිමං කිණාථ>
  text <38>
    text <යං පිත්‌වා චිත්‌තස්‌මිමනෙසමානො ආහිණ්‌ඩතී ගොරිව භක්‌ඛසාරී>
    text <අනාථමානො උපගායති නච්‌චති ච තස්‌සා පුණ්‌ණං කුම්‌භමිමං කිණාථ>
  text <39>
    text <යං වෙ පිවිත්‌වා අචෙලොව නග්‌ගො චරෙය්‍ය ගාමෙ විසිඛන්‌තරානි>
    text <සම්‌මූළ්‌හචිත්‌තො අතිවෙලසායී තස්‌සා පුණ්‌ණං කුම්‌භමිමං කිණාථ>
  text <40>
    text <යං පිත්‌වා උට්‌ඨාය පවෙධමානො සීසඤ්‌ච බාහුඤ්‌ච පචාලයන්‌තො>
    text <සො නච්‌චතී දාරුකටල්‌ලකොව තස්‌සා පුණ්‌ණං කුම්‌භමිමං කිණාථ>
  text <41>
    text <යං වෙ පිවිත්‌වා අග්‌ගිදඩ්‌ඪා සයන්‌ති අථො සිගාලෙහිපි ඛාදිතාසෙ>
    text <බන්‌ධං වධං භොගජානිඤ්‌චුපෙන්‌ති තස්‌සා පුණ්‌ණං කුම්‌භමිමං කිණාථ>
  text <42>
    text <යං පිත්‌වා භාසෙය්‍ය ආභාසනෙය්‍යං සභායමාසීනො අපෙතවත්‌ථො>
    text <සම්‌මක්‌ඛිතො වන්‌තගතො බ්‍යසන්‌නො තස්‌සා පුණ්‌ණං කුම්‌භමිමං කිණාථ>
  text <43>
    text <යං වෙ පිවිත්‌වා උක්‌කට්‌ඨො ආවිලක්‌ඛො මමෙව සබ්‌බා පථවීති මඤ්‌ඤෙ>
    text <න මෙ සමො චාතුරන්‌තොපි රාජා තස්‌සා පුණ්‌ණං කුම්‌භමිමං කිණාථ>
  text <44>
    text <මානාතිමානා කලහානි පෙසුණී දුබ්‌බණ්‌ණිනී නග්‌ගයිනී පලායිනී>
    text <චොරාන ධුත්‌තාන ගතී නිකෙතො තස්‌සා පුණ්‌ණං කුම්‌භමිමං කිණාථ>
  text <45>
    text <ඉද්‌ධානි ඵීතානි කුලානි අස්‌සු අනෙකසාහස්‌සධනානි ලොකෙ>
    text <උච්‌ඡින්‌නදායජ්‌ජකතානිමාය තස්‌සා පුණ්‌ණං කුම්‌භමිමං කිණාථ>
  text <46>
    text <ධඤ්‌ඤං ධනං රජතං ජාතරූපං ඛෙත්‌තං ගවං යත්‌ථ විනාසයන්‌ති>
    text <උච්‌ඡෙදනී විත්‌තවතං කුලානං තස්‌සා පුණ්‌ණං කුම්‌භමිමං කිණාථ>
  text <47>
    text <යං වෙ පිත්‌වා දිත්‌තරූපොව පොසො අක්‌කොසති මාතරං පිතරඤ්‌ච>
    text <සස්‌සුම්‌පි ගණ්‌හෙය්‍ය අථොපි සුණ්‌හං තස්‌සා පුණ්‌ණං කුම්‌භමිමං කිණාථ>
  text <48>
    text <යං වෙ පිත්‌වා දිත්‌තරූපාව නාරී අක්‌කොසති සසුරං සාමිකඤ්‌ච>
    text <දාසම්‌පි ගණ්‌හෙ පරිචාරකම්‌පි තස්‌සා පුණ්‌ණං කුම්‌භමිමං කිණාථ>
  text <49>
    text <යං වෙ පිවිත්‌වාන හනෙය්‍ය පොසො ධම්‌මෙ ඨිතං සමණං බ්‍රාහ්‌මණං වා>
    text <ගච්‌ඡෙ අපායම්‌පි තතොනිදානං තස්‌සා පුණ්‌ණං කුම්‌භමිමං කිණාථ>
  text <50>
    text <යං වෙ පිවිත්‌වා දුච්‌චරිතං චරන්‌ති කායෙන වාචාය ච චෙතසා ච>
    text <නිරයං වජන්‌ති දුච්‌චරිතං චරිත්‌වා තස්‌සා පුණ්‌ණං කුම්‌භමිමං කිණාථ>
  text <51>
    text <යං යාචමානා න ලභන්‌ති පුබ්‌බෙ බහුං හිරඤ්‌ඤම්‌පි පරිච්‌චජන්‌තා>
    text <සො තං පිවිත්‌වා අලිකං භණාති තස්‌සා පුණ්‌ණං කුම්‌භමිමං කිණාථ>
  text <52>
    text <යං වෙ පිත්‌වා පෙසනෙ පෙසියන්‌තො අච්‌චායිකෙ කරණීයම්‌හි ජාතෙ>
    text <අත්‌ථම්‌පි සො නප්‌පජානාති වුත්‌තො තස්‌සා පුණ්‌ණං කුම්‌භමිමං කිණාථ>
  text <53>
    text <හිරීමනාපි අහිරීකභාවං පාතුං කරොන්‌ති මදනාය මත්‌තා>
    text <ධීරාපි සන්‌තා බහුකං භණන්‌ති තස්‌සා පුණ්‌ණං කුම්‌භමිමං කිණාථ>
  text <54>
    text <යං වෙ පිත්‌වා එකථූපා සයන්‌ති අනාසකා ථණ්‌ඩිලදුක්‌ඛසෙය්‍යං>
    text <දුබ්‌බණ්‌ණියං ආයසක්‍යඤ්‌චුපෙන්‌ති තස්‌සා පුණ්‌ණං කුම්‌භමිමං කිණාථ>
  text <55>
    text <යං වෙ පිත්‌වා පත්‌තඛන්‌ධා සයන්‌ති ගාවො කුටහතාව න හි වාරුණියා>
    text <වෙගො නරෙන සුසහොරිව තස්‌සා පුණ්‌ණං කුම්‌භමිමං කිණාථ>
  text <56>
    text <යං මනුස්‌සා විවජ්‌ජෙන්‌ති සප්‌පං ඝොරවිසං මිව>
    text <තං ලොකෙ විසසමානං කො නරො පාතුමරහති>
  text <57>
    text <යං වෙ පිත්‌වා අන්‌ධකවෙණ්‌ඩපුත්‌තා සමුද්‌දතීරෙ පරිචාරයන්‌තා>
    text <උපක්‌කමුං මුසලෙහඤ්‌ඤමඤ්‌ඤං තස්‌සා පුණ්‌ණං කුම්‌භමිමං කිණාථ>
  text <58>
    text <යං වෙ පිත්‌වා පුබ්‌බදෙවා පමත්‌තා තිදිවා චුතා සස්‌සතියා සමාය>
    text <තං තාදිසං මජ්‌ජමිමං නිරත්‌ථකං ජානං මහාරාජ කථං පිවෙය්‍ය>
  text <59>
    text <නයිමස්‌මිං කුම්‌භස්‌මිං දධි වා මධු වා එවං අභිඤ්‌ඤාය කිණාහි රාජ>
    text <එවඤ්‌හිමං කුම්‌භගතා මයා තෙ අක්‌ඛාතරූපං තව සබ්‌බමිත්‌ත>
  text <60>
    text <න මෙ පිතා වා අථවාපි මාතා එතාදිසා යාදිසකො තුවංසි>
    text <හිතානුකම්‌පී පරමත්‌ථකාමො සොහං කරිස්‌සං වචනං තවජ්‌ජ>
  text <61>
    text <දදාමි තෙ ගාමවරානි පඤ්‌ච දාසීසතං සත්‌ත ගවං සතානි>
    text <ආජඤ්‌ඤයුත්‌තෙ ච රථෙ දස ඉමෙ ආචරියො හොසි මමත්‌ථකාමො>
  text <62>
    text <තවෙව දාසීසතමත්‌ථු රාජ ගාමා ච ගාවො ච තවෙව හොන්‌තු>
    text <ආජඤ්‌ඤයුත්‌තා ච රථා තවෙව සක්‌කොහමස්‌මී තිදසානමින්‌දො>
  text <63>
    text <මංසොදනං සප්‌පිපායාසං භුඤ්‌ජ ඛාදස්‌සු ච ත්‌වං මධුමාසපූවෙ>
    text <එවං තුවං ධම්‌මරතො ජනින්‌ද අනින්‌දිතො සග්‌ගමුපෙහි ඨානන්‌ති>
  stand <කුම්‌භජාතකං දුතියං>
  text <  <
  text <ජයද්‌දිසජාතකං>
  text <64>
    text <චිරස්‌සං වත මෙ උදපාදි අජ්‌ජ භක්‌ඛො මහා සත්‌තමිභත්‌තකාලෙ>
    text <කුතොසි කො වාසි තදිඞ්‌ඝ බ්‍රූහි ආචික්‌ඛ ජාතිං විදිතො යථාසි>
  text <65>
    text <පඤ්‌චාලරාජා මිගවං පවිට්‌ඨො ජයද්‌දිසො නාම යදිස්‌සුතො තෙ>
    text <චරාමි කච්‌ඡානි වනානි චාහං පසදං ඉමං ඛාද මමජ්‌ජ මුඤ්‌ච>
  text <66>
    text <සෙනෙව ත්‌වං පණසි සස්‌සමානො මමෙස භක්‌ඛො පසදො යං වදෙසි>
    text <තං ඛාදියාන පසදං ජිඝඤ්‌ඤං ඛාදිස්‌සං පච්‌ඡා න විලාපකාලො>
  text <67>
    text <න චත්‌ථි මොක්‌ඛො මම නික්‌කයෙන ගන්‌ත්‌වාන පච්‌චාගමනාය පණ්‌හෙ>
    text <තං සඞ්‌කරං බ්‍රාහ්‌මණස්‌සප්‌පදාය සච්‌චානුරක්‌ඛී පුනරාවජිස්‌සං>
  text <68>
    text <කිං කම්‌මජාතං අනුතප්‌පතෙ ත්‌වං පත්‌තං සමීපං මරණස්‌ස රාජ>
    text <ආචික්‌ඛ මෙ තං අපි සක්‌කුණෙමු අනුජානිතුං ආගමනාය පණ්‌හෙ>
  text <69>
    text <කතා මයා බ්‍රාහ්‌මණස්‌ස ධනාසා තං සඞ්‌කරං පටිමුක්‌කං න මුත්‌තං>
    text <තං සඞ්‌කරං බ්‍රාහ්‌මණස්‌සප්‌පදාය සච්‌චානුරක්‌ඛී පුනරාවජිස්‌සං>
  text <70>
    text <යා තෙ කතා බ්‍රාහ්‌මණස්‌ස ධනාසා තං සඞ්‌කරං පටිමුක්‌කං න මුත්‌තං>
    text <තං සඞ්‌කරං බ්‍රාහ්‌මණස්‌සප්‌පදාය සච්‌චානුරක්‌ඛී පුනරාවජස්‌සු>
  text <71>
    text <මුත්‌තො ච සො පොරිසාදස්‌ස හත්‌ථා ගන්‌ත්‌වා සකං මන්‌දිරං කාමකාමී>
    text <තං සඞ්‌කරං බ්‍රාහ්‌මණස්‌සප්‌පදාය ආමන්‌තයී පුත්‌තමලීනසත්‌තං>
  text <72>
    text <අජ්‌ජෙව රජ්‌ජං අභිසිඤ්‌චයස්‌සු ධම්‌මං චර සෙසු පරෙසු චාපි>
    text <අධම්‌මකාරො ච තෙ මාහු රට්‌ඨෙ ගච්‌ඡාමහං පොරිසාදස්‌ස ඤත්‌තෙ>
  text <73>
    text <කිං කම්‌ම කුබ්‌බං තව දෙව පාව නාරාධයී තං තදිච්‌ඡාමි සොතුං>
    text <යමජ්‌ජ රජ්‌ජම්‌හි උදස්‌සයෙ තුවං රජ්‌ජම්‌පි නිච්‌ඡෙය්‍යං තයා විනාහං>
  text <74>
    text <න කම්‌මුනා වා වචසා ව තාත අපරාධිතොහං තුවියං සරාමි>
    text <සන්‌ධිඤ්‌ච කත්‌වා පුරිසාදකෙන සච්‌චානුරක්‌ඛී පුනාහං ගමිස්‌සං>
  text <75>
    text <අහං ගමිස්‌සාමි ඉධෙව හොහි නත්‌ථි තතො ජීවතො විප්‌පමොක්‌ඛො>
    text <සචෙ තුවං ගච්‌ඡසියෙව රාජ අහම්‌පි ගච්‌ඡාමි උභො න හොම>
  text <76>
    text <අද්‌ධා හි තාත සතානෙස ධම්‌මො මරණා ච මෙ දුක්‌ඛතරං තදස්‌ස>
    text <කම්‌මාසපාදො තං යදා පචිත්‌වා පසය්‌හ ඛාදෙ භිදා රුක්‌ඛසූලෙ>
  text <77>
    text <පාණෙන තෙ පාණමහං නිමිස්‌සං මා ත්‌වං අගා පොරිසාදස්‌ස ඤත්‌තෙ>
    text <එතඤ්‌ච තෙ පාණමහං නිමිස්‌සං තස්‌මා මතං ජීවිතස්‌ස වණ්‌ණෙමි>
  text <78>
    text <තතො හවෙ ධිතිමා රාජපුත්‌තො වන්‌දිත්‌වා මාතු ච පිතු ච පාදෙ>
    text <දුඛිනිස්‌ස මාතා නිපතා පථබ්‍යා පිතාස්‌ස පග්‌ගය්‌හ භුජානි කන්‌දති>
  text <79>
    text <තං ගච්‌ඡන්‌තං තාව පිතා විදිත්‌වා පරම්‌මුඛො වන්‌දති පඤ්‌ජලීකො>
    text <සොමො ච රාජා වරුණො ච රාජා පජාපතී චන්‌දිමා සූරියො ච>
    text <එතෙහි ගුත්‌තො පුරිසාදකම්‌හා අනුඤ්‌ඤාතො සොත්‌ථි පච්‌චෙහි තාත>
  text <80>
    text <යං දණ්‌ඩකිරඤ්‌ඤො ගතස්‌ස මාතා රාමස්‌සකාසි සොත්‌ථානං සුගුත්‌තා>
    text <තං තෙ අහං සොත්‌ථානං කරොමි එතෙන සච්‌චෙන සරන්‌තු දෙවා>
    text <අනුඤ්‌ඤාතො සොත්‌ථි පච්‌චෙහි පුත්‌ත>
  text <81>
    text <ආවී රහො වාපී මනොපදොසං නාහං සරෙ ජාතු මලීනසත්‌තෙ>
    text <එතෙන සච්‌චෙන සරන්‌තු දෙවා අනුඤ්‌ඤාතො සොත්‌ථි පච්‌චෙහි භාතික>
  text <82>
    text <යස්‌මා ච මෙ අනධිමනොසි සාමි න චාපි මෙ මනසා අප්‌පියොසි>
    text <එතෙන සච්‌චෙන සරන්‌තු දෙවා අනුඤ්‌ඤාතො සොත්‌ථි පච්‌චෙහි සාමි>
  text <83>
    text <බ්‍රහා උජූ චාරුමුඛො කුතොසි න මං පජානාසි වනෙ වසන්‌තං>
    text <ලුද්‌දං මං ඤත්‌වා පුරිසාදකොති කො සොත්‌ථි මාජානමිධාවජෙය්‍ය>
  text <84>
    text <ජානාමි ලුද්‌ද පුරිසාදකො ත්‌වං න තං න ජානාමි වනෙ වසන්‌තං>
    text <අහඤ්‌ච පුත්‌තොස්‌මි ජයද්‌දිසස්‌ස මමජ්‌ජ ඛාද පිතුනො පමොක්‌ඛා>
  text <85>
    text <ජානාමි පුත්‌තොති ජයද්‌දිසස්‌ස තථා හි වො මුඛවණ්‌ණො උභින්‌නං>
    text <සුදුක්‌කරඤ්‌ඤෙව කතං තවෙදං යො මත්‌තුමිච්‌ඡෙ පිතුනො පමොක්‌ඛා>
  text <86>
    text <න දුක්‌කරං කිඤ්‌චි මහෙත්‌ථ මඤ්‌ඤෙ යො මත්‌තුමිච්‌ඡෙ පිතුනො පමොක්‌ඛා>
    text <මාතු ච හෙතු පරලොක ගන්‌ත්‌වා සුඛෙන සග්‌ගෙන ච සම්‌පයුත්‌තො>
  text <87>
    text <අහඤ්‌ච ඛො අත්‌තනො පාපකිරියං ආවී රහො වාපි සරෙ න ජාතු>
    text <සඞ්‌ඛාතජාතීමරණොහමස්‌මි යථෙව මෙ ඉධ තථා පරත්‌ථ>
  text <88>
    text <ඛාදජ්‌ජ මං දානි මහානුභාව කරස්‌සු කිච්‌චානි ඉමං සරීරං>
    text <රුක්‌ඛස්‌ස වා තෙ පපතාමි අග්‌ගා ඡාදයමානො මය්‌හං ත්‌වමදෙසි මංසං>
  text <89>
    text <ඉදඤ්‌ච තෙ රුච්‌චති රාජපුත්‌ත චජෙසි පාණං පිතුනො පමොක්‌ඛා>
    text <තස්‌මා හි සො ත්‌වං තරමානරූපො සම්‌භඤ්‌ජ කට්‌ඨානි ජලෙහි අග්‌ගිං>
  text <90>
    text <තතො හවෙ ධිතිමා රාජපුත්‌තො දාරුං සමාහත්‌වා මහන්‌තමග්‌ගිං>
    text <සන්‌දීපයිත්‌වා පටිවෙදයිත්‌ථ ආදීපිතො දානි මහායමග්‌ගි>
  text <91>
    text <ඛාදජ්‌ජ මං දානි පසය්‌හකාරී කිං මං මුහුං පෙක්‌ඛසි හට්‌ඨලොමො>
    text <තථා තථා තුය්‌හමහං කරොමි යථා යථා මං ඡාදයමානො අදෙසි>
  text <92>
    text <කො තාදිසං අරහති ඛාදිතායෙ ධම්‌මෙ ඨිතං සච්‌චවාදිං වදඤ්‌ඤුං>
    text <මුද්‌ධාපි තස්‌ස විඵලෙය්‍ය සත්‌තධා යො තාදිසං සච්‌චවාදිං අදෙය්‍ය>
  text <93>
    text <ඉදඤ්‌හි සො බ්‍රාහ්‌මණං මඤ්‌ඤමානො සසො අවාසෙසි සකෙ සරීරෙ>
    text <තෙනෙව සො චන්‌දිමා දෙවපුත්‌තො සසත්‌ථුතො කාමදුහජ්‌ජ යක්‌ඛ>
  text <94>
    text <චන්‌දො යථා රාහුමුඛා පමුත්‌තො විරොචතෙ පන්‌නරසෙව භාණුමා>
    text <එවං තුවං පොරිසාදා පමුත්‌තො විරොච කපිලෙ මහානුභාව>
    text <ආමොදයං පිතරං මාතරඤ්‌ච සබ්‌බො ච තෙ නන්‌දතු ඤාතිපක්‌ඛො>
  text <95>
    text <තතො හවෙ ධිතිමා රාජපුත්‌තො කතඤ්‌ජලී පරියාය පොරිසාදං>
    text <අනුඤ්‌ඤාතො සොත්‌ථි සුඛී අරොගො පච්‌චාගමා කපිලමලීනසත්‌තා>
  text <96>
    text <තං නෙගමා ජානපදා ච සබ්‌බෙ හත්‌ථාරොහා රථිකා පත්‌තිකා ච>
    text <නමස්‌සමානා පඤ්‌ජලිකා උපාගමුං නමත්‌ථු තෙ දුක්‌කරකාරකොසීති>
  stand <ජයද්‌දිසජාතකං තතියං>
  text <  <
  text <ඡද්‌දන්‌තජාතකං>
  text <97>
    text <කිං නු සොචසිනුච්‌චඞ්‌ගි පණ්‌ඩූසි වරවණ්‌ණිනි>
    text <මිලායසි විසාලක්‌ඛි මාලාව පරිමද්‌දිතා>
  text <98>
    text <දොහළො මෙ මහාරාජ සුපිනන්‌තෙනුපජ්‌ඣගා>
    text <න සො සුලභරූපොව යාදිසො මම දොහළො>
  text <99>
    text <යෙ කෙචි මානුසා කාමා ඉධ ලොකස්‌මි නන්‌දනෙ>
    text <සබ්‌බෙ තෙ පචුරා මය්‌හං අහං තෙ දම්‌මි දොහළං>
  text <100>
    text <ලුද්‌දා දෙව සමායන්‌තු යෙ කෙචි විජිතෙ තව>
    text <එතෙසං අහමක්‌ඛිස්‌සං යාදිසො මම දොහළො>
  text <101>
    text <ඉමෙ තෙ ලුද්‌දකා දෙවි කතහත්‌ථා විසාරදා>
    text <වනඤ්‌ඤූ ච මිගඤ්‌ඤූ ච මමත්‌ථෙ චත්‌තජීවිතා>
  text <102>
    text <ලුද්‌දපුත්‌තා නිසාමෙථ යාවන්‌තෙත්‌ථ සමාගතා>
    text <ඡබ්‌බිසාණං ගජං සෙතං අද්‌දසං සුපිනෙ අහං>
    text <තස්‌ස දන්‌තෙහි මෙ අත්‌ථො අලාභෙ නත්‌ථි ජීවිතං>
  text <103>
    text <න නො පිතූනං න පිතාමහානං දිට්‌ඨො සුතො කුඤ්‌ජරො ඡබ්‌බිසාණො>
    text <යමද්‌දසා සුපිනෙ රාජපුත්‌තී අක්‌ඛාහි නො යාදිසො හත්‌ථිනාගො>
  text <104>
    text <දිසා චතස්‌සො විදිසා චතස්‌සො උද්‌ධං අධො දස දිසා ඉමායො>
    text <කතමං දිසං තිට්‌ඨති නාගරාජා යමද්‌දසා සුපිනෙ ඡබ්‌බිසාණං>
  text <105>
    text <ඉතො උජුං උත්‌තරියං දිසායං අතික්‌කම්‌ම සො සත්‌තගිරී බ්‍රහන්‌තෙ>
    text <සුවණ්‌ණපස්‌සො නාම ගිරී උළාරො සුපුප්‌ඵිතො කිම්‌පුරිසානුචිණ්‌ණො>
  text <106>
    text <ආරුය්‌හ සෙලං භවනං කින්‌නරානං ඔලොකය පබ්‌බතපාදමූලං>
    text <අථ දක්‌ඛසී මෙඝසමානවණ්‌ණං නිග්‍රොධරාජං අථ සහස්‌සපාදං>
  text <107>
    text <තත්‌ථච්‌ඡතී කුඤ්‌ජරො ඡබ්‌බිසාණො සබ්‌බසෙතො දුප්‌පසහො පරෙභි>
    text <රක්‌ඛන්‌ති නං අට්‌ඨසහස්‌සනාගා ඊසාදන්‌තා වාතජවප්‌පහාරිනො>
  text <108>
    text <තිට්‌ඨන්‌ති තෙ තුමූලං පස්‌සසන්‌තා කුප්‌පන්‌ති වාතස්‌සපි එරිතස්‌ස>
    text <මනුස්‌සභූතං පන තත්‌ථ දිස්‌වා භස්‌මං කරෙය්‍යුං නාස්‌ස රජොපි තස්‌ස>
  text <109>
    text <බහූ හිමෙ රාජකුලම්‌හි සන්‌ති පිළන්‌ධනා ජාතරූපස්‌ස දෙවී>
    text <මුත්‌තාමණීවෙළුරියාමයා ච කිං කාහසි දන්‌තපිළන්‌ධනෙන>
    text <මාරෙතුකාමා කුඤ්‌ජරං ඡබ්‌බිසාණං උදාහු ඝාතෙස්‌සසි ලුද්‌දපුත්‌තෙ>
  text <110>
    text <සා ඉස්‌සිතා දුක්‌ඛිතා චස්‌මි ලුද්‌ද උද්‌ධඤ්‌ච සුස්‌සාමි අනුස්‌සරන්‌තී>
    text <කරොහි මෙ ලුද්‌දක එතමත්‌ථං දස්‌සාමි තෙ ගාමවරානි පඤ්‌ච>
  text <111>
    text <කත්‌ථච්‌ඡතී කත්‌ථමුපෙති ඨානං වීථිස්‌ස කා න්‌හාන ගතස්‌ස හොති>
    text <කථඤ්‌හි සො න්‌හායති නාගරාජා කථං විජානෙමු ගතිං ගජස්‌ස>
  text <112>
    text <තත්‌ථෙව සා පොක්‌ඛරණී අදූරෙ රම්‌මා සුතිත්‌ථා ච මහොදිකා ච>
    text <සම්‌පුප්‌ඵිතා භමරගණානුචිණ්‌ණා එත්‌ථ හි සො න්‌හායති නාගරාජා>
  text <113>
    text <සීසං නහාතුප්‌පල මාලභාරී සබ්‌බසෙතො පුණ්‌ඩරීකත්‌තචඞ්‌ගී>
    text <ආමොදමානො ගච්‌ඡති සන්‌නිකෙතං පුරක්‌ඛත්‌වා මහෙසිං සබ්‌බභද්‌දං>
  text <114>
    text <තත්‌ථෙව සො උග්‌ගහෙත්‌වාන වාක්‍යං ආදාය තූණිඤ්‌ච ධනුඤ්‌ච ලුද්‌දො>
    text <විතුරියති සත්‌තගිරී බ්‍රහන්‌තෙ සුවණ්‌ණපස්‌සං නාම ගිරිං උළාරං>
  text <115>
    text <ආරුය්‌හ සෙලං භවනං කින්‌නරානං ඔලොකයී පබ්‌බතපාදමූලං>
    text <තත්‌ථද්‌දසා මෙඝසමානවණ්‌ණං නිග්‍රොධරාජං අට්‌ඨසහස්‌සපාදං>
  text <116>
    text <තත්‌ථද්‌දසා කුඤ්‌ජරං ඡබ්‌බිසාණං සබ්‌බසෙතං දුප්‌පසහං පරෙභි>
    text <රක්‌ඛන්‌ති නං අට්‌ඨසහස්‌සනාගා ඊසාදන්‌තා වාතජවප්‌පහාරිනො>
  text <117>
    text <තත්‌ථද්‌දසා පොක්‌ඛරණිං අදූරෙ රම්‌මං සුතිත්‌ථඤ්‌ච මහොදිකඤ්‌ච>
    text <සම්‌පුප්‌ඵිතං භමරගණානුචිණ්‌ණං යත්‌ථ හි සො න්‌හායති නාගරාජා>
  text <118>
    text <දිස්‌වාන නාගස්‌ස ගතිං ඨිතිඤ්‌ච වීථිස්‌ස යා න්‌හානගතස්‌ස හොති>
    text <ඔපාතමාගච්‌ඡි අනරියරූපො පයොජිතො චිත්‌තවසානුගාය>
  text <119>
    text <ඛණිත්‌වාන කාසුං ඵලකෙහි ඡාදයි අත්‌තානමොධාය ධනුඤ්‌ච ලුද්‌දො>
    text <පස්‌සාගතං පුථුසල්‌ලෙන නාගං සමප්‌පයී දුක්‌කටකම්‌මකාරී>
  text <120>
    text <විද්‌ධො ච නාගො කොඤ්‌චමනාදි ඝොරං සබ්‌බෙ ච නාගා නින්‌නදුං ඝොරරූපං>
    text <තිණඤ්‌ච කට්‌ඨඤ්‌ච රණං කරොන්‌තා ධාවිංසු තෙ අට්‌ඨදිසා සමන්‌තතො>
  text <121>
    text <වධිස්‌සමෙතන්‌ති පරාමසන්‌තො කාසාවමද්‌දක්‌ඛි ධජං ඉසීනං>
    text <දුක්‌ඛෙන ඵුට්‌ඨස්‌සුදපාදි සඤ්‌ඤා අරහද්‌ධජො සබ්‌භි අවජ්‌ඣරූපො>
  text <122>
    text <අනික්‌කසාවො කාසාවං යො වත්‌ථං පරිදහිස්‌සති>
    text <අපෙතො දමසච්‌චෙන න සො කාසාවමරහති>
  text <123>
    text <යො ච වන්‌තකසාවස්‌ස සීලෙසු සුසමාහිතො>
    text <උපෙතො දමසච්‌චෙන ස වෙ කාසාවමරහති>
  text <124>
    text <සමප්‌පිතො පුථුසල්‌ලෙන නාගො අදුට්‌ඨචිත්‌තො ලුද්‌දකමජ්‌ඣභාසි>
    text <කිමත්‌ථයං කිස්‌ස වා සම්‌ම හෙතු මමං වධී කස්‌ස වායං පයොගො>
  text <125>
    text <කාසිස්‌ස රඤ්‌ඤො මහෙසී භදන්‌තෙ සා පූජිතා රාජකුලෙ සුභද්‌දා>
    text <තං අද්‌දසා සා ච මමං අසංසි දන්‌තෙහි අත්‌ථොති ච මං අවොච>
  text <126>
    text <බහූ හි මෙ දන්‌තයුගා උළාරා යෙ මෙ පිතූනඤ්‌ච පිතාමහානං>
    text <ජානාති සා කොධනා රාජපුත්‌තී වධත්‌ථිකා වෙරමකාසි බාලා>
  text <127>
    text <උට්‌ඨෙහි ත්‌වං ලුද්‌ද ඛරං ගහෙත්‌වා දන්‌තෙ ඉමෙ ඡින්‌ද පුරා මරාමි>
    text <වජ්‌ජාසි තං කොධනං රාජපුත්‌තිං නාගො හතො හන්‌ද ඉමස්‌ස දන්‌තා>
  text <128>
    text <උට්‌ඨාය සො ලුද්‌දො ඛරං ගහෙත්‌වා ඡෙත්‌වාන දන්‌තානි ගජුත්‌තමස්‌ස>
    text <වග්‌ගූ සුභෙ අප්‌පටිමෙ පථබ්‍යා ආදාය පක්‌කාමි තතො හි ඛිප්‌පං>
  text <129>
    text <භයට්‌ටිතා නාගවධෙන අට්‌ටා යෙ තෙ නාගා අට්‌ඨ දිසා විධාවුං>
    text <අදිස්‌වාන පොසං ගජපච්‌චමිත්‌තං පච්‌චාගමුං යෙන සො නාගරාජා>
  text <130>
    text <තෙ තත්‌ථ කන්‌දිත්‌වා රොදිත්‌වාන නාගා සීසෙ සකෙ පංසුකං ඔකිරිත්‌වා>
    text <අගමංසු තෙ සබ්‌බෙ සකං නිකෙතං පුරක්‌ඛත්‌වා මහෙසිං සබ්‌බභද්‌දං>
  text <131>
    text <ආදාය දන්‌තානි ගජුත්‌තමස්‌ස වග්‌ගූ සුභෙ අප්‌පටිමෙ පථබ්‍යා>
    text <සුවණ්‌ණරාජීහි සමන්‌තමොදරෙ සො ලුද්‌දකො කාසිපුරං උපාගමි>
    text <උපනෙසි සො රාජකඤ්‌ඤාය දන්‌තෙ නාගො හතො හන්‌ද ඉමස්‌ස දන්‌තා>
  text <132>
    text <දිස්‌වාන දන්‌තානි ගජුත්‌තමස්‌ස භත්‌තුප්‌පියස්‌ස පුරිමාය ජාතියා>
    text <තත්‌ථෙව තස්‌සා හදයං අඵාලි තෙනෙව සා කාලමකාසි බාලා>
  text <133>
    text <සම්‌බොධිපත්‌තො ස මහානුභාවො සිතං අකාසි පරිසාය මජ්‌ඣෙ>
    text <පුච්‌ඡිංසු භික්‌ඛූ සුවිමුත්‌තචිත්‌තා නාකාරණෙ පාතුකරොන්‌ති බුද්‌ධා>
  text <134>
    text <යමද්‌දසාථ දහරිං කුමාරිං කාසායවත්‌ථං අනගාරියං චරන්‌තිං>
    text <සා ඛො තදා රාජකඤ්‌ඤා අහොසි අහං තදා නාගරාජා අහොසිං>
  text <135>
    text <ආදාය දන්‌තානි ගජුත්‌තමස්‌ස වග්‌ගූ සුභෙ අප්‌පටිමෙ පථබ්‍යා>
    text <යො ලුද්‌දකො කාසිපුරං උපාගමි සො ඛො තදා දෙවදත්‌තො අහොසි>
  text <136>
    text <අනාවසූරං චිරරත්‌තසංසිතං උච්‌චාවචං චරිතමිදං පුරාණං>
    text <වීතද්‌දරො වීතසොකො විසල්‌ලො සයං අභිඤ්‌ඤාය අභාසි බුද්‌ධො>
  text <137>
    text <අහං වො තෙන කාලෙන අහොසිං තත්‌ථ භික්‌ඛවො>
    text <නාගරාජා තදා හොමි එවං ධාරෙථ ජාතකන්‌ති>
  stand <ඡද්‌දන්‌තජාතකං චතුත්‌ථං>
  text <  <
  text <සම්‌භවජාතකං>
  text <138>
    text <රජ්‌ජඤ්‌ච පටිපන්‌නාස්‌ම ආධිපච්‌චං සුචීරත>
    text <මහත්‌තං පත්‌තුමිච්‌ඡාමි විජෙතුං පථවිං ඉමං>
  text <139>
    text <ධම්‌මෙන නො අධම්‌මෙන අධම්‌මො මෙ න රුච්‌චති>
    text <කිච්‌චොව ධම්‌මො චරිතො රඤ්‌ඤො හොති සුචීරත>
  text <140>
    text <ඉධ චෙවානින්‌දිතා යෙන පෙච්‌ච යෙන අනින්‌දිතා>
    text <යසං දෙවමනුස්‌සෙසු යෙන පප්‌පොමු බ්‍රාහ්‌මණ>
  text <141>
    text <යොහං අත්‌ථඤ්‌ච ධම්‌මඤ්‌ච කත්‌තුමිච්‌ඡාමි බ්‍රාහ්‌මණ>
    text <තං ත්‌වං අත්‌ථඤ්‌ච ධම්‌මඤ්‌ච බ්‍රාහ්‌මණක්‌ඛාහි පුච්‌ඡිතො>
  text <142>
    text <නාඤ්‌ඤත්‍ර විධුරා රාජ එතදක්‌ඛාතුමරහති>
    text <යං ත්‌වං අත්‌ථඤ්‌ච ධම්‌මඤ්‌ච කත්‌තුමිච්‌ඡසි ඛත්‌තිය>
  text <143>
    text <එහි ඛො පහිතො ගච්‌ඡ විධුරස්‌ස උපන්‌තිකං>
    text <නික්‌ඛඤ්‌චිමං සුවණ්‌ණස්‌ස හරං ගච්‌ඡ සුචීරත>
    text <අභිහාරං ඉමං දජ්‌ජා අත්‌ථධම්‌මානුසිට්‌ඨියා>
  text <144>
    text <ස්‌වාධිප්‌පාගා භාරද්‌වාජො විධුරස්‌ස උපන්‌තිකං>
    text <තමද්‌දස මහාබ්‍රහ්‌මා අසමානං සකෙ ඝරෙ>
  text <145>
    text <රඤ්‌ඤොහං පහිතො දූතො කොරබ්‍යස්‌ස යසස්‌සිනො>
    text <අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො>
    text <තං ත්‌වං අත්‌ථඤ්‌ච ධම්‌මඤ්‌ච විධුරක්‌ඛාහි පුච්‌ඡිතො>
  text <146>
    text <ගඞ්‌ගං මෙ පිදහිස්‌සන්‌ති න තං සක්‌කොමි බ්‍රාහ්‌මණ>
    text <අපිධෙතුං මහාසින්‌ධුං තං කථං සො භවිස්‌සති>
  text <147>
    text <න තෙ සක්‌කොමි අක්‌ඛාතුං අත්‌ථං ධම්‌මඤ්‌ච පුච්‌ඡිතො>
    text <භද්‍රකාරො ච මෙ පුත්‌තො ඔරසො මම අත්‍රජො>
    text <තං ත්‌වං අත්‌ථඤ්‌ච ධම්‌මඤ්‌ච ගන්‌ත්‌වා පුච්‌ඡස්‌සු බ්‍රාහ්‌මණ>
  text <148>
    text <ස්‌වාධිප්‌පාගා භාරද්‌වාජො භද්‍රකාරස්‌සුපන්‌තිකං>
    text <තමද්‌දස මහාබ්‍රහ්‌මා නිසින්‌නං සම්‌හි වෙස්‌මනි>
  text <149>
    text <රඤ්‌ඤොහං පහිතො දූතො කොරබ්‍යස්‌ස යසස්‌සිනො>
    text <අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො>
    text <තං ත්‌වං අත්‌ථඤ්‌ච ධම්‌මඤ්‌ච භද්‍රකාර පබ්‍රූහි මෙ>
  text <150>
    text <මංසකාජං අවහාය ගොධං අනුපතාමහං>
    text <න තෙ සක්‌කොමි අක්‌ඛාතුං අත්‌ථං ධම්‌මඤ්‌ච පුච්‌ඡිතො>
  text <151>
    text <සඤ්‌චයො නාම මෙ භාතා කනිට්‌ඨො මෙ සුචීරත>
    text <තං ත්‌වං අත්‌ථඤ්‌ච ධම්‌මඤ්‌ච ගන්‌ත්‌වා පුච්‌ඡස්‌සු බ්‍රාහ්‌මණ>
  text <152>
    text <ස්‌වාධිප්‌පාගා භාරද්‌වාජො සඤ්‌චයස්‌ස උපන්‌තිකං>
    text <තමද්‌දස මහාබ්‍රහ්‌මා නිසින්‌නං සම්‌හි වෙස්‌මනි>
  text <153>
    text <රඤ්‌ඤොහං පහිතො දූතො කොරබ්‍යස්‌ස යසස්‌සිනො>
    text <අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො>
    text <තං ත්‌වං අත්‌ථඤ්‌ච ධම්‌මඤ්‌ච සඤ්‌චයක්‌ඛාහි පුච්‌ඡිතො>
  text <154>
    text <සදා මං ගිලතෙ මච්‌චු සායං පාතො සුචීරත>
    text <න තෙ සක්‌කොමි අක්‌ඛාතුං අත්‌ථං ධම්‌මඤ්‌ච පුච්‌ඡිතො>
  text <155>
    text <සම්‌භවො නාම මෙ භාතා කනිට්‌ඨො මෙ සුචීරත>
    text <තං ත්‌වං අත්‌ථඤ්‌ච ධම්‌මඤ්‌ච ගන්‌ත්‌වා පුච්‌ඡස්‌සු බ්‍රාහ්‌මණ>
  text <156>
    text <අබ්‌භුතො වත භො ධම්‌මො නායං අස්‌මාක රුච්‌චති>
    text <තයො ජනා පිතාපුත්‌තා තෙසු පඤ්‌ඤාය නො විදූ>
  text <157>
    text <න තං සක්‌කොථ අක්‌ඛාතුං අත්‌ථං ධම්‌මඤ්‌ච පුච්‌ඡිතා>
    text <කථං නු දහරො ජඤ්‌ඤා අත්‌ථං ධම්‌මඤ්‌ච පුච්‌ඡිතො>
  text <158>
    text <මා නං දහරොති උඤ්‌ඤාසි අපුච්‌ඡිත්‌වාන සම්‌භවං>
    text <පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ>
  text <159>
    text <යථාපි චන්‌දො විමලො ගච්‌ඡං ආකාසධාතුයා>
    text <සබ්‌බෙ තාරාගණෙ ලොකෙ ආභාය අතිරොචති>
  text <160>
    text <එවම්‌පි දහරූපෙතො පඤ්‌ඤායොගෙන සම්‌භවො>
    text <මා නං දහරොති උඤ්‌ඤාසි අපුච්‌ඡිත්‌වාන සම්‌භවං>
    text <පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ>
  text <161>
    text <යථාපි රම්‌මකො මාසො ගිම්‌හානං හොති බ්‍රාහ්‌මණ>
    text <අතෙවඤ්‌ඤෙහි මාසෙහි දුමපුප්‌ඵෙහි සොභති>
  text <162>
    text <එවම්‌පි දහරූපෙතො පඤ්‌ඤායොගෙන සම්‌භවො>
    text <මා නං දහරොති උඤ්‌ඤාසි අපුච්‌ඡිත්‌වාන සම්‌භවං>
    text <පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ>
  text <163>
    text <යථාපි හිමවා බ්‍රහ්‌මෙ පබ්‌බතො ගන්‌ධමාදනො>
    text <නානාරුක්‌ඛෙහි සඤ්‌ඡන්‌නො මහාභූතගණාලයො>
    text <ඔසධෙහි ච දිබ්‌බෙහි දිසා භාති පවාති ච>
  text <164>
    text <එවම්‌පි දහරූපෙතො පඤ්‌ඤායොගෙන සම්‌භවො>
    text <මා නං දහරොති උඤ්‌ඤාසි අපුච්‌ඡිත්‌වාන සම්‌භවං>
    text <පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ>
  text <165>
    text <යථාපි පාවකො බ්‍රහ්‌මෙ අච්‌චිමාලී යසස්‌සිමා>
    text <ජලමානො වනෙ ගච්‌ඡෙ අනලො කණ්‌හවත්‌තනී>
  text <166>
    text <ඝතාසනො ධූමකෙතු උත්‌තමාහෙවනන්‌දහො>
    text <නිසීථෙ පබ්‌බතග්‌ගස්‌මිං පහූතෙධො විරොචති>
  text <167>
    text <එවම්‌පි දහරූපෙතො පඤ්‌ඤායොගෙන සම්‌භවො>
    text <මා නං දහරොති උඤ්‌ඤාසි අපුච්‌ඡිත්‌වාන සම්‌භවං>
    text <පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ>
  text <168>
    text <ජවෙන භද්‍රං ජානන්‌ති බලිබද්‌දඤ්‌ච වාහියෙ>
    text <දොහෙන ධෙනුං ජානන්‌ති භාසමානඤ්‌ච පණ්‌ඩිතං>
  text <169>
    text <එවම්‌පි දහරූපෙතො පඤ්‌ඤායොගෙන සම්‌භවො>
    text <මා නං දහරොති උඤ්‌ඤාසි අපුච්‌ඡිත්‌වාන සම්‌භවං>
    text <පුච්‌ඡිත්‌වා සම්‌භවං ජඤ්‌ඤා අත්‌ථං ධම්‌මඤ්‌ච බ්‍රාහ්‌මණ>
  text <170>
    text <ස්‌වාධිප්‌පාගා භාරද්‌වාජො සම්‌භවස්‌ස උපන්‌තිකං>
    text <තමද්‌දස මහාබ්‍රහ්‌මා කීළමානං බහීපුරෙ>
  text <171>
    text <රඤ්‌ඤොහං පහිතො දූතො කොරබ්‍යස්‌ස යසස්‌සිනො>
    text <අත්‌ථං ධම්‌මඤ්‌ච පුච්‌ඡෙසි ඉච්‌චබ්‍රවි යුධිට්‌ඨිලො>
    text <තං ත්‌වං අත්‌ථඤ්‌ච ධම්‌මඤ්‌ච සම්‌භවක්‌ඛාහි පුච්‌ඡිතො>
  text <172>
    text <තග්‌ඝ තෙ අහමක්‌ඛිස්‌සං යථාපි කුසලො තථා>
    text <රාජා ච ඛො තං ජානාති යදි කාහති වා න වා>
  text <173>
    text <අජ්‌ජ සුවෙති සංසෙය්‍ය රඤ්‌ඤා පුට්‌ඨො සුචීරත>
    text <මා කත්‌වා අවසී රාජා අත්‌ථෙ ජාතෙ යුධිට්‌ඨිලො>
  text <174>
    text <අජ්‌ඣත්‌තඤ්‌ඤෙව සංසෙය්‍ය රඤ්‌ඤා පුට්‌ඨො සුචීරත>
    text <කුම්‌මග්‌ගං න නිවෙසෙය්‍ය යථා මූළ්‌හො අචෙතසො>
  text <175>
    text <අත්‌තානං නාතිවත්‌තෙය්‍ය අධම්‌මං න සමාචරෙ>
    text <අතිත්‌ථෙ නප්‌පතාරෙය්‍ය අනත්‌ථෙ න යුතො සියා>
  text <176>
    text <යො ච එතානි ඨානානි කත්‌තුං ජානාති ඛත්‌තියො>
    text <සදා සො වඩ්‌ඪතෙ රාජා සුක්‌කපක්‌ඛෙව චන්‌දිමා>
  text <177>
    text <ඤාතීනඤ්‌ච පියො හොති මිත්‌තෙසු ච විරොචති>
    text <කායස්‌ස භෙදා සප්‌පඤ්‌ඤො සග්‌ගං සො උපපජ්‌ජතීති>
  stand <සම්‌භවජාතකං පඤ්‌චමං>
  text <  <
  text <මහාකපිජාතකං>
  text <178>
    text <බාරාණස්‍යං අහූ රාජා කාසීනං රට්‌ඨවඩ්‌ඪනො>
    text <මිත්‌තාමච්‌චපරිබ්‍යූළ්‌හො අගමාසි මිගාජිනං>
  text <179>
    text <තත්‌ථ බ්‍රාහ්‌මණමද්‌දක්‌ඛි සෙතං චිත්‍රං කිලාසිනං>
    text <විද්‌ධස්‌තං කොවිළාරංව කිසං ධමනිසන්‌ථතං>
  text <180>
    text <පරමකාරුඤ්‌ඤතං පත්‌තං දිස්‌වා කිච්‌ඡගතං නරං>
    text <අවච බ්‍යම්‌හිතො රාජා යක්‌ඛානං කතමො නුසි>
  text <181>
    text <හත්‌ථපාදා ච තෙ සෙතා තතො සෙතතරං සිරො>
    text <ගත්‌තං කම්‌මාසවණ්‌ණං තෙ කිලාසබහුලො චසි>
  text <182>
    text <වට්‌ටනාවළි සඞ්‌කාසා පිට්‌ඨි තෙ නින්‌නතුන්‌නතා>
    text <කාළපබ්‌බාව තෙ අඞ්‌ගා නාඤ්‌ඤං පස්‌සාමි එදිසං>
  text <183>
    text <උග්‌ඝට්‌ටපාදො තසිතො කිසො ධමනිසන්‌ථතො>
    text <ඡාතො ආතත්‌තරූපොසි කුතොසි කත්‌ථ ගච්‌ඡසි>
  text <184>
    text <දුද්‌දසී අප්‌පකාරොසි දුබ්‌බණ්‌ණො භීමදස්‌සනො>
    text <ජනෙත්‌ති යාපි තෙ මාතා න තං ඉච්‌ඡෙය්‍ය පස්‌සිතුං>
  text <185>
    text <කිං කම්‌මමකරං පුබ්‌බෙ කං අවජ්‌ඣං අඝාතයි>
    text <කිබ්‌බිසං යං කරිත්‌වාන ඉදං දුක්‌ඛං උපාගමි>
  text <186>
    text <තග්‌ඝ තෙ අහමක්‌ඛිස්‌සං යථාපි කුසලො තථා>
    text <සච්‌චවාදිඤ්‌හි ලොකස්‌මිං පසංසන්‌තීධ පණ්‌ඩිතා>
  text <187>
    text <එකො චරං ගොගවෙසො මූළ්‌හො අච්‌චසරිං වනෙ>
    text <අරඤ්‌ඤෙ ඉරීණෙ විවනෙ නානාකුඤ්‌ජරසෙවිතෙ>
  text <188>
    text <වාළමිගානුචරිතෙ විප්‌පනට්‌ඨොස්‌මි කානනෙ>
    text <අචරිං තත්‌ථ සත්‌තාහං ඛුප්‌පිපාස සමප්‌පිතො>
  text <189>
    text <තත්‌ථ තින්‌දුකමද්‌දක්‌ඛිං විසමට්‌ඨං බුභුක්‌ඛිතො>
    text <පපාතමභිලම්‌බන්‌තං සම්‌පන්‌නඵලධාරිනං>
  text <190>
    text <වාතස්‌සිතානි භක්‌ඛෙසිං තානි රුච්‌චිංසු මෙ භුසං>
    text <අතිත්‌තො රුක්‌ඛමාරූහිං තත්‌ථ හෙස්‌සාමි ආසිතො>
  text <191>
    text <එකං මෙ භක්‌ඛිතං ආසි දුතියං අභිපත්‌ථිතං>
    text <තතො සා භඤ්‌ජථ සාඛා ඡින්‌නා ඵරසුනා විය>
  text <192>
    text <සොහං සහාව සාඛාහි උද්‌ධංපාදො අවංසිරො>
    text <අප්‌පතිට්‌ඨෙ අනාලම්‌බෙ ගිරිදුග්‌ගස්‌මි පාපතං>
  text <193>
    text <යස්‌මා ච වාරි ගම්‌භීරං තස්‌මා න සමපජ්‌ජිසං>
    text <තත්‌ථ සෙසිං නිරානන්‌දො අනූනා දස රත්‌තියො>
  text <194>
    text <අථෙත්‌ථ කපි මාගඤ්‌ඡි ගොනඞ්‌ගුලො දරීචරො>
    text <සාඛාහි සාඛං විචරන්‌තො ඛාදමානො දුමප්‌ඵලං>
  text <195>
    text <සො මං දිස්‌වා කිසං පණ්‌ඩුං කාරුඤ්‌ඤමකරං මයි>
    text <අම්‌භො කො නාම සො එත්‌ථ එවං දුක්‌ඛෙන අට්‌ටිතො>
  text <196>
    text <මනුස්‌සො අමනුස්‌සො වා අත්‌තානං මෙ පවෙදය>
    text <තස්‌සඤ්‌ජලිං පණාමෙත්‌වා ඉදං වචනමබ්‍රවිං>
  text <197>
    text <මනුස්‌සොහං බ්‍යසම්‌පත්‌තො සා මෙ නත්‌ථි ඉතො ගති>
    text <තං වො වදාමි භද්‌දං වො ත්‌වඤ්‌ච මෙ සරණං භව>
  text <198>
    text <ගරුං සිලං ගහෙත්‌වාන විචරී පබ්‌බතෙ කපි>
    text <සිලාය යොග්‌ගං කත්‌වාන නිසභො එතදබ්‍රවි>
  text <199>
    text <එහි මෙ පිට්‌ඨිමාරුය්‌හ ගීවං ගණ්‌හාහි බාහුභි>
    text <අහං තං උද්‌ධරිස්‌සාමි ගිරිදුග්‌ගත වෙගසා>
  text <200>
    text <තස්‌ස තං වචනං සුත්‌වා වානරින්‌දස්‌ස සිරීමතො>
    text <පිට්‌ඨිමාරුය්‌හ ධීරස්‌ස ගීවං බාහාහි අග්‌ගහිං>
  text <201>
    text <සො මං තතො සමුට්‌ඨාසි තෙජස්‌සී බලවා කපි>
    text <විහඤ්‌ඤමානො කිච්‌ඡෙන ගිරිදුග්‌ගත වෙගසා>
  text <202>
    text <උද්‌ධරිත්‌වාන මං සන්‌තො නිසභො එතදබ්‍රවි>
    text <ඉඞ්‌ඝ මං සම්‌ම රක්‌ඛස්‌සු පස්‌සුපිස්‌සං මුහුත්‌තකං>
  text <203>
    text <සීහා බ්‍යග්‌ඝා ච දීපී ච අච්‌ඡකොකතරච්‌ඡයො>
    text <තෙ මං පමත්‌තං හිංසෙය්‍යුං තෙ ත්‌වං දිස්‌වා නිවාරය>
  text <204>
    text <එවං මෙ පරිත්‌තාතූන පස්‌සුපි සො මුහුත්‌තකං>
    text <තදාහං පාපිකං දිට්‌ඨිං පටිලච්‌ඡිං අයොනිසො>
  text <205>
    text <භක්‌ඛො අයං මනුස්‌සානං යථා චඤ්‌ඤෙ වනෙ මිගා>
    text <යං නූනිමං වධිත්‌වාන ඡාතො ඛාදෙය්‍ය වානරං>
  text <206>
    text <අසිතො ච ගමිස්‌සාමි මංසමාදාය සම්‌බලං>
    text <කන්‌තාරං නිත්‌ථරිස්‌සාමි පාථෙය්‍යං මෙ භවිස්‌සති>
  text <207>
    text <තතො සිලං ගහෙත්‌වාන මත්‌ථකං සන්‌නිතාළයිං>
    text <මම ගත්‌ත කිලන්‌තස්‌ස පහාරො දුබ්‌බලො අහු>
  text <208>
    text <සො ච වෙගෙනුදප්‌පත්‌තො කපි රුහිර මක්‌ඛිතො>
    text <අස්‌සුපුණ්‌ණෙහි නෙත්‌තෙහි රොදන්‌තො මං උදික්‌ඛති>
  text <209>
    text <මාය්‍යොමං කරි භද්‌දන්‌තෙ ත්‌වඤ්‌ච නාමෙදිසං කරි>
    text <ත්‌වඤ්‌ච ඛො නාම දීඝාවු අඤ්‌ඤෙ වාරෙතුමරහසි>
  text <210>
    text <අහො වත රෙ පුරිස තාව දුක්‌කරකාරක>
    text <එදිසා විසමා දුග්‌ගා පපාතා උද්‌ධතො මයා>
  text <211>
    text <ආනීතො පරලොකාව දුබ්‌භෙය්‍යං මං අමඤ්‌ඤථ>
    text <තං තෙන පාපධම්‌මෙන පාපං පාපෙන චින්‌තිතං>
  text <212>
    text <මා හෙව ත්‌වං අධම්‌මට්‌ඨ වෙදනං කටුකං ඵුසි>
    text <මා හෙව පාපකම්‌මං තං ඵලං වෙළුංව තං වධි>
  text <213>
    text <තයිමෙ නත්‌ථි විස්‌සාසො පාපධම්‌ම අසඤ්‌ඤත>
    text <එහි මෙ පිට්‌ඨිතො ගච්‌ඡ දිස්‌සමානොව සන්‌තිකෙ>
  text <214>
    text <මුත්‌තොසි හත්‌ථා වාළානං පත්‌තොසි මානුසිං පදං>
    text <එස මග්‌ගො අධම්‌මට්‌ඨ තෙන ගච්‌ඡ යථාසුඛං>
  text <215>
    text <ඉදං වත්‌වා ගිරිචරො රහදෙ පක්‌ඛල්‍ය මත්‌ථකං>
    text <අස්‌සූනි සම්‌පමජ්‌ජිත්‌වා තතො පබ්‌බතමාරුහි>
  text <216>
    text <සොහං තෙනාභිසත්‌තොස්‌මි පරිළාහෙන අට්‌ටිතො>
    text <ඩය්‌හමානෙන ගත්‌තෙන වාරිං පාතුං උපාගමිං>
  text <217>
    text <අග්‌ගිනා විය සන්‌තත්‌තො රහදො රුහිරමක්‌ඛිතො>
    text <පුබ්‌බලොහිතසඞ්‌කාසො සබ්‌බො මෙ සමපජ්‌ජථ>
  text <218>
    text <යාවන්‌තො උදබින්‌දූනි කායස්‌මිං නිපතිංසු මෙ>
    text <තාවන්‌තො ගණ්‌ඩ ජායෙථ අද්‌ධබෙලුවසාදිසා>
  text <219>
    text <පභින්‌නා පග්‌ඝරිංසු මෙ කුණපා පුබ්‌බලොහිතා>
    text <යෙන යෙනෙව ගච්‌ඡාමි ගාමෙසු නිගමෙසු ච>
  text <220>
    text <දණ්‌ඩහත්‌ථා නිවාරෙන්‌ති ඉත්‌ථියො පුරිසා ච මං>
    text <ඔක්‌කිතා පූතිගන්‌ධෙන මාස්‌සු ඔරෙන ආගමා>
  text <221>
    text <එතාදිසං ඉදං දුක්‌ඛං සත්‌ත වස්‌සානි දානි මෙ>
    text <අනුභොමි සකං කම්‌මං පුබ්‌බෙ දුක්‌කටමත්‌තනො>
  text <222>
    text <තං වො වදාමි භද්‌දන්‌තෙ යාවන්‌තෙත්‌ථ සමාගතා>
    text <මාස්‌සු මිත්‌තාන දුබ්‌භිත්‌ථො මිත්‌තදුබ්‌භො හි පාපකො>
  text <223>
    text <කුට්‌ඨී කිලාසී භවති යො මිත්‌තානිධ දුබ්‌භති>
    text <කායස්‌ස භෙදා මිත්‌තද්‌දු නිරයං සොපපජ්‌ජතීති>
  stand <මහාකපිජාතකං ඡට්‌ඨං>
  text <  <
  text <දකරක්‌ඛසජාතකං>
  text <224>
    text <සචෙ වො වුය්‌හමානානං සත්‌තන්‌නං උදකණ්‌ණවෙ>
    text <මනුස්‌සබලිමෙසානො නාවං ගණ්‌හෙය්‍ය රක්‌ඛසො>
    text <අනුපුබ්‌බං කථං දත්‌වා මුඤ්‌චෙසි දකරක්‌ඛසා>
  text <225>
    text <මාතරං පඨමං දජ්‌ජං භරියං දත්‌වාන භාතරං>
    text <තතො සහායං දත්‌වාන පඤ්‌චමං දජ්‌ජං බ්‍රාහ්‌මණං>
    text <ඡට්‌ඨාහං දජ්‌ජමත්‌තානං නෙව දජ්‌ජං මහොසධං>
  text <226>
    text <පොසෙතා තෙ ජනෙත්‌තී ච දීඝරත්‌තානුකම්‌පිකා>
    text <ඡබ්‌භී තයි පදුස්‌සති පණ්‌ඩිතා අත්‌ථදස්‌සිනී>
    text <අඤ්‌ඤං උපනිසං කත්‌වා වධා තං පරිමොචයි>
  text <227>
    text <තං තාදිසිං පාණදදිං ඔරසං ගබ්‌භධාරිනිං>
    text <මාතරං කෙන දොසෙන දජ්‌ජාසි දකරක්‌ඛිනො>
  text <228>
    text <දහරා වියලඞ්‌කාරං ධාරෙති අපිළන්‌ධනං>
    text <දොවාරිකෙ අනීකට්‌ඨෙ අතිවෙලං පජග්‌ඝති>
  text <229>
    text <අථොපි පටිරාජූනං සයං දූතානි සාසති>
    text <මාතරං තෙන දොසෙන දජ්‌ජාහං දකරක්‌ඛිනො>
  text <230>
    text <ඉත්‌ථිගුම්‌බස්‌ස පවරා අච්‌චන්‌තං පියභාණිනී>
    text <අනුග්‌ගතා සීලවතී ඡායාව අනපායිනී>
  text <231>
    text <අක්‌කොධනා පුඤ්‌ඤවතී පණ්‌ඩිතා අත්‌ථදස්‌සිනී>
    text <උබ්‌බරිං කෙන දොසෙන දජ්‌ජාසි දකරක්‌ඛිනො>
  text <232>
    text <ඛිඩ්‌ඩාරතිසමාපන්‌නං අනත්‌ථවසමාගතං>
    text <සා මං සකාන පුත්‌තානං අයාචං යාචතෙ ධනං>
  text <233>
    text <සොහං දදාමි සාරත්‌තො බහුං උච්‌චාවචං ධනං>
    text <සුදුච්‌චජං චජිත්‌වාන පච්‌ඡා සොචාමි දුම්‌මනො>
    text <උබ්‌බරිං තෙන දොසෙන දජ්‌ජාහං දකරක්‌ඛිනො>
  text <234>
    text <යෙනොචිතා ජනපදා ආනීතා ච පටිග්‌ගහං>
    text <ආභතං පරරජ්‌ජෙභි අභිට්‌ඨාය බහුං ධනං>
  text <235>
    text <ධනුග්‌ගහානං පවරං සූරං තිඛිණමන්‌තිනං>
    text <භාතරං කෙන දොසෙන දජ්‌ජාසි දකරක්‌ඛිනො>
  text <236>
    text <යෙනොචිතා ජනපදා ආනීතා ච පටිග්‌ගහං>
    text <ආභතං පරරජ්‌ජෙභි අභිට්‌ඨාය බහුං ධනං>
  text <237>
    text <ධනුග්‌ගහානං පවරො සූරො තිඛිණමන්‌ති ච>
    text <මයායං සුඛිතො රාජා අතිමඤ්‌ඤති දාරකො>
  text <238>
    text <උපට්‌ඨානම්‌පි මෙ අය්‍යෙ න සො එති යථා පුරෙ>
    text <භාතරං තෙන දොසෙන දජ්‌ජාහං දකරක්‌ඛිනො>
  text <239>
    text <එකරත්‌තෙන උභයො ත්‌වඤ්‌චෙව ධනුසෙඛ ච>
    text <උභො ජාතෙත්‌ථ පඤ්‌චාලා සහායා සුසමාවයා>
  text <240>
    text <චරියා තං අනුබන්‌ධිත්‌ථො එකදුක්‌ඛසුඛො තව>
    text <උස්‌සුක්‌කො තෙ දිවාරත්‌තිං සබ්‌බකිච්‌චෙසු බ්‍යාවටො>
    text <සහායං කෙන දොසෙන දජ්‌ජාසි දකරක්‌ඛිනො>
  text <241>
    text <චරියා මං අයං අය්‍යෙ පජග්‌ඝිත්‌ථො මයා සහ>
    text <අජ්‌ජාපි තෙන වණ්‌ණෙන අතිවෙලං පජග්‌ඝති>
  text <242>
    text <උබ්‌බරියාපිහං අය්‍යෙ මන්‌තයාමි රහොගතො>
    text <අනාමන්‌තො පවිසති පුබ්‌බෙ අප්‌පටිවෙදිතො>
  text <243>
    text <ලද්‌ධද්‌වාරො කතොකාසො අහිරිකං අනාදරං>
    text <සහායං තෙන දොසෙන දජ්‌ජාහං දකරක්‌ඛිනො>
  text <244>
    text <කුසලො සබ්‌බනිමිත්‌තානං රුතඤ්‌ඤූ ආගතාගමො>
    text <උප්‌පාතෙ සුපිනෙ යුත්‌තො නිය්‍යානෙ ච පවෙසනෙ>
  text <245>
    text <පට්‌ඨො භූමන්‌තලික්‌ඛස්‌මිං නක්‌ඛත්‌තපදකොවිදො>
    text <බ්‍රාහ්‌මණං කෙන දොසෙන දජ්‌ජාසි දකරක්‌ඛිනො>
  text <246>
    text <පරිසායම්‌පි මෙ අය්‍යෙ උම්‌මීලිත්‌වා උදික්‌ඛති>
    text <තස්‌මා අච්‌චභමුං ලුද්‌දං දජ්‌ජාහං දකරක්‌ඛිනො>
  text <247>
    text <සසමුද්‌දපරියායං මහිං සාගරකුණ්‌ඩලං>
    text <වසුන්‌ධරං ආවසසි අමච්‌චපරිවාරිතො>
  text <248>
    text <චාතුරන්‌තො මහාරට්‌ඨො විජිතාවී මහබ්‌බලො>
    text <පථබ්‍යා එකරාජාසි යසො තෙ විපුලං ගතො>
  text <249>
    text <සොළසිත්‌ථිසහස්‌සානි ආමුත්‌තමණිකුණ්‌ඩලා>
    text <නානාජනපදා නාරී දෙවකඤ්‌ඤූපමා සුභා>
  text <250>
    text <එවං සබ්‌බඞ්‌ගසම්‌පන්‌නං සබ්‌බකාමසමිද්‌ධිනං>
    text <සුඛිතානං පියං දීඝං ජීවිතං ආහු ඛත්‌තිය>
  text <251>
    text <අථ ත්‌වං කෙන වණ්‌ණෙන කෙන වා පන හෙතුනා>
    text <පණ්‌ඩිතං අනුරක්‌ඛන්‌තො පාණං චජසි දුච්‌චජං>
  text <252>
    text <යතොපි ආගතො අය්‍යෙ මම හත්‌ථං මහොසධො>
    text <නාභිජානාමි ධීරස්‌ස අනුමත්‌තම්‌පි දුක්‌කටං>
  text <253>
    text <සචෙ ච කිස්‌මිචි කාලෙ මරණං මෙ පුරෙ සියා>
    text <සො මෙ පුත්‌තෙ පපුත්‌තෙ ච සුඛාපෙය්‍ය මහොසධො>
  text <254>
    text <අනාගතං පච්‌චුප්‌පන්‌නං සබ්‌බමත්‌ථම්‌පි පස්‌සති>
    text <අනාපරාධකම්‌මන්‌තං න දජ්‌ජං දකරක්‌ඛිනො>
  text <255>
    text <ඉදං සුණාථ පඤ්‌චාලා චූළනෙය්‍යස්‌ස භාසිතං>
    text <පණ්‌ඩිතං අනුරක්‌ඛන්‌තො පාණං චජති දුච්‌චජං>
  text <256>
    text <මාතු භරියාය භාතුච්‌ච සඛිනො බ්‍රාහ්‌මණස්‌ස ච>
    text <අත්‌තනො චාපි පඤ්‌චාලො ඡන්‌නං චජති ජීවිතං>
  text <257>
    text <එවං මහත්‌ථිකා පඤ්‌ඤා නිපුණා සාධුචින්‌තිනී>
    text <දිට්‌ඨධම්‌මහිතත්‌ථාය සම්‌පරායසුඛාය චාති>
  stand <දකරක්‌ඛසජාතකං සත්‌තමං>
  text <  <
  text <පණ්‌ඩරනාගරාජජාතකං>
  text <258>
    text <විකිණ්‌ණවාචං අනිගුය්‌හ මන්‌තං අසඤ්‌ඤතං අපරිචක්‌ඛිතාරං>
    text <භයං තමන්‌වෙති සයං අබොධං නාගං යථා පණ්‌ඩරකං සුපණ්‌ණො>
  text <259>
    text <යො ගුය්‌හමන්‌තං පරිරක්‌ඛනෙය්‍යං මොහා නරො සංසති හාසමානො>
    text <තං භින්‌නමන්‌තං භයමන්‌වෙති ඛිප්‌පං නාගං යථා පණ්‌ඩරකං සුපණ්‌ණො>
  text <260>
    text <නානුමිත්‌තො ගරුං අත්‌ථං ගුය්‌හං වෙදිතුමරහති>
    text <සුමිත්‌තො ච අසම්‌බුද්‌ධං සම්‌බුද්‌ධං වා අනත්‌ථ වා>
  text <261>
    text <විස්‌සාසමාපජ්‌ජිමහං අචෙලං සමණො අයං සම්‌මතො භාවිතත්‌තො>
    text <තස්‌සාහමක්‌ඛිං විවරිං ගුය්‌හමත්‌ථං අතීතමත්‌ථො කපණං රුදාමි>
  text <262>
    text <තස්‌සාහං පරමං බ්‍රහ්‌මෙ ගුය්‌හං වාචඤ්‌හි මං නාසක්‌ඛිං සංයමෙතුං>
    text <තප්‌පක්‌ඛතො හි භයමාගතං මමං අතීතමත්‌ථො කපණං රුදාමි>
  text <263>
    text <යො වෙ නරො සුහදං මඤ්‌ඤමානො ගුය්‌හමත්‌ථං සංසති දුක්‌කුලීනෙ>
    text <දොසා භයා අථවා රාගරත්‌තා පල්‌ලත්‌ථිතො බාලො අසංසයං සො>
  text <264>
    text <තිරොක්‌ඛවාචො අසතං පවිට්‌ඨො යො සඞ්‌ගතීසු මුදීරෙති වාක්‍යං>
    text <ආසීවිසො දුම්‌මුඛොත්‍යාහු තං නරං ආරා ආරා සංයමෙ තාදිසම්‌හා>
  text <265>
    text <අන්‌නං පානං කාසික චන්‌දනඤ්‌ච මනාපිත්‌ථියො මාලමුච්‌ඡාදනඤ්‌ච>
    text <ඔහාය ගච්‌ඡාමසෙ සබ්‌බකාමෙ සුපණ්‌ණ පාණූපගතාව ත්‍යම්‌හා>
  text <266>
    text <කො නීධ තිණ්‌ණං ගරහං උපෙති අස්‌මිංධ ලොකෙ පාණභූ නාගරාජ>
    text <සමණො සුපණ්‌ණො අථ වා ත්‌වමෙව කිං කාරණා පණ්‌ඩරකග්‌ගහීතො>
  text <267>
    text <සමණොති මෙ සම්‌මතත්‌තො අහොසි පියො ච මෙ මනසා භාවිතත්‌තො>
    text <තස්‌සාහමක්‌ඛිං විවරිං ගුය්‌හමත්‌ථං අතීතමත්‌ථො කපණං රුදාමි>
  text <268>
    text <න චත්‌ථි සත්‌තො අමරො පථබ්‍යා පඤ්‌ඤාවිධා නත්‌ථි න නින්‌දිතබ්‌බා>
  text <සච්‌චෙන ධම්‌මෙන ධිතියා දමෙන අලබ්‌භමබ්‍යාහරතී නරො ඉධ>
  text <269>
    text <මාතාපිතා පරමා බන්‌ධවානං නාස්‌ස තතියො අනුකම්‌පකත්‌ථි>
    text <තෙසම්‌පි ගුය්‌හං පරමං න සංසෙ මන්‌තස්‌ස භෙදං පරිසඞ්‌කමානො>
  text <270>
    text <මාතාපිතා භගිනී භාතරො ච සහායා වා යස්‌ස හොන්‌ති සපක්‌ඛා>
    text <තෙසම්‌පි ගුය්‌හං පරමං න සංසෙ මන්‌තස්‌ස භෙදං පරිසඞ්‌කමානො>
  text <271>
    text <භරියා චෙ පුරිසං වජ්‌ජා කොමාරී පියභාණිනී>
    text <පුත්‌තරූපයසූපෙතා ඤාතිසඞ්‌ඝපුරක්‌ඛතා තස්‌සාපි ගුය්‌හං පරමං න සංසෙ>
    text <මන්‌තස්‌ස භෙදං පරිසඞ්‌කමානො>
  text <272>
    text <න ගුය්‌හමත්‌ථං විවරෙය්‍ය රක්‌ඛෙය්‍ය නං යථා නිධිං>
    text <න හි පාතුකතො සාධු ගුය්‌හො අත්‌ථො පජානතා>
  text <273>
    text <ථියා ගුය්‌හං න සංසෙය්‍ය අමිත්‌තස්‌ස ච පණ්‌ඩිතො>
    text <යො චාමිසෙන සංහීරො හදයත්‌ථෙනො ච යො නරො>
  text <274>
    text <ගුය්‌හමත්‌ථං අසම්‌බුද්‌ධං සම්‌බොධයති යො නරො>
    text <මන්‌තභෙදභයා තස්‌ස දාසභූතො තිතික්‌ඛති>
  text <275>
    text <යාවන්‌තො පුරිසස්‌සත්‌ථං ගුය්‌හං ජානන්‌ති මන්‌තිනං>
    text <තාවන්‌තො තස්‌ස උබ්‌බෙගා තස්‌මා ගුය්‌හං න විස්‌සජෙ>
  text <276>
    text <විවිච්‌ච භාසෙය්‍ය දිවා රහස්‌සං රත්‌තිං ගිරං නාතිවෙලං පමුඤ්‌චෙ>
    text <උපස්‌සුතිකා හි සුණන්‌ති මන්‌තං තස්‌මා මන්‌තො ඛිප්‌පමුපෙති භෙදං>
  text <277>
    text <යථාපි අස්‌ස නගරං මහන්‌තං අද්‌වාරකං ආයසං භද්‌දසාලං>
    text <සමන්‌තඛාතාපරිඛාඋපෙතං එවම්‌පි මෙ තෙ ඉධ ගුය්‌හමන්‌තා>
  text <278>
    text <යෙ ගුය්‌හමන්‌තා අවිකිණ්‌ණවාචා දළ්‌හා සදත්‌ථෙසු නරා දුජිව්‌හ>
    text <ආරා අමිත්‌තා බ්‍යවජන්‌ති තෙහි ආසීවිසා වා රිව සත්‌තුසඞ්‌ඝා>
  text <279>
    text <හිත්‌වා ඝරං පබ්‌බජිතො අචෙලො නග්‌ගො මුණ්‌ඩො චරති ඝාසහෙතු>
    text <තම්‌හි නු ඛො විවරිං ගුය්‌හමත්‌ථං අත්‌ථා ච ධම්‌මා ච අපග්‌ගතම්‌හා>
  text <280>
    text <කථංකරො හොති සුපණ්‌ණරාජ කිංසීලො කෙන වතෙන වත්‌තං>
    text <සමණො චරං හිත්‌වා මමායිතානි කථංකරො සග්‌ගමුපෙති ඨානං>
  text <281>
    text <හිරියා තිතික්‌ඛාය දමෙනුපෙතො අක්‌කොධනො පෙසුණියං පහාය>
    text <සමණො චරං හිත්‌වා මමායිතානි එවංකරො සග්‌ගමුපෙති ඨානං>
  text <282>
    text <මාතාව පුත්‌තං තරුණං තනුජ්‌ජං සම්‌ඵස්‌සතා සබ්‌බගත්‌තං ඵරෙති>
    text <එවම්‌පි මෙ ත්‌වං පාතුරහු දිජින්‌ද මාතාව පුත්‌තං අනුකම්‌පමානො>
  text <283>
    text <හන්‌දජ්‌ජ ත්‌වං මුඤ්‌ච වධා දුජිව්‌හ තයො හි පුත්‌තා න හි අඤ්‌ඤො අත්‌ථි>
    text <අන්‌තෙවාසී දින්‌නකො අත්‍රජො ච රජ්‌ජස්‌සු පුත්‌තඤ්‌ඤතරො මෙ අහොසි>
  text <284>
    text <ඉච්‌චෙව වාක්‍යං විසජ්‌ජී සුපණ්‌ණො භුම්‍යං පතිට්‌ඨාය දිජො දුජිව්‌හං>
    text <මුත්‌තජ්‌ජ ත්‌වං සබ්‌බභයාතිවත්‌තො ථලූදකෙ හොහි මයාභිගුත්‌තො>
  text <285>
    text <ආතඞ්‌කිනං යථා කුසලො භිසක්‌කො පිපාසිතානං රහදොව සීතො>
    text <වෙස්‌මං යථා හිමසීතට්‌ටිතානං එවම්‌පි තෙ සරණමහං භවාමි>
  text <286>
    text <සන්‌ධිං කත්‌වා අමිත්‌තෙන අණ්‌ඩජෙන ජලාබුජ>
    text <විවරිය දාඨං සෙසි කුතො තං භයමාගතං>
  text <287>
    text <සඞ්‌කෙථෙව අමිත්‌තස්‌මිං මිත්‌තස්‌මිම්‌පි න විස්‌සසෙ>
    text <අභයා භයමුප්‌පන්‌නං අපි මූලානි කන්‌තති>
  text <288>
    text <කථං නු විස්‌සසෙ ත්‍යම්‌හි යෙනාසි කලහො කතො>
    text <නිච්‌චයත්‌තෙන ඨාතබ්‌බං සො දිසබ්‌භි න රජ්‌ජති>
  text <289>
    text <විස්‌සාසයෙ න ච තං විස්‌සයෙය්‍ය අසඞ්‌කිතො සඞ්‌කිතො ච භවෙය්‍ය>
    text <තථා තථා විඤ්‌ඤූ පරක්‌කමෙය්‍ය යථා යථා භාවං පරො න ජඤ්‌ඤා>
  text <290>
    text <තෙ දෙවවණ්‌ණා සුඛුමාලරූපා උභො සමා සුජයා පුඤ්‌ඤඛන්‌ධා>
    text <උපාගමුං කරම්‌පියං අචෙලං මිස්‌සීභූතා අස්‌සවාහාව නාගා>
  text <291>
    text <තතො හවෙ පණ්‌ඩරකො අචෙලං සයමෙවුපාගම්‌ම ඉදං අවොච>
    text <මුත්‌තජ්‌ජහං සබ්‌බභයාතිවත්‌තො න හි නූන තුය්‌හං මනසො පියම්‌හා>
  text <292>
    text <පියො හි මෙ ආසි සුපණ්‌ණරාජා අසංසයං පණ්‌ඩරකෙන සච්‌චං>
    text <සො රාගරත්‌තොව අකාසිමෙතං පාපකම්‌මං සම්‌පජානො න මොහා>
  text <293>
    text <න මෙ පියං අප්‌පියං වාපි හොති සම්‌පස්‌සතො ලොකමිමං පරඤ්‌ච>
    text <සුසඤ්‌ඤතානඤ්‌හි වියඤ්‌ජනෙන අසඤ්‌ඤතො ලොකමිමං චරාසි>
  text <294>
    text <අරියාවකාසොසි අනරියොවාසි අසඤ්‌ඤතො සඤ්‌ඤතසන්‌නිකාසො>
    text <කණ්‌හාභිජාතිකොසි අනරියරූපො පාපං බහුං දුච්‌චරිතං අචාරි>
  text <295>
    text <අදුට්‌ඨස්‌ස තුවං දුබ්‌භි දුබ්‌භී ච පිසුණො චසි>
    text <එතෙන සච්‌චවජ්‌ජෙන මුද්‌ධා තෙ ඵලතු සත්‌තධා>
  text <296>
    text <තස්‌මා හි මිත්‌තානං න දුබ්‌භිතබ්‌බං මිත්‌තදුබ්‌භා පාපියො නත්‌ථි අඤ්‌ඤො>
    text <ආසිත්‌තසත්‌තො නිහතො පථබ්‍යා ඉන්‌දස්‌ස වාක්‍යෙන හි සංවරො හතොති>
  stand <පණ්‌ඩරනාගරාජජාතකං අට්‌ඨමං>
  text <  <
  text <සම්‌බුලාජාතකං>
  text <297>
    text <කා වෙධමානා ගිරිකන්‌දරායං එකා තුවං තිට්‌ඨසි සංහිතූරු>
    text <පුට්‌ඨාසි මෙ පාණිපමෙය්‍යමජ්‌ඣෙ අක්‌ඛාහි මෙ නාමඤ්‌ච බන්‌ධවෙ ච>
  text <298>
    text <ඔභාසයං වනං රම්‌මං සීහබ්‍යග්‌ඝනිසෙවිතං>
    text <කා වා ත්‌වමසි කල්‍යාණි කස්‌ස වා ත්‌වං සුමජ්‌ඣිමෙ>
    text <අභිවාදෙමි තං භද්‌දෙ දානවාහං නමත්‌ථු තෙ>
  text <299>
    text <යො පුත්‌තො කාසිරාජස්‌ස සොත්‌ථිසෙනොති තං විදූ>
    text <තස්‌සාහං සම්‌බුලා භරියා එවං ජානාහි දානව>
    text <අභිවාදෙමි තං භන්‌තෙ සම්‌බුලාහං නමත්‌ථු තෙ>
  text <300>
    text <වෙදෙහපුත්‌තො භද්‌දන්‌තෙ වනෙ වසති ආතුරො>
    text <තමහං රොගසම්‌මත්‌තං එකා එකං උපට්‌ඨහං>
  text <301>
    text <අහඤ්‌ච වනමුඤ්‌ඡාය මධුමංසං මිගාබිලං>
    text <යදා හරාමි තං භක්‌ඛො තස්‌ස නූනජ්‌ජ නාධති>
  text <302>
    text <කිං වනෙ රාජපුත්‌තෙන ආතුරෙන කරිස්‌සසි>
    text <සම්‌බුලෙ පරිචිණ්‌ණෙන අහං භත්‌තා භවාමි තෙ>
  text <303>
    text <සොකට්‌ටාය දුරත්‌තාය කිං රූපං විජ්‌ජතෙ මම>
    text <අඤ්‌ඤං පරියෙස භද්‌දන්‌තෙ අභිරූපතරං මයා>
  text <304>
    text <එහිමං ගිරිමාරුය්‌හ භරියා මෙ චතුස්‌සතා>
    text <තාසං ත්‌වං පවරා හොහි සබ්‌බකාමසමිද්‌ධිනී>
  text <305>
    text <නූන තාරකවණ්‌ණාභෙ යං කිඤ්‌චි මනසිච්‌ඡසි>
    text <සබ්‌බං තං පචුරං මය්‌හං රමස්‌ස්‌වජ්‌ජ මයා සහ>
  text <306>
    text <නො චෙ තුවං මහෙසෙය්‍යං සම්‌බුලෙ කාරයිස්‌සසි>
    text <අලං ත්‌වං පාතරාසාය පණ්‌හෙ භක්‌ඛා භවිස්‌සසි>
  text <307>
    text <තඤ්‌ච සත්‌තජටො ලුද්‌දො කළාරො පුරිසාදකො>
    text <වනෙ නාථං අපස්‌සන්‌තිං සම්‌බුලං අග්‌ගහී භුජෙ>
  text <308>
    text <අධිපන්‌නා පිසාචෙන ලුද්‌දෙනාමිසචක්‌ඛුනා>
    text <සා ච සත්‌තුවසම්‌පත්‌තා පතිමෙවානුසොචති>
  text <309>
    text <න මෙ ඉදං තථා දුක්‌ඛං යං මං ඛාදෙය්‍ය රක්‌ඛසො>
    text <යඤ්‌ච මෙ අය්‍යපුත්‌තස්‌ස මනො හෙස්‌සති අඤ්‌ඤථා>
  text <310>
    text <න සන්‌ති දෙවා පවසන්‌ති නූන න හි නූන සන්‌ති ඉධ ලොකපාලා>
    text <සහසා කරොන්‌තානමසඤ්‌ඤතානං න හි නූන සන්‌ති පටිසෙධිතාරො>
  text <311>
    text <ඉත්‌ථීනමෙසා පවරා යසස්‌සිනී සන්‌තා සමා අග්‌ගිරිවුග්‌ගතෙජා>
    text <තඤ්‌චෙ තුවං රක්‌ඛසාදෙසි කඤ්‌ඤං මුද්‌ධා ච හි සත්‌තධා තෙ ඵලෙය්‍ය>
    text <මා ත්‌වං දහී මුඤ්‌ච පතිබ්‌බතාය>
  text <312>
    text <සා ච අස්‌සමමාගච්‌ඡි පමුත්‌තා පුරිසාදකා>
    text <නීළං පළිනං සකුණීව ගතසිඞ්‌ගංව ආලයං>
  text <313>
    text <සා තත්‌ථ පරිදෙවෙසි රාජපුත්‌තී යසස්‌සිනී>
    text <සම්‌බුලා උතුමත්‌තක්‌ඛා වනෙ නාථං අපස්‌සන්‌තී>
  text <314>
    text <සමණෙ බ්‍රාහ්‌මණෙ වන්‌දෙ සම්‌පන්‌නචරණෙ ඉසෙ>
    text <රාජපුත්‌තං අපස්‌සන්‌තී තුම්‌හංම්‌හි සරණං ගතා>
  text <315>
    text <වන්‌දෙ සීහෙ ච බ්‍යග්‌ඝෙ ච යෙ ච අඤ්‌ඤෙ වනෙ මිගා>
    text <රාජපුත්‌තං අපස්‌සන්‌තී තුම්‌හංම්‌හි සරණං ගතා>
  text <316>
    text <තිණා ලතානි ඔසධ්‍යො පබ්‌බතානි වනානි ච>
    text <රාජපුත්‌තං අපස්‌සන්‌තී තුම්‌හංම්‌හි සරණං ගතා>
  text <317>
    text <වන්‌දෙ ඉන්‌දීවරීසාමං රත්‌තිං නක්‌ඛත්‌තමාලිනිං>
    text <රාජපුත්‌තං අපස්‌සන්‌තී තුම්‌හංම්‌හි සරණං ගතා>
  text <318>
    text <වන්‌දෙ භාගීරථිං ගඞ්‌ගං සවන්‌තීනං පටිග්‌ගහං>
    text <රාජපුත්‌තං අපස්‌සන්‌තී තුම්‌හංම්‌හි සරණං ගතා>
  text <319>
    text <වන්‌දෙ අහං පබ්‌බතරාජසෙට්‌ඨං හිමවන්‌තං සිලුච්‌චයං>
    text <රාජපුත්‌තං අපස්‌සන්‌තී තුම්‌හංම්‌හි සරණං ගතා>
  text <320>
    text <අතිසායං වතාගච්‌ඡි රාජපුත්‌ති යසස්‌සිනි>
    text <කෙන නුජ්‌ජ සමාගච්‌ඡි කො තෙ පියතරො මයා>
  text <321>
    text <ඉදං ඛොහං තදාවොචං ගහිතා තෙන සත්‌තුනා>
    text <න මෙ ඉදං තථා දුක්‌ඛං යං මං ඛාදෙය්‍ය රක්‌ඛසො>
    text <යඤ්‌ච මෙ අය්‍යපුත්‌තස්‌ස මනො හෙස්‌සති අඤ්‌ඤථා>
  text <322>
    text <චොරීනං බහුබුද්‌ධීනං යාසු සච්‌චං සුදුල්‌ලභං>
    text <ථීනං භාවො දුරාජානො මච්‌ඡස්‌සෙවොදකෙ ගතං>
  text <323>
    text <තථා මං සච්‌චං පාලෙතු පාලයිස්‌සති චෙ මමං>
    text <යථාහං නාභිජානාමි අඤ්‌ඤං පියතරං තයා>
    text <එතෙන සච්‌චවජ්‌ජෙන බ්‍යාධි තෙ වූපසම්‌මතු>
  text <324>
    text <යෙ කුඤ්‌ජරා සත්‌තසතා උළාරා රක්‌ඛන්‌ති රත්‌තින්‌දිවමුය්‍යුතාවුධා>
    text <ධනුග්‌ගහානඤ්‌ච සතානි සොළස කථංවිධෙ පස්‌සසි භද්‌දෙ සත්‌තවො>
  text <325>
    text <අලඞ්‌කතායො පදුමුත්‌තරත්‌තචා විරාගිතා පස්‌සති හංසගග්‌ගරා>
    text <තාසං සුණිත්‌වා මිතගීතවාදිතං න දානි මෙ තාත තථා යථා පුරෙ>
  text <326>
    text <සුවණ්‌ණසංකච්‌චධරා සුවිග්‌ගහා අලඞ්‌කතා මානුසියච්‌ඡරූපමා>
    text <සෙනොපියා තාත අනින්‌දිතඞ්‌ගියො ඛත්‌තියකඤ්‌ඤා පටිලොභයන්‌ති නං>
  text <327>
    text <සචෙ අහං තාත තථා යථා පුරෙ පතිං තමුඤ්‌ඡාය පුනා වනෙ භරෙ>
    text <සම්‌මානයෙ මං න ච මං විමානයෙ ඉතොපි මෙ තාත තතො වරං සියා>
  text <328>
    text <යමන්‌නපානෙ විපුලස්‌මි ඔහිතෙ නාරී විමට්‌ඨාභරණා අලඞ්‌කතා>
    text <සබ්‌බඞ්‌ගුපෙතා පතිනො ච අප්‌පියා අබජ්‌ඣ තස්‌සා මරණං තතො වරං>
  text <329>
    text <අපි චෙ දලිද්‌දා කපණා අනාළ්‌හියා කටාදුතීයා පතිනො ච සා පියා>
    text <සබ්‌බඞ්‌ගුපෙතායපි අප්‌පියාය අයමෙව සෙය්‍යා කපණාපි යා පියා>
  text <330>
    text <සුදුල්‌ලභිත්‌ථී පුරිසස්‌ස යා හිතා භත්‌තිත්‌ථියා දුල්‌ලභො යො හිතො ච>
    text <හිතා ච තෙ සීලවතී ච භරියා ජනින්‌ද ධම්‌මං චර සම්‌බුලාය>
  text <331>
    text <සචෙ තුවං විපුලෙ ලද්‌ධභොගෙ ඉස්‌සාවතිණ්‌ණා මරණං උපෙසි>
    text <අහඤ්‌ච තෙ භද්‌දෙ ඉමා රාජකඤ්‌ඤා සබ්‌බෙ තෙ වචනකරා භවාමාති>
  stand <සම්‌බුලාජාතකං නවමං>
  text <  <
  text <ගන්‌ධතින්‌දුකජාතකං>
  text <332>
    text <අප්‌පමාදො අමතං පදං පමාදො මච්‌චුනො පදං>
    text <අප්‌පමත්‌තා න මීයන්‌ති යෙ පමත්‌තා යථා මතා>
  text <333>
    text <මදා පමාදො ජායෙථ පමාදා ජායතෙ ඛයො>
    text <ඛයා පදොසා ජායන්‌ති මා පමාදො භරතූසභ>
  text <334>
    text <බහූ හි ඛත්‌තියා ජීනා අත්‌ථං රට්‌ඨං පමාදිනො>
    text <අථොපි ගාමිනො ගාමා අනගාරා අගාරිනො>
  text <335>
    text <ඛත්‌තියස්‌ස පමත්‌තස්‌ස රට්‌ඨස්‌මිං රට්‌ඨවඩ්‌ඪන>
    text <සබ්‌බෙ භොගා විනස්‌සන්‌ති රඤ්‌ඤො තං වුච්‌චතෙ අඝං>
  text <336>
    text <නෙස ධම්‌මො මහාරාජ අතිවෙලං පමජ්‌ජසි>
    text <ඉද්‌ධං ඵීතං ජනපදං චොරා විද්‌ධංසයන්‌ති නං>
  text <337>
    text <න තෙ පුත්‌තා භවිස්‌සන්‌ති න හිරඤ්‌ඤං න ධානියං>
    text <රට්‌ඨෙ විලුප්‌පමානම්‌හි සබ්‌බභොගෙහි ජිය්‍යසි>
  text <338>
    text <සබ්‌බභොගා පරිජිණ්‌ණං රාජානං වාපි ඛත්‌තියං>
    text <ඤාතිමිත්‌තා සුහජ්‌ජා ච න තං මඤ්‌ඤන්‌ති මානියං>
  text <339>
    text <හත්‌ථාරොහා අනීකට්‌ඨා රථිකා පත්‌තිකාරකා>
    text <තමෙවමුපජීවන්‌තා න තං මඤ්‌ඤන්‌ති මානියං>
  text <340>
    text <අසංවිහිතකම්‌මන්‌තං බාලං දුම්‌මන්‌තිමන්‌තිනං>
    text <සිරී ජහති දුම්‌මෙධං ජිණ්‌ණංව උරගො තචං>
  text <341>
    text <සුසංවිහිතකම්‌මන්‌තං කාලුට්‌ඨායිං අතන්‌දිතං>
    text <සබ්‌බෙ භොගාභිවඩ්‌ඪන්‌ති ගාවො සඋසභාමිව>
  text <342>
    text <උපස්‌සුතිං මහාරාජ රට්‌ඨෙ ජනපදෙ චර>
    text <තත්‌ථ දිස්‌වා ච සුත්‌වා ච තතො තං පටිපජ්‌ජසි>
  text <343>
    text <එවං වෙදෙතු පඤ්‌චාලො සඞ්‌ගාමෙ සරමප්‌පිතො>
    text <යථාහමජ්‌ජ වෙදෙමි කණ්‌ටකෙන සමප්‌පිතො>
  text <344>
    text <ජිණ්‌ණො දුබ්‌බලචක්‌ඛූසි න රූපං සාධු පස්‌සසි>
    text <කිං තත්‌ථ බ්‍රහ්‌මදත්‌තස්‌ස යං තං මග්‌ගෙය්‍ය කණ්‌ටකො>
  text <345>
    text <බහ්‌වෙත්‌ථ බ්‍රහ්‌මදත්‌තස්‌ස සොහං මග්‌ගස්‌මි බ්‍රාහ්‌මණ>
    text <අරක්‌ඛිතා ජානපදා අධම්‌මබලිනා හතා>
  text <346>
    text <රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා>
    text <රට්‌ඨස්‌මිං කූටරාජස්‌ස බහු අධම්‌මිකො ජනො>
  text <347>
    text <එතාදිසෙ භයෙ ජාතෙ භයට්‌ටා තාත මාණවා>
    text <නිල්‌ලෙනකානි කුබ්‌බන්‌ති වනෙ ආහත්‌ව කණ්‌ටකං>
  text <348>
    text <කදාස්‌සු නාමයං රාජා බ්‍රහ්‌මදත්‌තො මරිස්‌සති>
    text <යස්‌ස රට්‌ඨම්‌හි ජිය්‍යන්‌ති අප්‌පතිකා කුමාරිකා>
  text <349>
    text <දුබ්‌භාසිතඤ්‌හි තෙ ජම්‌මි අනත්‌ථපදකොවිදෙ>
    text <කුහිං රාජා කුමාරීනං භත්‌තාරං පරියෙසති>
  text <350>
    text <න මෙ දුබ්‌භාසිතං බ්‍රහ්‌මෙ කොවිදත්‌ථපදා අහං>
    text <අරක්‌ඛිතා ජානපදා අධම්‌මබලිනා හතා>
  text <351>
    text <රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා>
    text <රට්‌ඨස්‌මිං කූටරාජස්‌ස බහු අධම්‌මිකො ජනො>
    text <දුජ්‌ජීවෙ දුබ්‌භරෙ දාරෙ කුතො භත්‌තා කුමාරියො>
  text <352>
    text <එවං සයතු පඤ්‌චාලො සඞ්‌ගාමෙ සත්‌තියා හතො>
    text <යථායං කපණො සෙති හතො ඵාලෙන සාලියො>
  text <353>
    text <අධම්‌මෙන තුවං ජම්‌ම බ්‍රහ්‌මදත්‌තස්‌ස කුජ්‌ඣසි>
    text <යො ත්‌වං සපසි රාජානං අපරජ්‌ඣිත්‌වාන අත්‌තනො>
  text <354>
    text <ධම්‌මෙන බ්‍රහ්‌මදත්‌තස්‌ස අහං කුජ්‌ඣාමි බ්‍රාහ්‌මණ>
    text <අරක්‌ඛිතා ජානපදා අධම්‌මබලිනා හතා>
  text <355>
    text <රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා>
    text <රට්‌ඨස්‌මිං කූටරාජස්‌ස බහු අධම්‌මිකො ජනො>
  text <356>
    text <සා නූන පුන රෙ පක්‌කා විකාලෙ භත්‌තමාහරි>
    text <භත්‌තහාරිං අපෙක්‌ඛන්‌තො හතො ඵාලෙන සාලියො>
  text <357>
    text <එවං හඤ්‌ඤතු පඤ්‌චාලො සඞ්‌ගාමෙ අසිනා හතො>
    text <යථාහමජ්‌ජ පහතො ඛීරඤ්‌ච මෙ පවට්‌ටිතං>
  text <358>
    text <යං පසු ඛීරං ඡඩ්‌ඩෙති පසුපාලං විහිංසති>
    text <කිං තත්‌ථ බ්‍රහ්‌මදත්‌තස්‌ස යං නො ගරහතෙ භවං>
  text <359>
    text <ගාරය්‌හො බ්‍රහ්‌මෙ පඤ්‌චාලො බ්‍රහ්‌මදත්‌තස්‌ස රාජිනො>
    text <අරක්‌ඛිතා ජානපදා අධම්‌මබලිනා හතා>
  text <360>
    text <රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා>
    text <රට්‌ඨස්‌මිං කූටරාජස්‌ස බහු අධම්‌මිකො ජනො>
  text <361>
    text <චණ්‌ඩා අටනකා ගාවී යං පුරෙ න දුහාමසෙ>
    text <තං දානි අජ්‌ජ දොහාම ඛීරකාමෙහුපද්‌දුතා>
  text <362>
    text <එවං කන්‌දතු පඤ්‌චාලො විපුත්‌තො විප්‌පසුක්‌ඛතු>
    text <යථායං කපණා ගාවී විපුත්‌තා පරිධාවති>
  text <363>
    text <යං පසු පසුපාලස්‌ස සම්‌භමෙය්‍ය රවෙය්‍ය වා>
    text <කො නීධ අපරාධත්‌ථි බ්‍රහ්‌මදත්‌තස්‌ස රාජිනො>
  text <364>
    text <අපරාධො මහාබ්‍රහ්‌මෙ බ්‍රහ්‌මදත්‌තස්‌ස රාජිනො>
    text <අරක්‌ඛිතා ජානපදා අධම්‌මබලිනා හතා>
  text <365>
    text <රත්‌තිඤ්‌හි චොරා ඛාදන්‌ති දිවා ඛාදන්‌ති තුණ්‌ඩියා>
    text <රට්‌ඨස්‌මිං කූටරාජස්‌ස බහු අධම්‌මිකො ජනො>
    text <කථං නො අසිකොසත්‌ථා ඛීරපා හඤ්‌ඤතෙ පජා>
  text <366>
    text <එවං ඛජ්‌ජතු පඤ්‌චාලො හතො යුද්‌ධෙ සපුත්‌තකො>
    text <යථාහමජ්‌ජ ඛජ්‌ජාමි ගාමිකෙහි අරඤ්‌ඤජො>
  text <367>
    text <න සබ්‌බභූතෙසු විධෙන්‌ති රක්‌ඛං රාජානො මණ්‌ඩූක මනුස්‌සලොකෙ>
    text <නෙත්‌තාවතා රාජා අධම්‌මචාරී යං තාදිසං ජීවමදෙය්‍යු ධඞ්‌කා>
  text <368>
    text <අධම්‌මරූපො වත බ්‍රහ්‌මචාරී අනුප්‌පියං භාසසි ඛත්‌තියස්‌ස>
    text <විලුප්‌පමානාය පුථුප්‌පජාය පූජෙසි රාජං පරමප්‌පමාදං>
  text <369>
    text <සචෙ ඉමං බ්‍රහ්‌මෙ සුරජ්‌ජකං සියා ඵීතං රට්‌ඨං මුදිතං විප්‌පසන්‌නං>
    text <භුත්‌වා බලිං අග්‌ගපිණ්‌ඩඤ්‌ච කාකා න මාදිසං ජීවමදෙය්‍යු ධඞ්‌කාති>
    text <කිංඡන්‌ද කුම්‌භ ජයද්‌දිස ඡද්‌දන්‌ත අථ පණ්‌ඩිතසම්‌භව සිරකපි>
    text <දකරක්‌ඛස පණ්‌ඩරනාගවරො අථ සම්‌බුල තින්‌දුකදෙවසුතොති>
  stand <ගන්‌ධතින්‌දුකජාතකං දසමං>
  text <තස්‌සුද්‌දානං>
  stand <තිංසනිපාතං නිට්‌ඨිතං>
  stand <ජාතකපාළියා පඨමො භාගො නිට්‌ඨිතො>
