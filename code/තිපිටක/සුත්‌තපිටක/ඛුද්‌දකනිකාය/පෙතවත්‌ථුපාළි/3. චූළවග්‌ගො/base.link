text <චූළවග්‌ගො>
  text <අභිජ්‌ජමානපෙතවත්‌ථු>
    text <387>
      text <අභිජ්‌ජමානෙ වාරිම්‌හි ගඞ්‌ගාය ඉධ ගච්‌ඡසි>
      text <නග්‌ගො පුබ්‌බද්‌ධපෙතොව මාලධාරී අලඞ්‌කතො>
      text <කුහිං ගමිස්‌සසි පෙත කත්‌ථ වාසො භවිස්‌සතීති>
    text <388>
      text <චුන්‌දට්‌ඨිලං ගමිස්‌සාමි පෙතො සො ඉති භාසති>
      text <අන්‌තරෙ වාසභගාමං බාරාණසිං ච සන්‌තිකෙ>
    text <389>
      text <තඤ්‌ච දිස්‌වා මහාමත්‌තො කොලියො ඉති විස්‌සුතො>
      text <සත්‌තුං භත්‌තඤ්‌ච පෙතස්‌ස පීතකඤ්‌ච යුගං අදා>
    text <390>
      text <නාවාය තිට්‌ඨමානාය කප්‌පකස්‌ස අදාපයි>
      text <කප්‌පකස්‌ස පදින්‌නම්‌හි ඨානෙ පෙතස්‌ස දිස්‌සථ>
    text <391>
      text <තතො සුවත්‌ථවසනො මාලධාරී අලඞ්‌කතො>
      text <ඨානෙ ඨිතස්‌ස පෙතස්‌ස දක්‌ඛිණා උපකප්‌පථ>
      text <තස්‌මා දජ්‌ජෙථ පෙතානං අනුකම්‌පාය පුනප්‌පුනං>
    text <392>
      text <සාතුන්‌නවසනා එකෙ අඤ්‌ඤෙ කෙසනිවාසනා>
      text <පෙතා භත්‌තාය ගච්‌ඡන්‌ති පක්‌කමන්‌ති දිසොදිසං>
    text <393>
      text <දූරෙ එකෙ පධාවිත්‌වා අලද්‌ධාව නිවත්‌තරෙ>
      text <ඡාතා පමුච්‌ඡිතා භන්‌තා භූමියං පටිසුම්‌භිතා>
    text <394>
      text <තෙ ච තත්‌ථ පපතිතා භූමියං පටිසුම්‌භිතා>
      text <පුබ්‌බෙ අකතකල්‍යාණා අග්‌ගිදඩ්‌ඪාව ආතපෙ>
    text <395>
      text <මයං පුබ්‌බෙ පාපධම්‌මා ඝරණී කුලමාතරො>
      text <සන්‌තෙසු දෙය්‍යධම්‌මෙසු දීපං නාකම්‌හ අත්‌තනො>
    text <396>
      text <පහූතං අන්‌නපානම්‌පි අපිස්‌සු අවකිරීයති>
      text <සම්‌මග්‌ගතෙ පබ්‌බජිතෙ න ච කිඤ්‌චි අදම්‌හසෙ>
    text <397>
      text <අකම්‌මකාමා අලසා සාදුකාමා මහග්‌ඝසා>
      text <ආලොපපිණ්‌ඩදාතාරො පටිග්‌ගහෙ පරිභාසිම්‌හසෙ>
    text <398>
      text <තෙ ඝරා තා ච දාසියො තානෙවාභරණානි නො>
      text <තෙ අඤ්‌ඤෙ පරිචාරෙන්‌ති මයං දුක්‌ඛස්‌ස භාගිනො>
    text <399>
      text <වෙණී වා අවඤ්‌ඤා හොන්‌ති රථකාරී ච දුබ්‌භිකා>
      text <චණ්‌ඩාලී කපණා හොන්‌ති කප්‌පකා ච පුනප්‌පුනං>
    text <400>
      text <යානි යානි නිහීනානි කුලානි කපණානි ච>
      text <තෙසු තෙස්‌වෙව ජායන්‌ති එසා මච්‌ඡරිනො ගති>
    text <401>
      text <පුබ්‌බෙ ච කතකල්‍යාණා දායකා වීතමච්‌ඡරා>
      text <සග්‌ගං තෙ පරිපූරෙන්‌ති ඔභාසෙන්‌ති ච නන්‌දනං>
    text <402>
      text <වෙජයන්‌තෙ ච පාසාදෙ රමිත්‌වා කාමකාමිනො>
      text <උච්‌චාකුලෙසු ජායන්‌ති සභොගෙසු තතො චුතා>
    text <403>
      text <කූටාගාරෙ ච පාසාදෙ පල්‌ලඞ්‌කෙ ගොනකත්‌ථතෙ>
      text <බීජිතඞ්‌ගා මොරහත්‌ථෙහි කුලෙ ජාතා යසස්‌සිනො>
    text <404>
      text <අඞ්‌කතො අඞ්‌කං ගච්‌ඡන්‌ති මාලධාරී අලඞ්‌කතා>
      text <ධාතියො උපතිට්‌ඨන්‌ති සායං පාතං සුඛෙසිනො>
    text <405>
      text <නයිදං අකතපුඤ්‌ඤානං කතපුඤ්‌ඤානමෙවිදං>
      text <අසොකං නන්‌දනං රම්‌මං තිදසානං මහාවනං>
    text <406>
      text <සුඛං අකතපුඤ්‌ඤානං ඉධ නත්‌ථි පරත්‌ථ ච>
      text <සුඛඤ්‌ච කතපුඤ්‌ඤානං ඉධ චෙව පරත්‌ථ ච>
    text <407>
      text <තෙසං සහබ්‍යකාමානං කත්‌තබ්‌බං කුසලං බහුං>
      text <කතපුඤ්‌ඤා හි මොදන්‌ති සග්‌ගෙ භොගසමඞ්‌ගිනොති>
    stand <අභිජ්‌ජමානපෙතවත්‌ථු පඨමං>
  text <සාණවාසීථෙරපෙතවත්‌ථු>
    text <408>
      text <කුණ්‌ඩිනාගරියො ථෙරො සාණවාසි නිවාසිකො>
      text <පොට්‌ඨපාදොති නාමෙන සමණො භාවිතින්‌ද්‍රියො>
    text <409>
      text <තස්‌ස මාතා පිතා භාතා දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතා>
    text <410>
      text <තෙ දුග්‌ගතා සූචිකට්‌ටා කිලන්‌තා නග්‌ගිනො කිසා>
      text <උත්‌තසන්‌තා මහත්‌තාසා න දස්‌සෙන්‌ති කුරූරිනො>
    text <411>
      text <තස්‌ස භාතා විතරිත්‌වා නග්‌ගො එකපථෙකකො>
      text <චතුකුණ්‌ඩිකො භවිත්‌වාන ථෙරස්‌ස දස්‌සයීතුමං>
    text <412>
      text <ථෙරො චාමනසිකත්‌වා තුණ්‌හීභූතො අතික්‌කමි>
      text <සො ච විඤ්‌ඤාපයී ථෙරං භාතා පෙතගතො අහං>
    text <413>
      text <මාතා පිතා ච තෙ භන්‌තෙ දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතා>
    text <414>
      text <තෙ දුග්‌ගතා සූචිකට්‌ටා කිලන්‌තා නග්‌ගිනො කිසා>
      text <උත්‌තසන්‌තා මහත්‌තාසා න දස්‌සෙන්‌ති කුරූරිනො>
    text <415>
      text <අනුකම්‌පස්‌සු කාරුණිකො දත්‌වා අන්‌වාදිසාහි නො>
      text <තව දින්‌නෙන දානෙන යාපෙස්‌සන්‌ති කුරූරිනොති>
    text <416>
      text <ථෙරො චරිත්‌වා පිණ්‌ඩාය භික්‌ඛූ අඤ්‌ඤෙ ච ද්‌වාදස>
      text <එකජ්‌ඣං සන්‌නිපතිංසු භත්‌තවිස්‌සග්‌ගකාරණා>
    text <417>
      text <ථෙරො සබ්‌බෙව තෙ ආහ යථාලද්‌ධං දදාථ මෙ>
      text <සඞ්‌ඝභත්‌තං කරිස්‌සාමි අනුකම්‌පාය ඤාතිනං>
    text <418>
      text <නිය්‍යාදයිංසු ථෙරස්‌ස ථෙරො සඞ්‌ඝං නිමන්‌තයි>
      text <දත්‌වා අන්‌වාදිසි ථෙරො මාතු පිතු ච භාතුනො>
      text <ඉදං මෙ ඤාතීනං හොතු සුඛිතා හොන්‌තු ඤාතයො>
    text <419>
      text <සමනන්‌තරානුද්‌දිට්‌ඨෙ භොජනං උදපජ්‌ජථ>
      text <සුචිං පණීතං සම්‌පන්‌නං අනෙකරසබ්‍යඤ්‌ජනං>
    text <420>
      text <තතො උද්‌දස්‌සයී භාතා වණ්‌ණවා බලවා සුඛී>
      text <පහූතං භොජනං භන්‌තෙ පස්‌ස නග්‌ගාම්‌හසෙ මයං>
      text <තථා භන්‌තෙ පරක්‌කම යථා වත්‌ථං ලභාමසෙති>
    text <421>
      text <ථෙරො සඞ්‌කාරකූටම්‌හා උච්‌චිනිත්‌වාන නන්‌තකෙ>
      text <පිලොතිකං පටං කත්‌වා සඞ්‌ඝෙ චාතුද්‌දිසෙ අදා>
    text <422>
      text <දත්‌වා අන්‌වාදිසී ථෙරො මාතු පිතු ච භාතුනො>
      text <ඉදං මෙ ඤාතීනං හොතු සුඛිතා හොන්‌තු ඤාතයො>
    text <423>
      text <සමනන්‌තරානුද්‌දිට්‌ඨෙ වත්‌ථානි උදපජ්‌ජිසුං>
      text <තතො සුවත්‌ථවසනො ථෙරස්‌ස දස්‌සයීතුමං>
    text <424>
      text <යාවතා නන්‌දරාජස්‌ස විජිතස්‌මිං පටිච්‌ඡදා>
      text <තතො බහුතරා භන්‌තෙ වත්‌ථානච්‌ඡාදනානි නො>
    text <425>
      text <කොසෙය්‍යකම්‌බලීයානි ඛොම කප්‌පාසිකානි ච>
      text <විපුලා ච මහග්‌ඝා ච තෙපාකාසෙවලම්‌බරෙ>
    text <426>
      text <තෙ මයං පරිදහාම යං යං හි මනසො පියං>
      text <තථා භන්‌තෙ පරක්‌කම යථා ගෙහං ලභාමසෙති>
    text <427>
      text <ථෙරො පණ්‌ණකුටිං කත්‌වා සඞ්‌ඝෙ චාතුද්‌දිසෙ අදා>
      text <දත්‌වා අන්‌වාදිසී ථෙරො මාතු පිතු ච භාතුනො>
      text <ඉදං මෙ ඤාතීනං හොතු සුඛිතා හොන්‌තු ඤාතයො>
    text <428>
      text <සමනන්‌තරානුද්‌දිට්‌ඨෙ ඝරානි උදපජ්‌ජිසුං>
      text <කූටාගාරනිවෙසනා විභත්‌තා භාගසො මිතා>
    text <429>
      text <න මනුස්‌සෙසු ඊදිසා යාදිසා නො ඝරා ඉධ>
      text <අපි දිබ්‌බෙසු යාදිසා තාදිසා නො ඝරා ඉධ>
    text <430>
      text <දද්‌දල්‌ලමානා ආභෙන්‌ති සමන්‌තා චතුරො දිසා>
      text <තථා භන්‌තෙ පරක්‌කම යථා පානීයං ලභාමසෙති>
    text <431>
      text <ථෙරො කරණං පූරෙත්‌වා සඞ්‌ඝෙ චාතුද්‌දිසෙ අදා>
      text <දත්‌වා අන්‌වාදිසී ථෙරො මාතු පිතු ච භාතුනො>
      text <ඉදං මෙ ඤාතීනං හොතු සුඛිතා හොන්‌තු ඤාතයො>
    text <432>
      text <සමනන්‌තරානුද්‌දිට්‌ඨෙ පානීයං උදපජ්‌ජථ>
      text <ගම්‌භීරා චතුරස්‌සා ච පොක්‌ඛරඤ්‌ඤො සුනිම්‌මිතා>
    text <433>
      text <සීතොදිකා සුප්‌පතිත්‌ථා සීතා අප්‌පටිගන්‌ධියා>
      text <පදුමුප්‌පලසඤ්‌ඡන්‌නා වාරිකිඤ්‌ජක්‌ඛපූරිතා>
    text <434>
      text <තත්‌ථ න්‌හත්‌වා පිවිත්‌වා ච ථෙරස්‌ස පටිදස්‌සයුං>
      text <පහූතං පානීයං භන්‌තෙ පාදා දුක්‌ඛා ඵලන්‌ති නො>
    text <435>
      text <ආහිණ්‌ඩමානා ඛඤ්‌ජාම සක්‌ඛරෙ කුසකණ්‌ටකෙ>
      text <තථා භන්‌තෙ පරක්‌කම යථා යානං ලභාමසෙති>
    text <436>
      text <ථෙරො සිපාටිකං ලද්‌ධා සඞ්‌ඝෙ චාතුද්‌දිසෙ අදා>
      text <දත්‌වා අන්‌වාදිසී ථෙරො මාතු පිතු ච භාතුනො>
      text <ඉදං මෙ ඤාතීනං හොතු සුඛිතා හොන්‌තු ඤාතයො>
    text <437>
      text <සමනන්‌තරානුද්‌දිට්‌ඨෙ පෙතා රථෙන මාගමුං>
      text <අනුකම්‌පිතම්‌හ භදන්‌තෙ භත්‌තෙනච්‌ඡාදනෙන ච>
    text <438>
      text <ඝරෙන පානීයදානෙන යානදානෙන චූභයං>
      text <මුනිං කාරුණිකං ලොකෙ භන්‌තෙ වන්‌දිතුමාගතාති>
    stand <සාණවාසීථෙරපෙතවත්‌ථු දුතියං>
  text <රථකාරපෙතිවත්‌ථු>
    text <439>
      text <වෙළුරියථම්‌භං රුචිරං පභස්‌සරං විමානමාරුය්‌හ අනෙකචිත්‌තං>
      text <තත්‌ථච්‌ඡසි දෙවි මහානුභාවෙ පථද්‌ධනි පන්‌නරසෙව චන්‌දො>
    text <440>
      text <වණ්‌ණො ච තෙ කනකස්‌ස සන්‌නිභො උත්‌තත්‌තරූපො භුස දස්‌සනෙය්‍යො>
      text <පල්‌ලඞ්‌කසෙට්‌ඨෙ අතුලෙ නිසින්‌නා එකා තුවං නත්‌ථි ච තුය්‌හ සාමිකො>
    text <441>
      text <ඉමා ච තෙ පොක්‌ඛරණී සමන්‌තා පහූතමල්‍යා බහුපුණ්‌ඩරීකා>
      text <සුවණ්‌ණචුණ්‌ණෙහි සමන්‌තමොත්‌ථතා න තත්‌ථ පඞ්‌කො පණකො ච විජ්‌ජති>
    text <442>
      text <හංසා චිමෙ දස්‌සනීයා මනොරමා උදකස්‌මිමනුපරියන්‌ති සබ්‌බදා>
      text <සමය්‍ය වග්‌ගූපනදන්‌ති සබ්‌බෙ බින්‌දුස්‌සරා දුන්‌දුභීනංව ඝොසො>
    text <443>
      text <දද්‌දල්‌ලමානා යසසා යසස්‌සිනී නාවාය ච ත්‌වං අවලම්‌බ තිට්‌ඨසි>
      text <ආළාරපම්‌හෙ හසිතෙ පියංවදෙ සබ්‌බඞ්‌ගකල්‍යාණි භුසං විරොචසි>
    text <444>
      text <ඉදං විමානං විරජං සමෙ ඨිතං උය්‍යානවන්‌තං රතිනන්‌දිවඩ්‌ඪනං>
      text <ඉච්‌ඡාමහං නාරි අනොමදස්‌සනෙ තයා සහ නන්‌දනෙ ඉධ මොදිතුන්‌ති>
    text <445>
      text <කරොහි කම්‌මං ඉධ වෙදනීයං චිත්‌තඤ්‌ච තෙ ඉධ නිහිතං භවතු>
      text <කත්‌වාන කම්‌මං ඉධ වෙදනීයං එවං මමං ලච්‌ඡසි කාමකාමිනින්‌ති>
    text <446>
      text <සාධූති සො තස්‌සා පටිස්‌සුණිත්‌වා අකාසි කම්‌මං තහිං වෙදනීයං>
      text <කත්‌වාන කම්‌මං තහිං වෙදනීයං උපපජ්‌ජි සො මාණවො තස්‌සා සහබ්‍යතන්‌ති>
    stand <රථකාරපෙතිවත්‌ථු තතියං>
    stand <භාණවාරං දුතියං නිට්‌ඨිතං>
  text <භුසපෙතවත්‌ථු>
    text <447>
      text <භුසානි එකො සාලිං පුනාපරො අයඤ්‌ච නාරී සකමංසලොහිතං>
      text <තුවඤ්‌ච ගූථං අසුචිං අකන්‌තං පරිභුඤ්‌ජසි කිස්‌ස අයං විපාකොති>
    text <448>
      text <අයං පුරෙ මාතරං හිංසති අයං පන කූටවාණිජො>
      text <අයං මංසානි ඛාදිත්‌වා මුසාවාදෙන වඤ්‌චෙති>
    text <449>
      text <අහං මනුස්‌සෙසු මනුස්‌සභූතා අගාරිනී සබ්‌බකුලස්‌ස ඉස්‌සරා>
      text <සන්‌තෙසු පරිගුහාමි මා ච කිඤ්‌චි ඉතො අදං>
    text <450>
      text <මුසාවාදෙන ඡාදෙමි නත්‌ථි එතං මම ගෙහෙ>
      text <සචෙ සන්‌තං නිගුහාමි ගූථො මෙ හොතු භොජනං>
    text <451>
      text <තස්‌ස කම්‌මස්‌ස විපාකෙන මුසාවාදස්‌ස චූභයං>
      text <සුගන්‌ධං සාලිනො භත්‌තං ගූථං මෙ පරිවත්‌තති>
    text <452>
      text <අවඤ්‌ඣානි ච කම්‌මානි න හි කම්‌මං විනස්‌සති>
      text <දුග්‌ගන්‌ධං කිමිනං මීළං භුඤ්‌ජාමි ච පිවාමි චාති>
    stand <භුසපෙතවත්‌ථු චතුත්‌ථං>
  text <කුමාරපෙතවත්‌ථු>
    text <453>
      text <අච්‌ඡෙරරූපං සුගතස්‌ස ඤාණං සත්‌ථා යථා පුග්‌ගලං බ්‍යාකාසි>
      text <උස්‌සන්‌නපුඤ්‌ඤාපි භවන්‌ති හෙකෙ පරිත්‌තපුඤ්‌ඤාපි භවන්‌ති හෙකෙ>
    text <454>
      text <අයං කුමාරො සීවථිකාය ඡඩ්‌ඩිතො අඞ්‌ගුට්‌ඨස්‌නෙහෙන යාපෙති රත්‌තිං>
      text <න යක්‌ඛභූතා න සරීසපා වා විහෙඨයෙය්‍යුං කතපුඤ්‌ඤං කුමාරං>
    text <455>
      text <සුනඛාපිමස්‌ස පලිහිංසු පාදෙ ධඞ්‌කා සිඞ්‌ගාලා පරිවත්‌තයන්‌ති>
      text <ගබ්‌භාසයං පක්‌ඛිගණා හරන්‌ති කාකා පන අක්‌ඛිමලං හරන්‌ති>
    text <456>
      text <නයිමස්‌ස රක්‌ඛං විදහිංසු කෙචි න ඔසධං සාසපධූපනං වා>
      text <නක්‌ඛත්‌තයොගම්‌පි න අග්‌ගහෙසුං න සබ්‌බධඤ්‌ඤානිපි ආකිරිංසු>
    text <457>
      text <එතාදිසං උත්‌තමකිච්‌ඡපත්‌තං රත්‌තාභතං සීවථිකාය ඡඩ්‌ඩිතං>
      text <නොනීතපිණ්‌ඩංව පවෙධමානං සසංසයං ජීවිතසාවසෙසං>
    text <458>
      text <තමද්‌දසා දෙවමනුස්‌සපූජිතො දිස්‌වා ච තං බ්‍යාකරි භූරිපඤ්‌ඤො>
      text <අයං කුමාරො නගරස්‌සිමස්‌ස අග්‌ගකුලිකො භවිස්‌සති භොගතො ච>
    text <459>
      text <කිස්‌ස වතං කිං පන බ්‍රහ්‌මචරියං කිස්‌ස සුචිණ්‌ණස්‌ස අයං විපාකො>
      text <එතාදිසං බ්‍යසනං පාපුණිත්‌වා තං තාදිසං පච්‌චනුභොස්‌සතිද්‌ධින්‌ති>
    text <460>
      text <බුද්‌ධපමුඛස්‌ස භික්‌ඛුසඞ්‌ඝස්‌ස පූජං අකාසි ජනතා උළාරං>
      text <තත්‍රස්‌ස චිත්‌තස්‌සහු අඤ්‌ඤථත්‌තං වාචං අභාසි ඵරුසං අසබ්‌භං>
    text <461>
      text <සො තං විතක්‌කං පවිනොදයිත්‌වා පීතිං පසාදං පටිලද්‌ධා පච්‌ඡා>
      text <තථාගතං ජෙතවනෙ වසන්‌තං යාගුයා උපට්‌ඨාසි සත්‌තරත්‌තං>
    text <462>
      text <තස්‌ස වතං තං පන බ්‍රහ්‌මචරියං තස්‌ස සුචිණ්‌ණස්‌ස අයං විපාකො>
      text <එතාදිසං බ්‍යසනං පාපුණිත්‌වා තං තාදිසං පච්‌චනුභොස්‌සතිද්‌ධිං>
    text <463>
      text <ඨත්‌වාන සො වස්‌සසතං ඉධෙව සබ්‌බෙහි කාමෙහි සමඞ්‌ගිභූතො>
      text <කායස්‌ස භෙදා අභිසම්‌පරායං සහබ්‍යතං ගච්‌ඡති වාසවස්‌සාති>
    stand <කුමාරපෙතවත්‌ථු පඤ්‌චමං>
  text <සෙරිණීපෙතවත්‌ථු>
    text <464>
      text <නග්‌ගා දුබ්‌බණ්‌ණරූපාසි කිසා ධමනිසන්‌ථතා>
      text <උප්‌ඵාසුලිකෙ කිසිකෙ කා නු ත්‌වං ඉධ තිට්‌ඨසීති>
    text <465>
      text <අහං භදන්‌තෙ පෙතීම්‌හි දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතාති>
    text <466>
      text <කිං නු කායෙන වාචාය මනසා කුක්‌කටං කතං>
      text <කිස්‌ස කම්‌මවිපාකෙන පෙතලොකං ඉතො ගතාති>
    text <467>
      text <අනාවටෙසු තිත්‌ථෙසු විචිනිං අඩ්‌ඪමාසකං>
      text <සන්‌තෙසු දෙය්‍යධම්‌මෙසු දීපං නාකාසිමත්‌තනො>
    text <468>
      text <නදිං උපෙමි තසිතා රිත්‌තකා පරිවත්‌තති>
      text <ඡායං උපෙමි උණ්‌හෙසු ආතපො පරිවත්‌තති>
    text <469>
      text <අග්‌ගිවණ්‌ණො ච මෙ වාතො ඩහන්‌තො උපවායති>
      text <එතඤ්‌ච භන්‌තෙ අරහාමි අඤ්‌ඤඤ්‌ච පාපකං තතො>
    text <470>
      text <ගන්‌ත්‌වාන හත්‌ථිනිං පුරං වජ්‌ජෙසි මය්‌හ මාතරං>
      text <ධීතා ච තෙ මයා දිට්‌ඨා දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතා>
    text <471>
      text <අත්‌ථි මෙ එත්‌ථ නික්‌ඛිත්‌තං අනක්‌ඛාතඤ්‌ච තං මයා>
      text <චත්‌තාරිසතසහස්‌සානි පල්‌ලඞ්‌කස්‌ස ච හෙට්‌ඨතො>
    text <472>
      text <තතො මෙ දානං දදතු තස්‌සා ච හොතු ජීවිකා>
      text <දානං දත්‌වා ච මෙ මාතා දක්‌ඛිණං අනුදිච්‌ඡතු>
      text <තදාහං සුඛිතා හෙස්‌සං සබ්‌බකාමසමිද්‌ධිනීති>
    text <473>
      text <සාධූති සො පටිස්‌සුත්‌වා ගන්‌ත්‌වාන හත්‌ථිනිං පුරං>
      text <ධීතා ච තෙ මයා දිට්‌ඨා දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතා>
    text <අවොච තස්‌සා මාතරං>
    text <474>
      text <සා මං තත්‌ථ සමාදපෙසි වජ්‌ජෙසි මය්‌හ මාතරං>
      text <ධීතා ච තෙ මයා දිට්‌ඨා දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතා>
    text <475>
      text <අත්‌ථි ච මෙ එත්‌ථ නික්‌ඛිත්‌තං අනක්‌ඛාතඤ්‌ච තං මයා>
      text <චත්‌තාරිසතසහස්‌සානි පල්‌ලඞ්‌කස්‌ස ච හෙට්‌ඨතො>
    text <476>
      text <තතො මෙ දානං දදතු තස්‌සා ච හොතු ජීවිකා>
      text <දානං දත්‌වා ච මෙ මාතා දක්‌ඛිණං අනුදිච්‌ඡතු>
      text <තදා සා සුඛිතා හෙස්‌සං සබ්‌බකාමසමිද්‌ධිනීති>
    text <477>
      text <තතො හි සා දානමදා තස්‌සා දක්‌ඛිණමාදිසී>
      text <පෙතී ච සුඛිතා ආසි තස්‌සා චාසි සුජීවිකාති>
    stand <සෙරිණීපෙතවත්‌ථු ඡට්‌ඨං>
  text <මිගලුද්‌දකපෙතවත්‌ථු>
    text <478>
      text <නරනාරිපුරක්‌ඛතො යුවා රජනීයෙහි කාමගුණෙහි සොභසි>
      text <දිවසං අනුභොසි කාරණං කිමකාසි පුරිමාය ජාතියාති>
    text <479>
      text <අහං රාජගහෙ රම්‌මෙ රමණීයෙ ගිරිබ්‌බජෙ>
      text <මිගලුද්‌දො පුරෙ ආසිං ලොහිතපාණි දාරුණො>
    text <480>
      text <අවිරොධකරෙසු පාණිසු පුථුසත්‌තෙසු පදුට්‌ඨමානසො>
      text <විචරිං අතිදාරුණො සදා පරහිංසාය රතො අසඤ්‌ඤතො>
    text <481>
      text <තස්‌ස මෙ සහායො සුහදයො සද්‌ධො ආසි උපාසකො>
      text <සොපි මං අනුකම්‌පන්‌තො නිවාරෙසි පුනප්‌පුනං>
    text <482>
      text <මාකාසි පාපකං කම්‌මං මා තාත දුග්‌ගතිං අගා>
      text <සචෙ ඉච්‌ඡසි පෙච්‌ච සුඛං විරම පාණවධා අසංයමා>
    text <483>
      text <තස්‌සාහං වචනං සුත්‌වා සුඛකාමස්‌ස හිතානුකම්‌පිනො>
      text <නාකාසිං සකලානුසාසනිං චිරපාපාභිරතො අබුද්‌ධිමා>
    text <484>
      text <සො මං පුන භූරිසුමෙධසො අනුකම්‌පාය සංයමෙ නිවෙසයි>
      text <සචෙ දිවා හනසි පාණිනො අථ තෙ රත්‌තිං භවතු සංයමො>
    text <485>
      text <ස්‌වාහං දිවා හනිත්‌වා පාණිනො විරතො රත්‌තිමහොසි සඤ්‌ඤතො>
      text <රත්‌තාහං පරිචාරෙමි දිවා ඛජ්‌ජාමි දුග්‌ගතො>
    text <486>
      text <තස්‌ස කම්‌මස්‌ස කුසලස්‌ස අනුභොමි රත්‌තිං අමානුසිං>
      text <දිවා පටිහතාව කුක්‌කුරා උපධාවන්‌ති සමන්‌තා ඛාදිතුං>
    text <487>
      text <යෙ ච තෙ සතතානුයොගිනො ධුවං පයුත්‌තා සුගතස්‌ස සාසනෙ>
      text <මඤ්‌ඤාමි තෙ අමතමෙව කෙවලං අධිගච්‌ඡන්‌ති පදං අසඞ්‌ඛතන්‌ති>
    stand <මිගලුද්‌දකපෙතවත්‌ථු සත්‌තමං>
  text <දුතියමිගලුද්‌දකපෙතවත්‌ථු>
    text <488>
      text <කූටාගාරෙ ච පාසාදෙ පල්‌ලඞ්‌කෙ ගොනකත්‌ථතෙ>
      text <පඤ්‌චඞ්‌ගිකෙන තුරියෙන රමසි සුප්‌පවාදිතෙ>
    text <489>
      text <තතො රත්‍යා විවසානෙ සූරියුග්‌ගමනං පති>
      text <අපවිද්‌ධො සුසානස්‌මිං බහුදුක්‌ඛං නිගච්‌ඡසි>
    text <490>
      text <කිං නු කායෙන වාචාය මනසා දුක්‌කටං කතං>
      text <කිස්‌ස කම්‌මවිපාකෙන ඉදං දුක්‌ඛං නිගච්‌ඡසි>
    text <491>
      text <අහං රාජගහෙ රම්‌මෙ රමණීයෙ ගිරිබ්‌බජෙ>
      text <මිගලුද්‌දො පුරෙ ආසිං ලුද්‌දො චාසිමසඤ්‌ඤතො>
    text <492>
      text <තස්‌ස මෙ සහායො සුහදයො සද්‌ධො ආසි උපාසකො>
      text <තස්‌ස කුලුපකො භික්‌ඛු ආසි ගොතමසාවකො>
      text <සොපි මං අනුකම්‌පන්‌තො නිවාරෙසි පුනප්‌පුනං>
    text <493>
      text <මාකාසි පාපකං කම්‌මං මා තාත දුග්‌ගතිං අගා>
      text <සචෙ ඉච්‌ඡසි පෙච්‌ච සුඛං විරම පාණවධා අසංයමා>
    text <494>
      text <තස්‌සාහං වචනං සුත්‌වා සුඛකාමස්‌ස හිතානුකම්‌පිනො>
      text <නාකාසිං සකලානුසාසනිං චිරපාපාභිරතො අබුද්‌ධිමා>
    text <495>
      text <සො මං පුන භූරිසුමෙධසො අනුකම්‌පාය සංයමෙ නිවෙසයි>
      text <සචෙ දිවා හනසි පාණිනො අථ තෙ රත්‌තිං භවතු සංයමො>
    text <496>
      text <ස්‌වාහං දිවා හනිත්‌වා පාණිනො විරතො රත්‌තිමහොසි සඤ්‌ඤතො>
      text <රත්‌තාහං පරිචාරෙමි දිවා ඛජ්‌ජාමි දුග්‌ගතො>
    text <497>
      text <තස්‌ස කම්‌මස්‌ස කුසලස්‌ස අනුභොමි රත්‌තිං අමානුසිං>
      text <දිවා පටිහතාව කුක්‌කුරා උපධාවන්‌ති සමන්‌තා ඛාදිතුං>
    text <498>
      text <යෙ ච තෙ සතතානුයොගිනො ධුවං පයුත්‌තා සුගතස්‌ස සාසනෙ>
      text <මඤ්‌ඤාමි තෙ අමතමෙව කෙවලං අධිගච්‌ඡන්‌ති පදං අසඞ්‌ඛතන්‌ති>
    stand <දුතියමිගලුද්‌දකපෙතවත්‌ථු අට්‌ඨමං>
  text <කූටවිනිච්‌ඡයිකපෙතවත්‌ථු>
    text <499>
      text <මාලී කිරිටී කායූරී ගත්‌තා තෙ චන්‌දනුස්‌සදා>
      text <පසන්‌නමුඛවණ්‌ණොසි සූරියවණ්‌ණොව සොභසි>
    text <500>
      text <අමානුසා පාරිසජ්‌ජා යෙ තෙමෙ පරිචාරකා>
      text <දස කඤ්‌ඤාසහස්‌සානි යා තෙමා පරිචාරිකා>
      text <තා කම්‌බුකායූරධරා කඤ්‌චනාවෙළභූසිතා>
    text <501>
      text <මහානුභාවොසි තුවං ලොමහංසනරූපවා>
      text <පිට්‌ඨිමංසානි අත්‌තනො සාමං උක්‌කච්‌ච ඛාදසි>
    text <502>
      text <කිං නු කායෙන වාචාය මනසා දුක්‌කුටං කතං>
      text <කිස්‌ස කම්‌මවිපාකෙන පිට්‌ඨිමංසානි අත්‌තනො>
      text <සාමං උක්‌කච්‌ච ඛාදසීති>
    text <503>
      text <අත්‌තනොහං අනත්‌ථාය ජීවලොකෙ අචාරිසං>
      text <පෙසුඤ්‌ඤමුසාවාදෙන නිකතිවඤ්‌චනාය ච>
    text <504>
      text <තත්‌ථාහං පරිසං ගන්‌ත්‌වා සච්‌චකාලෙ උපට්‌ඨිතෙ>
      text <අත්‌ථං ධම්‌මං නිරාකත්‌වා අධම්‌මමනුවත්‌තිසං>
    text <505>
      text <එවං සො ඛාදතත්‌තානං යො හොති පිට්‌ඨිමංසිකො>
      text <යථාහං අජ්‌ජ ඛාදාමි පිට්‌ඨිමංසානි අත්‌තනො>
    text <506>
      text <තයිදං තයා නාරද සාමං දිට්‌ඨං අනුකම්‌පකා යෙ කුසලා වදෙය්‍යුං>
      text <මා පෙසුණං මා ච මුසා අභාණි මා ඛොසි පිට්‌ඨිමංසිකො තුවන්‌ති>
    stand <කූටවිනිච්‌ඡයිකපෙතවත්‌ථු නවමං>
  text <ධාතුවිවණ්‌ණපෙතවත්‌ථු>
    text <507>
      text <අන්‌තලික්‌ඛස්‌මිං තිට්‌ඨන්‌තො දුග්‌ගන්‌ධො පූති වායසි>
      text <මුඛඤ්‌ච තෙ කිමයො පූතිගන්‌ධං ඛාදන්‌ති කිං කම්‌මමකාසි පුබ්‌බෙ>
    text <508>
      text <තතො සත්‌ථං ගහෙත්‌වාන ඔක්‌කන්‌තන්‌ති පුනප්‌පුනං>
      text <ඛාරෙන පරිප්‌ඵොසිත්‌වා ඔක්‌කන්‌තන්‌ති පුනප්‌පුනං>
    text <509>
      text <කිං නු කායෙන වාචාය මනසා දුක්‌කටං කතං>
      text <කිස්‌ස කම්‌මවිපාකෙන ඉදං දුක්‌ඛං නිගච්‌ඡසීති>
    text <510>
      text <අහං රාජගහෙ රම්‌මෙ රමණීයෙ ගිරිබ්‌බජෙ>
      text <ඉස්‌සරො ධනධඤ්‌ඤස්‌ස සුපහූතස්‌ස මාරිස>
    text <511>
      text <තස්‌සායං මෙ භරියා ච ධීතා ච සුණිසා ච මෙ>
      text <තා මාලං උප්‌පලඤ්‌චාපි පච්‌චග්‌ඝඤ්‌ච විලෙපනං>
      text <ථූපං හරන්‌තියො වාරෙසිං තං පාපං පකතං මයා>
    text <512>
      text <ඡළාසීතිසහස්‌සානි මයං පච්‌චත්‌තවෙදනා>
      text <ථූපපූජං විවණ්‌ණෙත්‌වා පච්‌චාම නිරයෙ භුසං>
    text <513>
      text <යෙ ච ඛො ථූපපූජාය වත්‌තන්‌තෙ අරහතො මහෙ>
      text <ආදීනවං පකාසෙන්‌ති විවෙචයෙථ නෙ තතො>
    text <514>
      text <ඉමා ච පස්‌ස ආයන්‌තියො මාලධාරී අලඞ්‌කතා>
      text <මාලාවිපාකංනුභොන්‌තියො සමිද්‌ධා ච තා යසස්‌සිනියො>
    text <515>
      text <තඤ්‌ච දිස්‌වාන අච්‌ඡෙරං අබ්‌භුතං ලොමහංසනං>
      text <නමො කරොන්‌ති සප්‌පඤ්‌ඤා වන්‌දන්‌ති තං මහාමුනිං>
    text <516>
      text <සොහං නූන ඉතො ගන්‌ත්‌වා යොනිං ලද්‌ධාන මානුසිං>
      text <ථූපපූජං කරිස්‌සාමි අප්‌පමත්‌තො පුනප්‌පුනන්‌ති>
      text <අභිජ්‌ජමානො කුණ්‌ඩියො රථකාරී භුසෙන ච>
      text <කුමාරො ගණිකා චෙව ද්‌වෙ ලුද්‌දා පිට්‌ඨිපූජනා>
      text <වග්‌ගො තෙන පවුච්‌චතීති>
    stand <ධාතුවිවණ්‌ණපෙතවත්‌ථු දසමං චූළවග්‌ගො තතියො නිට්‌ඨිතො>
    text <තස්‌සුද්‌දානං>
