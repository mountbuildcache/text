text <උරගවග්‌ගො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <ඛෙත්‌තූපමපෙතවත්‌ථු>
    text <1>
      text <ඛෙත්‌තූපමා අරහන්‌තො දායකා කස්‌සකූපමා>
      text <බීජූපමං දෙය්‍යධම්‌මං එත්‌තො නිබ්‌බත්‌තතෙ ඵලං>
    text <2>
      text <එතං බීජං කසි ඛෙත්‌තං පෙතානං දායකස්‌ස ච>
      text <තං පෙතා පරිභුඤ්‌ජන්‌ති දාතා පුඤ්‌ඤෙන වඩ්‌ඪති>
    text <3>
      text <ඉධෙව කුසලං කත්‌වා පෙතෙ ච පටිපූජිය>
      text <සග්‌ගඤ්‌ච කමති ට්‌ඨානං කම්‌මං කත්‌වාන භද්‌දකන්‌ති>
    stand <ඛෙත්‌තූපමපෙතවත්‌ථු පඨමං>
  text <සූකරමුඛපෙතවත්‌ථු>
    text <4>
      text <කායො තෙ සබ්‌බසොවණ්‌ණො සබ්‌බා ඔභාසතෙ දිසා>
      text <මුඛං තෙ සූකරස්‌සෙව කිං කම්‌මමකරී පුරෙ>
    text <5>
      text <කායෙන සඤ්‌ඤතො ආසිං වාචායාසිමසඤ්‌ඤතො>
      text <තෙන මෙතාදිසො වණ්‌ණො යථා පස්‌සසි නාරද>
    text <6>
      text <තං ත්‍යාහං නාරද බ්‍රූමි සාමං දිට්‌ඨමිදං තයා>
      text <මාකාසි මුඛසා පාපං මා ඛො සූකරමුඛො අහූති>
    stand <සූකරමුඛපෙතවත්‌ථු දුතියං>
  text <පූතිමුඛපෙතවත්‌ථු>
    text <7>
      text <දිබ්‌බං සුභං ධාරෙසි වණ්‌ණධාතුං වෙහායසං තිට්‌ඨසි අන්‌තලික්‌ඛෙ>
      text <මුඛඤ්‌ච තෙ කිමයො පූතිගන්‌ධං ඛාදන්‌ති කිං කම්‌මමකාසි පුබ්‌බෙ>
    text <8>
      text <සමණො අහං පාපොතිදුට්‌ඨවාචො තපස්‌සිරූපො මුඛසා අසඤ්‌ඤතො>
      text <ලද්‌ධා ච මෙ තපසා වණ්‌ණධාතු මුඛඤ්‌ච මෙ පෙසුණියෙන පූති>
    text <9>
      text <තයිදං තයා නාරද සාමං දිට්‌ඨං>
      text <අනුකම්‌පකා යෙ කුසලා වදෙය්‍යුං>
      text <මා පෙසුණං මා ච මුසා අභාණි>
      text <යක්‌ඛො තුවං හොහිසි කාමකාමීති>
    stand <පූතිමුඛපෙතවත්‌ථු තතියං>
  text <පිට්‌ඨධීතලිකපෙතවත්‌ථු>
    text <10>
      text <යං කිඤ්‌චාරම්‌මණං කත්‌වා දජ්‌ජා දානං අමච්‌ඡරී>
      text <පුබ්‌බපෙතෙ ච ආරබ්‌භ අථ වා වත්‌ථුදෙවතා>
    text <11>
      text <චත්‌තාරො ච මහාරාජෙ ලොකපාලෙ යසස්‌සිනෙ>
      text <>
      text <කුවෙරං ධතරට්‌ඨඤ්‌ච විරූපක්‌ඛං විරූළ්‌හකං>
      text <තෙ චෙව පූජිතා හොන්‌ති දායකා ච අනිප්‌ඵලා>
    text <12>
      text <න හි රුණ්‌ණං වා සොකො වා යා චඤ්‌ඤා පරිදෙවනා>
      text <න තං පෙතස්‌ස අත්‌ථාය එවං තිට්‌ඨන්‌ති ඤාතයො>
    text <13>
      text <අයඤ්‌ච ඛො දක්‌ඛිණා දින්‌නා සඞ්‌ඝම්‌හි සුප්‌පතිට්‌ඨිතා>
      text <දීඝරත්‌තං හිතායස්‌ස ඨානසො උපකප්‌පතීති>
    stand <පිට්‌ඨධීතලිකපෙතවත්‌ථු චතුත්‌ථං>
  text <තිරොකුට්‌ටපෙතවත්‌ථු>
    text <14>
      text <තිරොකුට්‌ටෙසු තිට්‌ඨන්‌ති සන්‌ධිසිඞ්‌ඝාටකෙසු ච>
      text <ද්‌වාරබාහාසු තිට්‌ඨන්‌ති ආගන්‌ත්‌වාන සකං ඝරං>
    text <15>
      text <පහූතෙ අන්‌නපානම්‌හි ඛජ්‌ජභොජ්‌ජෙ උපට්‌ඨිතෙ>
      text <න තෙසං කොචි සරති සත්‌තානං කම්‌මපච්‌චයා>
    text <16>
      text <එවං දදන්‌ති ඤාතීනං යෙ හොන්‌ති අනුකම්‌පකා>
      text <සුචිං පණීතං කාලෙන කප්‌පියං පානභොජනං>
      text <ඉදං වො ඤාතීනං හොතු සුඛිතා හොන්‌තු ඤාතයො>
    text <17>
      text <තෙ ච තත්‌ථ සමාගන්‌ත්‌වා ඤාතිපෙතා සමාගතා>
      text <පහූතෙ අන්‌නපානම්‌හි සක්‌කච්‌චං අනුමොදරෙ>
    text <18>
      text <චිරං ජීවන්‌තු නො ඤාතී යෙසං හෙතු ලභාමසෙ>
      text <අම්‌හාකඤ්‌ච කතා පූජා දායකා ච අනිප්‌ඵලා>
    text <19>
      text <න හි තත්‌ථ කසි අත්‌ථි ගොරක්‌ඛෙත්‌ථ න විජ්‌ජති>
      text <වණිජ්‌ජා තාදිසී නත්‌ථි හිරඤ්‌ඤෙන කයාකයං>
      text <ඉතො දින්‌නෙන යාපෙන්‌ති පෙතා කාලගතා තහිං>
    text <20>
      text <උන්‌නමෙ උදකං වුට්‌ඨං යථා නින්‌නං පවත්‌තති>
      text <එවමෙව ඉතො දින්‌නං පෙතානං උපකප්‌පති>
    text <21>
      text <යථා වාරිවහා පූරා පරිපූරෙන්‌ති සාගරං>
      text <එවමෙව ඉතො දින්‌නං පෙතානං උපකප්‌පති>
    text <22>
      text <අදාසි මෙ අකාසි මෙ ඤාති මිත්‌තා සඛා ච මෙ>
      text <පෙතානං දක්‌ඛිණං දජ්‌ජා පුබ්‌බෙ කතමනුස්‌සරං>
    text <23>
      text <න හි රුණ්‌ණං වා සොකො වා යා චඤ්‌ඤා පරිදෙවනා>
      text <න තං පෙතානමත්‌ථාය එවං තිට්‌ඨන්‌ති ඤාතයො>
    text <24>
      text <අයඤ්‌ච ඛො දක්‌ඛිණා දින්‌නා සඞ්‌ඝම්‌හි සුප්‌පතිට්‌ඨිතා>
      text <දීඝරත්‌තං හිතායස්‌ස ඨානසො උපකප්‌පති>
    text <25>
      text <සො ඤාතිධම්‌මො ච අයං නිදස්‌සිතො පෙතාන පූජා ච කතා උළාරා>
      text <බලඤ්‌ච භික්‌ඛූනමනුප්‌පදින්‌නං තුම්‌හෙහි පුඤ්‌ඤං පසුතං අනප්‌පකන්‌ති>
    stand <තිරොකුට්‌ටපෙතවත්‌ථු පඤ්‌චමං>
  text <පඤ්‌චපුත්‌තඛාදපෙතිවත්‌ථු>
    text <26>
      text <නග්‌ගා දුබ්‌බණ්‌ණරූපාසි දුග්‌ගන්‌ධා පූති වායසි>
      text <මක්‌ඛිකාහි පරිකිණ්‌ණා කා නු ත්‌වං ඉධ තිට්‌ඨසීති>
    text <27>
      text <අහං භදන්‌තෙ පෙතීම්‌හි දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතා>
    text <28>
      text <කාලෙන පඤ්‌ච පුත්‌තානි සායං පඤ්‌ච පුනාපරෙ>
      text <විජායිත්‌වාන ඛාදාමි තෙපි නා හොන්‌ති මෙ අලං>
    text <29>
      text <පරිඩය්‌හති ධූමායති ඛුදාය හදයං මම>
      text <පානීයං න ලභෙ පාතුං පස්‌ස මං බ්‍යසනං ගතන්‌ති>
    text <30>
      text <කිං නු කායෙන වාචාය මනසා දුක්‌කටං කතං>
      text <කිස්‌ස කම්‌මවිපාකෙන පුත්‌තමංසානි ඛාදසීති>
    text <31>
      text <සපතී මෙ ගබ්‌භිනී ආසි තස්‌සා පාපං අචෙතයිං>
      text <සාහං පදුට්‌ඨමනසා අකරිං ගබ්‌භපාතනං>
    text <32>
      text <තස්‌සා ද්‌වෙමාසිකො ගබ්‌භො ලොහිතඤ්‌ඤෙව පග්‌ඝරි>
      text <තදස්‌සා මාතා කුපිතා මය්‌හං ඤාතී සමානයි>
      text <සපථඤ්‌ච මං කාරෙසි පරිභාසාපයී ච මං>
    text <33>
      text <සාහං ඝොරඤ්‌ච සපථං මුසාවාදං අභාසිසං>
      text <පුත්‌තමංසානි ඛාදාමි සචෙ තං පකතං මයා>
    text <34>
      text <තස්‌ස කම්‌මස්‌ස විපාකෙන මුසාවාදස්‌ස චූභයං>
      text <පුත්‌තමංසානි ඛාදාමි පුබ්‌බලොහිතමක්‌ඛිතාති>
    stand <පඤ්‌චපුත්‌තඛාදපෙතිවත්‌ථු ඡට්‌ඨං>
  text <සත්‌තපුත්‌තඛාදපෙතිවත්‌ථු>
    text <35>
      text <නග්‌ගා දුබ්‌බණ්‌ණරූපාසි දුග්‌ගන්‌ධා පූති වායසි>
      text <මක්‌ඛිකාහි පරිකිණ්‌ණා කා නු ත්‌වං ඉධ තිට්‌ඨසීති>
    text <36>
      text <අහං භදන්‌තෙ පෙතීම්‌හි දුග්‌ගතා යමලොකිකා>
      text <පාපකම්‌මං කරිත්‌වාන පෙතලොකං ඉතො ගතා>
    text <37>
      text <කාලෙන සත්‌ත පුත්‌තානි සායං සත්‌ත පුනාපරෙ>
      text <විජායිත්‌වාන ඛාදාමි තෙපි නා හොන්‌ති මෙ අලං>
    text <38>
      text <පරිඩය්‌හති ධූමායති ඛුදාය හදයං මම>
      text <නිබ්‌බුතිං නාධිගච්‌ඡාමි අග්‌ගිදඩ්‌ඪාව ආතපෙති>
    text <39>
      text <කිං නු කායෙන වාචාය මනසා දුක්‌කටං කතං>
      text <කිස්‌ස කම්‌මවිපාකෙන පුත්‌තමංසානි ඛාදසීති>
    text <40>
      text <අහූ මය්‌හං දුවෙ පුත්‌තා උභො සම්‌පත්‌තයොබ්‌බනා>
      text <සාහං පුත්‌තබලූපෙතා සාමිකං අතිමඤ්‌ඤිසං>
    text <41>
      text <තතො මෙ සාමිකො කුද්‌ධො සපත්‌තිං මය්‌හමානයි>
      text <සා ච ගබ්‌භං අලභිත්‌ථ තස්‌සා පාපං අචෙතයිං>
    text <42>
      text <සාහං පදුට්‌ඨමනසා අකරිං ගබ්‌භපාතනං>
      text <තස්‌සා තෙමාසිකො ගබ්‌භො පුබ්‌බලොහිතකො පති>
    text <43>
      text <තදස්‌සා මාතා කුපිතා මය්‌හං ඤාතී සමානයි>
      text <සපථඤ්‌ච මං කාරෙසි පරිභාසාපයී ච මං>
    text <44>
      text <සාහං ඝොරඤ්‌ච සපථං මුසාවාදං අභාසිසං>
      text <පුත්‌තමංසානි ඛාදාමි සචෙ තං පකතං මයා>
    text <45>
      text <තස්‌ස කම්‌මස්‌ස විපාකෙන මුසාවාදස්‌ස චූභයං>
      text <පුත්‌තමංසානි ඛාදාමි පුබ්‌බලොහිතමක්‌ඛිතාති>
    stand <සත්‌තපුත්‌තඛාදපෙතිවත්‌ථු සත්‌තමං>
  text <ගොණපෙතවත්‌ථු>
    text <46>
      text <කිං නු උම්‌මත්‌තරූපොව ලායිත්‌වා හරිතං තිණං>
      text <ඛාද ඛාදාති ලපසි ගතසත්‌තං ජරග්‌ගවං>
    text <47>
      text <න හි අන්‌නෙන පානෙන මතො ගොණො සමුට්‌ඨහෙ>
      text <ත්‌වංසි බාලො ච දුම්‌මෙධො යථා තඤ්‌ඤොව දුම්‌මතීති>
    text <48>
      text <ඉමෙ පාදා ඉදං සීසං අයං කායො සවාලධි>
      text <නෙත්‌තා තථෙව තිට්‌ඨන්‌ති අයං ගොණො සමුට්‌ඨහෙ>
    text <49>
      text <නාය්‍යකස්‌ස හත්‌ථපාදා කායො සීසඤ්‌ච දිස්‌සති>
      text <රුදං මත්‌තිකථූපස්‌මිං නනු ත්‌වඤ්‌ඤෙව දුම්‌මතීති>
    text <50>
      text <ආදිත්‌තං වත මං සන්‌තං ඝතසිත්‌තංව පාවකං>
      text <වාරිනා විය ඔසිඤ්‌චං සබ්‌බං නිබ්‌බාපයෙ දරං>
    text <51>
      text <අබ්‌බහී වත මෙ සල්‌ලං සොකං හදයනිස්‌සිතං>
      text <යො මෙ සොකපරෙතස්‌ස පිතුසොකං අපානුදි>
    text <52>
      text <ස්‌වාහං අබ්‌බූළ්‌හසල්‌ලොස්‌මි සීතිභූතොස්‌මි නිබ්‌බුතො>
      text <න සොචාමි න රොදාමි තව සුත්‌වාන මාණව>
    text <53>
      text <එවං කරොන්‌ති සප්‌පඤ්‌ඤා යෙ හොන්‌ති අනුකම්‌පකා>
      text <විනිවත්‌තයන්‌ති සොකම්‌හා සුජාතො පිතරං යථාති>
    stand <ගොණපෙතවත්‌ථු අට්‌ඨමං>
  text <මහාපෙසකාරපෙතිවත්‌ථු>
    text <54>
      text <ගූථඤ්‌ච මුත්‌තං රුහිරඤ්‌ච පුබ්‌බං පරිභුඤ්‌ජති කිස්‌ස අයං විපාකො>
      text <අයං නු කිං කම්‌මමකාසි නාරී යා සබ්‌බදා ලොහිතපුබ්‌බභක්‌ඛා>
    text <55>
      text <නවානි වත්‌ථානි සුභානි චෙව මුදූනි සුද්‌ධානි ච ලොමසානි>
      text <දින්‌නානි මිස්‌සා කිතකා භවන්‌ති අයං නු කිං කම්‌මමකාසි නාරීති>
    text <56>
      text <භරියා මමෙසා අහූ භදන්‌තෙ අදායිකා මච්‌ඡරිනී කදරියා>
      text <සා මං දදන්‌තං සමණබ්‍රාහ්‌මණානං අක්‌කොසති ච පරිභාසති ච>
    text <57>
      text <ගූථඤ්‌ච මුත්‌තං රුහිරඤ්‌ච පුබ්‌බං පරිභුඤ්‌ජ ත්‌වං අසුචිං සබ්‌බකාලං>
      text <එතං තෙ පරලොකස්‌මිං හොතු වත්‌ථා ච තෙ කිටකසමා භවන්‌තු>
      text <එතාදිසං දුච්‌චරිතං චරිත්‌වා ඉධාගතා චිරරත්‌තාය ඛාදතීති>
    stand <මහාපෙසකාරපෙතිවත්‌ථු නවමං>
  text <ඛල්‌ලාටියපෙතිවත්‌ථු>
    text <58>
      text <කා නු අන්‌තොවිමානස්‌මිං තිට්‌ඨන්‌තී නූපනික්‌ඛමි>
      text <උපනික්‌ඛමස්‌සු භද්‌දෙ පස්‌සාම තං බහිට්‌ඨිතන්‌ති>
    text <59>
      text <අට්‌ටීයාමි හරායාමි නග්‌ගා නික්‌ඛමිතුං බහි>
      text <කෙසෙහම්‌හි පටිච්‌ඡන්‌නා පුඤ්‌ඤං මෙ අප්‌පකං කතන්‌ති>
    text <60>
      text <හන්‌දුත්‌තරීයං දදාමි තෙ ඉදං දුස්‌සං නිවාසය>
      text <ඉදං දුස්‌සං නිවාසෙත්‌වා එහි නික්‌ඛම සොභනෙ>
      text <උපනික්‌ඛමස්‌සු භද්‌දෙ පස්‌සාම තං බහිට්‌ඨිතන්‌ති>
    text <61>
      text <හත්‌ථෙන හත්‌ථෙ තෙ දින්‌නං න මය්‌හං උපකප්‌පති>
      text <එසෙත්‌ථුපාසකො සද්‌ධො සම්‌මාසම්‌බුද්‌ධසාවකො>
    text <62>
      text <එතං අච්‌ඡාදයිත්‌වාන මම දක්‌ඛිණමාදිස>
      text <තථාහං සුඛිතා හෙස්‌සං සබ්‌බකාමසමිද්‌ධිනීති>
    text <63>
      text <තඤ්‌ච තෙ න්‌හාපයිත්‌වාන විලිම්‌පෙත්‌වාන වාණිජා>
      text <වත්‌ථෙහච්‌ඡාදයිත්‌වාන තස්‌සා දක්‌ඛිණමාදිසුං>
    text <64>
      text <සමනන්‌තරානුද්‌දිට්‌ඨෙ විපාකො උදපජ්‌ජථ>
      text <භොජනච්‌ඡාදනපානීයං දක්‌ඛිණාය ඉදං ඵලං>
    text <65>
      text <තතො සුද්‌ධා සුචිවසනා කාසිකුත්‌තමධාරිනී>
      text <හසන්‌තී විමානා නික්‌ඛමි දක්‌ඛිණාය ඉදං ඵලන්‌ති>
    text <66>
      text <සුචිත්‌තරූපං රුචිරං විමානං තෙ පභාසති>
      text <දෙවතෙ පුච්‌ඡිතාචික්‌ඛ කිස්‌ස කම්‌මස්‌සිදං ඵලන්‌ති>
    text <67>
      text <භික්‌ඛුනො චරමානස්‌ස දොණිනිම්‌මජ්‌ජනිං අහං>
      text <අදාසිං උජුභූතස්‌ස විප්‌පසන්‌නෙන චෙතසා>
    text <68>
      text <තස්‌ස කම්‌මස්‌ස කුසලස්‌ස විපාකං දීඝමන්‌තරං>
      text <අනුභොමි විමානස්‌මිං තඤ්‌ච දානි පරිත්‌තකං>
    text <69>
      text <උද්‌ධං චතූහි මාසෙහි කාලංකිරියා භවිස්‌සති>
      text <එකන්‌තකටුකං ඝොරං නිරයං පපතිස්‌සහං>
    text <70>
      text <චතුක්‌කණ්‌ණං චතුද්‌වාරං විභත්‌තං භාගසො මිතං>
      text <අයොපාකාරපරියන්‌තං අයසා පටිකුජ්‌ජිතං>
    text <71>
      text <තස්‌ස අයොමයා භූමි ජලිතා තෙජසා යුතා>
      text <සමන්‌තා යොජනසතං ඵරිත්‌වා තිට්‌ඨති සබ්‌බදා>
    text <72>
      text <තත්‌ථාහං දීඝමද්‌ධානං දුක්‌ඛං වෙදිස්‌ස වෙදනං>
      text <ඵලඤ්‌ච පාපකම්‌මස්‌ස තස්‌මා සොචාමහං භුසන්‌ති>
    stand <ඛල්‌ලාටියපෙතිවත්‌ථු දසමං>
  text <නාගපෙතවත්‌ථු>
    text <73>
      text <පුරතොව සෙතෙන පලෙති හත්‌ථිනා මජ්‌ඣෙ පන අස්‌සතරීරථෙන>
      text <පච්‌ඡා ච කඤ්‌ඤා සිවිකාය නීයති ඔභාසයන්‌තී දස සබ්‌බතො දිසා>
    text <74>
      text <තුම්‌හෙ පන මුග්‌ගරහත්‌ථපාණිනො රුදංමුඛා ඡින්‌නපභින්‌නගත්‌තා>
      text <මනුස්‌සභූතා කිමකත්‌ථ පාපං යෙනඤ්‌ඤමඤ්‌ඤස්‌ස පිවාථ ලොහිතන්‌ති>
    text <75>
      text <පුරතොව යො ගච්‌ඡති කුඤ්‌ජරෙන සෙතෙන නාගෙන චතුක්‌කමෙන>
      text <අම්‌හාක පුත්‌තො අහු ජෙට්‌ඨකො සො දානානි දත්‌වාන සුඛී පමොදති>
    text <76>
      text <යො සො මජ්‌ඣෙ අස්‌සතරීරථෙන චතුබ්‌භි යුත්‌තෙන සුවග්‌ගිතෙන>
      text <අම්‌හාක පුත්‌තො අහු මජ්‌ඣිමො සො අමච්‌ඡරී දානවතී විරොචති>
    text <77>
      text <යා සා ච පච්‌ඡා සිවිකාය නීයති නාරී සපඤ්‌ඤා මිගමන්‌දලොචනා>
      text <අම්‌හාක ධීතා අහු සා කනිට්‌ඨිකා භාගඩ්‌ඪභාගෙන සුඛී පමොදති>
    text <78>
      text <එතෙ ච දානානි අදංසු පුබ්‌බෙ පසන්‌නචිත්‌තා සමණබ්‍රාහ්‌මණානං>
      text <මයං පන මච්‌ඡරිනො අහුම්‌හ පරිභාසකා සමණබ්‍රාහ්‌මණානං>
      text <එතෙ ච දත්‌වා පරිචාරයන්‌ති මයඤ්‌ච සුස්‌සාම නළොව ඡින්‌නොති>
    text <79>
      text <කිං තුම්‌හාකං භොජනං කිං සයානං කථඤ්‌ච යාපෙථ සුපාපධම්‌මිනො>
      text <පහූතභොගෙසු අනප්‌පකෙසු සුඛං විරාධාය දුක්‌ඛජ්‌ජ පත්‌තාති>
    text <80>
      text <අඤ්‌ඤමඤ්‌ඤං වධිත්‌වාන පිවාම පුබ්‌බලොහිතං>
      text <බහුං පිත්‌වා න ධාතා හොම නච්‌ඡාදිම්‌හසෙ මයං>
    text <81>
      text <ඉච්‌චෙව මච්‌චා පරිදෙවයන්‌ති අදායකා පෙච්‌ච යමස්‌ස ඨායිනො>
      text <යෙ තෙ විදිච්‌ච අධිගම්‌ම භොගෙ න භුඤ්‌ජරෙ නාපි කරොන්‌ති පුඤ්‌ඤං>
    text <82>
      text <තෙ ඛුප්‌පිපාසූපගතා පරත්‌ථ පච්‌ඡා චිරං ඣායරෙ ඩය්‌හමානා>
      text <කම්‌මානි කත්‌වාන දුඛුද්‍රානි අනුභොන්‌ති දුක්‌ඛං කටුකප්‌ඵලානි>
    text <83>
      text <ඉත්‌තරං හි ධනං ධඤ්‌ඤං ඉත්‌තරං ඉධ ජීවිතං>
      text <ඉත්‌තරං ඉත්‌තරතො ඤත්‌වා දීපං කයිරාථ පණ්‌ඩිතො>
    text <84>
      text <යෙ තෙ එවං පජානන්‌ති නරා ධම්‌මස්‌ස කොවිදා>
      text <තෙ දානෙ නප්‌පමජ්‌ජන්‌ති සුත්‌වා අරහතං වචොති>
    stand <නාගපෙතවත්‌ථු එකාදසමං>
  text <උරගපෙතවත්‌ථු>
    text <85>
      text <උරගොව තචං ජිණ්‌ණං හිත්‌වා ගච්‌ඡති සන්‌තනුං>
      text <එවං සරීරෙ නිබ්‌භොගෙ පෙතෙ කාලඞ්‌කතෙ සති>
    text <86>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න රොදාමි ගතො සො තස්‌ස යා ගති>
    text <87>
      text <අනබ්‌භිතො තතො ආගා නානුඤ්‌ඤාතො ඉතො ගතො>
      text <යථාගතො තථා ගතො තත්‌ථ කා පරිදෙවනා>
    text <88>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න රොදාමි ගතො සො තස්‌ස යා ගති>
    text <89>
      text <සචෙ රොදෙ කිසා අස්‌සං තත්‌ථ මෙ කිං ඵලං සියා>
      text <ඤාතිමිත්‌තසුහජ්‌ජානං භිය්‍යො නො අරතී සියා>
    text <90>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න රොදාමි ගතො සො තස්‌ස යා ගති>
    text <91>
      text <යථාපි දාරකො චන්‌දං ගච්‌ඡන්‌තමනුරොදති>
      text <එවං සම්‌පදමෙවෙතං යො පෙතමනුසොචති>
    text <92>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න රොදාමි ගතො සො තස්‌ස යා ගති>
    text <93>
      text <යථාපි බ්‍රහ්‌මෙ උදකුම්‌භො භින්‌නො අප්‌පටිසන්‌ධියො>
      text <එවං සම්‌පදමෙවෙතං යො පෙතමනුසොචති>
    text <94>
      text <ඩය්‌හමානො න ජානාති ඤාතීනං පරිදෙවිතං>
      text <තස්‌මා එතං න රොදාමි ගතො සො තස්‌ස යා ගතීති>
      text <ඛෙත්‌තඤ්‌ච සූකරං පූති පිට්‌ඨං චාපි තිරොකුට්‌ටං>
      text <පඤ්‌චාපි සත්‌තපුත්‌තඤ්‌ච ගොණං පෙසකාරකඤ්‌ච>
      text <තථා ඛල්‌ලාටියං නාගං ද්‌වාදසං උරගඤ්‌චෙවාති>
    stand <උරගපෙතවත්‌ථු ද්‌වාදසමං>
    stand <උරගවග්‌ගො පඨමො නිට්‌ඨිතො>
    text <තස්‌සුද්‌දානං>
