text <- මිලින්‌දපඤ්‌හො>
  text <මහාවග්‌ගො>
    text <පඤ්‌ඤත්‌තිපඤ්‌හො>
      text <1>, <අථ ඛො මිලින්‌දො රාජා යෙනායස්‌මා නාගසෙනො තෙනුපසඞ්‌කමි උපසඞ්‌කමිත්‌වා ආයස්‌මතා නාගසෙනෙන සද්‌ධිං සම්‌මොදි සම්‌මොදනීයං කථං සාරණීයං වීතිසාරෙත්‌වා එකමන්‌තං නිසීදි ආයස්‌මාපි ඛො නාගසෙනො පටිසම්‌මොදනීයෙනෙව මිලින්‌දස්‌ස රඤ්‌ඤො චිත්‌තං ආරාධෙසි අථ ඛො මිලින්‌දො රාජා ආයස්‌මන්‌තං නාගසෙනං එතදවොච කථං භදන්‌තො ඤායති කින්‌නාමොසි භන්‌තෙති නාගසෙනොති ඛො අහං මහාරාජ ඤායාමි නාගසෙනොති ඛො මං මහාරාජ සබ්‍රහ්‌මචාරී සමුදාචරන්‌ති අපි ච මාතාපිතරො නාමං කරොන්‌ති නාගසෙනොති වා සූරසෙනොති වා වීරසෙනොති වා සීහසෙනොති වා අපි ච ඛො මහාරාජ සඞ්‌ඛා සමඤ්‌ඤා පඤ්‌ඤත්‌ති වොහාරො නාමමත්‌තං යදිදං නාගසෙනොති න හෙත්‌ථ පුග්‌ගලො උපලබ්‌භතීති>
      text <අථ ඛො මිලින්‌දො රාජා එවමාහ සුණන්‌තු මෙ භොන්‌තො පඤ්‌චසතා යොනකා අසීතිසහස්‌සා ච භික්‌ඛූ අයං නාගසෙනො එවමාහ න හෙත්‌ථ පුග්‌ගලො උපලබ්‌භතීති කල්‌ලං නු ඛො තදභිනන්‌දිතුන්‌ති අථ ඛො මිලින්‌දො රාජා ආයස්‌මන්‌තං නාගසෙනං එතදවොච සචෙ භන්‌තෙ නාගසෙන පුග්‌ගලො නූපලබ්‌භති කො චරහි තුම්‌හාකං චීවරපිණ්‌ඩපාතසෙනාසනගිලානප්‌පච්‌චයභෙසජ්‌ජපරික්‌ඛාරං දෙති කො තං පරිභුඤ්‌ජති කො සීලං රක්‌ඛති කො භාවනමනුයුඤ්‌ජති කො මග්‌ගඵලනිබ්‌බානානි සච්‌ඡිකරොති කො පාණං හනති කො අදින්‌නං ආදියති කො කාමෙසුමිච්‌ඡාචාරං චරති කො මුසා භණති කො මජ්‌ජං පිවති කො පඤ්‌චානන්‌තරියකම්‌මං කරොති තස්‌මා නත්‌ථි කුසලං නත්‌ථි අකුසලං නත්‌ථි කුසලාකුසලානං කම්‌මානං කත්‌තා වා කාරෙතා වා නත්‌ථි සුකතදුක්‌කටානං කම්‌මානං ඵලං විපාකො සචෙ භන්‌තෙ නාගසෙන යො තුම්‌හෙ මාරෙති නත්‌ථි තස්‌සාපි පාණාතිපාතො තුම්‌හාකම්‌පි භන්‌තෙ නාගසෙන නත්‌ථි ආචරියො නත්‌ථි උපජ්‌ඣායො නත්‌ථි උපසම්‌පදා නාගසෙනොති මං මහාරාජ සබ්‍රහ්‌මචාරී සමුදාචරන්‌තීති යං වදෙසි කතමො එත්‌ථ නාගසෙනො කින්‌නු ඛො භන්‌තෙ කෙසා නාගසෙනොති න හි මහාරාජාති ලොමා නාගසෙනොති න හි මහාරාජාති නඛා…පෙ … දන්‌තා…පෙ … තචො…පෙ … මංසං…පෙ … න්‌හාරු…පෙ … අට්‌ඨි…පෙ … අට්‌ඨිමිඤ්‌ජං…පෙ … වක්‌කං…පෙ … හදයං…පෙ … යකනං…පෙ … කිලොමකං…පෙ … පිහකං…පෙ … පප්‌ඵාසං…පෙ … අන්‌තං…පෙ … අන්‌තගුණං…පෙ … උදරියං…පෙ … කරීසං…පෙ … පිත්‌තං…පෙ … සෙම්‌හං…පෙ … පුබ්‌බො…පෙ … ලොහිතං…පෙ … සෙදො…පෙ … මෙදො…පෙ … අස්‌සු…පෙ … වසා…පෙ … ඛෙළො…පෙ … සිඞ්‌ඝාණිකා…පෙ … ලසිකා…පෙ … මුත්‌තං…පෙ … මත්‌ථකෙ මත්‌ථලුඞ්‌ගං නාගසෙනොති න හිමහාරාජාති කිං නු ඛො භන්‌තෙ රූපං නාගසෙනොති නහි මහාරාජාති වෙදනා නාගසෙනොති න හි මහාරාජාති සඤ්‌ඤා නාගසෙනොති න හි මහාරාජාති සඞ්‌ඛාරා නාගසෙනොති න හි මහාරාජාති විඤ්‌ඤාණං නාගසෙනොති න හි මහාරාජාති කිං පන භන්‌තෙ රූපවෙදනාසඤ්‌ඤාසඞ්‌ඛාරවිඤ්‌ඤාණං නාගසෙනොති න හි මහාරාජාති කිං පන භන්‌තෙ අඤ්‌ඤත්‍ර රූපවෙදනාසඤ්‌ඤාසඞ්‌ඛාරවිඤ්‌ඤාණං නාගසෙනොති න හි මහාරාජාති තමහං භන්‌තෙ පුච්‌ඡන්‌තො පුච්‌ඡන්‌තො න පස්‌සාමි නාගසෙනං නාගසෙනසද්‌දො යෙව නු ඛො භන්‌තෙ නාගසෙනොති න හි මහාරාජාති කො පනෙත්‌ථ නාගසෙනො අලිකං ත්‌වං භන්‌තෙ භාසසි මුසාවාදං නත්‌ථි නාගසෙනොති>
      text <අථ ඛො ආයස්‌මා නාගසෙනො මිලින්‌දං රාජානං එතදවොච ත්‌වං ඛොසි මහාරාජ ඛත්‌තියසුඛුමාලො අච්‌චන්‌තසුඛුමාලො තස්‌ස තෙ මහාරාජ මජ්‌ඣන්‌හිකසමයං තත්‌තාය භූමියා උණ්‌හාය වාලිකාය ඛරාය සක්‌ඛරකථලිකාය මද්‌දිත්‌වා පාදෙනාගච්‌ඡන්‌තස්‌ස පාදා රුජ්‌ජන්‌ති කායො කිලමති චිත්‌තං උපහඤ්‌ඤති දුක්‌ඛසහගතං කායවිඤ්‌ඤාණං උප්‌පජ්‌ජති කිං නු ඛො ත්‌වං පාදෙනාගතොසි උදාහු වාහනෙනාති නාහං භන්‌තෙ පාදෙනාගච්‌ඡාමි රථෙනාහං ආගතොස්‌මීති සචෙ ත්‌වං මහාරාජ රථෙනාගතොසි රථං මෙ ආරොචෙහි කිං නු ඛො මහාරාජ ඊසා රථොති න හි භන්‌තෙති අක්‌ඛො රථොති න හි භන්‌තෙති චක්‌කානි රථොති න හි භන්‌තෙති රථපඤ්‌ජරං රථොති න හි භන්‌තෙති රථදණ්‌ඩකො රථොති න හි භන්‌තෙති යුගං රථොති න හි භන්‌තෙති රස්‌මියො රථොති න හි භන්‌තෙති පතොදලට්‌ඨි රථොති න හි භන්‌තෙති කිං නු ඛො මහාරාජ ඊසාඅක්‌ඛචක්‌කරථපඤ්‌ජරරථදණ්‌ඩයුගරස්‌මිපතොදා රථොති න හි භන්‌තෙති කිං පන මහාරාජ අඤ්‌ඤත්‍ර ඊසාඅක්‌ඛචක්‌කරථපඤ්‌ජරරථදණ්‌ඩයුගරස්‌මිපතොදා රථොති න හි භන්‌තෙති තමහං මහාරාජ පුච්‌ඡන්‌තො පුච්‌ඡන්‌තො න පස්‌සාමි රථං රථසද්‌දොයෙව නු ඛො මහාරාජ රථොති න හි භන්‌තෙති කො පනෙත්‌ථ රථො අලිකං ත්‌වං මහාරාජ භාසසි මුසාවාදං නත්‌ථි රථො ත්‌වංසි මහාරාජ සකලජම්‌බුදීපෙ අග්‌ගරාජා කස්‌ස පන ත්‌වං භායිත්‌වා මුසාවාදං භාසසි සුණන්‌තු මෙ භොන්‌තො පඤ්‌චසතා යොනකා අසීතිසහස්‌සා ච භික්‌ඛූ අයං මිලින්‌දො රාජා එවමාහ රථෙනාහං ආගතොස්‌මීති සචෙ ත්‌වං මහාරාජ රථෙනාගතොසි රථං මෙ ආරොචෙහීති වුත්‌තො සමානො රථං න සම්‌පාදෙති කල්‌ලං නු ඛො තදභිනන්‌දිතුන්‌ති එවං වුත්‌තෙ පඤ්‌චසතා යොනකා ආයස්‌මතො නාගසෙනස්‌ස සාධුකාරං දත්‌වා මිලින්‌දං රාජානං එතදවොචුං ඉදානි ඛො ත්‌වං මහාරාජ සක්‌කොන්‌තො භාසස්‌සූති>
      text <අථ ඛො මිලින්‌දො රාජා ආයස්‌මන්‌තං නාගසෙනං එතදවොච නාහං භන්‌තෙ නාගසෙන මුසා භණාමි ඊසඤ්‌ච පටිච්‌ච අක්‌ඛඤ්‌ච පටිච්‌ච චක්‌කානි ච පටිච්‌ච රථපඤ්‌ජරඤ්‌ච පටිච්‌ච රථදණ්‌ඩකඤ්‌ච පටිච්‌ච රථොති සඞ්‌ඛා සමඤ්‌ඤා පඤ්‌ඤත්‌ති වොහාරො නාමමත්‌තං පවත්‌තතීති>
      text <සාධු ඛො ත්‌වං මහාරාජ රථං ජානාසි එවමෙව ඛො මහාරාජ මය්‌හම්‌පි කෙසෙ ච පටිච්‌ච ලොමෙ ච පටිච්‌ච…පෙ … මත්‌ථකෙ මත්‌ථලුඞ්‌ගඤ්‌ච පටිච්‌ච රූපඤ්‌ච පටිච්‌ච වෙදනඤ්‌ච පටිච්‌ච සඤ්‌ඤඤ්‌ච පටිච්‌ච සඞ්‌ඛාරෙ ච පටිච්‌ච විඤ්‌ඤාණඤ්‌ච පටිච්‌ච නාගසෙනොති සඞ්‌ඛා සමඤ්‌ඤා පඤ්‌ඤත්‌ති වොහාරො නාමමත්‌තං පවත්‌තති පරමත්‌ථතො පනෙත්‌ථ පුග්‌ගලො නූපලබ්‌භති භාසිතම්‌පෙතං මහාරාජ වජිරාය භික්‌ඛුනියා භගවතො සම්‌මුඛා>
      block
        text <යථා හි අඞ්‌ගසම්‌භාරා හොති සද්‌දො රථො ඉති>
        text <එවං ඛන්‌ධෙසු සන්‌තෙසු හොති සත්‌තොති සම්‌මුතීති>
        text <සීලෙ පතිට්‌ඨාය නරො සපඤ්‌ඤො චිත්‌තං පඤ්‌ඤඤ්‌ච භාවයං>
        text <ආතාපී නිපකො භික්‌ඛු සො ඉමං විජටයෙ ජටන්‌ති>
        text <අයං පතිට්‌ඨා ධරණීව පාණිනං ඉදඤ්‌ච මූලං කුසලාභිවුඩ්‌ඪියා>
        text <මුඛඤ්‌චිදං සබ්‌බජිනානුසාසනෙ යො සීලක්‌ඛන්‌ධො වරපාතිමොක්‌ඛියොති>
        text <සද්‌ධාය තරතී ඔඝං අප්‌පමාදෙන අණ්‌ණවං>
        text <වීරියෙන දුක්‌ඛමච්‌චෙති පඤ්‌ඤාය පරිසුජ්‌ඣතීති>
        text <නාභිනන්‌දාමි මරණං නාභිනන්‌දාමි ජීවිතං>
        text <කාලඤ්‌ච පටිකඞ්‌ඛාමි නිබ්‌බිසං භතකො යථා>
        text <නාභිනන්‌දාමි මරණං නාභිනන්‌දාමි ජීවිතං>
        text <කාලඤ්‌ච පටිකඞ්‌ඛාමි සම්‌පජානො පතිස්‌සතොති>
        text <පටිකච්‌චෙව තං කයිරා යං ජඤ්‌ඤා හිතමත්‌තනො>
        text <න සාකටිකචින්‌තාය මන්‌තා ධීරො පරක්‌කමෙ>
        text <යථා සාකටිකො මට්‌ඨං සමං හිත්‌වා මහාපථං>
        text <විසමං මග්‌ගමාරුය්‌හ අක්‌ඛච්‌ඡින්‌නොව ඣායති>
        text <එවං ධම්‌මා අපක්‌කම්‌ම අධම්‌මමනුවත්‌තිය>
        text <මන්‌දො මච්‌චු මුඛං පත්‌තො අක්‌ඛච්‌ඡින්‌නොව ඣායතීති>
        text <අල්‌ලචම්‌මපටිච්‌ඡන්‌නො නවද්‌වාරො මහාවණො>
        text <සමන්‌තතො පග්‌ඝරති අසුචිපූතිගන්‌ධියොති>
        text <භස්‌සප්‌පවාදො වෙතණ්‌ඩී අතිබුද්‌ධි විචක්‌ඛණො>
        text <මිලින්‌දො ඤාණභෙදාය නාගසෙනමුපාගමි>
        text <වසන්‌තො තස්‌ස ඡායාය පරිපුච්‌ඡං පුනප්‌පුනං>
        text <පභින්‌නබුද්‌ධි හුත්‌වාන සොපි ආසි තිපෙටකො>
        text <නවඞ්‌ගං අනුමජ්‌ජන්‌තො රත්‌තිභාගෙ රහොගතො>
        text <අද්‌දක්‌ඛි මෙණ්‌ඩකෙ පඤ්‌හෙ දුන්‌නිවෙඨෙ සනිග්‌ගහෙ>
        text <පරියායභාසිතං අත්‌ථි අත්‌ථි සන්‌ධායභාසිතං>
        text <සභාවභාසිතං අත්‌ථි ධම්‌මරාජස්‌ස සාසනෙ>
        text <තෙසමත්‌ථං අවිඤ්‌ඤාය මෙණ්‌ඩකෙ ජිනභාසිතෙ>
        text <අනාගතම්‌හි අද්‌ධානෙ විග්‌ගහො තත්‌ථ හෙස්‌සති>
        text <හන්‌ද කථිං පසාදෙත්‌වා ඡෙජ්‌ජාපෙස්‌සාමි මෙණ්‌ඩකෙ>
        text <තස්‌ස නිද්‌දිට්‌ඨමග්‌ගෙන නිද්‌දිසිස්‌සන්‌ත්‍යනාගතෙති>
        text <විසමං සභයං අතිවාතො පටිච්‌ඡන්‌නං දෙවනිස්‌සිතං>
        text <පන්‌ථො ච සඞ්‌ගාමො තිත්‌ථං අට්‌ඨෙතෙ පරිවජ්‌ජියාති>
        text <රත්‌තො දුට්‌ඨො ච මූළ්‌හො ච මානී ලුද්‌ධො තථාලසො>
        text <එකචින්‌තී ච බාලො ච එතෙ අත්‌ථවිනාසකාති>
        text <රත්‌තො දුට්‌ඨො ච මූළ්‌හො ච භීරු ආමිසගරුකො>
        text <ඉත්‌ථී සොණ්‌ඩො පණ්‌ඩකො ච නවමො භවති දාරකො>
        text <නවෙතෙ පුග්‌ගලා ලොකෙ ඉත්‌තරා චලිතා චලා>
        text <එතෙහි මන්‌තිතං ගුය්‌හං ඛිප්‌පං භවති පාකටන්‌ති>
        text <වයෙන යසපුච්‌ඡාහි තිත්‌ථවාසෙන යොනිසො>
        text <සාකච්‌ඡා ස්‌නෙහසංසෙවා පතිරූපවසෙන ච>
        text <එතානි අට්‌ඨ ඨානානි බුද්‌ධිවිසදකාරණා>
        text <යෙසං එතානි සම්‌භොන්‌ති තෙසං බුද්‌ධි පභිජ්‌ජතීති>
      text <අච්‌ඡරියං භන්‌තෙ නාගසෙන අබ්‌භුතං භන්‌තෙ නාගසෙන අතිචිත්‍රානි පඤ්‌හපටිභානානි විසජ්‌ජිතානි යදි බුද්‌ධො තිට්‌ඨෙය්‍ය සාධුකාරං දදෙය්‍ය සාධු සාධු නාගසෙන අතිචිත්‍රානි පඤ්‌හපටිභානානි විසජ්‌ජිතානීති>
      stand <පඤ්‌ඤත්‌තිපඤ්‌හො පඨමො>
    text <වස්‌සගණනපඤ්‌හො>
      text <2>, <කතිවස්‌සොසි ත්‌වං භන්‌තෙ නාගසෙනාති සත්‌තවස්‌සොහං මහාරාජාති කෙ තෙ භන්‌තෙ සත්‌ත ත්‌වං වා සත්‌ත ගණනා වා සත්‌තාති>
      text <තෙන ඛො පන සමයෙන මිලින්‌දස්‌ස රඤ්‌ඤො සබ්‌බාභරණපටිමණ්‌ඩිතස්‌ස අලඞ්‌කතපටියත්‌තස්‌ස පථවියං ඡායා දිස්‌සති උදකමණිකෙ ච ඡායා දිස්‌සති අථ ඛො ආයස්‌මා නාගසෙනො මිලින්‌දං රාජානං එතදවොච අයං තෙ මහාරාජ ඡායා පථවියං උදකමණිකෙ ච දිස්‌සති කිං පන මහාරාජ ත්‌වං වා රාජා ඡායා වා රාජාති අහං භන්‌තෙ නාගසෙන රාජා නායං ඡායා රාජා මං පන නිස්‌සාය ඡායා පවත්‌තතීති එවමෙව ඛො මහාරාජ වස්‌සානං ගණනා සත්‌ත න පනාහං සත්‌ත මං පන නිස්‌සාය සත්‌ත පවත්‌තති ඡායූපමං මහාරාජාති අච්‌ඡරියං භන්‌තෙ නාගසෙන අබ්‌භුතං භන්‌තෙ නාගසෙන අතිචිත්‍රානි පඤ්‌හපටිභානානි විසජ්‌ජිතානීති>
      stand <වස්‌සගණනපඤ්‌හො දුතියො>
    text <වීමංසනපඤ්‌හො>
      text <3>, <රාජා ආහ භන්‌තෙ නාගසෙන සල්‌ලපිස්‌සසි මයා සද්‌ධින්‌ති සචෙ ත්‌වං මහාරාජ පණ්‌ඩිතවාදං සල්‌ලපිස්‌සසි සල්‌ලපිස්‌සාමි සචෙ පන රාජවාදං සල්‌ලපිස්‌සසි න සල්‌ලපිස්‌සාමීති කථං භන්‌තෙ නාගසෙන පණ්‌ඩිතා සල්‌ලපන්‌තීති පණ්‌ඩිතානං ඛො මහාරාජ සල්‌ලාපෙ ආවෙඨනම්‌පි කයිරති නිබ්‌බෙඨනම්‌පි කයිරති නිග්‌ගහොපි කයිරති පටිකම්‌මම්‌පි කයිරති විස්‌සාසොපි කයිරති පටිවිස්‌සාසොපි කයිරති න ච තෙන පණ්‌ඩිතා කුප්‌පන්‌ති එවං ඛො මහාරාජ පණ්‌ඩිතා සල්‌ලපන්‌තීති කථං පන භන්‌තෙ රාජානො සල්‌ලපන්‌තීති රාජානො ඛො මහාරාජ සල්‌ලාපෙ එකං වත්‌ථුං පටිජානන්‌ති යො තං වත්‌ථුං විලොමෙති තස්‌ස දණ්‌ඩං ආණාපෙන්‌ති ඉමස්‌ස දණ්‌ඩං පණෙථාති එවං ඛො මහාරාජ රාජානො සල්‌ලපන්‌තීති පණ්‌ඩිතවාදාහං භන්‌තෙ සල්‌ලපිස්‌සාමි නො රාජවාදං විස්‌සට්‌ඨො භදන්‌තො සල්‌ලපතු යථා භික්‌ඛුනා වා සාමණෙරෙන වා උපාසකෙන වා ආරාමිකෙන වා සද්‌ධිං සල්‌ලපති එවං විස්‌සට්‌ඨො භදන්‌තො සල්‌ලපතු මා භායතූති සුට්‌ඨු මහාරාජාති ථෙරො අබ්‌භානුමොදි>
      text <රාජා ආහ භන්‌තෙ නාගසෙන පුච්‌ඡිස්‌සාමීති පුච්‌ඡ මහාරාජාති පුච්‌ඡිතොසි මෙ භන්‌තෙති විසජ්‌ජිතං මහාරාජාති කිං පන භන්‌තෙ තයා විසජ්‌ජිතන්‌ති කිං පන මහාරාජ තයා පුච්‌ඡිතන්‌ති>
      stand <වීමංසනපඤ්‌හො තතියො>
    text <අනන්‌තකායපඤ්‌හො>
      text <4>, <අථ ඛො මිලින්‌දස්‌ස රඤ්‌ඤො එතදහොසි පණ්‌ඩිතො ඛො අයං භික්‌ඛු පටිබලො මයා සද්‌ධිං සල්‌ලපිතුං බහුකානි ච මෙ ඨානානි පුච්‌ඡිතබ්‌බානි භවිස්‌සන්‌ති යාව අපුච්‌ඡිතානි යෙව තානි ඨානානි භවිස්‌සන්‌ති අථ සූරියො අත්‌ථං ගමිස්‌සති යංනූනාහං ස්‌වෙ අන්‌තෙපුරෙ සල්‌ලපෙය්‍යන්‌ති අථ ඛො රාජා දෙවමන්‌තියං එතදවොච තෙන හි ත්‌වං දෙවමන්‌තිය භදන්‌තස්‌ස ආරොචෙය්‍යාසි ස්‌වෙ අන්‌තෙපුරෙ රඤ්‌ඤා සද්‌ධිං සල්‌ලාපො භවිස්‌සතීති ඉදං වත්‌වා මිලින්‌දො රාජා උට්‌ඨායාසනා ථෙරං නාගසෙනං ආපුච්‌ඡිත්‌වා රථං අභිරූහිත්‌වා නාගසෙනො නාගසෙනොති සජ්‌ඣායං කරොන්‌තො පක්‌කාමි>
      text <අථ ඛො දෙවමන්‌තියො ආයස්‌මන්‌තං නාගසෙනං එතදවොච රාජා භන්‌තෙ මිලින්‌දො එවමාහ ස්‌වෙ අන්‌තෙපුරෙ රඤ්‌ඤා සද්‌ධිං සල්‌ලාපො භවිස්‌සතීති සුට්‌ඨූති ථෙරො අබ්‌භානුමොදි අථ ඛො තස්‌සා රත්‌තියා අච්‌චයෙන දෙවමන්‌තියො ච අනන්‌තකායො ච මඞ්‌කුරො ච සබ්‌බදින්‌නො ච යෙන මිලින්‌දො රාජා තෙනුපසඞ්‌කමිංසු උපසඞ්‌කමිත්‌වා රාජානං මිලින්‌දං එතදවොචුං ආගච්‌ඡතු මහාරාජ භදන්‌තො නාගසෙනොති ආම ආගච්‌ඡතූති කිත්‌තකෙහි භික්‌ඛූහි සද්‌ධිං ආගච්‌ඡතූති යත්‌තකෙ භික්‌ඛූ ඉච්‌ඡති තත්‌තකෙහි භික්‌ඛූහි සද්‌ධිං ආගච්‌ඡතූති>
      text <අථ ඛො සබ්‌බදින්‌නො ආහ ආගච්‌ඡතු මහාරාජ දසහි භික්‌ඛූහි සද්‌ධින්‌ති දුතියම්‌පි ඛො රාජා ආහ යත්‌තකෙ භික්‌ඛූ ඉච්‌ඡති තත්‌තකෙහි භික්‌ඛූහි සද්‌ධිං ආගච්‌ඡතූති දුතියම්‌පි ඛො සබ්‌බදින්‌නො ආහ ආගච්‌ඡතු මහාරාජ දසහි භික්‌ඛූහි සද්‌ධින්‌ති තතියම්‌පි ඛො රාජා ආහ යත්‌තකෙ භික්‌ඛූ ඉච්‌ඡති තත්‌තකෙහි භික්‌ඛූහි සද්‌ධිං ආගච්‌ඡතූති තතියම්‌පි ඛො සබ්‌බදින්‌නො ආහ ආගච්‌ඡතු මහාරාජ දසහි භික්‌ඛූහි සද්‌ධින්‌ති සබ්‌බො පනායං සක්‌කාරො පටියාදිතො අහං භණාමි යත්‌තකෙ භික්‌ඛූ ඉච්‌ඡති තත්‌තකෙහි භික්‌ඛූහි සද්‌ධිං ආගච්‌ඡතූති අයං භණෙ සබ්‌බදින්‌නො අඤ්‌ඤථා භණති කිං නු මයං නප්‌පටිබලා භික්‌ඛූනං භොජනං දාතුන්‌ති එවං වුත්‌තෙ සබ්‌බදින්‌නො මඞ්‌කු අහොසි>
      text <අථ ඛො දෙවමන්‌තියො ච අනන්‌තකායො ච මඞ්‌කුරො ච යෙනායස්‌මා නාගසෙනො තෙනුපසඞ්‌කමිංසු උපසඞ්‌කමිත්‌වා ආයස්‌මන්‌තං නාගසෙනං එතදවොචුං රාජා භන්‌තෙ මිලින්‌දො එවමාහ යත්‌තකෙ භික්‌ඛූ ඉච්‌ඡති තත්‌තකෙහි භික්‌ඛූහි සද්‌ධිං ආගච්‌ඡතූති අථ ඛො ආයස්‌මා නාගසෙනො පුබ්‌බණ්‌හසමයං නිවාසෙත්‌වා පත්‌තචීවරමාදාය අසීතියා භික්‌ඛුසහස්‌සෙහි සද්‌ධිං සාගලං පාවිසි>
      text <අථ ඛො අනන්‌තකායො ආයස්‌මන්‌තං නාගසෙනං නිස්‌සාය ගච්‌ඡන්‌තො ආයස්‌මන්‌තං නාගසෙනං එතදවොච භන්‌තෙ නාගසෙන යං පනෙතං බ්‍රූසි නාගසෙනොති කතමො එත්‌ථ නාගසෙනොති ථෙරො ආහ කො පනෙත්‌ථ නාගසෙනොති මඤ්‌ඤසීති යො සො භන්‌තෙ අබ්‌භන්‌තරෙ වාතො ජීවො පවිසති ච නික්‌ඛමති ච සො නාගසෙනොති මඤ්‌ඤාමීති යදි පනෙසො වාතො නික්‌ඛමිත්‌වා නප්‌පවිසෙය්‍ය පවිසිත්‌වා න නික්‌ඛමෙය්‍ය ජීවෙය්‍ය නු ඛො සො පුරිසොති න හි භන්‌තෙති යෙ පනිමෙ සඞ්‌ඛධමකා සඞ්‌ඛං ධමෙන්‌ති තෙසං වාතො පුන පවිසතීති න හි භන්‌තෙති යෙ පනිමෙ වංසධමකා වංසං ධමෙන්‌ති තෙසං වාතො පුන පවිසතීති න හි භන්‌තෙති යෙ පනිමෙ සිඞ්‌ගධමකා සිඞ්‌ගං ධමෙන්‌ති තෙසං වාතො පුන පවිසතීති න හි භන්‌තෙති අථ කිස්‌ස පන තෙන න මරන්‌තීති නාහං පටිබලො තයා වාදිනා සද්‌ධිං සල්‌ලපිතුං සාධු භන්‌තෙ අත්‌ථං ජප්‌පෙහීති නෙසො ජීවො අස්‌සාසපස්‌සාසා නාමෙතෙ කායසඞ්‌ඛාරාති ථෙරො අභිධම්‌මකථං කථෙසි අථ අනන්‌තකායො උපාසකත්‌තං පටිවෙදෙසීති>
      stand <අනන්‌තකායපඤ්‌හො චතුත්‌ථො>
    text <පබ්‌බජ්‌ජපඤ්‌හො>
      text <5>, <අථ ඛො ආයස්‌මා නාගසෙනො යෙන මිලින්‌දස්‌ස රඤ්‌ඤො නිවෙසනං තෙනුපසඞ්‌කමි උපසඞ්‌කමිත්‌වා පඤ්‌ඤත්‌තෙ ආසනෙ නිසීදි අථ ඛො මිලින්‌දො රාජා ආයස්‌මන්‌තං නාගසෙනං සපරිසං පණීතෙන ඛාදනීයෙන භොජනීයෙන සහත්‌ථා සන්‌තප්‌පෙත්‌වා සම්‌පවාරෙත්‌වා එකමෙකං භික්‌ඛුං එකමෙකෙන දුස්‌සයුගෙන අච්‌ඡාදෙත්‌වා ආයස්‌මන්‌තං නාගසෙනං තිචීවරෙන අච්‌ඡාදෙත්‌වා ආයස්‌මන්‌තං නාගසෙනං එතදවොච භන්‌තෙ නාගසෙන දසහි භික්‌ඛූහි සද්‌ධිං ඉධ නිසීදථ අවසෙසා ගච්‌ඡන්‌තූති>
      text <අථ ඛො මිලින්‌දො රාජා ආයස්‌මන්‌තං නාගසෙනං භුත්‌තාවිං ඔනීතපත්‌තපාණිං විදිත්‌වා අඤ්‌ඤතරං නීචං ආසනං ගහෙත්‌වා එකමන්‌තං නිසීදි එකමන්‌තං නිසින්‌නො ඛො මිලින්‌දො රාජා ආයස්‌මන්‌තං නාගසෙනං එතදවොච භන්‌තෙ නාගසෙන කිම්‌හි හොති කථාසල්‌ලාපොති අත්‌ථෙන මයං මහාරාජ අත්‌ථිකා අත්‌ථෙ හොතු කථාසල්‌ලාපොති>
      text <රාජා ආහ කිමත්‌ථියා භන්‌තෙ නාගසෙන තුම්‌හාකං පබ්‌බජ්‌ජා කො ච තුම්‌හාකං පරමත්‌ථොති ථෙරො ආහ කින්‌ති මහාරාජ ඉදං දුක්‌ඛං නිරුජ්‌ඣෙය්‍ය අඤ්‌ඤඤ්‌ච දුක්‌ඛං න උප්‌පජ්‌ජෙය්‍යාති එතදත්‌ථා මහාරාජ අම්‌හාකං පබ්‌බජ්‌ජා අනුපාදා පරිනිබ්‌බානං ඛො පන අම්‌හාකං පරමත්‌ථොති>
      text <කිං පන භන්‌තෙ නාගසෙන සබ්‌බෙ එතදත්‌ථාය පබ්‌බජන්‌තීති න හි මහාරාජ කෙචි එතදත්‌ථාය පබ්‌බජන්‌ති කෙචි රාජාභිනීතා පබ්‌බජන්‌ති කෙචි චොරාභිනීතා පබ්‌බජන්‌ති කෙචි ඉණට්‌ටා පබ්‌බජන්‌ති කෙචි ආජීවිකත්‌ථාය පබ්‌බජන්‌ති යෙ පන සම්‌මා පබ්‌බජන්‌ති තෙ එතදත්‌ථාය පබ්‌බජන්‌තීති>
      text <ත්‌වං පන භන්‌තෙ එතදත්‌ථාය පබ්‌බජිතොසීති අහං ඛො මහාරාජ දහරකො සන්‌තො පබ්‌බජිතො න ජානාමි ඉමස්‌ස නාමත්‌ථාය පබ්‌බජාමීති අපි ච ඛො මෙ එවං අහොසි පණ්‌ඩිතා ඉමෙ සමණා සක්‍යපුත්‌තියා තෙ මං සික්‌ඛාපෙස්‌සන්‌තීති ස්‌වාහං තෙහි සික්‌ඛාපිතො ජානාමි ච පස්‌සාමි ච ඉමස්‌ස නාමත්‌ථාය පබ්‌බජ්‌ජාති>
      text <කල්‌ලොසි භන්‌තෙ නාගසෙනාති>
      stand <පබ්‌බජ්‌ජපඤ්‌හො පඤ්‌චමො>
    text <පටිසන්‌ධිපඤ්‌හො>
      text <6>, <රාජා ආහ භන්‌තෙ නාගසෙන අත්‌ථි කොචි මතො න පටිසන්‌දහතීති ථෙරො ආහ කොචි පටිසන්‌දහති කොචි න පටිසන්‌දහතීති කො පටිසන්‌දහති කො න පටිසන්‌දහතීති සකිලෙසො මහාරාජ පටිසන්‌දහති නික්‌කිලෙසො න පටිසන්‌දහතීති ත්‌වං පන භන්‌තෙ නාගසෙන පටිසන්‌දහිස්‌සසීති සචෙ මහාරාජ සඋපාදානො භවිස්‌සාමි පටිසන්‌දහිස්‌සාමි සචෙ අනුපාදානො භවිස්‌සාමි න පටිසන්‌දහිස්‌සාමීති>
      text <කල්‌ලොසි භන්‌තෙ නාගසෙනාති>
      stand <පටිසන්‌ධිපඤ්‌හො ඡට්‌ඨො>
    text <යොනිසොමනසිකාරපඤ්‌හො>
      text <7>, <රාජා ආහ භන්‌තෙ නාගසෙන යො න පටිසන්‌දහති නනු සො යොනිසො මනසිකාරෙන න පටිසන්‌දහතීති යොනිසො ච මහාරාජ මනසිකාරෙන පඤ්‌ඤාය ච අඤ්‌ඤෙහි ච කුසලෙහි ධම්‌මෙහීති නනු භන්‌තෙ යොනිසො මනසිකාරො යෙව පඤ්‌ඤාති න හි මහාරාජ අඤ්‌ඤො මනසිකාරො අඤ්‌ඤා පඤ්‌ඤා ඉමෙසං ඛො මහාරාජ අජෙළකගොණමහිංසඔට්‌ඨගද්‍රභානම්‌පි මනසිකාරො අත්‌ථි පඤ්‌ඤා පන තෙසං නත්‌ථීති>
      text <කල්‌ලොසි භන්‌තෙ නාගසෙනාති>
      stand <යොනිසොමනසිකාරපඤ්‌හො සත්‌තමො>
    text <මනසිකාරලක්‌ඛණපඤ්‌හො>
      text <8>, <රාජා ආහ කිංලක්‌ඛණො භන්‌තෙ නාගසෙන මනසිකාරො කිංලක්‌ඛණා පඤ්‌ඤාති ඌහනලක්‌ඛණො ඛො මහාරාජ මනසිකාරො ඡෙදනලක්‌ඛණා පඤ්‌ඤාති>
      text <කථං ඌහනලක්‌ඛණො මනසිකාරො කථං ඡෙදනලක්‌ඛණා පඤ්‌ඤා ඔපම්‌මං කරොහීති ජානාසි ත්‌වං මහාරාජ යවලාවකෙති ආම භන්‌තෙ ජානාමීති කථං මහාරාජ යවලාවකා යවං ලුනන්‌තීති වාමෙන භන්‌තෙ හත්‌ථෙන යවකලාපං ගහෙත්‌වා දක්‌ඛිණෙන හත්‌ථෙන දාත්‌තං ගහෙත්‌වා දාත්‌තෙන ඡින්‌දන්‌තීති>
      text <යථා මහාරාජ යවලාවකො වාමෙන හත්‌ථෙන යවකලාපං ගහෙත්‌වා දක්‌ඛිණෙන හත්‌ථෙන දාත්‌තං ගහෙත්‌වා යවං ඡින්‌දති එවමෙව ඛො මහාරාජ යොගාවචරො මනසිකාරෙන මානසං ගහෙත්‌වා පඤ්‌ඤාය කිලෙසෙ ඡින්‌දති එවං ඛො මහාරාජ ඌහනලක්‌ඛණො මනසිකාරො එවං ඡෙදනලක්‌ඛණා පඤ්‌ඤාති>
      text <කල්‌ලොසි භන්‌තෙ නාගසෙනාති>
      stand <මනසිකාරලක්‌ඛණපඤ්‌හො අට්‌ඨමො>
    text <සීලලක්‌ඛණපඤ්‌හො>
      text <9>, <රාජා ආහ භන්‌තෙ නාගසෙන යං පනෙතං බ්‍රූසි අඤ්‌ඤෙහි ච කුසලෙහි ධම්‌මෙහීති කතමෙ තෙ කුසලා ධම්‌මාති සීලං මහාරාජ සද්‌ධා වීරියං සති සමාධි ඉමෙ තෙ කුසලා ධම්‌මාති කිංලක්‌ඛණං භන්‌තෙ සීලන්‌ති පතිට්‌ඨානලක්‌ඛණං මහාරාජ සීලං සබ්‌බෙසං කුසලානං ධම්‌මානං ඉන්‌ද්‍රියබලබොජ්‌ඣඞ්‌ගමග්‌ගඞ්‌ගසතිපට්‌ඨානසම්‌මප්‌පධානඉද්‌ධිපාදඣානවිමොක්‌ඛස- මාධිසමාපත්‌තීනං සීලං පතිට්‌ඨං සීලෙ පතිට්‌ඨිතො ඛො මහාරාජ යොගාවචරො සීලං නිස්‌සාය සීලෙ පතිට්‌ඨාය පඤ්‌චින්‌ද්‍රියානි භාවෙති සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියන්‌ති සබ්‌බෙ කුසලා ධම්‌මා න පරිහායන්‌තීති ඔපම්‌මං කරොහීති යථා මහාරාජ යෙ කෙචි බීජගාමභූතගාමා වුඩ්‌ඪිං විරූළ්‌හිං වෙපුල්‌ලං ආපජ්‌ජන්‌ති සබ්‌බෙ තෙ පථවිං නිස්‌සාය පථවියං පතිට්‌ඨාය වුඩ්‌ඪිං විරූළ්‌හිං වෙපුල්‌ලං ආපජ්‌ජන්‌ති එවමෙව ඛො මහාරාජ යොගාවචරො සීලං නිස්‌සාය සීලෙ පතිට්‌ඨාය පඤ්‌චින්‌ද්‍රියානි භාවෙති සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියන්‌ති>
      text <භිය්‍යො ඔපම්‌මං කරොහීති යථා මහාරාජ යෙ කෙචි බලකරණීයා කම්‌මන්‌තා කයිරන්‌ති සබ්‌බෙ තෙ පථවිං නිස්‌සාය පථවියං පතිට්‌ඨාය කයිරන්‌ති එවමෙව ඛො මහාරාජ යොගාවචරො සීලං නිස්‌සාය සීලෙ පතිට්‌ඨාය පඤ්‌චින්‌ද්‍රියානි භාවෙති සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියන්‌ති>
      text <භිය්‍යො ඔපම්‌මං කරොහීති යථා මහාරාජ නගරවඩ්‌ඪකී නගරං මාපෙතුකාමො පඨමං නගරට්‌ඨානං සොධාපෙත්‌වා ඛාණුකණ්‌ටකං අපකඩ්‌ඪාපෙත්‌වා භූමිං සමං කාරාපෙත්‌වා තතො අපරභාගෙ වීථිචතුක්‌කසිඞ්‌ඝාටකාදිපරිච්‌ඡෙදෙන විභජිත්‌වා නගරං මාපෙති එවමෙව ඛො මහාරාජ යොගාවචරො සීලං නිස්‌සාය සීලෙ පතිට්‌ඨාය පඤ්‌චින්‌ද්‍රියානි භාවෙති සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියන්‌ති>
      text <භිය්‍යො ඔපම්‌මං කරොහීති යථා මහාරාජ ලඞ්‌ඝකො සිප්‌පං දස්‌සෙතුකාමො පථවිං ඛණාපෙත්‌වා සක්‌ඛරකථලං අපකඩ්‌ඪාපෙත්‌වා භූමිං සමං කාරාපෙත්‌වා මුදුකාය භූමියා සිප්‌පං දස්‌සෙති එවමෙව ඛො මහාරාජ යොගාවචරො සීලං නිස්‌සාය සීලෙ පතිට්‌ඨාය පඤ්‌චින්‌ද්‍රියානි භාවෙති සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියන්‌ති භාසිතම්‌පෙතං මහාරාජ භගවතා>
      text <කල්‌ලොසි භන්‌තෙ නාගසෙනාති>
      stand <සීලලක්‌ඛණපඤ්‌හො නවමො>
    text <සම්‌පසාදනලක්‌ඛණසද්‌ධාපඤ්‌හො>
      text <10>, <රාජා ආහ භන්‌තෙ නාගසෙන කිංලක්‌ඛණා සද්‌ධාති සම්‌පසාදනලක්‌ඛණා ච මහාරාජ සද්‌ධා සම්‌පක්‌ඛන්‌දනලක්‌ඛණා චාති කථං භන්‌තෙ සම්‌පසාදනලක්‌ඛණා සද්‌ධාති සද්‌ධා ඛො මහාරාජ උප්‌පජ්‌ජමානා නීවරණෙ වික්‌ඛම්‌භෙති විනීවරණං චිත්‌තං හොති අච්‌ඡං විප්‌පසන්‌නං අනාවිලං එවං ඛො මහාරාජ සම්‌පසාදනලක්‌ඛණා සද්‌ධාති>
      text <ඔපම්‌මං කරොහීති යථා මහාරාජ රාජා චක්‌කවත්‌තී චතුරඞ්‌ගිනියා සෙනාය සද්‌ධිං අද්‌ධානමග්‌ගප්‌පටිපන්‌නො පරිත්‌තං උදකං තරෙය්‍ය තං උදකං හත්‌ථීහි ච අස්‌සෙහි ච රථෙහි ච පත්‌තීහි ච ඛුභිතං භවෙය්‍ය ආවිලං ලුළිතං කලලීභූතං උත්‌තිණ්‌ණො ච රාජා චක්‌කවත්‌තී මනුස්‌සෙ ආණාපෙය්‍ය පානීයං භණෙ ආහරථ පිවිස්‌සාමීති රඤ්‌ඤො ච උදකප්‌පසාදකො මණි භවෙය්‍ය එවං දෙවාති ඛො තෙ මනුස්‌සා රඤ්‌ඤො චක්‌කවත්‌තිස්‌ස පටිස්‌සුත්‌වා තං උදකප්‌පසාදකං මණිං උදකෙ පක්‌ඛිපෙය්‍යුං තස්‌මිං උදකෙ පක්‌ඛිත්‌තමත්‌තෙ සඞ්‌ඛසෙවාලපණකං විගච්‌ඡෙය්‍ය කද්‌දමො ච සන්‌නිසීදෙය්‍ය අච්‌ඡං භවෙය්‍ය උදකං විප්‌පසන්‌නං අනාවිලං තතො රඤ්‌ඤො චක්‌කවත්‌තිස්‌ස පානීයං උපනාමෙය්‍යුං පිවතු දෙව පානීයන්‌ති>
      text <යථා මහාරාජ උදකං එවං චිත්‌තං දට්‌ඨබ්‌බං යථා තෙ මනුස්‌සා එවං යොගාවචරො දට්‌ඨබ්‌බො යථා සඞ්‌ඛසෙවාලපණකං කද්‌දමො ච එවං කිලෙසා දට්‌ඨබ්‌බා යථා උදකප්‌පසාදකො මණි එවං සද්‌ධා දට්‌ඨබ්‌බා යථා උදකප්‌පසාදකෙ මණිම්‌හි උදකෙ පක්‌ඛිත්‌තමත්‌තෙ සඞ්‌ඛසෙවාලපණකං විගච්‌ඡෙය්‍ය කද්‌දමො ච සන්‌නිසීදෙය්‍ය අච්‌ඡං භවෙය්‍ය උදකං විප්‌පසන්‌නං අනාවිලං එවමෙව ඛො මහාරාජ සද්‌ධා උප්‌පජ්‌ජමානා නීවරණෙ වික්‌ඛම්‌භෙති විනීවරණං චිත්‌තං හොති අච්‌ඡං විප්‌පසන්‌නං අනාවිලං එවං ඛො මහාරාජ සම්‌පසාදනලක්‌ඛණා සද්‌ධාති>
      text <කල්‌ලොසි භන්‌තෙ නාගසෙනාති>
      stand <සම්‌පසාදනලක්‌ඛණසද්‌ධාපඤ්‌හො දසමො>
    text <සම්‌පක්‌ඛන්‌දනලක්‌ඛණසද්‌ධාපඤ්‌හො>
      text <11>, <කථං භන්‌තෙ සම්‌පක්‌ඛන්‌දනලක්‌ඛණා සද්‌ධාති යථා මහාරාජ යොගාවචරො අඤ්‌ඤෙසං චිත්‌තං විමුත්‌තං පස්‌සිත්‌වා සොතාපත්‌තිඵලෙ වා සකදාගාමිඵලෙ වා අනාගාමිඵලෙ වා අරහත්‌තෙ වා සම්‌පක්‌ඛන්‌දති යොගං කරොති අප්‌පත්‌තස්‌ස පත්‌තියා අනධිගතස්‌ස අධිගමාය අසච්‌ඡිකතස්‌ස සච්‌ඡිකිරියාය එවං ඛො මහාරාජ සම්‌පක්‌ඛන්‌දනලක්‌ඛණා සද්‌ධාති>
      text <ඔපම්‌මං කරොහීති යථා මහාරාජ උපරිපබ්‌බතෙ මහාමෙඝො අභිප්‌පවස්‌සෙය්‍ය තං උදකං යථානින්‌නං පවත්‌තමානං පබ්‌බතකන්‌දරපදරසාඛා පරිපූරෙත්‌වා නදිං පරිපූරෙය්‍ය සා උභතො කූලානි සංවිස්‌සන්‌දන්‌තී ගච්‌ඡෙය්‍ය අථ මහාජනකායො ආගන්‌ත්‌වා තස්‌සා නදියා උත්‌තානතං වා ගම්‌භීරතං වා අජානන්‌තො භීතො විත්‌ථතො තීරෙ තිට්‌ඨෙය්‍ය අථඤ්‌ඤතරො පුරිසො ආගන්‌ත්‌වා අත්‌තනො ථාමඤ්‌ච බලඤ්‌ච සම්‌පස්‌සන්‌තො ගාළ්‌හං කච්‌ඡං බන්‌ධිත්‌වා පක්‌ඛන්‌දිත්‌වා තරෙය්‍ය තං තිණ්‌ණං පස්‌සිත්‌වා මහාජනකායොපි තරෙය්‍ය එවමෙව ඛො මහාරාජ යොගාවචරො අඤ්‌ඤෙසං චිත්‌තං විමුත්‌තං පස්‌සිත්‌වා සොතාපත්‌තිඵලෙ වා සකදාගාමිඵලෙ වා අනාගාමිඵලෙ වා අරහත්‌තෙ වා සම්‌පක්‌ඛන්‌දති යොගං කරොති අප්‌පත්‌තස්‌ස පත්‌තියා අනධිගතස්‌ස අධිගමාය අසච්‌ඡිකතස්‌ස සච්‌ඡිකිරියාය එවං ඛො මහාරාජ සම්‌පක්‌ඛන්‌දනලක්‌ඛණා සද්‌ධාති භාසිතම්‌පෙතං මහාරාජ භගවතා සංයුත්‌තනිකායවරෙ>
      text <කල්‌ලොසි භන්‌තෙ නාගසෙනාති>
      stand <සම්‌පක්‌ඛන්‌දනලක්‌ඛණසද්‌ධාපඤ්‌හො එකාදසමො>
    text <වීරියලක්‌ඛණපඤ්‌හො>
      text <12>, <රාජා ආහ භන්‌තෙ නාගසෙන කිංලක්‌ඛණං වීරියන්‌ති උපත්‌ථම්‌භනලක්‌ඛණං මහාරාජ වීරියං වීරියූපත්‌ථම්‌භිතා සබ්‌බෙ කුසලා ධම්‌මා න පරිහායන්‌තීති>
      text <ඔපම්‌මං කරොහීති යථා මහාරාජ පුරිසො ගෙහෙ පතන්‌තෙ අඤ්‌ඤෙන දාරුනා උපත්‌ථම්‌භෙය්‍ය උපත්‌ථම්‌භිතං සන්‌තං එවං තං ගෙහං න පතෙය්‍ය එවමෙව ඛො මහාරාජ උපත්‌ථම්‌භනලක්‌ඛණං වීරියං වීරියූපත්‌ථම්‌භිතා සබ්‌බෙ කුසලා ධම්‌මා න පරිහායන්‌තීති>
      text <භිය්‍යො ඔපම්‌මං කරොහීති යථා මහාරාජ පරිත්‌තකං සෙනං මහතී සෙනා භඤ්‌ජෙය්‍ය තතො රාජා අඤ්‌ඤමඤ්‌ඤං අනුස්‌සාරෙය්‍ය අනුපෙසෙය්‍ය අත්‌තනො පරිත්‌තකාය සෙනාය බලං අනුපදං දදෙය්‍ය තාය සද්‌ධිං පරිත්‌තකා සෙනා මහතිං සෙනං භඤ්‌ජෙය්‍ය එවමෙව ඛො මහාරාජ උපත්‌ථම්‌භනලක්‌ඛණං වීරියං වීරියූපත්‌ථම්‌භිතා සබ්‌බෙ කුසලා ධම්‌මා න පරිහායන්‌ති භාසිතම්‌පෙතං මහාරාජ භගවතා වීරියවා ඛො භික්‌ඛවෙ අරියසාවකො අකුසලං පජහති කුසලං භාවෙති සාවජ්‌ජං පජහති අනවජ්‌ජං භාවෙති සුද්‌ධමත්‌තානං පරිහරතීති>
      text <කල්‌ලොසි භන්‌තෙ නාගසෙනාති>
      stand <වීරියලක්‌ඛණපඤ්‌හො ද්‌වාදසමො>
    text <සතිලක්‌ඛණපඤ්‌හො>
      text <13>, <රාජා ආහ භන්‌තෙ නාගසෙන කිංලක්‌ඛණා සතීති අපිලාපනලක්‌ඛණා මහාරාජ සති උපග්‌ගණ්‌හනලක්‌ඛණා චාති කථං භන්‌තෙ අපිලාපනලක්‌ඛණා සතීති සති මහාරාජ උප්‌පජ්‌ජමානා කුසලාකුසලසාවජ්‌ජානවජ්‌ජහීනප්‌පණීතකණ්‌හසුක්‌කසප්‌පටිභාගධම්‌මෙ අපිලාපෙති ඉමෙ චත්‌තාරො සතිපට්‌ඨානා ඉමෙ චත්‌තාරො සම්‌මප්‌පධානා ඉමෙ චත්‌තාරො ඉද්‌ධිපාදා ඉමානි පඤ්‌චින්‌ද්‍රියානි ඉමානි පඤ්‌ච බලානි ඉමෙ සත්‌ත බොජ්‌ඣඞ්‌ගා අයං අරියො අට්‌ඨඞ්‌ගිකො මග්‌ගො අයං සමථො අයං විපස්‌සනා අයං විජ්‌ජා අයං විමුත්‌තීති තතො යොගාවචරො සෙවිතබ්‌බෙ ධම්‌මෙ සෙවති අසෙවිතබ්‌බෙ ධම්‌මෙ න සෙවති භජිතබ්‌බෙ ධම්‌මෙ භජති අභජිත්‌තබ්‌බෙ ධම්‌මෙ න භජති එවං ඛො මහාරාජ අපිලාපනලක්‌ඛණා සතීති>
      text <ඔපම්‌මං කරොහීති යථා මහාරාජ රඤ්‌ඤො චක්‌කවත්‌තිස්‌ස භණ්‌ඩාගාරිකො රාජානං චක්‌කවත්‌තිං සායං පාතං යසං සරාපෙති එත්‌තකා දෙව තෙ හත්‌ථී එත්‌තකා අස්‌සා එත්‌තකා රථා එත්‌තකා පත්‌තී එත්‌තකං හිරඤ්‌ඤං එත්‌තකං සුවණ්‌ණං එත්‌තකං සාපතෙය්‍යං තං දෙවො සරතූති රඤ්‌ඤො සාපතෙය්‍යං අපිලාපෙති එවමෙව ඛො මහාරාජ සති උප්‌පජ්‌ජමානා කුසලාකුසලසාවජ්‌ජානවජ්‌ජහීනප්‌පණීතකණ්‌හසුක්‌කසප්‌පටිභාගධම්‌මෙ අපිලාපෙති ඉමෙ චත්‌තාරො සතිපට්‌ඨානා ඉමෙ චත්‌තාරො සම්‌මප්‌පධානා ඉමෙ චත්‌තාරො ඉද්‌ධිපාදා ඉමානි පඤ්‌චින්‌ද්‍රියානි ඉමානි පඤ්‌ච බලානි ඉමෙ සත්‌ත බොජ්‌ඣඞ්‌ගා අයං අරියො අට්‌ඨඞ්‌ගිකො මග්‌ගො අයං සමථො අයං විපස්‌සනා අයං විජ්‌ජා අයං විමුත්‌තීති තතො යොගාවචරො සෙවිතබ්‌බෙ ධම්‌මෙ සෙවති අසෙවිතබ්‌බෙ ධම්‌මෙ න සෙවති භජිතබ්‌බෙ ධම්‌මෙ භජති අභජිතබ්‌බෙ ධම්‌මෙ න භජති එවං ඛො මහාරාජ අපිලාපනලක්‌ඛණා සතීති>
      text <කථං භන්‌තෙ උපග්‌ගණ්‌හනලක්‌ඛණා සතීති සති මහාරාජ උප්‌පජ්‌ජමානා හිතාහිතානං ධම්‌මානං ගතියො සමන්‌වෙති ඉමෙ ධම්‌මා හිතා ඉමෙ ධම්‌මා අහිතා ඉමෙ ධම්‌මා උපකාරා ඉමෙ ධම්‌මා අනුපකාරාති තතො යොගාවචරො අහිතෙ ධම්‌මෙ අපනුදෙති හිතෙ ධම්‌මෙ උපග්‌ගණ්‌හාති අනුපකාරෙ ධම්‌මෙ අපනුදෙති උපකාරෙ ධම්‌මෙ උපග්‌ගණ්‌හාති එවං ඛො මහාරාජ උපග්‌ගණ්‌හනලක්‌ඛණා සතීති>
      text <ඔපම්‌මං කරොහීති යථා මහාරාජ රඤ්‌ඤො චක්‌කවත්‌තිස්‌ස පරිණායකරතනං රඤ්‌ඤො හිතාහිතෙ ජානාති ඉමෙ රඤ්‌ඤො හිතා ඉමෙ අහිතා ඉමෙ උපකාරා ඉමෙ අනුපකාරාති තතො අහිතෙ අපනුදෙති හිතෙ උපග්‌ගණ්‌හාති අනුපකාරෙ අපනුදෙති උපකාරෙ උපග්‌ගණ්‌හාති එවමෙව ඛො මහාරාජ සති උප්‌පජ්‌ජමානා හිතාහිතානං ධම්‌මානං ගතියො සමන්‌වෙති ඉමෙ ධම්‌මා හිතා ඉමෙ ධම්‌මා අහිතා ඉමෙ ධම්‌මා උපකාරා ඉමෙ ධම්‌මා අනුපකාරාති තතො යොගාවචරො අහිතෙ ධම්‌මෙ අපනුදෙති හිතෙ ධම්‌මෙ උපග්‌ගණ්‌හාති අනුපකාරෙ ධම්‌මෙ අපනුදෙති උපකාරෙ දම්‌මෙ උපග්‌ගණ්‌හාති එවං ඛො මහාරාජ උපග්‌ගණ්‌හනලක්‌ඛණා සති භාසිතම්‌පෙතං මහාරාජ භගවතා සතිඤ්‌ච ඛ්‌වාහං භික්‌ඛවෙ සබ්‌බත්‌ථිකං වදාමීති>
      text <කල්‌ලොසි භන්‌තෙ නාගසෙනාති>
      stand <සතිලක්‌ඛණපඤ්‌හො තෙරසමො>
    text <සමාධිපඤ්‌හො>
      text <14>, <රාජා ආහ භන්‌තෙ නාගසෙන කිංලක්‌ඛණො සමාධීති පමුඛලක්‌ඛණො මහාරාජ සමාධි යෙ කෙචි කුසලා ධම්‌මා සබ්‌බෙ තෙ සමාධිපමුඛා හොන්‌ති සමාධිනින්‌නා සමාධිපොණා සමාධිපබ්‌භාරාති>
      text <ඔපම්‌මං කරොහීති යථා මහාරාජ කූටාගාරස්‌ස යා යාචි ගොපානසියො සබ්‌බා තා කූටඞ්‌ගමා හොන්‌ති කූටනින්‌නා කූටසමොසරණා කූටං තාසං අග්‌ගමක්‌ඛායති එවමෙව ඛො මහාරාජ යෙ කෙචි කුසලා ධම්‌මා සබ්‌බෙ තෙ සමාධිපමුඛා හොන්‌ති සමාධිනින්‌නා සමාධිපොණා සමාධිපබ්‌භාරාති>
      text <භිය්‍යො ඔපම්‌මං කරොහීති යථා මහාරාජ කොචි රාජා චතුරඞ්‌ගිනියා සෙනාය සද්‌ධිං සඞ්‌ගාමං ඔතරෙය්‍ය සබ්‌බාව සෙනා හත්‌ථී ච අස්‌සා ච රථා ච පත්‌තී ච තප්‌පමුඛා භවෙය්‍යුං තන්‌නින්‌නා තප්‌පොණා තප්‌පබ්‌භාරා තං යෙව අනුපරියායෙය්‍යුං එවමෙව ඛො මහාරාජ යෙ කෙචි කුසලා ධම්‌මා සබ්‌බෙ තෙ සමාධිපමුඛා හොන්‌ති සමාධිනින්‌නා සමාධිපොණා සමාධිපබ්‌භාරා එවං ඛො මහාරාජ පමුඛලක්‌ඛණො සමාධි භාසිතම්‌පෙතං මහාරාජ භගවතා සමාධිං භික්‌ඛවෙ භාවෙථ සමාහිතො භික්‌ඛවෙ භික්‌ඛු යථාභූතං පජානාතීති>
      text <කල්‌ලොසි භන්‌තෙ නාගසෙනාති>
      stand <සමාධිපඤ්‌හො චුද්‌දසමො>
    text <පඤ්‌ඤාලක්‌ඛණපඤ්‌හො>
      text <15>, <රාජා ආහ භන්‌තෙ නාගසෙන කිංලක්‌ඛණා පඤ්‌ඤාති පුබ්‌බෙව ඛො මහාරාජ මයා වුත්‌තං ඡෙදනලක්‌ඛණා පඤ්‌ඤාති අපි ච ඔභාසනලක්‌ඛණා පඤ්‌ඤාති කථං භන්‌තෙ ඔභාසනලක්‌ඛණා පඤ්‌ඤාති පඤ්‌ඤා මහාරාජ උප්‌පජ්‌ජමානා අවිජ්‌ජන්‌ධකාරං විධමෙති විජ්‌ජොභාසං ජනෙති ඤාණාලොකං විදංසෙති අරියසච්‌චානි පාකටානි කරොති තතො යොගාවචරො අනිච්‌චන්‌ති වා දුක්‌ඛන්‌ති වා අනත්‌තාති වා සම්‌මප්‌පඤ්‌ඤාය පස්‌සතීති>
      text <ඔපම්‌මං කරොහීති යථා මහාරාජ පුරිසො අන්‌ධකාරෙ ගෙහෙ පදීපං පවෙසෙය්‍ය පවිට්‌ඨො පදීපො අන්‌ධකාරං විධමෙති ඔභාසං ජනෙති ආලොකං විදංසෙති රූපානි පාකටානි කරොති එවමෙව ඛො මහාරාජ පඤ්‌ඤා උප්‌පජ්‌ජමානා අවිජ්‌ජන්‌ධකාරං විධමෙති විජ්‌ජොභාසං ජනෙති ඤාණාලොකං විදංසෙති අරියසච්‌චානි පාකටානි කරොති තතො යොගාවචරො අනිච්‌චන්‌ති වා දුක්‌ඛන්‌ති වා අනත්‌තාති වා සම්‌මප්‌පඤ්‌ඤාය පස්‌සති එවං ඛො මහාරාජ ඔභාසනලක්‌ඛණා පඤ්‌ඤාති>
      text <කල්‌ලොසි භන්‌තෙ නාගසෙනාති>
      stand <පඤ්‌ඤාලක්‌ඛණපඤ්‌හො පන්‌නරසමො>
    text <නානාධම්‌මානං එකකිච්‌චඅභිනිප්‌ඵාදනපඤ්‌හො>
      text <16>, <රාජා ආහ භන්‌තෙ නාගසෙන ඉමෙ ධම්‌මා නානා සන්‌තා එකං අත්‌ථං අභිනිප්‌ඵාදෙන්‌තීති ආම මහාරාජ ඉමෙ ධම්‌මා නානා සන්‌තා එකං අත්‌ථං අභිනිප්‌ඵාදෙන්‌ති කිලෙසෙ හනන්‌තීති>
      text <කථං භන්‌තෙ ඉමෙ ධම්‌මා නානා සන්‌තා එකං අත්‌ථං අභිනිප්‌ඵාදෙන්‌ති කිලෙසෙ හනන්‌ති ඔපම්‌මං කරොහීති යථා මහාරාජ සෙනා නානා සන්‌තා හත්‌ථී ච අස්‌සා ච රථා ච පත්‌තී ච එකං අත්‌ථං අභිනිප්‌ඵාදෙන්‌ති සඞ්‌ගාමෙ පරසෙනං අභිවිජිනන්‌ති එවමෙව ඛො මහාරාජ ඉමෙ ධම්‌මා නානා සන්‌තා එකං අත්‌ථං අභිනිප්‌ඵාදෙන්‌ති කිලෙසෙ හනන්‌තීති>
      text <කල්‌ලොසි භන්‌තෙ නාගසෙනාති>
      stand <නානාධම්‌මානං එකකිච්‌චඅභිනිප්‌ඵාදනපඤ්‌හො සොළසමො>
      stand <මහාවග්‌ගො පඨමො>
      stand <ඉමස්‌මිං වග්‌ගෙ සොළස පඤ්‌හා>
  text <අද්‌ධානවග්‌ගො>
    text <ධම්‌මසන්‌තතිපඤ්‌හො>
      text <1>, <රාජා ආහ භන්‌තෙ නාගසෙන යො උප්‌පජ්‌ජති සො එව සො උදාහු අඤ්‌ඤොති ථෙරො ආහ න ච සො න ච අඤ්‌ඤොති>
      text <ඔපම්‌මං කරොහීති තං කිං මඤ්‌ඤසි මහාරාජ යදා ත්‌වං දහරො තරුණො මන්‌දො උත්‌තානසෙය්‍යකො අහොසි සො යෙව ත්‌වං එතරහි මහන්‌තොති න හි භන්‌තෙ අඤ්‌ඤො සො දහරො තරුණො මන්‌දො උත්‌තානසෙය්‍යකො අහොසි අඤ්‌ඤො අහං එතරහි මහන්‌තොති එවං සන්‌තෙ ඛො මහාරාජ මාතාතිපි න භවිස්‌සති පිතාතිපි න භවිස්‌සති ආචරියොතිපි න භවිස්‌සති සිප්‌පවාතිපි න භවිස්‌සති සීලවාතිපි න භවිස්‌සති පඤ්‌ඤවාතිපි න භවිස්‌සති කිං නු ඛො මහාරාජ අඤ්‌ඤා එව කලලස්‌ස මාතා අඤ්‌ඤා අබ්‌බුදස්‌ස මාතා අඤ්‌ඤා පෙසියා මාතා අඤ්‌ඤා ඝනස්‌ස මාතා අඤ්‌ඤා ඛුද්‌දකස්‌ස මාතා අඤ්‌ඤා මහන්‌තස්‌ස මාතා අඤ්‌ඤො සිප්‌පං සික්‌ඛති අඤ්‌ඤො සික්‌ඛිතො භවති අඤ්‌ඤො පාපකම්‌මං කරොති අඤ්‌ඤස්‌ස හත්‌ථපාදා ඡිජ්‌ජන්‌තීති න හි භන්‌තෙ ත්‌වං පන භන්‌තෙ එවං වුත්‌තෙ කිං වදෙය්‍යාසීති ථෙරො ආහ අහඤ්‌ඤෙව ඛො මහාරාජ දහරො අහොසිං තරුණො මන්‌දො උත්‌තානසෙය්‍යකො අහඤ්‌ඤෙව එතරහි මහන්‌තො ඉමමෙව කායං නිස්‌සාය සබ්‌බෙ තෙ එකසඞ්‌ගහිතාති>
      text <භිය්‍යො ඔපම්‌මං කරොහීති යථා මහාරාජ කොචිදෙව පුරිසො පදීපං පදීපෙය්‍ය කිං සො සබ්‌බරත්‌තිං පදීපෙය්‍යාති ආම භන්‌තෙ සබ්‌බරත්‌තිං පදීපෙය්‍යාති කිං නු ඛො මහාරාජ යා පුරිමෙ යාමෙ අච්‌චි සා මජ්‌ඣිමෙ යාමෙ අච්‌චීති න හි භන්‌තෙති යා මජ්‌ඣිමෙ යාමෙ අච්‌චි සා පච්‌ඡිමෙ යාමෙ අච්‌චීති න හි භන්‌තෙති කිං නු ඛො මහාරාජ අඤ්‌ඤො සො අහොසි පුරිමෙ යාමෙ පදීපො අඤ්‌ඤො මජ්‌ඣිමෙ යාමෙ පදීපො අඤ්‌ඤො පච්‌ඡිමෙ යාමෙ පදීපොති න හි භන්‌තෙ තං යෙව නිස්‌සාය සබ්‌බරත්‌තිං පදීපිතොති එවමෙව ඛො මහාරාජ ධම්‌මසන්‌තති සන්‌දහති අඤ්‌ඤො උප්‌පජ්‌ජති අඤ්‌ඤො නිරුජ්‌ඣති අපුබ්‌බං අචරිමං විය සන්‌දහති තෙන න ච සො න ච අඤ්‌ඤො පුරිමවිඤ්‌ඤාණෙ පච්‌ඡිමවිඤ්‌ඤාණං සඞ්‌ගහං ගච්‌ඡතීති>
      text <භිය්‍යො ඔපම්‌මං කරොහීති යථා මහාරාජ ඛීරං දුය්‌හමානං කාලන්‌තරෙන දධි පරිවත්‌තෙය්‍ය දධිතො නවනීතං නවනීතතො ඝතං පරිවත්‌තෙය්‍ය යො නු ඛො මහාරාජ එවං වදෙය්‍ය යං යෙව ඛීරං තං යෙව දධි යං යෙව දධි තං යෙව නවනීතං යං යෙව නවනීතං තං යෙව ඝතන්‌ති සම්‌මා නු ඛො සො මහාරාජ වදමානො වදෙය්‍යාති න හි භන්‌තෙ තංයෙව නිස්‌සාය සම්‌භූතන්‌ති එවමෙව ඛො මහාරාජ ධම්‌මසන්‌තති සන්‌දහති අඤ්‌ඤො උප්‌පජ්‌ජති අඤ්‌ඤො නිරුජ්‌ඣති අපුබ්‌බං අචරිමං විය සන්‌දහති තෙන න ච සො න ච අඤ්‌ඤො පුරිමවිඤ්‌ඤාණෙ පච්‌ඡිමවිඤ්‌ඤාණං සඞ්‌ගහං ගච්‌ඡතීති>
      text <කල්‌ලොසි භන්‌තෙ නාගසෙනාති>
      stand <ධම්‌මසන්‌තතිපඤ්‌හො පඨමො>
    text <පටිසන්‌දහනපඤ්‌හො>
      text <2>, <රාජා ආහ භන්‌තෙ නාගසෙන යො න පටිසන්‌දහති ජානාති සො න පටිසන්‌දහිස්‌සාමීති ආම මහාරාජ යො න පටිසන්‌දහති ජානාති සො න පටිසන්‌දහිස්‌සාමීති කථං භන්‌තෙ ජානාතීති යො හෙතු යො පච්‌චයො මහාරාජ පටිසන්‌දහනාය තස්‌ස හෙතුස්‌ස තස්‌ස පච්‌චයස්‌ස උපරමා ජානාති සො න පටිසන්‌දහිස්‌සාමීති>
      text <ඔපම්‌මං කරොහීති යථා මහාරාජ කස්‌සකො ගහපතිකො කසිත්‌වා ච වපිත්‌වා ච ධඤ්‌ඤාගාරං පරිපූරෙය්‍ය සො අපරෙන සමයෙන නෙව කස්‌සෙය්‍ය න වප්‌පෙය්‍ය යථාසම්‌භතඤ්‌ච ධඤ්‌ඤං පරිභුඤ්‌ජෙය්‍ය වා විසජ්‌ජෙය්‍ය වා යථා පච්‌චයං වා කරෙය්‍ය ජානෙය්‍ය සො මහාරාජ කස්‌සකො ගහපතිකො න මෙ ධඤ්‌ඤාගාරං පරිපූරෙස්‌සතීති ආම භන්‌තෙ ජානෙය්‍යාති කථං ජානෙය්‍යාති යො හෙතු යො පච්‌චයො ධඤ්‌ඤාගාරස්‌ස පරිපූරණාය තස්‌ස හෙතුස්‌ස තස්‌ස පච්‌චයස්‌ස උපරමා ජානාති න මෙ ධඤ්‌ඤාගාරං පරිපූරෙස්‌සතීති එවමෙව ඛො මහාරාජ යො හෙතු යො පච්‌චයො පටිසන්‌දහනාය තස්‌ස හෙතුස්‌ස තස්‌ස පච්‌චයස්‌ස උපරමා ජානාති සො න පටිසන්‌දහිස්‌සාමීති>
      text <කල්‌ලොසි භන්‌තෙ නාගසෙනාති>
      stand <පටිසන්‌දහනපඤ්‌හො දුතියො>
    text <ඤාණපඤ්‌ඤාපඤ්‌හො>
      text <3>, <රාජා ආහ භන්‌තෙ නාගසෙන යස්‌ස ඤාණං උප්‌පන්‌නං තස්‌ස පඤ්‌ඤා උප්‌පන්‌නාති ආම මහාරාජ යස්‌ස ඤාණං උප්‌පන්‌නං තස්‌ස පඤ්‌ඤා උප්‌පන්‌නාති කිං භන්‌තෙ යඤ්‌ඤෙව ඤාණං සා යෙව පඤ්‌ඤාති ආම මහාරාජ යඤ්‌ඤෙව ඤාණං සා යෙව පඤ්‌ඤාති යස්‌ස පන භන්‌තෙ තඤ්‌ඤෙව ඤාණං සා යෙව පඤ්‌ඤා උප්‌පන්‌නා කිං සම්‌මුය්‌හෙය්‍ය සො උදාහු න සම්‌මුය්‌හෙය්‍යාති කත්‌ථචි මහාරාජ සම්‌මුය්‌හෙය්‍ය කත්‌ථචි න සම්‌මුය්‌හෙය්‍යාති කුහිං භන්‌තෙ සම්‌මුය්‌හෙය්‍යාති අඤ්‌ඤාතපුබ්‌බෙසු වා මහාරාජ සිප්‌පට්‌ඨානෙසු අගතපුබ්‌බාය වා දිසාය අස්‌සුතපුබ්‌බාය වා නාමපඤ්‌ඤත්‌තියා සම්‌මුය්‌හෙය්‍යාති කුහිං න සම්‌මුය්‌හෙය්‍යාති යං ඛො පන මහාරාජ තාය පඤ්‌ඤාය කතං අනිච්‌චන්‌ති වා දුක්‌ඛන්‌ති වා අනත්‌තාති වා තහිං න සම්‌මුය්‌හෙය්‍යාති මොහො පනස්‌ස භන්‌තෙ කුහිං ගච්‌ඡතීති මොහො ඛො මහාරාජ ඤාණෙ උප්‌පන්‌නමත්‌තෙ තත්‌ථෙව නිරුජ්‌ඣතීති>
      text <ඔපම්‌මං කරොහීති යථා මහාරාජ කොචිදෙව පුරිසො අන්‌ධකාරගෙහෙ පදීපං ආරොපෙය්‍ය තතො අන්‌ධකාරො නිරුජ්‌ඣෙය්‍ය ආලොකො පාතුභවෙය්‍ය එවමෙව ඛො මහාරාජ ඤාණෙ උප්‌පන්‌නමත්‌තෙ මොහො තත්‌ථෙව නිරුජ්‌ඣතීති>
      text <පඤ්‌ඤා පන භන්‌තෙ කුහිං ගච්‌ඡතීති පඤ්‌ඤාපි ඛො මහාරාජ සකිච්‌චයං කත්‌වා තත්‌ථෙව නිරුජ්‌ඣති යං පන තාය පඤ්‌ඤාය කතං අනිච්‌චන්‌ති වා දුක්‌ඛන්‌ති වා අනත්‌තාති වා තං න නිරුජ්‌ඣතීති>
      text <භන්‌තෙ නාගසෙන යං පනෙතං බ්‍රූසි පඤ්‌ඤා සකිච්‌චයං කත්‌වා තත්‌ථෙව නිරුජ්‌ඣති යං පන තාය පඤ්‌ඤාය කතං අනිච්‌චන්‌ති වා දුක්‌ඛන්‌ති වා අනත්‌තාති වා තං න නිරුජ්‌ඣතීති තස්‌ස ඔපම්‌මං කරොහීති යථා මහාරාජ යො කොචි පුරිසො රත්‌තිං ලෙඛං පෙසෙතුකාමො ලෙඛකං පක්‌කොසාපෙත්‌වා පදීපං ආරොපෙත්‌වා ලෙඛං ලිඛාපෙය්‍ය ලිඛිතෙ පන ලෙඛෙ පදීපං විජ්‌ඣාපෙය්‍ය විජ්‌ඣාපිතෙපි පදීපෙ ලෙඛං න විනස්‌සෙය්‍ය එවමෙව ඛො මහාරාජ පඤ්‌ඤා සකිච්‌චයං කත්‌වා තත්‌ථෙව නිරුජ්‌ඣති යං පන තාය පඤ්‌ඤාය කතං අනිච්‌චන්‌ති වා දුක්‌ඛන්‌ති වා අනත්‌තාති වා තං න නිරුජ්‌ඣතීති>
      text <භිය්‍යො ඔපම්‌මං කරොහීති යථා මහාරාජ පුරත්‌ථිමෙසු ජනපදෙසු මනුස්‌සා අනුඝරං පඤ්‌ච පඤ්‌ච උදකඝටකානි ඨපෙන්‌ති ආලිම්‌පනං විජ්‌ඣාපෙතුං ඝරෙ පදිත්‌තෙ තානි පඤ්‌ච උදකඝටකානි ඝරස්‌සූපරි ඛිපන්‌ති තතො අග්‌ගි විජ්‌ඣායති කිං නු ඛො මහාරාජ තෙසං මනුස්‌සානං එවං හොති පුන තෙහි ඝටෙහි ඝටකිච්‌චං කරිස්‌සාමාති න හි භන්‌තෙ අලං තෙහි ඝටෙහි කිං තෙහි ඝටෙහීති යථා මහාරාජ පඤ්‌ච උදකඝටකානි එවං පඤ්‌චින්‌ද්‍රියානි දට්‌ඨබ්‌බානි සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියං යථා තෙ මනුස්‌සා එවං යොගාවචරො දට්‌ඨබ්‌බො යථා අග්‌ගි එවං කිලෙසා දට්‌ඨබ්‌බා යථා පඤ්‌චහි උදකඝටකෙහි අග්‌ගි විජ්‌ඣාපීයති එවං පඤ්‌චින්‌ද්‍රියෙහි කිලෙසා විජ්‌ඣාපියන්‌ති විජ්‌ඣාපිතාපි කිලෙසා න පුන සම්‌භවන්‌ති එවමෙව ඛො මහාරාජ පඤ්‌ඤා සකිච්‌චයං කත්‌වා තත්‌ථෙව නිරුජ්‌ඣති යං පන තාය පඤ්‌ඤාය කතං අනිච්‌චන්‌ති වා දුක්‌ඛන්‌ති වා අනත්‌තාති වා තං න නිරුජ්‌ඣතීති>
      text <භිය්‍යො ඔපම්‌මං කරොහීති යථා මහාරාජ වෙජ්‌ජො පඤ්‌චමූලභෙසජ්‌ජානි ගහෙත්‌වා ගිලානකං උපසඞ්‌කමිත්‌වා තානි පඤ්‌චමූලභෙසජ්‌ජානි පිසිත්‌වා ගිලානකං පායෙය්‍ය තෙහි ච දොසා නිද්‌ධමෙය්‍යුං කිං නු ඛො මහාරාජ තස්‌ස වෙජ්‌ජස්‌ස එවං හොති පුන තෙහි පඤ්‌චමූලභෙසජ්‌ජෙහි භෙසජ්‌ජකිච්‌චං කරිස්‌සාමීති න හි භන්‌තෙ අලං තෙහි පඤ්‌චමූලභෙසජ්‌ජෙහි කිං තෙහි පඤ්‌චමූලභෙසජ්‌ජෙහීති යථා මහාරාජ පඤ්‌චමූලභෙසජ්‌ජානි එවං පඤ්‌චින්‌ද්‍රියානි දට්‌ඨබ්‌බානි සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියං යථා වෙජ්‌ජො එවං යොගාවචරො දට්‌ඨබ්‌බො යථා බ්‍යාධි එවං කිලෙසා දට්‌ඨබ්‌බා යථා බ්‍යාධිතො පුරිසො එවං පුථුජ්‌ජනො දට්‌ඨබ්‌බො යථා පඤ්‌චමූලභෙසජ්‌ජෙහි ගිලානස්‌ස දොසා නිද්‌ධන්‌තා දොසෙ නිද්‌ධන්‌තෙ ගිලානො අරොගො හොති එවං පඤ්‌චින්‌ද්‍රියෙහි කිලෙසා නිද්‌ධමීයන්‌ති නිද්‌ධමිතා ච කිලෙසා න පුන සම්‌භවන්‌ති එවමෙව ඛො මහාරාජ පඤ්‌ඤා සකිච්‌චයං කත්‌වා තත්‌ථෙව නිරුජ්‌ඣති යං පන තාය පඤ්‌ඤාය කතං අනිච්‌චන්‌ති වා දුක්‌ඛන්‌ති වා අනත්‌තාති වා තං න නිරුජ්‌ඣතීති>
      text <භිය්‍යො ඔපම්‌මං කරොහීති යථා මහාරාජ සඞ්‌ගාමාවචරො යොධො පඤ්‌ච කණ්‌ඩානි ගහෙත්‌වා සඞ්‌ගාමං ඔතරෙය්‍ය පරසෙනං විජෙතුං සො සඞ්‌ගාමගතො තානි පඤ්‌ච කණ්‌ඩානි ඛිපෙය්‍ය තෙහි ච පරසෙනා භිජ්‌ජෙය්‍ය කිං නු ඛො මහාරාජ තස්‌ස සඞ්‌ගාමාවචරස්‌ස යොධස්‌ස එවං හොති පුන තෙහි කණ්‌ඩෙහි කණ්‌ඩකිච්‌චං කරිස්‌සාමීති න හි භන්‌තෙ අලං තෙහි කණ්‌ඩෙහි කිං තෙහි කණ්‌ඩෙහීති යථා මහාරාජ පඤ්‌ච කණ්‌ඩානි එවං පඤ්‌චින්‌ද්‍රියානි දට්‌ඨබ්‌බානි සද්‌ධින්‌ද්‍රියං වීරියින්‌ද්‍රියං සතින්‌ද්‍රියං සමාධින්‌ද්‍රියං පඤ්‌ඤින්‌ද්‍රියං යථා මහාරාජ සඞ්‌ගාමාවචරො යොධො එවං යොගාවචරො දට්‌ඨබ්‌බො යථා පරසෙනා එවං කිලෙසා දට්‌ඨබ්‌බා යථා පඤ්‌චහි කණ්‌ඩෙහි පරසෙනා භිජ්‌ජති එවං පඤ්‌චින්‌ද්‍රියෙහි කිලෙසා භිජ්‌ජන්‌ති භග්‌ගා ච කිලෙසා න පුන සම්‌භවන්‌ති එවමෙව ඛො මහාරාජ පඤ්‌ඤා සකිච්‌චයං කත්‌වා තත්‌ථෙව නිරුජ්‌ඣති යං පන තාය පඤ්‌ඤාය කතං අනිච්‌චන්‌ති වා දුක්‌ඛන්‌ති වා අනත්‌තාති වා තං න නිරුජ්‌ඣතීති>
      text <කල්‌ලොසි භන්‌තෙ නාගසෙනාති>
      stand <ඤාණපඤ්‌ඤාපඤ්‌හො තතියො>
    text <පටිසන්‌දහනපුග්‌ගලවෙදියනපඤ්‌හො>
      text <4>, <රාජා ආහ භන්‌තෙ නාගසෙන යො න පටිසන්‌දහති වෙදෙති සො කිඤ්‌චි දුක්‌ඛං වෙදනන්‌ති ථෙරො ආහ කිඤ්‌චි වෙදෙති කිඤ්‌චි න වෙදෙතීති කිං වෙදෙති කිං න වෙදෙතීති කායිකං මහාරාජ වෙදනං වෙදෙති චෙතසිකං වෙදනං න වෙදෙතීති කථං භන්‌තෙ කායිකං වෙදනං වෙදෙති කථං චෙතසිකං වෙදනං න වෙදෙතීති යො හෙතු යො පච්‌චයො කායිකාය දුක්‌ඛවෙදනාය උප්‌පත්‌තියා තස්‌ස හෙතුස්‌ස තස්‌ස පච්‌චයස්‌ස අනුපරමා කායිකං දුක්‌ඛවෙදනං වෙදෙති යො හෙතු යො පච්‌චයො චෙතසිකාය දුක්‌ඛවෙදනාය උප්‌පත්‌තියා තස්‌ස හෙතුස්‌ස තස්‌ස පච්‌චයස්‌ස උපරමා චෙතසිකං දුක්‌ඛවෙදනං න වෙදෙති භාසිතම්‌පෙතං මහාරාජ භගවතා සො එකං වෙදනං වෙදෙති කායිකං න චෙතසිකන්‌ති>
      text <භන්‌තෙ නාගසෙන යො දුක්‌ඛං වෙදනං වෙදෙති කස්‌මා සො න පරිනිබ්‌බායතීති නත්‌ථි මහාරාජ අරහතො අනුනයො වා පටිඝො වා න ච අරහන්‌තො අපක්‌කං පාතෙන්‌ති පරිපාකං ආගමෙන්‌ති පණ්‌ඩිතා භාසිතම්‌පෙතං මහාරාජ ථෙරෙන සාරිපුත්‌තෙන ධම්‌මසෙනාපතිනා>
      text <කල්‌ලොසි භන්‌තෙ නාගසෙනාති>
      stand <පටිසන්‌දහනපුග්‌ගලවෙදියනපඤ්‌හො චතුත්‌ථො>
    text <වෙදනාපඤ්‌හො>
      text <5>, <රාජා ආහ භන්‌තෙ නාගසෙන සුඛා වෙදනා කුසලා වා අකුසලා වා අබ්‍යාකතා වාති සියා මහාරාජ කුසලා සියා අකුසලා සියා අබ්‍යාකතාති යදි භන්‌තෙ කුසලා න දුක්‌ඛා යදි දුක්‌ඛා න කුසලා කුසලං දුක්‌ඛන්‌ති නුප්‌පජ්‌ජතීති තං කිං මඤ්‌ඤසි මහාරාජ ඉධ පුරිසස්‌ස හත්‌ථෙ තත්‌තං අයොගුළං නික්‌ඛිපෙය්‍ය දුතියෙ හත්‌ථෙ සීතං හිමපිණ්‌ඩං නික්‌ඛිපෙය්‍ය කිං නු ඛො මහාරාජ උභොපි තෙ දහෙය්‍යුන්‌ති ආම භන්‌තෙ උභොපි තෙ දහෙය්‍යුන්‌ති කිං නු ඛො තෙ මහාරාජ උභොපි උණ්‌හාති න හි භන්‌තෙති කිං පන තෙ මහාරාජ උභොපි සීතලාති න හි භන්‌තෙති ආජානාහි නිග්‌ගහං යදි තත්‌තං දහති න ච තෙ උභොපි උණ්‌හා තෙන නුප්‌පජ්‌ජති යදි සීතලං දහති න ච තෙ උභොපි සීතලා තෙන නුප්‌පජ්‌ජති කිස්‌ස පන තෙ මහාරාජ උභොපි දහන්‌ති න ච තෙ උභොපි උණ්‌හා න ච තෙ උභොපි සීතලා එකං උණ්‌හං එකං සීතලං උභොපි තෙ දහන්‌ති තෙන නුප්‌පජ්‌ජතීති නාහං පටිබලො තයා වාදිනා සද්‌ධිං සල්‌ලපිතුං සාධු අත්‌ථං ජප්‌පෙහීති තතො ථෙරො අභිධම්‌මසංයුත්‌තාය කථාය රාජානං මිලින්‌දං සඤ්‌ඤාපෙසි>
      text <ඡයිමානි මහාරාජ ගෙහනිස්‌සිතානි සොමනස්‌සානි ඡ නෙක්‌ඛම්‌මනිස්‌සිතානි සොමනස්‌සානි ඡ ගෙහනිස්‌සිතානි දොමනස්‌සානි ඡ නෙක්‌ඛම්‌මනිස්‌සිතානි දොමනස්‌සානි ඡ ගෙහනිස්‌සිතා උපෙක්‌ඛා ඡ නෙක්‌ඛම්‌මනිස්‌සිතා උපෙක්‌ඛාති ඉමානි ඡ ඡක්‌කානි අතීතාපි ඡත්‌තිංසවිධා වෙදනා අනාගතාපි ඡත්‌තිංසවිධා වෙදනා පච්‌චුප්‌පන්‌නාපි ඡත්‌තිංසවිධා වෙදනා තදෙකජ්‌ඣං අභිසඤ්‌ඤුහිත්‌වා අභිසම්‌පිණ්‌ඩෙත්‌වා අට්‌ඨසතං වෙදනා හොන්‌තීති>
      text <කල්‌ලොසි භන්‌තෙ නාගසෙනාති>
      stand <වෙදනාපඤ්‌හො පඤ්‌චමො>
    text <නාමරූපඑකත්‌තනානත්‌තපඤ්‌හො>
      text <6>, <රාජා ආහ භන්‌තෙ නාගසෙන කො පටිසන්‌දහතීති ථෙරො ආහ නාමරූපං ඛො මහාරාජ පටිසන්‌දහතීති කිං ඉමං යෙව නාමරූපං පටිසන්‌දහතීති න ඛො මහාරාජ ඉමං යෙව නාමරූපං පටිසන්‌දහති ඉමිනා පන මහාරාජ නාමරූපෙන කම්‌මං කරොති සොභනං වා පාපකං වා තෙන කම්‌මෙන අඤ්‌ඤං නාමරූපං පටිසන්‌දහතීති යදි භන්‌තෙ න ඉමං යෙව නාමරූපං පටිසන්‌දහති නනු සො මුත්‌තො භවිස්‌සති පාපකෙහි කම්‌මෙහීති ථෙරො ආහ යදි න පටිසන්‌දහෙය්‍ය මුත්‌තො භවෙය්‍ය පාපකෙහි කම්‌මෙහි යස්‌මා ච ඛො මහාරාජ පටිසන්‌දහති තස්‌මා න මුත්‌තො පාපකෙහි කම්‌මෙහීති>
      text <ඔපම්‌මං කරොහීති යථා මහාරාජ කොචිදෙව පුරිසො අඤ්‌ඤතරස්‌ස පුරිසස්‌ස අම්‌බං අවහරෙය්‍ය තමෙනං අම්‌බසාමිකො ගහෙත්‌වා රඤ්‌ඤො දස්‌සෙය්‍ය ඉමිනා දෙව පුරිසෙන මය්‌හං අම්‌බා අවහටාති සො එවං වදෙය්‍ය නාහං දෙව ඉමස්‌ස අම්‌බෙ අවහරාමි අඤ්‌ඤෙ තෙ අම්‌බා යෙ ඉමිනා රොපිතා අඤ්‌ඤෙ තෙ අම්‌බා යෙ මයා අවහටා නාහං දණ්‌ඩප්‌පත්‌තොති කිං නු ඛො සො මහාරාජ පුරිසො දණ්‌ඩප්‌පත්‌තො භවෙය්‍යාති ආම භන්‌තෙ දණ්‌ඩප්‌පත්‌තො භවෙය්‍යාති කෙන කාරණෙනාති කිඤ්‌චාපි සො එවං වදෙය්‍ය පුරිමං භන්‌තෙ අම්‌බං අප්‌පච්‌චක්‌ඛාය පච්‌ඡිමෙන අම්‌බෙන සො පුරිසො දණ්‌ඩප්‌පත්‌තො භවෙය්‍යාති එවමෙව ඛො මහාරාජ ඉමිනා නාමරූපෙන කම්‌මං කරොති සොභනං වා පාපකං වා තෙන කම්‌මෙන අඤ්‌ඤං නාමරූපං පටිසන්‌දහති තස්‌මා න මුත්‌තො පාපකෙහි කම්‌මෙහීති>
      text <භිය්‍යො ඔපම්‌මං කරොහීති යථා මහාරාජ කොචිදෙව පුරිසො අඤ්‌ඤතරස්‌ස පුරිසස්‌ස සාලිං අවහරෙය්‍ය…පෙ … උච්‌ඡුං අවහරෙය්‍ය…පෙ … යථා මහාරාජ කොචි පුරිසො හෙමන්‌තකාලෙ අග්‌ගිං ජාලෙත්‌වා විසිබ්‌බෙත්‌වා අවිජ්‌ඣාපෙත්‌වා පක්‌කමෙය්‍ය අථ ඛො සො අග්‌ගි අඤ්‌ඤතරස්‌ස පුරිසස්‌ස ඛෙත්‌තං ඩහෙය්‍ය තමෙනං ඛෙත්‌තසාමිකො ගහෙත්‌වා රඤ්‌ඤො දස්‌සෙය්‍ය ඉමිනා දෙව පුරිසෙන මය්‌හං ඛෙත්‌තං දඩ්‌ඪන්‌ති සො එවං වදෙය්‍ය නාහං දෙව ඉමස්‌ස ඛෙත්‌තං ඣාපෙමි අඤ්‌ඤො සො අග්‌ගි යො මයා අවිජ්‌ඣාපිතො අඤ්‌ඤො සො අග්‌ගි යෙනිමස්‌ස ඛෙත්‌තං දඩ්‌ඪං නාහං දණ්‌ඩප්‌පත්‌තොති කිං නු ඛො සො මහාරාජ පුරිසො දණ්‌ඩප්‌පත්‌තො භවෙය්‍යාති ආම භන්‌තෙ දණ්‌ඩප්‌පත්‌තො භවෙය්‍යාති කෙන කාරණෙනාති කිඤ්‌චාපි සො එවං වදෙය්‍ය පුරිමං භන්‌තෙ අග්‌ගිං අප්‌පච්‌චක්‌ඛාය පච්‌ඡිමෙන අග්‌ගිනා සො පුරිසො දණ්‌ඩප්‌පත්‌තො භවෙය්‍යාති එවමෙව ඛො මහාරාජ ඉමිනා නාමරූපෙන කම්‌මං කරොති සොභනං වා පාපකං වා තෙන කම්‌මෙන අඤ්‌ඤං නාමරූපං පටිසන්‌දහති තස්‌මා න මුත්‌තො පාපකෙහි කම්‌මෙහීති>
      text <භිය්‍යො ඔපම්‌මං කරොහීති යථා මහාරාජ කොචිදෙව පුරිසො පදීපං ආදාය පාසාදං අභිරූහිත්‌වා භුඤ්‌ජෙය්‍ය පදීපො ඣායමානො තිණං ඣාපෙය්‍ය තිණං ඣායමානං ඝරං ඣාපෙය්‍ය ඝරං ඣායමානං ගාමං ඣාපෙය්‍ය ගාමජනො තං පුරිසං ගහෙත්‌වා එවං වදෙය්‍ය කිස්‌ස ත්‌වං භො පුරිස ගාමං ඣාපෙසීති සො එවං වදෙය්‍ය නාහං භො ගාමං ඣාපෙමි අඤ්‌ඤො සො පදීපග්‌ගි යස්‌සාහං ආලොකෙන භුඤ්‌ජිං අඤ්‌ඤො සො අග්‌ගි යෙන ගාමො ඣාපිතොති තෙ විවදමානා තව සන්‌තිකෙ ආගච්‌ඡෙය්‍යුං කස්‌ස ත්‌වං මහාරාජ අට්‌ටං ධාරෙය්‍යාසීති ගාමජනස්‌ස භන්‌තෙති කිං කාරණාති කිඤ්‌චාපි සො එවං වදෙය්‍ය අපි ච තතො එව සො අග්‌ගි නිබ්‌බත්‌තොති එවමෙව ඛො මහාරාජ කිඤ්‌චාපි අඤ්‌ඤං මාරණන්‌තිකං නාමරූපං අඤ්‌ඤං පටිසන්‌ධිස්‌මිං නාමරූපං අපි ච තතො යෙව තං නිබ්‌බත්‌තං තස්‌මා න මුත්‌තො පාපකෙහි කම්‌මෙහීති>
      text <භිය්‍යො ඔපම්‌මං කරොහීති යථා මහාරාජ කොචිදෙව පුරිසො දහරිං දාරිකං වාරෙත්‌වා සුඞ්‌කං දත්‌වා පක්‌කමෙය්‍ය සා අපරෙන සමයෙන මහතී අස්‌ස වයප්‌පත්‌තා තතො අඤ්‌ඤො පුරිසො සුඞ්‌කං දත්‌වා විවාහං කරෙය්‍ය ඉතරො ආගන්‌ත්‌වා එවං වදෙය්‍ය කිස්‌ස පන මෙ ත්‌වං අම්‌භො පුරිස භරියං නෙසීති සො එවං වදෙය්‍ය නාහං තව භරියං නෙමි අඤ්‌ඤා සා දාරිකා දහරී තරුණී යා තයා වාරිතා ච දින්‌නසුඞ්‌කා ච අඤ්‌ඤායං දාරිකා මහතී වයප්‌පත්‌තා මයා වාරිතා ච දින්‌නසුඞ්‌කා චාති තෙ විවදමානා තව සන්‌තිකෙ ආගච්‌ඡෙය්‍යුං කස්‌ස ත්‌වං මහාරාජ අට්‌ටං ධාරෙය්‍යාසීති පුරිමස්‌ස භන්‌තෙති කිං කාරණාති කිඤ්‌චාපි සො එවං වදෙය්‍ය අපි ච තතො යෙව සා මහතී නිබ්‌බත්‌තාති එවමෙව ඛො මහාරාජ කිඤ්‌චාපි අඤ්‌ඤං මාරණන්‌තිකං නාමරූපං අඤ්‌ඤං පටිසන්‌ධිස්‌මිං නාමරූපං අපි ච තතො යෙව තං නිබ්‌බත්‌තං තස්‌මා නපරිමුත්‌තො පාපකෙහි කම්‌මෙහීති>
      text <භිය්‍යො ඔපම්‌මං කරොහීති යථා මහාරාජ කොචිදෙව පුරිසො ගොපාලකස්‌ස හත්‌ථතො ඛීරඝටං කිණිත්‌වා තස්‌සෙව හත්‌ථෙ නික්‌ඛිපිත්‌වා පක්‌කමෙය්‍ය ස්‌වෙ ගහෙත්‌වා ගමිස්‌සාමීති තං අපරජ්‌ජු දධි සම්‌පජ්‌ජෙය්‍ය සො ආගන්‌ත්‌වා එවං වදෙය්‍ය දෙහි මෙ ඛීරඝටන්‌ති සො දධිං දස්‌සෙය්‍ය ඉතරො එවං වදෙය්‍ය නාහං තව හත්‌ථතො දධිං කිණාමි දෙහි මෙ ඛීරඝටන්‌ති සො එවං වදෙය්‍ය අජානතො තෙ ඛීරං දධිභූතන්‌ති තෙ විවදමානා තව සන්‌තිකෙ ආගච්‌ඡෙය්‍යුං කස්‌ස ත්‌වං මහාරාජ අට්‌ටං ධාරෙය්‍යාසීති ගොපාලකස්‌ස භන්‌තෙති කිං කාරණාති කිඤ්‌චාපි සො එවං වදෙය්‍ය අපි ච තතො යෙව තං නිබ්‌බත්‌තන්‌ති එවමෙව ඛො මහාරාජ කිඤ්‌චාපි අඤ්‌ඤං මාරණන්‌තිකං නාමරූපං අඤ්‌ඤං පටිසන්‌ධිස්‌මිං නාමරූපං අපි ච තතො යෙව තං නිබ්‌බත්‌තං තස්‌මා න පරිමුත්‌තො පාපකෙහි කම්‌මෙහීති>
      text <කල්‌ලොසි භන්‌තෙ නාගසෙනාති>
      stand <නාමරූපඑකත්‌තනානත්‌තපඤ්‌හො ඡට්‌ඨො>
    text <ථෙරපටිසන්‌දහනාපටිසන්‌දහනපඤ්‌හො>
      text <7>, <රාජා ආහ භන්‌තෙ නාගසෙන ත්‌වං පන පටිසන්‌දහිස්‌සසීති අලං මහාරාජ කිං තෙ තෙන පුච්‌ඡිතෙන නනු මයා පටිකච්‌චෙව අක්‌ඛාතං සචෙ මහාරාජ සඋපාදානො භවිස්‌සාමි පටිසන්‌දහිස්‌සාමි සචෙ අනුපාදානො භවිස්‌සාමි න පටිසන්‌දහිස්‌සාමීති>
      text <ඔපම්‌මං කරොහීති යථා මහාරාජ කොචිදෙව පුරිසො රඤ්‌ඤො අධිකාරං කරෙය්‍ය රාජා තුට්‌ඨො අධිකාරං දදෙය්‍ය සො තෙන අධිකාරෙන පඤ්‌චහි කාමගුණෙහි සමප්‌පිතො සමඞ්‌ගිභූතො පරිචරෙය්‍ය සො චෙ ජනස්‌ස ආරොචෙය්‍ය න මෙ රාජා කිඤ්‌චි පටිකරොතී ති කිං නු ඛො සො මහාරාජ පුරිසො යුත්‌තකාරී භවෙය්‍යාති න හි භන්‌තෙති එවමෙව ඛො මහාරාජ කිං තෙ තෙන පුච්‌ඡිතෙන නනු මයා පටිකච්‌චෙව අක්‌ඛාතං සචෙ සඋපාදානො භවිස්‌සාමි පටිසන්‌දහිස්‌සාමි සචෙ අනුපාදානො භවිස්‌සාමි න පටිසන්‌දහිස්‌සාමීති>
      text <කල්‌ලොසි භන්‌තෙ නාගසෙනාති>
      stand <ථෙරපටිසන්‌දහනාපටිසන්‌දහනපඤ්‌හො සත්‌තමො>
    text <නාමරූපපටිසන්‌දහනපඤ්‌හො>
      text <8>, <රාජා ආහ භන්‌තෙ නාගසෙන යං පනෙතං බ්‍රූසි නාමරූපන්‌ති තත්‌ථ කතමං නාමං කතමං රූපන්‌ති යං තත්‌ථ මහාරාජ ඔළාරිකං එතං රූපං යෙ තත්‌ථ සුඛුමා චිත්‌තචෙතසිකා ධම්‌මා එතං නාමන්‌ති භන්‌තෙ නාගසෙන කෙන කාරණෙන නාමං යෙව න පටිසන්‌දහති රූපං යෙව වාති අඤ්‌ඤමඤ්‌ඤූපනිස්‌සිතා මහාරාජ එතෙ ධම්‌මා එකතොව උප්‌පජ්‌ජන්‌තීති>
      text <ඔපම්‌මං කරොහීති යථා මහාරාජ කුක්‌කුටියා කලලං න භවෙය්‍ය අණ්‌ඩම්‌පි න භවෙය්‍ය යඤ්‌ච තත්‌ථ කලලං යඤ්‌ච අණ්‌ඩං උභොපෙතෙ අඤ්‌ඤමඤ්‌ඤූපනිස්‌සිතා එකතොව නෙසං උප්‌පත්‌ති හොති එවමෙව ඛො මහාරාජ යදි තත්‌ථ නාමං න භවෙය්‍ය රූපම්‌පි න භවෙය්‍ය යඤ්‌චෙව තත්‌ථ නාමං යඤ්‌චෙව රූපං උභොපෙතෙ අඤ්‌ඤමඤ්‌ඤූපනිස්‌සිතා එකතොව නෙසං උප්‌පත්‌ති හොති එවමෙතං දීඝමද්‌ධානං සන්‌ධාවිතන්‌ති>
      text <කල්‌ලොසි භන්‌තෙ නාගසෙනාති>
      stand <නාමරූපපටිසන්‌දහනපඤ්‌හො අට්‌ඨමො>
    text <අද්‌ධානපඤ්‌හො>
      text <9>, <රාජා ආහ භන්‌තෙ නාගසෙන යං පනෙතං බ්‍රූසි දීඝමද්‌ධානන්‌ති කිමෙතං අද්‌ධානං නාමාති අතීතො මහාරාජ අද්‌ධා අනාගතො අද්‌ධා පච්‌චුප්‌පන්‌නො අද්‌ධාති කිං පන භන්‌තෙ සබ්‌බෙ අද්‌ධා අත්‌ථීති කොචි මහාරාජ අද්‌ධා අත්‌ථි කොචි නත්‌ථීති කතමො පන භන්‌තෙ අත්‌ථි කතමො නත්‌ථීති යෙ තෙ මහාරාජ සඞ්‌ඛාරා අතීතා විගතා නිරුද්‌ධා විපරිණතා සො අද්‌ධා නත්‌ථි යෙ ධම්‌මා විපාකා යෙ ච විපාකධම්‌මධම්‌මා යෙ ච අඤ්‌ඤත්‍ර පටිසන්‌ධිං දෙන්‌ති සො අද්‌ධා අත්‌ථි යෙ සත්‌තා කාලඞ්‌කතා අඤ්‌ඤත්‍ර උප්‌පන්‌නා සො ච අද්‌ධා අත්‌ථි යෙ සත්‌තා කාලඞ්‌කතා අඤ්‌ඤත්‍ර අනුප්‌පන්‌නා සො අද්‌ධා නත්‌ථි යෙ ච සත්‌තා පරිනිබ්‌බුතා සො ච අද්‌ධා නත්‌ථි පරිනිබ්‌බුතත්‌තාති>
      text <කල්‌ලොසි භන්‌තෙ නාගසෙනාති>
      stand <අද්‌ධානපඤ්‌හො නවමො>
      stand <අද්‌ධානවග්‌ගො දුතියො>
      stand <ඉමස්‌මිං වග්‌ගෙ නව පඤ්‌හා>
  text <විචාරවග්‌ගො>
    text <අද්‌ධානමූලපඤ්‌හො>
      text <1>, <රාජා ආහ භන්‌තෙ නාගසෙන අතීතස්‌ස අද්‌ධානස්‌ස කිං මූලං අනාගතස්‌ස අද්‌ධානස්‌ස කිං මූලං පච්‌චුප්‌පන්‌නස්‌ස අද්‌ධානස්‌ස කිං මූලන්‌ති අතීතස්‌ස ච මහාරාජ අද්‌ධානස්‌ස අනාගතස්‌ස ච අද්‌ධානස්‌ස පච්‌චුප්‌පන්‌නස්‌ස ච අද්‌ධානස්‌ස අවිජ්‌ජා මූලං අවිජ්‌ජාපච්‌චයා සඞ්‌ඛාරා සඞ්‌ඛාරපච්‌චයා විඤ්‌ඤාණං විඤ්‌ඤාණපච්‌චයා නාමරූපං නාමරූපපච්‌චයා සළායතනං සළායතනපච්‌චයා ඵස්‌සො ඵස්‌සපච්‌චයා වෙදනා වෙදනාපච්‌චයා තණ්‌හා තණ්‌හාපච්‌චයා උපාදානං උපාදානපච්‌චයා භවො භවපච්‌චයා ජාති ජාතිපච්‌චයා ජරාමරණං සොකපරිදෙවදුක්‌ඛදොමනස්‌සුපායාසා සම්‌භවන්‌ති එවමෙතස්‌ස කෙවලස්‌ස දුක්‌ඛක්‌ඛන්‌ධස්‌ස අද්‌ධානස්‌ස පුරිමා කොටි න පඤ්‌ඤායතීති>
      text <කල්‌ලොසි භන්‌තෙ නාගසෙනාති>
      stand <අද්‌ධානමූලපඤ්‌හො පඨමො>
    text <පුරිමකොටිපඤ්‌හො>
      text <2>, <රාජා ආහ භන්‌තෙ නාගසෙන යං පනෙතං බ්‍රූසි පුරිමා කොටි න පඤ්‌ඤායතීති තස්‌ස ඔපම්‌මං කරොහීති යථා මහාරාජ පුරිසො පරිත්‌තං බීජං පථවියං නික්‌ඛිපෙය්‍ය තතො අඞ්‌කුරො උට්‌ඨහිත්‌වා අනුපුබ්‌බෙන වුඩ්‌ඪිං විරූළ්‌හිං වෙපුල්‌ලං ආපජ්‌ජිත්‌වා ඵලං දදෙය්‍ය තතො බීජං ගහෙත්‌වා පුන රොපෙය්‍ය තතොපි අඞ්‌කුරො උට්‌ඨහිත්‌වා අනුපුබ්‌බෙන වුඩ්‌ඪිං විරූළ්‌හිං වෙපුල්‌ලං ආපජ්‌ජිත්‌වා ඵලං දදෙය්‍ය එවමෙතිස්‌සා සන්‌තතියා අත්‌ථි අන්‌තොති නත්‌ථි භන්‌තෙති එවමෙව ඛො මහාරාජ අද්‌ධානස්‌සාපි පුරිමා කොටි න පඤ්‌ඤායතීති>
      text <භිය්‍යො ඔපම්‌මං කරොහීති යථා මහාරාජ කුක්‌කුටියා අණ්‌ඩං භවෙය්‍ය අණ්‌ඩතො කුක්‌කුටී කුක්‌කුටියා අණ්‌ඩන්‌ති එවමෙතිස්‌සා සන්‌තතියා අත්‌ථි අන්‌තොති නත්‌ථි භන්‌තෙති එවමෙව ඛො මහාරාජ අද්‌ධානස්‌සාපි පුරිමා කොටි න පඤ්‌ඤායතීති>
      text <භිය්‍යො ඔපම්‌මං කරොහීති ථෙරො පථවියා චක්‌කං ලිඛිත්‌වා මිලින්‌දං රාජානං එතදවොච අත්‌ථි මහාරාජ ඉමස්‌ස චක්‌කස්‌ස අන්‌තොති නත්‌ථි භන්‌තෙති එවමෙව ඛො මහාරාජ ඉමානි චක්‌කානි වුත්‌තානි භගවතා චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණං තිණ්‌ණං සඞ්‌ගති ඵස්‌සො ඵස්‌සපච්‌චයා වෙදනා වෙදනාපච්‌චයා තණ්‌හා තණ්‌හාපච්‌චයා උපාදානං උපාදානපච්‌චයා කම්‌මං කම්‌මතො පුන චක්‌ඛුං ජායතීති එවමෙතිස්‌සා සන්‌තතියා අත්‌ථි අන්‌තොති නත්‌ථි භන්‌තෙති>
      text <සොතඤ්‌ච පටිච්‌ච සද්‌දෙ ච…පෙ … මනඤ්‌ච පටිච්‌ච ධම්‌මෙ ච උප්‌පජ්‌ජති මනොවිඤ්‌ඤාණං තිණ්‌ණං සඞ්‌ගති ඵස්‌සො ඵස්‌සපච්‌චයා වෙදනා වෙදනාපච්‌චයා තණ්‌හා තණ්‌හාපච්‌චයා උපාදානං උපාදානපච්‌චයා කම්‌මං කම්‌මතො පුන මනො ජායතීති එවමෙතිස්‌සා සන්‌තතියා අත්‌ථි අන්‌තොති නත්‌ථි භන්‌තෙති එවමෙව ඛො මහාරාජ අද්‌ධානස්‌සාපි පුරිමා කොටි න පඤ්‌ඤායතීති>
      text <කල්‌ලොසි භන්‌තෙ නාගසෙනාති>
      stand <පුරිමකොටිපඤ්‌හො දුතියො>
    text <කොටිපඤ්‌ඤායනපඤ්‌හො>
      text <3>, <රාජා ආහ භන්‌තෙ නාගසෙන යං පනෙතං බ්‍රූසි පුරිමා කොටි න පඤ්‌ඤායතීති කතමා ච සා පුරිමා කොටීති යො ඛො මහාරාජ අතීතො අද්‌ධා එසා පුරිමා කොටීති භන්‌තෙ නාගසෙන යං පනෙතං බ්‍රූසි පුරිමා කොටි න පඤ්‌ඤායතීති කිං පන භන්‌තෙ සබ්‌බාපි පුරිමා කොටි න පඤ්‌ඤායතීති කාචි මහාරාජ පඤ්‌ඤායති කාචි න පඤ්‌ඤායතීති කතමා භන්‌තෙ පඤ්‌ඤායති කතමා න පඤ්‌ඤායතීති ඉතො පුබ්‌බෙ මහාරාජ සබ්‌බෙන සබ්‌බං සබ්‌බථා සබ්‌බං අවිජ්‌ජා නාහොසීති එසා පුරිමා කොටි න පඤ්‌ඤායති යං අහුත්‌වා සම්‌භොති හුත්‌වා පටිවිගච්‌ඡති එසප පුරිමා කොටි පඤ්‌ඤායතීති>
      text <භන්‌තෙ නාගසෙන යං අහුත්‌වා සම්‌භොති හුත්‌වා පටිවිගච්‌ඡති නනු තං උභතො ඡින්‌නං අත්‌ථං ගච්‌ඡතීති යදි මහාරාජ උභතො ඡින්‌නං අත්‌ථං ගච්‌ඡති උභතො ඡින්‌නා සක්‌කා වඩ්‌ඪෙතුන්‌ති ආම සාපි සක්‌කා වඩ්‌ඪෙතුන්‌ති නාහං භන්‌තෙ එතං පුච්‌ඡාමි කොටිතො සක්‌කා වඩ්‌ඪෙතුන්‌ති ආම සක්‌කා වඩ්‌ඪෙතුන්‌ති>
      text <ඔපම්‌මං කරොහීති ථෙරො තස්‌ස රුක්‌ඛූපමං අකාසි ඛන්‌ධා ච කෙවලස්‌ස දුක්‌ඛක්‌ඛන්‌ධස්‌ස බීජානීති>
      text <කල්‌ලොසි භන්‌තෙ නාගසෙනාති>
      stand <කොටිපඤ්‌ඤායනපඤ්‌හො තතියො>
    text <සඞ්‌ඛාරජායමානපඤ්‌හො>
      text <4>, <රාජා ආහ භන්‌තෙ නාගසෙන අත්‌ථි කෙචි සඞ්‌ඛාරා යෙ ජායන්‌තීති ආම මහාරාජ අත්‌ථි සඞ්‌ඛාරා යෙ ජායන්‌තීති කතමෙ තෙ භන්‌තෙති චක්‌ඛුස්‌මිඤ්‌ච ඛො මහාරාජ සති රූපෙසු ච චක්‌ඛුවිඤ්‌ඤාණං හොති චක්‌ඛුවිඤ්‌ඤාණෙ සති චක්‌ඛුසම්‌ඵස්‌සො හොති චක්‌ඛුසම්‌ඵස්‌සෙ සති වෙදනා හොති වෙදනාය සති තණ්‌හා හොති තණ්‌හාය සති උපාදානං හොති උපාදානෙ සති භවො හොති භවෙ සති ජාති හොති ජාතියා සති ජරාමරණං සොකපරිදෙවදුක්‌ඛදොමනස්‌සුපායාසා සම්‌භවන්‌ති එවමෙතස්‌ස කෙවලස්‌ස දුක්‌ඛක්‌ඛන්‌ධස්‌ස සමුදයො හොති චක්‌ඛුස්‌මිඤ්‌ච ඛො මහාරාජ අසති රූපෙසු ච අසති චක්‌ඛුවිඤ්‌ඤාණං න හොති චක්‌ඛුවිඤ්‌ඤාණෙ අසති චක්‌ඛුසම්‌ඵස්‌සො න හොති චක්‌ඛුසම්‌ඵස්‌සෙ අසති වෙදනා න හොති වෙදනාය අසති තණ්‌හා න හොති තණ්‌හාය අසති උපාදානං න හොති උපාදානෙ අසති භවො න හොති භවෙ අසති ජාති න හොති ජාතියා අසති ජරාමරණං සොකපරිදෙවදුක්‌ඛදොමනස්‌සුපායාසා න හොන්‌ති එවමෙතස්‌ස කෙවලස්‌ස දුක්‌ඛක්‌ඛන්‌ධස්‌ස නිරොධො හොතීති>
      text <කල්‌ලොසි භන්‌තෙ නාගසෙනාති>
      stand <සඞ්‌ඛාරජායමානපඤ්‌හො චතුත්‌ථො>
    text <භවන්‌තසඞ්‌ඛාරජායමානපඤ්‌හො>
      text <5>, <රාජා ආහ භන්‌තෙ නාගසෙන අත්‌ථි කෙචි සඞ්‌ඛාරා යෙ අභවන්‌තා ජායන්‌තීති නත්‌ථි මහාරාජ කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව ඛො මහාරාජ සඞ්‌ඛාරා ජායන්‌තීති>
      text <ඔපම්‌මං කරොහීති තං කිං මඤ්‌ඤසි මහාරාජ ඉදං ගෙහං අභවන්‌තං ජාතං යත්‌ථ ත්‌වං නිසින්‌නොසීති නත්‌ථි කිඤ්‌චි භන්‌තෙ ඉධ අභවන්‌තං ජාතං භවන්‌තං යෙව ජාතං ඉමානි ඛො භන්‌තෙ දාරූනි වනෙ අහෙසුං අයඤ්‌ච මත්‌තිකා පථවියං අහොසි ඉත්‌ථීනඤ්‌ච පුරිසානඤ්‌ච තජ්‌ජෙන වායාමෙන එවමිදං ගෙහං නිබ්‌බත්‌තන්‌ති එවමෙව ඛො මහාරාජ නත්‌ථි කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව සඞ්‌ඛාරා ජායන්‌තීති>
      text <භිය්‍යො ඔපම්‌මං කරොහීති යථා මහාරාජ යෙ කෙචි බීජගාමභූතගාමා පථවියං නික්‌ඛිත්‌තා අනුපුබ්‌බෙන වුඩ්‌ඪිං විරූළ්‌හිං වෙපුල්‌ලං ආපජ්‌ජමානා පුප්‌ඵානි ච ඵලානි ච දදෙය්‍යුං න තෙ රුක්‌ඛා අභවන්‌තා ජාතා භවන්‌තා යෙව තෙ රුක්‌ඛා ජාතා එවමෙව ඛො මහාරාජ නත්‌ථි කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව තෙ සඞ්‌ඛාරා ජායන්‌තීති>
      text <භිය්‍යො ඔපම්‌මං කරොහීති යථා මහාරාජ කුම්‌භකාරො පථවියා මත්‌තිකං උද්‌ධරිත්‌වා නානාභාජනානි කරොති න තානි භාජනානි අභවන්‌තානි ජාතානි භවන්‌තානි යෙව ජාතානි එවමෙව ඛො මහාරාජ නත්‌ථි කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව සඞ්‌ඛාරා ජායන්‌තීති>
      text <භිය්‍යො ඔපම්‌මං කරොහීති යථා මහාරාජ වීණාය පත්‌තං න සියා චම්‌මං න සියා දොණි න සියා දණ්‌ඩො න සියා උපවීණො න සියා තන්‌තියො න සියුං කොණො න සියා පුරිසස්‌ස ච තජ්‌ජො වායාමො න සියා ජායෙය්‍ය සද්‌දොති න හි භන්‌තෙති යතො ච ඛො මහාරාජ වීණාය පත්‌තං සියා චම්‌මං සියා දොණි සියා දණ්‌ඩො සියා උපවීණො සියා තන්‌තියො සියුං කොණො සියා පුරිසස්‌ස ච තජ්‌ජො වායාමො සියා ජායෙය්‍ය සද්‌දොති ආම භන්‌තෙ ජායෙය්‍යාති එවමෙව ඛො මහාරාජ නත්‌ථි කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව ඛො සඞ්‌ඛාරා ජායන්‌තීති>
      text <භිය්‍යො ඔපම්‌මං කරොහීති යථා මහාරාජ අරණි න සියා අරණිපොතකො න සියා අරණියොත්‌තකං න සියා උත්‌තරාරණි න සියා චොළකං න සියා පුරිසස්‌ස ච තජ්‌ජො වායාමො න සියා ජායෙය්‍ය සො අග්‌ගීති න හි භන්‌තෙති යතො ච ඛො මහාරාජ අරණි සියා අරණිපොතකො සියා අරණියොත්‌තකං සියා උත්‌තරාරණි සියා චොළකං සියා පුරිසස්‌ස ච තජ්‌ජො වායාමො සියා ජායෙය්‍ය සො අග්‌ගීති ආම භන්‌තෙ ජායෙය්‍යාති එවමෙව ඛො මහාරාජ නත්‌ථි කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව ඛො සඞ්‌ඛාරා ජායන්‌තීති>
      text <භිය්‍යො ඔපම්‌මං කරොහීති යථා මහාරාජ මණි න සියා ආතපො න සියා ගොමයං න සියා ජායෙය්‍ය සො අග්‌ගීති න හි භන්‌තෙති යතො ච ඛො මහාරාජ මණි සියා ආතපො සියා ගොමයං සියා ජායෙය්‍ය සො අග්‌ගීති ආම භන්‌තෙ ජායෙය්‍යාති එවමෙව ඛො මහාරාජ නත්‌ථි කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව ඛො සඞ්‌ඛාරා ජායන්‌තීති>
      text <භිය්‍යො ඔපම්‌මං කරොහීති යථා මහාරාජ ආදාසො න සියා ආභා න සියා මුඛං න සියා ජායෙය්‍ය අත්‌තාති න හි භන්‌තෙති යතො ච ඛො මහාරාජ ආදාසො සියා ආභා සියා මුඛං සියා ජායෙය්‍ය අත්‌තාති ආම භන්‌තෙ ජායෙය්‍යාති එවමෙව ඛො මහාරාජ නත්‌ථි කෙචි සඞ්‌ඛාරා යෙ අභවන්‌තා ජායන්‌ති භවන්‌තා යෙව ඛො සඞ්‌ඛාරා ජායන්‌තීති>
      text <කල්‌ලොසි භන්‌තෙ නාගසෙනාති>
      stand <භවන්‌තසඞ්‌ඛාරජායමානපඤ්‌හො පඤ්‌චමො>
    text <වෙදගූපඤ්‌හො>
      text <6>, <රාජා ආහ භන්‌තෙ නාගසෙන වෙදගූ උපලබ්‌භතීති කො පනෙස මහාරාජ වෙදගූ නාමාති යො භන්‌තෙ අබ්‌භන්‌තරෙ ජීවො චක්‌ඛුනා රූපං පස්‌සති සොතෙන සද්‌දං සුණාති ඝානෙන ගන්‌ධං ඝායති ජිව්‌හාය රසං සායති කායෙන ඵොට්‌ඨබ්‌බං ඵුසති මනසා ධම්‌මං විජානාති යථා මයං ඉධ පාසාදෙ නිසින්‌නා යෙන යෙන වාතපානෙන ඉච්‌ඡෙය්‍යාම පස්‌සිතුං තෙන තෙන වාතපානෙන පස්‌සෙය්‍යාම පුරත්‌ථිමෙනපි වාතපානෙන පස්‌සෙය්‍යාම පච්‌ඡිමෙනපි වාතපානෙන පස්‌සෙය්‍යාම උත්‌තරෙනපි වාතපානෙන පස්‌සෙය්‍යාම දක්‌ඛිණෙනපි වාතපානෙන පස්‌සෙය්‍යාම එවමෙව ඛො භන්‌තෙ අයං අබ්‌භන්‌තරෙ ජීවො යෙන යෙන ද්‌වාරෙන ඉච්‌ඡති පස්‌සිතුං තෙන තෙන ද්‌වාරෙන පස්‌සතීති>
      text <ථෙරො ආහ පඤ්‌චද්‌වාරං මහාරාජ භණිස්‌සාමි තං සුණොහි සාධුකං මනසිකරොහි යදි අබ්‌භන්‌තරෙ ජීවො චක්‌ඛුනා රූපං පස්‌සති යථා මයං ඉධ පාසාදෙ නිසින්‌නා යෙන යෙන වාතපානෙන ඉච්‌ඡෙය්‍යාම පස්‌සිතුං තෙන තෙන වාතපානෙන රූපං යෙව පස්‌සෙය්‍යාම පුරත්‌ථිමෙනපි වාතපානෙන රූපං යෙව පස්‌සෙය්‍යාම පච්‌ඡිමෙනපි වාතපානෙන රූපං යෙව පස්‌සෙය්‍යාම උත්‌තරෙනපි වාතපානෙන රූපං යෙව පස්‌සෙය්‍යාම දක්‌ඛිණෙනපි වාතපානෙන රූපං යෙව පස්‌සෙය්‍යාම එවමෙතෙන අබ්‌භන්‌තරෙ ජීවෙන සොතෙනපි රූපං යෙව පස්‌සිතබ්‌බං ඝානෙනපි රූපං යෙව පස්‌සිතබ්‌බං ජිව්‌හායපි රූපං යෙව පස්‌සිතබ්‌බං කායෙනපි රූපං යෙව පස්‌සිතබ්‌බං මනසාපි රූපං යෙව පස්‌සිතබ්‌බං චක්‌ඛුනාපි සද්‌දො යෙව සොතබ්‌බො ඝානෙනපි සද්‌දො යෙව සොතබ්‌බො ජිව්‌හායපි සද්‌දො යෙව සොතබ්‌බො කායෙනපි සද්‌දො යෙව සොතබ්‌බො මනසාපි සද්‌දො යෙව සොතබ්‌බො චක්‌ඛුනාපි ගන්‌ධො යෙව ඝායිතබ්‌බො සොතෙනපි ගන්‌ධො යෙව ඝායිතබ්‌බො ජිව්‌හායපි ගන්‌ධො යෙව ඝායිතබ්‌බො කායෙනපි ගන්‌ධො යෙව ඝායිතබ්‌බො මනසාපි ගන්‌ධො යෙව ඝායිතබ්‌බො චක්‌ඛුනාපි රසො යෙව සායිතබ්‌බො සොතෙනපි රසො යෙව සායිතබ්‌බො ඝානෙනපි රසො යෙව සායිතබ්‌බො කායෙනපි රසො යෙව සායිතබ්‌බො මනසාපි රසො යෙව සායිතබ්‌බො චක්‌ඛුනාපි ඵොට්‌ඨබ්‌බං යෙව ඵුසිතබ්‌බං සොතෙනපි ඵොට්‌ඨබ්‌බං යෙව ඵුසිතබ්‌බං ඝානෙනපි ඵොට්‌ඨබ්‌බං යෙව ඵුසිතබ්‌බං ජිව්‌හායපි ඵොට්‌ඨබ්‌බං යෙව ඵුසිතබ්‌බං මනසාපි ඵොට්‌ඨබ්‌බං යෙව ඵුසිතබ්‌බං චක්‌ඛුනාපි ධම්‌මං යෙව විජානිතබ්‌බං සොතෙනපි ධම්‌මං යෙව විජානිතබ්‌බං ඝානෙනපි ධම්‌මං යෙව විජානිතබ්‌බං ජිව්‌හායපි ධම්‌මං යෙව විජානිතබ්‌බං කායෙනපි ධම්‌මං යෙව විජානිතබ්‌බන්‌ති න හි භන්‌තෙති>
      text <න ඛො තෙ මහාරාජ යුජ්‌ජති පුරිමෙන වා පච්‌ඡිමං පච්‌ඡිමෙන වා පුරිමං යථා වා පන මහාරාජ මයං ඉධ පාසාදෙ නිසින්‌නා ඉමෙසු ජාලවාතපානෙසු උග්‌ඝාටිතෙසු මහන්‌තෙන ආකාසෙන බහිමුඛා සුට්‌ඨුතරං රූපං පස්‌සාම එවමෙතෙන අබ්‌භන්‌තරෙ ජීවෙනාපි චක්‌ඛුද්‌වාරෙසු උග්‌ඝාටිතෙසු මහන්‌තෙන ආකාසෙන සුට්‌ඨුතරං රූපං පස්‌සිතබ්‌බං සොතෙසු උග්‌ඝාටිතෙසු…පෙ … ඝානෙ උග්‌ඝාටිතෙ…පෙ … ජිව්‌හාය උග්‌ඝාටිතාය…පෙ … කායෙ උග්‌ඝාටිතෙ මහන්‌තෙන ආකාසෙන සුට්‌ඨුතරං සද්‌දො සොතබ්‌බො ගන්‌ධො ඝායිතබ්‌බො රසො සායිතබ්‌බො ඵොට්‌ඨබ්‌බො ඵුසිතබ්‌බොති න හි භන්‌තෙති>
      text <න ඛො තෙ මහාරාජ යුජ්‌ජති පුරිමෙන වා පච්‌ඡිමං පච්‌ඡිමෙන වා පුරිමං යථා වා පන මහාරාජ අයං දින්‌නො නික්‌ඛමිත්‌වා බහිද්‌වාරකොට්‌ඨකෙ තිට්‌ඨෙය්‍ය ජානාසි ත්‌වං මහාරාජ අයං දින්‌නො නික්‌ඛමිත්‌වා බහිද්‌වාරකොට්‌ඨකෙ ඨිතොති ආම භන්‌තෙ ජානාමීති යථා වා පන මහාරාජ අයං දින්‌නො අන්‌තො පවිසිත්‌වා තව පුරතො තිට්‌ඨෙය්‍ය ජානාසි ත්‌වං මහාරාජ අයං දින්‌නො අන්‌තො පවිසිත්‌වා මම පුරතො ඨිතොති ආම භන්‌තෙ ජානාමීති එවමෙව ඛො මහාරාජ අබ්‌භන්‌තරෙ සො ජීවො ජිව්‌හාය රසෙ නික්‌ඛිත්‌තෙ ජානෙය්‍ය අම්‌බිලත්‌තං වා ලවණත්‌තං වා තිත්‌තකත්‌තං වා කටුකත්‌තං වා කසායත්‌තං වා මධුරත්‌තං වාති ආම භන්‌තෙ ජානෙය්‍යාති තෙ රසෙ අන්‌තො පවිට්‌ඨෙ ජානෙය්‍ය අම්‌බිලත්‌තං වා ලවණත්‌තං වා තිත්‌තකත්‌තං වා කටුකත්‌තං වා කසායත්‌තං වා මධුරත්‌තං වාති න හි භන්‌තෙති>
      text <න ඛො තෙ මහාරාජ යුජ්‌ජති පුරිමෙන වා පච්‌ඡිමං පච්‌ඡිමෙන වා පුරිමං යථා මහාරාජ කොචිදෙව පුරිසො මධුඝටසතං ආහරාපෙත්‌වා මධුදොණිං පූරාපෙත්‌වා පුරිසස්‌ස මුඛං පිදහිත්‌වා මධුදොණියා පක්‌ඛිපෙය්‍ය ජානෙය්‍ය මහාරාජ සො පුරිසො මධුං සම්‌පන්‌නං වා න සම්‌පන්‌නං වාති න හි භන්‌තෙති කෙන කාරණෙනාති න හි තස්‌ස භන්‌තෙ මුඛෙ මධු පවිට්‌ඨන්‌ති>
      text <න ඛො තෙ මහාරාජ යුජ්‌ජති පුරිමෙන වා පච්‌ඡිමං පච්‌ඡිමෙන වා පුරිමන්‌ති නාහං පටිබලො තයා වාදිනා සද්‌ධිං සල්‌ලපිතුං සාධු භන්‌තෙ අත්‌ථං ජප්‌පෙහීති>
      text <ථෙරො අභිධම්‌මසංයුත්‌තාය කථාය රාජානං මිලින්‌දං සඤ්‌ඤාපෙසි ඉධ මහාරාජ චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණං තංසහජාතා ඵස්‌සො වෙදනා සඤ්‌ඤා චෙතනා එකග්‌ගතා ජීවිතින්‌ද්‍රියං මනසිකාරොති එවමෙතෙ ධම්‌මා පච්‌චයතො ජායන්‌ති න හෙත්‌ථ වෙදගූ උපලබ්‌භති සොතඤ්‌ච පටිච්‌ච සද්‌දෙ ච…පෙ … මනඤ්‌ච පටිච්‌ච ධම්‌මෙ ච උප්‌පජ්‌ජති මනොවිඤ්‌ඤාණං තංසහජාතා ඵස්‌සො වෙදනා සඤ්‌ඤා චෙතනා එකග්‌ගතා ජීවිතින්‌ද්‍රියං මනසිකාරොති එවමෙතෙ ධම්‌මා පච්‌චයතො ජායන්‌ති න හෙත්‌ථ වෙදගූ උපලබ්‌භතීති>
      text <කල්‌ලොසි භන්‌තෙ නාගසෙනාති>
      stand <වෙදගූපඤ්‌හො ඡට්‌ඨො>
    text <චක්‌ඛුවිඤ්‌ඤාණාදිපඤ්‌හො>
      text <7>, <රාජා ආහ භන්‌තෙ නාගසෙන යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජතීති ආම මහාරාජ යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජතීති>
      text <කිං නු ඛො භන්‌තෙ නාගසෙන පඨමං චක්‌ඛුවිඤ්‌ඤාණං උප්‌පජ්‌ජති පච්‌ඡා මනොවිඤ්‌ඤාණං උදාහු මනොවිඤ්‌ඤාණං පඨමං උප්‌පජ්‌ජති පච්‌ඡා චක්‌ඛුවිඤ්‌ඤාණන්‌ති පඨමං මහාරාජ චක්‌ඛුවිඤ්‌ඤාණං උප්‌පජ්‌ජති පච්‌ඡා මනොවිඤ්‌ඤාණන්‌ති>
      text <කිං නු ඛො භන්‌තෙ නාගසෙන චක්‌ඛුවිඤ්‌ඤාණං මනොවිඤ්‌ඤාණං ආණාපෙති යත්‌ථාහං උප්‌පජ්‌ජාමි ත්‌වම්‌පි තත්‌ථ උප්‌පජ්‌ජාහීති උදාහු මනොවිඤ්‌ඤාණං චක්‌ඛුවිඤ්‌ඤාණං ආණාපෙති යත්‌ථ ත්‌වං උප්‌පජ්‌ජිස්‌සසි අහම්‌පි තත්‌ථ උප්‌පජ්‌ජිස්‌සාමීති න හි මහාරාජ අනාලාපො තෙසං අඤ්‌ඤමඤ්‌ඤෙහීති>
      text <කථං භන්‌තෙ නාගසෙන යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජතීති නින්‌නත්‌තා ච මහාරාජ ද්‌වාරත්‌තා ච චිණ්‌ණත්‌තා ච සමුදාචරිතත්‌තා චාති>
      text <කථං භන්‌තෙ නාගසෙන නින්‌නත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති ඔපම්‌මං කරොහීති තං කිං මඤ්‌ඤසි මහාරාජ දෙවෙ වස්‌සන්‌තෙ කතමෙන උදකං ගච්‌ඡෙය්‍යාති යෙන භන්‌තෙ නින්‌නං තෙන ගච්‌ඡෙය්‍යාති අථාපරෙන සමයෙන දෙවො වස්‌සෙය්‍ය කතමෙන තං උදකං ගච්‌ඡෙය්‍යාති යෙන භන්‌තෙ පුරිමං උදකං ගතං තම්‌පි තෙන ගච්‌ඡෙය්‍යාති>
      text <කිං නුං ඛො මහාරාජ පුරිමං උදකං පච්‌ඡිමං උදකං ආණාපෙති යෙනාහං ගච්‌ඡාමි ත්‌වම්‌පි තෙන ගච්‌ඡාහීති පච්‌ඡිමං වා උදකං පුරිමං උදකං ආණාපෙති යෙන ත්‌වං ගච්‌ඡිස්‌සසි අහම්‌පි තෙන ගච්‌ඡිස්‌සාමීති න හි භන්‌තෙ අනාලාපො තෙසං අඤ්‌ඤමඤ්‌ඤෙහි නින්‌නත්‌තා ගච්‌ඡන්‌තීති එවමෙව ඛො මහාරාජ නින්‌නත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති න චක්‌ඛුවිඤ්‌ඤාණං මනොවිඤ්‌ඤාණං ආණාපෙති යත්‌ථාහං උප්‌පජ්‌ජාමි ත්‌වම්‌පි තත්‌ථ උප්‌පජ්‌ජාහීති නාපි මනොවිඤ්‌ඤාණං චක්‌ඛුවිඤ්‌ඤාණං ආණාපෙති යත්‌ථ ත්‌වං උප්‌පජ්‌ජිස්‌සසි අහම්‌පි තත්‌ථ උප්‌පජ්‌ජිස්‌සාමීති අනාලාපො තෙසං අඤ්‌ඤමඤ්‌ඤෙහි නින්‌නත්‌තා උප්‌පජ්‌ජන්‌තීති>
      text <කථං භන්‌තෙ නාගසෙන ද්‌වාරත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති අපෙපම්‌මං කරොහීති තං කිං මඤ්‌ඤසි මහාරාජ රඤ්‌ඤො පච්‌චන්‌තිමං නගරං අස්‌ස දළ්‌හපාකාරතොරණං එකද්‌වාරං තතො පුරිසො නික්‌ඛමිතුකාමො භවෙය්‍ය කතමෙන නික්‌ඛමෙය්‍යාති ද්‌වාරෙන භන්‌තෙ නික්‌ඛමෙය්‍යාති අථාපරො පුරිසො නික්‌ඛමිතුකාමො භවෙය්‍ය කතමෙන සො නික්‌ඛමෙය්‍යාති යෙන භන්‌තෙ පුරිමො පුරිසො නික්‌ඛන්‌තො සොපි තෙන නික්‌ඛමෙය්‍යාති>
      text <කිං නු ඛො මහාරාජ පුරිමො පුරිසො පච්‌ඡිමං පුරිසං ආණාපෙති යෙනාහං ගච්‌ඡාමි ත්‌වම්‌පි තෙන ගච්‌ඡාහීති පච්‌ඡිමො වා පුරිසො පුරිමං පුරිසං ආණාපෙති යෙන ත්‌වං ගච්‌ඡිස්‌සසි අහම්‌පි තෙන ගච්‌ඡිස්‌සාමීති න හි භන්‌තෙ අනාලාපො තෙසං අඤ්‌ඤමඤ්‌ඤෙහි ද්‌වාරත්‌තා ගච්‌ඡන්‌තීති එවමෙව ඛො මහාරාජ ද්‌වාරත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති න චක්‌ඛුවිඤ්‌ඤාණං මනොවිඤ්‌ඤාණං ආණාපෙති යත්‌ථාහං උප්‌පජ්‌ජාමි ත්‌වම්‌පි තත්‌ථ උප්‌පජ්‌ජාහීති නාපි මනොවිඤ්‌ඤාණං චක්‌ඛුවිඤ්‌ඤාණං ආණාපෙති යත්‌ථ ත්‌වං උප්‌පජ්‌ජිස්‌සසි අහම්‌පි තත්‌ථ උප්‌පජ්‌ජිස්‌සාමීති අනාලාපො තෙසං අඤ්‌ඤමඤ්‌ඤෙහි ද්‌වාරත්‌තා උප්‌පජ්‌ජන්‌තීති>
      text <කථං භන්‌තෙ නාගසෙන චිණ්‌ණත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති ඔපම්‌මං කරොහීති තං කිං මඤ්‌ඤසි මහාරාජ පඨමං එකං සකටං ගච්‌ඡෙය්‍ය අථ දුතියං සකටං කතමෙන ගච්‌ඡෙය්‍යාති යෙන භන්‌තෙ පුරිමං සකටං ගතං තම්‌පි තෙන ගච්‌ඡෙය්‍යාති>
      text <කිං නු ඛො මහාරාජ පුරිමං සකටං පච්‌ඡිමං සකටං ආණාපෙති යෙනාහං ගච්‌ඡාමි ත්‌වම්‌පි තෙන ගච්‌ඡාහීති පච්‌ඡිමං වා සකටං පුරිමං සකටං ආණාපෙති යෙන ත්‌වං ගච්‌ඡිස්‌සසි අහම්‌පි තෙන ගච්‌ඡිස්‌සාමීති න හි භන්‌තෙ අනාලාපො තෙසං අඤ්‌ඤමඤ්‌ඤෙහි චිණ්‌ණත්‌තා ගච්‌ඡන්‌තීති එවමෙව ඛො මහාරාජ චිණ්‌ණත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති න චක්‌ඛුවිඤ්‌ඤාණං මනොවිඤ්‌ඤාණං ආණාපෙති යත්‌ථාහං උප්‌පජ්‌ජාමි ත්‌වම්‌පි තත්‌ථ උප්‌පජ්‌ජාහීති නාපි මනොවිඤ්‌ඤාණං චක්‌ඛුවිඤ්‌ඤාණං ආණාපෙති යත්‌ථ ත්‌වං උප්‌පජ්‌ජිස්‌සසි අහම්‌පි තත්‌ථ උප්‌පජ්‌ජිස්‌සාමීති අනාලාපො තෙසං අඤ්‌ඤමඤ්‌ඤෙහි චිණ්‌ණත්‌තා උප්‌පජ්‌ජන්‌තීති>
      text <කථං භන්‌තෙ නාගසෙන සමුදාචරිතත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති ඔපම්‌මං කරොහීති යථා මහාරාජ මුද්‌දාගණනාසඞ්‌ඛ්‍යාලෙඛාසිප්‌පට්‌ඨානෙසු ආදිකම්‌මිකස්‌ස දන්‌ධායනා භවති අථාපරෙන සමයෙන නිසම්‌මකිරියාය සමුදාචරිතත්‌තා අදන්‌ධායනා භවති එවමෙව ඛො මහාරාජ සමුදාචරිතත්‌තා යත්‌ථ චක්‌ඛුවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජති න චක්‌ඛුවිඤ්‌ඤාණං මනොවිඤ්‌ඤාණං ආණාපෙති යත්‌ථාහං උප්‌පජ්‌ජාමි ත්‌වම්‌පි තත්‌ථ උප්‌පජ්‌ජාහීති නාපි මනොවිඤ්‌ඤාණං චක්‌ඛුවිඤ්‌ඤාණං ආණාපෙති යත්‌ථ ත්‌වං උප්‌පජ්‌ජිස්‌සසි අහම්‌පි තත්‌ථ උප්‌පජ්‌ජිස්‌සාමීති අනාලාපො තෙසං අඤ්‌ඤමඤ්‌ඤෙහි සමුදාචරිතත්‌තා උප්‌පජ්‌ජන්‌තීති>
      text <භන්‌තෙ නාගසෙන යත්‌ථ සොතවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජතීති…පෙ … යත්‌ථ ඝානවිඤ්‌ඤාණං උප්‌පජ්‌ජති…පෙ … යත්‌ථ ජිව්‌හාවිඤ්‌ඤාණං උප්‌පජ්‌ජති …පෙ … යත්‌ථ කායවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජතීති ආම මහාරාජ යත්‌ථ කායවිඤ්‌ඤාණං උප්‌පජ්‌ජති තත්‌ථ මනොවිඤ්‌ඤාණම්‌පි උප්‌පජ්‌ජතීති>
      text <කිං නු ඛො භන්‌තෙ නාගසෙන පඨමං කායවිඤ්‌ඤාණං උප්‌පජ්‌ජති පච්‌ඡා මනොවිඤ්‌ඤාණං උදාහු මනොවිඤ්‌ඤාණං පඨමං උප්‌පජ්‌ජති පච්‌ඡා කායවිඤ්‌ඤාණන්‌ති කායවිඤ්‌ඤාණං මහාරාජ පඨමං උප්‌පජ්‌ජති පච්‌ඡා මනොවිඤ්‌ඤාණන්‌ති>
      text <කිං නු ඛො භන්‌තෙ නාගසෙන …පෙ … අනාලාපො තෙසං අඤ්‌ඤමඤ්‌ඤෙහි සමුදාචරිතත්‌තා උප්‌පජ්‌ජන්‌තීති>
      text <කල්‌ලොසි භන්‌තෙ නාගසෙනාති>
      stand <චක්‌ඛුවිඤ්‌ඤාණාදිපඤ්‌හො සත්‌තමො>
    text <ඵස්‌සලක්‌ඛණපඤ්‌හො>
      text <8>, <රාජා ආහ භන්‌තෙ නාගසෙන යත්‌ථ මනොවිඤ්‌ඤාණං උප්‌පජ්‌ජති ඵස්‌සොපි වෙදනාපි තත්‌ථ උප්‌පජ්‌ජතීති ආම මහාරාජ යත්‌ථ මනොවිඤ්‌ඤාණං උප්‌පජ්‌ජති ඵස්‌සොපි තත්‌ථ උප්‌පජ්‌ජති වෙදනාපි තත්‌ථ උප්‌පජ්‌ජති සඤ්‌ඤාපි තත්‌ථ උප්‌පජ්‌ජති චෙතනාපි තත්‌ථ උප්‌පජ්‌ජති විතක්‌කොපි තත්‌ථ උප්‌පජ්‌ජති විචාරොපි තත්‌ථ උප්‌පජ්‌ජති සබ්‌බෙපි ඵස්‌සප්‌පමුඛා ධම්‌මා තත්‌ථ උප්‌පජ්‌ජන්‌තීති>
      text <භන්‌තෙ නාගසෙන කිංලක්‌ඛණො ඵස්‌සොති ඵුසනලක්‌ඛණො මහාරාජ ඵස්‌සොති>
      text <ඔපම්‌මං කරොහීති යථා මහාරාජ ද්‌වෙ මෙණ්‌ඩා යුජ්‌ඣෙය්‍යුං තෙසු යථා එකො මෙණ්‌ඩො එවං චක්‌ඛු දට්‌ඨබ්‌බං යථා දුතියො මෙණ්‌ඩො එවං රූපං දට්‌ඨබ්‌බං යථා තෙසං සන්‌නිපාතො එවං ඵස්‌සො දට්‌ඨබ්‌බොති>
      text <භිය්‍යො ඔපම්‌මං කරොහීති යථා මහාරාජ ද්‌වෙ පාණී වජ්‌ජෙය්‍යුං තෙසු යථා එකො පාණි එවං චක්‌ඛු දට්‌ඨබ්‌බං යථා දුතියො පාණි එවං රූපං දට්‌ඨබ්‌බං යථා තෙසං සන්‌නිපාතො එවං ඵස්‌සො දට්‌ඨබ්‌බොති>
      text <භිය්‍යො ඔපම්‌මං කරොහීති යථා මහාරාජ ද්‌වෙ සම්‌මා වජ්‌ජෙය්‍යුං තෙසු යථා එකො සම්‌මො එවං චක්‌ඛු දට්‌ඨබ්‌බං යථා දුතියො සම්‌මො එවං රූපං දට්‌ඨබ්‌බං යථා තෙසං සන්‌නිපාතො එවං ඵස්‌සො දට්‌ඨබ්‌බොති>
      text <කල්‌ලොසි භන්‌තෙ නාගසෙනාති>
      stand <ඵස්‌සලක්‌ඛණපඤ්‌හො අට්‌ඨමො>
    text <වෙදනාලක්‌ඛණපඤ්‌හො>
      text <9>, <භන්‌තෙ නාගසෙන කිංලක්‌ඛණා වෙදනාති වෙදයිතලක්‌ඛණා මහාරාජ වෙදනා අනුභවනලක්‌ඛණා චාති>
      text <ඔපම්‌මං කරොහීති යථා මහාරාජ කොචිදෙව පුරිසො රඤ්‌ඤො අධිකාරං කරෙය්‍ය තස්‌ස රාජා තුට්‌ඨො අධිකාරං දදෙය්‍ය සො තෙන අධිකාරෙන පඤ්‌චහි කාමගුණෙහි සමප්‌පිතො සමඞ්‌ගිභූතො පරිචරෙය්‍ය තස්‌ස එවමස්‌ස මයා ඛො පුබ්‌බෙ රඤ්‌ඤො අධිකාරො කතො තස්‌ස මෙ රාජා තුට්‌ඨො අධිකාරං අදාසි ස්‌වාහං තතොනිදානං ඉමං එවරූපං වෙදනං වෙදයාමීති>
      text <යථා වා පන මහාරාජ කොචිදෙව පුරිසො කුසලං කම්‌මං කත්‌වා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජෙය්‍ය සො ච තත්‌ථ දිබ්‌බෙහි පඤ්‌චහි කාමගුණෙහි සමප්‌පිතො සමඞ්‌ගිභූතො පරිචරෙය්‍ය තස්‌ස එවමස්‌ස ස්‌වාහං ඛො පුබ්‌බෙ කුසලං කම්‌මං අකාසිං සොහං තතොනිදානං ඉමං එවරූපං වෙදනං වෙදයාමීති එවං ඛො මහාරාජ වෙදයිතලක්‌ඛණා වෙදනා අනුභවනලක්‌ඛණා චාති>
      text <කල්‌ලොසි භන්‌තෙ නාගසෙනාති>
      stand <වෙදනාලක්‌ඛණපඤ්‌හො නවමො>
    text <සඤ්‌ඤාලක්‌ඛණපඤ්‌හො>
      text <10>, <භන්‌තෙ නාගසෙන කිංලක්‌ඛණා සඤ්‌ඤාති සඤ්‌ජානනලක්‌ඛණා මහාරාජ සඤ්‌ඤා කිං සඤ්‌ජානාති නීලම්‌පි සඤ්‌ජානාති පීතම්‌පි සඤ්‌ජානාති ලොහිතම්‌පි සඤ්‌ජානාති ඔදාතම්‌පි සඤ්‌ජානාති මඤ්‌ජිට්‌ඨම්‌පි සඤ්‌ජානාති එවං ඛො මහාරාජ සඤ්‌ජානනලක්‌ඛණා සඤ්‌ඤාති>
      text <ඔපම්‌මං කරොහීති යථා මහාරාජ රඤ්‌ඤො භණ්‌ඩාගාරිකො භණ්‌ඩාගාරං පවිසිත්‌වා නීලපීතලොහිතොදාතමඤ්‌ජිට්‌ඨානි රාජභොගානි රූපානි පස්‌සිත්‌වා සඤ්‌ජානාති එවං ඛො මහාරාජ සඤ්‌ජානනලක්‌ඛණා සඤ්‌ඤාති>
      text <කල්‌ලොසි භන්‌තෙ නාගසෙනාති>
      stand <සඤ්‌ඤාලක්‌ඛණපඤ්‌හො දසමො>
    text <චෙතනාලක්‌ඛණපඤ්‌හො>
      text <11>, <භන්‌තෙ නාගසෙන කිංලක්‌ඛණා චෙතනාති චෙතයිතලක්‌ඛණා මහාරාජ චෙතනා අභිසඞ්‌ඛරණලක්‌ඛණා චාති>
      text <ඔපම්‌මං කරොහීති යථා මහාරාජ කොචිදෙව පුරිසො විසං අභිසඞ්‌ඛරිත්‌වා අත්‌තනා ච පිවෙය්‍ය පරෙ ච පායෙය්‍ය සො අත්‌තනාපි දුක්‌ඛිතො භවෙය්‍ය පරෙපි දුක්‌ඛිතා භවෙය්‍යුං එවමෙව ඛො මහාරාජ ඉධෙකච්‌චො පුග්‌ගලො අකුසලං කම්‌මං චෙතනාය චෙතයිත්‌වා කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජෙය්‍ය යෙපි තස්‌ස අනුසික්‌ඛන්‌ති තෙපි කායස්‌ස භෙදා පරං මරණා අපායං දුග්‌ගතිං විනිපාතං නිරයං උපපජ්‌ජන්‌ති>
      text <යථා වා පන මහාරාජ කොචිදෙව පුරිසො සප්‌පිනවනීතතෙලමධුඵාණිතං එකජ්‌ඣං අභිසඞ්‌ඛරිත්‌වා අත්‌තනා ච පිවෙය්‍ය පරෙ ච පායෙය්‍ය සො අත්‌තනා සුඛිතො භවෙය්‍ය පරෙපි සුඛිතා භවෙය්‍යුං එවමෙව ඛො මහාරාජ ඉධෙකච්‌චො පුග්‌ගලො කුසලං කම්‌මං චෙතනාය චෙතයිත්‌වා කායස්‌ස භෙදා පරං මරණා සුගතිං සග්‌ගං ලොකං උපපජ්‌ජති යෙපි තස්‌ස අනුසික්‌ඛන්‌ති තෙපි කායස්‌ස භෙදා පරං මරණා සුගතිං සග්‌ගං ලොකං උපපජ්‌ජන්‌ති එවං ඛො මහාරාජ චෙතයිතලක්‌ඛණා චෙතනා අභිසඞ්‌ඛරණලක්‌ඛණා චාති>
      text <කල්‌ලොසි භන්‌තෙ නාගසෙනාති>
      stand <චෙතනාලක්‌ඛණපඤ්‌හො එකාදසමො>
    text <විඤ්‌ඤාණලක්‌ඛණපඤ්‌හො>
      text <12>, <භන්‌තෙ නාගසෙන කිංලක්‌ඛණං විඤ්‌ඤාණන්‌ති විජානනලක්‌ඛණං මහාරාජ විඤ්‌ඤාණන්‌ති>
      text <ඔපම්‌මං කරොහීති යථා මහාරාජ නගරගුත්‌තිකො මජ්‌ඣෙ නගරසිඞ්‌ඝාටකෙ නිසින්‌නො පස්‌සෙය්‍ය පුරත්‌ථිමදිසතො පුරිසං ආගච්‌ඡන්‌තං පස්‌සෙය්‍ය දක්‌ඛිණදිසතො පුරිසං ආගච්‌ඡන්‌තං පස්‌සෙය්‍ය පච්‌ඡිමදිසතො පුරිසං ආගච්‌ඡන්‌තං පස්‌සෙය්‍ය උත්‌තරදිසතො පුරිසං ආගච්‌ඡන්‌තං එවමෙව ඛො මහාරාජ යඤ්‌ච පුරිසො චක්‌ඛුනා රූපං පස්‌සති තං විඤ්‌ඤාණෙන විජානාති යඤ්‌ච සොතෙන සද්‌දං සුණාති තං විඤ්‌ඤාණෙන විජානාති යඤ්‌ච ඝානෙන ගන්‌ධං ඝායති තං විඤ්‌ඤාණෙන විජානාති යඤ්‌ච ජිව්‌හාය රසං සායති තං විඤ්‌ඤාණෙන විජානාති යඤ්‌ච කායෙන ඵොට්‌ඨබ්‌බං ඵුසති තං විඤ්‌ඤාණෙන විජානාති යඤ්‌ච මනසා ධම්‌මං විජානාති තං විඤ්‌ඤාණෙන විජානාති එවං ඛො මහාරාජ විජානනලක්‌ඛණං විඤ්‌ඤාණන්‌ති>
      text <කල්‌ලොසි භන්‌තෙ නාගසෙනාති>
      stand <විඤ්‌ඤාණලක්‌ඛණපඤ්‌හො ද්‌වාදසමො>
    text <විතක්‌කලක්‌ඛණපඤ්‌හො>
      text <13>, <භන්‌තෙ නාගසෙන කිංලක්‌ඛණො විතක්‌කොති අප්‌පනාලක්‌ඛණො මහාරාජ විතක්‌කොති>
      text <ඔපම්‌මං කරොහීති යථා මහාරාජ වඩ්‌ඪකී සුපරිකම්‌මකතං දාරුං සන්‌ධිස්‌මිං අප්‌පෙති එවමෙව ඛො මහාරාජ අප්‌පනාලක්‌ඛණො විතක්‌කොති>
      text <කල්‌ලොසි භන්‌තෙ නාගසෙනාති>
      stand <විතක්‌කලක්‌ඛණපඤ්‌හො තෙරසමො>
    text <විචාරලක්‌ඛණපඤ්‌හො>
      text <14>, <භන්‌තෙ නාගසෙන කිංලක්‌ඛණො විචාරොති අනුමජ්‌ජනලක්‌ඛණො මහාරාජ විචාරොති>
      text <ඔපම්‌මං කරොහීති යථා මහාරාජ කංසථාලං ආකොටිතං පච්‌ඡා අනුරවති අනුසන්‌දහති යථා මහාරාජ ආකොටනා එවං විතක්‌කො දට්‌ඨබ්‌බො යථා අනුරවනා එවං විචාරො දට්‌ඨබ්‌බොති>
      text <කල්‌ලොසි භන්‌තෙ නාගසෙනාති>
      stand <විචාරලක්‌ඛණපඤ්‌හො චුද්‌දසමො>
      stand <විචාරවග්‌ගො තතියො>
      stand <ඉමස්‌මිං වග්‌ගෙ චුද්‌දස පඤ්‌හා>
  text <නිබ්‌බානවග්‌ගො>
    text <ඵස්‌සාදිවිනිබ්‌භුජනපඤ්‌හො>
      text <1>, <රාජා ආහ භන්‌තෙ නාගසෙන සක්‌කා ඉමෙසං ධම්‌මානං එකතොභාවගතානං විනිබ්‌භුජිත්‌වා විනිබ්‌භුජිත්‌වා නානාකරණං පඤ්‌ඤාපෙතුං අයං ඵස්‌සො අයං වෙදනා අයං සඤ්‌ඤා අයං චෙතනා ඉදං විඤ්‌ඤාණං අයං විතක්‌කො අයං විචාරොති න සක්‌කා මහාරාජ ඉමෙසං ධම්‌මානං එකතොභාවගතානං විනිබ්‌භුජිත්‌වා විනිබ්‌භුජිත්‌වා නානාකරණං පඤ්‌ඤාපෙතුං අයං ඵස්‌සො අයං වෙදනා අයං සඤ්‌ඤා අයං චෙතනා ඉදං විඤ්‌ඤාණං අයං විතක්‌කො අයං විචාරොති>
      text <ඔපම්‌මං කරොහීති යථා මහාරාජ රඤ්‌ඤො සූදො අරසං වා රසං වා කරෙය්‍ය සො තත්‌ථ දධිම්‌පි පක්‌ඛිපෙය්‍ය ලොණම්‌පි පක්‌ඛිපෙය්‍ය සිඞ්‌ගිවෙරම්‌පි පක්‌ඛිපෙය්‍ය ජීරකම්‌පි පක්‌ඛිපෙය්‍ය මරිචම්‌පි පක්‌ඛිපෙය්‍ය අඤ්‌ඤානිපි පකාරානි පක්‌ඛිපෙය්‍ය තමෙනං රාජා එවං වදෙය්‍ය දධිස්‌ස මෙ රසං ආහර ලොණස්‌ස මෙ රසං ආහර සිඞ්‌ගිවෙරස්‌ස මෙ රසං ආහර ජීරකස්‌ස මෙ රසං ආහර මරිචස්‌ස මෙ රසං ආහර සබ්‌බෙසං මෙ පක්‌ඛිත්‌තානං රසං ආහරාති සක්‌කා නු ඛො මහාරාජ තෙසං රසානං එකතොභාවගතානං විනිබ්‌භුජිත්‌වා විනිබ්‌භුජිත්‌වා රසං ආහරිතුං අම්‌බිලත්‌තං වා ලවණත්‌තං වා තිත්‌තකත්‌තං වා කටුකත්‌තං වා කසායත්‌තං වා මධුරත්‌තං වාති න හි භන්‌තෙ සක්‌කා තෙසං රසානං එකතොභාවගතානං විනිබ්‌භුජිත්‌වා විනිබ්‌භුජිත්‌වා රසං ආහරිතුං අම්‌බිලත්‌තං වා ලවණත්‌තං වා තිත්‌තකත්‌තං වා කටුකත්‌තං වා කසායත්‌තං වා මධුරත්‌තං වා අපි ච ඛො පන සකෙන සකෙන ලක්‌ඛණෙන උපට්‌ඨහන්‌තීති එවමෙව ඛො මහාරාජ න සක්‌කා ඉමෙසං ධම්‌මානං එකතොභාවගතානං විනිබ්‌භුජිත්‌වා විනිබ්‌භුජිත්‌වා නානාකරණං පඤ්‌ඤාපෙතුං අයං ඵස්‌සො අයං වෙදනා අයං සඤ්‌ඤා අයං චෙතනා ඉදං විඤ්‌ඤාණං අයං විතක්‌කො අයං විචාරොති අපි ච ඛො පන සකෙන සකෙන ලක්‌ඛණෙන උපට්‌ඨහන්‌තීති>
      text <කල්‌ලොසි භන්‌තෙ නාගසෙනාති>
      stand <ඵස්‌සාදිවිනිබ්‌භුජනපඤ්‌හො පඨමො>
    text <නාගසෙනපඤ්‌හො>
      text <2>, <ථෙරො ආහ ලොණං මහාරාජ චක්‌ඛුවිඤ්‌ඤෙය්‍යන්‌ති ආම භන්‌තෙ චක්‌ඛුවිඤ්‌ඤෙය්‍යන්‌ති සුට්‌ඨු ඛො මහාරාජ ජානාහීති කිං පන භන්‌තෙ ජිව්‌හාවිඤ්‌ඤෙය්‍යන්‌ති ආම මහාරාජ ජිව්‌හාවිඤ්‌ඤෙය්‍යන්‌ති කිං පන භන්‌තෙ සබ්‌බං ලොණං ජිව්‌හාය විජානාතීති ආම මහාරාජ සබ්‌බං ලොණං ජිව්‌හාය විජානාති>
      text <යදි භන්‌තෙ සබ්‌බං ලොණං ජිව්‌හාය විජානාති කිස්‌ස පන තං සකටෙහි බලීබද්‌දා ආහරන්‌ති නනු ලොණමෙව ආහරිතබ්‌බන්‌ති න සක්‌කා මහාරාජ ලොණමෙව ආහරිතුං එකතොභාවගතා එතෙ ධම්‌මා ගොචරනානත්‌තගතා ලොණං ගරුභාවො චාති සක්‌කා පන මහාරාජ ලොණං තුලාය තුලයිතුන්‌ති ආම භන්‌තෙ සක්‌කාති න සක්‌කා මහාරාජ ලොණං තුලාය තුලයිතුං ගරුභාවො තුලාය තුලියතීති>
      text <කල්‌ලොසි භන්‌තෙ නාගසෙනාති>
      stand <නාගසෙනපඤ්‌හො දුතියො>
    text <පඤ්‌චායතනකම්‌මනිබ්‌බත්‌තපඤ්‌හො>
      text <3>, <රාජා ආහ භන්‌තෙ නාගසෙන යානිමානි පඤ්‌චායතනානි කිං නු තානි නානාකම්‌මෙහි නිබ්‌බත්‌තානි උදාහු එකෙන කම්‌මෙනාති නානාකම්‌මෙහි මහාරාජ නිබ්‌බත්‌තානි න එකෙන කම්‌මෙනාති>
      text <ඔපම්‌මං කරොහීති තං කිං මඤ්‌ඤසි මහාරාජ එකස්‌මිං ඛෙත්‌තෙ නානාබීජානි වප්‌පෙය්‍යුං තෙසං නානාබීජානං නානාඵලානි නිබ්‌බත්‌තෙය්‍යුන්‌ති ආම භන්‌තෙ නිබ්‌බත්‌තෙය්‍යුන්‌ති එවමෙව ඛො මහාරාජ යානි යානි පඤ්‌චායතනානි තානි තානි නානාකම්‌මෙහි නිබ්‌බත්‌තානි න එකෙන කම්‌මෙනාති>
      text <කල්‌ලොසි භන්‌තෙ නාගසෙනාති>
      stand <පඤ්‌චායතනකම්‌මනිබ්‌බත්‌තපඤ්‌හො තතියො>
    text <කම්‌මනානාකරණපඤ්‌හො>
      text <4>, <රාජා ආහ භන්‌තෙ නාගසෙන කෙන කාරණෙන මනුස්‌සා න සබ්‌බෙ සමකා අඤ්‌ඤෙ අප්‌පායුකා අඤ්‌ඤෙ දීඝායුකා අඤ්‌ඤෙ බහ්‌වාබාධා අඤ්‌ඤෙ අප්‌පාබාධා අඤ්‌ඤෙ දුබ්‌බණ්‌ණා අඤ්‌ඤෙ වණ්‌ණවන්‌තො අඤ්‌ඤෙ අප්‌පෙසක්‌ඛා අඤ්‌ඤෙ මහෙසක්‌ඛා අඤ්‌ඤෙ අප්‌පභොගා අඤ්‌ඤෙ මහාභොගා අඤ්‌ඤෙ නීචකුලීනා අඤ්‌ඤෙ මහාකුලීනා අඤ්‌ඤෙ දුප්‌පඤ්‌ඤා අඤ්‌ඤෙ පඤ්‌ඤවන්‌තොති>
      text <ථෙරො ආහ කිස්‌ස පන මහාරාජ රුක්‌ඛා න සබ්‌බෙ සමකා අඤ්‌ඤෙ අම්‌බිලා අඤ්‌ඤෙ ලවණා අඤ්‌ඤෙ තිත්‌තකා අඤ්‌ඤෙ කටුකා අඤ්‌ඤෙ කසාවා අඤ්‌ඤෙ මධුරාති මඤ්‌ඤාමි භන්‌තෙ බීජානං නානාකරණෙනාති එවමෙව ඛො මහාරාජ කම්‌මානං නානාකරණෙන මනුස්‌සා න සබ්‌බෙ සමකා අඤ්‌ඤෙ අප්‌පායුකා අඤ්‌ඤෙ දීඝායුකා අඤ්‌ඤෙ බහ්‌වාබාධා අඤ්‌ඤෙ අප්‌පාබාධා අඤ්‌ඤෙ දුබ්‌බණ්‌ණා අඤ්‌ඤෙ වණ්‌ණවන්‌තො අඤ්‌ඤෙ අප්‌පෙසක්‌ඛා අඤ්‌ඤෙ මහෙසක්‌ඛා අඤ්‌ඤෙ අප්‌පභොගා අඤ්‌ඤෙ මහාභොගා අඤ්‌ඤෙ නීචකුලීනා අඤ්‌ඤෙ මහාකුලීනා අඤ්‌ඤෙ දුප්‌පඤ්‌ඤා අඤ්‌ඤෙ පඤ්‌ඤවන්‌තො භාසිතම්‌පෙතං මහාරාජ භගවතා කම්‌මස්‌සකා මාණව සත්‌තා කම්‌මදායාදා කම්‌මයොනී කම්‌මබන්‌ධූ කම්‌මප්‌පටිසරණා කම්‌මං සත්‌තෙ විභජති යදිදං හීනප්‌පණීතතායාති>
      text <කල්‌ලොසි භන්‌තෙ නාගසෙනාති>
      stand <කම්‌මනානාකරණපඤ්‌හො චතුත්‌ථො>
    text <වායාමකරණපඤ්‌හො>
      text <5>, <රාජා ආහ භන්‌තෙ නාගසෙන තුම්‌හෙ භණථ කින්‌ති ඉමං දුක්‌ඛං නිරුජ්‌ඣෙය්‍ය අඤ්‌ඤඤ්‌ච දුක්‌ඛං නුප්‌පජ්‌ජෙය්‍යාති එතදත්‌ථා මහාරාජ අම්‌හාකං පබ්‌බජ්‌ජාති කිං පටිකච්‌චෙව වායමිතෙන නනු සම්‌පත්‌තෙ කාලෙ වායමිතබ්‌බන්‌ති ථෙරො ආහ සම්‌පත්‌තෙ කාලෙ මහාරාජ වායාමො අකිච්‌චකරො භවති පටිකච්‌චෙව වායාමො කිච්‌චකරො භවතීති>
      text <ඔපම්‌මං කරොහීති තං කිං මඤ්‌ඤසි මහාරාජ යදා ත්‌වං පිපාසිතො භවෙය්‍යාසි තදා ත්‌වං උදපානං ඛණාපෙය්‍යාසි තළාකං ඛණාපෙය්‍යාසි පානීයං පිවිස්‌සාමීති න හි භන්‌තෙති එවමෙව ඛො මහාරාජ සම්‌පත්‌තෙ කාලෙ වායාමො අකිච්‌චකරො භවති පටිකච්‌චෙව වායාමො කිච්‌චකරො භවතීති>
      text <භිය්‍යො ඔපම්‌මං කරොහීති තං කිං මඤ්‌ඤසි මහාරාජ යදා ත්‌වං බුභුක්‌ඛිතො භවෙය්‍යාසි තදා ත්‌වං ඛෙත්‌තං කසාපෙය්‍යාසි සාලිං රොපාපෙය්‍යාසි ධඤ්‌ඤං අතිහරාපෙය්‍යාසි භත්‌තං භුඤ්‌ජිස්‌සාමීති න හි භන්‌තෙති එවමෙව ඛො මහාරාජ සම්‌පත්‌තෙ කාලෙ වායාමො අකිච්‌චකරො භවති පටිකච්‌චෙව වායාමො කිච්‌චකරො භවතීති>
      text <භිය්‍යො ඔපම්‌මං කරොහීති තං කිං මඤ්‌ඤසි මහාරාජ යදා තෙ සඞ්‌ගාමො පච්‌චුපට්‌ඨිතො භවෙය්‍ය තදා ත්‌වං පරිඛං ඛණාපෙය්‍යාසි පාකාරං කාරාපෙය්‍යාසි ගොපුරං කාරාපෙය්‍යාසි අට්‌ටාලකං කාරාපෙය්‍යාසි ධඤ්‌ඤං අතිහරාපෙය්‍යාසි තදා ත්‌වං හත්‌ථිස්‌මිං සික්‌ඛෙය්‍යාසි අස්‌සස්‌මිං සික්‌ඛෙය්‍යාසි රථස්‌මිං සික්‌ඛෙය්‍යාසි ධනුස්‌මිං සික්‌ඛෙය්‍යාසි ථරුස්‌මිං සික්‌ඛෙය්‍යාසීති න හි භන්‌තෙති එවමෙව ඛො මහාරාජ සම්‌පත්‌තෙ කාලෙ වායාමො අකිච්‌චකරො භවති පටිකච්‌චෙව වායාමො කිච්‌චකරො භවති භාසිතම්‌පෙතං මහාරාජ භගවතා>
      text <කල්‌ලොසි භන්‌තෙ නාගසෙනාති>
      stand <වායාමකරණපඤ්‌හො පඤ්‌චමො>
    text <නෙරයිකග්‌ගිඋණ්‌හභාවපඤ්‌හො>
      text <6>, <රාජා ආහ භන්‌තෙ නාගසෙන තුම්‌හෙ භණථ පාකතිකඅග්‌ගිතො නෙරයිකො අග්‌ගි මහාභිතාපතරො හොති ඛුද්‌දකොපි පාසාණො පාකතිකෙ අග්‌ගිම්‌හි පක්‌ඛිත්‌තො දිවසම්‌පි පච්‌චමානො න විලයං ගච්‌ඡති කූටාගාරමත්‌තොපි පාසාණො නෙරයිකග්‌ගිම්‌හි පක්‌ඛිත්‌තො ඛණෙන විලයං ගච්‌ඡතීති එතං වචනං න සද්‌දහාමි එවඤ්‌ච පන වදෙථ යෙ ච තත්‌ථ උප්‌පන්‌නා සත්‌තා තෙ අනෙකානිපි වස්‌සසහස්‌සානි නිරයෙ පච්‌චමානා න විලයං ගච්‌ඡන්‌තීති තම්‌පි වචනං න සද්‌දහාමීති>
      text <ථෙරො ආහ තං කිං මඤ්‌ඤසි මහාරාජ යා තා සන්‌ති මකරිනියොපි සුසුමාරිනියොපි කච්‌ඡපිනියොපි මොරිනියොපි කපොතිනියොපි කිංනු තා කක්‌ඛළානි පාසාණානි සක්‌ඛරායො ච ඛාදන්‌තීති ආම භන්‌තෙ ඛාදන්‌තීති කිං පන තානි තාසං කුච්‌ඡියං කොට්‌ඨබ්‌භන්‌තරගතානි විලයං ගච්‌ඡන්‌තීති ආම භන්‌තෙ විලයං ගච්‌ඡන්‌තීති යො පන තාසං කුච්‌ඡියං ගබ්‌භො සොපි විලයං ගච්‌ඡතීති න හි භන්‌තෙති කෙන කාරණෙනාති මඤ්‌ඤාමි භන්‌තෙ කම්‌මාධිකතෙන න විලයං ගච්‌ඡතීති එවමෙව ඛො මහාරාජ කම්‌මාධිකතෙන නෙරයිකා සත්‌තා අනෙකානිපි වස්‌සසහස්‌සානි නිරයෙ පච්‌චමානා න විලයං ගච්‌ඡන්‌ති භාසිතම්‌පෙතං මහාරාජ භගවතා සො න තාව කාලං කරොති යාව න තං පාපකම්‌මං බ්‍යන්‌තීහොතීති>
      text <භිය්‍යො ඔපම්‌මං කරොහීති තං කිං මඤ්‌ඤසි මහාරාජ යා තා සන්‌ති සීහිනියොපි බ්‍යග්‌ඝිනියොපි දීපිනියොපි කුක්‌කුරිනියොපි කිංනු තා කක්‌ඛළානි අට්‌ඨිකානි මංසානි ඛාදන්‌තීති ආම භන්‌තෙ ඛාදන්‌තීති කිං පන තානි තාසං කුච්‌ඡියං කොට්‌ඨබ්‌භන්‌තරගතානි විලයං ගච්‌ඡන්‌තීති ආම භන්‌තෙ විලයං ගච්‌ඡන්‌තීති යො පන තාසං කුච්‌ඡියං ගබ්‌භො සොපි විලයං ගච්‌ඡතීති න හි භන්‌තෙති කෙන කාරණෙනාති මඤ්‌ඤාමි භන්‌තෙ කම්‌මාධිකතෙන න විලයං ගච්‌ඡතීති එවමෙව ඛො මහාරාජ කම්‌මාධිකතෙන නෙරයිකා සත්‌තා අනෙකානිපි වස්‌සසහස්‌සානි නිරයෙ පච්‌චමානා න විලයං ගච්‌ඡන්‌තීති>
      text <භිය්‍යො ඔපම්‌මං කරොහීති තං කිං මඤ්‌ඤසි මහාරාජ යා තා සන්‌ති යොනකසුඛුමාලිනියොපි ඛත්‌තියසුඛුමාලිනියොපි බ්‍රාහ්‌මණසුඛුමාලිනියොපි ගහපතිසුඛුමාලිනියොපි කිංනු තා කක්‌ඛළානි ඛජ්‌ජකානි මංසානි ඛාදන්‌තීති ආම භන්‌තෙ ඛාදන්‌තීති කිං පන තානි තාසං කුච්‌ඡියං කොට්‌ඨබ්‌භන්‌තරගතානි විලයං ගච්‌ඡන්‌තීති ආම භන්‌තෙ විලයං ගච්‌ඡන්‌තීති යො පන තාසං කුච්‌ඡියං ගබ්‌භො සොපි විලයං ගච්‌ඡතීති න හි භන්‌තෙති කෙන කාරණෙනාති මඤ්‌ඤාමි භන්‌තෙ කම්‌මාධිකතෙන න විලයං ගච්‌ඡතීති එවමෙව ඛො මහාරාජ කම්‌මාධිකතෙන නෙරයිකා සත්‌තා අනෙකානිපි වස්‌සසහස්‌සානි නිරයෙ පච්‌චමානා න විලයං ගච්‌ඡන්‌ති භාසිතම්‌පෙතං මහාරාජ භගවතා සො න තාව කාලං කරොති යාව න තං පාපකම්‌මං බ්‍යන්‌තීහොතීති>
      text <කල්‌ලොසි භන්‌තෙ නාගසෙනාති>
      stand <නෙරයිකග්‌ගිඋණ්‌හභාවපඤ්‌හො ඡට්‌ඨො>
    text <පථවිසන්‌ධාරකපඤ්‌හො>
      text <7>, <රාජා ආහ භන්‌තෙ නාගසෙන තුම්‌හෙ භණථ අයං මහා පථවී උදකෙ පතිට්‌ඨිතා උදකං වාතෙ පතිට්‌ඨිතං වාතො ආකාසෙ පතිට්‌ඨිතොති එතම්‌පි වචනං න සද්‌දහාමීති ථෙරො ධම්‌මකරකෙන උදකං ගහෙත්‌වා රාජානං මිලින්‌දං සඤ්‌ඤාපෙසි යථා මහාරාජ ඉමං උදකං වාතෙන ආධාරිතං එවං තම්‌පි උදකං වාතෙන ආධාරිතන්‌ති>
      text <කල්‌ලොසි භන්‌තෙ නාගසෙනාති>
      stand <පථවිසන්‌ධාරකපඤ්‌හො සත්‌තමො>
    text <නිරොධනිබ්‌බානපඤ්‌හො>
      text <8>, <රාජා ආහ භන්‌තෙ නාගසෙන නිරොධො නිබ්‌බානන්‌ති ආම මහාරාජ නිරොධො නිබ්‌බානන්‌ති කථං භන්‌තෙ නාගසෙන නිරොධො නිබ්‌බානන්‌ති සබ්‌බෙ බාලපුථුජ්‌ජනා ඛො මහාරාජ අජ්‌ඣත්‌තිකබාහිරෙ ආයතනෙ අභිනන්‌දන්‌ති අභිවදන්‌ති අජ්‌ඣොසාය තිට්‌ඨන්‌ති තෙ තෙන සොතෙන වුය්‌හන්‌ති න පරිමුච්‌චන්‌ති ජාතියා ජරාය මරණෙන සොකෙන පරිදෙවෙන දුක්‌ඛෙහි දොමනස්‌සෙහි උපායාසෙහි න පරිමුච්‌චන්‌ති දුක්‌ඛස්‌මාති වදාමි සුතවා ච ඛො මහාරාජ අරියසාවකො අජ්‌ඣත්‌තිකබාහිරෙ ආයතනෙ නාභිනන්‌දති නාභිවදති නාජ්‌ඣොසාය තිට්‌ඨති තස්‌ස තං අනභිනන්‌දතො අනභිවදතො අනජ්‌ඣොසාය තිට්‌ඨතො තණ්‌හා නිරුජ්‌ඣති තණ්‌හානිරොධා උපාදානනිරොධො උපාදානනිරොධා භවනිරොධො භවනිරොධා ජාතිනිරොධො ජාතිනිරොධා ජරාමරණං සොකපරිදෙවදුක්‌ඛදොමනස්‌සුපායාසා නිරුජ්‌ඣන්‌ති එවමෙතස්‌ස කෙවලස්‌ස දුක්‌ඛක්‌ඛන්‌ධස්‌ස නිරොධො හොති එවං ඛො මහාරාජ නිරොධො නිබ්‌බානන්‌ති>
      text <කල්‌ලොසි භන්‌තෙ නාගසෙනාති>
      stand <නිරොධනිබ්‌බානපඤ්‌හො අට්‌ඨමො>
    text <නිබ්‌බානලභනපඤ්‌හො>
      text <9>, <රාජා ආහ භන්‌තෙ නාගසෙන සබ්‌බෙව ලභන්‌ති නිබ්‌බානන්‌ති න ඛො මහාරාජ සබ්‌බෙව ලභන්‌ති නිබ්‌බානං අපි ච ඛො මහාරාජ යො සම්‌මා පටිපන්‌නො අභිඤ්‌ඤෙය්‍යෙ ධම්‌මෙ අභිජානාති පරිඤ්‌ඤෙය්‍යෙ ධම්‌මෙ පරිජානාති පහාතබ්‌බෙ ධම්‌මෙ පජහති භාවෙතබ්‌බෙ ධම්‌මෙ භාවෙති සච්‌ඡිකාතබ්‌බෙ ධම්‌මෙ සච්‌ඡිකරොති සො ලභති නිබ්‌බානන්‌ති>
      text <කල්‌ලොසි භන්‌තෙ නාගසෙනාති>
      stand <නිබ්‌බානලභනපඤ්‌හො නවමො>
    text <නිබ්‌බානසුඛජානනපඤ්‌හො>
      text <10>, <රාජා ආහ භන්‌තෙ නාගසෙන යො න ලභති නිබ්‌බානං ජානාති සො සුඛං නිබ්‌බානන්‌ති ආම මහාරාජ යො න ලභති නිබ්‌බානං ජානාති සො සුඛං නිබ්‌බානන්‌ති කථං භන්‌තෙ නාගසෙන අලභන්‌තො ජානාති සුඛං නිබ්‌බානන්‌ති තං කිං මඤ්‌ඤසි මහාරාජ යෙසං නච්‌ඡින්‌නා හත්‌ථපාදා ජානෙය්‍යුං තෙ මහාරාජ දුක්‌ඛං හත්‌ථපාදච්‌ඡෙදනන්‌ති ආම භන්‌තෙ ජානෙය්‍යුන්‌ති කථං ජානෙය්‍යුන්‌ති අඤ්‌ඤෙසං භන්‌තෙ ඡින්‌නහත්‌ථපාදානං පරිදෙවිතසද්‌දං සුත්‌වා ජානන්‌ති දුක්‌ඛං හත්‌ථපාදච්‌ඡෙදනන්‌ති එවමෙව ඛො මහාරාජ යෙසං දිට්‌ඨං නිබ්‌බානං තෙසං සද්‌දං සුත්‌වා ජානාති සුඛං නිබ්‌බානන්‌ති>
      text <කල්‌ලොසි භන්‌තෙ නාගසෙනාති>
      stand <නිබ්‌බානසුඛජානනපඤ්‌හො දසමො>
      stand <නිබ්‌බානවග්‌ගො චතුත්‌ථො>
      stand <ඉමස්‌මිං වග්‌ගෙ දස පඤ්‌හා>
  text <බුද්‌ධවග්‌ගො>
    text <බුද්‌ධස්‌ස අත්‌ථිනත්‌ථිභාවපඤ්‌හො>
      text <1>, <රාජා ආහ භන්‌තෙ නාගසෙන බුද්‌ධො තයා දිට්‌ඨොති න හි මහාරාජාති අථ තෙ ආචරියෙහි බුද්‌ධො දිට්‌ඨොති න හි මහාරාජාති තෙන හි භන්‌තෙ නාගසෙන නත්‌ථි බුද්‌ධොති කිං පන මහාරාජ හිමවති ඌහා නදී තයා දිට්‌ඨාති න හි භන්‌තෙති අථ තෙ පිතරා ඌහා නදී දිට්‌ඨාති න හි භන්‌තෙති තෙන හි මහාරාජ නත්‌ථි ඌහා නදීති අත්‌ථි භන්‌තෙ කිඤ්‌චාපි මයා ඌහා නදී න දිට්‌ඨා පිතරාපි මෙ ඌහා නදී න දිට්‌ඨා අපි ච අත්‌ථි ඌහා නදීති එවමෙව ඛො මහාරාජ කිඤ්‌චාපි මයා භගවා න දිට්‌ඨො ආචරියෙහිපි මෙ භගවා න දිට්‌ඨො අපි ච අත්‌ථි භගවාති>
      text <කල්‌ලොසි භන්‌තෙ නාගසෙනාති>
      stand <බුද්‌ධස්‌ස අත්‌ථිනත්‌ථිභාවපඤ්‌හො පඨමො>
    text <බුද්‌ධස්‌ස අනුත්‌තරභාවපඤ්‌හො>
      text <2>, <රාජා ආහ භන්‌තෙ නාගසෙන බුද්‌ධො අනුත්‌තරොති ආම මහාරාජ භගවා අනුත්‌තරොති කථං භන්‌තෙ නාගසෙන අදිට්‌ඨපුබ්‌බං ජානාසි බුද්‌ධො අනුත්‌තරොති තං කිං මඤ්‌ඤසි මහාරාජ යෙහි අදිට්‌ඨපුබ්‌බො මහාසමුද්‌දො ජානෙය්‍යුං තෙ මහාරාජ මහන්‌තො ඛො මහාසමුද්‌දො ගම්‌භීරො අප්‌පමෙය්‍යො දුප්‌පරියොගාහො යත්‌ථිමා පඤ්‌ච මහානදියො සතතං සමිතං අප්‌පෙන්‌ති සෙය්‍යථිදං ගඞ්‌ගා යමුනා අචිරවතී සරභූ මහී නෙව තස්‌ස ඌනත්‌තං වා පූරත්‌තං වා පඤ්‌ඤායතීති ආම භන්‌තෙ ජානෙය්‍යුන්‌ති එවමෙව ඛො මහාරාජ සාවකෙ මහන්‌තෙ පරිනිබ්‌බුතෙ පස්‌සිත්‌වා ජානාමි භගවා අනුත්‌තරොති>
      text <කල්‌ලොසි භන්‌තෙ නාගසෙනාති>
      stand <බුද්‌ධස්‌ස අනුත්‌තරභාවපඤ්‌හො දුතියො>
    text <බුද්‌ධස්‌ස අනුත්‌තරභාවජානනපඤ්‌හො>
      text <3>, <රාජා ආහ භන්‌තෙ නාගසෙන සක්‌කා ජානිතුං බුද්‌ධො අනුත්‌තරොති ආම මහාරාජ සක්‌කා ජානිතුං භගවා අනුත්‌තරොති කථං භන්‌තෙ නාගසෙන සක්‌කා ජානිතුං බුද්‌ධො අනුත්‌තරොති භූතපුබ්‌බං මහාරාජ තිස්‌සත්‌ථෙරො නාම ලෙඛාචරියො අහොසි බහූනි වස්‌සානි අබ්‌භතීතානි කාලඞ්‌කතස්‌ස කථං සො ඤායතීති ලෙඛෙන භන්‌තෙති එවමෙව ඛො මහාරාජ යො ධම්‌මං පස්‌සති සො භගවන්‌තං පස්‌සති ධම්‌මො හි මහාරාජ භගවතා දෙසිතොති>
      text <කල්‌ලොසි භන්‌තෙ නාගසෙනාති>
      stand <බුද්‌ධස්‌ස අනුත්‌තරභාවජානනපඤ්‌හො තතියො>
    text <ධම්‌මදිට්‌ඨපඤ්‌හො>
      text <4>, <රාජා ආහ භන්‌තෙ නාගසෙන ධම්‌මො තයා දිට්‌ඨොති බුද්‌ධනෙත්‌තියා ඛො මහාරාජ බුද්‌ධපඤ්‌ඤත්‌තියා යාවජීවං සාවකෙහි වත්‌තිතබ්‌බන්‌ති>
      text <කල්‌ලොසි භන්‌තෙ නාගසෙනාති>
      stand <ධම්‌මදිට්‌ඨපඤ්‌හො චතුත්‌ථො>
    text <අසඞ්‌කමනපටිසන්‌දහනපඤ්‌හො>
      text <5>, <රාජා ආහ භන්‌තෙ නාගසෙන න ච සඞ්‌කමති පටිසන්‌දහති චාති ආම මහාරාජ න ච සඞ්‌කමති පටිසන්‌දහති චාති කථං භන්‌තෙ නාගසෙන න ච සඞ්‌කමති පටිසන්‌දහති ච ඔපම්‌මං කරොහීති යථා මහාරාජ කොචිදෙව පුරිසො පදීපතො පදීපං පදීපෙය්‍ය කිංනු ඛො සො මහාරාජ පදීපො පදීපම්‌හා සඞ්‌කන්‌තොති න හි භන්‌තෙති එවමෙව ඛො මහාරාජ න ච සඞ්‌කමති පටිසන්‌දහති චාති>
      text <භිය්‍යො ඔපම්‌මං කරොහීති අභිජානාසි නු ත්‌වං මහාරාජ දහරකො සන්‌තො සිලොකාචරියස්‌ස සන්‌තිකෙ කිඤ්‌චි සිලොකං ගහිතන්‌ති ආම භන්‌තෙති කිංනු ඛො මහාරාජ සො සිලොකො ආචරියම්‌හා සඞ්‌කන්‌තොති න හි භන්‌තෙති එවමෙව ඛො මහාරාජ න ච සඞ්‌කමති පටිසන්‌දහති චාති>
      text <කල්‌ලොසි භන්‌තෙ නාගසෙනාති>
      stand <අසඞ්‌කමනපටිසන්‌දහනපඤ්‌හො පඤ්‌චමො>
    text <වෙදගූපඤ්‌හො>
      text <6>, <රාජා ආහ භන්‌තෙ නාගසෙන වෙදගූ උපලබ්‌භතීති ථෙරො ආහ පරමත්‌ථෙන ඛො මහාරාජ වෙදගූ නුපලබ්‌භතීති>
      text <කල්‌ලොසි භන්‌තෙ නාගසෙනාති>
      stand <වෙදගූපඤ්‌හො ඡට්‌ඨො>
    text <අඤ්‌ඤකායසඞ්‌කමනපඤ්‌හො>
      text <7>, <රාජා ආහ භන්‌තෙ නාගසෙන අත්‌ථි කොචි සත්‌තො යො ඉමම්‌හා කායා අඤ්‌ඤං කායං සඞ්‌කමතීති න හි මහාරාජාති යදි භන්‌තෙ නාගසෙන ඉමම්‌හා කායා අඤ්‌ඤං කායං සඞ්‌කමන්‌තො නත්‌ථි නනු මුත්‌තො භවිස්‌සති පාපකෙහි කම්‌මෙහීති ආම මහාරාජ යදි න පටිසන්‌දහෙය්‍ය මුත්‌තො භවිස්‌සති පාපකෙහි කම්‌මෙහීති යස්‌මා ච ඛො මහාරාජ පටිසන්‌දහති තස්‌මා න පරිමුත්‌තො පාපකෙහි කම්‌මෙහීති>
      text <ඔපම්‌මං කරොහීති යථා මහාරාජ කොචිදෙව පුරිසො අඤ්‌ඤතරස්‌ස පුරිසස්‌ස අම්‌බං අවහරෙය්‍ය කිං සො දණ්‌ඩප්‌පත්‌තො භවෙය්‍යාති ආම භන්‌තෙ දණ්‌ඩප්‌පත්‌තො භවෙය්‍යාති න ඛො සො මහාරාජ තානි අම්‌බානි අවහරි යානි තෙන රොපිතානි කස්‌මා දණ්‌ඩප්‌පත්‌තො භවෙය්‍යාති තානි භන්‌තෙ අම්‌බානි නිස්‌සාය ජාතානි තස්‌මා දණ්‌ඩප්‌පත්‌තො භවෙය්‍යාති එවමෙව ඛො මහාරාජ ඉමිනා නාමරූපෙන කම්‌මං කරොති සොභනං වා අසොභනං වා තෙන කම්‌මෙන අඤ්‌ඤං නාමරූපං පටිසන්‌දහති තස්‌මා න පරිමුත්‌තො පාපකෙහි කම්‌මෙහීති>
      text <කල්‌ලොසි භන්‌තෙ නාගසෙනාති>
      stand <අඤ්‌ඤකායසඞ්‌කමනපඤ්‌හො සත්‌තමො>
    text <කම්‌මඵලඅත්‌ථිභාවපඤ්‌හො>
      text <8>, <රාජා ආහ භන්‌තෙ නාගසෙන ඉමිනා නාමරූපෙන කම්‌මං කතං කුසලං වා අකුසලං වා කුහිං තානි කම්‌මානි තිට්‌ඨන්‌තීති අනුබන්‌ධෙය්‍යුං ඛො මහාරාජ තානි කම්‌මානි ඡායාව අනපායිනීති සක්‌කා පන භන්‌තෙ තානි කම්‌මානි දස්‌සෙතුං ඉධ වා ඉධ වා තානි කම්‌මානි තිට්‌ඨන්‌තීති න සක්‌කා මහාරාජ තානි කම්‌මානි දස්‌සෙතුං ඉධ වා ඉධ වා තානි කම්‌මානි තිට්‌ඨන්‌තීති>
      text <ඔපම්‌මං කරොහීති තං කිං මඤ්‌ඤසි මහාරාජ යානිමානි රුක්‌ඛානි අනිබ්‌බත්‌තඵලානි සක්‌කා තෙසං ඵලානි දස්‌සෙතුං ඉධ වා ඉධ වා තානි ඵලානි තිට්‌ඨන්‌තීති න හි භන්‌තෙති එවමෙව ඛො මහාරාජ අබ්‌බොච්‌ඡින්‌නාය සන්‌තතියා න සක්‌කා තානි කම්‌මානි දස්‌සෙතුං ඉධ වා ඉධ වා තානි කම්‌මානි තිට්‌ඨන්‌තීති>
      text <කල්‌ලොසි භන්‌තෙ නාගසෙනාති>
      stand <කම්‌මඵලඅත්‌ථිභාවපඤ්‌හො අට්‌ඨමො>
    text <උප්‌පජ්‌ජතිජානනපඤ්‌හො>
      text <9>, <රාජා ආහ භන්‌තෙ නාගසෙන යො උප්‌පජ්‌ජති ජානාති සො උප්‌පජ්‌ජිස්‌සාමීති ආම මහාරාජ යො උප්‌පජ්‌ජති ජානාති සො උප්‌පජ්‌ජිස්‌සාමීති ඔපම්‌මං කරොහීති යථා මහාරාජ කස්‌සකො ගහපතිකො බීජානි පථවියං නික්‌ඛිපිත්‌වා සම්‌මා දෙවෙ වස්‌සන්‌තෙ ජානාති ධඤ්‌ඤං නිබ්‌බත්‌තිස්‌සතීති ආම භන්‌තෙ ජානෙය්‍යාති එවමෙව ඛො මහාරාජ යො උප්‌පජ්‌ජති ජානාති සො උප්‌පජ්‌ජිස්‌සාමීති>
      text <කල්‌ලොසි භන්‌තෙ නාගසෙනාති>
      stand <උප්‌පජ්‌ජතිජානනපඤ්‌හො නවමො>
    text <බුද්‌ධනිදස්‌සනපඤ්‌හො>
      text <10>, <රාජා ආහ භන්‌තෙ නාගසෙන බුද්‌ධො අත්‌ථීති ආම මහාරාජ භගවා අත්‌ථීති සක්‌කා පන භන්‌තෙ නාගසෙන බුද්‌ධො නිදස්‌සෙතුං ඉධවා ඉධවාති පරිනිබ්‌බුතො මහාරාජ භගවා අනුපාදිසෙසාය නිබ්‌බානධාතුයා න සක්‌කා භගවා නිදස්‌සෙතුං ඉධ වා ඉධ වාති>
      text <ඔපම්‌මං කරොහීති තං කිං මඤ්‌ඤසි මහාරාජ මහතො අග්‌ගික්‌ඛන්‌ධස්‌ස ජලමානස්‌ස යා අච්‌චි අත්‌ථඞ්‌ගතා සක්‌කා සා අච්‌චි දස්‌සෙතුං ඉධ වා ඉධ වාති න හි භන්‌තෙ නිරුද්‌ධා සා අච්‌චි අප්‌පඤ්‌ඤත්‌තිං ගතාති එවමෙව ඛො මහාරාජ භගවා අනුපාදිසෙසාය නිබ්‌බානධාතුයා පරිනිබ්‌බුතො අත්‌ථඞ්‌ගතො න සක්‌කා භගවා නිදස්‌සෙතුං ඉධ වා ඉධ වා ති ධම්‌මකායෙන පන ඛො මහාරාජ සක්‌කා භගවා නිදස්‌සෙතුං ධම්‌මො හි මහාරාජ භගවතා දෙසිතොති>
      text <කල්‌ලොසි භන්‌තෙ නාගසෙනාති>
      stand <බුද්‌ධනිදස්‌සනපඤ්‌හො දසමො>
      stand <බුද්‌ධවග්‌ගො පඤ්‌චමො>
      stand <ඉමස්‌මිං වග්‌ගෙ දස පඤ්‌හා>
  text <සතිවග්‌ගො>
    text <කායපියායනපඤ්‌හො>
      text <1>, <රාජා ආහ භන්‌තෙ නාගසෙන පියො පබ්‌බජිතානං කායොති න ඛො මහාරාජ පියො පබ්‌බජිතානං කායොති අථ කිස්‌ස නු ඛො භන්‌තෙ කෙලායථ මමායථාති කිං පන තෙ මහාරාජ කදාචි කරහචි සඞ්‌ගාමගතස්‌ස කණ්‌ඩප්‌පහාරො හොතීති ආම භන්‌තෙ හොතීති කිංනු ඛො මහාරාජ සො වණො ආලෙපෙන ච ආලිම්‌පීයති තෙලෙන ච මක්‌ඛීයති සුඛුමෙන ච චොළපට්‌ටෙන පලිවෙඨීයතීති ආම භන්‌තෙ ආලෙපෙන ච ආලිම්‌පීයති තෙලෙන ච මක්‌ඛීයති සුඛුමෙන ච චොළපට්‌ටෙන පලිවෙඨීයතීති කිංනු ඛො මහාරාජ පියො තෙ වණො තෙන ආලෙපෙන ච ආලිම්‌පීයති තෙලෙන ච මක්‌ඛීයති සුඛුමෙන ච චොළපට්‌ටෙන පලිවෙඨීයතීති න මෙ භන්‌තෙ පියො වණො අපි ච මංසස්‌ස රුහනත්‌ථාය ආලෙපෙන ච ආලිම්‌පීයති තෙලෙන ච මක්‌ඛීයති සුඛුමෙන ච චොළපට්‌ටෙන පලිවෙඨීයතීති එවමෙව ඛො මහාරාජ අප්‌පියො පබ්‌බජිතානං කායො අථ ච පබ්‌බජිතා අනජ්‌ඣොසිතා කායං පරිහරන්‌ති බ්‍රහ්‌මචරියානුග්‌ගහාය අපි ච ඛො මහාරාජ වණූපමො කායො වුත්‌තො භගවතා තෙන පබ්‌බජිතා වණමිව කායං පරිහරන්‌ති අනජ්‌ඣොසිතා භාසිතම්‌පෙතං මහාරාජ භගවතා>
      text <කල්‌ලොසි භන්‌තෙ නාගසෙනාති>
      stand <කායපියායනපඤ්‌හො පඨමො>
    text <සබ්‌බඤ්‌ඤූභාවපඤ්‌හො>
      text <2>, <රාජා ආහ භන්‌තෙ නාගසෙන බුද්‌ධො සබ්‌බඤ්‌ඤූ සබ්‌බදස්‌සාවීති ආම මහාරාජ භගවා සබ්‌බඤ්‌ඤූ සබ්‌බදස්‌සාවීති අථ කිස්‌ස නු ඛො භන්‌තෙ නාගසෙන සාවකානං අනුපුබ්‌බෙන සික්‌ඛාපදං පඤ්‌ඤපෙසීති අත්‌ථි පන තෙ මහාරාජ කොචි වෙජ්‌ජො යො ඉමිස්‌සං පථවියං සබ්‌බභෙසජ්‌ජානි ජානාතීති ආම භන්‌තෙ අත්‌ථීති කිංනු ඛො මහාරාජ සො වෙජ්‌ජො ගිලානකං සම්‌පත්‌තෙ කාලෙ භෙසජ්‌ජං පායෙති උදාහු අසම්‌පත්‌තෙ කාලෙති සම්‌පත්‌තෙ කාලෙ භන්‌තෙ ගිලානකං භෙසජ්‌ජං පායෙති නො අසම්‌පත්‌තෙ කාලෙති එවමෙව ඛො මහාරාජ භගවා සබ්‌බඤ්‌ඤූ සබ්‌බදස්‌සාවී න අසම්‌පත්‌තෙ කාලෙ සාවකානං සික්‌ඛාපදං පඤ්‌ඤාපෙති සම්‌පත්‌තෙ කාලෙ සාවකානං සික්‌ඛාපදං පඤ්‌ඤාපෙති යාවජීවං අනතික්‌කමනීයන්‌ති>
      text <කල්‌ලොසි භන්‌තෙ නාගසෙනාති>
      stand <සබ්‌බඤ්‌ඤූභාවපඤ්‌හො දුතියො>
    text <මහාපුරිසලක්‌ඛණපඤ්‌හො>
      text <3>, <රාජා ආහ භන්‌තෙ නාගසෙන බුද්‌ධො ද්‌වත්‌තිංසමහාපුරිසලක්‌ඛණෙහි සමන්‌නාගතො අසීතියා ච අනුබ්‍යඤ්‌ජනෙහි පරිරඤ්‌ජිතො සුවණ්‌ණවණ්‌ණො කඤ්‌චනසන්‌නිභත්‌තචො බ්‍යාමප්‌පභොති ආම මහාරාජ භගවා ද්‌වත්‌තිංසමහාපුරිසලක්‌ඛණෙහි සමන්‌නාගතො අසීතියා ච අනුබ්‍යඤ්‌ජනෙහි පරිරඤ්‌ජිතො සුවණ්‌ණවණ්‌ණො කඤ්‌චනසන්‌නිභත්‌තචො බ්‍යාමප්‌පභොති>
      text <කිං පනස්‌ස භන්‌තෙ මාතාපිතරොපි ද්‌වත්‌තිංසමහාපුරිසලක්‌ඛණෙහි සමන්‌නාගතා අසීතියා ච අනුබ්‍යඤ්‌ජනෙහි පරිරඤ්‌ජිතා සුවණ්‌ණවණ්‌ණා කඤ්‌චනසන්‌නිභත්‌තචා බ්‍යාමප්‌පභාති නො චස්‌ස මහාරාජ මාතාපිතරො ද්‌වත්‌තිංසමහාපුරිසලක්‌ඛණෙහි සමන්‌නාගතා අසීතියා ච අනුබ්‍යඤ්‌ජනෙහි පරිරඤ්‌ජිතා සුවණ්‌ණවණ්‌ණා කඤ්‌චනසන්‌නිභත්‌තචා බ්‍යාමප්‌පභාති>
      text <එවං සන්‌තෙ ඛො භන්‌තෙ නාගසෙන න උප්‌පජ්‌ජති බුද්‌ධො ද්‌වත්‌තිංසමහාපුරිසලක්‌ඛණෙහි සමන්‌නාගතො අසීතියා ච අනුබ්‍යඤ්‌ජනෙහි පරිරඤ්‌ජිතො සුවණ්‌ණවණ්‌ණො කඤ්‌චනසන්‌නිභත්‌තචො බ්‍යාමප්‌පභොති අපි ච මාතුසදිසො වා පුත්‌තො හොති මාතුපක්‌ඛො වා පිතුසදිසො වා පුත්‌තො හොති පිතුපක්‌ඛො වාති ථෙරො ආහ අත්‌ථි පන මහාරාජ කිඤ්‌චි පදුමං සතපත්‌තන්‌ති ආම භන්‌තෙ අත්‌ථීති තස්‌ස පන කුහිං සම්‌භවොති කද්‌දමෙ ජායති උදකෙ ආසීයතීති කිංනු ඛො මහාරාජ පදුමං කද්‌දමෙන සදිසං වණ්‌ණෙන වා ගන්‌ධෙන වා රසෙන වාති න හි භන්‌තෙති අථ උදකෙන වා ගන්‌ධෙන වා රසෙන වාති න හි භන්‌තෙති එවමෙව ඛො මහාරාජ භගවා ද්‌වත්‌තිංසමහාපුරිසලක්‌ඛණෙහි සමන්‌නාගතො අසීතියා ච අනුබ්‍යඤ්‌ජනෙහි පරිරඤ්‌ජිතො සුවණ්‌ණවණ්‌ණො කඤ්‌චනසන්‌නිභත්‌තචො බ්‍යාමප්‌පභො නො චස්‌ස මාතාපිතරො ද්‌වත්‌තිංසමහාපුරිසලක්‌ඛණෙහි සමන්‌නාගතා අසීතියා ච අනුබ්‍යඤ්‌ජනෙහි පරිරඤ්‌ජිතා සුවණ්‌ණවණ්‌ණා කඤ්‌චනසන්‌නිභත්‌තචා බ්‍යාමප්‌පභාති>
      text <කල්‌ලොසි භන්‌තෙ නාගසෙනාති>
      stand <මහාපුරිසලක්‌ඛණපඤ්‌හො තතියො>
    text <භගවතො බ්‍රහ්‌මචාරිපඤ්‌හො>
      text <4>, <රාජා ආහ භන්‌තෙ නාගසෙන බුද්‌ධො බ්‍රහ්‌මචාරීති ආම මහාරාජ භගවා බ්‍රහ්‌මචාරීති තෙන හි භන්‌තෙ නාගසෙන බුද්‌ධො බ්‍රහ්‌මුනො සිස්‌සොති අත්‌ථි පන තෙ මහාරාජ හත්‌ථිපාමොක්‌ඛොති අත්‌ථි භන්‌තෙති කිංනු ඛො මහාරාජ සො හත්‌ථී කදාචි කරහචි කොඤ්‌චනාදං නදතීති ආම භන්‌තෙ නදතීති තෙන හි මහාරාජ සො හත්‌ථී කොඤ්‌චසකුණස්‌ස සිස්‌සොති න හි භන්‌තෙති කිං පන මහාරාජ බ්‍රහ්‌මා සබුද්‌ධිකො අබුද්‌ධිකොති සබුද්‌ධිකො භන්‌තෙති තෙන හි මහාරාජ බ්‍රහ්‌මා භගවතො සිස්‌සොති>
      text <කල්‌ලොසි භන්‌තෙ නාගසෙනාති>
      stand <භගවතො බ්‍රහ්‌මචාරිපඤ්‌හො චතුත්‌ථො>
    text <භගවතො උපසම්‌පදාපඤ්‌හො>
      text <5>, <රාජා ආහ භන්‌තෙ නාගසෙන උපසම්‌පදා සුන්‌දරාති ආම මහාරාජ උපසම්‌පදා සුන්‌දරාති අත්‌ථි පන භන්‌තෙ බුද්‌ධස්‌ස උපසම්‌පදා උදාහු නත්‌ථීති උපසම්‌පන්‌නො ඛො මහාරාජ භගවා බොධිරුක්‌ඛමූලෙ සහ සබ්‌බඤ්‌ඤුතඤාණෙන නත්‌ථි භගවතො උපසම්‌පදා අඤ්‌ඤෙහි දින්‌නා යථා සාවකානං මහාරාජ භගවා සික්‌ඛාපදං පඤ්‌ඤපෙති යාවජීවං අනතික්‌කමනීයන්‌ති>
      text <කල්‌ලොසි භන්‌තෙ නාගසෙනාති>
      stand <භගවතො උපසම්‌පදාපඤ්‌හො පඤ්‌චමො>
    text <අස්‌සුභෙසජ්‌ජාභෙසජ්‌ජපඤ්‌හො>
      text <6>, <රාජා ආහ භන්‌තෙ නාගසෙන යො ච මාතරි මතාය රොදති යො ච ධම්‌මපෙමෙන රොදති උභින්‌නං තෙසං රොදන්‌තානං කස්‌ස අස්‌සු භෙසජ්‌ජං කස්‌ස න භෙසජ්‌ජන්‌ති එකස්‌ස ඛො මහාරාජ අස්‌සු රාගදොසමොහෙහි සමලං උණ්‌හං එකස්‌ස පීතිසොමනස්‌සෙන විමලං සීතලං යං ඛො මහාරාජ සීතලං තං භෙසජ්‌ජං යං උණ්‌හං තං න භෙසජ්‌ජන්‌ති>
      text <කල්‌ලොසි භන්‌තෙ නාගසෙනාති>
      stand <අස්‌සුභෙසජ්‌ජාභෙසජ්‌ජපඤ්‌හො ඡට්‌ඨො>
    text <සරාගවීතරාගනානාකරණපඤ්‌හො>
      text <7>, <රාජා ආහ භන්‌තෙ නාගසෙන කිං නානාකරණං සරාගස්‌ස ච වීතරාගස්‌ස චාති එකො ඛො මහාරාජ අජ්‌ඣොසිතො එකො අනජ්‌ඣොසිතොති කිං එතං භන්‌තෙ අජ්‌ඣොසිතො අනජ්‌ඣොසිතො නාමාති එකො ඛො මහාරාජ අත්‌ථිකො එකො අනත්‌ථිකොති පස්‌සාමහං භන්‌තෙ එවරූපං යො ච සරාගො යො ච වීතරාගො සබ්‌බොපෙසො සොභනං යෙව ඉච්‌ඡති ඛාදනීයං වා භොජනීයං වා න කොචි පාපකං ඉච්‌ඡතීති අවීතරාගො ඛො මහාරාජ රසපටිසංවෙදී ච රසරාගපටිසංවෙදී ච භොජනං භුඤ්‌ජති වීතරාගො පන රසපටිසංවෙදී භොජනං භුඤ්‌ජති නො ච ඛො රසරාගපටිසංවෙදීති>
      text <කල්‌ලොසි භන්‌තෙ නාගසෙනාති>
      stand <සරාගවීතරාගනානාකරණපඤ්‌හො සත්‌තමො>
    text <පඤ්‌ඤාපතිට්‌ඨානපඤ්‌හො>
      text <8>, <රාජා ආහ භන්‌තෙ නාගසෙන පඤ්‌ඤා කුහිං පටිවසතීති න කත්‌ථචි මහාරාජාති තෙන හි භන්‌තෙ නාගසෙන නත්‌ථි පඤ්‌ඤාති වාතො මහාරාජ කුහිං පටිවසතීති න කත්‌ථචි භන්‌තෙති තෙන හි මහාරාජ නත්‌ථි වාතොති>
      text <කල්‌ලොසි භන්‌තෙ නාගසෙනාති>
      stand <පඤ්‌ඤාපතිට්‌ඨානපඤ්‌හො අට්‌ඨමො>
    text <සංසාරපඤ්‌හො>
      text <9>, <රාජා ආහ භන්‌තෙ නාගසෙන යං පනෙතං බ්‍රූසි සංසාරොති කතමො සො සංසාරොති ඉධ මහාරාජ ජාතො ඉධෙව මරති ඉධ මතො අඤ්‌ඤත්‍ර උප්‌පජ්‌ජති තහිං ජාතො තහිං යෙව මරති තහිං මතො අඤ්‌ඤත්‍ර උප්‌පජ්‌ජති එවං ඛො මහාරාජ සංසාරො හොතීති ඔපම්‌මං කරොහීති යථා මහාරාජ කොචිදෙව පුරිසො පක්‌කං අම්‌බං ඛාදිත්‌වා අට්‌ඨිං රොපෙය්‍ය තතො මහන්‌තො අම්‌බරුක්‌ඛො නිබ්‌බත්‌තිත්‌වා ඵලානි දදෙය්‍ය අථ සො පුරිසො තතොපි පක්‌කං අම්‌බං ඛාදිත්‌වා අට්‌ඨිං රොපෙය්‍ය තතොපි මහන්‌තො අම්‌බරුක්‌ඛො නිබ්‌බත්‌තිත්‌වා ඵලානි දදෙය්‍ය එවමෙතෙසං රුක්‌ඛානං කොටි න පඤ්‌ඤායති එවමෙව ඛො මහාරාජ ඉධ ජාතො ඉධෙව මරති ඉධ මතො අඤ්‌ඤත්‍ර උප්‌පජ්‌ජති තහිං ජාතො තහිං යෙව මරති තහිං මතො අඤ්‌ඤත්‍ර උප්‌පජ්‌ජති එවං ඛො මහාරාජ සංසාරො හොතීති>
      text <කල්‌ලොසි භන්‌තෙ නාගසෙනාති>
      stand <සංසාරපඤ්‌හො නවමො>
    text <චිරකතසරණපඤ්‌හො>
      text <10>, <රාජා ආහ භන්‌තෙ නාගසෙන කෙන අතීතං චිරකතං සරතීති සතියා මහාරාජාති නනු භන්‌තෙ නාගසෙන චිත්‌තෙන සරති නො සතියාති අභිජානාසි නු ත්‌වං මහාරාජ කිඤ්‌චිදෙව කරණීයං කත්‌වා පමුට්‌ඨන්‌ති ආම භන්‌තෙති කිං නු ඛො ත්‌වං මහාරාජ තස්‌මිං සමයෙ අචිත්‌තකො අහොසීති න හි භන්‌තෙ සති තස්‌මිං සමයෙ නාහොසීති අථ කස්‌මා ත්‌වං මහාරාජ එවමාහ චිත්‌තෙන සරති නො සතියාති>
      text <කල්‌ලොසි භන්‌තෙ නාගසෙනාති>
      stand <චිරකතසරණපඤ්‌හො දසමො>
    text <අභිජානන්‌තසතිපඤ්‌හො>
      text <11>, <රාජා ආහ භන්‌තෙ නාගසෙන සබ්‌බා සති අභිජානන්‌තී උප්‌පජ්‌ජති උදාහු කටුමිකාව සතීති අභිජානන්‌තීපි මහාරාජ කටුමිකාපි සතීති එවඤ්‌හි ඛො භන්‌තෙ නාගසෙන සබ්‌බා සති අභිජානන්‌තී නත්‌ථි කටුමිකා සතීති යදි නත්‌ථි මහාරාජ කටුමිකා සති නත්‌ථි කිඤ්‌චි සිප්‌පිකානං කම්‌මායතනෙහි වා සිප්‌පායතනෙහි වා විජ්‌ජාට්‌ඨානෙහි වා කරණීයං නිරත්‌ථකා ආචරියා යස්‌මා ච ඛො මහාරාජ අත්‌ථි කටුමිකා සති තස්‌මා අත්‌ථි කම්‌මායතනෙහි වා සිප්‌පායතනෙහි වා විජ්‌ජාට්‌ඨානෙහි වා කරණීයං අත්‌ථො ච ආචරියෙහීති>
      text <කල්‌ලොසි භන්‌තෙ නාගසෙනාති>
      stand <අභිජානන්‌තසතිපඤ්‌හො එකාදසමො>
      stand <සතිවග්‌ගො ඡට්‌ඨො>
      stand <ඉමස්‌මිං වග්‌ගෙ එකාදස පඤ්‌හා>
  text <අරූපධම්‌මවවත්‌තනවග්‌ගො>
    text <සතිඋප්‌පජ්‌ජනපඤ්‌හො>
      text <1>, <රාජා ආහ භන්‌තෙ නාගසෙන කතිහාකාරෙහි සති උප්‌පජ්‌ජතීති සත්‌තරසහාකාරෙහි මහාරාජ සති උප්‌පජ්‌ජතීති කතමෙහි සත්‌තරසහාකාරෙහීති අභිජානතොපි මහාරාජ සති උප්‌පජ්‌ජති කටුමිකායපි සති උප්‌පජ්‌ජති ඔළාරිකවිඤ්‌ඤාණතොපි සති උප්‌පජ්‌ජති හිතවිඤ්‌ඤාණතොපි සති උප්‌පජ්‌ජති අහිතවිඤ්‌ඤාණතොපි සති උප්‌පජ්‌ජති සභාගනිමිත්‌තතොපි සති උප්‌පජ්‌ජති විසභාගනිමිත්‌තතොපි සති උප්‌පජ්‌ජති කථාභිඤ්‌ඤාණතොපි සති උප්‌පජ්‌ජති ලක්‌ඛණතොපි සති උප්‌පජ්‌ජති සාරණතොපි සති උප්‌පජ්‌ජති මුද්‌දාතොපි සති උප්‌පජ්‌ජති ගණනාතොපි සති උප්‌පජ්‌ජති ධාරණතොපි සති උප්‌පජ්‌ජති භාවනතොපි සති උප්‌පජ්‌ජති පොත්‌ථකනිබන්‌ධනතොපි සති උප්‌පජ්‌ජති උපනික්‌ඛෙපතොපි සති උප්‌පජ්‌ජති අනුභූතතොපි සති උප්‌පජ්‌ජතීති>
      text <කථං අභිජානතො සති උප්‌පජ්‌ජති යථා මහාරාජ ආයස්‌මා ච ආනන්‌දො ඛුජ්‌ජුත්‌තරා ච උපාසිකා යෙ වා පන අඤ්‌ඤෙපි කෙචි ජාතිස්‌සරා ජාතිං සරන්‌ති එවං අභිජානතො සති උප්‌පජ්‌ජති>
      text <කථං කටුමිකාය සති උප්‌පජ්‌ජති යො පකතියා මුට්‌ඨස්‌සතිකො පරෙ ච තං සරාපනත්‌ථං නිබන්‌ධන්‌ති එවං කටුමිකාය සති උප්‌පජ්‌ජති>
      text <කථං ඔළාරිකවිඤ්‌ඤාණතො සති උප්‌පජ්‌ජති යදා රජ්‌ජෙ වා අභිසිත්‌තො හොති සොතාපත්‌තිඵලං වා පත්‌තො හොති එවං ඔළාරිකවිඤ්‌ඤාණතො සති උප්‌පජ්‌ජති>
      text <කථං හිතවිඤ්‌ඤාණතො සති උප්‌පජ්‌ජති යම්‌හි සුඛාපිතො අමුකස්‌මිං එවං සුඛාපිතොති සරති එවං හිතවිඤ්‌ඤාණතො සති උප්‌පජ්‌ජති>
      text <කථං අහිතවිඤ්‌ඤාණතො සති උප්‌පජ්‌ජති යම්‌හි දුක්‌ඛාපිතො අමුකස්‌මිං එවං දුක්‌ඛාපිතොති සරති එවං අහිතවිඤ්‌ඤාණතො සති උප්‌පජ්‌ජති>
      text <කථං සභාගනිමිත්‌තතො සති උප්‌පජ්‌ජති සදිසං පුග්‌ගලං දිස්‌වා මාතරං වා පිතරං වා භාතරං වා භගිනිං වා සරති ඔට්‌ඨං වා ගොණං වා ගද්‍රභං වා දිස්‌වා අඤ්‌ඤං තාදිසං ඔට්‌ඨං වා ගොණං වා ගද්‍රභං වා සරති එවං සභාගනිමිත්‌තතො සති උප්‌පජ්‌ජති>
      text <කථං විසභාගනිමත්‌තතො සති උප්‌පජ්‌ජති අසුකස්‌ස නාම වණ්‌ණො එදිසො සද්‌දො එදිසො ගන්‌ධො එදිසො රසො එදිසො ඵොට්‌ඨබ්‌බො එදිසොති සරති එවම්‌පි විසභාගනිමිත්‌තතොපි සති උප්‌පජ්‌ජති>
      text <කථං කථාභිඤ්‌ඤාණතො සති උප්‌පජ්‌ජති යො පකතියා මුට්‌ඨස්‌සතිකො හොති තං පරෙ සරාපෙන්‌ති තෙන සො සරති එවං කථාභිඤ්‌ඤාණතො සති උප්‌පජ්‌ජති>
      text <කථං ලක්‌ඛණතො සති උප්‌පජ්‌ජති යො පකතියා බලීබද්‌දානං අඞ්‌ගෙන ජානාති ලක්‌ඛණෙන ජානාති එවං ලක්‌ඛණතො සති උප්‌පජ්‌ජති>
      text <කථං සාරණතො සති උප්‌පජ්‌ජති යො පකතියා මුට්‌ඨස්‌සතිකො හොති යො තං සරාහි භො සරාහි භොති පුනප්‌පුනං සරාපෙති එවං සාරණතො සති උප්‌පජ්‌ජති>
      text <කථං මුද්‌දාතො සති උප්‌පජ්‌ජති ලිපියා සික්‌ඛිතත්‌තා ජානාති ඉමස්‌ස අක්‌ඛරස්‌ස අනන්‌තරං ඉමං අක්‌ඛරං කාතබ්‌බන්‌ති එවං මුද්‌දාතො සති උප්‌පජ්‌ජති>
      text <කථං ගණනාතො සති උප්‌පජ්‌ජති ගණනාය සික්‌ඛිතත්‌තා ගණකා බහුම්‌පි ගණෙන්‌ති එවං ගණනාතො සති උප්‌පජ්‌ජති>
      text <කථං ධාරණතො සති උප්‌පජ්‌ජති ධාරණාය සික්‌ඛිතත්‌තා ධාරණකා බහුම්‌පි ධාරෙන්‌ති එවං ධාරණතො සති උප්‌පජ්‌ජති>
      text <කථං භාවනාතො සති උප්‌පජ්‌ජති ඉධ භික්‌ඛු අනෙකවිහිතං පුබ්‌බෙනිවාසං අනුස්‌සරති සෙය්‍යථීදං එකම්‌පි ජාතිං ද්‌වෙපි ජාතියො…පෙ … ඉති සාකාරං සඋද්‌දෙසං පුබ්‌බෙනිවාසං අනුස්‌සරති එවං භාවනාතො සති උප්‌පජ්‌ජති>
      text <කථං පොත්‌ථකනිබන්‌ධනතො සති උප්‌පජ්‌ජති රාජානො අනුසාසනියං අස්‌සරන්‌තා එතං පොත්‌ථකං ආහරථාති තෙන පොත්‌ථකෙන අනුස්‌සරන්‌ති එවං පොත්‌ථකනිබන්‌ධනතො සති උප්‌පජ්‌ජති>
      text <කථං උපනික්‌ඛෙපතො සති උප්‌පජ්‌ජති උපනික්‌ඛිත්‌තං භණ්‌ඩං දිස්‌වා සරති එවං උපනික්‌ඛෙපතො සති උප්‌පජ්‌ජති>
      text <කථං අනුභූතතො සති උප්‌පජ්‌ජති දිට්‌ඨත්‌තා රූපං සරති සුතත්‌තා සද්‌දං සරති ඝායිතත්‌තා ගන්‌ධං සරති සායිතත්‌තා රසං සරති ඵුට්‌ඨත්‌තා ඵොට්‌ඨබ්‌බං සරති විඤ්‌ඤාතත්‌තා ධම්‌මං සරති එවං අනුභූතතො සති උප්‌පජ්‌ජති ඉමෙහි ඛො මහාරාජ සත්‌තරසහාකාරෙහි සති උප්‌පජ්‌ජතීති>
      text <කල්‌ලොසි භන්‌තෙ නාගසෙනාති>
      stand <සතිඋප්‌පජ්‌ජනපඤ්‌හො පඨමො>
    text <බුද්‌ධගුණසතිපටිලාභපඤ්‌හො>
      text <2>, <රාජා ආහ භන්‌තෙ නාගසෙන තුම්‌හෙ එතං භණථ යො වස්‌සසතං අකුසලං කරෙය්‍ය මරණකාලෙ ච එකං බුද්‌ධගුණං සතිං පටිලභෙය්‍ය සො දෙවෙසු උප්‌පජ්‌ජෙය්‍යාති එතං න සද්‌දහාමි එවඤ්‌ච පන වදෙථ එතෙන පාණාතිපාතෙන නිරයෙ උප්‌පජ්‌ජෙය්‍යාති එතම්‌පි න සද්‌දහාමීති>
      text <තං කිං මඤ්‌ඤසි මහාරාජ ඛුද්‌දකොපි පාසාණො විනා නාවාය උදකෙ උප්‌පිලවෙය්‍යාති න හි භන්‌තෙති කිං නු ඛො මහාරාජ වාහසතම්‌පි පාසාණානං නාවාය ආරොපිතං උදකෙ උප්‌පිලවෙය්‍යාති ආම භන්‌තෙති යථා මහාරාජ නාවා එවං කුසලානි කම්‌මානි දට්‌ඨබ්‌බානීති>
      text <කල්‌ලොසි භන්‌තෙ නාගසෙනාති>
      stand <බුද්‌ධගුණසතිපටිලාභපඤ්‌හො දුතියො>
    text <දුක්‌ඛප්‌පහානවායමපඤ්‌හො>
      text <3>, <රාජා ආහ භන්‌තෙ නාගසෙන කිං තුම්‌හෙ අතීතස්‌ස දුක්‌ඛස්‌ස පහානාය වායමථාති න හි මහාරාජාති කිං පන භන්‌තෙ අනාගතස්‌ස දුක්‌ඛස්‌ස පහානාය වායමථාති න හි මහාරාජාති කිං පන පච්‌චුප්‌පන්‌නස්‌ස දුක්‌ඛස්‌ස පහානාය වායමථාති න හි මහාරාජාති යදි තුම්‌හෙ න අතීතස්‌ස දුක්‌ඛස්‌ස පහානාය වායමථ න අනාගතස්‌ස දුක්‌ඛස්‌ස පහානාය වායමථ න පච්‌චුප්‌පන්‌නස්‌ස දුක්‌ඛස්‌ස පහානාය වායමථ අථ කිමත්‌ථාය වායමථාති ථෙරො ආහ කින්‌ති මහාරාජ ඉදඤ්‌ච දුක්‌ඛං නිරුජ්‌ඣෙය්‍ය අඤ්‌ඤඤ්‌ච දුක්‌ඛං නුප්‌පජ්‌ජෙය්‍යාති එතදත්‌ථාය වායමාමාති>
      text <අත්‌ථි පන තෙ භන්‌තෙ නාගසෙන අනාගතං දුක්‌ඛන්‌ති නත්‌ථි මහාරාජාති තුම්‌හෙ ඛො භන්‌තෙ නාගසෙන අතිපණ්‌ඩිතා යෙ තුම්‌හෙ අසන්‌තානං අනාගතානං දුක්‌ඛානං පහානාය වායමථාති අත්‌ථි පන තෙ මහාරාජ කෙචි පටිරාජානො පච්‌චත්‌ථිකා පච්‌චාමිත්‌තා පච්‌චුපට්‌ඨිතා හොන්‌තීති ආම භන්‌තෙ අත්‌ථීති කිංනු ඛො මහාරාජ තදා තුම්‌හෙ පරිඛං ඛණාපෙය්‍යාථ පාකාරං චිනාපෙය්‍යාථ ගොපුරං කාරාපෙය්‍යාථ අට්‌ටාලකං කාරාපෙය්‍යාථ ධඤ්‌ඤං අතිහරාපෙය්‍යාථාති න හි භන්‌තෙ පටිකච්‌චෙව තං පටියත්‌තං හොතීති කිං තුම්‌හෙ මහාරාජ තදා හත්‌ථිස්‌මිං සික්‌ඛෙය්‍යාථ අස්‌සස්‌මිං සික්‌ඛෙය්‍යාථ රථස්‌මිං සික්‌ඛෙය්‍යාථ ධනුස්‌මිං සික්‌ඛෙය්‍යාථ ථරුස්‌මිං සික්‌ඛෙය්‍යාථාති න හි භන්‌තෙ පටිකච්‌චෙව තං සික්‌ඛිතං හොතීති කිස්‌සත්‌ථායාති අනාගතානං භන්‌තෙ භයානං පටිබාහනත්‌ථායාති කිං නු ඛො මහාරාජ අත්‌ථි අනාගතං භයන්‌ති නත්‌ථි භන්‌තෙති තුම්‌හෙ ච ඛො මහාරාජ අතිපණ්‌ඩිතා යෙ තුම්‌හෙ අසන්‌තානං අනාගතානං භයානං පටිබාහනත්‌ථාය පටියාදෙථාති>
      text <භිය්‍යො ඔපම්‌මං කරොහීති තං කිං මඤ්‌ඤසි මහාරාජ යදා ත්‌වං පිපාසිතො භවෙය්‍යාසි තදා ත්‌වං උදපානං ඛණාපෙය්‍යාසි පොක්‌ඛරණිං ඛණාපෙය්‍යාසි තළාකං ඛණාපෙය්‍යාසි පානීයං පිවිස්‌සාමීති න හි භන්‌තෙ පටිකච්‌චෙව තං පටියත්‌තං හොතීති කිස්‌සත්‌ථායාති අනාගතානං භන්‌තෙ පිපාසානං පටිබාහනත්‌ථාය පටියත්‌තං හොතීති අත්‌ථි පන මහාරාජ අනාගතා පිපාසාති නත්‌ථි භන්‌තෙති තුම්‌හෙ ඛො මහාරාජ අතිපණ්‌ඩිතා යෙ තුම්‌හෙ අසන්‌තානං අනාගතානං පිපාසානං පටිබාහනත්‌ථාය තං පටියාදෙථාති>
      text <භිය්‍යො ඔපම්‌මං කරොහීති තං කිං මඤ්‌ඤසි මහාරාජ යදා ත්‌වං බුභුක්‌ඛිතො භවෙය්‍යාසි තදා ත්‌වං ඛෙත්‌තං කසාපෙය්‍යාසි සාලිං වපාපෙය්‍යාසි භත්‌තං භුඤ්‌ජිස්‌සාමීති න හි භන්‌තෙ පටිකච්‌චෙව තං පටියත්‌තං හොතීති කිස්‌සත්‌ථායාති අනාගතානං භන්‌තෙ බුභුක්‌ඛානං පටිබාහනත්‌ථායාති අත්‌ථි පන මහාරාජ අනාගතා බුභුක්‌ඛාති නත්‌ථි භන්‌තෙති තුම්‌හෙ ඛො මහාරාජ අතිපණ්‌ඩිතා යෙ තුම්‌හෙ අසන්‌තානං අනාගතානං බුභුක්‌ඛානං පටිබාහනත්‌ථාය පටියාදෙථාති>
      text <කල්‌ලොසි භන්‌තෙ නාගසෙනාති>
      stand <දුක්‌ඛප්‌පහානවායමපඤ්‌හො තතියො>
    text <බ්‍රහ්‌මලොකපඤ්‌හො>
      text <4>, <රාජා ආහ භන්‌තෙ නාගසෙන කීවදූරො ඉතො බ්‍රහ්‌මලොකොති දූරො ඛො මහාරාජ ඉතො බ්‍රහ්‌මලොකො කූටාගාරමත්‌තා සිලා තම්‌හා පතිතා අහොරත්‌තෙන අට්‌ඨචත්‌තාලීසයොජනසහස්‌සානි භස්‌සමානා චතූහි මාසෙහි පථවියං පතිට්‌ඨහෙය්‍යාති>
      text <භන්‌තෙ නාගසෙන තුම්‌හෙ එවං භණථ සෙය්‍යථාපි බලවා පුරිසො සමිඤ්‌ජිතං වා බාහං පසාරෙය්‍ය පසාරිතං වා බාහං සමිඤ්‌ජෙය්‍ය එවමෙව ඉද්‌ධිමා භික්‌ඛු චෙතොවසිප්‌පත්‌තො ජම්‌බුදීපෙ අන්‌තරහිතො බ්‍රහ්‌මලොකෙ පාතුභවෙය්‍යාති එතං වචනං න සද්‌දහාමි එවං අතිසීඝං තාව බහූනි යොජනසතානි ගච්‌ඡිස්‌සතීති>
      text <ථෙරො ආහ කුහිං පන මහාරාජ තව ජාතභූමීති අත්‌ථි භන්‌තෙ අලසන්‌දො නාම දීපො තත්‌ථාහං ජාතොති කීව දූරො මහාරාජ ඉතො අලසන්‌දො හොතීති ද්‌විමත්‌තානි භන්‌තෙ යොජනසතානීති අභිජානාසි නු ත්‌වං මහාරාජ තත්‌ථ කිඤ්‌චිදෙව කරණීයං කරිත්‌වා සරිතාති ආම භන්‌තෙ සරාමීති ලහුං ඛො ත්‌වං මහාරාජ ගතොසි ද්‌විමත්‌තානි යොජනසතානීති>
      text <කල්‌ලොසි භන්‌තෙ නාගසෙනාති>
      stand <බ්‍රහ්‌මලොකපඤ්‌හො චතුත්‌ථො>
    text <ද්‌වින්‌නං ලොකුප්‌පන්‌නානං සමකභාවපඤ්‌හො>
      text <5>, <රාජා ආහ භන්‌තෙ නාගසෙන යො ඉධ කාලඞ්‌කතො බ්‍රහ්‌මලොකෙ උප්‌පජ්‌ජෙය්‍ය යො ච ඉධ කාලඞ්‌කතො කස්‌මීරෙ උප්‌පජ්‌ජෙය්‍ය කො චිරතරං කො සීඝතරන්‌ති සමකං මහාරාජාති>
      text <ඔපම්‌මං කරොහීති කුහිං පන මහාරාජ තව ජාතනගරන්‌ති අත්‌ථි භන්‌තෙ කලසිගාමො නාම තත්‌ථාහං ජාතොති කීව දූරො මහාරාජ ඉතො කලසිගාමො හොතීති ද්‌විමත්‌තානි භන්‌තෙ යොජනසතානීති කීව දූරං මහාරාජ ඉතො කස්‌මීරං හොතීති ද්‌වාදස භන්‌තෙ යොජනානීති ඉඞ්‌ඝ ත්‌වං මහාරාජ කලසිගාමං චින්‌තෙහීති චින්‌තිතො භන්‌තෙති ඉඞ්‌ඝ ත්‌වං මහාරාජ කස්‌මීරං චින්‌තෙහීති චින්‌තිතං භන්‌තෙති කතමං නු ඛො මහාරාජ චිරෙන චින්‌තිතං කතමං සීඝතරන්‌ති සමකං භන්‌තෙති එවමෙව ඛො මහාරාජ යො ඉධ කාලඞ්‌කතො බ්‍රහ්‌මලොකෙ උප්‌පජ්‌ජෙය්‍ය යො ච ඉධ කාලඞ්‌කතො කස්‌මීරෙ උප්‌පජ්‌ජෙය්‍ය සමකං යෙව උප්‌පජ්‌ජන්‌තීති>
      text <භිය්‍යො ඔපම්‌මං කරොහීති තං කිං මඤ්‌ඤසි මහාරාජ ද්‌වෙ සකුණා ආකාසෙන ගච්‌ඡෙය්‍යුං තෙසු එකො උච්‌චෙ රුක්‌ඛෙ නිසීදෙය්‍ය එකො නීචෙ රුක්‌ඛෙ නිසීදෙය්‍ය තෙසං සමකං පතිට්‌ඨිතානං කතමස්‌ස ඡායා පඨමතරං පථවියං පතිට්‌ඨහෙය්‍ය කතමස්‌ස ඡායා චිරෙන පථවියං පතිට්‌ඨහෙය්‍යාති සමකං භන්‌තෙති එවමෙව ඛො මහාරාජ යො ඉධ කාලඞ්‌කතො බ්‍රහ්‌මලොකෙ උප්‌පජ්‌ජෙය්‍ය යො ච ඉධ කාලඞ්‌කතො කස්‌මීරෙ උප්‌පජ්‌ජෙය්‍ය සමකං යෙව උප්‌පජ්‌ජන්‌තීති>
      text <කල්‌ලොසි භන්‌තෙ නාගසෙනාති>
      stand <ද්‌වින්‌නං ලොකුප්‌පන්‌නානං සමකභාවපඤ්‌හො පඤ්‌චමො>
    text <බොජ්‌ඣඞ්‌ගපඤ්‌හො>
      text <6>, <රාජා ආහ කති නු ඛො භන්‌තෙ නාගසෙන බොජ්‌ඣඞ්‌ගාති සත්‌ත ඛො මහාරාජ බොජ්‌ඣඞ්‌ගාති කතිහි පන භන්‌තෙ බොජ්‌ඣඞ්‌ගෙහි බුජ්‌ඣතීති එකෙන ඛො මහාරාජ බොජ්‌ඣඞ්‌ගෙන බුජ්‌ඣති ධම්‌මවිචයසම්‌බොජ්‌ඣඞ්‌ගෙනාති අථ කිස්‌ස නු ඛො භන්‌තෙ වුච්‌චන්‌ති සත්‌ත බොජ්‌ඣඞ්‌ගාති තං කිං මඤ්‌ඤසි මහාරාජ අසි කොසියා පක්‌ඛිත්‌තො අග්‌ගහිතො හත්‌ථෙන උස්‌සහති ඡෙජ්‌ජං ඡින්‌දිතුන්‌ති න හි භන්‌තෙති එවමෙව ඛො මහාරාජ ධම්‌මවිචයසම්‌බොජ්‌ඣඞ්‌ගෙන විනා ඡහි බොජ්‌ඣඞ්‌ගෙහි න බුජ්‌ඣතීති>
      text <කල්‌ලොසි භන්‌තෙ නාගසෙනාති>
      stand <බොජ්‌ඣඞ්‌ගපඤ්‌හො ඡට්‌ඨො>
    text <පාපපුඤ්‌ඤානං අප්‌පානප්‌පභාවපඤ්‌හො>
      text <7>, <රාජා ආහ භන්‌තෙ නාගසෙන කතරං නු ඛො බහුතරං පුඤ්‌ඤං වා අපුඤ්‌ඤං වාති පුඤ්‌ඤං ඛො මහාරාජ බහුතරං අපුඤ්‌ඤං ථොකන්‌ති කෙන කාරණෙනාති අපුඤ්‌ඤං ඛො මහාරාජ කරොන්‌තො විප්‌පටිසාරී හොති පාපකම්‌මං මයා කතන්‌ති තෙන පාපං න වඩ්‌ඪති පුඤ්‌ඤං ඛො මහාරාජ කරොන්‌තො අවිප්‌පටිසාරී හොති අවිප්‌පටිසාරිනො පාමොජ්‌ජං ජායති පමුදිතස්‌ස පීති ජායති පීතිමනස්‌ස කායො පස්‌සම්‌භති පස්‌සද්‌ධකායො සුඛං වෙදෙති සුඛිනො චිත්‌තං සමාධියති සමාහිතො යථාභූතං පජානාති තෙන කාරණෙන පුඤ්‌ඤං වඩ්‌ඪති පුරිසො ඛො මහාරාජ ඡින්‌නහත්‌ථපාදො භගවතො එකං උප්‌පලහත්‌ථං දත්‌වා එකනවුතිකප්‌පානි විනිපාතං න ගච්‌ඡිස්‌සති ඉමිනාපි මහාරාජ කාරණෙන භණාමි පුඤ්‌ඤං බහුතරං අපුඤ්‌ඤං ථොකන්‌ති>
      text <කල්‌ලොසි භන්‌තෙ නාගසෙනාති>
      stand <පාපපුඤ්‌ඤානං අප්‌පානප්‌පභාවපඤ්‌හො සත්‌තමො>
    text <ජානන්‌තාජානන්‌තපාපකරණපඤ්‌හො>
      text <8>, <රාජා ආහ භන්‌තෙ නාගසෙන යො ජානන්‌තො පාපකම්‌මං කරොති යො අජානන්‌තො පාපකම්‌මං කරොති කස්‌ස බහුතරං අපුඤ්‌ඤන්‌ති ථෙරො ආහ යො ඛො මහාරාජ අජානන්‌තො පාපකම්‌මං කරොති තස්‌ස බහුතරං අපුඤ්‌ඤන්‌ති තෙන හි භන්‌තෙ නාගසෙන යො අම්‌හාකං රාජපුත්‌තො වා රාජමහාමත්‌තො වා අජානන්‌තො පාපකම්‌මං කරොති තං මයං දිගුණං දණ්‌ඩෙමාති තං කිං මඤ්‌ඤසි මහාරාජ තත්‌තං අයොගුළං ආදිත්‌තං සම්‌පජ්‌ජලිතං සජොතිභූතං එකො ජානන්‌තො ගණ්‌හෙය්‍ය එකො අජානන්‌තො ගණ්‌හෙය්‍ය කතමො බලවතරං ඩය්‌හෙය්‍යාති යො ඛො භන්‌තෙ අජානන්‌තො ගණ්‌හෙය්‍ය සො බලවතරං ඩය්‌හෙය්‍යාති එවමෙව ඛො මහාරාජ යො අජානන්‌තො පාපකම්‌මං කරොති තස්‌ස බහුතරං අපුඤ්‌ඤන්‌ති>
      text <කල්‌ලොසි භන්‌තෙ නාගසෙනාති>
      stand <ජානන්‌තාජානන්‌තපාපකරණපඤ්‌හො අට්‌ඨමො>
    text <උත්‌තරකුරුකාදිගමනපඤ්‌හො>
      text <9>, <රාජා ආහ භන්‌තෙ නාගසෙන අත්‌ථි කොචි යො ඉමිනා සරීරෙන උත්‌තරකුරුං වා ගච්‌ඡෙය්‍ය බ්‍රහ්‌මලොකං වා අඤ්‌ඤං වා පන දීපන්‌ති අත්‌ථි මහාරාජ යො ඉමිනා චාතුම්‌මහාභූතිකෙන කායෙන උත්‌තරකුරුං වා ගච්‌ඡෙය්‍ය බ්‍රහ්‌මලොකං වා අඤ්‌ඤං වා පන දීපන්‌ති>
      text <කථං භන්‌තෙ නාගසෙන ඉමිනා චාතුම්‌මහාභූතිකෙන කායෙන උත්‌තරකුරුං වා ගච්‌ඡෙය්‍ය බ්‍රහ්‌මලොකං වා අඤ්‌ඤං වා පන දීපන්‌ති අභිජානාසි නු ත්‌වං මහාරාජ ඉමිස්‌සා පථවියා විදත්‌ථිං වා රතනං වා ලඞ්‌ඝිතාති ආම භන්‌තෙ අභිජානාමි අහං භන්‌තෙ නාගසෙන අට්‌ඨපි රතනියො ලඞ්‌ඝෙමීති කථං ත්‌වං මහාරාජ අට්‌ඨපි රතනියො ලඞ්‌ඝෙසීති අහඤ්‌හි භන්‌තෙ චිත්‌තං උප්‌පාදෙමි එත්‌ථ නිපතිස්‌සාමීති සහ චිත්‌තුප්‌පාදෙන කායො මෙ ලහුකො හොතීති එවමෙව ඛො මහාරාජ ඉද්‌ධිමා භික්‌ඛු චෙතොවසිප්‌පත්‌තො කායං චිත්‌තෙ සමාරොපෙත්‌වා චිත්‌තවසෙන වෙහාසං ගච්‌ඡතීති>
      text <කල්‌ලොසි භන්‌තෙ නාගසෙනාති>
      stand <උත්‌තරකුරුකාදිගමනපඤ්‌හො නවමො>
    text <දීඝට්‌ඨිපඤ්‌හො>
      text <10>, <රාජා ආහ භන්‌තෙ නාගසෙන තුම්‌හෙ එවං භණථ අට්‌ඨිකානි දීඝානි යොජනසතිකානිපීති රුක්‌ඛොපි තාව නත්‌ථි යොජනසතිකො කුතො පන අට්‌ඨිකානි දීඝානි යොජනසතිකානි භවිස්‌සන්‌තීති>
      text <තං කිං මඤ්‌ඤසි මහාරාජ සුතං තෙ මහාසමුද්‌දෙ පඤ්‌චයොජනසතිකාපි මච්‌ඡා අත්‌ථීති ආම භන්‌තෙ සුතන්‌ති නනු මහාරාජ පඤ්‌චයොජනසතිකස්‌ස මච්‌ඡස්‌ස අට්‌ඨිකානි දීඝානි භවිස්‌සන්‌ති යොජනසතිකානිපීති>
      text <කල්‌ලොසි භන්‌තෙ නාගසෙනාති>
      stand <දීඝට්‌ඨිපඤ්‌හො දසමො>
    text <අස්‌සාසපස්‌සාසනිරොධපඤ්‌හො>
      text <11>, <රාජා ආහ භන්‌තෙ නාගසෙන තුම්‌හෙ එවං භණථ සක්‌කා අස්‌සාසපස්‌සාසෙ නිරොධෙතුන්‌ති ආම මහාරාජ සක්‌කා අස්‌සාසපස්‌සාසෙ නිරොධෙතුන්‌ති කථං භන්‌තෙ නාගසෙන සක්‌කා අස්‌සාසපස්‌සාසෙ නිරොධෙතුන්‌ති තං කිං මඤ්‌ඤසි මහාරාජ සුතපුබ්‌බො තෙ කොචි කාකච්‌ඡමානොති ආම භන්‌තෙ සුතපුබ්‌බොති කිං නු ඛො මහාරාජ සො සද්‌දො කායෙ නමිතෙ විරමෙය්‍යාති ආම භන්‌තෙ විරමෙය්‍යාති සො හි නාම මහාරාජ සද්‌දො අභාවිතකායස්‌ස අභාවිතසීලස්‌ස අභාවිතචිත්‌තස්‌ස අභාවිතපඤ්‌ඤස්‌ස කායෙ නමිතෙ විරමිස්‌සති කිං පන භාවිතකායස්‌ස භාවිතසීලස්‌ස භාවිතචිත්‌තස්‌ස භාවිතපඤ්‌ඤස්‌ස චතුත්‌ථජ්‌ඣානං සමාපන්‌නස්‌ස අස්‌සාසපස්‌සාසා න නිරුජ්‌ඣිස්‌සන්‌තීති>
      text <කල්‌ලොසි භන්‌තෙ නාගසෙනාති>
      stand <අස්‌සාසපස්‌සාසනිරොධපඤ්‌හො එකාදසමො>
    text <සමුද්‌දපඤ්‌හො>
      text <12>, <රාජා ආහ භන්‌තෙ නාගසෙන සමුද්‌දො සමුද්‌දොති වුච්‌චති කෙන කාරණෙන උදකං සමුද්‌දොති වුච්‌චතීති ථෙරො ආහ යත්‌තකං මහාරාජ උදකං තත්‌තකං ලොණං යත්‌තකං ලොණං තත්‌තකං උදකං තස්‌මා සමුද්‌දොති වුච්‌චතීති>
      text <කල්‌ලොසි භන්‌තෙ නාගසෙනාති>
      stand <සමුද්‌දපඤ්‌හො ද්‌වාදසමො>
    text <සමුද්‌දඑකරසපඤ්‌හො>
      text <13>, <රාජා ආහ භන්‌තෙ නාගසෙන කෙන කාරණෙන සමුද්‌දො එකරසො ලොණරසොති චිරසණ්‌ඨිතත්‌තා ඛො මහාරාජ උදකස්‌ස සමුද්‌දො එකරසො ලොණරසොති>
      text <කල්‌ලොසි භන්‌තෙ නාගසෙනාති>
      stand <සමුද්‌දඑකරසපඤ්‌හො තෙරසමො>
    text <සුඛුමපඤ්‌හො>
      text <14>, <රාජා ආහ භන්‌තෙ නාගසෙන සක්‌කා සබ්‌බං සුඛුමං ඡින්‌දිතුන්‌ති ආම මහාරාජ සක්‌කා සබ්‌බං සුඛුමං ඡින්‌දිතුන්‌ති කිං පන භන්‌තෙ සබ්‌බං සුඛුමන්‌ති ධම්‌මො ඛො මහාරාජ සබ්‌බසුඛුමො න ඛො මහාරාජ ධම්‌මා සබ්‌බෙ සුඛුමා සුඛුමන්‌ති වා ථූලන්‌ති වා ධම්‌මානමෙතමධිවචනං යං කිඤ්‌චි ඡින්‌දිතබ්‌බං සබ්‌බං තං පඤ්‌ඤාය ඡින්‌දති නත්‌ථි දුතියං පඤ්‌ඤාය ඡෙදනන්‌ති>
      text <කල්‌ලොසි භන්‌තෙ නාගසෙනාති>
      stand <සුඛුමපඤ්‌හො චුද්‌දසමො>
    text <විඤ්‌ඤාණනානත්‌ථපඤ්‌හො>
      text <15>, <රාජා ආහ භන්‌තෙ නාගසෙන විඤ්‌ඤාණන්‌ති වා පඤ්‌ඤාති වා භූතස්‌මිං ජීවොති වා ඉමෙ ධම්‌මා නානත්‌ථා චෙව නානාබ්‍යඤ්‌ජනා ච උදාහු එකත්‌ථා බ්‍යඤ්‌ජනමෙව නානන්‌ති විජානනලක්‌ඛණං මහාරාජ විඤ්‌ඤාණං පජානනලක්‌ඛණා පඤ්‌ඤා භූතස්‌මිං ජීවො නුපලබ්‌භතීති යදි ජීවො නුපලබ්‌භති අථ කො චරහි චක්‌ඛුනා රූපං පස්‌සති සොතෙන සද්‌දං සුණාති ඝානෙන ගන්‌ධං ඝායති ජිව්‌හාය රසං සායති කායෙන ඵොට්‌ඨබ්‌බං ඵුසති මනසා ධම්‌මං විජානාතීති ථෙරො ආහ යදි ජීවො චක්‌ඛුනා රූපං පස්‌සති…පෙ … මනසා ධම්‌මං විජානාති සො ජීවො චක්‌ඛුද්‌වාරෙසු උප්‌පාටිතෙසු මහන්‌තෙන ආකාසෙන බහිමුඛො සුට්‌ඨුතරං රූපං පස්‌සෙය්‍ය සොතෙසු උප්‌පාටිතෙසු ඝානෙ උප්‌පාටිතෙ ජිව්‌හාය උප්‌පාටිතාය කායෙ උප්‌පාටිතෙ මහන්‌තෙන ආකාසෙන සුට්‌ඨුතරං සද්‌දං සුණෙය්‍ය ගන්‌ධං ඝායෙය්‍ය රසං සායෙය්‍ය ඵොට්‌ඨබ්‌බං ඵුසෙය්‍යාති න හි භන්‌තෙති තෙන හි මහාරාජ භූතස්‌මිං ජීවො නුපලබ්‌භතීති>
      text <කල්‌ලොසි භන්‌තෙ නාගසෙනාති>
      stand <විඤ්‌ඤාණනානත්‌ථපඤ්‌හො පන්‌නරසමො>
    text <අරූපධම්‌මවවත්‌ථානදුක්‌කරපඤ්‌හො>
      text <16>, <රාජා ආහ භන්‌තෙ නාගසෙන දුක්‌කරං නු ඛො භගවතා කතන්‌ති ථෙරො ආහ දුක්‌කරං මහාරාජ භගවතා කතන්‌ති කිං පන භන්‌තෙ නාගසෙන භගවතා දුක්‌කරං කතන්‌ති දුක්‌කරං මහාරාජ භගවතා කතං ඉමෙසං අරූපීනං චිත්‌තචෙතසිකානං ධම්‌මානං එකාරම්‌මණෙ වත්‌තමානානං වවත්‌ථානං අක්‌ඛාතං අයං ඵස්‌සො අයං වෙදනා අයං සඤ්‌ඤා අයං චෙතනා ඉදං චිත්‌තන්‌ති>
      text <ඔපම්‌මං කරොහීති යථා මහාරාජ කොචිදෙව පුරිසො නාවාය මහාසමුද්‌දං අජ්‌ඣොගාහෙත්‌වා හත්‌ථපුටෙන උදකං ගහෙත්‌වා ජිව්‌හාය සායිත්‌වා ජානෙය්‍ය නු ඛො මහාරාජ සො පුරිසො ඉදං ගඞ්‌ගාය උදකං ඉදං යමුනාය උදකං ඉදං අචිරවතියා උදකං ඉදං සරභුයා උදකං ඉදං මහියා උදකන්‌ති දුක්‌කරං භන්‌තෙ ජානිතුන්‌ති ඉතො දුක්‌කරතරං ඛො මහාරාජ භගවතා කතං ඉමෙසං අරූපීනං චිත්‌තචෙතසිකානං ධම්‌මානං එකාරම්‌මණෙ වත්‌තමානානං වවත්‌ථානං අක්‌ඛාතං අයං ඵස්‌සො අයං වෙදනා අයං සඤ්‌ඤා අයං චෙතනා ඉදං චිත්‌තන්‌ති සුට්‌ඨු භන්‌තෙති රාජා අබ්‌භානුමොදීති>
      stand <අරූපධම්‌මවවත්‌ථානදුක්‌කරපඤ්‌හො සොළසමො>
      stand <අරූපධම්‌මවවත්‌ථානවග්‌ගො සත්‌තමො>
      stand <ඉමස්‌මිං වග්‌ගෙ සොළස පඤ්‌හා>
  text <මිලින්‌දපඤ්‌හපුච්‌ඡාවිසජ්‌ජනා>
    text <ථෙරො ආහ ජානාසි ඛො මහාරාජ සම්‌පති කා වෙලාති ආම භන්‌තෙ ජානාමි සම්‌පති පඨමො යාමො අතික්‌කන්‌තො මජ්‌ඣිමො යාමො පවත්‌තති උක්‌කා පදීපීයන්‌ති චත්‌තාරි පටාකානි ආණත්‌තානි ගමිස්‌සන්‌ති භණ්‌ඩතො රාජදෙය්‍යානීති>
    text <යොනකා එවමාහංසු කල්‌ලොසි මහාරාජ පණ්‌ඩිතො ථෙරොති ආම භණෙ පණ්‌ඩිතො ථෙරො එදිසො ආචරියො භවෙය්‍ය මාදිසො ච අන්‌තෙවාසී නචිරස්‌සෙව පණ්‌ඩිතො ධම්‌මං ආජානෙය්‍යාති තස්‌ස පඤ්‌හවෙය්‍යාකරණෙන තුට්‌ඨො රාජා ථෙරං නාගසෙනං සතසහස්‌සග්‌ඝනකෙන කම්‌බලෙන අච්‌ඡාදෙත්‌වා භන්‌තෙ නාගසෙන අජ්‌ජතග්‌ගෙ තෙ අට්‌ඨසතං භත්‌තං පඤ්‌ඤපෙමි යං කිඤ්‌චි අන්‌තෙපුරෙ කප්‌පියං තෙන ච පවාරෙමීති ආහ අලං මහාරාජ ජීවාමීති ජානාමි භන්‌තෙ නාගසෙන ජීවසි අපි ච අත්‌තානඤ්‌ච රක්‌ඛ මමඤ්‌ච රක්‌ඛාහීති කථං අත්‌තානං රක්‌ඛසි නාගසෙනො මිලින්‌දං රාජානං පසාදෙති න ච කිඤ්‌චි අලභීති පරාපවාදො ආගච්‌ඡෙය්‍යාති එවං අත්‌තානං රක්‌ඛ කථං මමං රක්‌ඛසි මිලින්‌දො රාජා පසන්‌නො පසන්‌නාකාරං න කරොතීති පරාපවාදො ආගච්‌ඡෙය්‍යාති එවං මමං රක්‌ඛාහීති තථා හොතු මහාරාජාති සෙය්‍යථාපි භන්‌තෙ සීහො මිගරාජා සුවණ්‌ණපඤ්‌ජරෙ පක්‌ඛිත්‌තොපි බහිමුඛො යෙව හොති එවමෙව ඛො අහං භන්‌තෙ කිඤ්‌චාපි අගාරං අජ්‌ඣාවසාමි බහිමුඛො යෙව පන අච්‌ඡාමි සචෙ අහං භන්‌තෙ අගාරස්‌මා අනාගාරියං පබ්‌බජෙය්‍යං න චිරං ජීවෙය්‍යං බහූ මෙ පච්‌චත්‌ථිකාති>
    text <අථ ඛො ආයස්‌මා නාගසෙනො මිලින්‌දස්‌ස රඤ්‌ඤො පඤ්‌හං විසජ්‌ජෙත්‌වා උට්‌ඨායාසනා සඞ්‌ඝාරාමං අගමාසි අචිරපක්‌කන්‌තෙ ච ආයස්‌මන්‌තෙ නාගසෙනෙ මිලින්‌දස්‌ස රඤ්‌ඤො එතදහොසි කිං මයා පුච්‌ඡිතං කිං භදන්‌තෙන නාගසෙනෙන විසජ්‌ජිතන්‌ති අථ ඛො මිලින්‌දස්‌ස රඤ්‌ඤො එතදහොසි සබ්‌බං මයා සුපුච්‌ඡිතං සබ්‌බං භදන්‌තෙන නාගසෙනෙන සුවිසජ්‌ජිතන්‌ති ආයස්‌මතොපි නාගසෙනස්‌ස සඞ්‌ඝාරාමගතස්‌ස එතදහොසි කිං මිලින්‌දෙන රඤ්‌ඤා පුච්‌ඡිතං කිං මයා විසජ්‌ජිතන්‌ති අථ ඛො ආයස්‌මතො නාගසෙනස්‌ස එතදහොසි සබ්‌බං මිලින්‌දෙන රඤ්‌ඤා සුපුච්‌ඡිතං සබ්‌බං මයා සුවිසජ්‌ජිතන්‌ති>
    text <අථ ඛො ආයස්‌මා නාගසෙනො තස්‌සා රත්‌තියා අච්‌චයෙන පුබ්‌බණ්‌හසමයං නිවාසෙත්‌වා පත්‌තචීවරමාදාය යෙන මිලින්‌දස්‌ස රඤ්‌ඤො නිවෙසනං තෙනුපසඞ්‌කමි උපසඞ්‌කමිත්‌වා පඤ්‌ඤත්‌තෙ ආසනෙ නිසීදි අථ ඛො මිලින්‌දො රාජා ආයස්‌මන්‌තං නාගසෙනං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො මිලින්‌දො රාජා ආයස්‌මන්‌තං නාගසෙනං එතදවොච>
    text <මා ඛො භදන්‌තස්‌ස එවං අහොසි නාගසෙනො මයා පඤ්‌හං පුච්‌ඡිතොති තෙනෙව සොමනස්‌සෙන තං රත්‌තාවසෙසං වීතිනාමෙසීති න තෙ එවං දට්‌ඨබ්‌බං තස්‌ස මය්‌හං භන්‌තෙ තං රත්‌තාවසෙසං එතදහොසි කිං මයා පුච්‌ඡිතං කිං භදන්‌තෙන විසජ්‌ජිතන්‌ති සබ්‌බං මයා සුපුච්‌ඡිතං සබ්‌බං භදන්‌තෙන සුවිසජ්‌ජිතන්‌ති>
    text <ථෙරොපි එවමාහ මා ඛො මහාරාජස්‌ස එවං අහොසි මිලින්‌දස්‌ස රඤ්‌ඤො මයා පඤ්‌හො විසජ්‌ජිතොති තෙනෙව සොමනස්‌සෙන තං රත්‌තාවසෙසං වීතිනාමෙසීති න තෙ එවං දට්‌ඨබ්‌බං තස්‌ස මය්‌හං මහාරාජ තං රත්‌තාවසෙසං එතදහොසි කිං මිලින්‌දෙන රඤ්‌ඤා පුච්‌ඡිතං කිං මයා විසජ්‌ජිතන්‌ති සබ්‌බං මිලින්‌දෙන රඤ්‌ඤා සුපුච්‌ඡිතං සබ්‌බං මයා සුවිසජ්‌ජිතන්‌ති ඉතිහ තෙ මහානාගා අඤ්‌ඤමඤ්‌ඤස්‌ස සුභාසිතං සමනුමොදිංසූති>
    stand <මිලින්‌දපඤ්‌හපුච්‌ඡාවිසජ්‌ජනා නිට්‌ඨිතා>
  text <මෙණ්‌ඩකපඤ්‌හාරම්‌භකථා>
    text <අට්‌ඨමන්‌තපරිවජ්‌ජනීයට්‌ඨානානි>
      text <අථ ඛො මිලින්‌දො රාජා පභාතාය රත්‌තියා උද්‌ධස්‌තෙ අරුණෙ සීසං න්‌හත්‌වා සිරසි අඤ්‌ජලිං පග්‌ගහෙත්‌වා අතීතානාගතපච්‌චුප්‌පන්‌නෙ සම්‌මාසම්‌බුද්‌ධෙ අනුස්‌සරිත්‌වා අට්‌ඨ වත්‌තපදානි සමාදියි ඉතො මෙ අනාගතානි සත්‌ත දිවසානි අට්‌ඨ ගුණෙ සමාදියිත්‌වා තපො චරිතබ්‌බො භවිස්‌සති සොහං චිණ්‌ණතපො සමානො ආචරියං ආරාධෙත්‌වා මෙණ්‌ඩකෙ පඤ්‌හෙ පුච්‌ඡිස්‌සාමීති අථ ඛො මිලින්‌දො රාජා පකතිදුස්‌සයුගං අපනෙත්‌වා ආභරණානි ච ඔමුඤ්‌චිත්‌වා කාසාවං නිවාසෙත්‌වා මුණ්‌ඩකපටිසීසකං සීසෙ පටිමුඤ්‌චිත්‌වා මුනිභාවමුපගන්‌ත්‌වා අට්‌ඨ ගුණෙ සමාදියි ඉමං සත්‌තාහං මයා න රාජත්‌ථො අනුසාසිතබ්‌බො න රාගූපසඤ්‌හිතං චිත්‌තං උප්‌පාදෙතබ්‌බං න දොසූපසඤ්‌හිතං චිත්‌තං උප්‌පාදෙතබ්‌බං න මොහූපසඤ්‌හිතං චිත්‌තං උප්‌පාදෙතබ්‌බං දාසකම්‌මකරපොරිසෙ ජනෙපි නිවාතවුත්‌තිනා භවිතබ්‌බං කායිකං වාචසිකං අනුරක්‌ඛිතබ්‌බං ඡපි ආයතනානි නිරවසෙසතො අනුරක්‌ඛිතබ්‌බානි මෙත්‌තාභාවනාය මානසං පක්‌ඛිපිතබ්‌බන්‌ති ඉමෙ අට්‌ඨ ගුණෙ සමාදියිත්‌වා තෙස්‌වෙව අට්‌ඨසු ගුණෙසු මානසං පතිට්‌ඨපෙත්‌වා බහි අනික්‌ඛමිත්‌වා සත්‌තාහං වීතිනාමෙත්‌වා අට්‌ඨමෙ දිවසෙ පභාතාය රත්‌තියා පගෙව පාතරාසං කත්‌වා ඔක්‌ඛිත්‌තචක්‌ඛු මිතභාණී සුසණ්‌ඨිතෙන ඉරියාපථෙන අවික්‌ඛිත්‌තෙන චිත්‌තෙන හට්‌ඨෙන උදග්‌ගෙන විප්‌පසන්‌නෙන ථෙරං නාගසෙනං උපසඞ්‌කමිත්‌වා ථෙරස්‌ස පාදෙ සිරසා වන්‌දිත්‌වා එකමන්‌තං ඨිතො ඉදමවොච>
      text <අත්‌ථි මෙ භන්‌තෙ නාගසෙන කොචි අත්‌ථො තුම්‌හෙහි සද්‌ධිං මන්‌තයිතබ්‌බො න තත්‌ථ අඤ්‌ඤො කොචි තතියො ඉච්‌ඡිතබ්‌බො සුඤ්‌ඤෙ ඔකාසෙ පවිවිත්‌තෙ අරඤ්‌ඤෙ අට්‌ඨඞ්‌ගුපාගතෙ සමණසාරුප්‌පෙ තත්‌ථ සො පඤ්‌හො පුච්‌ඡිතබ්‌බො භවිස්‌සති තත්‌ථ මෙ ගුය්‌හං න කාතබ්‌බං න රහස්‌සකං අරහාමහං රහස්‌සකං සුණිතුං සුමන්‌තනෙ උපගතෙ උපමායපි සො අත්‌ථො උපපරික්‌ඛිතබ්‌බො යථා කිං විය යථා නාම භන්‌තෙ නාගසෙන මහාපථවී නික්‌ඛෙපං අරහති නික්‌ඛෙපෙ උපගතෙ එවමෙව ඛො භන්‌තෙ නාගසෙන අරහාමහං රහස්‌සකං සුණිතුං සුමන්‌තනෙ උපගතෙති ගරුනා සහ පවිවිත්‌තපවනං පවිසිත්‌වා ඉදමවොච භන්‌තෙ නාගසෙන ඉධ පුරිසෙන මන්‌තයිතුකාමෙන අට්‌ඨ ඨානානි පරිවජ්‌ජයිතබ්‌බානි භවන්‌ති න තෙසු ඨානෙසු විඤ්‌ඤූ පුරිසො අත්‌ථං මන්‌තෙති මන්‌තිතොපි අත්‌ථො පරිපතති න සම්‌භවති කතමානි අට්‌ඨ ඨානානි විසමට්‌ඨානං පරිවජ්‌ජනීයං සභයං පරිවජ්‌ජනීයං අතිවාතට්‌ඨානං පරිවජ්‌ජනීයං පටිච්‌ඡන්‌නට්‌ඨානං පරිවජ්‌ජනීයං දෙවට්‌ඨානං පරිවජ්‌ජනීයං පන්‌ථො පරිවජ්‌ජනීයො සඞ්‌ගාමො පරිවජ්‌ජනීයො උදකතිත්‌ථං පරිවජ්‌ජනීයං ඉමානි අට්‌ඨ ඨානානි පරිවජ්‌ජනීයානීති>
      text <ථෙරො ආහ කො දොසො විසමට්‌ඨානෙ සභයෙ අතිවාතෙ පටිච්‌ඡන්‌නෙ දෙවට්‌ඨානෙ පන්‌ථෙ සඞ්‌ගාමෙ උදකතිත්‌ථෙති විසමෙ භන්‌තෙ නාගසෙන මන්‌තිතො අත්‌ථො විකිරති විධමති පග්‌ඝරති න සම්‌භවති සභයෙ මනො සන්‌තස්‌සති සන්‌තස්‌සිතො න සම්‌මා අත්‌ථං සමනුපස්‌සති අතිවාතෙ සද්‌දො අවිභූතො හොති පටිච්‌ඡන්‌නෙ උපස්‌සුතිං තිට්‌ඨන්‌ති දෙවට්‌ඨානෙ මන්‌තිතො අත්‌ථො ගරුකං පරිණමති පන්‌ථෙ මන්‌තිතො අත්‌ථො තුච්‌ඡො භවති සඞ්‌ගාමෙ චඤ්‌චලො භවති උදකතිත්‌ථෙ පාකටො භවති භවතීහ>
      stand <අට්‌ඨ මන්‌තනස්‌ස පරිවජ්‌ජනීයට්‌ඨානානි>
    text <අට්‌ඨමන්‌තවිනාසකපුග්‌ගලා>
      text <භන්‌තෙ නාගසෙන අට්‌ඨිමෙ පුග්‌ගලා මන්‌තියමානා මන්‌තිතං අත්‌ථං බ්‍යාපාදෙන්‌ති කතමෙ අට්‌ඨ රාගචරිතො දොසචරිතො මොහචරිතො මානචරිතො ලුද්‌ධො අලසො එකචින්‌තී බාලොති ඉමෙ අට්‌ඨ පුග්‌ගලා මන්‌තිතං අත්‌ථං බ්‍යාපාදෙන්‌තීති>
      text <ථෙරො ආහ තෙසං කො දොසොති රාගචරිතො භන්‌තෙ නාගසෙන රාගවසෙන මන්‌තිතං අත්‌ථං බ්‍යාපාදෙති දොසචරිතො දොසවසෙන මන්‌තිතං අත්‌ථං බ්‍යාපාදෙති මොහචරිතො මොහවසෙන මන්‌තිතං අත්‌ථං බ්‍යාපාදෙති මානචරිතො මානවසෙන මන්‌තිතං අත්‌ථං බ්‍යාපාදෙති ලුද්‌ධො ලොභවසෙන මන්‌තිතං අත්‌ථං බ්‍යාපාදෙති අලසො අලසතාය මන්‌තිතං අත්‌ථං බ්‍යාපාදෙති එකචින්‌තී එකචින්‌තිතාය මන්‌තිතං අත්‌ථං බ්‍යාපාදෙති බාලො බාලතාය මන්‌තිතං අත්‌ථං බ්‍යාපාදෙති භවතීහ>
      stand <අට්‌ඨ මන්‌තවිනාසකපුග්‌ගලා>
    text <නවගුය්‌හමන්‌තවිධංසකං>
      text <භන්‌තෙ නාගසෙන නවිමෙ පුග්‌ගලා මන්‌තිතං ගුය්‌හං විවරන්‌ති න ධාරෙන්‌ති කතමෙ නව රාගචරිතො දොසචරිතො මොහචරිතො භීරුකො ආමිසගරුකො ඉත්‌ථී සොණ්‌ඩො පණ්‌ඩකො දාරකොති>
      text <ථෙරො ආහ තෙසං කො දොසොති රාගචරිතො භන්‌තෙ නාගසෙන රාගවසෙන මන්‌තිතං ගුය්‌හං විවරති න ධාරෙති දොසචරිතො භන්‌තෙ දොසවසෙන මන්‌තිතං ගුය්‌හං විවරති න ධාරෙති මූළ්‌හො මොහවසෙන මන්‌තිතං ගුය්‌හං විවරති න ධාරෙති භීරුකො භයවසෙන මන්‌තිතං ගුය්‌හං විවරති න ධාරෙති ආමිසගරුකො ආමිසහෙතු මන්‌තිතං ගුය්‌හං විවරති න ධාරෙති ඉත්‌ථී පඤ්‌ඤාය ඉත්‌තරතාය මන්‌තිතං ගුය්‌හං විවරති න ධාරෙති සොණ්‌ඩිකො සුරාලොලතාය මන්‌තිතං ගුය්‌හං විවරති න ධාරෙති පණ්‌ඩකො අනෙකංසිකතාය මන්‌තිතං ගුය්‌හං විවරති න ධාරෙති දාරකො චපලතාය මන්‌තිතං ගුය්‌හං විවරති න ධාරෙති භවතීහ>
      stand <නව ගුය්‌හමන්‌තවිධංසකා පුග්‌ගලා>
    text <අට්‌ඨ පඤ්‌ඤාපටිලාභකාරණං>
      text <භන්‌තෙ නාගසෙන අට්‌ඨහි කාරණෙහි බුද්‌ධි පරිණමති පරිපාකං ගච්‌ඡති කතමෙහි අට්‌ඨහි වයපරිණාමෙන බුද්‌ධි පරිණමති පරිපාකං ගච්‌ඡති යසපරිණාමෙන බුද්‌ධි පරිණමති පරිපාකං ගච්‌ඡති පරිපුච්‌ඡාය බුද්‌ධි පරිණමති පරිපාකං ගච්‌ඡති තිත්‌ථසංවාසෙන බුද්‌ධි පරිණමති පරිපාකං ගච්‌ඡති යොනිසො මනසිකාරෙන බුද්‌ධි පරිණමති පරිපාකං ගච්‌ඡති සාකච්‌ඡාය බුද්‌ධි පරිණමති පරිපාකං ගච්‌ඡති ස්‌නෙහූපසෙවනෙන බුද්‌ධි පරිණමති පරිපාකං ගච්‌ඡති පතිරූපදෙසවාසෙන බුද්‌ධි පරිණමති පරිපාකං ගච්‌ඡති භවතීහ>
      stand <අට්‌ඨ පඤ්‌ඤාපටිලාභකාරණානි>
    text <ආචරියගුණං>
      text <භන්‌තෙ නාගසෙන අයං භූමිභාගො අට්‌ඨ මන්‌තදොසවිවජ්‌ජිතො අහඤ්‌ච ලොකෙ පරමො මන්‌තිසහායො ගුය්‌හමනුරක්‌ඛී චාහං යාවාහං ජීවිස්‌සාමි තාව ගුය්‌හමනුරක්‌ඛිස්‌සාමි අට්‌ඨහි ච මෙ කාරණෙහි බුද්‌ධි පරිණාමං ගතා දුල්‌ලභො එතරහි මාදිසො අන්‌තෙවාසී සම්‌මා පටිපන්‌නෙ අන්‌තෙවාසිකෙ යෙ ආචරියානං පඤ්‌චවීසති ආචරියගුණා තෙහි ගුණෙහි ආචරියෙන සම්‌මා පටිපජ්‌ජිතබ්‌බං කතමෙ පඤ්‌චවීසති ගුණා>
      text <ඉධ භන්‌තෙ නාගසෙන ආචරියෙන අන්‌තෙවාසිම්‌හි සතතං සමිතං ආරක්‌ඛා උපට්‌ඨපෙතබ්‌බා අසෙවනසෙවනා ජානිතබ්‌බා පමත්‌තාප්‌පමත්‌තා ජානිතබ්‌බා සෙය්‍යවකාසො ජානිතබ්‌බො ගෙලඤ්‌ඤං ජානිතබ්‌බං භොජනස්‌ස ලද්‌ධාලද්‌ධං ජානිතබ්‌බං විසෙසො ජානිතබ්‌බො පත්‌තගතං සංවිභජිතබ්‌බං අස්‌සාසිතබ්‌බො මා භායි අත්‌ථො තෙ අභික්‌කමතීති ඉමිනා පුග්‌ගලෙන පටිචරතීති පටිචාරො ජානිතබ්‌බො ගාමෙ පටිචාරො ජානිතබ්‌බො විහාරෙ පටිචාරො ජානිතබ්‌බො න තෙන හාසො දවො කාතබ්‌බො තෙන සහ ආලාපො කාතබ්‌බො ඡිද්‌දං දිස්‌වා අධිවාසෙතබ්‌බං සක්‌කච්‌චකාරිනා භවිතබ්‌බං අඛණ්‌ඩකාරිනා භවිතබ්‌බං අරහස්‌සකාරිනා භවිතබ්‌බං නිරවසෙසකාරිනා භවිතබ්‌බං ජනෙමිමං සිප්‌පෙසූති ජනකචිත්‌තං උපට්‌ඨපෙතබ්‌බං කථං අයං න පරිහායෙය්‍යාති වඩ්‌ඪිචිත්‌තං උපට්‌ඨපෙතබ්‌බං බලවං ඉමං කරොමි සික්‌ඛාබලෙනාති චිත්‌තං උපට්‌ඨපෙතබ්‌බං මෙත්‌තචිත්‌තං උපට්‌ඨපෙතබ්‌බං ආපදාසු න විජහිතබ්‌බං කරණීයෙ නප්‌පමජ්‌ජිතබ්‌බං ඛලිතෙ ධම්‌මෙන පග්‌ගහෙතබ්‌බොති ඉමෙ ඛො භන්‌තෙ පඤ්‌චවීසති ආචරියස්‌ස ආචරියගුණා තෙහි ගුණෙහි මයි සම්‌මා පටිපජ්‌ජස්‌සු සංසයො මෙ භන්‌තෙ උප්‌පන්‌නො අත්‌ථි මෙණ්‌ඩකපඤ්‌හා ජිනභාසිතා අනාගතෙ අද්‌ධානෙ තත්‌ථ විග්‌ගහො උප්‌පජ්‌ජිස්‌සති අනාගතෙ ච අද්‌ධානෙ දුල්‌ලභා භවිස්‌සන්‌ති තුම්‌හාදිසා බුද්‌ධිමන්‌තො තෙසු මෙ පඤ්‌හෙසු චක්‌ඛුං දෙහි පරවාදානං නිග්‌ගහායාති>
    text <උපාසකගුණං>
      text <ථෙරො සාධූති සම්‌පටිච්‌ඡිත්‌වා දස උපාසකස්‌ස උපාසකගුණෙ පරිදීපෙසි දස ඉමෙ මහාරාජ උපාසකස්‌ස උපාසකගුණා කතමෙ දස ඉධ මහාරාජ උපාසකො සඞ්‌ඝෙන සමානසුඛදුක්‌ඛො හොති ධම්‌මාධිපතෙය්‍යො හොති යථාබලං සංවිභාගරතො හොති ජිනසාසනපරිහානිං දිස්‌වා අභිවඩ්‌ඪියා වායමති සම්‌මාදිට්‌ඨිකො හොති අපගතකොතූහලමඞ්‌ගලිකො ජීවිතහෙතුපි න අඤ්‌ඤං සත්‌ථාරං උද්‌දිසති කායිකවාචසිකඤ්‌චස්‌ස රක්‌ඛිතං හොති සමග්‌ගාරාමො හොති සමග්‌ගරතො අනුසූයකො හොති න ච කුහනවසෙන සාසනෙ චරති බුද්‌ධං සරණං ගතො හොති ධම්‌මං සරණං ගතො හොති සඞ්‌ඝං සරණං ගතො හොති ඉමෙ ඛො මහාරාජ දස උපාසකස්‌ස උපාසකගුණා තෙ සබ්‌බෙ ගුණා තයි සංවිජ්‌ජන්‌ති තං තෙ යුත්‌තං පත්‌තං අනුච්‌ඡවිකං පතිරූපං යං ත්‌වං ජිනසාසනපරිහානිං දිස්‌වා අභිවඩ්‌ඪිං ඉච්‌ඡසි කරොමි තෙ ඔකාසං පුච්‌ඡ මං ත්‌වං යථාසුඛන්‌ති>
      stand <මෙණ්‌ඩකපඤ්‌හාරම්‌භකථා නිට්‌ඨිතා>
