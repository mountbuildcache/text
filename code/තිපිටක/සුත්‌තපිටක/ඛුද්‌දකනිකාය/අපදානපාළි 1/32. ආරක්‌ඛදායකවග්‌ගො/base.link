text <ආරක්‌ඛදායකවග්‌ගො>
  text <ආරක්‌ඛදායකත්‌ථෙරඅපදානං>
    text <1>
      text <ධම්‌මදස්‌සිස්‌ස මුනිනො වති කාරාපිතා මයා>
      text <ආරක්‌ඛො ච මයා දින්‌නො ද්‌විපදින්‌දස්‌ස තාදිනො>
    text <2>
      text <අට්‌ඨාරසෙ කප්‌පසතෙ යං කම්‌මමකරිං තදා>
      text <තෙන කම්‌මවිසෙසෙන පත්‌තො මෙ ආසවක්‌ඛයො>
    text <3>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ආරක්‌ඛදායකො ථෙරො ඉමා ගාථායො අභාසිත්‌ථාති>
    stand <ආරක්‌ඛදායකත්‌ථෙරස්‌සාපදානං පඨමං>
  text <භොජනදායකත්‌ථෙරඅපදානං>
    text <4>
      text <සුජාතො සාලලට්‌ඨීව සොභඤ්‌ජනමිවුග්‌ගතො>
      text <ඉන්‌දලට්‌ඨිරිවාකාසෙ විරොචති සදා ජිනො>
    text <5>
      text <තස්‌ස දෙවාතිදෙවස්‌ස වෙස්‌සභුස්‌ස මහෙසිනො>
      text <අදාසි භොජනමහං විප්‌පසන්‌නෙන චෙතසා>
    text <6>
      text <තං මෙ බුද්‌ධො අනුමොදි සයම්‌භූ අපරාජිතො>
      text <භවෙ නිබ්‌බත්‌තමානම්‌හි ඵලං නිබ්‌බත්‌තතූ තව>
    text <7>
      text <එකත්‌තිංසෙ ඉතො කප්‌පෙ යං දානමදදිං තදා>
      text <දුග්‌ගතිං නාභිජානාමි භොජනස්‌ස ඉදං ඵලං>
    text <8>
      text <පඤ්‌චවීසෙ ඉතො කප්‌පෙ එකො ආසිං අමිත්‌තකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <9>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා භොජනදායකො ථෙරො ඉමා ගාථායො අභාසිත්‌ථාති>
    stand <භොජනදායකත්‌ථෙරස්‌සාපදානං දුතියං>
  text <ගතසඤ්‌ඤකත්‌ථෙරඅපදානං>
    text <10>
      text <ආකාසෙව පදං නත්‌ථි අම්‌බරෙ අනිලඤ්‌ජසෙ>
      text <සිද්‌ධත්‌ථං ජිනමද්‌දක්‌ඛිං ගච්‌ඡන්‌තං තිදිවඞ්‌ගණෙ>
    text <11>
      text <අනිලෙනෙරිතං දිස්‌වා සම්‌මාසම්‌බුද්‌ධචීවරං>
      text <විත්‌ති මමාහු තාවදෙ දිස්‌වාන ගමනං මුනිං>
    text <12>
      text <චතුන්‌නවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <13>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ගතසඤ්‌ඤකො ථෙරො ඉමා ගාථායො අභාසිත්‌ථාති>
    stand <ගතසඤ්‌ඤකත්‌ථෙරස්‌සාපදානං තතියං>
  text <සත්‌තපදුමියත්‌ථෙරඅපදානං>
    text <14>
      text <නදීකූලෙ වසාමහං නෙසාදො නාම බ්‍රාහ්‌මණො>
      text <සතපත්‌තෙහි පුප්‌ඵෙහි සම්‌මජ්‌ජිත්‌වාන අස්‌සමං>
    text <15>
      text <සුවණ්‌ණවණ්‌ණං සම්‌බුද්‌ධං සිද්‌ධත්‌ථං ලොකනායකං>
      text <දිස්‌වා නභෙන ගච්‌ඡන්‌තං හාසො මෙ උදපජ්‌ජථ>
    text <16>
      text <පච්‌චුග්‌ගන්‌ත්‌වාන සම්‌බුද්‌ධං ලොකජෙට්‌ඨං නරාසභං>
      text <අස්‌සමං අතිනාමෙත්‌වා ජලජග්‌ගෙහි ඔකිරිං>
    text <17>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <18>
      text <ඉතො තෙ සත්‌තමෙ කප්‌පෙ චතුරො පාදපාවරා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <19>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සත්‌තපදුමියො ථෙරො ඉමා ගාථායො අභාසිත්‌ථාති>
    stand <සත්‌තපදුමියත්‌ථෙරස්‌සාපදානං චතුත්‌ථං>
  text <පුප්‌ඵාසනදායකත්‌ථෙරඅපදානං>
    text <20>
      text <සුවණ්‌ණවණ්‌ණං සම්‌බුද්‌ධං පීතරංසිංව භාණුමං>
      text <අවිදූරෙන ගච්‌ඡන්‌තං සිද්‌ධත්‌ථං අපරාජිතං>
    text <21>
      text <තස්‌ස පච්‌චුග්‌ගමිත්‌වාන පවෙසෙත්‌වාන අස්‌සමං>
      text <පුප්‌ඵාසනං මයා දින්‌නං විප්‌පසන්‌නෙන චෙතසා>
    text <22>
      text <අඤ්‌ජලිං පග්‌ගහෙත්‌වාන වෙදජාතො තදා අහං>
      text <බුද්‌ධෙ චිත්‌තං පසාදෙත්‌වා තං කම්‌මං පරිණාමයිං>
    text <23>
      text <යං මෙ අත්‌ථි කතං පුඤ්‌ඤං සයම්‌භුම්‌හපරාජිතෙ>
      text <සබ්‌බෙන තෙන කුසලෙන විමලො හොමි සාසනෙ>
    text <24>
      text <චතුන්‌නවුතිතො කප්‌පෙ පුප්‌ඵාසනමදං තදා>
      text <දුග්‌ගතිං නාභිජානාමි පුප්‌ඵාසනස්‌සිදං ඵලං>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුප්‌ඵාසනදායකො ථෙරො ඉමා ගාථායො අභාසිත්‌ථාති>
    stand <පුප්‌ඵාසනදායකත්‌ථෙරස්‌සාපදානං පඤ්‌චමං>
  text <ආසනසන්‌ථවිකත්‌ථෙරඅපදානං>
    text <26>
      text <චෙතියං උත්‌තමං නාම සිඛිනො ලොකබන්‌ධුනො>
      text <අරඤ්‌ඤෙ ඉරීණෙ වනෙ අන්‌ධාහිණ්‌ඩාමහං තදා>
    text <27>
      text <පවනා නික්‌ඛමන්‌තෙන දිට්‌ඨං සීහාසනං මයා>
      text <එකංසං අඤ්‌ජලිං කත්‌වා සන්‌ථවිං ලොකනායකං>
    text <28>
      text <දිවසභාගං ථවිත්‌වාන බුද්‌ධං ලොකග්‌ගනායකං>
      text <හට්‌ඨො හට්‌ඨෙන චිත්‌තෙන ඉමං වාචං උදීරයිං>
    text <29>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <සබ්‌බඤ්‌ඤූසි මහාවීර ලොකජෙට්‌ඨ නරාසභ>
    text <30>
      text <අභිත්‌ථවිත්‌වා සිඛිනං නිමිත්‌තකරණෙනහං>
      text <ආසනං අභිවාදෙත්‌වා පක්‌කාමිං උත්‌තරාමුඛො>
    text <31>
      text <එකත්‌තිංසෙ ඉතො කප්‌පෙ යං ථවිං වදතං වරං>
      text <දුග්‌ගතිං නාභිජානාමි ථොමනාය ඉදං ඵලං>
    text <32>
      text <සත්‌තවීසෙ ඉතො කප්‌පෙ අතුලා සත්‌ත ආසු තෙ>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <33>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ආසනසන්‌ථවිකො ථෙරො ඉමා ගාථායො අභාසිත්‌ථාති>
    stand <ආසනසන්‌ථවිකත්‌ථෙරස්‌සාපදානං ඡට්‌ඨං>
  text <සද්‌දසඤ්‌ඤකත්‌ථෙරඅපදානං>
    text <34>
      text <සුදස්‌සනො මහාවීරො දෙසෙති අමතං පදං>
      text <පරිවුතො සාවකෙහි වසති ඝරමුත්‌තමෙ>
    text <35>
      text <තාය වාචාය මධුරාය සඞ්‌ගණ්‌හාති මහාජනං>
      text <ඝොසො ච විපුලො ආසි ආසීසො දෙවමානුසෙ>
    text <36>
      text <නිග්‌ඝොසසද්‌දං සුත්‌වාන සිද්‌ධත්‌ථස්‌ස මහෙසිනො>
      text <සද්‌දෙ චිත්‌තං පසාදෙත්‌වා අවන්‌දිං ලොකනායකං>
    text <37>
      text <චතුන්‌නවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <38>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සද්‌දසඤ්‌ඤකො ථෙරො ඉමා ගාථායො අභාසිත්‌ථාති>
    stand <සද්‌දසඤ්‌ඤකත්‌ථෙරස්‌සාපදානං සත්‌තමං>
  text <තිරංසියත්‌ථෙරඅපදානං>
    text <39>
      text <කෙසරිං අභිජාතංව අග්‌ගික්‌ඛන්‌ධංව පබ්‌බතෙ>
      text <ඔභාසෙන්‌තං දිසා සබ්‌බා සිද්‌ධත්‌ථං පබ්‌බතන්‌තරෙ>
    text <40>
      text <සූරියස්‌ස ච ආලොකං චන්‌දාලොකං තථෙව ච>
      text <බුද්‌ධාලොකඤ්‌ච දිස්‌වාන විත්‌ති මෙ උදපජ්‌ජථ>
    text <41>
      text <තයො ආලොකෙ දිස්‌වාන සම්‌බුද්‌ධං සාවකුත්‌තමං>
      text <එකංසං අජිනං කත්‌වා සන්‌ථවිං ලොකනායකං>
    text <42>
      text <තයො හි ආලොකකරා ලොකෙ ලොකතමොනුදා>
      text <චන්‌දො ච සූරියො චාපි බුද්‌ධො ච ලොකනායකො>
    text <43>
      text <ඔපම්‌මං උපදස්‌සෙත්‌වා කිත්‌තිතො මෙ මහාමුනි>
      text <බුද්‌ධස්‌ස වණ්‌ණං කිත්‌තෙත්‌වා කප්‌පං සග්‌ගම්‌හි මොදහං>
    text <44>
      text <චතුන්‌නවුතිතො කප්‌පෙ යං බුද්‌ධමභිකිත්‌තයිං>
      text <දුග්‌ගතිං නාභිජානාමි කිත්‌තනාය ඉදං ඵලං>
    text <45>
      text <එකසට්‌ඨිම්‌හිතො කප්‌පෙ එකො ඤාණධරො අහු>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <46>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිරංසියො ථෙරො ඉමා ගාථායො අභාසිත්‌ථාති>
    stand <තිරංසියත්‌ථෙරස්‌සාපදානං අට්‌ඨමං>
  text <කන්‌දලිපුප්‌ඵියත්‌ථෙරඅපදානං>
    text <47>
      text <සින්‌ධුයා නදියා තීරෙ අහොසිං කස්‌සකො තදා>
      text <පරකම්‌මායනෙ යුත්‌තො පරභත්‌තං අපස්‌සිතො>
    text <48>
      text <සින්‌ධුං අනුචරන්‌තොහං සිද්‌ධත්‌ථං ජිනමද්‌දසං>
      text <සමාධිනා නිසින්‌නංව සතපත්‌තංව පුප්‌ඵිතං>
    text <49>
      text <සත්‌ත කන්‌දලිපුප්‌ඵානි වණ්‌ටෙ ඡෙත්‌වානහං තදා>
      text <මත්‌ථකෙ අභිරොපෙසිං බුද්‌ධස්‌සාදිච්‌චබන්‌ධුනො>
    text <50>
      text <සුවණ්‌ණවණ්‌ණං සම්‌බුද්‌ධං අනුකූලෙ සමාහිතං>
      text <තිධාපභින්‌නමාතඞ්‌ගං කුඤ්‌ජරංව දුරාසදං>
    text <51>
      text <තමහං උපගන්‌ත්‌වාන නිපකං භාවිතින්‌ද්‍රියං>
      text <අඤ්‌ජලිං පග්‌ගහෙත්‌වාන අවන්‌දිං සත්‌ථුනො අහං>
    text <52>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <53>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කන්‌දලිපුප්‌ඵියො ථෙරො ඉමා ගාථායො අභාසිත්‌ථාති>
    stand <කන්‌දලිපුප්‌ඵියත්‌ථෙරස්‌සාපදානං නවමං>
  text <කුමුදමාලියත්‌ථෙරඅපදානං>
    text <54>
      text <උසභං පවරං වීරං මහෙසිං විජිතාවිනං>
      text <විපස්‌සිනං මහාවීරං අභිජාතංව කෙසරිං>
    text <55>
      text <රථියං පටිපජ්‌ජන්‌තං ආහුතීනං පටිග්‌ගහං>
      text <ගහෙත්‌වා කුමුදං මාලං බුද්‌ධසෙට්‌ඨං සමොකිරිං>
    text <56>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <57>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ආරක්‌ඛදො භොජනදො ගතසඤ්‌ඤී පදුමියො>
      text <පුප්‌ඵාසනී සන්‌ථවිකො සද්‌දසඤ්‌ඤී තිරංසියො>
      text <කන්‌දලිකො කුමුදී ච සත්‌තපඤ්‌ඤාස ගාථකාති>
    text <ඉත්‌ථං සුදං ආයස්‌මා කුමුදමාලියො ථෙරො ඉමා ගාථායො අභාසිත්‌ථාති>
    stand <කුමුදමාලියත්‌ථෙරස්‌සාපදානං දසමං>
    stand <ආරක්‌ඛදායකවග්‌ගො බාත්‌තිංසතිමො>
    text <තස්‌සුද්‌දානං>
