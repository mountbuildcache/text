text <චිතකපූජකවග්‌ගො>
  text <චිතකපූජකත්‌ථෙරඅපදානං>
    text <1>
      text <අජිතො නාම නාමෙන අහොසිං බ්‍රාහ්‌මණො තදා>
      text <ආහුතිං යිට්‌ඨුකාමොහං නානාපුප්‌ඵං සමානයිං>
    text <2>
      text <ජලන්‌තං චිතකං දිස්‌වා සිඛිනො ලොකබන්‌ධුනො>
      text <තඤ්‌ච පුප්‌ඵං සමානෙත්‌වා චිතකෙ ඔකිරිං අහං>
    text <3>
      text <එකත්‌තිංසෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <4>
      text <සත්‌තවීසෙ ඉතො කප්‌පෙ සත්‌තාසුං මනුජාධිපා>
      text <සුපජ්‌ජලිතනාමා තෙ චක්‌කවත්‌තී මහබ්‌බලා>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා චිතකපූජකො ථෙරො ඉමා ගාථායො අභාසිත්‌ථාති>
    stand <චිතකපූජකත්‌ථෙරස්‌සාපදානං පඨමං>
  text <පුප්‌ඵධාරකත්‌ථෙරඅපදානං>
    text <6>
      text <වාකචීරධරො ආසිං අජිනුත්‌තරවාසනො>
      text <අභිඤ්‌ඤා පඤ්‌ච නිබ්‌බත්‌තා චන්‌දස්‌ස පරිමජ්‌ජකො>
    text <7>
      text <විපස්‌සිං ලොකපජ්‌ජොතං දිස්‌වා අභිගතං මමං>
      text <පාරිච්‌ඡත්‌තකපුප්‌ඵානි ධාරෙසිං සත්‌ථුනො අහං>
    text <8>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි ධාරණාය ඉදං ඵලං>
    text <9>
      text <සත්‌තාසීතිම්‌හිතො කප්‌පෙ එකො ආසිං මහීපති>
      text <සමන්‌තධාරණො නාම චක්‌කවත්‌තී මහබ්‌බලො>
    text <10>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුප්‌ඵධාරකො ථෙරො ඉමා ගාථායො අභාසිත්‌ථාති>
    stand <පුප්‌ඵධාරකත්‌ථෙරස්‌සාපදානං දුතියං>
  text <ඡත්‌තදායකත්‌ථෙරඅපදානං>
    text <11>
      text <පුත්‌තො මම පබ්‌බජිතො කාසායවසනො තදා>
      text <සො ච බුද්‌ධත්‌තං සම්‌පත්‌තො නිබ්‌බුතො ලොකපූජිතො>
    text <12>
      text <විචිනන්‌තො සකං පුත්‌තං අගමං පච්‌ඡතො අහං>
      text <නිබ්‌බුතස්‌ස මහන්‌තස්‌ස චිතකං අගමාසහං>
    text <13>
      text <පග්‌ගය්‌හ අඤ්‌ජලිං තත්‌ථ වන්‌දිත්‌වා චිතකං අහං>
      text <සෙතච්‌ඡත්‌තඤ්‌ච පග්‌ගය්‌හ ආරොපෙසිං අහං තදා>
    text <14>
      text <චතුන්‌නවුතිතො කප්‌පෙ යං ඡත්‌තමභිරොපයිං>
      text <දුග්‌ගතිං නාභිජානාමි ඡත්‌තදානස්‌සිදං ඵලං>
    text <15>
      text <පඤ්‌චවීසෙ ඉතො කප්‌පෙ සත්‌ත ආසුං ජනාධිපා>
      text <මහාරහසනාමා තෙ චක්‌කවත්‌තී මහබ්‌බලා>
    text <16>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඡත්‌තදායකො ථෙරො ඉමා ගාථායො අභාසිත්‌ථාති>
    stand <ඡත්‌තදායකත්‌ථෙරස්‌සාපදානං තතියං>
  text <සද්‌දසඤ්‌ඤකත්‌ථෙරඅපදානං>
    text <17>
      text <අනුග්‌ගතම්‌හි ආදිච්‌චෙ පනාදො විපුලො අහු>
      text <බුද්‌ධසෙට්‌ඨස්‌ස ලොකම්‌හි පාතුභාවො මහෙසිනො>
    text <18>
      text <ඝොස මස්‌සොසහං තත්‌ථ න ච පස්‌සාමි තං ජිනං>
      text <මරණඤ්‌ච අනුප්‌පත්‌තො බුද්‌ධසඤ්‌ඤමනුස්‌සරිං>
    text <19>
      text <චතුන්‌නවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <20>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සද්‌දසඤ්‌ඤකො ථෙරො ඉමා ගාථායො අභාසිත්‌ථාති>
    stand <සද්‌දසඤ්‌ඤකත්‌ථෙරස්‌සාපදානං චතුත්‌ථං>
  text <ගොසීසනික්‌ඛෙපකත්‌ථෙරඅපදානං>
    text <21>
      text <ආරාමද්‌වාරා නික්‌ඛම්‌ම ගොසීසං සන්‌ථතං මයා>
      text <අනුභොමි සකං කම්‌මං පුබ්‌බකම්‌මස්‌සිදං ඵලං>
    text <22>
      text <ආජානියා වාතජවා සින්‌ධවා සීඝවාහනා>
      text <අනුභොමි සබ්‌බමෙතං ගොසීසස්‌ස ඉදං ඵලං>
    text <23>
      text <අහො කාරං පරමකාරං සුඛත්‌තෙ සුකතං මයා>
      text <සඞ්‌ඝෙ කතස්‌ස කාරස්‌ස න අඤ්‌ඤං කලමග්‌ඝති>
    text <24>
      text <චතුන්‌නවුතිතො කප්‌පෙ යං සීසං සන්‌ථරිං අහං>
      text <දුග්‌ගතිං නාභිජානාමි සන්‌ථරස්‌ස ඉදං ඵලං>
    text <25>
      text <පඤ්‌චසත්‌තතිකප්‌පම්‌හි සුප්‌පතිට්‌ඨිතනාමකො>
      text <එකො ආසිං මහාතෙජො චක්‌කවත්‌තී මහබ්‌බලො>
    text <26>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ගොසීසනික්‌ඛෙපකො ථෙරො ඉමා ගාථායො අභාසිත්‌ථාති>
    stand <ගොසීසනික්‌ඛෙපකත්‌ථෙරස්‌සාපදානං පඤ්‌චමං>
  text <පාදපූජකත්‌ථෙරඅපදානං>
    text <27>
      text <පබ්‌බතෙ හිමවන්‌තම්‌හි අහොසිං කින්‌නරො තදා>
      text <අද්‌දසං විරජං බුද්‌ධං පීතරංසිංව භාණුමං>
    text <28>
      text <උපෙතං තමහං බුද්‌ධං විපස්‌සිං ලොකනායකං>
      text <චන්‌දනං තගරඤ්‌චාපි පාදෙ ඔසිඤ්‌චහං තදා>
    text <29>
      text <එකනවුතිතො කප්‌පෙ යං පාදං අභිපූජයිං>
      text <දුග්‌ගතිං නාභිජානාමි පාදපූජායිදං ඵලං>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පාදපූජකො ථෙරො ඉමා ගාථායො අභාසිත්‌ථාති>
    stand <පාදපූජකත්‌ථෙරස්‌සාපදානං ඡට්‌ඨං>
  text <දෙසකිත්‌තකත්‌ථෙරඅපදානං>
    text <31>
      text <උපසාලකනාමොහං අහොසිං බ්‍රාහ්‌මණො තදා>
      text <කානනං වනමොගාළ්‌හං ලොකජෙට්‌ඨං නරාසභං>
    text <32>
      text <දිස්‌වාන වන්‌දිං පාදෙසු ලොකාහුතිපටිග්‌ගහං>
      text <පසන්‌නචිත්‌තං මං ඤත්‌වා බුද්‌ධො අන්‌තරධායථ>
    text <33>
      text <කානනා අභිනික්‌ඛම්‌ම බුද්‌ධසෙට්‌ඨමනුස්‌සරිං>
      text <තං දෙසං කිත්‌තයිත්‌වාන කප්‌පං සග්‌ගම්‌හි මොදහං>
    text <34>
      text <ද්‌වෙනවුතෙ ඉතො කප්‌පෙ යං දෙසමභිකිත්‌තයිං>
      text <දුග්‌ගතිං නාභිජානාමි කිත්‌තනාය ඉදං ඵලං>
    text <35>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා දෙසකිත්‌තකො ථෙරො ඉමා ගාථායො අභාසිත්‌ථාති>
    stand <දෙසකිත්‌තකත්‌ථෙරස්‌සාපදානං සත්‌තමං>
  text <සරණගමනියත්‌ථෙරඅපදානං>
    text <36>
      text <පබ්‌බතෙ හිමවන්‌තම්‌හි අහොසිං ලුද්‌දකො තදා>
      text <විපස්‌සිං අද්‌දසං බුද්‌ධං ලොකජෙට්‌ඨං නරාසභං>
    text <37>
      text <උපාසිත්‌වාන සම්‌බුද්‌ධං වෙය්‍යාවච්‌චමකාසහං>
      text <සරණඤ්‌ච උපාගච්‌ඡිං ද්‌විපදින්‌දස්‌ස තාදිනො>
    text <38>
      text <එකනවුතිතො කප්‌පෙ සරණං උපගච්‌ඡහං>
      text <දුග්‌ගතිං නාභිජානාමි සරණාගමනප්‌ඵලං>
    text <39>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සරණගමනියො ථෙරො ඉමා ගාථායො අභාසිත්‌ථාති>
    stand <සරණගමනියත්‌ථෙරස්‌සාපදානං අට්‌ඨමං>
  text <අම්‌බපිණ්‌ඩියත්‌ථෙරඅපදානං>
    text <40>
      text <රොමසො නාම නාමෙන දානවො ඉති විස්‌සුතො>
      text <අම්‌බපිණ්‌ඩී මයා දින්‌නා විපස්‌සිස්‌ස මහෙසිනො>
    text <41>
      text <එකනවුතිතො කප්‌පෙ යමම්‌බමදදිං තදා>
      text <දුග්‌ගතිං නාභිජානාමි අම්‌බදානස්‌සිදං ඵලං>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අම්‌බපිණ්‌ඩියො ථෙරො ඉමා ගාථායො අභාසිත්‌ථාති>
    stand <අම්‌බපිණ්‌ඩියත්‌ථෙරස්‌සාපදානං නවමං>
  text <අනුසංසාවකත්‌ථෙරඅපදානං>
    text <43>
      text <පිණ්‌ඩාය චරමානාහං විපස්‌සිමද්‌දසං ජිනං>
      text <උළුඞ්‌ගභික්‌ඛං පාදාසිං ද්‌විපදින්‌දස්‌ස තාදිනො>
    text <44>
      text <පසන්‌නචිත්‌තො සුමනො අභිවාදෙසහං තදා>
      text <අනුසංසාවයිං බුද්‌ධං උත්‌තමත්‌ථස්‌ස පත්‌තියා>
    text <45>
      text <එකනවුතිතො කප්‌පෙ අනුසංසාවයිං අහං>
      text <දුග්‌ගතිං නාභිජානාමි අනුසංසාවනා ඵලං>
    text <46>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <චිතකං පාරිඡත්‌තො ච සද්‌දගොසීසසන්‌ථරං>
      text <පාදො පදෙසං සරණං අම්‌බො සංසාවකොපි ච>
      text <අට්‌ඨතාලීස ගාථායො ගණිතායො විභාවිභි>
      text <කණිකාරො හත්‌ථිදදො ආලම්‌බණුදකාසනං>
      text <තුවරං ථොමකො චෙව උක්‌ඛෙපං සීසුපධානං>
      text <පණ්‌ණදො චිතපූජී ච ගාථායො චෙව සබ්‌බසො>
      text <චත්‌තාරි ච සතානීහ එකපඤ්‌ඤාසමෙව ච>
      text <පඤ්‌චවීසසතා සබ්‌බා ද්‌වාසත්‌තති තදුත්‌තරි>
      text <තිසතං අපදානානං ගණිතා අත්‌ථදස්‌සිභි>
    text <ඉත්‌ථං සුදං ආයස්‌මා අනුසංසාවකො ථෙරො ඉමා ගාථායො අභාසිත්‌ථාති>
    stand <අනුසංසාවකත්‌ථෙරස්‌සාපදානං දසමං>
    stand <චිතකපූජකවග්‌ගො තිංසතිමො>
    text <තස්‌සුද්‌දානං>
    text <අථ වග්‌ගුද්‌දානං>
    stand <කණිකාරවග්‌ගදසකං>
    stand <තතියසතකං සමත්‌තං>
