text <කුටජපුප්‌ඵියවග්‌ගො>
  text <කුටජපුප්‌ඵියත්‌ථෙරඅපදානං>
    text <1>
      text <සුවණ්‌ණවණ්‌ණං සම්‌බුද්‌ධං සතරංසිංව උග්‌ගතං>
      text <දිසං අනුවිලොකෙන්‌තං ගච්‌ඡන්‌තං අනිලඤ්‌ජසෙ>
    text <2>
      text <කුටජං පුප්‌ඵිතං දිස්‌වා සංවිත්‌ථතසමොත්‌ථතං>
      text <රුක්‌ඛතො ඔචිනිත්‌වාන ඵුස්‌සස්‌ස අභිරොපයිං>
    text <3>
      text <ද්‌වෙනවුතෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <4>
      text <ඉතො සත්‌තරසෙ කප්‌පෙ තයො ආසුං සුපුප්‌ඵිතා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කුටජපුප්‌ඵියො ථෙරො ඉමා ගාථායො අභාසිත්‌ථාති>
    stand <කුටජපුප්‌ඵියත්‌ථෙරස්‌සාපදානං පඨමං>
  text <බන්‌ධුජීවකත්‌ථෙරඅපදානං>
    text <6>
      text <සිද්‌ධත්‌ථො නාම සම්‌බුද්‌ධො සයම්‌භූ සබ්‌භි වණ්‌ණිතො>
      text <සමාධිං සො සමාපන්‌නො නිසීදි පබ්‌බතන්‌තරෙ>
    text <7>
      text <ජාතස්‌සරෙ ගවෙසන්‌තො දකජං පුප්‌ඵමුත්‌තමං>
      text <බන්‌ධුජීවකපුප්‌ඵානි අද්‌දසං සමනන්‌තරං>
    text <8>
      text <උභො හත්‌ථෙහි පග්‌ගය්‌හ උපාගච්‌ඡිං මහාමුනිං>
      text <පසන්‌නචිත්‌තො සුමනො සිද්‌ධත්‌ථස්‌සාභිරොපයිං>
    text <9>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <10>
      text <ඉතො චාතුද්‌දසෙ කප්‌පෙ එකො ආසිං ජනාධිපො>
      text <සමුද්‌දකප්‌පො නාමෙන චක්‌කවත්‌තී මහබ්‌බලො>
    text <11>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බන්‌ධුජීවකො ථෙරො ඉමා ගාථායො අභාසිත්‌ථාති>
    stand <බන්‌ධුජීවකත්‌ථෙරස්‌සාපදානං දුතියං>
  text <කොටුම්‌බරියත්‌ථෙරඅපදානං>
    text <12>
      text <කණිකාරංව ජොතන්‌තං නිසින්‌නං පබ්‌බතන්‌තරෙ>
      text <අප්‌පමෙය්‍යංව උදධිං විත්‌ථතං ධරණිං යථා>
    text <13>
      text <පූජිතං දෙවසඞ්‌ඝෙන නිසභාජානියං යථා>
      text <හට්‌ඨො හට්‌ඨෙන චිත්‌තෙන උපාගච්‌ඡිං නරුත්‌තමං>
    text <14>
      text <සත්‌තපුප්‌ඵානි පග්‌ගය්‌හ කොටුම්‌බරසමාකුලං>
      text <බුද්‌ධස්‌ස අභිරොපෙසිං සිඛිනො ලොකබන්‌ධුනො>
    text <15>
      text <එකත්‌තිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <16>
      text <ඉතො වීසතිකප්‌පම්‌හි මහානෙලසනාමකො>
      text <එකො ආසි මහාතෙජො චක්‌කවත්‌තී මහබ්‌බලො>
    text <17>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කොටුම්‌බරියො ථෙරො ඉමා ගාථායො අභාසිත්‌ථාති>
    stand <කොටුම්‌බරියත්‌ථෙරස්‌සාපදානං තතියං>
  text <පඤ්‌චහත්‌ථියත්‌ථෙරඅපදානං>
    text <18>
      text <තිස්‌සො නාමාසි භගවා ලොකජෙට්‌ඨො නරාසභො>
      text <පුරක්‌ඛතො සාවකෙහි රථියං පටිපජ්‌ජථ>
    text <19>
      text <පඤ්‌ච උප්‌පලහත්‌ථා ච චාතුරා ඨපිතා මයා>
      text <ආහුතිං දාතුකාමොහං පග්‌ගණ්‌හිං වතසිද්‌ධියා>
    text <20>
      text <සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ>
      text <බුද්‌ධරංසීහි ඵුට්‌ඨොස්‌මි පූජෙසිං ද්‌විපදුත්‌තමං>
    text <21>
      text <ද්‌වෙනවුතෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <22>
      text <ඉතො තෙරසකප්‌පම්‌හි පඤ්‌ච සුසභසම්‌මතා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <23>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පඤ්‌චහත්‌ථියො ථෙරො ඉමා ගාථායො අභාසිත්‌ථාති>
    stand <පඤ්‌චහත්‌ථියත්‌ථෙරස්‌සාපදානං චතුත්‌ථං>
  text <ඉසිමුග්‌ගදායකත්‌ථෙරඅපදානං>
    text <24>
      text <උදෙන්‌තං සතරංසිංව පීතරංසිංව භාණුමං>
      text <කකුධං විලසන්‌තංව පදුමුත්‌තරනායකං>
    text <25>
      text <ඉසිමුග්‌ගානි පිසිත්‌වා මධුඛුද්‌දෙ අනීළකෙ>
      text <පාසාදෙව ඨිතො සන්‌තො අදාසිං ලොකබන්‌ධුනො>
    text <26>
      text <අට්‌ඨසතසහස්‌සානි අහෙසුං බුද්‌ධසාවකා>
      text <සබ්‌බෙසං පත්‌තපූරෙන්‌තං තතො චාපි බහුත්‌තරං>
    text <27>
      text <තෙන චිත්‌තප්‌පසාදෙන සුක්‌කමූලෙන චොදිතො>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <28>
      text <චත්‌තාලීසම්‌හි සහස්‌සෙ කප්‌පානං අට්‌ඨතිංස තෙ>
      text <ඉසිමුග්‌ගසනාමා තෙ චක්‌කවත්‌තී මහබ්‌බලා>
    text <29>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඉසිමුග්‌ගදායකො ථෙරො ඉමා ගාථායො අභාසිත්‌ථාති>
    stand <ඉසිමුග්‌ගදායකත්‌ථෙරස්‌සාපදානං පඤ්‌චමං>
  text <බොධිඋපට්‌ඨාකත්‌ථෙරඅපදානං>
    text <30>
      text <නගරෙ රම්‌මවතියා ආසිං මුරජවාදකො>
      text <නිච්‌චුපට්‌ඨානයුත්‌තොම්‌හි ගතොහං බොධිමුත්‌තමං>
    text <31>
      text <සායං පාතං උපට්‌ඨිත්‌වා සුක්‌කමූලෙන චොදිතො>
      text <අට්‌ඨාරසකප්‌පසතෙ දුග්‌ගතිං නුපපජ්‌ජහං>
    text <32>
      text <පන්‌නරසෙ කප්‌පසතෙ ඉතො ආසිං ජනාධිපො>
      text <මුරජො නාම නාමෙන චක්‌කවත්‌තී මහබ්‌බලො>
    text <33>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බොධිඋපට්‌ඨාකො ථෙරො ඉමා ගාථායො අභාසිත්‌ථාති>
    stand <බොධිඋපට්‌ඨාකත්‌ථෙරස්‌සාපදානං ඡට්‌ඨං>
  text <එකචින්‌තිකත්‌ථෙරඅපදානං>
    text <34>
      text <යදා දෙවො දෙවකායා චවතෙ ආයුසඞ්‌ඛයා>
      text <තයො සද්‌දා නිච්‌ඡරන්‌ති දෙවානං අනුමොදතං>
    text <35>
      text <ඉතො භො සුගතිං ගච්‌ඡ මනුස්‌සානං සහබ්‍යතං>
      text <මනුස්‌සභූතො සද්‌ධම්‌මෙ ලභ සද්‌ධං අනුත්‌තරං>
    text <36>
      text <සා තෙ සද්‌ධා නිවිට්‌ඨාස්‌ස මූලජාතා පතිට්‌ඨිතා>
      text <යාවජීවං අසංහීරා සද්‌ධම්‌මෙ සුප්‌පවෙදිතෙ>
    text <37>
      text <කායෙන කුසලං කත්‌වා වාචාය කුසලං බහුං>
      text <මනසා කුසලං කත්‌වා අබ්‍යාපජ්‌ජං නිරූපධිං>
    text <38>
      text <තතො ඔපධිකං පුඤ්‌ඤං කත්‌වා දානෙන තං බහුං>
      text <අඤ්‌ඤෙපි මච්‌චෙ සද්‌ධම්‌මෙ බ්‍රහ්‌මචරියෙ නිවෙසය>
    text <39>
      text <ඉමාය අනුකම්‌පාය දෙවා දෙවං යදා විදූ>
      text <චවන්‌තං අනුමොදන්‌ති එහි දෙව පුනප්‌පුනං>
    text <40>
      text <සංවෙගො මෙ තදා ආසි දෙවසඞ්‌ඝෙ සමාගතෙ>
      text <කංසු නාම අහං යොනිං ගමිස්‌සාමි ඉතො චුතො>
    text <41>
      text <මම සංවෙගමඤ්‌ඤාය සමණො භාවිතින්‌ද්‍රියො>
      text <මමුද්‌ධරිතුකාමො සො ආගච්‌ඡි මම සන්‌තිකං>
    text <42>
      text <සුමනො නාම නාමෙන පදුමුත්‌තරසාවකො>
      text <අත්‌ථධම්‌මානුසාසිත්‌වා සංවෙජෙසි මමං තදා>
    text <43>
      text <තස්‌සාහං වචනං සුත්‌වා බුද්‌ධෙ චිත්‌තං පසාදයිං>
      text <තං ධීරං අභිවාදෙත්‌වා තත්‌ථ කාලංකතො අහං>
    text <44>
      text <උපපජ්‌ජිං ස තත්‌ථෙව සුක්‌කමූලෙන චොදිතො>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <45>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකචින්‌තිකො ථෙරො ඉමා ගාථායො අභාසිත්‌ථාති>
    stand <එකචින්‌තිකත්‌ථෙරස්‌සාපදානං සත්‌තමං>
  text <තිකණ්‌ණිපුප්‌ඵියත්‌ථෙරඅපදානං>
    text <46>
      text <දෙවභූතො අහං සන්‌තො අච්‌ඡරාහි පුරක්‌ඛතො>
      text <පුබ්‌බකම්‌මං සරිත්‌වාන බුද්‌ධසෙට්‌ඨං අනුස්‌සරිං>
    text <47>
      text <තිකණ්‌ණිපුප්‌ඵං පග්‌ගය්‌හ සකං චිත්‌තං පසාදයිං>
      text <බුද්‌ධම්‌හි අභිරොපෙසිං විපස්‌සිම්‌හි නරාසභෙ>
    text <48>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <49>
      text <තෙසත්‌තතිම්‌හිතො කප්‌පෙ චතුරාසුං රමුත්‌තමා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <50>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිකණ්‌ණිපුප්‌ඵියො ථෙරො ඉමා ගාථායො අභාසිත්‌ථාති>
    stand <තිකණ්‌ණිපුප්‌ඵියත්‌ථෙරස්‌සාපදානං අට්‌ඨමං>
  text <එකචාරියත්‌ථෙරඅපදානං>
    text <51>
      text <තාවතිංසෙසු දෙවෙසු මහාඝොසො තදා අහු>
      text <බුද්‌ධො ච ලොකෙ නිබ්‌බාති මයඤ්‌චම්‌හ සරාගිනො>
    text <52>
      text <තෙසං සංවෙගජාතානං සොකසල්‌ලසමඞ්‌ගිනං>
      text <සබලෙන උපත්‌ථද්‌ධො අගමං බුද්‌ධසන්‌තිකං>
    text <53>
      text <මන්‌දාරවං ගහෙත්‌වාන සඞ්‌ගීති අභිනිම්‌මිතං>
      text <පරිනිබ්‌බුතකාලම්‌හි බුද්‌ධස්‌ස අභිරොපයිං>
    text <54>
      text <සබ්‌බෙ දෙවානුමොදිංසු අච්‌ඡරායො ච මෙ තදා>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <55>
      text <සට්‌ඨිකප්‌පසහස්‌සම්‌හි ඉතො සොළස තෙ ජනා>
      text <මහාමල්‌ලජනා නාම චක්‌කවත්‌තී මහබ්‌බලා>
    text <56>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකචාරියො ථෙරො ඉමා ගාථායො අභාසිත්‌ථාති>
    stand <එකචාරියත්‌ථෙරස්‌සාපදානං නවමං>
  text <තිවණ්‌ටිපුප්‌ඵියත්‌ථෙරඅපදානං>
    text <57>
      text <අභිභූතං පනිජ්‌ඣන්‌ති සබ්‌බෙ සඞ්‌ගම්‌ම තෙ මමං>
      text <තෙසං නිජ්‌ඣායමානානං පරිළාහො අජායථ>
    text <58>
      text <සුනන්‌දො නාම නාමෙන බුද්‌ධස්‌ස සාවකො තදා>
      text <ධම්‌මදස්‌සිස්‌ස මුනිනො ආගච්‌ඡි මම සන්‌තිකං>
    text <59>
      text <යෙ මෙ බද්‌ධචරා ආසුං තෙ මෙ පුප්‌ඵං අදුං තදා>
      text <තාහං පුප්‌ඵං ගහෙත්‌වාන සාවකෙ අභිරොපයිං>
    text <60>
      text <සොහං කාලංකතො තත්‌ථ පුනාපි උපපජ්‌ජහං>
      text <අට්‌ඨාරසෙ කප්‌පසතෙ විනිපාතං න ගච්‌ඡහං>
    text <61>
      text <තෙරසෙතො කප්‌පසතෙ අට්‌ඨාසුං ධූමකෙතුනො>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <62>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා තිවණ්‌ටිපුප්‌ඵියො ථෙරො ඉමා ගාථායො අභාසිත්‌ථාති>
      text <කුටජො බන්‌ධුජීවී ච කොටුම්‌බරිකහත්‌ථියො>
      text <ඉසිමුග්‌ගො ච බොධි ච එකචින්‌තී තිකණ්‌ණිකො>
      text <එකචාරී තිවණ්‌ටි ච ගාථා ද්‌වාසට්‌ඨි කිත්‌තිතාති>
    stand <තිවණ්‌ටිපුප්‌ඵියත්‌ථෙරස්‌සාපදානං දසමං>
    stand <කුටජපුප්‌ඵියවග්‌ගො එකූනවීසතිමො>
    text <තස්‌සුද්‌දානං>
