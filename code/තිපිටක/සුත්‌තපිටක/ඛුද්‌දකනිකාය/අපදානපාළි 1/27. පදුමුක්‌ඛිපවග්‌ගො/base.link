text <පදුමුක්‌ඛිපවග්‌ගො>
  text <ආකාසුක්‌ඛිපියත්‌ථෙරඅපදානං>
    text <1>
      text <සුවණ්‌ණවණ්‌ණං සිද්‌ධත්‌ථං ගච්‌ඡන්‌තං අන්‌තරාපණෙ>
      text <ජලජග්‌ගෙ දුවෙ ගය්‌හ උපාගච්‌ඡිං නරාසභං>
    text <2>
      text <එකඤ්‌ච පුප්‌ඵං පාදෙසු බුද්‌ධසෙට්‌ඨස්‌ස නික්‌ඛිපිං>
      text <එකඤ්‌ච පුප්‌ඵං පග්‌ගය්‌හ ආකාසෙ උක්‌ඛිපිං අහං>
    text <3>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵදානස්‌සිදං ඵලං>
    text <4>
      text <ඉතො ඡත්‌තිංසකප්‌පම්‌හි එකො ආසිං මහීපති>
      text <අන්‌තලික්‌ඛකරො නාම චක්‌කවත්‌තී මහබ්‌බලො>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ආකාසුක්‌ඛිපියො ථෙරො ඉමා ගාථායො අභාසිත්‌ථාති>
    stand <ආකාසුක්‌ඛිපියත්‌ථෙරස්‌සාපදානං පඨමං>
  text <තෙලමක්‌ඛියත්‌ථෙරඅපදානං>
    text <6>
      text <සිද්‌ධත්‌ථම්‌හි භගවති නිබ්‌බුතම්‌හි නරාසභෙ>
      text <බොධියා වෙදිකායාහං තෙලං මක්‌ඛෙසි තාවදෙ>
    text <7>
      text <චතුන්‌නවුතිතො කප්‌පෙ යං තෙලං මක්‌ඛයිං තදා>
      text <දුග්‌ගතිං නාභිජානාමි මක්‌ඛනාය ඉදං ඵලං>
    text <8>
      text <චතුවීසෙ ඉතො කප්‌පෙ සුච්‌ඡවි නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <9>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තෙලමක්‌ඛියො ථෙරො ඉමා ගාථායො අභාසිත්‌ථාති>
    stand <තෙලමක්‌ඛියත්‌ථෙරස්‌සාපදානං දුතියං>
  text <අඩ්‌ඪචන්‌දියත්‌ථෙරඅපදානං>
    text <10>
      text <තිස්‌සස්‌ස ඛො භගවතො බොධියා පාදපුත්‌තමෙ>
      text <අඩ්‌ඪචන්‌දං මයා දින්‌නං ධරණීරුහපාදපෙ>
    text <11>
      text <ද්‌වෙනවුතෙ ඉතො කප්‌පෙ යං චන්‌ද මභිරොපයිං>
      text <දුග්‌ගතිං නාභිජානාමි බොධිපූජායිදං ඵලං>
    text <12>
      text <පඤ්‌චවීසෙ ඉතො කප්‌පෙ දෙවලො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <13>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අඩ්‌ඪචන්‌දියො ථෙරො ඉමා ගාථායො අභාසිත්‌ථාති>
    stand <අඩ්‌ඪචන්‌දියත්‌ථෙරස්‌සාපදානං තතියං>
  text <පදීපදායකත්‌ථෙරඅපදානං>
    text <14>
      text <දෙවභූතො අහං සන්‌තො ඔරුය්‌හ පථවිං තදා>
      text <පදීපෙ පඤ්‌ච පාදාසිං පසන්‌නො සෙහි පාණිභි>
    text <15>
      text <චතුන්‌නවුතිතො කප්‌පෙ යං පදීපමදං තදා>
      text <දුග්‌ගතිං නාභිජානාමි දීපදානස්‌සිදං ඵලං>
    text <16>
      text <පඤ්‌චපඤ්‌ඤාසකෙ කප්‌පෙ එකො ආසිං මහීපති>
      text <සමන්‌තචක්‌ඛුනාමෙන චක්‌කවත්‌තී මහබ්‌බලො>
    text <17>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පදීපදායකො ථෙරො ඉමා ගාථායො අභාසිත්‌ථාති>
    stand <පදීපදායකත්‌ථෙරස්‌සාපදානං චතුත්‌ථං>
  text <බිළාලිදායකත්‌ථෙරඅපදානං>
    text <18>
      text <හිමවන්‌තස්‌සාවිදූරෙ රොමසො නාම පබ්‌බතො>
      text <තම්‌හි පබ්‌බතපාදම්‌හි සමණො භාවිතින්‌ද්‍රියො>
    text <19>
      text <බිළාලියො ගහෙත්‌වාන සමණස්‌ස අදාසහං>
      text <අනුමොදි මහාවීරො සයම්‌භූ අපරාජිතො>
    text <20>
      text <බිළාලී තෙ මම දින්‌නා විප්‌පසන්‌නෙන චෙතසා>
      text <භවෙ නිබ්‌බත්‌තමානම්‌හි ඵලං නිබ්‌බත්‌තතං තව>
    text <21>
      text <චතුන්‌නවුතිතො කප්‌පෙ යං බිළාලිමදාසහං>
      text <දුග්‌ගතිං නාභිජානාමි බිළාලියා ඉදං ඵලං>
    text <22>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බිළාලිදායකො ථෙරො ඉමා ගාථායො අභාසිත්‌ථාති>
    stand <බිළාලිදායකත්‌ථෙරස්‌සාපදානං පඤ්‌චමං>
  text <මච්‌ඡදායකත්‌ථෙරඅපදානං>
    text <23>
      text <චන්‌දභාගානදීතීරෙ උක්‌කුසො ආසහං තදා>
      text <මහන්‌තං මච්‌ඡං පග්‌ගය්‌හ සිද්‌ධත්‌ථමුනිනො අදං>
    text <24>
      text <චතුන්‌නවුතිතො කප්‌පෙ යං මච්‌ඡමදදිං තදා>
      text <දුග්‌ගතිං නාභිජානාමි මච්‌ඡදානස්‌සිදං ඵලං>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මච්‌ඡදායකො ථෙරො ඉමා ගාථායො අභාසිත්‌ථාති>
    stand <මච්‌ඡදායකත්‌ථෙරස්‌සාපදානං ඡට්‌ඨං>
  text <ජවහංසකත්‌ථෙරඅපදානං>
    text <26>
      text <චන්‌දභාගානදීතීරෙ ආසිං වනචරො තදා>
      text <සිද්‌ධත්‌ථං අද්‌දසං බුද්‌ධං ගච්‌ඡන්‌තං අනිලඤ්‌ජසෙ>
    text <27>
      text <අඤ්‌ජලිං පග්‌ගහෙත්‌වාන උල්‌ලොකෙන්‌තො මහාමුනිං>
      text <සකං චිත්‌තං පසාදෙත්‌වා අවන්‌දිං නායකං අහං>
    text <28>
      text <චතුන්‌නවුතිතො කප්‌පෙ යමවන්‌දිං නරාසභං>
      text <දුග්‌ගතිං නාභිජානාමි වන්‌දනාය ඉදං ඵලං>
    text <29>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ජවහංසකො ථෙරො ඉමා ගාථායො අභාසිත්‌ථාති>
    stand <ජවහංසකත්‌ථෙරස්‌සාපදානං සත්‌තමං>
  text <සළලපුප්‌ඵියත්‌ථෙරඅපදානං>
    text <30>
      text <චන්‌දභාගානදීතීරෙ අහොසිං කින්‌නරො තදා>
      text <විපස්‌සිං අද්‌දසං බුද්‌ධං රංසිජාලසමාකුලං>
    text <31>
      text <පසන්‌නචිත්‌තො සුමනො පරමාය ච පීතියා>
      text <පග්‌ගය්‌හ සළලං පුප්‌ඵං විපස්‌සිං ඔකිරිං අහං>
    text <32>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <33>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සළලපුප්‌ඵියො ථෙරො ඉමා ගාථායො අභාසිත්‌ථාති>
    stand <සළලපුප්‌ඵියත්‌ථෙරස්‌සාපදානං අට්‌ඨමං>
  text <උපාගතාසයත්‌ථෙරඅපදානං>
    text <34>
      text <හිමවන්‌තස්‌ස වෙමජ්‌ඣෙ සරො ආසි සුනිම්‌මිතො>
      text <තත්‌ථාහං රක්‌ඛසො ආසිං හෙඨසීලො භයානකො>
    text <35>
      text <අනුකම්‌පකො කාරුණිකො විපස්‌සී ලොකනායකො>
      text <මමුද්‌ධරිතුකාමො සො ආගච්‌ඡි මම සන්‌තිකං>
    text <36>
      text <උපාගතං මහාවීරං දෙවදෙවං නරාසභං>
      text <ආසයා අභිනික්‌ඛම්‌ම අවන්‌දිං සත්‌ථුනො අහං>
    text <37>
      text <එකනවුතිතො කප්‌පෙ යං වන්‌දිං පුරිසුත්‌තමං>
      text <දුග්‌ගතිං නාභිජානාමි වන්‌දනාය ඉදං ඵලං>
    text <38>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උපාගතාසයො ථෙරො ඉමා ගාථායො අභාසිත්‌ථාති>
    stand <උපාගතාසයත්‌ථෙරස්‌සාපදානං නවමං>
  text <තරණියත්‌ථෙරඅපදානං>
    text <39>
      text <සුවණ්‌ණවණ්‌ණො සම්‌බුද්‌ධො විපස්‌සී දක්‌ඛිණාරහො>
      text <නදීතීරෙ ඨිතො සත්‌ථා භික්‌ඛුසඞ්‌ඝපුරක්‌ඛතො>
    text <40>
      text <නාවා න විජ්‌ජතෙ තත්‌ථ සන්‌තාරණී මහණ්‌ණවෙ>
      text <නදියා අභිනික්‌ඛම්‌ම තාරෙසිං ලොකනායකං>
    text <41>
      text <එකනවුතිතො කප්‌පෙ යං තාරෙසිං නරුත්‌තමං>
      text <දුග්‌ගතිං නාභිජානාමි තරණාය ඉදං ඵලං>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <උක්‌ඛිපී තෙලචන්‌දී ච දීපදො ච බිළාලිදො>
      text <මච්‌ඡො ජවො සළලදො රක්‌ඛසො තරණො දස>
      text <ගාථායො චෙත්‌ථ සඞ්‌ඛාතා තාලීසං චෙකමෙව චාති>
    text <ඉත්‌ථං සුදං ආයස්‌මා තරණියො ථෙරො ඉමා ගාථායො අභාසිත්‌ථාති>
    stand <තරණියත්‌ථෙරස්‌සාපදානං දසමං>
    stand <පදුමුක්‌ඛිපවග්‌ගො සත්‌තවීසතිමො>
    text <තස්‌සුද්‌දානං>
