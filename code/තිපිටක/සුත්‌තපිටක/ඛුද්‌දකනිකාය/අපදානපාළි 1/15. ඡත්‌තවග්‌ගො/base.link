text <ඡත්‌තවග්‌ගො>
  text <අතිඡත්‌තියත්‌ථෙරඅපදානං>
    text <1>
      text <පරිනිබ්‌බුතෙ භගවති අත්‌ථදස්‌සීනරුත්‌තමෙ>
      text <ඡත්‌තාතිඡත්‌තං කාරෙත්‌වා ථූපම්‌හි අභිරොපයිං>
    text <2>
      text <කාලෙන කාලමාගන්‌ත්‌වා නමස්‌සිං ලොකනායකං>
      text <පුප්‌ඵච්‌ඡදනං කත්‌වාන ඡත්‌තම්‌හි අභිරොපයිං>
    text <3>
      text <සත්‌තරසෙ කප්‌පසතෙ දෙවරජ්‌ජමකාරයිං>
      text <මනුස්‌සත්‌තං න ගච්‌ඡාමි ථූපපූජායිදං ඵලං>
    text <4>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අතිඡත්‌තියො ථෙරො ඉමා ගාථායො අභාසිත්‌ථාති>
    stand <අතිඡත්‌තියත්‌ථෙරස්‌සාපදානං පඨමං>
  text <ථම්‌භාරොපකත්‌ථෙරඅපදානං>
    text <5>
      text <නිබ්‌බුතෙ ලොකනාථම්‌හි ධම්‌මදස්‌සීනරාසභෙ>
      text <ආරොපෙසිං ධජත්‌ථම්‌භං බුද්‌ධසෙට්‌ඨස්‌ස චෙතියෙ>
    text <6>
      text <නිස්‌සෙණිං මාපයිත්‌වාන ථූපසෙට්‌ඨං සමාරුහිං>
      text <ජාතිපුප්‌ඵං ගහෙත්‌වාන ථූපම්‌හි අභිරොපයිං>
    text <7>
      text <අහො බුද්‌ධො අහො ධම්‌මො අහො නො සත්‌ථු සම්‌පදා>
      text <දුග්‌ගතිං නාභිජානාමි ථූපපූජායිදං ඵලං>
    text <8>
      text <චතුන්‌නවුතිතො කප්‌පෙ ථූපසීඛසනාමකා>
      text <සොළසාසිංසු රාජානො චක්‌කවත්‌තී මහබ්‌බලා>
    text <9>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ථම්‌භාරොපකො ථෙරො ඉමා ගාථායො අභාසිත්‌ථාති>
    stand <ථම්‌භාරොපකත්‌ථෙරස්‌සාපදානං දුතියං>
  text <වෙදිකාරකත්‌ථෙරඅපදානං>
    text <10>
      text <නිබ්‌බුතෙ ලොකනාථම්‌හි පියදස්‌සීනරුත්‌තමෙ>
      text <පසන්‌නචිත්‌තො සුමනො මුත්‌තාවෙදිමකාසහං>
    text <11>
      text <මණීහි පරිවාරෙත්‌වා අකාසිං වෙදිමුත්‌තමං>
      text <වෙදිකාය මහං කත්‌වා තත්‌ථ කාලඞ්‌කතො අහං>
    text <12>
      text <යං යං යොනුපපජ්‌ජාමි දෙවත්‌තං අථ මානුසං>
      text <මණී ධාරෙන්‌ති ආකාසෙ පුඤ්‌ඤකම්‌මස්‌සිදං ඵලං>
    text <13>
      text <සොළසිතො කප්‌පසතෙ මණිප්‌පභාසනාමකා>
      text <ඡත්‌තිංසාසිංසු රාජානො චක්‌කවත්‌තී මහබ්‌බලා>
    text <14>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා වෙදිකාරකො ථෙරො ඉමා ගාථායො අභාසිත්‌ථාති>
    stand <වෙදිකාරකත්‌ථෙරස්‌සාපදානං තතියං>
  text <සපරිවාරියත්‌ථෙරඅපදානං>
    text <15>
      text <පදුමුත්‌තරො නාම ජිනො ලොකජෙට්‌ඨො නරාසභො>
      text <ජලිත්‌වා අග්‌ගික්‌ඛන්‌ධොව සම්‌බුද්‌ධො පරිනිබ්‌බුතො>
    text <16>
      text <නිබ්‌බුතෙ ච මහාවීරෙ ථූපො විත්‌ථාරිකො අහු>
      text <දූරතොව උපට්‌ඨෙන්‌ති ධාතුගෙහවරුත්‌තමෙ>
    text <17>
      text <පසන්‌නචිත්‌තො සුමනො අකං චන්‌දනවෙදිකං>
      text <දිස්‌සති ථූපඛන්‌ධො ච ථූපානුච්‌ඡවිකො තදා>
    text <18>
      text <භවෙ නිබ්‌බත්‌තමානම්‌හි දෙවත්‌තෙ අථ මානුසෙ>
      text <ඔමත්‌තං මෙ න පස්‌සාමි පුබ්‌බකම්‌මස්‌සිදං ඵලං>
    text <19>
      text <පඤ්‌චදසකප්‌පසතෙ ඉතො අට්‌ඨ ජනා අහුං>
      text <සබ්‌බෙ සමත්‌තනාමා තෙ චක්‌කවත්‌තී මහබ්‌බලා>
    text <20>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සපරිවාරියො ථෙරො ඉමා ගාථායො අභාසිත්‌ථාති>
    stand <සපරිවාරියත්‌ථෙරස්‌සාපදානං චතුත්‌ථං>
  text <උමාපුප්‌ඵියත්‌ථෙරඅපදානං>
    text <21>
      text <නිබ්‌බුතෙ ලොකමහිතෙ ආහුතීනං පටිග්‌ගහෙ>
      text <සිද්‌ධත්‌ථම්‌හි භගවති මහාථූපමහො අහු>
    text <22>
      text <මහෙ පවත්‌තමානම්‌හි සිද්‌ධත්‌ථස්‌ස මහෙසිනො>
      text <උමාපුප්‌ඵං ගහෙත්‌වාන ථූපම්‌හි අභිරොපයිං>
    text <23>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි ථූපපූජායිදං ඵලං>
    text <24>
      text <ඉතො ච නවමෙ කප්‌පෙ සොමදෙවසනාමකා>
      text <පඤ්‌චාසීතිසු රාජානො චක්‌කවත්‌තී මහබ්‌බලා>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උමාපුප්‌ඵියො ථෙරො ඉමා ගාථායො අභාසිත්‌ථාති>
    stand <උමාපුප්‌ඵියත්‌ථෙරස්‌සාපදානං පඤ්‌චමං>
  text <අනුලෙපදායකත්‌ථෙරඅපදානං>
    text <26>
      text <අනොමදස්‌සීමුනිනො බොධිවෙදිමකාසහං>
      text <සුධාය පිණ්‌ඩං දත්‌වාන පාණිකම්‌මං අකාසහං>
    text <27>
      text <දිස්‌වා තං සුකතං කම්‌මං අනොමදස්‌සී නරුත්‌තමො>
      text <භික්‌ඛුසඞ්‌ඝෙ ඨිතො සත්‌ථා ඉමං ගාථං අභාසථ>
    text <28>
      text <ඉමිනා සුධකම්‌මෙන චෙතනාපණිධීහි ච>
      text <සම්‌පත්‌තිං අනුභොත්‌වාන දුක්‌ඛස්‌සන්‌තං කරිස්‌සති>
    text <29>
      text <පසන්‌නමුඛවණ්‌ණොම්‌හි එකග්‌ගො සුසමාහිතො>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <30>
      text <ඉතො කප්‌පසතෙ ආසිං පරිපුණ්‌ණෙ අනූනකෙ>
      text <රාජා සබ්‌බඝනො නාම චක්‌කවත්‌තී මහබ්‌බලො>
    text <31>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අනුලෙපදායකො ථෙරො ඉමා ගාථායො අභාසිත්‌ථාති>
    stand <අනුලෙපදායකත්‌ථෙරස්‌සාපදානං ඡට්‌ඨං>
  text <මග්‌ගදායකත්‌ථෙරඅපදානං>
    text <32>
      text <උත්‌තරිත්‌වාන නදිකං වනං ගච්‌ඡති චක්‌ඛුමා>
      text <තමද්‌දසාසිං සම්‌බුද්‌ධං සිද්‌ධත්‌ථං වරලක්‌ඛණං>
    text <33>
      text <කුදාල පිටකමාදාය සමං කත්‌වාන තං පථං>
      text <සත්‌ථාරං අභිවාදෙත්‌වා සකං චිත්‌තං පසාදයිං>
    text <34>
      text <චතුන්‌නවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි මග්‌ගදානස්‌සිදං ඵලං>
    text <35>
      text <සත්‌තපඤ්‌ඤාසකප්‌පම්‌හි එකො ආසිං ජනාධිපො>
      text <නාමෙන සුප්‌පබුද්‌ධොති නායකො සො නරිස්‌සරො>
    text <36>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මග්‌ගදායකො ථෙරො ඉමා ගාථායො අභාසිත්‌ථාති>
    stand <මග්‌ගදායකත්‌ථෙරස්‌සාපදානං සත්‌තමං>
  text <ඵලකදායකත්‌ථෙරඅපදානං>
    text <37>
      text <යානකාරො පුරෙ ආසිං දාරුකම්‌මෙ සුසික්‌ඛිතො>
      text <චන්‌දනං ඵලකං කත්‌වා අදාසිං ලොකබන්‌ධුනො>
    text <38>
      text <පභාසති ඉදං බ්‍යම්‌හං සුවණ්‌ණස්‌ස සුනිම්‌මිතං>
      text <හත්‌ථියානං අස්‌සයානං දිබ්‌බයානං උපට්‌ඨිතං>
    text <39>
      text <පාසාදා සිවිකා චෙව නිබ්‌බත්‌තන්‌ති යදිච්‌ඡකං>
      text <අක්‌ඛුබ්‌භං රතනං මය්‌හං ඵලකස්‌ස ඉදං ඵලං>
    text <40>
      text <එකනවුතිතො කප්‌පෙ ඵලකං යමහං දදිං>
      text <දුග්‌ගතිං නාභිජානාමි ඵලකස්‌ස ඉදං ඵලං>
    text <41>
      text <සත්‌තපඤ්‌ඤාසකප්‌පම්‌හි චතුරො නිම්‌මිතාව්‌හයා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඵලකදායකො ථෙරො ඉමා ගාථායො අභාසිත්‌ථාති>
    stand <ඵලකදායකත්‌ථෙරස්‌සාපදානං අට්‌ඨමං>
  text <වටංසකියත්‌ථෙරඅපදානං>
    text <43>
      text <සුමෙධො නාම නාමෙන සයම්‌භූ අපරාජිතො>
      text <විවෙකමනුබ්‍රූහන්‌තො අජ්‌ඣොගහි මහාවනං>
    text <44>
      text <සළලං පුප්‌ඵිතං දිස්‌වා ගන්‌ථිත්‌වාන වටංසකං>
      text <බුද්‌ධස්‌ස අභිරොපෙසිං සම්‌මුඛා ලොකනායකං>
    text <45>
      text <තිංසකප්‌පසහස්‌සම්‌හි යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <46>
      text <ඌනවීසෙ කප්‌පසතෙ සොළසාසුං සුනිම්‌මිතා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <47>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා වටංසකියො ථෙරො ඉමා ගාථායො අභාසිත්‌ථාති>
    stand <වටංසකියත්‌ථෙරස්‌සාපදානං නවමං>
  text <පල්‌ලඞ්‌කදායකත්‌ථෙරඅපදානං>
    text <48>
      text <සුමෙධස්‌ස භගවතො ලොකජෙට්‌ඨස්‌ස තාදිනො>
      text <පල්‌ලඞ්‌කො හි මයා දින්‌නො සඋත්‌තරසපච්‌ඡදො>
    text <49>
      text <සත්‌තරතනසම්‌පන්‌නො පල්‌ලඞ්‌කො ආසි සො තදා>
      text <මම සඞ්‌කප්‌පමඤ්‌ඤාය නිබ්‌බත්‌තති සදා මම>
    text <50>
      text <තිංසකප්‌පසහස්‌සම්‌හි පල්‌ලඞ්‌කමදදිං තදා>
      text <දුග්‌ගතිං නාභිජානාමි පල්‌ලඞ්‌කස්‌ස ඉදං ඵලං>
    text <51>
      text <වීසකප්‌පසහස්‌සම්‌හි සුවණ්‌ණාභා තයො ජනා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <52>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඡත්‌තං ථම්‌භො ච වෙදි ච පරිවාරුමපුප්‌ඵියො>
      text <අනුලෙපො ච මග්‌ගො ච ඵලකො ච වටංසකො>
      text <පල්‌ලඞ්‌කදායී ච ගාථායො ඡප්‌පඤ්‌ඤාස පකිත්‌තිතාති>
    text <ඉත්‌ථං සුදං ආයස්‌මා පල්‌ලඞ්‌කදායකො ථෙරො ඉමා ගාථායො අභාසිත්‌ථාති>
    stand <පල්‌ලඞ්‌කදායකත්‌ථෙරස්‌සාපදානං දසමං>
    stand <ඡත්‌තවග්‌ගො පන්‌නරසමො>
    text <තස්‌සුද්‌දානං>
