text <තිමිරවග්‌ගො>
  text <තිමිරපුප්‌ඵියත්‌ථෙරඅපදානං>
    text <1>
      text <චන්‌දභාගානදීතීරෙ අනුසොතං වජාමහං>
      text <නිසින්‌නං සමණං දිස්‌වා විප්‌පසන්‌නමනාවිලං>
    text <2>
      text <තත්‌ථ චිත්‌තං පසාදෙත්‌වා එවං චින්‌තෙසහං තදා>
      text <තාරයිස්‌සති තිණ්‌ණොයං දන්‌තොයං දමයිස්‌සති>
    text <3>
      text <අස්‌සාසිස්‌සති අස්‌සත්‌ථො සන්‌තො ච සමයිස්‌සති>
      text <මොචයිස්‌සති මුත්‌තො ච නිබ්‌බාපෙස්‌සති නිබ්‌බුතො>
    text <4>
      text <එවාහං චින්‌තයිත්‌වාන සිද්‌ධත්‌ථස්‌ස මහෙසිනො>
      text <ගහෙත්‌වා තිමිරපුප්‌ඵං මත්‌ථකෙ ඔකිරිං අහං>
    text <5>
      text <අඤ්‌ජලිං පග්‌ගහෙත්‌වාන කත්‌වා ච නං පදක්‌ඛිණං>
      text <වන්‌දිත්‌වා සත්‌ථුනො පාදෙ පක්‌කාමිං අපරං දිසං>
    text <6>
      text <අචිරං ගතමත්‌තං මං මිගරාජා විහෙඨයි>
      text <පපාතමනුගච්‌ඡන්‌තො තත්‌ථෙව පපතිං අහං>
    text <7>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵපූජායිදං ඵලං>
    text <8>
      text <ඡප්‌පඤ්‌ඤාසම්‌හි කප්‌පම්‌හි සත්‌තෙවාසුං මහායසා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <9>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිමිරපුප්‌ඵියො ථෙරො ඉමා ගාථායො අභාසිත්‌ථාති>
    stand <තිමිරපුප්‌ඵියත්‌ථෙරස්‌සාපදානං පඨමං>
  text <ගතසඤ්‌ඤකත්‌ථෙරඅපදානං>
    text <10>
      text <ජාතියා සත්‌තවස්‌සොහං පබ්‌බජිං අනගාරියං>
      text <අවන්‌දිං සත්‌ථුනො පාදෙ විප්‌පසන්‌නෙන චෙතසා>
    text <11>
      text <සත්‌තනඞ්‌ගලකීපුප්‌ඵෙ ආකාසෙ උක්‌ඛිපිං අහං>
      text <තිස්‌සං බුද්‌ධං සමුද්‌දිස්‌ස අනන්‌තගුණසාගරං>
    text <12>
      text <සුගතානුගතං මග්‌ගං පූජෙත්‌වා හට්‌ඨමානසො>
      text <අඤ්‌ජලිඤ්‌ච තදාකාසිං පසන්‌නො සෙහි පාණිභි>
    text <13>
      text <ද්‌වෙනවුතෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <14>
      text <ඉතො අට්‌ඨමකෙ කප්‌පෙ තයො අග්‌ගිසිඛා අහු>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <15>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ගතසඤ්‌ඤකො ථෙරො ඉමා ගාථායො අභාසිත්‌ථාති>
    stand <ගතසඤ්‌ඤකත්‌ථෙරස්‌සාපදානං දුතියං>
  text <නිපන්‌නඤ්‌ජලිකත්‌ථෙරඅපදානං>
    text <16>
      text <රුක්‌ඛමූලෙ නිසින්‌නොහං බ්‍යාධිතො පරමෙන ච>
      text <පරමකාරුඤ්‌ඤපත්‌තොම්‌හි අරඤ්‌ඤෙ කානනෙ අහං>
    text <17>
      text <අනුකම්‌පං උපාදාය තිස්‌සො සත්‌ථා උපෙසි මං>
      text <සොහං නිපන්‌නකො සන්‌තො සිරෙ කත්‌වාන අඤ්‌ජලිං>
    text <18>
      text <පසන්‌නචිත්‌තො සුමනො සබ්‌බසත්‌තානමුත්‌තමං>
      text <සම්‌බුද්‌ධං අභිවාදෙත්‌වා තත්‌ථ කාලඞ්‌කතො අහං>
    text <19>
      text <ද්‌වෙනවුතෙ ඉතො කප්‌පෙ යං වන්‌දිං පුරිසුත්‌තමං>
      text <දුග්‌ගතිං නාභිජානාමි වන්‌දනාය ඉදං ඵලං>
    text <20>
      text <ඉතො පඤ්‌චමකෙ කප්‌පෙ පඤ්‌චෙවාසුං මහාසිඛා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <21>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නිපන්‌නඤ්‌ජලිකො ථෙරො ඉමා ගාථායො අභාසිත්‌ථාති>
    stand <නිපන්‌නඤ්‌ජලිකත්‌ථෙරස්‌සාපදානං තතියං>
  text <අධොපුප්‌ඵියත්‌ථෙරඅපදානං>
    text <22>
      text <අභිභූ නාම සො භික්‌ඛු සිඛිනො අග්‌ගසාවකො>
      text <මහානුභාවො තෙවිජ්‌ජො හිමවන්‌තං උපාගමි>
    text <23>
      text <අහම්‌පි හිමවන්‌තම්‌හි රමණීයස්‌සමෙ ඉසි>
      text <වසාමි අප්‌පමඤ්‌ඤාසු ඉද්‌ධීසු ච තදා වසී>
    text <24>
      text <පක්‌ඛිජාතො වියාකාසෙ පබ්‌බතං අධිවත්‌තයිං>
      text <අධොපුප්‌ඵං ගහෙත්‌වාන ආගච්‌ඡිං පබ්‌බතං අහං>
    text <25>
      text <සත්‌ත පුප්‌ඵානි ගණ්‌හිත්‌වා මත්‌ථකෙ ඔකිරිං අහං>
      text <ආලොකිතෙ ච වීරෙන පක්‌කාමිං පාචිනාමුඛො>
    text <26>
      text <ආවාසං අභිසම්‌භොසිං පත්‌වාන අස්‌සමං අහං>
      text <ඛාරිභාරං ගහෙත්‌වාන පායාසිං පබ්‌බතන්‌තරං>
    text <27>
      text <අජගරො මං පීළෙසි ඝොරරූපො මහබ්‌බලො>
      text <පුබ්‌බකම්‌මං සරිත්‌වාන තත්‌ථ කාලඞ්‌කතො අහං>
    text <28>
      text <එකත්‌තිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵපූජායිදං ඵලං>
    text <29>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අධොපුප්‌ඵියො ථෙරො ඉමා ගාථායො අභාසිත්‌ථාති>
    stand <අධොපුප්‌ඵියත්‌ථෙරස්‌සාපදානං චතුත්‌ථං>
  text <රංසිසඤ්‌ඤකත්‌ථෙරඅපදානං>
    text <30>
      text <පබ්‌බතෙ හිමවන්‌තම්‌හි වාසං කප්‌පෙසහං පුරෙ>
      text <අජිනුත්‌තරවාසොහං වසාමි පබ්‌බතන්‌තරෙ>
    text <31>
      text <සුවණ්‌ණවණ්‌ණං සම්‌බුද්‌ධං සතරංසිංව භාණුමං>
      text <වනන්‌තරගතං දිස්‌වා සාලරාජංව පුප්‌ඵිතං>
    text <32>
      text <රංස්‍යා චිත්‌තං පසාදෙත්‌වා විපස්‌සිස්‌ස මහෙසිනො>
      text <පග්‌ගය්‌හ අඤ්‌ජලිං වන්‌දිං සිරසා උක්‌කුටී අහං>
    text <33>
      text <එකනවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි රංසිසඤ්‌ඤායිදං ඵලං>
    text <34>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා රංසිසඤ්‌ඤකො ථෙරො ඉමා ගාථායො අභාසිත්‌ථාති>
    stand <රංසිසඤ්‌ඤකත්‌ථෙරස්‌සාපදානං පඤ්‌චමං>
  text <දුතියරංසිසඤ්‌ඤකත්‌ථෙරඅපදානං>
    text <35>
      text <පබ්‌බතෙ හිමවන්‌තම්‌හි වාකචීරධරො අහං>
      text <චඞ්‌කමඤ්‌ච සමාරූළ්‌හො නිසීදිං පාචිනාමුඛො>
    text <36>
      text <පබ්‌බතෙ සුගතං දිස්‌වා ඵුස්‌සං ඣානරතං තදා>
      text <අඤ්‌ජලිං පග්‌ගහෙත්‌වාන රංස්‍යා චිත්‌තං පසාදයිං>
    text <37>
      text <ද්‌වෙනවුතෙ ඉතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි රංසිසඤ්‌ඤායිදං ඵලං>
    text <38>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා රංසිසඤ්‌ඤකො ථෙරො ඉමා ගාථායො අභාසිත්‌ථාති>
    stand <දුතියරංසිසඤ්‌ඤකත්‌ථෙරස්‌සාපදානං ඡට්‌ඨං>
  text <ඵලදායකත්‌ථෙරඅපදානං>
    text <39>
      text <පබ්‌බතෙ හිමවන්‌තම්‌හි ඛරාජිනධරො අහං>
      text <ඵුස්‌සං ජිනවරං දිස්‌වා ඵලහත්‌ථො ඵලං අදං>
    text <40>
      text <යමහං ඵලමදාසිං විප්‌පසන්‌නෙන චෙතසා>
      text <භවෙ නිබ්‌බත්‌තමානම්‌හි ඵලං නිබ්‌බත්‌තතෙ මම>
    text <41>
      text <ද්‌වෙනවුතෙ ඉතො කප්‌පෙ යං ඵලං අදදිං අහං>
      text <දුග්‌ගතිං නාභිජානාමි ඵලදානස්‌සිදං ඵලං>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඵලදායකො ථෙරො ඉමා ගාථායො අභාසිත්‌ථාති>
    stand <ඵලදායකත්‌ථෙරස්‌සාපදානං සත්‌තමං>
  text <සද්‌දසඤ්‌ඤකත්‌ථෙරඅපදානං>
    text <43>
      text <පබ්‌බතෙ හිමවන්‌තම්‌හි වසාමි පණ්‌ණසන්‌ථරෙ>
      text <ඵුස්‌සස්‌ස ධම්‌මං භණතො සද්‌දෙ චිත්‌තං පසාදයිං>
    text <44>
      text <ද්‌වෙනවුතෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි පුඤ්‌ඤකම්‌මස්‌සිදං ඵලං>
    text <45>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සද්‌දසඤ්‌ඤකො ථෙරො ඉමා ගාථායො අභාසිත්‌ථාති>
    stand <සද්‌දසඤ්‌ඤකත්‌ථෙරස්‌සාපදානං අට්‌ඨමං>
  text <බොධිසිඤ්‌චකත්‌ථෙරඅපදානං>
    text <46>
      text <විපස්‌සිස්‌ස භගවතො මහාබොධිමහො අහු>
      text <පබ්‌බජ්‌ජුපගතො සන්‌තො උපගච්‌ඡිං අහං තදා>
    text <47>
      text <කුසුමොදකමාදාය බොධියා ඔකිරිං අහං>
      text <මොචයිස්‌සති නො මුත්‌තො නිබ්‌බාපෙස්‌සති නිබ්‌බුතො>
    text <48>
      text <එකනවුතිතො කප්‌පෙ යං බොධිමභිසිඤ්‌චයිං>
      text <දුග්‌ගතිං නාභිජානාමි බොධිසිඤ්‌චායිදං ඵලං>
    text <49>
      text <තෙත්‌තිංසෙ වත්‌තමානම්‌හි කප්‌පෙ ආසුං ජනාධිපා>
      text <උදකසෙචනා නාම අට්‌ඨෙතෙ චක්‌කවත්‌තිනො>
    text <50>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බොධිසිඤ්‌චකො ථෙරො ඉමා ගාථායො අභාසිත්‌ථාති>
    stand <බොධිසිඤ්‌චකත්‌ථෙරස්‌සාපදානං නවමං>
  text <පදුමපුප්‌ඵියත්‌ථෙරඅපදානං>
    text <51>
      text <පොක්‌ඛරවනං පවිට්‌ඨො භඤ්‌ජන්‌තො පදුමානිහං>
      text <තත්‌ථද්‌දසං ඵුස්‌සං බුද්‌ධං බාත්‌තිංසවරලක්‌ඛණං>
    text <52>
      text <පදුමපුප්‌ඵං ගහෙත්‌වාන ආකාසෙ උක්‌ඛිපිං අහං>
      text <පාපකම්‌මං සරිත්‌වාන පබ්‌බජිං අනගාරියං>
    text <53>
      text <පබ්‌බජිත්‌වාන කායෙන මනසා සංවුතෙන ච>
      text <වචීදුච්‌චරිතං හිත්‌වා ආජීවං පරිසොධයිං>
    text <54>
      text <ද්‌වෙනවුතෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <55>
      text <පදුමාභාසනාමා ච අට්‌ඨාරස මහීපතී>
      text <අට්‌ඨාරසෙසු කප්‌පෙසු අට්‌ඨතාලීසමාසිසුං>
    text <56>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා පදුමපුප්‌ඵියො ථෙරො ඉමා ගාථායො අභාසිත්‌ථාති>
      text <තිමිරනඞ්‌ගලීපුප්‌ඵ නිප්‌පන්‌නඤ්‌ජලිකො අධො>
      text <ද්‌වෙ රංසිසඤ්‌ඤී ඵලදො සද්‌දසඤ්‌ඤී ච සෙචකො>
      text <පද්‌මපුප්‌ඵී ච ගාථායො ඡප්‌පඤ්‌ඤාස පකිත්‌තිතා>
    stand <පදුමපුප්‌ඵියත්‌ථෙරස්‌සාපදානං දසමං>
    stand <තිමිරවග්‌ගො නවමො>
    text <තස්‌සුද්‌දානං>
