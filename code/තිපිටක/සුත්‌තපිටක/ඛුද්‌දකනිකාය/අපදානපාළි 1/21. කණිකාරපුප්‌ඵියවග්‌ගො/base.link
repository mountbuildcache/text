text <කණිකාරපුප්‌ඵියවග්‌ගො>
  text <කණිකාරපුප්‌ඵියත්‌ථෙරඅපදානං>
    text <1>
      text <කණිකාරං පුප්‌ඵිතං දිස්‌වා ඔචිනිත්‌වානහං තදා>
      text <තිස්‌සස්‌ස අභිරොපෙසිං ඔඝතිණ්‌ණස්‌ස තාදිනො>
    text <2>
      text <ද්‌වෙනවුතෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <3>
      text <පඤ්‌චත්‌තිංසෙ ඉතො කප්‌පෙ අරුණපාණීති විස්‌සුතො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <4>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කණිකාරපුප්‌ඵියො ථෙරො ඉමා ගාථායො අභාසිත්‌ථාති>
    stand <කණිකාරපුප්‌ඵියත්‌ථෙරස්‌සාපදානං පඨමං>
  text <මිනෙලපුප්‌ඵියත්‌ථෙරඅපදානං>
    text <5>
      text <සුවණ්‌ණවණ්‌ණො භගවා සතරංසී පතාපවා>
      text <චඞ්‌කමනං සමාරූළ්‌හො මෙත්‌තචිත්‌තො සිඛීසභො>
    text <6>
      text <පසන්‌නචිත්‌තො සුමනො වන්‌දිත්‌වා ඤාණමුත්‌තමං>
      text <මිනෙලපුප්‌ඵං පග්‌ගය්‌හ බුද්‌ධස්‌ස අභිරොපයිං>
    text <7>
      text <එකත්‌තිංසෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <8>
      text <එකූනතිංසකප්‌පම්‌හි සුමෙඝඝනනාමකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <9>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මිනෙලපුප්‌ඵියො ථෙරො ඉමා ගාථායො අභාසිත්‌ථාති>
    stand <මිනෙලපුප්‌ඵියත්‌ථෙරස්‌සාපදානං දුතියං>
  text <කිඞ්‌කණිපුප්‌ඵියත්‌ථෙරඅපදානං>
    text <10>
      text <කඤ්‌චනග්‌ඝියසඞ්‌කාසො සබ්‌බඤ්‌ඤූ ලොකනායකො>
      text <ඔදකං දහමොග්‌ගය්‌හ සිනායි ලොකනායකො>
    text <11>
      text <පග්‌ගය්‌හ කිඞ්‌කණිං පුප්‌ඵං විපස්‌සිස්‌සාභිරොපයිං>
      text <උදග්‌ගචිත්‌තො සුමනො ද්‌විපදින්‌දස්‌ස තාදිනො>
    text <12>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <13>
      text <සත්‌තවීසතිකප්‌පම්‌හි රාජා භීමරථො අහු>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <14>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කිඞ්‌කණිපුප්‌ඵියො ථෙරො ඉමා ගාථායො අභාසිත්‌ථාති>
    stand <කිඞ්‌කණිපුප්‌ඵියත්‌ථෙරස්‌සාපදානං තතියං>
  text <තරණියත්‌ථෙරඅපදානං>
    text <15>
      text <අත්‌ථදස්‌සී තු භගවා ද්‌විපදින්‌දො නරාසභො>
      text <පුරක්‌ඛතො සාවකෙහි ගඞ්‌ගාතීරමුපාගමි>
    text <16>
      text <සමතිත්‌ති කාකපෙය්‍යා ගඞ්‌ගා ආසි දුරුත්‌තරා>
      text <උත්‌තාරයිං භික්‌ඛුසඞ්‌ඝං බුද්‌ධඤ්‌ච ද්‌විපදුත්‌තමං>
    text <17>
      text <අට්‌ඨාරසෙ කප්‌පසතෙ යං කම්‌මමකරිං තදා>
      text <දුග්‌ගතිං නාභිජානාමි තරණාය ඉදං ඵලං>
    text <18>
      text <තෙරසෙතො කප්‌පසතෙ පඤ්‌ච සබ්‌බොභවා අහුං>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <19>
      text <පච්‌ඡිමෙ ච භවෙ අස්‌මිං ජාතොහං බ්‍රාහ්‌මණෙ කුලෙ>
      text <සද්‌ධිං තීහි සහායෙහි පබ්‌බජිං සත්‌ථු සාසනෙ>
    text <20>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා තරණියො ථෙරො ඉමා ගාථායො අභාසිත්‌ථාති>
    stand <තරණියත්‌ථෙරස්‌සාපදානං චතුත්‌ථං>
  text <නිග්‌ගුණ්‌ඩිපුප්‌ඵියත්‌ථෙරඅපදානං>
    text <21>
      text <විපස්‌සිස්‌ස භගවතො ආසිමාරාමිකො අහං>
      text <නිග්‌ගුණ්‌ඩිපුප්‌ඵං පග්‌ගය්‌හ බුද්‌ධස්‌ස අභිරොපයිං>
    text <22>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <23>
      text <පඤ්‌චවීසෙ ඉතො කප්‌පෙ එකො ආසිං ජනාධිපො>
      text <මහාපතාපනාමෙන චක්‌කවත්‌තී මහබ්‌බලො>
    text <24>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නිග්‌ගුණ්‌ඩිපුප්‌ඵියො ථෙරො ඉමා ගාථායො අභාසිත්‌ථාති>
    stand <නිග්‌ගුණ්‌ඩිපුප්‌ඵියත්‌ථෙරස්‌සාපදානං පඤ්‌චමං>
  text <උදකදායකත්‌ථෙරඅපදානං>
    text <25>
      text <භුඤ්‌ජන්‌තං සමණං දිස්‌වා විප්‌පසන්‌නමනාවිලං>
      text <ඝටෙනොදකමාදාය සිද්‌ධත්‌ථස්‌ස අදාසහං>
    text <26>
      text <නිම්‌මලො හොමහං අජ්‌ජ විමලො ඛීණසංසයො>
      text <භවෙ නිබ්‌බත්‌තමානම්‌හි ඵලං නිබ්‌බත්‌තතෙ මම>
    text <27>
      text <චතුන්‌නවුතිතො කප්‌පෙ උදකං යමදාසහං>
      text <දුග්‌ගතිං නාභිජානාමි දකදානස්‌සිදං ඵලං>
    text <28>
      text <එකසට්‌ඨිම්‌හිතො කප්‌පෙ එකොව විමලො අහු>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <29>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උදකදායකො ථෙරො ඉමා ගාථායො අභාසිත්‌ථාති>
    stand <උදකදායකත්‌ථෙරස්‌සාපදානං ඡට්‌ඨං>
  text <සලලමාලියත්‌ථෙරඅපදානං>
    text <30>
      text <කණිකාරංව ජොතන්‌තං නිසින්‌නං පබ්‌බතන්‌තරෙ>
      text <ඔභාසෙන්‌තං දිසා සබ්‌බා සිද්‌ධත්‌ථං නරසාරථිං>
    text <31>
      text <ධනුං අද්‌වෙජ්‌ඣං කත්‌වාන උසුං සන්‌නය්‌හහං තදා>
      text <පුප්‌ඵං සවණ්‌ටං ඡෙත්‌වාන බුද්‌ධස්‌ස අභිරොපයිං>
    text <32>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <33>
      text <එකපඤ්‌ඤාසිතො කප්‌පෙ එකො ආසිං ජුතින්‌ධරො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <34>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සලලමාලියො ථෙරො ඉමා ගාථායො අභාසිත්‌ථාති>
    stand <සලලමාලියත්‌ථෙරස්‌සාපදානං සත්‌තමං>
  text <කොරණ්‌ඩපුප්‌ඵියත්‌ථෙරඅපදානං>
    text <35>
      text <අක්‌කන්‌තඤ්‌ච පදං දිස්‌වා චක්‌කාලඞ්‌කාරභූසිතං>
      text <පදෙනානුපදං යන්‌තො විපස්‌සිස්‌ස මහෙසිනො>
    text <36>
      text <කොරණ්‌ඩං පුප්‌ඵිතං දිස්‌වා සමූලං පූජිතං මයා>
      text <හට්‌ඨො හට්‌ඨෙන චිත්‌තෙන අවන්‌දිං පදමුත්‌තමං>
    text <37>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <38>
      text <සත්‌තපඤ්‌ඤාසකප්‌පම්‌හි එකො වීතමලො අහුං>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <39>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කොරණ්‌ඩපුප්‌ඵියො ථෙරො ඉමා ගාථායො අභාසිත්‌ථාති>
    stand <කොරණ්‌ඩපුප්‌ඵියත්‌ථෙරස්‌සාපදානං අට්‌ඨමං>
  text <ආධාරදායකත්‌ථෙරඅපදානං>
    text <40>
      text <ආධාරකං මයා දින්‌නං සිඛිනො ලොකබන්‌ධුනො>
      text <ධාරෙමි පථවිං සබ්‌බං කෙවලං වසුධං ඉමං>
    text <41>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <42>
      text <සත්‌තවීසෙ ඉතො කප්‌පෙ අහෙසුං චතුරො ජනා>
      text <සමන්‌තවරණා නාම චක්‌කවත්‌තී මහබ්‌බලා>
    text <43>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ආධාරදායකො ථෙරො ඉමා ගාථායො අභාසිත්‌ථාති>
    stand <ආධාරදායකත්‌ථෙරස්‌සාපදානං නවමං>
  text <පාපනිවාරියත්‌ථෙරඅපදානං>
    text <44>
      text <තිස්‌සස්‌ස තු භගවතො දෙවදෙවස්‌ස තාදිනො>
      text <එකච්‌ඡත්‌තං මයා දින්‌නං විප්‌පසන්‌නෙන චෙතසා>
    text <45>
      text <නිවුතං හොති මෙ පාපං කුසලස්‌සුපසම්‌පදා>
      text <ආකාසෙ ඡත්‌තං ධාරෙන්‌ති පුබ්‌බකම්‌මස්‌සිදං ඵලං>
    text <46>
      text <චරිමං වත්‌තතෙ මය්‌හං භවා සබ්‌බෙ සමූහතා>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <47>
      text <ද්‌වෙනවුතෙ ඉතො කප්‌පෙ යං ඡත්‌තමදදිං තදා>
      text <දුග්‌ගතිං නාභිජානාමි ඡත්‌තදානස්‌සිදං ඵලං>
    text <48>
      text <ද්‌වෙසත්‌තතිම්‌හිතො කප්‌පෙ අට්‌ඨාසිංසු ජනාධිපා>
      text <මහානිදානනාමෙන රාජානො චක්‌කවත්‌තිනො>
    text <49>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා පාපනිවාරියො ථෙරො ඉමා ගාථායො අභාසිත්‌ථාති>
      text <කණිකාරො මිනෙලඤ්‌ච කිඞ්‌කණි තරණෙන ච>
      text <නිග්‌ගුණ්‌ඩිපුප්‌ඵී දකදො සලලො ච කුරණ්‌ඩකො>
      text <ආධාරකො පාපවාරී අට්‌ඨතාලීස ගාථකාති>
    stand <පාපනිවාරියත්‌ථෙරස්‌සාපදානං දසමං>
    stand <කණිකාරපුප්‌ඵියවග්‌ගො එකවීසතිමො>
    text <තස්‌සුද්‌දානං>
