text <හත්‌ථිවග්‌ගො>
  text <හත්‌ථිදායකත්‌ථෙරඅපදානං>
    text <1>
      text <සිද්‌ධත්‌ථස්‌ස භගවතො ද්‌විපදින්‌දස්‌ස තාදිනො>
      text <නාගසෙට්‌ඨො මයා දින්‌නො ඊසාදන්‌තො උරූළ්‌හවා>
    text <2>
      text <උත්‌තමත්‌ථං අනුභොමි සන්‌තිපදමනුත්‌තරං>
      text <නාගදානං මයා දින්‌නං සබ්‌බලොකහිතෙසිනො>
    text <3>
      text <චතුන්‌නවුතිතො කප්‌පෙ යං නාග මදදිං තදා>
      text <දුග්‌ගතිං නාභිජානාමි නාගදානස්‌සිදං ඵලං>
    text <4>
      text <අට්‌ඨසත්‌තතිකප්‌පම්‌හි සොළසාසිංසු ඛත්‌තියා>
      text <සමන්‌තපාසාදිකා නාම චක්‌කවත්‌තී මහබ්‌බලා>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා හත්‌ථිදායකො ථෙරො ඉමා ගාථායො අභාසිත්‌ථාති>
    stand <හත්‌ථිදායකත්‌ථෙරස්‌සාපදානං පඨමං>
  text <පානධිදායකත්‌ථෙරඅපදානං>
    text <6>
      text <ආරඤ්‌ඤිකස්‌ස ඉසිනො චිරරත්‌තතපස්‌සිනො>
      text <බුද්‌ධස්‌ස භාවිතත්‌තස්‌ස අදාසිං පානධිං අහං>
    text <7>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <දිබ්‌බයානං අනුභොමි පුබ්‌බකම්‌මස්‌සිදං ඵලං>
    text <8>
      text <චතුන්‌නවුතෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි පානධිස්‌ස ඉදං ඵලං>
    text <9>
      text <සත්‌තසත්‌තතිතො කප්‌පෙ අට්‌ඨ ආසිංසු ඛත්‌තියා>
      text <සුයානා නාම නාමෙන චක්‌කවත්‌තී මහබ්‌බලා>
    text <10>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පානධිදායකො ථෙරො ඉමා ගාථායො අභාසිත්‌ථාති>
    stand <පානධිදායකත්‌ථෙරස්‌සාපදානං දුතියං>
  text <සච්‌චසඤ්‌ඤකත්‌ථෙරඅපදානං>
    text <11>
      text <වෙස්‌සභූ තම්‌හි සමයෙ භික්‌ඛුසඞ්‌ඝපුරක්‌ඛතො>
      text <දෙසෙති අරියසච්‌චානි නිබ්‌බාපෙන්‌තො මහාජනං>
    text <12>
      text <පරමකාරුඤ්‌ඤපත්‌තොම්‌හි සමිතිං අගමාසහං>
      text <සොහං නිසින්‌නකො සන්‌තො ධම්‌මමස්‌සොසි සත්‌ථුනො>
    text <13>
      text <තස්‌සාහං ධම්‌මං සුත්‌වාන දෙවලොකං අගච්‌ඡහං>
      text <තිංසකප්‌පානි දෙවෙසු අවසිං තත්‌ථහං පුරෙ>
    text <14>
      text <එකත්‌තිංසෙ ඉතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි සච්‌චසඤ්‌ඤායිදං ඵලං>
    text <15>
      text <ඡබ්‌බීසම්‌හි ඉතො කප්‌පෙ එකො ආසිං ජනාධිපො>
      text <එකඵුසිතනාමෙන චක්‌කවත්‌තී මහබ්‌බලො>
    text <16>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සච්‌චසඤ්‌ඤකො ථෙරො ඉමා ගාථායො අභාසිත්‌ථාති>
    stand <සච්‌චසඤ්‌ඤකත්‌ථෙරස්‌සාපදානං තතියං>
  text <එකසඤ්‌ඤකත්‌ථෙරඅපදානං>
    text <17>
      text <දුමග්‌ගෙ පංසුකූලිකං ලග්‌ගං දිස්‌වාන සත්‌ථුනො>
      text <අඤ්‌ජලිං පග්‌ගහෙත්‌වාන පංසුකූලං අවන්‌දහං>
    text <18>
      text <එකත්‌තිංසෙ ඉතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <19>
      text <පඤ්‌චවීසෙ ඉතො කප්‌පෙ එකො ආසිං ජනාධිපො>
      text <අමිතාභොති නාමෙන චක්‌කවත්‌තී මහබ්‌බලො>
    text <20>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකසඤ්‌ඤකො ථෙරො ඉමා ගාථායො අභාසිත්‌ථාති>
    stand <එකසඤ්‌ඤකත්‌ථෙරස්‌සාපදානං චතුත්‌ථං>
  text <රංසිසඤ්‌ඤකත්‌ථෙරඅපදානං>
    text <21>
      text <උදෙන්‌තං සතරංසිංව පීතරංසිංව භාණුමං>
      text <බ්‍යග්‌ඝූසභංව පවරං සුජාතං පබ්‌බතන්‌තරෙ>
    text <22>
      text <බුද්‌ධස්‌ස ආනුභාවො සො ජලතෙ පබ්‌බතන්‌තරෙ>
      text <රංසෙ චිත්‌තං පසාදෙත්‌වා කප්‌පං සග්‌ගම්‌හි මොදහං>
    text <23>
      text <අවසෙසෙසු කප්‌පෙසු කුසලං චරිතං මයා>
      text <තෙන චිත්‌තප්‌පසාදෙන බුද්‌ධානුස්‌සතියාපි ච>
    text <24>
      text <තිංසකප්‌පසහස්‌සෙතො යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <25>
      text <සත්‌තපඤ්‌ඤාසකප්‌පම්‌හි එකො ආසිං ජනාධිපො>
      text <සුජාතො නාම නාමෙන චක්‌කවත්‌තී මහබ්‌බලො>
    text <26>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා රංසිසඤ්‌ඤකො ථෙරො ඉමා ගාථායො අභාසිත්‌ථාති>
    stand <රංසිසඤ්‌ඤකත්‌ථෙරස්‌සාපදානං පඤ්‌චමං>
  text <සන්‌ධිතත්‌ථෙරඅපදානං>
    text <27>
      text <අස්‌සත්‌ථෙ හරිතොභාසෙ සංවිරූළ්‌හම්‌හි පාදපෙ>
      text <එකං බුද්‌ධගතං සඤ්‌ඤං අලභිංහං පතිස්‌සතො>
    text <28>
      text <එකත්‌තිංසෙ ඉතො කප්‌පෙ යං සඤ්‌ඤමලභිං තදා>
      text <තස්‌සා සඤ්‌ඤාය වාහසා පත්‌තො මෙ ආසවක්‌ඛයො>
    text <29>
      text <ඉතො තෙරසකප්‌පම්‌හි ධනිට්‌ඨො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සන්‌ධිතො ථෙරො ඉමා ගාථායො අභාසිත්‌ථාති>
    stand <සන්‌ධිතත්‌ථෙරස්‌සාපදානං ඡට්‌ඨං>
  text <තාලවණ්‌ටදායකත්‌ථෙරඅපදානං>
    text <31>
      text <තාලවණ්‌ටං මයා දින්‌නං තිස්‌සස්‌සාදිච්‌චබන්‌ධුනො>
      text <ගිම්‌හනිබ්‌බාපනත්‌ථාය පරිළාහොපසන්‌තියා>
    text <32>
      text <සන්‌නිබ්‌බාපෙමි රාගග්‌ගිං දොසග්‌ගිඤ්‌ච තදුත්‌තරිං>
      text <නිබ්‌බාපෙමි ච මොහග්‌ගිං තාලවණ්‌ටස්‌සිදං ඵලං>
    text <33>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <34>
      text <ද්‌වෙනවුතෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි තාලවණ්‌ටස්‌සිදං ඵලං>
    text <35>
      text <තෙසට්‌ඨිම්‌හි ඉතො කප්‌පෙ මහානාමසනාමකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <36>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තාලවණ්‌ටදායකො ථෙරො ඉමා ගාථායො අභාසිත්‌ථාති>
    stand <තාලවණ්‌ටදායකත්‌ථෙරස්‌සාපදානං සත්‌තමං>
  text <අක්‌කන්‌තසඤ්‌ඤකත්‌ථෙරඅපදානං>
    text <37>
      text <කුසාටකං ගහෙත්‌වාන උපජ්‌ඣායස්‌සහං පුරෙ>
      text <මන්‌තඤ්‌ච අනුසික්‌ඛාමි ගන්‌ථාදොසස්‌ස පත්‌තියා>
    text <38>
      text <අද්‌දසං විරජං බුද්‌ධං ආහුතීනං පටිග්‌ගහං>
      text <උසභං පවරං අග්‌ගං තිස්‌සං බුද්‌ධං ගණුත්‌තමං>
    text <39>
      text <කුසාටකං පත්‌ථරිතං අක්‌කමන්‌තං නරුත්‌තමං>
      text <සමුග්‌ගතං මහාවීරං ලොකජෙට්‌ඨං නරාසභං>
    text <40>
      text <දිස්‌වා තං ලොකපජ්‌ජොතං විමලං චන්‌දසන්‌නිභං>
      text <අවන්‌දිං සත්‌ථුනො පාදෙ විප්‌පසන්‌නෙන චෙතසා>
    text <41>
      text <චතුන්‌නවුතිතො කප්‌පෙ යං අදාසිං කුසාටකං>
      text <දුග්‌ගතිං නාභිජානාමි කුසාටකස්‌සිදං ඵලං>
    text <42>
      text <සත්‌තතිංසෙ ඉතො කප්‌පෙ එකො ආසිං ජනාධිපො>
      text <සුනන්‌දො නාම නාමෙන චක්‌කවත්‌තී මහබ්‌බලො>
    text <43>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා අක්‌කන්‌තසඤ්‌ඤකො ථෙරො ඉමා ගාථායො අභාසිත්‌ථාති>
    stand <අක්‌කන්‌තසඤ්‌ඤකත්‌ථෙරස්‌සාපදානං අට්‌ඨමං>
  text <සප්‌පිදායකත්‌ථෙරඅපදානං>
    text <44>
      text <නිසින්‌නො පාසාදවරෙ නාරීගණපුරක්‌ඛතො>
      text <බ්‍යාධිතං සමණං දිස්‌වා අභිනාමෙසහං ඝරං>
    text <45>
      text <උපවිට්‌ඨං මහාවීරං දෙවදෙවං නරාසභං>
      text <සප්‌පිතෙලං මයා දින්‌නං සිද්‌ධත්‌ථස්‌ස මහෙසිනො>
    text <46>
      text <පස්‌සද්‌ධදරථං දිස්‌වා විප්‌පසන්‌නමුඛින්‌ද්‍රියං>
      text <වන්‌දිත්‌වා සත්‌ථුනො පාදෙ අනුසංසාවයිං පුරෙ>
    text <47>
      text <දිස්‌වා මං සුප්‌පසන්‌නත්‌තං ඉද්‌ධියා පාරමිඞ්‌ගතො>
      text <නභං අබ්‌භුග්‌ගමී ධීරො හංසරාජාව අම්‌බරෙ>
    text <48>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි සප්‌පිතෙලස්‌සිදං ඵලං>
    text <49>
      text <ඉතො සත්‌තරසෙ කප්‌පෙ ජුතිදෙව සනාමකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <50>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සප්‌පිදායකො ථෙරො ඉමා ගාථායො අභාසිත්‌ථාති>
    stand <සප්‌පිදායකත්‌ථෙරස්‌සාපදානං නවමං>
  text <පාපනිවාරියත්‌ථෙරඅපදානං>
    text <51>
      text <පියදස්‌සිස්‌ස භගවතො චඞ්‌කමං සොධිතං මයා>
      text <නළකෙහි පටිච්‌ඡන්‌නං වාතාතපනිවාරණං>
    text <52>
      text <පාපං විවජ්‌ජනත්‌ථාය කුසලස්‌සුපසම්‌පදා>
      text <කිලෙසානං පහානාය පදහිං සත්‌ථු සාසනෙ>
    text <53>
      text <ඉතො එකාදසෙ කප්‌පෙ අග්‌ගිදෙවොති විස්‌සුතො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <54>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <හත්‌ථි පානධි සච්‌චඤ්‌ච එකසඤ්‌ඤි ච රංසිකො>
      text <සන්‌ධිතො තාලවණ්‌ටඤ්‌ච තථා අක්‌කන්‌තසඤ්‌ඤකො>
      text <සප්‌පි පාපනිවාරී ච චතුප්‌පඤ්‌ඤාස ගාථකාති>
    text <ඉත්‌ථං සුදං ආයස්‌මා පාපනිවාරියො ථෙරො ඉමා ගාථායො අභාසිත්‌ථාති>
    stand <පාපනිවාරියත්‌ථෙරස්‌සාපදානං දසමං>
    stand <හත්‌ථිවග්‌ගො බාවීසතිමො>
    text <තස්‌සුද්‌දානං>
