text <මහාපරිවාරවග්‌ගො>
  text <මහාපරිවාරකත්‌ථෙරඅපදානං>
    text <1>
      text <විපස්‌සී නාම භගවා ලොකජෙට්‌ඨො නරාසභො>
      text <අට්‌ඨසට්‌ඨිසහස්‌සෙහි පාවිසි බන්‌ධුමං තදා>
    text <2>
      text <නගරා අභිනික්‌ඛම්‌ම අගමං දීපචෙතියං>
      text <අද්‌දසං විරජං බුද්‌ධං ආහුතීනං පටිග්‌ගහං>
    text <3>
      text <චුල්‌ලාසීතිසහස්‌සානි යක්‌ඛා මය්‌හං උපන්‌තිකෙ>
      text <උපට්‌ඨහන්‌ති සක්‌කච්‌චං ඉන්‌දංව තිදසා ගණා>
    text <4>
      text <භවනා අභිනික්‌ඛම්‌ම දුස්‌සං පග්‌ගය්‌හහං තදා>
      text <සිරසා අභිවාදෙසිං තඤ්‌චාදාසිං මහෙසිනො>
    text <5>
      text <අහො බුද්‌ධො අහො ධම්‌මො අහො නො සත්‌ථු සම්‌පදා>
      text <බුද්‌ධස්‌ස ආනුභාවෙන වසුධායං පකම්‌පථ>
    text <6>
      text <තඤ්‌ච අච්‌ඡරියං දිස්‌වා අබ්‌භුතං ලොමහංසනං>
      text <බුද්‌ධෙ චිත්‌තං පසාදෙමි ද්‌විපදින්‌දම්‌හි තාදිනෙ>
    text <7>
      text <සොහං චිත්‌තං පසාදෙත්‌වා දුස්‌සං දත්‌වාන සත්‌ථුනො>
      text <සරණඤ්‌ච උපාගච්‌ඡිං සාමච්‌චො සපරිජ්‌ජනො>
    text <8>
      text <එකනවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <9>
      text <ඉතො පන්‌නරසෙ කප්‌පෙ සොළසාසුං සුවාහනා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <10>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මහාපරිවාරකො ථෙරො ඉමා ගාථායො අභාසිත්‌ථාති>
    stand <මහාපරිවාරකත්‌ථෙරස්‌සාපදානං පඨමං>
  text <සුමඞ්‌ගලත්‌ථෙරඅපදානං>
    text <11>
      text <අත්‌ථදස්‌සී ජිනවරො ලොකජෙට්‌ඨො නරාසභො>
      text <විහාරා අභිනික්‌ඛම්‌ම තළාකං උපසඞ්‌කමි>
    text <12>
      text <න්‌හත්‌වා පිත්‌වා ච සම්‌බුද්‌ධො උත්‌තරිත්‌වෙකචීවරො>
      text <අට්‌ඨාසි භගවා තත්‌ථ විලොකෙන්‌තො දිසොදිසං>
    text <13>
      text <භවනෙ උපවිට්‌ඨොහං අද්‌දසං ලොකනායකං>
      text <හට්‌ඨො හට්‌ඨෙන චිත්‌තෙන අප්‌ඵොටෙසිං අහං තදා>
    text <14>
      text <සතරංසිංව ජොතන්‌තං පභාසන්‌තංව කඤ්‌චනං>
      text <නච්‌චගීතෙ පයුත්‌තොහං පඤ්‌චඞ්‌ගතූරියම්‌හි ච>
    text <15>
      text <යං යං යොනුපපජ්‌ජාමි දෙවත්‌තං අථ මානුසං>
      text <සබ්‌බෙ සත්‌තෙ අභිභොමි විපුලො හොති මෙ යසො>
    text <16>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <අත්‌තානං තොසයිත්‌වාන පරෙ තොසෙසි ත්‌වං මුනි>
    text <17>
      text <පරිග්‌ගහෙ නිසීදිත්‌වා හාසං කත්‌වාන සුබ්‌බතෙ>
      text <උපට්‌ඨහිත්‌වා සම්‌බුද්‌ධං තුසිතං උපපජ්‌ජහං>
    text <18>
      text <සොළසෙතො කප්‌පසතෙ ද්‌විනවඑකචින්‌තිතා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <19>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුමඞ්‌ගලො ථෙරො ඉමා ගාථායො අභාසිත්‌ථාති>
    stand <සුමඞ්‌ගලත්‌ථෙරස්‌සාපදානං දුතියං>
  text <සරණගමනියත්‌ථෙරඅපදානං>
    text <20>
      text <උභින්‌නං දෙවරාජූනං සඞ්‌ගාමො සමුපට්‌ඨිතො>
      text <අහොසි සමුපබ්‍යූළ්‌හො මහාඝොසො අවත්‌තථ>
    text <21>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <අන්‌තලික්‌ඛෙ ඨිතො සත්‌ථා සංවෙජෙසි මහාජනං>
    text <22>
      text <සබ්‌බෙ දෙවා අත්‌තමනා නික්‌ඛිත්‌තකවචාවුධා>
      text <සම්‌බුද්‌ධං අභිවාදෙත්‌වා එකග්‌ගාසිංසු තාවදෙ>
    text <23>
      text <මය්‌හං සඞ්‌කප්‌පමඤ්‌ඤාය වාචාසභිමුදීරයි>
      text <අනුකම්‌පකො ලොකවිදූ නිබ්‌බාපෙසි මහාජනං>
    text <24>
      text <පදුට්‌ඨචිත්‌තො මනුජො එකපාණං විහෙඨයං>
      text <තෙන චිත්‌තප්‌පදොසෙන අපායං උපපජ්‌ජති>
    text <25>
      text <සඞ්‌ගාමසීසෙ නාගොව බහූ පාණෙ විහෙඨයං>
      text <නිබ්‌බාපෙථ සකං චිත්‌තං මා හඤ්‌ඤිත්‌ථො පුනප්‌පුනං>
    text <26>
      text <ද්‌වින්‌නම්‌පි යක්‌ඛරාජූනං සෙනා සා විම්‌හිතා අහු>
      text <සරණඤ්‌ච උපාගච්‌ඡුං ලොකජෙට්‌ඨං සුතාදිනං>
    text <27>
      text <සඤ්‌ඤාපෙත්‌වාන ජනතං පදමුද්‌ධරි චක්‌ඛුමා>
      text <පෙක්‌ඛමානොව දෙවෙහි පක්‌කාමි උත්‌තරාමුඛො>
    text <28>
      text <පඨමං සරණං ගච්‌ඡිං ද්‌විපදින්‌දස්‌ස තාදිනො>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <29>
      text <මහාදුන්‌දුභිනාමා ච සොළසාසුං රථෙසභා>
      text <තිංසකප්‌පසහස්‌සම්‌හි රාජානො චක්‌කවත්‌තිනො>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සරණගමනියො ථෙරො ඉමා ගාථායො අභාසිත්‌ථාති>
    stand <සරණගමනියත්‌ථෙරස්‌සාපදානං තතියං>
  text <එකාසනියත්‌ථෙරඅපදානං>
    text <31>
      text <වරුණො නාම නාමෙන දෙවරාජා අහං තදා>
      text <උපට්‌ඨහෙසිං සම්‌බුද්‌ධං සයොග්‌ගබලවාහනො>
    text <32>
      text <නිබ්‌බුතෙ ලොකනාථම්‌හි අත්‌ථදස්‌සීනරුත්‌තමෙ>
      text <තූරියං සබ්‌බමාදාය අගමං බොධිමුත්‌තමං>
    text <33>
      text <වාදිතෙන ච නච්‌චෙන සම්‌මතාළසමාහිතො>
      text <සම්‌මුඛා විය සම්‌බුද්‌ධං උපට්‌ඨිං බොධිමුත්‌තමං>
    text <34>
      text <උපට්‌ඨහිත්‌වා තං බොධිං ධරණීරුහපාදපං>
      text <පල්‌ලඞ්‌කං ආභුජිත්‌වාන තත්‌ථ කාලඞ්‌කතො අහං>
    text <35>
      text <සකකම්‌මාභිරද්‌ධොහං පසන්‌නො බොධිමුත්‌තමෙ>
      text <තෙන චිත්‌තප්‌පසාදෙන නිම්‌මානං උපපජ්‌ජහං>
    text <36>
      text <සට්‌ඨිතූරියසහස්‌සානි පරිවාරෙන්‌ති මං සදා>
      text <මනුස්‌සෙසු ච දෙවෙසු වත්‌තමානං භවාභවෙ>
    text <37>
      text <තිවිධග්‌ගී නිබ්‌බුතා මය්‌හං භවා සබ්‌බෙ සමූහතා>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <38>
      text <සුබාහූ නාම නාමෙන චතුත්‌තිංසාසු ඛත්‌තියා>
      text <සත්‌තරතනසම්‌පන්‌නා පඤ්‌චකප්‌පසතෙ ඉතො>
    text <39>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකාසනියො ථෙරො ඉමා ගාථායො අභාසිත්‌ථාති>
    stand <එකාසනියත්‌ථෙරස්‌සාපදානං චතුත්‌ථං>
  text <සුවණ්‌ණපුප්‌ඵියත්‌ථෙරඅපදානං>
    text <40>
      text <විපස්‌සී නාම භගවා ලොකජෙට්‌ඨො නරාසභො>
      text <නිසින්‌නො ජනකායස්‌ස දෙසෙසි අමතං පදං>
    text <41>
      text <තස්‌සාහං ධම්‌මං සුත්‌වාන ද්‌විපදින්‌දස්‌ස තාදිනො>
      text <සොණ්‌ණපුප්‌ඵානි චත්‌තාරි බුද්‌ධස්‌ස අභිරොපයිං>
    text <42>
      text <සුවණ්‌ණච්‌ඡදනං ආසි යාවතා පරිසා තදා>
      text <බුද්‌ධාභා ච සුවණ්‌ණාභා ආලොකො විපුලො අහු>
    text <43>
      text <උදග්‌ගචිත්‌තො සුමනො වෙදජාතො කතඤ්‌ජලී>
      text <විත්‌තිසඤ්‌ජනනො තෙසං දිට්‌ඨධම්‌මසුඛාවහො>
    text <44>
      text <ආයාචිත්‌වාන සම්‌බුද්‌ධං වන්‌දිත්‌වාන ච සුබ්‌බතං>
      text <පාමොජ්‌ජං ජනයිත්‌වාන සකං භවනුපාගමිං>
    text <45>
      text <භවනෙ උපවිට්‌ඨොහං බුද්‌ධසෙට්‌ඨං අනුස්‌සරිං>
      text <තෙන චිත්‌තප්‌පසාදෙන තුසිතං උපපජ්‌ජහං>
    text <46>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <47>
      text <සොළසාසිංසු රාජානො නෙමිසම්‌මතනාමකා>
      text <තෙතාලීසෙ ඉතො කප්‌පෙ චක්‌කවත්‌තී මහබ්‌බලා>
    text <48>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුවණ්‌ණපුප්‌ඵියො ථෙරො ඉමා ගාථායො අභාසිත්‌ථාති>
    stand <සුවණ්‌ණපුප්‌ඵියත්‌ථෙරස්‌සාපදානං පඤ්‌චමං>
  text <චිතකපූජකත්‌ථෙරඅපදානං>
    text <49>
      text <වසාමි රාජායතනෙ සාමච්‌චො සපරිජ්‌ජනො>
      text <පරිනිබ්‌බුතෙ භගවති සිඛිනො ලොකබන්‌ධුනො>
    text <50>
      text <පසන්‌නචිත්‌තො සුමනො චිතකං අගමාසහං>
      text <තූරියං තත්‌ථ වාදෙත්‌වා ගන්‌ධමාලං සමොකිරිං>
    text <51>
      text <චිතම්‌හි පූජං කත්‌වාන වන්‌දිත්‌වා චිතකං අහං>
      text <පසන්‌නචිත්‌තො සුමනො සකං භවනුපාගමිං>
    text <52>
      text <භවනෙ උපවිට්‌ඨොහං චිතපූජං අනුස්‌සරිං>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
    text <53>
      text <අනුභොත්‌වාන සම්‌පත්‌තිං දෙවෙසු මානුසෙසු ච>
      text <පත්‌තොම්‌හි අචලං ඨානං හිත්‌වා ජයපරාජයං>
    text <54>
      text <එකත්‌තිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි චිතපූජායිදං ඵලං>
    text <55>
      text <එකූනතිංසකප්‌පම්‌හි ඉතො සොළස රාජානො>
      text <උග්‌ගතා නාම නාමෙන චක්‌කවත්‌තී මහබ්‌බලා>
    text <56>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා චිතකපූජකො ථෙරො ඉමා ගාථායො අභාසිත්‌ථාති>
    stand <චිතකපූජකත්‌ථෙරස්‌සාපදානං ඡට්‌ඨං>
  text <බුද්‌ධසඤ්‌ඤකත්‌ථෙරඅපදානං>
    text <57>
      text <යදා විපස්‌සී ලොකග්‌ගො ආයුසඞ්‌ඛාරමොස්‌සජි>
      text <පථවී සම්‌පකම්‌පිත්‌ථ මෙදනී ජලමෙඛලා>
    text <58>
      text <ඔතතං විත්‌ථතං මය්‌හං සුවිචිත්‌තවටංසකං>
      text <භවනම්‌පි පකම්‌පිත්‌ථ බුද්‌ධස්‌ස ආයුසඞ්‌ඛයෙ>
    text <59>
      text <තාසො මය්‌හං සමුප්‌පන්‌නො භවනෙ සම්‌පකම්‌පිතෙ>
      text <උප්‌පාදො නු කිමත්‌ථාය ආලොකො විපුලො අහු>
    text <60>
      text <වෙස්‌සවණො ඉධාගම්‌ම නිබ්‌බාපෙසි මහාජනං>
      text <පාණභූතෙ භයං නත්‌ථි එකග්‌ගා හොථ සංවුතා>
    text <61>
      text <අහො බුද්‌ධො අහො ධම්‌මො අහො නො සත්‌ථු සම්‌පදා>
      text <යස්‌මිං උප්‌පජ්‌ජමානම්‌හි පථවී සම්‌පකම්‌පති>
    text <62>
      text <බුද්‌ධානුභාවං කිත්‌තෙත්‌වා කප්‌පං සග්‌ගම්‌හි මොදහං>
      text <අවසෙසෙසු කප්‌පෙසු කුසලං චරිතං මයා>
    text <63>
      text <එකනවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <64>
      text <ඉතො චුද්‌දසකප්‌පම්‌හි රාජා ආසිං පතාපවා>
      text <සමිතො නාම නාමෙන චක්‌කවත්‌තී මහබ්‌බලො>
    text <65>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බුද්‌ධසඤ්‌ඤකො ථෙරො ඉමා ගාථායො අභාසිත්‌ථාති>
    stand <බුද්‌ධසඤ්‌ඤකත්‌ථෙරස්‌සාපදානං සත්‌තමං>
  text <මග්‌ගසඤ්‌ඤකත්‌ථෙරඅපදානං>
    text <66>
      text <පදුමුත්‌තරබුද්‌ධස්‌ස සාවකා වනචාරිනො>
      text <විප්‌පනට්‌ඨා බ්‍රහාරඤ්‌ඤෙ අන්‌ධාව අනුසුය්‍යරෙ>
    text <67>
      text <අනුස්‌සරිත්‌වා සම්‌බුද්‌ධං පදුමුත්‌තරනායකං>
      text <තස්‌ස තෙ මුනිනො පුත්‌තා විප්‌පනට්‌ඨා මහාවනෙ>
    text <68>
      text <භවනා ඔරුහිත්‌වාන අගමිං භික්‌ඛුසන්‌තිකං>
      text <තෙසං මග්‌ගඤ්‌ච ආචික්‌ඛිං භොජනඤ්‌ච අදාසහං>
    text <69>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <ජාතියා සත්‌තවස්‌සොහං අරහත්‌තමපාපුණිං>
    text <70>
      text <සචක්‌ඛූ නාම නාමෙන ද්‌වාදස චක්‌කවත්‌තිනො>
      text <සත්‌තරතනසම්‌පන්‌නා පඤ්‌චකප්‌පසතෙ ඉතො>
    text <71>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මග්‌ගසඤ්‌ඤකො ථෙරො ඉමා ගාථායො අභාසිත්‌ථාති>
    stand <මග්‌ගසඤ්‌ඤකත්‌ථෙරස්‌සාපදානං අට්‌ඨමං>
  text <පච්‌චුපට්‌ඨානසඤ්‌ඤකත්‌ථෙරඅපදානං>
    text <72>
      text <අත්‌ථදස්‌සිම්‌හි සුගතෙ නිබ්‌බුතෙ සමනන්‌තරා>
      text <යක්‌ඛයොනිං උපපජ්‌ජිං යසං පත්‌තො චහං තදා>
    text <73>
      text <දුල්‌ලද්‌ධං වත මෙ ආසි දුප්‌පභාතං දුරුට්‌ඨිතං>
      text <යං මෙ භොගෙ විජ්‌ජමානෙ පරිනිබ්‌බායි චක්‌ඛුමා>
    text <74>
      text <මම සඞ්‌කප්‌පමඤ්‌ඤාය සාගරො නාම සාවකො>
      text <මමුද්‌ධරිතුකාමො සො ආගච්‌ඡි මම සන්‌තිකං>
    text <75>
      text <කිං නු සොචසි මා භායි චර ධම්‌මං සුමෙධස>
      text <අනුප්‌පදින්‌නා බුද්‌ධෙන සබ්‌බෙසං බීජසම්‌පදා>
    text <76>
      text <සො චෙ පූජෙය්‍ය සම්‌බුද්‌ධං තිට්‌ඨන්‌තං ලොකනායකං>
      text <ධාතුං සාසපමත්‌තම්‌පි නිබ්‌බුතස්‌සාපි පූජයෙ>
    text <77>
      text <සමෙ චිත්‌තප්‌පසාදම්‌හි සමං පුඤ්‌ඤං මහග්‌ගතං>
      text <තස්‌මා ථූපං කරිත්‌වාන පූජෙහි ජිනධාතුයො>
    text <78>
      text <සාගරස්‌ස වචො සුත්‌වා බුද්‌ධථූපං අකාසහං>
      text <පඤ්‌චවස්‌සෙ පරිචරිං මුනිනො ථූපමුත්‌තමං>
    text <79>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <සම්‌පත්‌තිං අනුභොත්‌වාන අරහත්‌තමපාපුණිං>
    text <80>
      text <භූරිපඤ්‌ඤා ච චත්‌තාරො සත්‌තකප්‌පසතෙ ඉතො>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <81>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පච්‌චුපට්‌ඨානසඤ්‌ඤකො ථෙරො ඉමා ගාථායො අභාසිත්‌ථාති>
    stand <පච්‌චුපට්‌ඨානසඤ්‌ඤකත්‌ථෙරස්‌සාපදානං නවමං>
  text <ජාතිපූජකත්‌ථෙරඅපදානං>
    text <82>
      text <ජායන්‌තස්‌ස විපස්‌සිස්‌ස ආලොකො විපුලො අහු>
      text <පථවී ච පකම්‌පිත්‌ථ සසාගරා සපබ්‌බතා>
    text <83>
      text <නෙමිත්‌තා ච වියාකංසු බුද්‌ධො ලොකෙ භවිස්‌සති>
      text <අග්‌ගො ච සබ්‌බසත්‌තානං ජනතං උද්‌ධරිස්‌සති>
    text <84>
      text <නෙමිත්‌තානං සුණිත්‌වාන ජාතිපූජමකාසහං>
      text <එදිසා පූජනා නත්‌ථි යාදිසා ජාතිපූජනා>
    text <85>
      text <සඞ්‌ඛරිත්‌වාන>
      text <ජාතිපූජං කරිත්‌වාන තත්‌ථ කාලඞ්‌කතො අහං>
    text <කුසලං සකං චිත්‌තං පසාදයිං>
    text <86>
      text <යං යං යොනුපපජ්‌ජාමි දෙවත්‌තං අථ මානුසං>
      text <සබ්‌බෙ සත්‌තෙ අභිභොමි ජාතිපූජායිදං ඵලං>
    text <87>
      text <ධාතියො මං උපට්‌ඨන්‌ති මම චිත්‌තවසානුගා>
      text <න තා සක්‌කොන්‌ති කොපෙතුං ජාතිපූජායිදං ඵලං>
    text <88>
      text <එකනවුතිතො කප්‌පෙ යං පූජමකරිං තදා>
      text <දුග්‌ගතිං නාභිජානාමි ජාතිපූජායිදං ඵලං>
    text <89>
      text <සුපාරිචරියා නාම චතුත්‌තිංස ජනාධිපා>
      text <ඉතො තතියකප්‌පම්‌හි චක්‌කවත්‌තී මහබ්‌බලා>
    text <90>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <පරිවාරසුමඞ්‌ගලා සරණාසනපුප්‌ඵියා>
      text <චිතපූජී බුද්‌ධසඤ්‌ඤී මග්‌ගුපට්‌ඨානජාතිනා>
      text <ගාථායො නවුති වුත්‌තා ගණිතායො විභාවිහි>
    text <ඉත්‌ථං සුදං ආයස්‌මා ජාතිපූජකො ථෙරො ඉමා ගාථායො අභාසිත්‌ථාති>
    stand <ජාතිපූජකත්‌ථෙරස්‌සාපදානං දසමං>
    stand <මහාපරිවාරවග්‌ගො ද්‌වාදසමො>
    text <තස්‌සුද්‌දානං>
