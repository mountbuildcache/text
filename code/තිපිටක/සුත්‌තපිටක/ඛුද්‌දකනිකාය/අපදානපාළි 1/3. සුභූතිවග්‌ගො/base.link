text <සුභූතිවග්‌ගො>
  text <සුභූතිත්‌ථෙරඅපදානං>
    text <1>
      text <හිමවන්‌තස්‌සාවිදූරෙ නිසභො නාම පබ්‌බතො>
      text <අස්‌සමො සුකතො මය්‌හං පණ්‌ණසාලා සුමාපිතා>
    text <2>
      text <කොසියො නාම නාමෙන ජටිලො උග්‌ගතාපනො>
      text <එකාකියො අදුතියො වසාමි නිසභෙ තදා>
    text <3>
      text <ඵලං මූලඤ්‌ච පණ්‌ණඤ්‌ච න භුඤ්‌ජාමි අහං තදා>
      text <පවත්‌තංව සුපාතාහං උපජීවාමි තාවදෙ>
    text <4>
      text <නාහං කොපෙමි ආජීවං චජමානොපි ජීවිතං>
      text <ආරාධෙමි සකං චිත්‌තං විවජ්‌ජෙමි අනෙසනං>
    text <5>
      text <රාගූපසංහිතං චිත්‌තං යදා උප්‌පජ්‌ජතෙ මම>
      text <සයංව පච්‌චවෙක්‌ඛාමි එකග්‌ගො තං දමෙමහං>
    text <6>
      text <රජ්‌ජසෙ රජ්‌ජනීයෙ ච දුස්‌සනීයෙ ච දුස්‌සසෙ>
      text <මුය්‌හසෙ මොහනීයෙ ච නික්‌ඛමස්‌සු වනා තුවං>
    text <7>
      text <විසුද්‌ධානං අයං වාසො නිම්‌මලානං තපස්‌සිනං>
      text <මා ඛො විසුද්‌ධං දූසෙසි නික්‌ඛමස්‌සු වනා තුවං>
    text <8>
      text <අගාරිකො භවිත්‌වාන යදා පුත්‌තං ලභිස්‌සසි>
      text <උභොපි මා විරාධෙසි නික්‌ඛමස්‌සු වනා තුවං>
    text <9>
      text <ඡවාලාතං යථා කට්‌ඨං න ක්‌වචි කිච්‌චකාරකං>
      text <නෙව ගාමෙ අරඤ්‌ඤෙ වා න හි තං කට්‌ඨසම්‌මතං>
    text <10>
      text <ඡවාලාතූපමො ත්‌වංසි න ගිහී නාපි සඤ්‌ඤතො>
      text <උභතො මුත්‌තකො අජ්‌ජ නික්‌ඛමස්‌සු වනා තුවං>
    text <11>
      text <සියා නු ඛො තව එතං කො පජානාති තෙ ඉදං>
      text <සද්‌ධාධුරං වහිසි මෙ කොසජ්‌ජබහුලාය ච>
    text <12>
      text <ජිගුච්‌ඡිස්‌සන්‌ති තං විඤ්‌ඤූ අසුචිං නාගරිකො යථා>
      text <ආකඩ්‌ඪිත්‌වාන ඉසයො චොදයිස්‌සන්‌ති තං සදා>
    text <13>
      text <තං විඤ්‌ඤූ පවදිස්‌සන්‌ති සමතික්‌කන්‌තසාසනං>
      text <සංවාසං අලභන්‌තො හි කථං ජීවිහිසි තුවං>
    text <14>
      text <තිධාපභින්‌නං මාතඞ්‌ගං කුඤ්‌ජරං සට්‌ඨිහායනං>
      text <බලී නාගො උපගන්‌ත්‌වා යූථා නීහරතෙ ගජං>
    text <15>
      text <යූථා විනිස්‌සටො සන්‌තො සුඛං සාතං න වින්‌දති>
      text <දුක්‌ඛිතො විමනො හොති පජ්‌ඣායන්‌තො පවෙධති>
    text <16>
      text <තථෙව ජටිලා තම්‌පි නීහරිස්‌සන්‌ති දුම්‌මතිං>
      text <තෙහි ත්‌වං නිස්‌සටො සන්‌තො සුඛං සාතං න ලච්‌ඡසි>
    text <17>
      text <දිවා වා යදි වා රත්‌තිං සොකසල්‌ලසමප්‌පිතො>
      text <ඩය්‌හසි පරිළාහෙන ගජො යූථාව නිස්‌සටො>
    text <18>
      text <ජාතරූපං යථා කූටං නෙව ඣායති කත්‌ථචි>
      text <තථා සීලවිහීනො ත්‌වං න ඣායිස්‌සසි කත්‌ථචි>
    text <19>
      text <අගාරං වසමානොපි කථං ජීවිහිසි තුවං>
      text <මත්‌තිකං පෙත්‌තිකඤ්‌චාපි නත්‌ථි තෙ නිහිතං ධනං>
    text <20>
      text <සයං කම්‌මං කරිත්‌වාන ගත්‌තෙ සෙදං පමොචයං>
      text <එවං ජීවිහිසි ගෙහෙ සාධු තෙ තං න රුච්‌චති>
    text <21>
      text <එවාහං තත්‌ථ වාරෙමි සංකිලෙසගතං මනං>
      text <නානාධම්‌මකථං කත්‌වා පාපා චිත්‌තං නිවාරයිං>
    text <22>
      text <එවං මෙ විහරන්‌තස්‌ස අප්‌පමාදවිහාරිනො>
      text <තිංසවස්‌සසහස්‌සානි විපිනෙ මෙ අතික්‌කමුං>
    text <23>
      text <අප්‌පමාදරතං දිස්‌වා උත්‌තමත්‌ථං ගවෙසකං>
      text <පදුමුත්‌තරසම්‌බුද්‌ධො ආගච්‌ඡි මම සන්‌තිකං>
    text <24>
      text <තිම්‌බරූසකවණ්‌ණාභො අප්‌පමෙය්‍යො අනූපමො>
      text <රූපෙනාසදිසො බුද්‌ධො ආකාසෙ චඞ්‌කමී තදා>
    text <25>
      text <සුඵුල්‌ලො සාලරාජාව විජ්‌ජූවබ්‌භඝනන්‌තරෙ>
      text <ඤාණෙනාසදිසො බුද්‌ධො ආකාසෙ චඞ්‌කමී තදා>
    text <26>
      text <සීහරාජා වසම්‌භීතො>
      text <ලාසිතො බ්‍යග්‌ඝරාජාව ආකාසෙ චඞ්‌කමී තදා>
    text <ගජරාජාව දප්‌පිතො>
    text <27>
      text <සිඞ්‌ගීනික්‌ඛසවණ්‌ණාභො ඛදිරඞ්‌ගාරසන්‌නිභො>
      text <මණි යථා ජොතිරසො ආකාසෙ චඞ්‌කමී තදා>
    text <28>
      text <විසුද්‌ධකෙලාසනිභො පුණ්‌ණමායෙව චන්‌දිමා>
      text <මජ්‌ඣන්‌හිකෙව සූරියො ආකාසෙ චඞ්‌කමී තදා>
    text <29>
      text <දිස්‌වා නභෙ චඞ්‌කමන්‌තං එවං චින්‌තෙසහං තදා>
      text <දෙවො නු ඛො අයං සත්‌තො උදාහු මනුජො අයං>
    text <30>
      text <න මෙ සුතො වා දිට්‌ඨො වා මහියා එදිසො නරො>
      text <අපි මන්‌තපදං අත්‌ථි අයං සත්‌ථා භවිස්‌සති>
    text <31>
      text <එවාහං චින්‌තයිත්‌වාන සකං චිත්‌තං පසාදයිං>
      text <නානාපුප්‌ඵඤ්‌ච ගන්‌ධඤ්‌ච සන්‌නිපාතෙසහං තදා>
    text <32>
      text <පුප්‌ඵාසනං පඤ්‌ඤපෙත්‌වා සාධුචිත්‌තං මනොරමං>
      text <නරසාරථිනං අග්‌ගං ඉදං වචනමබ්‍රවිං>
    text <33>
      text <ඉදං මෙ ආසනං වීර පඤ්‌ඤත්‌තං තවනුච්‌ඡවං>
      text <හාසයන්‌තො මමං චිත්‌තං නිසීද කුසුමාසනෙ>
    text <34>
      text <නිසීදි තත්‌ථ භගවා අසම්‌භීතොව කෙසරී>
      text <සත්‌තරත්‌තින්‌දිවං බුද්‌ධො පවරෙ කුසුමාසනෙ>
    text <35>
      text <නමස්‌සමානො අට්‌ඨාසිං සත්‌තරත්‌තින්‌දිවං අහං>
      text <වුට්‌ඨහිත්‌වා සමාධිම්‌හා සත්‌ථා ලොකෙ අනුත්‌තරො>
      text <මම කම්‌මං පකිත්‌තෙන්‌තො ඉදං වචනමබ්‍රවි>
    text <36>
      text <භාවෙහි බුද්‌ධානුස්‌සතිං භාවනානමනුත්‌තරං>
      text <ඉමං සතිං භාවයිත්‌වා පූරයිස්‌සසි මානසං>
    text <37>
      text <තිංසකප්‌පසහස්‌සානි දෙවලොකෙ රමිස්‌සසි>
      text <අසීතික්‌ඛත්‌තුං දෙවින්‌දො දෙවරජ්‌ජං කරිස්‌සසි>
      text <සහස්‌සක්‌ඛත්‌තුං චක්‌කවත්‌තී රාජා රට්‌ඨෙ භවිස්‌සසි>
    text <38>
      text <පදෙසරජ්‌ජං විපුලං ගණනාතො අසඞ්‌ඛියං>
      text <අනුභොස්‌සසි තං සබ්‌බං බුද්‌ධානුස්‌සතියා ඵලං>
    text <39>
      text <භවාභවෙ සංසරන්‌තො මහාභොගං ලභිස්‌සසි>
      text <භොගෙ තෙ ඌනතා නත්‌ථි බුද්‌ධානුස්‌සතියා ඵලං>
    text <40>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <41>
      text <අසීතිකොටිං ඡඩ්‌ඩෙත්‌වා දාසෙ කම්‌මකරෙ බහූ>
      text <ගොතමස්‌ස භගවතො සාසනෙ පබ්‌බජිස්‌සසි>
    text <42>
      text <ආරාධයිත්‌වා සම්‌බුද්‌ධං ගොතමං සක්‍යපුඞ්‌ගවං>
      text <සුභූති නාම නාමෙන හෙස්‌සති සත්‌ථු සාවකො>
    text <43>
      text <භික්‌ඛුසඞ්‌ඝෙ නිසීදිත්‌වා දක්‌ඛිණෙය්‍යගුණම්‌හි තං>
      text <තථාරණවිහාරෙ ච ද්‌වීසු අග්‌ගෙ ඨපෙස්‌සති>
    text <44>
      text <ඉදං වත්‌වාන සම්‌බුද්‌ධො ජලජුත්‌තමනාමකො>
      text <නභං අබ්‌භුග්‌ගමී වීරො හංසරාජාව අම්‌බරෙ>
    text <45>
      text <සාසිතො ලොකනාථෙන නමස්‌සිත්‌වා තථාගතං>
      text <සදා භාවෙමි මුදිතො බුද්‌ධානුස්‌සතිමුත්‌තමං>
    text <46>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසං අගච්‌ඡහං>
    text <47>
      text <අසීතික්‌ඛත්‌තුං දෙවින්‌දො දෙවරජ්‌ජමකාරයිං>
      text <සහස්‌සක්‌ඛත්‌තුං රාජා ච චක්‌කවත්‌තී අහොසහං>
    text <48>
      text <පදෙසරජ්‌ජං විපුලං ගණනාතො අසඞ්‌ඛියං>
      text <අනුභොමි සුසම්‌පත්‌තිං බුද්‌ධානුස්‌සතියා ඵලං>
    text <49>
      text <භවාභවෙ සංසරන්‌තො මහාභොගං ලභාමහං>
      text <භොගෙ මෙ ඌනතා නත්‌ථි බුද්‌ධානුස්‌සතියා ඵලං>
    text <50>
      text <සතසහස්‌සිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධානුස්‌සතියා ඵලං>
    text <51>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුභූති ථෙරො ඉමා ගාථායො අභාසිත්‌ථාති>
    stand <සුභූතිත්‌ථෙරස්‌සාපදානං පඨමං>
  text <උපවානත්‌ථෙරඅපදානං>
    text <52>
      text <පදුමුත්‌තරො නාම ජිනො සබ්‌බධම්‌මාන පාරගූ>
      text <ජලිත්‌වා අග්‌ගික්‌ඛන්‌ධොව සම්‌බුද්‌ධො පරිනිබ්‌බුතො>
    text <53>
      text <මහාජනා සමාගම්‌ම පූජයිත්‌වා තථාගතං>
      text <චිතං කත්‌වාන සුකතං සරීරං අභිරොපයුං>
    text <54>
      text <සරීරකිච්‌චං කත්‌වාන ධාතුං තත්‌ථ සමානයුං>
      text <සදෙවමානුසා සබ්‌බෙ බුද්‌ධථූපං අකංසු තෙ>
    text <55>
      text <පඨමා කඤ්‌චනමයා දුතියාසි මණීමයා>
      text <තතියා රූපියමයා චතුත්‌ථී ඵලිකාමයා>
    text <56>
      text <තථා පඤ්‌චමියා භූමි ලොහිතඞ්‌ගමයා අහු>
      text <ඡට්‌ඨා මසාරගල්‌ලස්‌ස සබ්‌බරතනමයූපරි>
    text <57>
      text <ජඞ්‌ඝා මණිමයා ආසි වෙදිකා රතනමයා>
      text <සබ්‌බසොණ්‌ණමයො ථූපො උද්‌ධං යොජනමුග්‌ගතො>
    text <58>
      text <දෙවා තත්‌ථ සමාගන්‌ත්‌වා එකතො මන්‌තයුං තදා>
      text <මයම්‌පි ථූපං කස්‌සාම ලොකනාථස්‌ස තාදිනො>
    text <59>
      text <ධාතු ආවෙණිකා නත්‌ථි සරීරං එකපිණ්‌ඩිතං>
      text <ඉමම්‌හි බුද්‌ධථූපම්‌හි කස්‌සාම කඤ්‌චුකං මයං>
    text <60>
      text <දෙවා සත්‌තහි රත්‌නෙහි අඤ්‌ඤං වඩ්‌ඪෙසු යොජනං>
      text <ථූපො ද්‌වියොජනුබ්‌බෙධො තිමිරං බ්‍යපහන්‌ති සො>
    text <61>
      text <නාගා තත්‌ථ සමාගන්‌ත්‌වා එකතො මන්‌තයුං තදා>
      text <මනුස්‌සා චෙව දෙවා ච බුද්‌ධථූපං අකංසු තෙ>
    text <62>
      text <මා නො පමත්‌තා අස්‌සුම්‌හ අප්‌පමත්‌තා සදෙවකා>
      text <මයම්‌පි ථූපං කස්‌සාම ලොකනාථස්‌ස තාදිනො>
    text <63>
      text <ඉන්‌දනීලං මහානීලං අථො ජොතිරසං මණිං>
      text <එකතො සන්‌නිපාතෙත්‌වා බුද්‌ධථූපං අඡාදයුං>
    text <64>
      text <සබ්‌බං මණිමයං ආසි තාවතා බුද්‌ධචෙතියං>
      text <තියොජනසමුබ්‌බිද්‌ධං ආලොකකරණං තදා>
    text <65>
      text <ගරුළා ච සමාගන්‌ත්‌වා එකතො මන්‌තයුං තදා>
      text <මනුස්‌සා දෙවා නාගා ච බුද්‌ධථූපං අකංසු තෙ>
    text <66>
      text <මා නො පමත්‌තා අස්‌සුම්‌හ අප්‌පමත්‌තා සදෙවකා>
      text <මයම්‌පි ථූපං කස්‌සාම ලොකනාථස්‌ස තාදිනො>
    text <67>
      text <සබ්‌බං මණිමයං ථූපං අකරුං තෙ ච කඤ්‌චුකං>
      text <යොජනං තෙපි වඩ්‌ඪෙසුං ආයතං බුද්‌ධචෙතියං>
    text <68>
      text <චතුයොජනමුබ්‌බිද්‌ධො බුද්‌ධථූපො විරොචති>
      text <ඔභාසෙති දිසා සබ්‌බා සතරංසීව උග්‌ගතො>
    text <69>
      text <කුම්‌භණ්‌ඩා ච සමාගන්‌ත්‌වා එකතො මන්‌තයුං තදා>
      text <මනුස්‌සා චෙව දෙවා ච නාගා ච ගරුළා තථා>
      text <පච්‌චෙකං බුද්‌ධසෙට්‌ඨස්‌ස අකංසු ථූපමුත්‌තමං>
    text <70>
      text <මා නො පමත්‌තා අස්‌සුම්‌හ අප්‌පමත්‌තා සදෙවකා>
      text <මයම්‌පි ථූපං කස්‌සාම ලොකනාථස්‌ස තාදිනො>
      text <රතනෙහි ඡාදෙස්‌සාම ආයතං බුද්‌ධචෙතියං>
    text <71>
      text <යොජනං තෙපි වඩ්‌ඪෙසුං ආයතං බුද්‌ධචෙතියං>
      text <පඤ්‌චයොජනමුබ්‌බිද්‌ධො ථූපො ඔභාසතෙ තදා>
    text <72>
      text <යක්‌ඛා තත්‌ථ සමාගන්‌ත්‌වා එකතො මන්‌තයුං තදා>
      text <මනුස්‌සා දෙවා නාගා ච ගරුළා කුම්‌භඅණ්‌ඩකා>
    text <73>
      text <පච්‌චෙකං බුද්‌ධසෙට්‌ඨස්‌ස අකංසු ථූපමුත්‌තමං>
      text <මා නො පමත්‌තා අස්‌සුම්‌හ අප්‌පමත්‌තා සදෙවකා>
    text <74>
      text <මයම්‌පි ථූපං කස්‌සාම ලොකනාථස්‌ස තාදිනො>
      text <ඵලිකාහි ඡාදෙස්‌සාම ආයතං බුද්‌ධචෙතියං>
    text <75>
      text <යොජනං තෙපි වඩ්‌ඪෙසුං ආයතං බුද්‌ධචෙතියං>
      text <ඡ යොජනානි උබ්‌බිද්‌ධො ථූපො ඔභාසතෙ තදා>
    text <76>
      text <ගන්‌ධබ්‌බා ච සමාගන්‌ත්‌වා එකතො මන්‌තයුං තදා>
      text <මනුජා දෙවතා නාගා ගරුළා කුම්‌භයක්‌ඛකා>
    text <77>
      text <සබ්‌බෙකංසු බුද්‌ධථූපං මයමෙත්‌ථ අකාරකා>
      text <මයම්‌පි ථූපං කස්‌සාම ලොකනාථස්‌ස තාදිනො>
    text <78>
      text <වෙදියො සත්‌ත කත්‌වාන ඡත්‌තමාරොපයිංසු තෙ>
      text <සබ්‌බසොණ්‌ණමයං ථූපං ගන්‌ධබ්‌බා කාරයුං තදා>
    text <79>
      text <සත්‌තයොජනමුබ්‌බිද්‌ධො ථූපො ඔභාසතෙ තදා>
      text <රත්‌තින්‌දිවා න ඤායන්‌ති ආලොකො හොති සබ්‌බදා>
    text <80>
      text <අභිභොන්‌ති න තස්‌සාභා චන්‌දසූරා සතාරකා>
      text <සමන්‌තා යොජනසතෙ පදීපොපි න පජ්‌ජලි>
    text <81>
      text <තෙන කාලෙන යෙ කෙචි ථූපං පූජෙන්‌ති මානුසා>
      text <න තෙ ථූපමාරුහන්‌ති අම්‌බරෙ උක්‌ඛිපන්‌ති තෙ>
    text <82>
      text <දෙවෙහි ඨපිතො යක්‌ඛො අභිසම්‌මතනාමකො>
      text <ධජං වා පුප්‌ඵදාමං වා අභිරොපෙති උත්‌තරි>
    text <83>
      text <න තෙ පස්‌සන්‌ති තං යක්‌ඛං දාමං පස්‌සන්‌ති ගච්‌ඡතො>
      text <එවං පස්‌සිත්‌වා ගච්‌ඡන්‌තා සබ්‌බෙ ගච්‌ඡන්‌ති සුග්‌ගතිං>
    text <84>
      text <විරුද්‌ධා යෙ පාවචනෙ පසන්‌නා යෙ ච සාසනෙ>
      text <පාටිහෙරං දට්‌ඨුකාමා ථූපං පූජෙන්‌ති මානුසා>
    text <85>
      text <නගරෙ හංසවතියා අහොසිං භතකො තදා>
      text <ආමොදිතං ජනං දිස්‌වා එවං චින්‌තෙසහං තදා>
    text <86>
      text <උළාරො භගවා හෙසො යස්‌ස ධාතුධරෙදිසං>
      text <ඉමා ච ජනතා තුට්‌ඨා කාරං කුබ්‌බං න තප්‌පරෙ>
    text <87>
      text <අහම්‌පි කාරං කස්‌සාමි ලොකනාථස්‌ස තාදිනො>
      text <තස්‌ස ධම්‌මෙසු දායාදො භවිස්‌සාමි අනාගතෙ>
    text <88>
      text <සුධොතං රජකෙනාහං උත්‌තරෙය්‍යපටං මම>
      text <වෙළග්‌ගෙ ආලගෙත්‌වාන ධජං උක්‌ඛිපිමම්‌බරෙ>
    text <89>
      text <අභිසම්‌මතකො ගය්‌හ අම්‌බරෙහාසි මෙ ධජං>
      text <වාතෙරිතං ධජං දිස්‌වා භිය්‍යො හාසං ජනෙසහං>
    text <90>
      text <තත්‌ථ චිත්‌තං පසාදෙත්‌වා සමණං උපසඞ්‌කමිං>
      text <තං භික්‌ඛුං අභිවාදෙත්‌වා විපාකං පුච්‌ඡහං ධජෙ>
    text <91>
      text <සො මෙ කථෙසි ආනන්‌ද පීතිසඤ්‌ජනනං මම>
      text <තස්‌ස ධජස්‌ස විපාකං අනුභොස්‌සසි සබ්‌බදා>
    text <92>
      text <හත්‌ථී අස්‌සා රථා පත්‌තී සෙනා ච චතුරඞ්‌ගිනී>
      text <පරිවාරෙස්‌සන්‌ති තං නිච්‌චං ධජදානස්‌සිදං ඵලං>
    text <93>
      text <සට්‌ඨිතූරියසහස්‌සානි භෙරියො සමලඞ්‌කතා>
      text <පරිවාරෙස්‌සන්‌ති තං නිච්‌චං ධජදානස්‌සිදං ඵලං>
    text <94>
      text <ඡළාසීතිසහස්‌සානි නාරියො සමලඞ්‌කතා>
      text <විචිත්‌තවත්‌ථාභරණා ආමුත්‌තමණිකුණ්‌ඩලා>
    text <95>
      text <අළාරපම්‌හා හසුලා සුසඤ්‌ඤා තනුමජ්‌ඣිමා>
      text <පරිවාරෙස්‌සන්‌ති තං නිච්‌චං ධජදානස්‌සිදං ඵලං>
    text <96>
      text <තිංසකප්‌පසහස්‌සානි දෙවලොකෙ රමිස්‌සසි>
      text <අසීතික්‌ඛත්‌තුං දෙවින්‌දො දෙවරජ්‌ජං කරිස්‌සසි>
    text <97>
      text <සහස්‌සක්‌ඛත්‌තුං රාජා ච චක්‌කවත්‌තී භවිස්‌සසි>
      text <පදෙසරජ්‌ජං විපුලං ගණනාතො අසඞ්‌ඛියං>
    text <98>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <99>
      text <දෙවලොකා චවිත්‌වාන සුක්‌කමූලෙන චොදිතො>
      text <පුඤ්‌ඤකම්‌මෙන සංයුත්‌තො බ්‍රහ්‌මබන්‌ධු භවිස්‌සසි>
    text <100>
      text <අසීතිකොටිං ඡඩ්‌ඩෙත්‌වා දාසෙ කම්‌මකරෙ බහූ>
      text <ගොතමස්‌ස භගවතො සාසනෙ පබ්‌බජිස්‌සසි>
    text <101>
      text <ආරාධයිත්‌වා සම්‌බුද්‌ධං ගොතමං සක්‍යපුඞ්‌ගවං>
      text <උපවානොති නාමෙන හෙස්‌සසි සත්‌ථු සාවකො>
    text <102>
      text <සතසහස්‌සෙ කතං කම්‌මං ඵලං දස්‌සෙසි මෙ ඉධ>
      text <සුමුත්‌තො සරවෙගොව කිලෙසෙ ඣාපයී මම>
    text <103>
      text <චක්‌කවත්‌තිස්‌ස සන්‌තස්‌ස චතුදීපිස්‌සරස්‌ස මෙ>
      text <තියොජනානි සමන්‌තා උස්‌සීසන්‌ති ධජා සදා>
    text <104>
      text <සතසහස්‌සිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි ධජදානස්‌සිදං ඵලං>
    text <105>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උපවානො ථෙරො ඉමා ගාථායො අභාසිත්‌ථාති>
    stand <උපවානත්‌ථෙරස්‌සාපදානං දුතියං>
  text <තිසරණගමනියත්‌ථෙරඅපදානං>
    text <106>
      text <නගරෙ චන්‌දවතියා මාතුඋපට්‌ඨාකො අහුං>
      text <අන්‌ධා මාතා පිතා මය්‌හං තෙ පොසෙමි අහං තදා>
    text <107>
      text <රහොගතො නිසීදිත්‌වා එවං චින්‌තෙසහං තදා>
      text <පොසෙන්‌තො මාතාපිතරො පබ්‌බජ්‌ජං න ලභාමහං>
    text <108>
      text <මහන්‌ධකාරපිහිතා තිවිධග්‌ගීහි ඩය්‌හරෙ>
      text <එතාදිසෙ භවෙ ජාතෙ නත්‌ථි කොචි විනායකො>
    text <109>
      text <බුද්‌ධො ලොකෙ සමුප්‌පන්‌නො දිප්‌පති දානි සාසනං>
      text <සක්‌කා උද්‌ධරිතුං අත්‌තා පුඤ්‌ඤකාමෙන ජන්‌තුනා>
    text <110>
      text <උග්‌ගය්‌හ තීණි සරණෙ පරිපුණ්‌ණානි ගොපයිං>
      text <තෙන කම්‌මෙන සුකතෙන පටිමොක්‌ඛාමි දුග්‌ගතිං>
    text <111>
      text <නිසභො නාම සමණො බුද්‌ධස්‌ස අග්‌ගසාවකො>
      text <තමහං උපගන්‌ත්‌වාන සරණගමනං ගහිං>
    text <112>
      text <වස්‌සසතසහස්‌සානි ආයු විජ්‌ජති තාවදෙ>
      text <තාවතා සරණගමනං පරිපුණ්‌ණං අගොපයිං>
    text <113>
      text <චරිමෙ වත්‌තමානම්‌හි සරණං තං අනුස්‌සරිං>
      text <තෙන කම්‌මෙන සුකතෙන තාවතිංසං අගච්‌ඡහං>
    text <114>
      text <දෙවලොකගතො සන්‌තො පුඤ්‌ඤකම්‌මසමාහිතො>
      text <යං දෙසං උපපජ්‌ජාමි අට්‌ඨ හෙතූ ලභාමහං>
    text <115>
      text <දිසාසු පූජිතො හොමි තික්‌ඛපඤ්‌ඤො භවාමහං>
      text <සබ්‌බෙ දෙවානුවත්‌තන්‌ති අමිතභොගං ලභාමහං>
    text <116>
      text <සුවණ්‌ණවණ්‌ණො සබ්‌බත්‌ථ පටිකන්‌තො භවාමහං>
      text <මිත්‌තානං අචලො හොමි යසො අබ්‌භුග්‌ගතො මමං>
    text <117>
      text <අසීතික්‌ඛත්‌තු දෙවින්‌දො දෙවරජ්‌ජමකාරයිං>
      text <දිබ්‌බසුඛං අනුභවිං අච්‌ඡරාහි පුරක්‌ඛතො>
    text <118>
      text <පඤ්‌චසත්‌තතික්‌ඛත්‌තුඤ්‌ච චක්‌කවත්‌තී අහොසහං>
      text <පදෙසරජ්‌ජං විපුලං ගණනාතො අසඞ්‌ඛියං>
    text <119>
      text <පච්‌ඡිමෙ භවෙ සම්‌පත්‌තෙ පුඤ්‌ඤකම්‌මසමාහිතො>
      text <පුරෙ සාවත්‌ථියං ජාතො මහාසාලෙ සුඅඩ්‌ඪකෙ>
    text <120>
      text <නගරා නික්‌ඛමිත්‌වාන දාරකෙහි පුරක්‌ඛතො>
      text <හසඛිඩ්‌ඩසමඞ්‌ගීහං සඞ්‌ඝාරාමං උපාගමිං>
    text <121>
      text <තත්‌ථද්‌දසාසිං සමණං විප්‌පමුත්‌තං නිරූපධිං>
      text <සො මෙ ධම්‌මමදෙසෙසි සරණඤ්‌ච අදාසි මෙ>
    text <122>
      text <සොහං සුත්‌වාන සරණං සරණං මෙ අනුස්‌සරිං>
      text <එකාසනෙ නිසීදිත්‌වා අරහත්‌තමපාපුණිං>
    text <123>
      text <ජාතියා සත්‌තමෙ වස්‌සෙ අරහත්‌තමපාපුණිං>
      text <උපසම්‌පාදයි බුද්‌ධො ගුණමඤ්‌ඤාය චක්‌ඛුමා>
    text <124>
      text <අපරිමෙය්‍යෙ ඉතො කප්‌පෙ සරණානි අගච්‌ඡහං>
      text <තතො මෙ සුකතං කම්‌මං ඵලං දස්‌සෙසි මෙ ඉධ>
    text <125>
      text <සුගොපිතං මෙ සරණං මානසං සුප්‌පණීහිතං>
      text <අනුභොත්‌වා යසං සබ්‌බං පත්‌තොම්‌හි අචලං පදං>
    text <126>
      text <යෙසං සොතාවධානත්‌ථි සුණොථ මම භාසතො>
      text <අහං වො කථයිස්‌සාමි සාමං දිට්‌ඨං පදං මම>
    text <127>
      text <බුද්‌ධො ලොකෙ සමුප්‌පන්‌නො වත්‌තතෙ ජිනසාසනං>
      text <අමතා වාදිතා භෙරී සොකසල්‌ලවිනොදනා>
    text <128>
      text <යථාසකෙන ථාමෙන පුඤ්‌ඤක්‌ඛෙත්‌තෙ අනුත්‌තරෙ>
      text <අධිකාරං කරෙය්‍යාථ පස්‌සයිස්‌සථ නිබ්‌බුතිං>
    text <129>
      text <පග්‌ගය්‌හ තීණි සරණෙ පඤ්‌චසීලානි ගොපිය>
      text <බුද්‌ධෙ චිත්‌තං පසාදෙත්‌වා දුක්‌ඛස්‌සන්‌තං කරිස්‌සථ>
    text <130>
      text <සම්‌මා ධම්‌මං භාවෙත්‌වාන සීලානි පරිගොපිය>
      text <අචිරං අරහත්‌තං වො සබ්‌බෙපි පාපුණිස්‌සථ>
    text <131>
      text <තෙවිජ්‌ජො ඉද්‌ධිපත්‌තොම්‌හි චෙතොපරියකොවිදො>
      text <සාවකො තෙ මහාවීර සරණො වන්‌දති සත්‌ථුනො>
    text <132>
      text <අපරිමෙය්‍යෙ ඉතො කප්‌පෙ සරණං බුද්‌ධස්‌ස ගච්‌ඡහං>
      text <දුග්‌ගතිං නාභිජානාමි සරණං ගමනෙ ඵලං>
    text <133>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිසරණගමනියො ථෙරො ඉමා ගාථායො අභාසිත්‌ථාති>
    stand <තිසරණගමනියත්‌ථෙරස්‌සාපදානං තතියං>
  text <පඤ්‌චසීලසමාදානියත්‌ථෙරඅපදානං>
    text <134>
      text <නගරෙ චන්‌දවතියා භතකො ආසහං තදා>
      text <පරකම්‌මායනෙ යුත්‌තො පබ්‌බජ්‌ජං න ලභාමහං>
    text <135>
      text <මහන්‌ධකාරපිහිතා තිවිධග්‌ගීහි ඩය්‌හරෙ>
      text <කෙන නු ඛො උපායෙන විසංයුත්‌තො භවෙ අහං>
    text <136>
      text <දෙය්‍යධම්‌මො ච මෙ නත්‌ථි වරාකො භතකො අහං>
      text <යංනූනාහං පඤ්‌චසීලං රක්‌ඛෙය්‍යං පරිපූරයං>
    text <137>
      text <අනොමදස්‌සිස්‌ස මුනිනො නිසභො නාම සාවකො>
      text <තමහං උපසඞ්‌කම්‌ම පඤ්‌චසික්‌ඛාපදග්‌ගහිං>
    text <138>
      text <වස්‌සසතසහස්‌සානි ආයු විජ්‌ජති තාවදෙ>
      text <තාවතා පඤ්‌චසීලානි පරිපුණ්‌ණානි ගොපයිං>
    text <139>
      text <මච්‌චුකාලෙ ච සම්‌පත්‌තෙ දෙවා අස්‌සාසයන්‌ති මං>
      text <රථො සහස්‌සයුත්‌තො තෙ මාරිසායං උපට්‌ඨිතො>
    text <140>
      text <වත්‌තන්‌තෙ චරිමෙ චිත්‌තෙ මම සීලං අනුස්‌සරිං>
      text <තෙන කම්‌මෙන සුකතෙන තාවතිංසං අගච්‌ඡහං>
    text <141>
      text <තිංසක්‌ඛත්‌තුඤ්‌ච දෙවින්‌දො දෙවරජ්‌ජමකාරයිං>
      text <දිබ්‌බසුඛං අනුභවිං අච්‌ඡරාහි පුරක්‌ඛතො>
    text <142>
      text <පඤ්‌චසත්‌තතික්‌ඛත්‌තුඤ්‌ච චක්‌කවත්‌තී අහොසහං>
      text <පදෙසරජ්‌ජං විපුලං ගණනාතො අසඞ්‌ඛියං>
    text <143>
      text <දෙවලොකා චවිත්‌වාන සුක්‌කමූලෙන චොදිතො>
      text <පුරෙ වෙසාලියං ජාතො මහාසාලෙ සුඅඩ්‌ඪකෙ>
    text <144>
      text <වස්‌සූපනායිකෙ කාලෙ දිප්‌පන්‌තෙ ජිනසාසනෙ>
      text <මාතා ච මෙ පිතා චෙව පඤ්‌චසික්‌ඛාපදග්‌ගහුං>
    text <145>
      text <සහ සුත්‌වානහං සීලං මම සීලං අනුස්‌සරිං>
      text <එකාසනෙ නිසීදිත්‌වා අරහත්‌තමපාපුණිං>
    text <146>
      text <ජාතියා පඤ්‌චවස්‌සෙන අරහත්‌තමපාපුණිං>
      text <උපසම්‌පාදයි බුද්‌ධො ගුණමඤ්‌ඤාය චක්‌ඛුමා>
    text <147>
      text <පරිපුණ්‌ණානි ගොපෙත්‌වා පඤ්‌චසික්‌ඛාපදානහං>
      text <අපරිමෙය්‍යෙ ඉතො කප්‌පෙ විනිපාතං න ගච්‌ඡහං>
    text <148>
      text <ස්‌වාහං යසමනුභවිං තෙසං සීලාන වාහසා>
      text <කප්‌පකොටිම්‌පි කිත්‌තෙන්‌තො කිත්‌තයෙ එකදෙසකං>
    text <149>
      text <පඤ්‌චසීලානි ගොපෙත්‌වා තයො හෙතූ ලභාමහං>
      text <දීඝායුකො මහාභොගො තික්‌ඛපඤ්‌ඤො භවාමහං>
    text <150>
      text <සංකිත්‌තෙන්‌තො ච සබ්‌බෙසං අභිමත්‌තඤ්‌ච පොරිසං>
      text <භවාභවෙ සංසරිත්‌වා එතෙ ඨානෙ ලභාමහං>
    text <151>
      text <අපරිමෙය්‍යසීලෙසු වත්‌තන්‌තා ජිනසාවකා>
      text <භවෙසු යදි රජ්‌ජෙය්‍යුං විපාකො කීදිසො භවෙ>
    text <152>
      text <සුචිණ්‌ණං මෙ පඤ්‌චසීලං භතකෙන තපස්‌සිනා>
      text <තෙන සීලෙනහං අජ්‌ජ මොචයිං සබ්‌බබන්‌ධනා>
    text <153>
      text <අපරිමෙය්‍යෙ ඉතො කප්‌පෙ පඤ්‌චසීලානි ගොපයිං>
      text <දුග්‌ගතිං නාභිජානාමි පඤ්‌චසීලානිදං ඵලං>
    text <154>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පඤ්‌චසීලසමාදානියො ථෙරො ඉමා ගාථායො අභාසිත්‌ථාති>
    stand <පඤ්‌චසීලසමාදානියත්‌ථෙරස්‌සාපදානං චතුත්‌ථං>
  text <අන්‌නසංසාවකත්‌ථෙරඅපදානං>
    text <155>
      text <සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ>
      text <කඤ්‌චනග්‌ඝියසංකාසං බාත්‌තිංසවරලක්‌ඛණං>
    text <156>
      text <සිද්‌ධත්‌ථං ලොකපජ්‌ජොතං අප්‌පමෙය්‍යං අනොපමං>
      text <අලත්‌ථං පරමං පීතිං දිස්‌වා දන්‌තං ජුතින්‌ධරං>
    text <157>
      text <සම්‌බුද්‌ධං අභිනාමෙත්‌වා භොජයිං තං මහාමුනිං>
      text <මහාකාරුණිකො ලොකෙ අනුමොදි මමං තදා>
    text <158>
      text <තස්‌මිං මහාකාරුණිකෙ පරමස්‌සාසකාරකෙ>
      text <බුද්‌ධෙ චිත්‌තං පසාදෙත්‌වා කප්‌පං සග්‌ගම්‌හි මොදහං>
    text <159>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි භික්‌ඛාදානස්‌සිදං ඵලං>
    text <160>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අන්‌නසංසාවකො ථෙරො ඉමා ගාථායො අභාසිත්‌ථාති>
    stand <අන්‌නසංසාවකත්‌ථෙරස්‌සාපදානං පඤ්‌චමං>
  text <ධූපදායකත්‌ථෙරඅපදානං>
    text <161>
      text <සිද්‌ධත්‌ථස්‌ස භගවතො ලොකජෙට්‌ඨස්‌ස තාදිනො>
      text <කුටිධූපං මයා දින්‌නං විප්‌පසන්‌නෙන චෙතසා>
    text <162>
      text <යං යං යොනුපපජ්‌ජාමි දෙවත්‌තං අථ මානුසං>
      text <සබ්‌බෙසම්‌පි පියො හොමි ධූපදානස්‌සිදං ඵලං>
    text <163>
      text <චතුන්‌නවුතිතො කප්‌පෙ යං ධූපමදදිං තදා>
      text <දුග්‌ගතිං නාභිජානාමි ධූපදානස්‌සිදං ඵලං>
    text <164>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ධූපදායකො ථෙරො ඉමා ගාථායො අභාසිත්‌ථාති>
    stand <ධූපදායකත්‌ථෙරස්‌සාපදානං ඡට්‌ඨං>
  text <පුලිනපූජකත්‌ථෙරඅපදානං>
    text <165>
      text <විපස්‌සිස්‌ස භගවතො බොධියා පාදපුත්‌තමෙ>
      text <පුරාණපුලිනං හිත්‌වා සුද්‌ධපුලිනමාකිරිං>
    text <166>
      text <එකනවුතිතො කප්‌පෙ යං පුලිනමදාසහං>
      text <දුග්‌ගතිං නාභිජානාමි පුලිනදානස්‌සිදං ඵලං>
    text <167>
      text <තිංසතිමෙ ඉතො කප්‌පෙ රාජා ආසිං ජනාධිභූ>
      text <මහාපුලිනනාමෙන චක්‌කවත්‌තී මහබ්‌බලො>
    text <168>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුලිනපූජකො ථෙරො ඉමා ගාථායො අභාසිත්‌ථාති>
    stand <පුලිනපූජකත්‌ථෙරස්‌සාපදානං සත්‌තමං>
  text <උත්‌තියත්‌ථෙරඅපදානං>
    text <169>
      text <චන්‌දභාගානදීතීරෙ සුසුමාරො අහං තදා>
      text <සගොචරප්‌පසුතොහං නදීතිත්‌ථං අගච්‌ඡහං>
    text <170>
      text <සිද්‌ධත්‌ථො තම්‌හි සමයෙ සයම්‌භූ අග්‌ගපුග්‌ගලො>
      text <නදිං තරිතුකාමො සො නදීතිත්‌ථං උපාගමි>
    text <171>
      text <උපාගතෙ ච සම්‌බුද්‌ධෙ අහම්‌පි තත්‌ථුපාගමිං>
      text <උපගන්‌ත්‌වාන සම්‌බුද්‌ධං ඉමං වාචං උදීරයිං>
    text <172>
      text <අභිරූහ මහාවීර තාරෙස්‌සාමි අහං තුවං>
      text <පෙත්‌තිකං විසයං මය්‌හං අනුකම්‌ප මහාමුනි>
    text <173>
      text <මම උග්‌ගජ්‌ජනං සුත්‌වා අභිරූහි මහාමුනි>
      text <හට්‌ඨො හට්‌ඨෙන චිත්‌තෙන තාරෙසිං ලොකනායකං>
    text <174>
      text <නදියා පාරිමෙ තීරෙ සිද්‌ධත්‌ථො ලොකනායකො>
      text <අස්‌සාසෙසි මමං තත්‌ථ අමතං පාපුණිස්‌සසි>
    text <175>
      text <තම්‌හා කායා චවිත්‌වාන දෙවලොකං ආගච්‌ඡහං>
      text <දිබ්‌බසුඛං අනුභවිං අච්‌ඡරාහි පුරක්‌ඛතො>
    text <176>
      text <සත්‌තක්‌ඛත්‌තුඤ්‌ච දෙවින්‌දො දෙවරජ්‌ජමකාසහං>
      text <තීණික්‌ඛත්‌තුං චක්‌කවත්‌තී මහියා ඉස්‌සරො අහුං>
    text <177>
      text <විවෙකමනුයුත්‌තොහං නිපකො ච සුසංවුතො>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <178>
      text <චතුන්‌නවුතිතො කප්‌පෙ තාරෙසිං යං නරාසභං>
      text <දුග්‌ගතිං නාභිජානාමි තරණාය ඉදං ඵලං>
    text <179>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උත්‌තියො ථෙරො ඉමා ගාථායො අභාසිත්‌ථාති>
    stand <උත්‌තියත්‌ථෙරස්‌සාපදානං අට්‌ඨමං>
  text <එකඤ්‌ජලිකත්‌ථෙරඅපදානං>
    text <180>
      text <සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ>
      text <විපස්‌සිං සත්‌ථවාහග්‌ගං නරවරං විනායකං>
    text <181>
      text <අදන්‌තදමනං තාදිං මහාවාදිං මහාමතිං>
      text <දිස්‌වා පසන්‌නො සුමනො එකඤ්‌ජලිමකාසහං>
    text <182>
      text <එකනවුතිතො කප්‌පෙ යමඤ්‌ජලිං කරිං තදා>
      text <දුග්‌ගතිං නාභිජානාමි අඤ්‌ජලිස්‌ස ඉදං ඵලං>
    text <183>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකඤ්‌ජලිකො ථෙරො ඉමා ගාථායො අභාසිත්‌ථාති>
    stand <එකඤ්‌ජලිකත්‌ථෙරස්‌සාපදානං නවමං>
  text <ඛොමදායකත්‌ථෙරඅපදානං>
    text <184>
      text <නගරෙ බන්‌ධුමතියා අහොසිං වාණිජො තදා>
      text <තෙනෙව දාරං පොසෙමි රොපෙමි බීජසම්‌පදං>
    text <185>
      text <රථියං පටිපන්‌නස්‌ස විපස්‌සිස්‌ස මහෙසිනො>
      text <එකං ඛොමං මයා දින්‌නං කුසලත්‌ථාය සත්‌ථුනො>
    text <186>
      text <එකනවුතිතො කප්‌පෙ යං ඛොමමදදිං තදා>
      text <දුග්‌ගතිං නාභිජානාමි ඛොමදානස්‌සිදං ඵලං>
    text <187>
      text <සත්‌තරසෙ ඉතො කප්‌පෙ එකො සින්‌ධවසන්‌ධනො>
      text <සත්‌තරතනසම්‌පන්‌නො චතුදීපම්‌හි ඉස්‌සරො>
    text <188>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
      text <සුසූති උපවානො ච සරණො සීලගාහකො>
      text <අන්‌නසංසාවකො ඛොමදායී ච දසෙව තතියෙ ගණෙ>
      text <අඤ්‌ජලී ඛොමදායී ච දසෙව තතියෙ ගණෙ>
      text <පඤ්‌චාලීසීතිසතං වුත්‌තා ගාථායො සබ්‌බපිණ්‌ඩිතා>
    text <ඉත්‌ථං සුදං ආයස්‌මා ඛොමදායකො ථෙරො ඉමා ගාථායො අභාසිත්‌ථාති>
    stand <ඛොමදායකත්‌ථෙරස්‌සාපදානං දසමං>
    text <තස්‌සුද්‌දානං>
    stand <සුභූතිවග්‌ගො තතියො>
    stand <චතුත්‌ථභාණවාරං>
