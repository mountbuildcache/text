text <තුවරදායකවග්‌ගො>
  text <තුවරදායකත්‌ථෙරඅපදානං>
    text <1>
      text <මිගලුද්‌දො පුරෙ ආසිං අරඤ්‌ඤෙ කානනෙ අහං>
      text <භරිත්‌වා තුවරමාදාය සඞ්‌ඝස්‌ස අදදිං අහං>
    text <2>
      text <එකනවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි තුවරස්‌ස ඉදං ඵලං>
    text <3>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තුවරදායකො ථෙරො ඉමා ගාථායො අභාසිත්‌ථාති>
    stand <තුවරදායකත්‌ථෙරස්‌සාපදානං පඨමං>
  text <නාගකෙසරියත්‌ථෙරඅපදානං>
    text <4>
      text <ධනුං අද්‌වෙජ්‌ඣං කත්‌වාන වනමජ්‌ඣොගහිං අහං>
      text <කෙසරං ඔගතං දිස්‌වා පතපත්‌තං සමුට්‌ඨිතං>
    text <5>
      text <උභො හත්‌ථෙහි පග්‌ගය්‌හ සිරෙ කත්‌වාන අඤ්‌ජලිං>
      text <බුද්‌ධස්‌ස අභිරොපෙසිං තිස්‌සස්‌ස ලොකබන්‌ධුනො>
    text <6>
      text <ද්‌වෙනවුතෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <7>
      text <තෙසත්‌තතිම්‌හි කප්‌පම්‌හි සත්‌ත කෙසරනාමකා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <8>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නාගකෙසරියො ථෙරො ඉමා ගාථායො අභාසිත්‌ථාති>
    stand <නාගකෙසරියත්‌ථෙරස්‌සාපදානං දුතියං>
  text <නළිනකෙසරියත්‌ථෙරඅපදානං>
    text <9>
      text <ජාතස්‌සරස්‌ස වෙමජ්‌ඣෙ වසාමි ජලකුක්‌කුටො>
      text <අද්‌දසාහං දෙවදෙවං ගච්‌ඡන්‌තං අනිලඤ්‌ජසෙ>
    text <10>
      text <තුණ්‌ඩෙන කෙසරිං ගය්‌හ විප්‌පසන්‌නෙන චෙතසා>
      text <බුද්‌ධස්‌ස අභිරොපෙසිං තිස්‌සස්‌ස ලොකබන්‌ධුනො>
    text <11>
      text <ද්‌වෙනවුතෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <12>
      text <තෙසත්‌තතිම්‌හි කප්‌පම්‌හි සත්‌ත කෙසරනාමකා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <13>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නළිනකෙසරියො ථෙරො ඉමා ගාථායො අභාසිත්‌ථාති>
    stand <නළිනකෙසරියත්‌ථෙරස්‌සාපදානං තතියං>
  text <විරවපුප්‌ඵියත්‌ථෙරඅපදානං>
    text <14>
      text <ඛීණාසවසහස්‌සෙහි නිය්‍යාති ලොකනායකො>
      text <විරවපුප්‌ඵමාදාය බුද්‌ධස්‌ස අභිරොපයිං>
    text <15>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <16>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා විරවපුප්‌ඵියො ථෙරො ඉමා ගාථායො අභාසිත්‌ථාති>
    stand <විරවපුප්‌ඵියත්‌ථෙරස්‌සාපදානං චතුත්‌ථං>
  text <කුටිධූපකත්‌ථෙරඅපදානං>
    text <17>
      text <සිද්‌ධත්‌ථස්‌ස භගවතො අහොසිං කුටිගොපකො>
      text <කාලෙන කාලං ධූපෙසිං පසන්‌නො සෙහි පාණිභි>
    text <18>
      text <චතුන්‌නවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි ධූපදානස්‌සිදං ඵලං>
    text <19>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කුටිධූපකො ථෙරො ඉමා ගාථායො අභාසිත්‌ථාති>
    stand <කුටිධූපකත්‌ථෙරස්‌සාපදානං පඤ්‌චමං>
  text <පත්‌තදායකත්‌ථෙරඅපදානං>
    text <20>
      text <පරමෙන දමථෙන සිද්‌ධත්‌ථස්‌ස මහෙසිනො>
      text <පත්‌තදානං මයා දින්‌නං උජුභූතස්‌ස තාදිනො>
    text <21>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි පත්‌තදානස්‌සිදං ඵලං>
    text <22>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පත්‌තදායකො ථෙරො ඉමා ගාථායො අභාසිත්‌ථාති>
    stand <පත්‌තදායකත්‌ථෙරස්‌සාපදානං ඡට්‌ඨං>
  text <ධාතුපූජකත්‌ථෙරඅපදානං>
    text <23>
      text <නිබ්‌බුතෙ ලොකනාථම්‌හි සිද්‌ධත්‌ථම්‌හි නරුත්‌තමෙ>
      text <එකා ධාතු මයා ලද්‌ධා ද්‌විපදින්‌දස්‌ස තාදිනො>
    text <24>
      text <තාහං ධාතුං ගහෙත්‌වාන බුද්‌ධස්‌සාදිච්‌චබන්‌ධුනො>
      text <පඤ්‌චවස්‌සෙ පරිචරිං තිට්‌ඨන්‌තංව නරුත්‌තමං>
    text <25>
      text <චතුන්‌නවුතිතො කප්‌පෙ යං ධාතුං පූජයිං තදා>
      text <දුග්‌ගතිං නාභිජානාමි ධාතුපට්‌ඨහනෙ ඵලං>
    text <26>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ධාතුපූජකො ථෙරො ඉමා ගාථායො අභාසිත්‌ථාති>
    stand <ධාතුපූජකත්‌ථෙරස්‌සාපදානං සත්‌තමං>
  text <සත්‌තලිපුප්‌ඵපූජකත්‌ථෙරඅපදානං>
    text <27>
      text <සත්‌ත සත්‌තලිපුප්‌ඵානි සීසෙ කත්‌වානහං තදා>
      text <බුද්‌ධස්‌ස අභිරොපෙසිං වෙස්‌සභුම්‌හි නරුත්‌තමෙ>
    text <28>
      text <එකත්‌තිංසෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <29>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සත්‌තලිපුප්‌ඵපූජකො ථෙරො ඉමා ගාථායො අභාසිත්‌ථාති>
    stand <සත්‌තලිපුප්‌ඵපූජකත්‌ථෙරස්‌සාපදානං අට්‌ඨමං>
  text <බිම්‌බිජාලියත්‌ථෙරඅපදානං>
    text <30>
      text <පදුමුත්‌තරො නාම ජිනො සයම්‌භූ අග්‌ගපුග්‌ගලො>
      text <චතුසච්‌චං පකාසෙති දීපෙති අමතං පදං>
    text <31>
      text <බිම්‌බිජාලකපුප්‌ඵානි පුථු කත්‌වානහං තදා>
      text <බුද්‌ධස්‌ස අභිරොපෙසිං ද්‌විපදින්‌දස්‌ස තාදිනො>
    text <32>
      text <අට්‌ඨසට්‌ඨිම්‌හිතො කප්‌පෙ චතුරො කිඤ්‌ජකෙසරා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <33>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බිම්‌බිජාලියො ථෙරො ඉමා ගාථායො අභාසිත්‌ථාති>
    stand <බිම්‌බිජාලියත්‌ථෙරස්‌සාපදානං නවමං>
  text <උද්‌දාලකදායකත්‌ථෙරඅපදානං>
    text <34>
      text <කකුධො නාම නාමෙන සයම්‌භූ අපරාජිතො>
      text <පවනා නික්‌ඛමිත්‌වාන අනුප්‌පත්‌තො මහානදිං>
    text <35>
      text <උද්‌දාලකං ගහෙත්‌වාන සයම්‌භුස්‌ස අදාසහං>
      text <සංයතස්‌සුජුභූතස්‌ස පසන්‌නමානසො අහං>
    text <36>
      text <එකත්‌තිංසෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි පුප්‌ඵදානස්‌සිදං ඵලං>
    text <37>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <තුවරනාගනළිනා විරවී කුටිධූපකො>
      text <පත්‌තො ධාතුසත්‌තලියො බිම්‌බි උද්‌දාලකෙන ච>
      text <සත්‌තතිංසති ගාථායො ගණිතායො විභාවිභි>
    text <ඉත්‌ථං සුදං ආයස්‌මා උද්‌දාලකදායකො ථෙරො ඉමා ගාථායො අභාසිත්‌ථාති>
    stand <උද්‌දාලකදායකත්‌ථෙරස්‌සාපදානං දසමං>
    stand <තුවරදායකවග්‌ගො පඤ්‌චවීසතිමො>
    text <තස්‌සුද්‌දානං>
