text <භද්‌දාලිවග්‌ගො>
  text <භද්‌දාලිත්‌ථෙරඅපදානං>
    text <1>
      text <සුමෙධො නාම සම්‌බුද්‌ධො අග්‌ගො කාරුණිකො මුනි>
      text <විවෙකකාමො ලොකග්‌ගො හිමවන්‌තමුපාගමි>
    text <2>
      text <අජ්‌ඣොගාහෙත්‌වා හිමවං සුමෙධො ලොකනායකො>
      text <පල්‌ලඞ්‌කං ආභුජිත්‌වාන නිසීදි පුරිසුත්‌තමො>
    text <3>
      text <සමාධිං සො සමාපන්‌නො සුමෙධො ලොකනායකො>
      text <සත්‌තරත්‌තින්‌දිවං බුද්‌ධො නිසීදි පුරිසුත්‌තමො>
    text <4>
      text <ඛාරිභාරං ගහෙත්‌වාන වනමජ්‌ඣොගහිං අහං>
      text <තත්‌ථද්‌දසාසිං සම්‌බුද්‌ධං ඔඝතිණ්‌ණමනාසවං>
    text <5>
      text <සම්‌මජ්‌ජනිං ගහෙත්‌වාන සම්‌මජ්‌ජිත්‌වාන අස්‌සමං>
      text <චතුදණ්‌ඩෙ ඨපෙත්‌වාන අකාසිං මණ්‌ඩපං තදා>
    text <6>
      text <සාලපුප්‌ඵං ආහරිත්‌වා මණ්‌ඩපං ඡාදයිං අහං>
      text <පසන්‌නචිත්‌තො සුමනො අභිවන්‌දිං තථාගතං>
    text <7>
      text <යං වදන්‌ති සුමෙධොති භූරිපඤ්‌ඤං සුමෙධසං>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <8>
      text <බුද්‌ධස්‌ස ගිරමඤ්‌ඤාය සබ්‌බෙ දෙවා සමාගමුං>
      text <අසංසයං බුද්‌ධසෙට්‌ඨො ධම්‌මං දෙසෙති චක්‌ඛුමා>
    text <9>
      text <සුමෙධො නාම සම්‌බුද්‌ධො ආහුතීනං පටිග්‌ගහො>
      text <දෙවසඞ්‌ඝෙ නිසීදිත්‌වා ඉමා ගාථා අභාසථ>
    text <10>
      text <යො මෙ සත්‌තාහං මණ්‌ඩපං ධාරයී සාලඡාදිතං>
      text <තමහං කිත්‌තයිස්‌සාමි සුණාථ මම භාසතො>
    text <11>
      text <දෙවභූතො මනුස්‌සො වා හෙමවණ්‌ණො භවිස්‌සති>
      text <පහූතභොගො හුත්‌වාන කාමභොගී භවිස්‌සති>
    text <12>
      text <සට්‌ඨි නාගසහස්‌සානි සබ්‌බාලඞ්‌කාරභූසිතා>
      text <සුවණ්‌ණකච්‌ඡා මාතඞ්‌ගා හෙමකප්‌පනවාසසා>
    text <13>
      text <ආරූළ්‌හා ගාමණීයෙහි තොමරඞ්‌කුසපාණිභි>
      text <සායං පාතො උපට්‌ඨානං ආගමිස්‌සන්‌තිමං නරං>
      text <තෙහි නාගෙහි පරිවුතො රමිස්‌සති අයං නරො>
    text <14>
      text <සට්‌ඨි අස්‌සසහස්‌සානි සබ්‌බාලඞ්‌කාරභූසිතා>
      text <ආජානීයාව ජාතියා සින්‌ධවා සීඝවාහිනො>
    text <15>
      text <ආරූළ්‌හා ගාමණීයෙහි ඉල්‌ලියාචාපධාරිභි>
      text <පරිවාරෙස්‌සන්‌තිමං නිච්‌චං බුද්‌ධපූජායිදං ඵලං>
    text <16>
      text <සට්‌ඨි රථසහස්‌සානි සබ්‌බාලඞ්‌කාරභූසිතා>
      text <දීපා අථොපි වෙයග්‌ඝා සන්‌නද්‌ධා උස්‌සිතද්‌ධජා>
    text <17>
      text <ආරූළ්‌හා ගාමණීයෙහි චාපහත්‌ථෙහි වම්‌මිභි>
      text <පරිවාරෙස්‌සන්‌තිමං නිච්‌චං බුද්‌ධපූජායිදං ඵලං>
    text <18>
      text <සට්‌ඨි ගාමසහස්‌සානි පරිපුණ්‌ණානි සබ්‌බසො>
      text <පහූතධනධඤ්‌ඤානි සුසමිද්‌ධානි සබ්‌බසො>
      text <සදා පාතුභවිස්‌සන්‌ති බුද්‌ධපූජායිදං ඵලං>
    text <19>
      text <හත්‌ථී අස්‌සා රථා පත්‌තී සෙනා ච චතුරඞ්‌ගිනී>
      text <පරිවාරෙස්‌සන්‌තිමං නිච්‌චං බුද්‌ධපූජායිදං ඵලං>
    text <20>
      text <අට්‌ඨාරසෙ කප්‌පසතෙ දෙවලොකෙ රමිස්‌සති>
      text <සහස්‌සක්‌ඛත්‌තුං රාජා ච චක්‌කවත්‌තී භවිස්‌සති>
    text <21>
      text <සතානං තීණික්‌ඛත්‌තුඤ්‌ච දෙවරජ්‌ජං කරිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <22>
      text <තිංසකප්‌පසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <23>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <සබ්‌බාසවෙ පරිඤ්‌ඤාය විහරිස්‌සතිනාසවො>
    text <24>
      text <තිංසකප්‌පසහස්‌සම්‌හි අද්‌දසං ලොකනායකං>
      text <එත්‌ථන්‌තරමුපාදාය ගවෙසිං අමතං පදං>
    text <25>
      text <ලාභා මය්‌හං සුලද්‌ධං මෙ යමහඤ්‌ඤාසි සාසනං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <26>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <තව ඤාණං පකිත්‌තෙත්‌වා පත්‌තොම්‌හි අචලං පදං>
    text <27>
      text <යං යං යොනුපපජ්‌ජාමි දෙවත්‌තං අථ මානුසං>
      text <සබ්‌බත්‌ථ සුඛිතො හොමි ඵලං මෙ ඤාණකිත්‌තනෙ>
    text <28>
      text <ඉදං පච්‌ඡිමකං මය්‌හං චරිමො වත්‌තතෙ භවො>
      text <නාගොව බන්‌ධනං ඡෙත්‌වා විහරාමි අනාසවො>
    text <29>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <30>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <31>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා භද්‌දාලිත්‌ථෙරො ඉමා ගාථායො අභාසිත්‌ථාති>
    stand <භද්‌දාලිත්‌ථෙරස්‌සාපදානං පඨමං>
  text <එකඡත්‌තියත්‌ථෙරඅපදානං>
    text <32>
      text <චන්‌දභාගානදීතීරෙ අස්‌සමො සුකතො මම>
      text <සුසුද්‌ධපුලිනාකිණ්‌ණො පන්‌නසාලා සුමාපිතා>
    text <33>
      text <උත්‌තානකූලා නදිකා සුපතිත්‌ථා මනොරමා>
      text <මච්‌ඡකච්‌ඡපසම්‌පන්‌නා සුසුමාරනිසෙවිතා>
    text <34>
      text <අච්‌ඡා දීපී ච මයූරා කරවීකා ච සාළිකා>
      text <කූජන්‌ති සබ්‌බදා එතෙ සොභයන්‌තා මමස්‌සමං>
    text <35>
      text <කොකිලා මඤ්‌ජුභාණී ච හංසා ච මධුරස්‌සරා>
      text <අභිකූජන්‌ති තෙ තත්‌ථ සොභයන්‌තා මමස්‌සමං>
    text <36>
      text <සීහා බ්‍යග්‌ඝා වරාහා ච අච්‌ඡ කොකතරච්‌ඡකා>
      text <ගිරිදුග්‌ගම්‌හි නාදෙන්‌ති සොභයන්‌තා මමස්‌සමං>
    text <37>
      text <එණීමිගා ච සරභා භෙරණ්‌ඩා සූකරා බහූ>
      text <ගිරිදුග්‌ගම්‌හි නාදෙන්‌ති සොභයන්‌තා මමස්‌සමං>
    text <38>
      text <උද්‌දාලකා චම්‌පකා ච පාටලී සින්‌දුවාරකා>
      text <අතිමුත්‌තා අසොකා ච සොභයන්‌ති මමස්‌සමං>
    text <39>
      text <අඞ්‌කොලා යූථිකා චෙව සත්‌තලී බිම්‌බිජාලිකා>
      text <කණිකාරා ච පුප්‌ඵන්‌ති සොභයන්‌තා මමස්‌සමං>
    text <40>
      text <නාගා සාලා ච සළලා පුණ්‌ඩරීකෙත්‌ථ පුප්‌ඵිතා>
      text <දිබ්‌බගන්‌ධං සම්‌පවන්‌තා සොභයන්‌ති මමස්‌සමං>
    text <41>
      text <අජ්‌ජුනා අසනා චෙත්‌ථ මහානාමා ච පුප්‌ඵිතා>
      text <සාලා ච කඞ්‌ගුපුප්‌ඵා ච සොභයන්‌ති මමස්‌සමං>
    text <42>
      text <අම්‌බා ජම්‌බූ ච තිලකා නිම්‌බා ච සාලකල්‍යාණී>
      text <දිබ්‌බගන්‌ධං සම්‌පවන්‌තා සොභයන්‌ති මමස්‌සමං>
    text <43>
      text <අසොකා ච කපිට්‌ඨා ච ගිරිමාලෙත්‌ථ පුප්‌ඵිතා>
      text <දිබ්‌බගන්‌ධං සම්‌පවන්‌තා සොභයන්‌ති මමස්‌සමං>
    text <44>
      text <කදම්‌බා කදලී චෙව ඉසිමුග්‌ගා ච රොපිතා>
      text <ධුවං ඵලානි ධාරෙන්‌ති සොභයන්‌තා මමස්‌සමං>
    text <45>
      text <හරීතකා ආමලකා අම්‌බජම්‌බුවිභීතකා>
      text <කොලා භල්‌ලාතකා බිල්‌ලා ඵලිනො මම අස්‌සමෙ>
    text <46>
      text <අවිදූරෙ පොක්‌ඛරණී සුපතිත්‌ථා මනොරමා>
      text <මන්‌දාලකෙහි සඤ්‌ඡන්‌නා පදුමුප්‌පලකෙහි ච>
    text <47>
      text <ගබ්‌භං ගණ්‌හන්‌ති පදුමා අඤ්‌ඤෙ පුප්‌ඵන්‌ති කෙසරී>
      text <ඔපත්‌තකණ්‌ණිකා චෙව පුප්‌ඵන්‌ති මම අස්‌සමෙ>
    text <48>
      text <පාඨීනා පාවුසා මච්‌ඡා බලජා මුඤ්‌ජරොහිතා>
      text <අච්‌ඡොදකම්‌හි විචරං සොභයන්‌ති මමස්‌සමං>
    text <49>
      text <නයිතා අම්‌බගන්‌ධී ච අනුකූලෙ ච කෙතකා>
      text <දිබ්‌බගන්‌ධං සම්‌පවන්‌තා සොභයන්‌ති මමස්‌සමං>
    text <50>
      text <මධු භිසම්‌හා සවති ඛීරසප්‌පි මුළාලිභි>
      text <දිබ්‌බගන්‌ධං සම්‌පවන්‌තා සොභයන්‌ති මමස්‌සමං>
    text <51>
      text <පුලිනා සොභනා තත්‌ථ ආකිණ්‌ණා ජලසෙවිතා>
      text <ඔපුප්‌ඵා පුප්‌ඵිතා සෙන්‌ති සොභයන්‌තා මමස්‌සමං>
    text <52>
      text <ජටාභාරෙන භරිතා අජිනුත්‌තරවාසනා>
      text <වාකචීරධරා සබ්‌බෙ සොභයන්‌ති මමස්‌සමං>
    text <53>
      text <යුගමත්‌තමපෙක්‌ඛන්‌තා නිපකා සන්‌තවුත්‌තිනො>
      text <කාමභොගෙ අනපෙක්‌ඛා වසන්‌ති මම අස්‌සමෙ>
    text <54>
      text <පරූළ්‌හකච්‌ඡනඛලොමා පඞ්‌කදන්‌තා රජස්‌සිරා>
      text <රජොජල්‌ලධරා සබ්‌බෙ වසන්‌ති මම අස්‌සමෙ>
    text <55>
      text <අභිඤ්‌ඤාපාරමිප්‌පත්‌තා අන්‌තලික්‌ඛචරා ච තෙ>
      text <උග්‌ගච්‌ඡන්‌තා නභං එතෙ සොභයන්‌ති මමස්‌සමං>
    text <56>
      text <තෙහි සිස්‌සෙහි පරිවුතො වසාමි විපිනෙ තදා>
      text <රත්‌තින්‌දිවං න ජානාමි සදා ඣානසමප්‌පිතො>
    text <57>
      text <භගවා තම්‌හි සමයෙ අත්‌ථදස්‌සී මහාමුනි>
      text <තමන්‌ධකාරං නාසෙන්‌තො උප්‌පජ්‌ජි ලොකනායකො>
    text <58>
      text <අථ අඤ්‌ඤතරො සිස්‌සො ආගච්‌ඡි මම සන්‌තිකං>
      text <මන්‌තෙ අජ්‌ඣෙතුකාමො සො ඡළඞ්‌ගං නාම ලක්‌ඛණං>
    text <59>
      text <බුද්‌ධො ලොකෙ සමුප්‌පන්‌නො අත්‌ථදස්‌සී මහාමුනි>
      text <චතුසච්‌චං පකාසෙන්‌තො දෙසෙති අමතං පදං>
    text <60>
      text <තුට්‌ඨහට්‌ඨො පමුදිතො ධම්‌මන්‌තරගතාසයො>
      text <අස්‌සමා අභිනික්‌ඛම්‌ම ඉදං වචනමබ්‍රවිං>
    text <61>
      text <බුද්‌ධො ලොකෙ සමුප්‌පන්‌නො ද්‌වත්‌තිංසවරලක්‌ඛණො>
      text <එථ සබ්‌බෙ ගමිස්‌සාම සම්‌මාසම්‌බුද්‌ධසන්‌තිකං>
    text <62>
      text <ඔවාදපටිකරා තෙ සධම්‌මෙ පාරමිං ගතා>
      text <සාධූති සම්‌පටිච්‌ඡිංසු උත්‌තමත්‌ථගවෙසකා>
    text <63>
      text <ජටාභාරභරිතා තෙ අජිනුත්‌තරවාසනා>
      text <උත්‌තමත්‌ථං ගවෙසන්‌තා නික්‌ඛමිංසු වනා තදා>
    text <64>
      text <භගවා තම්‌හි සමයෙ අත්‌ථදස්‌සී මහායසො>
      text <චතුසච්‌චං පකාසෙන්‌තො දෙසෙති අමතං පදං>
    text <65>
      text <සෙතච්‌ඡත්‌තං ගහෙත්‌වාන බුද්‌ධසෙට්‌ඨස්‌ස ධාරයිං>
      text <එකාහං ධාරයිත්‌වාන බුද්‌ධසෙට්‌ඨං අවන්‌දහං>
    text <66>
      text <අත්‌ථදස්‌සී තු භගවා ලොකජෙට්‌ඨො නරාසභො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <67>
      text <යො මෙ ඡත්‌තං අධාරෙසි පසන්‌නො සෙහි පාණිභි>
      text <තමහං කිත්‌තයිස්‌සාමි සුණාථ මම භාසතො>
    text <68>
      text <ඉමස්‌ස ජායමානස්‌ස දෙවත්‌තෙ අථ මානුසෙ>
      text <ධාරෙස්‌සති සදා ඡත්‌තං ඡත්‌තදානස්‌සිදං ඵලං>
    text <69>
      text <සත්‌තසත්‌තතිකප්‌පානි දෙවලොකෙ රමිස්‌සති>
      text <සහස්‌සක්‌ඛත්‌තුං රාජා ච චක්‌කවත්‌තී භවිස්‌සති>
    text <70>
      text <සත්‌තසත්‌තතික්‌ඛත්‌තුඤ්‌ච දෙවරජ්‌ජං කරිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <71>
      text <අට්‌ඨාරසෙ කප්‌පසතෙ ගොතමො සක්‍යපුඞ්‌ගවො>
      text <තමන්‌ධකාරං නාසෙන්‌තො උප්‌පජ්‌ජිස්‌සති චක්‌ඛුමා>
    text <72>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <සබ්‌බාසවෙ පරිඤ්‌ඤාය විහරිස්‌සතිනාසවො>
    text <73>
      text <යතො අහං කම්‌මමකං ඡත්‌තං බුද්‌ධස්‌ස ධාරයං>
      text <එත්‌ථන්‌තරෙ න ජානාමි සෙතච්‌ඡත්‌තං අධාරිතං>
    text <74>
      text <ඉදං පච්‌ඡිමකං මය්‌හං චරිමො වත්‌තතෙ භවො>
      text <ඡත්‌තධාරණමජ්‌ජාපි වත්‌තතෙ නිච්‌චකාලිකං>
    text <75>
      text <අහො මෙ සුකතං කම්‌මං අත්‌ථදස්‌සිස්‌ස තාදිනො>
      text <සබ්‌බාසවා පරික්‌ඛීණා නත්‌ථි දානි පුනබ්‌භවො>
    text <76>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <77>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <78>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා එකඡත්‌තියො ථෙරො ඉමා ගාථායො අභාසිත්‌ථාති>
    stand <එකඡත්‌තියත්‌ථෙරස්‌සාපදානං දුතියං>
  text <තිණසූලකඡාදනියත්‌ථෙරඅපදානං>
    text <79>
      text <ජාතිං ජරඤ්‌ච මරණං පච්‌චවෙක්‌ඛිං අහං තදා>
      text <එකකො අභිනික්‌ඛම්‌ම පබ්‌බජිං අනගාරියං>
    text <80>
      text <චරමානොනුපුබ්‌බෙන ගඞ්‌ගාතීරං උපාගමිං>
      text <තත්‌ථද්‌දසාසිං පථවිං ගඞ්‌ගාතීරෙ සමුන්‌නතං>
    text <81>
      text <අස්‌සමං තත්‌ථ මාපෙත්‌වා වසාමි අස්‌සමෙ අහං>
      text <සුකතො චඞ්‌කමො මය්‌හං නානාදිජගණායුතො>
    text <82>
      text <මමුපෙන්‌ති ච විස්‌සත්‌ථා කූජන්‌ති ච මනොහරං>
      text <රමමානො සහ තෙහි වසාමි අස්‌සමෙ අහං>
    text <83>
      text <මම අස්‌සමසාමන්‌තා මිගරාජා චතුක්‌කමො>
      text <ආසයා අභිනික්‌ඛම්‌ම ගජ්‌ජි සො අසනී විය>
    text <84>
      text <නදිතෙ මිගරාජෙ ච හාසො මෙ උදපජ්‌ජථ>
      text <මිගරාජං ගවෙසන්‌තො අද්‌දසං ලොකනායකං>
    text <85>
      text <දිස්‌වානාහං දෙවදෙවං තිස්‌සං ලොකග්‌ගනායකං>
      text <හට්‌ඨො හට්‌ඨෙන චිත්‌තෙන පූජයිං නාගකෙසරං>
    text <86>
      text <උග්‌ගච්‌ඡන්‌තංව සූරියං සාලරාජංව පුප්‌ඵිතං>
      text <ඔසධිංව විරොචන්‌තං සන්‌ථවිං ලොකනායකං>
    text <87>
      text <තව ඤාණෙන සබ්‌බඤ්‌ඤු මොචෙසිමං සදෙවකං>
      text <තවං ආරාධයිත්‌වාන ජාතියා පරිමුච්‌චරෙ>
    text <88>
      text <අදස්‌සනෙන සබ්‌බඤ්‌ඤු බුද්‌ධානං සබ්‌බදස්‌සිනං>
      text <පතන්‌තිවීචිනිරයං රාගදොසෙහි ඔඵුටා>
    text <89>
      text <තව දස්‌සනමාගම්‌ම සබ්‌බඤ්‌ඤු ලොකනායක>
      text <පමුච්‌චන්‌ති භවා සබ්‌බා ඵුසන්‌ති අමතං පදං>
    text <90>
      text <යදා බුද්‌ධා චක්‌ඛුමන්‌තො උප්‌පජ්‌ජන්‌ති පභඞ්‌කරා>
      text <කිලෙසෙ ඣාපයිත්‌වාන ආලොකං දස්‌සයන්‌ති තෙ>
    text <91>
      text <කිත්‌තයිත්‌වාන සම්‌බුද්‌ධං තිස්‌සං ලොකග්‌ගනායකං>
      text <හට්‌ඨො හට්‌ඨෙන චිත්‌තෙන තිණසූලං අපූජයිං>
    text <92>
      text <මම සඞ්‌කප්‌පමඤ්‌ඤාය තිස්‌සො ලොකග්‌ගනායකො>
      text <සකාසනෙ නිසීදිත්‌වා ඉමා ගාථා අභාසථ>
    text <93>
      text <යො මං පුප්‌ඵෙහි ඡාදෙසි පසන්‌නො සෙහි පාණිභි>
      text <තමහං කිත්‌තයිස්‌සාමි සුණාථ මම භාසතො>
    text <94>
      text <පඤ්‌චවීසතික්‌ඛත්‌තුං සො දෙවරජ්‌ජං කරිස්‌සති>
      text <පඤ්‌චසත්‌තතික්‌ඛත්‌තුඤ්‌ච චක්‌කවත්‌තී භවිස්‌සති>
    text <95>
      text <පදෙසරජ්‌ජං විපුලං ගණනාතො අසඞ්‌ඛියං>
      text <තස්‌ස කම්‌මනිස්‌සන්‌දෙන පුප්‌ඵානං පූජනාය ච>
    text <96>
      text <සීසංන්‌හාතො චයං පොසො පුප්‌ඵමාකඞ්‌ඛතෙ යදි>
      text <පුඤ්‌ඤකම්‌මෙන සංයුත්‌තං පුරතො පාතුභවිස්‌සති>
    text <97>
      text <යං යං ඉච්‌ඡති කාමෙහි තං තං පාතුභවිස්‌සති>
      text <සඞ්‌කප්‌පං පරිපූරෙත්‌වා නිබ්‌බායිස්‌සතිනාසවො>
    text <අට්‌ඨාරසමං භාණවාරං>
    text <98>
      text <කිලෙසෙ ඣාපයිත්‌වාන සම්‌පජානො පතිස්‌සතො>
      text <එකාසනෙ නිසීදිත්‌වා අරහත්‌තමපාපුණිං>
    text <99>
      text <චඞ්‌කමන්‌තො නිපජ්‌ජන්‌තො නිසින්‌නො උද වා ඨිතො>
      text <බුද්‌ධසෙට්‌ඨං සරිත්‌වාන විහරාමි අහං සදා>
    text <100>
      text <චීවරෙ පිණ්‌ඩපාතෙ ච පච්‌චයෙ සයනාසනෙ>
      text <තත්‌ථ මෙ ඌනතා නත්‌ථි බුද්‌ධපූජායිදං ඵලං>
    text <101>
      text <සො දානි පත්‌තො අමතං සන්‌තං පදමනුත්‌තරං>
      text <සබ්‌බාසවෙ පරිඤ්‌ඤාය විහරාමි අනාසවො>
    text <102>
      text <ද්‌වෙනවුතෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <103>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <104>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <105>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිණසූලකඡාදනියො ථෙරො ඉමා ගාථායො අභාසිත්‌ථාති>
    stand <තිණසූලකඡාදනියත්‌ථෙරස්‌සාපදානං තතියං>
  text <මධුමංසදායකත්‌ථෙරඅපදානං>
    text <106>
      text <නගරෙ බන්‌ධුමතියා සූකරිකො අහොසහං>
      text <උක්‌කොටං රන්‌ධයිත්‌වාන මධුමංසම්‌හි ඔකිරිං>
    text <107>
      text <සන්‌නිපාතං අහං ගන්‌ත්‌වා එකං පත්‌තං ගහෙසහං>
      text <පූරයිත්‌වාන තං පත්‌තං භික්‌ඛුසඞ්‌ඝස්‌සදාසහං>
    text <108>
      text <යොත්‌ථ ථෙරතරො භික්‌ඛු නිය්‍යාදෙසි මමං තදා>
      text <ඉමිනා පත්‌තපූරෙන ලභස්‌සු විපුලං සුඛං>
    text <109>
      text <දුවෙ සම්‌පත්‌තියො භුත්‌වා සුක්‌කමූලෙන චොදිතො>
      text <පච්‌ඡිමෙ වත්‌තමානම්‌හි කිලෙසෙ ඣාපයිස්‌සති>
    text <110>
      text <තත්‌ථ චිත්‌තං පසාදෙත්‌වා තාවතිංසමගච්‌ඡහං>
      text <තත්‌ථ භුත්‌වා පිවිත්‌වා ච ලභාමි විපුලං සුඛං>
    text <111>
      text <මණ්‌ඩපෙ රුක්‌ඛමූලෙ වා පුබ්‌බකම්‌මං අනුස්‌සරිං>
      text <අන්‌නපානාභිවස්‌සො මෙ අභිවස්‌සති තාවදෙ>
    text <112>
      text <ඉදං පච්‌ඡිමකං මය්‌හං චරිමො වත්‌තතෙ භවො>
      text <ඉධාපි අන්‌නපානං මෙ වස්‌සතෙ සබ්‌බකාලිකං>
    text <113>
      text <තෙනෙව මධුදානෙන සන්‌ධාවිත්‌වා භවෙ අහං>
      text <සබ්‌බාසවෙ පරිඤ්‌ඤාය විහරාමි අනාසවො>
    text <114>
      text <එකනවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි මධුදානස්‌සිදං ඵලං>
    text <115>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <116>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <117>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මධුමංසදායකො ථෙරො ඉමා ගාථායො අභාසිත්‌ථාති>
    stand <මධුමංසදායකත්‌ථෙරස්‌සාපදානං චතුත්‌ථං>
  text <නාගපල්‌ලවත්‌ථෙරඅපදානං>
    text <118>
      text <නගරෙ බන්‌ධුමතියා රාජුය්‍යානෙ වසාමහං>
      text <මම අස්‌සමසාමන්‌තා නිසීදි ලොකනායකො>
    text <119>
      text <නාගපල්‌ලවමාදාය බුද්‌ධස්‌ස අභිරොපයිං>
      text <පසන්‌නචිත්‌තො සුමනො සුගතං අභිවාදයිං>
    text <120>
      text <එකනවුතිතො කප්‌පෙ යං පල්‌ලවමපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <121>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <122>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <123>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නාගපල්‌ලවො ථෙරො ඉමා ගාථායො අභාසිත්‌ථාති>
    stand <නාගපල්‌ලවත්‌ථෙරස්‌සාපදානං පඤ්‌චමං>
  text <එකදීපියත්‌ථෙරඅපදානං>
    text <124>
      text <පරිනිබ්‌බුතෙ සුගතෙ සිද්‌ධත්‌ථෙ ලොකනායකෙ>
      text <සදෙවමානුසා සබ්‌බෙ පූජෙන්‌ති ද්‌විපදුත්‌තමං>
    text <125>
      text <ආරොපිතෙ ච චිතකෙ සිද්‌ධත්‌ථෙ ලොකනායකෙ>
      text <යථාසකෙන ථාමෙන චිතං පූජෙන්‌ති සත්‌ථුනො>
    text <126>
      text <අවිදූරෙ චිතකස්‌ස දීපං උජ්‌ජාලයිං අහං>
      text <යාව උදෙති සූරියො දීපං මෙ තාව උජ්‌ජලි>
    text <127>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <128>
      text <තත්‌ථ මෙ සුකතං බ්‍යම්‌හං එකදීපීති ඤායති>
      text <දීපසතසහස්‌සානි බ්‍යම්‌හෙ පජ්‌ජලරෙ මම>
    text <129>
      text <උදයන්‌තොව සූරියො දෙහො මෙ ජොතතෙ සදා>
      text <සප්‌පභාහි සරීරස්‌ස ආලොකො හොති මෙ සදා>
    text <130>
      text <තිරොකුට්‌ටං තිරොසෙලං සමතිග්‌ගය්‌හ පබ්‌බතං>
      text <සමන්‌තා යොජනසතං පස්‌සාමි චක්‌ඛුනා අහං>
    text <131>
      text <සත්‌තසත්‌තතික්‌ඛත්‌තුඤ්‌ච දෙවලොකෙ රමිං අහං>
      text <එකතිංසතික්‌ඛත්‌තුඤ්‌ච දෙවරජ්‌ජමකාරයිං>
    text <132>
      text <අට්‌ඨවීසතික්‌ඛත්‌තුඤ්‌ච චක්‌කවත්‌තී අහොසහං>
      text <පදෙසරජ්‌ජං විපුලං ගණනාතො අසඞ්‌ඛියං>
    text <133>
      text <දෙවලොකා චවිත්‌වාන නිබ්‌බත්‌තිං මාතුකුච්‌ඡියං>
      text <මාතුකුච්‌ඡිගතස්‌සාපි අක්‌ඛි මෙ න නිමීලති>
    text <134>
      text <ජාතියා චතුවස්‌සොහං පබ්‌බජිං අනගාරියං>
      text <අඩ්‌ඪමාසෙ අසම්‌පත්‌තෙ අරහත්‌තමපාපුණිං>
    text <135>
      text <දිබ්‌බචක්‌ඛුං විසොධෙසිං භවා සබ්‌බෙ සමූහතා>
      text <සබ්‌බෙ කිලෙසා සඤ්‌ඡින්‌නා එකදීපස්‌සිදං ඵලං>
    text <136>
      text <තිරොකුට්‌ටං තිරොසෙලං පබ්‌බතඤ්‌චාපි කෙවලං>
      text <සමතික්‌කම්‌ම පස්‌සාමි එකදීපස්‌සිදං ඵලං>
    text <137>
      text <විසමා මෙ සමා හොන්‌ති අන්‌ධකාරො න විජ්‌ජති>
      text <නාහං පස්‌සාමි තිමිරං එකදීපස්‌සිදං ඵලං>
    text <138>
      text <චතුන්‌නවුතිතො කප්‌පෙ යං දීපමදදිං තදා>
      text <දුග්‌ගතිං නාභිජානාමි එකදීපස්‌සිදං ඵලං>
    text <139>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <140>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <141>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකදීපියො ථෙරො ඉමා ගාථායො අභාසිත්‌ථාති>
    stand <එකදීපියත්‌ථෙරස්‌සාපදානං ඡට්‌ඨං>
  text <උච්‌ඡඞ්‌ගපුප්‌ඵියත්‌ථෙරඅපදානං>
    text <142>
      text <නගරෙ බන්‌ධුමතියා අහොසිං මාලිකො තදා>
      text <උච්‌ඡඞ්‌ගං පූරයිත්‌වාන අගමං අන්‌තරාපණං>
    text <143>
      text <භගවා තම්‌හි සමයෙ භික්‌ඛුසඞ්‌ඝපුරක්‌ඛතො>
      text <මහතා ආනුභාවෙන නිය්‍යාති ලොකනායකො>
    text <144>
      text <දිස්‌වාන ලොකපජ්‌ජොතං විපස්‌සිං ලොකතාරණං>
      text <පුප්‌ඵං පග්‌ගය්‌හ උච්‌ඡඞ්‌ගා බුද්‌ධසෙට්‌ඨං අපූජයිං>
    text <145>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <146>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <147>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <148>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උච්‌ඡඞ්‌ගපුප්‌ඵියො ථෙරො ඉමා ගාථායො අභාසිත්‌ථාති>
    stand <උච්‌ඡඞ්‌ගපුප්‌ඵියත්‌ථෙරස්‌සාපදානං සත්‌තමං>
  text <යාගුදායකත්‌ථෙරඅපදානං>
    text <149>
      text <අතිථිං මෙ ගහෙත්‌වාන අගච්‌ඡිං ගාමකං තදා>
      text <සම්‌පුණ්‌ණනදිකං දිස්‌වා සඞ්‌ඝාරාමං උපාගමිං>
    text <150>
      text <ආරඤ්‌ඤකා ධුතධරා ඣායිනො ලූඛචීවරා>
      text <විවෙකාභිරතා ධීරා සඞ්‌ඝාරාමෙ වසන්‌ති තෙ>
    text <151>
      text <ගති තෙසං උපච්‌ඡින්‌නා සුවිමුත්‌තාන තාදිනං>
      text <පිණ්‌ඩාය තෙ න ගච්‌ඡන්‌ති ඔරුද්‌ධනදිතාය හි>
    text <152>
      text <පසන්‌නචිත්‌තො සුමනො වෙදජාතො කතඤ්‌ජලී>
      text <තණ්‌ඩුලං මෙ ගහෙත්‌වාන යාගුදානං අදාසහං>
    text <153>
      text <පඤ්‌චන්‌නං යාගුං දත්‌වාන පසන්‌නො සෙහි පාණිභි>
      text <සකකම්‌මාභිරද්‌ධොහං තාවතිංසමගච්‌ඡහං>
    text <154>
      text <මණිමයඤ්‌ච මෙ බ්‍යම්‌හං නිබ්‌බත්‌ති තිදසෙ ගණෙ>
      text <නාරීගණෙහි සහිතො මොදාමි බ්‍යම්‌හමුත්‌තමෙ>
    text <155>
      text <තෙත්‌තිංසක්‌ඛත්‌තුං දෙවින්‌දො දෙවරජ්‌ජමකාරයිං>
      text <තිංසක්‌ඛත්‌තුං චක්‌කවත්‌තී මහාරජ්‌ජමකාරයිං>
    text <156>
      text <පදෙසරජ්‌ජං විපුලං ගණනාතො අසඞ්‌ඛියං>
      text <දෙවලොකෙ මනුස්‌සෙ වා අනුභොත්‌වා සයං අහං>
    text <157>
      text <පච්‌ඡිමෙ භවෙ සම්‌පත්‌තෙ පබ්‌බජිං අනගාරියං>
      text <සහ ඔරොපිතෙ කෙසෙ සබ්‌බං සම්‌පටිවිජ්‌ඣහං>
    text <158>
      text <ඛයතො වයතො චාපි සම්‌මසන්‌තො කළෙවරං>
      text <පුරෙ සික්‌ඛාපදාදානා අරහත්‌තමපාපුණිං>
    text <159>
      text <සුදින්‌නං මෙ දානවරං වාණිජ්‌ජං සම්‌පයොජිතං>
      text <තෙනෙව යාගුදානෙන පත්‌තොම්‌හි අචලං පදං>
    text <160>
      text <සොකං පරිද්‌දවං බ්‍යාධිං දරථං චිත්‌තතාපනං>
      text <නාභිජානාමි උප්‌පන්‌නං යාගුදානස්‌සිදං ඵලං>
    text <161>
      text <යාගුං සඞ්‌ඝස්‌ස දත්‌වාන පුඤ්‌ඤක්‌ඛෙත්‌තෙ අනුත්‌තරෙ>
      text <පඤ්‌චානිසංසෙ අනුභොමි අහො යාගුසුයිට්‌ඨතා>
    text <162>
      text <අබ්‍යාධිතා රූපවතා ඛිප්‌පං ධම්‌මනිසන්‌තිතා>
      text <ලාභිතා අන්‌නපානස්‌ස ආයු පඤ්‌චමකං මම>
    text <163>
      text <යො කොචි වෙදං ජනයං සඞ්‌ඝෙ යාගුං දදෙය්‍ය සො>
      text <ඉමානි පඤ්‌ච ඨානානි පටිගණ්‌හෙය්‍ය පණ්‌ඩිතො>
    text <164>
      text <කරණීයං කතං සබ්‌බං භවා උග්‌ඝාටිතා මයා>
      text <සබ්‌බාසවා පරික්‌ඛීණා නත්‌ථි දානි පුනබ්‌භවො>
    text <165>
      text <සො අහං විචරිස්‌සාමි ගාමා ගාමං පුරා පුරං>
      text <නමස්‌සමානො සම්‌බුද්‌ධං ධම්‌මස්‌ස ච සුධම්‌මතං>
    text <166>
      text <තිංසකප්‌පසහස්‌සම්‌හි යං දානමදදිං තදා>
      text <දුග්‌ගතිං නාභිජානාමි යාගුදානස්‌සිදං ඵලං>
    text <167>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <168>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <169>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා යාගුදායකො ථෙරො ඉමා ගාථායො අභාසිත්‌ථාති>
    stand <යාගුදායකත්‌ථෙරස්‌සාපදානං අට්‌ඨමං>
  text <පත්‌ථොදනදායකත්‌ථෙරඅපදානං>
    text <170>
      text <වනචාරී පුරෙ ආසිං සතතං වනකම්‌මිකො>
      text <පත්‌ථොදනං ගහෙත්‌වාන කම්‌මන්‌තං අගමාසහං>
    text <171>
      text <තත්‌ථද්‌දසාසිං සම්‌බුද්‌ධං සයම්‌භුං අපරාජිතං>
      text <වනා පිණ්‌ඩාය නික්‌ඛන්‌තං දිස්‌වා චිත්‌තං පසාදයිං>
    text <172>
      text <පරකම්‌මායනෙ යුත්‌තො පුඤ්‌ඤඤ්‌ච මෙ න විජ්‌ජති>
      text <අයං පත්‌ථොදනො අත්‌ථි භොජයිස්‌සාමහං මුනිං>
    text <173>
      text <පත්‌ථොදනං ගහෙත්‌වාන සයම්‌භුස්‌ස අදාසහං>
      text <මම නිජ්‌ඣායමානස්‌ස පරිභුඤ්‌ජි තදා මුනි>
    text <174>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <175>
      text <ඡත්‌තිංසක්‌ඛත්‌තුං දෙවින්‌දො දෙවරජ්‌ජමකාරයිං>
      text <තෙත්‌තිංසක්‌ඛත්‌තුං රාජා ච චක්‌කවත්‌තී අහොසහං>
    text <176>
      text <පදෙසරජ්‌ජං විපුලං ගණනාතො අසඞ්‌ඛියං>
      text <සුඛිතො යසවා හොමි පත්‌ථොදනස්‌සිදං ඵලං>
    text <177>
      text <භවාභවෙ සංසරන්‌තො ලභාමි අමිතං ධනං>
      text <භොගෙ මෙ ඌනතා නත්‌ථි පත්‌ථොදනස්‌සිදං ඵලං>
    text <178>
      text <නදීසොතපටිභාගා භොගා නිබ්‌බත්‌තරෙ මම>
      text <පරිමෙතුං න සක්‌කොමි පත්‌ථොදනස්‌සිදං ඵලං>
    text <179>
      text <ඉමං ඛාද ඉමං භුඤ්‌ජ ඉමම්‌හි සයනෙ සය>
      text <තෙනාහං සුඛිතො හොමි පත්‌ථොදනස්‌සිදං ඵලං>
    text <180>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි පත්‌ථොදනස්‌සිදං ඵලං>
    text <181>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <182>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <183>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පත්‌ථොදනදායකො ථෙරො ඉමා ගාථායො අභාසිත්‌ථාති>
    stand <පත්‌ථොදනදායකත්‌ථෙරස්‌සාපදානං නවමං>
  text <මඤ්‌චදායකත්‌ථෙරඅපදානං>
    text <184>
      text <පරිනිබ්‌බුතෙ කාරුණිකෙ සිද්‌ධත්‌ථෙ ලොකනායකෙ>
      text <විත්‌ථාරිකෙ පාවචනෙ දෙවමානුසසක්‌කතෙ>
    text <185>
      text <චණ්‌ඩාලො ආසහං තත්‌ථ ආසන්‌දිපීඨකාරකො>
      text <තෙන කම්‌මෙන ජීවාමි තෙන පොසෙමි දාරකෙ>
    text <186>
      text <ආසන්‌දිං සුකතං කත්‌වා පසන්‌නො සෙහි පාණිභි>
      text <සයමෙවුපගන්‌ත්‌වාන භික්‌ඛුසඞ්‌ඝස්‌සදාසහං>
    text <187>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා මානුසං දෙහං තාවතිංසමගච්‌ඡහං>
    text <188>
      text <දෙවලොකගතො සන්‌තො මොදාමි තිදසෙ ගණෙ>
      text <සයනානි මහග්‌ඝානි නිබ්‌බත්‌තන්‌ති යදිච්‌ඡකං>
    text <189>
      text <පඤ්‌ඤාසක්‌ඛත්‌තුං දෙවින්‌දො දෙවරජ්‌ජමකාරයිං>
      text <අසීතික්‌ඛත්‌තුං රාජා ච චක්‌කවත්‌තී අහොසහං>
    text <190>
      text <පදෙසරජ්‌ජං විපුලං ගණනාතො අසඞ්‌ඛියං>
      text <සුඛිතො යසවා හොමි මඤ්‌චදානස්‌සිදං ඵලං>
    text <191>
      text <දෙවලොකා චවිත්‌වාන එමි චෙ මානුසං භවං>
      text <මහාරහා සුසයනා සයමෙව භවන්‌ති මෙ>
    text <192>
      text <අයං පච්‌ඡිමකො මය්‌හං චරිමො වත්‌තතෙ භවො>
      text <අජ්‌ජාපි සයනෙ කාලෙ සයනං උපතිට්‌ඨති>
    text <193>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි මඤ්‌චදානස්‌සිදං ඵලං>
    text <194>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <195>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <196>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <භද්‌දාලී එකඡත්‌තො ච තිණසූලො ච මංසදො>
      text <නාගපල්‌ලවිකො දීපී උච්‌ඡඞ්‌ගි යාගුදායකො>
      text <පත්‌ථොදනී මඤ්‌චදදො ගාථායො ගණිතා චිහ>
      text <ද්‌වෙසතානි ච ගාථානං ගාථා චෙකා තදුත්‌තරි>
    stand <ඉත්‌ථං සුදං ආයස්‌මා මඤ්‌චදායකො ථෙරො ඉමා ගාථායො>
    text <අභාසිත්‌ථාති>
    stand <මඤ්‌චදායකත්‌ථෙරස්‌සාපදානං දසමං>
    stand <භද්‌දාලිවග්‌ගො බාචත්‌තාලීසමො>
    text <තස්‌සුද්‌දානං>
