text <සද්‌දසඤ්‌ඤකවග්‌ගො>
  text <සද්‌දසඤ්‌ඤකත්‌ථෙරඅපදානං>
    text <1>
      text <මිගලුද්‌දො පුරෙ ආසිං අරඤ්‌ඤෙ කානනෙ අහං>
      text <තත්‌ථද්‌දසාසිං සම්‌බුද්‌ධං දෙවසඞ්‌ඝපුරක්‌ඛතං>
    text <2>
      text <චතුසච්‌චං පකාසෙන්‌තං උද්‌ධරන්‌තං මහාජනං>
      text <අස්‌සොසිං මධුරං වාචං කරවීකරුදොපමං>
    text <3>
      text <බ්‍රහ්‌මසරස්‌ස මුනිනො සිඛිනො ලොකබන්‌ධුනො>
      text <ඝොසෙ චිත්‌තං පසාදෙත්‌වා පත්‌තොම්‌හි ආසවක්‌ඛයං>
    text <4>
      text <එකත්‌තිංසෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි පසාදස්‌ස ඉදං ඵලං>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සද්‌දසඤ්‌ඤකො ථෙරො ඉමා ගාථායො අභාසිත්‌ථාති>
    stand <සද්‌දසඤ්‌ඤකත්‌ථෙරස්‌සාපදානං පඨමං>
  text <යවකලාපියත්‌ථෙරඅපදානං>
    text <6>
      text <නගරෙ අරුණවතියා ආසිං යවසිකො තදා>
      text <පන්‌ථෙ දිස්‌වාන සම්‌බුද්‌ධං යවකලාපං සන්‌ථරිං>
    text <7>
      text <අනුකම්‌පකො කාරුණිකො සිඛී ලොකග්‌ගනායකො>
      text <මම සඞ්‌කප්‌පමඤ්‌ඤාය නිසීදි යවසන්‌ථරෙ>
    text <8>
      text <දිස්‌වා නිසින්‌නං විමලං මහාඣායිං විනායකං>
      text <පාමොජ්‌ජං ජනයිත්‌වාන තත්‌ථ කාලඞ්‌කතො අහං>
    text <9>
      text <එකත්‌තිංසෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි යවත්‌ථරෙ ඉදං ඵලං>
    text <10>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා යවකලාපියො ථෙරො ඉමා ගාථායො අභාසිත්‌ථාති>
    stand <යවකලාපියත්‌ථෙරස්‌සාපදානං දුතියං>
  text <කිංසුකපූජකත්‌ථෙරඅපදානං>
    text <11>
      text <කිංසුකං පුප්‌ඵිතං දිස්‌වා පග්‌ගහෙත්‌වාන අඤ්‌ජලිං>
      text <බුද්‌ධං සරිත්‌වා සිද්‌ධත්‌ථං ආකාසෙ අභිපූජයිං>
    text <12>
      text <චතුන්‌නවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <13>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කිංසුකපූජකො ථෙරො ඉමා ගාථායො අභාසිත්‌ථාති>
    stand <කිංසුකපූජකත්‌ථෙරස්‌සාපදානං තතියං>
  text <සකොසකකොරණ්‌ඩදායකත්‌ථෙරඅපදානං>
    text <14>
      text <අක්‌කන්‌තඤ්‌ච පදං දිස්‌වා සිඛිනො ලොකබන්‌ධුනො>
      text <එකංසං අජිනං කත්‌වා පදසෙට්‌ඨං අවන්‌දහං>
    text <15>
      text <කොරණ්‌ඩං පුප්‌ඵිතං දිස්‌වා පාදපං ධරණීරුහං>
      text <සකොසකං ගහෙත්‌වාන පදචක්‌කං අපූජයිං>
    text <16>
      text <එකත්‌තිංසෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි පදපූජායිදං ඵලං>
    text <17>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සකොසක කොරණ්‌ඩදායකො ථෙරො ඉමා ගාථායො අභාසිත්‌ථාති>
    stand <සකොසකකොරණ්‌ඩදායකත්‌ථෙරස්‌සාපදානං චතුත්‌ථං>
  text <දණ්‌ඩදායකත්‌ථෙරඅපදානං>
    text <18>
      text <කානනං වනමොගය්‌හ වෙළුං ඡෙත්‌වානහං තදා>
      text <ආලම්‌බනං කරිත්‌වාන සඞ්‌ඝස්‌ස අදදං අහං>
    text <19>
      text <තෙන චිත්‌තප්‌පසාදෙන සුබ්‌බතෙ අභිවාදිය>
      text <ආලම්‌බනම්‌පි දත්‌වාන පක්‌කාමිං උත්‌තරාමුඛො>
    text <20>
      text <චතුන්‌නවුතිතො කප්‌පෙ යං දණ්‌ඩමදදිං තදා>
      text <දුග්‌ගතිං නාභිජානාමි දණ්‌ඩදානස්‌සිදං ඵලං>
    text <21>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා දණ්‌ඩදායකො ථෙරො ඉමා ගාථායො අභාසිත්‌ථාති>
    stand <දණ්‌ඩදායකත්‌ථෙරස්‌සාපදානං පඤ්‌චමං>
  text <අම්‌බයාගුදායකත්‌ථෙරඅපදානං>
    text <22>
      text <සතරංසී නාම සම්‌බුද්‌ධො සයම්‌භූ අපරාජිතො>
      text <වුට්‌ඨහිත්‌වා සමාධිම්‌හා භික්‌ඛාය මමුපාගමි>
    text <23>
      text <පච්‌චෙකබුද්‌ධං දිස්‌වාන අම්‌බයාගුං අදාසහං>
      text <විප්‌පසන්‌නමනං තස්‌ස විප්‌පසන්‌නෙන චෙතසා>
    text <24>
      text <චතුන්‌නවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි අම්‌බයාගුයිදං ඵලං>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අම්‌බයාගුදායකො ථෙරො ඉමා ගාථායො අභාසිත්‌ථාති>
    stand <අම්‌බයාගුදායකත්‌ථෙරස්‌සාපදානං ඡට්‌ඨං>
  text <සුපුටකපූජකත්‌ථෙරඅපදානං>
    text <26>
      text <දිවාවිහාරා නික්‌ඛන්‌තො විපස්‌සී ලොකනායකො>
      text <භික්‌ඛාය විචරන්‌තො සො මම සන්‌තිකුපාගමි>
    text <27>
      text <තතො පතීතො සුමනො බුද්‌ධසෙට්‌ඨස්‌ස තාදිනො>
      text <ලොණසුපුටකං දත්‌වා කප්‌පං සග්‌ගම්‌හි මොදහං>
    text <28>
      text <එකනවුතිතො කප්‌පෙ යං පුටකමදාසහං>
      text <දුග්‌ගතිං නාභිජානාමි පුටකස්‌ස ඉදං ඵලං>
    text <29>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුපුටකපූජකො ථෙරො ඉමා ගාථායො අභාසිත්‌ථාති>
    stand <සුපුටකපූජකත්‌ථෙරස්‌සාපදානං සත්‌තමං>
  text <මඤ්‌චදායකත්‌ථෙරඅපදානං>
    text <30>
      text <විපස්‌සිනො භගවතො ලොකජෙට්‌ඨස්‌ස තාදිනො>
      text <එකං මඤ්‌චං මයා දින්‌නං පසන්‌නෙන සපාණිනා>
    text <31>
      text <හත්‌ථියානං අස්‌සයානං දිබ්‌බයානං සමජ්‌ඣගං>
      text <තෙන මඤ්‌චකදානෙන පත්‌තොම්‌හි ආසවක්‌ඛයං>
    text <32>
      text <එකනවුතිතො කප්‌පෙ යං මඤ්‌චමදදිං තදා>
      text <දුග්‌ගතිං නාභිජානාමි මඤ්‌චදානස්‌සිදං ඵලං>
    text <33>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මඤ්‌චදායකො ථෙරො ඉමා ගාථායො අභාසිත්‌ථාති>
    stand <මඤ්‌චදායකත්‌ථෙරස්‌සාපදානං අට්‌ඨමං>
  text <සරණගමනියත්‌ථෙරඅපදානං>
    text <34>
      text <ආරුහිම්‌හ තදා නාවං භික්‌ඛු චාජීවකො චහං>
      text <නාවාය භිජ්‌ජමානාය භික්‌ඛු මෙ සරණං අදා>
    text <35>
      text <එකත්‌තිංසෙ ඉතො කප්‌පෙ යඤ්‌ච මෙ සරණං අදා>
      text <දුග්‌ගතිං නාභිජානාමි සරණාගමනෙ ඵලං>
    text <36>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සරණගමනියො ථෙරො ඉමා ගාථායො අභාසිත්‌ථාති>
    stand <සරණගමනියත්‌ථෙරස්‌සාපදානං නවමං>
  text <පිණ්‌ඩපාතිකත්‌ථෙරඅපදානං>
    text <37>
      text <තිස්‌සො නාමාසි සම්‌බුද්‌ධො විහාසි විපිනෙ තදා>
      text <තුසිතා හි ඉධාගන්‌ත්‌වා පිණ්‌ඩපාතං අදාසහං>
    text <38>
      text <සම්‌බුද්‌ධමභිවාදෙත්‌වා තිස්‌සං නාම මහායසං>
      text <සකං චිත්‌තං පසාදෙත්‌වා තුසිතං අගමාසහං>
    text <39>
      text <ද්‌වෙනවුතෙ ඉතො කප්‌පෙ යං දානමදදිං තදා>
      text <දුග්‌ගතිං නාභිජානාමි පිණ්‌ඩපාතස්‌සිදං ඵලං>
    text <40>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <සද්‌දසඤ්‌ඤී යවසිකො කිංසුකොරණ්‌ඩපුප්‌ඵියො>
      text <ආලම්‌බනො අම්‌බයාගු සුපුටී මඤ්‌චදායකො>
      text <සරණං පිණ්‌ඩපාතො ච ගාථා තාලීසමෙව ච>
    text <ඉත්‌ථං සුදං ආයස්‌මා පිණ්‌ඩපාතිකො ථෙරො ඉමා ගාථායො අභාසිත්‌ථාති>
    stand <පිණ්‌ඩපාතිකත්‌ථෙරස්‌සාපදානං දසමං>
    stand <සද්‌දසඤ්‌ඤකවග්‌ගො ඡත්‌තිංසතිමො>
    text <තස්‌සුද්‌දානං>
