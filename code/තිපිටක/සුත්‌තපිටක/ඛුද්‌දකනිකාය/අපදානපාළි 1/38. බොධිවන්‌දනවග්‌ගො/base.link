text <බොධිවන්‌දනවග්‌ගො>
  text <බොධිවන්‌දකත්‌ථෙරඅපදානං>
    text <1>
      text <පාටලිං හරිතං දිස්‌වා පාදපං ධරණීරුහං>
      text <එකංසං අඤ්‌ජලිං කත්‌වා අවන්‌දිං පාටලිං අහං>
    text <2>
      text <අඤ්‌ජලිං පග්‌ගහෙත්‌වාන ගරුං කත්‌වාන මානසං>
      text <අන්‌තොසුද්‌ධං බහිසුද්‌ධං සුවිමුත්‌තමනාසවං>
    text <3>
      text <විපස්‌සිං ලොකමහිතං කරුණාඤාණසාගරං>
      text <සම්‌මුඛා විය සම්‌බුද්‌ධං අවන්‌දිං පාටලිං අහං>
    text <4>
      text <එකනවුතිතො කප්‌පෙ යං බොධිමභිවන්‌දහං>
      text <දුග්‌ගතිං නාභිජානාමි වන්‌දනාය ඉදං ඵලං>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බොධිවන්‌දකො ථෙරො ඉමා ගාථායො අභාසිත්‌ථාති>
    stand <බොධිවන්‌දකත්‌ථෙරස්‌සාපදානං පඨමං>
  text <පාටලිපුප්‌ඵියත්‌ථෙරඅපදානං>
    text <6>
      text <විපස්‌සී නාම භගවා සයම්‌භූ අග්‌ගපුග්‌ගලො>
      text <පුරක්‌ඛතො සසිස්‌සෙහි පාවිසි බන්‌ධුමං ජිනො>
    text <7>
      text <තීණි පාටලිපුප්‌ඵානි උච්‌ඡඞ්‌ගෙ ඨපිතානි මෙ>
      text <සීසං න්‌හායිතුකාමොව නදීතිත්‌ථං අගච්‌ඡහං>
    text <8>
      text <නික්‌ඛම්‌ම බන්‌ධුමතියා අද්‌දසං ලොකනායකං>
      text <ඉන්‌දීවරංව ජලිතං ආදිත්‌තංව හුතාසනං>
    text <9>
      text <බ්‍යග්‌ඝූසභංව පවරං අභිජාතංව කෙසරිං>
      text <ගච්‌ඡන්‌තං සමණානග්‌ගං භික්‌ඛුසඞ්‌ඝපුරක්‌ඛතං>
    text <10>
      text <තස්‌මිං පසන්‌නො සුගතෙ කිලෙසමලධොවනෙ>
      text <ගහෙත්‌වා තීණි පුප්‌ඵානි බුද්‌ධසෙට්‌ඨං අපූජයිං>
    text <11>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <12>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පාටලිපුප්‌ඵියො ථෙරො ඉමා ගාථායො අභාසිත්‌ථාති>
    stand <පාටලිපුප්‌ඵියත්‌ථෙරස්‌සාපදානං දුතියං>
  text <තීණුප්‌පලමාලියත්‌ථෙරඅපදානං>
    text <13>
      text <චන්‌දභාගානදීතීරෙ අහොසිං වානරො තදා>
      text <අද්‌දසං විරජං බුද්‌ධං නිසින්‌නං පබ්‌බතන්‌තරෙ>
    text <14>
      text <ඔභාසෙන්‌තං දිසා සබ්‌බා සාලරාජංව ඵුල්‌ලිතං>
      text <ලක්‌ඛණබ්‍යඤ්‌ජනූපෙතං දිස්‌වානත්‌තමනො අහං>
    text <15>
      text <උදග්‌ගචිත්‌තො සුමනො පීතියා හට්‌ඨමානසො>
      text <තීණි උප්‌පලපුප්‌ඵානි මත්‌ථකෙ අභිරොපයිං>
    text <16>
      text <පූජයිත්‌වාන පුප්‌ඵානි ඵුස්‌සස්‌සාහං මහෙසිනො>
      text <සගාරවො භවිත්‌වාන පක්‌කාමිං උත්‌තරාමුඛො>
    text <17>
      text <ගච්‌ඡන්‌තො පටිකුටිකො විප්‌පසන්‌නෙන චෙතසා>
      text <සෙලන්‌තරෙ පතිත්‌වාන පාපුණිං ජීවිතක්‌ඛයං>
    text <18>
      text <තෙන කම්‌මෙන සුකතෙන චෙතනාපණිධීහි ච>
      text <ජහිත්‌වා පුරිමං ජාතිං තාවතිංසමගච්‌ඡහං>
    text <19>
      text <සතානං තීණික්‌ඛත්‌තුඤ්‌ච දෙවරජ්‌ජමකාරයිං>
      text <සතානං පඤ්‌චක්‌ඛත්‌තුඤ්‌ච චක්‌කවත්‌තී අහොසහං>
    text <20>
      text <ද්‌වෙනවුතෙ ඉතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <21>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තීණුප්‌පලමාලියො ථෙරො ඉමා ගාථායො අභාසිත්‌ථාති>
    stand <තීණුප්‌පලමාලියත්‌ථෙරස්‌සාපදානං තතියං>
  text <පට්‌ටිපුප්‌ඵියත්‌ථෙරඅපදානං>
    text <22>
      text <යදා නිබ්‌බායි සම්‌බුද්‌ධො මහෙසී පදුමුත්‌තරො>
      text <සමාගම්‌ම ජනා සබ්‌බෙ සරීරං නීහරන්‌ති තෙ>
    text <23>
      text <නීහරන්‌තෙ සරීරම්‌හි වජ්‌ජමානාසු භෙරිසු>
      text <පසන්‌නචිත්‌තො සුමනො පට්‌ටිපුප්‌ඵං අපූජයිං>
    text <24>
      text <සතසහස්‌සිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි සරීරපූජිතෙ ඵලං>
    text <25>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <26>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <27>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පට්‌ටිපුප්‌ඵියො ථෙරො ඉමා ගාථායො අභාසිත්‌ථාති>
    stand <පට්‌ටිපුප්‌ඵියත්‌ථෙරස්‌සාපදානං චතුත්‌ථං>
  text <සත්‌තපණ්‌ණියත්‌ථෙරඅපදානං>
    text <28>
      text <සුමනො නාම සම්‌බුද්‌ධො උප්‌පජ්‌ජි ලොකනායකො>
      text <පසන්‌නචිත්‌තො සුමනො සත්‌තපණ්‌ණිමපූජයිං>
    text <29>
      text <සතසහස්‌සිතො කප්‌පෙ සත්‌තපණ්‌ණිමපූජයිං>
      text <දුග්‌ගතිං නාභිජානාමි සත්‌තපණ්‌ණිපූජායිදං ඵලං>
    text <30>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <31>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <32>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සත්‌තපණ්‌ණියො ථෙරො ඉමා ගාථායො අභාසිත්‌ථාති>
    stand <සත්‌තපණ්‌ණියත්‌ථෙරස්‌සාපදානං පඤ්‌චමං>
  text <ගන්‌ධමුට්‌ඨියත්‌ථෙරඅපදානං>
    text <33>
      text <චිතකෙ කරීයමානෙ නානාගන්‌ධෙ සමාහතෙ>
      text <පසන්‌නචිත්‌තො සුමනො ගන්‌ධමුට්‌ඨිමපූජයිං>
    text <34>
      text <සතසහස්‌සිතො කප්‌පෙ චිතකං යං අපූජයිං>
      text <දුග්‌ගතිං නාභිජානාමි චිතපූජායිදං ඵලං>
    text <35>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <36>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <37>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ගන්‌ධමුට්‌ඨියො ථෙරො ඉමා ගාථායො අභාසිත්‌ථාති>
    stand <ගන්‌ධමුට්‌ඨියත්‌ථෙරස්‌සාපදානං ඡට්‌ඨං>
  text <චිතකපූජකත්‌ථෙරඅපදානං>
    text <38>
      text <පරිනිබ්‌බුතෙ භගවති ජලජුත්‌තමනාමකෙ>
      text <ආරොපිතම්‌හි චිතකෙ සාලපුප්‌ඵමපූජයිං>
    text <39>
      text <සතසහස්‌සිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි චිතපූජායිදං ඵලං>
    text <40>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <41>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා චිතකපූජකො ථෙරො ඉමා ගාථායො අභාසිත්‌ථාති>
    stand <චිතකපූජකත්‌ථෙරස්‌සාපදානං සත්‌තමං>
  text <සුමනතාලවණ්‌ටියත්‌ථෙරඅපදානං>
    text <43>
      text <සිද්‌ධත්‌ථස්‌ස භගවතො තාලවණ්‌ටමදාසහං>
      text <සුමනෙහි පටිච්‌ඡන්‌නං ධාරයාමි මහාරහං>
    text <44>
      text <චතුන්‌නවුතිතො කප්‌පෙ තාලවණ්‌ටමදාසහං>
      text <දුග්‌ගතිං නාභිජානාමි තාලවණ්‌ටස්‌සිදං ඵලං>
    text <45>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <46>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <47>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුමනතාලවණ්‌ටියො ථෙරො ඉමා ගාථායො අභාසිත්‌ථාති>
    stand <සුමනතාලවණ්‌ටියත්‌ථෙරස්‌සාපදානං අට්‌ඨමං>
  text <සුමනදාමියත්‌ථෙරඅපදානං>
    text <48>
      text <සිද්‌ධත්‌ථස්‌ස භගවතො න්‌හාතකස්‌ස තපස්‌සිනො>
      text <කත්‌වාන සුමනදාමං ධාරයිං පුරතො ඨිතො>
    text <49>
      text <චතුන්‌නවුතිතො කප්‌පෙ යං දාමං ධාරයිං තදා>
      text <දුග්‌ගතිං නාභිජානාමි සුමනධාරණෙ ඵලං>
    text <50>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <51>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <52>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුමනදාමියො ථෙරො ඉමා ගාථායො අභාසිත්‌ථාති>
    stand <සුමනදාමියත්‌ථෙරස්‌සාපදානං නවමං>
  text <කාසුමාරිඵලදායකත්‌ථෙරඅපදානං>
    text <53>
      text <කණිකාරංව ජොතන්‌තං නිසින්‌නං පබ්‌බතන්‌තරෙ>
      text <අද්‌දසං විරජං බුද්‌ධං ලොකජෙට්‌ඨං නරාසභං>
    text <54>
      text <පසන්‌නචිත්‌තො සුමනො සිරෙ කත්‌වාන අඤ්‌ජලිං>
      text <කාසුමාරිඵලං ගය්‌හ බුද්‌ධසෙට්‌ඨස්‌සදාසහං>
    text <55>
      text <එකත්‌තිංසෙ ඉතො කප්‌පෙ යං ඵලමදදිං අහං>
      text <දුග්‌ගතිං නාභිජානාමි ඵලදානස්‌සිදං ඵලං>
    text <56>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <57>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <58>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <බොධි පාටලි උප්‌පලී පට්‌ටි ච සත්‌තපණ්‌ණියො>
      text <ගන්‌ධමුට්‌ඨි ච චිතකො තාලං සුමනදාමකො>
      text <කාසුමාරිඵලී චෙව ගාථා එකූනසට්‌ඨිකා>
    text <ඉත්‌ථං සුදං ආයස්‌මා කාසුමාරිඵලදායකො ථෙරො ඉමා ගාථායො අභාසිත්‌ථාති>
    stand <කාසුමාරිඵලදායකත්‌ථෙරස්‌සාපදානං දසමං>
    stand <බොධිවන්‌දනවග්‌ගො අට්‌ඨතිංසතිමො>
    text <තස්‌සුද්‌දානං>
