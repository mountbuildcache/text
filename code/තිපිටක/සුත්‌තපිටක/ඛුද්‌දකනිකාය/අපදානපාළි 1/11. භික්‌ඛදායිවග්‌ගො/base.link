text <භික්‌ඛදායිවග්‌ගො>
  text <භික්‌ඛදායකත්‌ථෙරඅපදානං>
    text <1>
      text <සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං>
      text <පවරා අභිනික්‌ඛන්‌තං වනා නිබ්‌බනමාගතං>
    text <2>
      text <කටච්‌ඡුභික්‌ඛං පාදාසිං සිද්‌ධත්‌ථස්‌ස මහෙසිනො>
      text <පඤ්‌ඤාය උපසන්‌තස්‌ස මහාවීරස්‌ස තාදිනො>
    text <3>
      text <පදෙනානුපදායන්‌තං නිබ්‌බාපෙන්‌තෙ මහාජනං>
      text <උළාරා විත්‌ති මෙ ජාතා බුද්‌ධෙ ආදිච්‌චබන්‌ධුනෙ>
    text <4>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි භික්‌ඛාදානස්‌සිදං ඵලං>
    text <5>
      text <සත්‌තාසීතිම්‌හිතො කප්‌පෙ මහාරෙණු සනාමකා>
      text <සත්‌තරතනසම්‌පන්‌නා සත්‌තෙතෙ චක්‌කවත්‌තිනො>
    text <6>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා භික්‌ඛදායකො ථෙරො ඉමා ගාථායො අභාසිත්‌ථාති>
    stand <භික්‌ඛදායකත්‌ථෙරස්‌සාපදානං පඨමං>
  text <ඤාණසඤ්‌ඤිකත්‌ථෙරඅපදානං>
    text <7>
      text <සුවණ්‌ණවණ්‌ණං සම්‌බුද්‌ධං නිසභාජානියං යථා>
      text <තිධාපභින්‌නං මාතඞ්‌ගං කුඤ්‌ජරංව මහෙසිනං>
    text <8>
      text <ඔභාසෙන්‌තං දිසා සබ්‌බා උළුරාජංව පූරිතං>
      text <රථියං පටිපජ්‌ජන්‌තං ලොකජෙට්‌ඨං අපස්‌සහං>
    text <9>
      text <ඤාණෙ චිත්‌තං පසාදෙත්‌වා පග්‌ගහෙත්‌වාන අඤ්‌ජලිං>
      text <පසන්‌නචිත්‌තො සුමනො සිද්‌ධත්‌ථමභිවාදයිං>
    text <10>
      text <චතුන්‌නවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි ඤාණසඤ්‌ඤායිදං ඵලං>
    text <11>
      text <තෙසත්‌තතිම්‌හිතො කප්‌පෙ සොළසාසුං නරුත්‌තමා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <12>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඤාණසඤ්‌ඤිකො ථෙරො ඉමා ගාථායො අභාසිත්‌ථාති>
    stand <ඤාණසඤ්‌ඤිකත්‌ථෙරස්‌සාපදානං දුතියං>
  text <උප්‌පලහත්‌ථියත්‌ථෙරඅපදානං>
    text <13>
      text <තිවරායං නිවාසීහං අහොසිං මාලිකො තදා>
      text <අද්‌දසං විරජං බුද්‌ධං සිද්‌ධත්‌ථං ලොකපූජිතං>
    text <14>
      text <පසන්‌නචිත්‌තො සුමනො පුප්‌ඵහත්‌ථමදාසහං>
      text <යත්‌ථ යත්‌ථුපපජ්‌ජාමි තස්‌ස කම්‌මස්‌ස වාහසා>
    text <15>
      text <අනුභොමි ඵලං ඉට්‌ඨං පුබ්‌බෙ සුකතමත්‌තනො>
      text <පරික්‌ඛිත්‌තො සුමල්‌ලෙහි පුප්‌ඵදානස්‌සිදං ඵලං>
    text <16>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵපූජායිදං ඵලං>
    text <17>
      text <චතුන්‌නවුතුපාදාය ඨපෙත්‌වා වත්‌තමානකං>
      text <පඤ්‌චරාජසතා තත්‌ථ නජ්‌ජසමසනාමකා>
    text <18>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උප්‌පලහත්‌ථියො ථෙරො ඉමා ගාථායො අභාසිත්‌ථාති>
    stand <උප්‌පලහත්‌ථියත්‌ථෙරස්‌සාපදානං තතියං>
  text <පදපූජකත්‌ථෙරඅපදානං>
    text <19>
      text <සිද්‌ධත්‌ථස්‌ස භගවතො ජාතිපුප්‌ඵමදාසහං>
      text <පාදෙසු සත්‌ත පුප්‌ඵානි හාසෙනොකිරිතානි මෙ>
    text <20>
      text <තෙන කම්‌මෙනහං අජ්‌ජ අභිභොමි නරාමරෙ>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <21>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵපූජායිදං ඵලං>
    text <22>
      text <සමන්‌තගන්‌ධනාමාසුං තෙරස චක්‌කවත්‌තිනො>
      text <ඉතො පඤ්‌චමකෙ කප්‌පෙ චාතුරන්‌තා ජනාධිපා>
    text <23>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පදපූජකො ථෙරො ඉමා ගාථායො අභාසිත්‌ථාති>
    stand <පදපූජකත්‌ථෙරස්‌සාපදානං චතුත්‌ථං>
  text <මුට්‌ඨිපුප්‌ඵියත්‌ථෙරඅපදානං>
    text <24>
      text <සුදස්‌සනොති නාමෙන මාලාකාරො අහං තදා>
      text <අද්‌දසං විරජං බුද්‌ධං ලොකජෙට්‌ඨං නරාසභං>
    text <25>
      text <ජාතිපුප්‌ඵං ගහෙත්‌වාන පූජයිං පදුමුත්‌තරං>
      text <විසුද්‌ධචක්‌ඛු සුමනො දිබ්‌බචක්‌ඛුං සමජ්‌ඣගං>
    text <26>
      text <එතිස්‌සා පුප්‌ඵපූජාය චිත්‌තස්‌ස පණිධීහි ච>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <27>
      text <සොළසාසිංසු රාජානො දෙවුත්‌තරසනාමකා>
      text <ඡත්‌තිංසම්‌හි ඉතො කප්‌පෙ චක්‌කවත්‌තී මහබ්‌බලා>
    text <28>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මුට්‌ඨිපුප්‌ඵියො ථෙරො ඉමා ගාථායො අභාසිත්‌ථාති>
    stand <මුට්‌ඨිපුප්‌ඵියත්‌ථෙරස්‌සාපදානං පඤ්‌චමං>
  text <උදකපූජකත්‌ථෙරඅපදානං>
    text <29>
      text <සුවණ්‌ණවණ්‌ණං සම්‌බුද්‌ධං ගච්‌ඡන්‌තං අනිලඤ්‌ජසෙ>
      text <ඝතාසනංව ජලිතං ආදිත්‌තංව හුතාසනං>
    text <30>
      text <පාණිනා උදකං ගය්‌හ ආකාසෙ උක්‌ඛිපිං අහං>
      text <සම්‌පටිච්‌ඡි මහාවීරො බුද්‌ධො කාරුණිකො ඉසි>
    text <31>
      text <අන්‌තලික්‌ඛෙ ඨිතො සත්‌ථා පදුමුත්‌තරනාමකො>
      text <මම සඞ්‌කප්‌පමඤ්‌ඤාය ඉමං ගාථං අභාසථ>
    text <32>
      text <ඉමිනා දකදානෙන පීතිඋප්‌පාදනෙන ච>
      text <කප්‌පසතසහස්‌සම්‌පි දුග්‌ගතිං නුපපජ්‌ජති>
    text <33>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <පත්‌තොම්‌හි අචලං ඨානං හිත්‌වා ජයපරාජයං>
    text <34>
      text <සහස්‌සරාජනාමෙන තයො තෙ චක්‌කවත්‌තිනො>
      text <පඤ්‌චසට්‌ඨිකප්‌පසතෙ චාතුරන්‌තා ජනාධිපා>
    text <35>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උදකපූජකො ථෙරො ඉමා ගාථායො අභාසිත්‌ථාති>
    stand <උදකපූජකත්‌ථෙරස්‌සාපදානං ඡට්‌ඨං>
  text <නළමාලියත්‌ථෙරඅපදානං>
    text <36>
      text <පදුමුත්‌තරබුද්‌ධස්‌ස ලොකජෙට්‌ඨස්‌ස තාදිනො>
      text <තිණත්‌ථරෙ නිසින්‌නස්‌ස උපසන්‌තස්‌ස තාදිනො>
    text <37>
      text <නළමාලං ගහෙත්‌වාන බන්‌ධිත්‌වා බීජනිං අහං>
      text <බුද්‌ධස්‌ස උපනාමෙසිං ද්‌විපදින්‌දස්‌ස තාදිනො>
    text <38>
      text <පටිග්‌ගහෙත්‌වා සබ්‌බඤ්‌ඤූ බීජනිං ලොකනායකො>
      text <මම සඞ්‌කප්‌පමඤ්‌ඤාය ඉමං ගාථං අභාසථ>
    text <39>
      text <යථා මෙ කායො නිබ්‌බාති පරිළාහො න විජ්‌ජති>
      text <තථෙව තිවිධග්‌ගීහි චිත්‌තං තව විමුච්‌චතු>
    text <40>
      text <සබ්‌බෙ දෙවා සමාගච්‌ඡුං යෙ කෙචි වනනිස්‌සිතා>
      text <සොස්‌සාම බුද්‌ධවචනං හාසයන්‌තඤ්‌ච දායකං>
    text <41>
      text <නිසින්‌නො භගවා තත්‌ථ දෙවසඞ්‌ඝපුරක්‌ඛතො>
      text <දායකං සම්‌පහංසෙන්‌තො ඉමා ගාථා අභාසථ>
    text <42>
      text <ඉමිනා බීජනිදානෙන චිත්‌තස්‌ස පණිධීහි ච>
      text <සුබ්‌බතො නාම නාමෙන චක්‌කවත්‌තී භවිස්‌සති>
    text <43>
      text <තෙන කම්‌මාවසෙසෙන සුක්‌කමූලෙන චොදිතො>
      text <මාලුතො නාම නාමෙන චක්‌කවත්‌තී භවිස්‌සති>
    text <44>
      text <ඉමිනා බීජනිදානෙන සම්‌මානවිපුලෙන ච>
      text <කප්‌පසතසහස්‌සම්‌පි දුග්‌ගතිං නුපපජ්‌ජති>
    text <45>
      text <තිංසකප්‌පසහස්‌සම්‌හි සුබ්‌බතා අට්‌ඨතිංස තෙ>
      text <එකූනතිංසසහස්‌සෙ අට්‌ඨ මාලුතනාමකා>
    text <46>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නළමාලියො ථෙරො ඉමා ගාථායො අභාසිත්‌ථාති>
    stand <නළමාලියත්‌ථෙරස්‌සාපදානං සත්‌තමං>
    stand <සත්‌තමභාණවාරං>
  text <ආසනුපට්‌ඨාහකත්‌ථෙරඅපදානං>
    text <47>
      text <කානනං වනමොගය්‌හ අප්‌පසද්‌දං නිරාකුලං>
      text <සීහාසනං මයා දින්‌නං අත්‌ථදස්‌සිස්‌ස තාදිනො>
    text <48>
      text <මාලාහත්‌ථං ගහෙත්‌වාන කත්‌වා ච නං පදක්‌ඛිණං>
      text <සත්‌ථාරං පයිරුපාසිත්‌වා පක්‌කාමිං උත්‌තරාමුඛො>
    text <49>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <සන්‌නිබ්‌බාපෙමි අත්‌තානං භවා සබ්‌බෙ සමූහතා>
    text <50>
      text <අට්‌ඨාරසකප්‌පසතෙ යං දානමදදිං තදා>
      text <දුග්‌ගතිං නාභිජානාමි සීහාසනස්‌සිදං ඵලං>
    text <51>
      text <ඉතො සත්‌තකප්‌පසතෙ සන්‌නිබ්‌බාපක ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <52>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ආසනුපට්‌ඨාහකො ථෙරො ඉමා ගාථායො අභාසිත්‌ථාති>
    stand <ආසනුපට්‌ඨාහකත්‌ථෙරස්‌සාපදානං අට්‌ඨමං>
  text <බිළාලිදායකත්‌ථෙරඅපදානං>
    text <53>
      text <හිමවන්‌තස්‌සාවිදූරෙ වසාමි පණ්‌ණසන්‌ථරෙ>
      text <ඝාසෙසු ගෙධමාපන්‌නො සෙය්‍යසීලො චහං තදා>
    text <54>
      text <ඛණන්‌තාලු කලම්‌බානි බිළාලිතක්‌කලානි ච>
      text <කොලං භල්‌ලාතකං බිල්‌ලං ආහත්‌වා පටියාදිතං>
    text <55>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <මම සඞ්‌කප්‌පමඤ්‌ඤාය ආගච්‌ඡි මම සන්‌තිකං>
    text <56>
      text <උපාගතං මහානාගං දෙවදෙවං නරාසභං>
      text <බිළාලිං පග්‌ගහෙත්‌වාන පත්‌තම්‌හි ඔකිරිං අහං>
    text <57>
      text <පරිභුඤ්‌ජි මහාවීරො තොසයන්‌තො මමං තදා>
      text <පරිභුඤ්‌ජිත්‌වාන සබ්‌බඤ්‌ඤූ ඉමං ගාථං අභාසථ>
    text <58>
      text <සකං චිත්‌තං පසාදෙත්‌වා බිළාලිං මෙ අදා තුවං>
      text <කප්‌පානං සතසහස්‌සං දුග්‌ගතිං නුපපජ්‌ජසි>
    text <59>
      text <චරිමං වත්‌තතෙ මය්‌හං භවා සබ්‌බෙ සමූහතා>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <60>
      text <චතුපඤ්‌ඤාසිතො කප්‌පෙ සුමෙඛලියසව්‌හයො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <61>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බිළාලිදායකො ථෙරො ඉමා ගාථායො අභාසිත්‌ථාති>
    stand <බිළාලිදායකත්‌ථෙරස්‌සාපදානං නවමං>
  text <රෙණුපූජකත්‌ථෙරඅපදානං>
    text <62>
      text <සුවණ්‌ණවණ්‌ණං සම්‌බුද්‌ධං සතරංසිංව භාණුමං>
      text <ඔභාසෙන්‌තං දිසා සබ්‌බා උළුරාජංව පූරිතං>
    text <63>
      text <පුරක්‌ඛතං සාවකෙහි සාගරෙහෙව මෙදනිං>
      text <නාගං පග්‌ගය්‌හ රෙණූහි විපස්‌සිස්‌සාභිරොපයිං>
    text <64>
      text <එකනවුතිතො කප්‌පෙ යං රෙණුමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <65>
      text <පණ්‌ණතාලීසිතො කප්‌පෙ රෙණු නාමාසි ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <66>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <භික්‌ඛදායී ඤාණසඤ්‌ඤී හත්‌ථියො පදපූජකො>
      text <මුට්‌ඨිපුප්‌ඵී උදකදො නළමාලි උපට්‌ඨකො>
      text <බිළාලිදායී රෙණු ච ගාථායො ඡ ච සට්‌ඨි ච>
    text <ඉත්‌ථං සුදං ආයස්‌මා රෙණුපූජකො ථෙරො ඉමා ගාථායො අභාසිත්‌ථාති>
    stand <රෙණුපූජකත්‌ථෙරස්‌සාපදානං දසමං>
    stand <භික්‌ඛදායිවග්‌ගො එකාදසමො>
    text <තස්‌සුද්‌දානං>
