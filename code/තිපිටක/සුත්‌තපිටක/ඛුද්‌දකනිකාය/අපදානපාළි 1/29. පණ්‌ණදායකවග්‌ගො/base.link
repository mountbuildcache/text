text <පණ්‌ණදායකවග්‌ගො>
  text <පණ්‌ණදායකත්‌ථෙරඅපදානං>
    text <1>
      text <පණ්‌ණසාලෙ නිසින්‌නොම්‌හි පණ්‌ණභොජනභොජනො>
      text <උපවිට්‌ඨඤ්‌ච මං සන්‌තං උපාගච්‌ඡි මහාඉසි>
    text <2>
      text <සිද්‌ධත්‌ථො ලොකපජ්‌ජොතො සබ්‌බලොකතිකිච්‌ඡකො>
      text <තස්‌ස පණ්‌ණං මයා දින්‌නං නිසින්‌නං පණ්‌ණසන්‌ථරෙ>
    text <3>
      text <චතුන්‌නවුතිතො කප්‌පෙ යං පණ්‌ණමදදිං තදා>
      text <දුග්‌ගතිං නාභිජානාමි පණ්‌ණදානස්‌සිදං ඵලං>
    text <4>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පණ්‌ණදායකො ථෙරො ඉමා ගාථායො අභාසිත්‌ථාති>
    stand <පණ්‌ණදායකත්‌ථෙරස්‌සාපදානං පඨමං>
  text <ඵලදායකත්‌ථෙරඅපදානං>
    text <5>
      text <සිනෙරුසමසන්‌තොසො ධරණීසම සාදිසො>
      text <වුට්‌ඨහිත්‌වා සමාධිම්‌හා භික්‌ඛාය මමුපට්‌ඨිතො>
    text <6>
      text <හරීතකං ආමලකං අම්‌බජම්‌බුවිභීතකං>
      text <කොලං භල්‌ලාතකං බිල්‌ලං ඵාරුසකඵලානි ච>
    text <7>
      text <සිද්‌ධත්‌ථස්‌ස මහෙසිස්‌ස සබ්‌බලොකානුකම්‌පිනො>
      text <තඤ්‌ච සබ්‌බං මයා දින්‌නං විප්‌පසන්‌නෙන චෙතසා>
    text <8>
      text <චතුන්‌නවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <9>
      text <සත්‌තපඤ්‌ඤාසිතො කප්‌පෙ එකජ්‌ඣො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <10>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඵලදායකො ථෙරො ඉමා ගාථායො අභාසිත්‌ථාති>
    stand <ඵලදායකත්‌ථෙරස්‌සාපදානං දුතියං>
  text <පච්‌චුග්‌ගමනියත්‌ථෙරඅපදානං>
    text <11>
      text <සීහං යථා වනචරං නිසභාජානියං යථා>
      text <කකුධං විලසන්‌තංව ආගච්‌ඡන්‌තං නරාසභං>
    text <12>
      text <සිද්‌ධත්‌ථං ලොකපජ්‌ජොතං සබ්‌බලොකතිකිච්‌ඡකං>
      text <අකාසිං පච්‌චුග්‌ගමනං විප්‌පසන්‌නෙන චෙතසා>
    text <13>
      text <චතුන්‌නවුතිතො කප්‌පෙ පච්‌චුග්‌ගච්‌ඡිං නරාසභං>
      text <දුග්‌ගතිං නාභිජානාමි පච්‌චුග්‌ගමනෙ ඉදං ඵලං>
    text <14>
      text <සත්‌තතිංසෙ ඉතො කප්‌පෙ එකො ආසිං ජනාධිපො>
      text <සපරිවාරොති නාමෙන චක්‌කවත්‌තී මහබ්‌බලො>
    text <15>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පච්‌චුග්‌ගමනියො ථෙරො ඉමා ගාථායො අභාසිත්‌ථාති>
    stand <පච්‌චුග්‌ගමනියත්‌ථෙරස්‌සාපදානං තතියං>
  text <එකපුප්‌ඵියත්‌ථෙරඅපදානං>
    text <16>
      text <දක්‌ඛිණම්‌හි දුවාරම්‌හි පිසාචො ආසහං තදා>
      text <අද්‌දසං විරජං බුද්‌ධං පීතරංසිංව භාණුමං>
    text <17>
      text <විපස්‌සිස්‌ස නරග්‌ගස්‌ස සබ්‌බලොකහිතෙසිනො>
      text <එකපුප්‌ඵං මයා දින්‌නං ද්‌විපදින්‌දස්‌ස තාදිනො>
    text <18>
      text <එකනවුතිතො කප්‌පෙ යං පුප්‌ඵමදදිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <19>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකපුප්‌ඵියො ථෙරො ඉමා ගාථායො අභාසිත්‌ථාති>
    stand <එකපුප්‌ඵියත්‌ථෙරස්‌සාපදානං චතුත්‌ථං>
  text <මඝවපුප්‌ඵියත්‌ථෙරඅපදානං>
    text <20>
      text <නම්‌මදානදියා තීරෙ සයම්‌භූ අපරාජිතො>
      text <සමාධිං සො සමාපන්‌නො විප්‌පසන්‌නො අනාවිලො>
    text <21>
      text <දිස්‌වා පසන්‌නසුමනො සම්‌බුද්‌ධං අපරාජිතං>
      text <තාහං මඝවපුප්‌ඵෙන සයම්‌භුං පූජයිං තදා>
    text <22>
      text <එකනවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <23>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මඝවපුප්‌ඵියො ථෙරො ඉමා ගාථායො අභාසිත්‌ථාති>
    stand <මඝවපුප්‌ඵියත්‌ථෙරස්‌සාපදානං පඤ්‌චමං>
  text <උපට්‌ඨාකදායකත්‌ථෙරඅපදානං>
    text <24>
      text <රථියං පටිපජ්‌ජන්‌තං ආහුතීනං පටිග්‌ගහං>
      text <ද්‌විපදින්‌දං මහානාගං ලොකජෙට්‌ඨං නරාසභං>
    text <25>
      text <පක්‌කොසාපිය තස්‌සාහං සබ්‌බලොකහිතෙසිනො>
      text <උපට්‌ඨාකො මයා දින්‌නො සිද්‌ධත්‌ථස්‌ස මහෙසිනො>
    text <26>
      text <පටිග්‌ගහෙත්‌වා සම්‌බුද්‌ධො නිය්‍යාදෙසි මහාමුනි>
      text <උට්‌ඨාය ආසනා තම්‌හා පක්‌කාමි පාචිනාමුඛො>
    text <27>
      text <චතුන්‌නවුතිතො කප්‌පෙ උපට්‌ඨාකමදං තදා>
      text <දුග්‌ගතිං නාභිජානාමි උපට්‌ඨානස්‌සිදං ඵලං>
    text <28>
      text <සත්‌තපඤ්‌ඤාසිතො කප්‌පෙ බලසෙනසනාමකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <29>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උපට්‌ඨාකදායකො ථෙරො ඉමා ගාථායො අභාසිත්‌ථාති>
    stand <උපට්‌ඨාකදායකත්‌ථෙරස්‌සාපදානං ඡට්‌ඨං>
  text <අපදානියත්‌ථෙරඅපදානං>
    text <30>
      text <අපදානං සුගතානං කිත්‌තයිංහං මහෙසිනං>
      text <පාදෙ ච සිරසා වන්‌දිං පසන්‌නො සෙහි පාණිභි>
    text <31>
      text <ද්‌වෙනවුතෙ ඉතො කප්‌පෙ අපදානං පකිත්‌තයිං>
      text <දුග්‌ගතිං නාභිජානාමි කිත්‌තනාය ඉදං ඵලං>
    text <32>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අපදානියො ථෙරො ඉමා ගාථායො අභාසිත්‌ථාති>
    stand <අපදානියත්‌ථෙරස්‌සාපදානං සත්‌තමං>
  text <සත්‌තාහපබ්‌බජිතත්‌ථෙරඅපදානං>
    text <33>
      text <විපස්‌සිස්‌ස භගවතො සඞ්‌ඝො සක්‌කතමානිතො>
      text <බ්‍යසනං මෙ අනුප්‌පත්‌තං ඤාතිභෙදො පුරෙ අහු>
    text <34>
      text <පබ්‌බජ්‌ජං උපගන්‌ත්‌වාන බ්‍යසනුපසමායහං>
      text <සත්‌තාහාභිරතො තත්‌ථ සත්‌ථුසාසනකම්‍යතා>
    text <35>
      text <එකනවුතිතො කප්‌පෙ යමහං පබ්‌බජිං තදා>
      text <දුග්‌ගතිං නාභිජානාමි පබ්‌බජ්‌ජාය ඉදං ඵලං>
    text <36>
      text <සත්‌තසට්‌ඨිම්‌හිතො කප්‌පෙ සත්‌ත ආසුං මහීපතී>
      text <සුනික්‌ඛමාති ඤායන්‌ති චක්‌කවත්‌තී මහබ්‌බලා>
    text <37>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සත්‌තාහපබ්‌බජිතො ථෙරො ඉමා ගාථායො අභාසිත්‌ථාති>
    stand <සත්‌තාහපබ්‌බජිතත්‌ථෙරස්‌සාපදානං අට්‌ඨමං>
  text <බුද්‌ධුපට්‌ඨායිකත්‌ථෙරඅපදානං>
    text <38>
      text <වෙටම්‌භිනීති මෙ නාමං පිතුසන්‌තං මමං තදා>
      text <මම හත්‌ථං ගහෙත්‌වාන උපානයි මහාමුනිං>
    text <39>
      text <ඉමෙමං උද්‌දිසිස්‌සන්‌ති බුද්‌ධා ලොකග්‌ගනායකා>
      text <තෙහං උපට්‌ඨිං සක්‌කච්‌චං පසන්‌නො සෙහි පාණිභි>
    text <40>
      text <එකත්‌තිංසෙ ඉතො කප්‌පෙ බුද්‌ධෙ උපට්‌ඨහිං තදා>
      text <දුග්‌ගතිං නාභිජානාමි උපට්‌ඨානස්‌සිදං ඵලං>
    text <41>
      text <තෙවීසම්‌හි ඉතො කප්‌පෙ චතුරො ආසු ඛත්‌තියා>
      text <සමණුපට්‌ඨාකා නාම චක්‌කවත්‌තී මහබ්‌බලා>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බුද්‌ධුපට්‌ඨායිකො ථෙරො ඉමා ගාථායො අභාසිත්‌ථාති>
    stand <බුද්‌ධුපට්‌ඨායිකත්‌ථෙරස්‌සාපදානං නවමං>
  text <පුබ්‌බඞ්‌ගමියත්‌ථෙරඅපදානං>
    text <43>
      text <චුල්‌ලාසීතිසහස්‌සානි පබ්‌බජිම්‌හ අකිඤ්‌චනා>
      text <තෙසං පුබ්‌බඞ්‌ගමො ආසිං උත්‌තමත්‌ථස්‌ස පත්‌තියා>
    text <44>
      text <සරාගා සභවා චෙතෙ විප්‌පසන්‌නමනාවිලා>
      text <උපට්‌ඨහිංසු සක්‌කච්‌චං පසන්‌නා සෙහි පාණිභි>
    text <45>
      text <ඛීණාසවා වන්‌තදොසා කතකිච්‌චා අනාසවා>
      text <ඵරිංසු මෙත්‌තචිත්‌තෙන සයම්‌භූ අපරාජිතා>
    text <46>
      text <තෙසං උපට්‌ඨහිත්‌වාන සම්‌බුද්‌ධානං පතිස්‌සතො>
      text <මරණඤ්‌ච අනුප්‌පත්‌තො දෙවත්‌තඤ්‌ච අගම්‌හසෙ>
    text <47>
      text <චතුන්‌නවුතිතො කප්‌පෙ යං සීලමනුපාලයිං>
      text <දුග්‌ගතිං නාභිජානාමි සඤ්‌ඤමස්‌ස ඉදං ඵලං>
    text <48>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <පණ්‌ණං ඵලං පච්‌චුග්‌ගමං එකපුප්‌ඵි ච මඝවා>
      text <උපට්‌ඨාකාපදානඤ්‌ච පබ්‌බජ්‌ජා බුද්‌ධුපට්‌ඨාකො>
      text <පුබ්‌බඞ්‌ගමො ච ගාථායො අට්‌ඨතාලීස කිත්‌තිතා>
    text <ඉත්‌ථං සුදං ආයස්‌මා පුබ්‌බඞ්‌ගමියො ථෙරො ඉමා ගාථායො අභාසිත්‌ථාති>
    stand <පුබ්‌බඞ්‌ගමියත්‌ථෙරස්‌සාපදානං දසමං>
    stand <පණ්‌ණදායකවග්‌ගො එකූනතිංසතිමො>
    text <තස්‌සුද්‌දානං>
