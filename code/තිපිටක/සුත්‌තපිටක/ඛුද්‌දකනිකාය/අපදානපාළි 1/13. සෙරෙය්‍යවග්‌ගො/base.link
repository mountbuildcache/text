text <සෙරෙය්‍යවග්‌ගො>
  text <සෙරෙය්‍යකත්‌ථෙරඅපදානං>
    text <1>
      text <අජ්‌ඣායකො මන්‌තධරො තිණ්‌ණං වෙදාන පාරගූ>
      text <අබ්‌භොකාසෙ ඨිතො සන්‌තො අද්‌දසං ලොකනායකං>
    text <2>
      text <සීහං යථා වනචරං බ්‍යග්‌ඝරාජංව නිත්‌තසං>
      text <තිධාපභින්‌නමාතඞ්‌ගං කුඤ්‌ජරංව මහෙසිනං>
    text <3>
      text <සෙරෙය්‍යකං ගහෙත්‌වාන ආකාසෙ උක්‌ඛිපිං අහං>
      text <බුද්‌ධස්‌ස ආනුභාවෙන පරිවාරෙන්‌ති සබ්‌බසො>
    text <4>
      text <අධිට්‌ඨහි මහාවීරො සබ්‌බඤ්‌ඤූ ලොකනායකො>
      text <සමන්‌තා පුප්‌ඵච්‌ඡදනා ඔකිරිංසු නරාසභං>
    text <5>
      text <තතො සා පුප්‌ඵකඤ්‌චුකා අන්‌තොවණ්‌ටා බහිමුඛා>
      text <සත්‌තාහං ඡදනං කත්‌වා තතො අන්‌තරධායථ>
    text <6>
      text <තඤ්‌ච අච්‌ඡරියං දිස්‌වා අබ්‌භුතං ලොමහංසනං>
      text <බුද්‌ධෙ චිත්‌තං පසාදෙසිං සුගතෙ ලොකනායකෙ>
    text <7>
      text <තෙන චිත්‌තප්‌පසාදෙන සුක්‌කමූලෙන චොදිතො>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <8>
      text <පන්‌නරසසහස්‌සම්‌හි කප්‌පානං පඤ්‌චවීසති>
      text <වීතමලා සමානා ච චක්‌කවත්‌තී මහබ්‌බලා>
    text <9>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සෙරෙය්‍යකො ථෙරො ඉමා ගාථායො අභාසිත්‌ථාති>
    stand <සෙරෙය්‍යකත්‌ථෙරස්‌සාපදානං පඨමං>
  text <පුප්‌ඵථූපියත්‌ථෙරඅපදානං>
    text <10>
      text <හිමවන්‌තස්‌සාවිදූරෙ කුක්‌කුරො නාම පබ්‌බතො>
      text <වෙමජ්‌ඣෙ තස්‌ස වසති බ්‍රාහ්‌මණො මන්‌තපාරගූ>
    text <11>
      text <පඤ්‌ච සිස්‌සසහස්‌සානි පරිවාරෙන්‌ති මං සදා>
      text <පුබ්‌බුට්‌ඨායී ච තෙ ආසුං මන්‌තෙසු ච විසාරදා>
    text <12>
      text <බුද්‌ධො ලොකෙ සමුප්‌පන්‌නො තං විජානාථ නො භවං>
      text <අසීතිබ්‍යඤ්‌ජනානස්‌ස බාත්‌තිංසවරලක්‌ඛණා>
    text <13>
      text <බ්‍යාමප්‌පභො ජිනවරො ආදිච්‌චොව විරොචති>
      text <සිස්‌සානං වචනං සුත්‌වා බ්‍රාහ්‌මණො මන්‌තපාරගූ>
    text <14>
      text <අස්‌සමා අභිනික්‌ඛම්‌ම දිසං පුච්‌ඡති සිස්‌සකෙ>
      text <යම්‌හි දෙසෙ මහාවීරො වසති ලොකනායකො>
    text <15>
      text <තාහං දිසං නමස්‌සිස්‌සං ජිනං අප්‌පටිපුග්‌ගලං>
      text <උදග්‌ගචිත්‌තො සුමනො පූජෙසිං තං තථාගතං>
    text <16>
      text <එථ සිස්‌සා ගමිස්‌සාම දක්‌ඛිස්‌සාම තථාගතං>
      text <වන්‌දිත්‌වා සත්‌ථුනො පාදෙ සොස්‌සාම ජිනසාසනං>
    text <17>
      text <එකාහං අභිනික්‌ඛම්‌ම බ්‍යාධිං පටිලභිං අහං>
      text <බ්‍යාධිනා පීළිතො සන්‌තො සාලං වාසයිතුං ගමිං>
    text <18>
      text <සබ්‌බෙ සිස්‌සෙ සමානෙත්‌වා අපුච්‌ඡිං තෙ තථාගතං>
      text <කීදිසං ලොකනාථස්‌ස ගුණං පරමබුද්‌ධිනො>
    text <19>
      text <තෙ මෙ පුට්‌ඨා වියාකංසු යථා දස්‌සාවිනො තථා>
      text <සක්‌කච්‌චං බුද්‌ධසෙට්‌ඨං තං දෙසෙසුං මම සම්‌මුඛා>
    text <20>
      text <තෙසාහං වචනං සුත්‌වා සකං චිත්‌තං පසාදයිං>
      text <පුප්‌ඵෙහි ථූපං කත්‌වාන තත්‌ථ කාලඞ්‌කතො අහං>
    text <21>
      text <තෙ මෙ සරීරං ඣාපෙත්‌වා අගමුං බුද්‌ධසන්‌තිකං>
      text <අඤ්‌ජලිං පග්‌ගහෙත්‌වාන සත්‌ථාරමභිවාදයුං>
    text <22>
      text <පුප්‌ඵෙහි ථූපං කත්‌වාන සුගතස්‌ස මහෙසිනො>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <23>
      text <චත්‌තාලීසසහස්‌සම්‌හි කප්‌පෙ සොළස ඛත්‌තියා>
      text <නාමෙනග්‌ගිසමා නාම චක්‌කවත්‌තී මහබ්‌බලා>
    text <24>
      text <වීසකප්‌පසහස්‌සම්‌හි රාජානො චක්‌කවත්‌තිනො>
      text <ඝතාසනසනාමාව අට්‌ඨත්‌තිංස මහීපතී>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුප්‌ඵථූපියො ථෙරො ඉමා ගාථායො අභාසිත්‌ථාති>
    stand <පුප්‌ඵථූපියත්‌ථෙරස්‌සාපදානං දුතියං>
  text <පායසදායකත්‌ථෙරඅපදානං>
    text <26>
      text <සුවණ්‌ණවණ්‌ණො සම්‌බුද්‌ධො බාත්‌තිංසවරලක්‌ඛණො>
      text <පවනා අභිනික්‌ඛන්‌තො භික්‌ඛුසඞ්‌ඝපුරක්‌ඛතො>
    text <27>
      text <මහච්‌චා කංසපාතියා වඩ්‌ඪෙත්‌වා පායසං අහං>
      text <ආහුතිං යිට්‌ඨුකාමො සො උපනෙසිං බලිං අහං>
    text <28>
      text <භගවා තම්‌හි සමයෙ ලොකජෙට්‌ඨො නරාසභො>
      text <චඞ්‌කමං සුසමාරූළ්‌හො අම්‌බරෙ අනිලායනෙ>
    text <29>
      text <තඤ්‌ච අච්‌ඡරියං දිස්‌වා අබ්‌භුතං ලොමහංසනං>
      text <ඨපයිත්‌වා කංසපාතිං විපස්‌සිං අභිවාදයිං>
    text <30>
      text <තුවං දෙවොසි සබ්‌බඤ්‌ඤූ සදෙවෙ සහමානුසෙ>
      text <අනුකම්‌පං උපාදාය පටිගණ්‌හ මහාමුනි>
    text <31>
      text <පටිග්‌ගහෙසි භගවා සබ්‌බඤ්‌ඤූ ලොකනායකො>
      text <මම සඞ්‌කප්‌පමඤ්‌ඤාය සත්‌ථා ලොකෙ මහාමුනි>
    text <32>
      text <එකනවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි පායසස්‌ස ඉදං ඵලං>
    text <33>
      text <එකතාලීසිතො කප්‌පෙ බුද්‌ධො නාමාසි ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <34>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පායසදායකො ථෙරො ඉමා ගාථායො අභාසිත්‌ථාති>
    stand <පායසදායකත්‌ථෙරස්‌සාපදානං තතියං>
  text <ගන්‌ධොදකියත්‌ථෙරඅපදානං>
    text <35>
      text <නිසජ්‌ජ පාසාදවරෙ විපස්‌සිං අද්‌දසං ජිනං>
      text <කකුධං විලසන්‌තංව සබ්‌බඤ්‌ඤුං තමනාසකං>
    text <36>
      text <පාසාදස්‌සාවිදූරෙ ච ගච්‌ඡති ලොකනායකො>
      text <පභා නිද්‌ධාවතෙ තස්‌ස යථා ච සතරංසිනො>
    text <37>
      text <ගන්‌ධොදකඤ්‌ච පග්‌ගය්‌හ බුද්‌ධසෙට්‌ඨං සමොකිරිං>
      text <තෙන චිත්‌තප්‌පසාදෙන තත්‌ථ කාලඞ්‌කතො අහං>
    text <38>
      text <එකනවුතිතො කප්‌පෙ යං ගන්‌ධොදකමාකිරිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <39>
      text <එකත්‌තිංසෙ ඉතො කප්‌පෙ සුගන්‌ධො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <40>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ගන්‌ධොදකියො ථෙරො ඉමා ගාථායො අභාසිත්‌ථාති>
    stand <ගන්‌ධොදකියත්‌ථෙරස්‌සාපදානං චතුත්‌ථං>
  text <සම්‌මුඛාථවිකත්‌ථෙරඅපදානං>
    text <41>
      text <ජායමානෙ විපස්‌සිම්‌හි නිමිත්‌තං බ්‍යාකරිං අහං>
      text <නිබ්‌බාපයිඤ්‌ච ජනතං බුද්‌ධො ලොකෙ භවිස්‌සති>
    text <42>
      text <යස්‌මිඤ්‌ච ජායමානස්‌මිං දසසහස්‌සි කම්‌පති>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <43>
      text <යස්‌මිඤ්‌ච ජායමානස්‌මිං ආලොකො විපුලො අහු>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <44>
      text <යස්‌මිඤ්‌ච ජායමානස්‌මිං සරිතායො න සන්‌දයුං>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <45>
      text <යස්‌මිඤ්‌ච ජායමානස්‌මිං අවීචග්‌ගි න පජ්‌ජලි>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <46>
      text <යස්‌මිඤ්‌ච ජායමානස්‌මිං පක්‌ඛිසඞ්‌ඝො න සංචරි>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <47>
      text <යස්‌මිඤ්‌ච ජායමානස්‌මිං වාතක්‌ඛන්‌ධො න වායති>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <48>
      text <යස්‌මිඤ්‌ච ජායමානස්‌මිං සබ්‌බරතනානි ජොතයුං>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <49>
      text <යස්‌මිඤ්‌ච ජායමානස්‌මිං සත්‌තාසුං පදවික්‌කමා>
      text <සො දානි භගවා සත්‌ථා ධම්‌මං දෙසෙති චක්‌ඛුමා>
    text <50>
      text <ජාතමත්‌තො ච සම්‌බුද්‌ධො දිසා සබ්‌බා විලොකයි>
      text <වාචාසභිමුදීරෙසි එසා බුද්‌ධාන ධම්‌මතා>
    text <51>
      text <සංවෙජයිත්‌වා ජනතං ථවිත්‌වා ලොකනායකං>
      text <සම්‌බුද්‌ධං අභිවාදෙත්‌වා පක්‌කාමිං පාචිනාමුඛො>
    text <52>
      text <එකනවුතිතො කප්‌පෙ යං බුද්‌ධමභිථොමයිං>
      text <දුග්‌ගතිං නාභිජානාමි ථොමනාය ඉදං ඵලං>
    text <53>
      text <ඉතො නවුතිකප්‌පම්‌හි සම්‌මුඛාථවිකව්‌හයො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <54>
      text <පථවීදුන්‌දුභි නාම එකූනනවුතිම්‌හිතො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <55>
      text <අට්‌ඨාසීතිම්‌හිතො කප්‌පෙ ඔභාසො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <56>
      text <සත්‌තාසීතිම්‌හිතො කප්‌පෙ සරිතච්‌ඡෙදනව්‌හයො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <57>
      text <අග්‌ගිනිබ්‌බාපනො නාම කප්‌පානං ඡළසීතියා>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <58>
      text <ගතිපච්‌ඡෙදනො නාම කප්‌පානං පඤ්‌චසීතියා>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <59>
      text <රාජා වාතසමො නාම කප්‌පානං චුල්‌ලසීතියා>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <60>
      text <රතනපජ්‌ජලො නාම කප්‌පානං තෙඅසීතියා>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <61>
      text <පදවික්‌කමනො නාම කප්‌පානං ද්‌වෙඅසීතියා>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <62>
      text <රාජා විලොකනො නාම කප්‌පානං එකසීතියා>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <63>
      text <ගිරසාරොති නාමෙන කප්‌පෙසීතිම්‌හි ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <64>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සම්‌මුඛාථවිකො ථෙරො ඉමා ගාථායො අභාසිත්‌ථාති>
    stand <සම්‌මුඛාථවිකත්‌ථෙරස්‌සාපදානං පඤ්‌චමං>
  text <කුසුමාසනියත්‌ථෙරඅපදානං>
    text <65>
      text <නගරෙ ධඤ්‌ඤවතියා අහොසිං බ්‍රාහ්‌මණො තදා>
      text <ලක්‌ඛණෙ ඉතිහාසෙ ච සනිඝණ්‌ඩුසකෙටුභෙ>
    text <66>
      text <පදකො වෙය්‍යාකරණො නිමිත්‌තකොවිදො අහං>
      text <මන්‌තෙ ච සිස්‌සෙ වාචෙසිං තිණ්‌ණං වෙදාන පාරගූ>
    text <67>
      text <පඤ්‌ච උප්‌පලහත්‌ථානි පිට්‌ඨියං ඨපිතානි මෙ>
      text <ආහුතිං යිට්‌ඨුකාමොහං පිතුමාතුසමාගමෙ>
    text <68>
      text <තදා විපස්‌සී භගවා භික්‌ඛුසඞ්‌ඝපුරක්‌ඛතො>
      text <ඔභාසෙන්‌තො දිසා සබ්‌බා ආගච්‌ඡති නරාසභො>
    text <69>
      text <ආසනං පඤ්‌ඤපෙත්‌වාන නිමන්‌තෙත්‌වා මහාමුනිං>
      text <සන්‌ථරිත්‌වාන තං පුප්‌ඵං අභිනෙසිං සකං ඝරං>
    text <70>
      text <යං මෙ අත්‌ථි සකෙ ගෙහෙ ආමිසං පච්‌චුපට්‌ඨිතං>
      text <තාහං බුද්‌ධස්‌ස පාදාසිං පසන්‌නො සෙහි පාණිභි>
    text <71>
      text <භුත්‌තාවිං කාලමඤ්‌ඤාය පුප්‌ඵහත්‌ථමදාසහං>
      text <අනුමොදිත්‌වාන සබ්‌බඤ්‌ඤූ පක්‌කාමි උත්‌තරාමුඛො>
    text <72>
      text <එකනවුතිතො කප්‌පෙ යං පුප්‌ඵමදදිං තදා>
      text <දුග්‌ගතිං නාභිජානාමි පුප්‌ඵදානස්‌සිදං ඵලං>
    text <73>
      text <අනන්‌තරං ඉතො කප්‌පෙ රාජාහුං වරදස්‌සනො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <74>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කුසුමාසනියො ථෙරො ඉමා ගාථායො අභාසිත්‌ථාති>
    stand <කුසුමාසනියත්‌ථෙරස්‌සාපදානං ඡට්‌ඨං>
  text <ඵලදායකත්‌ථෙරඅපදානං>
    text <75>
      text <අජ්‌ඣායකො මන්‌තධරො තිණ්‌ණං වෙදාන පාරගූ>
      text <හිමවන්‌තස්‌සාවිදූරෙ වසාමි අස්‌සමෙ අහං>
    text <76>
      text <අග්‌ගිහුත්‌තඤ්‌ච මෙ අත්‌ථි පුණ්‌ඩරීකඵලානි ච>
      text <පුටකෙ නික්‌ඛිපිත්‌වාන දුමග්‌ගෙ ලග්‌ගිතං මයා>
    text <77>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <මමුද්‌ධරිතුකාමො සො භික්‌ඛන්‌තො මමුපාගමි>
    text <78>
      text <පසන්‌නචිත්‌තො සුමනො ඵලං බුද්‌ධස්‌සදාසහං>
      text <විත්‌තිසඤ්‌ජනනො මය්‌හං දිට්‌ඨධම්‌මසුඛාවහො>
    text <79>
      text <සුවණ්‌ණවණ්‌ණො සම්‌බුද්‌ධො ආහුතීනං පටිග්‌ගහො>
      text <අන්‌තලික්‌ඛෙ ඨිතො සත්‌ථා ඉමං ගාථං අභාසථ>
    text <80>
      text <ඉමිනා ඵලදානෙන චෙතනාපණිධීහි ච>
      text <කප්‌පානං සතසහස්‌සං දුග්‌ගතිං නුපපජ්‌ජසි>
    text <81>
      text <තෙනෙව සුක්‌කමූලෙන අනුභොත්‌වාන සම්‌පදා>
      text <පත්‌තොම්‌හි අචලං ඨානං හිත්‌වා ජයපරාජයං>
    text <82>
      text <ඉතො සත්‌තසතෙ කප්‌පෙ රාජා ආසිං සුමඞ්‌ගලො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <83>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඵලදායකො ථෙරො ඉමා ගාථායො අභාසිත්‌ථාති>
    stand <ඵලදායකත්‌ථෙරස්‌සාපදානං සත්‌තමං>
  text <ඤාණසඤ්‌ඤිකත්‌ථෙරඅපදානං>
    text <84>
      text <පබ්‌බතෙ හිමවන්‌තම්‌හි වසාමි පබ්‌බතන්‌තරෙ>
      text <පුලිනං සොභනං දිස්‌වා බුද්‌ධසෙට්‌ඨං අනුස්‌සරිං>
    text <85>
      text <ඤාණෙ උපනිධා නත්‌ථි සඞ්‌ඛාරං නත්‌ථි සත්‌ථුනො>
      text <සබ්‌බධම්‌මං අභිඤ්‌ඤාය ඤාණෙන අධිමුච්‌චති>
    text <86>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <ඤාණෙන තෙ සමො නත්‌ථි යාවතා ඤාණමුත්‌තමං>
    text <87>
      text <ඤාණෙ චිත්‌තං පසාදෙත්‌වා කප්‌පං සග්‌ගම්‌හි මොදහං>
      text <අවසෙසෙසු කප්‌පෙසු කුසලං චරිතං මයා>
    text <88>
      text <එකනවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි ඤාණසඤ්‌ඤායිදං ඵලං>
    text <89>
      text <ඉතො සත්‌තතිකප්‌පම්‌හි එකො පුලිනපුප්‌ඵියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <90>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඤාණසඤ්‌ඤිකො ථෙරො ඉමා ගාථායො අභාසිත්‌ථාති>
    stand <ඤාණසඤ්‌ඤිකත්‌ථෙරස්‌සාපදානං අට්‌ඨමං>
  text <ගණ්‌ඨිපුප්‌ඵියත්‌ථෙරඅපදානං>
    text <91>
      text <සුවණ්‌ණවණ්‌ණො සම්‌බුද්‌ධො විපස්‌සී දක්‌ඛිණාරහො>
      text <පුරක්‌ඛතො සාවකෙහි ආරාමා අභිනික්‌ඛමි>
    text <92>
      text <දිස්‌වානහං බුද්‌ධසෙට්‌ඨං සබ්‌බඤ්‌ඤුං තමනාසකං>
      text <පසන්‌නචිත්‌තො සුමනො ගණ්‌ඨිපුප්‌ඵං අපූජයිං>
    text <93>
      text <තෙන චිත්‌තප්‌පසාදෙන ද්‌විපදින්‌දස්‌ස තාදිනො>
      text <හට්‌ඨො හට්‌ඨෙන චිත්‌තෙන පුන වන්‌දිං තථාගතං>
    text <94>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <95>
      text <එකතාලීසිතො කප්‌පෙ චරණො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <96>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ගණ්‌ඨිපුප්‌ඵියො ථෙරො ඉමා ගාථායො අභාසිත්‌ථාති>
    stand <ගණ්‌ඨිපුප්‌ඵියත්‌ථෙරස්‌සාපදානං නවමං>
  text <පදුමපූජකත්‌ථෙරඅපදානං>
    text <97>
      text <හිමවන්‌තස්‌සාවිදූරෙ ගොතමො නාම පබ්‌බතො>
      text <නානාරුක්‌ඛෙහි සඤ්‌ඡන්‌නො මහාභූතගණාලයො>
    text <98>
      text <වෙමජ්‌ඣම්‌හි ච තස්‌සාසි අස්‌සමො අභිනිම්‌මිතො>
      text <පුරක්‌ඛතො සසිස්‌සෙහි වසාමි අස්‌සමෙ අහං>
    text <99>
      text <ආයන්‌තු මෙ සිස්‌සගණා පදුමං ආහරන්‌තු මෙ>
      text <බුද්‌ධපූජං කරිස්‌සාමි ද්‌විපදින්‌දස්‌ස තාදිනො>
    text <100>
      text <එවන්‌ති තෙ පටිස්‌සුත්‌වා පදුමං ආහරිංසු මෙ>
      text <තථා නිමිත්‌තං කත්‌වාහං බුද්‌ධස්‌ස අභිරොපයිං>
    text <101>
      text <සිස්‌සෙ තදා සමානෙත්‌වා සාධුකං අනුසාසහං>
      text <මා ඛො තුම්‌හෙ පමජ්‌ජිත්‌ථ අප්‌පමාදො සුඛාවහො>
    text <102>
      text <එවං සමනුසාසිත්‌වා තෙ සිස්‌සෙ වචනක්‌ඛමෙ>
      text <අප්‌පමාදගුණෙ යුත්‌තො තදා කාලඞ්‌කතො අහං>
    text <103>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <104>
      text <එකපඤ්‌ඤාසකප්‌පම්‌හි රාජා ආසිං ජලුත්‌තමො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <105>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා පදුමපූජකො ථෙරො ඉමා ගාථායො අභාසිත්‌ථාති>
      text <සෙරෙය්‍යකො පුප්‌ඵථූපි පායසො ගන්‌ධථොමකො>
      text <ආසනි ඵලසඤ්‌ඤී ච ගණ්‌ඨිපදුමපුප්‌ඵියො>
      text <පඤ්‌චුත්‌තරසතා ගාථා ගණිතා අත්‌ථදස්‌සිභි>
    stand <පදුමපූජකත්‌ථෙරස්‌සාපදානං දසමං>
    stand <සෙරෙය්‍යවග්‌ගො තෙරසමො>
    text <තස්‌සුද්‌දානං>
