text <පදුමකෙසරවග්‌ගො>
  text <පදුමකෙසරියත්‌ථෙරඅපදානං>
    text <1>
      text <ඉසිසඞ්‌ඝෙ අහං පුබ්‌බෙ ආසිං මාතඞ්‌ගවාරණො>
      text <මහෙසීනං පසාදෙන පද්‌මකෙසරමොකිරිං>
    text <2>
      text <පච්‌චෙකජිනසෙට්‌ඨෙසු ධුතරාගෙසු තාදිසු>
      text <තෙසු චිත්‌තං පසාදෙත්‌වා කප්‌පං සග්‌ගම්‌හි මොදහං>
    text <3>
      text <එකනවුතිතො කප්‌පෙ කෙසරං ඔකිරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <4>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පදුමකෙසරියො ථෙරො ඉමා ගාථායො අභාසිත්‌ථාති>
    stand <පදුමකෙසරියත්‌ථෙරස්‌සාපදානං පඨමං>
  text <සබ්‌බගන්‌ධියත්‌ථෙරඅපදානං>
    text <5>
      text <ගන්‌ධමාලං මයා දින්‌නං විපස්‌සිස්‌ස මහෙසිනො>
      text <අදාසිං උජුභූතස්‌ස කොසෙය්‍යවත්‌ථමුත්‌තමං>
    text <6>
      text <එකනවුතිතො කප්‌පෙ යං වත්‌ථමදදිං පුරෙ>
      text <දුග්‌ගතිං නාභිජානාමි ගන්‌ධදානස්‌සිදං ඵලං>
    text <7>
      text <ඉතො පන්‌නරසෙ කප්‌පෙ සුචෙළො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <8>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සබ්‌බගන්‌ධියො ථෙරො ඉමා ගාථායො අභාසිත්‌ථාති>
    stand <සබ්‌බගන්‌ධියත්‌ථෙරස්‌සාපදානං දුතියං>
  text <පරමන්‌නදායකත්‌ථෙරඅපදානං>
    text <9>
      text <කණිකාරංව ජොතන්‌තං උදයන්‌තංව භාණුමං>
      text <විපස්‌සිං අද්‌දසං බුද්‌ධං ලොකජෙට්‌ඨං නරාසභං>
    text <10>
      text <අඤ්‌ජලිං පග්‌ගහෙත්‌වාන අභිනෙසිං සකං ඝරං>
      text <අභිනෙත්‌වාන සම්‌බුද්‌ධං පරමන්‌නමදාසහං>
    text <11>
      text <එකනවුතිතො කප්‌පෙ පරමන්‌නමදිං තදා>
      text <දුග්‌ගතිං නාභිජානාමි පරමන්‌නස්‌සිදං ඵලං>
    text <12>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පරමන්‌නදායකො ථෙරො ඉමා ගාථායො අභාසිත්‌ථාති>
    stand <පරමන්‌නදායකත්‌ථෙරස්‌සාපදානං තතියං>
  text <ධම්‌මසඤ්‌ඤකත්‌ථෙරඅපදානං>
    text <13>
      text <විපස්‌සිනො භගවතො මහාබොධිමහො අහු>
      text <රුක්‌ඛට්‌ඨස්‌සෙව සම්‌බුද්‌ධො ලොකජෙට්‌ඨො නරාසභො>
    text <14>
      text <භගවා තම්‌හි සමයෙ භික්‌ඛුසඞ්‌ඝපුරක්‌ඛතො>
      text <චතුසච්‌චං පකාසෙති වාචාසභිමුදීරයං>
    text <15>
      text <සඞ්‌ඛිත්‌තෙන ච දෙසෙන්‌තො විත්‌ථාරෙන ච දෙසයං>
      text <විවට්‌ටච්‌ඡදො සම්‌බුද්‌ධො නිබ්‌බාපෙසි මහාජනං>
    text <16>
      text <තස්‌සාහං ධම්‌මං සුත්‌වාන ලොකජෙට්‌ඨස්‌ස තාදිනො>
      text <වන්‌දිත්‌වා සත්‌ථුනො පාදෙ පක්‌කාමිං උත්‌තරාමුඛො>
    text <17>
      text <එකනවුතිතො කප්‌පෙ යං ධම්‌මමසුණිං තදා>
      text <දුග්‌ගතිං නාභිජානාමි ධම්‌මසවස්‌සිදං ඵලං>
    text <18>
      text <තෙත්‌තිංසම්‌හි ඉතො කප්‌පෙ එකො ආසිං මහීපති>
      text <සුතවා නාම නාමෙන චක්‌කවත්‌තී මහබ්‌බලො>
    text <19>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ධම්‌මසඤ්‌ඤකො ථෙරො ඉමා ගාථායො අභාසිත්‌ථාති>
    stand <ධම්‌මසඤ්‌ඤකත්‌ථෙරස්‌සාපදානං චතුත්‌ථං>
  text <ඵලදායකත්‌ථෙරඅපදානං>
    text <20>
      text <භාගීරථීනදීතීරෙ අහොසි අස්‌සමො තදා>
      text <තමහං අස්‌සමං ගච්‌ඡිං ඵලහත්‌ථො අපෙක්‌ඛවා>
    text <21>
      text <විපස්‌සිං තත්‌ථ අද්‌දක්‌ඛිං පීතරංසිංව භාණුමං>
      text <යං මෙ අත්‌ථි ඵලං සබ්‌බං අදාසිං සත්‌ථුනො අහං>
    text <22>
      text <එකනවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <23>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඵලදායකො ථෙරො ඉමා ගාථායො අභාසිත්‌ථාති>
    stand <ඵලදායකත්‌ථෙරස්‌සාපදානං පඤ්‌චමං>
  text <සම්‌පසාදකත්‌ථෙරඅපදානං>
    text <24>
      text <නමො තෙ බුද්‌ධ වීරත්‌ථු විප්‌පමුත්‌තොසි සබ්‌බධි>
      text <බ්‍යසනම්‌හි අනුප්‌පත්‌තො තස්‌ස මෙ සරණං භව>
    text <25>
      text <සිද්‌ධත්‌ථො තස්‌ස බ්‍යාකාසි ලොකෙ අප්‌පටිපුග්‌ගලො>
      text <මහොදධිසමො සඞ්‌ඝො අප්‌පමෙය්‍යො අනුත්‌තරො>
    text <26>
      text <තත්‌ථ ත්‌වං විරජෙ ඛෙත්‌තෙ අනන්‌තඵලදායකෙ>
      text <සඞ්‌ඝෙ චිත්‌තං පසාදෙත්‌වා සුබීජං වාප රොපය>
    text <27>
      text <ඉදං වත්‌වාන සබ්‌බඤ්‌ඤූ ලොකජෙට්‌ඨො නරාසභො>
      text <මමෙව අනුසාසිත්‌වා වෙහාසං නභමුග්‌ගමි>
    text <28>
      text <අචිරං ගතමත්‌තම්‌හි සබ්‌බඤ්‌ඤුම්‌හි නරාසභෙ>
      text <මරණං සමනුප්‌පත්‌තො තුසිතං උපපජ්‌ජහං>
    text <29>
      text <තදාහං විරජෙ ඛෙත්‌තෙ අනන්‌තඵලදායකෙ>
      text <සඞ්‌ඝෙ චිත්‌තං පසාදෙත්‌වා කප්‌පං සග්‌ගම්‌හි මොදහං>
    text <30>
      text <චතුන්‌නවුතිතො කප්‌පෙ පසාදමලභිං තදා>
      text <දුග්‌ගතිං නාභිජානාමි පසාදස්‌ස ඉදං ඵලං>
    text <31>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සම්‌පසාදකො ථෙරො ඉමා ගාථායො අභාසිත්‌ථාති>
    stand <සම්‌පසාදකත්‌ථෙරස්‌සාපදානං ඡට්‌ඨං>
  text <ආරාමදායකත්‌ථෙරඅපදානං>
    text <32>
      text <සිද්‌ධත්‌ථස්‌ස භගවතො ආරාමො රොපිතො මයා>
      text <සන්‌දච්‌ඡායෙසු රුක්‌ඛෙසු උපාසන්‌තෙසු පක්‌ඛිසු>
    text <33>
      text <අද්‌දසං විරජං බුද්‌ධං ආහුතීනං පටිග්‌ගහං>
      text <ආරාමං අභිනාමෙසිං ලොකජෙට්‌ඨං නරාසභං>
    text <34>
      text <හට්‌ඨො හට්‌ඨෙන චිත්‌තෙන ඵලං පුප්‌ඵමදාසහං>
      text <තතො ජාතප්‌පසාදොව තං වනං පරිණාමයිං>
    text <35>
      text <බුද්‌ධස්‌ස යමිදං දාසිං විප්‌පසන්‌නෙන චෙතසා>
      text <භවෙ නිබ්‌බත්‌තමානම්‌හි නිබ්‌බත්‌තති ඵලං මම>
    text <36>
      text <චතුන්‌නවුතිතො කප්‌පෙ යං ආරාමමදං තදා>
      text <දුග්‌ගතිං නාභිජානාමි ආරාමස්‌ස ඉදං ඵලං>
    text <37>
      text <සත්‌තතිංසෙ ඉතො කප්‌පෙ සත්‌තාසුං මුදුසීතලා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <38>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ආරාමදායකො ථෙරො ඉමා ගාථායො අභාසිත්‌ථාති>
    stand <ආරාමදායකත්‌ථෙරස්‌සාපදානං සත්‌තමං>
  text <අනුලෙපදායකත්‌ථෙරඅපදානං>
    text <39>
      text <අත්‌ථදස්‌සිස්‌ස මුනිනො අද්‌දසං සාවකං අහං>
      text <නවකම්‌මං කරොන්‌තස්‌ස සීමාය උපගච්‌ඡහං>
    text <40>
      text <නිට්‌ඨිතෙ නවකම්‌මෙ ච අනුලෙපමදාසහං>
      text <පසන්‌නචිත්‌තො සුමනො පුඤ්‌ඤක්‌ඛෙත්‌තෙ අනුත්‌තරෙ>
    text <41>
      text <අට්‌ඨාරසෙ කප්‌පසතෙ යං කම්‌මමකරිං තදා>
      text <දුග්‌ගතිං නාභිජානාමි අනුලෙපස්‌සිදං ඵලං>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අනුලෙපදායකො ථෙරො ඉමා ගාථායො අභාසිත්‌ථාති>
    stand <අනුලෙපදායකත්‌ථෙරස්‌සාපදානං අට්‌ඨමං>
  text <බුද්‌ධසඤ්‌ඤකත්‌ථෙරඅපදානං>
    text <43>
      text <උදෙන්‌තං සතරංසිංව පීතරංසිංව භාණුමං>
      text <වනන්‌තරගතං සන්‌තං ලොකජෙට්‌ඨං නරාසභං>
    text <44>
      text <අද්‌දසං සුපිනන්‌තෙන සිද්‌ධත්‌ථං ලොකනායකං>
      text <තත්‌ථ චිත්‌තං පසාදෙත්‌වා සුගතිං උපපජ්‌ජහං>
    text <45>
      text <චතුන්‌නවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <46>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා බුද්‌ධසඤ්‌ඤකො ථෙරො ඉමා ගාථායො අභාසිත්‌ථාති>
    stand <බුද්‌ධසඤ්‌ඤකත්‌ථෙරස්‌සාපදානං නවමං>
  text <පබ්‌භාරදායකත්‌ථෙරඅපදානං>
    text <47>
      text <පියදස්‌සිනො භගවතො පබ්‌භාරො සොධිතො මයා>
      text <ඝටකඤ්‌ච උපට්‌ඨාසිං පරිභොගාය තාදිනො>
    text <48>
      text <තං මෙ බුද්‌ධො වියාකාසි පියදස්‌සී මහාමුනි>
      text <සහස්‌සකණ්‌ඩො සතභෙණ්‌ඩු ධජාලු හරිතාමයො>
    text <49>
      text <නිබ්‌බත්‌තිස්‌සති සො යූපො රතනඤ්‌ච අනප්‌පකං>
      text <පබ්‌භාරදානං දත්‌වාන කප්‌පං සග්‌ගම්‌හි මොදහං>
    text <50>
      text <ඉතො බාත්‌තිංසකප්‌පම්‌හි සුසුද්‌ධො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <51>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <කෙසරං ගන්‌ධමන්‌නඤ්‌ච ධම්‌මසඤ්‌ඤී ඵලෙන ච>
      text <පසාදාරාමදායී ච ලෙපකො බුද්‌ධසඤ්‌ඤකො>
      text <පබ්‌භාරදො ච ගාථායො එකපඤ්‌ඤාස කිත්‌තිතා>
    text <ඉත්‌ථං සුදං ආයස්‌මා පබ්‌භාරදායකො ථෙරො ඉමා ගාථායො අභාසිත්‌ථාති>
    stand <පබ්‌භාරදායකත්‌ථෙරස්‌සාපදානං දසමං>
    stand <පදුමකෙසරවග්‌ගො එකතිංසතිමො>
    text <තස්‌සුද්‌දානං>
