text <සකචින්‌තනියවග්‌ගො>
  text <සකචින්‌තනියත්‌ථෙරඅපදානං>
    text <1>
      text <පවනං කානනං දිස්‌වා අප්‌පසද්‌දමන්‌නාවිලං>
      text <ඉසීනං අනුචිණ්‌ණංව ආහුතීනං පටිග්‌ගහං>
    text <2>
      text <ථූපං කත්‌වාන පුලිනං නානාපුප්‌ඵං සමොකිරිං>
      text <සම්‌මුඛා විය සම්‌බුද්‌ධං නිම්‌මිතං අභිවන්‌දහං>
    text <3>
      text <සත්‌තරතනසම්‌පන්‌නො රාජා රට්‌ඨම්‌හි ඉස්‌සරො>
      text <සකකම්‌මාභිරද්‌ධොහං පුප්‌ඵපූජායිදං ඵලං>
    text <4>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵපූජායිදං ඵලං>
    text <5>
      text <අසීතිකප්‌පෙනන්‌තයසො චක්‌කවත්‌තී අහොසහං>
      text <සත්‌තරතනසම්‌පන්‌නො චතුදීපම්‌හි ඉස්‌සරො>
    text <6>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සකචින්‌තනියො ථෙරො ඉමා ගාථායො අභාසිත්‌ථාති>
    stand <සකචින්‌තනියත්‌ථෙරස්‌සාපදානං පඨමං>
  text <අවොපුප්‌ඵියත්‌ථෙරඅපදානං>
    text <7>
      text <විහාරා අභිනික්‌ඛම්‌ම අබ්‌භුට්‌ඨහිය චඞ්‌කමෙ>
      text <චතුසච්‌චං පකාසන්‌තො දෙසෙති අමතං පදං>
    text <8>
      text <සිඛිස්‌ස ගිරමඤ්‌ඤාය බුද්‌ධසෙට්‌ඨස්‌ස තාදිනො>
      text <නානාපුප්‌ඵං ගහෙත්‌වාන ආකාසම්‌හි සමොකිරිං>
    text <9>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <පත්‌තොම්‌හි අචලං ඨානං හිත්‌වා ජයපරාජයං>
    text <10>
      text <එකත්‌තිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵපූජායිදං ඵලං>
    text <11>
      text <ඉතො වීසතිකප්‌පම්‌හි සුමෙධො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <12>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අවොපුප්‌ඵියො ථෙරො ඉමා ගාථායො අභාසිත්‌ථාති>
    stand <අවොපුප්‌ඵියත්‌ථෙරස්‌සාපදානං දුතියං>
  text <පච්‌චාගමනියත්‌ථෙරඅපදානං>
    text <13>
      text <සින්‌ධුයා නදියා තීරෙ චක්‌කවාකො අහං තදා>
      text <සුද්‌ධසෙවාලභක්‌ඛොහං පාපෙසු ච සුසඤ්‌ඤතො>
    text <14>
      text <අද්‌දසං විරජං බුද්‌ධං ගච්‌ඡන්‌තං අනිලඤ්‌ජසෙ>
      text <තුණ්‌ඩෙන සාලං පග්‌ගය්‌හ විපස්‌සිස්‌සාභිරොපයිං>
    text <15>
      text <යස්‌ස සද්‌ධා තථාගතෙ අචලා සුපතිට්‌ඨිතා>
      text <තෙන චිත්‌තප්‌පසාදෙන දුග්‌ගතිං සො න ගච්‌ඡති>
    text <16>
      text <ස්‌වාගතං වත මෙ ආසි බුද්‌ධසෙට්‌ඨස්‌ස සන්‌තිකෙ>
      text <විහඞ්‌ගමෙන සන්‌තෙන සුබීජං රොපිතං මයා>
    text <17>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <18>
      text <සුචාරුදස්‌සනා නාම අට්‌ඨෙතෙ එකනාමකා>
      text <කප්‌පෙ සත්‌තරසෙ ආසුං චක්‌කවත්‌තී මහබ්‌බලා>
    text <19>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පච්‌චාගමනියො ථෙරො ඉමා ගාථායො අභාසිත්‌ථාති>
    stand <පච්‌චාගමනියත්‌ථෙරස්‌සාපදානං තතියං>
  text <පරප්‌පසාදකත්‌ථෙරඅපදානං>
    text <20>
      text <උසභං පවරං වීරං මහෙසිං විජිතාවිනං>
      text <සුවණ්‌ණවණ්‌ණං සම්‌බුද්‌ධං කො දිස්‌වා නප්‌පසීදති>
    text <21>
      text <හිමවාවාපරිමෙය්‍යො සාගරොව දුරුත්‌තරො>
      text <තථෙව ඣානං බුද්‌ධස්‌ස කො දිස්‌වා නප්‌පසීදති>
    text <22>
      text <වසුධා යථාප්‌පමෙය්‍යා චිත්‌තා වනවටංසකා>
      text <තථෙව සීලං බුද්‌ධස්‌ස කො දිස්‌වා නප්‌පසීදති>
    text <23>
      text <අනිලඤ්‌ජසාසඞ්‌ඛුබ්‌භො යථාකාසො අසඞ්‌ඛියො>
      text <තථෙව ඤාණං බුද්‌ධස්‌ස කො දිස්‌වා නප්‌පසීදති>
    text <24>
      text <ඉමාහි චතුගාථාහි බ්‍රාහ්‌මණො සෙනසව්‌හයො>
      text <බුද්‌ධසෙට්‌ඨං ථවිත්‌වාන සිද්‌ධත්‌ථං අපරාජිතං>
    text <25>
      text <චතුන්‌නවුතිකප්‌පානි දුග්‌ගතිං නුපපජ්‌ජථ>
      text <සුගතිං සුඛසම්‌පත්‌තිං අනුභොසිමනප්‌පකං>
    text <26>
      text <චතුන්‌නවුතිතො කප්‌පෙ ථවිත්‌වා ලොකනායකං>
      text <දුග්‌ගතිං නාභිජානාමි ථොමනාය ඉදං ඵලං>
    text <27>
      text <චාතුද්‌දසම්‌හි කප්‌පම්‌හි චතුරො ආසුමුග්‌ගතා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <28>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පරප්‌පසාදකො ථෙරො ඉමා ගාථායො අභාසිත්‌ථාති>
    stand <පරප්‌පසාදකත්‌ථෙරස්‌සාපදානං චතුත්‌ථං>
  text <භිසදායකත්‌ථෙරඅපදානං>
    text <29>
      text <වෙස්‌සභූ නාම නාමෙන ඉසීනං තතියො අහු>
      text <කානනං වනමොගය්‌හ විහාසි පුරිසුත්‌තමො>
    text <30>
      text <භිසමුළාලං ගණ්‌හිත්‌වා අගමං බුද්‌ධසන්‌තිකං>
      text <තඤ්‌ච බුද්‌ධස්‌ස පාදාසිං පසන්‌නො සෙහි පාණිභි>
    text <31>
      text <කරෙන ච පරාමට්‌ඨො වෙස්‌සභූවරබුද්‌ධිනා>
      text <සුඛාහං නාභිජානාමි සමං තෙන කුතොත්‌තරිං>
    text <32>
      text <චරිමො වත්‌තතෙ මය්‌හං භවා සබ්‌බෙ සමූහතා>
      text <හත්‌ථිනාගෙන සන්‌තෙන කුසලං රොපිතං මයා>
    text <33>
      text <එකත්‌තිංසෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි භිසදානස්‌සිදං ඵලං>
    text <34>
      text <සමොධානා ච රාජානො සොළස මනුජාධිපා>
      text <කප්‌පම්‌හි චුද්‌දසෙ ආසුං චක්‌කවත්‌තී මහබ්‌බලා>
    text <35>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා භිසදායකො ථෙරො ඉමා ගාථායො අභාසිත්‌ථාති>
    stand <භිසදායකත්‌ථෙරස්‌සාපදානං පඤ්‌චමං>
  text <සුචින්‌තිතත්‌ථෙරඅපදානං>
    text <36>
      text <ගිරිදුග්‌ගචරො ආසිං අභිජාතොව කෙසරී>
      text <මිගසඞ්‌ඝං වධිත්‌වාන ජීවාමි පබ්‌බතන්‌තරෙ>
    text <37>
      text <අත්‌ථදස්‌සී තු භගවා සබ්‌බඤ්‌ඤූ වදතං වරො>
      text <මමුද්‌ධරිතුකාමො සො ආගච්‌ඡි පබ්‌බතුත්‌තමං>
    text <38>
      text <පසදඤ්‌ච මිගං හන්‌ත්‌වා භක්‌ඛිතුං සමුපාගමිං>
      text <භගවා තම්‌හි සමයෙ භික්‌ඛමානො උපාගමි>
    text <39>
      text <වරමංසානි පග්‌ගය්‌හ අදාසිං තස්‌ස සත්‌ථුනො>
      text <අනුමොදි මහාවීරො නිබ්‌බාපෙන්‌තො මමං තදා>
    text <40>
      text <තෙන චිත්‌තප්‌පසාදෙන ගිරිදුග්‌ගං පවිසිං අහං>
      text <පීතිං උප්‌පාදයිත්‌වාන තත්‌ථ කාලඞ්‌කතො අහං>
    text <41>
      text <එතෙන මංසදානෙන චිත්‌තස්‌ස පණිධීහි ච>
      text <පන්‌නරසෙ කප්‌පසතෙ දෙවලොකෙ රමිං අහං>
    text <42>
      text <අවසෙසෙසු කප්‌පෙසු කුසලං චින්‌තිතං මයා>
      text <තෙනෙව මංසදානෙන බුද්‌ධානුස්‌සරණෙන ච>
    text <43>
      text <අට්‌ඨත්‌තිංසම්‌හි කප්‌පම්‌හි අට්‌ඨ දීඝායුනාමකා>
      text <සට්‌ඨිම්‌හිතො කප්‌පසතෙ දුවෙ වරුණනාමකා>
    text <44>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුචින්‌තිතො ථෙරො ඉමා ගාථායො අභාසිත්‌ථාති>
    stand <සුචින්‌තිතත්‌ථෙරස්‌සාපදානං ඡට්‌ඨං>
  text <වත්‌ථදායකත්‌ථෙරඅපදානං>
    text <45>
      text <පක්‌ඛිජාතො තදා ආසිං සුපණ්‌ණො ගරුළාධිපො>
      text <අද්‌දසං විරජං බුද්‌ධං ගච්‌ඡන්‌තං ගන්‌ධමාදනං>
    text <46>
      text <ජහිත්‌වා ගරුළවණ්‌ණං මාණවකං අධාරයිං>
      text <එකං වත්‌ථං මයා දින්‌නං ද්‌විපදින්‌දස්‌ස තාදිනො>
    text <47>
      text <තඤ්‌ච දුස්‌සං පටිග්‌ගය්‌හ බුද්‌ධො ලොකග්‌ගනායකො>
      text <අන්‌තලික්‌ඛෙ ඨිතො සත්‌ථා ඉමා ගාථා අභාසථ>
    text <48>
      text <ඉමිනා වත්‌ථදානෙන චිත්‌තස්‌ස පණිධීහි ච>
      text <පහාය ගරුළං යොනිං දෙවලොකෙ රමිස්‌සති>
    text <49>
      text <අත්‌ථදස්‌සී තු භගවා ලොකජෙට්‌ඨො නරාසභො>
      text <වත්‌ථදානං පසංසිත්‌වා පක්‌කාමි උත්‌තරාමුඛො>
    text <50>
      text <භවෙ නිබ්‌බත්‌තමානම්‌හි හොන්‌ති මෙ වත්‌ථසම්‌පදා>
      text <ආකාසෙ ඡදනං හොති වත්‌ථදානස්‌සිදං ඵලං>
    text <51>
      text <අරුණවා සත්‌ත ජනා චක්‌කවත්‌තී මහබ්‌බලා>
      text <ඡත්‌තිංසතිම්‌හි ආසිංසු කප්‌පම්‌හි මනුජාධිපා>
    text <52>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා වත්‌ථදායකො ථෙරො ඉමා ගාථායො අභාසිත්‌ථාති>
    stand <වත්‌ථදායකත්‌ථෙරස්‌සාපදානං සත්‌තමං>
  text <අම්‌බදායකත්‌ථෙරඅපදානං>
    text <53>
      text <අනොමදස්‌සී භගවා නිසින්‌නො පබ්‌බතන්‌තරෙ>
      text <මෙත්‌තාය අඵරි ලොකෙ අප්‌පමාණෙ නිරූපධි>
    text <54>
      text <කපි අහං තදා ආසිං හිමවන්‌තෙ නගුත්‌තමෙ>
      text <දිස්‌වා අනොමදස්‌සිං තං බුද්‌ධෙ චිත්‌තං පසාදයිං>
    text <55>
      text <අවිදූරෙ හිමවන්‌තස්‌ස අම්‌බාසුං ඵලිනො තදා>
      text <තතො පක්‌කං ගහෙත්‌වාන අම්‌බං සමධුකං අදං>
    text <56>
      text <තං මෙ බුද්‌ධො වියාකාසි අනොමදස්‌සී මහාමුනි>
      text <ඉමිනා මධුදානෙන අම්‌බදානෙන චූභයං>
    text <57>
      text <සත්‌තපඤ්‌ඤාසකප්‌පම්‌හි දෙවලොකෙ රමිස්‌සති>
      text <අවසෙසෙසු කප්‌පෙසු වොකිණ්‌ණං සංසරිස්‌සති>
    text <58>
      text <ඛෙපෙත්‌වා පාපකං කම්‌මං පරිපක්‌කාය බුද්‌ධියා>
      text <විනිපාතමගන්‌ත්‌වාන කිලෙසෙ ඣාපයිස්‌සති>
    text <59>
      text <දමෙන උත්‌තමෙනාහං දමිතොම්‌හි මහෙසිනා>
      text <පත්‌තොම්‌හි අචලං ඨානං හිත්‌වා ජයපරාජයං>
    text <60>
      text <සත්‌තසත්‌තතිකප්‌පසතෙ අම්‌බට්‌ඨජසනාමකා>
      text <චතුද්‌දස තෙ රාජානො චක්‌කවත්‌තී මහබ්‌බලා>
    text <61>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අම්‌බදායකො ථෙරො ඉමා ගාථායො අභාසිත්‌ථාති>
    stand <අම්‌බදායකත්‌ථෙරස්‌සාපදානං අට්‌ඨමං>
  text <සුමනත්‌ථෙරඅපදානං>
    text <62>
      text <සුමනො නාම නාමෙන මාලාකාරො අහං තදා>
      text <අද්‌දසං විරජං බුද්‌ධං ලොකාහුතිපටිග්‌ගහං>
    text <63>
      text <උභො හත්‌ථෙහි පග්‌ගය්‌හ සුමනං පුප්‌ඵමුත්‌තමං>
      text <බුද්‌ධස්‌ස අභිරොපෙසිං සිඛිනො ලොකබන්‌ධුනො>
    text <64>
      text <ඉමාය පුප්‌ඵපූජාය චෙතනාපණිධීහි ච>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <65>
      text <එකත්‌තිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <66>
      text <ඡබ්‌බීසතිම්‌හි කප්‌පම්‌හි චත්‌තාරොසුං මහායසා>
      text <සත්‌තරතනසම්‌පන්‌නා රාජානො චක්‌කවත්‌තිනො>
    text <67>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුමනො ථෙරො ඉමා ගාථායො අභාසිත්‌ථාති>
    stand <සුමනත්‌ථෙරස්‌සාපදානං නවමං>
  text <පුප්‌ඵචඞ්‌කොටියත්‌ථෙරඅපදානං>
    text <68>
      text <අභීතරූපං සීහංව ගරුළග්‌ගංව පක්‌ඛිනං>
      text <බ්‍යග්‌ඝූසභංව පවරං අභිජාතංව කෙසරිං>
    text <69>
      text <සිඛිං තිලොකසරණං අනෙජං අපරාජිතං>
      text <නිසින්‌නං සමණානග්‌ගං භික්‌ඛුසඞ්‌ඝපුරක්‌ඛතං>
    text <70>
      text <චඞ්‌කොටකෙ ඨපෙත්‌වාන අනොජං පුප්‌ඵමුත්‌තමං>
      text <සහ චඞ්‌කොටකෙනෙව බුද්‌ධසෙට්‌ඨං සමොකිරිං>
    text <71>
      text <තෙන චිත්‌තප්‌පසාදෙන ද්‌විපදින්‌ද නරාසභ>
      text <පත්‌තොම්‌හි අචලං ඨානං හිත්‌වා ජයපරාජයං>
    text <72>
      text <එකත්‌තිංසෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <73>
      text <සම්‌පුණ්‌ණෙ තිංසකප්‌පම්‌හි දෙවභූතිසනාමකා>
      text <සත්‌තරතනසම්‌පන්‌නා පඤ්‌චාසුං චක්‌කවත්‌තිනො>
    text <74>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <සකචින්‌තී අවොපුප්‌ඵී සපච්‌චාගමනෙන ච>
      text <පරප්‌පසාදී භිසදො සුචින්‌ති වත්‌ථදායකො>
      text <අම්‌බදායී ච සුමනො පුප්‌ඵචඞ්‌කොටකීපි ච>
      text <ගාථෙකසත්‌තති වුත්‌තා ගණිතා අත්‌ථදස්‌සිභි>
    text <ඉත්‌ථං සුදං ආයස්‌මා පුප්‌ඵචඞ්‌කොටියො ථෙරො ඉමා ගාථායො අභාසිත්‌ථාති>
    stand <පුප්‌ඵචඞ්‌කොටියත්‌ථෙරස්‌සාපදානං දසමං>
    stand <සකචින්‌තනියවග්‌ගො සත්‌තමො>
    text <තස්‌සුද්‌දානං>
