text <තමාලපුප්‌ඵියවග්‌ගො>
  text <තමාලපුප්‌ඵියත්‌ථෙරඅපදානං>
    text <1>
      text <චුල්‌ලාසීතිසහස්‌සානි ථම්‌භා සොවණ්‌ණයා අහූ>
      text <දෙවලට්‌ඨිපටිභාගං විමානං මෙ සුනිම්‌මිතං>
    text <2>
      text <තමාලපුප්‌ඵං පග්‌ගය්‌හ විප්‌පසන්‌නෙන චෙතසා>
      text <බුද්‌ධස්‌ස අභිරොපයිං සිඛිනො ලොකබන්‌ධුනො>
    text <3>
      text <එකත්‌තිංසෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <4>
      text <ඉතො වීසතිමෙ කප්‌පෙ චන්‌දතිත්‌තොති එකකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <5>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තමාලපුප්‌ඵියො ථෙරො ඉමා ගාථායො අභාසිත්‌ථාති>
    stand <තමාලපුප්‌ඵියත්‌ථෙරස්‌සාපදානං පඨමං>
  text <තිණසන්‌ථාරකත්‌ථෙරඅපදානං>
    text <6>
      text <යදා වනවාසී ඉසි තිණං ලායති සත්‌ථුනො>
      text <සබ්‌බෙ පදක්‌ඛිණාවට්‌ටා පථබ්‍යා නිපතිංසු තෙ>
    text <7>
      text <තමහං තිණමාදාය සන්‌ථරිං ධරණුත්‌තමෙ>
      text <තීණෙව තාලපත්‌තානි ආහරිත්‌වානහං තදා>
    text <8>
      text <තිණෙන ඡදනං කත්‌වා සිද්‌ධත්‌ථස්‌ස අදාසහං>
      text <සත්‌තාහං ධාරයුං තස්‌ස දෙවමානුසසත්‌ථුනො>
    text <9>
      text <චතුන්‌නවුතිතො කප්‌පෙ යං තිණං අදදිං තදා>
      text <දුග්‌ගතිං නාභිජානාමි තිණදානස්‌සිදං ඵලං>
    text <10>
      text <පඤ්‌චසට්‌ඨිම්‌හිතො කප්‌පෙ චත්‌තාරොසුං මහද්‌ධනා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <11>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිණසන්‌ථාරකො ථෙරො ඉමා ගාථායො අභාසිත්‌ථාති>
    stand <තිණසන්‌ථාරකත්‌ථෙරස්‌සාපදානං දුතියං>
  text <ඛණ්‌ඩපුල්‌ලියත්‌ථෙරඅපදානං>
    text <12>
      text <ඵුස්‌සස්‌ස ඛො භගවතො ථූපො ආසි මහාවනෙ>
      text <කුඤ්‌ජරෙහි තදා භින්‌නො පරූළ්‌හො පාදපො තහිං>
    text <13>
      text <විසමඤ්‌ච සමං කත්‌වා සුධාපිණ්‌ඩං අදාසහං>
      text <තිලොකගරුනො තස්‌ස ගුණෙහි පරිතොසිතො>
    text <14>
      text <ද්‌වෙනවුතෙ ඉතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි සුධාපිණ්‌ඩස්‌සිදං ඵලං>
    text <15>
      text <සත්‌තසත්‌තතිකප්‌පම්‌හි ජිතසෙනාසුං සොළස>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <16>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඛණ්‌ඩඵුල්‌ලියො ථෙරො ඉමා ගාථායො අභාසිත්‌ථාති>
    stand <ඛණ්‌ඩපුල්‌ලියත්‌ථෙරස්‌සාපදානං තතියං>
  text <අසොකපූජකත්‌ථෙරඅපදානං>
    text <17>
      text <තිවරායං පුරෙ රම්‌මෙ රාජුය්‍යානං අහු තදා>
      text <උය්‍යානපාලො තත්‌ථාසිං රඤ්‌ඤො බද්‌ධචරො අහං>
    text <18>
      text <පදුමො නාම නාමෙන සයම්‌භූ සප්‌පභො අහු>
      text <නිසින්‌නං පුණ්‌ඩරීකම්‌හි ඡායා න ජහි තං මුනිං>
    text <19>
      text <අසොකං පුප්‌ඵිතං දිස්‌වා පිණ්‌ඩිභාරං සුදස්‌සනං>
      text <බුද්‌ධස්‌ස අභිරොපෙසිං ජලජුත්‌තමනාමිනො>
    text <20>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <21>
      text <සත්‌තතිංසම්‌හිතො කප්‌පෙ සොළස අරණඤ්‌ජහා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <22>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අසොකපූජකො ථෙරො ඉමා ගාථායො අභාසිත්‌ථාති>
    stand <අසොකපූජකත්‌ථෙරස්‌සාපදානං චතුත්‌ථං>
  text <අඞ්‌කොලකත්‌ථෙරඅපදානං>
    text <23>
      text <අඞ්‌කොලං පුප්‌ඵිතං දිස්‌වා මාලාවරං සකොසකං>
      text <ඔචිනිත්‌වාන තං පුප්‌ඵං අගමං බුද්‌ධසන්‌තිකං>
    text <24>
      text <සිද්‌ධත්‌ථො තම්‌හි සමයෙ පතිලීනො මහාමුනි>
      text <මුහුත්‌තං පටිමානෙත්‌වා ගුහායං පුප්‌ඵමොකිරිං>
    text <25>
      text <චතුන්‌නවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි පුප්‌ඵදානස්‌සිදං ඵලං>
    text <26>
      text <ඡත්‌තිංසම්‌හි ඉතො කප්‌පෙ ආසෙකො දෙවගජ්‌ජිතො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <27>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අඞ්‌කොලකො ථෙරො ඉමා ගාථායො අභාසිත්‌ථාති>
    stand <අඞ්‌කොලකත්‌ථෙරස්‌සාපදානං පඤ්‌චමං>
  text <කිසලයපූජකත්‌ථෙරඅපදානං>
    text <28>
      text <නගරෙ ද්‌වාරවතියා මාලාවච්‌ඡො මමං අහු>
      text <උදපානො ච තත්‌ථෙව පාදපානං විරොහනො>
    text <29>
      text <සබලෙන උපත්‌ථද්‌ධො සිද්‌ධත්‌ථො අපරාජිතො>
      text <මමානුකම්‌පමානො සො ගච්‌ඡතෙ අනිලඤ්‌ජසෙ>
    text <30>
      text <අඤ්‌ඤං කිඤ්‌චි න පස්‌සාමි පූජායොග්‌ගං මහෙසිනො>
      text <අසොකං පල්‌ලවං දිස්‌වා ආකාසෙ උක්‌ඛිපිං අහං>
    text <31>
      text <බුද්‌ධස්‌ස තෙ කිසලයා ගච්‌ඡතො යන්‌ති පච්‌ඡතො>
      text <තාහං දිස්‌වාන සංවිජිං අහො බුද්‌ධස්‌සුළාරතා>
    text <32>
      text <චතුන්‌නවුතිතො කප්‌පෙ පල්‌ලවං අභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <33>
      text <සත්‌තතිංසෙ ඉතො කප්‌පෙ එකො එකිස්‌සරො අහු>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <34>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කිසලයපූජකො ථෙරො ඉමා ගාථායො අභාසිත්‌ථාති>
    stand <කිසලයපූජකත්‌ථෙරස්‌සාපදානං ඡට්‌ඨං>
  text <තින්‌දුකදායකත්‌ථෙරඅපදානං>
    text <35>
      text <ගිරිදුග්‌ගචරො ආසිං මක්‌කටො ථාමවෙගිකො>
      text <ඵලිනං තින්‌දුකං දිස්‌වා බුද්‌ධසෙට්‌ඨං අනුස්‌සරිං>
    text <36>
      text <නික්‌ඛමිත්‌වා කතිපාහං විචිනිං ලොකනායකං>
      text <පසන්‌නචිත්‌තො සුමනො සිද්‌ධත්‌ථං තිභවන්‌තගුං>
    text <37>
      text <මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො>
      text <ඛීණාසවසහස්‌සෙහි ආගච්‌ඡි මම සන්‌තිකං>
    text <38>
      text <පාමොජ්‌ජං ජනයිත්‌වාන ඵලහත්‌ථො උපාගමිං>
      text <පටිග්‌ගහෙසි භගවා සබ්‌බඤ්‌ඤූ වදතං වරො>
    text <39>
      text <චතුන්‌නවුතිතො කප්‌පෙ යං ඵලං අදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <40>
      text <සත්‌තපඤ්‌ඤාසකප්‌පම්‌හි උපනන්‌දසනාමකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <41>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තින්‌දුකදායකො ථෙරො ඉමා ගාථායො අභාසිත්‌ථාති>
    stand <තින්‌දුකදායකත්‌ථෙරස්‌සාපදානං සත්‌තමං>
  text <මුට්‌ඨිපූජකත්‌ථෙරඅපදානං>
    text <42>
      text <සුමෙධො නාම භගවා ලොකජෙට්‌ඨො නරාසභො>
      text <පච්‌ඡිමෙ අනුකම්‌පාය පධානං පදහී ජිනො>
    text <43>
      text <තස්‌ස චඞ්‌කමමානස්‌ස ද්‌විපදින්‌දස්‌ස තාදිනො>
      text <ගිරිනෙලස්‌ස පුප්‌ඵානං මුට්‌ඨිං බුද්‌ධස්‌ස රොපයිං>
    text <44>
      text <තෙන චිත්‌තප්‌පසාදෙන සුක්‌කමූලෙන චොදිතො>
      text <තිංසකප්‌පසහස්‌සානි දුග්‌ගතිං නුපපජ්‌ජහං>
    text <45>
      text <තෙවීසතිකප්‌පසතෙ සුනෙලො නාම ඛත්‌තියො>
      text <සත්‌තරතනසම්‌පන්‌නො එකො ආසිං මහබ්‌බලො>
    text <46>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මුට්‌ඨිපූජකො ථෙරො ඉමා ගාථායො අභාසිත්‌ථාති>
    stand <මුට්‌ඨිපූජකත්‌ථෙරස්‌සාපදානං අට්‌ඨමං>
  text <කිංකණිකපුප්‌ඵියත්‌ථෙරඅපදානං>
    text <47>
      text <සුමඞ්‌ගලොති නාමෙන සයම්‌භූ අපරාජිතො>
      text <පවනා නික්‌ඛමිත්‌වාන නගරං පාවිසී ජිනො>
    text <48>
      text <පිණ්‌ඩචාරං චරිත්‌වාන නික්‌ඛම්‌ම නගරා මුනි>
      text <කතකිච්‌චොව සම්‌බුද්‌ධො සො වසී වනමන්‌තරෙ>
    text <49>
      text <කිංකණිපුප්‌ඵං පග්‌ගය්‌හ බුද්‌ධස්‌ස අභිරොපයිං>
      text <පසන්‌නචිත්‌තො සුමනො සයම්‌භුස්‌ස මහෙසිනො>
    text <50>
      text <චතුන්‌නවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <51>
      text <ඡළාසීතිම්‌හිතො කප්‌පෙ අපිලාසිසනාමකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <52>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කිංකණිකපුප්‌ඵියො ථෙරො ඉමා ගාථායො අභාසිත්‌ථාති>
    stand <කිංකණිකපුප්‌ඵියත්‌ථෙරස්‌සාපදානං නවමං>
  text <යූථිකපුප්‌ඵියත්‌ථෙරඅපදානං>
    text <53>
      text <පදුමුත්‌තරො නාම ජිනො ආහුතීනං පටිග්‌ගහො>
      text <පවනා නික්‌ඛමිත්‌වාන විහාරං යාති චක්‌ඛුමා>
    text <54>
      text <උභො හත්‌ථෙහි පග්‌ගය්‌හ යූථිකං පුප්‌ඵමුත්‌තමං>
      text <බුද්‌ධස්‌ස අභිරොපයිං මෙත්‌තචිත්‌තස්‌ස තාදිනො>
    text <55>
      text <තෙන චිත්‌තප්‌පසාදෙන අනුභොත්‌වාන සම්‌පදා>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <56>
      text <ඉතො පඤ්‌ඤාසකප්‌පෙසු එකො ආසිං ජනාධිපො>
      text <සමිත්‌තනන්‌දනො නාම චක්‌කවත්‌තී මහබ්‌බලො>
    text <57>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා යූථිකපුප්‌ඵියො ථෙරො ඉමා ගාථායො අභාසිත්‌ථාති>
      text <තමාලතිණසන්‌ථාරො ඛණ්‌ඩඵුල්‌ලි අසොකියො>
      text <අඞ්‌කොලකී කිසලයො තින්‌දුකො නෙලපුප්‌ඵියො>
      text <කිංකණිකො යූථිකො ච ගාථා පඤ්‌ඤාස අට්‌ඨ චාති>
      text <භික්‌ඛාදායී පරිවාරො සෙරෙය්‍යො සොභිතො තථා>
      text <ඡත්‌තඤ්‌ච බන්‌ධුජීවී ච සුපාරිචරියොපි ච>
      text <කුමුදො කුටජො චෙව තමාලි දසමො කතො>
      text <ඡසතානි ච ගාථානි ඡසට්‌ඨි ච තතුත්‌තරි>
    stand <යූථිකපුප්‌ඵියත්‌ථෙරස්‌සාපදානං දසමං>
    stand <තමාලපුප්‌ඵියවග්‌ගො වීසතිමො>
    text <තස්‌සුද්‌දානං>
    text <අථ වග්‌ගුද්‌දානං>
    stand <භික්‌ඛාවග්‌ගදසකං>
    stand <දුතියසතකං සමත්‌තං>
