text <කුණ්‌ඩධානවග්‌ගො>
  text <කුණ්‌ඩධානත්‌ථෙරඅපදානං>
    text <1>
      text <සත්‌තාහං පටිසල්‌ලීනං සයම්‌භුං අග්‌ගපුග්‌ගලං>
      text <පසන්‌නචිත්‌තො සුමනො බුද්‌ධසෙට්‌ඨං උපට්‌ඨහිං>
    text <2>
      text <වුට්‌ඨිතං කාලමඤ්‌ඤාය පදුමුත්‌තරං මහාමුනිං>
      text <මහන්‌තිං කදලීකණ්‌ණිං ගහෙත්‌වා උපගච්‌ඡහං>
    text <3>
      text <පටිග්‌ගහෙත්‌වා භගවා සබ්‌බඤ්‌ඤූ ලොකනායකො>
      text <මම චිත්‌තං පසාදෙන්‌තො පරිභුඤ්‌ජි මහාමුනි>
    text <4>
      text <පරිභුඤ්‌ජිත්‌වා සම්‌බුද්‌ධො සත්‌ථවාහො අනුත්‌තරො>
      text <සකාසනෙ නිසීදිත්‌වා ඉමා ගාථා අභාසථ>
    text <5>
      text <යෙ ච සන්‌ති සමිතාරො යක්‌ඛා ඉමම්‌හි පබ්‌බතෙ>
      text <අරඤ්‌ඤෙ භූතභබ්‍යානි සුණන්‌තු වචනං මම>
    text <6>
      text <යො සො බුද්‌ධං උපට්‌ඨාසි මිගරාජංව කෙසරිං>
      text <තමහං කිත්‌තයිස්‌සාමි සුණාථ මම භාසතො>
    text <7>
      text <එකාදසඤ්‌චක්‌ඛත්‌තුං සො දෙවරාජා භවිස්‌සති>
      text <චතුතිංසතික්‌ඛත්‌තුඤ්‌ච චක්‌කවත්‌තී භවිස්‌සති>
    text <8>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <9>
      text <අක්‌කොසිත්‌වාන සමණෙ සීලවන්‌තෙ අනාසවෙ>
      text <පාපකම්‌මවිපාකෙන නාමධෙය්‍යං ලභිස්‌සති>
    text <10>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <කුණ්‌ඩධානොති නාමෙන සාවකො සො භවිස්‌සති>
    text <11>
      text <පවිවෙකමනුයුත්‌තො ඣායී ඣානරතො අහං>
      text <තොසයිත්‌වාන සත්‌ථාරං විහරාමි අනාසවො>
    text <12>
      text <සාවකෙහි පරිවුතො භික්‌ඛුසඞ්‌ඝපුරක්‌ඛතො>
      text <භික්‌ඛුසඞ්‌ඝෙ නිසීදිත්‌වා සලාකං ගාහයී ජිනො>
    text <13>
      text <එකංසං චීවරං කත්‌වා වන්‌දිත්‌වා ලොකනායකං>
      text <වදතං වරස්‌ස පුරතො පඨමං අග්‌ගහෙසහං>
    text <14>
      text <තෙන කම්‌මෙන භගවා දසසහස්‌සීකම්‌පකො>
      text <භික්‌ඛුසඞ්‌ඝෙ නිසීදිත්‌වා අග්‌ගට්‌ඨානෙ ඨපෙසි මං>
    text <15>
      text <වීරියං මෙ ධුරධොරය්‌හං යොගක්‌ඛෙමාධිවාහනං>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <16>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කුණ්‌ඩධානො ථෙරො ඉමා ගාථායො අභාසිත්‌ථාති>
    stand <කුණ්‌ඩධානත්‌ථෙරස්‌සාපදානං පඨමං>
  text <සාගතත්‌ථෙරඅපදානං>
    text <17>
      text <සොභිතො නාම නාමෙන අහොසිං බ්‍රාහ්‌මණො තදා>
      text <පුරක්‌ඛතො සසිස්‌සෙහි ආරාමං අගමාසහං>
    text <18>
      text <භගවා තම්‌හි සමයෙ භික්‌ඛුසඞ්‌ඝපුරක්‌ඛතො>
      text <ආරාමද්‌වාරා නික්‌ඛම්‌ම අට්‌ඨාසි පුරිසුත්‌තමො>
    text <19>
      text <තමද්‌දසාසිං සම්‌බුද්‌ධං දන්‌තං දන්‌තපුරක්‌ඛතං>
      text <සකං චිත්‌තං පසාදෙත්‌වා සන්‌ථවිං ලොකනායකං>
    text <20>
      text <යෙ කෙචි පාදපා සබ්‌බෙ මහියා තෙ විරූහරෙ>
      text <බුද්‌ධිමන්‌තො තථා සත්‌තා රුහන්‌ති ජිනසාසනෙ>
    text <21>
      text <සත්‌ථවාහොසි සප්‌පඤ්‌ඤො මහෙසි බහුකෙ ජනෙ>
      text <විපථා උද්‌ධරිත්‌වාන පථං ආචික්‌ඛසෙ තුවං>
    text <22>
      text <දන්‌තො දන්‌තපරිකිණ්‌ණො ඣායී ඣානරතෙහි ච>
      text <ආතාපී පහිතත්‌තෙහි උපසන්‌තෙහි තාදිභි>
    text <23>
      text <අලඞ්‌කතො පරිසාහි පුඤ්‌ඤඤාණෙහි සොභති>
      text <පභා නිද්‌ධාවතෙ තුය්‌හං සූරියොදයනෙ යථා>
    text <24>
      text <පසන්‌නචිත්‌තං දිස්‌වාන මහෙසී පදුමුත්‌තරො>
      text <භික්‌ඛුසඞ්‌ඝෙ ඨිතො සත්‌ථා ඉමා ගාථා අභාසථ>
    text <25>
      text <යො සො හාසං ජනෙත්‌වාන මමං කිත්‌තෙසි බ්‍රාහ්‌මණො>
      text <කප්‌පානං සතසහස්‌සං දෙවලොකෙ රමිස්‌සති>
    text <26>
      text <තුසිතා හි චවිත්‌වාන සුක්‌කමූලෙන චොදිතො>
      text <ගොතමස්‌ස භගවතො සාසනෙ පබ්‌බජිස්‌සති>
    text <27>
      text <තෙන කම්‌මෙන සුකතෙන අරහත්‌තං ලභිස්‌සති>
      text <සාගතො නාම නාමෙන හෙස්‌සති සත්‌ථු සාවකො>
    text <28>
      text <පබ්‌බජිත්‌වාන කායෙන පාපකම්‌මං විවජ්‌ජයිං>
      text <වචීදුච්‌චරිතං හිත්‌වා ආජීවං පරිසොධයිං>
    text <29>
      text <එවං විහරමානොහං තෙජොධාතූසු කොවිදො>
      text <සබ්‌බාසවෙ පරිඤ්‌ඤාය විහරාමි අනාසවො>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සාගතො ථෙරො ඉමා ගාථායො අභාසිත්‌ථාති>
    stand <සාගතත්‌ථෙරස්‌සාපදානං දුතියං>
  text <මහාකච්‌චානත්‌ථෙරඅපදානං>
    text <31>
      text <පදුමුත්‌තරනාථස්‌ස පදුමං නාම චෙතියං>
      text <සිලාසනං කාරයිත්‌වා සුවණ්‌ණෙනාභිලෙපයිං>
    text <32>
      text <රතනාමයඡත්‌තඤ්‌ච පග්‌ගය්‌හ වාළබීජනිං>
      text <බුද්‌ධස්‌ස අභිරොපෙසිං ලොකබන්‌ධුස්‌ස තාදිනො>
    text <33>
      text <යාවතා දෙවතා භුම්‌මා සබ්‌බෙ සන්‌නිපතුං තදා>
      text <රතනාමයඡත්‌තානං විපාකං කථයිස්‌සති>
    text <34>
      text <තඤ්‌ච සබ්‌බං සුණිස්‌සාම කථයන්‌තස්‌ස සත්‌ථුනො>
      text <භිය්‍යො හාසං ජනෙය්‍යාම සම්‌මාසම්‌බුද්‌ධසාසනෙ>
    text <35>
      text <හෙමාසනෙ නිසීදිත්‌වා සයම්‌භූ අග්‌ගපුග්‌ගලො>
      text <භික්‌ඛුසඞ්‌ඝපරිබ්‍යූළ්‌හො ඉමා ගාථා අභාසථ>
    text <36>
      text <යෙනිදං ආසනං දින්‌නං සොවණ්‌ණං රතනාමයං>
      text <තමහං කිත්‌තයිස්‌සාමි සුණාථ මම භාසතො>
    text <37>
      text <තිංසකප්‌පානි දෙවින්‌දො දෙවරජ්‌ජං කරිස්‌සති>
      text <සමන්‌තා යොජනසතං ආභායාභිභවිස්‌සති>
    text <38>
      text <මනුස්‌සලොකමාගන්‌ත්‌වා චක්‌කවත්‌තී භවිස්‌සති>
      text <පභස්‌සරොති නාමෙන උග්‌ගතෙජො භවිස්‌සති>
    text <39>
      text <දිවා වා යදි වා රත්‌තිං සතරංසීව උග්‌ගතො>
      text <සමන්‌තා අට්‌ඨරතනං උජ්‌ජොතිස්‌සති ඛත්‌තියො>
    text <40>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <41>
      text <තුසිතා හි චවිත්‌වාන සුක්‌කමූලෙන චොදිතො>
      text <කච්‌චානො නාම නාමෙන බ්‍රහ්‌මබන්‌ධු භවිස්‌සති>
    text <42>
      text <සො පච්‌ඡා පබ්‌බජිත්‌වාන අරහා හෙස්‌සතිනාසවො>
      text <ගොතමො ලොකපජ්‌ජොතො අග්‌ගට්‌ඨානෙ ඨපෙස්‌සති>
    text <43>
      text <සංඛිත්‌තපුච්‌ඡිතං පඤ්‌හං විත්‌ථාරෙන කථෙස්‌සති>
      text <කථයන්‌තො ච තං පඤ්‌හං අජ්‌ඣාසයං පූරයිස්‌සති>
    text <44>
      text <අඩ්‌ඪෙ කුලෙ අභිජාතො බ්‍රාහ්‌මණො මන්‌තපාරගූ>
      text <ඔහාය ධනධඤ්‌ඤානි පබ්‌බජිං අනගාරියං>
    text <45>
      text <සංඛිත්‌තෙනපි පුච්‌ඡන්‌තෙ විත්‌ථාරෙන කථෙමහං>
      text <අජ්‌ඣාසයං තෙසං පූරෙමි තොසෙමි ද්‌විපදුත්‌තමං>
    text <46>
      text <තොසිතො මෙ මහාවීරො සයම්‌භූ අග්‌ගපුග්‌ගලො>
      text <භික්‌ඛුසඞ්‌ඝෙ නිසීදිත්‌වා එතදග්‌ගෙ ඨපෙසි මං>
    text <47>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මහාකච්‌චානො ථෙරො ඉමා ගාථායො අභාසිත්‌ථාති>
    stand <මහාකච්‌චානත්‌ථෙරස්‌සාපදානං තතියං>
  text <කාළුදායිත්‌ථෙරඅපදානං>
    text <48>
      text <පදුමුත්‌තරබුද්‌ධස්‌ස ලොකජෙට්‌ඨස්‌ස තාදිනො>
      text <අද්‌ධානං පටිපන්‌නස්‌ස චරතො චාරිකං තදා>
    text <49>
      text <සුඵුල්‌ලං පදුමං ගය්‌හ උප්‌පලං මල්‌ලිකඤ්‌චහං>
      text <පරමන්‌නං ගහෙත්‌වාන අදාසිං සත්‌ථුනො අහං>
    text <50>
      text <පරිභුඤ්‌ජි මහාවීරො පරමන්‌නං සුභොජනං>
      text <තඤ්‌ච පුප්‌ඵං ගහෙත්‌වාන ජනස්‌ස සම්‌පදස්‌සයි>
    text <51>
      text <ඉට්‌ඨං කන්‌තං පියං ලොකෙ ජලජං පුප්‌ඵමුත්‌තමං>
      text <සුදුක්‌කරං කතං තෙන යො මෙ පුප්‌ඵං අදාසිදං>
    text <52>
      text <යො පුප්‌ඵමභිරොපෙසි පරමන්‌නඤ්‌චදාසි මෙ>
      text <තමහං කිත්‌තයිස්‌සාමි සුණාථ මම භාසතො>
    text <53>
      text <දස අට්‌ඨ චක්‌ඛත්‌තුං සො දෙවරජ්‌ජං කරිස්‌සති>
      text <උප්‌පලං පදුමඤ්‌චාපි මල්‌ලිකඤ්‌ච තදුත්‌තරි>
    text <54>
      text <අස්‌ස පුඤ්‌ඤවිපාකෙන දිබ්‌බගන්‌ධසමායුතං>
      text <ආකාසෙ ඡදනං කත්‌වා ධාරයිස්‌සති තාවදෙ>
    text <55>
      text <පඤ්‌චවීසතික්‌ඛත්‌තුඤ්‌ච චක්‌කවත්‌තී භවිස්‌සති>
      text <පථබ්‍යා රජ්‌ජං පඤ්‌චසතං වසුධං ආවසිස්‌සති>
    text <56>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <57>
      text <සකකම්‌මාභිරද්‌ධො සො සුක්‌කමූලෙන චොදිතො>
      text <සක්‍යානං නන්‌දිජනනො ඤාතිබන්‌ධු භවිස්‌සති>
    text <58>
      text <සො පච්‌ඡා පබ්‌බජිත්‌වාන සුක්‌කමූලෙන චොදිතො>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <59>
      text <පටිසම්‌භිදමනුප්‌පත්‌තං කතකිච්‌චමනාසවං>
      text <ගොතමො ලොකබන්‌ධු තං එතදග්‌ගෙ ඨපෙස්‌සති>
    text <60>
      text <පධානපහිතත්‌තො සො උපසන්‌තො නිරූපධි>
      text <උදායී නාම නාමෙන හෙස්‌සති සත්‌ථු සාවකො>
    text <61>
      text <රාගො දොසො ච මොහො ච මානො මක්‌ඛො ච ධංසිතො>
      text <සබ්‌බාසවෙ පරිඤ්‌ඤාය විහරාමි අනාසවො>
    text <62>
      text <තොසයිඤ්‌චාපි සම්‌බුද්‌ධං ආතාපී නිපකො අහං>
      text <පසාදිතො ච සම්‌බුද්‌ධො එතදග්‌ගෙ ඨපෙසි මං>
    text <63>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා කාළුදායී ථෙරො ඉමා ගාථායො අභාසිත්‌ථාති>
    stand <කාළුදායීථෙරස්‌සාපදානං චතුත්‌ථං>
  text <මොඝරාජත්‌ථෙරඅපදානං>
    text <64>
      text <අත්‌ථදස්‌සී තු භගවා සයම්‌භූ අපරාජිතො>
      text <භික්‌ඛුසඞ්‌ඝපරිබ්‍යූළ්‌හො රථියං පටිපජ්‌ජථ>
    text <65>
      text <සිස්‌සෙහි සම්‌පරිවුතො ඝරම්‌හා අභිනික්‌ඛමිං>
      text <නික්‌ඛමිත්‌වානහං තත්‌ථ අද්‌දසං ලොකනායකං>
    text <66>
      text <අභිවාදිය සම්‌බුද්‌ධං සිරෙ කත්‌වාන අඤ්‌ජලිං>
      text <සකං චිත්‌තං පසාදෙත්‌වා සන්‌ථවිං ලොකනායකං>
    text <67>
      text <යාවතා රූපිනො සත්‌තා අරූපී වා අසඤ්‌ඤිනො>
      text <සබ්‌බෙ තෙ තව ඤාණම්‌හි අන්‌තො හොන්‌ති සමොගධා>
    text <68>
      text <සුඛුමච්‌ඡිකජාලෙන උදකං යො පරික්‌ඛිපෙ>
      text <යෙ කෙචි උදකෙ පාණා අන්‌තොජාලෙ භවන්‌ති තෙ>
    text <69>
      text <යෙසඤ්‌ච චෙතනා අත්‌ථි රූපිනො ච අරූපිනො>
      text <සබ්‌බෙ තෙ තව ඤාණම්‌හි අන්‌තො හොන්‌ති සමොගධා>
    text <70>
      text <සමුද්‌ධරසිමං ලොකං අන්‌ධකාරසමාකුලං>
      text <තව ධම්‌මං සුණිත්‌වාන කඞ්‌ඛාසොතං තරන්‌ති තෙ>
    text <71>
      text <අවිජ්‌ජානිවුතෙ ලොකෙ අන්‌ධකාරෙන ඔත්‌ථටෙ>
      text <තව ඤාණම්‌හි ජොතන්‌තෙ අන්‌ධකාරා පධංසිතා>
    text <72>
      text <තුවං චක්‌ඛූසි සබ්‌බෙසං මහාතමපනූදනො>
      text <තව ධම්‌මං සුණිත්‌වාන නිබ්‌බායති බහුජ්‌ජනො>
    text <73>
      text <පුටකං පූරයිත්‌වාන මධුඛුද්‌දමනෙළකං>
      text <උභො හත්‌ථෙහි පග්‌ගය්‌හ උපනෙසිං මහෙසිනො>
    text <74>
      text <පටිග්‌ගණ්‌හි මහාවීරො සහත්‌ථෙන මහා ඉසී>
      text <භුඤ්‌ජිත්‌වා තඤ්‌ච සබ්‌බඤ්‌ඤූ වෙහාසං නභමුග්‌ගමි>
    text <75>
      text <අන්‌තලික්‌ඛෙ ඨිතො සත්‌ථා අත්‌ථදස්‌සී නරාසභො>
      text <මම චිත්‌තං පසාදෙන්‌තො ඉමා ගාථා අභාසථ>
    text <76>
      text <යෙනිදං ථවිතං ඤාණං බුද්‌ධසෙට්‌ඨො ච ථොමිතො>
      text <තෙන චිත්‌තප්‌පසාදෙන දුග්‌ගතිං සො න ගච්‌ඡති>
    text <77>
      text <චතුද්‌දසඤ්‌චක්‌ඛත්‌තුං සො දෙවරජ්‌ජං කරිස්‌සති>
      text <පථබ්‍යා රජ්‌ජං අට්‌ඨසතං වසුධං ආවසිස්‌සති>
    text <78>
      text <පඤ්‌චෙව සතක්‌ඛත්‌තුඤ්‌ච චක්‌කවත්‌තී භවිස්‌සති>
      text <පදෙසරජ්‌ජං අසඞ්‌ඛෙය්‍යං මහියා කාරයිස්‌සති>
    text <79>
      text <අජ්‌ඣායකො මන්‌තධරො තිණ්‌ණං වෙදාන පාරගූ>
      text <ගොතමස්‌ස භගවතො සාසනෙ පබ්‌බජිස්‌සති>
    text <80>
      text <ගම්‌භීරං නිපුණං අත්‌ථං ඤාණෙන විචිනිස්‌සති>
      text <මොඝරාජාති නාමෙන හෙස්‌සති සත්‌ථු සාවකො>
    text <81>
      text <තීහි විජ්‌ජාහි සම්‌පන්‌නං කතකිච්‌චමනාසවං>
      text <ගොතමො සත්‌ථවාහග්‌ගො එතදග්‌ගෙ ඨපෙස්‌සති>
    text <82>
      text <හිත්‌වා මානුසකං යොගං ඡෙත්‌වාන භවබන්‌ධනං>
      text <සබ්‌බාසවෙ පරිඤ්‌ඤාය විහරාමි අනාසවො>
    text <83>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා මොඝරාජො ථෙරො ඉමා ගාථායො අභාසිත්‌ථාති>
    stand <මොඝරාජත්‌ථෙරස්‌සාපදානං පඤ්‌චමං>
  text <අධිමුත්‌තත්‌ථෙරඅපදානං>
    text <84>
      text <නිබ්‌බුතෙ ලොකනාථම්‌හි අත්‌ථදස්‌සීනරුත්‌තමෙ>
      text <උපට්‌ඨහිං භික්‌ඛුසඞ්‌ඝං විප්‌පසන්‌නෙන චෙතසා>
    text <85>
      text <නිමන්‌තෙත්‌වා භික්‌ඛුසඞ්‌ඝං උජුභූතං සමාහිතං>
      text <උච්‌ඡුනා මණ්‌ඩපං කත්‌වා භොජෙසිං සඞ්‌ඝමුත්‌තමං>
    text <86>
      text <යං යං යොනුපපජ්‌ජාමි දෙවත්‌තං අථ මානුසං>
      text <සබ්‌බෙ සත්‌තෙ අභිභොමි පුඤ්‌ඤකම්‌මස්‌සිදං ඵලං>
    text <87>
      text <අට්‌ඨාරසෙ කප්‌පසතෙ යං දානමදදිං තදා>
      text <දුග්‌ගතිං නාභිජානාමි උච්‌ඡුදානස්‌සිදං ඵලං>
    text <88>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා අධිමුත්‌තො ථෙරො ඉමා ගාථායො අභාසිත්‌ථාති>
    stand <අධිමුත්‌තත්‌ථෙරස්‌සාපදානං ඡට්‌ඨං>
  text <ලසුණදායකත්‌ථෙරඅපදානං>
    text <89>
      text <හිමවන්‌තස්‌සාවිදූරෙ තාපසො ආසහං තදා>
      text <ලසුණං උපජීවාමි ලසුණං මය්‌හභොජනං>
    text <90>
      text <ඛාරියො පූරයිත්‌වාන සඞ්‌ඝාරාමමගච්‌ඡහං>
      text <හට්‌ඨො හට්‌ඨෙන චිත්‌තෙන සඞ්‌ඝස්‌ස ලසුණං අදං>
    text <91>
      text <විපස්‌සිස්‌ස නරග්‌ගස්‌ස සාසනෙ නිරතස්‌සහං>
      text <සඞ්‌ඝස්‌ස ලසුණං දත්‌වා කප්‌පං සග්‌ගම්‌හි මොදහං>
    text <92>
      text <එකනවුතිතො කප්‌පෙ ලසුණං යමදං තදා>
      text <දුග්‌ගතිං නාභිජානාමි ලසුණස්‌ස ඉදං ඵලං>
    text <93>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා ලසුණදායකො ථෙරො ඉමා ගාථායො අභාසිත්‌ථාති>
    stand <ලසුණදායකත්‌ථෙරස්‌සාපදානං සත්‌තමං>
  text <ආයාගදායකත්‌ථෙරඅපදානං>
    text <94>
      text <නිබ්‌බුතෙ ලොකනාථම්‌හි සිඛිම්‌හි වදතං වරෙ>
      text <හට්‌ඨො හට්‌ඨෙන චිත්‌තෙන අවන්‌දිං ථූපමුත්‌තමං>
    text <95>
      text <වඩ්‌ඪකීහි කථාපෙත්‌වා මූලං දත්‌වානහං තදා>
      text <හට්‌ඨො හට්‌ඨෙන චිත්‌තෙන ආයාගං කාරපෙසහං>
    text <96>
      text <අට්‌ඨ කප්‌පානි දෙවෙසු අබ්‌බොකිණ්‌ණං වසිං අහං>
      text <අවසෙසෙසු කප්‌පෙසු වොකිණ්‌ණං සංසරිං අහං>
    text <97>
      text <කායෙ විසං න කමති සත්‌ථානි න ච හන්‌ති මෙ>
      text <උදකෙහං න මිය්‍යාමි ආයාගස්‌ස ඉදං ඵලං>
    text <98>
      text <යදිච්‌ඡාමි අහං වස්‌සං මහාමෙඝො පවස්‌සති>
      text <දෙවාපි මෙ වසං එන්‌ති පුඤ්‌ඤකම්‌මස්‌සිදං ඵලං>
    text <99>
      text <සත්‌තරතනසම්‌පන්‌නො තිසක්‌ඛත්‌තුං අහොසහං>
      text <න මං කෙචාවජානන්‌ති පුඤ්‌ඤකම්‌මස්‌සිදං ඵලං>
    text <100>
      text <එකත්‌තිංසෙ ඉතො කප්‌පෙ ආයාගං යමකාරයිං>
      text <දුග්‌ගතිං නාභිජානාමි ආයාගස්‌ස ඉදං ඵලං>
    text <101>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ආයාගදායකො ථෙරො ඉමා ගාථායො අභාසිත්‌ථාති>
    stand <ආයාගදායකත්‌ථෙරස්‌සාපදානං අට්‌ඨමං>
  text <ධම්‌මචක්‌කිකත්‌ථෙරඅපදානං>
    text <102>
      text <සිද්‌ධත්‌ථස්‌ස භගවතො සීහාසනස්‌ස සම්‌මුඛා>
      text <ධම්‌මචක්‌කං මෙ ඨපිතං සුකතං විඤ්‌ඤුවණ්‌ණිතං>
    text <103>
      text <චාරුවණ්‌ණොව සොභාමි සයොග්‌ගබලවාහනො>
      text <පරිවාරෙන්‌ති මං නිච්‌චං අනුයන්‌තා බහුජ්‌ජනා>
    text <104>
      text <සට්‌ඨිතූරියසහස්‌සෙහි පරිචාරෙමහං සදා>
      text <පරිවාරෙන සොභාමි පුඤ්‌ඤකම්‌මස්‌සිදං ඵලං>
    text <105>
      text <චතුන්‌නවුතිතො කප්‌පෙ යං චක්‌කං ඨපයිං අහං>
      text <දුග්‌ගතිං නාභිජානාමි ධම්‌මචක්‌කස්‌සිදං ඵලං>
    text <106>
      text <ඉතො එකාදසෙ කප්‌පෙ අට්‌ඨාසිංසු ජනාධිපා>
      text <සහස්‌සරාජනාමෙන චක්‌කවත්‌තී මහබ්‌බලා>
    text <107>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ධම්‌මචක්‌කිකො ථෙරො ඉමා ගාථායො අභාසිත්‌ථාති>
    stand <ධම්‌මචක්‌කිකත්‌ථෙරස්‌සාපදානං නවමං>
  text <කප්‌පරුක්‌ඛියත්‌ථෙරඅපදානං>
    text <108>
      text <සිද්‌ධත්‌ථස්‌ස භගවතො ථූපසෙට්‌ඨස්‌ස සම්‌මුඛා>
      text <විචිත්‌තදුස්‌සෙ ලගෙත්‌වා කප්‌පරුක්‌ඛං ඨපෙසහං>
    text <109>
      text <යං යං යොනුපපජ්‌ජාමි දෙවත්‌තං අථ මානුසං>
      text <සොභයන්‌තො මම ද්‌වාරං කප්‌පරුක්‌ඛො පතිට්‌ඨති>
    text <110>
      text <අහඤ්‌ච පරිසා චෙව යෙ කෙචි මම වස්‌සිතා>
      text <තම්‌හා දුස්‌සං ගහෙත්‌වාන නිවාසෙම මයං සදා>
    text <111>
      text <චතුන්‌නවුතිතො කප්‌පෙ යං රුක්‌ඛං ඨපයිං අහං>
      text <දුග්‌ගතිං නාභිජානාමි කප්‌පරුක්‌ඛස්‌සිදං ඵලං>
    text <112>
      text <ඉතො ච සත්‌තමෙ කප්‌පෙ සුචෙළා අට්‌ඨ ඛත්‌තියා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <113>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <කුණ්‌ඩසාගතකච්‌චානා උදායී මොඝරාජකො>
      text <අධිමුත්‌තො ලසුණදො ආයාගී ධම්‌මචක්‌කිකො>
      text <කප්‌පරුක්‌ඛී ච දසමො ගාථා ද්‌වයදසසතං>
    text <ඉත්‌ථං සුදං ආයස්‌මා කප්‌පරුක්‌ඛියො ථෙරො ඉමා ගාථායො අභාසිත්‌ථාති>
    stand <කප්‌පරුක්‌ඛියත්‌ථෙරස්‌සාපදානං දසමං>
    stand <කුණ්‌ඩධානවග්‌ගො චතුත්‌ථො>
    text <තස්‌සුද්‌දානං>
