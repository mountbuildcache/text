text <අවටඵලවග්‌ගො>
  text <අවටඵලදායකත්‌ථෙරඅපදානං>
    text <1>
      text <සතරංසි නාම භගවා සයම්‌භූ අපරාජිතො>
      text <විවෙකකාමො සම්‌බුද්‌ධො ගොචරායාභිනික්‌ඛමි>
    text <2>
      text <ඵලහත්‌ථො අහං දිස්‌වා උපගච්‌ඡිං නරාසභං>
      text <පසන්‌නචිත්‌තො සුමනො අවටං අදදිං ඵලං>
    text <3>
      text <චතුන්‌නවුතිතො කප්‌පෙ යං ඵලමදදිං අහං>
      text <දුග්‌ගතිං නාභිජානාමි ඵලදානස්‌සිදං ඵලං>
    text <4>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <5>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <6>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අවටඵලදායකො ථෙරො ඉමා ගාථායො අභාසිත්‌ථාති>
    stand <අවටඵලදායකත්‌ථෙරස්‌සාපදානං පඨමං>
  text <ලබුජදායකත්‌ථෙරඅපදානං>
    text <7>
      text <නගරෙ බන්‌ධුමතියා ආසිං ආරාමිකො තදා>
      text <අද්‌දසං විරජං බුද්‌ධං ගච්‌ඡන්‌තං අනිලඤ්‌ජසෙ>
    text <8>
      text <ලබුජස්‌ස ඵලං ගය්‌හ බුද්‌ධසෙට්‌ඨස්‌සදාසහං>
      text <ආකාසෙ ඨිතකො සන්‌තො පටිගණ්‌හි මහායසො>
    text <9>
      text <විත්‌තිසඤ්‌ජනනං මය්‌හං දිට්‌ඨධම්‌මසුඛාවහං>
      text <ඵලං බුද්‌ධස්‌ස දත්‌වාන විප්‌පසන්‌නෙන චෙතසා>
    text <10>
      text <අධිගච්‌ඡිං තදා පීතිං විපුලඤ්‌ච සුඛුත්‌තමං>
      text <උප්‌පජ්‌ජතෙව රතනං නිබ්‌බත්‌තස්‌ස තහිං තහිං>
    text <11>
      text <එකනවුතිතො කප්‌පෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <12>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <13>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <14>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ලබුජදායකො ථෙරො ඉමා ගාථායො අභාසිත්‌ථාති>
    stand <ලබුජදායකත්‌ථෙරස්‌සාපදානං දුතියං>
  text <උදුම්‌බරඵලදායකත්‌ථෙරඅපදානං>
    text <15>
      text <විනතානදියා තීරෙ විහාසි පුරිසුත්‌තමො>
      text <අද්‌දසං විරජං බුද්‌ධං එකග්‌ගං සුසමාහිතං>
    text <16>
      text <තස්‌මිං පසන්‌නමානසො කිලෙසමලධොවනෙ>
      text <උදුම්‌බරඵලං ගය්‌හ බුද්‌ධසෙට්‌ඨස්‌සදාසහං>
    text <17>
      text <එකනවුතිතො කප්‌පෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <18>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <19>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <20>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උදුම්‌බරඵලදායකො ථෙරො ඉමා ගාථායො අභාසිත්‌ථාති>
    stand <උදුම්‌බරඵලදායකත්‌ථෙරස්‌සාපදානං තතියං>
  text <පිලක්‌ඛඵලදායකත්‌ථෙරඅපදානං>
    text <21>
      text <වනන්‌තරෙ බුද්‌ධං දිස්‌වා අත්‌ථදස්‌සිං මහායසං>
      text <පසන්‌නචිත්‌තො සුමනො පිලක්‌ඛස්‌සාදදිං ඵලං>
    text <22>
      text <අට්‌ඨාරසෙ කප්‌පසතෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <23>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <24>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පිලක්‌ඛඵලදායකො ථෙරො ඉමා ගාථායො අභාසිත්‌ථාති>
    stand <පිලක්‌ඛඵලදායකත්‌ථෙරස්‌සාපදානං චතුත්‌ථං>
  text <ඵාරුසඵලදායකත්‌ථෙරඅපදානං>
    text <26>
      text <සුවණ්‌ණවණ්‌ණං සම්‌බුද්‌ධං ආහුතීනං පටිග්‌ගහං>
      text <රථියං පටිපජ්‌ජන්‌තං ඵාරුසඵලමදාසහං>
    text <27>
      text <එකනවුතිතො කප්‌පෙ යං ඵලමදදිං අහං>
      text <දුග්‌ගතිං නාභිජානාමි ඵලදානස්‌සිදං ඵලං>
    text <28>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <29>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ඵාරුසඵලදායකො ථෙරො ඉමා ගාථායො අභාසිත්‌ථාති>
    stand <ඵාරුසඵලදායකත්‌ථෙරස්‌සාපදානං පඤ්‌චමං>
  text <වල්‌ලිඵලදායකත්‌ථෙරඅපදානං>
    text <31>
      text <සබ්‌බෙ ජනා සමාගම්‌ම අගමිංසු වනං තදා>
      text <ඵලමන්‌වෙසමානා තෙ අලභිංසු ඵලං තදා>
    text <32>
      text <තත්‌ථද්‌දසාසිං සම්‌බුද්‌ධං සයම්‌භුං අපරාජිතං>
      text <පසන්‌නචිත්‌තො සුමනො වල්‌ලිඵලමදාසහං>
    text <33>
      text <එකත්‌තිංසෙ ඉතො කප්‌පෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <34>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <35>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <36>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා වල්‌ලිඵලදායකො ථෙරො ඉමා ගාථායො අභාසිත්‌ථාති>
    stand <වල්‌ලිඵලදායකත්‌ථෙරස්‌සාපදානං ඡට්‌ඨං>
  text <කදලිඵලදායකත්‌ථෙරඅපදානං>
    text <37>
      text <කණිකාරංව ජලිතං පුණ්‌ණමායෙව චන්‌දිමං>
      text <ජලන්‌තං දීපරුක්‌ඛංව අද්‌දසං ලොකනායකං>
    text <38>
      text <කදලිඵලං පග්‌ගය්‌හ අදාසිං සත්‌ථුනො අහං>
      text <පසන්‌නචිත්‌තො සුමනො වන්‌දිත්‌වාන අපක්‌කමිං>
    text <39>
      text <එකත්‌තිංසෙ ඉතො කප්‌පෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <40>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <41>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <42>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා කදලිඵලදායකො ථෙරො ඉමා ගාථායො අභාසිත්‌ථාති>
    stand <කදලිඵලදායකත්‌ථෙරස්‌සාපදානං සත්‌තමං>
  text <පනසඵලදායකත්‌ථෙරඅපදානං>
    text <43>
      text <අජ්‌ජුනො නාම සම්‌බුද්‌ධො හිමවන්‌තෙ වසී තදා>
      text <චරණෙන ච සම්‌පන්‌නො සමාධිකුසලො මුනි>
    text <44>
      text <කුම්‌භමත්‌තං ගහෙත්‌වාන පනසං ජීවජීවකං>
      text <ඡත්‌තපණ්‌ණෙ ඨපෙත්‌වාන අදාසිං සත්‌ථුනො අහං>
    text <45>
      text <එකත්‌තිංසෙ ඉතො කප්‌පෙ යං ඵලමදදිං තදා>
      text <දුග්‌ගතිං නාභිජානාමි ඵලදානස්‌සිදං ඵලං>
    text <46>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <47>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <48>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පනසඵලදායකො ථෙරො ඉමා ගාථායො අභාසිත්‌ථාති>
    stand <පනසඵලදායකත්‌ථෙරස්‌සාපදානං අට්‌ඨමං>
  text <සොණකොටිවීසත්‌ථෙරඅපදානං>
    text <49>
      text <විපස්‌සිනො පාවචනෙ එකං ලෙණං මයා කතං>
      text <චාතුද්‌දිසස්‌ස සඞ්‌ඝස්‌ස බන්‌ධුමාරාජධානියා>
    text <50>
      text <දුස්‌සෙහි භූමිං ලෙණස්‌ස සන්‌ථරිත්‌වා පරිච්‌චජිං>
      text <උදග්‌ගචිත්‌තො සුමනො අකාසිං පණිධිං තදා>
    text <51>
      text <ආරාධයෙය්‍යං සම්‌බුද්‌ධං පබ්‌බජ්‌ජඤ්‌ච ලභෙය්‍යහං>
      text <අනුත්‌තරඤ්‌ච නිබ්‌බානං ඵුසෙය්‍යං සන්‌තිමුත්‌තමං>
    text <52>
      text <තෙනෙව සුක්‌කමූලෙන කප්‌පෙ නවුති සංසරිං>
      text <දෙවභූතො මනුස්‌සො ච කතපුඤ්‌ඤො විරොචහං>
    text <53>
      text <තතො කම්‌මාවසෙසෙන ඉධ පච්‌ඡිමකෙ භවෙ>
      text <චම්‌පායං අග්‌ගසෙට්‌ඨිස්‌ස ජාතොම්‌හි එකපුත්‌තකො>
    text <54>
      text <ජාතමත්‌තස්‌ස මෙ සුත්‌වා පිතු ඡන්‌දො අයං අහු>
      text <දදාමහං කුමාරස්‌ස වීසකොටී අනූනකා>
    text <55>
      text <චතුරඞ්‌ගුලා ච මෙ ලොමා ජාතා පාදතලෙ උභො>
      text <සුඛුමා මුදුසම්‌ඵස්‌සා තූලාපිචුසමා සුභා>
    text <56>
      text <අතීතා නවුති කප්‌පා අයං එකො ච උත්‌තරි>
      text <නාභිජානාමි නික්‌ඛිත්‌තෙ පාදෙ භූම්‍යා අසන්‌ථතෙ>
    text <57>
      text <ආරාධිතො මෙ සම්‌බුද්‌ධො පබ්‌බජිං අනගාරියං>
      text <අරහත්‌තඤ්‌ච මෙ පත්‌තං සීතිභූතොම්‌හි නිබ්‌බුතො>
    text <58>
      text <අග්‌ගො ආරද්‌ධවීරියානං නිද්‌දිට්‌ඨො සබ්‌බදස්‌සිනා>
      text <ඛීණාසවොම්‌හි අරහා ඡළභිඤ්‌ඤො මහිද්‌ධිකො>
    text <59>
      text <එකනවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි ලෙණදානස්‌සිදං ඵලං>
    text <60>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <61>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <62>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <63>
      text <ථෙරො කොටිවීසො සොණො භික්‌ඛුසඞ්‌ඝස්‌ස අග්‌ගතො>
      text <පඤ්‌හං පුට්‌ඨො වියාකාසි අනොතත්‌තෙ මහාසරෙති>
    text <ඉත්‌ථං සුදං ආයස්‌මා සොණො කොටිවීසො ථෙරො ඉමා ගාථායො අභාසිත්‌ථාති>
    stand <සොණකොටිවීසත්‌ථෙරස්‌සාපදානං නවමං>
  text <පුබ්‌බකම්‌මපිලොතිකබුද්‌ධඅපදානං>
    text <64>
      text <අනොතත්‌තසරාසන්‌නෙ රමණීයෙ සිලාතලෙ>
      text <නානාරතනපජ්‌ජොතෙ නානාගන්‌ධවනන්‌තරෙ>
    text <65>
      text <මහතා භික්‌ඛුසඞ්‌ඝෙන පරෙතො ලොකනායකො>
      text <ආසීනො බ්‍යාකරී තත්‌ථ පුබ්‌බකම්‌මානි අත්‌තනො>
    text <66>
      text <සුණාථ භික්‌ඛවො මය්‌හං යං කම්‌මං පකතං මයා>
      text <පිලොතිකස්‌ස කම්‌මස්‌ස බුද්‌ධත්‌තෙපි විපච්‌චති>
    stand <>
    text <67>
      text <මුනාළි නාමහං ධුත්‌තො පුබ්‌බෙ අඤ්‌ඤාසු ජාතිසු>
      text <පච්‌චෙකබුද්‌ධං සුරභිං අබ්‌භාචික්‌ඛිං අදූසකං>
    text <68>
      text <තෙන කම්‌මවිපාකෙන නිරයෙ සංසරිං චිරං>
      text <බහූවස්‌සසහස්‌සානි දුක්‌ඛං වෙදෙසි වෙදනං>
    text <69>
      text <තෙන කම්‌මාවසෙසෙන ඉධ පච්‌ඡිමකෙ භවෙ>
      text <අබ්‌භක්‌ඛානං මයා ලද්‌ධං සුන්‌දරිකාය කාරණා>
    stand <>
    text <70>
      text <සබ්‌බාභිභුස්‌ස බුද්‌ධස්‌ස නන්‌දො නාමාසි සාවකො>
      text <තං අබ්‌භක්‌ඛාය නිරයෙ චිරං සංසරිතං මයා>
    text <71>
      text <දසවස්‌සසහස්‌සානි නිරයෙ සංසරිං චිරං>
      text <මනුස්‌සභාවං ලද්‌ධාහං අබ්‌භක්‌ඛානං බහුං ලභිං>
    text <72>
      text <තෙන කම්‌මාවසෙසෙන චිඤ්‌චමානවිකා මමං>
      text <අබ්‌භාචික්‌ඛි අභූතෙන ජනකායස්‌ස අග්‌ගතො>
    stand <>
    text <73>
      text <බ්‍රාහ්‌මණො සුතවා ආසිං අහං සක්‌කතපූජිතො>
      text <මහාවනෙ පඤ්‌චසතෙ මන්‌තෙ වාචෙමි මාණවෙ>
    text <74>
      text <තත්‌ථාගතො ඉසි භීමො පඤ්‌චාභිඤ්‌ඤො මහිද්‌ධිකො>
      text <තං චාහං ආගතං දිස්‌වා අබ්‌භාචික්‌ඛිං අදූසකං>
    text <75>
      text <තතොහං අවචං සිස්‌සෙ කාමභොගී අයං ඉසි>
      text <මය්‌හම්‌පි භාසමානස්‌ස අනුමොදිංසු මාණවා>
    text <76>
      text <තතො මාණවකා සබ්‌බෙ භික්‌ඛමානං කුලෙ කුලෙ>
      text <මහාජනස්‌ස ආහංසු කාමභොගී අයං ඉසි>
    text <77>
      text <තෙන කම්‌මවිපාකෙන පඤ්‌ච භික්‌ඛුසතා ඉමෙ>
      text <අබ්‌භක්‌ඛානං ලභුං සබ්‌බෙ සුන්‌දරිකාය කාරණා>
    stand <>
    text <78>
      text <වෙමාතුභාතරං පුබ්‌බෙ ධනහෙතු හනිං අහං>
      text <පක්‌ඛිපිං ගිරිදුග්‌ගස්‌මිං සිලාය ච අපිංසයිං>
    text <79>
      text <තෙන කම්‌මවිපාකෙන දෙවදත්‌තො සිලං ඛිපි>
      text <අඞ්‌ගුට්‌ඨං පිංසයී පාදෙ මම පාසාණසක්‌ඛරා>
    stand <>
    text <80>
      text <පුරෙහං දාරකො හුත්‌වා කීළමානො මහාපථෙ>
      text <පච්‌චෙකබුද්‌ධං දිස්‌වාන මග්‌ගෙ සකලිකං ඛිපිං>
    text <81>
      text <තෙන කම්‌මවිපාකෙන ඉධ පච්‌ඡිමකෙ භවෙ>
      text <වධත්‌ථං මං දෙවදත්‌තො අභිමාරෙ පයොජයි>
    stand <>
    text <82>
      text <හත්‌ථාරොහො පුරෙ ආසිං පච්‌චෙකමුනිමුත්‌තමං>
      text <පිණ්‌ඩාය විචරන්‌තං තං ආසාදෙසිං ගජෙනහං>
    text <83>
      text <තෙන කම්‌මවිපාකෙන භන්‌තො නාළාගිරී ගජො>
      text <ගිරිබ්‌බජෙ පුරවරෙ දාරුණො සමුපාගමි>
    stand <>
    text <84>
      text <රාජාහං පත්‌ථිවො ආසිං සත්‌තියා පුරිසං හනිං>
      text <තෙන කම්‌මවිපාකෙන නිරයෙ පච්‌චිසං භුසං>
    text <85>
      text <කම්‌මුනො තස්‌ස සෙසෙන ඉදානි සකලං මම>
      text <පාදෙ ඡවිං පකප්‌පෙසි න හි කම්‌මං විනස්‌සති>
    stand <>
    text <86>
      text <අහං කෙවට්‌ටගාමස්‌මිං අහුං කෙවට්‌ටදාරකො>
      text <මච්‌ඡකෙ ඝාතිතෙ දිස්‌වා ජනයිං සොමනස්‌සකං>
    text <87>
      text <තෙන කම්‌මවිපාකෙන සීසදුක්‌ඛං අහූ මම>
      text <සබ්‌බෙ සක්‌කා ච හඤ්‌ඤිංසු යදා හනි විටටූභො>
    stand <>
    text <88>
      text <ඵුස්‌සස්‌සාහං පාවචනෙ සාවකෙ පරිභාසයිං>
      text <යවං ඛාදථ භුඤ්‌ජථ මා ච භුඤ්‌ජථ සාලයො>
    text <89>
      text <තෙන කම්‌මවිපාකෙන තෙමාසං ඛාදිතං යවං>
      text <නිමන්‌තිතො බ්‍රාහ්‌මණෙන වෙරඤ්‌ජායං වසිං තදා>
    stand <>
    text <90>
      text <නිබ්‌බුද්‌ධෙ වත්‌තමානම්‌හි මල්‌ලපුත්‌තං නිහෙඨයිං>
      text <තෙන කම්‌මවිපාකෙන පිට්‌ඨිදුක්‌ඛං අහූ මම>
    stand <>
    text <91>
      text <තිකිච්‌ඡකො අහං ආසිං සෙට්‌ඨිපුත්‌තං විරෙචයිං>
      text <තෙන කම්‌මවිපාකෙන හොති පක්‌ඛන්‌දිකා මම>
    stand <>
    text <92>
      text <අවචාහං ජොතිපාලො සුගතං කස්‌සපං තදා>
      text <කුතො නු බොධි මුණ්‌ඩස්‌ස බොධි පරමදුල්‌ලභා>
    text <93>
      text <තෙන කම්‌මවිපාකෙන අචරිං දුක්‌කරං බහුං>
      text <ඡබ්‌බස්‌සානුරුවෙළායං තතො බොධිමපාපුණිං>
    text <94>
      text <නාහං එතෙන මග්‌ගෙන පාපුණිං බොධිමුත්‌තමං>
      text <කුම්‌මග්‌ගෙන ගවෙසිස්‌සං පුබ්‌බකම්‌මෙන වාරිතො>
    text <95>
      text <පුඤ්‌ඤපාපපරික්‌ඛීණො සබ්‌බසන්‌තාපවජ්‌ජිතො>
      text <අසොකො අනුපායාසො නිබ්‌බායිස්‌සමනාසවො>
    text <96>
      text <එවං ජිනො වියාකාසි භික්‌ඛුසඞ්‌ඝස්‌ස අග්‌ගතො>
      text <සබ්‌බාභිඤ්‌ඤාබලප්‌පත්‌තො අනොතත්‌තෙ මහාසරෙති>
      text <අවටං ලබුජඤ්‌චෙව උදුම්‌බරපිලක්‌ඛු ච>
      text <ඵාරු වල්‌ලී ච කදලී පනසො කොටිවීසකො>
      text <පුබ්‌බකම්‌මපිලොති ච අපදානං මහෙසිනො>
      text <ගාථායො එකනවුති ගණිතායො විභාවිභි>
    text <ඉත්‌ථං සුදං භගවා අත්‌තනො පුබ්‌බචරිතං කම්‌මපිලොතිකං නාම බුද්‌ධාපදානධම්‌මපරියායං අභාසිත්‌ථාති>
    stand <පුබ්‌බකම්‌මපිලොතිකං නාම බුද්‌ධාපදානං දසමං>
    stand <අවටඵලවග්‌ගො එකූනචත්‌තාලීසමො>
    text <තස්‌සුද්‌දානං>
    stand <චුද්‌දසමං භාණවාරං>
