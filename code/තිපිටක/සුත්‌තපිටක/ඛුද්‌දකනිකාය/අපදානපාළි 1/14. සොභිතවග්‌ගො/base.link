text <සොභිතවග්‌ගො>
  text <සොභිතත්‌ථෙරඅපදානං>
    text <1>
      text <පදුමුත්‌තරො නාම ජිනො ලොකජෙට්‌ඨො නරාසභො>
      text <මහතො ජනකායස්‌ස දෙසෙති අමතං පදං>
    text <2>
      text <තස්‌සාහං වචනං සුත්‌වා වාචාසභිමුදීරිතං>
      text <අඤ්‌ජලිං පග්‌ගහෙත්‌වාන එකග්‌ගො ආසහං තදා>
    text <3>
      text <යථා සමුද්‌දො උදධීනමග්‌ගො නෙරූ නගානං පවරො සිලුච්‌චයො>
      text <තථෙව යෙ චිත්‌තවසෙන වත්‌තරෙ න බුද්‌ධඤාණස්‌ස කලං උපෙන්‌ති තෙ>
    text <4>
      text <ධම්‌මවිධිං ඨපෙත්‌වාන බුද්‌ධො කාරුණිකො ඉසි>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <5>
      text <යො සො ඤාණං පකිත්‌තෙසි බුද්‌ධම්‌හි ලොකනායකෙ>
      text <කප්‌පානං සතසහස්‌සං දුග්‌ගතිං න ගමිස්‌සති>
    text <6>
      text <කිලෙසෙ ඣාපයිත්‌වාන එකග්‌ගො සුසමාහිතො>
      text <සොභිතො නාම නාමෙන හෙස්‌සති සත්‌ථු සාවකො>
    text <7>
      text <පඤ්‌ඤාසෙ කප්‌පසහස්‌සෙ සත්‌තෙවාසුං යසුග්‌ගතා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <8>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <9>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සොභිතො ථෙරො ඉමා ගාථායො අභාසිත්‌ථාති>
    stand <සොභිතත්‌ථෙරස්‌සාපදානං පඨමං>
  text <සුදස්‌සනත්‌ථෙරඅපදානං>
    text <10>
      text <විනතා නදියා තීරෙ පිලක්‌ඛු ඵලිතො අහු>
      text <තාහං රුක්‌ඛං ගවෙසන්‌තො අද්‌දසං ලොකනායකං>
    text <11>
      text <කෙතකං පුප්‌ඵිතං දිස්‌වා වණ්‌ටෙ ඡෙත්‌වානහං තදා>
      text <බුද්‌ධස්‌ස අභිරොපෙසිං සිඛිනො ලොකබන්‌ධුනො>
    text <12>
      text <යෙන ඤාණෙන පත්‌තොසි අච්‌චුතං අමතං පදං>
      text <තං ඤාණං අභිපූජෙමි බුද්‌ධසෙට්‌ඨ මහාමුනි>
    text <13>
      text <ඤාණම්‌හි පූජං කත්‌වාන පිලක්‌ඛුමද්‌දසං අහං>
      text <පටිලද්‌ධොම්‌හි තං පඤ්‌ඤං ඤාණපූජායිදං ඵලං>
    text <14>
      text <එකත්‌තිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි ඤාණපූජායිදං ඵලං>
    text <15>
      text <ඉතො තෙරසකප්‌පම්‌හි ද්‌වාදසාසුං ඵලුග්‌ගතා>
      text <සත්‌තරතනසම්‌පන්‌නා චක්‌කවත්‌තී මහප්‌ඵලා>
    text <16>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුදස්‌සනො ථෙරො ඉමා ගාථායො අභාසිත්‌ථාති>
    stand <සුදස්‌සනත්‌ථෙරස්‌සාපදානං දුතියං>
  text <චන්‌දනපූජනකත්‌ථෙරඅපදානං>
    text <17>
      text <චන්‌දභාගානදීතීරෙ අහොසිං කින්‌නරො තදා>
      text <පුප්‌ඵභක්‌ඛො චහං ආසිං පුප්‌ඵානිවසනො තථා>
    text <18>
      text <අත්‌ථදස්‌සී තු භගවා ලොකජෙට්‌ඨො නරාසභො>
      text <විපිනග්‌ගෙන නිය්‍යාසි හංසරාජාව අම්‌බරෙ>
    text <19>
      text <නමො තෙ පුරිසාජඤ්‌ඤ චිත්‌තං තෙ සුවිසොධිතං>
      text <පසන්‌නමුඛවණ්‌ණොසි විප්‌පසන්‌නමුඛින්‌ද්‍රියො>
    text <20>
      text <ඔරොහිත්‌වාන ආකාසා භූරිපඤ්‌ඤො සුමෙධසො>
      text <සඞ්‌ඝාටිං පත්‌ථරිත්‌වාන පල්‌ලඞ්‌කෙන උපාවිසි>
    text <21>
      text <විලීනං චන්‌දනාදාය අගමාසිං ජිනන්‌තිකං>
      text <පසන්‌නචිත්‌තො සුමනො බුද්‌ධස්‌ස අභිරොපයිං>
    text <22>
      text <අභිවාදෙත්‌වාන සම්‌බුද්‌ධං ලොකජෙට්‌ඨං නරාසභං>
      text <පාමොජ්‌ජං ජනයිත්‌වාන පක්‌කාමිං උත්‌තරාමුඛො>
    text <23>
      text <අට්‌ඨාරසෙ කප්‌පසතෙ චන්‌දනං යං අපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <24>
      text <චතුද්‌දසෙ කප්‌පසතෙ ඉතො ආසිංසු තෙ තයො>
      text <රොහණී නාම නාමෙන චක්‌කවත්‌තී මහබ්‌බලා>
    text <25>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා චන්‌දනපූජනකො ථෙරො ඉමා ගාථායො අභාසිත්‌ථාති>
    stand <චන්‌දනපූජනකත්‌ථෙරස්‌සාපදානං තතියං>
    stand <අට්‌ඨමභාණවාරං>
  text <පුප්‌ඵච්‌ඡදනියත්‌ථෙරඅපදානං>
    text <26>
      text <සුනන්‌දො නාම නාමෙන බ්‍රාහ්‌මණො මන්‌තපාරගූ>
      text <අජ්‌ඣායකො යාචයොගො වාජපෙය්‍යං අයාජයි>
    text <27>
      text <පදුමුත්‌තරො ලොකවිදූ අග්‌ගො කාරුණිකො ඉසි>
      text <ජනතං අනුකම්‌පන්‌තො අම්‌බරෙ චඞ්‌කමී තදා>
    text <28>
      text <චඞ්‌කමිත්‌වාන සම්‌බුද්‌ධො සබ්‌බඤ්‌ඤූ ලොකනායකො>
      text <මෙත්‌තාය අඵරි සත්‌තෙ අප්‌පමාණෙ නිරූපධි>
    text <29>
      text <වණ්‌ටෙ ඡෙත්‌වාන පුප්‌ඵානි බ්‍රාහ්‌මණො මන්‌තපාරගූ>
      text <සබ්‌බෙ සිස්‌සෙ සමානෙත්‌වා ආකාසෙ උක්‌ඛිපාපයි>
    text <30>
      text <යාවතා නගරං ආසි පුප්‌ඵානං ඡදනං තදා>
      text <බුද්‌ධස්‌ස ආනුභාවෙන සත්‌තාහං න විගච්‌ඡථ>
    text <31>
      text <තෙනෙව සුක්‌කමූලෙන අනුභොත්‌වාන සම්‌පදා>
      text <සබ්‌බාසවෙ පරිඤ්‌ඤාය තිණ්‌ණො ලොකෙ විසත්‌තිකං>
    text <32>
      text <එකාරසෙ කප්‌පසතෙ පඤ්‌චතිංසාසු ඛත්‌තියා>
      text <අම්‌බරංසසනාමා තෙ චක්‌කවත්‌තී මහබ්‌බලා>
    text <33>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුප්‌ඵච්‌ඡදනියො ථෙරො ඉමා ගාථායො අභාසිත්‌ථාති>
    stand <පුප්‌ඵච්‌ඡදනියත්‌ථෙරස්‌සාපදානං චතුත්‌ථං>
  text <රහොසඤ්‌ඤකත්‌ථෙරඅපදානං>
    text <34>
      text <හිමවන්‌තස්‌සාවිදූරෙ වසභො නාම පබ්‌බතො>
      text <තස්‌මිං පබ්‌බතපාදම්‌හි අස්‌සමො ආසි මාපිතො>
    text <35>
      text <තීණි සිස්‌සසහස්‌සානි වාචෙසිං බ්‍රාහ්‌මණො තදා>
      text <සංහරිත්‌වාන තෙ සිස්‌සෙ එකමන්‌තං උපාවිසිං>
    text <36>
      text <එකමන්‌තං නිසීදිත්‌වා බ්‍රාහ්‌මණො මන්‌තපාරගූ>
      text <බුද්‌ධවෙදං ගවෙසන්‌තො ඤාණෙ චිත්‌තං පසාදයිං>
    text <37>
      text <තත්‌ථ චිත්‌තං පසාදෙත්‌වා නිසීදිං පණ්‌ණසන්‌ථරෙ>
      text <පල්‌ලඞ්‌කං ආභුජිත්‌වාන තත්‌ථ කාලඞ්‌කතො අහං>
    text <38>
      text <එකත්‌තිංසෙ ඉතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි ඤාණසඤ්‌ඤායිදං ඵලං>
    text <39>
      text <සත්‌තවීසතිකප්‌පම්‌හි රාජා සිරිධරො අහු>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <40>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා රහොසඤ්‌ඤකො ථෙරො ඉමා ගාථායො අභාසිත්‌ථාති>
    stand <රහොසඤ්‌ඤකත්‌ථෙරස්‌සාපදානං පඤ්‌චමං>
  text <චම්‌පකපුප්‌ඵියත්‌ථෙරඅපදානං>
    text <41>
      text <කණිකාරංව ජොතන්‌තං නිසින්‌නං පබ්‌බතන්‌තරෙ>
      text <ඔභාසෙන්‌තං දිසා සබ්‌බා ඔසධිං විය තාරකං>
    text <42>
      text <තයො මාණවකා ආසුං සකෙ සිප්‌පෙ සුසික්‌ඛිතා>
      text <ඛාරිභාරං ගහෙත්‌වාන අන්‌වෙන්‌ති මම පච්‌ඡතො>
    text <43>
      text <පුටකෙ සත්‌ත පුප්‌ඵානි නික්‌ඛිත්‌තානි තපස්‌සිනා>
      text <ගහෙත්‌වා තානි ඤාණම්‌හි වෙස්‌සභුස්‌සාභිරොපයිං>
    text <44>
      text <එකත්‌තිංසෙ ඉතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි ඤාණපූජායිදං ඵලං>
    text <45>
      text <එකූනතිංසකප්‌පම්‌හි විපුලාභ සනාමකො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <46>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා චම්‌පකපුප්‌ඵියො ථෙරො ඉමා ගාථායො අභාසිත්‌ථාති>
    stand <චම්‌පකපුප්‌ඵියත්‌ථෙරස්‌සාපදානං ඡට්‌ඨං>
  text <අත්‌ථසන්‌දස්‌සකත්‌ථෙරඅපදානං>
    text <47>
      text <විසාලමාළෙ ආසීනො අද්‌දසං ලොකනායකං>
      text <ඛීණාසවං බලප්‌පත්‌තං භික්‌ඛුසඞ්‌ඝපුරක්‌ඛතං>
    text <48>
      text <සතසහස්‌සා තෙවිජ්‌ජා ඡළභිඤ්‌ඤා මහිද්‌ධිකා>
      text <පරිවාරෙන්‌ති සම්‌බුද්‌ධං කො දිස්‌වා නප්‌පසීදති>
    text <49>
      text <ඤාණෙ උපනිධා යස්‌ස න විජ්‌ජති සදෙවකෙ>
      text <අනන්‌තඤාණං සම්‌බුද්‌ධං කො දිස්‌වා නප්‌පසීදති>
    text <50>
      text <ධම්‌මකායඤ්‌ච දීපෙන්‌තං කෙවලං රතනාකරං>
      text <විකප්‌පෙතුං න සක්‌කොන්‌ති කො දිස්‌වා නප්‌පසීදති>
    text <51>
      text <ඉමාහි තීහි ගාථාහි නාරදොව්‌හයවච්‌ඡලො>
      text <පදුමුත්‌තරං ථවිත්‌වාන සම්‌බුද්‌ධං අපරාජිතං>
    text <52>
      text <තෙන චිත්‌තප්‌පසාදෙන බුද්‌ධසන්‌ථවනෙන ච>
      text <කප්‌පානං සතසහස්‌සං දුග්‌ගතිං නුපපජ්‌ජහං>
    text <53>
      text <ඉතො තිංසකප්‌පසතෙ සුමිත්‌තො නාම ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <54>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අත්‌ථසන්‌දස්‌සකො ථෙරො ඉමා ගාථායො අභාසිත්‌ථාති>
    stand <අත්‌ථසන්‌දස්‌සකත්‌ථෙරස්‌සාපදානං සත්‌තමං>
  text <එකපසාදනියත්‌ථෙරඅපදානං>
    text <55>
      text <නාරදො ඉති මෙ නාමං කෙසවො ඉති මං විදූ>
      text <කුසලාකුසලං එසං අගමං බුද්‌ධසන්‌තිකං>
    text <56>
      text <මෙත්‌තචිත්‌තො කාරුණිකො අත්‌ථදස්‌සී මහාමුනි>
      text <අස්‌සාසයන්‌තො සත්‌තෙ සො ධම්‌මං දෙසෙති චක්‌ඛුමා>
    text <57>
      text <සකං චිත්‌තං පසාදෙත්‌වා සිරෙ කත්‌වාන අඤ්‌ජලිං>
      text <සත්‌ථාරං අභිවාදෙත්‌වා පක්‌කාමිං පාචිනාමුඛො>
    text <58>
      text <සත්‌තරසෙ කප්‌පසතෙ රාජා ආසි මහීපති>
      text <අමිත්‌තතාපනො නාම චක්‌කවත්‌තී මහබ්‌බලො>
    text <59>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකපසාදනියො ථෙරො ඉමා ගාථායො අභාසිත්‌ථාති>
    stand <එකපසාදනියත්‌ථෙරස්‌සාපදානං අට්‌ඨමං>
  text <සාලපුප්‌ඵදායකත්‌ථෙරඅපදානං>
    text <60>
      text <මිගරාජා තදා ආසිං අභිජාතො සුකෙසරී>
      text <ගිරිදුග්‌ගං ගවෙසන්‌තො අද්‌දසං ලොකනායකං>
    text <61>
      text <අයං නු ඛො මහාවීරො නිබ්‌බාපෙති මහාජනං>
      text <යංනූනාහං උපාසෙය්‍යං දෙවදෙවං නරාසභං>
    text <62>
      text <සාඛං සාලස්‌ස භඤ්‌ජිත්‌වා සකොසං පුප්‌ඵමාහරිං>
      text <උපගන්‌ත්‌වාන සම්‌බුද්‌ධං අදාසිං පුප්‌ඵමුත්‌තමං>
    text <63>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි පුප්‌ඵදානස්‌සිදං ඵලං>
    text <64>
      text <ඉතො ච නවමෙ කප්‌පෙ විරොචනසනාමකා>
      text <තයො ආසිංසු රාජානො චක්‌කවත්‌තී මහබ්‌බලා>
    text <65>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සාලපුප්‌ඵදායකො ථෙරො ඉමා ගාථායො අභාසිත්‌ථාති>
    stand <සාලපුප්‌ඵදායකත්‌ථෙරස්‌සාපදානං නවමං>
  text <පියාලඵලදායකත්‌ථෙරඅපදානං>
    text <66>
      text <පාරාවතො තදා ආසිං පරං අනුපරොධකො>
      text <පබ්‌භාරෙ සෙය්‍යං කප්‌පෙමි අවිදූරෙ සිඛිසත්‌ථුනො>
    text <67>
      text <සායං පාතඤ්‌ච පස්‌සාමි බුද්‌ධං ලොකග්‌ගනායකං>
      text <දෙය්‍යධම්‌මො ච මෙ නත්‌ථි ද්‌විපදින්‌දස්‌ස තාදිනො>
    text <68>
      text <පියාලඵලමාදාය අගමං බුද්‌ධසන්‌තිකං>
      text <පටිග්‌ගහෙසි භගවා ලොකජෙට්‌ඨො නරාසභො>
    text <69>
      text <තතො පරං උපාදාය පරිචාරිං විනායකං>
      text <තෙන චිත්‌තප්‌පසාදෙන තත්‌ථ කාලඞ්‌කතො අහං>
    text <70>
      text <එකත්‌තිංසෙ ඉතො කප්‌පෙ යං ඵලං අදදිං අහං>
      text <දුග්‌ගතිං නාභිජානාමි ඵලදානස්‌සිදං ඵලං>
    text <71>
      text <ඉතො පන්‌නරසෙ කප්‌පෙ තයො ආසුං පියාලිනො>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <72>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <සොභිතසුදස්‌සනො ච චන්‌දනො පුප්‌ඵඡදනො>
      text <රහො චම්‌පකපුප්‌ඵී ච අත්‌ථසන්‌දස්‌සකෙන ච>
      text <එකපසාදී සාලදදො දසමො ඵලදායකො>
      text <ගාථායො සත්‌තති ද්‌වෙ ච ගණිතායො විභාවිභි>
    text <ඉත්‌ථං සුදං ආයස්‌මා පියාලඵලදායකො ථෙරො ඉමා ගාථායො අභාසිත්‌ථාති>
    stand <පියාලඵලදායකත්‌ථෙරස්‌සාපදානං දසමං>
    stand <සොභිතවග්‌ගො චුද්‌දසමො>
    text <තස්‌සුද්‌දානං>
