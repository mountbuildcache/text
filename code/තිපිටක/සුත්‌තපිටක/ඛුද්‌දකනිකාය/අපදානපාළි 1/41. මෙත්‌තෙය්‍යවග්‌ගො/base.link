text <මෙත්‌තෙය්‍යවග්‌ගො>
  text <තිස්‌සමෙත්‌තෙය්‍යත්‌ථෙරඅපදානං>
    text <1>
      text <පබ්‌භාරකූටං නිස්‌සාය සොභිතො නාම තාපසො>
      text <පවත්‌තඵලං භුඤ්‌ජිත්‌වා වසති පබ්‌බතන්‌තරෙ>
    text <2>
      text <අග්‌ගිං දාරුං ආහරිත්‌වා උජ්‌ජාලෙසිං අහං තදා>
      text <උත්‌තමත්‌ථං ගවෙසන්‌තො බ්‍රහ්‌මලොකූපපත්‌තියා>
    text <3>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <මමුද්‌ධරිතුකාමො සො ආගච්‌ඡි මම සන්‌තිකෙ>
    text <4>
      text <කිං කරොසි මහාපුඤ්‌ඤ දෙහි මෙ අග්‌ගිදාරුකං>
      text <අහමග්‌ගිං පරිචරෙ තතො මෙ සුද්‌ධි හොහිති>
    text <5>
      text <සුභද්‌දකො ත්‌වං මනුජෙ දෙවතෙ ත්‌වං පජානසි>
      text <තුවං අග්‌ගිං පරිචර හන්‌ද තෙ අග්‌ගිදාරුකං>
    text <6>
      text <තතො කට්‌ඨං ගහෙත්‌වාන අග්‌ගිං උජ්‌ජාලයී ජිනො>
      text <න තත්‌ථ කට්‌ඨං පජ්‌ඣායි පාටිහෙරං මහෙසිනො>
    text <7>
      text <න තෙ අග්‌ගි පජ්‌ජලති ආහුතී තෙ න විජ්‌ජති>
      text <නිරත්‌ථකං වතං තුය්‌හං අග්‌ගිං පරිචරස්‌සු මෙ>
    text <8>
      text <කීදිසො සො මහාවීර අග්‌ගි තව පවුච්‌චති>
      text <මය්‌හම්‌පි කථයස්‌සෙතං උභො පරිචරාමසෙ>
    text <9>
      text <හෙතුධම්‌මනිරොධාය කිලෙසසමණාය ච>
      text <ඉස්‌සාමච්‌ඡරියං හිත්‌වා තයො එතෙ මමාහුතී>
    text <10>
      text <කීදිසො ත්‌වං මහාවීර කථං ගොත්‌තොසි මාරිස>
      text <ආචාරපටිපත්‌ති තෙ බාළ්‌හං ඛො මම රුච්‌චති>
    text <11>
      text <ඛත්‌තියම්‌හි කුලෙ ජාතො අභිඤ්‌ඤාපාරමිං ගතො>
      text <සබ්‌බාසවපරික්‌ඛීණො නත්‌ථි දානි පුනබ්‌භවො>
    text <12>
      text <යදි බුද්‌ධොසි සබ්‌බඤ්‌ඤූ පභඞ්‌කර තමොනුද>
      text <නමස්‌සිස්‌සාමි තං දෙව දුක්‌ඛස්‌සන්‌තකරො තුවං>
    text <13>
      text <පත්‌ථරිත්‌වාජිනචම්‌මං නිසීදනමදාසහං>
      text <නිසීද නාථ සබ්‌බඤ්‌ඤු උපට්‌ඨිස්‌සාමහං තුවං>
    text <14>
      text <නිසීදි භගවා තත්‌ථ අජිනම්‌හි සුවිත්‌ථතෙ>
      text <නිමන්‌තයිත්‌වා සම්‌බුද්‌ධං පබ්‌බතං අගමාසහං>
    text <15>
      text <ඛාරිභාරඤ්‌ච පූරෙත්‌වා තින්‌දුකඵලමාහරිං>
      text <මධුනා යොජයිත්‌වාන ඵලං බුද්‌ධස්‌සදාසහං>
    text <16>
      text <මම නිජ්‌ඣායමානස්‌ස පරිභුඤ්‌ජි තදා ජිනො>
      text <තත්‌ථ චිත්‌තං පසාදෙසිං පෙක්‌ඛන්‌තො ලොකනායකං>
    text <17>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <මමස්‌සමෙ නිසීදිත්‌වා ඉමා ගාථා අභාසථ>
    text <18>
      text <යො මං ඵලෙන තප්‌පෙසි පසන්‌නො සෙහි පාණිභි>
      text <තමහං කිත්‌තයිස්‌සාමි සුණාථ මම භාසතො>
    text <19>
      text <පඤ්‌චවීසතික්‌ඛත්‌තුං සො දෙවරජ්‌ජං කරිස්‌සති>
      text <සහස්‌සක්‌ඛත්‌තුං රාජා ච චක්‌කවත්‌තී භවිස්‌සති>
    text <20>
      text <තස්‌ස සඞ්‌කප්‌පමඤ්‌ඤාය පුබ්‌බකම්‌මසමඞ්‌ගිනො>
      text <අන්‌නං පානඤ්‌ච වත්‌ථඤ්‌ච සයනඤ්‌ච මහාරහං>
    text <21>
      text <පුඤ්‌ඤකම්‌මෙන සංයුත්‌තා නිබ්‌බත්‌තිස්‌සන්‌ති තාවදෙ>
      text <සදා පමුදිතො චායං භවිස්‌සති අනාමයො>
    text <22>
      text <උපපජ්‌ජති යං යොනිං දෙවත්‌තං අථ මානුසං>
      text <සබ්‌බත්‌ථ සුඛිතො හුත්‌වා මනුස්‌සත්‌තං ගමිස්‌සති>
    text <23>
      text <අජ්‌ඣායකො මන්‌තධරො තිණ්‌ණං වෙදාන පාරගූ>
      text <සම්‌බුද්‌ධං උපගන්‌ත්‌වාන අරහා සො භවිස්‌සති>
    text <24>
      text <යතො සරාමි අත්‌තානං යතො පත්‌තොස්‌මි විඤ්‌ඤුතං>
      text <භොගෙ මෙ ඌනතා නත්‌ථි ඵලදානස්‌සිදං ඵලං>
    text <25>
      text <වරධම්‌මමනුප්‌පත්‌තො රාගදොසෙ සමූහනිං>
      text <සබ්‌බාසවපරික්‌ඛීණො නත්‌ථි දානි පුනබ්‌භවො>
    text <26>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <නාගොව බන්‌ධනං ඡෙත්‌වා විහරාමි අනාසවො>
    text <27>
      text <ස්‌වාගතං වත මෙ ආසි මම බුද්‌ධස්‌ස සන්‌තිකෙ>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <28>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිස්‌සමෙත්‌තෙය්‍යො ථෙරො ඉමා ගාථායො අභාසිත්‌ථාති>
    stand <තිස්‌සමෙත්‌තෙය්‍යත්‌ථෙරස්‌සාපදානං පඨමං>
  text <පුණ්‌ණකත්‌ථෙරඅපදානං>
    text <29>
      text <පබ්‌භාරකූටං නිස්‌සාය සයම්‌භූ අපරාජිතො>
      text <ආබාධිකො ච සො බුද්‌ධො වසති පබ්‌බතන්‌තරෙ>
    text <30>
      text <මම අස්‌සමසාමන්‌තා පනාදො ආසි තාවදෙ>
      text <බුද්‌ධෙ නිබ්‌බායමානම්‌හි ආලොකො උදපජ්‌ජථ>
    text <31>
      text <යාවතා වනසණ්‌ඩස්‌මිං අච්‌ඡකොකතරච්‌ඡකා>
      text <වාළා ච කෙසරී සබ්‌බෙ අභිගජ්‌ජිංසු තාවදෙ>
    text <32>
      text <උප්‌පාතං තමහං දිස්‌වා පබ්‌භාරං අගමාසහං>
      text <තත්‌ථද්‌දස්‌සාසිං සම්‌බුද්‌ධං නිබ්‌බුතං අපරාජිතං>
    text <33>
      text <සුඵුල්‌ලං සාලරාජංව සතරංසිංව උග්‌ගතං>
      text <වීතච්‌චිකංව අඞ්‌ගාරං නිබ්‌බුතං අපරාජිතං>
    text <34>
      text <තිණං කට්‌ඨඤ්‌ච පූරෙත්‌වා චිතකං තත්‌ථකාසහං>
      text <චිතකං සුකතං කත්‌වා සරීරං ඣාපයිං අහං>
    text <35>
      text <සරීරං ඣාපයිත්‌වාන ගන්‌ධතොයං සමොකිරිං>
      text <අන්‌තලික්‌ඛෙ ඨිතො යක්‌ඛො නාමමග්‌ගහි තාවදෙ>
    text <36>
      text <යං පූරිතං තයා කිච්‌චං සයම්‌භුස්‌ස මහෙසිනො>
      text <පුණ්‌ණකො නාම නාමෙන සදා හොහි තුවං මුනෙ>
    text <37>
      text <තම්‌හා කායා චවිත්‌වාන දෙවලොකං අගච්‌ඡහං>
      text <තත්‌ථ දිබ්‌බමයො ගන්‌ධො අන්‌තලික්‌ඛා පවස්‌සති>
    text <38>
      text <තත්‍රාපි නාමධෙය්‍යං මෙ පුණ්‌ණකොති අහූ තදා>
      text <දෙවභූතො මනුස්‌සො වා සඞ්‌කප්‌පං පූරයාමහං>
    text <39>
      text <ඉදං පච්‌ඡිමකං මය්‌හං චරිමො වත්‌තතෙ භවො>
      text <ඉධාපි පුණ්‌ණකො නාම නාමධෙය්‍යං පකාසති>
    text <40>
      text <තොසයිත්‌වාන සම්‌බුද්‌ධං ගොතමං සක්‍යපුඞ්‌ගවං>
      text <සබ්‌බාසවෙ පරිඤ්‌ඤාය විහරාමි අනාසවො>
    text <41>
      text <එකනවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි තනුකිච්‌චස්‌සිදං ඵලං>
    text <42>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <43>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <44>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුණ්‌ණකො ථෙරො ඉමා ගාථායො අභාසිත්‌ථාති>
    stand <පුණ්‌ණකත්‌ථෙරස්‌සාපදානං දුතියං>
  text <මෙත්‌තගුත්‌ථෙරඅපදානං>
    text <45>
      text <හිමවන්‌තස්‌සාවිදූරෙ අසොකො නාම පබ්‌බතො>
      text <තත්‌ථාසි අස්‌සමො මය්‌හං විස්‌සකම්‌මෙන මාපිතො>
    text <46>
      text <සුමෙධො නාම සම්‌බුද්‌ධො අග්‌ගො කාරුණිකො මුනි>
      text <නිවාසයිත්‌වා පුබ්‌බණ්‌හෙ පිණ්‌ඩාය මෙ උපාගමි>
    text <47>
      text <උපාගතං මහාවීරං සුමෙධං ලොකනායකං>
      text <පග්‌ගය්‌හ සුගතපත්‌තං සප්‌පිතෙලං අපූරයිං>
    text <48>
      text <දත්‌වානහං බුද්‌ධසෙට්‌ඨෙ සුමෙධෙ ලොකනායකෙ>
      text <අඤ්‌ජලිං පග්‌ගහෙත්‌වාන භිය්‍යො හාසං ජනෙසහං>
    text <49>
      text <ඉමිනා සප්‌පිදානෙන චෙතනාපණිධීහි ච>
      text <දෙවභූතො මනුස්‌සො වා ලභාමි විපුලං සුඛං>
    text <50>
      text <විනිපාතං විවජ්‌ජෙත්‌වා සංසරාමි භවාභවෙ>
      text <තත්‌ථ චිත්‌තං පණිධිත්‌වා ලභාමි අචලං පදං>
    text <51>
      text <ලාභා තුය්‌හං සුලද්‌ධං තෙ යං මං අද්‌දක්‌ඛි බ්‍රාහ්‌මණ>
      text <මම දස්‌සනමාගම්‌ම අරහත්‌තං භවිස්‌සති>
    text <52>
      text <විස්‌සත්‌ථො හොහි මා භායි අධිගන්‌ත්‌වා මහායසං>
      text <මමඤ්‌හි සප්‌පිං දත්‌වාන පරිමොක්‌ඛසි ජාතියා>
    text <53>
      text <ඉමිනා සප්‌පිදානෙන චෙතනාපණිධීහි ච>
      text <දෙවභූතො මනුස්‌සො වා ලභසෙ විපුලං සුඛං>
    text <54>
      text <ඉමිනා සප්‌පිදානෙන මෙත්‌තචිත්‌තවතාය ච>
      text <අට්‌ඨාරසෙ කප්‌පසතෙ දෙවලොකෙ රමිස්‌සසි>
    text <55>
      text <අට්‌ඨතිංසතික්‌ඛත්‌තුඤ්‌ච දෙවරාජා භවිස්‌සසි>
      text <පදෙසරජ්‌ජං විපුලං ගණනාතො අසඞ්‌ඛියං>
    text <56>
      text <එකපඤ්‌ඤාසක්‌ඛත්‌තුඤ්‌ච චක්‌කවත්‌තී භවිස්‌සසි>
      text <චාතුරන්‌තො විජිතාවී ජම්‌බුමණ්‌ඩස්‌ස ඉස්‌සරො>
    text <57>
      text <මහාසමුද්‌දොවක්‌ඛොභො දුද්‌ධරො පථවී යථා>
      text <එවමෙව ච තෙ භොගා අප්‌පමෙය්‍යා භවිස්‌සරෙ>
    text <58>
      text <සට්‌ඨිකොටී හිරඤ්‌ඤස්‌ස චජිත්‌වා පබ්‌බජිං අහං>
      text <කිං කුසලං ගවෙසන්‌තො බාවරිං උපසඞ්‌කමිං>
    text <59>
      text <තත්‌ථ මන්‌තෙ අධීයාමි ඡළඞ්‌ගං නාම ලක්‌ඛණං>
      text <තමන්‌ධකාරං විධමං උප්‌පජ්‌ජි ත්‌වං මහාමුනි>
    text <60>
      text <තව දස්‌සනකාමොහං ආගතොම්‌හි මහාමුනි>
      text <තව ධම්‌මං සුණිත්‌වාන පත්‌තොම්‌හි අචලං පදං>
    text <61>
      text <තිංසකප්‌පසහස්‌සම්‌හි සප්‌පිං බුද්‌ධස්‌සදාසහං>
      text <එත්‌ථන්‌තරෙ නාභිජානෙ සප්‌පිං විඤ්‌ඤාපිතං මයා>
    text <62>
      text <මම සඞ්‌කප්‌පමඤ්‌ඤාය උප්‌පජ්‌ජති යදිච්‌ඡකං>
      text <චිත්‌තමඤ්‌ඤාය නිබ්‌බත්‌තං සබ්‌බෙ සන්‌තප්‌පයාමහං>
    text <63>
      text <අහො බුද්‌ධා අහො ධම්‌මා අහො නො සත්‌ථු සම්‌පදා>
      text <ථොකඤ්‌හි සප්‌පිං දත්‌වාන අප්‌පමෙය්‍යං ලභාමහං>
    text <64>
      text <මහාසමුද්‌දෙ උදකං යාවතා නෙරුපස්‌සතො>
      text <මම සප්‌පිං උපාදාය කලභාගං න හෙස්‌සති>
    text <65>
      text <යාවතා චක්‌කවාළස්‌ස කරියන්‌තස්‌ස රාසිතො>
      text <මම නිබ්‌බත්‌තවත්‌ථානං ඔකාසො සො න සම්‌මති>
    text <66>
      text <පබ්‌බතරාජා හිමවා පවරොපි සිලුච්‌චයො>
      text <මමානුලිත්‌තගන්‌ධස්‌ස උපනිධිං න හෙස්‌සති>
    text <67>
      text <වත්‌ථං ගන්‌ධඤ්‌ච සප්‌පිඤ්‌ච අඤ්‌ඤඤ්‌ච දිට්‌ඨධම්‌මිකං>
      text <අසඞ්‌ඛතඤ්‌ච නිබ්‌බානං සප්‌පිදානස්‌සිදං ඵලං>
    text <68>
      text <සතිපට්‌ඨානසයනො සමාධිඣානගොචරො>
      text <බොජ්‌ඣඞ්‌ගභොජනො අජ්‌ජ සප්‌පිදානස්‌සිදං ඵලං>
    text <69>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <70>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <71>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    stand <ඉත්‌ථං සුදං ආයස්‌මා මෙත්‌තගූ ථෙරො ඉමා ගාථායො>
    text <අභාසිත්‌ථාති>
    stand <මෙත්‌තගුත්‌ථෙරස්‌සාපදානං තතියං>
  text <ධොතකත්‌ථෙරඅපදානං>
    text <72>
      text <ගඞ්‌ගා භාගීරථී නාම හිමවන්‌තා පභාවිතා>
      text <හංසවතියා ද්‌වාරෙන අනුසන්‌දති තාවදෙ>
    text <73>
      text <සොභිතො නාම ආරාමො ගඞ්‌ගාකූලෙ සුමාපිතො>
      text <තත්‌ථ පදුමුත්‌තරො බුද්‌ධො වසතෙ ලොකනායකො>
    text <74>
      text <තිදසෙහි යථා ඉන්‌දො මනුජෙහි පුරක්‌ඛතො>
      text <නිසීදි තත්‌ථ භගවා අසම්‌භීතොව කෙසරී>
    text <75>
      text <නගරෙ හංසවතියා වසාමි බ්‍රාහ්‌මණො අහං>
      text <ඡළඞ්‌ගො නාම නාමෙන එවංනාමො මහාමුනි>
    text <76>
      text <අට්‌ඨාරස සිස්‌සසතා පරිවාරෙන්‌ති මං තදා>
      text <තෙහි සිස්‌සෙහි සමිතො ගඞ්‌ගාතීරං උපාගමිං>
    text <77>
      text <තත්‌ථද්‌දසාසිං සමණෙ නික්‌කුහෙ ධොතපාපකෙ>
      text <භාගීරථිං තරන්‌තෙහං එවං චින්‌තෙසි තාවදෙ>
    text <78>
      text <සායං පාතං තරන්‌තාමෙ බුද්‌ධපුත්‌තා මහායසා>
      text <විහෙසයන්‌ති අත්‌තානං තෙසං අත්‌තා විහඤ්‌ඤති>
    text <79>
      text <සදෙවකස්‌ස ලොකස්‌ස බුද්‌ධො අග්‌ගො පවුච්‌චති>
      text <නත්‌ථි මෙ දක්‌ඛිණෙ කාරං ගතිමග්‌ගවිසොධනං>
    text <80>
      text <යංනූන බුද්‌ධසෙට්‌ඨස්‌ස සෙතුං ගඞ්‌ගාය කාරයෙ>
      text <කාරාපෙත්‌වා ඉමං කම්‌මං සන්‌තරාමි ඉමං භවං>
    text <81>
      text <සතසහස්‌සං දත්‌වාන සෙතුං කාරාපයිං අහං>
      text <සද්‌දහන්‌තො කතං කාරං විපුලං මෙ භවිස්‌සති>
    text <82>
      text <කාරාපෙත්‌වාන තං සෙතුං උපෙසිං ලොකනායකං>
      text <සිරසි අඤ්‌ජලිං කත්‌වා ඉමං වචනමබ්‍රවිං>
    text <83>
      text <සතසහස්‌සස්‌ස වයං දත්‌වා කාරාපිතො මයා>
      text <තවත්‌ථාය මහාසෙතු පටිග්‌ගණ්‌හ මහාමුනෙ>
    text <84>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <85>
      text <යො මෙ සෙතුං අකාරෙසි පසන්‌නො සෙහි පාණිභි>
      text <තමහං කිත්‌තයිස්‌සාමි සුණාථ මම භාසතො>
    stand <සෙතුදානආනිසංසො>
    text <86>
      text <දරිතො පබ්‌බතතො වා රුක්‌ඛතො පතිතොපියං>
      text <චුතොපි ලච්‌ඡතී ඨානං සෙතුදානස්‌සිදං ඵලං>
    text <87>
      text <විරූළ්‌හමූලසන්‌තානං නිග්‍රොධමිව මාලුතො>
      text <අමිත්‌තා නප්‌පසහන්‌ති සෙතුදානස්‌සිදං ඵලං>
    text <88>
      text <නාස්‌ස චොරා පසහන්‌ති නාතිමඤ්‌ඤන්‌ති ඛත්‌තියා>
      text <සබ්‌බෙ තරිස්‌සතාමිත්‌තෙ සෙතුදානස්‌සිදං ඵලං>
    text <89>
      text <අබ්‌භොකාසගතං සන්‌තං කඨිනාතපතාපිතං>
      text <පුඤ්‌ඤකම්‌මෙන සංයුත්‌තං න භවිස්‌සති වෙදනා>
    text <90>
      text <දෙවලොකෙ මනුස්‌සෙ වා හත්‌ථියානං සුනිම්‌මිතං>
      text <තස්‌ස සඞ්‌කප්‌පමඤ්‌ඤාය නිබ්‌බත්‌තිස්‌සති තාවදෙ>
    text <91>
      text <සහස්‌සස්‌සා වාතජවා සින්‌ධවා සීඝවාහනා>
      text <සායං පාතං උපෙස්‌සන්‌ති සෙතුදානස්‌සිදං ඵලං>
    text <92>
      text <ආගන්‌ත්‌වාන මනුස්‌සත්‌තං සුඛිතොයං භවිස්‌සති>
      text <වෙහාසං මනුජස්‌සෙව හත්‌ථියානං භවිස්‌සති>
    text <93>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <94>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <95>
      text <අහො මෙ සුකතං කම්‌මං ජලජුත්‌තමනාමකෙ>
      text <තත්‌ථ කාරං කරිත්‌වාන පත්‌තොහං ආසවක්‌ඛයං>
    text <96>
      text <පධානං පහිතත්‌තොම්‌හි උපසන්‌තො නිරූපධි>
      text <නාගොව බන්‌ධනං ඡෙත්‌වා විහරාමි අනාසවො>
    text <97>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <98>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <99>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ධොතකො ථෙරො ඉමා ගාථායො අභාසිත්‌ථාති>
    stand <ධොතකත්‌ථෙරස්‌සාපදානං චතුත්‌ථං>
  text <උපසීවත්‌ථෙරඅපදානං>
    text <100>
      text <හිමවන්‌තස්‌සාවිදූරෙ අනොමො නාම පබ්‌බතො>
      text <අස්‌සමො සුකතො මය්‌හං පණ්‌ණසාලා සුමාපිතා>
    text <101>
      text <නදී ච සන්‌දතී තත්‌ථ සුපතිත්‌ථා මනොරමා>
      text <අනූපතිත්‌ථෙ ජායන්‌ති පදුමුප්‌පලකා බහූ>
    text <102>
      text <පාඨීනා පාවුසා මච්‌ඡා බලජා මුඤ්‌ජරොහිතා>
      text <මච්‌ඡකච්‌ඡපසඤ්‌ඡන්‌නා නදිකා සන්‌දතෙ තදා>
    text <103>
      text <තිමිරා පුප්‌ඵිතා තත්‌ථ අසොකා ඛුද්‌දමාලකා>
      text <පුන්‌නාගා ගිරිපුන්‌නාගා සම්‌පවන්‌ති මමස්‌සමං>
    text <104>
      text <කුටජා පුප්‌ඵිතා තත්‌ථ තිණසූලවනානි ච>
      text <සාලා ච සළලා තත්‌ථ චම්‌පකා පුප්‌ඵිතා බහූ>
    text <105>
      text <අජ්‌ජුනා අතිමුත්‌තා ච මහානාමා ච පුප්‌ඵිතා>
      text <අසනා මධුගන්‌ධී ච පුප්‌ඵිතා තෙ මමස්‌සමෙ>
    text <106>
      text <උද්‌දාලකා පාටලිකා යූථිකා ච පියඞ්‌ගුකා>
      text <බිම්‌බිජාලකසඤ්‌ඡන්‌නා සමන්‌තා අඩ්‌ඪයොජනං>
    text <107>
      text <මාතග්‌ගාරා සත්‌තලියො පාටලී සින්‌දුවාරකා>
      text <අඞ්‌කොලකා බහූ තත්‌ථ තාලකුට්‌ඨි ච පුප්‌ඵිතා>
      text <සෙලෙය්‍යකා බහූ තත්‌ථ පුප්‌ඵිතා මම අස්‌සමෙ>
    text <108>
      text <එතෙසු පුප්‌ඵජාතෙසු සොභන්‌ති පාදපා බහූ>
      text <සමන්‌තා තෙන ගන්‌ධෙන වායතෙ මම අස්‌සමො>
    text <109>
      text <හරීතකා ආමලකා අම්‌බජම්‌බුවිභීතකා>
      text <කොලා භල්‌ලාතකා බිල්‌ලා ඵාරුසකඵලානි ච>
    text <110>
      text <තින්‌දුකා ච පියාලා ච මධුකා කාසුමාරයො>
      text <ලබුජා පනසා තත්‌ථ කදලී බදරීඵලා>
    text <111>
      text <අම්‌බාටකා බහූ තත්‌ථ වල්‌ලිකාරඵලානි ච>
      text <බීජපූරසපාරියො ඵලිතා මම අස්‌සමෙ>
    text <112>
      text <ආළකා ඉසිමුග්‌ගා ච තතො මොදඵලා බහූ>
      text <අවටා පක්‌කභරිතා පිලක්‌ඛුදුම්‌බරානි ච>
    text <113>
      text <පිප්‌ඵිලී මරීචා තත්‌ථ නිග්‍රොධා ච කපිත්‌ථනා>
      text <උදුම්‌බරකා බහවො කණ්‌ඩුපණ්‌ණා ච හරියො>
    text <114>
      text <එතෙ චඤ්‌ඤෙ ච බහවො ඵලිතා අස්‌සමෙ මම>
      text <පුප්‌ඵරුක්‌ඛාපි බහවො පුප්‌ඵිතා මම අස්‌සමෙ>
    text <115>
      text <ආලුවා ච කළම්‌බා ච බිළාලී තක්‌කලානි ච>
      text <ආලකා තාලකා චෙව විජ්‌ජන්‌ති අස්‌සමෙ මම>
    text <116>
      text <අස්‌සමස්‌සාවිදූරෙ මෙ මහාජාතස්‌සරො අහු>
      text <අච්‌ඡොදකො සීතජලො සුපතිත්‌ථො මනොරමො>
    text <117>
      text <පදුමුප්‌පලා බහූ තත්‌ථ පුණ්‌ඩරීකසමායුතා>
      text <මන්‌දාලකෙහි සඤ්‌ඡන්‌නා නානාගන්‌ධසමෙරිතා>
    text <118>
      text <ගබ්‌භං ගණ්‌හන්‌ති පදුමා අඤ්‌ඤෙ පුප්‌ඵන්‌ති කෙසරී>
      text <ඔපුප්‌ඵපත්‌තා තිට්‌ඨන්‌ති පදුමාකණ්‌ණිකා බහූ>
    text <119>
      text <මධු භිසම්‌හා සවති ඛීරං සප්‌පි මුලාළිභි>
      text <සමන්‌තා තෙන ගන්‌ධෙන නානාගන්‌ධසමෙරිතා>
    text <120>
      text <කුමුදා අම්‌බගන්‌ධි ච නයිතා දිස්‌සරෙ බහූ>
      text <ජාතස්‌සරස්‌සානුකූලං කෙතකා පුප්‌ඵිතා බහූ>
    text <121>
      text <සුඵුල්‌ලා බන්‌ධුජීවා ච සෙතවාරී සුගන්‌ධිකා>
      text <කුම්‌භිලා සුසුමාරා ච ගහකා තත්‌ථ ජායරෙ>
    text <122>
      text <උග්‌ගාහකා අජගරා තත්‌ථ ජාතස්‌සරෙ බහූ>
      text <පාඨීනා පාවුසා මච්‌ඡා බලජා මුඤ්‌ජරොහිතා>
    text <123>
      text <මච්‌ඡකච්‌ඡපසඤ්‌ඡන්‌නා අථො පපටකාහි ච>
      text <පාරෙවතා රවිහංසා කුකුත්‌ථා ච නදීචරා>
    text <124>
      text <දින්‌දිභා චක්‌කවාකා ච පම්‌පකා ජීවජීවකා>
      text <කලන්‌දකා උක්‌කුසා ච සෙනකා උද්‌ධරා බහූ>
    text <125>
      text <කොට්‌ඨකා සුකපොතා ච තුලියා චමරා බහූ>
      text <කාරෙනියො ච තිලකා උපජීවන්‌ති තං සරං>
    text <126>
      text <සීහා බ්‍යග්‌ඝා ච දීපී ච අච්‌ඡකොකතරච්‌ඡකා>
      text <වානරා කින්‌නරා චෙව දිස්‌සන්‌ති මම අස්‌සමෙ>
    text <127>
      text <තානි ගන්‌ධානි ඝායන්‌තො භක්‌ඛයන්‌තො ඵලානහං>
      text <ගන්‌ධොදකං පිවන්‌තො ච වසාමි මම අස්‌සමෙ>
    text <128>
      text <එණීමිගා වරාහා ච පසදා ඛුද්‌දරූපකා>
      text <අග්‌ගිකා ජොතිකා චෙව වසන්‌ති මම අස්‌සමෙ>
    text <129>
      text <හංසා කොඤ්‌චා මයූරා ච සාලිකාපි ච කොකිලා>
      text <මජ්‌ජාරිකා බහූ තත්‌ථ කොසිකා පොට්‌ඨසීසකා>
    text <130>
      text <පිසාචා දානවා චෙව කුම්‌භණ්‌ඩා රක්‌ඛසා බහූ>
      text <ගරුළා පන්‌නගා චෙව වසන්‌ති මම අස්‌සමෙ>
    text <131>
      text <මහානුභාවා ඉසයො සන්‌තචිත්‌තා සමාහිතා>
      text <කමණ්‌ඩලුධරා සබ්‌බෙ අජිනුත්‌තරවාසනා>
      text <ජටාභාරභරිතාව වසන්‌ති මම අස්‌සමෙ>
    text <132>
      text <යුගමත්‌තඤ්‌ච පෙක්‌ඛන්‌තා නිපකා සන්‌තවුත්‌තිනො>
      text <ලාභාලාභෙන සන්‌තුට්‌ඨා වසන්‌ති මම අස්‌සමෙ>
    text <133>
      text <වාකචීරං ධුනන්‌තා තෙ ඵොටෙන්‌තාජිනචම්‌මකං>
      text <සබලෙහි උපත්‌ථද්‌ධා ගච්‌ඡන්‌ති අම්‌බරෙ තදා>
    text <134>
      text <න තෙ දකං ආහරන්‌ති කට්‌ඨං වා අග්‌ගිදාරුකං>
      text <සයඤ්‌ච උපසම්‌පන්‌නා පාටිහීරස්‌සිදං ඵලං>
    text <135>
      text <ලොහදොණිං ගහෙත්‌වාන වනමජ්‌ඣෙ වසන්‌ති තෙ>
      text <කුඤ්‌ජරාව මහානාගා අසම්‌භීතාව කෙසරී>
    text <136>
      text <අඤ්‌ඤෙ ගච්‌ඡන්‌ති ගොයානං අඤ්‌ඤෙ පුබ්‌බවිදෙහකං>
      text <අඤ්‌ඤෙ ච උත්‌තරකුරුං සකං බලමවස්‌සිතා>
    text <137>
      text <තතො පිණ්‌ඩං ආහරිත්‌වා පරිභුඤ්‌ජන්‌ති එකතො>
      text <සබ්‌බෙසං පක්‌කමන්‌තානං උග්‌ගතෙජාන තාදිනං>
    text <138>
      text <අජිනචම්‌මසද්‌දෙන වනං සද්‌දායතෙ තදා>
      text <එදිසා තෙ මහාවීර සිස්‌සා උග්‌ගතපා මම>
    text <139>
      text <පරිවුතො අහං තෙහි වසාමි මම අස්‌සමෙ>
      text <තොසිතා සකකම්‌මෙන විනීතාපි සමාගතා>
    text <140>
      text <ආරාධයිංසු මං එතෙ සකකම්‌මාභිලාසිනො>
      text <සීලවන්‌තො ච නිපකා අප්‌පමඤ්‌ඤාසු කොවිදා>
    text <141>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <සමයං සංවිදිත්‌වාන උපගච්‌ඡි විනායකො>
    text <142>
      text <උපගන්‌ත්‌වාන සම්‌බුද්‌ධො ආතාපී නිපකො මුනි>
      text <පත්‌තං පග්‌ගය්‌හ සම්‌බුද්‌ධො භික්‌ඛාය මමුපාගමි>
    text <143>
      text <උපාගතං මහාවීරං ජලජුත්‌තමනායකං>
      text <තිණසන්‌ථරං පඤ්‌ඤාපෙත්‌වා සාලපුප්‌ඵෙහි ඔකිරිං>
    text <144>
      text <නිසාදෙත්‌වාන සම්‌බුද්‌ධං හට්‌ඨො සංවිග්‌ගමානසො>
      text <ඛිප්‌පං පබ්‌බතමාරුය්‌හ අගළුං අග්‌ගහිං අහං>
    text <145>
      text <කුම්‌භමත්‌තං ගහෙත්‌වාන පනසං දෙවගන්‌ධිකං>
      text <ඛන්‌ධෙ ආරොපයිත්‌වාන උපගච්‌ඡිං විනායකං>
    text <146>
      text <ඵලං බුද්‌ධස්‌ස දත්‌වාන අගළුං අනුලිම්‌පහං>
      text <පසන්‌නචිත්‌තො සුමනො බුද්‌ධසෙට්‌ඨං අවන්‌දිහං>
    text <147>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <ඉසිමජ්‌ඣෙ නිසීදිත්‌වා ඉමා ගාථා අභාසථ>
    text <148>
      text <යො මෙ ඵලඤ්‌ච අගළුං ආසනඤ්‌ච අදාසි මෙ>
      text <තමහං කිත්‌තයිස්‌සාමි සුණාථ මම භාසතො>
    text <149>
      text <ගාමෙ වා යදි වාරඤ්‌ඤෙ පබ්‌භාරෙසු ගුහාසු වා>
      text <ඉමස්‌ස චිත්‌තමඤ්‌ඤාය නිබ්‌බත්‌තිස්‌සති භොජනං>
    text <150>
      text <දෙවලොකෙ මනුස්‌සෙ වා උපපන්‌නො අයං නරො>
      text <භොජනෙහි ච වත්‌ථෙහි පරිසං තප්‌පයිස්‌සති>
    text <151>
      text <උපපජ්‌ජති යං යොනිං දෙවත්‌තං අථ මානුසං>
      text <අක්‌ඛොභභොගො හුත්‌වාන සංසරිස්‌සතියං නරො>
    text <152>
      text <තිංසකප්‌පසහස්‌සානි දෙවලොකෙ රමිස්‌සති>
      text <සහස්‌සක්‌ඛත්‌තුං රාජා ච චක්‌කවත්‌තී භවිස්‌සති>
    text <153>
      text <එකසත්‌තතික්‌ඛත්‌තුඤ්‌ච දෙවරජ්‌ජං කරිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <154>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <155>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <සබ්‌බාසවෙ පරිඤ්‌ඤාය විහරිස්‌සතිනාසවො>
    text <156>
      text <සුලද්‌ධලාභො ලද්‌ධො මෙ යොහං අද්‌දක්‌ඛිං නායකං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <157>
      text <ගාමෙ වා යදි වාරඤ්‌ඤෙ පබ්‌භාරෙසු ගුහාසු වා>
      text <මම සඞ්‌කප්‌පමඤ්‌ඤාය භොජනං හොති මෙ සදා>
    text <158>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <159>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <160>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උපසීවො ථෙරො ඉමා ගාථායො අභාසිත්‌ථාති>
    stand <උපසීවත්‌ථෙරස්‌සාපදානං පඤ්‌චමං>
  text <නන්‌දකත්‌ථෙරඅපදානං>
    text <161>
      text <මිගලුද්‌දො පුරෙ ආසිං අරඤ්‌ඤෙ කානනෙ අහං>
      text <පසදං මිගමෙසන්‌තො සයම්‌භුං අද්‌දසං අහං>
    text <162>
      text <අනුරුද්‌ධො නාම සම්‌බුද්‌ධො සයම්‌භූ අපරාජිතො>
      text <විවෙකකාමො සො ධීරො වනමජ්‌ඣොගහී තදා>
    text <163>
      text <චතුදණ්‌ඩෙ ගහෙත්‌වාන චතුට්‌ඨානෙ ඨපෙසහං>
      text <මණ්‌ඩපං සුකතං කත්‌වා පද්‌මපුප්‌ඵෙහි ඡාදයිං>
    text <164>
      text <මණ්‌ඩපං ඡාදයිත්‌වාන සයම්‌භුං අභිවාදයිං>
      text <ධනුං තත්‌ථෙව නික්‌ඛිප්‌ප පබ්‌බජිං අනගාරියං>
    text <165>
      text <නචිරං පබ්‌බජිතස්‌ස බ්‍යාධි මෙ උදපජ්‌ජථ>
      text <පුබ්‌බකම්‌මං සරිත්‌වාන තත්‌ථ කාලඞ්‌කතො අහං>
    text <166>
      text <පුබ්‌බකම්‌මෙන සංයුත්‌තො තුසිතං අගමාසහං>
      text <තත්‌ථ සොණ්‌ණමයං බ්‍යම්‌හං නිබ්‌බත්‌තති යදිච්‌ඡකං>
    text <167>
      text <සහස්‌සයුත්‌තං හයවාහිං දිබ්‌බයානමධිට්‌ඨිතො>
      text <ආරුහිත්‌වාන තං යානං ගච්‌ඡාමහං යදිච්‌ඡකං>
    text <168>
      text <තතො මෙ නිය්‍යමානස්‌ස දෙවභූතස්‌ස මෙ සතො>
      text <සමන්‌තා යොජනසතං මණ්‌ඩපො මෙ ධරීයති>
    text <169>
      text <සයනෙහං තුවට්‌ටාමි අච්‌ඡන්‌නෙ පුප්‌ඵසන්‌ථතෙ>
      text <අන්‌තලික්‌ඛා ච පදුමා වස්‌සන්‌තෙ නිච්‌චකාලිකං>
    text <170>
      text <මරීචිකෙ ඵන්‌දමානෙ තප්‌පමානෙ ච ආතපෙ>
      text <න මං තාපෙති ආතාපො මණ්‌ඩපස්‌ස ඉදං ඵලං>
    text <171>
      text <දුග්‌ගතිං සමතික්‌කන්‌තො අපායා පිහිතා මම>
      text <මණ්‌ඩපෙ රුක්‌ඛමූලෙ වා සන්‌තාපො මෙ න විජ්‌ජති>
    text <172>
      text <මහීසඤ්‌ඤං අධිට්‌ඨාය ලොණතොයං තරාමහං>
      text <තස්‌ස මෙ සුකතං කම්‌මං බුද්‌ධපූජායිදං ඵලං>
    text <173>
      text <අපථම්‌පි පථං කත්‌වා ගච්‌ඡාමි අනිලඤ්‌ජසෙ>
      text <අහො මෙ සුකතං කම්‌මං බුද්‌ධපූජායිදං ඵලං>
    text <174>
      text <පුබ්‌බෙනිවාසං ජානාමි දිබ්‌බචක්‌ඛු විසොධිතං>
      text <ආසවා මෙ පරික්‌ඛීණා බුද්‌ධපූජායිදං ඵලං>
    text <175>
      text <ජහිතා පුරිමා ජාති බුද්‌ධස්‌ස ඔරසො අහං>
      text <දායාදොම්‌හි ච සද්‌ධම්‌මෙ බුද්‌ධපූජායිදං ඵලං>
    text <176>
      text <ආරාධිතොම්‌හි සුගතං ගොතමං සක්‍යපුඞ්‌ගවං>
      text <ධම්‌මධජො ධම්‌මදායාදො බුද්‌ධපූජායිදං ඵලං>
    text <177>
      text <උපට්‌ඨිත්‌වාන සම්‌බුද්‌ධං ගොතමං සක්‍යපුඞ්‌ගවං>
      text <පාරඞ්‌ගමනියං මග්‌ගං අපුච්‌ඡිං ලොකනායකං>
    text <178>
      text <අජ්‌ඣිට්‌ඨො කථයී බුද්‌ධො ගම්‌භීරං නිපුණං පදං>
      text <තස්‌සාහං ධම්‌මං සුත්‌වාන පත්‌තොම්‌හි ආසවක්‌ඛයං>
    text <179>
      text <අහො මෙ සුකතං කම්‌මං පරිමුත්‌තොම්‌හි ජාතියා>
      text <සබ්‌බාසවපරික්‌ඛීණො නත්‌ථි දානි පුනබ්‌භවො>
    text <180>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <181>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <182>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නන්‌දකො ථෙරො ඉමා ගාථායො අභාසිත්‌ථාති>
    stand <නන්‌දකත්‌ථෙරස්‌සාපදානං ඡට්‌ඨං>
  text <හෙමකත්‌ථෙරඅපදානං>
    text <183>
      text <පබ්‌භාරකූටං නිස්‌සාය අනොමො නාම තාපසො>
      text <අස්‌සමං සුකතං කත්‌වා පණ්‌ණසාලෙ වසී තදා>
    text <184>
      text <සිද්‌ධං තස්‌ස තපො කම්‌මං සිද්‌ධිපත්‌තො සකෙ බලෙ>
      text <සකසාමඤ්‌ඤවික්‌කන්‌තො ආතාපී නිපකො මුනි>
    text <185>
      text <විසාරදො සසමයෙ පරවාදෙ ච කොවිදො>
      text <පට්‌ඨො භූමන්‌තලික්‌ඛම්‌හි උප්‌පාතම්‌හි ච කොවිදො>
    text <186>
      text <වීතසොකො නිරාරම්‌භො අප්‌පාහාරො අලොලුපො>
      text <ලාභාලාභෙන සන්‌තුට්‌ඨො ඣායී ඣානරතො මුනි>
    text <187>
      text <පියදස්‌සී නාම සම්‌බුද්‌ධො අග්‌ගො කාරුණිකො මුනි>
      text <සත්‌තෙ තාරෙතුකාමො සො කරුණාය ඵරී තදා>
    text <188>
      text <බොධනෙය්‍යං ජනං දිස්‌වා පියදස්‌සී මහාමුනි>
      text <චක්‌කවාළසහස්‌සම්‌පි ගන්‌ත්‌වා ඔවදතෙ මුනි>
    text <189>
      text <මමුද්‌ධරිතුකාමො සො මමස්‌සමමුපාගමි>
      text <න දිට්‌ඨො මෙ ජිනො පුබ්‌බෙ න සුතොපි ච කස්‌සචි>
    text <190>
      text <උප්‌පාතා සුපිනා මය්‌හං ලක්‌ඛණා සුප්‌පකාසිතා>
      text <පට්‌ඨො භූමන්‌තලික්‌ඛම්‌හි නක්‌ඛත්‌තපදකොවිදො>
    text <191>
      text <සොහං බුද්‌ධස්‌ස සුත්‌වාන තත්‌ථ චිත්‌තං පසාදයිං>
      text <තිට්‌ඨන්‌තො වා නිසින්‌නො වා සරාමි නිච්‌චකාලිකං>
    text <192>
      text <මයි එවං සරන්‌තම්‌හි භගවාපි අනුස්‌සරි>
      text <බුද්‌ධං අනුස්‌සරන්‌තස්‌ස පීති මෙ හොති තාවදෙ>
    text <193>
      text <කාලඤ්‌ච පුනරාගම්‌ම උපෙසි මං මහාමුනි>
      text <සම්‌පත්‌තෙපි න ජානාමි අයං බුද්‌ධො මහාමුනි>
    text <194>
      text <අනුකම්‌පකො කාරුණිකො පියදස්‌සී මහාමුනි>
      text <සඤ්‌ජානාපෙසි අත්‌තානං අහං බුද්‌ධො සදෙවකෙ>
    text <195>
      text <සඤ්‌ජානිත්‌වාන සම්‌බුද්‌ධං පියදස්‌සිං මහාමුනිං>
      text <සකං චිත්‌තං පසාදෙත්‌වා ඉදං වචනමබ්‍රවිං>
    text <196>
      text <අඤ්‌ඤෙ පීඨෙ ච පල්‌ලඞ්‌කෙ ආසන්‌දීසු නිසීදරෙ>
      text <තුවම්‌පි සබ්‌බදස්‌සාවී නිසීද රතනාසනෙ>
    text <197>
      text <සබ්‌බරතනමයං පීඨං නිම්‌මිනිත්‌වාන තාවදෙ>
      text <පියදස්‌සිස්‌ස මුනිනො අදාසිං ඉද්‌ධිනිම්‌මිතං>
    text <198>
      text <රතනෙ ච නිසින්‌නස්‌ස පීඨකෙ ඉද්‌ධිනිම්‌මිතෙ>
      text <කුම්‌භමත්‌තං ජම්‌බුඵලං අදාසිං තාවදෙ අහං>
    text <199>
      text <මම හාසං ජනෙත්‌වාන පරිභුඤ්‌ජි මහාමුනි>
      text <තදා චිත්‌තං පසාදෙත්‌වා සත්‌ථාරං අභිවාදයිං>
    text <200>
      text <පියදස්‌සී තු භගවා ලොකජෙට්‌ඨො නරාසභො>
      text <රතනාසනමාසීනො ඉමා ගාථා අභාසථ>
    text <201>
      text <යො මෙ රතනමයං පීඨං අමතඤ්‌ච ඵලං අදා>
      text <තමහං කිත්‌තයිස්‌සාමි සුණාථ මම භාසතො>
    text <202>
      text <සත්‌තසත්‌තති කප්‌පානි දෙවලොකෙ රමිස්‌සති>
      text <පඤ්‌චසත්‌තතික්‌ඛත්‌තුඤ්‌ච චක්‌කවත්‌තී භවිස්‌සති>
    text <203>
      text <ද්‌වත්‌තිංසක්‌ඛත්‌තුං දෙවින්‌දො දෙවරජ්‌ජං කරිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <204>
      text <සොණ්‌ණමයං රූපිමයං පල්‌ලඞ්‌කං සුකතං බහුං>
      text <ලොහිතඞ්‌ගමයඤ්‌චෙව ලච්‌ඡති රතනාමයං>
    text <205>
      text <චඞ්‌කමන්‌තම්‌පි මනුජං පුඤ්‌ඤකම්‌මසමඞ්‌ගිනං>
      text <පල්‌ලඞ්‌කානි අනෙකානි පරිවාරෙස්‌සරෙ තදා>
    text <206>
      text <කූටාගාරා ච පාසාදා සයනඤ්‌ච මහාරහං>
      text <ඉමස්‌ස චිත්‌තමඤ්‌ඤාය නිබ්‌බත්‌තිස්‌සන්‌ති තාවදෙ>
    text <207>
      text <සට්‌ඨි නාගසහස්‌සානි සබ්‌බාලඞ්‌කාරභූසිතා>
      text <සුවණ්‌ණකච්‌ඡා මාතඞ්‌ගා හෙමකප්‌පනවාසසා>
    text <208>
      text <ආරූළ්‌හා ගාමණීයෙහි තොමරඞ්‌කුසපාණිභි>
      text <ඉමං පරිචරිස්‌සන්‌ති රත්‌නපීඨස්‌සිදං ඵලං>
    text <209>
      text <සට්‌ඨි අස්‌සසහස්‌සානි සබ්‌බාලඞ්‌කාරභූසිතා>
      text <ආජානීයාව ජාතියා සින්‌ධවා සීඝවාහිනො>
    text <210>
      text <ආරූළ්‌හා ගාමණීයෙහි ඉල්‌ලියාචාපධාරිභි>
      text <තෙපිමං පරිචරිස්‌සන්‌ති රත්‌නපීඨස්‌සිදං ඵලං>
    text <211>
      text <සට්‌ඨි රථසහස්‌සානි සබ්‌බාලඞ්‌කාරභූසිතා>
      text <දීපා අථොපි වෙයග්‌ඝා සන්‌නද්‌ධා උස්‌සිතද්‌ධජා>
    text <212>
      text <ආරූළ්‌හා ගාමණීයෙහි චාපහත්‌ථෙහි වම්‌මිභි>
      text <පරිවාරෙස්‌සන්‌තිමං නිච්‌චං රත්‌නපීඨස්‌සිදං ඵලං>
    text <213>
      text <සට්‌ඨි ධෙනුසහස්‌සානි දොහඤ්‌ඤා පුඞ්‌ගවූසභෙ>
      text <වච්‌ඡකෙ ජනයිස්‌සන්‌ති රත්‌නපීඨස්‌සිදං ඵලං>
    text <214>
      text <සොළසිත්‌ථිසහස්‌සානි සබ්‌බාලඞ්‌කාරභූසිතා>
      text <විචිත්‌තවත්‌ථාභරණා ආමුක්‌කමණිකුණ්‌ඩලා>
    text <215>
      text <අළාරපම්‌හා හසුලා සුසඤ්‌ඤා තනුමජ්‌ඣිමා>
      text <පරිවාරෙස්‌සන්‌තිමං නිච්‌චං රත්‌නපීඨස්‌සිදං ඵලං>
    text <216>
      text <අට්‌ඨාරසෙ කප්‌පසතෙ ගොතමො නාම චක්‌ඛුමා>
      text <තමන්‌ධකාරං විධමිත්‌වා බුද්‌ධො ලොකෙ භවිස්‌සති>
    text <217>
      text <තස්‌ස දස්‌සනමාගම්‌ම පබ්‌බජිස්‌සතිකිඤ්‌චනො>
      text <තොසයිත්‌වාන සත්‌ථාරං සාසනෙභිරමිස්‌සති>
    text <218>
      text <තස්‌ස ධම්‌මං සුණිත්‌වාන කිලෙසෙ ඝාතයිස්‌සති>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <219>
      text <වීරියං මෙ ධුරධොරය්‌හං යොගක්‌ඛෙමාධිවාහනං>
      text <උත්‌තමත්‌ථං පත්‌ථයන්‌තො සාසනෙ විහරාමහං>
    text <220>
      text <ඉදං පච්‌ඡිමකං මය්‌හං චරිමො වත්‌තතෙ භවො>
      text <සබ්‌බාසවා පරික්‌ඛීණා නත්‌ථි දානි පුනබ්‌භවො>
    text <221>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <222>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <223>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා හෙමකො ථෙරො ඉමා ගාථායො අභාසිත්‌ථාති>
    stand <හෙමකත්‌ථෙරස්‌සාපදානං සත්‌තමං>
    stand <සත්‌තරසමං භාණවාරං>
  text <තොදෙය්‍යත්‌ථෙරඅපදානං>
    text <224>
      text <රාජා අජිතඤ්‌ජයො නාම කෙතුමතීපුරුත්‌තමෙ>
      text <සූරො වික්‌කමසම්‌පන්‌නො පුරමජ්‌ඣාවසී තදා>
    text <225>
      text <තස්‌ස රඤ්‌ඤො පමත්‌තස්‌ස අටවියො සමුට්‌ඨහුං>
      text <ඔතාරා තුණ්‌ඩිකා චෙව රට්‌ඨං විද්‌ධංසයුං තදා>
    text <226>
      text <පච්‌චන්‌තෙ කුපිතෙ ඛිප්‌පං සන්‌නිපාතෙසිරින්‌දමො>
      text <භටෙ චෙව බලත්‌ථෙ ච අරිං නිග්‌ගාහයි තදා>
    text <227>
      text <හත්‌ථාරොහා අනීකට්‌ඨා සූරා ච චම්‌මයොධිනො>
      text <ධනුග්‌ගහා ච උග්‌ගා ච සබ්‌බෙ සන්‌නිපතුං තදා>
    text <228>
      text <ආළාරිකා ච කප්‌පකා න්‌හාපකා මාලකාරකා>
      text <සූරා විජිතසඞ්‌ගාමා සබ්‌බෙ සන්‌නිපතුං තදා>
    text <229>
      text <ඛග්‌ගහත්‌ථා ච පුරිසා චාපහත්‌ථා ච වම්‌මිනො>
      text <ලුද්‌දා විජිතසඞ්‌ගාමා සබ්‌බෙ සන්‌නිපතුං තදා>
    text <230>
      text <තිධාපභින්‌නා මාතඞ්‌ගා කුඤ්‌ජරා සට්‌ඨිහායනා>
      text <සුවණ්‌ණකච්‌ඡාලඞ්‌කාරා සබ්‌බෙ සන්‌නිපතුං තදා>
    text <231>
      text <ඛමා සීතස්‌ස උණ්‌හස්‌ස උක්‌කාරුහරණස්‌ස ච>
      text <යොධාජීවා කතකම්‌මා සබ්‌බෙ සන්‌නිපතුං තදා>
    text <232>
      text <සඞ්‌ඛසද්‌දං භෙරිසද්‌දං අථො උතුජ සද්‌දකං>
      text <එතෙහි තෙ හාසයන්‌තා සබ්‌බෙ සන්‌නිපතුං තදා>
    text <233>
      text <තිසූලකොන්‌තිමන්‌තෙහි ච>
      text <කොට්‌ටෙන්‌තානං නිපාතෙන්‌තා සබ්‌බෙ සන්‌නිපතුං තදා>
    text <234>
      text <කිමෙවාතිනිසාමෙත්‌වා සරාජා අජිතඤ්‌ජයො>
      text <සට්‌ඨි පාණසහස්‌සානි සූලෙ උත්‌තාසයිං තදා>
    text <235>
      text <සද්‌දං මානුසකාකංසු අහො රාජා අධම්‌මිකො>
      text <නිරයෙ පච්‌චමානස්‌ස කදා අන්‌තො භවිස්‌සති>
    text <236>
      text <සයනෙහං තුවට්‌ටෙන්‌තො පස්‌සාමි නිරයෙ තදා>
      text <න සුපාමි දිවාරත්‌තිං සූලෙන තජ්‌ජයන්‌ති මං>
    text <237>
      text <කිං පමාදෙන රජ්‌ජෙන වාහනෙන බලෙන ච>
      text <න තෙ පහොන්‌ති ධාරෙතුං තාපයන්‌ති මමං සදා>
    text <238>
      text <කිං මෙ පුත්‌තෙහි දාරෙහි රජ්‌ජෙන සකලෙන ච>
      text <යංනූන පබ්‌බජෙය්‍යාහං ගතිමග්‌ගං විසොධයෙ>
    text <239>
      text <සට්‌ඨි නාගසහස්‌සානි සබ්‌බාලඞ්‌කාරභූසිතෙ>
      text <සුවණ්‌ණකච්‌ඡෙ මාතඞ්‌ගෙ හෙමකප්‌පනවාසසෙ>
    text <240>
      text <ආරූළ්‌හෙ ගාමණීයෙහි තොමරඞ්‌කුසපාණිභි>
      text <සඞ්‌ගාමාවචරෙ ඨානෙ අනපෙක්‌ඛො විහායහං>
      text <සකකම්‌මෙන සන්‌තත්‌තො නික්‌ඛමිං අනගාරියං>
    text <241>
      text <සට්‌ඨි අස්‌සසහස්‌සානි සබ්‌බාලඞ්‌කාරභූසිතෙ>
      text <ආජානීයෙව ජාතියා සින්‌ධවෙ සීඝවාහනෙ>
    text <242>
      text <ආරූළ්‌හෙ ගාමණීයෙහි චාපහත්‌ථෙහි වම්‌මිභි>
      text <පහාරෙත්‌වාන තෙ සබ්‌බෙ නික්‌ඛමිං අනගාරියං>
    text <243>
      text <සට්‌ඨි රථසහස්‌සානි සබ්‌බාලඞ්‌කාරභූසිතෙ>
      text <දීපෙ අථොපි වෙයග්‌ඝෙ සන්‌නද්‌ධෙ උස්‌සිතද්‌ධජෙ>
      text <තෙ සබ්‌බෙ පරිහාරෙත්‌වා පබ්‌බජිං අනගාරියං>
    text <244>
      text <සට්‌ඨි ධෙනුසහස්‌සානි සබ්‌බා කංසූපධාරණා>
      text <තායොපි ඡඩ්‌ඩයිත්‌වාන පබ්‌බජිං අනගාරියං>
    text <245>
      text <සට්‌ඨි ඉත්‌ථිසහස්‌සානි සබ්‌බාලඞ්‌කාරභූසිතා>
      text <විචිත්‌තවත්‌ථාභරණා ආමුක්‌කමණිකුණ්‌ඩලා>
    text <246>
      text <අළාරපම්‌හා හසුලා සුසඤ්‌ඤා තනුමජ්‌ඣිමා>
      text <තා හිත්‌වා කන්‌දමානායො පබ්‌බජිං අනගාරියං>
    text <247>
      text <සට්‌ඨි ගාමසහස්‌සානි පරිපුණ්‌ණානි සබ්‌බසො>
      text <ඡඩ්‌ඩයිත්‌වාන තං රජ්‌ජං පබ්‌බජිං අනගාරියං>
    text <248>
      text <නගරා නික්‌ඛමිත්‌වාන හිමවන්‌තමුපාගමිං>
      text <භාගීරථීනදීතීරෙ අස්‌සමං මාපයිං අහං>
    text <249>
      text <පණ්‌ණසාලං කරිත්‌වාන අග්‍යාගාරං අකාසහං>
      text <ආරද්‌ධවීරියො පහිතත්‌තො වසාමි අස්‌සමෙ අහං>
    text <250>
      text <මණ්‌ඩපෙ රුක්‌ඛමූලෙ වා සුඤ්‌ඤාගාරෙ ච ඣායතො>
      text <න තු විජ්‌ජති තාසො මෙ න පස්‌සෙ භයභෙරවං>
    text <251>
      text <සුමෙධො නාම සම්‌බුද්‌ධො අග්‌ගො කාරුණිකො මුනි>
      text <ඤාණාලොකෙන ජොතන්‌තො ලොකෙ උප්‌පජ්‌ජි තාවදෙ>
    text <252>
      text <මම අස්‌සමසාමන්‌තා යක්‌ඛො ආසි මහිද්‌ධිකො>
      text <බුද්‌ධසෙට්‌ඨම්‌හි උප්‌පන්‌නෙ ආරොචෙසි මමං තදා>
    text <253>
      text <බුද්‌ධො ලොකෙ සමුප්‌පන්‌නො සුමෙධො නාම චක්‌ඛුමා>
      text <තාරෙති ජනතං සබ්‌බං තම්‌පි සො තාරයිස්‌සති>
    text <254>
      text <යක්‌ඛස්‌ස වචනං සුත්‌වා සංවිග්‌ගො ආසි තාවදෙ>
      text <බුද්‌ධො බුද්‌ධොති චින්‌තෙන්‌තො අස්‌සමං පටිසාමයිං>
    text <255>
      text <අග්‌ගිදාරුඤ්‌ච ඡඩ්‌ඩෙත්‌වා සංසාමෙත්‌වාන සන්‌ථතං>
      text <අස්‌සමං අභිවන්‌දිත්‌වා නික්‌ඛමිං විපිනා අහං>
    text <256>
      text <තතො චන්‌දනමාදාය ගාමා ගාමං පුරා පුරං>
      text <දෙවදෙවං ගවෙසන්‌තො උපගච්‌ඡිං විනායකං>
    text <257>
      text <භගවා තම්‌හි සමයෙ සුමෙධො ලොකනායකො>
      text <චතුසච්‌චං පකාසෙන්‌තො බොධෙති ජනතං බහුං>
    text <258>
      text <අඤ්‌ජලිං පග්‌ගහෙත්‌වාන සීසෙ කත්‌වාන චන්‌දනං>
      text <සම්‌බුද්‌ධං අභිවාදෙත්‌වා ඉමා ගාථා අභාසහං>
    text <259>
      text <වස්‌සිකෙ පුප්‌ඵමානම්‌හි සන්‌තිකෙ උපවායති>
      text <ත්‌වං වීර ගුණගන්‌ධෙන දිසා සබ්‌බා පවායසි>
    text <260>
      text <චම්‌පකෙ නාගවනිකෙ අතිමුත්‌තකකෙතකෙ>
      text <සාලෙසු පුප්‌ඵමානෙසු අනුවාතං පවායති>
    text <261>
      text <තව ගන්‌ධං සුණිත්‌වාන හිමවන්‌තා ඉධාගමිං>
      text <පූජෙමි තං මහාවීර ලොකජෙට්‌ඨ මහායස>
    text <262>
      text <වරචන්‌දනෙනානුලිම්‌පිං සුමෙධං ලොකනායකං>
      text <සකං චිත්‌තං පසාදෙත්‌වා තුණ්‌හී අට්‌ඨාසි තාවදෙ>
    text <263>
      text <සුමෙධො නාම භගවා ලොකජෙට්‌ඨො නරාසභො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <264>
      text <යො මෙ ගුණෙ පකිත්‌තෙසි චන්‌දනඤ්‌ච අපූජයි>
      text <තමහං කිත්‌තයිස්‌සාමි සුණාථ මම භාසතො>
    text <265>
      text <ආදෙය්‍යවාක්‍යවචනො බ්‍රහ්‌මා උජු පතාපවා>
      text <පඤ්‌චවීසතිකප්‌පානි සප්‌පභාසො භවිස්‌සති>
    text <266>
      text <ඡබ්‌බීසතිකප්‌පසතෙ දෙවලොකෙ රමිස්‌සති>
      text <සහස්‌සක්‌ඛත්‌තුං රාජා ච චක්‌කවත්‌තී භවිස්‌සති>
    text <267>
      text <තෙත්‌තිංසක්‌ඛත්‌තුං දෙවින්‌දො දෙවරජ්‌ජං කරිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <268>
      text <තතො චුතොයං මනුජො මනුස්‌සත්‌තං ගමිස්‌සති>
      text <පුඤ්‌ඤකම්‌මෙන සංයුත්‌තො බ්‍රහ්‌මබන්‌ධු භවිස්‌සති>
    text <269>
      text <අජ්‌ඣායකො මන්‌තධරො තිණ්‌ණං වෙදාන පාරගූ>
      text <තිලක්‌ඛණෙන සම්‌පන්‌නො බාවරී නාම බ්‍රාහ්‌මණො>
    text <270>
      text <තස්‌ස සිස්‌සො භවිත්‌වාන හෙස්‌සති මන්‌තපාරගූ>
      text <උපගන්‌ත්‌වාන සම්‌බුද්‌ධං ගොතමං සක්‍යපුඞ්‌ගවං>
    text <271>
      text <පුච්‌ඡිත්‌වා නිපුණෙ පඤ්‌හෙ භාවයිත්‌වාන අඤ්‌ජසං>
      text <සබ්‌බාසවෙ පරිඤ්‌ඤාය විහරිස්‌සතිනාසවො>
    text <272>
      text <තිවිධග්‌ගි නිබ්‌බුතා මය්‌හං භවා සබ්‌බෙ සමූහතා>
      text <සබ්‌බාසවෙ පරිඤ්‌ඤාය විහරාමි අනාසවො>
    text <273>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <274>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <275>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තොදෙය්‍යො ථෙරො ඉමා ගාථායො අභාසිත්‌ථාති>
    stand <තොදෙය්‍යත්‌ථෙරස්‌සාපදානං අට්‌ඨමං>
  text <ජතුකණ්‌ණිත්‌ථෙරඅපදානං>
    text <276>
      text <නගරෙ හංසවතියා සෙට්‌ඨිපුත්‌තො අහොසහං>
      text <සමප්‌පිතො කාමගුණෙ පරිචාරෙමහං තදා>
    text <277>
      text <තතො පාසාදමාරුය්‌හ මහාභොගෙ වලඤ්‌ජකො>
      text <තත්‌ථ නච්‌චෙහි ගීතෙහි පරිචාරෙමහං තදා>
    text <278>
      text <තූරියා ආහතා මය්‌හං සම්‌මතාළසමාහිතා>
      text <නච්‌චන්‌තා ඉත්‌ථියො සබ්‌බා හරන්‌තියෙව මෙ මනො>
    text <279>
      text <චෙලාපිකා ලාමණිකා කුඤ්‌ජවාසී තිමජ්‌ඣිකා>
      text <ලඞ්‌ඝිකා සොකජ්‌ඣායී ච පරිවාරෙන්‌ති මං සදා>
    text <280>
      text <වෙතාළිනො කුම්‌භථූනී නටා ච නච්‌චකා බහූ>
      text <නටකා නාටකා චෙව පරිවාරෙන්‌ති මං සදා>
    text <281>
      text <කප්‌පකා න්‌හාපකා සූදා මාලාකාරා සුපාසකා>
      text <ජල්‌ලා මල්‌ලා ච තෙ සබ්‌බෙ පරිවාරෙන්‌ති මං සදා>
    text <282>
      text <එතෙසු කීළමානෙසු සික්‌ඛිතෙ කතුපාසනෙ>
      text <රත්‌තින්‌දිවං න ජානාමි ඉන්‌දොව තිදසඞ්‌ගණෙ>
    text <283>
      text <අද්‌ධිකා පථිකා සබ්‌බෙ යාචකා වරකා බහූ>
      text <උපගච්‌ඡන්‌ති තෙ නිච්‌චං භික්‌ඛයන්‌තා මමං ඝරං>
    text <284>
      text <සමණා බ්‍රාහ්‌මණා චෙව පුඤ්‌ඤක්‌ඛෙත්‌තා අනුත්‌තරා>
      text <වඩ්‌ඪයන්‌තා මමං පුඤ්‌ඤං ආගච්‌ඡන්‌ති මමං ඝරං>
    text <285>
      text <පටගා ලටුකා සබ්‌බෙ නිගණ්‌ඨා පුප්‌ඵසාටකා>
      text <තෙදණ්‌ඩිකා එකසිඛා ආගච්‌ඡන්‌ති මමං ඝරං>
    text <286>
      text <ආජීවකා විලුත්‌තාවී ගොධම්‌මා දෙවධම්‌මිකා>
      text <රජොජල්‌ලධරා එතෙ ආගච්‌ඡන්‌ති මමං ඝරං>
    text <287>
      text <පරිත්‌තකා සන්‌තිපත්‌තා කොධපුග්‌ගනිකා බහූ>
      text <තපස්‌සී වනචාරී ච ආගච්‌ඡන්‌ති මමං ඝරං>
    text <288>
      text <ඔඩ්‌ඩකා දමිළා චෙව සාකුළා මලවාළකා>
      text <සවරා යොනකා චෙව ආගච්‌ඡන්‌ති මමං ඝරං>
    text <289>
      text <අන්‌ධකා මුණ්‌ඩකා සබ්‌බෙ කොටලා හනුවින්‌දකා>
      text <ආරාවචීනරට්‌ඨා ච ආගච්‌ඡන්‌ති මමං ඝරං>
    text <290>
      text <අලසන්‌දකා පල්‌ලවකා ධම්‌මරා නිග්‌ගමානුසා>
      text <ගෙහිකා චෙතපුත්‌තා ච ආගච්‌ඡන්‌ති මමං ඝරං>
    text <291>
      text <මාධුරකා කොසලකා කලිඞ්‌ගා හත්‌ථිපොරිකා>
      text <ඉසිණ්‌ඩා මක්‌කලා චෙව ආගච්‌ඡන්‌ති මමං ඝරං>
    text <292>
      text <චෙලාවකා ආරබ්‌භා ච ඔඝුළ්‌හා මෙඝලා බහූ>
      text <ඛුද්‌දකා සුද්‌දකා චෙව ආගච්‌ඡන්‌ති මමං ඝරං>
    text <293>
      text <රොහණා සින්‌ධවා චෙව චිතකා එකකණ්‌ණිකා>
      text <සුරට්‌ඨා අපරන්‌තා ච ආගච්‌ඡන්‌ති මමං ඝරං>
    text <294>
      text <සුප්‌පාරකා කුමාරා ච මල්‌ලසොවණ්‌ණභූමිකා>
      text <වජ්‌ජීතඞ්‌ගා ච තෙ සබ්‌බෙ ආගච්‌ඡන්‌ති මමං ඝරං>
    text <295>
      text <නළකාරා පෙසකාරා චම්‌මකාරා ච තච්‌ඡකා>
      text <කම්‌මාරා කුම්‌භකාරා ච ආගච්‌ඡන්‌ති මමං ඝරං>
    text <296>
      text <මණිකාරා ලොහකාරා සොණ්‌ණකාරා ච දුස්‌සිකා>
      text <තිපුකාරා ච තෙ සබ්‌බෙ ආගච්‌ඡන්‌ති මමං ඝරං>
    text <297>
      text <උසුකාරා භමකාරා පෙසකාරා ච ගන්‌ධිකා>
      text <රජකා තුන්‌නවායා ච ආගච්‌ඡන්‌ති මමං ඝරං>
    text <298>
      text <තෙලිකා කට්‌ඨහාරා ච උදහාරා ච පෙස්‌සිකා>
      text <සූපිකා සූපරක්‌ඛා ච ආගච්‌ඡන්‌ති මමං ඝරං>
    text <299>
      text <දොවාරිකා අනීකට්‌ඨා බන්‌ධිකා පුප්‌ඵඡඩ්‌ඩකා>
      text <හත්‌ථාරුහා හත්‌ථිපාලා ආගච්‌ඡන්‌ති මමං ඝරං>
    text <300>
      text <ආනන්‌දස්‌ස මහාරඤ්‌ඤො මමත්‌ථස්‌ස අදාසහං>
      text <සත්‌තවණ්‌ණෙන රතනෙන ඌනත්‌ථං පූරයාමහං>
    text <301>
      text <යෙ මයා කිත්‌තිතා සබ්‌බෙ නානාවණ්‌ණා බහූ ජනා>
      text <තෙසාහං චිත්‌තමඤ්‌ඤාය තප්‌පයිං රතනෙනහං>
    text <302>
      text <වග්‌ගූසු භාසමානාසු වජ්‌ජමානාසු භෙරිසු>
      text <සඞ්‌ඛෙසු ධමයන්‌තෙසු සකගෙහෙ රමාමහං>
    text <303>
      text <භගවා තම්‌හි සමයෙ පදුමුත්‌තරනායකො>
      text <වසීසතසහස්‌සෙහි පරික්‌ඛීණාසවෙහි සො>
    text <304>
      text <භික්‌ඛූහි සහිතො වීථිං පටිපජ්‌ජිත්‌ථ චක්‌ඛුමා>
      text <ඔභාසෙන්‌තො දිසා සබ්‌බා දීපරුක්‌ඛොව ජොතති>
    text <305>
      text <වජ්‌ජන්‌ති භෙරියො සබ්‌බා ගච්‌ඡන්‌තෙ ලොකනායකෙ>
      text <පභා නිද්‌ධාවතෙ තස්‌ස සතරංසීව උග්‌ගතො>
    text <306>
      text <කවාටන්‌තරිකායාපි පවිට්‌ඨෙන ච රස්‌මිනා>
      text <අන්‌තොඝරෙසු විපුලො ආලොකො ආසි තාවදෙ>
    text <307>
      text <පභං දිස්‌වාන බුද්‌ධස්‌ස පාරිසජ්‌ජෙ අවොචහං>
      text <නිස්‌සංසයං බුද්‌ධසෙට්‌ඨො ඉමං වීථිමුපාගතො>
    text <308>
      text <ඛිප්‌පං ඔරුය්‌හ පාසාදා අගමිං අන්‌තරාපණං>
      text <සම්‌බුද්‌ධං අභිවාදෙත්‌වා ඉදං වචනමබ්‍රවිං>
    text <309>
      text <අනුකම්‌පතු මෙ බුද්‌ධො ජලජුත්‌තමනායකො>
      text <වසීසතසහස්‌සෙහි අධිවාසෙසි සො මුනි>
    text <310>
      text <නිමන්‌තෙත්‌වාන සම්‌බුද්‌ධං අභිනෙසිං සකං ඝරං>
      text <තත්‌ථ අන්‌නෙන පානෙන සන්‌තප්‌පෙසිං මහාමුනිං>
    text <311>
      text <භුත්‌තාවිං කාලමඤ්‌ඤාය බුද්‌ධසෙට්‌ඨස්‌ස තාදිනො>
      text <සතඞ්‌ගිකෙන තූරියෙන බුද්‌ධසෙට්‌ඨං උපට්‌ඨහිං>
    text <312>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <අන්‌තොඝරෙ නිසීදිත්‌වා ඉමා ගාථා අභාසථ>
    text <313>
      text <යො මං තූරියෙහුපට්‌ඨාසි අන්‌නපානඤ්‌චදාසි මෙ>
      text <තමහං කිත්‌තයිස්‌සාමි සුණාථ මම භාසතො>
    text <314>
      text <පහූතභක්‌ඛො හුත්‌වාන සහිරඤ්‌ඤො සභොජනො>
      text <චතුදීපෙ එකරජ්‌ජං කාරයිස්‌සතියං නරො>
    text <315>
      text <පඤ්‌චසීලෙ සමාදාය දසකම්‌මපථෙ තතො>
      text <සමාදාය පවත්‌තෙන්‌තො පරිසං සික්‌ඛාපයිස්‌සති>
    text <316>
      text <තූරියසතසහස්‌සානි භෙරියො සමලඞ්‌කතා>
      text <වජ්‌ජයිස්‌සන්‌තිමං නිච්‌චං උපට්‌ඨානස්‌සිදං ඵලං>
    text <317>
      text <තිංසකප්‌පසහස්‌සානි දෙවලොකෙ රමිස්‌සති>
      text <චතුසට්‌ඨික්‌ඛත්‌තුං දෙවින්‌දො දෙවරජ්‌ජං කරිස්‌සති>
    text <318>
      text <චතුසට්‌ඨික්‌ඛත්‌තුං රාජා චක්‌කවත්‌තී භවිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <319>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <320>
      text <උපපජ්‌ජති යං යොනිං දෙවත්‌තං අථ මානුසං>
      text <අනූනභොගො හුත්‌වාන මනුස්‌සත්‌තං ගමිස්‌සති>
    text <321>
      text <අජ්‌ඣායකො භවිත්‌වාන තිණ්‌ණං වෙදාන පාරගූ>
      text <උත්‌තමත්‌ථං ගවෙසන්‌තො චරිස්‌සති මහිං ඉමං>
    text <322>
      text <සො පච්‌ඡා පබ්‌බජිත්‌වාන සුක්‌කමූලෙන චොදිතො>
      text <ගොතමස්‌ස භගවතො සාසනෙභිරමිස්‌සති>
    text <323>
      text <ආරාධයිත්‌වාන සම්‌බුද්‌ධං ගොතමං සක්‍යපුඞ්‌ගවං>
      text <කිලෙසෙ ඣාපයිත්‌වාන අරහායං භවිස්‌සති>
    text <324>
      text <විපිනෙ බ්‍යග්‌ඝරාජාව මිගරාජාව කෙසරී>
      text <අභීතො විහරාමජ්‌ජ සක්‍යපුත්‌තස්‌ස සාසනෙ>
    text <325>
      text <දෙවලොකෙ මනුස්‌සෙ වා දලිද්‌දෙ දුග්‌ගතිම්‌හි වා>
      text <නිබ්‌බත්‌තිං මෙ න පස්‌සාමි උපට්‌ඨානස්‌සිදං ඵලං>
    text <326>
      text <විවෙකමනුයුත්‌තොම්‌හි උපසන්‌තො නිරූපධි>
      text <නාගොව බන්‌ධනං ඡෙත්‌වා විහරාමි අනාසවො>
    text <327>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <328>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <329>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ජතුකණ්‌ණිත්‌ථෙරො ඉමා ගාථායො අභාසිත්‌ථාති>
    stand <ජතුකණ්‌ණිත්‌ථෙරස්‌සාපදානං නවමං>
  text <උදෙනත්‌ථෙරඅපදානං>
    text <330>
      text <හිමවන්‌තස්‌සාවිදූරෙ පදුමො නාම පබ්‌බතො>
      text <අස්‌සමො සුකතො මය්‌හං පණ්‌ණසාලා සුමාපිතා>
    text <331>
      text <නදියො සන්‌දරෙ තත්‌ථ සුපතිත්‌ථා මනොරමා>
      text <අච්‌ඡොදකා සීතජලා සන්‌දරෙ නදියො සදා>
    text <332>
      text <පාඨීනා පාවුසා මච්‌ඡා බලජා මුඤ්‌ජරොහිතා>
      text <සොභෙන්‌තා නදියො එතෙ වසන්‌ති නදියා සදා>
    text <333>
      text <අම්‌බජම්‌බූහි සඤ්‌ඡන්‌නා කරෙරිතිලකා තථා>
      text <උද්‌දාලකා පාටලියො සොභෙන්‌ති මම අස්‌සමං>
    text <334>
      text <අඞ්‌කොලකා බිම්‌බිජාලා මායාකාරී ච පුප්‌ඵිතා>
      text <ගන්‌ධෙන උපවායන්‌තා සොභෙන්‌ති මම අස්‌සමං>
    text <335>
      text <අතිමුත්‌තා සත්‌තලිකා නාගා සාලා ච පුප්‌ඵිතා>
      text <දිබ්‌බගන්‌ධං සම්‌පවන්‌තා සොභෙන්‌ති මම අස්‌සමං>
    text <336>
      text <කොසම්‌බා සළලා නීපා අට්‌ඨඞ්‌ගාපි ච පුප්‌ඵිතා>
      text <දිබ්‌බගන්‌ධං සම්‌පවන්‌තා සොභෙන්‌ති මම අස්‌සමං>
    text <337>
      text <හරීතකා ආමලකා අම්‌බජම්‌බුවිභීතකා>
      text <කොලා භල්‌ලාතකා බිල්‌ලා ඵලානි බහු අස්‌සමෙ>
    text <338>
      text <කලම්‌බා කන්‌දලී තත්‌ථ පුප්‌ඵන්‌ති මම අස්‌සමෙ>
      text <දිබ්‌බගන්‌ධං සම්‌පවන්‌තා සොභෙන්‌ති මම අස්‌සමං>
    text <339>
      text <අසොකපිණ්‌ඩිවාරී ච නිම්‌බරුක්‌ඛා ච පුප්‌ඵිතා>
      text <දිබ්‌බගන්‌ධං සම්‌පවන්‌තා සොභෙන්‌ති මම අස්‌සමං>
    text <340>
      text <පුන්‌නාගා ගිරිපුන්‌නාගා තිමිරා තත්‌ථ පුප්‌ඵිතා>
      text <දිබ්‌බගන්‌ධං සම්‌පවන්‌තා සොභෙන්‌ති මම අස්‌සමං>
    text <341>
      text <නිග්‌ගුණ්‌ඩී සිරිනිග්‌ගුණ්‌ඩී චම්‌පරුක්‌ඛෙත්‌ථ පුප්‌ඵිතා>
      text <දිබ්‌බගන්‌ධං සම්‌පවන්‌තා සොභෙන්‌ති මම අස්‌සමං>
    text <342>
      text <අවිදූරෙ පොක්‌ඛරණී චක්‌කවාකූපකූජිතා>
      text <මන්‌දාලකෙහි සඤ්‌ඡන්‌නා පදුමුප්‌පලකෙහි ච>
    text <343>
      text <අච්‌ඡොදකා සීතජලා සුපතිත්‌ථා මනොරමා>
      text <අච්‌ඡා ඵලිකසමානා සොභෙන්‌ති මම අස්‌සමං>
    text <344>
      text <පදුමා පුප්‌ඵරෙ තත්‌ථ පුණ්‌ඩරීකා ච උප්‌පලා>
      text <මන්‌දාලකෙහි සඤ්‌ඡන්‌නා සොභෙන්‌ති මම අස්‌සමං>
    text <345>
      text <පාඨීනා පාවුසා මච්‌ඡා බලජා මුඤ්‌ජරොහිතා>
      text <විචරන්‌තාව තෙ තත්‌ථ සොභෙන්‌ති මම අස්‌සමං>
    text <346>
      text <කුම්‌භීලා සුසුමාරා ච කච්‌ඡපා ච ගහා බහූ>
      text <ඔගහා අජගරා ච සොභෙන්‌ති මම අස්‌සමං>
    text <347>
      text <පාරෙවතා රවිහංසා චක්‌කවාකා නදීචරා>
      text <දින්‌දිභා සාළිකා චෙත්‌ථ සොභෙන්‌ති මම අස්‌සමං>
    text <348>
      text <නයිතා අම්‌බගන්‌ධී ච කෙතකා තත්‌ථ පුප්‌ඵිතා>
      text <දිබ්‌බගන්‌ධං සම්‌පවන්‌තා සොභෙන්‌ති මම අස්‌සමං>
    text <349>
      text <සීහා බ්‍යග්‌ඝා ච දීපී ච අච්‌ඡකොකතරච්‌ඡකා>
      text <අනුසඤ්‌චරන්‌තා පවනෙ සොභෙන්‌ති මම අස්‌සමං>
    text <350>
      text <ජටාභාරෙන භරිතා අජිනුත්‌තරවාසනා>
      text <අනුසඤ්‌චරන්‌තා පවනෙ සොභෙන්‌ති මම අස්‌සමං>
    text <351>
      text <අජිනානිධරා එතෙ නිපකා සන්‌තවුත්‌තිනො>
      text <අප්‌පාහාරාව තෙ සබ්‌බෙ සොභෙන්‌ති මම අස්‌සමං>
    text <352>
      text <ඛාරිභාරං ගහෙත්‌වාන අජ්‌ඣොගය්‌හ වනං තදා>
      text <මූලඵලානි භුඤ්‌ජන්‌තා වසන්‌ති අස්‌සමෙ තදා>
    text <353>
      text <න තෙ දාරුං ආහරන්‌ති උදකං පාදධොවනං>
      text <සබ්‌බෙසං ආනුභාවෙන සයමෙවාහරීයති>
    text <354>
      text <චුල්‌ලාසීතිසහස්‌සානි ඉසයෙත්‌ථ සමාගතා>
      text <සබ්‌බෙව ඣායිනො එතෙ උත්‌තමත්‌ථගවෙසකා>
    text <355>
      text <තපස්‌සිනො බ්‍රහ්‌මචාරී චොදෙන්‌තා අප්‌පනාව තෙ>
      text <අම්‌බරාවචරා සබ්‌බෙ වසන්‌ති අස්‌සමෙ තදා>
    text <356>
      text <පඤ්‌චාහං සන්‌නිපතන්‌ති එකග්‌ගා සන්‌තවුත්‌තිනො>
      text <අඤ්‌ඤොඤ්‌ඤං අභිවාදෙත්‌වා පක්‌කමන්‌ති දිසාමුඛා>
    text <357>
      text <පදුමුත්‌තරො නාම ජිනො සබ්‌බධම්‌මාන පාරගූ>
      text <තමන්‌ධකාරං විධමං උප්‌පජ්‌ජි තාවදෙ ජිනො>
    text <358>
      text <මම අස්‌සමසාමන්‌තා යක්‌ඛො ආසි මහිද්‌ධිකො>
      text <සො මෙ සංසිත්‌ථ සම්‌බුද්‌ධං ජලජුත්‌තමනායකං>
    text <359>
      text <එස බුද්‌ධො සමුප්‌පන්‌නො පදුමුත්‌තරො මහාමුනි>
      text <ඛිප්‌පං ගන්‌ත්‌වාන සම්‌බුද්‌ධං පයිරූපාස මාරිස>
    text <360>
      text <යක්‌ඛස්‌ස වචනං සුත්‌වා විප්‌පසන්‌නෙන චෙතසා>
      text <අස්‌සමං සංසාමෙත්‌වාන නික්‌ඛමිං විපිනා තදා>
    text <361>
      text <චෙළෙව ඩය්‌හමානම්‌හි නික්‌ඛමිත්‌වාන අස්‌සමා>
      text <එකරත්‌තිං නිවාසෙත්‌වා උපගච්‌ඡිං විනායකං>
    text <362>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <චතුසච්‌චං පකාසෙන්‌තො දෙසෙසි අමතං පදං>
    text <363>
      text <සුඵුල්‌ලං පදුමං ගය්‌හ උපගන්‌ත්‌වා මහෙසිනො>
      text <පසන්‌නචිත්‌තො සුමනො බුද්‌ධස්‌ස අභිරොපයිං>
    text <364>
      text <පූජයිත්‌වාන සම්‌බුද්‌ධං ජලජුත්‌තමනායකං>
      text <එකංසං අජිනං කත්‌වා සන්‌ථවිං ලොකනායකං>
    text <365>
      text <යෙන ඤාණෙන සම්‌බුද්‌ධො වසතීහ අනාසවො>
      text <තං ඤාණං කිත්‌තයිස්‌සාමි සුණාථ මම භාසතො>
    text <366>
      text <සංසාරසොතං ඡින්‌දිත්‌වා තාරෙසි සබ්‌බපාණිනං>
      text <තව ධම්‌මං සුණිත්‌වාන තණ්‌හාසොතං තරන්‌ති තෙ>
    text <367>
      text <තුවං සත්‌ථා ච කෙතු ච ධජො යූපො ච පාණිනං>
      text <පරායණො පතිට්‌ඨා ච දීපො ච ද්‌විපදුත්‌තම>
    text <368>
      text <යාවතා ගණිනො ලොකෙ සත්‌ථවාහා පවුච්‌චරෙ>
      text <තුවං අග්‌ගොසි සබ්‌බඤ්‌ඤු තව අන්‌තොගධාව තෙ>
    text <369>
      text <තව ඤාණෙන සබ්‌බඤ්‌ඤු තාරෙසි ජනතං බහුං>
      text <තව දස්‌සනමාගම්‌ම දුක්‌ඛස්‌සන්‌තං කරිස්‌සරෙ>
    text <370>
      text <යෙ කෙචිමෙ ගන්‌ධජාතා ලොකෙ වායන්‌ති චක්‌ඛුම>
      text <තව ගන්‌ධසමො නත්‌ථි පුඤ්‌ඤක්‌ඛෙත්‌තෙ මහාමුනෙ>
    text <371>
      text <තිරච්‌ඡානයොනිං නිරයං පරිමොචෙසි චක්‌ඛුම>
      text <අසඞ්‌ඛතං පදං සන්‌තං දෙසෙසි ත්‌වං මහාමුනෙ>
    text <372>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <373>
      text <යො මෙ ඤාණං අපූජෙසි පසන්‌නො සෙහි පාණිභි>
      text <තමහං කිත්‌තයිස්‌සාමි සුණාථ මම භාසතො>
    text <374>
      text <තිංසකප්‌පසහස්‌සානි දෙවලොකෙ රමිස්‌සති>
      text <සහස්‌සක්‌ඛත්‌තුං රාජා ච චක්‌කවත්‌තී භවිස්‌සති>
    text <375>
      text <සුලද්‌ධලාභං ලද්‌ධොම්‌හි තොසයිත්‌වාන සුබ්‌බතං>
      text <සබ්‌බාසවෙ පරිඤ්‌ඤාය විහරාමි අනාසවො>
    text <376>
      text <කිලෙසා ඣාපිතා මය්‌හං…පෙ … විහරාමි අනාසවො>
    text <377>
      text <ස්‌වාගතං වත මෙ ආසි…පෙ … කතං බුද්‌ධස්‌ස සාසනං>
    text <378>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <මෙත්‌තෙය්‍යො පුණ්‌ණකො ථෙරො මෙත්‌තගූ ධොතකොපි ච>
      text <උපසිවො ච නන්‌දො ච හෙමකො සත්‌තමො තහිං>
      text <තොදෙය්‍යො ජතුකණ්‌ණී ච උදෙනො ච මහායසො>
      text <තීණි ගාථාසතානෙත්‌ථ අසීති තීණි චුත්‌තරිං>
    text <ඉත්‌ථං සුදං ආයස්‌මා උදෙනො ථෙරො ඉමා ගාථායො අභාසිත්‌ථාති>
    stand <උදෙනත්‌ථෙරස්‌සාපදානං දසමං>
    stand <මෙත්‌තෙය්‍යවග්‌ගො එකචත්‌තාලීසමො>
    text <තස්‌සුද්‌දානං>
