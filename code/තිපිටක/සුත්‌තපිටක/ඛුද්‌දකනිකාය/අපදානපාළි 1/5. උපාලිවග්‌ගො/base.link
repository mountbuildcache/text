text <උපාලිවග්‌ගො>
  text <භාගිනෙය්‍යුපාලිත්‌ථෙරඅපදානං>
    text <1>
      text <ඛීණාසවසහස්‌සෙහි පරිවුතො ලොකනායකො>
      text <විවෙකමනුයුත්‌තො සො ගච්‌ඡතෙ පටිසල්‌ලිතුං>
    text <2>
      text <අජිනෙන නිවත්‌ථොහං තිදණ්‌ඩපරිධාරකො>
      text <භික්‌ඛුසඞ්‌ඝපරිබ්‍යූළ්‌හං අද්‌දසං ලොකනායකං>
    text <3>
      text <එකංසං අජිනං කත්‌වා සිරෙ කත්‌වාන අඤ්‌ජලිං>
      text <සම්‌බුද්‌ධං අභිවාදෙත්‌වා සන්‌ථවිං ලොකනායකං>
    text <4>
      text <යථාණ්‌ඩජා ච සංසෙදා ඔපපාතී ජලාබුජා>
      text <කාකාදිපක්‌ඛිනො සබ්‌බෙ අන්‌තලික්‌ඛචරා සදා>
    text <5>
      text <යෙ කෙචි පාණභූතත්‌ථි සඤ්‌ඤිනො වා අසඤ්‌ඤිනො>
      text <සබ්‌බෙ තෙ තව ඤාණම්‌හි අන්‌තො හොන්‌ති සමොගධා>
    text <6>
      text <ගන්‌ධා ච පබ්‌බතෙය්‍යා යෙ හිමවන්‌තනගුත්‌තමෙ>
      text <සබ්‌බෙ තෙ තව සීලම්‌හි කලායපි න යුජ්‌ජරෙ>
    text <7>
      text <මොහන්‌ධකාරපක්‌ඛන්‌දො අයං ලොකො සදෙවකො>
      text <තව ඤාණම්‌හි ජොතන්‌තෙ අන්‌ධකාරා විධංසිතා>
    text <8>
      text <යථා අත්‌ථඞ්‌ගතෙ සූරියෙ හොන්‌ති සත්‌තා තමොගතා>
      text <එවං බුද්‌ධෙ අනුප්‌පන්‌නෙ හොති ලොකො තමොගතො>
    text <9>
      text <යථොදයන්‌තො ආදිච්‌චො විනොදෙති තමං සදා>
      text <තථෙව ත්‌වං බුද්‌ධසෙට්‌ඨ විද්‌ධංසෙසි තමං සදා>
    text <10>
      text <පධානපහිතත්‌තොසි බුද්‌ධො ලොකෙ සදෙවකෙ>
      text <තව කම්‌මාභිරද්‌ධෙන තොසෙසි ජනතං බහුං>
    text <11>
      text <තං සබ්‌බං අනුමොදිත්‌වා පදුමුත්‌තරො මහාමුනි>
      text <නභං අබ්‌භුග්‌ගමී ධීරො හංසරාජාව අම්‌බරෙ>
    text <12>
      text <අබ්‌භුග්‌ගන්‌ත්‌වාන සම්‌බුද්‌ධො මහෙසි පදුමුත්‌තරො>
      text <අන්‌තලික්‌ඛෙ ඨිතො සත්‌ථා ඉමා ගාථා අභාසථ>
    text <13>
      text <යෙනිදං ථවිතං ඤාණං ඔපම්‌මෙහි සමායුතං>
      text <තමහං කිත්‌තයිස්‌සාමි සුණාථ මම භාසතො>
    text <14>
      text <අට්‌ඨාරසඤ්‌ච ඛත්‌තුං සො දෙවරාජා භවිස්‌සති>
      text <පථබ්‍යා රජ්‌ජං තිසතං වසුධං ආවසිස්‌සති>
    text <15>
      text <පඤ්‌චවීසතික්‌ඛත්‌තුඤ්‌ච චක්‌කවත්‌තී භවිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <16>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <17>
      text <තුසිතා හි චවිත්‌වාන සුක්‌කමූලෙන චොදිතො>
      text <හීනොව ජාතියා සන්‌තො උපාලි නාම හෙස්‌සති>
    text <18>
      text <සො පච්‌ඡා පබ්‌බජිත්‌වාන විරාජෙත්‌වාන පාපකං>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <19>
      text <තුට්‌ඨො ච ගොතමො බුද්‌ධො සක්‍යපුත්‌තො මහායසො>
      text <විනයාධිගතං තස්‌ස එතදග්‌ගෙ ඨපෙස්‌සති>
    text <20>
      text <සද්‌ධායාහං පබ්‌බජිතො කතකිච්‌චො අනාසවො>
      text <සබ්‌බාසවෙ පරිඤ්‌ඤාය විහරාමි අනාසවො>
    text <21>
      text <භගවා චානුකම්‌පී මං විනයෙහං විසාරදො>
      text <සකකම්‌මාභිරද්‌ධො ච විහරාමි අනාසවො>
    text <22>
      text <සංවුතො පාතිමොක්‌ඛම්‌හි ඉන්‌ද්‍රියෙසු ච පඤ්‌චසු>
      text <ධාරෙමි විනයං සබ්‌බං කෙවලං රතනාකරං>
    text <23>
      text <මමඤ්‌ච ගුණමඤ්‌ඤාය සත්‌ථා ලොකෙ අනුත්‌තරො>
      text <භික්‌ඛුසඞ්‌ඝෙ නිසීදිත්‌වා එතදග්‌ගෙ ඨපෙසි මං>
    text <24>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උපාලිථෙරො ඉමා ගාථායො අභාසිත්‌ථාති>
    stand <භාගිනෙය්‍යුපාලිත්‌ථෙරස්‌සාපදානං පඨමං>
  text <සොණකොළිවිසත්‌ථෙරඅපදානං>
    text <25>
      text <අනොමදස්‌සිස්‌ස මුනිනො ලොකජෙට්‌ඨස්‌ස තාදිනො>
      text <සුධාය ලෙපනං කත්‌වා චඞ්‌කමං කාරයිං අහං>
    text <26>
      text <නානාවණෙහි පුප්‌ඵෙහි චඞ්‌කමං සන්‌ථරිං අහං>
      text <ආකාසෙ විතානං කත්‌වා භොජයිං බුද්‌ධමුත්‌තමං>
    text <27>
      text <අඤ්‌ජලිං පග්‌ගහෙත්‌වාන අභිවාදෙත්‌වාන සුබ්‌බතං>
      text <දීඝසාලං භගවතො නිය්‍යාදෙසිමහං තදා>
    text <28>
      text <මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො>
      text <පටිග්‌ගහෙසි භගවා අනුකම්‌පාය චක්‌ඛුමා>
    text <29>
      text <පටිග්‌ගහෙත්‌වාන සම්‌බුද්‌ධො දක්‌ඛිණෙය්‍යො සදෙවකෙ>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <30>
      text <යො සො හට්‌ඨෙන චිත්‌තෙන දීඝසාලං අදාසි මෙ>
      text <තමහං කිත්‌තයිස්‌සාමි සුණාථ මම භාසතො>
    text <31>
      text <ඉමස්‌ස මච්‌චුකාලම්‌හි පුඤ්‌ඤකම්‌මසමඞ්‌ගිනො>
      text <සහස්‌සයුත්‌තස්‌සරථො උපට්‌ඨිස්‌සති තාවදෙ>
    text <32>
      text <තෙන යානෙනයං පොසො දෙවලොකං ගමිස්‌සති>
      text <අනුමොදිස්‌සරෙ දෙවා සම්‌පත්‌තෙ කුසලබ්‌භවෙ>
    text <33>
      text <මහාරහං බ්‍යම්‌හං සෙට්‌ඨං රතනමත්‌තිකලෙපනං>
      text <කූටාගාරවරූපෙතං බ්‍යම්‌හං අජ්‌ඣාවසිස්‌සති>
    text <34>
      text <තිංසකප්‌පසහස්‌සානි දෙවලොකෙ රමිස්‌සති>
      text <පඤ්‌චවීසති කප්‌පානි දෙවරාජා භවිස්‌සති>
    text <35>
      text <සත්‌තසත්‌තතික්‌ඛත්‌තුඤ්‌ච චක්‌කවත්‌තී භවිස්‌සති>
      text <යසොධරසනාමා තෙ සබ්‌බෙපි එකනාමකා>
    text <36>
      text <ද්‌වෙ සම්‌පත්‌තී අනුභොත්‌වා වඩ්‌ඪෙත්‌වා පුඤ්‌ඤසඤ්‌චයං>
      text <අට්‌ඨවීසතිකප්‌පම්‌හි චක්‌කවත්‌තී භවිස්‌සති>
    text <37>
      text <තත්‍රාපි බ්‍යම්‌හං පවරං විස්‌සකම්‌මෙන මාපිතං>
      text <දසසද්‌දාවිවිත්‌තං තං පුරමජ්‌ඣාවසිස්‌සති>
    text <38>
      text <අපරිමෙය්‍යෙ ඉතො කප්‌පෙ භූමිපාලො මහිද්‌ධිකො>
      text <ඔක්‌කාකො නාම නාමෙන රාජා රට්‌ඨෙ භවිස්‌සති>
    text <39>
      text <සොළසිත්‌ථිසහස්‌සානං සබ්‌බාසං පවරා ච සා>
      text <අභිජාතා ඛත්‌තියානී නව පුත්‌තෙ ජනෙස්‌සති>
    text <40>
      text <නව පුත්‌තෙ ජනෙත්‌වාන ඛත්‌තියානී මරිස්‌සති>
      text <තරුණී ච පියා කඤ්‌ඤා මහෙසිත්‌තං කරිස්‌සති>
    text <41>
      text <ඔක්‌කාකං තොසයිත්‌වාන වරං කඤ්‌ඤා ලභිස්‌සති>
      text <වරං ලද්‌ධාන සා කඤ්‌ඤා පුත්‌තෙ පබ්‌බාජයිස්‌සති>
    text <42>
      text <පබ්‌බාජිතා ච තෙ සබ්‌බෙ ගමිස්‌සන්‌ති නගුත්‌තමං>
      text <ජාතිභෙදභයා සබ්‌බෙ භගිනීහි වසිස්‌සරෙ>
    text <43>
      text <එකා ච කඤ්‌ඤා බ්‍යාධීහි භවිස්‌සති පරික්‌ඛතා>
      text <මා නො ජාති පභිජ්‌ජීති නිඛණිස්‌සන්‌ති ඛත්‌තියා>
    text <44>
      text <ඛත්‌තියො නීහරිත්‌වාන තාය සද්‌ධිං වසිස්‌සති>
      text <භවිස්‌සති තදා භෙදො ඔක්‌කාකකුලසම්‌භවො>
    text <45>
      text <තෙසං පජා භවිස්‌සන්‌ති කොළියා නාම ජාතියා>
      text <තත්‌ථ මානුසකං භොගං අනුභොස්‌සතිනප්‌පකං>
    text <46>
      text <තම්‌හා කායා චවිත්‌වාන දෙවලොකං ගමිස්‌සති>
      text <තත්‍රාපි පවරං බ්‍යම්‌හං ලභිස්‌සති මනොරමං>
    text <47>
      text <දෙවලොකා චවිත්‌වාන සුක්‌කමූලෙන චොදිතො>
      text <ආගන්‌ත්‌වාන මනුස්‌සත්‌තං සොණො නාම භවිස්‌සති>
    text <48>
      text <ආරද්‌ධවීරියො පහිතත්‌තො පදහං සත්‌ථු සාසනෙ>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <49>
      text <අනන්‌තදස්‌සී භගවා ගොතමො සක්‍යපුඞ්‌ගවො>
      text <විසෙසඤ්‌ඤූ මහාවීරො අග්‌ගට්‌ඨානෙ ඨපෙස්‌සති>
    text <50>
      text <වුට්‌ඨම්‌හි දෙවෙ චතුරඞ්‌ගුලම්‌හි තිණෙ අනිලෙරිතඅඞ්‌ගණම්‌හි>
      text <ඨත්‌වාන යොගස්‌ස පයුත්‌තතාදිනො තතොත්‌තරිං පාරමතා න විජ්‌ජති>
    text <51>
      text <උත්‌තමෙ දමථෙ දන්‌තො චිත්‌තං මෙ සුපණීහිතං>
      text <භාරො මෙ ඔහිතො සබ්‌බො නිබ්‌බුතොම්‌හි අනාසවො>
    text <52>
      text <අඞ්‌ගීරසො මහානාගො අභිජාතොව කෙසරී>
      text <භික්‌ඛුසඞ්‌ඝෙ නිසීදිත්‌වා එතදග්‌ගෙ ඨපෙසි මං>
    text <53>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සොණො කොළිවිසො ථෙරො ඉමා ගාථායො අභාසිත්‌ථාති>
    stand <සොණකොළිවිසත්‌ථෙරස්‌සාපදානං දුතියං>
  text <කාළිගොධාපුත්‌තභද්‌දියත්‌ථෙරඅපදානං>
    text <54>
      text <පදුමුත්‌තරසම්‌බුද්‌ධං මෙත්‌තචිත්‌තං මහාමුනිං>
      text <උපෙති ජනතා සබ්‌බා සබ්‌බලොකග්‌ගනායකං>
    text <55>
      text <සත්‌තුකඤ්‌ච බද්‌ධකඤ්‌ච ආමිසං පානභොජනං>
      text <දදන්‌ති සත්‌ථුනො සබ්‌බෙ පුඤ්‌ඤක්‌ඛෙත්‌තෙ අනුත්‌තරෙ>
    text <56>
      text <අහම්‌පි දානං දස්‌සාමි දෙවදෙවස්‌ස තාදිනො>
      text <බුද්‌ධසෙට්‌ඨං නිමන්‌තෙත්‌වා සඞ්‌ඝම්‌පි ච අනුත්‌තරං>
    text <57>
      text <උය්‍යොජිතා මයා චෙතෙ නිමන්‌තෙසුං තථාගතං>
      text <කෙවලං භික්‌ඛුසඞ්‌ඝඤ්‌ච පුඤ්‌ඤක්‌ඛෙත්‌තං අනුත්‌තරං>
    text <58>
      text <සතසහස්‌සපල්‌ලඞ්‌කං සොවණ්‌ණං ගොනකත්‌ථතං>
      text <තූලිකාපටලිකාය ඛොමකප්‌පාසිකෙහි ච>
      text <මහාරහං පඤ්‌ඤාපයිං ආසනං බුද්‌ධයුත්‌තකං>
    text <59>
      text <පදුමුත්‌තරො ලොකවිදූ දෙවදෙවො නරාසභො>
      text <භික්‌ඛුසඞ්‌ඝපරිබ්‍යූළ්‌හො මම ද්‌වාරමුපාගමි>
    text <60>
      text <පච්‌චුග්‌ගන්‌ත්‌වාන සම්‌බුද්‌ධං ලොකනාථං යසස්‌සිනං>
      text <පසන්‌නචිත්‌තො සුමනො අභිනාමයිං සඞ්‌ඝරං>
    text <61>
      text <භික්‌ඛූනං සතසහස්‌සං බුද්‌ධඤ්‌ච ලොකනායකං>
      text <පසන්‌නචිත්‌තො සුමනො පරමන්‌නෙන තප්‌පයිං>
    text <62>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <63>
      text <යෙනිදං ආසනං දින්‌නං සොවණ්‌ණං ගොනකත්‌ථතං>
      text <තමහං කිත්‌තයිස්‌සාමි සුණාථ මම භාසතො>
    text <64>
      text <චතුසත්‌තතික්‌ඛත්‌තුං සො දෙවරජ්‌ජං කරිස්‌සති>
      text <අනුභොස්‌සති සම්‌පත්‌තිං අච්‌ඡරාහි පුරක්‌ඛතො>
    text <65>
      text <පදෙසරජ්‌ජං සහස්‌සං වසුධං ආවසිස්‌සති>
      text <එකපඤ්‌ඤාසක්‌ඛත්‌තුඤ්‌ච චක්‌කවත්‌තී භවිස්‌සති>
    text <66>
      text <සබ්‌බාසු භවයොනීසු උච්‌චාකුලී භවිස්‌සති>
      text <සො ච පච්‌ඡා පබ්‌බජිත්‌වා සුක්‌කමූලෙන චොදිතො>
      text <භද්‌දියො නාම නාමෙන හෙස්‌සති සත්‌ථු සාවකො>
    text <67>
      text <විවෙකමනුයුත්‌තොම්‌හි පන්‌තසෙනනිවාසහං>
      text <ඵලඤ්‌චාධිගතං සබ්‌බං චත්‌තක්‌ලෙසොම්‌හි අජ්‌ජහං>
    text <68>
      text <මම සබ්‌බං අභිඤ්‌ඤාය සබ්‌බඤ්‌ඤූ ලොකනායකො>
      text <භික්‌ඛුසඞ්‌ඝෙ නිසීදිත්‌වා එතදග්‌ගෙ ඨපෙසි මං>
    text <69>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා භද්‌දියො කාළිගොධාය පුත්‌තො ථෙරො ඉමා ගාථායො අභාසිත්‌ථාති>
    stand <භද්‌දියස්‌ස කාළිගොධාය පුත්‌තත්‌ථෙරස්‌සාපදානං තතියං>
  text <සන්‌නිට්‌ඨාපකත්‌ථෙරඅපදානං>
    text <70>
      text <අරඤ්‌ඤෙ කුටිකං කත්‌වා වසාමි පබ්‌බතන්‌තරෙ>
      text <ලාභාලාභෙන සන්‌තුට්‌ඨො යසෙන අයසෙන ච>
    text <71>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <වසීසතසහස්‌සෙහි ආගච්‌ඡි මම සන්‌තිකං>
    text <72>
      text <උපාගතං මහානාගං ජලජුත්‌තමනාමකං>
      text <තිණසන්‌ථරං පඤ්‌ඤාපෙත්‌වා අදාසිං සත්‌ථුනො අහං>
    text <73>
      text <පසන්‌නචිත්‌තො සුමනො ආමණ්‌ඩං පානීයඤ්‌චහං>
      text <අදාසිං උජුභූතස්‌ස විප්‌පසන්‌නෙන චෙතසා>
    text <74>
      text <සතසහස්‌සිතො කප්‌පෙ යං දානමදදිං තදා>
      text <දුග්‌ගතිං නාභිජානාමි ආමණ්‌ඩස්‌ස ඉදං ඵලං>
    text <75>
      text <එකතාලීසකප්‌පම්‌හි එකො ආසිං අරින්‌දමො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <76>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සන්‌නිට්‌ඨාපකො ථෙරො ඉමා ගාථායො අභාසිත්‌ථාති>
    stand <සන්‌නිට්‌ඨාපකත්‌ථෙරස්‌සාපදානං චතුත්‌ථං>
  text <පඤ්‌චහත්‌ථියත්‌ථෙරඅපදානං>
    text <77>
      text <සුමෙධො නාම සම්‌බුද්‌ධො ගච්‌ඡතෙ අන්‌තරාපණෙ>
      text <ඔක්‌ඛිත්‌තචක්‌ඛු මිතභාණී සතිමා සංවුතින්‌ද්‍රියො>
    text <78>
      text <පඤ්‌ච උප්‌පලහත්‌ථානි ආවෙළත්‌ථං අහංසු මෙ>
      text <තෙන බුද්‌ධං අපූජෙසිං පසන්‌නො සෙහි පාණිභි>
    text <79>
      text <ආරොපිතා ච තෙ පුප්‌ඵා ඡදනං අස්‌සු සත්‌ථුනො>
      text <සමාධිංසු මහානාගං සිස්‌සා ආචරියං යථා>
    text <80>
      text <තිංසකප්‌පසහස්‌සම්‌හි යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <81>
      text <ඉතො වීසකප්‌පසතෙ අහෙසුං පඤ්‌ච ඛත්‌තියා>
      text <හත්‌ථියා නාම නාමෙන චක්‌කවත්‌තී මහබ්‌බලා>
    text <82>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පඤ්‌චහත්‌ථියො ථෙරො ඉමා ගාථායො අභාසිත්‌ථාති>
    stand <පඤ්‌චහත්‌ථියත්‌ථෙරස්‌සාපදානං පඤ්‌චමං>
  text <පදුමච්‌ඡදනියත්‌ථෙරඅපදානං>
    text <83>
      text <නිබ්‌බුතෙ ලොකනාථම්‌හි විපස්‌සිම්‌හග්‌ගපුග්‌ගලෙ>
      text <සුඵුල්‌ලපදුමං ගය්‌හ චිතමාරොපයිං අහං>
    text <84>
      text <ආරොපිතෙ ච චිතකෙ වෙහාසං නභමුග්‌ගමි>
      text <ආකාසෙ ඡදනං කත්‌වා චිතකම්‌හි අධාරයි>
    text <85>
      text <එකනවුතිතො කප්‌පෙ යං පුප්‌ඵමභිරොපයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <86>
      text <සත්‌තතාලීසිතො කප්‌පෙ පදුමිස්‌සරනාමකො>
      text <චාතුරන්‌තො විජිතාවී චක්‌කවත්‌තී මහබ්‌බලො>
    text <87>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා පදුමච්‌ඡදනියො ථෙරො ඉමා ගාථායො අභාසිත්‌ථාති>
    stand <පදුමච්‌ඡදනියත්‌ථෙරස්‌සාපදානං ඡට්‌ඨං>
  text <සයනදායකත්‌ථෙරඅපදානං>
    text <88>
      text <සිද්‌ධත්‌ථස්‌ස භගවතො මෙත්‌තචිත්‌තස්‌ස තාදිනො>
      text <සයනග්‌ගං මයා දින්‌නං දුස්‌සභණ්‌ඩෙහි අත්‌ථතං>
    text <89>
      text <පටිග්‌ගහෙසි භගවා කප්‌පියං සයනාසනං>
      text <උට්‌ඨාය සයනා තම්‌හා වෙහාසං උග්‌ගමී ජිනො>
    text <90>
      text <චතුන්‌නවුතිතො කප්‌පෙ යං සයනමදාසහං>
      text <දුග්‌ගතිං නාභිජානාමි සයනස්‌ස ඉදං ඵලං>
    text <91>
      text <එකපඤ්‌ඤාසිතො කප්‌පෙ වරකො දෙවසව්‌හයො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <92>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සයනදායකො ථෙරො ඉමා ගාථායො අභාසිත්‌ථාති>
    stand <සයනදායකත්‌ථෙරස්‌සාපදානං සත්‌තමං>
  text <චඞ්‌කමනදායකත්‌ථෙරඅපදානං>
    text <93>
      text <අත්‌ථදස්‌සිස්‌ස මුනිනො ලොකජෙට්‌ඨස්‌ස තාදිනො>
      text <ඉට්‌ඨකාහි චිනිත්‌වාන චඞ්‌කමං කාරයිං අහං>
    text <94>
      text <උච්‌චතො පඤ්‌චරතනං චඞ්‌කමං සාධුමාපිතං>
      text <ආයාමතො හත්‌ථසතං භාවනීය්‍යං මනොරමං>
    text <95>
      text <පටිග්‌ගහෙසි භගවා අත්‌ථදස්‌සී නරුත්‌තමො>
      text <හත්‌ථෙන පුලිනං ගය්‌හ ඉමා ගාථා අභාසථ>
    text <96>
      text <ඉමිනා පුලිනදානෙන චඞ්‌කමං සුකතෙන ච>
      text <සත්‌තරතනසම්‌පන්‌නං පුලිනං අනුභොස්‌සති>
    text <97>
      text <තීණි කප්‌පානි දෙවෙසු දෙවරජ්‌ජං කරිස්‌සති>
      text <අනුභොස්‌සති සම්‌පත්‌තිං අච්‌ඡරාහි පුරක්‌ඛතො>
    text <98>
      text <මනුස්‌සලොකමාගන්‌ත්‌වා රාජා රට්‌ඨෙ භවිස්‌සති>
      text <තික්‌ඛත්‌තුං චක්‌කවත්‌තී ච මහියා සො භවිස්‌සති>
    text <99>
      text <අට්‌ඨාරසෙ කප්‌පසතෙ යං කම්‌මමකරිං තදා>
      text <දුග්‌ගතිං නාභිජානාමි චඞ්‌කමස්‌ස ඉදං ඵලං>
    text <100>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා චඞ්‌කමනදායකො ථෙරො ඉමා ගාථායො අභාසිත්‌ථාති>
    stand <චඞ්‌කමනදායකත්‌ථෙරස්‌සාපදානං අට්‌ඨමං>
  text <සුභද්‌දත්‌ථෙරඅපදානං>
    text <101>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <ජනතං උද්‌ධරිත්‌වාන නිබ්‌බායති මහායසො>
    text <102>
      text <නිබ්‌බායන්‌තෙ ච සම්‌බුද්‌ධෙ දසසහස්‌සි කම්‌පථ>
      text <ජනකායො මහා ආසි දෙවා සන්‌නිපතුං තදා>
    text <103>
      text <චන්‌දනං පූරයිත්‌වාන තගරාමල්‌ලිකාහි ච>
      text <හට්‌ඨො හට්‌ඨෙන චිත්‌තෙන ආරොපයිං නරුත්‌තමං>
    text <104>
      text <මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො>
      text <නිපන්‌නකොව සම්‌බුද්‌ධො ඉමා ගාථා අභාසථ>
    text <105>
      text <යො මෙ පච්‌ඡිමකෙ කාලෙ ගන්‌ධමාලෙන ඡාදයි>
      text <තමහං කිත්‌තයිස්‌සාමි සුණාථ මම භාසතො>
    text <106>
      text <ඉතො චුතො අයං පොසො තුසිතකායං ගමිස්‌සති>
      text <තත්‌ථ රජ්‌ජං කරිත්‌වාන නිම්‌මානං සො ගමිස්‌සති>
    text <107>
      text <එතෙනෙව උපායෙන දත්‌වා මාලං වරුත්‌තමං>
      text <සකකම්‌මාභිරද්‌ධො සො සම්‌පත්‌තිං අනුභොස්‌සති>
    text <108>
      text <පුනාපි තුසිතෙ කායෙ නිබ්‌බත්‌තිස්‌සතියං නරො>
      text <තම්‌හා කායා චවිත්‌වාන මනුස්‌සත්‌තං ගමිස්‌සති>
    text <109>
      text <සක්‍යපුත්‌තො මහානාගො අග්‌ගො ලොකෙ සදෙවකෙ>
      text <බොධයිත්‌වා බහූ සත්‌තෙ නිබ්‌බායිස්‌සති චක්‌ඛුමා>
    text <110>
      text <තදා සොපගතො සන්‌තො සුක්‌කමූලෙන චොදිතො>
      text <උපසඞ්‌කම්‌ම සම්‌බුද්‌ධං පඤ්‌හං පුච්‌ඡිස්‌සති තදා>
    text <111>
      text <හාසයිත්‌වාන සම්‌බුද්‌ධො සබ්‌බඤ්‌ඤූ ලොකනායකො>
      text <පුඤ්‌ඤකම්‌මං පරිඤ්‌ඤාය සච්‌චානි විවරිස්‌සති>
    text <112>
      text <ආරද්‌ධො ච අයං පඤ්‌හො තුට්‌ඨො එකග්‌ගමානසො>
      text <සත්‌ථාරං අභිවාදෙත්‌වා පබ්‌බජ්‌ජං යාචයිස්‌සති>
    text <113>
      text <පසන්‌නමානසං දිස්‌වා සකකම්‌මෙන තොසිතං>
      text <පබ්‌බාජෙස්‌සති සො බුද්‌ධො අග්‌ගමග්‌ගස්‌ස කොවිදො>
    text <114>
      text <වායමිත්‌වානයං පොසො සම්‌මාසම්‌බුද්‌ධසාසනෙ>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    stand <පඤ්‌චමභාණවාරං>
    text <115>
      text <පුබ්‌බකම්‌මෙන සංයුත්‌තො එකග්‌ගො සුසමාහිතො>
      text <බුද්‌ධස්‌ස ඔරසො පුත්‌තො ධම්‌මජොම්‌හි සුනිම්‌මිතො>
    text <116>
      text <ධම්‌මරාජං උපගම්‌ම අපුච්‌ඡිං පඤ්‌හමුත්‌තමං>
      text <කථයන්‌තො ච මෙ පඤ්‌හං ධම්‌මසොතං උපානයි>
    text <117>
      text <තස්‌සාහං ධම්‌මමඤ්‌ඤාය විහාසිං සාසනෙ රතො>
      text <සබ්‌බාසවෙ පරිඤ්‌ඤාය විහරාමි අනාසවො>
    text <118>
      text <සතසහස්‌සිතො කප්‌පෙ ජලජුත්‌තමනායකො>
      text <නිබ්‌බායි අනුපාදානො දීපොව තෙලසඞ්‌ඛයා>
    text <119>
      text <සත්‌තයොජනිකං ආසි ථූපඤ්‌ච රතනාමයං>
      text <ධජං තත්‌ථ අපූජෙසිං සබ්‌බභද්‌දං මනොරමං>
    text <120>
      text <කස්‌සපස්‌ස ච බුද්‌ධස්‌ස තිස්‌සො නාමග්‌ගසාවකො>
      text <පුත්‌තො මෙ ඔරසො ආසි දායාදො ජිනසාසනෙ>
    text <121>
      text <තස්‌ස හීනෙන මනසා වාචං භාසිං අභද්‌දකං>
      text <තෙන කම්‌මවිපාකෙන පච්‌ඡා මෙ ආසි භද්‌දකං>
    text <122>
      text <උපවත්‌තනෙ සාලවනෙ පච්‌ඡිමෙ සයනෙ මුනි>
      text <පබ්‌බාජෙසි මහාවීරො හිතො කාරුණිකො ජිනො>
    text <123>
      text <අජ්‌ජෙව දානි පබ්‌බජ්‌ජා අජ්‌ජෙව උපසම්‌පදා>
      text <අජ්‌ජෙව පරිනිබ්‌බානං සම්‌මුඛා ද්‌විපදුත්‌තමෙ>
    text <124>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුභද්‌දො ථෙරො ඉමා ගාථායො අභාසිත්‌ථාති>
    stand <සුභද්‌දත්‌ථෙරස්‌සාපදානං නවමං>
  text <චුන්‌දත්‌ථෙරඅපදානං>
    text <125>
      text <සිද්‌ධත්‌ථස්‌ස භගවතො ලොකජෙට්‌ඨස්‌ස තාදිනො>
      text <අග්‌ඝියං කාරයිත්‌වාන ජාතිපුප්‌ඵෙහි ඡාදයිං>
    text <126>
      text <නිට්‌ඨාපෙත්‌වාන තං පුප්‌ඵං බුද්‌ධස්‌ස උපනාමයිං>
      text <පුප්‌ඵාවසෙසං පග්‌ගය්‌හ බුද්‌ධස්‌ස අභිරොපයිං>
    text <127>
      text <කඤ්‌චනග්‌ඝියසඞ්‌කාසං බුද්‌ධං ලොකග්‌ගනායකං>
      text <පසන්‌නචිත්‌තො සුමනො පුප්‌ඵග්‌ඝියමුපානයිං>
    text <128>
      text <විතිණ්‌ණකඞ්‌ඛො සම්‌බුද්‌ධො තිණ්‌ණොඝෙහි පුරක්‌ඛතො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <129>
      text <දිබ්‌බගන්‌ධං පවායන්‌තං යො මෙ පුප්‌ඵග්‌ඝියං අදා>
      text <තමහං කිත්‌තයිස්‌සාමි සුණාථ මම භාසතො>
    text <130>
      text <ඉතො චුතො අයං පොසො දෙවසඞ්‌ඝපුරක්‌ඛතො>
      text <ජාතිපුප්‌ඵෙහි පරිකිණ්‌ණො දෙවලොකං ගමිස්‌සති>
    text <131>
      text <උබ්‌බිද්‌ධං භවනං තස්‌ස සොවණ්‌ණඤ්‌ච මණීමයං>
      text <බ්‍යම්‌හං පාතුභවිස්‌සති පුඤ්‌ඤකම්‌මප්‌පභාවිතං>
    text <132>
      text <චතුසත්‌තතික්‌ඛත්‌තුං සො දෙවරජ්‌ජං කරිස්‌සති>
      text <අනුභොස්‌සති සම්‌පත්‌තිං අච්‌ඡරාහි පුරක්‌ඛතො>
    text <133>
      text <පථබ්‍යා රජ්‌ජං තිසතං වසුධං ආවසිස්‌සති>
      text <පඤ්‌චසත්‌තතික්‌ඛත්‌තුඤ්‌ච චක්‌කවත්‌තී භවිස්‌සති>
    text <134>
      text <දුජ්‌ජයො නාම නාමෙන හෙස්‌සති මනුජාධිපො>
      text <අනුභොත්‌වාන තං පුඤ්‌ඤං සකකම්‌මං අපස්‌සිතො>
    text <135>
      text <විනිපාතං අගන්‌ත්‌වාන මනුස්‌සත්‌තං ගමිස්‌සති>
      text <හිරඤ්‌ඤං තස්‌ස නිචිතං කොටිසතමනප්‌පකං>
    text <136>
      text <නිබ්‌බත්‌තිස්‌සති යොනිම්‌හි බ්‍රාහ්‌මණෙ සො භවිස්‌සති>
      text <වඞ්‌ගන්‌තස්‌ස සුතො ධීමා සාරියා ඔරසො පියො>
    text <137>
      text <සො ච පච්‌ඡා පබ්‌බජිත්‌වා අඞ්‌ගීරසස්‌ස සාසනෙ>
      text <චූළචුන්‌දොති නාමෙන හෙස්‌සති සත්‌ථු සාවකො>
    text <138>
      text <සාමණෙරොව සො සන්‌තො ඛීණාසවො භවිස්‌සති>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <139>
      text <උපට්‌ඨහිං මහාවීරං අඤ්‌ඤෙ ච පෙසලෙ බහූ>
      text <භාතරං මෙ චුපට්‌ඨාසිං උත්‌තමත්‌ථස්‌ස පත්‌තියා>
    text <140>
      text <භාතරං මෙ උපට්‌ඨිත්‌වා ධාතුං පත්‌තම්‌හි ඔහිය>
      text <සම්‌බුද්‌ධං උපනාමෙසිං ලොකජෙට්‌ඨං නරාසභං>
    text <141>
      text <උභො හත්‌ථෙහි පග්‌ගය්‌හ බුද්‌ධො ලොකෙ සදෙවකෙ>
      text <සන්‌දස්‌සයන්‌තො තං ධාතුං කිත්‌තයි අග්‌ගසාවකං>
    text <142>
      text <චිත්‌තඤ්‌ච සුවිමුත්‌තං මෙ සද්‌ධා මය්‌හං පතිට්‌ඨිතා>
      text <සබ්‌බාසවෙ පරිඤ්‌ඤාය විහරාමි අනාසවො>
    text <143>
      text <පටිසම්‌භිදානුප්‌පත්‌තා විමොක්‌ඛාපි ච ඵස්‌සිතා>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
      text <උපාලි සොණො භද්‌දියො සන්‌නිට්‌ඨාපකහත්‌ථියො>
      text <ඡදනං සෙය්‍යචඞ්‌කමං සුභද්‌දො චුන්‌දසව්‌හයො>
      text <ගාථාසතං සතාලීසං චතස්‌සො ච තදුත්‌තරි>
    text <ඉත්‌ථං සුදං ආයස්‌මා චුන්‌දො ථෙරො ඉමා ගාථායො අභාසිත්‌ථාති>
    stand <චුන්‌දත්‌ථෙරස්‌සාපදානං දසමං>
    stand <උපාලිවග්‌ගො පඤ්‌චමො>
    text <තස්‌සුද්‌දානං>
