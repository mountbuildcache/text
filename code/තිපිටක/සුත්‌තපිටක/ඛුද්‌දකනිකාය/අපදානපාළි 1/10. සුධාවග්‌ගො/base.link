text <සුධාවග්‌ගො>
  text <සුධාපිණ්‌ඩියත්‌ථෙරඅපදානං>
    text <1>
      text <පූජාරහෙ පූජයතො බුද්‌ධෙ යදි ව සාවකෙ>
      text <පපඤ්‌චසමතික්‌කන්‌තෙ තිණ්‌ණසොකපරිද්‌දවෙ>
    text <2>
      text <තෙ තාදිසෙ පූජයතො නිබ්‌බුතෙ අකුතොභයෙ>
      text <න සක්‌කා පුඤ්‌ඤං සඞ්‌ඛාතුං ඉමෙත්‌තමපි කෙනචි>
    text <3>
      text <චතුන්‌නමපි දීපානං ඉස්‌සරං යොධ කාරයෙ>
      text <එකිස්‌සා පූජනායෙතං කලං නාග්‌ඝති සොළසිං>
    text <4>
      text <සිද්‌ධත්‌ථස්‌ස නරග්‌ගස්‌ස චෙතියෙ ඵලිතන්‌තරෙ>
      text <සුධාපිණ්‌ඩො මයා දින්‌නො විප්‌පසන්‌නෙන චෙතසා>
    text <5>
      text <චතුන්‌නවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි පටිසඞ්‌ඛාරස්‌සිදං ඵලං>
    text <6>
      text <ඉතො තිංසතිකප්‌පම්‌හි පටිසඞ්‌ඛාරසව්‌හයා>
      text <සත්‌තරතනසම්‌පන්‌නා තෙරස චක්‌කවත්‌තිනො>
    text <7>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුධාපිණ්‌ඩියො ථෙරො ඉමා ගාථායො අභාසිත්‌ථාති>
    stand <සුධාපිණ්‌ඩියත්‌ථෙරස්‌සාපදානං පඨමං>
  text <සුචින්‌තිකත්‌ථෙරඅපදානං>
    text <8>
      text <තිස්‌සස්‌ස ලොකනාථස්‌ස සුද්‌ධපීඨමදාසහං>
      text <හට්‌ඨො හට්‌ඨෙන චිත්‌තෙන බුද්‌ධස්‌සාදිච්‌චබන්‌ධුනො>
    text <9>
      text <අට්‌ඨාරසෙ ඉතො කප්‌පෙ රාජා ආසිං මහාරුචි>
      text <භොගො ච විපුලො ආසි සයනඤ්‌ච අනප්‌පකං>
    text <10>
      text <පීඨං බුද්‌ධස්‌ස දත්‌වාන විප්‌පසන්‌නෙන චෙතසා>
      text <අනුභොමි සකං කම්‌මං පුබ්‌බෙ සුකතමත්‌තනො>
    text <11>
      text <ද්‌වෙනවුතෙ ඉතො කප්‌පෙ යං පීඨමදදිං තදා>
      text <දුග්‌ගතිං නාභිජානාමි පීඨදානස්‌සිදං ඵලං>
    text <12>
      text <අට්‌ඨතිංසෙ ඉතො කප්‌පෙ තයො තෙ චක්‌කවත්‌තිනො>
      text <රුචි උපරුචි චෙව මහාරුචි තතියකො>
    text <13>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුචින්‌තිකො ථෙරො ඉමා ගාථායො අභාසිත්‌ථාති>
    stand <සුචින්‌තිකත්‌ථෙරස්‌සාපදානං දුතියං>
  text <අඩ්‌ඪචෙළකත්‌ථෙරඅපදානං>
    text <14>
      text <තිස්‌සස්‌සාහං භගවතො උපඩ්‌ඪදුස්‌සමදාසහං>
      text <පරමකාපඤ්‌ඤපත්‌තොම්‌හි දුග්‌ගතෙන සමප්‌පිතො>
    text <15>
      text <උපඩ්‌ඪදුස්‌සං දත්‌වාන කප්‌පං සග්‌ගම්‌හි මොදහං>
      text <අවසෙසෙසු කප්‌පෙසු කුසලං කාරිතං මයා>
    text <16>
      text <ද්‌වෙනවුතෙ ඉතො කප්‌පෙ යං දුස්‌සමදදිං තදා>
      text <දුග්‌ගතිං නාභිජානාමි දුස්‌සදානස්‌සිදං ඵලං>
    text <17>
      text <එකූනපඤ්‌ඤාසකප්‌පම්‌හි රාජානො චක්‌කවත්‌තිනො>
      text <සමන්‌තච්‌ඡදනා නාම බාත්‌තිංසාසුං ජනාධිපා>
    text <18>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා අඩ්‌ඪචෙළකො ථෙරො ඉමා ගාථායො අභාසිත්‌ථාති>
    stand <අඩ්‌ඪචෙළකත්‌ථෙරස්‌සාපදානං තතියං>
  text <සූචිදායකත්‌ථෙරඅපදානං>
    text <19>
      text <කම්‌මාරොහං පුරෙ ආසිං බන්‌ධුමායං පුරුත්‌තමෙ>
      text <සූචිදානං මයා දින්‌නං විපස්‌සිස්‌ස මහෙසිනො>
    text <20>
      text <වජිරග්‌ගසමං ඤාණං හොති කම්‌මෙන තාදිසං>
      text <විරාගොම්‌හි විමුත්‌තොම්‌හි පත්‌තොම්‌හි ආසවක්‌ඛයං>
    text <21>
      text <අතීතෙ ච භවෙ සබ්‌බෙ වත්‌තමානෙ චනාගතෙ>
      text <ඤාණෙන විචිනිං සබ්‌බං සූචිදානස්‌සිදං ඵලං>
    text <22>
      text <එකනවුතිතො කප්‌පෙ සත්‌තාසුං වජිරව්‌හයා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <23>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සූචිදායකො ථෙරො ඉමා ගාථායො අභාසිත්‌ථාති>
    stand <සූචිදායකත්‌ථෙරස්‌සාපදානං චතුත්‌ථං>
  text <ගන්‌ධමාලියත්‌ථෙරඅපදානං>
    text <24>
      text <සිද්‌ධත්‌ථස්‌ස භගවතො ගන්‌ධථූපං අකාසහං>
      text <සුමනෙහි පටිච්‌ඡන්‌නං බුද්‌ධානුච්‌ඡවිකං කතං>
    text <25>
      text <කඤ්‌චනග්‌ඝියසඞ්‌කාසං බුද්‌ධං ලොකග්‌ගනායකං>
      text <ඉන්‌දීවරංව ජලිතං ආදිත්‌තංව හුතාසනං>
    text <26>
      text <බ්‍යග්‌ඝූසභංව පවරං අභිජාතංව කෙසරිං>
      text <නිසින්‌නං සමණානග්‌ගං භික්‌ඛුසඞ්‌ඝපුරක්‌ඛතං>
    text <27>
      text <වන්‌දිත්‌වා සත්‌ථුනො පාදෙ පක්‌කාමිං උත්‌තරාමුඛො>
      text <චතුන්‌නවුතිතො කප්‌පෙ ගන්‌ධමාලං යතො අදං>
    text <28>
      text <බුද්‌ධෙ කතස්‌ස කාරස්‌ස ඵලෙනාහං විසෙසතො>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <29>
      text <චත්‌තාරීසම්‌හි එකූනෙ කප්‌පෙ ආසිංසු සොළස>
      text <දෙවගන්‌ධසනාමා තෙ රාජානො චක්‌කවත්‌තිනො>
    text <30>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා ගන්‌ධමාලියො ථෙරො ඉමා ගාථායො අභාසිත්‌ථාති>
    stand <ගන්‌ධමාලියත්‌ථෙරස්‌සාපදානං පඤ්‌චමං>
  text <තිපුප්‌ඵියත්‌ථෙරඅපදානං>
    text <31>
      text <මිගලුද්‌දො පුරෙ ආසිං අරඤ්‌ඤෙ කානනෙ අහං>
      text <පාටලිං හරිතං දිස්‌වා තීණි පුප්‌ඵානි ඔකිරිං>
    text <32>
      text <පතිතපත්‌තානි ගණ්‌හිත්‌වා බහි ඡඩ්‌ඩෙසහං තදා>
      text <අන්‌තොසුද්‌ධං බහිසුද්‌ධං සුවිමුත්‌තං අනාසවං>
    text <33>
      text <සම්‌මුඛා විය සම්‌බුද්‌ධං විපස්‌සිං ලොකනායකං>
      text <පාටලිං අභිවාදෙත්‌වා තත්‌ථ කාලඞ්‌කතො අහං>
    text <34>
      text <එකනවුතිතො කප්‌පෙ යං බොධිමභිපූජයිං>
      text <දුග්‌ගතිං නාභිජානාමි බොධිපූජායිදං ඵලං>
    text <35>
      text <සමන්‌තපාසාදිකා නාම තෙරසාසිංසු රාජිනො>
      text <ඉතො තෙත්‌තිංසකප්‌පම්‌හි චක්‌කවත්‌තී මහබ්‌බලා>
    text <36>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා තිපුප්‌ඵියො ථෙරො ඉමා ගාථායො අභාසිත්‌ථාති>
    stand <තිපුප්‌ඵියත්‌ථෙරස්‌සාපදානං ඡට්‌ඨං>
  text <මධුපිණ්‌ඩිකත්‌ථෙරඅපදානං>
    text <37>
      text <විපිනෙ කානනෙ දිස්‌වා අප්‌පසද්‌දෙ නිරාකුලෙ>
      text <සිද්‌ධත්‌ථං ඉසිනං සෙට්‌ඨං ආහුතීනං පටිග්‌ගහං>
    text <38>
      text <නිබ්‌බුතත්‌තං මහානාගං නිසභාජානියං යථා>
      text <ඔසධිංව විරොචන්‌තං දෙවසඞ්‌ඝනමස්‌සිතං>
    text <39>
      text <විත්‌ති මමාහු තාවදෙ ඤාණං උප්‌පජ්‌ජි තාවදෙ>
      text <වුට්‌ඨිතස්‌ස සමාධිම්‌හා මධුං දත්‌වාන සත්‌ථුනො>
    text <40>
      text <වන්‌දිත්‌වා සත්‌ථුනො පාදෙ පක්‌කාමිං පාචිනාමුඛො>
      text <චතුත්‌තිංසම්‌හි කප්‌පම්‌හි රාජා ආසිං සුදස්‌සනො>
    text <41>
      text <මධු භිසෙහි සවති භොජනම්‌හි ච තාවදෙ>
      text <මධුවස්‌සං පවස්‌සිත්‌ථ පුබ්‌බකම්‌මස්‌සිදං ඵලං>
    text <42>
      text <චතුන්‌නවුතිතො කප්‌පෙ යං මධුං අදදිං තදා>
      text <දුග්‌ගතිං නාභිජානාමි මධුදානස්‌සිදං ඵලං>
    text <43>
      text <චතුත්‌තිංසෙ ඉතො කප්‌පෙ චත්‌තාරො තෙ සුදස්‌සනා>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <44>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා මධුපිණ්‌ඩිකො ථෙරො ඉමා ගාථායො අභාසිත්‌ථාති>
    stand <මධුපිණ්‌ඩිකත්‌ථෙරස්‌සාපදානං සත්‌තමං>
  text <සෙනාසනදායකත්‌ථෙරඅපදානං>
    text <45>
      text <සිද්‌ධත්‌ථස්‌ස භගවතො අදාසිං පණ්‌ණසන්‌ථරං>
      text <සමන්‌තා උපහාරඤ්‌ච කුසුමං ඔකිරිං අහං>
    text <46>
      text <පාසාදෙවං ගුණං රම්‌මං අනුභොමි මහාරහං>
      text <මහග්‌ඝානි ච පුප්‌ඵානි සයනෙභිසවන්‌ති මෙ>
    text <47>
      text <සයනෙහං තුවට්‌ටාමි විචිත්‌තෙ පුප්‌ඵසන්‌ථතෙ>
      text <පුප්‌ඵවුට්‌ඨි ච සයනෙ අභිවස්‌සති තාවදෙ>
    text <48>
      text <චතුන්‌නවුතිතො කප්‌පෙ අදාසිං පණ්‌ණසන්‌ථරං>
      text <දුග්‌ගතිං නාභිජානාමි සන්‌ථරස්‌ස ඉදං ඵලං>
    text <49>
      text <තිණසන්‌ථරකා නාම සත්‌තෙතෙ චක්‌කවත්‌තිනො>
      text <ඉතො තෙ පඤ්‌චමෙ කප්‌පෙ උප්‌පජ්‌ජිංසු ජනාධිපා>
    text <50>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සෙනාසනදායකො ථෙරො ඉමා ගාථායො අභාසිත්‌ථාති>
    stand <සෙනාසනදායකත්‌ථෙරස්‌සාපදානං අට්‌ඨමං>
  text <වෙය්‍යාවච්‌චකත්‌ථෙරඅපදානං>
    text <51>
      text <විපස්‌සිස්‌ස භගවතො මහාපූගගණො අහු>
      text <වෙය්‍යාවච්‌චකරො ආසිං සබ්‌බකිච්‌චෙසු වාවටො>
    text <52>
      text <දෙය්‍යධම්‌මො ච මෙ නත්‌ථි සුගතස්‌ස මහෙසිනො>
      text <අවන්‌දිං සත්‌ථුනො පාදෙ විප්‌පසන්‌නෙන චෙතසා>
    text <53>
      text <එකනවුතිතො කප්‌පෙ වෙය්‍යාවච්‌චං අකාසහං>
      text <දුග්‌ගතිං නාභිජානාමි වෙය්‍යාවච්‌චස්‌සිදං ඵලං>
    text <54>
      text <ඉතො ච අට්‌ඨමෙ කප්‌පෙ රාජා ආසිං සුචින්‌තිතො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <55>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා වෙය්‍යාවච්‌චකො ථෙරො ඉමා ගාථායො අභාසිත්‌ථාති>
    stand <වෙය්‍යාවච්‌චකත්‌ථෙරස්‌සාපදානං නවමං>
  text <බුද්‌ධුපට්‌ඨාකත්‌ථෙරඅපදානං>
    text <56>
      text <විපස්‌සිස්‌ස භගවතො අහොසිං සඞ්‌ඛධම්‌මකො>
      text <නිච්‌චුපට්‌ඨානයුත්‌තොම්‌හි සුගතස්‌ස මහෙසිනො>
    text <57>
      text <උපට්‌ඨානඵලං පස්‌ස ලොකනාථස්‌ස තාදිනො>
      text <සට්‌ඨිතූරියසහස්‌සානි පරිවාරෙන්‌ති මං සදා>
    text <58>
      text <එකනවුතිතො කප්‌පෙ උපට්‌ඨහිං මහාඉසිං>
      text <දුග්‌ගතිං නාභිජානාමි උපට්‌ඨානස්‌සිදං ඵලං>
    text <59>
      text <චතුවීසෙ ඉතො කප්‌පෙ මහානිග්‌ඝොසනාමකා>
      text <සොළසාසිංසු රාජානො චක්‌කවත්‌තී මහබ්‌බලා>
    text <60>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <සුධා සුචින්‌ති චෙළඤ්‌ච සූචී ච ගන්‌ධමාලියො>
      text <තිපුප්‌ඵියො මධුසෙනා වෙය්‍යාවච්‌චො චුපට්‌ඨකො>
      text <සමසට්‌ඨි ච ගාථායො අස්‌මිං වග්‌ගෙ පකිත්‌තිතා>
      text <බුද්‌ධවග්‌ගො හි පඨමො සීහාසනි සුභූති ච>
      text <කුණ්‌ඩධානො උපාලි ච බීජනිසකචින්‌ති ච>
      text <නාගසමාලො තිමිරො සුධාවග්‌ගෙන තෙ දස>
      text <චතුද්‌දසසතා ගාථා පඤ්‌චපඤ්‌ඤාසමෙව ච>
    text <ඉත්‌ථං සුදං ආයස්‌මා බුද්‌ධුපට්‌ඨාකො ථෙරො ඉමා ගාථායො අභාසිත්‌ථාති>
    stand <බුද්‌ධුපට්‌ඨාකත්‌ථෙරස්‌සාපදානං දසමං>
    stand <සුධාවග්‌ගො දසමො>
    text <තස්‌සුද්‌දානං>
    text <අථ වග්‌ගුද්‌දානං>
    stand <බුද්‌ධවග්‌ගදසකං>
    stand <පඨමසතකං සමත්‌තං>
