text <උමාපුප්‌ඵියවග්‌ගො>
  text <උමාපුප්‌ඵියත්‌ථෙරඅපදානං>
    text <1>
      text <සමාහිතං සමාපන්‌නං සිද්‌ධත්‌ථමපරාජිතං>
      text <සමාධිනා උපවිට්‌ඨං අද්‌දසාහං නරුත්‌තමං>
    text <2>
      text <උමාපුප්‌ඵං ගහෙත්‌වාන බුද්‌ධස්‌ස අභිරොපයිං>
      text <සබ්‌බපුප්‌ඵා එකසීසා උද්‌ධංවණ්‌ටා අධොමුඛා>
    text <3>
      text <සුචිත්‌තා විය තිට්‌ඨන්‌තෙ ආකාසෙ පුප්‌ඵසන්‌ථරා>
      text <තෙන චිත්‌තප්‌පසාදෙන තුසිතං උපපජ්‌ජහං>
    text <4>
      text <චතුන්‌නවුතිතො කප්‌පෙ යං පුප්‌ඵමභිපූජයිං>
      text <දුග්‌ගතිං නාභිජානාමි බුද්‌ධපූජායිදං ඵලං>
    text <5>
      text <පඤ්‌චපඤ්‌ඤාසිතො කප්‌පෙ එකො ආසිං මහීපති>
      text <සමන්‌තඡදනො නාම චක්‌කවත්‌තී මහබ්‌බලො>
    text <6>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උමාපුප්‌ඵියො ථෙරො ඉමා ගාථායො අභාසිත්‌ථාති>
    stand <උමාපුප්‌ඵියත්‌ථෙරස්‌සාපදානං පඨමං>
  text <පුලිනපූජකත්‌ථෙරඅපදානං>
    text <7>
      text <කකුධං විලසන්‌තංව නිසභාජානියං යථා>
      text <ඔසධිංව විරොචන්‌තං ඔභාසන්‌තං නරාසභං>
    text <8>
      text <අඤ්‌ජලිං පග්‌ගහෙත්‌වාන අවන්‌දිං සත්‌ථුනො අහං>
      text <සත්‌ථාරං පරිවණ්‌ණෙසිං සකකම්‌මෙන තොසයිං>
    text <9>
      text <සුසුද්‌ධං පුලිනං ගය්‌හ ගතමග්‌ගෙ සමොකිරිං>
      text <උච්‌ඡඞ්‌ගෙන ගහෙත්‌වාන විපස්‌සිස්‌ස මහෙසිනො>
    text <10>
      text <තතො උපඩ්‌ඪපුලිනං විප්‌පසන්‌නෙන චෙතසා>
      text <දිවාවිහාරෙ ඔසිඤ්‌චිං ද්‌විපදින්‌දස්‌ස තාදිනො>
    text <11>
      text <එකනවුතිතො කප්‌පෙ පුලිනං යමසිඤ්‌චහං>
      text <දුග්‌ගතිං නාභිජානාමි පුලිනස්‌ස ඉදං ඵලං>
    text <12>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුලිනපූජකො ථෙරො ඉමා ගාථායො අභාසිත්‌ථාති>
    stand <පුලිනපූජකත්‌ථෙරස්‌සාපදානං දුතියං>
  text <හාසජනකත්‌ථෙරඅපදානං>
    text <13>
      text <දුමග්‌ගෙ පංසුකූලකං ලග්‌ගං දිස්‌වාන සත්‌ථුනො>
      text <අඤ්‌ජලිං පග්‌ගහෙත්‌වාන භිය්‍යො උච්‌චාරිතං මයා>
    text <14>
      text <දූරතො පන දිස්‌වාන හාසො මෙ උදපජ්‌ජථ>
      text <අඤ්‌ජලිං පග්‌ගහෙත්‌වාන භිය්‍යො චිත්‌තං පසාදයිං>
    text <15>
      text <එකනවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <16>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා හාසජනකො ථෙරො ඉමා ගාථායො අභාසිත්‌ථාති>
    stand <හාසජනකත්‌ථෙරස්‌සාපදානං තතියං>
  text <යඤ්‌ඤසාමිකත්‌ථෙරඅපදානං>
    text <17>
      text <ජාතියා සත්‌තවස්‌සොහං අහොසිං මන්‌තපාරගූ>
      text <කුලවත්‌තං අධාරෙසිං යඤ්‌ඤො උස්‌සාහිතො මයා>
    text <18>
      text <චුල්‌ලාසීතිසහස්‌සානි පසූ හඤ්‌ඤන්‌ති මෙ තදා>
      text <සාරථම්‌භුපනීතානි යඤ්‌ඤත්‌ථාය උපට්‌ඨිතා>
    text <19>
      text <උක්‌කාමුඛපහට්‌ඨොව ඛදිරඞ්‌ගාරසන්‌නිභො>
      text <උදයන්‌තොව සූරියො පුණ්‌ණමායෙව චන්‌දිමා>
    text <20>
      text <සිද්‌ධත්‌ථො සබ්‌බසිද්‌ධත්‌ථො තිලොකමහිතො හිතො>
      text <උපගන්‌ත්‌වාන සම්‌බුද්‌ධො ඉදං වචනමබ්‍රවි>
    text <21>
      text <අහිංසා සබ්‌බපාණීනං කුමාර මම රුච්‌චති>
      text <ථෙය්‍යා ච අතිචාරා ච මජ්‌ජපානා ච ආරති>
    text <22>
      text <රති ච සමචරියාය බාහුසච්‌චං කතඤ්‌ඤුතා>
      text <දිට්‌ඨෙ ධම්‌මෙ පරත්‌ථ ච ධම්‌මා එතෙ පසංසියා>
    text <23>
      text <එතෙ ධම්‌මෙ භාවයිත්‌වා සබ්‌බසත්‌තහිතෙ රතො>
      text <බුද්‌ධෙ චිත්‌තං පසාදෙත්‌වා භාවෙහි මග්‌ගමුත්‌තමං>
    text <24>
      text <ඉදං වත්‌වාන සබ්‌බඤ්‌ඤූ ලොකජෙට්‌ඨො නරාසභො>
      text <මමෙවං අනුසාසිත්‌වා වෙහාසං උග්‌ගතො ගතො>
    text <25>
      text <පුබ්‌බෙ චිත්‌තං විසොධෙත්‌වා පච්‌ඡා චිත්‌තං පසාදයිං>
      text <තෙන චිත්‌තප්‌පසාදෙන තුසිතං උපපජ්‌ජහං>
    text <26>
      text <චතුන්‌නවුතිතො කප්‌පෙ යදා චිත්‌තං පසාදයිං>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <27>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා යඤ්‌ඤසාමිකො ථෙරො ඉමා ගාථායො අභාසිත්‌ථාති>
    stand <යඤ්‌ඤසාමිකත්‌ථෙරස්‌සාපදානං චතුත්‌ථං>
  text <නිමිත්‌තසඤ්‌ඤකත්‌ථෙරඅපදානං>
    text <28>
      text <චන්‌දභාගානදීතීරෙ වසාමි අස්‌සමෙ අහං>
      text <සුවණ්‌ණමිගමද්‌දක්‌ඛිං චරන්‌තං විපිනෙ අහං>
    text <29>
      text <මිගෙ චිත්‌තං පසාදෙත්‌වා ලොකජෙට්‌ඨං අනුස්‌සරිං>
      text <තෙන චිත්‌තප්‌පසාදෙන අඤ්‌ඤෙ බුද්‌ධෙ අනුස්‌සරිං>
    text <30>
      text <අබ්‌භතීතා ච යෙ බුද්‌ධා වත්‌තමානා අනාගතා>
      text <එවමෙවං විරොචන්‌ති මිගරාජාව තෙ තයො>
    text <31>
      text <චතුන්‌නවුතිතො කප්‌පෙ යං සඤ්‌ඤමලභිං තදා>
      text <දුග්‌ගතිං නාභිජානාමි බුද්‌ධසඤ්‌ඤායිදං ඵලං>
    text <32>
      text <සත්‌තවීසෙ ඉතො කප්‌පෙ එකො ආසිං මහීපති>
      text <අරඤ්‌ඤසත්‌ථො නාමෙන චක්‌කවත්‌තී මහබ්‌බලො>
    text <33>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නිමිත්‌තසඤ්‌ඤකො ථෙරො ඉමා ගාථායො අභාසිත්‌ථාති>
    stand <නිමිත්‌තසඤ්‌ඤකත්‌ථෙරස්‌සාපදානං පඤ්‌චමං>
  text <අන්‌නසංසාවකත්‌ථෙරඅපදානං>
    text <34>
      text <සුවණ්‌ණවණ්‌ණං සම්‌බුද්‌ධං ගච්‌ඡන්‌තං අන්‌තරාපණෙ>
      text <කඤ්‌චනග්‌ඝියසඞ්‌කාසං බාත්‌තිංසවරලක්‌ඛණං>
    text <35>
      text <සිද්‌ධත්‌ථං සබ්‌බසිද්‌ධත්‌ථං අනෙජං අපරාජිතං>
      text <සම්‌බුද්‌ධං අතිනාමෙත්‌වා භොජයිං තං මහාමුනිං>
    text <36>
      text <මුනි කාරුණිකො ලොකෙ ඔභාසයි මමං තදා>
      text <බුද්‌ධෙ චිත්‌තං පසාදෙත්‌වා කප්‌පං සග්‌ගම්‌හි මොදහං>
    text <37>
      text <චතුන්‌නවුතිතො කප්‌පෙ යං දානමදදිං තදා>
      text <දුග්‌ගතිං නාභිජානාමි භික්‌ඛාදානස්‌සිදං ඵලං>
    text <38>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <ඉත්‌ථං සුදං ආයස්‌මා අන්‌නසංසාවකො ථෙරො ඉමා ගාථායො අභාසිත්‌ථාති>
    stand <අන්‌නසංසාවකත්‌ථෙරස්‌සාපදානං ඡට්‌ඨං>
  text <නිග්‌ගුණ්‌ඩිපුප්‌ඵියත්‌ථෙරඅපදානං>
    text <39>
      text <යදා දෙවො දෙවකායා චවතෙ ආයුසඞ්‌ඛයා>
      text <තයො සද්‌දා නිච්‌ඡරන්‌ති දෙවානං අනුමොදතං>
    text <40>
      text <ඉතො භො සුගතිං ගච්‌ඡ මනුස්‌සානං සහබ්‍යතං>
      text <මනුස්‌සභූතො සද්‌ධම්‌මෙ ලභ සද්‌ධං අනුත්‌තරං>
    text <41>
      text <සා තෙ සද්‌ධා නිවිට්‌ඨාස්‌ස මූලජාතා පතිට්‌ඨිතා>
      text <යාවජීවං අසංහීරා සද්‌ධම්‌මෙ සුප්‌පවෙදිතෙ>
    text <42>
      text <කායෙන කුසලං කත්‌වා වාචාය කුසලං බහුං>
      text <මනසා කුසලං කත්‌වා අබ්‍යාපජ්‌ජං නිරූපධිං>
    text <43>
      text <තතො ඔපධිකං පුඤ්‌ඤං කත්‌වා දානෙන තං බහුං>
      text <අඤ්‌ඤෙපි මච්‌චෙ සද්‌ධම්‌මෙ බ්‍රහ්‌මචරියෙ නිවෙසය>
    text <44>
      text <ඉමාය අනුකම්‌පාය දෙවාදෙවං යදා විදූ>
      text <චවන්‌තං අනුමොදන්‌ති එහි දෙව පුනප්‌පුනං>
    text <45>
      text <සංවෙගො මෙ තදා ආසි දෙවසඞ්‌ඝෙ සමාගතෙ>
      text <කංසු නාම අහං යොනිං ගමිස්‌සාමි ඉතො චුතො>
    text <46>
      text <මම සංවෙගමඤ්‌ඤාය සමණො භාවිතින්‌ද්‍රියො>
      text <මමුද්‌ධරිතුකාමො සො ආගච්‌ඡි මම සන්‌තිකං>
    text <47>
      text <සුමනො නාම නාමෙන පදුමුත්‌තරසාවකො>
      text <අත්‌ථධම්‌මානුසාසිත්‌වා සංවෙජෙසි මමං තදා>
    stand <ද්‌වාදසමං භාණවාරං>
    text <48>
      text <තස්‌සාහං වචනං සුත්‌වා බුද්‌ධෙ චිත්‌තං පසාදයිං>
      text <තං ධීරං අභිවාදෙත්‌වා තත්‌ථ කාලංකතො අහං>
    text <49>
      text <උපපජ්‌ජිං ස තත්‌ථෙව සුක්‌කමූලෙන චොදිතො>
      text <වසන්‌තො මාතුකුච්‌ඡිම්‌හි පුන ධාරෙති මාතුයා>
    text <50>
      text <තම්‌හා කායා චවිත්‌වාන තිදසෙ උපපජ්‌ජහං>
      text <එත්‌ථන්‌තරෙ න පස්‌සාමි දොමනස්‌සමහං තදා>
    text <51>
      text <තාවතිංසා චවිත්‌වාන මාතුකුච්‌ඡිං සමොක්‌කමිං>
      text <නික්‌ඛමිත්‌වාන කුච්‌ඡිම්‌හා කණ්‌හසුක්‌කං අජානහං>
    text <52>
      text <ජාතියා සත්‌තවස්‌සොව ආරාමං පාවිසිං අහං>
      text <ගොතමස්‌ස භගවතො සක්‍යපුත්‌තස්‌ස තාදිනො>
    text <53>
      text <විත්‌ථාරිකෙ පාවචනෙ බාහුජඤ්‌ඤම්‌හි සාසනෙ>
      text <අද්‌දසං සාසනකරෙ භික්‌ඛවො තත්‌ථ සත්‌ථුනො>
    text <54>
      text <සාවත්‌ථි නාම නගරං රාජා තත්‌ථාසි කොසලො>
      text <රථෙන නාගයුත්‌තෙන උපෙසි බොධිමුත්‌තමං>
    text <55>
      text <තස්‌සාහං නාගං දිස්‌වාන පුබ්‌බකම්‌මං අනුස්‌සරිං>
      text <අඤ්‌ජලිං පග්‌ගහෙත්‌වාන සමයං අගමාසහං>
    text <56>
      text <ජාතියා සත්‌තවස්‌සොව පබ්‌බජිං අනගාරියං>
      text <යො සො බුද්‌ධං උපට්‌ඨාසි ආනන්‌දො නාම සාවකො>
    text <57>
      text <ගතිමා ධිතිමා චෙව සතිමා ච බහුස්‌සුතො>
      text <රඤ්‌ඤො චිත්‌තං පසාදෙන්‌තො නිය්‍යාදෙසි මහාජුති>
    text <58>
      text <තස්‌සාහං ධම්‌මං සුත්‌වාන පුබ්‌බකම්‌මං අනුස්‌සරිං>
      text <තත්‌ථෙව ඨිතකො සන්‌තො අරහත්‌තමපාපුණිං>
    text <59>
      text <එකංසං චීවරං කත්‌වා සිරෙ කත්‌වාන අඤ්‌ජලිං>
      text <සම්‌බුද්‌ධං අභිවාදෙත්‌වා ඉමං වාචං උදීරයිං>
    text <60>
      text <පදුමුත්‌තරබුද්‌ධස්‌ස ද්‌විපදින්‌දස්‌ස සත්‌ථුනො>
      text <නිග්‌ගුණ්‌ඩිපුප්‌ඵං පග්‌ගය්‌හ සීහාසනෙ ඨපෙසහං>
    text <61>
      text <තෙන කම්‌මෙන ද්‌විපදින්‌ද ලොකජෙට්‌ඨ නරාසභ>
      text <පත්‌තොම්‌හි අචලං ඨානං හිත්‌වා ජයපරාජයං>
    text <62>
      text <පඤ්‌චවීසසහස්‌සම්‌හි කප්‌පානං මනුජාධිපා>
      text <අබ්‌බුදනිරබ්‌බුදානි අට්‌ඨට්‌ඨාසිංසු ඛත්‌තියා>
    text <63>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නිග්‌ගුණ්‌ඩිපුප්‌ඵියො ථෙරො ඉමා ගාථායො අභාසිත්‌ථාති>
    stand <නිග්‌ගුණ්‌ඩිපුප්‌ඵියත්‌ථෙරස්‌සාපදානං සත්‌තමං>
  text <සුමනාවෙළියත්‌ථෙරඅපදානං>
    text <64>
      text <වෙස්‌සභුස්‌ස භගවතො ලොකජෙට්‌ඨස්‌ස තාදිනො>
      text <සබ්‌බෙ ජනා සමාගම්‌ම මහාපූජං කරොන්‌ති තෙ>
    text <65>
      text <සුධාය පිණ්‌ඩං කත්‌වාන ආවෙළං සුමනායහං>
      text <සීහාසනස්‌ස පුරතො අභිරොපෙසහං තදා>
    text <66>
      text <සබ්‌බෙ ජනා සමාගම්‌ම පෙක්‌ඛන්‌ති පුප්‌ඵමුත්‌තමං>
      text <කෙනිදං පූජිතං පුප්‌ඵං බුද්‌ධසෙට්‌ඨස්‌ස තාදිනො>
    text <67>
      text <තෙන චිත්‌තප්‌පසාදෙන නිම්‌මානං උපපජ්‌ජහං>
      text <අනුභොමි සකං කම්‌මං පුබ්‌බෙ සුකතමත්‌තනො>
    text <68>
      text <යං යං යොනුපපජ්‌ජාමි දෙවත්‌තං අථ මානුසං>
      text <සබ්‌බෙසානං පියො හොමි පුප්‌ඵපූජායිදං ඵලං>
    text <69>
      text <නාභිජානාමි කායෙන වාචාය උද චෙතසා>
      text <සංයතානං තපස්‌සීනං කතං අක්‌කොසිතං මයා>
    text <70>
      text <තෙන සුචරිතෙනාහං චිත්‌තස්‌ස පණිධීහි ච>
      text <සබ්‌බෙසං පූජිතො හොමි අනක්‌කොසස්‌සිදං ඵලං>
    text <71>
      text <ඉතො එකාදසෙ කප්‌පෙ සහස්‌සාරොසි ඛත්‌තියො>
      text <සත්‌තරතනසම්‌පන්‌නො චක්‌කවත්‌තී මහබ්‌බලො>
    text <72>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සුමනාවෙළියො ථෙරො ඉමා ගාථායො අභාසිත්‌ථාති>
    stand <සුමනාවෙළියත්‌ථෙරස්‌සාපදානං අට්‌ඨමං>
  text <පුප්‌ඵච්‌ඡත්‌තියත්‌ථෙරඅපදානං>
    text <73>
      text <සිද්‌ධත්‌ථස්‌ස භගවතො ලොකජෙට්‌ඨස්‌ස තාදිනො>
      text <සච්‌චං පකාසයන්‌තස්‌ස නිබ්‌බාපෙන්‌තස්‌ස පාණිනො>
    text <74>
      text <ජලජං ආහරිත්‌වාන සතපත්‌තං මනොරමං>
      text <පුප්‌ඵස්‌ස ඡත්‌තං කත්‌වාන බුද්‌ධස්‌ස අභිරොපයිං>
    text <75>
      text <සිද්‌ධත්‌ථො ච ලොකවිදූ ආහුතීනං පටිග්‌ගහො>
      text <භික්‌ඛුසඞ්‌ඝෙ ඨිතො සත්‌ථා ඉමං ගාථං අභාසථ>
    text <76>
      text <යො මෙ චිත්‌තං පසාදෙත්‌වා පුප්‌ඵච්‌ඡත්‌තං අධාරයිං>
      text <තෙන චිත්‌තප්‌පසාදෙන දුග්‌ගතිං සො න ගච්‌ඡති>
    text <77>
      text <ඉදං වත්‌වාන සම්‌බුද්‌ධො සිද්‌ධත්‌ථො ලොකනායකො>
      text <උය්‍යොජෙත්‌වාන පරිසං වෙහාසං නභමුග්‌ගමි>
    text <78>
      text <වුට්‌ඨිතෙ නරදෙවම්‌හි සෙතච්‌ඡත්‌තම්‌පි වුට්‌ඨහි>
      text <පුරතො බුද්‌ධසෙට්‌ඨස්‌ස ගච්‌ඡති ඡත්‌තමුත්‌තමං>
    text <79>
      text <චතුන්‌නවුතිතො කප්‌පෙ යං ඡත්‌තං අභිරොපයිං>
      text <දුග්‌ගතිං නාභිජානාමි පුප්‌ඵච්‌ඡත්‌තස්‌සිදං ඵලං>
    text <80>
      text <චතුසත්‌තතිකප්‌පම්‌හි අට්‌ඨ ජලසිඛා අහූ>
      text <සත්‌තරතනසම්‌පන්‌නා චක්‌කවත්‌තී මහබ්‌බලා>
    text <81>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පුප්‌ඵච්‌ඡත්‌තියො ථෙරො ඉමා ගාථායො අභාසිත්‌ථාති>
    stand <පුප්‌ඵච්‌ඡත්‌තියත්‌ථෙරස්‌සාපදානං නවමං>
  text <සපරිවාරඡත්‌තදායකත්‌ථෙරඅපදානං>
    text <82>
      text <පදුමුත්‌තරො ලොකවිදූ ආහුතීනං පටිග්‌ගහො>
      text <ආකාසෙ ජලවුට්‌ඨීව වස්‌සතෙ ධම්‌මවුට්‌ඨියා>
    text <83>
      text <තමද්‌දසාසිං සම්‌බුද්‌ධං දෙසෙන්‌තං අමතං පදං>
      text <සකං චිත්‌තං පසාදෙත්‌වා අගමාසිං සකං ඝරං>
    text <84>
      text <ඡත්‌තං අලඞ්‌කතං ගය්‌හ උපගච්‌ඡිං නරුත්‌තමං>
      text <හට්‌ඨො හට්‌ඨෙන චිත්‌තෙන ආකාසෙ උක්‌ඛිපිං අහං>
    text <85>
      text <සුසඞ්‌ගහිතයානංව දන්‌තොව සාවකුත්‌තමො>
      text <උපගන්‌ත්‌වාන සම්‌බුද්‌ධං මත්‌ථකෙ සම්‌පතිට්‌ඨහි>
    text <86>
      text <අනුකම්‌පකො කාරුණිකො බුද්‌ධො ලොකග්‌ගනායකො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <87>
      text <යෙන ඡත්‌තමිදං දින්‌නං අලඞ්‌කතං මනොරමං>
      text <තෙන චිත්‌තප්‌පසාදෙන දුග්‌ගතිං සො න ගච්‌ඡති>
    text <88>
      text <සත්‌තක්‌ඛත්‌තුඤ්‌ච දෙවෙසු දෙවරජ්‌ජං කරිස්‌සති>
      text <බාත්‌තිංසක්‌ඛත්‌තුඤ්‌ච රාජා චක්‌කවත්‌තී භවිස්‌සති>
    text <89>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <90>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <91>
      text <බුද්‌ධස්‌ස ගිරමඤ්‌ඤාය වාචාසභිමුදීරිතං>
      text <පසන්‌නචිත්‌තො සුමනො භිය්‍යො හාසං ජනෙසහං>
    text <92>
      text <ජහිත්‌වා මානුසං යොනිං දිබ්‌බං යොනිං මජ්‌ඣගං>
      text <විමානමුත්‌තමං මය්‌හං අබ්‌භුග්‌ගතං මනොරමං>
    text <93>
      text <විමානා නික්‌ඛමන්‌තස්‌ස සෙතච්‌ඡත්‌තං ධරීයති>
      text <තදා සඤ්‌ඤං පටිලභිං පුබ්‌බකම්‌මස්‌සිදං ඵලං>
    text <94>
      text <දෙවලොකා චවිත්‌වාන මනුස්‌සත්‌තඤ්‌ච ආගමිං>
      text <ඡත්‌තිංසක්‌ඛත්‌තුං චක්‌කවත්‌තී සත්‌තකප්‌පසතම්‌හිතො>
    text <95>
      text <තම්‌හා කායා චවිත්‌වාන ආගච්‌ඡිං තිදසං පුරං>
      text <සංසරිත්‌වානුපුබ්‌බෙන මානුසං පුනරාගමිං>
    text <96>
      text <ඔක්‌කන්‌තං මාතුකුච්‌ඡිං මං සෙත්‌තච්‌ඡත්‌තං අධාරයුං>
      text <ජාතියා සත්‌තවස්‌සොහං පබ්‌බජිං අනගාරියං>
    text <97>
      text <සුනන්‌දො නාම නාමෙන බ්‍රාහ්‌මණො මන්‌තපාරගූ>
      text <ඵලිකං ඡත්‌තමාදාය සාවකග්‌ගස්‌ස සො තදා>
    text <98>
      text <අනුමොදි මහාවීරො සාරිපුත්‌තො මහාකථී>
      text <සුත්‌වානුමොදනං තස්‌ස පුබ්‌බකම්‌මමනුස්‌සරිං>
    text <99>
      text <අඤ්‌ජලිං පග්‌ගහෙත්‌වාන සකං චිත්‌තං පසාදයිං>
      text <සරිත්‌වා පුරිමං කම්‌මං අරහත්‌තමපාපුණිං>
    text <100>
      text <උට්‌ඨාය ආසනා තම්‌හා සිරෙ කත්‌වාන අඤ්‌ජලිං>
      text <සම්‌බුද්‌ධං අභිවාදෙත්‌වා ඉමං වාචං උදීරියිං>
    text <101>
      text <සතසහස්‌සිතො කප්‌පෙ බුද්‌ධො ලොකෙ අනුත්‌තරො>
      text <පදුමුත්‌තරො ලොකවිදූ ආහුතීනං පටිග්‌ගහො>
    text <102>
      text <තස්‌ස ඡත්‌තං මයා දින්‌නං විචිත්‌තං සමලඞ්‌කතං>
      text <උභො හත්‌ථෙහි පග්‌ගණ්‌හි සයම්‌භූ අග්‌ගපුග්‌ගලො>
    text <103>
      text <අහො බුද්‌ධො අහො ධම්‌මො අහො නො සත්‌ථුසම්‌පදා>
      text <එකච්‌ඡත්‌තස්‌ස දානෙන දුග්‌ගතිං නුපපජ්‌ජහං>
    text <104>
      text <කිලෙසා ඣාපිතා මය්‌හං භවා සබ්‌බෙ සමූහතා>
      text <සබ්‌බාසවෙ පරිඤ්‌ඤාය විහරාමි අනාසවො>
    text <105>
      text <පටිසම්‌භිදා චතස්‌සො…පෙ … කතං බුද්‌ධස්‌ස සාසනං>
      text <උමාපුප්‌ඵඤ්‌ච පුලිනං හාසො යඤ්‌ඤො නිමිත්‌තකො>
      text <සංසාවකො නිග්‌ගුණ්‌ඩී ච සුමනං පුප්‌ඵඡත්‌තකො>
      text <සපරිවාරඡත්‌තො ච ගාථා සත්‌තසතුත්‌තරාති>
    text <ඉත්‌ථං සුදං ආයස්‌මා සපරිවාරඡත්‌තදායකො ථෙරො ඉමා ගාථායො අභාසිත්‌ථාති>
    stand <සපරිවාරඡත්‌තදායකත්‌ථෙරස්‌සාපදානං දසමං>
    stand <උමාපුප්‌ඵියවග්‌ගො තෙත්‌තිංසතිමො>
    text <තස්‌සුද්‌දානං>
