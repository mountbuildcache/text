text <සීහාසනියවග්‌ගො>
  text <සීහාසනදායකත්‌ථෙරඅපදානං>
    text <1>
      text <නිබ්‌බුතෙ ලොකනාථම්‌හි සිද්‌ධත්‌ථෙ ද්‌විපදුත්‌තමෙ>
      text <විත්‌ථාරිකෙ පාවචනෙ බාහුජඤ්‌ඤම්‌හි සාසනෙ>
    text <2>
      text <පසන්‌නචිත්‌තො සුමනො සීහාසනමකාසහං>
      text <සීහාසනං කරිත්‌වාන පාදපීඨමකාසහං>
    text <3>
      text <සීහාසනෙ ච වස්‌සන්‌තෙ ඝරං තත්‌ථ අකාසහං>
      text <තෙන චිත්‌තප්‌පසාදෙන තුසිතං උපපජ්‌ජහං>
    text <4>
      text <ආයාමෙන චතුබ්‌බීස යොජනං ආසි තාවදෙ>
      text <විමානං සුකතං මය්‌හං විත්‌ථාරෙන චතුද්‌දස>
    text <5>
      text <සතං කඤ්‌ඤාසහස්‌සානි පරිවාරෙන්‌ති මං සදා>
      text <සොණ්‌ණමයඤ්‌ච පල්‌ලඞ්‌කං බ්‍යම්‌හෙ ආසි සුනිම්‌මිතං>
    text <6>
      text <හත්‌ථියානං අස්‌සයානං දිබ්‌බයානං උපට්‌ඨිතං>
      text <පාසාදා සිවිකා චෙව නිබ්‌බත්‌තන්‌ති යදිච්‌ඡකං>
    text <7>
      text <මණිමයා ච පල්‌ලඞ්‌කා අඤ්‌ඤෙ සාරමයා බහූ>
      text <නිබ්‌බත්‌තන්‌ති මමං සබ්‌බෙ සීහාසනස්‌සිදං ඵලං>
    text <8>
      text <සොණ්‌ණමයා රූපිමයා ඵලිකාවෙළුරියාමයා>
      text <පාදුකා අභිරූහාමි පාදපීඨස්‌සිදං ඵලං>
    text <9>
      text <චතුන්‌නවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි පුඤ්‌ඤකම්‌මස්‌සිදං ඵලං>
    text <10>
      text <තෙසත්‌තතිම්‌හිතො කප්‌පෙ ඉන්‌දනාමා තයො ජනා>
      text <ද්‌වෙසත්‌තතිම්‌හිතො කප්‌පෙ තයො සුමනනාමකා>
    text <11>
      text <සමසත්‌තතිතො කප්‌පෙ තයො වරුණනාමකා>
      text <සත්‌තරතනසම්‌පන්‌නා චතුදීපම්‌හි ඉස්‌සරා>
    text <12>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සීහාසනදායකො ථෙරො ඉමා ගාථායො අභාසිත්‌ථාති>
    stand <සීහාසනදායකත්‌ථෙරස්‌සාපදානං පඨමං>
  text <එකත්‌ථම්‌භිකත්‌ථෙරඅපදානං>
    text <13>
      text <සිද්‌ධත්‌ථස්‌ස භගවතො මහාපූගගණො අහු>
      text <සරණං ගතා ච තෙ බුද්‌ධං සද්‌දහන්‌ති තථාගතං>
    text <14>
      text <සබ්‌බෙ සඞ්‌ගම්‌ම මන්‌තෙත්‌වා මාළං කුබ්‌බන්‌ති සත්‌ථුනො>
      text <එකත්‌ථම්‌භං අලභන්‌තා විචිනන්‌ති බ්‍රහාවනෙ>
    text <15>
      text <තෙහං අරඤ්‌ඤෙ දිස්‌වාන උපගම්‌ම ගණං තදා>
      text <අඤ්‌ජලිං පග්‌ගහෙත්‌වාන පරිපුච්‌ඡිං ගණං අහං>
    text <16>
      text <තෙ මෙ පුට්‌ඨා වියාකංසු සීලවන්‌තො උපාසකා>
      text <මාළං මයං කත්‌තුකාමා එකත්‌ථම්‌භො න ලබ්‌භති>
    text <17>
      text <එකත්‌ථම්‌භං මමං දෙථ අහං දස්‌සාමි සත්‌ථුනො>
      text <ආහරිස්‌සාමහං ථම්‌භං අප්‌පොස්‌සුක්‌කා භවන්‌තු තෙ>
    text <18>
      text <තෙ මෙ ථම්‌භං පවෙච්‌ඡිංසු පසන්‌නා තුට්‌ඨමානසා>
      text <තතො පටිනිවත්‌තිත්‌වා අගමංසු සකං ඝරං>
    text <19>
      text <අචිරං ගතෙ පූගගණෙ ථම්‌භං අහාසහං තදා>
      text <හට්‌ඨො හට්‌ඨෙන චිත්‌තෙන පඨමං උස්‌සපෙසහං>
    text <20>
      text <තෙන චිත්‌තප්‌පසාදෙන විමානං උපපජ්‌ජහං>
      text <උබ්‌බිද්‌ධං භවනං මය්‌හං සත්‌තභූමං සමුග්‌ගතං>
    text <21>
      text <වජ්‌ජමානාසු භෙරීසු පරිචාරෙමහං සදා>
      text <පඤ්‌චපඤ්‌ඤාසකප්‌පම්‌හි රාජා ආසිං යසොධරො>
    text <22>
      text <තත්‌ථාපි භවනං මය්‌හං සත්‌තභූමං සමුග්‌ගතං>
      text <කූටාගාරවරූපෙතං එකත්‌ථම්‌භං මනොරමං>
    text <23>
      text <එකවීසතිකප්‌පම්‌හි උදෙනො නාම ඛත්‌තියො>
      text <තත්‍රාපි භවනං මය්‌හං සත්‌තභූමං සමුග්‌ගතං>
    text <24>
      text <යං යං යොනුපපජ්‌ජාමි දෙවත්‌තං අථ මානුසං>
      text <අනුභොමි සුඛං සබ්‌බං එකත්‌ථම්‌භස්‌සිදං ඵලං>
    text <25>
      text <චතුන්‌නවුතිතො කප්‌පෙ යං ථම්‌භමදදං තදා>
      text <දුග්‌ගතිං නාභිජානාමි එකත්‌ථම්‌භස්‌සිදං ඵලං>
    text <26>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා එකත්‌ථම්‌භිකො ථෙරො ඉමා ගාථායො අභාසිත්‌ථාති>
    stand <එකත්‌ථම්‌භිකත්‌ථෙරස්‌සාපදානං දුතියං>
  text <නන්‌දත්‌ථෙරඅපදානං>
    text <27>
      text <පදුමුත්‌තරස්‌ස භගවතො ලොකජෙට්‌ඨස්‌ස තාදිනො>
      text <වත්‌ථං ඛොමං මයා දින්‌නං සයම්‌භුස්‌ස මහෙසිනො>
    text <28>
      text <තං මෙ බුද්‌ධො වියාකාසි ජලජුත්‌තරනාමකො>
      text <ඉමිනා වත්‌ථදානෙන හෙමවණ්‌ණො භවිස්‌සසි>
    text <29>
      text <ද්‌වෙ සම්‌පත්‌තී අනුභොත්‌වා කුසලමූලෙහි චොදිතො>
      text <ගොතමස්‌ස භගවතො කනිට්‌ඨො ත්‌වං භවිස්‌සසි>
    text <30>
      text <රාගරත්‌තො සුඛසීලො කාමෙසු ගෙධමායුතො>
      text <බුද්‌ධෙන චොදිතො සන්‌තො තදා ත්‌වං පබ්‌බජිස්‌සසි>
    text <31>
      text <පබ්‌බජිත්‌වාන ත්‌වං තත්‌ථ කුසලමූලෙන චොදිතො>
      text <සබ්‌බාසවෙ පරිඤ්‌ඤාය නිබ්‌බායිස්‌සසිනාසවො>
    text <32>
      text <සත්‌ත කප්‌පසහස්‌සම්‌හි චතුරො චෙළනාමකා>
      text <සට්‌ඨි කප්‌පසහස්‌සම්‌හි උපචෙලා චතුජ්‌ජනා>
    text <33>
      text <පඤ්‌ච කප්‌පසහස්‌සම්‌හි චෙළාව චතුරො ජනා>
      text <සත්‌තරතනසම්‌පන්‌නා චතුදීපම්‌හි ඉස්‌සරා>
    text <34>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා නන්‌දො ථෙරො ඉමා ගාථායො අභාසිත්‌ථාති>
    stand <නන්‌දත්‌ථෙරස්‌සාපදානං තතියං>
  text <චූළපන්‌ථකත්‌ථෙරඅපදානං>
    text <35>
      text <පදුමුත්‌තරො නාම ජිනො ආහුතීනං පටිග්‌ගහො>
      text <ගණම්‌හා වූපකට්‌ඨො සො හිමවන්‌තෙ වසී තදා>
    text <36>
      text <අහම්‌පි හිමවන්‌තම්‌හි වසාමි අස්‌සමෙ තදා>
      text <අචිරාගතං මහාවීරං උපෙසිං ලොකනායකං>
    text <37>
      text <පුප්‌ඵච්‌ඡත්‌තං ගහෙත්‌වාන උපගච්‌ඡිං නරාසභං>
      text <සමාධිං සමාපජ්‌ජන්‌තං අන්‌තරායමකාසහං>
    text <38>
      text <උභො හත්‌ථෙහි පග්‌ගය්‌හ පුප්‌ඵච්‌ඡත්‌තං අදාසහං>
      text <පටිග්‌ගහෙසි භගවා පදුමුත්‌තරො මහාමුනි>
    text <39>
      text <සබ්‌බෙ දෙවා අත්‌තමනා හිමවන්‌තං උපෙන්‌ති තෙ>
      text <සාධුකාරං පවත්‌තෙසුං අනුමොදිස්‌සති චක්‌ඛුමා>
    text <40>
      text <ඉදං වත්‌වාන තෙ දෙවා උපගච්‌ඡුං නරුත්‌තමං>
      text <ආකාසෙ ධාරයන්‌තස්‌ස පදුමච්‌ඡත්‌තමුත්‌තමං>
    text <41>
      text <සතපත්‌තඡත්‌තං පග්‌ගය්‌හ අදාසි තාපසො මම>
      text <තමහං කිත්‌තයිස්‌සාමි සුණාථ මම භාසතො>
    text <42>
      text <පඤ්‌චවීසතිකප්‌පානි දෙවරජ්‌ජං කරිස්‌සති>
      text <චතුත්‌තිංසතික්‌ඛත්‌තුඤ්‌ච චක්‌කවත්‌තී භවිස්‌සති>
    text <43>
      text <යං යං යොනිං සංසරති දෙවත්‌තං අථ මානුසං>
      text <අබ්‌භොකාසෙ පතිට්‌ඨන්‌තං පදුමං ධාරයිස්‌සති>
    text <44>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <45>
      text <පකාසිතෙ පාවචනෙ මනුස්‌සත්‌තං ලභිස්‌සති>
      text <මනොමයම්‌හි කායම්‌හි උත්‌තමො සො භවිස්‌සති>
    text <46>
      text <ද්‌වෙ භාතරො භවිස්‌සන්‌ති උභොපි පන්‌ථකව්‌හයා>
      text <අනුභොත්‌වා උත්‌තමත්‌ථං ජොතයිස්‌සන්‌ති සාසනං>
    text <47>
      text <සොහං අට්‌ඨාරසවස්‌සො පබ්‌බජිං අනගාරියං>
      text <විසෙසාහං න වින්‌දාමි සක්‍යපුත්‌තස්‌ස සාසනෙ>
    text <48>
      text <දන්‌ධා මය්‌හං ගතී ආසි පරිභූතො පුරෙ අහුං>
      text <භාතා ච මං පණාමෙසි ගච්‌ඡ දානි සකං ඝරං>
    text <49>
      text <සොහං පණාමිතො සන්‌තො සඞ්‌ඝාරාමස්‌ස කොට්‌ඨකෙ>
      text <දුම්‌මනො තත්‌ථ අට්‌ඨාසිං සාමඤ්‌ඤස්‌මිං අපෙක්‌ඛවා>
    text <50>
      text <භගවා තත්‌ථ ආගච්‌ඡි සීසං මය්‌හං පරාමසි>
      text <බාහාය මං ගහෙත්‌වාන සඞ්‌ඝාරාමං පවෙසයි>
    text <51>
      text <අනුකම්‌පාය මෙ සත්‌ථා අදාසි පාදපුඤ්‌ඡනිං>
      text <එවං සුද්‌ධං අධිට්‌ඨෙහි එකමන්‌තමධිට්‌ඨහං>
    text <52>
      text <හත්‌ථෙහි තමහං ගය්‌හ සරිං කොකනදං අහං>
      text <තත්‌ථ චිත්‌තං විමුච්‌චි මෙ අරහත්‌තං අපාපුණිං>
    text <53>
      text <මනොමයෙසු කායෙසු සබ්‌බත්‌ථ පාරමිං ගතො>
      text <සබ්‌බාසවෙ පරිඤ්‌ඤාය විහරාමි අනාසවො>
    text <54>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා චූළපන්‌ථකො ථෙරො ඉමා ගාථායො අභාසිත්‌ථාති>
    stand <චූළපන්‌ථකත්‌ථෙරස්‌සාපදානං චතුත්‌ථං>
  text <පිලින්‌දවච්‌ඡත්‌ථෙරඅපදානං>
    text <55>
      text <නිබ්‌බුතෙ ලොකනාථම්‌හි සුමෙධෙ අග්‌ගපුග්‌ගලෙ>
      text <පසන්‌නචිත්‌තො සුමනො ථූපපූජං අකාසහං>
    text <56>
      text <යෙ ච ඛීණාසවා තත්‌ථ ඡළභිඤ්‌ඤා මහිද්‌ධිකා>
      text <තෙහං තත්‌ථ සමානෙත්‌වා සඞ්‌ඝභත්‌තං අකාසහං>
    text <57>
      text <සුමෙධස්‌ස භගවතො උපට්‌ඨාකො තදා අහු>
      text <සුමෙධො නාම නාමෙන අනුමොදිත්‌ථ සො තදා>
    text <58>
      text <තෙන චිත්‌තප්‌පසාදෙන විමානං උපපජ්‌ජහං>
      text <ඡළාසීතිසහස්‌සානි අච්‌ඡරායො රමිංසු මෙ>
    text <59>
      text <මමෙව අනුවත්‌තන්‌ති සබ්‌බකාමෙහි තා සදා>
      text <අඤ්‌ඤෙ දෙවෙ අභිභොමි පුඤ්‌ඤකම්‌මස්‌සිදං ඵලං>
    text <60>
      text <පඤ්‌චවීසතිකප්‌පම්‌හි වරුණො නාම ඛත්‌තියො>
      text <විසුද්‌ධභොජනො ආසිං චක්‌කවත්‌තී අහං තදා>
    text <61>
      text <න තෙ බීජං පවපන්‌ති නපි නීයන්‌ති නඞ්‌ගලා>
      text <අකට්‌ඨපාකිමං සාලිං පරිභුඤ්‌ජන්‌ති මානුසා>
    text <62>
      text <තත්‌ථ රජ්‌ජං කරිත්‌වාන දෙවත්‌තං පුන ගච්‌ඡහං>
      text <තදාපි එදිසා මය්‌හං නිබ්‌බත්‌තා භොගසම්‌පදා>
    text <63>
      text <න මං මිත්‌තා අමිත්‌තා වා හිංසන්‌ති සබ්‌බපාණිනො>
      text <සබ්‌බෙසම්‌පි පියො හොමි පුඤ්‌ඤකම්‌මස්‌සිදං ඵලං>
    text <64>
      text <තිංසකප්‌පසහස්‌සම්‌හි යං දානමදදිං තදා>
      text <දුග්‌ගතිං නාභිජානාමි ගන්‌ධාලෙපස්‌සිදං ඵලං>
    text <65>
      text <ඉමස්‌මිං භද්‌දකෙ කප්‌පෙ එකො ආසිං ජනාධිපො>
      text <මහානුභාවො රාජාහං චක්‌කවත්‌තී මහබ්‌බලො>
    text <66>
      text <සොහං පඤ්‌චසු සීලෙසු ඨපෙත්‌වා ජනතං බහුං>
      text <පාපෙත්‌වා සුගතිංයෙව දෙවතානං පියො අහුං>
    text <67>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා පිලින්‌දවච්‌ඡො ථෙරො ඉමා ගාථායො අභාසිත්‌ථාති>
    stand <පිලින්‌දවච්‌ඡත්‌ථෙරස්‌සාපදානං පඤ්‌චමං>
  text <රාහුලත්‌ථෙරඅපදානං>
    text <68>
      text <පදුමුත්‌තරස්‌ස භගවතො ලොකජෙට්‌ඨස්‌ස තාදිනො>
      text <සත්‌තභූමම්‌හි පාසාදෙ ආදාසං සන්‌ථරිං අහං>
    text <69>
      text <ඛීණාසවසහස්‌සෙහි පරිකිණ්‌ණො මහාමුනි>
      text <උපාගමි ගන්‌ධකුටිං ද්‌විපදින්‌දො නරාසභො>
    text <70>
      text <විරොචෙන්‌තො ගන්‌ධකුටිං දෙවදෙවො නරාසභො>
      text <භික්‌ඛුසඞ්‌ඝෙ ඨිතො සත්‌ථා ඉමා ගාථා අභාසථ>
    text <71>
      text <යෙනායං ජොතිතා සෙය්‍යා ආදාසොව සුසන්‌ථතො>
      text <තමහං කිත්‌තයිස්‌සාමි සුණාථ මම භාසතො>
    text <72>
      text <සොණ්‌ණමයා රූපිමයා අථො වෙළුරියාමයා>
      text <නිබ්‌බත්‌තිස්‌සන්‌ති පාසාදා යෙ කෙචි මනසො පියා>
    text <73>
      text <චතුසට්‌ඨික්‌ඛත්‌තුං දෙවින්‌දො දෙවරජ්‌ජං කරිස්‌සති>
      text <සහස්‌සක්‌ඛත්‌තුං චක්‌කවත්‌තී භවිස්‌සති අනන්‌තරා>
    text <74>
      text <එකවීසතිකප්‌පම්‌හි විමලො නාම ඛත්‌තියො>
      text <චාතුරන්‌තො විජිතාවී චක්‌කවත්‌තී භවිස්‌සති>
    text <75>
      text <නගරං රෙණුවතී නාම ඉට්‌ඨකාහි සුමාපිතං>
      text <ආයාමතො තීණි සතං චතුරස්‌සසමායුතං>
    text <76>
      text <සුදස්‌සනො නාම පාසාදො විස්‌සකම්‌මෙන මාපිතො>
      text <කූටාගාරවරූපෙතො සත්‌තරතනභූසිතො>
    text <77>
      text <දසසද්‌දාවිවිත්‌තං තං විජ්‌ජාධරසමාකුලං>
      text <සුදස්‌සනංව නගරං දෙවතානං භවිස්‌සති>
    text <78>
      text <පභා නිග්‌ගච්‌ඡතෙ තස්‌ස උග්‌ගච්‌ඡන්‌තෙව සූරියෙ>
      text <විරොචෙස්‌සති තං නිච්‌චං සමන්‌තා අට්‌ඨයොජනං>
    text <79>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <80>
      text <තුසිතා සො චවිත්‌වාන සුක්‌කමූලෙන චොදිතො>
      text <ගොතමස්‌ස භගවතො අත්‍රජො සො භවිස්‌සති>
    text <81>
      text <සචෙ වසෙය්‍ය අගාරං චක්‌කවත්‌තී භවෙය්‍ය සො>
      text <අට්‌ඨානමෙතං යං තාදී අගාරෙ රතිමජ්‌ඣගා>
    text <82>
      text <නික්‌ඛමිත්‌වා අගාරම්‌හා පබ්‌බජිස්‌සති සුබ්‌බතො>
      text <රාහුලො නාම නාමෙන අරහා සො භවිස්‌සති>
    text <83>
      text <කිකීව අණ්‌ඩං රක්‌ඛෙය්‍ය චාමරී විය වාලධිං>
      text <නිපකො සීලසම්‌පන්‌නො මමං රක්‌ඛි මහාමුනි>
    text <84>
      text <තස්‌සාහං ධම්‌මමඤ්‌ඤාය විහාසිං සාසනෙ රතො>
      text <සබ්‌බාසවෙ පරිඤ්‌ඤාය විහරාමි අනාසවො>
    text <85>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා රාහුලො ථෙරො ඉමා ගාථායො අභාසිත්‌ථාති>
    stand <රාහුලත්‌ථෙරස්‌සාපදානං ඡට්‌ඨං>
  text <උපසෙනවඞ්‌ගන්‌තපුත්‌තත්‌ථෙරඅපදානං>
    text <86>
      text <පදුමුත්‌තරං භගවන්‌තං ලොකජෙට්‌ඨං නරාසභං>
      text <පබ්‌භාරම්‌හි නිසීදන්‌තං උපගච්‌ඡිං නරුත්‌තමං>
    text <87>
      text <කණිකාරපුප්‌ඵං දිස්‌වා වණ්‌ටෙ ඡෙත්‌වානහං තදා>
      text <අලඞ්‌කරිත්‌වා ඡත්‌තම්‌හි බුද්‌ධස්‌ස අභිරොපයිං>
    text <88>
      text <පිණ්‌ඩපාතඤ්‌ච පාදාසිං පරමන්‌නං සුභොජනං>
      text <බුද්‌ධෙන නවමෙ තත්‌ථ සමණෙ අට්‌ඨ භොජයිං>
    text <89>
      text <අනුමොදි මහාවීරො සයම්‌භූ අග්‌ගපුග්‌ගලො>
      text <ඉමිනා ඡත්‌තදානෙන පරමන්‌නපවෙච්‌ඡනා>
    text <90>
      text <තෙන චිත්‌තප්‌පසාදෙන සම්‌පත්‌තිමනුභොස්‌සසි>
      text <ඡත්‌තිංසක්‌ඛත්‌තුං දෙවින්‌දො දෙවරජ්‌ජං කරිස්‌සති>
    text <91>
      text <එකවීසතික්‌ඛත්‌තුඤ්‌ච චක්‌කවත්‌තී භවිස්‌සති>
      text <පදෙසරජ්‌ජං විපුලං ගණනාතො අසඞ්‌ඛියං>
    text <92>
      text <සතසහස්‌සිතො කප්‌පෙ ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <93>
      text <සාසනෙ දිබ්‌බමානම්‌හි මනුස්‌සත්‌තං ගමිස්‌සති>
      text <තස්‌ස ධම්‌මෙසු දායාදො ඔරසො ධම්‌මනිම්‌මිතො>
    text <94>
      text <උපසෙනොති නාමෙන හෙස්‌සති සත්‌ථු සාවකො>
      text <සමන්‌තපාසාදිකත්‌තා අග්‌ගට්‌ඨානෙ ඨපෙස්‌සති>
    text <>
    text <95>
      text <චරිමං වත්‌තතෙ මය්‌හං භවා සබ්‌බෙ සමූහතා>
      text <ධාරෙමි අන්‌තිමං දෙහං ජෙත්‌වා මාරං සවාහනං>
    text <96>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා උපසෙනො වඞ්‌ගන්‌තපුත්‌තො ථෙරො ඉමා ගාථායො අභාසිත්‌ථාති>
    stand <උපසෙනවඞ්‌ගන්‌තපුත්‌තත්‌ථෙරස්‌සාපදානං සත්‌තමං>
    stand <තතියභාණවාරං>
  text <රට්‌ඨපාලත්‌ථෙරඅපදානං>
    text <97>
      text <පදුමුත්‌තරස්‌ස භගවතො ලොකජෙට්‌ඨස්‌ස තාදිනො>
      text <වරනාගො මයා දින්‌නො ඊසාදන්‌තො උරූළ්‌හවා>
    text <98>
      text <සෙතච්‌ඡත්‌තො පසොභිතො සකප්‌පනො සහත්‌ථිපො>
      text <අග්‌ඝාපෙත්‌වාන තං සබ්‌බං සඞ්‌ඝාරාමං අකාරයිං>
    text <99>
      text <චතුපඤ්‌ඤාසසහස්‌සානි පාසාදෙ කාරයිං අහං>
      text <මහොඝදානං කරිත්‌වාන නිය්‍යාදෙසිං මහෙසිනො>
    text <100>
      text <අනුමොදි මහාවීරො සයම්‌භූ අග්‌ගපුග්‌ගලො>
      text <සබ්‌බෙ ජනෙ හාසයන්‌තො දෙසෙසි අමතං පදං>
    text <101>
      text <තං මෙ බුද්‌ධො වියාකාසි ජලජුත්‌තරනාමකො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <102>
      text <චතුපඤ්‌ඤාසසහස්‌සානි පාසාදෙ කාරයී අයං>
      text <කථයිස්‌සාමි විපාකං සුණොථ මම භාසතො>
    text <103>
      text <අට්‌ඨාරසසහස්‌සානි කූටාගාරා භවිස්‌සරෙ>
      text <බ්‍යම්‌හුත්‌තමම්‌හි නිබ්‌බත්‌තා සබ්‌බසොණ්‌ණමයා ච තෙ>
    text <104>
      text <පඤ්‌ඤාසක්‌ඛත්‌තුං දෙවින්‌දො දෙවරජ්‌ජං කරිස්‌සති>
      text <අට්‌ඨපඤ්‌ඤාසක්‌ඛත්‌තුඤ්‌ච චක්‌කවත්‌තී භවිස්‌සති>
    text <105>
      text <කප්‌පසතසහස්‌සම්‌හි ඔක්‌කාකකුලසම්‌භවො>
      text <ගොතමො නාම ගොත්‌තෙන සත්‌ථා ලොකෙ භවිස්‌සති>
    text <106>
      text <දෙවලොකා චවිත්‌වාන සුක්‌කමූලෙන චොදිතො>
      text <අඩ්‌ඪෙ කුලෙ මහාභොගෙ නිබ්‌බත්‌තිස්‌සති තාවදෙ>
    text <107>
      text <සො පච්‌ඡා පබ්‌බජිත්‌වාන සුක්‌කමූලෙන චොදිතො>
      text <රට්‌ඨපාලොති නාමෙන හෙස්‌සති සත්‌ථු සාවකො>
    text <108>
      text <පධානපහිතත්‌තො සො උපසන්‌තො නිරූපධි>
      text <සබ්‌බාසවෙ පරිඤ්‌ඤාය නිබ්‌බායිස්‌සතිනාසවො>
    text <109>
      text <උට්‌ඨාය අභිනික්‌ඛම්‌ම ජහිතා භොගසම්‌පදා>
      text <ඛෙළපිණ්‌ඩෙව භොගම්‌හි පෙමං මය්‌හං න විජ්‌ජති>
    text <110>
      text <වීරියං මෙ ධුරධොරය්‌හං යොගක්‌ඛෙමාධිවාහනං>
      text <ධාරෙමි අන්‌තිමං දෙහං සම්‌මාසම්‌බුද්‌ධසාසනෙ>
    text <111>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා රට්‌ඨපාලො ථෙරො ඉමා ගාථායො අභාසිත්‌ථාති>
    stand <රට්‌ඨපාලත්‌ථෙරස්‌සාපදානං අට්‌ඨමං>
  text <සොපාකත්‌ථෙරඅපදානං>
    text <112>
      text <පබ්‌භාරං සොධයන්‌තස්‌ස විපිනෙ පබ්‌බතුත්‌තමෙ>
      text <සිද්‌ධත්‌ථො නාම භගවා ආගච්‌ඡි මම සන්‌තිකං>
    text <113>
      text <බුද්‌ධං උපගතං දිස්‌වා ලොකජෙට්‌ඨස්‌ස තාදිනො>
      text <සන්‌ථරං සන්‌ථරිත්‌වාන පුප්‌ඵාසනමදාසහං>
    text <114>
      text <පුප්‌ඵාසනෙ නිසීදිත්‌වා සිද්‌ධත්‌ථො ලොකනායකො>
      text <මමඤ්‌ච ගතිමඤ්‌ඤාය අනිච්‌චතමුදාහරි>
    text <115>
      text <අනිච්‌චා වත සඞ්‌ඛාරා උප්‌පාදවයධම්‌මිනො>
      text <උප්‌පජ්‌ජිත්‌වා නිරුජ්‌ඣන්‌ති තෙසං වූපසමො සුඛො>
    text <116>
      text <ඉදං වත්‌වාන සබ්‌බඤ්‌ඤූ ලොකජෙට්‌ඨො නරාසභො>
      text <නභං අබ්‌භුග්‌ගමි වීරො හංසරාජාව අම්‌බරෙ>
    text <117>
      text <සකං දිට්‌ඨිං ජහිත්‌වාන භාවයානිච්‌චසඤ්‌ඤහං>
      text <එකාහං භාවයිත්‌වාන තත්‌ථ කාලං කතො අහං>
    text <118>
      text <ද්‌වෙ සම්‌පත්‌තී අනුභොත්‌වා සුක්‌කමූලෙන චොදිතො>
      text <පච්‌ඡිමෙ භවෙ සම්‌පත්‌තෙ සපාකයොනුපාගමිං>
    text <119>
      text <අගාරා අභිනික්‌ඛම්‌ම පබ්‌බජිං අනගාරියං>
      text <ජාතියා සත්‌තවස්‌සොහං අරහත්‌තමපාපුණිං>
    text <120>
      text <ආරද්‌ධවීරියො පහිතත්‌තො සීලෙසු සුසමාහිතො>
      text <තොසෙත්‌වාන මහානාගං අලත්‌ථං උපසම්‌පදං>
    text <121>
      text <චතුන්‌නවුතිතො කප්‌පෙ යං කම්‌මමකරිං තදා>
      text <දුග්‌ගතිං නාභිජානාමි පුප්‌ඵදානස්‌සිදං ඵලං>
    text <122>
      text <චතුන්‌නවුතිතො කප්‌පෙ යං සඤ්‌ඤං භාවයිං තදා>
      text <තං සඤ්‌ඤං භාවයන්‌තස්‌ස පත්‌තො මෙ ආසවක්‌ඛයො>
    text <123>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
    text <ඉත්‌ථං සුදං ආයස්‌මා සොපාකො ථෙරො ඉමා ගාථායො අභාසිත්‌ථාති>
    stand <සොපාකත්‌ථෙරස්‌සාපදානං නවමං>
  text <සුමඞ්‌ගලත්‌ථෙරඅපදානං>
    text <124>
      text <ආහුතිං යිට්‌ඨුකාමොහං පටියාදෙත්‌වාන භොජනං>
      text <බ්‍රාහ්‌මණෙ පටිමානෙන්‌තො විසාලෙ මාළකෙ ඨිතො>
    text <125>
      text <අථද්‌දසාසිං සම්‌බුද්‌ධං පියදස්‌සිං මහායසං>
      text <සබ්‌බලොකවිනෙතාරං සයම්‌භුං අග්‌ගපුග්‌ගලං>
    text <126>
      text <භගවන්‌තං ජුතිමන්‌තං සාවකෙහි පුරක්‌ඛතං>
      text <ආදිච්‌චමිව රොචන්‌තං රථියං පටිපන්‌නකං>
    text <127>
      text <අඤ්‌ජලිං පග්‌ගහෙත්‌වාන සකං චිත්‌තං පසාදයිං>
      text <මනසාව නිමන්‌තෙසිං ආගච්‌ඡතු මහාමුනි>
    text <128>
      text <මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො>
      text <ඛීණාසවසහස්‌සෙහි මම ද්‌වාරං උපාගමි>
    text <129>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <පාසාදං අභිරූහිත්‌වා සීහාසනෙ නිසීදතං>
    text <130>
      text <දන්‌තො දන්‌තපරිවාරො තිණ්‌ණො තාරයතං වරො>
      text <පාසාදං අභිරූහිත්‌වා නිසීදි පවරාසනෙ>
    text <131>
      text <යං මෙ අත්‌ථි සකෙ ගෙහෙ ආමිසං පච්‌චුපට්‌ඨිතං>
      text <තාහං බුද්‌ධස්‌ස පාදාසිං පසන්‌නො සෙහි පාණිභි>
    text <132>
      text <පසන්‌නචිත්‌තො සුමනො වෙදජාතො කතඤ්‌ජලී>
      text <බුද්‌ධසෙට්‌ඨං නමස්‌සාමි අහො බුද්‌ධස්‌සුළාරතා>
    text <133>
      text <අට්‌ඨන්‌නං පයිරූපාසතං භුඤ්‌ජං ඛීණාසවා බහූ>
      text <තුය්‌හෙවෙසො ආනුභාවො සරණං තං උපෙමහං>
    text <134>
      text <පියදස්‌සී ච භගවා ලොකජෙට්‌ඨො නරාසභො>
      text <භික්‌ඛුසඞ්‌ඝෙ නිසීදිත්‌වා ඉමා ගාථා අභාසථ>
    text <135>
      text <යො සො සඞ්‌ඝං අභොජෙසි උජුභූතං සමාහිතං>
      text <තථාගතඤ්‌ච සම්‌බුද්‌ධං සුණාථ මම භාසතො>
    text <136>
      text <සත්‌තවීසතික්‌ඛත්‌තුං සො දෙවරජ්‌ජං කරිස්‌සති>
      text <සකකම්‌මාභිරද්‌ධො සො දෙවලොකෙ රමිස්‌සති>
    text <137>
      text <දස අට්‌ඨ චක්‌ඛත්‌තුං සො චක්‌කවත්‌තී භවිස්‌සති>
      text <පථබ්‍යා රජ්‌ජං පඤ්‌චසතං වසුධං ආවසිස්‌සති>
    text <138>
      text <අරඤ්‌ඤවනමොග්‌ගය්‌හ කානනං බ්‍යග්‌ඝසෙවිතං>
      text <පධානං පදහිත්‌වාන කිලෙසා ඣාපිතා මයා>
    text <139>
      text <අට්‌ඨාරසෙ කප්‌පසතෙ යං දානමදදිං තදා>
      text <දුග්‌ගතිං නාභිජානාමි භත්‌තදානස්‌සිදං ඵලං>
    text <140>
      text <පටිසම්‌භිදා චතස්‌සො විමොක්‌ඛාපි ච අට්‌ඨිමෙ>
      text <ඡළභිඤ්‌ඤා සච්‌ඡිකතා කතං බුද්‌ධස්‌ස සාසනං>
      text <සීහාසනී එකථම්‌භී නන්‌දො ච චූළපන්‌ථකො>
      text <පිලින්‌දරාහුලො චෙව වඞ්‌ගන්‌තො රට්‌ඨපාලකො>
      text <සොපාකො මඞ්‌ගලො චෙව දසෙව දුතියෙ වග්‌ගෙ>
      text <සතඤ්‌ච අට්‌ඨතිංස ච ගාථා චෙත්‌ථ පකාසිතා>
    text <ඉත්‌ථං සුදං ආයස්‌මා සුමඞ්‌ගලො ථෙරො ඉමා ගාථායො අභාසිත්‌ථාති>
    stand <සුමඞ්‌ගලත්‌ථෙරස්‌සාපදානං දසමං>
    text <තස්‌සුද්‌දානං>
    stand <සීහාසනියවග්‌ගො දුතියො>
