text <සට්‌ඨිනිපාතො>
  text <මහාමොග්‌ගල්‌ලානත්‌ථෙරගාථා>
    text <1149>
      text <ආරඤ්‌ඤිකා පිණ්‌ඩපාතිකා උඤ්‌ඡාපත්‌තාගතෙ රතා>
      text <දාලෙමු මච්‌චුනො සෙනං අජ්‌ඣත්‌තං සුසමාහිතා>
    text <1150>
      text <ආරඤ්‌ඤිකා පිණ්‌ඩපාතිකා උඤ්‌ඡාපත්‌තාගතෙ රතා>
      text <ධුනාම මච්‌චුනො සෙනං නළාගාරංව කුඤ්‌ජරො>
    text <1151>
      text <රුක්‌ඛමූලිකා සාතතිකා උඤ්‌ඡාපත්‌තාගතෙ රතා>
      text <දාලෙමු මච්‌චුනො සෙනං අජ්‌ඣත්‌තං සුසමාහිතා>
    text <1152>
      text <රුක්‌ඛමූලිකා සාතතිකා උඤ්‌ඡාපත්‌තාගතෙ රතා>
      text <ධුනාම මච්‌චුනො සෙනං නළාගාරංව කුඤ්‌ජරො>
    text <1153>
      text <අට්‌ඨිකඞ්‌කලකුටිකෙ මංසන්‌හාරුපසිබ්‌බිතෙ>
      text <ධිරත්‌ථු පුරෙ දුග්‌ගන්‌ධෙ පරගත්‌තෙ මමායසෙ>
    text <1154>
      text <ගූථභස්‌තෙ තචොනද්‌ධෙ උරගණ්‌ඩිපිසාචිනි>
      text <නව සොතානි තෙ කායෙ යානි සන්‌දන්‌ති සබ්‌බදා>
    text <1155>
      text <තව සරීරං නවසොතං දුග්‌ගන්‌ධකරං පරිබන්‌ධං>
      text <භික්‌ඛු පරිවජ්‌ජයතෙ තං මීළ්‌හං ච යථා සුචිකාමො>
    text <1156>
      text <එවඤ්‌චෙ තං ජනො ජඤ්‌ඤා යථා ජානාමි තං අහං>
      text <ආරකා පරිවජ්‌ජෙය්‍ය ගූථට්‌ඨානංව පාවුසෙ>
    text <1157>
      text <එවමෙතං මහාවීර යථා සමණ භාසසි>
      text <එත්‌ථ චෙකෙ විසීදන්‌ති පඞ්‌කම්‌හිව ජරග්‌ගවො>
    text <1158>
      text <ආකාසම්‌හි හලිද්‌දියා යො මඤ්‌ඤෙථ රජෙතවෙ>
      text <අඤ්‌ඤෙන වාපි රඞ්‌ගෙන විඝාතුදයමෙව තං>
    text <1159>
      text <තදාකාසසමං චිත්‌තං අජ්‌ඣත්‌තං සුසමාහිතං>
      text <මා පාපචිත්‌තෙ ආසාදි අග්‌ගිඛන්‌ධංව පක්‌ඛිමා>
    text <1160>
      text <පස්‌ස චිත්‌තකතං බිම්‌බං අරුකායං සමුස්‌සිතං>
      text <ආතුරං බහුසඞ්‌කප්‌පං යස්‌ස නත්‌ථි ධුවං ඨිති>
    text <1161>
      text <පස්‌ස චිත්‌තකතං රූපං මණිනා කුණ්‌ඩලෙන ච>
      text <අට්‌ඨිං තචෙන ඔනද්‌ධං සහ වත්‌ථෙහි සොභති>
    text <1162>
      text <අලත්‌තකකතා පාදා මුඛං චුණ්‌ණකමක්‌ඛිතං>
      text <අලං බාලස්‌ස මොහාය නො ච පාරගවෙසිනො>
    text <1163>
      text <අට්‌ඨපදකතා කෙසා නෙත්‌තා අඤ්‌ජනමක්‌ඛිතා>
      text <අලං බාලස්‌ස මොහාය නො ච පාරගවෙසිනො>
    text <1164>
      text <අඤ්‌ජනීව නවා චිත්‌තා පූතිකායො අලඞ්‌කතො>
      text <අලං බාලස්‌ස මොහාය නො ච පාරගවෙසිනො>
    text <1165>
      text <ඔදහි මිගවො පාසං නාසදා වාගුරං මිගො>
      text <භුත්‌වා නිවාපං ගච්‌ඡාම කද්‌දන්‌තෙ මිගබන්‌ධකෙ>
    text <1166>
      text <ඡින්‌නො පාසො මිගවස්‌ස නාසදා වාගුරං මිගො>
      text <භුත්‌වා නිවාපං ගච්‌ඡාම සොචන්‌තෙ මිගලුද්‌දකෙ>
    text <1167>
      text <තදාසි යං භිංසනකං තදාසි ලොමහංසනං>
      text <අනෙකාකාරසම්‌පන්‌නෙ සාරිපුත්‌තම්‌හි නිබ්‌බුතෙ>
    text <1168>
      text <අනිච්‌චා වත සඞ්‌ඛාරා උප්‌පාදවය ධම්‌මිනො>
      text <උපජ්‌ජිත්‌වා නිරුජ්‌ඣන්‌ති තෙසං වූපසමො සුඛො>
    text <1169>
      text <සුඛුමං තෙ පටිවිජ්‌ඣන්‌ති වාලග්‌ගං උසුනා යථා>
      text <යෙ පඤ්‌චක්‌ඛන්‌ධෙ පස්‌සන්‌ති පරතො නො ච අත්‌තතො>
    text <1170>
      text <යෙ ච පස්‌සන්‌ති සඞ්‌ඛාරෙ පරතො නො ච අත්‌තතො>
      text <පච්‌චබ්‍යාධිංසු නිපුණං වාලග්‌ගං උසුනා යථා>
    text <1171>
      text <සත්‌තියා විය ඔමට්‌ඨො ඩය්‌හමානොව මත්‌ථකෙ>
      text <කාමරාගප්‌පහානාය සතො භික්‌ඛු පරිබ්‌බජෙ>
    text <1172>
      text <සත්‌තියා විය ඔමට්‌ඨො ඩය්‌හමානොව මත්‌ථකෙ>
      text <භවරාගප්‌පහානාය සතො භික්‌ඛු පරිබ්‌බජෙ>
    text <1173>
      text <චොදිතො භාවිතත්‌තෙන සරීරන්‌තිමධාරිනා>
      text <මිගාරමාතුපාසාදං පාදඞ්‌ගුට්‌ඨෙන කම්‌පයිං>
    text <1174>
      text <නයිදං සිථිලමාරබ්‌භ නයිදං අප්‌පෙන ථාමසා>
      text <නිබ්‌බානමධිගන්‌තබ්‌බං සබ්‌බගන්‌ථ-පමොචනං>
    text <1175>
      text <අයඤ්‌ච දහරො භික්‌ඛු අයමුත්‌තමපොරිසො>
      text <ධාරෙති අන්‌තිමං දෙහං ජෙත්‌වා මාරං සවාහිනිං>
    text <1176>
      text <විවරමනුපභන්‌ති විජ්‌ජුතා වෙභාරස්‌ස ච පණ්‌ඩවස්‌ස ච>
      text <නගවිවරගතො ඣායති පුත්‌තො අප්‌පටිමස්‌ස තාදිනො>
    text <1177>
      text <උපසන්‌තො උපරතො පන්‌තසෙනාසනො මුනි>
      text <දායාදො බුද්‌ධසෙට්‌ඨස්‌ස බ්‍රහ්‌මුනා අභිවන්‌දිතො>
    text <1178>
      text <උපසන්‌තං උපරතං පන්‌තසෙනාසනං මුනිං>
      text <දායාදං බුද්‌ධසෙට්‌ඨස්‌ස වන්‌ද බ්‍රාහ්‌මණ කස්‌සපං>
    text <1179>
      text <යො ච ජාතිසතං ගච්‌ඡෙ සබ්‌බා බ්‍රාහ්‌මණජාතියො>
      text <සොත්‌තියො වෙදසම්‌පන්‌නො මනුස්‌සෙසු පුනප්‌පුනං>
    text <1180>
      text <අජ්‌ඣායකොපි චෙ අස්‌ස තිණ්‌ණං වෙදාන පාරගූ>
      text <එතස්‌ස වන්‌දනායෙතං කලං නාග්‌ඝති සොළසිං>
    text <1181>
      text <යො සො අට්‌ඨ විමොක්‌ඛානි පුරෙභත්‌තං අඵස්‌සයි>
      text <අනුලොමං පටිලොමං තතො පිණ්‌ඩාය ගච්‌ඡති>
    text <1182>
      text <තාදිසං භික්‌ඛුං මාසාදි මාත්‌තානං ඛණි බ්‍රාහ්‌මණ>
      text <අභිප්‌පසාදෙහි මනං අරහන්‌තම්‌හි තාදිනෙ>
      text <ඛිප්‌පං පඤ්‌ජලිකො වන්‌ද මා තෙ විජටි මත්‌ථකං>
    text <1183>
      text <නෙසො පස්‌සති සද්‌ධම්‌මං සංසාරෙන පුරක්‌ඛතො>
      text <අධොගමං ජිම්‌හපථං කුම්‌මග්‌ගමනුධාවති>
    text <1184>
      text <කිමීව මීළ්‌හසල්‌ලිත්‌තො සඞ්‌ඛාරෙ අධිමුච්‌ඡිතො>
      text <පගාළ්‌හො ලාභසක්‌කාරෙ තුච්‌ඡො ගච්‌ඡති පොට්‌ඨිලො>
    text <1185>
      text <ඉමඤ්‌ච පස්‌ස ආයන්‌තං සාරිපුත්‌තං සුදස්‌සනං>
      text <විමුත්‌තං උභතොභාගෙ අජ්‌ඣත්‌තං සුසමාහිතං>
    text <1186>
      text <විසල්‌ලං ඛීණසංයොගං තෙවිජ්‌ජං මච්‌චුහායිනං>
      text <දක්‌ඛිණෙය්‍යං මනුස්‌සානං පුඤ්‌ඤක්‌ඛෙත්‌තං අනුත්‌තරං>
    text <1187>
      text <එතෙ සම්‌බහුලා දෙවා ඉද්‌ධිමන්‌තො යසස්‌සිනො>
      text <දස දෙවසහස්‌සානි සබ්‌බෙ බ්‍රහ්‌මපුරොහිතා>
      text <මොග්‌ගල්‌ලානං නමස්‌සන්‌තා තිට්‌ඨන්‌ති පඤ්‌ජලීකතා>
    text <1188>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <යස්‌ස තෙ ආසවා ඛීණා දක්‌ඛිණෙය්‍යොසි මාරිස>
    text <1189>
      text <පූජිතො නරදෙවෙන උප්‌පන්‌නො මරණාභිභූ>
      text <පුණ්‌ඩරීකංව තොයෙන සඞ්‌ඛාරෙනුපලිප්‌පති>
    text <1190>
      text <යස්‌ස මුහුත්‌තෙන සහස්‌සධා ලොකො සංවිදිතො සබ්‍රහ්‌මකප්‌පො වසි>
      text <ඉද්‌ධිගුණෙ චුතුපපාතෙ කාලෙ පස්‌සති දෙවතා ස භික්‌ඛු>
    text <1191>
      text <සාරිපුත්‌තොව පඤ්‌ඤාය සීලෙන උපසමෙන ච>
      text <යොපි පාරඞ්‌ගතො භික්‌ඛු එතාවපරමො සියා>
    text <1192>
      text <කොටිසතසහස්‌සස්‌ස අත්‌තභාවං ඛණෙන නිම්‌මිනෙ>
      text <අහං විකුබ්‌බනාසු කුසලො වසීභූතොම්‌හි ඉද්‌ධියා>
    text <1193>
      text <සමාධිවිජ්‌ජාවසිපාරමීගතො මොග්‌ගල්‌ලානගොත්‌තො අසිතස්‌ස සාසනෙ>
      text <ධීරො සමුච්‌ඡින්‌දි සමාහිතින්‌ද්‍රියො නාගො යථා පූතිලතංව බන්‌ධනං>
    text <1194>
      text <පරිචිණ්‌ණො මයා සත්‌ථා කතං බුද්‌ධස්‌ස සාසනං>
      text <ඔහිතො ගරුකො භාරො භවනෙත්‌ති සමූහතා>
    text <1195>
      text <යස්‌ස චත්‌ථාය පබ්‌බජිතො අගාරස්‌මානගාරියං>
      text <සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො>
    text <1196>
      text <කීදිසො නිරයො ආසි යත්‌ථ දුස්‌සී අපච්‌චථ>
      text <විධුරං සාවකමාසජ්‌ජ කකුසන්‌ධඤ්‌ච බ්‍රාහ්‌මණං>
    text <1197>
      text <සතං ආසි අයොසඞ්‌කූ සබ්‌බෙ පච්‌චත්‌තවෙදනා>
      text <ඊදිසො නිරයො ආසි යත්‌ථ දුස්‌සී අපච්‌චථ>
      text <විධුරං සාවකමාසජ්‌ජ කකුසන්‌ධඤ්‌ච බ්‍රාහ්‌මණං>
    text <1198>
      text <යො එතමභිජානාති භික්‌ඛු බුද්‌ධස්‌ස සාවකො>
      text <තාදිසං භික්‌ඛුමාසජ්‌ජ කණ්‌හ දුක්‌ඛං නිගච්‌ඡසි>
    text <1199>
      text <මජ්‌ඣෙසරස්‌මිං තිට්‌ඨන්‌ති විමානා කප්‌පඨායිනො>
      text <වෙළුරියවණ්‌ණා රුචිරා අච්‌චිමන්‌තො පභස්‌සරා>
      text <අච්‌ඡරා තත්‌ථ නච්‌චන්‌ති පුථු නානත්‌තවණ්‌ණියො>
    text <1200>
      text <යො එතමභිජානාති…පෙ … කණ්‌හ දුක්‌ඛං නිගච්‌ඡසි>
    text <1201>
      text <යො වෙ බුද්‌ධෙන චොදිතො භික්‌ඛුසඞ්‌ඝස්‌ස පෙක්‌ඛතො>
      text <මිගාරමාතුපාසාදං පාදඞ්‌ගුට්‌ඨෙන කම්‌පයි>
    text <1202>
      text <යො එතමභිජානාති…පෙ … කණ්‌හ දුක්‌ඛං නිගච්‌ඡසි>
    text <1203>
      text <යො වෙජයන්‌තපාසාදං පාදඞ්‌ගුට්‌ඨෙන කම්‌පයි>
      text <ඉද්‌ධිබලෙනුපත්‌ථද්‌ධො සංවෙජෙසි ච දෙවතා>
    text <1204>
      text <යො එතමභිජානාති…පෙ … කණ්‌හ දුක්‌ඛං නිගච්‌ඡසි>
    text <1204>
      text <යො එතමභිජානාති…පෙ … කණ්‌හ දුක්‌ඛං නිගච්‌ඡසි>
    text <1205>
      text <යො වෙජයන්‌තපාසාදෙ සක්‌කං සො පරිපුච්‌ඡති>
      text <අපි ආවුසො ජානාසි තණ්‌හක්‌ඛයවිමුත්‌තියො>
      text <තස්‌ස සක්‌කො වියාකාසි පඤ්‌හං පුට්‌ඨො යථාතථං>
    text <1206>
      text <යො එතමභිජානාති…පෙ … කණ්‌හ දුක්‌ඛං නිගච්‌ඡසි>
    text <1207>
      text <යො බ්‍රහ්‌මානං පරිපුච්‌ඡති සුධම්‌මායං ඨිතො සභං>
      text <අජ්‌ජාපි ත්‍යාවුසො සා දිට්‌ඨි යා තෙ දිට්‌ඨි පුරෙ අහු>
      text <පස්‌සසි වීතිවත්‌තන්‌තං බ්‍රහ්‌මලොකෙ පභස්‌සරං>
    text <1208>
      text <තස්‌ස බ්‍රහ්‌මා වියාකාසි පඤ්‌හං පුට්‌ඨො යථාතථං>
      text <න මෙ මාරිස සා දිට්‌ඨි යා මෙ දිට්‌ඨි පුරෙ අහු>
    text <1209>
      text <පස්‌සාමි වීතිවත්‌තන්‌තං බ්‍රහ්‌මලොකෙ පභස්‌සරං>
      text <සොහං අජ්‌ජ කථං වජ්‌ජං අහං නිච්‌චොම්‌හි සස්‌සතො>
    text <1210>
      text <යො එතමභිජානාති…පෙ … කණ්‌හ දුක්‌ඛං නිගච්‌ඡසි>
    text <1211>
      text <යො මහානෙරුනො කූටං විමොක්‌ඛෙන අඵස්‌සයි>
      text <වනං පුබ්‌බවිදෙහානං යෙ ච භූමිසයා නරා>
    text <1212>
      text <යො එතමභිජානාති භික්‌ඛු බුද්‌ධස්‌ස සාවකො>
      text <තාදිසං භික්‌ඛුමාසජ්‌ජ කණ්‌හ දුක්‌ඛං නිගච්‌ඡසි>
    text <1213>
      text <න වෙ අග්‌ගි චෙතයති අහං බාලං ඩහාමීති>
      text <බාලොව ජලිතං අග්‌ගිං ආසජ්‌ජ නං පඩය්‌හති>
    text <1214>
      text <එවමෙව තුවං මාර ආසජ්‌ජ නං තථාගතං>
      text <සයං ඩහිස්‌සසි අත්‌තානං බාලො අග්‌ගිංව සම්‌ඵුසං>
    text <1215>
      text <අපුඤ්‌ඤං පසවී මාරො ආසජ්‌ජ නං තථාගතං>
      text <කිං නු මඤ්‌ඤසි පාපිම න මෙ පාපං විපච්‌චති>
    text <1216>
      text <කරතො තෙ චීයතෙ පාපං චිරරත්‌තාය අන්‌තක>
      text <මාර නිබ්‌බින්‌ද බුද්‌ධම්‌හා ආසං මාකාසි භික්‌ඛුසු>
    text <1217>
      text <ඉති මාරං අතජ්‌ජෙසි භික්‌ඛු භෙසකළාවනෙ>
      text <තතො සො දුම්‌මනො යක්‌ඛො තත්‌ථෙවන්‌තරධායථාති>
      text <සට්‌ඨිකම්‌හි නිපාතම්‌හි මොග්‌ගල්‌ලානො මහිද්‌ධිකො>
      text <එකොව ථෙරගාථායො අට්‌ඨසට්‌ඨි භවන්‌ති තාති>
    text <ඉත්‌ථං සුදං ආයස්‌මා මහාමොග්‌ගල්‌ලානො ථෙරො ගාථායො අභාසිත්‌ථාති>
    stand <සට්‌ඨිනිපාතො නිට්‌ඨිතො>
    text <තත්‍රුද්‌දානං>
