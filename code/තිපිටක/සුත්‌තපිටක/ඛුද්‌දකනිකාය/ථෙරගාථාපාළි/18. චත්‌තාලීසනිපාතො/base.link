text <චත්‌තාලීසනිපාතො>
  text <මහාකස්‌සපත්‌ථෙරගාථා>
    text <1054>
      text <න ගණෙන පුරක්‌ඛතො චරෙ විමනො හොති සමාධි දුල්‌ලභො>
      text <නානාජනසඞ්‌ගහො දුඛො ඉති දිස්‌වාන ගණං න රොචයෙ>
    text <1055>
      text <න කුලානි උපබ්‌බජෙ මුනි විමනො හොති සමාධි දුල්‌ලභො>
      text <සො උස්‌සුක්‌කො රසානුගිද්‌ධො අත්‌ථං රිඤ්‌චති යො සුඛාවහො>
    text <1056>
      text <පඞ්‌කොති හි නං අවෙදයුං යායං වන්‌දනපූජනා කුලෙසු>
      text <සුඛුමං සල්‌ල දුරුබ්‌බහං සක්‌කාරො කාපුරිසෙන දුජ්‌ජහො>
    text <1057>
      text <සෙනාසනම්‌හා ඔරුය්‌හ නගරං පිණ්‌ඩාය පාවිසිං>
      text <භුඤ්‌ජන්‌තං පුරිසං කුට්‌ඨිං සක්‌කච්‌චං තං උපට්‌ඨහිං>
    text <1058>
      text <සො මෙ පක්‌කෙන හත්‌ථෙන ආලොපං උපනාමයි>
      text <ආලොපං පක්‌ඛිපන්‌තස්‌ස අඞ්‌ගුලි චෙත්‌ථ ඡිජ්‌ජථ>
    text <1059>
      text <කුට්‌ටමූලඤ්‌ච නිස්‌සාය ආලොපං තං අභුඤ්‌ජිසං>
      text <භුඤ්‌ජමානෙ වා භුත්‌තෙ වා ජෙගුච්‌ඡං මෙ න විජ්‌ජති>
    text <1060>
      text <උත්‌තිට්‌ඨපිණ්‌ඩො ආහාරො පූතිමුත්‌තඤ්‌ච ඔසධං>
      text <සෙනාසනං රුක්‌ඛමූලං පංසුකූලඤ්‌ච චීවරං>
      text <යස්‌සෙතෙ අභිසම්‌භුත්‌වා ස වෙ චාතුද්‌දිසො නරො>
    text <1061>
      text <යත්‌ථ එකෙ විහඤ්‌ඤන්‌ති ආරුහන්‌තා සිලුච්‌චයං>
      text <තස්‌ස බුද්‌ධස්‌ස දායාදො සම්‌පජානො පතිස්‌සතො>
      text <ඉද්‌ධිබලෙනුපත්‌ථද්‌ධො කස්‌සපො අභිරූහති>
    text <1062>
      text <පිණ්‌ඩපාතපටික්‌කන්‌තො සෙලමාරුය්‌හ කස්‌සපො>
      text <ඣායති අනුපාදානො පහීනභයභෙරවො>
    text <1063>
      text <පිණ්‌ඩපාතපටික්‌කන්‌තො සෙලමාරුය්‌හ කස්‌සපො>
      text <ඣායති අනුපාදානො ඩය්‌හමානෙසු නිබ්‌බුතො>
    text <1064>
      text <පිණ්‌ඩපාතපටික්‌කන්‌තො සෙලමාරුය්‌හ කස්‌සපො>
      text <ඣායති අනුපාදානො කතකිච්‌චො අනාසවො>
    text <1065>
      text <කරෙරිමාලාවිතතා භූමිභාගා මනොරමා>
      text <කුඤ්‌ජරාභිරුදා රම්‌මා තෙ සෙලා රමයන්‌ති මං>
    text <1066>
      text <නීලබ්‌භවණ්‌ණා රුචිරා වාරිසීතා සුචින්‌ධරා>
      text <ඉන්‌දගොපකසඤ්‌ඡන්‌නා තෙ සෙලා රමයන්‌ති මං>
    text <1067>
      text <නීලබ්‌භකූටසදිසා කූටාගාරවරූපමා>
      text <වාරණාභිරුදා රම්‌මා තෙ සෙලා රමයන්‌ති මං>
    text <1068>
      text <අභිවුට්‌ඨා රම්‌මතලා නගා ඉසිභි සෙවිතා>
      text <අබ්‌භුන්‌නදිතා සිඛීහි තෙ සෙලා රමයන්‌ති මං>
    text <1069>
      text <අලං ඣායිතුකාමස්‌ස පහිතත්‌තස්‌ස මෙ සතො>
      text <අලං මෙ අත්‌ථකාමස්‌ස පහිතත්‌තස්‌ස භික්‌ඛුනො>
    text <1070>
      text <අලං මෙ ඵාසුකාමස්‌ස පහිතත්‌තස්‌ස භික්‌ඛුනො>
      text <අලං මෙ යොගකාමස්‌ස පහිතත්‌තස්‌ස තාදිනො>
    text <1071>
      text <උමාපුප්‌ඵෙන සමානා ගගනාවබ්‌භඡාදිතා>
      text <නානාදිජගණාකිණ්‌ණා තෙ සෙලා රමයන්‌ති මං>
    text <1072>
      text <අනාකිණ්‌ණා ගහට්‌ඨෙහි මිගසඞ්‌ඝනිසෙවිතා>
      text <නානාදිජගණාකිණ්‌ණා තෙ සෙලා රමයන්‌ති මං>
    text <1073>
      text <අච්‌ඡොදිකා පුථුසිලා ගොනඞ්‌ගුලමිගායුතා>
      text <අම්‌බුසෙවාලසඤ්‌ඡන්‌නා තෙ සෙලා රමයන්‌ති මං>
    text <1074>
      text <න පඤ්‌චඞ්‌ගිකෙන තුරියෙන රති මෙ හොති තාදිසී>
      text <යථා එකග්‌ගචිත්‌තස්‌ස සම්‌මා ධම්‌මං විපස්‌සතො>
    text <1075>
      text <කම්‌මං බහුකං න කාරයෙ පරිවජ්‌ජෙය්‍ය ජනං න උය්‍යමෙ>
      text <උස්‌සුක්‌කො සො රසානුගිද්‌ධො අත්‌ථං රිඤ්‌චති යො සුඛාවහො>
    text <1076>
      text <කම්‌මං බහුකං න කාරයෙ පරිවජ්‌ජෙය්‍ය අනත්‌තනෙය්‍යමෙතං>
      text <කිච්‌ඡති කායො කිලමති දුක්‌ඛිතො සො සමථං න වින්‌දති>
    text <1077>
      text <ඔට්‌ඨප්‌පහතමත්‌තෙන අත්‌තානම්‌පි න පස්‌සති>
      text <පත්‌ථද්‌ධගීවො චරති අහං සෙය්‍යොති මඤ්‌ඤති>
    text <1078>
      text <අසෙය්‍යො සෙය්‍යසමානං බාලො මඤ්‌ඤති අත්‌තානං>
      text <න තං විඤ්‌ඤූ පසංසන්‌ති පත්‌ථද්‌ධමානසං නරං>
    text <1079>
      text <යො ච සෙය්‍යොහමස්‌මීති නාහං සෙය්‍යොති වා පන>
      text <හීනො තංසදිසො වාති විධාසු න විකම්‌පති>
    text <1080>
      text <පඤ්‌ඤවන්‌තං තථා තාදිං සීලෙසු සුසමාහිතං>
      text <චෙතොසමථමනුත්‌තං තඤ්‌චෙ විඤ්‌ඤූ පසංසරෙ>
    text <1081>
      text <යස්‌ස සබ්‍රහ්‌මචාරීසු ගාරවො නූපලබ්‌භති>
      text <ආරකා හොති සද්‌ධම්‌මා නභතො පුථවී යථා>
    text <1082>
      text <යෙසඤ්‌ච හිරි ඔත්‌තප්‌පං සදා සම්‌මා උපට්‌ඨිතං>
      text <විරූළ්‌හබ්‍රහ්‌මචරියා තෙ තෙසං ඛීණා පුනබ්‌භවා>
    text <1083>
      text <උද්‌ධතො චපලො භික්‌ඛු පංසුකූලෙන පාරුතො>
      text <කපීව සීහචම්‌මෙන න සො තෙනුපසොභති>
    text <1084>
      text <අනුද්‌ධතො අචපලො නිපකො සංවුතින්‌ද්‍රියො>
      text <සොභති පංසුකූලෙන සීහොව ගිරිගබ්‌භරෙ>
    text <1085>
      text <එතෙ සම්‌බහුලා දෙවා ඉද්‌ධිමන්‌තො යසස්‌සිනො>
      text <දසදෙවසහස්‌සානි සබ්‌බෙ තෙ බ්‍රහ්‌මකායිකා>
    text <1086>
      text <ධම්‌මසෙනාපතිං වීරං මහාඣායිං සමාහිතං>
      text <සාරිපුත්‌තං නමස්‌සන්‌තා තිට්‌ඨන්‌ති පඤ්‌ජලීකතා>
    text <1087>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <යස්‌ස තෙ නාභිජානාම යම්‌පි නිස්‌සාය ඣායති>
    text <1088>
      text <අච්‌ඡෙරං වත බුද්‌ධානං ගම්‌භීරො ගොචරො සකො>
      text <යෙ මයං නාභිජානාම වාලවෙධිසමාගතා>
    text <1089>
      text <තං තථා දෙවකායෙහි පූජිතං පූජනාරහං>
      text <සාරිපුත්‌තං තදා දිස්‌වා කප්‌පිනස්‌ස සිතං අහු>
    text <1090>
      text <යාවතා බුද්‌ධඛෙත්‌තම්‌හි ඨපයිත්‌වා මහාමුනිං>
      text <ධුතගුණෙ විසිට්‌ඨොහං සදිසො මෙ න විජ්‌ජති>
    text <1091>
      text <පරිචිණ්‌ණො මයා සත්‌ථා කතං බුද්‌ධස්‌ස සාසනං>
      text <ඔහිතො ගරුකො භාරො නත්‌ථි දානි පුනබ්‌භවො>
    text <1092>
      text <න චීවරෙ න සයනෙ භොජනෙ නුපලිම්‌පති>
      text <ගොතමො අනප්‌පමෙය්‍යො මුළාලපුප්‌ඵං විමලංව>
      text <අම්‌බුනා නෙක්‌ඛම්‌මනින්‌නො තිභවාභිනිස්‌සටො>
    text <1093>
      text <සතිපට්‌ඨානගීවො සො සද්‌ධාහත්‌ථො මහාමුනි>
      text <පඤ්‌ඤාසීසො මහාඤාණී සදා චරති නිබ්‌බුතොති>
      text <චත්‌තාලීසනිපාතම්‌හි මහාකස්‌සපසව්‌හයො>
      text <එකොව ථෙරො ගාථායො චත්‌තාසීල දුවෙපි චාති>
    stand <… මහාකස්‌සපො ථෙරො…>
    stand <චත්‌තාලීසනිපාතො නිට්‌ඨිතො>
    text <තත්‍රුද්‌දානං>
