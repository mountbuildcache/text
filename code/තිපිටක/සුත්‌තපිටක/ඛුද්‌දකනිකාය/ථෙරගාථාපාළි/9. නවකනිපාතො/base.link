text <නවකනිපාතො>
  text <භූතත්‌ථෙරගාථා>
    text <518>
      text <යදා දුක්‌ඛං ජරාමරණන්‌ති පණ්‌ඩිතො අවිද්‌දසූ යත්‌ථ සිතා පුථුජ්‌ජනා>
      text <දුක්‌ඛං පරිඤ්‌ඤාය සතොව ඣායති තතො රතිං පරමතරං න වින්‌දති>
    text <519>
      text <යදා දුක්‌ඛස්‌සාවහනිං විසත්‌තිකං පපඤ්‌චසඞ්‌ඝාතදුඛාධිවාහිනිං>
      text <තණ්‌හං පහන්‌ත්‌වාන සතොව ඣායති තතො රතිං පරමතරං න වින්‌දති>
    text <520>
      text <යදා සිවං ද්‌වෙචතුරඞ්‌ගගාමිනං මග්‌ගුත්‌තමං සබ්‌බකිලෙසසොධනං>
      text <පඤ්‌ඤාය පස්‌සිත්‌ව සතොව ඣායති තතො රතිං පරමතරං න වින්‌දති>
    text <521>
      text <යදා අසොකං විරජං අසඞ්‌ඛතං සන්‌තං පදං සබ්‌බකිලෙසසොධනං>
      text <භාවෙති සඤ්‌ඤොජනබන්‌ධනච්‌ඡිදං තතො රතිං පරමතරං න වින්‌දති>
    text <522>
      text <යදා නභෙ ගජ්‌ජති මෙඝදුන්‌දුභි ධාරාකුලා විහගපථෙ සමන්‌තතො>
      text <භික්‌ඛූ ච පබ්‌භාරගතොව ඣායති තතො රතිං පරමතරං න වින්‌දති>
    text <523>
      text <යදා නදීනං කුසුමාකුලානං විචිත්‌ත-වානෙය්‍ය-වටංසකානං>
      text <තීරෙ නිසින්‌නො සුමනොව ඣායති තතො රතිං පරමතරං න වින්‌දති>
    text <524>
      text <යදා නිසීථෙ රහිතම්‌හි කානනෙ දෙවෙ ගළන්‌තම්‌හි නදන්‌ති දාඨිනො>
      text <භික්‌ඛූ ච පබ්‌භාරගතොව ඣායති තතො රතිං පරමතරං න වින්‌දති>
    text <525>
      text <යදා විතක්‌කෙ උපරුන්‌ධියත්‌තනො නගන්‌තරෙ නගවිවරං සමස්‌සිතො>
      text <වීතද්‌දරො වීතඛිලොව ඣායති තතො රතිං පරමතරං න වින්‌දති>
    text <526>
      text <යදා සුඛී මලඛිලසොකනාසනො නිරග්‌ගළො නිබ්‌බනථො විසල්‌ලො>
      text <සබ්‌බාසවෙ බ්‍යන්‌තිකතොව ඣායති තතො රතිං පරමතරං න වින්‌දතීති>
      text <භූතො තථද්‌දසො ථෙරො එකො ඛග්‌ගවිසාණවා>
      text <නවකම්‌හි නිපාතම්‌හි ගාථායොපි ඉමා නවාති>
    stand <… භූතො ථෙරො…>
    stand <නවකනිපාතො නිට්‌ඨිතො>
    text <තත්‍රුද්‌දානං>
