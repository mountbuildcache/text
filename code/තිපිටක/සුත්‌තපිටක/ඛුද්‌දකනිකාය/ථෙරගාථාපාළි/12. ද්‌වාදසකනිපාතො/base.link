text <ද්‌වාදසකනිපාතො>
  text <සීලවත්‌ථෙරගාථා>
    text <608>
      text <සීලමෙවිධ සික්‌ඛෙථ අස්‌මිං ලොකෙ සුසික්‌ඛිතං>
      text <සීලං හි සබ්‌බසම්‌පත්‌තිං උපනාමෙති සෙවිතං>
    text <609>
      text <සීලං රක්‌ඛෙය්‍ය මෙධාවී පත්‌ථයානො තයො සුඛෙ>
      text <පසංසං විත්‌තිලාභඤ්‌ච පෙච්‌ච සග්‌ගෙ පමොදනං>
    text <610>
      text <සීලවා හි බහූ මිත්‌තෙ සඤ්‌ඤමෙනාධිගච්‌ඡති>
      text <දුස්‌සීලො පන මිත්‌තෙහි ධංසතෙ පාපමාචරං>
    text <611>
      text <අවණ්‌ණඤ්‌ච අකිත්‌තිඤ්‌ච දුස්‌සීලො ලභතෙ නරො>
      text <වණ්‌ණං කිත්‌තිං පසංසඤ්‌ච සදා ලභති සීලවා>
    text <612>
      text <ආදි සීලං පතිට්‌ඨා ච කල්‍යාණානඤ්‌ච මාතුකං>
      text <පමුඛං සබ්‌බධම්‌මානං තස්‌මා සීලං විසොධයෙ>
    text <613>
      text <වෙලා ච සංවරං සීලං චිත්‌තස්‌ස අභිහාසනං>
      text <තිත්‌ථඤ්‌ච සබ්‌බබුද්‌ධානං තස්‌මා සීලං විසොධයෙ>
    text <614>
      text <සීලං බලං අප්‌පටිමං සීලං ආවුධමුත්‌තමං>
      text <සීලමාභරණං සෙට්‌ඨං සීලං කවචමබ්‌භුතං>
    text <615>
      text <සීලං සෙතු මහෙසක්‌ඛො සීලං ගන්‌ධො අනුත්‌තරො>
      text <සීලං විලෙපනං සෙට්‌ඨං යෙන වාති දිසොදිසං>
    text <616>
      text <සීලං සම්‌බලමෙවග්‌ගං සීලං පාථෙය්‍යමුත්‌තමං>
      text <සීලං සෙට්‌ඨො අතිවාහො යෙන යාති දිසොදිසං>
    text <617>
      text <ඉධෙව නින්‌දං ලභති පෙච්‌චාපායෙ ච දුම්‌මනො>
      text <සබ්‌බත්‌ථ දුම්‌මනො බාලො සීලෙසු අසමාහිතො>
    text <618>
      text <ඉධෙව කිත්‌තිං ලභති පෙච්‌ච සග්‌ගෙ ච සුම්‌මනො>
      text <සබ්‌බත්‌ථ සුමනො ධීරො සීලෙසු සුසමාහිතො>
    text <619>
      text <සීලමෙව ඉධ අග්‌ගං පඤ්‌ඤවා පන උත්‌තමො>
      text <මනුස්‌සෙසු ච දෙවෙසු සීලපඤ්‌ඤාණතො ජයන්‌ති>
    stand <… සීලවො ථෙරො…>
  text <සුනීතත්‌ථෙරගාථා>
    text <620>
      text <නීචෙ කුලම්‌හි ජාතොහං දලිද්‌දො අප්‌පභොජනො>
      text <හීනකම්‌මං මමං ආසි අහොසිං පුප්‌ඵඡඩ්‌ඩකො>
    text <621>
      text <ජිගුච්‌ඡිතො මනුස්‌සානං පරිභූතො ච වම්‌භිතො>
      text <නීචං මනං කරිත්‌වාන වන්‌දිස්‌සං බහුකං ජනං>
    text <622>
      text <අථද්‌දසාසිං සම්‌බුද්‌ධං භික්‌ඛුසඞ්‌ඝපුරක්‌ඛතං>
      text <පවිසන්‌තං මහාවීරං මගධානං පුරුත්‌තමං>
    text <623>
      text <නික්‌ඛිපිත්‌වාන බ්‍යාභඞ්‌ගිං වන්‌දිතුං උපසඞ්‌කමිං>
      text <මමෙව අනුකම්‌පාය අට්‌ඨාසි පුරිසුත්‌තමො>
    text <624>
      text <වන්‌දිත්‌වා සත්‌ථුනො පාදෙ එකමන්‌තං ඨිතො තදා>
      text <පබ්‌බජ්‌ජං අහමායාචිං සබ්‌බසත්‌තානමුත්‌තමං>
    text <625>
      text <තතො කාරුණිකො සත්‌ථා සබ්‌බලොකානුකම්‌පකො>
      text <එහි භික්‌ඛූති මං ආහ සා මෙ ආසූපසම්‌පදා>
    text <626>
      text <සොහං එකො අරඤ්‌ඤස්‌මිං විහරන්‌තො අතන්‌දිතො>
      text <අකාසිං සත්‌ථුවචනං යථා මං ඔවදී ජිනො>
    text <627>
      text <රත්‌තියා පඨමං යාමං පුබ්‌බජාතිමනුස්‌සරිං>
      text <රත්‌තියා මජ්‌ඣිමං යාමං දිබ්‌බචක්‌ඛුං විසොධයිං>
      text <රත්‌තියා පච්‌ඡිමෙ යාමෙ තමොඛන්‌ධං පදාලයිං>
    text <628>
      text <තතො රත්‍යා විවසානෙ සූරියස්‌සුග්‌ගමනං පති>
      text <ඉන්‌දො බ්‍රහ්‌මා ච ආගන්‌ත්‌වා මං නමස්‌සිංසු පඤ්‌ජලී>
    text <629>
      text <නමො තෙ පුරිසාජඤ්‌ඤ නමො තෙ පුරිසුත්‌තම>
      text <යස්‌ස තෙ ආසවා ඛීණා දක්‌ඛිණෙය්‍යොසි මාරිස>
    text <630>
      text <තතො දිස්‌වාන මං සත්‌ථා දෙවසඞ්‌ඝපුරක්‌ඛතං>
      text <සිතං පාතුකරිත්‌වාන ඉමමත්‌ථං අභාසථ>
    text <631>
      text <තපෙන බ්‍රහ්‌මචරියෙන සංයමෙන දමෙන ච>
      text <එතෙන බ්‍රාහ්‌මණො හොති එතං බ්‍රාහ්‌මණමුත්‌තමන්‌ති>
      text <සීලවා ච සුනීතො ච ථෙරා ද්‌වෙ තෙ මහිද්‌ධිකා>
      text <ද්‌වාදසම්‌හි නිපාතම්‌හි ගාථායො චතුවීසතීති>
    stand <… සුනීතො ථෙරො…>
    stand <ද්‌වාදසකනිපාතො නිට්‌ඨිතො>
    text <තත්‍රුද්‌දානං>
