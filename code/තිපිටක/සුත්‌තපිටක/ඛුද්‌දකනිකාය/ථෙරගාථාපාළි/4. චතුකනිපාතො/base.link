text <චතුකනිපාතො>
  text <නාගසමාලත්‌ථෙරගාථා>
    text <267>
      text <අලඞ්‌කතා සුවසනා මාලිනී චන්‌දනුස්‌සදා>
      text <මජ්‌ඣෙ මහාපථෙ නාරී තුරියෙ නච්‌චති නට්‌ටකී>
    text <268>
      text <පිණ්‌ඩිකාය පවිට්‌ඨොහං ගච්‌ඡන්‌තො නං උදික්‌ඛිසං>
      text <අලඞ්‌කතං සුවසනං මච්‌චුපාසංව ඔඩ්‌ඩිතං>
    text <269>
      text <තතො මෙ මනසීකාරො යොනිසො උදපජ්‌ජථ>
      text <ආදීනවො පාතුරහු නිබ්‌බිදා සමතිට්‌ඨථ>
    text <270>
      text <තතො චිත්‌තං විමුච්‌චි මෙ පස්‌ස ධම්‌මසුධම්‌මතං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
    stand <… නාගසමාලො ථෙරො…>
  text <භගුත්‌ථෙරගාථා>
    text <271>
      text <අහං මිද්‌ධෙන පකතො විහාරා උපනික්‌ඛමිං>
      text <චඞ්‌කමං අභිරුහන්‌තො තත්‌ථෙව පපතිං ඡමා>
    text <272>
      text <ගත්‌තානි පරිමජ්‌ජිත්‌වා පුනපාරුය්‌හ චඞ්‌කමං>
      text <චඞ්‌කමෙ චඞ්‌කමිං සොහං අජ්‌ඣත්‌තං සුසමාහිතො>
    text <273>
      text <තතො මෙ මනසීකාරො යොනිසො උදපජ්‌ජථ>
      text <ආදීනවො පාතුරහු නිබ්‌බිදා සමතිට්‌ඨථ>
    text <274>
      text <තතො චිත්‌තං විමුච්‌චි මෙ පස්‌ස ධම්‌මසුධම්‌මතං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
    stand <… භගුත්‌ථෙරො…>
  text <සභියත්‌ථෙරගාථා>
    text <275>
      text <පරෙ ච න විජානන්‌ති මයමෙත්‌ථ යමාමසෙ>
      text <යෙ ච තත්‌ථ විජානන්‌ති තතො සම්‌මන්‌ති මෙධගා>
    text <276>
      text <යදා ච අවිජානන්‌තා ඉරියන්‌ත්‍යමරා විය>
      text <විජානන්‌ති ච යෙ ධම්‌මං ආතුරෙසු අනාතුරා>
    text <277>
      text <යං කිඤ්‌චි සිථිලං කම්‌මං සංකිලිට්‌ඨඤ්‌ච යං වතං>
      text <සඞ්‌කස්‌සරං බ්‍රහ්‌මචරියං න තං හොති මහප්‌ඵලං>
    text <278>
      text <යස්‌ස සබ්‍රහ්‌මචාරීසු ගාරවො නූපලබ්‌භති>
      text <ආරකා හොති සද්‌ධම්‌මා නභං පුථවියා යථාති>
    stand <… සභියො ථෙරො…>
  text <නන්‌දකත්‌ථෙරගාථා>
    text <279>
      text <ධිරත්‌ථු පූරෙ දුග්‌ගන්‌ධෙ මාරපක්‌ඛෙ අවස්‌සුතෙ>
      text <නවසොතානි තෙ කායෙ යානි සන්‌දන්‌ති සබ්‌බදා>
    text <280>
      text <මා පුරාණං අමඤ්‌ඤිත්‌ථො මාසාදෙසි තථාගතෙ>
      text <සග්‌ගෙපි තෙ න රජ්‌ජන්‌ති කිමඞ්‌ගං පන මානුසෙ>
    text <281>
      text <යෙ ච ඛො බාලා දුම්‌මෙධා දුම්‌මන්‌තී මොහපාරුතා>
      text <තාදිසා තත්‌ථ රජ්‌ජන්‌ති මාරඛිත්‌තම්‌හි බන්‌ධනෙ>
    text <282>
      text <යෙසං රාගො ච දොසො ච අවිජ්‌ජා ච විරාජිතා>
      text <තාදී තත්‌ථ න රජ්‌ජන්‌ති ඡින්‌නසුත්‌තා අබන්‌ධනාති>
    stand <… නන්‌දකො ථෙරො…>
  text <ජම්‌බුකත්‌ථෙරගාථා>
    text <283>
      text <පඤ්‌චපඤ්‌ඤාසවස්‌සානි රජොජල්‌ලමධාරයිං>
      text <භුඤ්‌ජන්‌තො මාසිකං භත්‌තං කෙසමස්‌සුං අලොචයිං>
    text <284>
      text <එකපාදෙන අට්‌ඨාසිං ආසනං පරිවජ්‌ජයිං>
      text <සුක්‌ඛගූථානි ච ඛාදිං උද්‌දෙසඤ්‌ච න සාදියිං>
    text <285>
      text <එතාදිසං කරිත්‌වාන බහුං දුග්‌ගතිගාමිනං>
      text <වුය්‌හමානො මහොඝෙන බුද්‌ධං සරණමාගමං>
    text <286>
      text <සරණගමනං පස්‌ස පස්‌ස ධම්‌මසුධම්‌මතං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
    stand <… ජම්‌බුකො ථෙරො…>
  text <සෙනකත්‌ථෙරගාථා>
    text <287>
      text <ස්‌වාගතං වත මෙ ආසි ගයායං ගයඵග්‌ගුයා>
      text <යං අද්‌දසාසිං සම්‌බුද්‌ධං දෙසෙන්‌තං ධම්‌මමුත්‌තමං>
    text <288>
      text <මහප්‌පභං ගණාචරියං අග්‌ගපත්‌තං විනායකං>
      text <සදෙවකස්‌ස ලොකස්‌ස ජිනං අතුලදස්‌සනං>
    text <289>
      text <මහානාගං මහාවීරං මහාජුතිමනාසවං>
      text <සබ්‌බාසවපරික්‌ඛීණං සත්‌ථාරමකුතොභයං>
    text <290>
      text <චිරසංකිලිට්‌ඨං වත මං දිට්‌ඨිසන්‌දානබන්‌ධිතං>
      text <විමොචයි සො භගවා සබ්‌බගන්‌ථෙහි සෙනකන්‌ති>
    stand <… සෙනකො ථෙරො…>
  text <සම්‌භූතත්‌ථෙරගාථා>
    text <291>
      text <යො දන්‌ධකාලෙ තරති තරණීයෙ ච දන්‌ධයෙ>
      text <අයොනි සංවිධානෙන බාලො දුක්‌ඛං නිගච්‌ඡති>
    text <292>
      text <තස්‌සත්‌ථා පරිහායන්‌ති කාළපක්‌ඛෙව චන්‌දිමා>
      text <ආයසක්‍යඤ්‌ච පප්‌පොති මිත්‌තෙහි ච විරුජ්‌ඣති>
    text <293>
      text <යො දන්‌ධකාලෙ දන්‌ධෙති තරණීයෙ ච තාරයෙ>
      text <යොනිසො සංවිධානෙන සුඛං පප්‌පොති පණ්‌ඩිතො>
    text <294>
      text <තස්‌සත්‌ථා පරිපූරෙන්‌ති සුක්‌කපක්‌ඛෙව චන්‌දිමා>
      text <යසො කිත්‌තිඤ්‌ච පප්‌පොති මිත්‌තෙහි න විරුජ්‌ඣතීති>
    stand <… සම්‌භූතො ථෙරො…>
  text <රාහුලත්‌ථෙරගාථා>
    text <295>
      text <උභයෙනෙව සම්‌පන්‌නො රාහුලභද්‌දොති මං විදූ>
      text <යඤ්‌චම්‌හි පුත්‌තො බුද්‌ධස්‌ස යඤ්‌ච ධම්‌මෙසු චක්‌ඛුමා>
    text <296>
      text <යඤ්‌ච මෙ ආසවා ඛීණා යඤ්‌ච නත්‌ථි පුනබ්‌භවො>
      text <අරහා දක්‌ඛිණෙය්‍යොම්‌හි තෙවිජ්‌ජො අමතද්‌දසො>
    text <297>
      text <කාමන්‌ධා ජාලපච්‌ඡන්‌නා තණ්‌හාඡාදනඡාදිතා>
      text <පමත්‌තබන්‌ධුනා බද්‌ධා මච්‌ඡාව කුමිනාමුඛෙ>
    text <298>
      text <තං කාමං අහමුජ්‌ඣිත්‌වා ඡෙත්‌වා මාරස්‌ස බන්‌ධනං>
      text <සමූලං තණ්‌හමබ්‌බුය්‌හ සීතිභූතොස්‌මි නිබ්‌බුතොති>
    stand <… රාහුලො ථෙරො…>
  text <චන්‌දනත්‌ථෙරගාථා>
    text <299>
      text <ජාතරූපෙන සඤ්‌ඡන්‌නා දාසීගණපුරක්‌ඛතා>
      text <අඞ්‌කෙන පුත්‌තමාදාය භරියා මං උපාගමි>
    text <300>
      text <තඤ්‌ච දිස්‌වාන ආයන්‌තිං සකපුත්‌තස්‌ස මාතරං>
      text <අලඞ්‌කතං සුවසනං මච්‌චුපාසංව ඔඩ්‌ඩිතං>
    text <301>
      text <තතො මෙ මනසීකාරො යොනිසො උදපජ්‌ජථ>
      text <ආදීනවො පාතුරහු නිබ්‌බිදා සමතිට්‌ඨථ>
    text <302>
      text <තතො චිත්‌තං විමුච්‌චි මෙ පස්‌ස ධම්‌මසුධම්‌මතං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
    stand <… චන්‌දනො ථෙරො…>
  text <ධම්‌මිකත්‌ථෙරගාථා>
    text <303>
      text <ධම්‌මො හවෙ රක්‌ඛති ධම්‌මචාරිං ධම්‌මො සුචිණ්‌ණො සුඛමාවහති>
      text <එසානිසංසො ධම්‌මෙ සුචිණ්‌ණෙ න දුග්‌ගතිං ගච්‌ඡති ධම්‌මචාරී>
    text <304>
      text <නහි ධම්‌මො අධම්‌මො ච උභො සමවිපාකිනො>
      text <අධම්‌මො නිරයං නෙති ධම්‌මො පාපෙති සුග්‌ගතිං>
    text <305>
      text <තස්‌මා හි ධම්‌මෙසු කරෙය්‍ය ඡන්‌දං ඉති මොදමානො සුගතෙන තාදිනා>
      text <ධම්‌මෙ ඨිතා සුගතවරස්‌ස සාවකා නීයන්‌ති ධීරා සරණවරග්‌ගගාමිනො>
    text <306>
      text <විප්‌ඵොටිතො ගණ්‌ඩමූලො තණ්‌හාජාලො සමූහතො>
      text <සො ඛීණසංසාරො න චත්‌ථි කිඤ්‌චනං>
      text <චන්‌දො යථා දොසිනා පුණ්‌ණමාසියන්‌ති>
    stand <… ධම්‌මිකො ථෙරො…>
  text <සප්‌පකත්‌ථෙරගාථා>
    text <307>
      text <යදා බලාකා සුචිපණ්‌ඩරච්‌ඡදා කාළස්‌ස මෙඝස්‌ස භයෙන තජ්‌ජිතා>
      text <පලෙහිති ආලයමාලයෙසිනී තදා නදී අජකරණී රමෙති මං>
    text <308>
      text <යදා බලාකා සුවිසුද්‌ධපණ්‌ඩරා කාළස්‌ස මෙඝස්‌ස භයෙන තජ්‌ජිතා>
      text <පරියෙසති ලෙණමලෙණදස්‌සිනී තදා නදී අජකරණී රමෙති මං>
    text <309>
      text <කං නු තත්‌ථ න රමෙන්‌ති ජම්‌බුයො උභතො තහිං>
      text <සොභෙන්‌ති ආපගාකූලං මම ලෙණස්‌ස පච්‌ඡතො>
    text <310>
      text <තා මතමදසඞ්‌ඝසුප්‌පහීනා>
      text <භෙකා මන්‌දවතී පනාදයන්‌ති>
      text <නාජ්‌ජ ගිරිනදීහි විප්‌පවාසසමයො>
      text <ඛෙමා අජකරණී සිවා සුරම්‌මාති>
    stand <… සප්‌පකො ථෙරො…>
  text <මුදිතත්‌ථෙරගාථා>
    text <311>
      text <පබ්‌බජිං ජීවිකත්‌ථොහං ලද්‌ධාන උපසම්‌පදං>
      text <තතො සද්‌ධං පටිලභිං දළ්‌හවීරියො පරක්‌කමිං>
    text <312>
      text <කාමං භිජ්‌ජතුයං කායො මංසපෙසී විසීයරුං>
      text <උභො ජණ්‌ණුකසන්‌ධීහි ජඞ්‌ඝායො පපතන්‌තු මෙ>
    text <313>
      text <නාසිස්‌සං න පිවිස්‌සාමි විහාරා ච න නික්‌ඛමෙ>
      text <නපි පස්‌සං නිපාතෙස්‌සං තණ්‌හාසල්‌ලෙ අනූහතෙ>
    text <314>
      text <තස්‌ස මෙවං විහරතො පස්‌ස වීරියපරක්‌කමං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
      text <නාගසමාලො භගු ච සභියො නන්‌දකොපි ච>
      text <ජම්‌බුකො සෙනකො ථෙරො සම්‌භූතො රාහුලොපි ච>
      text <භවති චන්‌දනො ථෙරො දසෙතෙ බුද්‌ධසාවකා>
      text <ධම්‌මිකො සප්‌පකො ථෙරො මුදිතො චාපි තෙ තයො>
      text <ගාථායො ද්‌වෙ ච පඤ්‌ඤාස ථෙරා සබ්‌බෙපි තෙරසාති>
    stand <… මුදිතො ථෙරො…>
    stand <චතුක්‌කනිපාතො නිට්‌ඨිතො>
    text <තත්‍රුද්‌දානං>
