text <තෙරසනිපාතො>
  text <සොණකොළිවිසත්‌ථෙරගාථා>
    text <632>
      text <යාහු රට්‌ඨෙ සමුක්‌කට්‌ඨො රඤ්‌ඤො අඞ්‌ගස්‌ස පද්‌ධගූ>
      text <ස්‌වාජ්‌ජ ධම්‌මෙසු උක්‌කට්‌ඨො සොණො දුක්‌ඛස්‌ස පාරගූ>
    text <633>
      text <පඤ්‌ච ඡින්‌දෙ පඤ්‌ච ජහෙ පඤ්‌ච චුත්‌තරි භාවයෙ>
      text <පඤ්‌චසඞ්‌ගාතිගො භික්‌ඛු ඔඝතිණ්‌ණොති වුච්‌චති>
    text <634>
      text <උන්‌නළස්‌ස පමත්‌තස්‌ස බාහිරාසස්‌ස භික්‌ඛුනො>
      text <සීලං සමාධි පඤ්‌ඤා ච පාරිපූරිං න ගච්‌ඡති>
    text <635>
      text <යඤ්‌හි කිච්‌චං අපවිද්‌ධං අකිච්‌චං පන කරීයති>
      text <උන්‌නළානං පමත්‌තානං තෙසං වඩ්‌ඪන්‌ති ආසවා>
    text <636>
      text <යෙසඤ්‌ච සුසමාරද්‌ධා නිච්‌චං කායගතා සති>
      text <අකිච්‌චං තෙ න සෙවන්‌ති කිච්‌චෙ සාතච්‌චකාරිනො>
      text <සතානං සම්‌පජානානං අත්‌ථං ගච්‌ඡන්‌ති ආසවා>
    text <637>
      text <උජුමග්‌ගම්‌හි අක්‌ඛාතෙ ගච්‌ඡථ මා නිවත්‌තථ>
      text <අත්‌තනා චොදයත්‌තානං නිබ්‌බානමභිහාරයෙ>
    text <638>
      text <අච්‌චාරද්‌ධම්‌හි වීරියම්‌හි සත්‌ථා ලොකෙ අනුත්‌තරො>
      text <වීණොපමං කරිත්‌වා මෙ ධම්‌මං දෙසෙසි චක්‌ඛුමා>
      text <තස්‌සාහං වචනං සුත්‌වා විහාසිං සාසනෙ රතො>
    text <639>
      text <සමථං පටිපාදෙසිං උත්‌තමත්‌ථස්‌ස පත්‌තියා>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <640>
      text <නෙක්‌ඛම්‌මෙ අධිමුත්‌තස්‌ස පවිවෙකඤ්‌ච චෙතසො>
      text <අබ්‍යාපජ්‌ඣාධිමුත්‌තස්‌ස උපාදානක්‌ඛයස්‌ස ච>
    text <641>
      text <තණ්‌හක්‌ඛයාධිමුත්‌තස්‌ස අසම්‌මොහඤ්‌ච චෙතසො>
      text <දිස්‌වා ආයතනුප්‌පාදං සම්‌මා චිත්‌තං විමුච්‌චති>
    text <642>
      text <තස්‌ස සම්‌මා විමුත්‌තස්‌ස සන්‌තචිත්‌තස්‌ස භික්‌ඛුනො>
      text <කතස්‌ස පටිචයො නත්‌ථි කරණීයං න විජ්‌ජති>
    text <643>
      text <සෙලො යථා එකඝනො වාතෙන න සමීරති>
      text <එවං රූපා රසා සද්‌දා ගන්‌ධා ඵස්‌සා ච කෙවලා>
    text <644>
      text <ඉට්‌ඨා ධම්‌මා අනිට්‌ඨා ච නප්‌පවෙධෙන්‌ති තාදිනො>
      text <ඨිතං චිත්‌තං විසඤ්‌ඤුත්‌තං වයඤ්‌චස්‌සානුපස්‌සතීති>
      text <සොණො කොළිවිසො ථෙරො එකොයෙව මහිද්‌ධිකො>
      text <තෙරසම්‌හි නිපාතම්‌හි ගාථායො චෙත්‌ථ තෙරසාති>
    stand <… සොණො කොළිවිසො ථෙරො…>
    stand <තෙරසනිපාතො නිට්‌ඨිතො>
    text <තත්‍රුද්‌දානං>
