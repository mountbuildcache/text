text <දුකනිපාතො>
  text <පඨමවග්‌ගො>
    text <උත්‌තරත්‌ථෙරගාථා>
      text <121>
        text <නත්‌ථි කොචි භවො නිච්‌චො සඞ්‌ඛාරා වාපි සස්‌සතා>
        text <උප්‌පජ්‌ජන්‌ති ච තෙ ඛන්‌ධා චවන්‌ති අපරාපරං>
      text <122>
        text <එතමාදීනං ඤත්‌වා භවෙනම්‌හි අනත්‌ථිකො>
        text <නිස්‌සටො සබ්‌බකාමෙහි පත්‌තො මෙ ආසවක්‌ඛයොති>
      text <ඉත්‌ථං සුදං ආයස්‌මා උත්‌තරො ථෙරො ගාථායො අභාසිත්‌ථාති>
    text <පිණ්‌ඩොලභාරද්‌වාජත්‌ථෙරගාථා>
      text <123>
        text <නයිදං අනයෙන ජීවිතං නාහාරො හදයස්‌ස සන්‌තිකො>
        text <ආහාරට්‌ඨිතිකො සමුස්‌සයො ඉති දිස්‌වාන චරාමි එසනං>
      text <124>
        text <පඞ්‌කොති හි නං පවෙදයුං යායං වන්‌දනපූජනා කුලෙසු>
        text <සුඛුමං සල්‌ලං දුරුබ්‌බහං සක්‌කාරො කාපුරිසෙන දුජ්‌ජහොති>
      text <ඉත්‌ථං සුදං ආයස්‌මා පිණ්‌ඩොලභාරද්‌වාජො ථෙරො ගාථායො අභාසිත්‌ථාති>
    text <වල්‌ලියත්‌ථෙරගාථා>
      text <125>
        text <මක්‌කටො පඤ්‌චද්‌වාරායං කුටිකායං පසක්‌කිය>
        text <ද්‌වාරෙන අනුපරියෙති ඝට්‌ටයන්‌තො මුහුං මුහුං>
      text <126>
        text <තිට්‌ඨ මක්‌කට මා ධාවි න හි තෙ තං යථා පුරෙ>
        text <නිග්‌ගහීතොසි පඤ්‌ඤාය නෙව දූරං ගමිස්‌සතීති>
      stand <… වල්‌ලියො ථෙරො…>
    text <ගඞ්‌ගාතීරියත්‌ථෙරගාථා>
      text <127>
        text <තිණ්‌ණං මෙ තාලපත්‌තානං ගඞ්‌ගාතීරෙ කුටී කතා>
        text <ඡවසිත්‌තොව මෙ පත්‌තො පංසුකූලඤ්‌ච චීවරං>
      text <128>
        text <ද්‌වින්‌නං අන්‌තරවස්‌සානං එකා වාචා මෙ භාසිතා>
        text <තතියෙ අන්‌තරවස්‌සම්‌හි තමොඛන්‌ධො පදාලිතොති>
      stand <… ගඞ්‌ගාතීරියො ථෙරො…>
    text <අජිනත්‌ථෙරගාථා>
      text <129>
        text <අපි චෙ හොති තෙවිජ්‌ජො මච්‌චුහායී අනාසවො>
        text <අප්‌පඤ්‌ඤාතොති නං බාලා අවජානන්‌ති අජානතා>
      text <130>
        text <යො ච ඛො අන්‌නපානස්‌ස ලාභී හොතීධ පුග්‌ගලො>
        text <පාපධම්‌මොපි චෙ හොති සො නෙසං හොති සක්‌කතොති>
      stand <… අජිනො ථෙරො…>
    text <මෙළජිනත්‌ථෙරගාථා>
      text <131>
        text <යදාහං ධම්‌මමස්‌සොසිං භාසමානස්‌ස සත්‌ථුනො>
        text <න කඞ්‌ඛමභිජානාමි සබ්‌බඤ්‌ඤූඅපරාජිතෙ>
      text <132>
        text <සත්‌ථවාහෙ මහාවීරෙ සාරථීනං වරුත්‌තමෙ>
        text <මග්‌ගෙ පටිපදායං වා කඞ්‌ඛා මය්‌හං න විජ්‌ජතීති>
      stand <… මෙළජිනො ථෙරො…>
    text <රාධත්‌ථෙරගාථා>
      text <133>
        text <යථා අගාරං දුච්‌ඡන්‌නං වුට්‌ඨී සමතිවිජ්‌ඣති>
        text <එවං අභාවිතං චිත්‌තං රාගො සමතිවිජ්‌ඣති>
      text <134>
        text <යථා අගාරං සුච්‌ඡන්‌නං වුඩ්‌ඪී න සමතිවිජ්‌ඣති>
        text <එවං සුභාවිතං චිත්‌තං රාගො න සමතිවිජ්‌ඣතීති>
      stand <… රාධො ථෙරො…>
    text <සුරාධත්‌ථෙරගාථා>
      text <135>
        text <ඛීණා හි මය්‌හං ජාති වුසිතං ජිනසාසනං>
        text <පහීනො ජාලසඞ්‌ඛාතො භවනෙත්‌ති සමූහතා>
      text <136>
        text <යස්‌සත්‌ථාය පබ්‌බජිතො අගාරස්‌මානගාරියං>
        text <සො මෙ අත්‌ථො අනුප්‌පත්‌තො සබ්‌බසංයොජනක්‌ඛයොති>
      stand <… සුරාධො ථෙරො…>
    text <ගොතමත්‌ථෙරගාථා>
      text <137>
        text <සුඛං සුපන්‌ති මුනයො යෙ ඉත්‌ථීසු න බජ්‌ඣරෙ>
        text <සදා වෙ රක්‌ඛිතබ්‌බාසු යාසු සච්‌චං සුදුල්‌ලභං>
      text <138>
        text <වධං චරිම්‌හ තෙ කාම අනණා දානි තෙ මයං>
        text <ගච්‌ඡාම දානි නිබ්‌බානං යත්‌ථ ගන්‌ත්‌වා න සොචතීති>
      stand <… ගොතමො ථෙරො…>
    text <වසභත්‌ථෙරගාථා>
      text <139>
        text <පුබ්‌බෙ හනති අත්‌තානං පච්‌ඡා හනති සො පරෙ>
        text <සුහතං හන්‌ති අත්‌තානං වීතංසෙනෙව පක්‌ඛිමා>
      text <140>
        text <න බ්‍රාහ්‌මණො බහිවණ්‌ණො අන්‌තො වණ්‌ණො හි බ්‍රාහ්‌මණො>
        text <යස්‌මිං පාපානි කම්‌මානි ස වෙ කණ්‌හො සුජම්‌පතීති>
        text <උත්‌තරො චෙව පිණ්‌ඩොලො වල්‌ලියො තීරියො ඉසි>
        text <අජිනො ච මෙළජිනො රාධො සුරාධො ගොතමො>
        text <වසභෙන ඉමෙ හොන්‌ති දස ථෙරා මහිද්‌ධිකාති>
      stand <… වසභො ථෙරො…>
      stand <වග්‌ගො පඨමො නිට්‌ඨිතො>
      text <තස්‌සුද්‌දානං>
  text <දුතියවග්‌ගො>
    text <මහාචුන්‌දත්‌ථෙරගාථා>
      text <141>
        text <සුස්‌සූසා සුතවද්‌ධනී සුතං පඤ්‌ඤාය වද්‌ධනං>
        text <පඤ්‌ඤාය අත්‌ථං ජානාති ඤාතො අත්‌ථො සුඛාවහො>
      text <142>
        text <සෙවෙථ පන්‌තානි සෙනාසනානි චරෙය්‍ය සංයොජනවිප්‌පමොක්‌ඛං>
        text <සචෙ රතිං නාධිගච්‌ඡෙය්‍ය තත්‌ථ සඞ්‌ඝෙ වසෙ රක්‌ඛිතත්‌තො සතිමාති>
      stand <… මහාචුන්‌දො ථෙරො…>
    text <ජොතිදාසත්‌ථෙරගාථා>
      text <143>
        text <යෙ ඛො තෙ වෙඨමිස්‌සෙන නානත්‌තෙන ච කම්‌මුනා>
        text <මනුස්‌සෙ උපරුන්‌ධන්‌ති ඵරුසූපක්‌කමා ජනා>
        text <තෙපි තත්‌ථෙව කීරන්‌ති න හි කම්‌මං පනස්‌සති>
      text <144>
        text <යං කරොති නරො කම්‌මං කල්‍යාණං යදි පාපකං>
        text <තස්‌ස තස්‌සෙව දායාදො යං යං කම්‌මං පකුබ්‌බතීති>
      stand <… ජොතිදාසො ථෙරො…>
    text <හෙරඤ්‌ඤකානිත්‌ථෙරගාථා>
      text <145>
        text <අච්‌චයන්‌ති අහොරත්‌තා ජීවිතං උපරුජ්‌ඣති>
        text <ආයු ඛීයති මච්‌චානං කුන්‌නදීනංව ඔදකං>
      text <146>
        text <අථ පාපානි කම්‌මානි කරං බාලො න බුජ්‌ඣති>
        text <පච්‌ඡාස්‌ස කටුකං හොති විපාකො හිස්‌ස පාපකොති>
      stand <… හෙරඤ්‌ඤකානිත්‌ථෙරො…>
    text <සොමමිත්‌තත්‌ථෙරගාථා>
      text <147>
        text <පරිත්‌තං දාරුමාරුය්‌හ යථා සීදෙ මහණ්‌ණවෙ>
        text <එවං කුසීතමාගම්‌ම සාධුජීවීපි සීදති>
        text <තස්‌මා තං පරිවජ්‌ජෙය්‍ය කුසීතං හීනවීරියං>
      text <148>
        text <පවිවිත්‌තෙහි අරියෙහි පහිතත්‌තෙහි ඣායිභි>
        text <නිච්‌චං ආරද්‌ධවීරියෙහි පණ්‌ඩිතෙහි සහාවසෙති>
      stand <… සොමමිත්‌තො ථෙරො…>
    text <සබ්‌බමිත්‌තත්‌ථෙරගාථා>
      text <149>
        text <ජනො ජනම්‌හි සම්‌බද්‌ධො ජනමෙවස්‌සිතො ජනො>
        text <ජනො ජනෙන හෙඨීයති හෙඨෙති ච ජනො ජනං>
      text <150>
        text <කො හි තස්‌ස ජනෙනත්‌ථො ජනෙන ජනිතෙන වා>
        text <ජනං ඔහාය ගච්‌ඡං තං හෙඨයිත්‌වා බහුං ජනන්‌ති>
      stand <… සබ්‌බමිත්‌තො ථෙරො…>
    text <මහාකාළත්‌ථෙරගාථා>
      text <151>
        text <කාළී ඉත්‌ථී බ්‍රහතී ධඞ්‌කරූපා සත්‌ථිඤ්‌ච භෙත්‌වා අපරඤ්‌ච සත්‌ථිං>
        text <බාහඤ්‌ච භෙත්‌වා අපරඤ්‌ච බාහං සීසඤ්‌ච භෙත්‌වා දධිථාලකංව>
        text <එසා නිසින්‌නා අභිසන්‌දහිත්‌වා>
      text <152>
        text <යො වෙ අවිද්‌වා උපධිං කරොති පුනප්‌පුනං දුක්‌ඛමුපෙති මන්‌දො>
        text <තස්‌මා පජානං උපධිං න කයිරා මාහං පුන භින්‌නසිරො සයිස්‌සන්‌ති>
      stand <… මහාකාළො ථෙරො…>
    text <තිස්‌සත්‌ථෙරගාථා>
      text <153>
        text <බහූ සපත්‌තෙ ලභති මුණ්‌ඩො සඞ්‌ඝාටිපාරුතො>
        text <ලාභී අන්‌නස්‌ස පානස්‌ස වත්‌ථස්‌ස සයනස්‌ස ච>
      text <154>
        text <එතමාදීනවං ඤත්‌වා සක්‌කාරෙසු මහබ්‌භයං>
        text <අප්‌පලාභො අනවස්‌සුතො සතො භික්‌ඛු පරිබ්‌බජෙති>
      stand <… තිස්‌සො ථෙරො…>
    text <කිමිලත්‌ථෙරගාථා>
      text <155>
        text <පාචීනවංසදායම්‌හි සක්‍යපුත්‌තා සහායකා>
        text <පහායානප්‌පකෙ භොගෙ උඤ්‌ඡාපත්‌තාගතෙ රතා>
      text <156>
        text <ආරද්‌ධවීරියා පහිතත්‌තා නිච්‌චං දළ්‌හපරක්‌කමා>
        text <රමන්‌ති ධම්‌මරතියා හිත්‌වාන ලොකියං රතින්‌ති>
      stand <… කිමිලො ථෙරො…>
    text <නන්‌දත්‌ථෙරගාථා>
      text <157>
        text <අයොනිසො මනසිකාරා මණ්‌ඩනං අනුයුඤ්‌ජිසං>
        text <උද්‌ධතො චපලො චාසිං කාමරාගෙන අට්‌ටිතො>
      text <158>
        text <උපායකුසලෙනාහං බුද්‌ධෙනාදිච්‌චබන්‌ධුනා>
        text <යොනිසො පටිපජ්‌ජිත්‌වා භවෙ චිත්‌තං උදබ්‌බහින්‌ති>
      stand <… නන්‌දො ථෙරො…>
    text <සිරිමත්‌ථෙරගාථා>
      text <159>
        text <පරෙ ච නං පසංසන්‌ති අත්‌තා චෙ අසමාහිතො>
        text <මොඝං පරෙ පසංසන්‌ති අත්‌තා හි අසමාහිතො>
      text <160>
        text <පරෙ ච නං ගරහන්‌ති අත්‌තා චෙ සුසමාහිතො>
        text <මොඝං පරෙ ගරහන්‌ති අත්‌තා හි සුසමාහිතොති>
        text <චුන්‌දො ච ජොතිදාසො ච ථෙරො හෙරඤ්‌ඤකානි ච>
        text <සොමමිත්‌තො සබ්‌බමිත්‌තො කාලො තිස්‌සො ච කිමිලො>
        text <නන්‌දො ච සිරිමා චෙව දස ථෙරා මහිද්‌ධිකාති>
      stand <… සිරිමා ථෙරො…>
      stand <වග්‌ගො දුතියො නිට්‌ඨිතො>
      text <තස්‌සුද්‌දානං>
  text <තතියවග්‌ගො>
    text <උත්‌තරත්‌ථෙරගාථා>
      text <161>
        text <ඛන්‌ධා මයා පරිඤ්‌ඤාතා තණ්‌හා මෙ සුසමූහතා>
        text <භාවිතා මම බොජ්‌ඣඞ්‌ගා පත්‌තො මෙ ආසවක්‌ඛයො>
      text <162>
        text <සොහං ඛන්‌ධෙ පරිඤ්‌ඤාය අබ්‌බහිත්‌වාන ජාලිනිං>
        text <භාවයිත්‌වාන බොජ්‌ඣඞ්‌ගෙ නිබ්‌බායිස්‌සං අනාසවොති>
      stand <… උත්‌තරො ථෙරො…>
    text <භද්‌දජිත්‌ථෙරගාථා>
      text <163>
        text <පනාදො නාම සො රාජා යස්‌ස යූපො සුවණ්‌ණයො>
        text <තිරියං සොළසුබ්‌බෙධො උබ්‌භමාහු සහස්‌සධා>
      text <164>
        text <සහස්‌සකණ්‌ඩො සතගෙණ්‌ඩු ධජාලු හරිතාමයො>
        text <අනච්‌චුං තත්‌ථ ගන්‌ධබ්‌බා ඡසහස්‌සානි සත්‌තධාති>
      stand <… භද්‌දජිත්‌ථෙරො…>
    text <සොභිතත්‌ථෙරගාථා>
      text <165>
        text <සතිමා පඤ්‌ඤවා භික්‌ඛු ආරද්‌ධබලවීරියො>
        text <පඤ්‌ච කප්‌පසතානාහං එකරත්‌තිං අනුස්‌සරිං>
      text <166>
        text <චත්‌තාරො සතිපට්‌ඨානෙ සත්‌ත අට්‌ඨ ච භාවයං>
        text <පඤ්‌ච කප්‌පසතානාහං එකරත්‌තිං අනුස්‌සරින්‌ති>
      stand <… සොභිතො ථෙරො…>
    text <වල්‌ලියත්‌ථෙරගාථා>
      text <167>
        text <යං කිච්‌චං දළ්‌හවීරියෙන යං කිච්‌චං බොද්‌ධුමිච්‌ඡතා>
        text <කරිස්‌සං නාවරජ්‌ඣිස්‌සං පස්‌ස වීරියං පරක්‌කම>
      text <168>
        text <ත්‌වඤ්‌ච මෙ මග්‌ගමක්‌ඛාහි අඤ්‌ජසං අමතොගධං>
        text <අහං මොනෙන මොනිස්‌සං ගඞ්‌ගාසොතොව සාගරන්‌ති>
      stand <… වල්‌ලියො ථෙරො…>
    text <වීතසොකත්‌ථෙරගාථා>
      text <169>
        text <කෙසෙ මෙ ඔලිඛිස්‌සන්‌ති කප්‌පකො උපසඞ්‌කමි>
        text <තතො ආදාසමාදාය සරීරං පච්‌චවෙක්‌ඛිසං>
      text <170>
        text <තුච්‌ඡො කායො අදිස්‌සිත්‌ථ අන්‌ධකාරො තමො බ්‍යගා>
        text <සබ්‌බෙ චොළා සමුච්‌ඡින්‌නා නත්‌ථි දානි පුනබ්‌භවොති>
      stand <… වීතසොකො ථෙරො…>
    text <පුණ්‌ණමාසත්‌ථෙරගාථා>
      text <171>
        text <පඤ්‌ච නීවරණෙ හිත්‌වා යොගක්‌ඛෙමස්‌ස පත්‌තියා>
        text <ධම්‌මාදාසං ගහෙත්‌වාන ඤාණදස්‌සනමත්‌තනො>
      text <172>
        text <පච්‌චවෙක්‌ඛිං ඉමං කායං සබ්‌බං සන්‌තරබාහිරං>
        text <අජ්‌ඣත්‌තඤ්‌ච බහිද්‌ධා ච තුච්‌ඡො කායො අදිස්‌සථාති>
      stand <… පුණ්‌ණමාසො ථෙරො…>
    text <නන්‌දකත්‌ථෙරගාථා>
      text <173>
        text <යථාපි භද්‌දො ආජඤ්‌ඤො ඛලිත්‌වා පතිතිට්‌ඨති>
        text <භිය්‍යො ලද්‌දාන සංවෙගං අදීනො වහතෙ ධුරං>
      text <174>
        text <එවං දස්‌සනසම්‌පන්‌නං සම්‌මාසම්‌බුද්‌ධසාවකං>
        text <ආජානීයං මං ධාරෙථ පුත්‌තං බුද්‌ධස්‌ස ඔරසන්‌ති>
      stand <… නන්‌දකො ථෙරො…>
    text <භරතත්‌ථෙරගාථා>
      text <175>
        text <එහි නන්‌දක ගච්‌ඡාම උපජ්‌ඣායස්‌ස සන්‌තිකං>
        text <සීහනාදං නදිස්‌සාම බුද්‌ධසෙට්‌ඨස්‌ස සම්‌මුඛා>
      text <176>
        text <යාය නො අනුකම්‌පාය අම්‌හෙ පබ්‌බාජයී මුනි>
        text <සො නො අත්‌ථො අනුප්‌පත්‌තො සබ්‌බසංයොජනක්‌ඛයොති>
      stand <… භරතො ථෙරො…>
    text <භාරද්‌වාජත්‌ථෙරගාථා>
      text <177>
        text <නදන්‌ති එවං සප්‌පඤ්‌ඤා සීහාව ගිරිගබ්‌භරෙ>
        text <වීරා විජිතසඞ්‌ගාමා ජෙත්‌වා මාරං සවාහනිං>
      text <178>
        text <සත්‌ථා ච පරිචිණ්‌ණො මෙ ධම්‌මො සඞ්‌ඝො ච පූජිතො>
        text <අහඤ්‌ච විත්‌තො සුමනො පුත්‌තං දිස්‌වා අනාසවන්‌ති>
      stand <… භාරද්‌වාජො ථෙරො…>
    text <කණ්‌හදින්‌නත්‌ථෙරගාථා>
      text <179>
        text <උපාසිතා සප්‌පුරිසා සුතා ධම්‌මා අභිණ්‌හසො>
        text <සුත්‌වාන පටිපජ්‌ජිස්‌සං අඤ්‌ජසං අමතොගධං>
      text <180>
        text <භවරාගහතස්‌ස මෙ සතො භවරාගො පුන මෙ න විජ්‌ජති>
        text <න චාහු න ච මෙ භවිස්‌සති න ච මෙ එතරහි විජ්‌ජතීති>
        text <උත්‌තරො භද්‌දජිත්‌ථෙරො සොභිතො වල්‌ලියො ඉසි>
        text <වීතසොකො ච යො ථෙරො පුණ්‌ණමාසො ච නන්‌දකො>
        text <භරතො භාරද්‌වාජො ච කණ්‌හදින්‌නො මහාමුනීති>
      stand <… කණ්‌හදින්‌නො ථෙරො…>
      stand <වග්‌ගො තතියො නිට්‌ඨිතො>
      text <තස්‌සුද්‌දානං>
  text <චතුත්‌ථවග්‌ගො>
    text <මිගසිරත්‌ථෙරගාථා>
      text <181>
        text <යතො අහං පබ්‌බජිතො සම්‌මාසම්‌බුද්‌ධසාසනෙ>
        text <විමුච්‌චමානො උග්‌ගච්‌ඡිං කාමධාතුං උපච්‌චගං>
      text <182>
        text <බ්‍රහ්‌මුනො පෙක්‌ඛමානස්‌ස තතො චිත්‌තං විමුච්‌චි මෙ>
        text <අකුප්‌පා මෙ විමුත්‌තීති සබ්‌බසංයොජනක්‌ඛයාති>
      stand <… මිගසිරො ථෙරො…>
    text <සිවකත්‌ථෙරගාථා>
      text <183>
        text <අනිච්‌චානි ගහකානි තත්‌ථ තත්‌ථ පුනප්‌පුනං>
        text <ගහකාරං ගවෙසන්‌තො දුක්‌ඛා ජාති පුනප්‌පුනං>
      text <184>
        text <ගහකාරක දිට්‌ඨොසි පුන ගෙහං න කාහසි>
        text <සබ්‌බා තෙ ඵාසුකා භග්‌ගා ථූණිකා ච විදාලිතා>
        text <විමරියාදිකතං චිත්‌තං ඉධෙව විධමිස්‌සතීති>
      stand <… සිවකො ථෙරො…>
    text <උපවාණත්‌ථෙරගාථා>
      text <185>
        text <අරහං සුගතො ලොකෙ වාතෙහාබාධිතො මුනි>
        text <සචෙ උණ්‌හොදකං අත්‌ථි මුනිනො දෙහි බ්‍රාහ්‌මණ>
      text <186>
        text <පූජිතො පූජනෙය්‍යානං සක්‌කරෙය්‍යාන සක්‌කතො>
        text <අපචිතොපචෙය්‍යානං තස්‌ස ඉච්‌ඡාමි හාතවෙති>
      stand <… උපවාණො ථෙරො…>
    text <ඉසිදින්‌නත්‌ථෙරගාථා>
      text <187>
        text <දිට්‌ඨා මයා ධම්‌මධරා උපාසකා කාමා අනිච්‌චා ඉති භාසමානා>
        text <සාරත්‌තරත්‌තා මණිකුණ්‌ඩලෙසු පුත්‌තෙසු දාරෙසු ච තෙ අපෙක්‌ඛා>
      text <188>
        text <අද්‌ධා න ජානන්‌ති යතොධ ධම්‌මං කාමා අනිච්‌චා ඉති චාපි ආහු>
        text <රාගඤ්‌ච තෙසං න බලත්‌ථි ඡෙත්‌තුං තස්‌මා සිතා පුත්‌තදාරං ධනඤ්‌චාති>
      stand <… ඉසිදින්‌නො ථෙරො…>
    text <සම්‌බුලකච්‌චානත්‌ථෙරගාථා>
      text <189>
        text <දෙවො ච වස්‌සති දෙවො ච ගළගළායති>
        text <එකකො චාහං භෙරවෙ බිලෙ විහරාමි>
        text <තස්‌ස මය්‌හං එකකස්‌ස භෙරවෙ බිලෙ විහරතො>
        text <නත්‌ථි භයං වා ඡම්‌භිතත්‌තං වා ලොමහංසො වා>
      text <190>
        text <ධම්‌මතා මමසා යස්‌ස මෙ එකකස්‌ස භෙරවෙ බිලෙ>
        text <විහරතො නත්‌ථි භයං වා ඡම්‌භිතත්‌තං වා ලොමහංසො වාති>
      stand <… සම්‌බුලකච්‌චානො ථෙරො…>
    text <නිතකත්‌ථෙරගාථා>
      text <191>
        text <කස්‌ස සෙලූපමං චිත්‌තං ඨිතං නානුපකම්‌පති>
        text <විරත්‌තං රජනීයෙසු කුප්‌පනීයෙ න කුප්‌පති>
        text <යස්‌සෙවං භාවිතං චිත්‌තං කුතො තං දුක්‌ඛමෙස්‌සති>
      text <192>
        text <මම සෙලූපමං චිත්‌තං ඨිතං නානුපකම්‌පති>
        text <විරත්‌තං රජනීයෙසු කුප්‌පනීයෙ න කුප්‌පති>
        text <මමෙවං භාවිතං චිත්‌තං කුතො මං දුක්‌ඛමෙස්‌සතීති>
      stand <… නිතකො ථෙරො…>
    text <සොණපොටිරියත්‌ථෙරගාථා>
      text <193>
        text <න තාව සුපිතුං හොති රත්‌ති නක්‌ඛත්‌තමාලිනී>
        text <පටිජග්‌ගිතුමෙවෙසා රත්‌ති හොති විජානතා>
      text <194>
        text <හත්‌ථික්‌ඛන්‌ධාවපතිතං කුඤ්‌ජරො චෙ අනුක්‌කමෙ>
        text <සඞ්‌ගාමෙ මෙ මතං සෙය්‍යො යඤ්‌චෙ ජීවෙ පරාජිතොති>
      stand <… සොණො පොටිරියො ථෙරො …>
    text <නිසභත්‌ථෙරගාථා>
      text <195>
        text <පඤ්‌ච කාමගුණෙ හිත්‌වා පියරූපෙ මනොරමෙ>
        text <සද්‌ධාය ඝරා නික්‌ඛම්‌ම දුක්‌ඛස්‌සන්‌තකරො භවෙ>
      text <196>
        text <නාභිනන්‌දාමි මරණං නාභිනන්‌දාමි ජීවිතං>
        text <කාලඤ්‌ච පටිකඞ්‌ඛාමි සම්‌පජානො පතිස්‌සතොති>
      stand <… නිසභො ථෙරො…>
    text <උසභත්‌ථෙරගාථා>
      text <197>
        text <අම්‌බපල්‌ලවසඞ්‌කාසං අංසෙ කත්‌වාන චීවරං>
        text <නිසින්‌නො හත්‌ථිගීවායං ගාමං පිණ්‌ඩාය පාවිසිං>
      text <198>
        text <හත්‌ථික්‌ඛන්‌ධතො ඔරුය්‌හ සංවෙගං අලභිං තදා>
        text <සොහං දිත්‌තො තදා සන්‌තො පත්‌තො මෙ ආසවක්‌ඛයොති>
      stand <… උසභො ථෙරො…>
    text <කප්‌පටකුරත්‌ථෙරගාථා>
      text <199>
        text <අයමිති කප්‌පටො කප්‌පටකුරො අච්‌ඡාය අතිභරිතාය>
        text <අමතඝටිකායං ධම්‌මකටමත්‌තො කතපදං ඣානානි ඔචෙතුං>
      text <200>
        text <මා ඛො ත්‌වං කප්‌පට පචාලෙසි මා ත්‌වං උපකණ්‌ණම්‌හි තාළෙස්‌සං>
        text <න හි ත්‌වං කප්‌පට මත්‌තමඤ්‌ඤාසි සඞ්‌ඝමජ්‌ඣම්‌හි පචලායමානොති>
        text <මිගසිරො සිවකො ච උපවානො ච පණ්‌ඩිතො>
        text <ඉසිදින්‌නො ච කච්‌චානො නිතකො ච මහාවසී>
        text <පොටිරියපුත්‌තො නිසභො උසභො කප්‌පටකුරොති>
      stand <… කප්‌පටකුරො ථෙරො…>
      stand <වග්‌ගො චතුත්‌ථො නිට්‌ඨිතො>
      text <තස්‌සුද්‌දානං>
  text <පඤ්‌චමවග්‌ගො>
    text <කුමාරකස්‌සපත්‌ථෙරගාථා>
      text <201>
        text <අහො බුද්‌ධා අහො ධම්‌මා අහො නො සත්‌ථු සම්‌පදා>
        text <යත්‌ථ එතාදිසං ධම්‌මං සාවකො සච්‌ඡිකාහිති>
      text <202>
        text <අසඞ්‌ඛෙය්‍යෙසු කප්‌පෙසු සක්‌කායාධිගතා අහූ>
        text <තෙසමයං පච්‌ඡිමකො චරිමොයං සමුස්‌සයො>
        text <ජාතිමරණසංසාරො නත්‌ථි දානි පුනබ්‌භවොති>
      stand <… කුමාරකස්‌සපො ථෙරො…>
    text <ධම්‌මපාලත්‌ථෙරගාථා>
      text <203>
        text <යො හවෙ දහරො භික්‌ඛු යුඤ්‌ජති බුද්‌ධසාසනෙ>
        text <ජාගරො ස හි සුත්‌තෙසු අමොඝං තස්‌ස ජීවිතං>
      text <204>
        text <තස්‌මා සද්‌ධඤ්‌ච සීලඤ්‌ච පසාදං ධම්‌මදස්‌සනං>
        text <අනුයුඤ්‌ජෙථ මෙධාවී සරං බුද්‌ධාන සාසනන්‌ති>
      stand <… ධම්‌මපාලො ථෙරො…>
    text <බ්‍රහ්‌මාලිත්‌ථෙරගාථා>
      text <205>
        text <කස්‌සින්‌ද්‍රියානි සමථඞ්‌ගතානි අස්‌සා යථා සාරථිනා සුදන්‌තා>
        text <පහීනමානස්‌ස අනාසවස්‌ස දෙවාපි කස්‌ස පිහයන්‌ති තාදිනොති>
      text <206>
        text <මය්‌හින්‌ද්‍රියානි සමථඞ්‌ගතානි අස්‌සා යථා සාරථිනා සුදන්‌තා>
        text <පහීනමානස්‌ස අනාසවස්‌ස දෙවාපි මය්‌හං පිහයන්‌ති තාදිනොති>
      stand <… බ්‍රහ්‌මාලි ථෙරො…>
    text <මොඝරාජත්‌ථෙරගාථා>
      text <207>
        text <ඡවිපාපක චිත්‌තභද්‌දක මොඝරාජ සතතං සමාහිතො>
        text <හෙමන්‌තිකසීතකාලරත්‌තියො භික්‌ඛු ත්‌වංසි කථං කරිස්‌සසි>
      text <208>
        text <සම්‌පන්‌නසස්‌සා මගධා කෙවලා ඉති මෙ සුතං>
        text <පලාලච්‌ඡන්‌නකො සෙය්‍යං යථඤ්‌ඤෙ සුඛජීවිනොති>
      stand <… මොඝරාජා ථෙරො…>
    text <විසාඛපඤ්‌චාලපුත්‌තත්‌ථෙරගාථා>
      text <209>
        text <න උක්‌ඛිපෙ නො ච පරික්‌ඛිපෙ පරෙ ඔක්‌ඛිපෙ පාරගතං න එරයෙ>
        text <න චත්‌තවණ්‌ණං පරිසාසු බ්‍යාහරෙ අනුද්‌ධතො සම්‌මිතභාණි සුබ්‌බතො>
      text <210>
        text <සුසුඛුමනිපුණත්‌ථදස්‌සිනා මතිකුසලෙන නිවාතවුත්‌තිනා>
        text <සංසෙවිතවුද්‌ධසීලිනා නිබ්‌බානං න හි තෙන දුල්‌ලභන්‌ති>
      stand <… විසාඛො පඤ්‌චාලපුත්‌තො ථෙරො …>
    text <චූළකත්‌ථෙරගාථා>
      text <211>
        text <නදන්‌ති මොරා සුසිඛා සුපෙඛුණා සුනීලගීවා සුමුඛා සුගජ්‌ජිනො>
        text <සුසද්‌දලා චාපි මහාමහී අයං සුබ්‍යාපිතම්‌බු සුවලාහකං නභං>
      text <212>
        text <සුකල්‌ලරූපො සුමනස්‌ස ඣායතං සුනික්‌කමො සාධු සුබුද්‌ධසාසනෙ>
        text <සුසුක්‌කසුක්‌කං නිපුණං සුදුද්‌දසං ඵුසාහි තං උත්‌තමමච්‌චුතං පදන්‌ති>
      stand <… චූළකො ථෙරො…>
    text <අනූපමත්‌ථෙරගාථා>
      text <213>
        text <නන්‌දමානාගතං චිත්‌තං සූලමාරොපමානකං>
        text <තෙන තෙනෙව වජසි යෙන සූලං කලිඞ්‌ගරං>
      text <214>
        text <තාහං චිත්‌තකලිං බ්‍රූමි තං බ්‍රූමි චිත්‌තදුබ්‌භකං>
        text <සත්‌ථා තෙ දුල්‌ලභො ලද්‌ධො මානත්‌ථෙ මං නියොජයීති>
      stand <… අනූපමො ථෙරො…>
    text <වජ්‌ජිතත්‌ථෙරගාථා>
      text <215>
        text <සංසරං දීඝමද්‌ධානං ගතීසු පරිවත්‌තිසං>
        text <අපස්‌සං අරියසච්‌චානි අන්‌ධභූතො පුථුජ්‌ජනො>
      text <216>
        text <තස්‌ස මෙ අප්‌පමත්‌තස්‌ස සංසාරා විනළීකතා>
        text <සබ්‌බා ගතී සමුච්‌ඡින්‌නා නත්‌ථි දානි පුනබ්‌භවොති>
      stand <… වජ්‌ජිතො ථෙරො…>
    text <සන්‌ධිතත්‌ථෙරගාථා>
      text <217>
        text <අස්‌සත්‌ථෙ හරිතොභාසෙ සංවිරූළ්‌හම්‌හි පාදපෙ>
        text <එකං බුද්‌ධගතං සඤ්‌ඤං අලභිත්‌ථං පතිස්‌සතො>
      text <218>
        text <එකතිංසෙ ඉතො කප්‌පෙ යං සඤ්‌ඤමලභිං තදා>
        text <තස්‌සා සඤ්‌ඤාය වාහසා පත්‌තො මෙ ආසවක්‌ඛයොති>
        text <කුමාරකස්‌සපො ථෙරො ධම්‌මපාලො ච බ්‍රහ්‌මාලි>
        text <මොඝරාජා විසාඛො ච චූළකො ච අනූපමො>
        text <වජ්‌ජිතො සන්‌ධිතො ථෙරො කිලෙසරජවාහනොති>
        text <ගාථාදුකනිපාතම්‌හි නවුති චෙව අට්‌ඨ ච>
        text <ථෙරා එකූනපඤ්‌ඤාසං භාසිතා නයකොවිදාති>
      stand <… සන්‌ධිතො ථෙරො…>
      stand <වග්‌ගො පඤ්‌චමො නිට්‌ඨිතො>
      text <තස්‌සුද්‌දානං>
      stand <දුකනිපාතො නිට්‌ඨිතො>
      text <තත්‍රුද්‌දානං>
