text <පඤ්‌චකනිපාතො>
  text <රාජදත්‌තත්‌ථෙරගාථා>
    text <315>
      text <භික්‌ඛු සිවථිකං ගන්‌ත්‌වා අද්‌දස ඉත්‌ථිමුජ්‌ඣිතං>
      text <අපවිද්‌ධං සුසානස්‌මිං ඛජ්‌ජන්‌තිං කිමිහී ඵුටං>
    text <316>
      text <යඤ්‌හි එකෙ ජිගුච්‌ඡන්‌ති මතං දිස්‌වාන පාපකං>
      text <කාමරාගො පාතුරහු අන්‌ධොව සවතී අහුං>
    text <317>
      text <ඔරං ඔදනපාකම්‌හා තම්‌හා ඨානා අපක්‌කමිං>
      text <සතිමා සම්‌පජානොහං එකමන්‌තං උපාවිසිං>
    text <318>
      text <තතො මෙ මනසීකාරො යොනිසො උදපජ්‌ජථ>
      text <ආදීනවො පාතුරහු නිබ්‌බිදා සමතිට්‌ඨථ>
    text <319>
      text <තතො චිත්‌තං විමුච්‌චි මෙ පස්‌ස ධම්‌මසුධම්‌මතං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
    stand <… රාජදත්‌තො ථෙරො…>
  text <සුභූතත්‌ථෙරගාථා>
    text <320>
      text <අයොගෙ යුඤ්‌ජමත්‌තානං පුරිසො කිච්‌චමිච්‌ඡකො>
      text <චරං චෙ නාධිගච්‌ඡෙය්‍ය තං මෙ දුබ්‌භගලක්‌ඛණං>
    text <321>
      text <අබ්‌බූළ්‌හං අඝගතං විජිතං එකඤ්‌චෙ ඔස්‌සජෙය්‍ය කලීව සියා>
      text <සබ්‌බානිපි චෙ ඔස්‌සජෙය්‍ය අන්‌ධොව සියා සමවිසමස්‌ස අදස්‌සනතො>
    text <322>
      text <යඤ්‌හි කයිරා තඤ්‌හි වදෙ යං න කයිරා න තං වදෙ>
      text <අකරොන්‌තං භාසමානං පරිජානන්‌ති පණ්‌ඩිතා>
    text <323>
      text <යථාපි රුචිරං පුප්‌ඵං වණ්‌ණවන්‌තං අගන්‌ධකං>
      text <එවං සුභාසිතා වාචා අඵලා හොති අකුබ්‌බතො>
    text <324>
      text <යථාපි රුචිරං පුප්‌ඵං වණ්‌ණවන්‌තං සුගන්‌ධකං>
      text <එවං සුභාසිතා වාචා සඵලා හොති කුබ්‌බතොති>
    stand <… සුභූතො ථෙරො…>
  text <ගිරිමානන්‌දත්‌ථෙරගාථා>
    text <325>
      text <වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා>
      text <තස්‌සං විහරාමි වූපසන්‌තො අථ චෙ පත්‌ථයසී පවස්‌ස දෙව>
    text <326>
      text <වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා>
      text <තස්‌සං විහරාමි සන්‌තචිත්‌තො අථ චෙ පත්‌ථයසී පවස්‌ස දෙව>
    text <327>
      text <වස්‌සති දෙවො…පෙ … තස්‌සං විහරාමි වීතරාගො…පෙ …>
    text <328>
      text <වස්‌සති දෙවො…පෙ … තස්‌සං විහරාමි වීතදොසො…පෙ …>
    text <329>
      text <වස්‌සති දෙවො…පෙ … තස්‌සං විහරාමි වීතමොහො>
      text <අථ චෙ පත්‌ථයසී පවස්‌ස දෙවාති>
    stand <… ගිරිමානන්‌දො ථෙරො…>
  text <සුමනත්‌ථෙරගාථා>
    text <330>
      text <යං පත්‌ථයානො ධම්‌මෙසු උපජ්‌ඣායො අනුග්‌ගහි>
      text <අමතං අභිකඞ්‌ඛන්‌තං කතං කත්‌තබ්‌බකං මයා>
    text <331>
      text <අනුප්‌පත්‌තො සච්‌ඡිකතො සයං ධම්‌මො අනීතිහො>
      text <විසුද්‌ධිඤාණො නික්‌කඞ්‌ඛො බ්‍යාකරොමි තවන්‌තිකෙ>
    text <332>
      text <පුබ්‌බෙනිවාසං ජානාමි දිබ්‌බචක්‌ඛු විසොධිතං>
      text <සදත්‌ථො මෙ අනුප්‌පත්‌තො කතං බුද්‌ධස්‌ස සාසනං>
    text <333>
      text <අප්‌පමත්‌තස්‌ස මෙ සික්‌ඛා සුස්‌සුතා තව සාසනෙ>
      text <සබ්‌බෙ මෙ ආසවා ඛීණා නත්‌ථි දානි පුනබ්‌භවො>
    text <334>
      text <අනුසාසි මං අරියවතා අනුකම්‌පි අනුග්‌ගහි>
      text <අමොඝො තුය්‌හමොවාදො අන්‌තෙවාසිම්‌හි සික්‌ඛිතොති>
    stand <… සුමනො ථෙරො…>
  text <වඩ්‌ඪත්‌ථෙරගාථා>
    text <335>
      text <සාධූ හි කිර මෙ මාතා පතොදං උපදංසයි>
      text <යස්‌සාහං වචනං සුත්‌වා අනුසිට්‌ඨො ජනෙත්‌තියා>
      text <ආරද්‌ධවීරියො පහිතත්‌තො පත්‌තො සම්‌බොධිමුත්‌තමං>
    text <336>
      text <අරහා දක්‌ඛිණෙය්‍යොම්‌හි තෙවිජ්‌ජො අමතද්‌දසො>
      text <ජෙත්‌වා නමුචිනො සෙනං විහරාමි අනාසවො>
    text <337>
      text <අජ්‌ඣත්‌තඤ්‌ච බහිද්‌ධා ච යෙ මෙ විජ්‌ජිංසු ආසවා>
      text <සබ්‌බෙ අසෙසා උච්‌ඡින්‌නා න ච උප්‌පජ්‌ජරෙ පුන>
    text <338>
      text <විසාරදා ඛො භගිනී එතමත්‌ථං අභාසයි>
      text <අපිහා නූන මයිපි වනථො තෙ න විජ්‌ජති>
    text <339>
      text <පරියන්‌තකතං දුක්‌ඛං අන්‌තිමොයං සමුස්‌සයො>
      text <ජාතිමරණසංසාරො නත්‌ථි දානි පුනබ්‌භවොති>
    stand <… වඩ්‌ඪො ථෙරො…>
  text <නදීකස්‌සපත්‌ථෙරගාථා>
    text <340>
      text <අත්‌ථාය වත මෙ බුද්‌ධො නදිං නෙරඤ්‌ජරං අගා>
      text <යස්‌සාහං ධම්‌මං සුත්‌වාන මිච්‌ඡාදිට්‌ඨිං විවජ්‌ජයිං>
    text <341>
      text <යජිං උච්‌චාවචෙ යඤ්‌ඤෙ අග්‌ගිහුත්‌තං ජුහිං අහං>
      text <එසා සුද්‌ධීති මඤ්‌ඤන්‌තො අන්‌ධභූතො පුථුජ්‌ජනො>
    text <342>
      text <දිට්‌ඨිගහනපක්‌ඛන්‌දො පරාමාසෙන මොහිතො>
      text <අසුද්‌ධිං මඤ්‌ඤිසං සුද්‌ධිං අන්‌ධභූතො අවිද්‌දසු>
    text <343>
      text <මිච්‌ඡාදිට්‌ඨි පහීනා මෙ භවා සබ්‌බෙ පදාලිතා>
      text <ජුහාමි දක්‌ඛිණෙය්‍යග්‌ගිං නමස්‌සාමි තථාගතං>
    text <344>
      text <මොහා සබ්‌බෙ පහීනා මෙ භවතණ්‌හා පදාලිතා>
      text <වික්‌ඛීණො ජාතිසංසාරො නත්‌ථි දානි පුනබ්‌භවොති>
    stand <… නදීකස්‌සපො ථෙරො…>
  text <ගයාකස්‌සපත්‌ථෙරගාථා>
    text <345>
      text <පාතො මජ්‌ඣන්‌හිකං සායං තික්‌ඛත්‌තුං දිවසස්‌සහං>
      text <ඔතරිං උදකං සොහං ගයාය ගයඵග්‌ගුයා>
    text <346>
      text <යං මයා පකතං පාපං පුබ්‌බෙ අඤ්‌ඤාසු ජාතිසු>
      text <තං දානීධ පවාහෙමි එවංදිට්‌ඨි පුරෙ අහුං>
    text <347>
      text <සුත්‌වා සුභාසිතං වාචං ධම්‌මත්‌ථසහිතං පදං>
      text <තථං යාථාවකං අත්‌ථං යොනිසො පච්‌චවෙක්‌ඛිසං>
    text <348>
      text <නින්‌හාතසබ්‌බපාපොම්‌හි නිම්‌මලො පයතො සුචි>
      text <සුද්‌ධො සුද්‌ධස්‌ස දායාදො පුත්‌තො බුද්‌ධස්‌ස ඔරසො>
    text <349>
      text <ඔගය්‌හට්‌ඨඞ්‌ගිකං සොතං සබ්‌බපාපං පවාහයිං>
      text <තිස්‌සො විජ්‌ජා අජ්‌ඣගමිං කතං බුද්‌ධස්‌ස සාසනන්‌ති>
    stand <… ගයාකස්‌සපො ථෙරො…>
  text <වක්‌කලිත්‌ථෙරගාථා>
    text <350>
      text <වාතරොගාභිනීතො ත්‌වං විහරං කානනෙ වනෙ>
      text <පවිට්‌ඨගොචරෙ ලූඛෙ කථං භික්‌ඛු කරිස්‌සසි>
    text <351>
      text <පීතිසුඛෙන විපුලෙන ඵරමානො සමුස්‌සයං>
      text <ලූඛම්‌පි අභිසම්‌භොන්‌තො විහරිස්‌සාමි කානනෙ>
    text <352>
      text <භාවෙන්‌තො සතිපට්‌ඨානෙ ඉන්‌ද්‍රියානි බලානි ච>
      text <බොජ්‌ඣඞ්‌ගානි ච භාවෙන්‌තො විහරිස්‌සාමි කානනෙ>
    text <353>
      text <ආරද්‌ධවීරියෙ පහිතත්‌තෙ නිච්‌චං දළ්‌හපරක්‌කමෙ>
      text <සමග්‌ගෙ සහිතෙ දිස්‌වා විහරිස්‌සාමි කානනෙ>
    text <354>
      text <අනුස්‌සරන්‌තො සම්‌බුද්‌ධං අග්‌ගං දන්‌තං සමාහිතං>
      text <අතන්‌දිතො රත්‌තින්‌දිවං විහරිස්‌සාමි කානනෙති>
    stand <… වක්‌කලිත්‌ථෙරො…>
  text <විජිතසෙනත්‌ථෙරගාථා>
    text <355>
      text <ඔලග්‌ගෙස්‌සාමි තෙ චිත්‌ත ආණිද්‌වාරෙව හත්‌ථිනං>
      text <න තං පාපෙ නියොජෙස්‌සං කාමජාල සරීරජ>
    text <356>
      text <ත්‌වං ඔලග්‌ගො න ගච්‌ඡසි ද්‌වාරවිවරං ගජොව අලභන්‌තො>
      text <න ච චිත්‌තකලි පුනප්‌පුනං පසක්‌ක පාපරතො චරිස්‌සසි>
    text <357>
      text <යථා කුඤ්‌ජරං අදන්‌තං නවග්‌ගහමඞ්‌කුසග්‌ගහො>
      text <බලවා ආවත්‌තෙති අකාමං එවං ආවත්‌තයිස්‌සං තං>
    text <358>
      text <යථා වරහයදමකුසලො සාරථි පවරො දමෙති ආජඤ්‌ඤං>
      text <එවං දමයිස්‌සං තං පතිට්‌ඨිතො පඤ්‌චසු බලෙසු>
    text <359>
      text <සතියා තං නිබන්‌ධිස්‌සං පයුත්‌තො තෙ දමෙස්‌සාමි>
      text <වීරියධුරනිග්‌ගහිතො න යිතො දූරං ගමිස්‌සසෙ චිත්‌තාති>
    stand <… විජිතසෙනො ථෙරො…>
  text <යසදත්‌තත්‌ථෙරගාථා>
    text <360>
      text <උපාරම්‌භචිත්‌තො දුම්‌මෙධො සුණාති ජිනසාසනං>
      text <ආරකා හොති සද්‌ධම්‌මා නභසො පථවී යථා>
    text <361>
      text <උපාරම්‌භචිත්‌තො දුම්‌මෙධො සුණාති ජිනසාසනං>
      text <පරිහායති සද්‌ධම්‌මා කාළපක්‌ඛෙව චන්‌දිමා>
    text <362>
      text <උපාරම්‌භචිත්‌තො දුම්‌මෙධො සුණාති ජිනසාසනං>
      text <පරිසුස්‌සති සද්‌ධම්‌මෙ මච්‌ඡො අප්‌පොදකෙ යථා>
    text <363>
      text <උපාරම්‌භචිත්‌තො දුම්‌මෙධො සුණාති ජිනසාසනං>
      text <න විරූහති සද්‌ධම්‌මෙ ඛෙත්‌තෙ බීජංව පූතිකං>
    text <364>
      text <යො ච තුට්‌ඨෙන චිත්‌තෙන සුණාති ජිනසාසනං>
      text <ඛෙපෙත්‌වා ආසවෙ සබ්‌බෙ සච්‌ඡිකත්‌වා අකුප්‌පතං>
      text <පප්‌පුය්‍ය පරමං සන්‌තිං පරිනිබ්‌බාතිනාසවොති>
    stand <… යසදත්‌තො ථෙරො…>
  text <සොණකුටිකණ්‌ණත්‌ථෙරගාථා>
    text <365>
      text <උපසම්‌පදා ච මෙ ලද්‌ධා විමුත්‌තො චම්‌හි අනාසවො>
      text <සො ච මෙ භගවා දිට්‌ඨො විහාරෙ ච සහාවසිං>
    text <366>
      text <බහුදෙව රත්‌තිං භගවා අබ්‌භොකාසෙතිනාමයි>
      text <විහාරකුසලො සත්‌ථා විහාරං පාවිසී තදා>
    text <367>
      text <සන්‌ථරිත්‌වාන සඞ්‌ඝාටිං සෙය්‍යං කප්‌පෙසි ගොතමො>
      text <සීහො සෙලගුහායංව පහීනභයභෙරවො>
    text <368>
      text <තතො කල්‍යාණවාක්‌කරණො සම්‌මාසම්‌බුද්‌ධසාවකො>
      text <සොණො අභාසි සද්‌ධම්‌මං බුද්‌ධසෙට්‌ඨස්‌ස සම්‌මුඛා>
    text <369>
      text <පඤ්‌චක්‌ඛන්‌ධෙ පරිඤ්‌ඤාය භාවයිත්‌වාන අඤ්‌ජසං>
      text <පප්‌පුය්‍ය පරමං සන්‌තිං පරිනිබ්‌බිස්‌සත්‍යනාසවොති>
    stand <… සොණො කුටිකණ්‌ණථෙරො…>
  text <කොසියත්‌ථෙරගාථා>
    text <370>
      text <යො වෙ ගරූනං වචනඤ්‌ඤු ධීරො වසෙ ච තම්‌හි ජනයෙථ පෙමං>
      text <සො භත්‌තිමා නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස>
    text <371>
      text <යං ආපදා උප්‌පතිතා උළාරා නක්‌ඛම්‌භයන්‌තෙ පටිසඞ්‌ඛයන්‌තං>
      text <සො ථාමවා නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස>
    text <372>
      text <යො වෙ සමුද්‌දොව ඨිතො අනෙජො ගම්‌භීරපඤ්‌ඤො නිපුණත්‌ථදස්‌සී>
      text <අසංහාරියො නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස>
    text <373>
      text <බහුස්‌සුතො ධම්‌මධරො ච හොති ධම්‌මස්‌ස හොති අනුධම්‌මචාරී>
      text <සො තාදිසො නාම ච හොති පණ්‌ඩිතො ඤත්‌වා ච ධම්‌මෙසු විසෙසි අස්‌ස>
    text <374>
      text <අත්‌ථඤ්‌ච යො ජානාති භාසිතස්‌ස අත්‌ථඤ්‌ච ඤත්‌වාන තථා කරොති>
      text <අත්‌ථන්‌තරො නාම ස හොති පණ්‌ඩිතො ඤත්‌වා ච ධම්‌මෙසු විසෙසි අස්‌සාති>
      text <රාජදත්‌තො සුභූතො ච ගිරිමානන්‌දසුමනා>
      text <වඩ්‌ඪො ච කස්‌සපො ථෙරො ගයාකස්‌සපවක්‌කලී>
      text <විජිතො යසදත්‌තො ච සොණො කොසියසව්‌හයො>
      text <සට්‌ඨි ච පඤ්‌ච ගාථායො ථෙරා ච එත්‌ථ ද්‌වාදසාති>
    stand <… කොසියො ථෙරො…>
    stand <පඤ්‌චකනිපාතො නිට්‌ඨිතො>
    text <තත්‍රුද්‌දානං>
