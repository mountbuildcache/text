text <ඡක්‌කනිපාතො>
  text <උරුවෙළකස්‌සපත්‌ථෙරගාථා>
    text <375>
      text <දිස්‌වාන පාටිහීරානි ගොතමස්‌ස යසස්‌සිනො>
      text <න තාවාහං පණිපතිං ඉස්‌සාමානෙන වඤ්‌චිතො>
    text <376>
      text <මම සඞ්‌කප්‌පමඤ්‌ඤාය චොදෙසි නරසාරථි>
      text <තතො මෙ ආසි සංවෙගො අබ්‌භුතො ලොමහංසනො>
    text <377>
      text <පුබ්‌බෙ ජටිලභූතස්‌ස යා මෙ සිද්‌ධි පරිත්‌තිකා>
      text <තාහං තදා නිරාකත්‌වා පබ්‌බජිං ජිනසාසනෙ>
    text <378>
      text <පුබ්‌බෙ යඤ්‌ඤෙන සන්‌තුට්‌ඨො කාමධාතුපුරක්‌ඛතො>
      text <පච්‌ඡා රාගඤ්‌ච දොසඤ්‌ච මොහඤ්‌චාපි සමූහනිං>
    text <379>
      text <පුබ්‌බෙනිවාසං ජානාමි දිබ්‌බචක්‌ඛු විසොධිතං>
      text <ඉද්‌ධිමා පරචිත්‌තඤ්‌ඤූ දිබ්‌බසොතඤ්‌ච පාපුණිං>
    text <380>
      text <යස්‌ස චත්‌ථාය පබ්‌බජිතො අගාරස්‌මානගාරියං>
      text <සො මෙ අත්‌ථො අනුප්‌පත්‌තො සබ්‌බසංයොජනක්‌ඛයොති>
    stand <… උරුවෙළකස්‌සපො ථෙරො…>
  text <තෙකිච්‌ඡකාරිත්‌ථෙරගාථා>
    text <381>
      text <අතිහිතා වීහි ඛලගතා සාලී>
      text <න ච ලභෙ පිණ්‌ඩං කථමහං කස්‌සං>
    text <382>
      text <බුද්‌ධමප්‌පමෙය්‍යං අනුස්‌සර පසන්‌නො>
      text <පීතියා ඵුටසරීරො හොහිසි සතතමුදග්‌ගො>
    text <383>
      text <ධම්‌මමප්‌පමෙය්‍යං අනුස්‌සර පසන්‌නො>
      text <පීතියා ඵුටසරීරො හොහිසි සතතමුදග්‌ගො>
    text <384>
      text <සඞ්‌ඝමප්‌පමෙය්‍යං අනුස්‌සර පසන්‌නො>
      text <පීතියා ඵුටසරීරො හොහිසි සතතමුදග්‌ගො>
    text <385>
      text <අබ්‌භොකාසෙ විහරසි සීතා හෙමන්‌තිකා ඉමා රත්‍යො>
      text <මා සීතෙන පරෙතො විහඤ්‌ඤිත්‌ථො පවිස ත්‌වං විහාරං ඵුසිතග්‌ගළං>
    text <386>
      text <ඵුසිස්‌සං චතස්‌සො අප්‌පමඤ්‌ඤායො තාහි ච සුඛිතො විහරිස්‌සං>
      text <නාහං සීතෙන විහඤ්‌ඤිස්‌සං අනිඤ්‌ජිතො විහරන්‌තොති>
    stand <… තෙකිච්‌ඡකාරී ථෙරො…>
  text <මහානාගත්‌ථෙරගාථා>
    text <387>
      text <යස්‌ස සබ්‍රහ්‌මචාරීසු ගාරවො නූපලබ්‌භති>
      text <පරිහායති සද්‌ධම්‌මා මච්‌ඡො අප්‌පොදකෙ යථා>
    text <388>
      text <යස්‌ස සබ්‍රහ්‌මචාරීසු ගාරවො නූපලබ්‌භති>
      text <න විරූහති සද්‌ධම්‌මෙ ඛෙත්‌තෙ බීජංව පූතිකං>
    text <389>
      text <යස්‌ස සබ්‍රහ්‌මචාරීසු ගාරවො නූපලබ්‌භති>
      text <ආරකා හොති නිබ්‌බානා ධම්‌මරාජස්‌ස සාසනෙ>
    text <390>
      text <යස්‌ස සබ්‍රහ්‌මචාරීසු ගාරවො උපලබ්‌භති>
      text <න විහායති සද්‌ධම්‌මා මච්‌ඡො බව්‌හොදකෙ යථා>
    text <391>
      text <යස්‌ස සබ්‍රහ්‌මචාරීසු ගාරවො උපලබ්‌භති>
      text <සො විරූහති සද්‌ධම්‌මෙ ඛෙත්‌තෙ බීජංව භද්‌දකං>
    text <392>
      text <යස්‌ස සබ්‍රහ්‌මචාරීසු ගාරවො උපලබ්‌භති>
      text <සන්‌තිකෙ හොති නිබ්‌බානං ධම්‌මරාජස්‌ස සාසනෙති>
    stand <… මහානාගො ථෙරො…>
  text <කුල්‌ලත්‌ථෙරගාථා>
    text <393>
      text <කුල්‌ලො සිවථිකං ගන්‌ත්‌වා අද්‌දස ඉත්‌ථිමුජ්‌ඣිතං>
      text <අපවිද්‌ධං සුසානස්‌මිං ඛජ්‌ජන්‌තිං කිමිහී ඵුටං>
    text <394>
      text <ආතුරං අසුචිං පූතිං පස්‌ස කුල්‌ල සමුස්‌සයං>
      text <උග්‌ඝරන්‌තං පග්‌ඝරන්‌තං බාලානං අභිනන්‌දිතං>
    text <395>
      text <ධම්‌මාදාසං ගහෙත්‌වාන ඤාණදස්‌සනපත්‌තියා>
      text <පච්‌චවෙක්‌ඛිං ඉමං කායං තුච්‌ඡං සන්‌තරබාහිරං>
    text <396>
      text <යථා ඉදං තථා එතං යථා එතං තථා ඉදං>
      text <යථා අධො තථා උද්‌ධං යථා උද්‌ධං තථා අධො>
    text <397>
      text <යථා දිවා තථා රත්‌තිං යථා රත්‌තිං තථා දිවා>
      text <යථා පුරෙ තථා පච්‌ඡා යථා පච්‌ඡා තථා පුරෙ>
    text <398>
      text <පඤ්‌චඞ්‌ගිකෙන තුරියෙන න රතී හොති තාදිසී>
      text <යථා එකග්‌ගචිත්‌තස්‌ස සම්‌මා ධම්‌මං විපස්‌සතොති>
    stand <… කුල්‌ලො ථෙරො…>
  text <මාලුක්‍යපුත්‌තත්‌ථෙරගාථා>
    text <399>
      text <මනුජස්‌ස පමත්‌තචාරිනො තණ්‌හා වඩ්‌ඪති මාලුවා විය>
      text <සො ප්‌ලවතී හුරා හුරං ඵලමිච්‌ඡංව වනස්‌මි වානරො>
    text <400>
      text <යං එසා සහතෙ ජම්‌මී තණ්‌හා ලොකෙ විසත්‌තිකා>
      text <සොකා තස්‌ස පවඩ්‌ඪන්‌ති අභිවට්‌ඨංව බීරණං>
    text <401>
      text <යො චෙතං සහතෙ ජම්‌මිං තණ්‌හං ලොකෙ දුරච්‌චයං>
      text <සොකා තම්‌හා පපතන්‌ති උදබින්‌දූව පොක්‌ඛරා>
    text <402>
      text <තං වො වදාමි භද්‌දං වො යාවන්‌තෙත්‌ථ සමාගතා>
      text <තණ්‌හාය මූලං ඛණථ උසීරත්‌ථොව බීරණං>
      text <මා වො නළංව සොතොව මාරො භඤ්‌ජි පුනප්‌පුනං>
    text <403>
      text <කරොථ බුද්‌ධවචනං ඛණො වො මා උපච්‌චගා>
      text <ඛණාතීතා හි සොචන්‌ති නිරයම්‌හි සමප්‌පිතා>
    text <404>
      text <පමාදො රජො පමාදො පමාදානුපතිතො රජො>
      text <අප්‌පමාදෙන විජ්‌ජාය අබ්‌බහෙ සල්‌ලමත්‌තනොති>
    stand <… මාලුක්‍යපුත්‌තො ථෙරො…>
  text <සප්‌පදාසත්‌ථෙරගාථා>
    text <405>
      text <පණ්‌ණවීසතිවස්‌සානි යතො පබ්‌බජිතො අහං>
      text <අච්‌ඡරාසඞ්‌ඝාතමත්‌තම්‌පි චෙතොසන්‌තිමනජ්‌ඣගං>
    text <406>
      text <අලද්‌ධා චිත්‌තස්‌සෙකග්‌ගං කාමරාගෙන අට්‌ටිතො>
      text <බාහා පග්‌ගය්‌හ කන්‌දන්‌තො විහාරා උපනික්‌ඛමිං>
    text <407>
      text <සත්‌ථං වා ආහරිස්‌සාමි කො අත්‌ථො ජීවිතෙන මෙ>
      text <කථං හි සික්‌ඛං පච්‌චක්‌ඛං කාලං කුබ්‌බෙථ මාදිසො>
    text <408>
      text <තදාහං ඛුරමාදාය මඤ්‌චකම්‌හි උපාවිසිං>
      text <පරිනීතො ඛුරො ආසි ධමනිං ඡෙත්‌තුමත්‌තනො>
    text <409>
      text <තතො මෙ මනසීකාරො යොනිසො උදපජ්‌ජථ>
      text <ආදීනවො පාතුරහු නිබ්‌බිදා සමතිට්‌ඨථ>
    text <410>
      text <තතො චිත්‌තං විමුච්‌චි මෙ පස්‌ස ධම්‌මසුධම්‌මතං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
    stand <… සප්‌පදාසො ථෙරො…>
  text <කාතියානත්‌ථෙරගාථා>
    text <411>
      text <උට්‌ඨෙහි නිසීද කාතියාන මා නිද්‌දාබහුලො අහු ජාගරස්‌සු>
      text <මා තං අලසං පමත්‌තබන්‌ධු කූටෙනෙව ජිනාතු මච්‌චුරාජා>
    text <412>
      text <සෙය්‍යථාපි මහාසමුද්‌දවෙගො එවං ජාතිජරාතිවත්‌තතෙ තං>
      text <සො කරොහි සුදීපමත්‌තනො ත්‌වං න හි තාණං තව විජ්‌ජතෙව අඤ්‌ඤං>
    text <413>
      text <සත්‌ථා හි විජෙසි මග්‌ගමෙතං සඞ්‌ගා ජාතිජරාභයා අතීතං>
      text <පුබ්‌බාපරරත්‌තමප්‌පමත්‌තො අනුයුඤ්‌ජස්‌සු දළ්‌හං කරොහි යොගං>
    text <414>
      text <පුරිමානි පමුඤ්‌ච බන්‌ධනානි සඞ්‌ඝාටිඛුරමුණ්‌ඩභික්‌ඛභොජී>
      text <මා ඛිඩ්‌ඩාරතිඤ්‌ච මා නිද්‌දං අනුයුඤ්‌ජිත්‌ථ ඣාය කාතියාන>
    text <415>
      text <ඣායාහි ජිනාහි කාතියාන යොගක්‌ඛෙමපථෙසු කොවිදොසි>
      text <පප්‌පුය්‍ය අනුත්‌තරං විසුද්‌ධිං පරිනිබ්‌බාහිසි වාරිනාව ජොති>
    text <416>
      text <පජ්‌ජොතකරො පරිත්‌තරංසො වාතෙන විනම්‍යතෙ ලතාව>
      text <එවම්‌පි තුවං අනාදියානො මාරං ඉන්‌දසගොත්‌ත නිද්‌ධුනාහි>
      text <සො වෙදයිතාසු වීතරාගො කාලං කඞ්‌ඛ ඉධෙව සීතිභූතොති>
    stand <… කාතියානො ථෙරො…>
  text <මිගජාලත්‌ථෙරගාථා>
    text <417>
      text <සුදෙසිතො චක්‌ඛුමතා බුද්‌ධෙනාදිච්‌චබන්‌ධුනා>
      text <සබ්‌බසංයොජනාතීතො සබ්‌බවට්‌ටවිනාසනො>
    text <418>
      text <නිය්‍යානිකො උත්‌තරණො තණ්‌හාමූලවිසොසනො>
      text <විසමූලං ආඝාතනං ඡෙත්‌වා පාපෙති නිබ්‌බුතිං>
    text <419>
      text <අඤ්‌ඤාණමූලභෙදාය කම්‌මයන්‌තවිඝාටනො>
      text <විඤ්‌ඤාණානං පරිග්‌ගහෙ ඤාණවජිරනිපාතනො>
    text <420>
      text <වෙදනානං විඤ්‌ඤාපනො උපාදානප්‌පමොචනො>
      text <භවං අඞ්‌ගාරකාසුංව ඤාණෙන අනුපස්‌සනො>
    text <421>
      text <මහාරසො සුගම්‌භීරො ජරාමච්‌චුනිවාරණො>
      text <අරියො අට්‌ඨඞ්‌ගිකො මග්‌ගො දුක්‌ඛූපසමනො සිවො>
    text <422>
      text <කම්‌මං කම්‌මන්‌ති ඤත්‌වාන විපාකඤ්‌ච විපාකතො>
      text <පටිච්‌චුප්‌පන්‌නධම්‌මානං යථාවාලොකදස්‌සනො>
      text <මහාඛෙමඞ්‌ගමො සන්‌තො පරියොසානභද්‌දකොති>
    stand <… මිගජාලො ථෙරො…>
  text <පුරොහිතපුත්‌තජෙන්‌තත්‌ථෙරගාථා>
    text <423>
      text <ජාතිමදෙන මත්‌තොහං භොගඉස්‌සරියෙන ච>
      text <සණ්‌ඨානවණ්‌ණරූපෙන මදමත්‌තො අචාරිහං>
    text <424>
      text <නාත්‌තනො සමකං කඤ්‌චි අතිරෙකං ච මඤ්‌ඤිසං>
      text <අතිමානහතො බාලො පත්‌ථද්‌ධො උස්‌සිතද්‌ධජො>
    text <425>
      text <මාතරං පිතරඤ්‌චාපි අඤ්‌ඤෙපි ගරුසම්‌මතෙ>
      text <න කඤ්‌චි අභිවාදෙසිං මානත්‌ථද්‌ධො අනාදරො>
    text <426>
      text <දිස්‌වා විනායකං අග්‌ගං සාරථීනං වරුත්‌තමං>
      text <තපන්‌තමිව ආදිච්‌චං භික්‌ඛුසඞ්‌ඝපුරක්‌ඛතං>
    text <427>
      text <මානං මදඤ්‌ච ඡඩ්‌ඩෙත්‌වා විප්‌පසන්‌නෙන චෙතසා>
      text <සිරසා අභිවාදෙසිං සබ්‌බසත්‌තානමුත්‌තමං>
    text <428>
      text <අතිමානො ච ඔමානො පහීනා සුසමූහතා>
      text <අස්‌මිමානො සමුච්‌ඡින්‌නො සබ්‌බෙ මානවිධා හතාති>
    stand <… ජෙන්‌තො පුරොහිතපුත්‌තො ථෙරො…>
  text <සුමනත්‌ථෙරගාථා>
    text <429>
      text <යදා නවො පබ්‌බජිතො ජාතියා සත්‌තවස්‌සිකො>
      text <ඉද්‌ධියා අභිභොත්‌වාන පන්‌නගින්‌දං මහිද්‌ධිකං>
    text <430>
      text <උපජ්‌ඣායස්‌ස උදකං අනොතත්‌තා මහාසරා>
      text <ආහරාමි තතො දිස්‌වා මං සත්‌ථා එතදබ්‍රවි>
    text <431>
      text <සාරිපුත්‌ත ඉමං පස්‌ස ආගච්‌ඡන්‌තං කුමාරකං>
      text <උදකකුම්‌භමාදාය අජ්‌ඣත්‌තං සුසමාහිතං>
    text <432>
      text <පාසාදිකෙන වත්‌තෙන කල්‍යාණඉරියාපථො>
      text <සාමණෙරොනුරුද්‌ධස්‌ස ඉද්‌ධියා ච විසාරදො>
    text <433>
      text <ආජානීයෙන ආජඤ්‌ඤො සාධුනා සාධුකාරිතො>
      text <විනීතො අනුරුද්‌ධෙන කතකිච්‌චෙන සික්‌ඛිතො>
    text <434>
      text <සො පත්‌වා පරමං සන්‌තිං සච්‌ඡිකත්‌වා අකුප්‌පතං>
      text <සාමණෙරො ස සුමනො මා මං ජඤ්‌ඤාති ඉච්‌ඡතීති>
    stand <… සුමනො ථෙරො…>
  text <න්‌හාතකමුනිත්‌ථෙරගාථා>
    text <435>
      text <වාතරොගාභිනීතො ත්‌වං විහරං කානනෙ වනෙ>
      text <පවිද්‌ධගොචරෙ ලූඛෙ කථං භික්‌ඛු කරිස්‌සසි>
    text <436>
      text <පීතිසුඛෙන විපුලෙන ඵරිත්‌වාන සමුස්‌සයං>
      text <ලූඛම්‌පි අභිසම්‌භොන්‌තො විහරිස්‌සාමි කානනෙ>
    text <437>
      text <භාවෙන්‌තො සත්‌ත බොජ්‌ඣඞ්‌ගෙ ඉන්‌ද්‍රියානි බලානි ච>
      text <ඣානසොඛුම්‌මසම්‌පන්‌නො විහරිස්‌සං අනාසවො>
    text <438>
      text <විප්‌පමුත්‌තං කිලෙසෙහි සුද්‌ධචිත්‌තං අනාවිලං>
      text <අභිණ්‌හං පච්‌චවෙක්‌ඛන්‌තො විහරිස්‌සං අනාසවො>
    text <439>
      text <අජ්‌ඣත්‌තඤ්‌ච බහිද්‌ධා ච යෙ මෙ විජ්‌ජිංසු ආසවා>
      text <සබ්‌බෙ අසෙසා උච්‌ඡින්‌නා න ච උප්‌පජ්‌ජරෙ පුන>
    text <440>
      text <පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා>
      text <දුක්‌ඛක්‌ඛයො අනුප්‌පත්‌තො නත්‌ථි දානි පුනබ්‌භවොති>
    stand <… න්‌හාතකමුනිත්‌ථෙරො…>
  text <බ්‍රහ්‌මදත්‌තත්‌ථෙරගාථා>
    text <441>
      text <අක්‌කොධස්‌ස කුතො කොධො දන්‌තස්‌ස සමජීවිනො>
      text <සම්‌මදඤ්‌ඤා විමුත්‌තස්‌ස උපසන්‌තස්‌ස තාදිනො>
    text <442>
      text <තස්‌සෙව තෙන පාපියො යො කුද්‌ධං පටිකුජ්‌ඣති>
      text <කුද්‌ධං අප්‌පටිකුජ්‌ඣන්‌තො සඞ්‌ගාමං ජෙති දුජ්‌ජයං>
    text <443>
      text <උභින්‌නමත්‌ථං චරති අත්‌තනො ච පරස්‌ස ච>
      text <පරං සඞ්‌කුපිතං ඤත්‌වා යො සතො උපසම්‌මති>
    text <444>
      text <උභින්‌නං තිකිච්‌ඡන්‌තං තං අත්‌තනො ච පරස්‌ස ච>
      text <ජනා මඤ්‌ඤන්‌ති බාලොති යෙ ධම්‌මස්‌ස අකොවිදා>
    text <445>
      text <උප්‌පජ්‌ජෙ තෙ සචෙ කොධො ආවජ්‌ජ කකචූපමං>
      text <උප්‌පජ්‌ජෙ චෙ රසෙ තණ්‌හා පුත්‌තමංසූපමං සර>
    text <446>
      text <සචෙ ධාවති චිත්‌තං තෙ කාමෙසු ච භවෙසු ච>
      text <ඛිප්‌පං නිග්‌ගණ්‌හ සතියා කිට්‌ඨාදං විය දුප්‌පසුන්‌ති>
    stand <… බ්‍රහ්‌මදත්‌තො ථෙරො…>
  text <සිරිමණ්‌ඩත්‌ථෙරගාථා>
    text <447>
      text <ඡන්‌නමතිවස්‌සති විවටං නාතිවස්‌සති>
      text <තස්‌මා ඡන්‌නං විවරෙථ එවං තං නාතිවස්‌සති>
    text <448>
      text <මච්‌චුනාබ්‌භහතො ලොකො ජරාය පරිවාරිතො>
      text <තණ්‌හාසල්‌ලෙන ඔතිණ්‌ණො ඉච්‌ඡාධූපායිතො සදා>
    text <449>
      text <මච්‌චුනාබ්‌භහතො ලොකො පරික්‌ඛිත්‌තො ජරාය ච>
      text <හඤ්‌ඤති නිච්‌චමත්‌තාණො පත්‌තදණ්‌ඩොව තක්‌කරො>
    text <450>
      text <ආගච්‌ඡන්‌තග්‌ගිඛන්‌ධාව මච්‌චු බ්‍යාධි ජරා තයො>
      text <පච්‌චුග්‌ගන්‌තුං බලං නත්‌ථි ජවො නත්‌ථි පලායිතුං>
    text <451>
      text <අමොඝං දිවසං කයිරා අප්‌පෙන බහුකෙන වා>
      text <යං යං විජහතෙ රත්‌තිං තදූනං තස්‌ස ජීවිතං>
    text <452>
      text <චරතො තිට්‌ඨතො වාපි ආසීනසයනස්‌ස වා>
      text <උපෙති චරිමා රත්‌ති න තෙ කාලො පමජ්‌ජිතුන්‌ති>
    stand <… සිරිමණ්‌ඩො ථෙරො…>
  text <සබ්‌බකාමිත්‌ථෙරගාථා>
    text <453>
      text <ද්‌විපාදකොයං අසුචි දුග්‌ගන්‌ධො පරිහීරති>
      text <නානාකුණපපරිපූරො විස්‌සවන්‌තො තතො තතො>
    text <454>
      text <මිගං නිලීනං කූටෙන බළිසෙනෙව අම්‌බුජං>
      text <වානරං විය ලෙපෙන බාධයන්‌ති පුථුජ්‌ජනං>
    text <455>
      text <රූපා සද්‌දා රසා ගන්‌ධා ඵොට්‌ඨබ්‌බා ච මනොරමා>
      text <පඤ්‌ච කාමගුණා එතෙ ඉත්‌ථිරූපස්‌මි දිස්‌සරෙ>
    text <456>
      text <යෙ එතා උපසෙවන්‌ති රත්‌තචිත්‌තා පුථුජ්‌ජනා>
      text <වඩ්‌ඪෙන්‌ති කටසිං ඝොරං ආචිනන්‌ති පුනබ්‌භවං>
    text <457>
      text <යො චෙතා පරිවජ්‌ජෙති සප්‌පස්‌සෙව පදා සිරො>
      text <සොමං විසත්‌තිකං ලොකෙ සතො සමතිවත්‌තති>
    text <458>
      text <කාමෙස්‌වාදීනවං දිස්‌වා නෙක්‌ඛම්‌මං දට්‌ඨු ඛෙමතො>
      text <නිස්‌සටො සබ්‌බකාමෙහි පත්‌තො මෙ ආසවක්‌ඛයොති>
      text <උරුවෙළකස්‌සපො ච ථෙරො තෙකිච්‌ඡකාරි ච>
      text <මහානාගො ච කුල්‌ලො ච මාලුක්‍යො සප්‌පදාසකො>
      text <කාතියානො මිගජාලො ජෙන්‌තො සුමනසව්‌හයො>
      text <න්‌හාතමුනි බ්‍රහ්‌මදත්‌තො සිරිමණ්‌ඩො සබ්‌බකාමී ච>
      text <ගාථායො චතුරාසීති ථෙරා චෙත්‌ථ චතුද්‌දසාති>
    stand <… සබ්‌බකාමිත්‌ථෙරො…>
    stand <ඡක්‌කනිපාතො නිට්‌ඨිතො>
    text <තත්‍රුද්‌දානං>
