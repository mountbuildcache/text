text <චුද්‌දසකනිපාතො>
  text <ඛදිරවනියරෙවතත්‌ථෙරගාථා>
    text <645>
      text <යදා අහං පබ්‌බජිතො අගාරස්‌මානගාරියං>
      text <නාභිජානාමි සඞ්‌කප්‌පං අනරියං දොසසංහිතං>
    text <646>
      text <ඉමෙ හඤ්‌ඤන්‌තු වජ්‌ඣන්‌තු දුක්‌ඛං පප්‌පොන්‌තු පාණිනො>
      text <සඞ්‌කප්‌පං නාභිජානාමි ඉමස්‌මිං දීඝමන්‌තරෙ>
    text <647>
      text <මෙත්‌තඤ්‌ච අභිජානාමි අප්‌පමාණං සුභාවිතං>
      text <අනුපුබ්‌බං පරිචිතං යථා බුද්‌ධෙන දෙසිතං>
    text <648>
      text <සබ්‌බමිත්‌තො සබ්‌බසඛො සබ්‌බභූතානුකම්‌පකො>
      text <මෙත්‌තචිත්‌තඤ්‌ච භාවෙමි අබ්‍යාපජ්‌ජරතො සදා>
    text <649>
      text <අසංහීරං අසංකුප්‌පං චිත්‌තං ආමොදයාමහං>
      text <බ්‍රහ්‌මවිහාරං භාවෙමි අකාපුරිසසෙවිතං>
    text <650>
      text <අවිතක්‌කං සමාපන්‌නො සම්‌මාසම්‌බුද්‌ධසාවකො>
      text <අරියෙන තුණ්‌හීභාවෙන උපෙතො හොති තාවදෙ>
    text <651>
      text <යථාපි පබ්‌බතො සෙලො අචලො සුප්‌පතිට්‌ඨිතො>
      text <එවං මොහක්‌ඛයා භික්‌ඛු පබ්‌බතොව න වෙධති>
    text <652>
      text <අනඞ්‌ගණස්‌ස පොසස්‌ස නිච්‌චං සුචිගවෙසිනො>
      text <වාලග්‌ගමත්‌තං පාපස්‌ස අබ්‌භමත්‌තංව ඛායති>
    text <653>
      text <නගරං යථා පච්‌චන්‌තං ගුත්‌තං සන්‌තරබාහිරං>
      text <එවං ගොපෙථ අත්‌තානං ඛණො වො මා උපච්‌චගා>
    text <654>
      text <නාභිනන්‌දාමි මරණං නාභිනන්‌දාමි ජීවිතං>
      text <කාලඤ්‌ච පටිකඞ්‌ඛාමි නිබ්‌බිසං භතකො යථා>
    text <655>
      text <නාභිනන්‌දාමි මරණං…පෙ … සම්‌පජානො පතිස්‌සතො>
    text <656>
      text <පරිචිණ්‌ණො මයා සත්‌ථා කතං බුද්‌ධස්‌ස සාසනං>
      text <ඔහිතො ගරුකො භාරො භවනෙත්‌ති සමූහතා>
    text <657>
      text <යස්‌ස චත්‌ථාය පබ්‌බජිතො අගාරස්‌මානගාරියං>
      text <සො මෙ අත්‌ථො අනුප්‌පත්‌තො සබ්‌බසංයොජනක්‌ඛයො>
    text <658>
      text <සම්‌පාදෙථප්‌පමාදෙන එසා මෙ අනුසාසනී>
      text <හන්‌දාහං පරිනිබ්‌බිස්‌සං විප්‌පමුත්‌තොම්‌හි සබ්‌බධීති>
    stand <… ඛදිරවනියරෙවතො ථෙරො…>
  text <ගොදත්‌තත්‌ථෙරගාථා>
    text <659>
      text <යථාපි භද්‌දො ආජඤ්‌ඤො ධුරෙ යුත්‌තො ධුරස්‌සහො>
      text <මථිතො අතිභාරෙන සංයුගං නාතිවත්‌තති>
    text <660>
      text <එවං පඤ්‌ඤාය යෙ තිත්‌තා සමුද්‌දො වාරිනා යථා>
      text <න පරෙ අතිමඤ්‌ඤන්‌ති අරියධම්‌මොව පාණිනං>
    text <661>
      text <කාලෙ කාලවසං පත්‌තා භවාභවවසං ගතා>
      text <නරා දුක්‌ඛං නිගච්‌ඡන්‌ති තෙධ සොචන්‌ති මාණවා>
    text <662>
      text <උන්‌නතා සුඛධම්‌මෙන දුක්‌ඛධම්‌මෙන චොනතා>
      text <ද්‌වයෙන බාලා හඤ්‌ඤන්‌ති යථාභූතං අදස්‌සිනො>
    text <663>
      text <යෙ ච දුක්‌ඛෙ සුඛස්‌මිඤ්‌ච මජ්‌ඣෙ සිබ්‌බිනිමච්‌චගූ>
      text <ඨිතා තෙ ඉන්‌දඛීලොව න තෙ උන්‌නතඔනතා>
    text <664>
      text <න හෙව ලාභෙ නාලාභෙ න යසෙ න ච කිත්‌තියා>
      text <න නින්‌දායං පසංසාය න තෙ දුක්‌ඛෙ සුඛම්‌හි>
    text <665>
      text <සබ්‌බත්‌ථ තෙ න ලිම්‌පන්‌ති උදබින්‌දුව පොක්‌ඛරෙ>
      text <සබ්‌බත්‌ථ සුඛිතා ධීරා සබ්‌බත්‌ථ අපරාජිතා>
    text <666>
      text <ධම්‌මෙන ච අලාභො යො යො ච ලාභො අධම්‌මිකො>
      text <අලාභො ධම්‌මිකො සෙය්‍යො යං චෙ ලාභො අධම්‌මිකො>
    text <667>
      text <යසො ච අප්‌පබුද්‌ධීනං විඤ්‌ඤූනං අයසො ච යො>
      text <අයසොව සෙය්‍යො විඤ්‌ඤූනං න යසො අප්‌පබුද්‌ධිනං>
    text <668>
      text <දුම්‌මෙධෙහි පසංසා ච විඤ්‌ඤූහි ගරහා ච යා>
      text <ගරහාව සෙය්‍යො විඤ්‌ඤූහි යං චෙ බාලප්‌පසංසනා>
    text <669>
      text <සුඛඤ්‌ච කාමමයිකං දුක්‌ඛඤ්‌ච පවිවෙකියං>
      text <පවිවෙකදුක්‌ඛං සෙය්‍යො යං චෙ කාමමයං සුඛං>
    text <670>
      text <ජීවිතඤ්‌ච අධම්‌මෙන ධම්‌මෙන මරණඤ්‌ච යං>
      text <මරණං ධම්‌මිකං සෙය්‍යො යං චෙ ජීවෙ අධම්‌මිකං>
    text <671>
      text <කාමකොපප්‌පහීනා යෙ සන්‌තචිත්‌තා භවාභවෙ>
      text <චරන්‌ති ලොකෙ අසිතා නත්‌ථි තෙසං පියාපියං>
    text <672>
      text <භාවයිත්‌වාන බොජ්‌ඣඞ්‌ගෙ ඉන්‌ද්‍රියානි බලානි ච>
      text <පප්‌පුය්‍ය පරමං සන්‌තිං පරිනිබ්‌බන්‌තිනාසවාති>
      text <රෙවතො චෙව ගොදත්‌තො ථෙරා ද්‌වෙ තෙ මහිද්‌ධිකා>
      text <චුද්‌දසම්‌හි නිපාතම්‌හි ගාථායො අට්‌ඨවීසතීති>
    stand <… ගොදත්‌තො ථෙරො…>
    stand <චුද්‌දසකනිපාතො නිට්‌ඨිතො>
    text <තත්‍රුද්‌දානං>
