text <එකකනිපාතො>
  stand <නමො තස්‌ස භගවතො අරහතො සම්‌මාසම්‌බුද්‌ධස්‌සඛුද්‌දකනිකායෙ>
  text <නිදානගාථා>
    block
      text <සීහානංව නදන්‌තානං දාඨීනං ගිරිගබ්‌භරෙ>
      text <සුණාථ භාවිතත්‌තානං ගාථා අත්‌ථූපනායිකා>
      text <යථානාමා යථාගොත්‌තා යථාධම්‌මවිහාරිනො>
      text <යථාධිමුත්‌තා සප්‌පඤ්‌ඤා විහරිංසු අතන්‌දිතා>
      text <තත්‌ථ තත්‌ථ විපස්‌සිත්‌වා ඵුසිත්‌වා අච්‌චුතං පදං>
      text <කතන්‌තං පච්‌චවෙක්‌ඛන්‌තා ඉමමත්‌ථමභාසිසුං>
  text <පඨමවග්‌ගො>
    text <සුභූතිත්‌ථෙරගාථා>
      text <1>
        text <ඡන්‌නා මෙ කුටිකා සුඛා නිවාතා වස්‌ස දෙව යථාසුඛං>
        text <චිත්‌තං මෙ සුසමාහිතං විමුත්‌තං ආතාපී විහරාමි වස්‌ස දෙවාති>
      text <ඉත්‌ථං සුදං ආයස්‌මා සුභූතිත්‌ථෙරො ගාථං අභාසිත්‌ථාති>
    text <මහාකොට්‌ඨිකත්‌ථෙරගාථා>
      text <2>
        text <උපසන්‌තො උපරතො මන්‌තභාණී අනුද්‌ධතො>
        text <ධුනාති පාපකෙ ධම්‌මෙ දුමපත්‌තංව මාලුතොති>
      text <ඉත්‌ථං සුදං ආයස්‌මා මහාකොට්‌ඨිකො ථෙරො ගාථං අභාසිත්‌ථාති>
    text <කඞ්‌ඛාරෙවතත්‌ථෙරගාථා>
      text <3>
        text <පඤ්‌ඤං ඉමං පස්‌ස තථාගතානං අග්‌ගි යථා පජ්‌ජලිතො නිසීථෙ>
        text <ආලොකදා චක්‌ඛුදදා භවන්‌ති යෙ ආගතානං විනයන්‌ති කඞ්‌ඛන්‌ති>
      text <ඉත්‌ථං සුදං ආයස්‌මා කඞ්‌ඛාරෙවතො ථෙරො ගාථං අභාසිත්‌ථාති>
    text <පුණ්‌ණත්‌ථෙරගාථා>
      text <4>
        text <සම්‌භිරෙව සමාසෙථ පණ්‌ඩිතෙහත්‌ථදස්‌සිභි>
        text <අත්‌ථං මහන්‌තං ගම්‌භීරං දුද්‌දසං නිපුණං අණුං>
        text <ධීරා සමධිගච්‌ඡන්‌ති අප්‌පමත්‌තා විචක්‌ඛණාති>
      text <ඉත්‌ථං සුදං ආයස්‌මා පුණ්‌ණො මන්‌තාණිපුත්‌තො ථෙරො ගාථං අභාසිත්‌ථාති>
    text <දබ්‌බත්‌ථෙරගාථා>
      text <5>
        text <යො දුද්‌දමියො දමෙන දන්‌තො දබ්‌බො සන්‌තුසිතො විතිණ්‌ණකඞ්‌ඛො>
        text <විජිතාවී අපෙතභෙරවො හි දබ්‌බො සො පරිනිබ්‌බුතො ඨිතත්‌තොති>
      text <ඉත්‌ථං සුදං ආයස්‌මා දබ්‌බො ථෙරො ගාථං අභාසිත්‌ථාති>
    text <සීතවනියත්‌ථෙරගාථා>
      text <6>
        text <යො සීතවනං උපගා භික්‌ඛු එකො සන්‌තුසිතො සමාහිතත්‌තො>
        text <විජිතාවී අපෙතලොමහංසො රක්‌ඛං කායගතාසතිං ධිතිමාති>
      text <ඉත්‌ථං සුදං ආයස්‌මා සීතවනියො ථෙරො ගාථං අභාසිත්‌ථාති>
    text <භල්‌ලියත්‌ථෙරගාථා>
      text <7>
        text <යොපානුදී මච්‌චුරාජස්‌ස සෙනං නළසෙතුංව සුදුබ්‌බලං මහොඝො>
        text <විජිතාවී අපෙතභෙරවො හි දන්‌තො සො පරිනිබ්‌බුතො ඨිතත්‌තොති>
      text <ඉත්‌ථං සුදං ආයස්‌මා භල්‌ලියො ථෙරො ගාථං අභාසිත්‌ථාති>
    text <වීරත්‌ථෙරගාථා>
      text <8>
        text <යො දුද්‌දමියො දමෙන දන්‌තො වීරො සන්‌තුසිතො විතිණ්‌ණකඞ්‌ඛො>
        text <විජිතාවී අපෙතලොමහංසො වීරො සො පරිනිබ්‌බුතො ඨිතත්‌තොති>
      text <ඉත්‌ථං සුදං ආයස්‌මා වීරො ථෙරො ගාථං අභාසිත්‌ථාති>
    text <පිලින්‌දවච්‌ඡත්‌ථෙරගාථා>
      text <9>
        text <ස්‌වාගතං න දුරාගතං නයිදං දුමන්‌තිතං මම>
        text <සංවිභත්‌තෙසු ධම්‌මෙසු යං සෙට්‌ඨං තදුපාගමින්‌ති>
      text <ඉත්‌ථං සුදං ආයස්‌මා පිලින්‌දවච්‌ඡො ථෙරො ගාථං අභාසිත්‌ථාති>
    text <පුණ්‌ණමාසත්‌ථෙරගාථා>
      text <10>
        text <විහරි අපෙක්‌ඛං ඉධ වා හුරං වා යො වෙදගූ සමිතො යතත්‌තො>
        text <සබ්‌බෙසු ධම්‌මෙසු අනූපලිත්‌තො ලොකස්‌ස ජඤ්‌ඤා උදයබ්‌බයඤ්‌චාති>
        text <සුභූති කොට්‌ඨිකො ථෙරො කඞ්‌ඛාරෙවතසම්‌මතො>
        text <මන්‌තාණිපුත්‌තො දබ්‌බො ච සීතවනියො ච භල්‌ලියො>
        text <වීරො පිලින්‌දවච්‌ඡො ච පුණ්‌ණමාසො තමොනුදොති>
      text <ඉත්‌ථං සුදං ආයස්‌මා පුණ්‌ණමාසො ථෙරො ගාථං අභාසිත්‌ථාති>
      stand <වග්‌ගො පඨමො නිට්‌ඨිතො>
      text <තස්‌සුද්‌දානං>
  text <දුතියවග්‌ගො>
    text <චූළවච්‌ඡත්‌ථෙරගාථා>
      text <11>
        text <පාමොජ්‌ජබහුලො භික්‌ඛු ධම්‌මෙ බුද්‌ධප්‌පවෙදිතෙ>
        text <අධිගච්‌ඡෙ පදං සන්‌තං සඞ්‌ඛාරූපසමං සුඛන්‌ති>
      stand <… චූළවච්‌ඡො ථෙරො…>
    text <මහාවච්‌ඡත්‌ථෙරගාථා>
      text <12>
        text <පඤ්‌ඤාබලී සීලවතූපපන්‌නො සමාහිතො ඣානරතො සතීමා>
        text <යදත්‌ථියං භොජනං භුඤ්‌ජමානො කඞ්‌ඛෙථ කාලං ඉධ වීතරාගොති>
      stand <… මහාවච්‌ඡො ථෙරො…>
    text <වනවච්‌ඡත්‌ථෙරගාථා>
      text <13>
        text <නීලබ්‌භවණ්‌ණා රුචිරා සීතවාරී සුචින්‌ධරා>
        text <ඉන්‌දගොපකසඤ්‌ඡන්‌නා තෙ සෙලා රමයන්‌ති මන්‌ති>
      stand <… වනවච්‌ඡො ථෙරො…>
    text <සිවකසාමණෙරගාථා>
      text <14>
        text <උපජ්‌ඣායො මං අවච ඉතො ගච්‌ඡාම සීවක>
        text <ගාමෙ මෙ වසති කායො අරඤ්‌ඤං මෙ ගතො මනො>
        text <සෙමානකොපි ගච්‌ඡාමි නත්‌ථි සඞ්‌ගො විජානතන්‌ති>
      stand <… සිවකො සාමණෙරො…>
    text <කුණ්‌ඩධානත්‌ථෙරගාථා>
      text <15>
        text <පඤ්‌ච ඡින්‌දෙ පඤ්‌ච ජහෙ පඤ්‌ච චුත්‌තරි භාවයෙ>
        text <පඤ්‌චසඞ්‌ගාතිගො භික්‌ඛු ඔඝතිණ්‌ණොති වුච්‌චතීති>
      stand <… කුණ්‌ඩධානො ථෙරො…>
    text <බෙලට්‌ඨසීසත්‌ථෙරගාථා>
      text <16>
        text <යථාපි භද්‌දො ආජඤ්‌ඤො නඞ්‌ගලාවත්‌තනී සිඛී>
        text <ගච්‌ඡති අප්‌පකසිරෙන එවං රත්‌තින්‌දිවා මම>
        text <ගච්‌ඡන්‌ති අප්‌පකසිරෙන සුඛෙ ලද්‌ධෙ නිරාමිසෙති>
      stand <… බෙලට්‌ඨසීසො ථෙරො…>
    text <දාසකත්‌ථෙරගාථා>
      text <17>
        text <මිද්‌ධී යදා හොති මහග්‌ඝසො ච නිද්‌දායිතා සම්‌පරිවත්‌තසායී>
        text <මහාවරාහොව නිවාපපුට්‌ඨො පුනප්‌පුනං ගබ්‌භමුපෙති මන්‌දොති>
      stand <… දාසකො ථෙරො…>
    text <සිඞ්‌ගාලපිතුත්‌ථෙරගාථා>
      text <18>
        text <අහු බුද්‌ධස්‌ස දායාදො භික්‌ඛු භෙසකළාවනෙ>
        text <කෙවලං අට්‌ඨිසඤ්‌ඤාය අඵරී පථවිං ඉමං>
        text <මඤ්‌ඤෙහං කාමරාගං සො ඛිප්‌පමෙව පහිස්‌සතීති>
      stand <… සිඞ්‌ගාලපිතා ථෙරො…>
    text <කුලත්‌ථෙරගාථා>
      text <19>
        text <උදකං හි නයන්‌ති නෙත්‌තිකා උසුකාරා නමයන්‌ති තෙජනං>
        text <දාරුං නමයන්‌ති තච්‌ඡකා අත්‌තානං දමයන්‌ති සුබ්‌බතාති>
      stand <… කුලො ථෙරො…>
    text <අජිතත්‌ථෙරගාථා>
      text <20>
        text <මරණෙ මෙ භයං නත්‌ථි නිකන්‌ති නත්‌ථි ජීවිතෙ>
        text <සන්‌දෙහං නික්‌ඛිපිස්‌සාමි සම්‌පජානො පටිස්‌සතොති>
        text <චූළවච්‌ඡො මහාවච්‌ඡො වනවච්‌ඡො ච සීවකො>
        text <කුණ්‌ඩධානො ච බෙලට්‌ඨි දාසකො ච තතොපරි>
        text <සිඞ්‌ගාලපිතිකො ථෙරො කුලො ච අජිතො දසාති>
      stand <… අජිතො ථෙරො …>
      stand <වග්‌ගො දුතියො නිට්‌ඨිතො>
      text <තස්‌සුද්‌දානං>
  text <තතියවග්‌ගො>
    text <නිග්‍රොධත්‌ථෙරගාථා>
      text <21>
        text <නාහං භයස්‌ස භායාමි සත්‌ථා නො අමතස්‌ස කොවිදො>
        text <යත්‌ථ භයං නාවතිට්‌ඨති තෙන මග්‌ගෙන වජන්‌ති භික්‌ඛවොති>
      stand <… නිග්‍රොධො ථෙරො…>
    text <චිත්‌තකත්‌ථෙරගාථා>
      text <22>
        text <නීලා සුගීවා සිඛිනො මොරා කාරම්‌භියං අභිනදන්‌ති>
        text <තෙ සීතවාතකීළිතා සුත්‌තං ඣායං නිබොධෙන්‌තීති>
      stand <… චිත්‌තකො ථෙරො…>
    text <ගොසාලත්‌ථෙරගාථා>
      text <23>
        text <අහං ඛො වෙළුගුම්‌බස්‌මිං භුත්‌වාන මධුපායසං>
        text <පදක්‌ඛිණං සම්‌මසන්‌තො ඛන්‌ධානං උදයබ්‌බයං>
        text <සානුං පටිගමිස්‌සාමි විවෙකමනුබ්‍රූහයන්‌ති>
      stand <… ගොසාලො ථෙරො…>
    text <සුගන්‌ධත්‌ථෙරගාථා>
      text <24>
        text <අනුවස්‌සිකො පබ්‌බජිතො පස්‌ස ධම්‌මසුධම්‌මතං>
        text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
      stand <… සුගන්‌ධො ථෙරො…>
    text <නන්‌දියත්‌ථෙරගාථා>
      text <25>
        text <ඔභාසජාතං ඵලගං චිත්‌තං යස්‌ස අභිණ්‌හසො>
        text <තාදිසං භික්‌ඛුමාසජ්‌ජ කණ්‌හ දුක්‌ඛං නිගච්‌ඡසීති>
      stand <… නන්‌දියො ථෙරො…>
    text <අභයත්‌ථෙරගාථා>
      text <26>
        text <සුත්‌වා සුභාසිතං වාචං බුද්‌ධස්‌සාදිච්‌චබන්‌ධුනො>
        text <පච්‌චබ්‍යධිං හි නිපුණං වාලග්‌ගං උසුනා යථාති>
      stand <… අභයො ථෙරො…>
    text <ලොමසකඞ්‌ගියත්‌ථෙරගාථා>
      text <27>
        text <දබ්‌බං කුසං පොටකිලං උසීරං මුඤ්‌ජපබ්‌බජං>
        text <උරසා පනුදිස්‌සාමි විවෙකමනුබ්‍රූහයන්‌ති>
      stand <… ලොමසකඞ්‌ගියො ථෙරො…>
    text <ජම්‌බුගාමිකපුත්‌තත්‌ථෙරගාථා>
      text <28>
        text <කච්‌චි නො වත්‌ථපසුතො කච්‌චි නො භූසනාරතො>
        text <කච්‌චි සීලමයං ගන්‌ධං කිං ත්‌වං වායසි නෙතරා පජාති>
      stand <… ජම්‌බුගාමිකපුත්‌තො ථෙරො…>
    text <හාරිතත්‌ථෙරගාථා>
      text <29>
        text <සමුන්‌නමයමත්‌තානං උසුකාරොව තෙජනං>
        text <චිත්‌තං උජුං කරිත්‌වාන අවිජ්‌ජං භින්‌ද හාරිතාති>
      stand <… හාරිතො ථෙරො…>
    text <උත්‌තියත්‌ථෙරගාථා>
      text <30>
        text <ආබාධෙ මෙ සමුප්‌පන්‌නෙ සති මෙ උදපජ්‌ජථ>
        text <ආබාධො මෙ සමුප්‌පන්‌නො කාලො මෙ නප්‌පමජ්‌ජිතුන්‌ති>
        text <නිග්‍රොධො චිත්‌තකො ථෙරො ගොසාලථෙරො සුගන්‌ධො>
        text <නන්‌දියො අභයො ථෙරො ථෙරො ලොමසකඞ්‌ගියො>
        text <ජම්‌බුගාමිකපුත්‌තො ච හාරිතො උත්‌තියො ඉසීති>
      stand <… උත්‌තියො ථෙරො…>
      stand <වග්‌ගො තතියො නිට්‌ඨිතො>
      text <තස්‌සුද්‌දානං>
  text <චතුත්‌ථවග්‌ගො>
    text <ගහ්‌වරතීරියත්‌ථෙරගාථා>
      text <31>
        text <ඵුට්‌ඨො ඩංසෙහි මකසෙහි අරඤ්‌ඤස්‌මිං බ්‍රහාවනෙ>
        text <නාගො සංගාමසීසෙව සතො තත්‍රාධිවාසයෙති>
      stand <… ගහ්‌වරතීරියො ථෙරො…>
    text <සුප්‌පියත්‌ථෙරගාථා>
      text <32>
        text <අජරං ජීරමානෙන තප්‌පමානෙන නිබ්‌බුතිං>
        text <නිමියං පරමං සන්‌තිං යොගක්‌ඛෙමං අනුත්‌තරන්‌ති>
      stand <… සුප්‌පියො ථෙරො…>
    text <සොපාකත්‌ථෙරගාථා>
      text <33>
        text <යථාපි එකපුත්‌තස්‌මිං පියස්‌මිං කුසලී සියා>
        text <එවං සබ්‌බෙසු පාණෙසු සබ්‌බත්‌ථ කුසලො සියාති>
      stand <… සොපාකො ථෙරො…>
    text <පොසියත්‌ථෙරගාථා>
      text <34>
        text <අනාසන්‌නවරා එතා නිච්‌චමෙව විජානතා>
        text <ගාමා අරඤ්‌ඤමාගම්‌ම තතො ගෙහං උපාවිසි>
        text <තතො උට්‌ඨාය පක්‌කාමි අනාමන්‌තෙත්‌වා පොසියොති>
      stand <… පොසියො ථෙරො…>
    text <සාමඤ්‌ඤකානිත්‌ථෙරගාථා>
      text <35>
        text <සුඛං සුඛත්‌ථො ලභතෙ තදාචරං කිත්‌තිඤ්‌ච පප්‌පොති යසස්‌ස වඩ්‌ඪති>
        text <යො අරියමට්‌ඨඞ්‌ගිකමඤ්‌ජසං උජුං භාවෙති මග්‌ගං අමතස්‌ස පත්‌තියාති>
      stand <… සාමඤ්‌ඤකානිත්‌ථෙරො…>
    text <කුමාපුත්‌තත්‌ථෙරගාථා>
      text <36>
        text <සාධු සුතං සාධු චරිතකං සාධු සදා අනිකෙතවිහාරො>
        text <අත්‌ථපුච්‌ඡනං පදක්‌ඛිණකම්‌මං එතං සාමඤ්‌ඤමකිඤ්‌චනස්‌සාති>
      stand <… කුමාපුත්‌තො ථෙරො…>
    text <කුමාපුත්‌තසහායකත්‌ථෙරගාථා>
      text <37>
        text <නානාජනපදං යන්‌ති විචරන්‌තා අසඤ්‌ඤතා>
        text <සමාධිඤ්‌ච විරාධෙන්‌ති කිංසු රට්‌ඨචරියා කරිස්‌සති>
        text <තස්‌මා විනෙය්‍ය සාරම්‌භං ඣායෙය්‍ය අපුරක්‌ඛතොති>
      stand <… කුමාපුත්‌තත්‌ථෙරස්‌ස සහායකො ථෙරො…>
    text <ගවම්‌පතිත්‌ථෙරගාථා>
      text <38>
        text <යො ඉද්‌ධියා සරභුං අට්‌ඨපෙසි සො ගවම්‌පති අසිතො අනෙජො>
        text <තං සබ්‌බසඞ්‌ගාතිගතං මහාමුනිං දෙවා නමස්‌සන්‌ති භවස්‌ස පාරගුන්‌ති>
      stand <… ගවම්‌පතිත්‌ථෙරො…>
    text <තිස්‌සත්‌ථෙරගාථා>
      text <39>
        text <සත්‌තියා විය ඔමට්‌ඨො ඩය්‌හමානොව මත්‌ථකෙ>
        text <කාමරාගප්‌පහානාය සතො භික්‌ඛු පරිබ්‌බජෙති>
      stand <… තිස්‌සො ථෙරො…>
    text <වඩ්‌ඪමානත්‌ථෙරගාථා>
      text <40>
        text <සත්‌තියා විය ඔමට්‌ඨො ඩය්‌හමානොව මත්‌ථකෙ>
        text <භවරාගප්‌පහානාය සතො භික්‌ඛු පරිබ්‌බජෙති>
        text <ගහ්‌වරතීරියො සුප්‌පියො සොපාකො චෙව පොසියො>
        text <සාමඤ්‌ඤකානි කුමාපුත්‌තො කුමාපුත්‌තසහායකො>
        text <ගවම්‌පති තිස්‌සත්‌ථෙරො වඩ්‌ඪමානො මහායසොති>
      stand <… වඩ්‌ඪමානො ථෙරො…>
      stand <වග්‌ගො චතුත්‌ථො නිට්‌ඨිතො>
      text <තස්‌සුද්‌දානං>
  text <පඤ්‌චමවග්‌ගො>
    text <සිරිවඩ්‌ඪත්‌ථෙරගාථා>
      text <41>
        text <විවරමනුපතන්‌ති විජ්‌ජුතා වෙභාරස්‌ස ච පණ්‌ඩවස්‌ස ච>
        text <නගවිවරගතො ච ඣායති පුත්‌තො අප්‌පටිමස්‌ස තාදිනොති>
      stand <… සිරිවඩ්‌ඪො ථෙරො…>
    text <ඛදිරවනියත්‌ථෙරගාථා>
      text <42>
        text <චාලෙ උපචාලෙ සීසූපචාලෙ පතිස්‌සතා නු ඛො විහරථ>
        text <ආගතො වො වාලං විය වෙධීති>
      stand <… ඛදිරවනියො ථෙරො…>
    text <සුමඞ්‌ගලත්‌ථෙරගාථා>
      text <43>
        text <සුමුත්‌තිකො සුමුත්‌තිකො සාහු සුමුත්‌තිකොම්‌හි තීහි ඛුජ්‌ජකෙහි>
        text <අසිතාසු මයා නඞ්‌ගලාසු මයා ඛුද්‌දකුද්‌දාලාසු මයා>
        text <යදිපි ඉධමෙව ඉධමෙව අථ වාපි අලමෙව අලමෙව>
        text <ඣාය සුමඞ්‌ගල ඣාය සුමඞ්‌ගල අප්‌පමත්‌තො විහර සුමඞ්‌ගලාති>
      stand <… සුමඞ්‌ගලො ථෙරො…>
    text <සානුත්‌ථෙරගාථා>
      text <44>
        text <මතං වා අම්‌ම රොදන්‌ති යො වා ජීවං න දිස්‌සති>
        text <ජීවන්‌තං මං අම්‌ම පස්‌සන්‌තී කස්‌මා මං අම්‌ම රොදසීති>
      stand <… සානුත්‌ථෙරො…>
    text <රමණීයවිහාරිත්‌ථෙරගාථා>
      text <45>
        text <යථාපි භද්‌දො ආජඤ්‌ඤො ඛලිත්‌වා පතිතිට්‌ඨති>
        text <එවං දස්‌සනසම්‌පන්‌නං සම්‌මාසම්‌බුද්‌ධසාවකන්‌ති>
      stand <… රමණීයවිහාරිත්‌ථෙරො…>
    text <සමිද්‌ධිත්‌ථෙරගාථා>
      text <46>
        text <සද්‌ධායාහං පබ්‌බජිතො අගාරස්‌මානගාරියං>
        text <සති පඤ්‌ඤා ච මෙ වුඩ්‌ඪා චිත්‌තඤ්‌ච සුසමාහිතං>
        text <කාමං කරස්‌සු රූපානි නෙව මං බ්‍යාධයිස්‌සසීති>
      stand <… සමිද්‌ධිත්‌ථෙරො…>
    text <උජ්‌ජයත්‌ථෙරගාථා>
      text <47>
        text <නමො තෙ බුද්‌ධ වීරත්‌ථු විප්‌පමුත්‌තොසි සබ්‌බධි>
        text <තුය්‌හාපදානෙ විහරං විහරාමි අනාසවොති>
      stand <… උජ්‌ජයො ථෙරො…>
    text <සඤ්‌ජයත්‌ථෙරගාථා>
      text <48>
        text <යතො අහං පබ්‌බජිතො අගාරස්‌මානගාරියං>
        text <නාභිජානාමි සඞ්‌කප්‌පං අනරියං දොසසංහිතන්‌ති>
      stand <… සඤ්‌ජයො ථෙරො…>
    text <රාමණෙය්‍යකත්‌ථෙරගාථා>
      text <49>
        text <චිහචිහාභිනදිතෙ සිප්‌පිකාභිරුතෙහි ච>
        text <න මෙ තං ඵන්‌දති චිත්‌තං එකත්‌තනිරතං හි මෙති>
      stand <… රාමණෙය්‍යකො ථෙරො…>
    text <විමලත්‌ථෙරගාථා>
      text <50>
        text <ධරණී ච සිඤ්‌චති වාති මාලුතො විජ්‌ජුතා චරති නභෙ>
        text <උපසමන්‌ති විතක්‌කා චිත්‌තං සුසමාහිතං මමාති>
        text <සිරීවඩ්‌ඪො රෙවතො ථෙරො සුමඞ්‌ගලො සානුසව්‌හයො>
        text <රමණීයවිහාරී ච සමිද්‌ධිඋජ්‌ජයසඤ්‌ජයා>
        text <රාමණෙය්‍යො ච සො ථෙරො විමලො ච රණඤ්‌ජහොති>
      stand <… විමලො ථෙරො…>
      stand <වග්‌ගො පඤ්‌චමො නිට්‌ඨිතො>
      text <තස්‌සුද්‌දානං>
  text <ඡට්‌ඨවග්‌ගො>
    text <ගොධිකත්‌ථෙරගාථා>
      text <51>
        text <වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා>
        text <චිත්‌තං සුසමාහිතඤ්‌ච මය්‌හං අථ චෙ පත්‌ථයසි පවස්‌ස දෙවාති>
      stand <… ගොධිකො ථෙරො…>
    text <සුබාහුත්‌ථෙරගාථා>
      text <52>
        text <වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා>
        text <චිත්‌තං සුසමාහිතඤ්‌ච කායෙ අථ චෙ පත්‌ථයසි පවස්‌ස දෙවාති>
      stand <… සුබාහුත්‌ථෙරො…>
    text <වල්‌ලියත්‌ථෙරගාථා>
      text <53>
        text <වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා>
        text <තස්‌සං විහරාමි අප්‌පමත්‌තො අථ චෙ පත්‌ථයසි පවස්‌ස දෙවාති>
      stand <… වල්‌ලියො ථෙරො…>
    text <උත්‌තියත්‌ථෙරගාථා>
      text <54>
        text <වස්‌සති දෙවො යථා සුගීතං ඡන්‌නා මෙ කුටිකා සුඛා නිවාතා>
        text <තස්‌සං විහරාමි අදුතියො අථ චෙ පත්‌ථයසි පවස්‌ස දෙවාති>
      stand <… උත්‌තියො ථෙරො…>
    text <අඤ්‌ජනවනියත්‌ථෙරගාථා>
      text <55>
        text <ආසන්‌දිං කුටිකං කත්‌වා ඔගය්‌හ අඤ්‌ජනං වනං>
        text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
      stand <… අඤ්‌ජනවනියො ථෙරො…>
    text <කුටිවිහාරිත්‌ථෙරගාථා>
      text <56>
        text <කො කුටිකායං භික්‌ඛු කුටිකායං වීතරාගො සුසමාහිතචිත්‌තො>
        text <එවං ජානාහි ආවුසො අමොඝා තෙ කුටිකා කතාති>
      stand <… කුටිවිහාරිත්‌ථෙරො…>
    text <දුතියකුටිවිහාරිත්‌ථෙරගාථා>
      text <57>
        text <අයමාහු පුරාණියා කුටි අඤ්‌ඤං පත්‌ථයසෙ නවං කුටිං>
        text <ආසං කුටියා විරාජය දුක්‌ඛා භික්‌ඛු පුන නවා කුටීති>
      stand <… දුතියකුටිවිහාරිත්‌ථෙරො…>
    text <රමණීයකුටිකත්‌ථෙරගාථා>
      text <58>
        text <රමණීයා මෙ කුටිකා සද්‌ධාදෙය්‍යා මනොරමා>
        text <න මෙ අත්‌ථො කුමාරීහි යෙසං අත්‌ථො තහිං ගච්‌ඡථ නාරියොති>
      stand <… රමණීයකුටිකො ථෙරො…>
    text <කොසලවිහාරිත්‌ථෙරගාථා>
      text <59>
        text <සද්‌ධායාහං පබ්‌බජිතො අරඤ්‌ඤෙ මෙ කුටිකා කතා>
        text <අප්‌පමත්‌තො ච ආතාපී සම්‌පජානො පතිස්‌සතොති>
      stand <… කොසලවිහාරිත්‌ථෙරො…>
    text <සීවලිත්‌ථෙරගාථා>
      text <60>
        text <තෙ මෙ ඉජ්‌ඣිංසු සඞ්‌කප්‌පා යදත්‌ථො පාවිසිං කුටිං>
        text <විජ්‌ජාවිමුත්‌තිං පච්‌චෙසං මානානුසයමුජ්‌ජහන්‌ති>
        text <ගොධිකො ච සුබාහු ච වල්‌ලියො උත්‌තියො ඉසි>
        text <අඤ්‌ජනවනියො ථෙරො දුවෙ කුටිවිහාරිනො>
        text <රමණීයකුටිකො ච කොසලව්‌හයසීවලීති>
      stand <… සීවලිත්‌ථෙරො…>
      stand <වග්‌ගො ඡට්‌ඨො නිට්‌ඨිතො>
      text <තස්‌සුද්‌දානං>
  text <සත්‌තමවග්‌ගො>
    text <වප්‌පත්‌ථෙරගාථා>
      text <61>
        text <පස්‌සති පස්‌සො පස්‌සන්‌තං අපස්‌සන්‌තඤ්‌ච පස්‌සති>
        text <අපස්‌සන්‌තො අපස්‌සන්‌තං පස්‌සන්‌තඤ්‌ච න පස්‌සතීති>
      stand <… වප්‌පො ථෙරො…>
    text <වජ්‌ජිපුත්‌තත්‌ථෙරගාථා>
      text <62>
        text <එකකා මයං අරඤ්‌ඤෙ විහරාම අපවිද්‌ධංව වනස්‌මිං දාරුකං>
        text <තස්‌ස මෙ බහුකා පිහයන්‌ති නෙරයිකා විය සග්‌ගගාමිනන්‌ති>
      stand <… වජ්‌ජිපුත්‌තො ථෙරො…>
    text <පක්‌ඛත්‌ථෙරගාථා>
      text <63>
        text <චුතා පතන්‌ති පතිතා ගිද්‌ධා ච පුනරාගතා>
        text <කතං කිච්‌චං රතං රම්‌මං සුඛෙනන්‌වාගතං සුඛන්‌ති>
      stand <… පක්‌ඛො ථෙරො…>
    text <විමලකොණ්‌ඩඤ්‌ඤත්‌ථෙරගාථා>
      text <64>
        text <දුමව්‌හයාය උප්‌පන්‌නො ජාතො පණ්‌ඩරකෙතුනා>
        text <කෙතුහා කෙතුනායෙව මහාකෙතුං පධංසයීති>
      stand <… විමලකොණ්‌ඩඤ්‌ඤො ථෙරො…>
    text <උක්‌ඛෙපකතවච්‌ඡත්‌ථෙරගාථා>
      text <65>
        text <උක්‌ඛෙපකතවච්‌ඡස්‌ස සඞ්‌කලිතං බහූහි වස්‌සෙහි>
        text <තං භාසති ගහට්‌ඨානං සුනිසින්‌නො උළාරපාමොජ්‌ජොති>
      stand <… උක්‌ඛෙපකතවච්‌ඡො ථෙරො…>
    text <මෙඝියත්‌ථෙරගාථා>
      text <66>
        text <අනුසාසි මහාවීරො සබ්‌බධම්‌මාන පාරගූ>
        text <තස්‌සාහං ධම්‌මං සුත්‌වාන විහාසිං සන්‌තිකෙ සතො>
        text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
      stand <… මෙඝියො ථෙරො…>
    text <එකධම්‌මසවනීයත්‌ථෙරගාථා>
      text <67>
        text <කිලෙසා ඣාපිතා මය්‌හං භවා සබ්‌බෙ සමූහතා>
        text <වික්‌ඛීණො ජාතිසංසාරො නත්‌ථි දානි පුනබ්‌භවොති>
      stand <… එකධම්‌මසවනීයො ථෙරො…>
    text <එකුදානියත්‌ථෙරගාථා>
      text <68>
        text <අධිචෙතසො අප්‌පමජ්‌ජතො මුනිනො මොනපථෙසු සික්‌ඛතො>
        text <සොකා න භවන්‌ති තාදිනො උපසන්‌තස්‌ස සදා සතීමතොති>
      stand <… එකුදානියො ථෙරො…>
    text <ඡන්‌නත්‌ථෙරගාථා>
      text <69>
        text <සුත්‌වාන ධම්‌මං මහතො මහාරසං සබ්‌බඤ්‌ඤුතඤ්‌ඤාණවරෙන දෙසිතං>
        text <මග්‌ගං පපජ්‌ජිං අමතස්‌ස පත්‌තියා සො යොගක්‌ඛෙමස්‌ස පථස්‌ස කොවිදොති>
      stand <… ඡන්‌නො ථෙරො…>
    text <පුණ්‌ණත්‌ථෙරගාථා>
      text <70>
        text <සීලමෙව ඉධ අග්‌ගං පඤ්‌ඤවා පන උත්‌තමො>
        text <මනුස්‌සෙසු ච දෙවෙසු සීලපඤ්‌ඤාණතො ජයන්‌ති>
        text <වප්‌පො ච වජ්‌ජිපුත්‌තො ච පක්‌ඛො විමලකොණ්‌ඩඤ්‌ඤො>
        text <උක්‌ඛෙපකතවච්‌ඡො ච මෙඝියො එකධම්‌මිකො>
        text <එකුදානියඡන්‌නා ච පුණ්‌ණත්‌ථෙරො මහබ්‌බලොති>
      stand <… පුණ්‌ණො ථෙරො…>
      stand <වග්‌ගො සත්‌තමො නිට්‌ඨිතො>
      text <තස්‌සුද්‌දානං>
  text <අට්‌ඨමවග්‌ගො>
    text <වච්‌ඡපාලත්‌ථෙරගාථා>
      text <71>
        text <සුසුඛුමනිපුණත්‌ථදස්‌සිනා මතිකුසලෙන නිවාතවුත්‌තිනා>
        text <සංසෙවිතවුද්‌ධසීලිනා නිබ්‌බානං න හි තෙන දුල්‌ලභන්‌ති>
      stand <… වච්‌ඡපාලො ථෙරො…>
    text <ආතුමත්‌ථෙරගාථා>
      text <72>
        text <යථා කළීරො සුසු වඩ්‌ඪිතග්‌ගො දුන්‌නික්‌ඛමො හොති පසාඛජාතො>
        text <එවං අහං භරියායානිතාය අනුමඤ්‌ඤං මං පබ්‌බජිතොම්‌හි දානීති>
      stand <… ආතුමො ථෙරො…>
    text <මාණවත්‌ථෙරගාථා>
      text <73>
        text <ජිණ්‌ණඤ්‌ච දිස්‌වා දුඛිතඤ්‌ච බ්‍යාධිතං මතඤ්‌ච දිස්‌වා ගතමායුසඞ්‌ඛයං>
        text <තතො අහං නික්‌ඛමිතූන පබ්‌බජිං පහාය කාමානි මනොරමානීති>
      stand <… මාණවො ථෙරො…>
    text <සුයාමනත්‌ථෙරගාථා>
      text <74>
        text <කාමච්‌ඡන්‌දො ච බ්‍යාපාදො ථිනමිද්‌ධඤ්‌ච භික්‌ඛුනො>
        text <උද්‌ධච්‌චං විචිකිච්‌ඡා ච සබ්‌බසොව න විජ්‌ජතීති>
      stand <… සුයාමනො ථෙරො…>
    text <සුසාරදත්‌ථෙරගාථා>
      text <75>
        text <සාධු සුවිහිතාන දස්‌සනං කඞ්‌ඛා ඡිජ්‌ජති බුද්‌ධි වඩ්‌ඪති>
        text <බාලම්‌පි කරොන්‌ති පණ්‌ඩිතං තස්‌මා සාධු සතං සමාගමොති>
      stand <… සුසාරදො ථෙරො…>
    text <පියඤ්‌ජහත්‌ථෙරගාථා>
      text <76>
        text <උප්‌පතන්‌තෙසු නිපතෙ නිපතන්‌තෙසු උප්‌පතෙ>
        text <වසෙ අවසමානෙසු රමමානෙසු නො රමෙති>
      stand <… පියඤ්‌ජහො ථෙරො…>
    text <හත්‌ථාරොහපුත්‌තත්‌ථෙරගාථා>
      text <77>
        text <ඉදං පුරෙ චිත්‌තමචාරි චාරිකං යෙනිච්‌ඡකං යත්‌ථකාමං යථාසුඛං>
        text <තදජ්‌ජහං නිග්‌ගහෙස්‌සාමි යොනිසො හත්‌ථිප්‌පභින්‌නං විය අඞ්‌කුසග්‌ගහොති>
      stand <… හත්‌ථාරොහපුත්‌තො ථෙරො…>
    text <මෙණ්‌ඩසිරත්‌ථෙරගාථා>
      text <78>
        text <අනෙකජාතිසංසාරං සන්‌ධාවිස්‌සං අනිබ්‌බිසං>
        text <තස්‌ස මෙ දුක්‌ඛජාතස්‌ස දුක්‌ඛක්‌ඛන්‌ධො අපරද්‌ධොති>
      stand <… මෙණ්‌ඩසිරො ථෙරො…>
    text <රක්‌ඛිතත්‌ථෙරගාථා>
      text <79>
        text <සබ්‌බො රාගො පහීනො මෙ සබ්‌බො දොසො සමූහතො>
        text <සබ්‌බො මෙ විගතො මොහො සීතිභූතොස්‌මි නිබ්‌බුතොති>
      stand <… රක්‌ඛිතො ථෙරො…>
    text <උග්‌ගත්‌ථෙරගාථා>
      text <80>
        text <යං මයා පකතං කම්‌මං අප්‌පං වා යදි වා බහුං>
        text <සබ්‌බමෙතං පරික්‌ඛීණං නත්‌ථි දානි පුනබ්‌භවොති>
        text <වච්‌ඡපාලො ච යො ථෙරො ආතුමො මාණවො ඉසි>
        text <සුයාමනො සුසාරදො ථෙරො යො ච පියඤ්‌ජහො>
        text <ආරොහපුත්‌තො මෙණ්‌ඩසිරො රක්‌ඛිතො උග්‌ගසව්‌හයොති>
      stand <… උග්‌ගො ථෙරො…>
      stand <වග්‌ගො අට්‌ඨමො නිට්‌ඨිතො>
      text <තස්‌සුද්‌දානං>
  text <නවමවග්‌ගො>
    text <සමිතිගුත්‌තත්‌ථෙරගාථා>
      text <81>
        text <යං මයා පකතං පාපං පුබ්‌බෙ අඤ්‌ඤාසු ජාතිසු>
        text <ඉධෙව තං වෙදනීයං වත්‌ථු අඤ්‌ඤං න විජ්‌ජතීති>
      stand <… සමිතිගුත්‌තො ථෙරො…>
    text <කස්‌සපත්‌ථෙරගාථා>
      text <82>
        text <යෙන යෙන සුභික්‌ඛානි සිවානි අභයානි ච>
        text <තෙන පුත්‌තක ගච්‌ඡස්‌සු මා සොකාපහතො භවාති>
      stand <… කස්‌සපො ථෙරො…>
    text <සීහත්‌ථෙරගාථා>
      text <83>
        text <සීහප්‌පමත්‌තො විහර රත්‌තින්‌දිවමතන්‌දිතො>
        text <භාවෙහි කුසලං ධම්‌මං ජහ සීඝං සමුස්‌සයන්‌ති>
      stand <… සීහො ථෙරො…>
    text <නීතත්‌ථෙරගාථා>
      text <84>
        text <සබ්‌බරත්‌තිං සුපිත්‌වාන දිවා සඞ්‌ගණිකෙ රතො>
        text <කුදාස්‌සු නාම දුම්‌මෙධො දුක්‌ඛස්‌සන්‌තං කරිස්‌සතීති>
      stand <… නීතො ථෙරො…>
    text <සුනාගත්‌ථෙරගාථා>
      text <85>
        text <චිත්‌තනිමිත්‌තස්‌ස කොවිදො පවිවෙකරසං විජානිය>
        text <ඣායං නිපකො පතිස්‌සතො අධිගච්‌ඡෙය්‍ය සුඛං නිරාමිසන්‌ති>
      stand <… සුනාගො ථෙරො…>
    text <නාගිතත්‌ථෙරගාථා>
      text <86>
        text <ඉතො බහිද්‌ධා පුථු අඤ්‌ඤවාදිනං මග්‌ගො න නිබ්‌බානගමො යථා අයං>
        text <ඉතිස්‌සු සඞ්‌ඝං භගවානුසාසති සත්‌ථා සයං පාණිතලෙව දස්‌සයන්‌ති>
      stand <… නාගිතො ථෙරො…>
    text <පවිට්‌ඨත්‌ථෙරගාථා>
      text <87>
        text <ඛන්‌ධා දිට්‌ඨා යථාභූතං භවා සබ්‌බෙ පදාලිතා>
        text <වික්‌ඛීණො ජාතිසංසාරො නත්‌ථි දානි පුනබ්‌භවොති>
      stand <… පවිට්‌ඨො ථෙරො…>
    text <අජ්‌ජුනත්‌ථෙරගාථා>
      text <88>
        text <අසක්‌ඛිං වත අත්‌තානං උද්‌ධාතුං උදකා ථලං>
        text <වුය්‌හමානො මහොඝෙව සච්‌චානි පටිවිජ්‌ඣහන්‌ති>
      stand <… අජ්‌ජුනො ථෙරො…>
    text <පඨම-දෙවසභත්‌ථෙරගාථා>
      text <89>
        text <උත්‌තිණ්‌ණා පඞ්‌කපලිපා පාතාලා පරිවජ්‌ජිතා>
        text <මුත්‌තො ඔඝා ච ගන්‌ථා ච සබ්‌බෙ මානා විසංහතාති>
      stand <… දෙවසභො ථෙරො…>
    text <සාමිදත්‌තත්‌ථෙරගාථා>
      text <90>
        text <පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා>
        text <වික්‌ඛීණො ජාතිසංසාරො නත්‌ථි දානි පුනබ්‌භවොති>
        text <ථෙරො සමිතිගුත්‌තො ච කස්‌සපො සීහසව්‌හයො>
        text <නීතො සුනාගො නාගිතො පවිට්‌ඨො අජ්‌ජුනො ඉසි>
        text <දෙවසභො ච යො ථෙරො සාමිදත්‌තො මහබ්‌බලොති>
      stand <… සාමිදත්‌තො ථෙරො…>
      stand <වග්‌ගො නවමො නිට්‌ඨිතො>
      text <තස්‌සුද්‌දානං>
  text <දසමවග්‌ගො>
    text <පරිපුණ්‌ණකත්‌ථෙරගාථා>
      text <91>
        text <න තථා මතං සතරසං සුධන්‌නං යං මයජ්‌ජ පරිභුත්‌තං>
        text <අපරිමිතදස්‌සිනා ගොතමෙන බුද්‌ධෙන දෙසිතො ධම්‌මොති>
      stand <… පරිපුණ්‌ණකො ථෙරො…>
    text <විජයත්‌ථෙරගාථා>
      text <92>
        text <යස්‌සාසවා පරික්‌ඛීණා ආහාරෙ ච අනිස්‌සිතො>
        text <සුඤ්‌ඤතා අනිමිත්‌තො ච විමොක්‌ඛො යස්‌ස ගොචරො>
        text <ආකාසෙව සකුන්‌තානං පදං තස්‌ස දුරන්‌නයන්‌ති>
      stand <… විජයො ථෙරො…>
    text <එරකත්‌ථෙරගාථා>
      text <93>
        text <දුක්‌ඛා කාමා එරක න සුඛා කාමා එරක>
        text <යො කාමෙ කාමයති දුක්‌ඛං සො කාමයති එරක>
        text <යො කාමෙ න කාමයති දුක්‌ඛං සො න කාමයති එරකාති>
      stand <… එරකො ථෙරො…>
    text <මෙත්‌තජිත්‌ථෙරගාථා>
      text <94>
        text <නමො හි තස්‌ස භගවතො සක්‍යපුත්‌තස්‌ස සිරීමතො>
        text <තෙනායං අග්‌ගප්‌පත්‌තෙන අග්‌ගධම්‌මො සුදෙසිතොති>
      stand <… මෙත්‌තජි ථෙරො…>
    text <චක්‌ඛුපාලත්‌ථෙරගාථා>
      text <95>
        text <අන්‌ධොහං හතනෙත්‌තොස්‌මි කන්‌තාරද්‌ධානපක්‌ඛන්‌දො>
        text <සයමානොපි ගච්‌ඡිස්‌සං න සහායෙන පාපෙනාති>
      stand <… චක්‌ඛුපාලො ථෙරො…>
    text <ඛණ්‌ඩසුමනත්‌ථෙරගාථා>
      text <96>
        text <එකපුප්‌ඵං චජිත්‌වාන අසීති වස්‌සකොටියො>
        text <සග්‌ගෙසු පරිචාරෙත්‌වා සෙසකෙනම්‌හි නිබ්‌බුතොති>
      stand <… ඛණ්‌ඩසුමනො ථෙරො…>
    text <තිස්‌සත්‌ථෙරගාථා>
      text <97>
        text <හිත්‌වා සතපලං කංසං සොවණ්‌ණං සතරාජිකං>
        text <අග්‌ගහිං මත්‌තිකාපත්‌තං ඉදං දුතියාභිසෙචනන්‌ති>
      stand <… තිස්‌සො ථෙරො…>
    text <අභයත්‌ථෙරගාථා>
      text <98>
        text <රූපං දිස්‌වා සති මුට්‌ඨා පියං නිමිත්‌තං මනසිකරොතො>
        text <සාරත්‌තචිත්‌තො වෙදෙති තඤ්‌ච අජ්‌ඣොස තිට්‌ඨති>
        text <තස්‌ස වඩ්‌ඪන්‌ති ආසවා භවමූලොපගාමිනොති>
      stand <… අභයො ථෙරො…>
    text <උත්‌තියත්‌ථෙරගාථා>
      text <99>
        text <සද්‌දං සුත්‌වා සති මුට්‌ඨා පියං නිමිත්‌තං මනසිකරොතො>
        text <සාරත්‌තචිත්‌තො වෙදෙති තඤ්‌ච අජ්‌ඣොස තිට්‌ඨති>
        text <තස්‌ස වඩ්‌ඪන්‌ති ආසවා සංසාරං උපගාමිනොති>
      stand <… උත්‌තියො ථෙරො…>
    text <දුතිය-දෙවසභත්‌ථෙරගාථා>
      text <100>
        text <සම්‌මප්‌පධානසම්‌පන්‌නො සතිපට්‌ඨානගොචරො>
        text <විමුත්‌තිකුසුමසඤ්‌ඡන්‌නො පරිනිබ්‌බිස්‌සත්‍යනාසවොති>
        text <පරිපුණ්‌ණකො ච විජයො එරකො මෙත්‌තජී මුනි>
        text <චක්‌ඛුපාලො ඛණ්‌ඩසුමනො තිස්‌සො ච අභයො තථා>
        text <උත්‌තියො ච මහාපඤ්‌ඤො ථෙරො දෙවසභොපි චාති>
      stand <… දෙවසභො ථෙරො…>
      stand <වග්‌ගො දසමො නිට්‌ඨිතො>
      text <තස්‌සුද්‌දානං>
  text <එකාදසමවග්‌ගො>
    text <බෙලට්‌ඨානිකත්‌ථෙරගාථා>
      text <101>
        text <හිත්‌වා ගිහිත්‌තං අනවොසිතත්‌තො මුඛනඞ්‌ගලී ඔදරිකො කුසීතො>
        text <මහාවරාහොව නිවාපපුට්‌ඨො පුනප්‌පුනං ගබ්‌භමුපෙති මන්‌දොති>
      stand <… බෙලට්‌ඨානිකො ථෙරො…>
    text <සෙතුච්‌ඡත්‌ථෙරගාථා>
      text <102>
        text <මානෙන වඤ්‌චිතාසෙ සඞ්‌ඛාරෙසු සංකිලිස්‌සමානාසෙ>
        text <ලාභාලාභෙන මථිතා සමාධිං නාධිගච්‌ඡන්‌තීති>
      stand <… සෙතුච්‌ඡො ථෙරො…>
    text <බන්‌ධුරත්‌ථෙරගාථා>
      text <103>
        text <නාහං එතෙන අත්‌ථිකො සුඛිතො ධම්‌මරසෙන තප්‌පිතො>
        text <පිත්‌වා රසග්‌ගමුත්‌තමං න ච කාහාමි විසෙන සන්‌ථවන්‌ති>
      stand <… බන්‌ධුරො ථෙරො…>
    text <ඛිතකත්‌ථෙරගාථා>
      text <104>
        text <ලහුකො වත මෙ කායො ඵුට්‌ඨො ච පීතිසුඛෙන විපුලෙන>
        text <තූලමිව එරිතං මාලුතෙන පිලවතීව මෙ කායොති>
      stand <… ඛිතකො ථෙරො…>
    text <මලිතවම්‌භත්‌ථෙරගාථා>
      text <105>
        text <උක්‌කණ්‌ඨිතොපි න වසෙ රමමානොපි පක්‌කමෙ>
        text <න ත්‌වෙවානත්‌ථසංහිතං වසෙ වාසං විචක්‌ඛණොති>
      stand <… මලිතවම්‌භො ථෙරො…>
    text <සුහෙමන්‌තත්‌ථෙරගාථා>
      text <106>
        text <සතලිඞ්‌ගස්‌ස අත්‌ථස්‌ස සතලක්‌ඛණධාරිනො>
        text <එකඞ්‌ගදස්‌සී දුම්‌මෙධො සතදස්‌සී ච පණ්‌ඩිතොති>
      stand <… සුහෙමන්‌තො ථෙරො…>
    text <ධම්‌මසවත්‌ථෙරගාථා>
      text <107>
        text <පබ්‌බජිං තුලයිත්‌වාන අගාරස්‌මානගාරියං>
        text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
      stand <… ධම්‌මසවො ථෙරො…>
    text <ධම්‌මසවපිතුත්‌ථෙරගාථා>
      text <108>
        text <ස වීසවස්‌සසතිකො පබ්‌බජිං අනගාරියං>
        text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනන්‌ති>
      stand <… ධම්‌මසවපිතු ථෙරො…>
    text <සඞ්‌ඝරක්‌ඛිතත්‌ථෙරගාථා>
      text <109>
        text <න නූනායං පරමහිතානුකම්‌පිනො රහොගතො අනුවිගණෙති සාසනං>
        text <තථාහයං විහරති පාකතින්‌ද්‍රියො මිගී යථා තරුණජාතිකා වනෙති>
      stand <… සඞ්‌ඝරක්‌ඛිතො ථෙරො…>
    text <උසභත්‌ථෙරගාථා>
      text <110>
        text <නගා නගග්‌ගෙසු සුසංවිරූළ්‌හා උදග්‌ගමෙඝෙන නවෙන සිත්‌තා>
        text <විවෙකකාමස්‌ස අරඤ්‌ඤසඤ්‌ඤිනො ජනෙති භිය්‍යො උසභස්‌ස කල්‍යතන්‌ති>
        text <බෙලට්‌ඨානිකො සෙතුච්‌ඡො බන්‌ධුරො ඛිතකො ඉසි>
        text <මලිතවම්‌භො සුහෙමන්‌තො ධම්‌මසවො ධම්‌මසවපිතා>
        text <සඞ්‌ඝරක්‌ඛිතත්‌ථෙරො ච උසභො ච මහාමුනීති>
      stand <… උසභො ථෙරො…>
      stand <වග්‌ගො එකාදසමො නිට්‌ඨිතො>
      text <තස්‌සුද්‌දානං>
  text <ද්‌වාදසමවග්‌ගො>
    text <ජෙන්‌තත්‌ථෙරගාථා>
      text <111>
        text <දුප්‌පබ්‌බජ්‌ජං වෙ දුරධිවාසා ගෙහා ධම්‌මො ගම්‌භීරො දුරධිගමා භොගා>
        text <කිච්‌ඡා වුත්‌ති නො ඉතරීතරෙනෙව යුත්‌තං චින්‌තෙතුං සතතමනිච්‌චතන්‌ති>
      stand <… ජෙන්‌තො ථෙරො…>
    text <වච්‌ඡගොත්‌තත්‌ථෙරගාථා>
      text <112>
        text <තෙවිජ්‌ජොහං මහාඣායී චෙතොසමථකොවිදො>
        text <සදත්‌ථො මෙ අනුප්‌පත්‌තො කතං බුද්‌ධස්‌ස සාසනන්‌ති>
      stand <… වච්‌ඡගොත්‌තො ථෙරො…>
    text <වනවච්‌ඡත්‌ථෙරගාථා>
      text <113>
        text <අච්‌ඡොදිකා පුථුසිලා ගොනඞ්‌ගුලමිගායුතා>
        text <අම්‌බුසෙවාලසඤ්‌ඡන්‌නා තෙ සෙලා රමයන්‌ති මන්‌ති>
      stand <… වනවච්‌ඡො ථෙරො…>
    text <අධිමුත්‌තත්‌ථෙරගාථා>
      text <114>
        text <කායදුට්‌ඨුල්‌ලගරුනො හිය්‍යමානම්‌හි ජීවිතෙ>
        text <සරීරසුඛගිද්‌ධස්‌ස කුතො සමණසාධුතාති>
      stand <… අධිමුත්‌තො ථෙරො…>
    text <මහානාමත්‌ථෙරගාථා>
      text <115>
        text <එසාවහිය්‍යසෙ පබ්‌බතෙන බහුකුටජසල්‌ලකිකෙන>
        text <නෙසාදකෙන ගිරිනා යසස්‌සිනා පරිච්‌ඡදෙනාති>
      stand <… මහානාමො ථෙරො…>
    text <පාරාපරියත්‌ථෙරගාථා>
      text <116>
        text <ඡඵස්‌සායතනෙ හිත්‌වා ගුත්‌තද්‌වාරො සුසංවුතො>
        text <අඝමූලං වමිත්‌වාන පත්‌තො මෙ ආසවක්‌ඛයොති>
      stand <… පාරාපරියො ථෙරො …>
    text <යසත්‌ථෙරගාථා>
      text <117>
        text <සුවිලිත්‌තො සුවසනො සබ්‌බාභරණභූසිතො>
        text <තිස්‌සො විජ්‌ජා අජ්‌ඣගමිං කතං බුද්‌ධස්‌ස සාසනන්‌ති>
      stand <… යසො ථෙරො…>
    text <කිමිලත්‌ථෙරගාථා>
      text <118>
        text <අභිසත්‌තොව නිපතති වයො රූපං අඤ්‌ඤමිව තථෙව සන්‌තං>
        text <තස්‌සෙව සතො අවිප්‌පවසතො අඤ්‌ඤස්‌සෙව සරාමි අත්‌තානන්‌ති>
      stand <… කිමිලො ථෙරො…>
    text <වජ්‌ජිපුත්‌තත්‌ථෙරගාථා>
      text <119>
        text <රුක්‌ඛමූලගහනං පසක්‌කිය නිබ්‌බානං හදයස්‌මිං ඔපිය>
        text <ඣාය ගොතම මා ච පමාදො කිං තෙ බිළිබිළිකා කරිස්‌සතීති>
      stand <… වජ්‌ජිපුත්‌තො ථෙරො…>
    text <ඉසිදත්‌තත්‌ථෙරගාථා>
      text <120>
        text <පඤ්‌චක්‌ඛන්‌ධා පරිඤ්‌ඤාතා තිට්‌ඨන්‌ති ඡින්‌නමූලකා>
        text <දුක්‌ඛක්‌ඛයො අනුප්‌පත්‌තො පත්‌තො මෙ ආසවක්‌ඛයොති>
        text <ජෙන්‌තො ච වච්‌ඡගොත්‌තො ච වච්‌ඡො ච වනසව්‌හයො>
        text <අධිමුත්‌තො මහානාමො පාරාපරියො යසොපි ච>
        text <කිමිලො වජ්‌ජිපුත්‌තො ච ඉසිදත්‌තො මහායසොති>
        text <වීසුත්‌තරසතං ථෙරා කතකිච්‌චා අනාසවා>
        text <එකකෙව නිපාතම්‌හි සුසඞ්‌ගීතා මහෙසිභීති>
      stand <… ඉසිදත්‌තො ථෙරො…>
      stand <වග්‌ගො ද්‌වාදසමො නිට්‌ඨිතො>
      text <තස්‌සුද්‌දානං>
      stand <එකකනිපාතො නිට්‌ඨිතො>
      text <තත්‍රුද්‌දානං>
