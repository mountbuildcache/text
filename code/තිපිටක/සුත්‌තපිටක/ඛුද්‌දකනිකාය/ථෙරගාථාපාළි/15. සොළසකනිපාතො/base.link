text <සොළසකනිපාතො>
  text <අඤ්‌ඤාසිකොණ්‌ඩඤ්‌ඤත්‌ථෙරගාථා>
    text <673>
      text <එස භිය්‍යො පසීදාමි සුත්‌වා ධම්‌මං මහාරසං>
      text <විරාගො දෙසිතො ධම්‌මො අනුපාදාය සබ්‌බසො>
    text <674>
      text <බහූනි ලොකෙ චිත්‍රානි අස්‌මිං පථවිමණ්‌ඩලෙ>
      text <මථෙන්‌ති මඤ්‌ඤෙ සඞ්‌කප්‌පං සුභං රාගූපසංහිතං>
    text <675>
      text <රජමුහතඤ්‌ච වාතෙන යථා මෙඝොපසම්‌මයෙ>
      text <එවං සම්‌මන්‌ති සඞ්‌කප්‌පා යදා පඤ්‌ඤාය පස්‌සති>
    text <676>
      text <සබ්‌බෙ සඞ්‌ඛාරා අනිච්‌චාති යදා පඤ්‌ඤාය පස්‌සති>
      text <අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා>
    text < <
      text <සබ්‌බෙ සඞ්‌ඛාරා දුක්‌ඛාති යදා පඤ්‌ඤාය පස්‌සති>
      text <අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා>
    text <678>
      text <සබ්‌බෙ ධම්‌මා අනත්‌තාති යදා පඤ්‌ඤාය පස්‌සති>
      text <අථ නිබ්‌බින්‌දති දුක්‌ඛෙ එස මග්‌ගො විසුද්‌ධියා>
    text <679>
      text <බුද්‌ධානුබුද්‌ධො යො ථෙරො කොණ්‌ඩඤ්‌ඤො තිබ්‌බනික්‌කමො>
      text <පහීනජාතිමරණො බ්‍රහ්‌මචරියස්‌ස කෙවලී>
    text <680>
      text <ඔඝපාසො දළ්‌හඛිලො පබ්‌බතො දුප්‌පදාලයො>
      text <ඡෙත්‌වා ඛිලඤ්‌ච පාසඤ්‌ච සෙලං භෙත්‌වාන දුබ්‌භිදං>
      text <තිණ්‌ණො පාරඞ්‌ගතො ඣායී මුත්‌තො සො මාරබන්‌ධනා>
    text <681>
      text <උද්‌ධතො චපලො භික්‌ඛු මිත්‌තෙ ආගම්‌ම පාපකෙ>
      text <සංසීදති මහොඝස්‌මිං ඌමියා පටිකුජ්‌ජිතො>
    text <682>
      text <අනුද්‌ධතො අචපලො නිපකො සංවුතින්‌ද්‍රියො>
      text <කල්‍යාණමිත්‌තො මෙධාවී දුක්‌ඛස්‌සන්‌තකරො සියා>
    text <683>
      text <කාලපබ්‌බඞ්‌ගසඞ්‌කාසො කිසො ධමනිසන්‌ථතො>
      text <මත්‌තඤ්‌ඤූ අන්‌නපානස්‌මිං අදීනමනසො නරො>
    text <684>
      text <ඵුට්‌ඨො ඩංසෙහි මකසෙහි අරඤ්‌ඤස්‌මිං බ්‍රහාවනෙ>
      text <නාගො සඞ්‌ගාමසීසෙව සතො තත්‍රාධිවාසයෙ>
    text <685>
      text <නාභිනන්‌දාමි මරණං…පෙ … නිබ්‌බිසං භතකො යථා>
    text <686>
      text <නාභිනන්‌දාමි මරණං…පෙ … සම්‌පජානො පතිස්‌සතො>
    text <687>
      text <පරිචිණ්‌ණො මයා සත්‌ථා…පෙ … භවනෙත්‌ති සමූහතා>
    text <688>
      text <යස්‌ස චත්‌ථාය පබ්‌බජිතො අගාරස්‌මානගාරියං>
      text <සො මෙ අත්‌ථො අනුප්‌පත්‌තො කිං මෙ සද්‌ධිවිහාරිනාති>
    stand <… අඤ්‌ඤාසිකොණ්‌ඩඤ්‌ඤො ථෙරො…>
  text <උදායිත්‌ථෙරගාථා>
    text <689>
      text <මනුස්‌සභූතං සම්‌බුද්‌ධං අත්‌තදන්‌තං සමාහිතං>
      text <ඉරියමානං බ්‍රහ්‌මපථෙ චිත්‌තස්‌සූපසමෙ රතං>
    text <690>
      text <යං මනුස්‌සා නමස්‌සන්‌ති සබ්‌බධම්‌මාන පාරගුං>
      text <දෙවාපි තං නමස්‌සන්‌ති ඉති මෙ අරහතො සුතං>
    text <691>
      text <සබ්‌බසංයොජනාතීතං වනා නිබ්‌බනමාගතං>
      text <කාමෙහි නෙක්‌ඛම්‌මරතං මුත්‌තං සෙලාව කඤ්‌චනං>
    text <692>
      text <ස වෙ අච්‌චරුචි නාගො හිමවාවඤ්‌ඤෙ සිලුච්‌චයෙ>
      text <සබ්‌බෙසං නාගනාමානං සච්‌චනාමො අනුත්‌තරො>
    text <693>
      text <නාගං වො කිත්‌තයිස්‌සාමි න හි ආගුං කරොති සො>
      text <සොරච්‌චං අවිහිංසා ච පාදා නාගස්‌ස තෙ දුවෙ>
    text <694>
      text <සති ච සම්‌පජඤ්‌ඤඤ්‌ච චරණා නාගස්‌ස තෙපරෙ>
      text <සද්‌ධාහත්‌ථො මහානාගො උපෙක්‌ඛාසෙතදන්‌තවා>
    text <695>
      text <සති ගීවා සිරො පඤ්‌ඤා වීමංසා ධම්‌මචින්‌තනා>
      text <ධම්‌මකුච්‌ඡිසමාවාසො විවෙකො තස්‌ස වාලධි>
    text <696>
      text <සො ඣායී අස්‌සාසරතො අජ්‌ඣත්‌තං සුසමාහිතො>
      text <ගච්‌ඡං සමාහිතො නාගො ඨිතො නාගො සමාහිතො>
    text <697>
      text <සයං සමාහිතො නාගො නිසින්‌නොපි සමාහිතො>
      text <සබ්‌බත්‌ථ සංවුතො නාගො එසා නාගස්‌ස සම්‌පදා>
    text <698>
      text <භුඤ්‌ජති අනවජ්‌ජානි සාවජ්‌ජානි න භුඤ්‌ජති>
      text <ඝාසමච්‌ඡාදනං ලද්‌ධා සන්‌නිධිං පරිවජ්‌ජයං>
    text <699>
      text <සංයොජනං අණුං ථූලං සබ්‌බං ඡෙත්‌වාන බන්‌ධනං>
      text <යෙන යෙනෙව ගච්‌ඡති අනපක්‌ඛොව ගච්‌ඡති>
    text <700>
      text <යථාපි උදකෙ ජාතං පුණ්‌ඩරීකං පවඩ්‌ඪති>
      text <නොපලිප්‌පති තොයෙන සුචිගන්‌ධං මනොරමං>
    text <701>
      text <තථෙව ච ලොකෙ ජාතො බුද්‌ධො ලොකෙ විහරති>
      text <නොපලිප්‌පති ලොකෙන තොයෙන පදුමං යථා>
    text <702>
      text <මහාගිනි පජ්‌ජලිතො අනාහාරොපසම්‌මති>
      text <අඞ්‌ගාරෙසු ච සන්‌තෙසු නිබ්‌බුතොති පවුච්‌චති>
    text <703>
      text <අත්‌ථස්‌සායං විඤ්‌ඤාපනී උපමා විඤ්‌ඤූහි දෙසිතා>
      text <විඤ්‌ඤිස්‌සන්‌ති මහානාගා නාගං නාගෙන දෙසිතං>
    text <704>
      text <වීතරාගො වීතදොසො වීතමොහො අනාසවො>
      text <සරීරං විජහං නාගො පරිනිබ්‌බිස්‌සත්‍යනාසවොති>
      text <කොණ්‌ඩඤ්‌ඤො ච උදායී ච ථෙරා ද්‌වෙ තෙ මහිද්‌ධිකා>
      text <සොළසම්‌හි නිපාතම්‌හි ගාථායො ද්‌වෙ ච තිංස චාති>
    stand <… උදායී ථෙරො…>
    stand <සොළසකනිපාතො නිට්‌ඨිතො>
    text <තත්‍රුද්‌දානං>
