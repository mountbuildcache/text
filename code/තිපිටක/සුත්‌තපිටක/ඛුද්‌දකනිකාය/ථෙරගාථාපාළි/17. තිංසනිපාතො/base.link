text <තිංසනිපාතො>
  text <ඵුස්‌සත්‌ථෙරගාථා>
    text <949>
      text <පාසාදිකෙ බහූ දිස්‌වා භාවිතත්‌තෙ සුසංවුතෙ>
      text <ඉසි පණ්‌ඩරසගොත්‌තො අපුච්‌ඡි ඵුස්‌සසව්‌හයං>
    text <950>
      text <කිංඡන්‌දා කිමධිප්‌පායා කිමාකප්‌පා භවිස්‌සරෙ>
      text <අනාගතම්‌හි කාලම්‌හි තං මෙ අක්‌ඛාහි පුච්‌ඡිතො>
    text <951>
      text <සුණොහි වචනං මය්‌හං ඉසිපණ්‌ඩරසව්‌හය>
      text <සක්‌කච්‌චං උපධාරෙහි ආචික්‌ඛිස්‌සාම්‍යනාගතං>
    text <952>
      text <කොධනා උපනාහී ච මක්‌ඛී ථම්‌භී සඨා බහූ>
      text <උස්‌සුකී නානාවාදා ච භවිස්‌සන්‌ති අනාගතෙ>
    text <953>
      text <අඤ්‌ඤාතමානිනො ධම්‌මෙ ගම්‌භීරෙ තීරගොචරා>
      text <ලහුකා අගරු ධම්‌මෙ අඤ්‌ඤමඤ්‌ඤමගාරවා>
    text <954>
      text <බහූ ආදීනවා ලොකෙ උප්‌පජ්‌ජිස්‌සන්‌ත්‍යනාගතෙ>
      text <සුදෙසිතං ඉමං ධම්‌මං කිලෙසෙස්‌සන්‌ති දුම්‌මතී>
    text <955>
      text <ගුණහීනාපි සඞ්‌ඝම්‌හි වොහරන්‌තා විසාරදා>
      text <බලවන්‌තො භවිස්‌සන්‌ති මුඛරා අස්‌සුතාවිනො>
    text <956>
      text <ගුණවන්‌තොපි සඞ්‌ඝම්‌හි වොහරන්‌තා යථාත්‌ථතො>
      text <දුබ්‌බලා තෙ භවිස්‌සන්‌ති හිරීමනා අනත්‌ථිකා>
    text <957>
      text <රජතං ජාතරූපඤ්‌ච ඛෙත්‌තං වත්‌ථුමජෙළකං>
      text <දාසිදාසඤ්‌ච දුම්‌මෙධා සාදියිස්‌සන්‌ත්‍යනාගතෙ>
    text <958>
      text <උජ්‌ඣානසඤ්‌ඤිනො බාලා සීලෙසු අසමාහිතා>
      text <උන්‌නළා විචරිස්‌සන්‌ති කලහාභිරතා මගා>
    text <959>
      text <උද්‌ධතා ච භවිස්‌සන්‌ති නීලචීවරපාරුතා>
      text <කුහා ථද්‌ධා ලපා සිඞ්‌ගී චරිස්‌සන්‌ත්‍යරියා විය>
    text <960>
      text <තෙලසණ්‌ඨෙහි කෙසෙහි චපලා අඤ්‌ජනක්‌ඛිකා>
      text <රථියාය ගමිස්‌සන්‌ති දන්‌තවණ්‌ණිකපාරුතා>
    text <961>
      text <අජෙගුච්‌ඡං විමුත්‌තෙහි සුරත්‌තං අරහද්‌ධජං>
      text <ජිගුච්‌ඡිස්‌සන්‌ති කාසාවං ඔදාතෙසු සමුච්‌ඡිතා>
    text <962>
      text <ලාභකාමා භවිස්‌සන්‌ති කුසීතා හීනවීරියා>
      text <කිච්‌ඡන්‌තා වනපත්‌ථානි ගාමන්‌තෙසු වසිස්‌සරෙ>
    text <963>
      text <යෙ යෙ ලාභං ලභිස්‌සන්‌ති මිච්‌ඡාජීවරතා සදා>
      text <තෙ තෙව අනුසික්‌ඛන්‌තා භජිස්‌සන්‌ති අසංයතා>
    text <964>
      text <යෙ යෙ අලාභිනො ලාභං න තෙ පුජ්‌ජා භවිස්‌සරෙ>
      text <සුපෙසලෙපි තෙ ධීරෙ සෙවිස්‌සන්‌ති න තෙ තදා>
    text <965>
      text <මිලක්‌ඛුරජනං රත්‌තං ගරහන්‌තා සකං ධජං>
      text <තිත්‌ථියානං ධජං කෙචි ධාරිස්‌සන්‌ත්‍යවදාතකං>
    text <966>
      text <අගාරවො ච කාසාවෙ තදා තෙසං භවිස්‌සති>
      text <පටිසඞ්‌ඛා ච කාසාවෙ භික්‌ඛූනං න භවිස්‌සති>
    text <967>
      text <අභිභූතස්‌ස දුක්‌ඛෙන සල්‌ලවිද්‌ධස්‌ස රුප්‌පතො>
      text <පටිසඞ්‌ඛා මහාඝොරා නාගස්‌සාසි අචින්‌තියා>
    text <968>
      text <ඡද්‌දන්‌තො හි තදා දිස්‌වා සුරත්‌තං අරහද්‌ධජං>
      text <තාවදෙව භණී ගාථා ගජො අත්‌ථොපසංහිතා>
    text <969>
      text <අනික්‌කසාවො කාසාවං යො වත්‌ථං පරිධස්‌සති>
      text <අපෙතො දමසච්‌චෙන න සො කාසාවමරහති>
    text <970>
      text <යො ච වන්‌තකාසාවස්‌ස සීලෙසු සුසමාහිතො>
      text <උපෙතො දමසච්‌චෙන ස වෙ කාසාවමරහති>
    text <971>
      text <විපන්‌නසීලො දුම්‌මෙධො පාකටො කාමකාරියො>
      text <විබ්‌භන්‌තචිත්‌තො නිස්‌සුක්‌කො න සො කාසාවමරහති>
    text <972>
      text <යො ච සීලෙන සම්‌පන්‌නො වීතරාගො සමාහිතො>
      text <ඔදාතමනසඞ්‌කප්‌පො ස වෙ කාසාවමරහති>
    text <973>
      text <උද්‌ධතො උන්‌නළො බාලො සීලං යස්‌ස න විජ්‌ජති>
      text <ඔදාතකං අරහති කාසාවං කිං කරිස්‌සති>
    text <974>
      text <භික්‌ඛූ ච භික්‌ඛුනියො ච දුට්‌ඨචිත්‌තා අනාදරා>
      text <තාදීනං මෙත්‌තචිත්‌තානං නිග්‌ගණ්‌හිස්‌සන්‌ත්‍යනාගතෙ>
    text <975>
      text <සික්‌ඛාපෙන්‌තාපි ථෙරෙහි බාලා චීවරධාරණං>
      text <න සුණිස්‌සන්‌ති දුම්‌මෙධා පාකටා කාමකාරියා>
    text <976>
      text <තෙ තථා සික්‌ඛිතා බාලා අඤ්‌ඤමඤ්‌ඤං අගාරවා>
      text <නාදියිස්‌සන්‌තුපජ්‌ඣායෙ ඛළුඞ්‌කො විය සාරථිං>
    text <977>
      text <එවං අනාගතද්‌ධානං පටිපත්‌ති භවිස්‌සති>
      text <භික්‌ඛූනං භික්‌ඛුනීනඤ්‌ච පත්‌තෙ කාලම්‌හි පච්‌ඡිමෙ>
    text <978>
      text <පුරා ආගච්‌ඡතෙ එතං අනාගතං මහබ්‌භයං>
      text <සුබ්‌බචා හොථ සඛිලා අඤ්‌ඤමඤ්‌ඤං සගාරවා>
    text <979>
      text <මෙත්‌තචිත්‌තා කාරුණිකා හොථ සීලෙසු සංවුතා>
      text <ආරද්‌ධවීරියා පහිතත්‌තා නිච්‌චං දළ්‌හපරක්‌කමා>
    text <980>
      text <පමාදං භයතො දිස්‌වා අප්‌පමාදඤ්‌ච ඛෙමතො>
      text <භාවෙථට්‌ඨඞ්‌ගිකං මග්‌ගං ඵුසන්‌තා අමතං පදන්‌ති>
    stand <… ඵුස්‌සො ථෙරො…>
  text <සාරිපුත්‌තත්‌ථෙරගාථා>
    text <981>
      text <යථාචාරී යථාසතො සතීමා යතසඞ්‌කප්‌පජ්‌ඣායි අප්‌පමත්‌තො>
      text <අජ්‌ඣත්‌තරතො සමාහිතත්‌තො එකො සන්‌තුසිතො තමාහු භික්‌ඛුං>
    text <982>
      text <අල්‌ලං සුක්‌ඛං වා භුඤ්‌ජන්‌තො න බාළ්‌හං සුහිතො සියා>
      text <ඌනූදරො මිතාහාරො සතො භික්‌ඛු පරිබ්‌බජෙ>
    text <983>
      text <චත්‌තාරො පඤ්‌ච ආලොපෙ අභුත්‌වා උදකං පිවෙ>
      text <අලං ඵාසුවිහාරාය පහිතත්‌තස්‌ස භික්‌ඛුනො>
    text <984>
      text <කප්‌පියං තං චෙ ඡාදෙති චීවරං ඉදමත්‌ථිකං>
      text <අලං ඵාසුවිහාරාය පහිතත්‌තස්‌ස භික්‌ඛුනො>
    text <985>
      text <පල්‌ලඞ්‌කෙන නිසින්‌නස්‌ස ජණ්‌ණුකෙ නාභිවස්‌සති>
      text <අලං ඵාසුවිහාරාය පහිතත්‌තස්‌ස භික්‌ඛුනො>
    text <986>
      text <යො සුඛං දුක්‌ඛතො අද්‌ද දුක්‌ඛමද්‌දක්‌ඛි සල්‌ලතො>
      text <උභයන්‌තරෙන නාහොසි කෙන ලොකස්‌මි කිං සියා>
    text <987>
      text <මා මෙ කදාචි පාපිච්‌ඡො කුසීතො හීනවීරියො>
      text <අප්‌පස්‌සුතො අනාදරො කෙන ලොකස්‌මි කිං සියා>
    text <988>
      text <බහුස්‌සුතො ච මෙධාවී සීලෙසු සුසමාහිතො>
      text <චෙතොසමථමනුයුත්‌තො අපි මුද්‌ධනි තිට්‌ඨතු>
    text <989>
      text <යො පපඤ්‌චමනුයුත්‌තො පපඤ්‌චාභිරතො මගො>
      text <විරාධයී සො නිබ්‌බානං යොගක්‌ඛෙමං අනුත්‌තරං>
    text <990>
      text <යො ච පපඤ්‌චං හිත්‌වාන නිප්‌පපඤ්‌චපථෙ රතො>
      text <ආරාධයී සො නිබ්‌බානං යොගක්‌ඛෙමං අනුත්‌තරං>
    text <991>
      text <ගාමෙ වා යදි වාරඤ්‌ඤෙ නින්‌නෙ වා යදි වා ථලෙ>
      text <යත්‌ථ අරහන්‌තො විහරන්‌ති තං භූමිරාමණෙය්‍යකං>
    text <992>
      text <රමණීයානි අරඤ්‌ඤානි යත්‌ථ න රමතී ජනො>
      text <වීතරාගා රමිස්‌සන්‌ති න තෙ කාමගවෙසිනො>
    text <993>
      text <නිධීනංව පවත්‌තාරං යං පස්‌සෙ වජ්‌ජදස්‌සිනං>
      text <නිග්‌ගය්‌හවාදිං මෙධාවිං තාදිසං පණ්‌ඩිතං භජෙ>
      text <තාදිසං භජමානස්‌ස සෙය්‍යො හොති න පාපියො>
    text <994>
      text <ඔවදෙය්‍යානුසාසෙය්‍ය අසබ්‌භා ච නිවාරයෙ>
      text <සතඤ්‌හි සො පියො හොති අසතං හොති අප්‌පියො>
    text <995>
      text <අඤ්‌ඤස්‌ස භගවා බුද්‌ධො ධම්‌මං දෙසෙසි චක්‌ඛුමා>
      text <ධම්‌මෙ දෙසියමානම්‌හි සොතමොධෙසිමත්‌ථිකො>
      text <තං මෙ අමොඝං සවනං විමුත්‌තොම්‌හි අනාසවො>
    text <996>
      text <නෙව පුබ්‌බෙනිවාසාය නපි දිබ්‌බස්‌ස චක්‌ඛුනො>
      text <චෙතොපරියාය ඉද්‌ධියා චුතියා උපපත්‌තියා>
      text <සොතධාතුවිසුද්‌ධියා පණිධී මෙ න විජ්‌ජති>
    text <997>
      text <රුක්‌ඛමූලංව නිස්‌සාය මුණ්‌ඩො සඞ්‌ඝාටිපාරුතො>
      text <පඤ්‌ඤාය උත්‌තමො ථෙරො උපතිස්‌සොව ඣායති>
    text <998>
      text <අවිතක්‌කං සමාපන්‌නො සම්‌මාසම්‌බුද්‌ධසාවකො>
      text <අරියෙන තුණ්‌හීභාවෙන උපෙතො හොති තාවදෙ>
    text <999>
      text <යථාපි පබ්‌බතො සෙලො අචලො සුප්‌පතිට්‌ඨිතො>
      text <එවං මොහක්‌ඛයා භික්‌ඛු පබ්‌බතොව න වෙධති>
    text <1000>
      text <අනඞ්‌ගණස්‌ස පොසස්‌ස නිච්‌චං සුචිගවෙසිනො>
      text <වාලග්‌ගමත්‌තං පාපස්‌ස අබ්‌භමත්‌තංව ඛායති>
    text <1001>
      text <නාභිනන්‌දාමි මරණං නාභිනන්‌දාමි ජීවිතං>
      text <නික්‌ඛිපිස්‌සං ඉමං කායං සම්‌පජානො පතිස්‌සතො>
    text <1002>
      text <නාභිනන්‌දාමි මරණං නාභිනන්‌දාමි ජීවිතං>
      text <කාලඤ්‌ච පටිකඞ්‌ඛාමි නිබ්‌බිසං භතකො යථා>
    text <1003>
      text <උභයෙන මිදං මරණමෙව නාමරණං පච්‌ඡා වා පුරෙ වා>
      text <පටිපජ්‌ජථ මා විනස්‌සථ ඛණො වො මා උපච්‌චගා>
    text <1004>
      text <නගරං යථා පච්‌චන්‌තං ගුත්‌තං සන්‌තරබාහිරං>
      text <එවං ගොපෙථ අත්‌තානං ඛණො වො මා උපච්‌චගා>
      text <ඛණාතීතා හි සොචන්‌ති නිරයම්‌හි සමප්‌පිතා>
    text <1005>
      text <උපසන්‌තො උපරතො මන්‌තභාණී අනුද්‌ධතො>
      text <ධුනාති පාපකෙ ධම්‌මෙ දුමපත්‌තංව මාලුතො>
    text <1006>
      text <උපසන්‌තො උපරතො මන්‌තභාණී අනුද්‌ධතො>
      text <අප්‌පාසි පාපකෙ ධම්‌මෙ දුමපත්‌තංව මාලුතො>
    text <1007>
      text <උපසන්‌තො අනායාසො විප්‌පසන්‌නො අනාවිලො>
      text <කල්‍යාණසීලො මෙධාවී දුක්‌ඛස්‌සන්‌තකරො සියා>
    text <1008>
      text <න විස්‌සසෙ එකතියෙසු එවං අගාරිසු පබ්‌බජිතෙසු චාපි>
      text <සාධූපි හුත්‌වා න අසාධු හොන්‌ති අසාධු හුත්‌වා පුන සාධු හොන්‌ති>
    text <1009>
      text <කාමච්‌ඡන්‌දො ච බ්‍යාපාදො ථිනමිද්‌ධඤ්‌ච භික්‌ඛුනො>
      text <උද්‌ධච්‌චං විචිකිච්‌ඡා ච පඤ්‌චෙතෙ චිත්‌තකෙලිසා>
    text <1010>
      text <යස්‌ස සක්‌කරියමානස්‌ස අසක්‌කාරෙන චූභයං>
      text <සමාධි න විකම්‌පති අප්‌පමාදවිහාරිනො>
    text <1011>
      text <තං ඣායිනං සාතතිකං සුඛුමදිට්‌ඨිවිපස්‌සකං>
      text <උපාදානක්‌ඛයාරාමං ආහු සප්‌පුරිසො ඉති>
    text <1012>
      text <මහාසමුද්‌දො පථවී පබ්‌බතො අනිලොපි ච>
      text <උපමාය න යුජ්‌ජන්‌ති සත්‌ථු වරවිමුත්‌තියා>
    text <1013>
      text <චක්‌කානුවත්‌තකො ථෙරො මහාඤාණී සමාහිතො>
      text <පථවාපග්‌ගිසමානො න රජ්‌ජති න දුස්‌සති>
    text <1014>
      text <පඤ්‌ඤාපාරමිතං පත්‌තො මහාබුද්‌ධි මහාමති>
      text <අජළො ජළසමානො සදා චරති නිබ්‌බුතො>
    text <1015>
      text <පරිචිණ්‌ණො මයා සත්‌ථා…පෙ … භවනෙත්‌ති සමූහතා>
    text <1016>
      text <සම්‌පාදෙථප්‌පමාදෙන එසා මෙ අනුසාසනී>
      text <හන්‌දාහං පරිනිබ්‌බිස්‌සං විප්‌පමුත්‌තොම්‌හි සබ්‌බධීති>
    stand <… සාරිපුත්‌තො ථෙරො…>
  text <ආනන්‌දත්‌ථෙරගාථා>
    text <1017>
      text <පිසුණෙන ච කොධනෙන ච මච්‌ඡරිනා ච විභූතනන්‌දිනා>
      text <සඛිතං න කරෙය්‍ය පණ්‌ඩිතො පාපො කාපුරිසෙන සඞ්‌ගමො>
    text <1018>
      text <සද්‌ධෙන ච පෙසලෙන ච පඤ්‌ඤවතා බහුස්‌සුතෙන ච>
      text <සඛිතං කරෙය්‍ය පණ්‌ඩිතො භද්‌දො සප්‌පුරිසෙන සඞ්‌ගමො>
    text <1019>
      text <පස්‌ස චිත්‌තකතං බිම්‌බං…පෙ … යස්‌ස නත්‌ථි ධුවං ඨිති>
    text <1020>
      text <පස්‌ස චිත්‌තකතං බිම්‌බං…පෙ … වත්‌ථෙහි සොභති>
    text <1021>
      text <අලත්‌තකකතා …පෙ … නො ච පාරගවෙසිනො>
    text <1022>
      text <අට්‌ඨපදකතා…පෙ … නො ච පාරගවෙසිනො>
    text <1023>
      text <අඤ්‌ජනීව නවා…පෙ … නො ච පාරගවෙසිනො>
    text <1024>
      text <බහුස්‌සුතො චිත්‌තකථී බුද්‌ධස්‌ස පරිචාරකො>
      text <පන්‌නභාරො විසඤ්‌ඤුත්‌තො සෙය්‍යං කප්‌පෙති ගොතමො>
    text <1025>
      text <ඛීණාසවො විසඤ්‌ඤුත්‌තො සඞ්‌ගාතීතො සුනිබ්‌බුතො>
      text <ධාරෙති අන්‌තිමං දෙහං ජාතිමරණපාරගූ>
    text <1026>
      text <යස්‌මිං පතිට්‌ඨිතා ධම්‌මා බුද්‌ධස්‌සාදිච්‌චබන්‌ධුනො>
      text <නිබ්‌බානගමනෙ මග්‌ගෙ සොයං තිට්‌ඨති ගොතමො>
    text <1027>
      text <ද්‌වාසීති බුද්‌ධතො ගණ්‌හිං ද්‌වෙ සහස්‌සානි භික්‌ඛුතො>
      text <චතුරාසීතිසහස්‌සානි යෙ මෙ ධම්‌මා පවත්‌තිනො>
    text <1028>
      text <අප්‌පස්‌සුතායං පුරිසො බලිබද්‌දොව ජීරති>
      text <මංසානි තස්‌ස වඩ්‌ඪන්‌ති පඤ්‌ඤා තස්‌ස න වඩ්‌ඪති>
    text <1029>
      text <බහුස්‌සුතො අප්‌පස්‌සුතං යො සුතෙනාතිමඤ්‌ඤති>
      text <අන්‌ධො පදීපධාරොව තථෙව පටිභාති මං>
    text <1030>
      text <බහුස්‌සුතං උපාසෙය්‍ය සුතඤ්‌ච න විනාසයෙ>
      text <තං මූලං බ්‍රහ්‌මචරියස්‌ස තස්‌මා ධම්‌මධරො සියා>
    text <1031>
      text <පුබ්‌බාපරඤ්‌ඤූ අත්‌ථඤ්‌ඤූ නිරුත්‌තිපදකොවිදො>
      text <සුග්‌ගහීතඤ්‌ච ගණ්‌හාති අත්‌ථඤ්‌චොපපරික්‌ඛති>
    text <1032>
      text <ඛන්‌ත්‍යා ඡන්‌දිකතො හොති උස්‌සහිත්‌වා තුලෙති තං>
      text <සමයෙ සො පදහති අජ්‌ඣත්‌තං සුසමාහිතො>
    text <1033>
      text <බහුස්‌සුතං ධම්‌මධරං සප්‌පඤ්‌ඤං බුද්‌ධසාවකං>
      text <ධම්‌මවිඤ්‌ඤාණමාකඞ්‌ඛං තං භජෙථ තථාවිධං>
    text <1034>
      text <බහුස්‌සුතො ධම්‌මධරො කොසාරක්‌ඛො මහෙසිනො>
      text <චක්‌ඛු සබ්‌බස්‌ස ලොකස්‌ස පූජනීයො බහුස්‌සුතො>
    text <1035>
      text <ධම්‌මාරාමො ධම්‌මරතො ධම්‌මං අනුවිචින්‌තයං>
      text <ධම්‌මං අනුස්‌සරං භික්‌ඛු සද්‌ධම්‌මා න පරිහායති>
    text <1036>
      text <කායමච්‌ඡෙරගරුනො හිය්‍යමානෙ අනුට්‌ඨහෙ>
      text <සරීරසුඛගිද්‌ධස්‌ස කුතො සමණඵාසුතා>
    text <1037>
      text <න පක්‌ඛන්‌ති දිසා සබ්‌බා ධම්‌මා න පටිභන්‌ති මං>
      text <ගතෙ කල්‍යාණමිත්‌තම්‌හි අන්‌ධකාරංව ඛායති>
    text <1038>
      text <අබ්‌භතීතසහායස්‌ස අතීතගතසත්‌ථුනො>
      text <නත්‌ථි එතාදිසං මිත්‌තං යථා කායගතා සති>
    text <1039>
      text <යෙ පුරාණා අතීතා තෙ නවෙහි න සමෙති මෙ>
      text <ස්‌වජ්‌ජ එකොව ඣායාමි වස්‌සුපෙතොව පක්‌ඛිමා>
    text <1040>
      text <දස්‌සනාය අභික්‌කන්‌තෙ නානාවෙරජ්‌ජකෙ බහූ>
      text <මා වාරයිත්‌ථ සොතාරො පස්‌සන්‌තු සමයො මමං>
    text <1041>
      text <දස්‌සනාය අභික්‌කන්‌තෙ නානාවෙරජ්‌ජකෙ පුථු>
      text <කරොති සත්‌ථා ඔකාසං න නිවාරෙති චක්‌ඛුමා>
    text <1042>
      text <පණ්‌ණවීසතිවස්‌සානි සෙඛභූතස්‌ස මෙ සතො>
      text <න කාමසඤ්‌ඤා උප්‌පජ්‌ජි පස්‌ස ධම්‌මසුධම්‌මතං>
    text <1043>
      text <පණ්‌ණවීසතිවස්‌සානි සෙඛභූතස්‌ස මෙ සතො>
      text <න දොසසඤ්‌ඤා උප්‌පජ්‌ජි පස්‌ස ධම්‌මසුධම්‌මතං>
    text <1044>
      text <පණ්‌ණවීසතිවස්‌සානි භගවන්‌තං උපට්‌ඨහිං>
      text <මෙත්‌තෙන කායකම්‌මෙන ඡායාව අනපායිනී>
    text <1045>
      text <පණ්‌ණවීසතිවස්‌සානි භගවන්‌තං උපට්‌ඨහිං>
      text <මෙත්‌තෙන වචීකම්‌මෙන ඡායාව අනපායිනී>
    text <1046>
      text <පණ්‌ණවීසතිවස්‌සානි භගවන්‌තං උපට්‌ඨහිං>
      text <මෙත්‌තෙන මනොකම්‌මෙන ඡායාව අනපායිනී>
    text <1047>
      text <බුද්‌ධස්‌ස චඞ්‌කමන්‌තස්‌ස පිට්‌ඨිතො අනුචඞ්‌කමිං>
      text <ධම්‌මෙ දෙසියමානම්‌හි ඤාණං මෙ උදපජ්‌ජථ>
    text <1048>
      text <අහං සකරණීයොම්‌හි සෙඛො අප්‌පත්‌තමානසො>
      text <සත්‌ථු ච පරිනිබ්‌බානං යො අම්‌හං අනුකම්‌පකො>
    text <1049>
      text <තදාසි යං භිංසනකං තදාසි ලොමහංසනං>
      text <සබ්‌බාකාරවරූපෙතෙ සම්‌බුද්‌ධෙ පරිනිබ්‌බුතෙ>
    text <1050>
      text <බහුස්‌සුතො ධම්‌මධරො කොසාරක්‌ඛො මහෙසිනො>
      text <චක්‌ඛු සබ්‌බස්‌ස ලොකස්‌ස ආනන්‌දො පරිනිබ්‌බුතො>
    text <1051>
      text <බහුස්‌සුතො ධම්‌මධරො කොසාරක්‌ඛො මහෙසිනො>
      text <චක්‌ඛු සබ්‌බස්‌ස ලොකස්‌ස අන්‌ධකාරෙ තමොනුදො>
    text <1052>
      text <ගතිමන්‌තො සතිමන්‌තො ධිතිමන්‌තො ච යො ඉසි>
      text <සද්‌ධම්‌මධාරකො ථෙරො ආනන්‌දො රතනාකරො>
    text <1053>
      text <පරිචිණ්‌ණො මයා සත්‌ථා කතං බුද්‌ධස්‌ස සාසනං>
      text <ඔහිතො ගරුකො භාරො නත්‌ථි දානි පුනබ්‌භවොති>
      text <ඵුස්‌සොපතිස්‌සො ආනන්‌දො තයොතිමෙ පකිත්‌තිතා>
      text <ගාථායො තත්‌ථ සඞ්‌ඛාතා සතං පඤ්‌ච ච උත්‌තරීති>
    stand <… ආනන්‌දො ථෙරො…>
    stand <තිංසනිපාතො නිට්‌ඨිතො>
    text <තත්‍රුද්‌දානං>
