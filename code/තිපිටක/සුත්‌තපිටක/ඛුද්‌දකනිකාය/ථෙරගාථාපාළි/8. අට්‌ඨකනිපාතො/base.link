text <අට්‌ඨකනිපාතො>
  text <මහාකච්‌චායනත්‌ථෙරගාථා>
    text <494>
      text <කම්‌මං බහුකං න කාරයෙ පරිවජ්‌ජෙය්‍ය ජනං න උය්‍යමෙ>
      text <සො උස්‌සුක්‌කො රසානුගිද්‌ධො අත්‌ථං රිඤ්‌චති යො සුඛාධිවාහො>
    text <495>
      text <පඞ්‌කොති හි නං අවෙදයුං යායං වන්‌දනපූජනා කුලෙසු>
      text <සුඛුමං සල්‌ලං දුරුබ්‌බහං සක්‌කාරො කාපුරිසෙන දුජ්‌ජහො>
    text <496>
      text <න පරස්‌සුපනිධාය කම්‌මං මච්‌චස්‌ස පාපකං>
      text <අත්‌තනා තං න සෙවෙය්‍ය කම්‌මබන්‌ධූහි මාතියා>
    text <497>
      text <න පරෙ වචනා චොරො න පරෙ වචනා මුනි>
      text <අත්‌තා ච නං යථාවෙදි දෙවාපි නං තථා විදූ>
    text <498>
      text <පරෙ ච න විජානන්‌ති මයමෙත්‌ථ යමාමසෙ>
      text <යෙ ච තත්‌ථ විජානන්‌ති තතො සම්‌මන්‌ති මෙධගා>
    text <499>
      text <ජීවතෙ වාපි සප්‌පඤ්‌ඤො අපි විත්‌තපරික්‌ඛයො>
      text <පඤ්‌ඤාය ච අලාභෙන විත්‌තවාපි න ජීවති>
    text <500>
      text <සබ්‌බං සුණාති සොතෙන සබ්‌බං පස්‌සති චක්‌ඛුනා>
      text <න ච දිට්‌ඨං සුතං ධීරො සබ්‌බං උජ්‌ඣිතුමරහති>
    text <501>
      text <චක්‌ඛුමාස්‌ස යථා අන්‌ධො සොතවා බධිරො යථා>
      text <පඤ්‌ඤවාස්‌ස යථා මූගො බලවා දුබ්‌බලොරිව>
      text <අථ අත්‌ථෙ සමුප්‌පන්‌නෙ සයෙථ මතසායිකන්‌ති>
    stand <… මහාකච්‌චායනො ථෙරො…>
  text <සිරිමිත්‌තත්‌ථෙරගාථා>
    text <502>
      text <අක්‌කොධනොනුපනාහී අමායො රිත්‌තපෙසුණො>
      text <ස වෙ තාදිසකො භික්‌ඛු එවං පෙච්‌ච න සොචති>
    text <503>
      text <අක්‌කොධනොනුපනාහී අමායො රිත්‌තපෙසුණො>
      text <ගුත්‌තද්‌වාරො සදා භික්‌ඛු එවං පෙච්‌ච න සොචති>
    text <504>
      text <අක්‌කොධනොනුපනාහී අමායො රිත්‌තපෙසුණො>
      text <කල්‍යාණසීලො සො භික්‌ඛු එවං පෙච්‌ච න සොචති>
    text <505>
      text <අක්‌කොධනොනුපනාහී අමායො රිත්‌තපෙසුණො>
      text <කල්‍යාණමිත්‌තො සො භික්‌ඛු එවං පෙච්‌ච න සොචති>
    text <506>
      text <අක්‌කොධනොනුපනාහී අමායො රිත්‌තපෙසුණො>
      text <කල්‍යාණපඤ්‌ඤො සො භික්‌ඛු එවං පෙච්‌ච න සොචති>
    text <507>
      text <යස්‌ස සද්‌ධා තථාගතෙ අචලා සුප්‌පතිට්‌ඨිතා>
      text <සීලඤ්‌ච යස්‌ස කල්‍යාණං අරියකන්‌තං පසංසිතං>
    text <508>
      text <සඞ්‌ඝෙ පසාදො යස්‌සත්‌ථි උජුභූතඤ්‌ච දස්‌සනං>
      text <අදලිද්‌දොති තං ආහු අමොඝං තස්‌ස ජීවිතං>
    text <509>
      text <තස්‌මා සද්‌ධඤ්‌ච සීලඤ්‌ච පසාදං ධම්‌මදස්‌සනං>
      text <අනුයුඤ්‌ජෙථ මෙධාවී සරං බුද්‌ධාන සාසනන්‌ති>
    stand <… සිරිමිත්‌තො ථෙරො…>
  text <මහාපන්‌ථකත්‌ථෙරගාථා>
    text <510>
      text <යදා පඨමමද්‌දක්‌ඛිං සත්‌ථාරමකුතොභයං>
      text <තතො මෙ අහු සංවෙගො පස්‌සිත්‌වා පුරිසුත්‌තමං>
    text <511>
      text <සිරිං හත්‌ථෙහි පාදෙහි යො පණාමෙය්‍ය ආගතං>
      text <එතාදිසං සො සත්‌ථාරං ආරාධෙත්‌වා විරාධයෙ>
    text <512>
      text <තදාහං පුත්‌තදාරඤ්‌ච ධනධඤ්‌ඤඤ්‌ච ඡඩ්‌ඩයිං>
      text <කෙසමස්‌සූනි ඡෙදෙත්‌වා පබ්‌බජිං අනගාරියං>
    text <513>
      text <සික්‌ඛාසාජීවසම්‌පන්‌නො ඉන්‌ද්‍රියෙසු සුසංවුතො>
      text <නමස්‌සමානො සම්‌බුද්‌ධං විහාසිං අපරාජිතො>
    text <514>
      text <තතො මෙ පණිධී ආසි චෙතසො අභිපත්‌ථිතො>
      text <න නිසීදෙ මුහුත්‌තම්‌පි තණ්‌හාසල්‌ලෙ අනූහතෙ>
    text <515>
      text <තස්‌ස මෙවං විහරතො පස්‌ස වීරියපරක්‌කමං>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <516>
      text <පුබ්‌බෙනිවාසං ජානාමි දිබ්‌බචක්‌ඛු විසොධිතං>
      text <අරහා දක්‌ඛිණෙය්‍යොම්‌හි විප්‌පමුත්‌තො නිරූපධි>
    text <517>
      text <තතො රත්‍යා විවසානෙ සූරියස්‌සුග්‌ගමනං පති>
      text <සබ්‌බං තණ්‌හං විසොසෙත්‌වා පල්‌ලඞ්‌කෙන උපාවිසින්‌ති>
      text <මහාකච්‌චායනො ථෙරො සිරිමිත්‌තො මහාපන්‌ථකො>
      text <එතෙ අට්‌ඨනිපාතම්‌හි ගාථායො චතුවීසතීති>
    stand <… මහාපන්‌ථකො ථෙරො…>
    stand <අට්‌ඨකනිපාතො නිට්‌ඨිතො>
    text <තත්‍රුද්‌දානං>
