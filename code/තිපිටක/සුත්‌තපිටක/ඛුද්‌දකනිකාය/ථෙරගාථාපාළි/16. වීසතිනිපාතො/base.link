text <වීසතිනිපාතො>
  text <අධිමුත්‌තත්‌ථෙරගාථා>
    text <705>
      text <යඤ්‌ඤත්‌ථං වා ධනත්‌ථං වා යෙ හනාම මයං පුරෙ>
      text <අවසෙසං භයං හොති වෙධන්‌ති විලපන්‌ති ච>
    text <706>
      text <තස්‌ස තෙ නත්‌ථි භීතත්‌තං භිය්‍යො වණ්‌ණො පසීදති>
      text <කස්‌මා න පරිදෙවෙසි එවරූපෙ මහබ්‌භයෙ>
    text <707>
      text <නත්‌ථි චෙතසිකං දුක්‌ඛං අනපෙක්‌ඛස්‌ස ගාමණි>
      text <අතික්‌කන්‌තා භයා සබ්‌බෙ ඛීණසංයොජනස්‌ස වෙ>
    text <708>
      text <ඛීණාය භවනෙත්‌තියා දිට්‌ඨෙ ධම්‌මෙ යථාතථෙ>
      text <න භයං මරණෙ හොති භාරනික්‌ඛෙපනෙ යථා>
    text <709>
      text <සුචිණ්‌ණං බ්‍රහ්‌මචරියං මෙ මග්‌ගො චාපි සුභාවිතො>
      text <මරණෙ මෙ භයං නත්‌ථි රොගානමිව සඞ්‌ඛයෙ>
    text <710>
      text <සුචිණ්‌ණං බ්‍රහ්‌මචරියං මෙ මග්‌ගො චාපි සුභාවිතො>
      text <නිරස්‌සාදා භවා දිට්‌ඨා විසං පිත්‌වාව ඡඩ්‌ඩිතං>
    text <711>
      text <පාරගූ අනුපාදානො කතකිච්‌චො අනාසවො>
      text <තුට්‌ඨො ආයුක්‌ඛයා හොති මුත්‌තො ආඝාතනා යථා>
    text <712>
      text <උත්‌තමං ධම්‌මතං පත්‌තො සබ්‌බලොකෙ අනත්‌ථිකො>
      text <ආදිත්‌තාව ඝරා මුත්‌තො මරණස්‌මිං න සොචති>
    text <713>
      text <යදත්‌ථි සඞ්‌ගතං කිඤ්‌චි භවො වා යත්‌ථ ලබ්‌භති>
      text <සබ්‌බං අනිස්‌සරං එතං ඉති වුත්‌තං මහෙසිනා>
    text <714>
      text <යො තං තථා පජානාති යථා බුද්‌ධෙන දෙසිතං>
      text <න ගණ්‌හාති භවං කිඤ්‌චි සුතත්‌තංව අයොගුළං>
    text <715>
      text <න මෙ හොති අහොසින්‌ති භවිස්‌සන්‌ති න හොති මෙ>
      text <සඞ්‌ඛාරා විගමිස්‌සන්‌ති තත්‌ථ කා පරිදෙවනා>
    text <716>
      text <සුද්‌ධං ධම්‌මසමුප්‌පාදං සුද්‌ධං සඞ්‌ඛාරසන්‌තතිං>
      text <පස්‌සන්‌තස්‌ස යථාභූතං න භයං හොති ගාමණි>
    text <717>
      text <තිණකට්‌ඨසමං ලොකං යදා පඤ්‌ඤාය පස්‌සති>
      text <මමත්‌තං සො අසංවින්‌දං නත්‌ථි මෙති න සොචති>
    text <718>
      text <උක්‌කණ්‌ඨාමි සරීරෙන භවෙනම්‌හි අනත්‌ථිකො>
      text <සොයං භිජ්‌ජිස්‌සති කායො අඤ්‌ඤො ච න භවිස්‌සති>
    text <719>
      text <යං වො කිච්‌චං සරීරෙන තං කරොථ යදිච්‌ඡථ>
      text <න මෙ තප්‌පච්‌චයා තත්‌ථ දොසො පෙමඤ්‌ච හෙහිති>
    text <720>
      text <තස්‌ස තං වචනං සුත්‌වා අබ්‌භුතං ලොමහංසනං>
      text <සත්‌ථානි නික්‌ඛිපිත්‌වාන මාණවා එතදබ්‍රවුං>
    text <721>
      text <කිං භදන්‌තෙ කරිත්‌වාන කො වා ආචරියො තව>
      text <කස්‌ස සාසනමාගම්‌ම ලබ්‌භතෙ තං අසොකතා>
    text <722>
      text <සබ්‌බඤ්‌ඤූ සබ්‌බදස්‌සාවී ජිනො ආචරියො මම>
      text <මහාකාරුණිකො සත්‌ථා සබ්‌බලොකතිකිච්‌ඡකො>
    text <723>
      text <තෙනායං දෙසිතො ධම්‌මො ඛයගාමී අනුත්‌තරො>
      text <තස්‌ස සාසනමාගම්‌ම ලබ්‌භතෙ තං අසොකතා>
    text <724>
      text <සුත්‌වාන චොරා ඉසිනො සුභාසිතං නික්‌ඛිප්‌ප සත්‌ථානි ච ආවුධානි ච>
      text <තම්‌හා ච කම්‌මා විරමිංසු එකෙ එකෙ ච පබ්‌බජ්‌ජමරොචයිංසු>
    text <725>
      text <තෙ පබ්‌බජිත්‌වා සුගතස්‌ස සාසනෙ භාවෙත්‌ව බොජ්‌ඣඞ්‌ගබලානි පණ්‌ඩිතා>
      text <උදග්‌ගචිත්‌තා සුමනා කතින්‌ද්‍රියා ඵුසිංසු නිබ්‌බානපදං අසඞ්‌ඛතන්‌ති>
    stand <…අධිමුත්‌තො ථෙරො…>
  text <පාරාපරියත්‌ථෙරගාථා>
    text <726>
      text <සමණස්‌ස අහු චින්‌තා පාරාපරියස්‌ස භික්‌ඛුනො>
      text <එකකස්‌ස නිසින්‌නස්‌ස පවිවිත්‌තස්‌ස ඣායිනො>
    text <727>
      text <කිමානුපුබ්‌බං පුරිසො කිං වතං කිං සමාචාරං>
      text <අත්‌තනො කිච්‌චකාරීස්‌ස න ච කඤ්‌චි විහෙඨයෙ>
    text <728>
      text <ඉන්‌ද්‍රියානි මනුස්‌සානං හිතාය අහිතාය ච>
      text <අරක්‌ඛිතානි අහිතාය රක්‌ඛිතානි හිතාය ච>
    text <729>
      text <ඉන්‌ද්‍රියානෙව සාරක්‌ඛං ඉන්‌ද්‍රියානි ච ගොපයං>
      text <අත්‌තනො කිච්‌චකාරීස්‌ස න ච කඤ්‌චි විහෙඨයෙ>
    text <730>
      text <චක්‌ඛුන්‌ද්‍රියං චෙ රූපෙසු ගච්‌ඡන්‌තං අනිවාරයං>
      text <අනාදීනවදස්‌සාවී සො දුක්‌ඛා න හි මුච්‌චති>
    text <731>
      text <සොතින්‌ද්‍රියං චෙ සද්‌දෙසු ගච්‌ඡන්‌තං අනිවාරයං>
      text <අනාදීනවදස්‌සාවී සො දුක්‌ඛා න හි මුච්‌චති>
    text <732>
      text <අනිස්‌සරණදස්‌සාවී ගන්‌ධෙ චෙ පටිසෙවති>
      text <න සො මුච්‌චති දුක්‌ඛම්‌හා ගන්‌ධෙසු අධිමුච්‌ඡිතො>
    text <733>
      text <අම්‌බිලං මධුරග්‌ගඤ්‌ච තිත්‌තකග්‌ගමනුස්‌සරං>
      text <රසතණ්‌හාය ගධිතො හදයං නාවබුජ්‌ඣති>
    text <734>
      text <සුභාන්‍යප්‌පටිකූලානි ඵොට්‌ඨබ්‌බානි අනුස්‌සරං>
      text <රත්‌තො රාගාධිකරණං විවිධං වින්‌දතෙ දුඛං>
    text <735>
      text <මනං චෙතෙහි ධම්‌මෙහි යො න සක්‌කොති රක්‌ඛිතුං>
      text <තතො නං දුක්‌ඛමන්‌වෙති සබ්‌බෙහෙතෙහි පඤ්‌චහි>
    text <736>
      text <පුබ්‌බලොහිතසම්‌පුණ්‌ණං බහුස්‌ස කුණපස්‌ස ච>
      text <නරවීරකතං වග්‌ගුං සමුග්‌ගමිව චිත්‌තිතං>
    text <737>
      text <කටුකං මධුරස්‌සාදං පියනිබන්‌ධනං දුඛං>
      text <ඛුරංව මධුනා ලිත්‌තං උල්‌ලිහං නාවබුජ්‌ඣති>
    text <738>
      text <ඉත්‌ථිරූපෙ ඉත්‌ථිසරෙ ඵොට්‌ඨබ්‌බෙපි ච ඉත්‌ථියා>
      text <ඉත්‌ථිගන්‌ධෙසු සාරත්‌තො විවිධං වින්‌දතෙ දුඛං>
    text <739>
      text <ඉත්‌ථිසොතානි සබ්‌බානි සන්‌දන්‌ති පඤ්‌ච පඤ්‌චසු>
      text <තෙසමාවරණං කාතුං යො සක්‌කොති වීරියවා>
    text <740>
      text <සො අත්‌ථවා සො ධම්‌මට්‌ඨො සො දක්‌ඛො සො විචක්‌ඛණො>
      text <කරෙය්‍ය රමමානොපි කිච්‌චං ධම්‌මත්‌ථසංහිතං>
    text <741>
      text <අථො සීදති සඤ්‌ඤුත්‌තං වජ්‌ජෙ කිච්‌චං නිරත්‌ථකං>
      text <න තං කිච්‌චන්‌ති මඤ්‌ඤිත්‌වා අප්‌පමත්‌තො විචක්‌ඛණො>
    text <742>
      text <යඤ්‌ච අත්‌ථෙන සඤ්‌ඤුත්‌තං යා ච ධම්‌මගතා රති>
      text <තං සමාදාය වත්‌තෙථ සා හි වෙ උත්‌තමා රති>
    text <743>
      text <උච්‌චාවචෙහුපායෙහි පරෙසමභිජිගීසති>
      text <හන්‌ත්‌වා වධිත්‌වා අථ සොචයිත්‌වා ආලොපති සාහසා යො පරෙසං>
    text <744>
      text <තච්‌ඡන්‌තො ආණියා ආණිං නිහන්‌ති බලවා යථා>
      text <ඉන්‌ද්‍රියානින්‌ද්‍රියෙහෙව නිහන්‌ති කුසලො තථා>
    text <745>
      text <සද්‌ධං වීරියං සමාධිඤ්‌ච සතිපඤ්‌ඤඤ්‌ච භාවයං>
      text <පඤ්‌ච පඤ්‌චහි හන්‌ත්‌වාන අනීඝො යාති බ්‍රාහ්‌මණො>
    text <746>
      text <සො අත්‌ථවා සො ධම්‌මට්‌ඨො කත්‌වා වාක්‍යානුසාසනිං>
      text <සබ්‌බෙන සබ්‌බං බුද්‌ධස්‌ස සො නරො සුඛමෙධතීති>
    stand <…පාරාපරියො ථෙරො…>
  text <තෙලකානිත්‌ථෙරගාථා>
    text <747>
      text <චිරරත්‌තං වතාතාපී ධම්‌මං අනුවිචින්‌තයං>
      text <සමං චිත්‌තස්‌ස නාලත්‌ථං පුච්‌ඡං සමණබ්‍රාහ්‌මණෙ>
    text <748>
      text <කො සො පාරඞ්‌ගතො ලොකෙ කො පත්‌තො අමතොගධං>
      text <කස්‌ස ධම්‌මං පටිච්‌ඡාමි පරමත්‌ථවිජානනං>
    text <749>
      text <අන්‌තොවඞ්‌කගතො ආසි මච්‌ඡොව ඝසමාමිසං>
      text <බද්‌ධො මහින්‌දපාසෙන වෙපචිත්‍යසුරො යථා>
    text <750>
      text <අඤ්‌ඡාමි නං න මුඤ්‌චාමි අස්‌මා සොකපරිද්‌දවා>
      text <කො මෙ බන්‌ධං මුඤ්‌චං ලොකෙ සම්‌බොධිං වෙදයිස්‌සති>
    text <751>
      text <සමණං බ්‍රාහ්‌මණං වා කං ආදිසන්‌තං පභඞ්‌ගුනං>
      text <කස්‌ස ධම්‌මං පටිච්‌ඡාමි ජරාමච්‌චුපවාහනං>
    text <752>
      text <විචිකිච්‌ඡාකඞ්‌ඛාගන්‌ථිතං සාරම්‌භබලසඤ්‌ඤුතං>
      text <කොධප්‌පත්‌තමනත්‌ථද්‌ධං අභිජප්‌පප්‌පදාරණං>
    text <753>
      text <තණ්‌හාධනුසමුට්‌ඨානං ද්‌වෙ ච පන්‌නරසායුතං>
      text <පස්‌ස ඔරසිකං බාළ්‌හං භෙත්‌වාන යදි තිට්‌ඨති>
    text <754>
      text <අනුදිට්‌ඨීනං අප්‌පහානං සඞ්‌කප්‌පපරතෙජිතං>
      text <තෙන විද්‌ධො පවෙධාමි පත්‌තංව මාලුතෙරිතං>
    text <755>
      text <අජ්‌ඣත්‌තං මෙ සමුට්‌ඨාය ඛිප්‌පං පච්‌චති මාමකං>
      text <ඡඵස්‌සායතනී කායො යත්‌ථ සරති සබ්‌බදා>
    text <756>
      text <තං න පස්‌සාමි තෙකිච්‌ඡං යො මෙතං සල්‌ලමුද්‌ධරෙ>
      text <නානාරජ්‌ජෙන සත්‌ථෙන නාඤ්‌ඤෙන විචිකිච්‌ඡිතං>
    text <757>
      text <කො මෙ අසත්‌ථො අවණො සල්‌ලමබ්‌භන්‌තරපස්‌සයං>
      text <අහිංසං සබ්‌බගත්‌තානි සල්‌ලං මෙ උද්‌ධරිස්‌සති>
    text <758>
      text <ධම්‌මප්‌පති හි සො සෙට්‌ඨො විසදොසප්‌පවාහකො>
      text <ගම්‌භීරෙ පතිතස්‌ස මෙ ථලං පාණිඤ්‌ච දස්‌සයෙ>
    text <759>
      text <රහදෙහමස්‌මි ඔගාළ්‌හො අහාරියරජමත්‌තිකෙ>
      text <මායාඋසූයසාරම්‌භ ථිනමිද්‌ධමපත්‌ථටෙ>
    text <760>
      text <උද්‌ධච්‌චමෙඝථනිතං සංයොජනවලාහකං>
      text <වාහා වහන්‌ති කුද්‌දිට්‌ඨිං සඞ්‌කප්‌පා රාගනිස්‌සිතා>
    text <761>
      text <සවන්‌ති සබ්‌බධි සොතා ලතා උබ්‌භිජ්‌ජ තිට්‌ඨති>
      text <තෙ සොතෙ කො නිවාරෙය්‍ය තං ලතං කො හි ඡෙච්‌ඡති>
    text <762>
      text <වෙලං කරොථ භද්‌දන්‌තෙ සොතානං සන්‌නිවාරණං>
      text <මා තෙ මනොමයො සොතො රුක්‌ඛංව සහසා ලුවෙ>
    text <763>
      text <එවං මෙ භයජාතස්‌ස අපාරා පාරමෙසතො>
      text <තාණො පඤ්‌ඤාවුධො සත්‌ථා ඉසිසඞ්‌ඝනිසෙවිතො>
    text <764>
      text <සොපාණං සුගතං සුද්‌ධං ධම්‌මසාරමයං දළ්‌හං>
      text <පාදාසි වුය්‌හමානස්‌ස මා භායීති ච මබ්‍රවි>
    text <765>
      text <සතිපට්‌ඨානපාසාදං ආරුය්‌හ පච්‌චවෙක්‌ඛිසං>
      text <යං තං පුබ්‌බෙ අමඤ්‌ඤිස්‌සං සක්‌කායාභිරතං පජං>
    text <766>
      text <යදා ච මග්‌ගමද්‌දක්‌ඛිං නාවාය අභිරූහනං>
      text <අනධිට්‌ඨාය අත්‌තානං තිත්‌ථමද්‌දක්‌ඛිමුත්‌තමං>
    text <767>
      text <සල්‌ලං අත්‌තසමුට්‌ඨානං භවනෙත්‌තිප්‌පභාවිතං>
      text <එතෙසං අප්‌පවත්‌තාය දෙසෙසි මග්‌ගමුත්‌තමං>
    text <768>
      text <දීඝරත්‌තානුසයිතං චිරරත්‌තමධිට්‌ඨිතං>
      text <බුද්‌ධො මෙපානුදී ගන්‌ථං විසදොසප්‌පවාහනොති>
    stand <…තෙලකානි ථෙරො…>
  text <රට්‌ඨපාලත්‌ථෙරගාථා>
    text <769>
      text <පස්‌ස චිත්‌තකතං බිම්‌බං අරුකායං සමුස්‌සිතං>
      text <ආතුරං බහුසඞ්‌කප්‌පං යස්‌ස නත්‌ථි ධුවං ඨිති>
    text <770>
      text <පස්‌ස චිත්‌තකතං රූපං මණිනා කුණ්‌ඩලෙන ච>
      text <අට්‌ඨිං තචෙන ඔනද්‌ධං සහ වත්‌ථෙහි සොභති>
    text <771>
      text <අලත්‌තකකතා පාදා මුඛං චුණ්‌ණකමක්‌ඛිතං>
      text <අලං බාලස්‌ස මොහාය නො ච පාරගවෙසිනො>
    text <772>
      text <අට්‌ඨපදකතා කෙසා නෙත්‌තා අඤ්‌ජනමක්‌ඛිතා>
      text <අලං බාලස්‌ස මොහාය නො ච පාරගවෙසිනො>
    text <773>
      text <අඤ්‌ජනීව නවා චිත්‌තා පූතිකායො අලඞ්‌කතො>
      text <අලං බාලස්‌ස මොහාය නො ච පාරගවෙසිනො>
    text <774>
      text <ඔදහි මිගවො පාසං නාසදා වාගුරං මිගො>
      text <භුත්‌වා නිවාපං ගච්‌ඡාම කන්‌දන්‌තෙ මිගබන්‌ධකෙ>
    text <775>
      text <ඡින්‌නො පාසො මිගවස්‌ස නාසදා වාගුරං මිගො>
      text <භුත්‌වා නිවාපං ගච්‌ඡාම සොචන්‌තෙ මිගලුද්‌දකෙ>
    text <776>
      text <පස්‌සාමි ලොකෙ සධනෙ මනුස්‌සෙ ලද්‌ධාන විත්‌තං න දදන්‌ති මොහා>
      text <ලුද්‌ධා ධනං සන්‌නිචයං කරොන්‌ති භිය්‍යොව කාමෙ අභිපත්‌ථයන්‌ති>
    text <777>
      text <රාජා පසය්‌හප්‌පථවිං විජෙත්‌වා සසාගරන්‌තං මහිමාවසන්‌තො>
      text <ඔරං සමුද්‌දස්‌ස අතිත්‌තරූපො පාරං සමුද්‌දස්‌සපි පත්‌ථයෙථ>
    text <778>
      text <රාජා ච අඤ්‌ඤෙ ච බහූ මනුස්‌සා අවීතතණ්‌හා මරණං උපෙන්‌ති>
      text <ඌනාව හුත්‌වාන ජහන්‌ති දෙහං කාමෙහි ලොකම්‌හි න හත්‌ථි තිත්‌ති>
    text <779>
      text <කන්‌දන්‌ති නං ඤාතී පකිරිය කෙසෙ අහො වතා නො අමරාති චාහු>
      text <වත්‌ථෙන නං පාරුතං නීහරිත්‌වා චිතං සමොධාය තතො ඩහන්‌ති>
    text <780>
      text <සො ඩය්‌හති සූලෙහි තුජ්‌ජමානො එකෙන වත්‌ථෙන පහාය භොගෙ>
      text <න මීයමානස්‌ස භවන්‌ති තාණා ඤාතී ච මිත්‌තා අථ වා සහායා>
    text <781>
      text <දායාදකා තස්‌ස ධනං හරන්‌ති සත්‌තො පන ගච්‌ඡති යෙන කම්‌මං>
      text <න මීයමානං ධනමන්‌වෙති කිඤ්‌චි පුත්‌තා ච දාරා ච ධනඤ්‌ච රට්‌ඨං>
    text <782>
      text <න දීඝමායුං ලභතෙ ධනෙන න චාපි විත්‌තෙන ජරං විහන්‌ති>
      text <අප්‌පප්‌පං හිදං ජීවිතමාහු ධීරා අසස්‌සතං විප්‌පරිණාමධම්‌මං>
    text <783>
      text <අඩ්‌ඪා දලිද්‌දා ච ඵුසන්‌ති ඵස්‌සං බාලො ච ධීරො ච තථෙව ඵුට්‌ඨො>
      text <බාලො හි බාල්‍යා වධිතොව සෙති ධීරො ච නො වෙධති ඵස්‌සඵුට්‌ඨො>
    text <784>
      text <තස්‌මා හි පඤ්‌ඤාව ධනෙන සෙය්‍යා යාය වොසානමිධාධිගච්‌ඡති>
      text <අබ්‍යොසිතත්‌තා හි භවාභවෙසු පාපානි කම්‌මානි කරොති මොහා>
    text <785>
      text <උපෙති ගබ්‌භඤ්‌ච පරඤ්‌ච ලොකං සංසාරමාපජ්‌ජ පරම්‌පරාය>
      text <තස්‌සප්‌පපඤ්‌ඤො අභිසද්‌දහන්‌තො උපෙති ගබ්‌භඤ්‌ච පරඤ්‌ච ලොකං>
    text <786>
      text <චොරො යථා සන්‌ධිමුඛෙ ගහීතො සකම්‌මුනා හඤ්‌ඤති පාපධම්‌මො>
      text <එවං පජා පෙච්‌ච පරම්‌හි ලොකෙ සකම්‌මුනා හඤ්‌ඤති පාපධම්‌මො>
    text <787>
      text <කාමා හි චිත්‍රා මධුරා මනොරමා විරූපරූපෙන මථෙන්‌ති චිත්‌තං>
      text <ආදීනවං කාමගුණෙසු දිස්‌වා තස්‌මා අහං පබ්‌බජිතොම්‌හි රාජ>
    text <788>
      text <දුමප්‌ඵලානීව පතන්‌ති මාණවා දහරා ච වුඩ්‌ඪා ච සරීරභෙදා>
      text <එතම්‌පි දිස්‌වා පබ්‌බජිතොම්‌හි රාජ අපණ්‌ණකං සාමඤ්‌ඤමෙව සෙය්‍යො>
    text <789>
      text <සද්‌ධායාහං පබ්‌බජිතො උපෙතො ජිනසාසනෙ>
      text <අවජ්‌ඣා මය්‌හං පබ්‌බජ්‌ජා අනණො භුඤ්‌ජාමි භොජනං>
    text <790>
      text <කාමෙ ආදිත්‌තතො දිස්‌වා ජාතරූපානි සත්‌ථතො>
      text <ගබ්‌භවොක්‌කන්‌තිතො දුක්‌ඛං නිරයෙසු මහබ්‌භයං>
    text <791>
      text <එතමාදීනවං ඤත්‌වා සංවෙගං අලභිං තදා>
      text <සොහං විද්‌ධො තදා සන්‌තො සම්‌පත්‌තො ආසවක්‌ඛයං>
    text <792>
      text <පරිචිණ්‌ණො මයා සත්‌ථා කතං බුද්‌ධස්‌ස සාසනං>
      text <ඔහිතො ගරුකො භාරො භවනෙත්‌ති සමූහතා>
    text <793>
      text <යස්‌සත්‌ථාය පබ්‌බජිතො අගාරස්‌මානගාරියං>
      text <සො මෙ අත්‌ථො අනුප්‌පත්‌තො සබ්‌බසංයොජනක්‌ඛයොති>
    stand <… රට්‌ඨපාලො ථෙරො…>
  text <මාලුක්‍යපුත්‌තත්‌ථෙරගාථා>
    text <794>
      text <රූපං දිස්‌වා සති මුට්‌ඨා පියං නිමිත්‌තං මනසි කරොතො>
      text <සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති>
    text <795>
      text <තස්‌ස වඩ්‌ඪන්‌ති වෙදනා අනෙකා රූපසම්‌භවා>
      text <අභිජ්‌ඣා ච විහෙසා ච චිත්‌තමස්‌සූපහඤ්‌ඤති>
      text <එවමාචිනතො දුක්‌ඛං ආරා නිබ්‌බාන වුච්‌චති>
    text <796>
      text <සද්‌දං සුත්‌වා සති මුට්‌ඨා පියං නිමිත්‌තං මනසි කරොතො>
      text <සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති>
    text <797>
      text <තස්‌ස වඩ්‌ඪන්‌ති වෙදනා අනෙකා සද්‌දසම්‌භවා>
      text <අභිජ්‌ඣා ච විහෙසා ච චිත්‌තමස්‌සූපහඤ්‌ඤති>
      text <එවමාචිනතො දුක්‌ඛං ආරා නිබ්‌බාන වුච්‌චති>
    text <798>
      text <ගන්‌ධං ඝත්‌වා සති මුට්‌ඨා පියං නිමිත්‌තං මනසි කරොතො>
      text <සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති>
    text <799>
      text <තස්‌ස වඩ්‌ඪන්‌ති වෙදනා අනෙකා ගන්‌ධසම්‌භවා>
      text <අභිජ්‌ඣා ච විහෙසා ච චිත්‌තමස්‌සූපහඤ්‌ඤති>
      text <එවමාචිනතො දුක්‌ඛං ආරා නිබ්‌බාන වුච්‌චති>
    text <800>
      text <රසං භොත්‌වා සති මුට්‌ඨා පියං නිමිත්‌තං මනසි කරොතො>
      text <සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති>
    text <801>
      text <තස්‌ස වඩ්‌ඪන්‌ති වෙදනා අනෙකා රසසම්‌භවා>
      text <අභිජ්‌ඣා ච විහෙසා ච චිත්‌තමස්‌සූපහඤ්‌ඤති>
      text <එවමාචිනතො දුක්‌ඛං ආරා නිබ්‌බාන වුච්‌චති>
    text <802>
      text <ඵස්‌සං ඵුස්‌ස සති මුට්‌ඨා පියං නිමිත්‌තං මනසි කරොතො>
      text <සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති>
    text <803>
      text <තස්‌ස වඩ්‌ඪන්‌ති වෙදනා අනෙකා ඵස්‌සසම්‌භවා>
      text <අභිජ්‌ඣා ච විහෙසා ච චිත්‌තමස්‌සූපහඤ්‌ඤති>
      text <එවමාචිනතො දුක්‌ඛං ආරා නිබ්‌බාන වුච්‌චති>
    text <804>
      text <ධම්‌මං ඤත්‌වා සති මුට්‌ඨා පියං නිමිත්‌තං මනසි කරොතො>
      text <සාරත්‌තචිත්‌තො වෙදෙති තඤ්‌ච අජ්‌ඣොස්‌ස තිට්‌ඨති>
    text <805>
      text <තස්‌ස වඩ්‌ඪන්‌ති වෙදනා අනෙකා ධම්‌මසම්‌භවා>
      text <අභිජ්‌ඣා ච විහෙසා ච චිත්‌තමස්‌සූපහඤ්‌ඤති>
      text <එවමාචිනතො දුක්‌ඛං ආරා නිබ්‌බාන වුච්‌චති>
    text <806>
      text <න සො රජ්‌ජති රූපෙසු රූපං දිස්‌වා පතිස්‌සතො>
      text <විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති>
    text <807>
      text <යථාස්‌ස පස්‌සතො රූපං සෙවතො චාපි වෙදනං>
      text <ඛීයති නොපචීයති එවං සො චරතී සතො>
      text <එවං අපචිනතො දුක්‌ඛං සන්‌තිකෙ නිබ්‌බාන වුච්‌චති>
    text <808>
      text <න සො රජ්‌ජති සද්‌දෙසු සද්‌දං සුත්‌වා පතිස්‌සතො>
      text <විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති>
    text <809>
      text <යථාස්‌ස සුණතො සද්‌දං සෙවතො චාපි වෙදනං>
      text <ඛීයති නොපචීයති එවං සො චරතී සතො>
      text <එවං අපචිනතො දුක්‌ඛං සන්‌තිකෙ නිබ්‌බාන වුච්‌චති>
    text <810>
      text <න සො රජ්‌ජති ගන්‌ධෙසු ගන්‌ධං ඝත්‌වා පතිස්‌සතො>
      text <විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති>
    text <811>
      text <යථාස්‌ස ඝායතො ගන්‌ධං සෙවතො චාපි වෙදනං>
      text <ඛීයති නොපචීයති එවං සො චරතී සතො>
      text <එවං අපචිනතො දුක්‌ඛං සන්‌තිකෙ නිබ්‌බාන වුච්‌චති>
    text <812>
      text <න සො රජ්‌ජති රසෙසු රසං භොත්‌වා පතිස්‌සතො>
      text <විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති>
    text <813>
      text <යථාස්‌ස සායරතො රසං සෙවතො චාපි වෙදනං>
      text <ඛීයති නොපචීයති එවං සො චරතී සතො>
      text <එවං අපචිනතො දුක්‌ඛං සන්‌තිකෙ නිබ්‌බාන වුච්‌චති>
    text <814>
      text <න සො රජ්‌ජති ඵස්‌සෙසු ඵස්‌සං ඵුස්‌ස පතිස්‌සතො>
      text <විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති>
    text <815>
      text <යථාස්‌ස ඵුසතො ඵස්‌සං සෙවතො චාපි වෙදනං>
      text <ඛීයති නොපචීයති එවං සො චරතී සතො>
      text <එවං අපචිනතො දුක්‌ඛං සන්‌තිකෙ නිබ්‌බාන වුච්‌චති>
    text <816>
      text <න සො රජ්‌ජති ධම්‌මෙසු ධම්‌මං ඤත්‌වා පතිස්‌සතො>
      text <විරත්‌තචිත්‌තො වෙදෙති තඤ්‌ච නාජ්‌ඣොස්‌ස තිට්‌ඨති>
    text <817>
      text <යථාස්‌ස විජානතො ධම්‌මං සෙවතො චාපි වෙදනං>
      text <ඛීයති නොපචීයති එවං සො චරතී සතො>
      text <එවං අපචිනතො දුක්‌ඛං සන්‌තිකෙ නිබ්‌බාන වුච්‌චති>
    stand <… මාලුක්‍යපුත්‌තො ථෙරො…>
  text <සෙලත්‌ථෙරගාථා>
    text <818>
      text <පරිපුණ්‌ණකායො සුරුචි සුජාතො චාරුදස්‌සනො>
      text <සුවණ්‌ණවණ්‌ණොසි භගවා සුසුක්‌කදාඨොසි වීරියවා>
    text <819>
      text <නරස්‌ස හි සුජාතස්‌ස යෙ භවන්‌ති වියඤ්‌ජනා>
      text <සබ්‌බෙ තෙ තව කායස්‌මිං මහාපුරිසලක්‌ඛණා>
    text <820>
      text <පසන්‌නනෙත්‌තො සුමුඛො බ්‍රහා උජු පතාපවා>
      text <මජ්‌ඣෙ සමණසඞ්‌ඝස්‌ස ආදිච්‌චොව විරොචසි>
    text <821>
      text <කල්‍යාණදස්‌සනො භික්‌ඛු කඤ්‌චනසන්‌නිභත්‌තචො>
      text <කිං තෙ සමණභාවෙන එවං උත්‌තමවණ්‌ණිනො>
    text <822>
      text <රාජා අරහසි භවිතුං චක්‌කවත්‌තී රථෙසභො>
      text <චාතුරන්‌තො විජිතාවී ජම්‌බුසණ්‌ඩස්‌ස ඉස්‌සරො>
    text <823>
      text <ඛත්‌තියා භොගී රාජානො අනුයන්‌තා භවන්‌ති තෙ>
      text <රාජාභිරාජා මනුජින්‌දො රජ්‌ජං කාරෙහි ගොතම>
    text <824>
      text <රාජාහමස්‌මි සෙල සෙලාති භගවා ධම්‌මරාජා අනුත්‌තරො>
      text <ධම්‌මෙන චක්‌කං වත්‌තෙමි චක්‌කං අප්‌පටිවත්‌තියං>
    text <825>
      text <සම්‌බුද්‌ධො පටිජානාසි ඉති සෙලො බ්‍රාහ්‌මණො ධම්‌මරාජා අනුත්‌තරො>
      text <ධම්‌මෙන චක්‌කං වත්‌තෙමි ඉති භාසථ ගොතම>
    text <826>
      text <කො නු සෙනාපති භොතො සාවකො සත්‌ථුරන්‌වයො>
      text <කො තෙතමනුවත්‌තෙති ධම්‌මචක්‌කං පවත්‌තිතං>
    text <827>
      text <මයා පවත්‌තිතං චක්‌කං සෙලාති භගවා ධම්‌මචක්‌කං අනුත්‌තරං>
      text <සාරිපුත්‌තො අනුවත්‌තෙති අනුජාතො තථාගතං>
    text <828>
      text <අභිඤ්‌ඤෙය්‍යං අභිඤ්‌ඤාතං භාවෙතබ්‌බඤ්‌ච භාවිතං>
      text <පහාතබ්‌බං පහීනං මෙ තස්‌මා බුද්‌ධොස්‌මි බ්‍රාහ්‌මණ>
    text <829>
      text <විනයස්‌සු මයි කඞ්‌ඛං අධිමුඤ්‌චස්‌සු බ්‍රාහ්‌මණ>
      text <දුල්‌ලභං දස්‌සනං හොති සම්‌බුද්‌ධානං අභිණ්‌හසො>
    text <830>
      text <යෙසං වෙ දුල්‌ලභො ලොකෙ පාතුභාවො අභිණ්‌හසො>
      text <සොහං බ්‍රාහ්‌මණ බුද්‌ධොස්‌මි සල්‌ලකත්‌තො අනුත්‌තරො>
    text <831>
      text <බ්‍රහ්‌මභූතො අතිතුලො මාරසෙනප්‌පමද්‌දනො>
      text <සබ්‌බාමිත්‌තෙ වසෙ කත්‌වා මොදාමි අකුතොභයො>
    text <832>
      text <ඉදං භොන්‌තො නිසාමෙථ යථා භාසති චක්‌ඛුමා>
      text <සල්‌ලකත්‌තො මහාවීරො සීහොව නදතී වනෙ>
    text <833>
      text <බ්‍රහ්‌මභූතං අතිතුලං මාරසෙනප්‌පමද්‌දනං>
      text <කො දිස්‌වා නප්‌පසීදෙය්‍ය අපි කණ්‌හාභිජාතිකො>
    text <834>
      text <යො මං ඉච්‌ඡති අන්‌වෙතු යො වා නිච්‌ඡති ගච්‌ඡතු>
      text <ඉධාහං පබ්‌බජිස්‌සාමි වරපඤ්‌ඤස්‌ස සන්‌තිකෙ>
    text <835>
      text <එතං චෙ රුච්‌චති භොතො සම්‌මාසම්‌බුද්‌ධසාසනං>
      text <මයම්‌පි පබ්‌බජිස්‌සාම වරපඤ්‌ඤස්‌ස සන්‌තිකෙ>
    text <836>
      text <බ්‍රාහ්‌මණා තිසතා ඉමෙ යාචන්‌ති පඤ්‌ජලීකතා>
      text <බ්‍රහ්‌මචරියං චරිස්‌සාම භගවා තව සන්‌තිකෙ>
    text <837>
      text <ස්‌වාඛාතං බ්‍රහ්‌මචරියං සෙලාති භගවා සන්‌දිට්‌ඨිකමකාලිකං>
      text <යත්‌ථ අමොඝා පබ්‌බජ්‌ජා අප්‌පමත්‌තස්‌ස සික්‌ඛතො>
    text <838>
      text <යං තං සරණමාගම්‌හ ඉතො අට්‌ඨමෙ චක්‌ඛුම>
      text <සත්‌තරත්‌තෙන භගවා දන්‌තාම්‌හ තව සාසනෙ>
    text <839>
      text <තුවං බුද්‌ධො තුවං සත්‌ථා තුවං මාරාභිභූ මුනි>
      text <තුවං අනුසයෙ ඡෙත්‌වා තිණ්‌ණො තාරෙසිමං පජං>
    text <840>
      text <උපධී තෙ සමතික්‌කන්‌තා ආසවා තෙ පදාලිතා>
      text <සීහොව අනුපාදානො පහීනභයභෙරවො>
    text <841>
      text <භික්‌ඛවො තිසතා ඉමෙ තිට්‌ඨන්‌ති පඤ්‌ජලීකතා>
      text <පාදෙ වීර පසාරෙහි නාගා වන්‌දන්‌තු සත්‌ථුනොති>
    stand <… සෙලො ථෙරො…>
  text <කාළිගොධාපුත්‌තභද්‌දියත්‌ථෙරගාථා>
    text <842>
      text <යාතං මෙ හත්‌ථිගීවාය සුඛුමා වත්‌ථා පධාරිතා>
      text <සාලීනං ඔදනො භුත්‌තො සුචිමංසූපසෙචනො>
    text <843>
      text <සොජ්‌ජ භද්‌දො සාතතිකො උඤ්‌ඡාපත්‌තාගතෙ රතො>
      text <ඣායති අනුපාදානො පුත්‌තො ගොධාය භද්‌දියො>
    text <844>
      text <පංසුකූලී සාතතිකො උඤ්‌ඡාපත්‌තාගතෙ රතො>
      text <ඣායති අනුපාදානො පුත්‌තො ගොධාය භද්‌දියො>
    text <845>
      text <පිණ්‌ඩපාතී සාතතිකො…පෙ …>
    text <846>
      text <තෙචීවරී සාතතිකො…පෙ …>
    text <847>
      text <සපදානචාරී සාතතිකො…පෙ …>
    text <848>
      text <එකාසනී සාතතිකො…පෙ …>
    text <849>
      text <පත්‌තපිණ්‌ඩී සාතතිකො…පෙ …>
    text <850>
      text <ඛලුපච්‌ඡාභත්‌තී සාතතිකො…පෙ …>
    text <851>
      text <ආරඤ්‌ඤිකො සාතතිකො…පෙ …>
    text <852>
      text <රුක්‌ඛමූලිකො සාතතිකො…පෙ …>
    text <853>
      text <අබ්‌භොකාසී සාතතිකො…පෙ …>
    text <854>
      text <සොසානිකො සාතතිකො…පෙ …>
    text <855>
      text <යථාසන්‌ථතිකො සාතතිකො…පෙ …>
    text <856>
      text <නෙසජ්‌ජිකො සාතතිකො…පෙ …>
    text <857>
      text <අප්‌පිච්‌ඡො සාතතිකො…පෙ …>
    text <858>
      text <සන්‌තුට්‌ඨො සාතතිකො…පෙ …>
    text <859>
      text <පවිවිත්‌තො සාතතිකො…පෙ …>
    text <860>
      text <අසංසට්‌ඨො සාතතිකො…පෙ …>
    text <861>
      text <ආරද්‌ධවීරියො සාතතිකො…පෙ …>
    text <862>
      text <හිත්‌වා සතපලං කංසං සොවණ්‌ණං සතරාජිකං>
      text <අග්‌ගහිං මත්‌තිකාපත්‌තං ඉදං දුතියාභිසෙචනං>
    text <863>
      text <උච්‌චෙ මණ්‌ඩලිපාකාරෙ දළ්‌හමට්‌ටාලකොට්‌ඨකෙ>
      text <රක්‌ඛිතො ඛග්‌ගහත්‌ථෙහි උත්‌තසං විහරිං පුරෙ>
    text <864>
      text <සොජ්‌ජ භද්‌දො අනුත්‍රාසී පහීනභයභෙරවො>
      text <ඣායති වනමොගය්‌හ පුත්‌තො ගොධාය භද්‌දියො>
    text <865>
      text <සීලක්‌ඛන්‌ධෙ පතිට්‌ඨාය සතිං පඤ්‌ඤඤ්‌ච භාවයං>
      text <පාපුණිං අනුපුබ්‌බෙන සබ්‌බසංයොජනක්‌ඛයන්‌ති>
    stand <… භද්‌දියො කාළිගොධාය පුත්‌තො ථෙරො…>
  text <අඞ්‌ගුලිමාලත්‌ථෙරගාථා>
    text <866>
      text <ගච්‌ඡං වදෙසි සමණ ට්‌ඨිතොම්‌හි මමඤ්‌ච බ්‍රූසි ඨිතමට්‌ඨිතොති>
      text <පුච්‌ඡාමි තං සමණ එතමත්‌ථං කථං ඨිතො ත්‌වං අහමට්‌ඨිතොම්‌හි>
    text <867>
      text <ඨිතො අහං අඞ්‌ගුලිමාල සබ්‌බදා සබ්‌බෙසු භූතෙසු නිධාය දණ්‌ඩං>
      text <තුවඤ්‌ච පාණෙසු අසඤ්‌ඤතොසි තස්‌මා ඨිතොහං තුවමට්‌ඨිතොසි>
    text <868>
      text <චිරස්‌සං වත මෙ මහිතො මහෙසී මහාවනං සමණො පච්‌චපාදි>
      text <සොහං චජිස්‌සාමි සහස්‌සපාපං සුත්‌වාන ගාථං තව ධම්‌මයුත්‌තං>
    text <869>
      text <ඉච්‌චෙව චොරො අසිමාවුධඤ්‌ච සොබ්‌භෙ පපාතෙ නරකෙ අන්‌වකාසි>
      text <අවන්‌දි චොරො සුගතස්‌ස පාදෙ තත්‌ථෙව පබ්‌බජ්‌ජමයාචි බුද්‌ධං>
    text <870>
      text <බුද්‌ධො ච ඛො කාරුණිකො මහෙසි යො සත්‌ථා ලොකස්‌ස සදෙවකස්‌ස>
      text <තමෙහි භික්‌ඛූති තදා අවොච එසෙව තස්‌ස අහු භික්‌ඛුභාවො>
    text <871>
      text <යො ච පුබ්‌බෙ පමජ්‌ජිත්‌වා පච්‌ඡා සො නප්‌පමජ්‌ජති>
      text <සොමං ලොකං පභාසෙති අබ්‌භා මුත්‌තොව චන්‌දිමා>
    text <872>
      text <යස්‌ස පාපං කතං කම්‌මං කුසලෙන පිධීයති>
      text <සොමං ලොකං පභාසෙති අබ්‌භා මුත්‌තොව චන්‌දිමා>
    text <873>
      text <යො හවෙ දහරො භික්‌ඛු යුඤ්‌ජති බුද්‌ධසාසනෙ>
      text <සොමං ලොකං පභාසෙති අබ්‌භා මුත්‌තොව චන්‌දිමා>
    text <874>
      text <දිසාපි මෙ ධම්‌මකථං සුණන්‌තු දිසාපි මෙ යුඤ්‌ජන්‌තු බුද්‌ධසාසනෙ>
      text <දිසාපි මෙ තෙ මනුජෙ භජන්‌තු යෙ ධම්‌මමෙවාදපයන්‌ති සන්‌තො>
    text <875>
      text <දිසා හි මෙ ඛන්‌තිවාදානං අවිරොධප්‌පසංසිනං>
      text <සුණන්‌තු ධම්‌මං කාලෙන තඤ්‌ච අනුවිධීයන්‌තු>
    text <876>
      text <න හි ජාතු සො මමං හිංසෙ අඤ්‌ඤං වා පන කිඤ්‌චනං>
      text <පප්‌පුය්‍ය පරමං සන්‌තිං රක්‌ඛෙය්‍ය තසථාවරෙ>
    text <877>
      text <උදකඤ්‌හි නයන්‌ති නෙත්‌තිකා උසුකාරා නමයන්‌ති තෙජනං>
      text <දාරුං නමයන්‌ති තච්‌ඡකා අත්‌තානං දමයන්‌ති පණ්‌ඩිතා>
    text <878>
      text <දණ්‌ඩෙනෙකෙ දමයන්‌ති අඞ්‌කුසෙභි කසාහි ච>
      text <අදණ්‌ඩෙන අසත්‌ථෙන අහං දන්‌තොම්‌හි තාදිනා>
    text <879>
      text <අහිංසකොති මෙ නාමං හිංසකස්‌ස පුරෙ සතො>
      text <අජ්‌ජාහං සච්‌චනාමොම්‌හි න නං හිංසාමි කිඤ්‌චනං>
    text <880>
      text <චොරො අහං පුරෙ ආසිං අඞ්‌ගුලිමාලොති විස්‌සුතො>
      text <වුය්‌හමානො මහොඝෙන බුද්‌ධං සරණමාගමං>
    text <881>
      text <ලොහිතපාණි පුරෙ ආසිං අඞ්‌ගුලිමාලොති විස්‌සුතො>
      text <සරණගමනං පස්‌ස භවනෙත්‌ති සමූහතා>
    text <882>
      text <තාදිසං කම්‌මං කත්‌වාන බහුං දුග්‌ගතිගාමිනං>
      text <ඵුට්‌ඨො කම්‌මවිපාකෙන අනණො භුඤ්‌ජාමි භොජනං>
    text <883>
      text <පමාදමනුයුඤ්‌ජන්‌ති බාලා දුම්‌මෙධිනො ජනා>
      text <අප්‌පමාදඤ්‌ච මෙධාවී ධනං සෙට්‌ඨංව රක්‌ඛති>
    text <884>
      text <මා පමාදමනුයුඤ්‌ජෙථ මා කාමරතිසන්‌ථවං>
      text <අප්‌පමත්‌තො හි ඣායන්‌තො පප්‌පොති පරමං සුඛං>
    text <885>
      text <ස්‌වාගතං නාපගතං නෙතං දුම්‌මන්‌තිතං මම>
      text <සවිභත්‌තෙසු ධම්‌මෙසු යං සෙට්‌ඨං තදුපාගමං>
    text <886>
      text <ස්‌වාගතං නාපගතං නෙතං දුම්‌මන්‌තිතං මම>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <887>
      text <අරඤ්‌ඤෙ රුක්‌ඛමූලෙ වා පබ්‌බතෙසු ගුහාසු වා>
      text <තත්‌ථ තත්‌ථෙව අට්‌ඨාසිං උබ්‌බිග්‌ගමනසො තදා>
    text <888>
      text <සුඛං සයාමි ඨායාමි සුඛං කප්‌පෙමි ජීවිතං>
      text <අහත්‌ථපාසො මාරස්‌ස අහො සත්‌ථානුකම්‌පිතො>
    text <889>
      text <බ්‍රහ්‌මජච්‌චො පුරෙ ආසිං උදිච්‌චො උභතො අහු>
      text <සොජ්‌ජ පුත්‌තො සුගතස්‌ස ධම්‌මරාජස්‌ස සත්‌ථුනො>
    text <890>
      text <වීතතණ්‌හො අනාදානො ගුත්‌තද්‌වාරො සුසංවුතො>
      text <අඝමූලං වධිත්‌වාන පත්‌තො මෙ ආසවක්‌ඛයො>
    text <891>
      text <පරිචිණ්‌ණො මයා සත්‌ථා කතං බුද්‌ධස්‌ස සාසනං>
      text <ඔහිතො ගරුකො භාරො භවනෙත්‌ති සමූහතාති>
    stand <… අඞ්‌ගුලිමාලො ථෙරො…>
  text <අනුරුද්‌ධත්‌ථෙරගාථා>
    text <892>
      text <පහාය මාතාපිතරො භගිනී ඤාතිභාතරො>
      text <පඤ්‌ච කාමගුණෙ හිත්‌වා අනුරුද්‌ධොව ඣායතු>
    text <893>
      text <සමෙතො නච්‌චගීතෙහි සම්‌මතාළප්‌පබොධනො>
      text <න තෙන සුද්‌ධිමජ්‌ඣගං මාරස්‌ස විසයෙ රතො>
    text <894>
      text <එතඤ්‌ච සමතික්‌කම්‌ම රතො බුද්‌ධස්‌ස සාසනෙ>
      text <සබ්‌බොඝං සමතික්‌කම්‌ම අනුරුද්‌ධොව ඣායති>
    text <895>
      text <රූපා සද්‌දා රසා ගන්‌ධා ඵොට්‌ඨබ්‌බා ච මනොරමා>
      text <එතෙ ච සමතික්‌කම්‌ම අනුරුද්‌ධොව ඣායති>
    text <896>
      text <පිණ්‌ඩපාතපටික්‌කන්‌තො එකො අදුතියො මුනි>
      text <එසති පංසුකූලානි අනුරුද්‌ධො අනාසවො>
    text <897>
      text <විචිනී අග්‌ගහී ධොවි රජයී ධාරයී මුනි>
      text <පංසුකූලානි මතිමා අනුරුද්‌ධො අනාසවො>
    text <898>
      text <මහිච්‌ඡො ච අසන්‌තුට්‌ඨො සංසට්‌ඨො යො ච උද්‌ධතො>
      text <තස්‌ස ධම්‌මා ඉමෙ හොන්‌ති පාපකා සංකිලෙසිකා>
    text <899>
      text <සතො ච හොති අප්‌පිච්‌ඡො සන්‌තුට්‌ඨො අවිඝාතවා>
      text <පවිවෙකරතො විත්‌තො නිච්‌චමාරද්‌ධවීරියො>
    text <900>
      text <තස්‌ස ධම්‌මා ඉමෙ හොන්‌ති කුසලා බොධිපක්‌ඛිකා>
      text <අනාසවො ච සො හොති ඉති වුත්‌තං මහෙසිනා>
    text <901>
      text <මම සඞ්‌කප්‌පමඤ්‌ඤාය සත්‌ථා ලොකෙ අනුත්‌තරො>
      text <මනොමයෙන කායෙන ඉද්‌ධියා උපසඞ්‌කමි>
    text <902>
      text <යදා මෙ අහු සඞ්‌කප්‌පො තතො උත්‌තරි දෙසයි>
      text <නිප්‌පපඤ්‌චරතො බුද්‌ධො නිප්‌පපඤ්‌චමදෙසයි>
    text <903>
      text <තස්‌සාහං ධම්‌මමඤ්‌ඤාය විහාසිං සාසනෙ රතො>
      text <තිස්‌සො විජ්‌ජා අනුප්‌පත්‌තා කතං බුද්‌ධස්‌ස සාසනං>
    text <904>
      text <පඤ්‌චපඤ්‌ඤාසවස්‌සානි යතො නෙසජ්‌ජිකො අහං>
      text <පඤ්‌චවීසතිවස්‌සානි යතො මිද්‌ධං සමූහතං>
    text <905>
      text <නාහු අස්‌සාසපස්‌සාසා ඨිතචිත්‌තස්‌ස තාදිනො>
      text <අනෙජො සන්‌තිමාරබ්‌භ චක්‌ඛුමා පරිනිබ්‌බුතො>
    text <906>
      text <අසල්‌ලීනෙන චිත්‌තෙන වෙදනං අජ්‌ඣවාසයි>
      text <පජ්‌ජොතස්‌සෙව නිබ්‌බානං විමොක්‌ඛො චෙතසො අහු>
    text <907>
      text <එතෙ පච්‌ඡිමකා දානි මුනිනො ඵස්‌සපඤ්‌චමා>
      text <නාඤ්‌ඤෙ ධම්‌මා භවිස්‌සන්‌ති සම්‌බුද්‌ධෙ පරිනිබ්‌බුතෙ>
    text <908>
      text <නත්‌ථි දානි පුනාවාසො දෙවකායස්‌මි ජාලිනි>
      text <වික්‌ඛීණො ජාතිසංසාරො නත්‌ථි දානි පුනබ්‌භවො>
    text <909>
      text <යස්‌ස මුහුත්‌තෙන සහස්‌සධා ලොකො සංවිදිතො සබ්‍රහ්‌මකප්‌පො>
      text <වසී ඉද්‌ධිගුණෙ චුතූපපාතෙ කාලෙ පස්‌සති දෙවතා ස භික්‌ඛු>
    text <910>
      text <අන්‌නභාරො පුරෙ ආසිං දලිද්‌දො ඝාසහාරකො>
      text <සමණං පටිපාදෙසිං උපරිට්‌ඨං යසස්‌සිනං>
    text <911>
      text <සොම්‌හි සක්‍යකුලෙ ජාතො අනුරුද්‌ධොති මං විදූ>
      text <උපෙතො නච්‌චගීතෙහි සම්‌මතාළප්‌පබොධනො>
    text <912>
      text <අථද්‌දසාසිං සම්‌බුද්‌ධං සත්‌ථාරං අකුතොභයං>
      text <තස්‌මිං චිත්‌තං පසාදෙත්‌වා පබ්‌බජිං අනගාරියං>
    text <913>
      text <පුබ්‌බෙනිවාසං ජානාමි යත්‌ථ මෙ වුසිතං පුරෙ>
      text <තාවතිංසෙසු දෙවෙසු අට්‌ඨාසිං සක්‌කජාතියා>
    text <914>
      text <සත්‌තක්‌ඛත්‌තුං මනුස්‌සින්‌දො අහං රජ්‌ජමකාරයිං>
      text <චාතුරන්‌තො විජිතාවී ජම්‌බුසණ්‌ඩස්‌ස ඉස්‌සරො>
      text <අදණ්‌ඩෙන අසත්‌ථෙන ධම්‌මෙන අනුසාසයිං>
    text <915>
      text <ඉතො සත්‌ත තතො සත්‌ත සංසාරානි චතුද්‌දස>
      text <නිවාසමභිජානිස්‌සං දෙවලොකෙ ඨිතා තදා>
    text <916>
      text <පඤ්‌චඞ්‌ගිකෙ සමාධිම්‌හි සන්‌තෙ එකොදිභාවිතෙ>
      text <පටිප්‌පස්‌සද්‌ධිලද්‌ධම්‌හි දිබ්‌බචක්‌ඛු විසුජ්‌ඣි මෙ>
    text <917>
      text <චුතූපපාතං ජානාමි සත්‌තානං ආගතිං ගතිං>
      text <ඉත්‌ථභාවඤ්‌ඤථාභාවං ඣානෙ පඤ්‌චඞ්‌ගිකෙ ඨිතො>
    text <918>
      text <පරිචිණ්‌ණො මයා සත්‌ථා…පෙ … භවනෙත්‌ති සමූහතා>
    text <919>
      text <වජ්‌ජීනං වෙළුවගාමෙ අහං ජීවිතසඞ්‌ඛයා>
      text <හෙට්‌ඨතො වෙළුගුම්‌බස්‌මිං නිබ්‌බායිස්‌සං අනාසවොති>
    stand <… අනුරුද්‌ධො ථෙරො…>
  text <පාරාපරියත්‌ථෙරගාථා>
    text <920>
      text <සමණස්‌ස අහු චින්‌තා පුප්‌ඵිතම්‌හි මහාවනෙ>
      text <එකග්‌ගස්‌ස නිසින්‌නස්‌ස පවිවිත්‌තස්‌ස ඣායිනො>
    text <921>
      text <අඤ්‌ඤථා ලොකනාථම්‌හි තිට්‌ඨන්‌තෙ පුරිසුත්‌තමෙ>
      text <ඉරියං ආසි භික්‌ඛූනං අඤ්‌ඤථා දානි දිස්‌සති>
    text <922>
      text <සීතවාතපරිත්‌තානං හිරිකොපීනඡාදනං>
      text <මත්‌තට්‌ඨියං අභුඤ්‌ජිංසු සන්‌තුට්‌ඨා ඉතරීතරෙ>
    text <923>
      text <පණීතං යදි වා ලූඛං අප්‌පං වා යදි වා බහුං>
      text <යාපනත්‌ථං අභුඤ්‌ජිංසු අගිද්‌ධා නාධිමුච්‌ඡිතා>
    text <924>
      text <ජීවිතානං පරික්‌ඛාරෙ භෙසජ්‌ජෙ අථ පච්‌චයෙ>
      text <න බාළ්‌හං උස්‌සුකා ආසුං යථා තෙ ආසවක්‌ඛයෙ>
    text <925>
      text <අරඤ්‌ඤෙ රුක්‌ඛමූලෙසු කන්‌දරාසු ගුහාසු ච>
      text <විවෙකමනුබ්‍රූහන්‌තා විහංසු තප්‌පරායනා>
    text <926>
      text <නීචා නිවිට්‌ඨා සුභරා මුදූ අත්‌ථද්‌ධමානසා>
      text <අබ්‍යාසෙකා අමුඛරා අත්‌ථචින්‌තා වසානුගා>
    text <927>
      text <තතො පාසාදිකං ආසි ගතං භුත්‌තං නිසෙවිතං>
      text <සිනිද්‌ධා තෙලධාරාව අහොසි ඉරියාපථො>
    text <928>
      text <සබ්‌බාසවපරික්‌ඛීණා මහාඣායී මහාහිතා>
      text <නිබ්‌බුතා දානි තෙ ථෙරා පරිත්‌තා දානි තාදිසා>
    text <929>
      text <කුසලානඤ්‌ච ධම්‌මානං පඤ්‌ඤාය ච පරික්‌ඛයා>
      text <සබ්‌බාකාරවරූපෙතං ලුජ්‌ජතෙ ජිනසාසනං>
    text <930>
      text <පාපකානඤ්‌ච ධම්‌මානං කිලෙසානඤ්‌ච යො උතු>
      text <උපට්‌ඨිතා විවෙකාය යෙ ච සද්‌ධම්‌මසෙසකා>
    text <931>
      text <තෙ කිලෙසා පවඩ්‌ඪන්‌තා ආවිසන්‌ති බහුං ජනං>
      text <කීළන්‌ති මඤ්‌ඤෙ බාලෙහි උම්‌මත්‌තෙහිව රක්‌ඛසා>
    text <932>
      text <කිලෙසෙහාභිභූතා තෙ තෙන තෙන විධාවිතා>
      text <නරා කිලෙසවත්‌ථූසු සසඞ්‌ගාමෙව ඝොසිතෙ>
    text <933>
      text <පරිච්‌චජිත්‌වා සද්‌ධම්‌මං අඤ්‌ඤමඤ්‌ඤෙහි භණ්‌ඩරෙ>
      text <දිට්‌ඨිගතානි අන්‌වෙන්‌තා ඉදං සෙය්‍යොති මඤ්‌ඤරෙ>
    text <934>
      text <ධනඤ්‌ච පුත්‌තං භරියඤ්‌ච ඡඩ්‌ඩයිත්‌වාන නිග්‌ගතා>
      text <කටච්‌ඡුභික්‌ඛහෙතූපි අකිච්‌ඡානි නිසෙවරෙ>
    text <935>
      text <උදරාවදෙහකං භුත්‌වා සයන්‌තුත්‌තානසෙය්‍යකා>
      text <කථං වත්‌තෙන්‌ති පටිබුද්‌ධා යා කථා සත්‌ථුගරහිතා>
    text <936>
      text <සබ්‌බකාරුකසිප්‌පානි චිත්‌තිං කත්‌වාන සික්‌ඛරෙ>
      text <අවූපසන්‌තා අජ්‌ඣත්‌තං සාමඤ්‌ඤත්‌ථොති අච්‌ඡති>
    text <937>
      text <මත්‌තිකං තෙලචුණ්‌ණඤ්‌ච උදකාසනභොජනං>
      text <ගිහීනං උපනාමෙන්‌ති ආකඞ්‌ඛන්‌තා බහුත්‌තරං>
    text <938>
      text <දන්‌තපොනං කපිත්‌ථඤ්‌ච පුප්‌ඵං ඛාදනියානි ච>
      text <පිණ්‌ඩපාතෙ ච සම්‌පන්‌නෙ අම්‌බෙ ආමලකානි ච>
    text <939>
      text <භෙසජ්‌ජෙසු යථා වෙජ්‌ජා කිච්‌චාකිච්‌චෙ යථා ගිහී>
      text <ගණිකාව විභූසායං ඉස්‌සරෙ ඛත්‌තියා යථා>
    text <940>
      text <නෙකතිකා වඤ්‌චනිකා කූටසක්‌ඛී අපාටුකා>
      text <බහූහි පරිකප්‌පෙහි ආමිසං පරිභුඤ්‌ජරෙ>
    text <941>
      text <ලෙසකප්‌පෙ පරියායෙ පරිකප්‌පෙනුධාවිතා>
      text <ජීවිකත්‌ථා උපායෙන සඞ්‌කඩ්‌ඪන්‌ති බහුං ධනං>
    text <942>
      text <උපට්‌ඨාපෙන්‌ති පරිසං කම්‌මතො නො ච ධම්‌මතො>
      text <ධම්‌මං පරෙසං දෙසෙන්‌ති ලාභතො නො ච අත්‌ථතො>
    text <943>
      text <සඞ්‌ඝලාභස්‌ස භණ්‌ඩන්‌ති සඞ්‌ඝතො පරිබාහිරා>
      text <පරලාභොපජීවන්‌තා අහිරීකා න ලජ්‌ජරෙ>
    text <944>
      text <නානුයුත්‌තා තථා එකෙ මුණ්‌ඩා සඞ්‌ඝාටිපාරුතා>
      text <සම්‌භාවනංයෙවිච්‌ඡන්‌ති ලාභසක්‌කාරමුච්‌ඡිතා>
    text <945>
      text <එවං නානප්‌පයාතම්‌හි න දානි සුකරං තථා>
      text <අඵුසිතං වා ඵුසිතුං ඵුසිතං වානුරක්‌ඛිතුං>
    text <946>
      text <යථා කණ්‌ටකට්‌ඨානම්‌හි චරෙය්‍ය අනුපාහනො>
      text <සතිං උපට්‌ඨපෙත්‌වාන එවං ගාමෙ මුනී චරෙ>
    text <947>
      text <සරිත්‌වා පුබ්‌බකෙ යොගී තෙසං වත්‌තමනුස්‌සරං>
      text <කිඤ්‌චාපි පච්‌ඡිමො කාලො ඵුසෙය්‍ය අමතං පදං>
    text <948>
      text <ඉදං වත්‌වා සාලවනෙ සමණො භාවිතින්‌ද්‍රියො>
      text <බ්‍රාහ්‌මණො පරිනිබ්‌බායී ඉසි ඛීණපුනබ්‌භවොති>
      text <අධිමුත්‌තො පාරාපරියො තෙලකානි රට්‌ඨපාලො>
      text <මාලුක්‍යසෙලො භද්‌දියො අඞ්‌ගුලි දිබ්‌බචක්‌ඛුකො>
      text <පාරාපරියො දසෙතෙ වීසම්‌හි පරිකිත්‌තිතා>
      text <ගාථායො ද්‌වෙ සතා හොන්‌ති පඤ්‌චතාලීස උත්‌තරින්‌ති>
    stand <… පාරාපරියො ථෙරො…>
    stand <වීසතිනිපාතො නිට්‌ඨිතො>
    text <තත්‍රුද්‌දානං>
