text <සත්‌තකනිපාතො>
  text <සුන්‌දරසමුද්‌දත්‌ථෙරගාථා>
    text <459>
      text <අලඞ්‌කතා සුවසනා මාලධාරී විභූසිතා>
      text <අලත්‌තකකතාපාදා පාදුකාරුය්‌හ වෙසිකා>
    text <460>
      text <පාදුකා ඔරුහිත්‌වාන පුරතො පඤ්‌ජලීකතා>
      text <සා මං සණ්‌හෙන මුදුනා ම්‌හිතපුබ්‌බං අභාසථ>
    text <461>
      text <යුවාසි ත්‌වං පබ්‌බජිතො තිට්‌ඨාහි මම සාසනෙ>
      text <භුඤ්‌ජ මානුසකෙ කාමෙ අහං විත්‌තං දදාමි තෙ>
      text <සච්‌චං තෙ පටිජානාමි අග්‌ගිං වා තෙ හරාමහං>
    text <462>
      text <යදා ජිණ්‌ණා භවිස්‌සාම උභො දණ්‌ඩපරායනා>
      text <උභොපි පබ්‌බජිස්‌සාම උභයත්‌ථ කටග්‌ගහො>
    text <463>
      text <තඤ්‌ච දිස්‌වාන යාචන්‌තිං වෙසිකං පඤ්‌ජලීකතං>
      text <අලඞ්‌කතං සුවසනං මච්‌චුපාසංව ඔඩ්‌ඩිතං>
    text <464>
      text <තතො මෙ මනසීකාරො…පෙ … නිබ්‌බිදා සමතිට්‌ඨථ>
    text <465>
      text <තතො චිත්‌තං විමුච්‌චි මෙ…පෙ … කතං බුද්‌ධස්‌ස සාසනන්‌ති>
    stand <… සුන්‌දරසමුද්‌දො ථෙරො…>
  text <ලකුණ්‌ඩකභද්‌දියත්‌ථෙරගාථා>
    text <466>
      text <පරෙ අම්‌බාටකාරාමෙ වනසණ්‌ඩම්‌හි භද්‌දියො>
      text <සමූලං තණ්‌හමබ්‌බුය්‌හ තත්‌ථ භද්‌දොව ඣායති>
    text <467>
      text <රමන්‌තෙකෙ මුදිඞ්‌ගෙහි වීණාහි පණවෙහි ච>
      text <අහඤ්‌ච රුක්‌ඛමූලස්‌මිං රතො බුද්‌ධස්‌ස සාසනෙ>
    text <468>
      text <බුද්‌ධො චෙ මෙ වරං දජ්‌ජා සො ච ලබ්‌භෙථ මෙ වරො>
      text <ගණ්‌හෙහං සබ්‌බලොකස්‌ස නිච්‌චං කායගතං සතිං>
    text <469>
      text <යෙ මං රූපෙන පාමිංසු යෙ ච ඝොසෙන අන්‌වගූ>
      text <ඡන්‌දරාගවසූපෙතා න මං ජානන්‌ති තෙ ජනා>
    text <470>
      text <අජ්‌ඣත්‌තඤ්‌ච න ජානාති බහිද්‌ධා ච න පස්‌සති>
      text <සමන්‌තාවරණො බාලො ස වෙ ඝොසෙන වුය්‌හති>
    text <471>
      text <අජ්‌ඣත්‌තඤ්‌ච න ජානාති බහිද්‌ධා ච විපස්‌සති>
      text <බහිද්‌ධා ඵලදස්‌සාවී සොපි ඝොසෙන වුය්‌හති>
    text <472>
      text <අජ්‌ඣත්‌තඤ්‌ච පජානාති බහිද්‌ධා ච විපස්‌සති>
      text <අනාවරණදස්‌සාවී න සො ඝොසෙන වුය්‌හතීති>
    stand <… ලකුණ්‌ඩකභද්‌දියො ථෙරො…>
  text <භද්‌දත්‌ථෙරගාථා>
    text <473>
      text <එකපුත්‌තො අහං ආසිං පියො මාතු පියො පිතු>
      text <බහූහි වතචරියාහි ලද්‌ධො ආයාචනාහි ච>
    text <474>
      text <තෙ ච මං අනුකම්‌පාය අත්‌ථකාමා හිතෙසිනො>
      text <උභො පිතා ච මාතා ච බුද්‌ධස්‌ස උපනාමයුං>
    text <475>
      text <කිච්‌ඡා ලද්‌ධො අයං පුත්‌තො සුඛුමාලො සුඛෙධිතො>
      text <ඉමං දදාම තෙ නාථ ජිනස්‌ස පරිචාරකං>
    text <476>
      text <සත්‌ථා ච මං පටිග්‌ගය්‌හ ආනන්‌දං එතදබ්‍රවි>
      text <පබ්‌බාජෙහි ඉමං ඛිප්‌පං හෙස්‌සත්‍යාජානියො අයං>
    text <477>
      text <පබ්‌බාජෙත්‌වාන මං සත්‌ථා විහාරං පාවිසී ජිනො>
      text <අනොග්‌ගතස්‌මිං සූරියස්‌මිං තතො චිත්‌තං විමුච්‌චි මෙ>
    text <478>
      text <තතො සත්‌ථා නිරාකත්‌වා පටිසල්‌ලානවුට්‌ඨිතො>
      text <එහි භද්‌දාති මං ආහ සා මෙ ආසූපසම්‌පදා>
    text <479>
      text <ජාතියා සත්‌තවස්‌සෙන ලද්‌ධා මෙ උපසම්‌පදා>
      text <තිස්‌සො විජ්‌ජා අනුප්‌පත්‌තා අහො ධම්‌මසුධම්‌මතාති>
    stand <… භද්‌දො ථෙරො…>
  text <සොපාකත්‌ථෙරගාථා>
    text <480>
      text <දිස්‌වා පාසාදඡායායං චඞ්‌කමන්‌තං නරුත්‌තමං>
      text <තත්‌ථ නං උපසඞ්‌කම්‌ම වන්‌දිස්‌සං පුරිසුත්‌තමං>
    text <481>
      text <එකංසං චීවරං කත්‌වා සංහරිත්‌වාන පාණයො>
      text <අනුචඞ්‌කමිස්‌සං විරජං සබ්‌බසත්‌තානමුත්‌තමං>
    text <482>
      text <තතො පඤ්‌හෙ අපුච්‌ඡි මං පඤ්‌හානං කොවිදො විදූ>
      text <අච්‌ඡම්‌භී ච අභීතො ච බ්‍යාකාසිං සත්‌ථුනො අහං>
    text <483>
      text <විස්‌සජ්‌ජිතෙසු පඤ්‌හෙසු අනුමොදි තථාගතො>
      text <භික්‌ඛුසඞ්‌ඝං විලොකෙත්‌වා ඉමමත්‌ථං අභාසථ>
    text <484>
      text <ලාභා අඞ්‌ගානං මගධානං යෙසායං පරිභුඤ්‌ජති>
      text <චීවරං පිණ්‌ඩපාතඤ්‌ච පච්‌චයං සයනාසනං>
      text <පච්‌චුට්‌ඨානඤ්‌ච සාමීචිං තෙසං ලාභාති චාබ්‍රවි>
    text <485>
      text <අජ්‌ජතග්‌ගෙ මං සොපාක දස්‌සනායොපසඞ්‌කම>
      text <එසා චෙව තෙ සොපාක භවතු උපසම්‌පදා>
    text <486>
      text <ජාතියා සත්‌තවස්‌සොහං ලද්‌ධාන උපසම්‌පදං>
      text <ධාරෙමි අන්‌තිමං දෙහං අහො ධම්‌මසුධම්‌මතාති>
    stand <… සොපාකො ථෙරො…>
  text <සරභඞ්‌ගත්‌ථෙරගාථා>
    text <487>
      text <සරෙ හත්‌ථෙහි භඤ්‌ජිත්‌වා කත්‌වාන කුටිමච්‌ඡිසං>
      text <තෙන මෙ සරභඞ්‌ගොති නාමං සම්‌මුතියා අහු>
    text <488>
      text <න මය්‌හං කප්‌පතෙ අජ්‌ජ සරෙ හත්‌ථෙහි භඤ්‌ජිතුං>
      text <සික්‌ඛාපදා නො පඤ්‌ඤත්‌තා ගොතමෙන යසස්‌සිනා>
    text <489>
      text <සකලං සමත්‌තං රොගං සරභඞ්‌ගො නාද්‌දසං පුබ්‌බෙ>
      text <සොයං රොගො දිට්‌ඨො වචනකරෙනාතිදෙවස්‌ස>
    text <490>
      text <යෙනෙව මග්‌ගෙන ගතො විපස්‌සී යෙනෙව මග්‌ගෙන සිඛී ච වෙස්‌සභූ>
      text <කකුසන්‌ධකොණාගමනො ච කස්‌සපො තෙනඤ්‌ජසෙන අගමාසි ගොතමො>
    text <491>
      text <වීතතණ්‌හා අනාදානා සත්‌ත බුද්‌ධා ඛයොගධා>
      text <යෙහායං දෙසිතො ධම්‌මො ධම්‌මභූතෙහි තාදිභි>
    text <492>
      text <චත්‌තාරි අරියසච්‌චානි අනුකම්‌පාය පාණිනං>
      text <දුක්‌ඛං සමුදයො මග්‌ගො නිරොධො දුක්‌ඛසඞ්‌ඛයො>
    text <493>
      text <යස්‌මිං නිවත්‌තතෙ දුක්‌ඛං සංසාරස්‌මිං අනන්‌තකං>
      text <භෙදා ඉමස්‌ස කායස්‌ස ජීවිතස්‌ස ච සඞ්‌ඛයා>
      text <අඤ්‌ඤො පුනබ්‌භවො නත්‌ථි සුවිමුත්‌තොම්‌හි සබ්‌බධීති>
      text <සුන්‌දරසමුද්‌දො ථෙරො ථෙරො ලකුණ්‌ඩභද්‌දියො>
      text <භද්‌දො ථෙරො ච සොපාකො සරභඞ්‌ගො මහාඉසි>
      text <සත්‌තකෙ පඤ්‌චකා ථෙරා ගාථායො පඤ්‌චතිංසතීති>
    stand <… සරභඞ්‌ගො ථෙරො…>
    stand <සත්‌තකනිපාතො නිට්‌ඨිතො>
    text <තත්‍රුද්‌දානං>
