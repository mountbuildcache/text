text <බොජ්‌ඣඞ්‌ගවිභඞ්‌ගො>
  text <සුත්‌තන්‌තභාජනීයං>
    text <466>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගො>
    text <467>, <තත්‌ථ කතමො සතිසම්‌බොජ්‌ඣඞ්‌ගො ඉධ භික්‌ඛු සතිමා හොති පරමෙන සතිනෙපක්‌කෙන සමන්‌නාගතො චිරකතම්‌පි චිරභාසිතම්‌පි සරිතා හොති අනුස්‌සරිතා අයං වුච්‌චති සතිසම්‌බොජ්‌ඣඞ්‌ගො>
    text <සො තථා සතො විහරන්‌තො තං ධම්‌මං පඤ්‌ඤාය පවිචිනති පවිචරති පරිවීමංසමාපජ්‌ජති අයං වුච්‌චති ධම්‌මවිචයසම්‌බොජ්‌ඣඞ්‌ගො>
    text <තස්‌ස තං ධම්‌මං පඤ්‌ඤාය පවිචිනතො පවිචරතො පරිවීමංසමාපජ්‌ජතො ආරද්‌ධං හොති වීරියං අසල්‌ලීනං අයං වුච්‌චති වීරියසම්‌බොජ්‌ඣඞ්‌ගො>
    text <ආරද්‌ධවීරියස්‌ස උප්‌පජ්‌ජති පීති නිරාමිසා අයං වුච්‌චති පීතිසම්‌බොජ්‌ඣඞ්‌ගො>
    text <පීතිමනස්‌ස කායොපි පස්‌සම්‌භති චිත්‌තම්‌පි පස්‌සම්‌භති අයං වුච්‌චති පස්‌සද්‌ධිසම්‌බොජ්‌ඣඞ්‌ගො>
    text <පස්‌සද්‌ධකායස්‌ස සුඛිනො චිත්‌තං සමාධියති අයං වුච්‌චති සමාධිසම්‌බොජ්‌ඣඞ්‌ගො>
    text <සො තථා සමාහිතං චිත්‌තං සාධුකං අජ්‌ඣුපෙක්‌ඛිතා හොති අයං වුච්‌චති උපෙක්‌ඛාසම්‌බොජ්‌ඣඞ්‌ගො>
    text <468>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගො>
    text <469>, <තත්‌ථ කතමො සතිසම්‌බොජ්‌ඣඞ්‌ගො අත්‌ථි අජ්‌ඣත්‌තං ධම්‌මෙසු සති අත්‌ථි බහිද්‌ධා ධම්‌මෙසු සති යදපි අජ්‌ඣත්‌තං ධම්‌මෙසු සති තදපි සතිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති යදපි බහිද්‌ධා ධම්‌මෙසු සති තදපි සතිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති>
    text <තත්‌ථ කතමො ධම්‌මවිචයසම්‌බොජ්‌ඣඞ්‌ගො අත්‌ථි අජ්‌ඣත්‌තං ධම්‌මෙසු පවිචයො අත්‌ථි බහිද්‌ධා ධම්‌මෙසු පවිචයො යදපි අජ්‌ඣත්‌තං ධම්‌මෙසු පවිචයො තදපි ධම්‌මවිචයසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති යදපි බහිද්‌ධා ධම්‌මෙසු පවිචයො තදපි ධම්‌මවිචයසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති>
    text <තත්‌ථ කතමො වීරියසම්‌බොජ්‌ඣඞ්‌ගො අත්‌ථි කායිකං වීරියං අත්‌ථි චෙතසිකං වීරියං යදපි කායිකං වීරියං තදපි වීරියසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති යදපි චෙතසිකං වීරියං තදපි වීරියසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති>
    text <තත්‌ථ කතමො පීතිසම්‌බොජ්‌ඣඞ්‌ගො අත්‌ථි සවිතක්‌කසවිචාරා පීති අත්‌ථි අවිතක්‌කඅවිචාරා පීති යදපි සවිතක්‌කසවිචාරා පීති තදපි පීතිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති යදපි අවිතක්‌කඅවිචාරා පීති තදපි පීතිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති>
    text <තත්‌ථ කතමො පස්‌සද්‌ධිසම්‌බොජ්‌ඣඞ්‌ගො අත්‌ථි කායපස්‌සද්‌ධි අත්‌ථි චිත්‌තපස්‌සද්‌ධි යදපි කායපස්‌සද්‌ධි තදපි පස්‌සද්‌ධිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති යදපි චිත්‌තපස්‌සද්‌ධි තදපි පස්‌සද්‌ධිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති>
    text <තත්‌ථ කතමො සමාධිසම්‌බොජ්‌ඣඞ්‌ගො අත්‌ථි සවිතක්‌කො සවිචාරො සමාධි අත්‌ථි අවිතක්‌කො අවිචාරො සමාධි යදපි සවිතක්‌කො සවිචාරො සමාධි තදපි සමාධිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති යදපි අවිතක්‌කො අවිචාරො සමාධි තදපි සමාධිසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති>
    text <තත්‌ථ කතමො උපෙක්‌ඛාසම්‌බොජ්‌ඣඞ්‌ගො අත්‌ථි අජ්‌ඣත්‌තං ධම්‌මෙසු උපෙක්‌ඛා අත්‌ථි බහිද්‌ධා ධම්‌මෙසු උපෙක්‌ඛා යදපි අජ්‌ඣත්‌තං ධම්‌මෙසු උපෙක්‌ඛා තදපි උපෙක්‌ඛාසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති යදපි බහිද්‌ධා ධම්‌මෙසු උපෙක්‌ඛා තදපි උපෙක්‌ඛාසම්‌බොජ්‌ඣඞ්‌ගො අභිඤ්‌ඤාය සම්‌බොධාය නිබ්‌බානාය සංවත්‌තති>
    text <470>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගො>
    text <471>, <තත්‌ථ කතමො සතිසම්‌බොජ්‌ඣඞ්‌ගො ඉධ භික්‌ඛු සතිසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං ධම්‌මවිචයසම්‌බොජ්‌ඣඞ්‌ගං භාවෙති…පෙ … වීරියසම්‌බොජ්‌ඣඞ්‌ගං භාවෙති… පීතිසම්‌බොජ්‌ඣඞ්‌ගං භාවෙති… පස්‌සද්‌ධිසම්‌බොජ්‌ඣඞ්‌ගං භාවෙති… සමාධිසම්‌බොජ්‌ඣඞ්‌ගං භාවෙති… උපෙක්‌ඛාසම්‌බොජ්‌ඣඞ්‌ගං භාවෙති විවෙකනිස්‌සිතං විරාගනිස්‌සිතං නිරොධනිස්‌සිතං වොස්‌සග්‌ගපරිණාමිං>
    stand <සුත්‌තන්‌තභාජනීයං>
  text <අභිධම්‌මභාජනීයං>
    text <472>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගො>
    text <473>, <තත්‌ථ කතමෙ සත්‌ත බොජ්‌ඣඞ්‌ගා ඉධ භික්‌ඛු යස්‌මිං සමයෙ ලොකුත්‌තරං ඣානං භාවෙති නිය්‍යානිකං අපචයගාමිං දිට්‌ඨිගතානං පහානාය පඨමාය භූමියා පත්‌තියා විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං තස්‌මිං සමයෙ සත්‌ත බොජ්‌ඣඞ්‌ගා හොන්‌ති සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො>
    text <474>, <තත්‌ථ කතමො සතිසම්‌බොජ්‌ඣඞ්‌ගො යා සති අනුස්‌සති…පෙ … සම්‌මාසති සතිසම්‌බොජ්‌ඣඞ්‌ගො මග්‌ගඞ්‌ගං මග්‌ගපරියාපන්‌නං අයං වුච්‌චති සතිසම්‌බොජ්‌ඣඞ්‌ගො>
    text <තත්‌ථ කතමො ධම්‌මවිචයසම්‌බොජ්‌ඣඞ්‌ගො යා පඤ්‌ඤා පජානනා…පෙ … අමොහො ධම්‌මවිචයො සම්‌මාදිට්‌ඨි ධම්‌මවිචයසම්‌බොජ්‌ඣඞ්‌ගො මග්‌ගඞ්‌ගං මග්‌ගපරියාපන්‌නං අයං වුච්‌චති ධම්‌මවිචයසම්‌බොජ්‌ඣඞ්‌ගො>
    text <තත්‌ථ කතමො වීරියසම්‌බොජ්‌ඣඞ්‌ගො යො චෙතසිකො වීරියාරම්‌භො…පෙ … සම්‌මාවායාමො වීරියසම්‌බොජ්‌ඣඞ්‌ගො මග්‌ගඞ්‌ගං මග්‌ගපරියාපන්‌නං අයං වුච්‌චති වීරියසම්‌බොජ්‌ඣඞ්‌ගො>
    text <තත්‌ථ කතමො පීතිසම්‌බොජ්‌ඣඞ්‌ගො යා පීති පාමොජ්‌ජං ආමොදනා පමොදනා හාසො පහාසො විත්‌ති ඔදග්‍යං අත්‌තමනතා චිත්‌තස්‌ස පීතිසම්‌බොජ්‌ඣඞ්‌ගො අයං වුච්‌චති පීතිසම්‌බොජ්‌ඣඞ්‌ගො>
    text <තත්‌ථ කතමො පස්‌සද්‌ධිසම්‌බොජ්‌ඣඞ්‌ගො යා වෙදනාක්‌ඛන්‌ධස්‌ස සඤ්‌ඤාක්‌ඛන්‌ධස්‌ස සඞ්‌ඛාරක්‌ඛන්‌ධස්‌ස විඤ්‌ඤාණක්‌ඛන්‌ධස්‌ස පස්‌සද්‌ධි පටිප්‌පස්‌සද්‌ධි පස්‌සම්‌භනා පටිප්‌පස්‌සම්‌භනා පටිප්‌පස්‌සම්‌භිතත්‌තං පස්‌සද්‌ධිසම්‌බොජ්‌ඣඞ්‌ගො අයං වුච්‌චති පස්‌සද්‌ධිසම්‌බොජ්‌ඣඞ්‌ගො>
    text <තත්‌ථ කතමො සමාධිසම්‌බොජ්‌ඣඞ්‌ගො යා චිත්‌තස්‌ස ඨිති…පෙ … සම්‌මාසමාධි සමාධිසම්‌බොජ්‌ඣඞ්‌ගො මග්‌ගඞ්‌ගං මග්‌ගපරියාපන්‌නං අයං වුච්‌චති සමාධිසම්‌බොජ්‌ඣඞ්‌ගො>
    text <තත්‌ථ කතමො උපෙක්‌ඛාසම්‌බොජ්‌ඣඞ්‌ගො යා උපෙක්‌ඛා උපෙක්‌ඛනා අජ්‌ඣුපෙක්‌ඛනා මජ්‌ඣත්‌තතා චිත්‌තස්‌ස උපෙක්‌ඛාසම්‌බොජ්‌ඣඞ්‌ගො අයං වුච්‌චති උපෙක්‌ඛාසම්‌බොජ්‌ඣඞ්‌ගො ඉමෙ වුච්‌චන්‌ති සත්‌ත බොජ්‌ඣඞ්‌ගා අවසෙසා ධම්‌මා සත්‌තහි බොජ්‌ඣඞ්‌ගෙහි සම්‌පයුත්‌තා>
    text <475>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො>
    text <476>, <තත්‌ථ කතමො සතිසම්‌බොජ්‌ඣඞ්‌ගො ඉධ භික්‌ඛු යස්‌මිං සමයෙ ලොකුත්‌තරං ඣානං භාවෙති නිය්‍යානිකං අපචයගාමිං දිට්‌ඨිගතානං පහානාය පඨමාය භූමියා පත්‌තියා විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං යා තස්‌මිං සමයෙ සති අනුස්‌සති සම්‌මාසති සතිසම්‌බොජ්‌ඣඞ්‌ගො මග්‌ගඞ්‌ගං මග්‌ගපරියාපන්‌නං අයං වුච්‌චති සතිසම්‌බොජ්‌ඣඞ්‌ගො අවසෙසා ධම්‌මා සතිසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා ධම්‌මවිචයසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා වීරියසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා පීතිසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා පස්‌සද්‌ධිසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා සමාධිසම්‌බොජ්‌ඣඞ්‌ගසම්‌පයුත්‌තා>
    text <තත්‌ථ කතමො උපෙක්‌ඛාසම්‌බොජ්‌ඣඞ්‌ගො ඉධ භික්‌ඛු යස්‌මිං සමයෙ ලොකුත්‌තරං ඣානං භාවෙති නිය්‍යානිකං අපචයගාමිං දිට්‌ඨිගතානං පහානාය පඨමාය භූමියා පත්‌තියා විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං යා තස්‌මිං සමයෙ උපෙක්‌ඛා උපෙක්‌ඛනා අජ්‌ඣුපෙක්‌ඛනා මජ්‌ඣත්‌තතා චිත්‌තස්‌ස උපෙක්‌ඛාසම්‌බොජ්‌ඣඞ්‌ගො අයං වුච්‌චති උපෙක්‌ඛාසම්‌බොජ්‌ඣඞ්‌ගො අවසෙසා ධම්‌මා උපෙක්‌ඛාසම්‌බොජ්‌ඣඞ්‌ගසම්‌පයුත්‌තා>
    text <477>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො>
    text <478>, <තත්‌ථ කතමෙ සත්‌ත බොජ්‌ඣඞ්‌ගා ඉධ භික්‌ඛු යස්‌මිං සමයෙ ලොකුත්‌තරං ඣානං භාවෙති නිය්‍යානිකං අපචයගාමිං දිට්‌ඨිගතානං පහානාය පඨමාය භූමියා පත්‌තියා විවිච්‌චෙව කාමෙහි …පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං යො තස්‌මිං සමයෙ ඵස්‌සො හොති…පෙ … අවික්‌ඛෙපො හොති ඉමෙ ධම්‌මා කුසලා තස්‌සෙව ලොකුත්‌තරස්‌ස කුසලස්‌ස ඣානස්‌ස කතත්‌තා භාවිතත්‌තා විපාකං විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං සුඤ්‌ඤතං තස්‌මිං සමයෙ සත්‌ත බොජ්‌ඣඞ්‌ගා හොන්‌ති සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො>
    text <479>, <තත්‌ථ කතමො සතිසම්‌බොජ්‌ඣඞ්‌ගො යා සති අනුස්‌සති…පෙ … සම්‌මාසති සතිසම්‌බොජ්‌ඣඞ්‌ගො මග්‌ගඞ්‌ගං මග්‌ගපරියාපන්‌නං අයං වුච්‌චති සතිසම්‌බොජ්‌ඣඞ්‌ගො…පෙ …>
    text <තත්‌ථ කතමො උපෙක්‌ඛාසම්‌බොජ්‌ඣඞ්‌ගො යා උපෙක්‌ඛා උපෙක්‌ඛනා අජ්‌ඣුපෙක්‌ඛනා මජ්‌ඣත්‌තතා චිත්‌තස්‌ස උපෙක්‌ඛාසම්‌බොජ්‌ඣඞ්‌ගො අයං වුච්‌චති උපෙක්‌ඛාසම්‌බොජ්‌ඣඞ්‌ගො ඉමෙ වුච්‌චන්‌ති සත්‌ත බොජ්‌ඣඞ්‌ගා අවසෙසා ධම්‌මා සත්‌තහි බොජ්‌ඣඞ්‌ගෙහි සම්‌පයුත්‌තා>
    text <480>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො…පෙ … උපෙක්‌ඛාසම්‌බොජ්‌ඣඞ්‌ගො>
    text <481>, <තත්‌ථ කතමො සතිසම්‌බොජ්‌ඣඞ්‌ගො ඉධ භික්‌ඛු යස්‌මිං සමයෙ ලොකුත්‌තරං ඣානං භාවෙති නිය්‍යානිකං අපචයගාමිං දිට්‌ඨිගතානං පහානාය පඨමාය භූමියා පත්‌තියා විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං තස්‌මිං සමයෙ ඵස්‌සො හොති…පෙ … අවික්‌ඛෙපො හොති ඉමෙ ධම්‌මා කුසලා තස්‌සෙව ලොකුත්‌තරස්‌ස කුසලස්‌ස ඣානස්‌ස කතත්‌තා භාවිතත්‌තා විපාකං විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං යා තස්‌මිං සමයෙ සති අනුස්‌සති සම්‌මාසති සතිසම්‌බොජ්‌ඣඞ්‌ගො මග්‌ගඞ්‌ගං මග්‌ගපරියාපන්‌නං අයං වුච්‌චති සතිසම්‌බොජ්‌ඣඞ්‌ගො අවසෙසා ධම්‌මා සතිසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා ධම්‌මවිචයසම්‌බොජ්‌ඣඞ්‌ගසම්‌පයුත්‌තා …පෙ … අවසෙසා ධම්‌මා වීරියසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා පීතිසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා පස්‌සද්‌ධිසම්‌බොජ්‌ඣඞ්‌ගසම්‌පයුත්‌තා…පෙ … අවසෙසා ධම්‌මා සමාධිසම්‌බොජ්‌ඣඞ්‌ගසම්‌පයුත්‌තා>
    text <තත්‌ථ කතමො උපෙක්‌ඛාසම්‌බොජ්‌ඣඞ්‌ගො ඉධ භික්‌ඛු යස්‌මිං සමයෙ ලොකුත්‌තරං ඣානං භාවෙති නිය්‍යානිකං අපචයගාමිං දිට්‌ඨිගතානං පහානාය පඨමාය භූමියා පත්‌තියා විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං තස්‌මිං සමයෙ ඵස්‌සො හොති…පෙ … අවික්‌ඛෙපො හොති ඉමෙ ධම්‌මා කුසලා තස්‌සෙව ලොකුත්‌තරස්‌ස කුසලස්‌ස ඣානස්‌ස කතත්‌තා භාවිතත්‌තා විපාකං විවිච්‌චෙව කාමෙහි…පෙ … පඨමං ඣානං උපසම්‌පජ්‌ජ විහරති දුක්‌ඛපටිපදං දන්‌ධාභිඤ්‌ඤං සුඤ්‌ඤතං යා තස්‌මිං සමයෙ උපෙක්‌ඛා උපෙක්‌ඛනා අජ්‌ඣුපෙක්‌ඛනා මජ්‌ඣත්‌තතා චිත්‌තස්‌ස උපෙක්‌ඛාසම්‌බොජ්‌ඣඞ්‌ගො අයං වුච්‌චති උපෙක්‌ඛාසම්‌බොජ්‌ඣඞ්‌ගො අවසෙසා ධම්‌මා උපෙක්‌ඛාසම්‌බොජ්‌ඣඞ්‌ගසම්‌පයුත්‌තා>
    stand <අභිධම්‌මභාජනීයං>
  text <පඤ්‌හාපුච්‌ඡකං>
    text <482>, <සත්‌ත බොජ්‌ඣඞ්‌ගා සතිසම්‌බොජ්‌ඣඞ්‌ගො ධම්‌මවිචයසම්‌බොජ්‌ඣඞ්‌ගො වීරියසම්‌බොජ්‌ඣඞ්‌ගො පීතිසම්‌බොජ්‌ඣඞ්‌ගො පස්‌සද්‌ධිසම්‌බොජ්‌ඣඞ්‌ගො සමාධිසම්‌බොජ්‌ඣඞ්‌ගො උපෙක්‌ඛාසම්‌බොජ්‌ඣඞ්‌ගො>
    text <483>, <සත්‌තන්‌නං බොජ්‌ඣඞ්‌ගානං කති කුසලා කති අකුසලා කති අබ්‍යාකතා…පෙ … කති සරණා කති අරණා>
    text <තිකං>
      text <484>, <සියා කුසලා සියා අබ්‍යාකතා පීතිසම්‌බොජ්‌ඣඞ්‌ගො සුඛාය වෙදනාය සම්‌පයුත්‌තො ඡ බොජ්‌ඣඞ්‌ගා සියා සුඛාය වෙදනාය සම්‌පයුත්‌තා සියා අදුක්‌ඛමසුඛාය වෙදනාය සම්‌පයුත්‌තා සියා විපාකා සියා විපාකධම්‌මධම්‌මා අනුපාදින්‌නඅනුපාදානියා අසංකිලිට්‌ඨඅසංකිලෙසිකා සියා සවිතක්‌කසවිචාරා සියා අවිතක්‌කවිචාරමත්‌තා සියා අවිතක්‌කඅවිචාරා පීතිසම්‌බොජ්‌ඣඞ්‌ගො න පීතිසහගතො සුඛසහගතො න උපෙක්‌ඛාසහගතො ඡ බොජ්‌ඣඞ්‌ගා සියා පීතිසහගතා සියා සුඛසහගතා සියා උපෙක්‌ඛාසහගතා නෙව දස්‌සනෙන න භාවනාය පහාතබ්‌බා නෙව දස්‌සනෙන න භාවනාය පහාතබ්‌බහෙතුකා සියා අපචයගාමිනො සියා නෙවාචයගාමිනාපචයගාමිනො සියා සෙක්‌ඛා සියා අසෙක්‌ඛා අප්‌පමාණා අප්‌පමාණාරම්‌මණා පණීතා සියා සම්‌මත්‌තනියතා සියා අනියතා න මග්‌ගාරම්‌මණා සියා මග්‌ගහෙතුකා සියා මග්‌ගාධිපතිනො සියා න වත්‌තබ්‌බා මග්‌ගහෙතුකාතිපි මග්‌ගාධිපතිනොතිපි සියා උප්‌පන්‌නා සියා අනුප්‌පන්‌නා සියා උප්‌පාදිනො සියා අතීතා සියා අනාගතා සියා පච්‌චුප්‌පන්‌නා න වත්‌තබ්‌බා අතීතාරම්‌මණාතිපි අනාගතාරම්‌මණාතිපි පච්‌චුප්‌පන්‌නාරම්‌මණාතිපි සියා අජ්‌ඣත්‌තා සියා බහිද්‌ධා සියා අජ්‌ඣත්‌තබහිද්‌ධා බහිද්‌ධාරම්‌මණා අනිදස්‌සනඅප්‌පටිඝා>
    text <දුකං>
      text <485>, <ධම්‌මවිචයසම්‌බොජ්‌ඣඞ්‌ගො හෙතු ඡ බොජ්‌ඣඞ්‌ගා හෙතුසම්‌පයුත්‌තා ධම්‌මවිචයසම්‌බොජ්‌ඣඞ්‌ගො හෙතු චෙව සහෙතුකො ච ඡ බොජ්‌ඣඞ්‌ගා න වත්‌තබ්‌බා හෙතූ චෙව සහෙතුකා චාති සහෙතුකා චෙව න ච හෙතූ ධම්‌මවිචයසම්‌බොජ්‌ඣඞ්‌ගො හෙතු චෙව හෙතුසම්‌පයුත්‌තො ච ඡ බොජ්‌ඣඞ්‌ගා න වත්‌තබ්‌බා හෙතූ චෙව හෙතුසම්‌පයුත්‌තා චාති හෙතුසම්‌පයුත්‌තා චෙව න ච හෙතූ ඡ බොජ්‌ඣඞ්‌ගා න හෙතූ සහෙතුකා ධම්‌මවිචයසම්‌බොජ්‌ඣඞ්‌ගො න වත්‌තබ්‌බො න හෙතුසහෙතුකොතිපි න හෙතුඅහෙතුකොතිපි සප්‌පච්‌චයා සඞ්‌ඛතා අනිදස්‌සනා අප්‌පටිඝා අරූපා ලොකුත්‌තරා කෙනචි විඤ්‌ඤෙය්‍යා කෙනචි න විඤ්‌ඤෙය්‍යා නො ආසවා අනාසවා ආසවවිප්‌පයුත්‌තා න වත්‌තබ්‌බා ආසවා චෙව සාසවා චාතිපි සාසවා චෙව නො ච ආසවාතිපි ආසවා චෙව ආසවසම්‌පයුත්‌තා චාතිපි ආසවසම්‌පයුත්‌තා චෙව නො ච ආසවාතිපි ආසවවිප්‌පයුත්‌තා අනාසවා නො සංයොජනා…පෙ … නො ගන්‌ථා…පෙ … නො ඔඝා…පෙ … නො යොගා…පෙ … නො නීවරණා…පෙ … නො පරාමාසා…පෙ … සාරම්‌මණා නො චිත්‌තා චෙතසිකා චිත්‌තසම්‌පයුත්‌තා චිත්‌තසංසට්‌ඨා චිත්‌තසමුට්‌ඨානා චිත්‌තසහභුනො චිත්‌තානුපරිවත්‌තිනො චිත්‌තසංසට්‌ඨසමුට්‌ඨානා චිත්‌තසංසට්‌ඨසමුට්‌ඨානසහභුනො චිත්‌තසංසට්‌ඨසමුට්‌ඨානානුපරිවත්‌තිනො බාහිරා නො උපාදා අනුපාදින්‌නා නො උපාදානා…පෙ … නො කිලෙසා…පෙ … න දස්‌සනෙන පහාතබ්‌බා න භාවනාය පහාතබ්‌බා න දස්‌සනෙන පහාතබ්‌බහෙතුකා න භාවනාය පහාතබ්‌බහෙතුකා සියා සවිතක්‌කා සියා අවිතක්‌කා සියා සවිචාරා සියා අවිචාරා>
      text <පීතිසම්‌බොජ්‌ඣඞ්‌ගො අප්‌පීතිකො ඡ බොජ්‌ඣඞ්‌ගා සියා සප්‌පීතිකා සියා අප්‌පීතිකා පීතිසම්‌බොජ්‌ඣඞ්‌ගො න පීතිසහගතො ඡ බොජ්‌ඣඞ්‌ගා සියා පීතිසහගතා සියා න පීතිසහගතා පීතිසම්‌බොජ්‌ඣඞ්‌ගො සුඛසහගතො ඡ බොජ්‌ඣඞ්‌ගා සියා සුඛසහගතා සියා න සුඛසහගතා පීතිසම්‌බොජ්‌ඣඞ්‌ගො න උපෙක්‌ඛාසහගතො ඡ බොජ්‌ඣඞ්‌ගා සියා උපෙක්‌ඛාසහගතා සියා න උපෙක්‌ඛාසහගතා න කාමාවචරා න රූපාවචරා න අරූපාවචරා අපරියාපන්‌නා සියා නිය්‍යානිකා සියා අනිය්‍යානිකා සියා නියතා සියා අනියතා අනුත්‌තරා අරණාති>
      stand <පඤ්‌හාපුච්‌ඡකං>
      stand <බොජ්‌ඣඞ්‌ගවිභඞ්‌ගො නිට්‌ඨිතො>
