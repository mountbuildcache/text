text <දසමවග්‌ගො>
  text <නිරොධකථා>
    text <571>, <උපපත්‌තෙසියෙ පඤ්‌චක්‌ඛන්‌ධෙ අනිරුද්‌ධෙ කිරියා පඤ්‌චක්‌ඛන්‌ධා උප්‌පජ්‌ජන්‌තීති ආමන්‌තා දසන්‌නං ඛන්‌ධානං සමොධානං හොති දස ඛන්‌ධා සම්‌මුඛීභාවං ආගච්‌ඡන්‌තීති න හෙවං වත්‌තබ්‌බෙ…පෙ … දසන්‌නං ඛන්‌ධානං සමොධානං හොති දස ඛන්‌ධා සම්‌මුඛීභාවං ආගච්‌ඡන්‌තීති ආමන්‌තා ද්‌වින්‌නං ඵස්‌සානං…පෙ … ද්‌වින්‌නං චිත්‌තානං සමොධානං හොතීති න හෙවං වත්‌තබ්‌බෙ…පෙ …>
    text <උපපත්‌තෙසියෙ පඤ්‌චක්‌ඛන්‌ධෙ අනිරුද්‌ධෙ කිරියා චත්‌තාරො ඛන්‌ධා උප්‌පජ්‌ජන්‌තීති ආමන්‌තා නවන්‌නං ඛන්‌ධානං සමොධානං හොති නව ඛන්‌ධා සම්‌මුඛීභාවං ආගච්‌ඡන්‌තීති න හෙවං වත්‌තබ්‌බෙ…පෙ … නවන්‌නං ඛන්‌ධානං සමොධානං හොති නව ඛන්‌ධා සම්‌මුඛීභාවං ආගච්‌ඡන්‌තීති ආමන්‌තා ද්‌වින්‌නං ඵස්‌සානං…පෙ … ද්‌වින්‌නං චිත්‌තානං සමොධානං හොතීති න හෙවං වත්‌තබ්‌බෙ…පෙ …>
    text <උපපත්‌තෙසියෙ පඤ්‌චක්‌ඛන්‌ධෙ අනිරුද්‌ධෙ කිරියාඤාණං උප්‌පජ්‌ජතීති ආමන්‌තා ඡන්‌නං ඛන්‌ධානං සමොධානං හොති ඡ ඛන්‌ධා සම්‌මුඛීභාවං ආගච්‌ඡන්‌තීති න හෙවං වත්‌තබ්‌බෙ…පෙ … ඡන්‌නං ඛන්‌ධානං සමොධානං හොති ඡ ඛන්‌ධා සම්‌මුඛීභාවං ආගච්‌ඡන්‌තීති ආමන්‌තා ද්‌වින්‌නං ඵස්‌සානං…පෙ … ද්‌වින්‌නං චිත්‌තානං සමොධානං හොතීති න හෙවං වත්‌තබ්‌බෙ…පෙ …>
    text <572>, <උපපත්‌තෙසියෙ පඤ්‌චක්‌ඛන්‌ධෙ නිරුද්‌ධෙ මග්‌ගො උප්‌පජ්‌ජතීති ආමන්‌තා මතො මග්‌ගං භාවෙති කාලඞ්‌කතො මග්‌ගං භාවෙතීති න හෙවං වත්‌තබ්‌බෙ…පෙ …>
    stand <නිරොධකථා නිට්‌ඨිතා>
  text <දසමවග්‌ගො>
    text <රූපං මග්‌ගොතිකථා>
      text <573>, <මග්‌ගසමඞ්‌ගිස්‌ස රූපං මග්‌ගොති ආමන්‌තා සාරම්‌මණං අත්‌ථි තස්‌ස ආවට්‌ටනා ආභොගො සමන්‌නාහාරො මනසිකාරො චෙතනා පත්‌ථනා පණිධීති න හෙවං වත්‌තබ්‌බෙ…පෙ … නනු අනාරම්‌මණං නත්‌ථි තස්‌ස ආවට්‌ටනා…පෙ … පණිධීති ආමන්‌තා හඤ්‌චි අනාරම්‌මණං නත්‌ථි තස්‌ස ආවට්‌ටනා…පෙ … පණිධි නො ච වත රෙ වත්‌තබ්‌බෙ මග්‌ගසමඞ්‌ගිස්‌ස රූපං මග්‌ගොති>
      text <සම්‌මාවාචා මග්‌ගොති ආමන්‌තා සාරම්‌මණා අත්‌ථි තාය ආවට්‌ටනා…පෙ … පණිධීති න හෙවං වත්‌තබ්‌බෙ…පෙ … නනු අනාරම්‌මණා නත්‌ථි තාය ආවට්‌ටනා…පෙ … පණිධීති ආමන්‌තා හඤ්‌චි අනාරම්‌මණා නත්‌ථි තාය ආවට්‌ටනා…පෙ … පණිධි නො ච වත රෙ වත්‌තබ්‌බෙ සම්‌මාවාචා මග්‌ගොති>
      text <සම්‌මාකම්‌මන්‌තො …පෙ … සම්‌මාආජීවො මග්‌ගොති ආමන්‌තා සාරම්‌මණො අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ … නනු අනාරම්‌මණො නත්‌ථි තස්‌ස ආවට්‌ටනා…පෙ … පණිධීති ආමන්‌තා හඤ්‌චි අනාරම්‌මණො නත්‌ථි තස්‌ස ආවට්‌ටනා…පෙ … පණිධි නො ච වත රෙ වත්‌තබ්‌බෙ සම්‌මාආජීවො මග්‌ගොති>
      text <574>, <සම්‌මාදිට්‌ඨි මග්‌ගො සා ච සාරම්‌මණා අත්‌ථි තාය ආවට්‌ටනා…පෙ … පණිධීති ආමන්‌තා සම්‌මාවාචා මග්‌ගො සා ච සාරම්‌මණා අත්‌ථි තාය ආවට්‌ටනා…පෙ … පණිධීති න හෙවං වත්‌තබ්‌බෙ …පෙ … සම්‌මාදිට්‌ඨි මග්‌ගො සා ච සාරම්‌මණා අත්‌ථි තාය ආවට්‌ටනා…පෙ … පණිධීති ආමන්‌තා සම්‌මාකම්‌මන්‌තො…පෙ … සම්‌මාආජීවො මග්‌ගො සො ච සාරම්‌මණො අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ … සම්‌මාසඞ්‌කප්‌පො…පෙ … සම්‌මාවායාමො…පෙ … සම්‌මාසති…පෙ …>
      text <සම්‌මාසමාධි මග්‌ගො සො ච සාරම්‌මණො අත්‌ථි තස්‌ස ආවට්‌ටනා…පෙ … පණිධීති ආමන්‌තා සම්‌මාවාචා මග්‌ගො සා ච සාරම්‌මණා අත්‌ථි තාය ආවට්‌ටනා…පෙ … පණිධීති න හෙවං වත්‌තබ්‌බෙ…පෙ … සම්‌මාසමාධි මග්‌ගො සො ච සාරම්‌මණො අත්‌ථි තස්‌ස ආවට්‌ටනා…පෙ … පණිධීති ආමන්‌තා සම්‌මාකම්‌මන්‌තො…පෙ … සම්‌මාආජීවො මග්‌ගො සො ච සාරම්‌මණො අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <සම්‌මාවාචා මග්‌ගො සා ච අනාරම්‌මණා නත්‌ථි තාය ආවට්‌ටනා…පෙ … පණිධීති ආමන්‌තා සම්‌මාදිට්‌ඨි මග්‌ගො සා ච අනාරම්‌මණා නත්‌ථි තාය ආවට්‌ටනා…පෙ … පණිධීති න හෙවං වත්‌තබ්‌බෙ…පෙ … සම්‌මාවාචා මග්‌ගො සා ච අනාරම්‌මණා නත්‌ථි තාය ආවට්‌ටනා…පෙ … පණිධීති ආමන්‌තා සම්‌මාසඞ්‌කප්‌පො…පෙ … සම්‌මාවායාමො… සම්‌මාසති … සම්‌මාසමාධි මග්‌ගො සො ච අනාරම්‌මණො නත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <සම්‌මාකම්‌මන්‌තො …පෙ … සම්‌මාආජීවො මග්‌ගො සො ච අනාරම්‌මණො නත්‌ථි තස්‌ස ආවට්‌ටනා…පෙ … පණිධීති ආමන්‌තා සම්‌මාදිට්‌ඨි… සම්‌මාසඞ්‌කප්‌පො… සම්‌මාවායාමො… සම්‌මාසති…පෙ … සම්‌මාසමාධි මග්‌ගො සො ච අනාරම්‌මණො නත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <575>, <න වත්‌තබ්‌බං මග්‌ගසමඞ්‌ගිස්‌ස රූපං මග්‌ගොති ආමන්‌තා නනු සම්‌මාවාචා සම්‌මාකම්‌මන්‌තො සම්‌මාආජීවො මග්‌ගොති ආමන්‌තා හඤ්‌චි සම්‌මාවාචා සම්‌මාකම්‌මන්‌තො සම්‌මාආජීවො මග්‌ගො තෙන වත රෙ වත්‌තබ්‌බෙ මග්‌ගසමඞ්‌ගිස්‌ස රූපං මග්‌ගොති>
      stand <රූපං මග්‌ගොතිකථා නිට්‌ඨිතා>
  text <දසමවග්‌ගො>
    text <පඤ්‌චවිඤ්‌ඤාණසමඞ්‌ගිස්‌ස මග්‌ගකථා>
      text <576>, <පඤ්‌චවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති ආමන්‌තා නනු පඤ්‌චවිඤ්‌ඤාණා උප්‌පන්‌නවත්‌ථුකා උප්‌පන්‌නාරම්‌මණාති ආමන්‌තා හඤ්‌චි පඤ්‌චවිඤ්‌ඤාණා උප්‌පන්‌නවත්‌ථුකා උප්‌පන්‌නාරම්‌මණා නො ච වත රෙ වත්‌තබ්‌බෙ පඤ්‌චවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති>
      text <නනු පඤ්‌චවිඤ්‌ඤාණා පුරෙජාතවත්‌ථුකා පුරෙජාතාරම්‌මණා අජ්‌ඣත්‌තිකවත්‌ථුකා බාහිරාරම්‌මණා අසම්‌භින්‌නවත්‌ථුකා අසම්‌භින්‌නාරම්‌මණා නානාවත්‌ථුකා නානාරම්‌මණා න අඤ්‌ඤමඤ්‌ඤස්‌ස ගොචරවිසයං පච්‌චනුභොන්‌ති න අසමන්‌නාහාරා උප්‌පජ්‌ජන්‌ති න අමනසිකාරා උප්‌පජ්‌ජන්‌ති න අබ්‌බොකිණ්‌ණා උප්‌පජ්‌ජන්‌ති න අපුබ්‌බං අචරිමං උප්‌පජ්‌ජන්‌ති න අඤ්‌ඤමඤ්‌ඤස්‌ස සමනන්‌තරා උප්‌පජ්‌ජන්‌ති නනු පඤ්‌චවිඤ්‌ඤාණා අනාභොගාති ආමන්‌තා හඤ්‌චි පඤ්‌චවිඤ්‌ඤාණා අනාභොගා නො ච වත රෙ වත්‌තබ්‌බෙ පඤ්‌චවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති>
      text <577>, <චක්‌ඛුවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති ආමන්‌තා චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති ආමන්‌තා චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති න හෙවං වත්‌තබ්‌බෙ…පෙ … චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති ආමන්‌තා චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තොති නත්‌ථි චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තොති ආමන්‌තා හඤ්‌චි චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තො නො ච වත රෙ වත්‌තබ්‌බෙ චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති>
      text <578>, <චක්‌ඛුවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති ආමන්‌තා චක්‌ඛුවිඤ්‌ඤාණං අතීතානාගතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … චක්‌ඛුවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති ආමන්‌තා චක්‌ඛුවිඤ්‌ඤාණං ඵස්‌සං ආරබ්‌භ…පෙ … වෙදනං ආරබ්‌භ… සඤ්‌ඤං ආරබ්‌භ … චෙතනං ආරබ්‌භ… චිත්‌තං ආරබ්‌භ… චක්‌ඛුං ආරබ්‌භ… කායං ආරබ්‌භ…පෙ … සද්‌දං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ …>
      text <මනොවිඤ්‌ඤාණසමඞ්‌ගිස්‌ස අත්‌ථි මග්‌ගභාවනා මනොවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණසමඞ්‌ගිස්‌ස අත්‌ථි මග්‌ගභාවනා චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … මනොවිඤ්‌ඤාණසමඞ්‌ගිස්‌ස අත්‌ථි මග්‌ගභාවනා මනොවිඤ්‌ඤාණං අතීතානාගතං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණසමඞ්‌ගිස්‌ස අත්‌ථි මග්‌ගභාවනා චක්‌ඛුවිඤ්‌ඤාණං අතීතානාගතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … මනොවිඤ්‌ඤාණසමඞ්‌ගිස්‌ස අත්‌ථි මග්‌ගභාවනා මනොවිඤ්‌ඤාණං ඵස්‌සං ආරබ්‌භ… වෙදනං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණසමඞ්‌ගිස්‌ස අත්‌ථි මග්‌ගභාවනා චක්‌ඛුවිඤ්‌ඤාණං ඵස්‌සං ආරබ්‌භ… වෙදනං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ …>
      text <579>, <න වත්‌තබ්‌බං පඤ්‌චවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති ආමන්‌තා නනු වුත්‌තං භගවතා ඉධ භික්‌ඛවෙ භික්‌ඛු චක්‌ඛුනා රූපං දිස්‌වා න නිමිත්‌තග්‌ගාහී හොති නානුබ්‍යඤ්‌ජනග්‌ගාහී…පෙ … සොතෙන සද්‌දං සුත්‌වා…පෙ … ඝානෙන ගන්‌ධං ඝායිත්‌වා…පෙ … ජිව්‌හාය රසං සායිත්‌වා…පෙ … කායෙන ඵොට්‌ඨබ්‌බං ඵුසිත්‌වා න නිමිත්‌තග්‌ගාහී හොති නානුබ්‍යඤ්‌ජනග්‌ගාහීති අත්‌ථෙව සුත්‌තන්‌තොති ආමන්‌තා තෙන හි පඤ්‌චවිඤ්‌ඤාණසමඞ්‌ගිස්‌ස අත්‌ථි මග්‌ගභාවනාති>
      stand <පඤ්‌චවිඤ්‌ඤාණසමඞ්‌ගිස්‌ස මග්‌ගකථා නිට්‌ඨිතා>
  text <දසමවග්‌ගො>
    text <පඤ්‌චවිඤ්‌ඤාණා කුසලාපි අකුසලාපීතිකථා>
      text <580>, <පඤ්‌චවිඤ්‌ඤාණා කුසලාපි අකුසලාපීති ආමන්‌තා නනු පඤ්‌චවිඤ්‌ඤාණා උප්‌පන්‌නවත්‌ථුකා උප්‌පන්‌නාරම්‌මණාති ආමන්‌තා හඤ්‌චි පඤ්‌චවිඤ්‌ඤාණා උප්‌පන්‌නවත්‌ථුකා උප්‌පන්‌නාරම්‌මණා නො ච වත රෙ වත්‌තබ්‌බෙ පඤ්‌චවිඤ්‌ඤාණා කුසලාපි අකුසලාපීති නනු පඤ්‌චවිඤ්‌ඤාණා පුරෙජාතවත්‌ථුකා පුරෙජාතාරම්‌මණා අජ්‌ඣත්‌තිකවත්‌ථුකා බාහිරාරම්‌මණා අසම්‌භින්‌නවත්‌ථුකා අසම්‌භින්‌නාරම්‌මණා නානාවත්‌ථුකා නානාරම්‌මණා න අඤ්‌ඤමඤ්‌ඤස්‌ස ගොචරවිසයං පච්‌චනුභොන්‌ති න අසමන්‌නාහාරා උප්‌පජ්‌ජන්‌ති න අමනසිකාරා උප්‌පජ්‌ජන්‌ති න අබ්‌බොකිණ්‌ණා උප්‌පජ්‌ජන්‌ති න අපුබ්‌බං අචරිමං උප්‌පජ්‌ජන්‌ති න අඤ්‌ඤමඤ්‌ඤස්‌ස සමනන්‌තරා උප්‌පජ්‌ජන්‌ති නනු පඤ්‌චවිඤ්‌ඤාණා අනාභොගාති ආමන්‌තා හඤ්‌චි පඤ්‌චවිඤ්‌ඤාණා අනාභොගා නො ච වත රෙ වත්‌තබ්‌බෙ පඤ්‌චවිඤ්‌ඤාණා කුසලාපි අකුසලාපීති>
      text <581>, <චක්‌ඛුවිඤ්‌ඤාණං කුසලන්‌ති ආමන්‌තා චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති ආමන්‌තා චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති න හෙවං වත්‌තබ්‌බෙ චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති ආමන්‌තා චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තොති නත්‌ථි චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තොති ආමන්‌තා හඤ්‌චි චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තො නො ච වත රෙ වත්‌තබ්‌බෙ චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති>
      text <582>, <චක්‌ඛුවිඤ්‌ඤාණං කුසලම්‌පි අකුසලම්‌පීති ආමන්‌තා චක්‌ඛුවිඤ්‌ඤාණං අතීතානාගතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … චක්‌ඛුවිඤ්‌ඤාණං කුසලම්‌පි අකුසලම්‌පීති ආමන්‌තා චක්‌ඛුවිඤ්‌ඤාණං ඵස්‌සං ආරබ්‌භ…පෙ … චිත්‌තං ආරබ්‌භ… චක්‌ඛුං ආරබ්‌භ…පෙ … කායං ආරබ්‌භ… සද්‌දං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ …>
      text <මනොවිඤ්‌ඤාණං කුසලම්‌පි අකුසලම්‌පි මනොවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණං කුසලම්‌පි අකුසලම්‌පි චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … මනොවිඤ්‌ඤාණං කුසලම්‌පි අකුසලම්‌පි මනොවිඤ්‌ඤාණං අතීතානාගතං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණං කුසලම්‌පි අකුසලම්‌පි චක්‌ඛුවිඤ්‌ඤාණං අතීතානාගතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … මනොවිඤ්‌ඤාණං කුසලම්‌පි අකුසලම්‌පි මනොවිඤ්‌ඤාණං ඵස්‌සං ආරබ්‌භ…පෙ … චිත්‌තං ආරබ්‌භ…පෙ … කායං ආරබ්‌භ … සද්‌දං ආරබ්‌භ …පෙ … ඵොට්‌ඨබ්‌බං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණං කුසලම්‌පි අකුසලම්‌පි චක්‌ඛුවිඤ්‌ඤාණං ඵස්‌සං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ …>
      text <583>, <න වත්‌තබ්‌බං පඤ්‌චවිඤ්‌ඤාණා කුසලාපි අකුසලාපීති ආමන්‌තා නනු වුත්‌තං භගවතා ඉධ භික්‌ඛවෙ භික්‌ඛු චක්‌ඛුනා රූපං දිස්‌වා නිමිත්‌තග්‌ගාහී හොති…පෙ … න නිමිත්‌තග්‌ගාහී හොති…පෙ … සොතෙන සද්‌දං සුත්‌වා…පෙ … කායෙන ඵොට්‌ඨබ්‌බං ඵුසිත්‌වා නිමිත්‌තග්‌ගාහී හොති…පෙ … න නිමිත්‌තග්‌ගාහී හොතීති අත්‌ථෙව සුත්‌තන්‌තොති ආමන්‌තා තෙන හි පඤ්‌චවිඤ්‌ඤාණා කුසලාපි අකුසලාපීති>
      stand <පඤ්‌චවිඤ්‌ඤාණා කුසලාපි අකුසලාපීතිකථා නිට්‌ඨිතා>
  text <දසමවග්‌ගො>
    text <සාභොගාතිකථා>
      text <584>, <පඤ්‌චවිඤ්‌ඤාණා සාභොගාති ආමන්‌තා නනු පඤ්‌චවිඤ්‌ඤාණා උප්‌පන්‌නවත්‌ථුකා උප්‌පන්‌නාරම්‌මණාති ආමන්‌තා හඤ්‌චි පඤ්‌චවිඤ්‌ඤාණා උප්‌පන්‌නවත්‌ථුකා උප්‌පන්‌නාරම්‌මණා නො ච වත රෙ වත්‌තබ්‌බෙ පඤ්‌චවිඤ්‌ඤාණා සාභොගාති නනු පඤ්‌චවිඤ්‌ඤාණා පුරෙජාතවත්‌ථුකා පුරෙජාතාරම්‌මණා අජ්‌ඣත්‌තිකවත්‌ථුකා බාහිරාරම්‌මණා අසම්‌භින්‌නවත්‌ථුකා අසම්‌භින්‌නාරම්‌මණා නානාවත්‌ථුකා නානාරම්‌මණා න අඤ්‌ඤමඤ්‌ඤස්‌ස ගොචරවිසයං පච්‌චනුභොන්‌ති න අසමන්‌නාහාරා උප්‌පජ්‌ජන්‌ති න අමනසිකාරා උප්‌පජ්‌ජන්‌ති න අබ්‌බොකිණ්‌ණා උප්‌පජ්‌ජන්‌ති න අපුබ්‌බං අචරිමං උප්‌පජ්‌ජන්‌ති නනු පඤ්‌චවිඤ්‌ඤාණා න අඤ්‌ඤමඤ්‌ඤස්‌ස සමනන්‌තරා උප්‌පජ්‌ජන්‌තීති ආමන්‌තා හඤ්‌චි පඤ්‌චවිඤ්‌ඤාණා න අඤ්‌ඤමඤ්‌ඤස්‌ස සමනන්‌තරා උප්‌පජ්‌ජන්‌ති නො ච වත රෙ වත්‌තබ්‌බෙ පඤ්‌චවිඤ්‌ඤාණා සාභොගාති>
      text <585>, <චක්‌ඛුවිඤ්‌ඤාණං සාභොගන්‌ති ආමන්‌තා චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති ආමන්‌තා චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති න හෙවං වත්‌තබ්‌බෙ…පෙ … චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති ආමන්‌තා චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තොති නත්‌ථි…පෙ … චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තොති ආමන්‌තා හඤ්‌චි චක්‌ඛුඤ්‌ච පටිච්‌ච රූපෙ ච උප්‌පජ්‌ජති චක්‌ඛුවිඤ්‌ඤාණන්‌ති අත්‌ථෙව සුත්‌තන්‌තො නො ච වත රෙ වත්‌තබ්‌බෙ චක්‌ඛුඤ්‌ච පටිච්‌ච සුඤ්‌ඤතඤ්‌ච උප්‌පජ්‌ජති චක්‌ඛුවිඤ්‌ඤාණන්‌ති>
      text <චක්‌ඛුවිඤ්‌ඤාණං සාභොගන්‌ති ආමන්‌තා චක්‌ඛුවිඤ්‌ඤාණං අතීතානාගතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … චක්‌ඛුවිඤ්‌ඤාණං සාභොගන්‌ති ආමන්‌තා චක්‌ඛුවිඤ්‌ඤාණං ඵස්‌සං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … මනොවිඤ්‌ඤාණං සාභොගං මනොවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණං සාභොගං චක්‌ඛුවිඤ්‌ඤාණං සුඤ්‌ඤතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … මනොවිඤ්‌ඤාණං සාභොගං මනොවිඤ්‌ඤාණං අතීතානාගතං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණං සාභොගං චක්‌ඛුවිඤ්‌ඤාණං අතීතානාගතං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ … මනොවිඤ්‌ඤාණං සාභොගං මනොවිඤ්‌ඤාණං ඵස්‌සං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති ආමන්‌තා චක්‌ඛුවිඤ්‌ඤාණං සාභොගං චක්‌ඛුවිඤ්‌ඤාණං ඵස්‌සං ආරබ්‌භ…පෙ … ඵොට්‌ඨබ්‌බං ආරබ්‌භ උප්‌පජ්‌ජතීති න හෙවං වත්‌තබ්‌බෙ…පෙ …>
      text <586>, <න වත්‌තබ්‌බං පඤ්‌චවිඤ්‌ඤාණා සාභොගාති ආමන්‌තා නනු වුත්‌තං භගවතා ඉධ භික්‌ඛවෙ භික්‌ඛු චක්‌ඛුනා රූපං දිස්‌වා නිමිත්‌තග්‌ගාහී හොති…පෙ … න නිමිත්‌තග්‌ගාහී හොති…පෙ … කායෙන ඵොට්‌ඨබ්‌බං ඵුසිත්‌වා නිමිත්‌තග්‌ගාහී හොති…පෙ … න නිමිත්‌තග්‌ගාහී හොතීති අත්‌ථෙව සුත්‌තන්‌තොති ආමන්‌තා තෙන හි පඤ්‌චවිඤ්‌ඤාණා සාභොගාති…පෙ …>
      stand <සාභොගාතිකථා නිට්‌ඨිතා>
  text <දසමවග්‌ගො>
    text <ද්‌වීහිසීලෙහිකථා>
      text <587>, <මග්‌ගසමඞ්‌ගී ද්‌වීහි සීලෙහි සමන්‌නාගතොති ආමන්‌තා මග්‌ගසමඞ්‌ගී ද්‌වීහි ඵස්‌සෙහි ද්‌වීහි වෙදනාහි ද්‌වීහි සඤ්‌ඤාහි ද්‌වීහි චෙතනාහි ද්‌වීහි චිත්‌තෙහි ද්‌වීහි සද්‌ධාහි ද්‌වීහි වීරියෙහි ද්‌වීහි සතීහි ද්‌වීහි සමාධීහි ද්‌වීහි පඤ්‌ඤාහි සමන්‌නාගතොති න හෙවං වත්‌තබ්‌බෙ…පෙ …>
      text <මග්‌ගසමඞ්‌ගී ලොකියෙන සීලෙන සමන්‌නාගතොති ආමන්‌තා මග්‌ගසමඞ්‌ගී ලොකියෙන ඵස්‌සෙන ලොකියාය වෙදනාය ලොකියාය පඤ්‌ඤාය ලොකියාය චෙතනාය ලොකියෙන චිත්‌තෙන ලොකියාය සද්‌ධාය ලොකියෙන වීරියෙන ලොකියාය සතියා ලොකියෙන සමාධිනා ලොකියාය පඤ්‌ඤාය සමන්‌නාගතොති න හෙවං වත්‌තබ්‌බෙ…පෙ …>
      text <මග්‌ගසමඞ්‌ගී ලොකියෙන ච ලොකුත්‌තරෙන ච සීලෙන සමන්‌නාගතොති ආමන්‌තා මග්‌ගසමඞ්‌ගී ලොකියෙන ච ලොකුත්‌තරෙන ච ඵස්‌සෙන සමන්‌නාගතො…පෙ … ලොකියාය ච ලොකුත්‌තරාය ච පඤ්‌ඤාය සමන්‌නාගතොති න හෙවං වත්‌තබ්‌බෙ…පෙ … මග්‌ගසමඞ්‌ගී ලොකියෙන සීලෙන සමන්‌නාගතොති ආමන්‌තා මග්‌ගසමඞ්‌ගී පුථුජ්‌ජනොති න හෙවං වත්‌තබ්‌බෙ…පෙ …>
      text <588>, <මග්‌ගසමඞ්‌ගී ලොකියාය සම්‌මාවාචාය සමන්‌නාගතොති ආමන්‌තා මග්‌ගසමඞ්‌ගී ලොකියාය සම්‌මාදිට්‌ඨියා සමන්‌නාගතොති න හෙවං වත්‌තබ්‌බෙ…පෙ … මග්‌ගසමඞ්‌ගී ලොකියාය සම්‌මාවාචාය සමන්‌නාගතොති ආමන්‌තා මග්‌ගසමඞ්‌ගී ලොකියෙන සම්‌මාසඞ්‌කප්‌පෙන…පෙ … ලොකියෙන සම්‌මාවායාමෙන…පෙ … ලොකියාය සම්‌මාසතියා…පෙ … ලොකියෙන සම්‌මාසමාධිනා සමන්‌නාගතොති න හෙවං වත්‌තබ්‌බෙ…පෙ … මග්‌ගසමඞ්‌ගී ලොකියෙන සම්‌මාකම්‌මන්‌තෙන…පෙ … ලොකියෙන සම්‌මාආජීවෙන සමන්‌නාගතොති ආමන්‌තා මග්‌ගසමඞ්‌ගී ලොකියාය සම්‌මාදිට්‌ඨියා…පෙ … ලොකියෙන සම්‌මාසමාධිනා සමන්‌නාගතොති න හෙවං වත්‌තබ්‌බෙ…පෙ …>
      text <මග්‌ගසමඞ්‌ගී ලොකියාය ච ලොකුත්‌තරාය ච සම්‌මාවාචාය සමන්‌නාගතොති ආමන්‌තා මග්‌ගසමඞ්‌ගී ලොකියාය ච ලොකුත්‌තරාය ච සම්‌මාදිට්‌ඨියා සමන්‌නාගතොති න හෙවං වත්‌තබ්‌බෙ…පෙ … මග්‌ගසමඞ්‌ගී ලොකියාය ච ලොකුත්‌තරාය ච සම්‌මාවාචාය සමන්‌නාගතොති ආමන්‌තා මග්‌ගසමඞ්‌ගී ලොකියෙන ච ලොකුත්‌තරෙන ච සම්‌මාසඞ්‌කප්‌පෙන…පෙ … ලොකියෙන ච ලොකුත්‌තරෙන ච සම්‌මාවායාමෙන …පෙ … ලොකියාය ච ලොකුත්‌තරාය ච සම්‌මාසතියා…පෙ … ලොකියෙන ච ලොකුත්‌තරෙන ච සම්‌මාසමාධිනා සමන්‌නාගතොති න හෙවං වත්‌තබ්‌බෙ…පෙ …>
      text <මග්‌ගසමඞ්‌ගී ලොකියෙන ච ලොකුත්‌තරෙන ච සම්‌මාකම්‌මන්‌තෙන…පෙ … සම්‌මාආජීවෙන සමන්‌නාගතොති ආමන්‌තා මග්‌ගසමඞ්‌ගී ලොකියාය ච ලොකුත්‌තරාය ච සම්‌මාදිට්‌ඨියා සමන්‌නාගතොති න හෙවං වත්‌තබ්‌බෙ…පෙ … මග්‌ගසමඞ්‌ගී ලොකියෙන ච ලොකුත්‌තරෙන ච සම්‌මාආජීවෙන සමන්‌නාගතොති ආමන්‌තා මග්‌ගසමඞ්‌ගී ලොකියෙන ච ලොකුත්‌තරෙන ච සම්‌මාසඞ්‌කප්‌පෙන…පෙ … ලොකියෙන ච ලොකුත්‌තරෙන ච සම්‌මාසමාධිනා සමන්‌නාගතොති න හෙවං වත්‌තබ්‌බෙ…පෙ …>
      text <589>, <න වත්‌තබ්‌බං මග්‌ගසමඞ්‌ගී ද්‌වීහි සීලෙහි සමන්‌නාගතොති ආමන්‌තා ලොකියෙ සීලෙ නිරුද්‌ධෙ මග්‌ගො උප්‌පජ්‌ජතීති ආමන්‌තා දුස්‌සීලො ඛණ්‌ඩසීලො ඡින්‌නසීලො මග්‌ගං භාවෙතීති න හෙවං වත්‌තබ්‌බෙ …පෙ … තෙන හි මග්‌ගසමඞ්‌ගී ද්‌වීහි සීලෙහි සමන්‌නාගතොති>
      stand <ද්‌වීහිසීලෙහිකථා නිට්‌ඨිතා>
  text <දසමවග්‌ගො>
    text <සීලං අචෙතසිකන්‌තිකථා>
      text <590>, <සීලං අචෙතසිකන්‌ති ආමන්‌තා රූපං…පෙ … නිබ්‌බානං…පෙ … චක්‌ඛායතනං …පෙ … කායායතනං… රූපායතනං…පෙ … ඵොට්‌ඨබ්‌බායතනන්‌ති න හෙවං වත්‌තබ්‌බෙ…පෙ … සීලං අචෙතසිකන්‌ති ආමන්‌තා ඵස්‌සො අචෙතසිකොති න හෙවං වත්‌තබ්‌බෙ …පෙ … සීලං අචෙතසිකන්‌ති ආමන්‌තා වෙදනා…පෙ … සඤ්‌ඤා…පෙ … චෙතනා…පෙ … සද්‌ධා…පෙ … වීරියං…පෙ … සති…පෙ … සමාධි…පෙ … පඤ්‌ඤා අචෙතසිකාති න හෙවං වත්‌තබ්‌බෙ…පෙ …>
      text <ඵස්‌සො චෙතසිකොති ආමන්‌තා සීලං චෙතසිකන්‌ති න හෙවං වත්‌තබ්‌බෙ…පෙ … වෙදනා…පෙ … සඤ්‌ඤා…පෙ … චෙතනා…පෙ … සද්‌ධා…පෙ … වීරියං…පෙ … සති…පෙ … සමාධි…පෙ … පඤ්‌ඤා චෙතසිකාති ආමන්‌තා සීලං චෙතසිකන්‌ති න හෙවං වත්‌තබ්‌බෙ…පෙ …>
      text <591>, <සීලං අචෙතසිකන්‌ති ආමන්‌තා අනිට්‌ඨඵලන්‌ති න හෙවං වත්‌තබ්‌බෙ…පෙ … නනු ඉට්‌ඨඵලන්‌ති ආමන්‌තා හඤ්‌චි ඉට්‌ඨඵලං නො ච වත රෙ වත්‌තබ්‌බෙ සීලං අචෙතසිකන්‌ති>
      text <සද්‌ධා ඉට්‌ඨඵලා සද්‌ධා චෙතසිකාති ආමන්‌තා සීලං ඉට්‌ඨඵලං සීලං චෙතසිකන්‌ති න හෙවං වත්‌තබ්‌බෙ…පෙ … වීරියං…පෙ … සති…පෙ … සමාධි…පෙ … පඤ්‌ඤා ඉට්‌ඨඵලා පඤ්‌ඤා චෙතසිකාති ආමන්‌තා සීලං ඉට්‌ඨඵලං සීලං චෙතසිකන්‌ති න හෙවං වත්‌තබ්‌බෙ…පෙ …>
      text <සීලං ඉට්‌ඨඵලං සීලං අචෙතසිකන්‌ති ආමන්‌තා සද්‌ධා ඉට්‌ඨඵලා සද්‌ධා අචෙතසිකාති න හෙවං වත්‌තබ්‌බෙ…පෙ … සීලං ඉට්‌ඨඵලං සීලං අචෙතසිකන්‌ති ආමන්‌තා වීරියං…පෙ … සති…පෙ … සමාධි…පෙ … පඤ්‌ඤා ඉට්‌ඨඵලා පඤ්‌ඤා අචෙතසිකාති න හෙවං වත්‌තබ්‌බෙ…පෙ …>
      text <592>, <සීලං අචෙතසිකන්‌ති ආමන්‌තා අඵලං අවිපාකන්‌ති න හෙවං වත්‌තබ්‌බෙ…පෙ … නනු සඵලං සවිපාකන්‌ති ආමන්‌තා හඤ්‌චි සඵලං සවිපාකං නො ච වත රෙ වත්‌තබ්‌බෙ සීලං අචෙතසිකන්‌ති…පෙ …>
      text <චක්‌ඛායතනං අචෙතසිකං අවිපාකන්‌ති ආමන්‌තා සීලං අචෙතසිකං අවිපාකන්‌ති න හෙවං වත්‌තබ්‌බෙ…පෙ … සොතායතනං…පෙ … කායායතනං …පෙ … රූපායතනං…පෙ … ඵොට්‌ඨබ්‌බායතනං අචෙතසිකං අවිපාකන්‌ති ආමන්‌තා සීලං අචෙතසිකං අවිපාකන්‌ති න හෙවං වත්‌තබ්‌බෙ…පෙ …>
      text <සීලං අචෙතසිකං සවිපාකන්‌ති ආමන්‌තා චක්‌ඛායතනං අචෙතසිකං සවිපාකන්‌ති න හෙවං වත්‌තබ්‌බෙ…පෙ … සීලං අචෙතසිකං සවිපාකන්‌ති ආමන්‌තා සොතායතනං…පෙ … කායායතනං… රූපායතනං…පෙ … ඵොට්‌ඨබ්‌බායතනං අචෙතසිකං සවිපාකන්‌ති න හෙවං වත්‌තබ්‌බෙ…පෙ …>
      text <593>, <සම්‌මාවාචා අචෙතසිකාති ආමන්‌තා සම්‌මාදිට්‌ඨි අචෙතසිකාති න හෙවං වත්‌තබ්‌බෙ…පෙ … සම්‌මාවාචා අචෙතසිකාති ආමන්‌තා සම්‌මාසඞ්‌කප්‌පො…පෙ … සම්‌මාවායාමො…පෙ … සම්‌මාසති…පෙ … සම්‌මාසමාධි අචෙතසිකොති න හෙවං වත්‌තබ්‌බෙ…පෙ … සම්‌මාකම්‌මන්‌තො…පෙ … සම්‌මාආජීවො අචෙතසිකොති ආමන්‌තා සම්‌මාදිට්‌ඨි අචෙතසිකාති න හෙවං වත්‌තබ්‌බෙ…පෙ … සම්‌මාආජීවො අචෙතසිකොති ආමන්‌තා සම්‌මාසඞ්‌කප්‌පො… සම්‌මාවායාමො… සම්‌මාසති… සම්‌මාසමාධි අචෙතසිකොති න හෙවං වත්‌තබ්‌බෙ…පෙ …>
      text <සම්‌මාදිට්‌ඨි චෙතසිකාති ආමන්‌තා සම්‌මාවාචා චෙතසිකාති න හෙවං වත්‌තබ්‌බෙ…පෙ … සම්‌මාදිට්‌ඨි චෙතසිකාති ආමන්‌තා සම්‌මාකම්‌මන්‌තො…පෙ … සම්‌මාආජීවො චෙතසිකොති න හෙවං වත්‌තබ්‌බෙ…පෙ … සම්‌මාසඞ්‌කප්‌පො…පෙ … සම්‌මාවායාමො…පෙ … සම්‌මාසති…පෙ … සම්‌මාසමාධි චෙතසිකොති ආමන්‌තා සම්‌මාවාචා චෙතසිකාති න හෙවං වත්‌තබ්‌බෙ…පෙ … සම්‌මාසමාධි චෙතසිකොති ආමන්‌තා සම්‌මාකම්‌මන්‌තො…පෙ … සම්‌මාආජීවො චෙතසිකොති න හෙවං වත්‌තබ්‌බෙ…පෙ …>
      text <594>, <න වත්‌තබ්‌බං සීලං අචෙතසිකන්‌ති ආමන්‌තා සීලෙ උප්‌පජ්‌ජිත්‌වා නිරුද්‌ධෙ දුස්‌සීලො හොතීති න හෙවං වත්‌තබ්‌බෙ තෙන හි සීලං අචෙතසිකන්‌ති>
      stand <සීලං අචෙතසිකන්‌තිකථා නිට්‌ඨිතා>
  text <දසමවග්‌ගො>
    text <සීලං න චිත්‌තානුපරිවත්‌තීතිකථා>
      text <595>, <සීලං න චිත්‌තානුපරිවත්‌තීති ආමන්‌තා රූපං… නිබ්‌බානං… චක්‌ඛායතනං…පෙ … ඵොට්‌ඨබ්‌බායතනන්‌ති න හෙවං වත්‌තබ්‌බෙ…පෙ … සීලං න චිත්‌තානුපරිවත්‌තීති ආමන්‌තා ඵස්‌සො න චිත්‌තානුපරිවත්‌තීති න හෙවං වත්‌තබ්‌බෙ…පෙ … සීලං න චිත්‌තානුපරිවත්‌තීති ආමන්‌තා වෙදනා…පෙ … සඤ්‌ඤා… චෙතනා… සද්‌ධා… වීරියං… සති… සමාධි…පෙ … පඤ්‌ඤා න චිත්‌තානුපරිවත්‌තීති න හෙවං වත්‌තබ්‌බෙ…පෙ …>
      text <ඵස්‌සො චිත්‌තානුපරිවත්‌තීති ආමන්‌තා සීලං චිත්‌තානුපරිවත්‌තීති න හෙවං වත්‌තබ්‌බෙ…පෙ … වෙදනා…පෙ … සඤ්‌ඤා… චෙතනා … සද්‌ධා… වීරියං… සති… සමාධි…පෙ … පඤ්‌ඤා චිත්‌තානුපරිවත්‌තීති ආමන්‌තා සීලං චිත්‌තානුපරිවත්‌තීති න හෙවං වත්‌තබ්‌බෙ…පෙ …>
      text <596>, <සම්‌මාවාචා න චිත්‌තානුපරිවත්‌තීති ආමන්‌තා සම්‌මාදිට්‌ඨි න චිත්‌තානුපරිවත්‌තීති න හෙවං වත්‌තබ්‌බෙ…පෙ … සම්‌මාවාචා න චිත්‌තානුපරිවත්‌තීති ආමන්‌තා සම්‌මාසඞ්‌කප්‌පො… සම්‌මාවායාමො… සම්‌මාසති…පෙ … සම්‌මාසමාධි න චිත්‌තානුපරිවත්‌තීති න හෙවං වත්‌තබ්‌බෙ…පෙ …>
      text <සම්‌මාකම්‌මන්‌තො…පෙ … සම්‌මාආජීවො න චිත්‌තානුපරිවත්‌තීති ආමන්‌තා සම්‌මාදිට්‌ඨි න චිත්‌තානුපරිවත්‌තීති න හෙවං වත්‌තබ්‌බෙ…පෙ … සම්‌මාආජීවො න චිත්‌තානුපරිවත්‌තීති ආමන්‌තා සම්‌මාසඞ්‌කප්‌පො… සම්‌මාවායාමො… සම්‌මාසති…පෙ … සම්‌මාසමාධි න චිත්‌තානුපරිවත්‌තීති න හෙවං වත්‌තබ්‌බෙ…පෙ …>
      text <සම්‌මාදිට්‌ඨි චිත්‌තානුපරිවත්‌තීති ආමන්‌තා සම්‌මාවාචා චිත්‌තානුපරිවත්‌තීති න හෙවං වත්‌තබ්‌බෙ…පෙ … සම්‌මාදිට්‌ඨි චිත්‌තානුපරිවත්‌තීති ආමන්‌තා සම්‌මාකම්‌මන්‌තො…පෙ … සම්‌මාආජීවො චිත්‌තානුපරිවත්‌තීති න හෙවං වත්‌තබ්‌බෙ…පෙ …>
      text <සම්‌මාසඞ්‌කප්‌පො … සම්‌මාවායාමො… සම්‌මාසති…පෙ … සම්‌මාසමාධි චිත්‌තානුපරිවත්‌තීති ආමන්‌තා සම්‌මාවාචා චිත්‌තානුපරිවත්‌තීති න හෙවං වත්‌තබ්‌බෙ…පෙ … සම්‌මාසමාධි චිත්‌තානුපරිවත්‌තීති ආමන්‌තා සම්‌මාකම්‌මන්‌තො…පෙ … සම්‌මාආජීවො චිත්‌තානුපරිවත්‌තීති න හෙවං වත්‌තබ්‌බෙ…පෙ …>
      text <597>, <න වත්‌තබ්‌බං සීලං න චිත්‌තානුපරිවත්‌තීති ආමන්‌තා සීලෙ උප්‌පජ්‌ජිත්‌වා නිරුද්‌ධෙ දුස්‌සීලො හොතීති න හෙවං වත්‌තබ්‌බෙ තෙන හි සීලං න චිත්‌තානුපරිවත්‌තීති>
      stand <සීලං න චිත්‌තානුපරිවත්‌තීතිකථා නිට්‌ඨිතා>
  text <දසමවග්‌ගො>
    text <සමාදානහෙතුකථා>
      text <598>, <සමාදානහෙතුකං සීලං වඩ්‌ඪතීති ආමන්‌තා සමාදානහෙතුකො ඵස්‌සො වඩ්‌ඪති වෙදනා වඩ්‌ඪති සඤ්‌ඤා වඩ්‌ඪති චෙතනා වඩ්‌ඪති චිත්‌තං වඩ්‌ඪති සද්‌ධා වඩ්‌ඪති වීරියං වඩ්‌ඪති සති වඩ්‌ඪති සමාධි වඩ්‌ඪති පඤ්‌ඤා වඩ්‌ඪතීති න හෙවං වත්‌තබ්‌බෙ…පෙ …>
      text <සමාදානහෙතුකං සීලං වඩ්‌ඪතීති ආමන්‌තා ලතා විය වඩ්‌ඪති මාලුවා විය වඩ්‌ඪති රුක්‌ඛො විය වඩ්‌ඪති තිණං විය වඩ්‌ඪති මුඤ්‌ජපුඤ්‌ජො විය වඩ්‌ඪතීති න හෙවං වත්‌තබ්‌බෙ…පෙ …>
      text <599>, <සමාදානහෙතුකං සීලං වඩ්‌ඪතීති ආමන්‌තා සීලං සමාදියිත්‌වා කාමවිතක්‌කං විතක්‌කෙන්‌තස්‌ස බ්‍යාපාදවිතක්‌කං විතක්‌කෙන්‌තස්‌ස විහිංසාවිතක්‌කං විතක්‌කෙන්‌තස්‌ස සීලං වඩ්‌ඪතීති ආමන්‌තා ද්‌වින්‌නං ඵස්‌සානං…පෙ … ද්‌වින්‌නං චිත්‌තානං සමොධානං හොතීති න හෙවං වත්‌තබ්‌බෙ…පෙ … ද්‌වින්‌නං ඵස්‌සානං…පෙ … ද්‌වින්‌නං චිත්‌තානං සමොධානං හොතීති ආමන්‌තා කුසලාකුසලා සාවජ්‌ජානවජ්‌ජා හීනපණීතා කණ්‌හසුක්‌කසප්‌පටිභාගා ධම්‌මා සම්‌මුඛීභාවං ආගච්‌ඡන්‌තීති න හෙවං වත්‌තබ්‌බෙ…පෙ …>
      text <කුසලාකුසලා සාවජ්‌ජානවජ්‌ජා හීනපණීතා කණ්‌හසුක්‌කසප්‌පටිභාගා ධම්‌මා සම්‌මුඛීභාවං ආගච්‌ඡන්‌තීති ආමන්‌තා නනු වුත්‌තං භගවතා චත්‌තාරිමානි භික්‌ඛවෙ සුවිදූරවිදූරානි කතමානි චත්‌තාරි නභඤ්‌ච භික්‌ඛවෙ පථවී ච ඉදං පඨමං සුවිදූරවිදූරං…පෙ … තස්‌මා සතං ධම්‌මො අසබ්‌භි ආරකාති අත්‌ථෙව සුත්‌තන්‌තොති ආමන්‌තා තෙන හි න වත්‌තබ්‌බං කුසලාකුසලා සාවජ්‌ජානවජ්‌ජා හීනපණීතා කණ්‌හසුක්‌කසප්‌පටිභාගා ධම්‌මා සම්‌මුඛීභාවං ආගච්‌ඡන්‌තීති>
      text <600>, <න වත්‌තබ්‌බං සමාදානහෙතුකං සීලං වඩ්‌ඪතීති ආමන්‌තා නනු වුත්‌තං භගවතා ආරාමරොපා වනරොපා…පෙ … ධම්‌මට්‌ඨා සීලසම්‌පන්‌නා තෙ ජනා සග්‌ගගාමිනොති අත්‌ථෙව සුත්‌තන්‌තොති ආමන්‌තා තෙන හි සමාදානහෙතුකං සීලං වඩ්‌ඪතීති>
      stand <සමාදානහෙතුකථා නිට්‌ඨිතා>
  text <දසමවග්‌ගො>
    text <විඤ්‌ඤත්‌ති සීලන්‌තිකථා>
      text <601>, <විඤ්‌ඤත්‌ති සීලන්‌ති ආමන්‌තා පාණාතිපාතා වෙරමණීති න හෙවං වත්‌තබ්‌බෙ…පෙ … අදින්‌නාදානා වෙරමණීති න හෙවං වත්‌තබ්‌බෙ…පෙ … කාමෙසුමිච්‌ඡාචාරා වෙරමණීති න හෙවං වත්‌තබ්‌බෙ …පෙ … මුසාවාදා වෙරමණීති න හෙවං වත්‌තබ්‌බෙ…පෙ … සුරාමෙරයමජ්‌ජපමාදට්‌ඨානා වෙරමණීති න හෙවං වත්‌තබ්‌බෙ…පෙ …>
      text <අභිවාදනං සීලං පච්‌චුට්‌ඨානං සීලං අඤ්‌ජලිකම්‌මං සීලං සාමීචිකම්‌මං සීලං ආසනාභිහාරො සීලං සෙය්‍යාභිහාරො සීලං පාදොදකාභිහාරො සීලං පාදකථලිකාභිහාරො සීලං න්‌හානෙ පිට්‌ඨිපරිකම්‌මං සීලන්‌ති ආමන්‌තා පාණාතිපාතා වෙරමණීති න හෙවං වත්‌තබ්‌බෙ…පෙ … සුරාමෙරයමජ්‌ජපමාදට්‌ඨානා වෙරමණීති න හෙවං වත්‌තබ්‌බෙ…පෙ …>
      text <602>, <න වත්‌තබ්‌බං විඤ්‌ඤත්‌ති සීලන්‌ති ආමන්‌තා දුස්‌සිල්‍යන්‌ති න හෙවං වත්‌තබ්‌බෙ…පෙ … තෙන හි විඤ්‌ඤත්‌ති සීලන්‌ති>
      stand <විඤ්‌ඤත්‌ති සීලන්‌තිකථා නිට්‌ඨිතා>
  text <දසමවග්‌ගො>
    text <අවිඤ්‌ඤත්‌ති දුස්‌සිල්‍යන්‌තිකථා>
      text <603>, <අවිඤ්‌ඤත්‌ති දුස්‌සිල්‍යන්‌ති ආමන්‌තා පාණාතිපාතොති න හෙවං වත්‌තබ්‌බෙ…පෙ … අදින්‌නාදානන්‌ති න හෙවං වත්‌තබ්‌බෙ…පෙ … කාමෙසුමිච්‌ඡාචාරොති න හෙවං වත්‌තබ්‌බෙ…පෙ … මුසාවාදොති න හෙවං වත්‌තබ්‌බෙ…පෙ … සුරාමෙරයමජ්‌ජපමාදට්‌ඨානන්‌ති න හෙවං වත්‌තබ්‌බෙ…පෙ …>
      text <පාපකම්‌මං සමාදියිත්‌වා දානං දදන්‌තස්‌ස පුඤ්‌ඤඤ්‌ච අපුඤ්‌ඤඤ්‌ච උභො වඩ්‌ඪන්‌තීති න හෙවං වත්‌තබ්‌බෙ…පෙ … පුඤ්‌ඤඤ්‌ච අපුඤ්‌ඤඤ්‌ච උභො වඩ්‌ඪන්‌තීති ආමන්‌තා ද්‌වින්‌නං ඵස්‌සානං…පෙ … ද්‌වින්‌නං චිත්‌තානං සමොධානං හොතීති න හෙවං වත්‌තබ්‌බෙ…පෙ … ද්‌වින්‌නං ඵස්‌සානං…පෙ … ද්‌වින්‌නං චිත්‌තානං සමොධානං හොතීති ආමන්‌තා කුසලාකුසලා සාවජ්‌ජානවජ්‌ජා හීනපණීතා කණ්‌හසුක්‌කසප්‌පටිභාගා ධම්‌මා සම්‌මුඛීභාවං ආගච්‌ඡන්‌තීති න හෙවං වත්‌තබ්‌බෙ…පෙ …>
      text <කුසලාකුසලා සාවජ්‌ජානවජ්‌ජා හීනපණීතා කණ්‌හසුක්‌කසප්‌පටිභාගා ධම්‌මා සම්‌මුඛීභාවං ආගච්‌ඡන්‌තීති ආමන්‌තා නනු වුත්‌තං භගවතා චත්‌තාරිමානි භික්‌ඛවෙ සුවිදූරවිදූරානි කතමානි චත්‌තාරි නභඤ්‌ච භික්‌ඛවෙ පථවී ච ඉදං පඨමං සුවිදූරවිදූරං…පෙ … තස්‌මා සතං ධම්‌මො අසබ්‌භි ආරකාති අත්‌ථෙව සුත්‌තන්‌තොති ආමන්‌තා තෙන හි න වත්‌තබ්‌බං කුසලාකුසලා සාවජ්‌ජානවජ්‌ජා හීනපණීතා කණ්‌හසුක්‌කසප්‌පටිභාගා ධම්‌මා සම්‌මුඛීභාවං ආගච්‌ඡන්‌තීති>
      text <604>, <න වත්‌තබ්‌බං අවිඤ්‌ඤත්‌ති දුස්‌සිල්‍යන්‌ති ආමන්‌තා නනු පාපකම්‌මං සමාදින්‌නො ආසීති ආමන්‌තා හඤ්‌චි පාපකම්‌මං සමාදින්‌නො ආසි තෙන වත රෙ වත්‌තබ්‌බෙ අවිඤ්‌ඤත්‌ති දුස්‌සිල්‍යන්‌ති>
      stand <අවිඤ්‌ඤත්‌ති දුස්‌සිල්‍යන්‌තිකථා නිට්‌ඨිතා>
      stand <දසමවග්‌ගො>
      text <තස්‌සුද්‌දානං>
      text <උපපත්‌තෙසියෙ පඤ්‌චක්‌ඛන්‌ධෙ අනිරුද්‌ධෙ කිරියා පඤ්‌චක්‌ඛන්‌ධා උප්‌පජ්‌ජන්‌ති මග්‌ගසමඞ්‌ගිස්‌ස රූපං මග්‌ගො පඤ්‌චවිඤ්‌ඤාණසමඞ්‌ගිස්‌ස අත්‌ථි මග්‌ගභාවනා පඤ්‌චවිඤ්‌ඤාණා කුසලාපි අකුසලාපි පඤ්‌චවිඤ්‌ඤාණා සාභොගා මග්‌ගසමඞ්‌ගී ද්‌වීහි සීලෙහි සමන්‌නාගතො සීලං අචෙතසිකං සීලං න චිත්‌තානුපරිවත්‌ති සමාදානහෙතුකං සීලං වඩ්‌ඪතීති විඤ්‌ඤත්‌තිසීලං අවිඤ්‌ඤත්‌ති දුස්‌සිල්‍යන්‌ති>
      stand <දුතියො පණ්‌ණාසකො>
      text <තස්‌සුද්‌දානං>
      text <නියාමසඞ්‌ගහගතානිසංසතා ච නිරොධොති>
