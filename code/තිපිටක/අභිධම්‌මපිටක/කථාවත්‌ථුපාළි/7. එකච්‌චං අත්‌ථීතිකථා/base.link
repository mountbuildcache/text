text <එකච්‌චං අත්‌ථීතිකථා>
  text <අතීතාදිඑකච්‌චකථා>
    text <299>, <අතීතං අත්‌ථීති එකච්‌චං අත්‌ථි එකච්‌චං නත්‌ථීති එකච්‌චං නිරුද්‌ධං එකච්‌චං න නිරුද්‌ධං එකච්‌චං විගතං එකච්‌චං අවිගතං එකච්‌චං අත්‌ථඞ්‌ගතං එකච්‌චං න අත්‌ථඞ්‌ගතං එකච්‌චං අබ්‌භත්‌ථඞ්‌ගතං එකච්‌චං න අබ්‌භත්‌ථඞ්‌ගතන්‌ති න හෙවං වත්‌තබ්‌බෙ…පෙ …>
    text <අතීතං එකච්‌චං අත්‌ථි එකච්‌චං නත්‌ථීති ආමන්‌තා අතීතා අවිපක්‌කවිපාකා ධම්‌මා එකච්‌චෙ අත්‌ථි එකච්‌චෙ නත්‌ථීති න හෙවං වත්‌තබ්‌බෙ…පෙ … අතීතං එකච්‌චං අත්‌ථි එකච්‌චං නත්‌ථීති ආමන්‌තා අතීතා විපක්‌කවිපාකා ධම්‌මා එකච්‌චෙ අත්‌ථි එකච්‌චෙ නත්‌ථීති න හෙවං වත්‌තබ්‌බෙ…පෙ … අතීතං එකච්‌චං අත්‌ථි එකච්‌චං නත්‌ථීති ආමන්‌තා අතීතා අවිපාකා ධම්‌මා එකච්‌චෙ අත්‌ථි එකච්‌චෙ නත්‌ථීති න හෙවං වත්‌තබ්‌බෙ…පෙ …>
    text <අතීතං එකච්‌චං අත්‌ථි එකච්‌චං නත්‌ථීති ආමන්‌තා කිං අත්‌ථි කිං නත්‌ථීති අතීතා අවිපක්‌කවිපාකා ධම්‌මා තෙ අත්‌ථි අතීතා විපක්‌කවිපාකා ධම්‌මා තෙ නත්‌ථීති අතීතා අවිපක්‌කවිපාකා ධම්‌මා තෙ අත්‌ථීති ආමන්‌තා අතීතා විපක්‌කවිපාකා ධම්‌මා තෙ අත්‌ථීති න හෙවං වත්‌තබ්‌බෙ…පෙ … අතීතා අවිපක්‌කවිපාකා ධම්‌මා තෙ අත්‌ථීති ආමන්‌තා අතීතා අවිපාකා ධම්‌මා තෙ අත්‌ථීති න හෙවං වත්‌තබ්‌බෙ…පෙ …>
    text <අතීතා විපක්‌කවිපාකා ධම්‌මා තෙ නත්‌ථීති ආමන්‌තා අතීතා අවිපක්‌කවිපාකා ධම්‌මා තෙ නත්‌ථීති න හෙවං වත්‌තබ්‌බෙ …පෙ …>
    text <අතීතා අවිපාකා ධම්‌මා තෙ නත්‌ථීති ආමන්‌තා අතීතා අවිපක්‌කවිපාකා ධම්‌මා තෙ නත්‌ථීති න හෙවං වත්‌තබ්‌බෙ…පෙ …>
    text <අතීතා අවිපක්‌කවිපාකා ධම්‌මා තෙ අත්‌ථීති ආමන්‌තා නනු අතීතා අවිපක්‌කවිපාකා ධම්‌මා නිරුද්‌ධාති ආමන්‌තා හඤ්‌චි අතීතා අවිපක්‌කවිපාකා ධම්‌මා නිරුද්‌ධා නො ච වත රෙ වත්‌තබ්‌බෙ අතීතා අවිපක්‌කවිපාකා ධම්‌මා තෙ අත්‌ථීති>
    text <අතීතා අවිපක්‌කවිපාකා ධම්‌මා නිරුද්‌ධා තෙ අත්‌ථීති ආමන්‌තා අතීතා විපක්‌කවිපාකා ධම්‌මා නිරුද්‌ධා තෙ අත්‌ථීති න හෙවං වත්‌තබ්‌බෙ…පෙ … අතීතා අවිපක්‌කවිපාකා ධම්‌මා නිරුද්‌ධා තෙ අත්‌ථීති ආමන්‌තා අතීතා අවිපාකා ධම්‌මා නිරුද්‌ධා තෙ අත්‌ථීති න හෙවං වත්‌තබ්‌බෙ…පෙ …>
    text <අතීතා විපක්‌කවිපාකා ධම්‌මා නිරුද්‌ධා තෙ නත්‌ථීති ආමන්‌තා අතීතා අවිපක්‌කවිපාකා ධම්‌මා නිරුද්‌ධා තෙ නත්‌ථීති න හෙවං වත්‌තබ්‌බෙ…පෙ …>
    text <අතීතා අවිපාකා ධම්‌මා නිරුද්‌ධා තෙ නත්‌ථීති ආමන්‌තා අතීතා අවිපක්‌කවිපාකා ධම්‌මා නිරුද්‌ධා තෙ නත්‌ථීති න හෙවං වත්‌තබ්‌බෙ…පෙ …>
    text <අතීතා අවිපක්‌කවිපාකා ධම්‌මා නිරුද්‌ධා තෙ අත්‌ථීති ආමන්‌තා අතීතා විපක්‌කවිපාකා ධම්‌මා නිරුද්‌ධා තෙ නත්‌ථීති ආමන්‌තා අතීතා එකදෙසං විපක්‌කවිපාකා ධම්‌මා එකදෙසං අවිපක්‌කවිපාකා ධම්‌මා නිරුද්‌ධා තෙ එකච්‌චෙ අත්‌ථි එකච්‌චෙ නත්‌ථීති න හෙවං වත්‌තබ්‌බෙ…පෙ …>
    text <න වත්‌තබ්‌බං අතීතා අවිපක්‌කවිපාකා ධම්‌මා තෙ අත්‌ථීති ආමන්‌තා නනු අතීතා අවිපක්‌කවිපාකා ධම්‌මා විපච්‌චිස්‌සන්‌තීති ආමන්‌තා හඤ්‌චි අතීතා අවිපක්‌කවිපාකා ධම්‌මා විපච්‌චිස්‌සන්‌ති තෙන වත රෙ වත්‌තබ්‌බෙ අතීතා අවිපක්‌කවිපාකා ධම්‌මා තෙ අත්‌ථීති>
    text <අතීතා අවිපක්‌කවිපාකා ධම්‌මා විපච්‌චිස්‌සන්‌තීති කත්‌වා තෙ අත්‌ථීති ආමන්‌තා විපච්‌චිස්‌සන්‌තීති කත්‌වා පච්‌චුප්‌පන්‌නාති න හෙවං වත්‌තබ්‌බෙ…පෙ … විපච්‌චිස්‌සන්‌තීති කත්‌වා පච්‌චුප්‌පන්‌නාති ආමන්‌තා පච්‌චුප්‌පන්‌නා ධම්‌මා නිරුජ්‌ඣිස්‌සන්‌තීති කත්‌වා තෙ නත්‌ථීති න හෙවං වත්‌තබ්‌බෙ…පෙ …>
  text <අනාගතාදිඑකච්‌චකථා>
    text <300>, <අනාගතං අත්‌ථීති එකච්‌චං අත්‌ථි එකච්‌චං නත්‌ථීති එකච්‌චං ජාතං එකච්‌චං අජාතං එකච්‌චං සඤ්‌ජාතං එකච්‌චං අසඤ්‌ජාතං එකච්‌චං නිබ්‌බත්‌තං එකච්‌චං අනිබ්‌බත්‌තං එකච්‌චං පාතුභූතං එකච්‌චං අපාතුභූතන්‌ති න හෙවං වත්‌තබ්‌බෙ…පෙ …>
    text <අනාගතං එකච්‌චං අත්‌ථි එකච්‌චං නත්‌ථීති ආමන්‌තා අනාගතා උප්‌පාදිනො ධම්‌මා එකච්‌චෙ අත්‌ථි එකච්‌චෙ නත්‌ථීති න හෙවං වත්‌තබ්‌බෙ…පෙ … අනාගතං එකච්‌චං අත්‌ථි එකච්‌චං නත්‌ථීති ආමන්‌තා අනාගතා අනුප්‌පාදිනො ධම්‌මා එකච්‌චෙ අත්‌ථි එකච්‌චෙ නත්‌ථීති න හෙවං වත්‌තබ්‌බෙ…පෙ …>
    text <අනාගතං එකච්‌චං අත්‌ථි එකච්‌චං නත්‌ථීති ආමන්‌තා කිං අත්‌ථි කිං නත්‌ථීති අනාගතා උප්‌පාදිනො ධම්‌මා තෙ අත්‌ථි අනාගතා අනුප්‌පාදිනො ධම්‌මා තෙ නත්‌ථීති අනාගතා උප්‌පාදිනො ධම්‌මා තෙ අත්‌ථීති ආමන්‌තා අනාගතා අනුප්‌පාදිනො ධම්‌මා තෙ අත්‌ථීති න හෙවං වත්‌තබ්‌බෙ…පෙ … අනාගතා අනුප්‌පාදිනො ධම්‌මා තෙ නත්‌ථීති ආමන්‌තා අනාගතා උප්‌පාදිනො ධම්‌මා තෙ නත්‌ථීති න හෙවං වත්‌තබ්‌බෙ…පෙ …>
    text <අනාගතා උප්‌පාදිනො ධම්‌මා තෙ අත්‌ථීති ආමන්‌තා නනු අනාගතා උප්‌පාදිනො ධම්‌මා අජාතාති ආමන්‌තා හඤ්‌චි අනාගතා උප්‌පාදිනො ධම්‌මා අජාතා නො ච වත රෙ වත්‌තබ්‌බෙ අනාගතා උප්‌පාදිනො ධම්‌මා තෙ අත්‌ථීති>
    text <අනාගතා උප්‌පාදිනො ධම්‌මා අජාතා තෙ අත්‌ථීති ආමන්‌තා අනාගතා අනුප්‌පාදිනො ධම්‌මා අජාතා තෙ අත්‌ථීති න හෙවං වත්‌තබ්‌බෙ…පෙ … අනාගතා අනුප්‌පාදිනො ධම්‌මා අජාතා තෙ නත්‌ථීති ආමන්‌තා අනාගතා උප්‌පාදිනො ධම්‌මා අජාතා තෙ නත්‌ථීති න හෙවං වත්‌තබ්‌බෙ…පෙ …>
    text <න වත්‌තබ්‌බං අනාගතා උප්‌පාදිනො ධම්‌මා තෙ අත්‌ථීති ආමන්‌තා නනු අනාගතා උප්‌පාදිනො ධම්‌මා උප්‌පජ්‌ජිස්‌සන්‌තීති ආමන්‌තා හඤ්‌චි අනාගතා උප්‌පාදිනො ධම්‌මා උප්‌පජ්‌ජිස්‌සන්‌ති තෙන වත රෙ වත්‌තබ්‌බෙ අනාගතා උප්‌පාදිනො ධම්‌මා තෙ අත්‌ථීති>
    text <අනාගතා උප්‌පාදිනො ධම්‌මා උප්‌පජ්‌ජිස්‌සන්‌තීති කත්‌වා තෙ අත්‌ථීති ආමන්‌තා උප්‌පජ්‌ජිස්‌සන්‌තීති කත්‌වා පච්‌චුප්‌පන්‌නාති න හෙවං වත්‌තබ්‌බෙ…පෙ … උප්‌පජ්‌ජිස්‌සන්‌තීති කත්‌වා පච්‌චුප්‌පන්‌නාති ආමන්‌තා පච්‌චුප්‌පන්‌නා ධම්‌මා නිරුජ්‌ඣිස්‌සන්‌තීති කත්‌වා තෙ නත්‌ථීති න හෙවං වත්‌තබ්‌බෙ…පෙ …>
    stand <එකච්‌චං අත්‌ථීතිකථා නිට්‌ඨිතා>
