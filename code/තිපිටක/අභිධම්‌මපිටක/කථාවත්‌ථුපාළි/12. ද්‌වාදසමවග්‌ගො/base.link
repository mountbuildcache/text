text <ද්‌වාදසමවග්‌ගො>
  text <සංවරො කම්‌මන්‌තිකථා>
    text <630>, <සංවරො කම්‌මන්‌ති ආමන්‌තා චක්‌ඛුන්‌ද්‍රියසංවරො චක්‌ඛුකම්‌මන්‌ති න හෙවං වත්‌තබ්‌බෙ…පෙ … සොතින්‌ද්‍රියසංවරො…පෙ … ඝානින්‌ද්‍රියසංවරො…පෙ … ජිව්‌හින්‌ද්‍රියසංවරො…පෙ … කායින්‌ද්‍රියසංවරො කායකම්‌මන්‌ති න හෙවං වත්‌තබ්‌බෙ…පෙ …>
    text <කායින්‌ද්‍රියසංවරො කායකම්‌මන්‌ති ආමන්‌තා චක්‌ඛුන්‌ද්‍රියසංවරො චක්‌ඛුකම්‌මන්‌ති න හෙවං වත්‌තබ්‌බෙ…පෙ … කායින්‌ද්‍රියසංවරො කායකම්‌මන්‌ති ආමන්‌තා සොතින්‌ද්‍රියසංවරො…පෙ … ඝානින්‌ද්‍රියසංවරො…පෙ … ජිව්‌හින්‌ද්‍රියසංවරො ජිව්‌හාකම්‌මන්‌ති න හෙවං වත්‌තබ්‌බෙ…පෙ … මනින්‌ද්‍රියසංවරො මනොකම්‌මන්‌ති න හෙවං වත්‌තබ්‌බෙ…පෙ …>
    text <මනින්‌ද්‍රියසංවරො මනොකම්‌මන්‌ති ආමන්‌තා චක්‌ඛුන්‌ද්‍රියසංවරො චක්‌ඛුකම්‌මන්‌ති න හෙවං වත්‌තබ්‌බෙ…පෙ … මනින්‌ද්‍රියසංවරො මනොකම්‌මන්‌ති ආමන්‌තා සොතින්‌ද්‍රියසංවරො …පෙ … ඝානින්‌ද්‍රියසංවරො… ජිව්‌හින්‌ද්‍රියසංවරො…පෙ … කායින්‌ද්‍රියසංවරො කායකම්‌මන්‌ති න හෙවං වත්‌තබ්‌බෙ…පෙ …>
    text <631>, <අසංවරො කම්‌මන්‌ති ආමන්‌තා චක්‌ඛුන්‌ද්‍රියඅසංවරො චක්‌ඛුකම්‌මන්‌ති න හෙවං වත්‌තබ්‌බෙ…පෙ … සොතින්‌ද්‍රියඅසංවරො…පෙ … ඝානින්‌ද්‍රියඅසංවරො…පෙ … ජිව්‌හින්‌ද්‍රියඅසංවරො… කායින්‌ද්‍රියඅසංවරො කායකම්‌මන්‌ති න හෙවං වත්‌තබ්‌බෙ…පෙ …>
    text <කායින්‌ද්‍රියඅසංවරො කායකම්‌මන්‌ති ආමන්‌තා චක්‌ඛුන්‌ද්‍රියඅසංවරො චක්‌ඛුකම්‌මන්‌ති න හෙවං වත්‌තබ්‌බෙ…පෙ … කායින්‌ද්‍රියඅසංවරො කායකම්‌මන්‌ති ආමන්‌තා සොතින්‌ද්‍රියඅසංවරො…පෙ … ඝානින්‌ද්‍රියඅසංවරො…පෙ … ජිව්‌හින්‌ද්‍රියඅසංවරො ජිව්‌හාකම්‌මන්‌ති න හෙවං වත්‌තබ්‌බෙ…පෙ … මනින්‌ද්‍රියඅසංවරො මනොකම්‌මන්‌ති න හෙවං වත්‌තබ්‌බෙ…පෙ …>
    text <මනින්‌ද්‍රියඅසංවරො මනොකම්‌මන්‌ති ආමන්‌තා චක්‌ඛුන්‌ද්‍රියඅසංවරො චක්‌ඛුකම්‌මන්‌ති න හෙවං වත්‌තබ්‌බෙ…පෙ … මනින්‌ද්‍රියඅසංවරො මනොකම්‌මන්‌ති ආමන්‌තා සොතින්‌ද්‍රියඅසංවරො…පෙ … ඝානින්‌ද්‍රියඅසංවරො…පෙ … ජිව්‌හින්‌ද්‍රියඅසංවරො…පෙ … කායින්‌ද්‍රියඅසංවරො කායකම්‌මන්‌ති න හෙවං වත්‌තබ්‌බෙ…පෙ …>
    text <632>, <න වත්‌තබ්‌බං සංවරොපි අසංවරොපි කම්‌මන්‌ති ආමන්‌තා නනු වුත්‌තං භගවතා ඉධ භික්‌ඛවෙ භික්‌ඛු චක්‌ඛුනා රූපං දිස්‌වා නිමිත්‌තග්‌ගාහී හොති…පෙ … න නිමිත්‌තග්‌ගාහී හොති සොතෙන සද්‌දං සුත්‌වා…පෙ … මනසා ධම්‌මං විඤ්‌ඤාය නිමිත්‌තග්‌ගාහී හොති…පෙ … න නිමිත්‌තග්‌ගාහී හොතීති අත්‌ථෙව සුත්‌තන්‌තොති ආමන්‌තා තෙන හි සංවරොපි අසංවරොපි කම්‌මන්‌ති>
    stand <සංවරො කම්‌මන්‌තිකථා නිට්‌ඨිතා>
  text <ද්‌වාදසමවග්‌ගො>
    text <කම්‌මකථා>
      text <633>, <සබ්‌බං කම්‌මං සවිපාකන්‌ති ආමන්‌තා සබ්‌බා චෙතනා සවිපාකාති න හෙවං වත්‌තබ්‌බෙ…පෙ … සබ්‌බා චෙතනා සවිපාකාති ආමන්‌තා විපාකාබ්‍යාකතා චෙතනා සවිපාකාති න හෙවං වත්‌තබ්‌බෙ…පෙ … සබ්‌බා චෙතනා සවිපාකාති ආමන්‌තා කිරියාබ්‍යාකතා චෙතනා සවිපාකාති න හෙවං වත්‌තබ්‌බෙ…පෙ …>
      text <සබ්‌බා චෙතනා සවිපාකාති ආමන්‌තා කාමාවචරා විපාකාබ්‍යාකතා චෙතනා සවිපාකාති න හෙවං වත්‌තබ්‌බෙ…පෙ … සබ්‌බා චෙතනා සවිපාකාති ආමන්‌තා රූපාවචරා අරූපාවචරා අපරියාපන්‌නා විපාකාබ්‍යාකතා චෙතනා සවිපාකාති න හෙවං වත්‌තබ්‌බෙ…පෙ …>
      text <සබ්‌බා චෙතනා සවිපාකාති ආමන්‌තා කාමාවචරා කිරියාබ්‍යාකතා චෙතනා සවිපාකාති න හෙවං වත්‌තබ්‌බෙ…පෙ … සබ්‌බා චෙතනා සවිපාකාති ආමන්‌තා රූපාවචරා අරූපාවචරා කිරියාබ්‍යාකතා චෙතනා සවිපාකාති න හෙවං වත්‌තබ්‌බෙ…පෙ …>
      text <634>, <විපාකාබ්‍යාකතා චෙතනා අවිපාකාති ආමන්‌තා හඤ්‌චි විපාකාබ්‍යාකතා චෙතනා අවිපාකා නො ච වත රෙ වත්‌තබ්‌බෙ සබ්‌බා චෙතනා සවිපාකාති>
      text <කිරියාබ්‍යාකතා චෙතනා අවිපාකාති ආමන්‌තා හඤ්‌චි කිරියාබ්‍යාකතා චෙතනා අවිපාකා නො ච වත රෙ වත්‌තබ්‌බෙ සබ්‌බා චෙතනා සවිපාකාති>
      text <කාමාවචරා රූපාවචරා අරූපාවචරා අපරියාපන්‌නා විපාකාබ්‍යාකතා චෙතනා අවිපාකාති ආමන්‌තා හඤ්‌චි අපරියාපන්‌නා විපාකාබ්‍යාකතා චෙතනා අවිපාකා නො ච වත රෙ වත්‌තබ්‌බෙ සබ්‌බා චෙතනා සවිපාකාති>
      text <කාමාවචරා රූපාවචරා අරූපාවචරා කිරියාබ්‍යාකතා චෙතනා අවිපාකාති ආමන්‌තා හඤ්‌චි අරූපාවචරා කිරියාබ්‍යාකතා චෙතනා අවිපාකා නො ච වත රෙ වත්‌තබ්‌බෙ සබ්‌බා චෙතනා සවිපාකාති>
      text <635>, <න වත්‌තබ්‌බං සබ්‌බං කම්‌මං සවිපාකන්‌ති ආමන්‌තා නනු වුත්‌තං භගවතා නාහං භික්‌ඛවෙ සඤ්‌චෙතනිකානං කම්‌මානං කතානං උපචිතානං අප්‌පටිසංවිදිත්‌වා බ්‍යන්‌තිභාවං වදාමි තඤ්‌ච ඛො දිට්‌ඨෙව ධම්‌මෙ උපපජ්‌ජෙ වා අපරෙ වා පරියායෙති අත්‌ථෙව සුත්‌තන්‌තොති ආමන්‌තා තෙන හි සබ්‌බං කම්‌මං සවිපාකන්‌ති>
      stand <කම්‌මකථා නිට්‌ඨිතා>
  text <ද්‌වාදසමවග්‌ගො>
    text <සද්‌දො විපාකොතිකථා>
      text <636>, <සද්‌දො විපාකොති ආමන්‌තා සුඛවෙදනියො දුක්‌ඛවෙදනියො අදුක්‌ඛමසුඛවෙදනියො සුඛාය වෙදනාය සම්‌පයුත්‌තො දුක්‌ඛාය වෙදනාය සම්‌පයුත්‌තො අදුක්‌ඛමසුඛාය වෙදනාය සම්‌පයුත්‌තො ඵස්‌සෙන සම්‌පයුත්‌තො වෙදනාය සම්‌පයුත්‌තො සඤ්‌ඤාය සම්‌පයුත්‌තො චෙතනාය සම්‌පයුත්‌තො චිත්‌තෙන සම්‌පයුත්‌තො සාරම්‌මණො අත්‌ථි තස්‌ස ආවට්‌ටනා ආභොගො සමන්‌නාහාරො මනසිකාරො චෙතනා පත්‌ථනා පණිධීති න හෙවං වත්‌තබ්‌බෙ…පෙ … නනු න සුඛවෙදනියො න දුක්‌ඛවෙදනියො…පෙ … අනාරම්‌මණො නත්‌ථි තස්‌ස ආවට්‌ටනා…පෙ … පණිධීති ආමන්‌තා හඤ්‌චි න සුඛවෙදනියො…පෙ … අනාරම්‌මණො නත්‌ථි තස්‌ස ආවට්‌ටනා…පෙ … පණිධි නො ච වත රෙ වත්‌තබ්‌බෙ සද්‌දො විපාකොති>
      text <ඵස්‌සො විපාකො ඵස්‌සො සුඛවෙදනියො…පෙ … සාරම්‌මණො අත්‌ථි තස්‌ස ආවට්‌ටනා…පෙ … පණිධීති ආමන්‌තා සද්‌දො විපාකො සද්‌දො සුඛවෙදනියො…පෙ … සාරම්‌මණො අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <සද්‌දො විපාකො සද්‌දො න සුඛවෙදනියො…පෙ … අනාරම්‌මණො නත්‌ථි තස්‌ස ආවට්‌ටනා…පෙ … පණිධීති ආමන්‌තා ඵස්‌සො විපාකො ඵස්‌සො න සුඛවෙදනියො න දුක්‌ඛවෙදනියො…පෙ … අනාරම්‌මණො නත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <637>, <න වත්‌තබ්‌බං සද්‌දො විපාකොති ආමන්‌තා නනු වුත්‌තං භගවතා සො තස්‌ස කම්‌මස්‌ස කතත්‌තා උපචිතත්‌තා උස්‌සන්‌නත්‌තා විපුලත්‌තා බ්‍රහ්‌මස්‌සරො හොති කරවිකභාණීති අත්‌ථෙව සුත්‌තන්‌තොති ආමන්‌තා තෙන හි සද්‌දො විපාකොති>
      stand <සද්‌දො විපාකොතිකථා නිට්‌ඨිතා>
  text <ද්‌වාදසමවග්‌ගො>
    text <සළායතනකථා>
      text <638>, <චක්‌ඛායතනං විපාකොති ආමන්‌තා සුඛවෙදනියං දුක්‌ඛවෙදනියං…පෙ … සාරම්‌මණං අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ … නනු න සුඛවෙදනියං…පෙ … අනාරම්‌මණං නත්‌ථි තස්‌ස ආවට්‌ටනා…පෙ … පණිධීති ආමන්‌තා හඤ්‌චි න සුඛවෙදනියං…පෙ … අනාරම්‌මණං නත්‌ථි තස්‌ස ආවට්‌ටනා…පෙ … පණිධි නො ච වත රෙ වත්‌තබ්‌බෙ චක්‌ඛායතනං විපාකොති…පෙ …>
      text <ඵස්‌සො විපාකො ඵස්‌සො සුඛවෙදනියො…පෙ … සාරම්‌මණො අත්‌ථි තස්‌ස ආවට්‌ටනා…පෙ … පණිධීති ආමන්‌තා චක්‌ඛායතනං විපාකො චක්‌ඛායතනං සුඛවෙදනියං…පෙ … සාරම්‌මණං අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <චක්‌ඛායතනං විපාකො චක්‌ඛායතනං න සුඛවෙදනියං…පෙ … අනාරම්‌මණං නත්‌ථි තස්‌ස ආවට්‌ටනා…පෙ … පණිධීති ආමන්‌තා ඵස්‌සො විපාකො ඵස්‌සො න සුඛවෙදනියො…පෙ … අනාරම්‌මණො නත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <639>, <සොතායතනං…පෙ … ඝානායතනං…පෙ … ජිව්‌හායතනං…පෙ … කායායතනං විපාකොති ආමන්‌තා සුඛවෙදනියං…පෙ … සාරම්‌මණං අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ …පෙ … නනු න සුඛවෙදනියං…පෙ … අනාරම්‌මණං නත්‌ථි තස්‌ස ආවට්‌ටනා…පෙ … පණිධීති ආමන්‌තා හඤ්‌චි න සුඛවෙදනියං…පෙ … අනාරම්‌මණං නත්‌ථි තස්‌ස ආවට්‌ටනා…පෙ … පණිධි නො ච වත රෙ වත්‌තබ්‌බෙ කායායතනං විපාකොති>
      text <ඵස්‌සො විපාකො ඵස්‌සො සුඛවෙදනියො…පෙ … සාරම්‌මණො අත්‌ථි තස්‌ස ආවට්‌ටනා…පෙ … පණිධීති ආමන්‌තා කායායතනං විපාකො කායායතනං සුඛවෙදනියං…පෙ … සාරම්‌මණං අත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ …පෙ … කායායතනං විපාකො කායායතනං න සුඛවෙදනියං…පෙ … අනාරම්‌මණං නත්‌ථි තස්‌ස ආවට්‌ටනා…පෙ … පණිධීති ආමන්‌තා ඵස්‌සො විපාකො ඵස්‌සො න සුඛවෙදනියො…පෙ … අනාරම්‌මණො නත්‌ථි තස්‌ස ආවට්‌ටනා…පෙ … පණිධීති න හෙවං වත්‌තබ්‌බෙ…පෙ …>
      text <640>, <න වත්‌තබ්‌බං සළායතනං විපාකොති ආමන්‌තා නනු සළායතනං කම්‌මස්‌ස කතත්‌තා උප්‌පන්‌නන්‌ති ආමන්‌තා හඤ්‌චි සළායතනං කම්‌මස්‌ස කතත්‌තා උප්‌පන්‌නං තෙන වත රෙ වත්‌තබ්‌බෙ සළායතනං විපාකොති>
      stand <සළායතනකථා නිට්‌ඨිතා>
  text <ද්‌වාදසමවග්‌ගො>
    text <සත්‌තක්‌ඛත්‌තුපරමකථා>
      text <641>, <සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා මාතා ජීවිතා වොරොපිතා… පිතා ජීවිතා වොරොපිතො… අරහා ජීවිතා වොරොපිතො… දුට්‌ඨෙන චිත්‌තෙන තථාගතස්‌ස ලොහිතං උප්‌පාදිතං… සඞ්‌ඝො භින්‌නොති න හෙවං වත්‌තබ්‌බෙ…පෙ …>
      text <සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා අභබ්‌බො අන්‌තරා ධම්‌මං අභිසමෙතුන්‌ති න හෙවං වත්‌තබ්‌බෙ…පෙ … අභබ්‌බො අන්‌තරා ධම්‌මං අභිසමෙතුන්‌ති ආමන්‌තා මාතා ජීවිතා වොරොපිතා… පිතා ජීවිතා වොරොපිතො… අරහා ජීවිතා වොරොපිතො… දුට්‌ඨෙන චිත්‌තෙන තථාගතස්‌ස ලොහිතං උප්‌පාදිතං… සඞ්‌ඝො භින්‌නොති න හෙවං වත්‌තබ්‌බෙ…පෙ …>
      text <642>, <සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා අත්‌ථි සො නියමො යෙන නියමෙන සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති න හෙවං වත්‌තබ්‌බෙ…පෙ … අත්‌ථි තෙ සතිපට්‌ඨානා…පෙ … සම්‌මප්‌පධානා… ඉද්‌ධිපාදා… ඉන්‌ද්‍රියා… බලා… බොජ්‌ඣඞ්‌ගා යෙහි බොජ්‌ඣඞ්‌ගෙහි සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති න හෙවං වත්‌තබ්‌බෙ…පෙ …>
      text <643>, <නත්‌ථි සො නියමො යෙන නියමෙන සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා හඤ්‌චි නත්‌ථි සො නියමො යෙන නියමෙන සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතො නො ච වත රෙ වත්‌තබ්‌බෙ සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති>
      text <නත්‌ථි තෙ සතිපට්‌ඨානා… බොජ්‌ඣඞ්‌ගා යෙහි බොජ්‌ඣඞ්‌ගෙහි සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා හඤ්‌චි නත්‌ථි තෙ බොජ්‌ඣඞ්‌ගා යෙහි බොජ්‌ඣඞ්‌ගෙහි සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතො නො ච වත රෙ වත්‌තබ්‌බෙ සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති>
      text <644>, <සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා සකදාගාමිනියමෙනාති න හෙවං වත්‌තබ්‌බෙ…පෙ … අනාගාමිනියමෙනාති න හෙවං වත්‌තබ්‌බෙ…පෙ … අරහත්‌තනියමෙනාති න හෙවං වත්‌තබ්‌බෙ…පෙ …>
      text <කතමෙන නියමෙනාති සොතාපත්‌තිනියමෙනාති සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා යෙ කෙචි සොතාපත්‌තිනියාමං ඔක්‌කමන්‌ති සබ්‌බෙ තෙ සත්‌තක්‌ඛත්‌තුපරමතානියතාති න හෙවං වත්‌තබ්‌බෙ…පෙ …>
      text <645>, <න වත්‌තබ්‌බං සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති ආමන්‌තා නනු සො සත්‌තක්‌ඛත්‌තුපරමොති ආමන්‌තා හඤ්‌චි සො සත්‌තක්‌ඛත්‌තුපරමො තෙන වත රෙ වත්‌තබ්‌බෙ සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතොති>
      stand <සත්‌තක්‌ඛත්‌තුපරමකථා නිට්‌ඨිතා>
  text <ද්‌වාදසමවග්‌ගො>
    text <කොලඞ්‌කොලකථා>
      text <646>, <න වත්‌තබ්‌බං කොලඞ්‌කොලො පුග්‌ගලො කොලඞ්‌කොලතානියතොති ආමන්‌තා නනු සො කොලඞ්‌කොලොති ආමන්‌තා හඤ්‌චි සො කොලඞ්‌කොලො තෙන වත රෙ වත්‌තබ්‌බෙ කොලඞ්‌කොලො පුග්‌ගලො කොලඞ්‌කොලතානියතොති>
      stand <කොලඞ්‌කොලකථා නිට්‌ඨිතා>
  text <ද්‌වාදසමවග්‌ගො>
    text <එකබීජීකථා>
      text <647>, <න වත්‌තබ්‌බං එකබීජී පුග්‌ගලො එකබීජිතානියතොති ආමන්‌තා නනු සො එකබීජීති ආමන්‌තා හඤ්‌චි සො එකබීජී තෙන වත රෙ වත්‌තබ්‌බෙ එකබීජී පුග්‌ගලො එකබීජිතානියතොති>
      stand <එකබීජීකථා නිට්‌ඨිතා>
  text <ද්‌වාදසමවග්‌ගො>
    text <ජීවිතා වොරොපනකථා>
      text <648>, <දිට්‌ඨිසම්‌පන්‌නො පුග්‌ගලො සඤ්‌චිච්‌ච පාණං ජීවිතා වොරොපෙය්‍යාති ආමන්‌තා දිට්‌ඨිසම්‌පන්‌නො පුග්‌ගලො සඤ්‌චිච්‌ච මාතරං ජීවිතා වොරොපෙය්‍ය…පෙ … පිතරං ජීවිතා වොරොපෙය්‍ය …පෙ … අරහන්‌තං ජීවිතා වොරොපෙය්‍ය…පෙ … දුට්‌ඨෙන චිත්‌තෙන තථාගතස්‌ස ලොහිතං උප්‌පාදෙය්‍ය…පෙ … සඞ්‌ඝං භින්‌දෙය්‍යාති න හෙවං වත්‌තබ්‌බෙ…පෙ …>
      text <දිට්‌ඨිසම්‌පන්‌නො පුග්‌ගලො සඤ්‌චිච්‌ච පාණං ජීවිතා වොරොපෙය්‍යාති ආමන්‌තා දිට්‌ඨිසම්‌පන්‌නො පුග්‌ගලො සත්‌ථරි අගාරවොති න හෙවං වත්‌තබ්‌බෙ…පෙ … ධම්‌මෙ…පෙ … සඞ්‌ඝෙ…පෙ … සික්‌ඛාය අගාරවොති න හෙවං වත්‌තබ්‌බෙ…පෙ …>
      text <නනු දිට්‌ඨිසම්‌පන්‌නො පුග්‌ගලො සත්‌ථරි සගාරවොති ආමන්‌තා හඤ්‌චි දිට්‌ඨිසම්‌පන්‌නො පුග්‌ගලො සත්‌ථරි සගාරවො නො ච වත රෙ වත්‌තබ්‌බෙ දිට්‌ඨිසම්‌පන්‌නො පුග්‌ගලො සඤ්‌චිච්‌ච පාණං ජීවිතා වොරොපෙය්‍යාති නනු දිට්‌ඨිසම්‌පන්‌නො පුග්‌ගලො ධම්‌මෙ…පෙ … සඞ්‌ඝෙ…පෙ … සික්‌ඛාය සගාරවොති ආමන්‌තා හඤ්‌චි දිට්‌ඨිසම්‌පන්‌නො පුග්‌ගලො සික්‌ඛාය සගාරවො නො ච වත රෙ වත්‌තබ්‌බෙ දිට්‌ඨිසම්‌පන්‌නො පුග්‌ගලො සඤ්‌චිච්‌ච පාණං ජීවිතා වොරොපෙය්‍යාති>
      text <649>, <දිට්‌ඨිසම්‌පන්‌නො පුග්‌ගලො සත්‌ථරි අගාරවොති ආමන්‌තා දිට්‌ඨිසම්‌පන්‌නො පුග්‌ගලො බුද්‌ධථූපෙ ඔහදෙය්‍ය ඔමුත්‌තෙය්‍ය නිට්‌ඨුභෙය්‍ය බුද්‌ධථූපෙ අපබ්‍යාමතො කරෙය්‍යාති න හෙවං වත්‌තබ්‌බෙ…පෙ …>
      text <දිට්‌ඨිසම්‌පන්‌නො පුග්‌ගලො සඤ්‌චිච්‌ච පාණං ජීවිතා වොරොපෙය්‍යාති ආමන්‌තා නනු වුත්‌තං භගවතා සෙය්‍යථාපි භික්‌ඛවෙ මහාසමුද්‌දො ඨිතධම්‌මො වෙලං නාතිවත්‌තති එවමෙව ඛො භික්‌ඛවෙ යං මයා සාවකානං සික්‌ඛාපදං පඤ්‌ඤත්‌තං තං මම සාවකා ජීවිතහෙතුපි නාතික්‌කමන්‌තීති අත්‌ථෙව සුත්‌තන්‌තොති ආමන්‌තා තෙන හි න වත්‌තබ්‌බං දිට්‌ඨිසම්‌පන්‌නො පුග්‌ගලො සඤ්‌චිච්‌ච පාණං ජීවිතා වොරොපෙය්‍යාති>
      stand <ජීවිතා වොරොපනකථා නිට්‌ඨිතා>
  text <ද්‌වාදසමවග්‌ගො>
    text <දුග්‌ගතිකථා>
      text <650>, <දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගතීති ආමන්‌තා දිට්‌ඨිසම්‌පන්‌නො පුග්‌ගලො ආපායිකෙ රූපෙ රජ්‌ජෙය්‍යාති ආමන්‌තා හඤ්‌චි දිට්‌ඨිසම්‌පන්‌නො පුග්‌ගලො ආපායිකෙ රූපෙ රජ්‌ජෙය්‍ය නො ච වත රෙ වත්‌තබ්‌බෙ දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගතීති>
      text <දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගතීති ආමන්‌තා දිට්‌ඨිසම්‌පන්‌නො පුග්‌ගලො ආපායිකෙ සද්‌දෙ…පෙ … ගන්‌ධෙ… රසෙ… ඵොට්‌ඨබ්‌බෙ…පෙ … අමනුස්‌සිත්‌ථියා තිරච්‌ඡානගතිත්‌ථියා නාගකඤ්‌ඤාය මෙථුනං ධම්‌මං පටිසෙවෙය්‍ය අජෙළකං පටිග්‌ගණ්‌හෙය්‍ය කුක්‌කුටසූකරං පටිග්‌ගණ්‌හෙය්‍ය හත්‌ථිගවස්‌සවළවං පටිග්‌ගණ්‌හෙය්‍ය… තිත්‌තිරවට්‌ටකමොරකපිඤ්‌ජරං පටිග්‌ගණ්‌හෙය්‍යාති ආමන්‌තා හඤ්‌චි දිට්‌ඨිසම්‌පන්‌නො පුග්‌ගලො තිත්‌තිරවට්‌ටකමොරකපිඤ්‌ජරං පටිග්‌ගණ්‌හෙය්‍ය නො ච වත රෙ වත්‌තබ්‌බෙ දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගතීති>
      text <651>, <දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගති දිට්‌ඨිසම්‌පන්‌නො පුග්‌ගලො ආපායිකෙ රූපෙ රජ්‌ජෙය්‍යාති ආමන්‌තා අරහතො පහීනා දුග්‌ගති අරහා ආපායිකෙ රූපෙ රජ්‌ජෙය්‍යාති න හෙවං වත්‌තබ්‌බෙ…පෙ … දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගති දිට්‌ඨිසම්‌පන්‌නො පුග්‌ගලො ආපායිකෙ සද්‌දෙ… ගන්‌ධෙ… රසෙ… ඵොට්‌ඨබ්‌බෙ…පෙ … තිත්‌තිරවට්‌ටකමොරකපිඤ්‌ජරං පටිග්‌ගණ්‌හෙය්‍යාති ආමන්‌තා අරහතො පහීනා දුග්‌ගති අරහා තිත්‌තිරවට්‌ටකමොරකපිඤ්‌ජරං පටිග්‌ගණ්‌හෙය්‍යාති න හෙවං වත්‌තබ්‌බෙ…පෙ …>
      text <අරහතො පහීනා දුග්‌ගති න ච අරහා ආපායිකෙ රූපෙ රජ්‌ජෙය්‍යාති ආමන්‌තා දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගති න ච දිට්‌ඨිසම්‌පන්‌නො පුග්‌ගලො ආපායිකෙ රූපෙ රජ්‌ජෙය්‍යාති න හෙවං වත්‌තබ්‌බෙ…පෙ … අරහතො පහීනා දුග්‌ගති න ච අරහා ආපායිකෙ සද්‌දෙ…පෙ … ගන්‌ධෙ…පෙ … රසෙ…පෙ … ඵොට්‌ඨබ්‌බෙ…පෙ … අමනුස්‌සිත්‌ථියා තිරච්‌ඡානගතිත්‌ථියා නාගකඤ්‌ඤාය මෙථුනං ධම්‌මං පටිසෙවෙය්‍ය අජෙළකං පටිග්‌ගණ්‌හෙය්‍ය කුක්‌කුටසූකරං පටිග්‌ගණ්‌හෙය්‍ය හත්‌ථිගවස්‌සවළවං පටිග්‌ගණ්‌හෙය්‍ය…පෙ … තිත්‌තිරවට්‌ටකමොරකපිඤ්‌ජරං පටිග්‌ගණ්‌හෙය්‍යාති ආමන්‌තා දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගති න ච දිට්‌ඨිසම්‌පන්‌නො පුග්‌ගලො තිත්‌තිරවට්‌ටකමොරකපිඤ්‌ජරං පටිග්‌ගණ්‌හෙය්‍යාති න හෙවං වත්‌තබ්‌බෙ…පෙ …>
      text <652>, <න වත්‌තබ්‌බං දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගතීති ආමන්‌තා දිට්‌ඨිසම්‌පන්‌නො පුග්‌ගලො නිරයං උපපජ්‌ජෙය්‍ය…පෙ … තිරච්‌ඡානයොනිං උපපජ්‌ජෙය්‍ය… පෙත්‌තිවිසයං උපපජ්‌ජෙය්‍යාති න හෙවං වත්‌තබ්‌බෙ තෙන හි දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගතීති>
      stand <දුග්‌ගතිකථා නිට්‌ඨිතා>
  text <ද්‌වාදසමවග්‌ගො>
    text <සත්‌තමභවිකකථා>
      text <653>, <න වත්‌තබ්‌බං සත්‌තමභවිකස්‌ස පුග්‌ගලස්‌ස පහීනා දුග්‌ගතීති ආමන්‌තා සත්‌තමභවිකො පුග්‌ගලො නිරයං උපපජ්‌ජෙය්‍ය තිරච්‌ඡානයොනිං උපපජ්‌ජෙය්‍ය පෙත්‌තිවිසයං උපපජ්‌ජෙය්‍යාති න හෙවං වත්‌තබ්‌බෙ තෙන හි සත්‌තමභවිකස්‌ස පුග්‌ගලස්‌ස පහීනා දුග්‌ගතීති>
      stand <සත්‌තමභවිකකථා නිට්‌ඨිතා>
      stand <ද්‌වාදසමවග්‌ගො>
      text <තස්‌සුද්‌දානං>
      text <සංවරො කම්‌මං තථෙව අසංවරො සබ්‌බකම්‌මං සවිපාකං සද්‌දො විපාකො සළායතනං විපාකො සත්‌තක්‌ඛත්‌තුපරමො පුග්‌ගලො සත්‌තක්‌ඛත්‌තුපරමතානියතො කොලඞ්‌කොලපුග්‌ගලො කොලඞ්‌කොලතානියතො එකබීජී පුග්‌ගලො එකබීජිතානියතො දිට්‌ඨිසම්‌පන්‌නො පුග්‌ගලො සඤ්‌චිච්‌ච පාණං ජීවිතා වොරොපෙය්‍ය දිට්‌ඨිසම්‌පන්‌නස්‌ස පුග්‌ගලස්‌ස පහීනා දුග්‌ගති තථෙව සත්‌තමභවිකස්‌සාති>
