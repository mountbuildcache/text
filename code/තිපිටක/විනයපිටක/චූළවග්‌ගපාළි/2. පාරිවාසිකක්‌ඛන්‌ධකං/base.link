text <පාරිවාසිකක්‌ඛන්‌ධකං>
  text <පාරිවාසිකවත්‌තං>
    text <75>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන පාරිවාසිකා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං යෙ තෙ භික්‌ඛූ අප්‌පිච්‌ඡා…පෙ … තෙ උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම පාරිවාසිකා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මන්‌ති අථ ඛො තෙ භික්‌ඛූ භගවතො එතමත්‌ථං ආරොචෙසුං>
    text <අථ ඛො භගවා එතස්‌මිං නිදානෙ එතස්‌මිං පකරණෙ භික්‌ඛුසඞ්‌ඝං සන්‌නිපාතාපෙත්‌වා භික්‌ඛූ පටිපුච්‌ඡි සච්‌චං කිර භික්‌ඛවෙ පාරිවාසිකා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මන්‌ති සච්‌චං භගවාති විගරහි බුද්‌ධො භගවා අනනුච්‌ඡවිකං…පෙ … කථඤ්‌හි නාම භික්‌ඛවෙ පාරිවාසිකා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං නෙතං භික්‌ඛවෙ අප්‌පසන්‌නානං වා පසාදාය…පෙ … විගරහිත්‌වා…පෙ … ධම්‌මිං කථං කත්‌වා භික්‌ඛූ ආමන්‌තෙසි න භික්‌ඛවෙ පාරිවාසිකෙන භික්‌ඛුනා සාදිතබ්‌බං පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරො සෙය්‍යාභිහාරො පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං යො සාදියෙය්‍ය ආපත්‌ති දුක්‌කටස්‌ස>
    text <අනුජානාමි භික්‌ඛවෙ පාරිවාසිකානං භික්‌ඛූනං මිථු යථාවුඩ්‌ඪං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං>
    text <අනුජානාමි භික්‌ඛවෙ පාරිවාසිකානං භික්‌ඛූනං පඤ්‌ච යථාවුඩ්‌ඪං උපොසථං පවාරණං වස්‌සිකසාටිකං ඔණොජනං භත්‌තං තෙන හි භික්‌ඛවෙ පාරිවාසිකානං භික්‌ඛූනං වත්‌තං පඤ්‌ඤපෙස්‌සාමි යථා පාරිවාසිකෙහි භික්‌ඛූහි වත්‌තිතබ්‌බං>
    text <76>, <පාරිවාසිකෙන භික්‌ඛවෙ භික්‌ඛුනා සම්‌මා වත්‌තිතබ්‌බං තත්‍රායං සම්‌මාවත්‌තනා>
    text <න උපසම්‌පාදෙතබ්‌බං න නිස්‌සයො දාතබ්‌බො න සාමණෙරො උපට්‌ඨාපෙතබ්‌බො න භික්‌ඛුනොවාදකසම්‌මුති සාදිතබ්‌බා සම්‌මතෙනපි භික්‌ඛුනියො න ඔවදිතබ්‌බා යාය ආපත්‌තියා සඞ්‌ඝෙන පරිවාසො දින්‌නො හොති සා ආපත්‌ති න ආපජ්‌ජිතබ්‌බා අඤ්‌ඤා වා තාදිසිකා තතො වා පාපිට්‌ඨතරා කම්‌මං න ගරහිතබ්‌බං කම්‌මිකා න ගරහිතබ්‌බා න පකතත්‌තස්‌ස භික්‌ඛුනො උපොසථො ඨපෙතබ්‌බො න පවාරණා ඨපෙතබ්‌බා න සවචනීයං කාතබ්‌බං න අනුවාදො පට්‌ඨපෙතබ්‌බො න ඔකාසො කාරෙතබ්‌බො න චොදෙතබ්‌බො න සාරෙතබ්‌බො න භික්‌ඛූහි සම්‌පයොජෙතබ්‌බං>
    text <න භික්‌ඛවෙ පාරිවාසිකෙන භික්‌ඛුනා පකතත්‌තස්‌ස භික්‌ඛුනො පුරතො ගන්‌තබ්‌බං න පුරතො නිසීදිතබ්‌බං යො හොති සඞ්‌ඝස්‌ස ආසනපරියන්‌තො සෙය්‍යාපරියන්‌තො විහාරපරියන්‌තො සො තස්‌ස පදාතබ්‌බො තෙන ච සො සාදිතබ්‌බො>
    text <න භික්‌ඛවෙ පාරිවාසිකෙන භික්‌ඛුනා පකතත්‌තෙන භික්‌ඛුනා පුරෙසමණෙන වා පච්‌ඡාසමණෙන වා කුලානි උපසඞ්‌කමිතබ්‌බානි න ආරඤ්‌ඤිකඞ්‌ගං සමාදාතබ්‌බං න පිණ්‌ඩපාතිකඞ්‌ගං සමාදාතබ්‌බං න ච තප්‌පච්‌චයා පිණ්‌ඩපාතො නීහරාපෙතබ්‌බො මා මං ජානිංසූති>
    text <පාරිවාසිකෙන භික්‌ඛවෙ භික්‌ඛුනා ආගන්‌තුකෙන ආරොචෙතබ්‌බං ආගන්‌තුකස්‌ස ආරොචෙතබ්‌බං උපොසථෙ ආරොචෙතබ්‌බං පවාරණාය ආරොචෙතබ්‌බං සචෙ ගිලානො හොති දූතෙනපි ආරොචෙතබ්‌බං>
    text <න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා අභික්‌ඛුකො අනාවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා අභික්‌ඛුකො ආවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා අභික්‌ඛුකො අනාවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා අභික්‌ඛුකො ආවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා අභික්‌ඛුකො අනාවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා සභික්‌ඛුකො අනාවාසො ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා සභික්‌ඛුකො අනාවාසො ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො අනාවාසො ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා න භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <80>, <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා සභික්‌ඛුකො අනාවාසො යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා සභික්‌ඛුකො අනාවාසො යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො අනාවාසො යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ පාරිවාසිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <81>, <න භික්‌ඛවෙ පාරිවාසිකෙන භික්‌ඛුනා පකතත්‌තෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං පකතත්‌තං භික්‌ඛුං දිස්‌වා ආසනා වුට්‌ඨාතබ්‌බං පකතත්‌තො භික්‌ඛු ආසනෙන නිමන්‌තෙතබ්‌බො න පකතත්‌තෙන භික්‌ඛුනා සද්‌ධිං එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <82>, <න භික්‌ඛවෙ පාරිවාසිකෙන භික්‌ඛුනා පාරිවාසිකෙන වුඩ්‌ඪතරෙන භික්‌ඛුනා සද්‌ධිං…පෙ … මූලායපටිකස්‌සනාරහෙන භික්‌ඛුනා සද්‌ධිං…පෙ … මානත්‌තාරහෙන භික්‌ඛුනා සද්‌ධිං…පෙ … මානත්‌තචාරිකෙන භික්‌ඛුනා සද්‌ධිං…පෙ … අබ්‌භානාරහෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං න එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <පාරිවාසිකචතුත්‌ථො චෙ භික්‌ඛවෙ පරිවාසං දදෙය්‍ය මූලාය පටිකස්‌සෙය්‍ය මානත්‌තං දදෙය්‍ය තංවීසො අබ්‌භෙය්‍ය අකම්‌මං න ච කරණීයන්‌ති>
    stand <චතුන්‌නවුතිපාරිවාසිකවත්‌තං නිට්‌ඨිතං>
    text <83>, <අථ ඛො ආයස්‌මා උපාලි යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා උපාලි භගවන්‌තං එතදවොච කති නු ඛො භන්‌තෙ පාරිවාසිකස්‌ස භික්‌ඛුනො රත්‌තිච්‌ඡෙදාති තයො ඛො උපාලි පාරිවාසිකස්‌ස භික්‌ඛුනො රත්‌තිච්‌ඡෙදා සහවාසො විප්‌පවාසො අනාරොචනා ඉමෙ ඛො උපාලි තයො පාරිවාසිකස්‌ස භික්‌ඛුනො රත්‌තිච්‌ඡෙදාති>
    text <84>, <තෙන ඛො පන සමයෙන සාවත්‌ථියං මහාභික්‌ඛුසඞ්‌ඝො සන්‌නිපතිතො හොති න සක්‌කොන්‌ති පාරිවාසිකා භික්‌ඛූ පරිවාසං සොධෙතුං භගවතො එතමත්‌ථං ආරොචෙසුං අනුජානාමි භික්‌ඛවෙ පරිවාසං නික්‌ඛිපිතුං එවඤ්‌ච පන භික්‌ඛවෙ නික්‌ඛිපිතබ්‌බො තෙන පාරිවාසිකෙන භික්‌ඛුනා එකං භික්‌ඛුං උපසඞ්‌කමිත්‌වා එකංසං උත්‌තරාසඞ්‌ගං කරිත්‌වා උක්‌කුටිකං නිසීදිත්‌වා අඤ්‌ජලිං පග්‌ගහෙත්‌වා එවමස්‌ස වචනීයො පරිවාසං නික්‌ඛිපාමීති නික්‌ඛිත්‌තො හොති පරිවාසො වත්‌තං නික්‌ඛිපාමීති නික්‌ඛිත්‌තො හොති පරිවාසො>
    text <85>, <තෙන ඛො පන සමයෙන සාවත්‌ථියා භික්‌ඛූ තහං තහං පක්‌කමිංසු සක්‌කොන්‌ති පාරිවාසිකා භික්‌ඛූ පරිවාසං සොධෙතුං භගවතො එතමත්‌ථං ආරොචෙසුං අනුජානාමි භික්‌ඛවෙ පරිවාසං සමාදියිතුං එවඤ්‌ච පන භික්‌ඛවෙ සමාදියිතබ්‌බො තෙන පාරිවාසිකෙන භික්‌ඛුනා එකං භික්‌ඛුං උපසඞ්‌කමිත්‌වා එකංසං උත්‌තරාසඞ්‌ගං කරිත්‌වා උක්‌කුටිකං නිසීදිත්‌වා අඤ්‌ජලිං පග්‌ගහෙත්‌වා එවමස්‌ස වචනීයො පරිවාසං සමාදියාමීති සමාදින්‌නො හොති පරිවාසො වත්‌තං සමාදියාමීති සමාදින්‌නො හොති පරිවාසො>
    stand <පාරිවාසිකවත්‌තං නිට්‌ඨිතං>
  text <මූලායපටිකස්‌සනාරහවත්‌තං>
    text <86>, <තෙන ඛො පන සමයෙන මූලායපටිකස්‌සනාරහා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං යෙ තෙ භික්‌ඛූ අප්‌පිච්‌ඡා…පෙ … තෙ උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම මූලායපටිකස්‌සනාරහා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මන්‌ති අථ ඛො තෙ භික්‌ඛූ භගවතො එතමත්‌ථං ආරොචෙසුං>
    text <අථ ඛො භගවා එතස්‌මිං නිදානෙ එතස්‌මිං පකරණෙ භික්‌ඛුසඞ්‌ඝං සන්‌නිපාතාපෙත්‌වා භික්‌ඛූ පටිපුච්‌ඡි සච්‌චං කිර භික්‌ඛවෙ මූලායපටිකස්‌සනාරහා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මන්‌ති සච්‌චං භගවාති විගරහි බුද්‌ධො භගවා අනනුච්‌ඡවිකං…පෙ … කථඤ්‌හි නාම භික්‌ඛවෙ මූලායපටිකස්‌සනාරහා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං නෙතං භික්‌ඛවෙ අප්‌පසන්‌නානං වා පසාදාය…පෙ … විගරහිත්‌වා…පෙ … ධම්‌මිං කථං කත්‌වා භික්‌ඛූ ආමන්‌තෙසි න භික්‌ඛවෙ මූලායපටිකස්‌සනාරහෙන භික්‌ඛුනා සාදිතබ්‌බං පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරො සෙය්‍යාභිහාරො පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං යො සාදියෙය්‍ය ආපත්‌ති දුක්‌කටස්‌ස අනුජානාමි භික්‌ඛවෙ මූලායපටිකස්‌සනාරහානං භික්‌ඛූනං මිථු යථාවුඩ්‌ඪං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං අනුජානාමි භික්‌ඛවෙ මූලායපටිකස්‌සනාරහානං භික්‌ඛූනං පඤ්‌ච යථාවුඩ්‌ඪං උපොසථං පවාරණං වස්‌සිකසාටිකං ඔණොජනං භත්‌තං තෙන හි භික්‌ඛවෙ මූලායපටිකස්‌සනාරහානං භික්‌ඛූනං වත්‌තං පඤ්‌ඤාපෙස්‌සාමි යථා මූලායපටිකස්‌සනාරහෙහි භික්‌ඛූහි වත්‌තිතබ්‌බං>
    text <87>, <මූලායපටිකස්‌සනාරහෙන භික්‌ඛවෙ භික්‌ඛුනා සම්‌මා වත්‌තිතබ්‌බං තත්‍රායං සම්‌මාවත්‌තනා>
    text <න උපසම්‌පාදෙතබ්‌බං න නිස්‌සයො දාතබ්‌බො න සාමණෙරො උපට්‌ඨාපෙතබ්‌බො න භික්‌ඛුනොවාදකසම්‌මුති සාදිතබ්‌බා සම්‌මතෙනපි භික්‌ඛුනියො න ඔවදිතබ්‌බා යාය ආපත්‌තියා සඞ්‌ඝෙන මූලාය පටිකස්‌සනාරහො කතො හොති සා ආපත්‌ති න ආපජ්‌ජිතබ්‌බා අඤ්‌ඤා වා තාදිසිකා තතො වා පාපිට්‌ඨතරා කම්‌මං න ගරහිතබ්‌බං කම්‌මිකා න ගරහිතබ්‌බා න පකතත්‌තස්‌ස භික්‌ඛුනො උපොසථො ඨපෙතබ්‌බො න පවාරණා ඨපෙතබ්‌බා න සවචනීයං කාතබ්‌බං න අනුවාදො පට්‌ඨපෙතබ්‌බො න ඔකාසො කාරෙතබ්‌බො න චොදෙතබ්‌බො න සාරෙතබ්‌බො න භික්‌ඛූහි සම්‌පයොජෙතබ්‌බං>
    text <න භික්‌ඛවෙ මූලායපටිකස්‌සනාරහෙන භික්‌ඛුනා පකතත්‌තස්‌ස භික්‌ඛුනො පුරතො ගන්‌තබ්‌බං න පුරතො නිසීදිතබ්‌බං යො හොති සඞ්‌ඝස්‌ස ආසනපරියන්‌තො සෙය්‍යාපරියන්‌තො විහාරපරියන්‌තො සො තස්‌ස පදාතබ්‌බො තෙන ච සො සාදිතබ්‌බො>
    text <න භික්‌ඛවෙ මූලායපටිකස්‌සනාරහෙන භික්‌ඛුනා පකතත්‌තෙන භික්‌ඛුනා පුරෙසමණෙන වා පච්‌ඡාසමණෙන වා කුලානි උපසඞ්‌කමිතබ්‌බානි න ආරඤ්‌ඤිකඞ්‌ගං සමාදාතබ්‌බං න පිණ්‌ඩපාතිකඞ්‌ගං සමාදාතබ්‌බං න ච තප්‌පච්‌චයා පිණ්‌ඩපාතො නීහරාපෙතබ්‌බො මා මං ජානිංසූති>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා අභික්‌ඛුකො අනාවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා අනාවාසා අභික්‌ඛුකො ආවාසො ගන්‌තබ්‌බො…පෙ … අභික්‌ඛුකො අනාවාසො ගන්‌තබ්‌බො…පෙ … අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා වා අනාවාසා වා අභික්‌ඛුකො ආවාසො ගන්‌තබ්‌බො…පෙ … අභික්‌ඛුකො අනාවාසො ගන්‌තබ්‌බො…පෙ … අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <ගන්‌තබ්‌බො භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ මූලායපටිකස්‌සනාරහෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <න භික්‌ඛවෙ මූලායපටිකස්‌සනාරහෙන භික්‌ඛුනා පකතත්‌තෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං පකතත්‌තං භික්‌ඛුං දිස්‌වා ආසනා වුට්‌ඨාතබ්‌බං පකතත්‌තො භික්‌ඛු ආසනෙන නිමන්‌තෙතබ්‌බො න පකතත්‌තෙන භික්‌ඛුනා සද්‌ධිං එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <න භික්‌ඛවෙ මූලායපටිකස්‌සනාරහෙන භික්‌ඛුනා පාරිවාසිකෙන භික්‌ඛුනා සද්‌ධිං…පෙ … මූලායපටිකස්‌සනාරහෙන වුඩ්‌ඪතරෙන භික්‌ඛුනා සද්‌ධිං…පෙ … මානත්‌තාරහෙන භික්‌ඛුනා සද්‌ධිං…පෙ … මානත්‌තචාරිකෙන භික්‌ඛුනා සද්‌ධිං…පෙ … අබ්‌භානාරහෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං න එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <මූලායපටිකස්‌සනාරහචතුත්‌ථො චෙ භික්‌ඛවෙ පරිවාසං දදෙය්‍ය මූලාය පටිකස්‌සෙය්‍ය මානත්‌තං දදෙය්‍ය තංවීසො අබ්‌භෙය්‍ය අකම්‌මං න ච කරණීයන්‌ති>
    stand <මූලායපටිකස්‌සනාරහවත්‌තං නිට්‌ඨිතං>
  text <මානත්‌තාරහවත්‌තං>
    text <88>, <තෙන ඛො පන සමයෙන මානත්‌තාරහා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං යෙ තෙ භික්‌ඛූ අප්‌පිච්‌ඡා …පෙ … තෙ උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම මානත්‌තාරහා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මන්‌ති අථ ඛො තෙ භික්‌ඛූ භගවතො එතමත්‌ථං ආරොචෙසුං…පෙ … සච්‌චං කිර භික්‌ඛවෙ මානත්‌තාරහා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මන්‌ති සච්‌චං භගවාති විගරහි බුද්‌ධො භගවා අනනුච්‌ඡවිකං…පෙ … කථඤ්‌හි නාම භික්‌ඛවෙ මානත්‌තාරහා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං…පෙ … නහානෙ පිට්‌ඨිපරිකම්‌මං නෙතං භික්‌ඛවෙ අප්‌පසන්‌නානං වා පසාදාය…පෙ … විගරහිත්‌වා…පෙ … ධම්‌මිං කථං කත්‌වා භික්‌ඛූ ආමන්‌තෙසි න භික්‌ඛවෙ මානත්‌තාරහෙන භික්‌ඛුනා සාදිතබ්‌බං පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං යො සාදියෙය්‍ය ආපත්‌ති දුක්‌කටස්‌ස අනුජානාමි භික්‌ඛවෙ මානත්‌තාරහානං භික්‌ඛූනං මිථු යථාවුඩ්‌ඪං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං අනුජානාමි භික්‌ඛවෙ මානත්‌තාරහානං භික්‌ඛූනං පඤ්‌ච යථාවුඩ්‌ඪං උපොසථං පවාරණං වස්‌සිකසාටිකං ඔණොජනං භත්‌තං තෙන හි භික්‌ඛවෙ මානත්‌තාරහානං භික්‌ඛූනං වත්‌තං පඤ්‌ඤාපෙස්‌සාමි යථා මානත්‌තාරහෙහි භික්‌ඛූහි වත්‌තිතබ්‌බං>
    text <89>, <මානත්‌තාරහෙන භික්‌ඛවෙ භික්‌ඛුනා සම්‌මා වත්‌තිතබ්‌බං තත්‍රායං සම්‌මාවත්‌තනා>
    text <න උපසම්‌පාදෙතබ්‌බං…පෙ … යථා මූලාය පටිකස්‌සනා තථා විත්‌ථාරෙතබ්‌බං න භික්‌ඛූහි සම්‌පයොජෙතබ්‌බං>
    text <න භික්‌ඛවෙ මානත්‌තාරහෙන භික්‌ඛුනා පකතත්‌තස්‌ස භික්‌ඛුනො පුරතො ගන්‌තබ්‌බං න පුරතො නිසීදිතබ්‌බං යො හොති සඞ්‌ඝස්‌ස ආසනපරියන්‌තො සෙය්‍යාපරියන්‌තො විහාරපරියන්‌තො සො තස්‌ස පදාතබ්‌බො තෙන ච සො සාදිතබ්‌බො>
    text <න භික්‌ඛවෙ මානත්‌තාරහෙන භික්‌ඛුනා පකතත්‌තෙන භික්‌ඛුනා පුරෙසමණෙන වා පච්‌ඡාසමණෙන වා කුලානි උපසඞ්‌කමිතබ්‌බානි න ආරඤ්‌ඤිකඞ්‌ගං සමාදාතබ්‌බං න පිණ්‌ඩපාතිකඞ්‌ගං සමාදාතබ්‌බං න ච තප්‌පච්‌චයා පිණ්‌ඩපාතො නීහරාපෙතබ්‌බො මා මං ජානිංසූති>
    text <න භික්‌ඛවෙ මානත්‌තාරහෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මනත්‌තාරහෙන භික්‌ඛුනා සභික්‌ඛුකා ආවාසා අභික්‌ඛුකො අනාවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තාරහෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තාරහෙන භික්‌ඛුනා සභික්‌ඛුකා අනාවාසා අභික්‌ඛුකො ආවාසො ගන්‌තබ්‌බො…පෙ … අභික්‌ඛුකො අනාවාසො ගන්‌තබ්‌බො…පෙ … අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තාරහෙන භික්‌ඛුනා සභික්‌ඛුකා ආවාසා වා අනාවාසා වා අභික්‌ඛුකො ආවාසො ගන්‌තබ්‌බො…පෙ … අභික්‌ඛුකො අනාවාසො ගන්‌තබ්‌බො…පෙ … අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තාරහෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තාරහෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො …පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තාරහෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <ගන්‌තබ්‌බො භික්‌ඛවෙ මානත්‌තාරහෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ මානත්‌තාරහෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ මානත්‌තාරහෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <න භික්‌ඛවෙ මානත්‌තාරහෙන භික්‌ඛුනා පකතත්‌තෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං පකතත්‌තං භික්‌ඛුං දිස්‌වා ආසනා වුට්‌ඨාතබ්‌බං පකතත්‌තො භික්‌ඛු ආසනෙන නිමන්‌තෙතබ්‌බො න පකතත්‌තෙන භික්‌ඛුනා සද්‌ධිං එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <න භික්‌ඛවෙ මානත්‌තාරහෙන භික්‌ඛුනා පාරිවාසිකෙන භික්‌ඛුනා සද්‌ධිං…පෙ … මූලායපටිකස්‌සනාරහෙන භික්‌ඛුනා සද්‌ධිං…පෙ … මානත්‌තාරහෙන වුඩ්‌ඪතරෙන භික්‌ඛුනා සද්‌ධිං…පෙ … මානත්‌තචාරිකෙන භික්‌ඛුනා සද්‌ධිං…පෙ … අබ්‌භානාරහෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං න එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <මානත්‌තාරහචතුත්‌ථො චෙ භික්‌ඛවෙ පරිවාසං දදෙය්‍ය මූලාය පටිකස්‌සෙය්‍ය මානත්‌තං දදෙය්‍ය තංවීසො අබ්‌භෙය්‍ය අකම්‌මං න ච කරණීයන්‌ති>
    stand <මානත්‌තාරහවත්‌තං නිට්‌ඨිතං>
  text <මානත්‌තචාරිකවත්‌තං>
    text <90>, <තෙන ඛො පන සමයෙන මානත්‌තචාරිකා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරං සෙය්‍යාභිහාරං පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං යෙ තෙ භික්‌ඛූ අප්‌පිච්‌ඡා…පෙ … තෙ උඣායන්‌ති ඛිය්‍යන්‌ති විපාචෙන්‌ති කථඤ්‌හි නාම මානත්‌තචාරිකා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මන්‌ති අථ ඛො තෙ භික්‌ඛූ භගවතො එතමත්‌ථං ආරොචෙසුං>
    text <අථ ඛො භගවා එතස්‌මිං නිදානෙ එතස්‌මිං පකරණෙ භික්‌ඛුසඞ්‌ඝං සන්‌නිපාතාපෙත්‌වා භික්‌ඛූ පටිපුච්‌ඡි සච්‌චං කිර භික්‌ඛවෙ මානත්‌තචාරිකා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මන්‌ති සච්‌චං භගවාති විගරහි බුද්‌ධො භගවා අනනුච්‌ඡවිකං…පෙ … කථඤ්‌හි නාම භික්‌ඛවෙ මානත්‌තචාරිකා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං…පෙ … නහානෙ පිට්‌ඨිපරිකම්‌මං නෙතං භික්‌ඛවෙ අප්‌පසන්‌නානං වා පසාදාය…පෙ … විගරහිත්‌වා…පෙ … ධම්‌මිං කථං කත්‌වා භික්‌ඛූ ආමන්‌තෙසි>
    text <න භික්‌ඛවෙ මානත්‌තචාරිකෙන භික්‌ඛුනා සාදිතබ්‌බං පකතත්‌තානං භික්‌ඛූනං අභිවාදනං පච්‌චුට්‌ඨානං අඤ්‌ජලිකම්‌මං සාමීචිකම්‌මං ආසනාභිහාරො සෙය්‍යාභිහාරො පාදොදකං පාදපීඨං පාදකථලිකං පත්‌තචීවරපටිග්‌ගහණං නහානෙ පිට්‌ඨිපරිකම්‌මං යො සාදියෙය්‍ය ආපත්‌ති දුක්‌කටස්‌ස අනුජානාමි භික්‌ඛවෙ මානත්‌තචාරිකානං භික්‌ඛූනං මිථු යථාවුඩ්‌ඪං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං අනුජානාමි භික්‌ඛවෙ මානත්‌තචාරිකානං භික්‌ඛූනං පඤ්‌ච යථාවුඩ්‌ඪං උපොසථං පවාරණං වස්‌සිකසාටිකං ඔණොජනං භත්‌තං තෙන හි භික්‌ඛවෙ මානත්‌තචාරිකානං භික්‌ඛූනං වත්‌තං පඤ්‌ඤපෙස්‌සාමි යථා මානත්‌තචාරිකෙහි භික්‌ඛූහි වත්‌තිතබ්‌බං>
    text <91>, <මානත්‌තචාරිකෙන භික්‌ඛවෙ භික්‌ඛුනා සම්‌මා වත්‌තිතබ්‌බං තත්‍රායං සම්‌මාවත්‌තනා>
    text <න උපසම්‌පාදෙතබ්‌බං න නිස්‌සයො දාතබ්‌බො න සාමණෙරො උපට්‌ඨාපෙතබ්‌බො න භික්‌ඛුනොවාදකසම්‌මුති සාදිතබ්‌බා සම්‌මතෙනපි භික්‌ඛුනියො න ඔවදිතබ්‌බා යාය ආපත්‌තියා සඞ්‌ඝෙන මානත්‌තං දින්‌නං හොති සා ආපත්‌ති න ආපජ්‌ජිතබ්‌බා අඤ්‌ඤා වා තාදිසිකා තතො වා පාපිට්‌ඨතරා කම්‌මං න ගරහිතබ්‌බං කම්‌මිකා න ගරහිතබ්‌බා න පකතත්‌තස්‌ස භික්‌ඛුනො උපොසථො ඨපෙතබ්‌බො න පවාරණා ඨපෙතබ්‌බා න සවචනීයං කාතබ්‌බං න අනුවාදො පට්‌ඨපෙතබ්‌බො න ඔකාසො කාරෙතබ්‌බො න චොදෙතබ්‌බො න සාරෙතබ්‌බො න භික්‌ඛූහි සම්‌පයොජෙතබ්‌බං>
    text <න භික්‌ඛවෙ මානත්‌තචාරිකෙන භික්‌ඛුනා පකතත්‌තස්‌ස භික්‌ඛුනො පුරතො ගන්‌තබ්‌බං න පුරතො නිසීදිතබ්‌බං යො හොති සඞ්‌ඝස්‌ස ආසනපරියන්‌තො සෙය්‍යාපරියන්‌තො විහාරපරියන්‌තො සො තස්‌ස පදාතබ්‌බො තෙන ච සො සාදිතබ්‌බො>
    text <න භික්‌ඛවෙ මානත්‌තචාරිකෙන භික්‌ඛුනා පකතත්‌තෙන භික්‌ඛුනා පුරෙසමණෙන වා පච්‌ඡාසමණෙන වා කුලානි උපසඞ්‌කමිතබ්‌බානි න ආරඤ්‌ඤිකඞ්‌ගං සමාදාතබ්‌බං න පිණ්‌ඩපාතිකඞ්‌ගං සමාදාතබ්‌බං න ච තප්‌පච්‌චයා පිණ්‌ඩපාතො නීහරාපෙතබ්‌බො මා මං ජානිංසූති>
    text <මානත්‌තචාරිකෙන භික්‌ඛවෙ භික්‌ඛුනා ආගන්‌තුකෙන ආරොචෙතබ්‌බං ආගන්‌තුකස්‌ස ආරොචෙතබ්‌බං උපොසථෙ ආරොචෙතබ්‌බං පවාරණාය ආරොචෙතබ්‌බං දෙවසිකං ආරොචෙතබ්‌බං සචෙ ගිලානො හොති දූතෙනපි ආරොචෙතබ්‌බං>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො ගන්‌තබ්‌බො අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා අභික්‌ඛුකො අනාවාසො ගන්‌තබ්‌බො අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා අනාවාසා අභික්‌ඛුකො ආවාසො ගන්‌තබ්‌බො…පෙ … අභික්‌ඛුකො අනාවාසො ගන්‌තබ්‌බො…පෙ … අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා වා අනාවාසා වා අභික්‌ඛුකො ආවාසො ගන්‌තබ්‌බො…පෙ … අභික්‌ඛුකො අනාවාසො ගන්‌තබ්‌බො…පෙ … අභික්‌ඛුකො ආවාසො වා අනාවාසො වා ගන්‌තබ්‌බො අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <න භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො ගන්‌තබ්‌බො…පෙ … සභික්‌ඛුකො අනාවාසො ගන්‌තබ්‌බො…පෙ … සභික්‌ඛුකො ආවාසො වා අනාවාසො වා ගන්‌තබ්‌බො යත්‌ථස්‌සු භික්‌ඛූ නානාසංවාසකා අඤ්‌ඤත්‍ර සඞ්‌ඝෙන අඤ්‌ඤත්‍ර අන්‌තරායා>
    text <ගන්‌තබ්‌බො භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා අනාවාසා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <ගන්‌තබ්‌බො භික්‌ඛවෙ මානත්‌තචාරිකෙන භික්‌ඛුනා සභික්‌ඛුකා ආවාසා වා අනාවාසා වා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <න භික්‌ඛවෙ මානත්‌තචාරිකෙන භික්‌ඛුනා පකතත්‌තෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං පකතත්‌තං භික්‌ඛුං දිස්‌වා ආසනා වුට්‌ඨාතබ්‌බං පකතත්‌තො භික්‌ඛු ආසනෙන නිමන්‌තෙතබ්‌බො න පකතත්‌තෙන භික්‌ඛුනා සද්‌ධිං එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <න භික්‌ඛවෙ මානත්‌තචාරිකෙන භික්‌ඛුනා පාරිවාසිකෙන භික්‌ඛුනා සද්‌ධිං…පෙ … මූලායපටිකස්‌සනාරහෙන භික්‌ඛුනා සද්‌ධිං…පෙ … මානත්‌තාරහෙන භික්‌ඛුනා සද්‌ධිං…පෙ … මානත්‌තචාරිකෙන වුඩ්‌ඪතරෙන භික්‌ඛුනා සද්‌ධිං…පෙ … අබ්‌භානාරහෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං න එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <මානත්‌තචාරිකචතුත්‌ථො චෙ භික්‌ඛවෙ පරිවාසං දදෙය්‍ය මූලාය පටිකස්‌සෙය්‍ය මානත්‌තං දදෙය්‍ය තංවීසො අබ්‌භෙය්‍ය අකම්‌මං න ච කරණීයන්‌ති>
    text <92>, <අථ ඛො ආයස්‌මා උපාලි යෙන භගවා තෙනුපසඞ්‌කමි උපසඞ්‌කමිත්‌වා භගවන්‌තං අභිවාදෙත්‌වා එකමන්‌තං නිසීදි එකමන්‌තං නිසින්‌නො ඛො ආයස්‌මා උපාලි භගවන්‌තං එතදවොච කති නු ඛො භන්‌තෙ මානත්‌තචාරිකස්‌ස භික්‌ඛුනො රත්‌තිච්‌ඡෙදාති චත්‌තාරො ඛො උපාලි මානත්‌තචාරිකස්‌ස භික්‌ඛුනො රත්‌තිච්‌ඡෙදා සහවාසො විප්‌පවාසො අනාරොචනා ඌනෙ ගණෙ චරණං ඉමෙ ඛො උපාලි චත්‌තාරො මානත්‌තචාරිකස්‌ස භික්‌ඛුනො රත්‌තිච්‌ඡෙදාති>
    text <93>, <තෙන ඛො පන සමයෙන සාවත්‌ථියං මහාභික්‌ඛුසඞ්‌ඝො සන්‌නිපතිතො හොති න සක්‌කොන්‌ති මානත්‌තචාරිකා භික්‌ඛූ මානත්‌තං සොධෙතුං භගවතො එතමත්‌ථං ආරොචෙසුං අනුජානාමි භික්‌ඛවෙ මානත්‌තං නික්‌ඛිපිතුං එවඤ්‌ච පන භික්‌ඛවෙ නික්‌ඛිපිතබ්‌බං තෙන මානත්‌තචාරිකෙන භික්‌ඛුනා එකං භික්‌ඛුං උපසඞ්‌කමිත්‌වා එකංසං උත්‌තරාසඞ්‌ගං කරිත්‌වා උක්‌කුටිකං නිසීදිත්‌වා අඤ්‌ජලිං පග්‌ගහෙත්‌වා එවමස්‌ස වචනීයො මානත්‌තං නික්‌ඛිපාමීති නික්‌ඛිත්‌තං හොති මානත්‌තං වත්‌තං නික්‌ඛිපාමීති නික්‌ඛිත්‌තං හොති මානත්‌තන්‌ති>
    text <94>, <තෙන ඛො පන සමයෙන සාවත්‌ථියා භික්‌ඛූ තහං තහං පක්‌කමිංසු සක්‌කොන්‌ති මානත්‌තචාරිකා භික්‌ඛූ මානත්‌තං සොධෙතුං භගවතො එතමත්‌ථං ආරොචෙසුං අනුජානාමි භික්‌ඛවෙ මානත්‌තං සමාදියිතුං එවඤ්‌ච පන භික්‌ඛවෙ සමාදියිතබ්‌බං තෙන මානත්‌තචාරිකෙන භික්‌ඛුනා එකං භික්‌ඛුං උපසඞ්‌කමිත්‌වා එකංසං උත්‌තරාසඞ්‌ගං කරිත්‌වා උක්‌කුටිකං නිසීදිත්‌වා අඤ්‌ජලිං පග්‌ගහෙත්‌වා එවමස්‌ස වචනීයො මානත්‌තං සමාදියාමීති සමාදින්‌නං හොති මානත්‌තං වත්‌තං සමාදියාමීති සමාදින්‌නං හොති මානත්‌තන්‌ති>
    stand <මානත්‌තචාරිකවත්‌තං නිට්‌ඨිතං>
  text <අබ්‌භානාරහවත්‌තං>
    text <95>, <තෙන ඛො පන සමයෙන අබ්‌භානාරහා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං යෙ තෙ භික්‌ඛූ අප්‌පිච්‌ඡා…පෙ … තෙ උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අබ්‌භානාරහා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මන්‌ති අථ ඛො තෙ භික්‌ඛූ භගවතො එතමත්‌ථං ආරොචෙසුං>
    text <අථ ඛො භගවා එතස්‌මිං නිදානෙ එතස්‌මිං පකරණෙ භික්‌ඛුසඞ්‌ඝං සන්‌නිපාතාපෙත්‌වා භික්‌ඛූ පටිපුච්‌ඡි සච්‌චං කිර භික්‌ඛවෙ අබ්‌භානාරහා භික්‌ඛූ සාදියන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මන්‌ති සච්‌චං භගවාති විගරහි බුද්‌ධො භගවා අනනුච්‌ඡවිකං…පෙ … කථඤ්‌හි නාම භික්‌ඛවෙ අබ්‌භානාරහා භික්‌ඛූ සාදියිස්‌සන්‌ති පකතත්‌තානං භික්‌ඛූනං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං නෙතං භික්‌ඛවෙ අප්‌පසන්‌නානං වා පසාදාය…පෙ … විගරහිත්‌වා…පෙ … ධම්‌මිං කථං කත්‌වා භික්‌ඛූ ආමන්‌තෙසි න භික්‌ඛවෙ අබ්‌භානාරහෙන භික්‌ඛුනා සාදිතබ්‌බං පකතත්‌තානං භික්‌ඛූනං අභිවාදනං පච්‌චුපට්‌ඨානං…පෙ … නහානෙ පිට්‌ඨිපරිකම්‌මං යො සාදියෙය්‍ය ආපත්‌ති දුක්‌කටස්‌ස අනුජානාමි භික්‌ඛවෙ අබ්‌භානාරහානං භික්‌ඛූනං මිථු යථාවුඩ්‌ඪං අභිවාදනං පච්‌චුට්‌ඨානං…පෙ … නහානෙ පිට්‌ඨිපරිකම්‌මං අනුජානාමි භික්‌ඛවෙ අබ්‌භානාරහානං භික්‌ඛූනං පඤ්‌ච යථාවුඩ්‌ඪං උපොසථං පවාරණං වස්‌සිකසාටිකං ඔණොජනං භත්‌තං තෙන හි භික්‌ඛවෙ අබ්‌භානාරහානං භික්‌ඛූනං වත්‌තං පඤ්‌ඤාපෙස්‌සාමි යථා අබ්‌භානාරහෙහි භික්‌ඛූහි වත්‌තිතබ්‌බං>
    text <96>, <අබ්‌භානාරහෙන භික්‌ඛවෙ භික්‌ඛුනා සම්‌මා වත්‌තිතබ්‌බං තත්‍රායං සම්‌මාවත්‌තනා>
    text <න උපසම්‌පාදෙතබ්‌බං…පෙ … යථා හෙට්‌ඨා තථා විත්‌ථාරෙතබ්‌බං න භික්‌ඛූහි සම්‌පයොජෙතබ්‌බං>
    text <න භික්‌ඛවෙ අබ්‌භානාරහෙන භික්‌ඛුනා පකතත්‌තස්‌ස භික්‌ඛුනො පුරතො ගන්‌තබ්‌බං න පුරතො නිසීදිතබ්‌බං යො හොති සඞ්‌ඝස්‌ස ආසනපරියන්‌තො සෙය්‍යාපරියන්‌තො විහාරපරියන්‌තො සො තස්‌ස පදාතබ්‌බො තෙන ච සො සාදිතබ්‌බො>
    text <න භික්‌ඛවෙ අබ්‌භානාරහෙන භික්‌ඛුනා පකතත්‌තෙන භික්‌ඛුනා පුරෙසමණෙන වා පච්‌ඡාසමණෙන වා කුලානි උපසඞ්‌කමිතබ්‌බානි න ආරඤ්‌ඤිකඞ්‌ගං සමාදාතබ්‌බං න පිණ්‌ඩපාතිකඞ්‌ගං සමාදාතබ්‌බං න ච තප්‌පච්‌චයා පිණ්‌ඩපාතො නීහරාපෙතබ්‌බො මා මං ජානිංසූති>
    text <න භික්‌ඛවෙ අබ්‌භානාරහෙන භික්‌ඛුනා සභික්‌ඛුකා ආවාසා අභික්‌ඛුකො ආවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා>
    text <න භික්‌ඛවෙ අබ්‌භානාරහෙන භික්‌ඛුනා සභික්‌ඛුකා ආවාසා අභික්‌ඛුකො අනාවාසො ගන්‌තබ්‌බො අඤ්‌ඤත්‍ර පකතත්‌තෙන අඤ්‌ඤත්‍ර අන්‌තරායා…පෙ … යථා හෙට්‌ඨා තථා විත්‌ථාරෙතබ්‌බා>
    text <ගන්‌තබ්‌බො භික්‌ඛවෙ අබ්‌භානාරහෙන භික්‌ඛුනා සභික්‌ඛුකා ආවාසා…පෙ … අනාවාසා…පෙ … ආවාසා වා අනාවාසා වා සභික්‌ඛුකො ආවාසො…පෙ … සභික්‌ඛුකො අනාවාසො…පෙ … සභික්‌ඛුකො ආවාසො වා අනාවාසො වා යත්‌ථස්‌සු භික්‌ඛූ සමානසංවාසකා යං ජඤ්‌ඤා සක්‌කොමි අජ්‌ජෙව ගන්‌තුන්‌ති>
    text <න භික්‌ඛවෙ අබ්‌භානාරහෙන භික්‌ඛුනා පකතත්‌තෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං පකතත්‌තං භික්‌ඛුං දිස්‌වා ආසනා වුට්‌ඨාතබ්‌බං පකතත්‌තො භික්‌ඛු ආසනෙන නිමන්‌තෙතබ්‌බො න පකතත්‌තෙන භික්‌ඛුනා සද්‌ධිං එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <න භික්‌ඛවෙ අබ්‌භානාරහෙන භික්‌ඛුනා පාරිවාසිකෙන භික්‌ඛුනා සද්‌ධිං…පෙ … මූලායපටිකස්‌සනාරහෙන භික්‌ඛුනා සද්‌ධිං…පෙ … මානත්‌තාරහෙන භික්‌ඛුනා සද්‌ධිං…පෙ … මානත්‌තචාරිකෙන භික්‌ඛුනා සද්‌ධිං…පෙ … අබ්‌භානාරහෙන වුඩ්‌ඪතරෙන භික්‌ඛුනා සද්‌ධිං එකච්‌ඡන්‌නෙ ආවාසෙ වත්‌ථබ්‌බං න එකච්‌ඡන්‌නෙ අනාවාසෙ වත්‌ථබ්‌බං න එකච්‌ඡන්‌නෙ ආවාසෙ වා අනාවාසෙ වා වත්‌ථබ්‌බං න එකාසනෙ නිසීදිතබ්‌බං න නීචෙ ආසනෙ නිසින්‌නෙ උච්‌චෙ ආසනෙ නිසීදිතබ්‌බං න ඡමායං නිසින්‌නෙ ආසනෙ නිසීදිතබ්‌බං න එකචඞ්‌කමෙ චඞ්‌කමිතබ්‌බං න නීචෙ චඞ්‌කමෙ චඞ්‌කමන්‌තෙ උච්‌චෙ චඞ්‌කමෙ චඞ්‌කමිතබ්‌බං න ඡමායං චඞ්‌කමන්‌තෙ චඞ්‌කමෙ චඞ්‌කමිතබ්‌බං>
    text <අබ්‌භානාරහචතුත්‌ථො චෙ භික්‌ඛවෙ පරිවාසං දදෙය්‍ය මූලාය පටිකස්‌සෙය්‍ය මානත්‌තං දදෙය්‍ය තංවීසො අබ්‌භෙය්‍ය අකම්‌මං න ච කරණීයන්‌ති>
    stand <අබ්‌භානාරහවත්‌තං නිට්‌ඨිතං>
    stand <පාරිවාසිකක්‌ඛන්‌ධකො දුතියො>
    stand <ඉමම්‌හි ඛන්‌ධකෙ වත්‌ථූ පඤ්‌ච>
    stand <තස්‌සුද්‌දානං>
    block
      text <පාරිවාසිකා සාදෙන්‌ති පකතත්‌තාන භික්‌ඛුනං>
      text <අභිවාදනං පච්‌චුට්‌ඨානං අඤ්‌ජලිඤ්‌ච සාමීචියං>
      text <ආසනං සෙය්‍යාභිහාරං පාදො පීඨං කථලිකං>
      text <පත්‌තං නහානෙ පරිකම්‌මං උජ්‌ඣායන්‌ති ච පෙසලා>
      text <දුක්‌කටං සාදියන්‌තස්‌ස මිථු පඤ්‌ච යථාවුඩ්‌ඪං>
      text <උපොසථං පවාරණං වස්‌සිකොණොජභොජනං>
      text <සම්‌මා ච වත්‌තනා තත්‌ථ පකතත්‌තස්‌ස ගච්‌ඡන්‌තං>
      text <යො ච හොති පරියන්‌තො පුරෙ පච්‌ඡා තථෙව ච>
      text <ආරඤ්‌ඤපිණ්‌ඩනීහාරො ආගන්‌තුකෙ උපොසථෙ>
      text <පවාරණාය දූතෙන ගන්‌තබ්‌බො ච සභික්‌ඛුකො>
      text <එකච්‌ඡන්‌නෙ ච වුට්‌ඨානං තථෙව ච නිමන්‌තයෙ>
      text <ආසනෙ නීචෙ චඞ්‌කමෙ ඡමායං චඞ්‌කමෙන ච>
      text <වුඩ්‌ඪතරෙන අකම්‌මං රත්‌තිච්‌ඡෙදා ච සොධනා>
      text <නික්‌ඛිපනං සමාදානං වත්‌තංව පාරිවාසිකෙ>
      text <මූලාය මානත්‌තාරහා තථා මානත්‌තචාරිකා>
      text <අබ්‌භානාරහෙ නයො චාපි සම්‌භෙදං නයතො පුන>
      text <පාරිවාසිකෙසු තයො චතු මානත්‌තචාරිකෙ>
      text <න සමෙන්‌ති රත්‌තිච්‌ඡෙදෙසු මානත්‌තෙසු ච දෙවසි>
      text <ද්‌වෙ කම්‌මා සදිසා සෙසා තයො කම්‌මා සමාසමාති>
    stand <පාරිවාසිකක්‌ඛන්‌ධකං නිට්‌ඨිතං>
