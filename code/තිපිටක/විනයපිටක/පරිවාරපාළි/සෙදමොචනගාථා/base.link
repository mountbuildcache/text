text <සෙදමොචනගාථා>
  text <අවිප්‌පවාසපඤ්‌හා>
    text <479>
      text <අසංවාසො භික්‌ඛූහි ච භික්‌ඛුනීහි ච>
      text <සම්‌භොගො එකච්‌චො තහිං න ලබ්‌භති>
      text <අවිප්‌පවාසෙන අනාපත්‌ති>
      text <පඤ්‌හා මෙසා කුසලෙහි චින්‌තිතා>
      text <අවිස්‌සජ්‌ජියං අවෙභඞ්‌ගියං>
      text <පඤ්‌ච වුත්‌තා මහෙසිනා>
      text <විස්‌සජ්‌ජන්‌තස්‌ස පරිභුඤ්‌ජන්‌තස්‌ස අනාපත්‌ති>
      text <පඤ්‌හා මෙසා කුසලෙහි චින්‌තිතා>
      text <දස පුග්‌ගලෙ න වදාමි එකාදස විවජ්‌ජිය>
      text <වුඩ්‌ඪං වන්‌දන්‌තස්‌ස ආපත්‌ති පඤ්‌හා මෙසා කුසලෙහි චින්‌තිතා>
      text <න උක්‌ඛිත්‌තකො න ච පන පාරිවාසිකො>
      text <න සඞ්‌ඝභින්‌නො න ච පන පක්‌ඛසඞ්‌කන්‌තො>
      text <සමානසංවාසකභූමියා ඨිතො>
      text <කථං නු සික්‌ඛාය අසාධාරණො සියා>
      text <පඤ්‌හා මෙසා කුසලෙහි චින්‌තිතා>
      text <උපෙති ධම්‌මං පරිපුච්‌ඡමානො කුසලං අත්‌ථූපසඤ්‌හිතං>
      text <න ජීවති න මතො න නිබ්‌බුතො තං පුග්‌ගලං කතමං වදන්‌ති බුද්‌ධා>
      text <පඤ්‌හා මෙසා කුසලෙහි චින්‌තිතා>
      text <උබ්‌භක්‌ඛකෙ න වදාමි අධො නාභිං විවජ්‌ජිය>
      text <මෙථුනධම්‌මපච්‌චයා කථං පාරාජිකො සියා>
      text <පඤ්‌හා මෙසා කුසලෙහි චින්‌තිතා>
      text <භික්‌ඛු සඤ්‌ඤාචිකාය කුටිං කරොති>
      text <අදෙසිතවත්‌ථුකං පමාණාතික්‌කන්‌තං>
      text <සාරම්‌භං අපරික්‌කමනං අනාපත්‌ති>
      text <පඤ්‌හා මෙසා කුසලෙහි චින්‌තිතා>
      text <භික්‌ඛු සඤ්‌ඤාචිකාය කුටිං කරොති>
      text <දෙසිතවත්‌ථුකං පමාණිකං>
      text <අනාරම්‌භං සපරික්‌කමනං ආපත්‌ති>
      text <පඤ්‌හා මෙසා කුසලෙහි චින්‌තිතා>
      text <න කායිකං කිඤ්‌චි පයොගමාචරෙ>
      text <න චාපි වාචාය පරෙ භණෙය්‍ය>
      text <ආපජ්‌ජෙය්‍ය ගරුකං ඡෙජ්‌ජවත්‌ථුං>
      text <පඤ්‌හා මෙසා කුසලෙහි චින්‌තිතා>
      text <න කායිකං වාචසිකඤ්‌ච කිඤ්‌චි>
      text <මනසාපි සන්‌තො න කරෙය්‍ය පාපං>
      text <සො නාසිතො කින්‌ති සුනාසිතො භවෙ>
      text <පඤ්‌හා මෙසා කුසලෙහි චින්‌තිතා>
      text <අනාලපන්‌තො මනුජෙන කෙනචි>
      text <වාචාගිරං නො ච පරෙ භණෙය්‍ය>
      text <ආපජ්‌ජෙය්‍ය වාචසිකං න කායිකං>
      text <පඤ්‌හා මෙසා කුසලෙහි චින්‌තිතා>
      text <සික්‌ඛාපදා බුද්‌ධවරෙන වණ්‌ණිතා>
      text <සඞ්‌ඝාදිසෙසා චතුරො භවෙය්‍යුං>
      text <ආපජ්‌ජෙය්‍ය එකපයොගෙන සබ්‌බෙ>
      text <පඤ්‌හා මෙසා කුසලෙහි චින්‌තිතා>
      text <උභො එකතො උපසම්‌පන්‌නා>
      text <උභින්‌නං හත්‌ථතො චීවරං පටිග්‌ගණ්‌හෙය්‍ය>
      text <සියා ආපත්‌තියො නානා>
      text <පඤ්‌හා මෙසා කුසලෙහි චින්‌තිතා>
      text <චතුරො ජනා සංවිධාය>
      text <ගරුභණ්‌ඩං අවාහරුං>
      text <තයො පාරාජිකා එකො න පාරාජිකො>
      text <පඤ්‌හා මෙසා කුසලෙහි චින්‌තිතා>
  text <පාරාජිකාදිපඤ්‌හා>
    text <480>
      text <ඉත්‌ථී ච අබ්‌භන්‌තරෙ සියා>
      text <භික්‌ඛු ච බහිද්‌ධා සියා>
      text <ඡිද්‌දං තස්‌මිං ඝරෙ නත්‌ථි>
      text <මෙථුනධම්‌මපච්‌චයා>
      text <කථං පාරාජිකො සියා>
      text <පඤ්‌හා මෙසා කුසලෙහි චින්‌තිතා>
      text <තෙලං මධුං ඵාණිතඤ්‌චාපි සප්‌පිං>
      text <සාමං ගහෙත්‌වාන නික්‌ඛිපෙය්‍ය>
      text <අවීතිවත්‌තෙ සත්‌තාහෙ>
      text <සති පච්‌චයෙ පරිභුඤ්‌ජන්‌තස්‌ස ආපත්‌ති>
      text <පඤ්‌හා මෙසා කුසලෙහි චින්‌තිතා>
      text <නිස්‌සග්‌ගියෙන ආපත්‌ති>
      text <සුද්‌ධකෙන පාචිත්‌තියං>
      text <ආපජ්‌ජන්‌තස්‌ස එකතො>
      text <පඤ්‌හා මෙසා කුසලෙහි චින්‌තිතා>
      text <භික්‌ඛූ සියා වීසතියා සමාගතා>
      text <කම්‌මං කරෙය්‍යුං සමග්‌ගසඤ්‌ඤිනො>
      text <භික්‌ඛු සියා ද්‌වාදසයොජනෙ ඨිතො>
      text <කම්‌මඤ්‌ච තං කුප්‌පෙය්‍ය වග්‌ගපච්‌චයා>
      text <පඤ්‌හා මෙසා කුසලෙහි චින්‌තිතා>
      text <පදවීතිහාරමත්‌තෙන වාචාය භණිතෙන ච>
      text <සබ්‌බානි ගරුකානි සප්‌පටිකම්‌මානි>
      text <චතුසට්‌ඨි ආපත්‌තියො ආපජ්‌ජෙය්‍ය එකතො>
      text <පඤ්‌හා මෙසා කුසලෙහි චින්‌තිතා>
      text <නිවත්‌ථො අන්‌තරවාසකෙන>
      text <දිගුණං සඞ්‌ඝාටිං පාරුතො>
      text <සබ්‌බානි තානි නිස්‌සග්‌ගියානි හොන්‌ති>
      text <පඤ්‌හා මෙසා කුසලෙහි චින්‌තිතා>
      text <න චාපි ඤත්‌ති න ච පන කම්‌මවාචා>
      text <න චෙහි භික්‌ඛූති ජිනො අවොච>
      text <සරණගමනම්‌පි න තස්‌ස අත්‌ථි>
      text <උපසම්‌පදා චස්‌ස අකුප්‌පා>
      text <පඤ්‌හා මෙසා කුසලෙහි චින්‌තිතා>
      text <ඉත්‌ථිං හනෙ න මාතරං පුරිසඤ්‌ච න පිතරං හනෙ>
      text <හනෙය්‍ය අනරියං මන්‌දො තෙන චානන්‌තරං ඵුසෙ>
      text <පඤ්‌හා මෙසා කුසලෙහි චින්‌තිතා>
      text <ඉත්‌ථිං හනෙ ච මාතරං පුරිසඤ්‌ච පිතරං හනෙ>
      text <මාතරං පිතරං හන්‌ත්‌වා න තෙනානන්‌තරං ඵුසෙ>
      text <පඤ්‌හා මෙසා කුසලෙහි චින්‌තිතා>
      text <අචොදයිත්‌වා අස්‌සාරයිත්‌වා>
      text <අසම්‌මුඛීභූතස්‌ස කරෙය්‍ය කම්‌මං>
      text <කතඤ්‌ච කම්‌මං සුකතං භවෙය්‍ය>
      text <කාරකො ච සඞ්‌ඝො අනාපත්‌තිකො සියා>
      text <පඤ්‌හා මෙසා කුසලෙහි චින්‌තිතා>
      text <චොදයිත්‌වා සාරයිත්‌වා>
      text <සම්‌මුඛීභූතස්‌ස කරෙය්‍ය කම්‌මං>
      text <කතඤ්‌ච කම්‌මං අකතං භවෙය්‍ය>
      text <කාරකො ච සඞ්‌ඝො සාපත්‌තිකො සියා>
      text <පඤ්‌හා මෙසා කුසලෙහි චින්‌තිතා>
      text <ඡින්‌දන්‌තස්‌ස ආපත්‌ති ඡින්‌දන්‌තස්‌ස අනාපත්‌ති>
      text <ඡාදෙන්‌තස්‌ස ආපත්‌ති ඡාදෙන්‌තස්‌ස අනාපත්‌ති>
      text <පඤ්‌හා මෙසා කුසලෙහි චින්‌තිතා>
      text <සච්‌චං භණන්‌තො ගරුකං මුසා ච ලහු භාසතො>
      text <මුසා භණන්‌තො ගරුකං සච්‌චඤ්‌ච ලහු භාසතො>
      text <පඤ්‌හා මෙසා කුසලෙහි චින්‌තිතා>
  text <පාචිත්‌තියාදිපඤ්‌හා>
    text <481>
      text <අධිට්‌ඨිතං රජනාය රත්‌තං>
      text <කප්‌පකතම්‌පි සන්‌තං>
      text <පරිභුඤ්‌ජන්‌තස්‌ස ආපත්‌ති>
      text <පඤ්‌හා මෙසා කුසලෙහි චින්‌තිතා>
      text <අත්‌ථඞ්‌ගතෙ සූරියෙ භික්‌ඛු මංසානි ඛාදති>
      text <න උම්‌මත්‌තකො න ච පන ඛිත්‌තචිත්‌තො>
      text <න චාපි සො වෙදනාට්‌ටො භවෙය්‍ය>
      text <න චස්‌ස හොති ආපත්‌ති>
      text <සො ච ධම්‌මො සුගතෙන දෙසිතො>
      text <පඤ්‌හා මෙසා කුසලෙහි චින්‌තිතා>
      text <න රත්‌තචිත්‌තො න ච පන ථෙය්‍යචිත්‌තො>
      text <න චාපි සො පරං මරණාය චෙතයි>
      text <සලාකං දෙන්‌තස්‌ස හොති ඡෙජ්‌ජං>
      text <පටිග්‌ගණ්‌හන්‌තස්‌ස ථුල්‌ලච්‌චයං>
      text <පඤ්‌හා මෙසා කුසලෙහි චින්‌තිතා>
      text <න චාපි ආරඤ්‌ඤකං සාසඞ්‌කසම්‌මතං>
      text <න චාපි සඞ්‌ඝෙන සම්‌මුති දින්‌නා>
      text <න චස්‌ස කථිනං අත්‌ථතං තත්‌ථෙව>
      text <චීවරං නික්‌ඛිපිත්‌වා ගච්‌ඡෙය්‍ය අඩ්‌ඪයොජනං>
      text <තත්‌ථෙව අරුණං උග්‌ගච්‌ඡන්‌තස්‌ස අනාපත්‌ති>
      text <පඤ්‌හා මෙසා කුසලෙහි චින්‌තිතා>
      text <කායිකානි න වාචසිකානි>
      text <සබ්‌බානි නානාවත්‌ථුකානි>
      text <අපුබ්‌බං අචරිමං ආපජ්‌ජෙය්‍ය එකතො>
      text <පඤ්‌හා මෙසා කුසලෙහි චින්‌තිතා>
      text <වාචසිකානි න කායිකානි>
      text <සබ්‌බානි නානාවත්‌ථුකානි>
      text <අපුබ්‌බං අචරිමං ආපජ්‌ජෙය්‍ය එකතො>
      text <පඤ්‌හා මෙසා කුසලෙහි චින්‌තිතා>
      text <තිස්‌සිත්‌ථියො මෙථුනං තං න සෙවෙ>
      text <තයො පුරිසෙ තයො අනරියපණ්‌ඩකෙ>
      text <න චාචරෙ මෙථුනං බ්‍යඤ්‌ජනස්‌මිං>
      text <ඡෙජ්‌ජං සියා මෙථුනධම්‌මපච්‌චයා>
      text <පඤ්‌හා මෙසා කුසලෙහි චින්‌තිතා>
      text <මාතරං චීවරං යාචෙ නො ච සඞ්‌ඝෙ පරිණතං>
      text <කෙනස්‌ස හොති ආපත්‌ති අනාපත්‌ති ච ඤාතකෙ>
      text <පඤ්‌හා මෙසා කුසලෙහි චින්‌තිතා>
      text <කුද්‌ධො ආරාධකො හොති කුද්‌ධො හොති ගරහියො>
      text <අථ කො නාම සො ධම්‌මො යෙන කුද්‌ධො පසංසියො>
      text <පඤ්‌හා මෙසා කුසලෙහි චින්‌තිතා>
      text <තුට්‌ඨො ආරාධකො හොති තුට්‌ඨො හොති ගරහියො>
      text <අථ කො නාම සො ධම්‌මො යෙන තුට්‌ඨො ගරහියො>
      text <පඤ්‌හා මෙසා කුසලෙහි චින්‌තිතා>
      text <සඞ්‌ඝාදිසෙසං ථුල්‌ලච්‌චයං>
      text <පාචිත්‌තියං පාටිදෙසනීයං>
      text <දුක්‌කටං ආපජ්‌ජෙය්‍ය එකතො>
      text <පඤ්‌හා මෙසා කුසලෙහි චින්‌තිතා>
      text <උභො පරිපුණ්‌ණවීසතිවස්‌සා>
      text <උභින්‌නං එකුපජ්‌ඣායො>
      text <එකාචරියො එකා කම්‌මවාචා>
      text <එකො උපසම්‌පන්‌නො එකො අනුපසම්‌පන්‌නො>
      text <පඤ්‌හා මෙසා කුසලෙහි චින්‌තිතා>
      text <අකප්‌පකතං නාපි රජනාය රත්‌තං>
      text <තෙන නිවත්‌ථො යෙන කාමං වජෙය්‍ය>
      text <න චස්‌ස හොති ආපත්‌ති>
      text <සො ච ධම්‌මො සුගතෙන දෙසිතො>
      text <පඤ්‌හා මෙසා කුසලෙහි චින්‌තිතා>
      text <න දෙති න පටිග්‌ගණ්‌හාති පටිග්‌ගහො තෙන න විජ්‌ජති>
      text <ආපජ්‌ජති ගරුකං න ලහුකං තඤ්‌ච පරිභොගපච්‌චයා>
      text <පඤ්‌හා මෙසා කුසලෙහි චින්‌තිතා>
      text <න දෙති න පටිග්‌ගණ්‌හාති පටිග්‌ගහො තෙන න විජ්‌ජති>
      text <ආපජ්‌ජති ලහුකං න ගරුකං තඤ්‌ච පරිභොගපච්‌චයා>
      text <පඤ්‌හා මෙසා කුසලෙහි චින්‌තිතා>
      text <ආපජ්‌ජති ගරුකං සාවසෙසං>
      text <ඡාදෙති අනාදරියං පටිච්‌ච>
      text <න භික්‌ඛුනී නො ච ඵුසෙය්‍ය වජ්‌ජං>
      text <පඤ්‌හා මෙසා කුසලෙහි චින්‌තිතා>
      text <අසංවාසො අවිස්‌සජ්‌ජි දස ච අනුක්‌ඛිත්‌තකො>
      text <උපෙති ධම්‌මං උබ්‌භක්‌ඛකං තතො සඤ්‌ඤාචිකා ච ද්‌වෙ>
      text <න කායිකඤ්‌ච ගරුකං න කායිකං න වාචසිකං>
      text <අනාලපන්‌තො සික්‌ඛා ච උභො ච චතුරො ජනා>
      text <ඉත්‌ථී තෙලඤ්‌ච නිස්‌සග්‌ගි භික්‌ඛු ච පදවීතියො>
      text <නිවත්‌ථො ච න ච ඤත්‌ති න මාතරං පිතරං හනෙ>
      text <අචොදයිත්‌වා චොදයිත්‌වා ඡින්‌දන්‌තං සච්‌චමෙව ච>
      text <අධිට්‌ඨිතඤ්‌චත්‌ථඞ්‌ගතෙ න රත්‌තං න චාරඤ්‌ඤකං>
      text <කායිකා වාචසිකා ච තිස්‌සිත්‌ථී චාපි මාතරං>
      text <කුද්‌ධො ආරාධකො තුට්‌ඨො සඞ්‌ඝාදිසෙසා ච උභො>
      text <අකප්‌පකතං න දෙති න දෙතාපජ්‌ජතී ගරුං>
      text <සෙදමොචනිකා ගාථා පඤ්‌හා විඤ්‌ඤූහි විභාවිතාති>
    stand <සෙදමොචනගාථා නිට්‌ඨිතා>
    stand <තස්‌සුද්‌දානං>
