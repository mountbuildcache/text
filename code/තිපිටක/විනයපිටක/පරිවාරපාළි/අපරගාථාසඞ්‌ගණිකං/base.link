text <අපරගාථාසඞ්‌ගණිකං>
  text <චොදනාදිපුච්‌ඡාවිස්‌සජ්‌ජනා>
    text <359>
      text <චොදනා කිමත්‌ථාය සාරණා කිස්‌ස කාරණා>
      text <සඞ්‌ඝො කිමත්‌ථාය මතිකම්‌මං පන කිස්‌ස කාරණා>
      text <චොදනා සාරණත්‌ථාය නිග්‌ගහත්‌ථාය සාරණා>
      text <සඞ්‌ඝො පරිග්‌ගහත්‌ථාය මතිකම්‌මං පන පාටියෙක්‌කං>
      text <මා ඛො තුරිතො අභණි මා ඛො චණ්‌ඩිකතො භණි>
      text <මා ඛො පටිඝං ජනයි සචෙ අනුවිජ්‌ජකො තුවං>
      text <මා ඛො සහසා අභණි කථං විග්‌ගාහිකං අනත්‌ථසංහිතං>
      text <සුත්‌තෙ විනයෙ අනුලොමෙ පඤ්‌ඤත්‌තෙ අනුලොමිකෙ>
      text <අනුයොගවත්‌තං නිසාමය කුසලෙන බුද්‌ධිමතා කතං>
      text <සුවුත්‌තං සික්‌ඛාපදානුලොමිකං ගතිං න නාසෙන්‌තො සම්‌පරායිකං>
      text <හිතෙසී අනුයුඤ්‌ජස්‌සු කාලෙනත්‌ථූපසංහිතං>
      text <චුදිතස්‌ස ච චොදකස්‌ස ච>
      text <සහසා වොහාරං මා පධාරෙසි>
      text <චොදකො ආහ ආපන්‌නොති>
      text <චුදිතකො ආහ අනාපන්‌නොති>
      text <උභො අනුක්‌ඛිපන්‌තො පටිඤ්‌ඤානුසන්‌ධිතෙන කාරයෙ>
      text <පටිඤ්‌ඤා ලජ්‌ජීසු කතා අලජ්‌ජීසු එවං න විජ්‌ජති>
      text <බහුම්‌පි අලජ්‌ජී භාසෙය්‍ය වත්‌තානුසන්‌ධිතෙන කාරයෙ>
      text <අලජ්‌ජී කීදිසො හොති පටිඤ්‌ඤා යස්‌ස න රූහති>
      text <එතඤ්‌ච තාහං පුච්‌ඡාමි කීදිසො වුච්‌චති අලජ්‌ජී පුග්‌ගලො>
      text <සඤ්‌චිච්‌ච ආපත්‌තිං ආපජ්‌ජති ආපත්‌තිං පරිගූහති>
      text <අගතිගමනඤ්‌ච ගච්‌ඡති එදිසො වුච්‌චති අලජ්‌ජීපුග්‌ගලො>
      text <සච්‌චං අහම්‌පි ජානාමි එදිසො වුච්‌චති අලජ්‌ජීපුග්‌ගලො>
      text <අඤ්‌ඤඤ්‌ච තාහං පුච්‌ඡාමි කීදිසො වුච්‌චති ලජ්‌ජීපුග්‌ගලො>
      text <සඤ්‌චිච්‌ච ආපත්‌තිං නාපජ්‌ජති ආපත්‌තිං න පරිගූහති>
      text <අගතිගමනං න ගච්‌ඡති එදිසො වුච්‌චති ලජ්‌ජීපුග්‌ගලො>
      text <සච්‌චං අහම්‌පි ජානාමි එදිසො වුච්‌චති ලජ්‌ජීපුග්‌ගලො>
      text <අඤ්‌ඤඤ්‌ච තාහං පුච්‌ඡාමි කීදිසො වුච්‌චති අධම්‌මචොදකො>
      text <අකාලෙ චොදෙති අභූතෙන>
      text <ඵරුසෙන අනත්‌ථසංහිතෙන>
      text <දොසන්‌තරො චොදෙති නො මෙත්‌තාචිත්‌තො>
      text <එදිසො වුච්‌චති අධම්‌මචොදකො>
      text <සච්‌චං අහම්‌පි ජානාමි එදිසො වුච්‌චති අධම්‌මචොදකො>
      text <අඤ්‌ඤඤ්‌ච තාහං පුච්‌ඡාමි කීදිසො වුච්‌චති ධම්‌මචොදකො>
      text <කාලෙන චොදෙති භූතෙන සණ්‌හෙන අත්‌ථසංහිතෙන>
      text <මෙත්‌තාචිත්‌තො චොදෙති නො දොසන්‌තරො>
      text <එදිසො වුච්‌චති ධම්‌මචොදකො>
      text <සච්‌චං අහම්‌පි ජානාමි එදිසො වුච්‌චති ධම්‌මචොදකො>
      text <අඤ්‌ඤඤ්‌ච තාහං පුච්‌ඡාමි කීදිසො වුච්‌චති බාලචොදකො>
      text <පුබ්‌බාපරං න ජානාති පුබ්‌බාපරස්‌ස අකොවිදො>
      text <අනුසන්‌ධිවචනපථං න ජානාති>
      text <අනුසන්‌ධිවචනපථස්‌ස අකොවිදො>
      text <එදිසො වුච්‌චති බාලචොදකො>
      text <සච්‌චං අහම්‌පි ජානාමි එදිසො වුච්‌චති බාලචොදකො>
      text <අඤ්‌ඤඤ්‌ච තාහං පුච්‌ඡාමි කීදිසො වුච්‌චති පණ්‌ඩිතචොදකො>
      text <පුබ්‌බාපරම්‌පි ජානාති පුබ්‌බාපරස්‌ස කොවිදො>
      text <අනුසන්‌ධිවචනපථං ජානාති අනුසන්‌ධිවචනපථස්‌ස කොවිදො>
      text <එදිසො වුච්‌චති පණ්‌ඩිතචොදකො>
      text <සච්‌චං අහම්‌පි ජානාමි එදිසො වුච්‌චති පණ්‌ඩිතචොදකො>
      text <අඤ්‌ඤඤ්‌ච තාහං පුච්‌ඡාමි චොදනා කින්‌ති වුච්‌චති>
      text <සීලවිපත්‌තියා චොදෙති අථො ආචාරදිට්‌ඨියා>
      text <ආජීවෙනපි චොදෙති චොදනා තෙන වුච්‌චතීති>
    stand <අපරං ගාථාසඞ්‌ගණිකං නිට්‌ඨිතං>
