text <නිස්‌සග්‌ගියකණ්‌ඩං භික්‌ඛුනීවිභඞ්‌ගො>
  text <පත්‌තවග්‌ගො>
  text <පඨමසික්‌ඛාපදං>
    stand <ඉමෙ ඛො පනාය්‍යායො තිංස නිස්‌සග්‌ගියා පාචිත්‌තියා>
    stand <ධම්‌මා උද්‌දෙසං ආගච්‌ඡන්‌ති>
    text <733>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන ඡබ්‌බග්‌ගියා භික්‌ඛුනියො බහූ පත්‌තෙ සන්‌නිචයං කරොන්‌ති මනුස්‌සා විහාරචාරිකං ආහිණ්‌ඩන්‌තා පස්‌සිත්‌වා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම භික්‌ඛුනියො බහූ පත්‌තෙ සන්‌නිචයං කරිස්‌සන්‌ති පත්‌තවාණිජ්‌ජං වා භික්‌ඛුනියො කරිස්‌සන්‌ති ආමත්‌තිකාපණං වා පසාරෙස්‌සන්‌තීති අස්‌සොසුං ඛො භික්‌ඛුනියො තෙසං මනුස්‌සානං උජ්‌ඣායන්‌තානං ඛිය්‍යන්‌තානං විපාචෙන්‌තානං යා තා භික්‌ඛුනියො අප්‌පිච්‌ඡා…පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම ඡබ්‌බග්‌ගියා භික්‌ඛුනියො පත්‌තසන්‌නිචයං කරිස්‌සන්‌තීති…පෙ … සච්‌චං කිර භික්‌ඛවෙ ඡබ්‌බග්‌ගියා භික්‌ඛුනියො පත්‌තසන්‌නිචයං කරොන්‌තීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ ඡබ්‌බග්‌ගියා භික්‌ඛුනියො පත්‌තසන්‌නිචයං කරිස්‌සන්‌ති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <734>, <යා පන භික්‌ඛුනී පත්‌තසන්‌නිචයං කරෙය්‍ය නිස්‌සග්‌ගියං පාචිත්‌තියන්‌ති>
    text <735>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <පත්‌තො නාම ද්‌වෙ පත්‌තා අයොපත්‌තො මත්‌තිකාපත්‌තො තයො පත්‌තස්‌ස වණ්‌ණා උක්‌කට්‌ඨො පත්‌තො මජ්‌ඣිමො පත්‌තො ඔමකො පත්‌තො උක්‌කට්‌ඨො නාම පත්‌තො අඩ්‌ඪාළ්‌හකොදනං ගණ්‌හාති චතුභාගං ඛාදනං තදුපියං බ්‍යඤ්‌ජනං මජ්‌ඣිමො නාම පත්‌තො නාළිකොදනං ගණ්‌හාති චතුභාගං ඛාදනං තදුපියං බ්‍යඤ්‌ජනං ඔමකො නාම පත්‌තො පත්‌ථොදනං ගණ්‌හාති චතුභාගං ඛාදනං තදුපියං බ්‍යඤ්‌ජනං තතො උක්‌කට්‌ඨො අපත්‌තො ඔමකො අපත්‌තො>
    text <සන්‌නිචයං කරෙය්‍යාති අනධිට්‌ඨිතො අවිකප්‌පිතො>
    text <නිස්‌සග්‌ගියො හොතීති සහ අරුණුග්‌ගමනා නිස්‌සග්‌ගියො හොති නිස්‌සජ්‌ජිතබ්‌බො සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බො තාය භික්‌ඛුනියා සඞ්‌ඝං උපසඞ්‌කමිත්‌වා එකංසං උත්‌තරාසඞ්‌ගං කරිත්‌වා වුඩ්‌ඪානං භික්‌ඛුනීනං පාදෙ වන්‌දිත්‌වා උක්‌කුටිකං නිසීදිත්‌වා අඤ්‌ජලිං පග්‌ගහෙත්‌වා එවමස්‌ස වචනීයො අයං මෙ අය්‍යෙ පත්‌තො රත්‌තාතික්‌කන්‌තො නිස්‌සග්‌ගියො ඉමාහං සඞ්‌ඝස්‌ස නිස්‌සජ්‌ජාමීති නිස්‌සජ්‌ජිත්‌වා ආපත්‌ති දෙසෙතබ්‌බා බ්‍යත්‌තාය භික්‌ඛුනියා පටිබලාය ආපත්‌ති පටිග්‌ගහෙතබ්‌බා නිස්‌සට්‌ඨපත්‌තො දාතබ්‌බො>
    text <සුණාතු මෙ අය්‍යෙ සඞ්‌ඝො අයං පත්‌තො ඉත්‌ථන්‌නාමාය භික්‌ඛුනියා නිස්‌සග්‌ගියො සඞ්‌ඝස්‌ස නිස්‌සට්‌ඨො යදි සඞ්‌ඝස්‌ස පත්‌තකල්‌ලං සඞ්‌ඝො ඉමං පත්‌තං ඉත්‌ථන්‌නාමාය භික්‌ඛුනියා දදෙය්‍යාති>
    text <තාය භික්‌ඛුනියා සම්‌බහුලා භික්‌ඛුනියො උපසඞ්‌කමිත්‌වා එකංසං උත්‌තරාසඞ්‌ගං කරිත්‌වා වුඩ්‌ඪානං භික්‌ඛුනීනං පාදෙ වන්‌දිත්‌වා උක්‌කුටිකං නිසීදිත්‌වා අඤ්‌ජලිං පග්‌ගහෙත්‌වා එවමස්‌සු වචනීයා අයං මෙ අය්‍යායො පත්‌තො රත්‌තාතික්‌කන්‌තො නිස්‌සග්‌ගියො ඉමාහං අය්‍යානං නිස්‌සජ්‌ජාමීති නිස්‌සජ්‌ජිත්‌වා ආපත්‌ති දෙසෙතබ්‌බා බ්‍යත්‌තාය භික්‌ඛුනියා පටිබලාය ආපත්‌ති පටිග්‌ගහෙතබ්‌බා නිස්‌සට්‌ඨපත්‌තො දාතබ්‌බො>
    text <සුණන්‌තු මෙ අය්‍යායො අයං පත්‌තො ඉත්‌ථන්‌නාමාය භික්‌ඛුනියා නිස්‌සග්‌ගියො අය්‍යානං නිස්‌සට්‌ඨො යදි අය්‍යානං පත්‌තකල්‌ලං අය්‍යායො ඉමං පත්‌තං ඉත්‌ථන්‌නාමාය භික්‌ඛුනියා දදෙය්‍යුන්‌ති>
    text <තාය භික්‌ඛුනියා එකං භික්‌ඛුනිං උපසඞ්‌කමිත්‌වා එකංසං උත්‌තරාසඞ්‌ගං කරිත්‌වා උක්‌කුටිකං නිසීදිත්‌වා අඤ්‌ජලිං පග්‌ගහෙත්‌වා එවමස්‌ස වචනීයා අයං මෙ අය්‍යෙ පත්‌තො රත්‌තාතික්‌කන්‌තො නිස්‌සග්‌ගියො ඉමාහං අය්‍යාය නිස්‌සජ්‌ජාමීති නිස්‌සජ්‌ජිත්‌වා ආපත්‌ති දෙසෙතබ්‌බා තාය භික්‌ඛුනියා ආපත්‌ති පටිග්‌ගහෙතබ්‌බා නිස්‌සට්‌ඨපත්‌තො දාතබ්‌බො ඉමං පත්‌තං අය්‍යාය දම්‌මීති>
    text <736>, <රත්‌තාතික්‌කන්‌තෙ අතික්‌කන්‌තසඤ්‌ඤා නිස්‌සග්‌ගියං පාචිත්‌තියං රත්‌තාතික්‌කන්‌තෙ වෙමතිකා නිස්‌සග්‌ගියං පාචිත්‌තියං රත්‌තාතික්‌කන්‌තෙ අනතික්‌කන්‌තසඤ්‌ඤා නිස්‌සග්‌ගියං පාචිත්‌තියං අනධිට්‌ඨිතෙ අධිට්‌ඨිතසඤ්‌ඤා නිස්‌සග්‌ගියං පාචිත්‌තියං අවිකප්‌පිතෙ විකප්‌පිතසඤ්‌ඤා නිස්‌සග්‌ගියං පාචිත්‌තියං අවිස්‌සජ්‌ජිතෙ විස්‌සජ්‌ජිතසඤ්‌ඤා නිස්‌සග්‌ගියං පාචිත්‌තියං අනට්‌ඨෙ නට්‌ඨසඤ්‌ඤා… අවිනට්‌ඨෙ විනට්‌ඨසඤ්‌ඤා… අභින්‌නෙ භින්‌නසඤ්‌ඤා… අවිලුත්‌තෙ විලුත්‌තසඤ්‌ඤා නිස්‌සග්‌ගියං පාචිත්‌තියං>
    text <නිස්‌සග්‌ගියං පත්‌තං අනිස්‌සජ්‌ජිත්‌වා පරිභුඤ්‌ජති ආපත්‌ති දුක්‌කටස්‌ස රත්‌තානතික්‌කන්‌තෙ අතික්‌කන්‌තසඤ්‌ඤා ආපත්‌ති දුක්‌කටස්‌ස රත්‌තානතික්‌කන්‌තෙ වෙමතිකා ආපත්‌ති දුක්‌කටස්‌ස රත්‌තානතික්‌කන්‌තෙ අනතික්‌කන්‌තසඤ්‌ඤා අනාපත්‌ති>
    text <737>, <අනාපත්‌ති අන්‌තොඅරුණෙ අධිට්‌ඨෙති විකප්‌පෙති විස්‌සජ්‌ජෙති නස්‌සති විනස්‌සති භිජ්‌ජති අච්‌ඡින්‌දිත්‌වා ගණ්‌හන්‌ති විස්‌සාසං ගණ්‌හන්‌ති උම්‌මත්‌තිකාය ආදිකම්‌මිකායාති>
    text <තෙන ඛො පන සමයෙන ඡබ්‌බග්‌ගියා භික්‌ඛුනියො නිස්‌සට්‌ඨපත්‌තං න දෙන්‌ති භගවතො එතමත්‌ථං ආරොචෙසුං න භික්‌ඛවෙ නිස්‌සට්‌ඨපත්‌තො න දාතබ්‌බො යා න දදෙය්‍ය ආපත්‌ති දුක්‌කටස්‌සාති>
    stand <පඨමසික්‌ඛාපදං නිට්‌ඨිතං>
  text <දුතියසික්‌ඛාපදං>
    text <738>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන සම්‌බහුලා භික්‌ඛුනියො ගාමකාවාසෙ වස්‌සංවුට්‌ඨා සාවත්‌ථිං අගමංසු වත්‌තසම්‌පන්‌නා ඉරියාපථසම්‌පන්‌නා දුච්‌චොළා ලූඛචීවරා උපාසකා තා භික්‌ඛුනියො පස්‌සිත්‌වා ඉමා භික්‌ඛුනියො වත්‌තසම්‌පන්‌නා ඉරියාපථසම්‌පන්‌නා දුච්‌චොළා ලූඛචීවරා ඉමා භික්‌ඛුනියො අච්‌ඡින්‌නා භවිස්‌සන්‌තීති භික්‌ඛුනිසඞ්‌ඝස්‌ස අකාලචීවරං අදංසු ථුල්‌ලනන්‌දා භික්‌ඛුනී අම්‌හාකං කථිනං අත්‌ථතං කාලචීවරන්‌ති අධිට්‌ඨහිත්‌වා භාජාපෙසි උපාසකා තා භික්‌ඛුනියො පස්‌සිත්‌වා එතදවොචුං අපය්‍යාහි චීවරං ලද්‌ධන්‌ති න මයං ආවුසො චීවරං ලභාම අය්‍යා ථුල්‌ලනන්‌දා අම්‌හාකං කථිනං අත්‌ථතං කාලචීවරන්‌ති අධිට්‌ඨහිත්‌වා භාජාපෙසීති උපාසකා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අය්‍යා ථුල්‌ලනන්‌දා අකාලචීවරං කාලචීවරන්‌ති අධිට්‌ඨහිත්‌වා භාජාපෙස්‌සතීති අස්‌සොසුං ඛො භික්‌ඛුනියො තෙසං උපාසකානං උජ්‌ඣායන්‌තානං ඛිය්‍යන්‌තානං විපාචෙන්‌තානං යා තා භික්‌ඛුනියො අප්‌පිච්‌ඡා…පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අය්‍යා ථුල්‌ලනන්‌දා අකාලචීවරං කාලචීවරන්‌ති අධිට්‌ඨහිත්‌වා භාජාපෙස්‌සතීති අථ ඛො තා භික්‌ඛුනියො භික්‌ඛූනං එතමත්‌ථං ආරොචෙසුං භික්‌ඛූ භගවතො එතමත්‌ථං ආරොචෙසුං …පෙ … සච්‌චං කිර භික්‌ඛවෙ ථුල්‌ලනන්‌දා භික්‌ඛුනී අකාලචීවරං කාලචීවරන්‌ති අධිට්‌ඨහිත්‌වා භාජාපෙතීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ ථුල්‌ලනන්‌දා භික්‌ඛුනී අකාලචීවරං කාලචීවරන්‌ති අධිට්‌ඨහිත්‌වා භාජාපෙස්‌සති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <739>, <යා පන භික්‌ඛුනී අකාලචීවරං කාලචීවරන්‌ති අධිට්‌ඨහිත්‌වා භාජාපෙය්‍ය නිස්‌සග්‌ගියං පාචිත්‌තියන්‌ති>
    text <740>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අකාලචීවරං නාම අනත්‌ථතෙ කථිනෙ එකාදසමාසෙ උප්‌පන්‌නං අත්‌ථතෙ කථිනෙ සත්‌තමාසෙ උප්‌පන්‌නං කාලෙපි ආදිස්‌ස දින්‌නං එතං අකාලචීවරං නාම>
    text <අකාලචීවරං කාලචීවරන්‌ති අධිට්‌ඨහිත්‌වා භාජාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අකාලචීවරං කාලචීවරන්‌ති අධිට්‌ඨහිත්‌වා භාජාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <741>, <අකාලචීවරෙ අකාලචීවරසඤ්‌ඤා කාලචීවරන්‌ති අධිට්‌ඨහිත්‌වා භාජාපෙති නිස්‌සග්‌ගියං පාචිත්‌තියං අකාලචීවරෙ වෙමතිකා කාලචීවරන්‌ති අධිට්‌ඨහිත්‌වා භාජාපෙති ආපත්‌ති දුක්‌කටස්‌ස අකාලචීවරෙ කාලචීවරසඤ්‌ඤා කාලචීවරන්‌ති අධිට්‌ඨහිත්‌වා භාජාපෙති අනාපත්‌ති කාලචීවරෙ අකාලචීවරසඤ්‌ඤා ආපත්‌ති දුක්‌කටස්‌ස කාලචීවරෙ වෙමතිකා ආපත්‌ති දුක්‌කටස්‌ස කාලචීවරෙ කාලචීවරසඤ්‌ඤා අනාපත්‌ති>
    text <742>, <අනාපත්‌ති අකාලචීවරං කාලචීවරසඤ්‌ඤා භාජාපෙති කාලචීවරං කාලචීවරසඤ්‌ඤා භාජාපෙති උම්‌මත්‌තිකාය ආදිකම්‌මිකායාති>
    stand <දුතියසික්‌ඛාපදං නිට්‌ඨිතං>
  text <තතියසික්‌ඛාපදං>
    text <743>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන ථුල්‌ලනන්‌දා භික්‌ඛුනී අඤ්‌ඤතරාය භික්‌ඛුනියා සද්‌ධිං චීවරං පරිවත්‌තෙත්‌වා පරිභුඤ්‌ජි අථ ඛො සා භික්‌ඛුනී තං චීවරං සඞ්‌ඝරිත්‌වා නික්‌ඛිපි ථුල්‌ලනන්‌දා භික්‌ඛුනී තං භික්‌ඛුනිං එතදවොච යං තෙ අය්‍යෙ මයා සද්‌ධිං චීවරං පරිවත්‌තිතං කහං තං චීවරන්‌ති අථ ඛො සා භික්‌ඛුනී තං චීවරං නීහරිත්‌වා ථුල්‌ලනන්‌දාය භික්‌ඛුනියා දස්‌සෙසි ථුල්‌ලනන්‌දා භික්‌ඛුනී තං භික්‌ඛුනිං එතදවොච හන්‌දාය්‍යෙ තුය්‌හං චීවරං ආහර මෙතං චීවරං යං තුය්‌හං තුය්‌හමෙවෙතං යං මය්‌හං මය්‌හමෙවෙතං ආහර මෙතං සකං පච්‌චාහරාති අච්‌ඡින්‌දි අථ ඛො සා භික්‌ඛුනී භික්‌ඛුනීනං එතමත්‌ථං ආරොචෙසි යා තා භික්‌ඛුනියො අප්‌පිච්‌ඡා…පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අය්‍යා ථුල්‌ලනන්‌දා භික්‌ඛුනියා සද්‌ධිං චීවරං පරිවත්‌තෙත්‌වා අච්‌ඡින්‌දිස්‌සතීති අථ ඛො තා භික්‌ඛුනියො භික්‌ඛූනං එතමත්‌ථං ආරොචෙසුං භික්‌ඛූ භගවතො එතමත්‌ථං ආරාචෙසුං…පෙ … සච්‌චං කිර භික්‌ඛවෙ ථුල්‌ලනන්‌දා භික්‌ඛුනී භික්‌ඛුනියා සද්‌ධිං චීවරං පරිවත්‌තෙත්‌වා අච්‌ඡින්‌දතීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ ථුල්‌ලනන්‌දා භික්‌ඛුනී භික්‌ඛුනියා සද්‌ධිං චීවරං පරිවත්‌තෙත්‌වා අච්‌ඡින්‌දිස්‌සති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <744>, <යා පන භික්‌ඛුනී භික්‌ඛුනියා සද්‌ධිං චීවරං පරිවත්‌තෙත්‌වා සා පච්‌ඡා එවං වදෙය්‍ය හන්‌දාය්‍යෙ තුය්‌හං චීවරං ආහර මෙතං චීවරං යං තුය්‌හං තුය්‌හමෙවෙතං යං මය්‌හං මය්‌හමෙවෙතං ආහර මෙතං සකං පච්‌චාහරාති අච්‌ඡින්‌දෙය්‍ය වා අච්‌ඡින්‌දාපෙය්‍ය වා නිස්‌සග්‌ගියං පාචිත්‌තියන්‌ති>
    text <745>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <භික්‌ඛුනියා සද්‌ධින්‌ති අඤ්‌ඤාය භික්‌ඛුනියා සද්‌ධිං>
    text <චීවරං නාම ඡන්‌නං චීවරානං අඤ්‌ඤතරං චීවරං විකප්‌පනුපගං පච්‌ඡිමං>
    text <පරිවත්‌තෙත්‌වාති පරිත්‌තෙන වා විපුලං විපුලෙන වා පරිත්‌තං>
    text <අච්‌ඡින්‌දෙය්‍යාති සයං අච්‌ඡින්‌දති නිස්‌සග්‌ගියං පාචිත්‌තියං>
    text <අච්‌ඡින්‌දාපෙය්‍යාති අඤ්‌ඤං ආණාපෙති ආපත්‌ති දුක්‌කටස්‌ස සකිං ආණත්‌තා බහුකම්‌පි අච්‌ඡින්‌දති නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ චීවරං භික්‌ඛුනියා සද්‌ධිං පරිවත්‌තෙත්‌වා අච්‌ඡින්‌නං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <746>, <උපසම්‌පන්‌නාය උපසම්‌පන්‌නසඤ්‌ඤා චීවරං පරිවත්‌තෙත්‌වා අච්‌ඡින්‌දති වා අච්‌ඡින්‌දාපෙති වා නිස්‌සග්‌ගියං පාචිත්‌තියං උපසම්‌පන්‌නාය වෙමතිකා චීවරං පරිවත්‌තෙත්‌වා අච්‌ඡින්‌දති වා අච්‌ඡින්‌දාපෙති වා නිස්‌සග්‌ගියං පාචිත්‌තියං උපසම්‌පන්‌නාය අනුපසම්‌පන්‌නසඤ්‌ඤා චීවරං පරිවත්‌තෙත්‌වා අච්‌ඡින්‌දති වා අච්‌ඡින්‌දාපෙති වා නිස්‌සග්‌ගියං පාචිත්‌තියං>
    text <අඤ්‌ඤං පරික්‌ඛාරං පරිවත්‌තෙත්‌වා අච්‌ඡින්‌දති වා අච්‌ඡින්‌දාපෙති වා ආපත්‌ති දුක්‌කටස්‌ස අනුපසම්‌පන්‌නාය සද්‌ධිං චීවරං වා අඤ්‌ඤං වා පරික්‌ඛාරං පරිවත්‌තෙත්‌වා අච්‌ඡින්‌දති වා අච්‌ඡින්‌දාපෙති වා ආපත්‌ති දුක්‌කටස්‌ස අනුපසම්‌පන්‌නාය උපසම්‌පන්‌නසඤ්‌ඤා ආපත්‌ති දුක්‌කටස්‌ස අනුපසම්‌පන්‌නාය වෙමතිකා ආපත්‌ති දුක්‌කටස්‌ස අනුපසම්‌පන්‌නාය අනුපසම්‌පන්‌නසඤ්‌ඤා ආපත්‌ති දුක්‌කටස්‌ස>
    text <747>, <අනාපත්‌ති සා වා දෙති තස්‌සා වා විස්‌සසන්‌තී ගණ්‌හාති උම්‌මත්‌තිකාය ආදිකම්‌මිකායාති>
    stand <තතියසික්‌ඛාපදං නිට්‌ඨිතං>
  text <චතුත්‌ථසික්‌ඛාපදං>
    text <748>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන ථුල්‌ලනන්‌දා භික්‌ඛුනී ගිලානා හොති අථ ඛො අඤ්‌ඤතරො උපාසකො යෙන ථුල්‌ලනන්‌දා භික්‌ඛුනී තෙනුපසඞ්‌කමි උපසඞ්‌කමිත්‌වා ථුල්‌ලනන්‌දං භික්‌ඛුනිං එතදවොච කිං තෙ අය්‍යෙ අඵාසු කිං ආහරීයතූති සප්‌පිනා මෙ ආවුසො අත්‌ථොති අථ ඛො සො උපාසකො අඤ්‌ඤතරස්‌ස ආපණිකස්‌ස ඝරා කහාපණස්‌ස සප්‌පිං ආහරිත්‌වා ථුල්‌ලනන්‌දාය භික්‌ඛුනියා අදාසි ථුල්‌ලනන්‌දා භික්‌ඛුනී එවමාහ න මෙ ආවුසො සප්‌පිනා අත්‌ථො තෙලෙන මෙ අත්‌ථොති අථ ඛො සො උපාසකො යෙන සො ආපණිකො තෙනුපසඞ්‌කමි උපසඞ්‌කමිත්‌වා තං ආපණිකං එතදවොච න කිරාය්‍යො අය්‍යාය සප්‌පිනා අත්‌ථො තෙලෙන අත්‌ථො හන්‌ද තෙ සප්‌පිං තෙලං මෙ දෙහීති සචෙ මයං අය්‍යො වික්‌කීතං භණ්‌ඩං පුන ආදියිස්‌සාම කදා අම්‌හාකං භණ්‌ඩං වික්‌කායිස්‌සති සප්‌පිස්‌ස කයෙන සප්‌පි හටං තෙලස්‌ස කයං ආහර තෙලං හරිස්‌සසීති අථ ඛො සො උපාසකො උජ්‌ඣායති ඛිය්‍යති විපාචෙති කථඤ්‌හි නාම අය්‍යා ථුල්‌ලනන්‌දා අඤ්‌ඤං විඤ්‌ඤාපෙත්‌වා අඤ්‌ඤං විඤ්‌ඤාපෙස්‌සතීති අස්‌සොසුං ඛො භික්‌ඛුනියො තස්‌ස උපාසකස්‌ස උජ්‌ඣායන්‌තස්‌ස ඛිය්‍යන්‌තස්‌ස විපාචෙන්‌තස්‌ස යා තා භික්‌ඛුනියො අප්‌පිච්‌ඡා…පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති…පෙ … අථ ඛො තා භික්‌ඛුනියො භික්‌ඛූනං එතමත්‌ථං ආරොචෙසුං භික්‌ඛූ භගවතො එතමත්‌ථං ආරොචෙසුං…පෙ … සච්‌චං කිර භික්‌ඛවෙ ථුල්‌ලනන්‌දා භික්‌ඛුනී අඤ්‌ඤං විඤ්‌ඤාපෙත්‌වා අඤ්‌ඤං විඤ්‌ඤාපෙතීති සච්‌චං භගවාති විගරහි බුද්‌ධො භගවා …පෙ … කථඤ්‌හි නාම භික්‌ඛවෙ ථුල්‌ලනන්‌දා භික්‌ඛුනී අඤ්‌ඤං විඤ්‌ඤාපෙත්‌වා අඤ්‌ඤං විඤ්‌ඤාපෙස්‌සති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <749>, <යා පන භික්‌ඛුනී අඤ්‌ඤං විඤ්‌ඤාපෙත්‌වා අඤ්‌ඤං විඤ්‌ඤාපෙය්‍ය නිස්‌සග්‌ගියං පාචිත්‌තියන්‌ති>
    text <750>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අඤ්‌ඤං විඤ්‌ඤාපෙත්‌වාති යං කිඤ්‌චි විඤ්‌ඤාපෙත්‌වා>
    text <අඤ්‌ඤං විඤ්‌ඤාපෙය්‍යාති තං ඨපෙත්‌වා අඤ්‌ඤං විඤ්‌ඤාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අඤ්‌ඤං විඤ්‌ඤාපෙත්‌වා අඤ්‌ඤං විඤ්‌ඤාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <751>, <අඤ්‌ඤෙ අඤ්‌ඤසඤ්‌ඤා අඤ්‌ඤං විඤ්‌ඤාපෙති නිස්‌සග්‌ගියං පාචිත්‌තියං අඤ්‌ඤෙ වෙමතිකා අඤ්‌ඤං විඤ්‌ඤාපෙති නිස්‌සග්‌ගියං පාචිත්‌තියං අඤ්‌ඤෙ අනඤ්‌ඤසඤ්‌ඤා අඤ්‌ඤං විඤ්‌ඤාපෙති නිස්‌සග්‌ගියං පාචිත්‌තියං>
    text <අනඤ්‌ඤෙ අඤ්‌ඤසඤ්‌ඤා අනඤ්‌ඤං විඤ්‌ඤාපෙති ආපත්‌ති දුක්‌කටස්‌ස අනඤ්‌ඤෙ වෙමතිකා අනඤ්‌ඤං විඤ්‌ඤාපෙති ආපත්‌ති දුක්‌කටස්‌ස අනඤ්‌ඤෙ අනඤ්‌ඤසඤ්‌ඤා අනාපත්‌ති>
    text <752>, <අනාපත්‌ති තඤ්‌ඤෙව විඤ්‌ඤාපෙති අඤ්‌ඤඤ්‌ච විඤ්‌ඤාපෙති ආනිසංසං දස්‌සෙත්‌වා විඤ්‌ඤාපෙති උම්‌මත්‌තිකාය ආදිකම්‌මිකායාති>
    stand <චතුත්‌ථසික්‌ඛාපදං නිට්‌ඨිතං>
  text <පඤ්‌චමසික්‌ඛාපදං>
    text <753>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන ථුල්‌ලනන්‌දා භික්‌ඛුනී ගිලානා හොති අථ ඛො අඤ්‌ඤතරො උපාසකො යෙන ථුල්‌ලනන්‌දා භික්‌ඛුනී තෙනුපසඞ්‌කමි උපසඞ්‌කමිත්‌වා ථුල්‌ලනන්‌දං භික්‌ඛුනිං එතදවොච කච්‌චි අය්‍යෙ ඛමනීයං කච්‌චි යාපනීයන්‌ති න මෙ ආවුසො ඛමනීයං න යාපනීයන්‌ති අමුකස්‌ස අය්‍යෙ ආපණිකස්‌ස ඝරෙ කහාපණං නික්‌ඛිපිස්‌සාමි තතො යං ඉච්‌ඡෙය්‍යාසි තං ආහරාපෙය්‍යාසීති ථුල්‌ලනන්‌දා භික්‌ඛුනී අඤ්‌ඤතරං සික්‌ඛමානං ආණාපෙසි ගච්‌ඡ සික්‌ඛමානෙ අමුකස්‌ස ආපණිකස්‌ස ඝරා කහාපණස්‌ස තෙලං ආහරාති අථ ඛො සා සික්‌ඛමානා තස්‌ස ආපණිකස්‌ස ඝරා කහාපණස්‌ස තෙලං ආහරිත්‌වා ථුල්‌ලනන්‌දාය භික්‌ඛුනියා අදාසි ථුල්‌ලනන්‌දා භික්‌ඛුනී එවමාහ න මෙ සික්‌ඛමානෙ තෙලෙන අත්‌ථො සප්‌පිනා මෙ අත්‌ථොති අථ ඛො සා සික්‌ඛමානා යෙන සො ආපණිකො තෙනුපසඞ්‌කමි උපසඞ්‌කමිත්‌වා තං ආපණිකං එතදවොච න කිර ආවුසො අය්‍යාය තෙලෙන අත්‌ථො සප්‌පිනා අත්‌ථො හන්‌ද තෙ තෙලං සප්‌පිං මෙ දෙහීති සචෙ මයං අය්‍යෙ වික්‌කීතං භණ්‌ඩං පුන ආදියිස්‌සාම කදා අම්‌හාකං භණ්‌ඩං වික්‌කායිස්‌සති තෙලස්‌ස කයෙන තෙලං හටං සප්‌පිස්‌ස කයං ආහර සප්‌පිං හරිස්‌සසීති අථ ඛො සා සික්‌ඛමානා රොදන්‌තී අට්‌ඨාසි භික්‌ඛුනියො තං සික්‌ඛමානං එතදවොචුං කිස්‌ස ත්‌වං සික්‌ඛමානෙ රොදසීති අථ ඛො සා සික්‌ඛමානා භික්‌ඛුනීනං එතමත්‌ථං ආරොචෙසි යා තා භික්‌ඛුනියො අප්‌පිච්‌ඡා…පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අය්‍යා ථුල්‌ලනන්‌දා අඤ්‌ඤං චෙතාපෙත්‌වා අඤ්‌ඤං චෙතාපෙස්‌සතීති…පෙ … සච්‌චං කිර භික්‌ඛවෙ ථුල්‌ලනන්‌දා භික්‌ඛුනී අඤ්‌ඤං චෙතාපෙත්‌වා අඤ්‌ඤං චෙතාපෙතීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ ථුල්‌ලනන්‌දා භික්‌ඛුනී අඤ්‌ඤං චෙතාපෙත්‌වා අඤ්‌ඤං චෙතාපෙස්‌සති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <754>, <යා පන භික්‌ඛුනී අඤ්‌ඤං චෙතාපෙත්‌වා අඤ්‌ඤං චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <755>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අඤ්‌ඤං චෙතාපෙත්‌වාති යං කිඤ්‌චි චෙතාපෙත්‌වා>
    text <අඤ්‌ඤං චෙතාපෙය්‍යාති තං ඨපෙත්‌වා අඤ්‌ඤං චෙතාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අඤ්‌ඤං චෙතාපෙත්‌වා අඤ්‌ඤං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <756>, <අඤ්‌ඤෙ අඤ්‌ඤසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤෙ වෙමතිකා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤෙ අනඤ්‌ඤසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං>
    text <අනඤ්‌ඤෙ අඤ්‌ඤසඤ්‌ඤා අනඤ්‌ඤං චෙතාපෙති ආපත්‌ති දුක්‌කටස්‌ස අනඤ්‌ඤෙ වෙමතිකා අනඤ්‌ඤං චෙතාපෙති ආපත්‌ති දුක්‌කටස්‌ස අනඤ්‌ඤෙ අනඤ්‌ඤසඤ්‌ඤා අනාපත්‌ති>
    text <757>, <අනාපත්‌ති තඤ්‌ඤෙව චෙතාපෙති අඤ්‌ඤඤ්‌ච චෙතාපෙති ආනිසංසං දස්‌සෙත්‌වා චෙතාපෙති උම්‌මත්‌තිකාය ආදිකම්‌මිකායාති>
    stand <පඤ්‌චමසික්‌ඛාපදං නිට්‌ඨිතං>
  text <ඡට්‌ඨසික්‌ඛාපදං>
    text <758>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන උපාසකා භික්‌ඛුනිසඞ්‌ඝස්‌ස චීවරත්‌ථාය ඡන්‌දකං සඞ්‌ඝරිත්‌වා අඤ්‌ඤතරස්‌ස පාවාරිකස්‌ස ඝරෙ පරික්‌ඛාරං නික්‌ඛිපිත්‌වා භික්‌ඛුනියො උපසඞ්‌කමිත්‌වා එතදවොචුං අමුකස්‌ස අය්‍යෙ පාවාරිකස්‌ස ඝරෙ චීවරත්‌ථාය පරික්‌ඛාරො නික්‌ඛිත්‌තො තතො චීවරං ආහරාපෙත්‌වා භාජෙථාති භික්‌ඛුනියො තෙන පරික්‌ඛාරෙන භෙසජ්‌ජං චෙතාපෙත්‌වා පරිභුඤ්‌ජිංසු උපාසකා ජානිත්‌වා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන අඤ්‌ඤං චෙතාපෙස්‌සන්‌තීති අස්‌සොසුං ඛො භික්‌ඛුනියො තෙසං උපාසකානං උජ්‌ඣායන්‌තානං ඛිය්‍යන්‌තානං විපාචෙන්‌තානං යා තා භික්‌ඛුනියො අප්‌පිච්‌ඡා …පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන අඤ්‌ඤං චෙතාපෙස්‌සන්‌තීති…පෙ … සච්‌චං කිර භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන අඤ්‌ඤං චෙතාපෙන්‌තීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන අඤ්‌ඤං චෙතාපෙස්‌සන්‌ති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <759>, <යා පන භික්‌ඛුනී අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන අඤ්‌ඤං චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <760>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙනාති අඤ්‌ඤස්‌සත්‌ථාය දින්‌නෙන>
    text <සඞ්‌ඝිකෙනාති සඞ්‌ඝස්‌ස න ගණස්‌ස න එකභික්‌ඛුනියා>
    text <අඤ්‌ඤං චෙතාපෙය්‍යාති යංඅත්‌ථාය දින්‌නං තං ඨපෙත්‌වා අඤ්‌ඤං චෙතාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන අඤ්‌ඤං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති …පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <761>, <අඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ වෙමතිකා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං නිස්‌සට්‌ඨං පටිලභිත්‌වා යථාදානෙ උපනෙතබ්‌බං>
    text <අනඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා ආපත්‌ති දුක්‌කටස්‌ස අනඤ්‌ඤදත්‌ථිකෙ වෙමතිකා ආපත්‌ති දුක්‌කටස්‌ස අනඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අනාපත්‌ති>
    text <762>, <අනාපත්‌ති සෙසකං උපනෙති සාමිකෙ අපලොකෙත්‌වා උපනෙති ආපදාසු උම්‌මත්‌තිකාය ආදිකම්‌මිකායාති>
    stand <ඡට්‌ඨසික්‌ඛාපදං නිට්‌ඨිතං>
  text <සත්‌තමසික්‌ඛාපදං>
    text <763>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන උපාසකා භික්‌ඛුනිසඞ්‌ඝස්‌ස චීවරත්‌ථාය ඡන්‌දකං සඞ්‌ඝරිත්‌වා අඤ්‌ඤතරස්‌ස පාවාරිකස්‌ස ඝරෙ පරික්‌ඛාරං නික්‌ඛිපිත්‌වා භික්‌ඛුනියො උපසඞ්‌කමිත්‌වා එතදවොචුං අමුකස්‌ස අය්‍යෙ පාවාරිකස්‌ස ඝරෙ චීවරත්‌ථාය පරික්‌ඛාරො නික්‌ඛිත්‌තො තතො චීවරං ආහරාපෙත්‌වා භාජෙථාති භික්‌ඛුනියො තෙන ච පරික්‌ඛාරෙන සයම්‌පි යාචිත්‌වා භෙසජ්‌ජං චෙතාපෙත්‌වා පරිභුඤ්‌ජිංසු උපාසකා ජානිත්‌වා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන සඤ්‌ඤාචිකෙන අඤ්‌ඤං චෙතාපෙස්‌සන්‌තීති…පෙ … සච්‌චං කිර භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන සඤ්‌ඤාචිකෙන අඤ්‌ඤං චෙතාපෙන්‌තීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන සඤ්‌ඤාචිකෙන අඤ්‌ඤං චෙතාපෙස්‌සන්‌ති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <764>, <යා පන භික්‌ඛුනී අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන සඤ්‌ඤාචිකෙන අඤ්‌ඤං චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <765>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙනාති අඤ්‌ඤස්‌සත්‌ථාය දින්‌නෙන>
    text <සඞ්‌ඝිකෙනාති සඞ්‌ඝස්‌ස න ගණස්‌ස න එකභික්‌ඛුනියා>
    text <සඤ්‌ඤාචිකෙනාති සයං යාචිත්‌වා>
    text <අඤ්‌ඤං චෙතාපෙය්‍යාති යංඅත්‌ථාය දින්‌නං තං ඨපෙත්‌වා අඤ්‌ඤං චෙතාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන සඞ්‌ඝිකෙන සඤ්‌ඤාචිකෙන අඤ්‌ඤං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <766>, <අඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ වෙමතිකා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං නිස්‌සට්‌ඨං පටිලභිත්‌වා යථාදානෙ උපනෙතබ්‌බං>
    text <අනඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා ආපත්‌ති දුක්‌කටස්‌ස අනඤ්‌ඤදත්‌ථිකෙ වෙමතිකා ආපත්‌ති දුක්‌කටස්‌ස අනඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අනාපත්‌ති>
    text <767>, <අනාපත්‌ති සෙසකං උපනෙති සාමිකෙ අපලොකෙත්‌වා උපනෙති ආපදාසු උම්‌මත්‌තිකාය ආදිකම්‌මිකායාති>
    stand <සත්‌තමසික්‌ඛාපදං නිට්‌ඨිතං>
  text <අට්‌ඨමසික්‌ඛාපදං>
    text <768>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන අඤ්‌ඤතරස්‌ස පූගස්‌ස පරිවෙණවාසිකා භික්‌ඛුනියො යාගුයා කිලමන්‌ති අථ ඛො සො පූගො භික්‌ඛුනීනං යාගුඅත්‌ථාය ඡන්‌දකං සඞ්‌ඝරිත්‌වා අඤ්‌ඤතරස්‌ස ආපණිකස්‌ස ඝරෙ පරික්‌ඛාරං නික්‌ඛිපිත්‌වා භික්‌ඛුනියො උපසඞ්‌කමිත්‌වා එතදවොච අමුකස්‌ස අය්‍යෙ ආපණිකස්‌ස ඝරෙ යාගුඅත්‌ථාය පරික්‌ඛාරො නික්‌ඛිත්‌තො තතො තණ්‌ඩුලං ආහරාපෙත්‌වා යාගුං පචාපෙත්‌වා පරිභුඤ්‌ජථාති භික්‌ඛුනියො තෙන පරික්‌ඛාරෙන භෙසජ්‌ජං චෙතාපෙත්‌වා පරිභුඤ්‌ජිංසු සො පූගො ජානිත්‌වා උජ්‌ඣායති ඛිය්‍යති විපාචෙති කථඤ්‌හි නාම භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන අඤ්‌ඤං චෙතාපෙස්‌සන්‌තීති…පෙ … සච්‌චං කිර භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන අඤ්‌ඤං චෙතාපෙන්‌තීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන අඤ්‌ඤං චෙතාපෙස්‌සන්‌ති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <769>, <යා පන භික්‌ඛුනී අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන අඤ්‌ඤං චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <770>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙනාති අඤ්‌ඤස්‌සත්‌ථාය දින්‌නෙන>
    text <මහාජනිකෙනාති ගණස්‌ස න සඞ්‌ඝස්‌ස න එකභික්‌ඛුනියා>
    text <අඤ්‌ඤං චෙතාපෙය්‍යාති යංඅත්‌ථාය දින්‌නං තං ඨපෙත්‌වා අඤ්‌ඤං චෙතාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන අඤ්‌ඤං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <771>, <අඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ වෙමතිකා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං නිස්‌සට්‌ඨං පටිලභිත්‌වා යථාදානෙ උපනෙතබ්‌බං>
    text <අනඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා ආපත්‌ති දුක්‌කටස්‌ස අනඤ්‌ඤදත්‌ථිකෙ වෙමතිකා ආපත්‌ති දුක්‌කටස්‌ස අනඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අනාපත්‌ති>
    text <772>, <අනාපත්‌ති සෙසකං උපනෙති සාමිකෙ අපලොකෙත්‌වා උපනෙති ආපදාසු උම්‌මත්‌තිකාය ආදිකම්‌මිකායාති>
    stand <අට්‌ඨමසික්‌ඛාපදං නිට්‌ඨිතං>
  text <නවමසික්‌ඛාපදං>
    text <773>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන අඤ්‌ඤතරස්‌ස පූගස්‌ස පරිවෙණවාසිකා භික්‌ඛුනියො යාගුයා කිලමන්‌ති අථ ඛො සො පූගො භික්‌ඛුනීනං යාගුඅත්‌ථාය ඡන්‌දකං සඞ්‌ඝරිත්‌වා අඤ්‌ඤතරස්‌ස ආපණිකස්‌ස ඝරෙ පරික්‌ඛාරං නික්‌ඛිපිත්‌වා භික්‌ඛුනියො උපසඞ්‌කමිත්‌වා එතදවොච අමුකස්‌ස අය්‍යෙ ආපණිකස්‌ස ඝරෙ යාගුඅත්‌ථාය පරික්‌ඛාරො නික්‌ඛිත්‌තො තතො තණ්‌ඩුලෙ ආහරාපෙත්‌වා යාගුං පචාපෙත්‌වා පරිභුඤ්‌ජථාති භික්‌ඛුනියො තෙන ච පරික්‌ඛාරෙන සයම්‌පි යාචිත්‌වා භෙසජ්‌ජං චෙතාපෙත්‌වා පරිභුඤ්‌ජිංසු සො පූගො ජානිත්‌වා උජ්‌ඣායති ඛිය්‍යති විපාචෙති කථඤ්‌හි නාම භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන සඤ්‌ඤාචිකෙන අඤ්‌ඤං චෙතාපෙස්‌සන්‌තීති…පෙ … සච්‌චං කිර භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන සඤ්‌ඤාචිකෙන අඤ්‌ඤං චෙතාපෙන්‌තීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ භික්‌ඛුනියො අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන සඤ්‌ඤාචිකෙන අඤ්‌ඤං චෙතාපෙස්‌සන්‌ති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <774>, <යා පන භික්‌ඛුනී අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන සඤ්‌ඤාචිකෙන අඤ්‌ඤං චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <775>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙනාති අඤ්‌ඤස්‌සත්‌ථාය දින්‌නෙන>
    text <මහාජනිකෙනාති ගණස්‌ස න සඞ්‌ඝස්‌ස න එකභික්‌ඛුනියා>
    text <සඤ්‌ඤාචිකෙනාති සයං යාචිත්‌වා>
    text <අඤ්‌ඤං චෙතාපෙය්‍යාති යංඅත්‌ථාය දින්‌නං තං ඨපෙත්‌වා අඤ්‌ඤං චෙතාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන මහාජනිකෙන සඤ්‌ඤාචිකෙන අඤ්‌ඤං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <776>, <අඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ වෙමතිකා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං නිස්‌සට්‌ඨං පටිලභිත්‌වා යථාදානෙ උපනෙතබ්‌බං>
    text <අනඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා ආපත්‌ති දුක්‌කටස්‌ස අනඤ්‌ඤදත්‌ථිකෙ වෙමතිකා ආපත්‌ති දුක්‌කටස්‌ස අනඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අනාපත්‌ති>
    text <777>, <අනාපත්‌ති සෙසකං උපනෙති සාමිකෙ අපලොකෙත්‌වා උපනෙති ආපදාසු උම්‌මත්‌තිකාය ආදිකම්‌මිකායාති>
    stand <නවමසික්‌ඛාපදං නිට්‌ඨිතං>
  text <දසමසික්‌ඛාපදං>
    text <778>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන ථුල්‌ලනන්‌දා භික්‌ඛුනී බහුස්‌සුතා හොති භාණිකා විසාරදා පට්‌ටා ධම්‌මිං කථං කාතුං බහූ මනුස්‌සා ථුල්‌ලනන්‌දං භික්‌ඛුනිං පයිරුපාසන්‌ති තෙන ඛො පන සමයෙන ථුල්‌ලනන්‌දාය භික්‌ඛුනියා පරිවෙණං උන්‌ද්‍රියති මනුස්‌සා ථුල්‌ලනන්‌දං භික්‌ඛුනිං එතදවොචුං කිස්‌සිදං තෙ අය්‍යෙ පරිවෙණං උන්‌ද්‍රියතීති නත්‌ථාවුසො දායකා නත්‌ථි කාරකාති අථ ඛො තෙ මනුස්‌සා ථුල්‌ලනන්‌දාය භික්‌ඛුනියා පරිවෙණත්‌ථාය ඡන්‌දකං සඞ්‌ඝරිත්‌වා ථුල්‌ලනන්‌දාය භික්‌ඛුනියා පරික්‌ඛාරං අදංසු ථුල්‌ලනන්‌දා භික්‌ඛුනී තෙන ච පරික්‌ඛාරෙන සයම්‌පි යාචිත්‌වා භෙසජ්‌ජං චෙතාපෙත්‌වා පරිභුඤ්‌ජි මනුස්‌සා ජානිත්‌වා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අය්‍යා ථුල්‌ලනන්‌දා අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන පුග්‌ගලිකෙන සඤ්‌ඤාචිකෙන අඤ්‌ඤං චෙතාපෙස්‌සතීති…පෙ … සච්‌චං කිර භික්‌ඛවෙ ථුල්‌ලනන්‌දා භික්‌ඛුනී අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන පුග්‌ගලිකෙන සඤ්‌ඤාචිකෙන අඤ්‌ඤං චෙතාපෙතීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ ථුල්‌ලනන්‌දා භික්‌ඛුනී අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන පුග්‌ගලිකෙන සඤ්‌ඤාචිකෙන අඤ්‌ඤං චෙතාපෙස්‌සති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <779>, <යා පන භික්‌ඛුනී අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන පුග්‌ගලිකෙන සඤ්‌ඤාචිකෙන අඤ්‌ඤං චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <780>, <යා පනාති යා යාදිසා…පෙ … භික්‌ඛුනීති…පෙ … අයං ඉමස්‌මිං අත්‌ථෙ අධිප්‌පෙතා භික්‌ඛුනීති>
    text <අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙනාති අඤ්‌ඤස්‌සත්‌ථාය දින්‌නෙන>
    text <පුග්‌ගලිකෙනාති එකාය භික්‌ඛුනියා න සඞ්‌ඝස්‌ස න ගණස්‌ස>
    text <සඤ්‌ඤාචිකෙනාති සයං යාචිත්‌වා>
    text <අඤ්‌ඤං චෙතාපෙය්‍යාති යංඅත්‌ථාය දින්‌නං තං ඨපෙත්‌වා අඤ්‌ඤං චෙතාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ අඤ්‌ඤදත්‌ථිකෙන පරික්‌ඛාරෙන අඤ්‌ඤුද්‌දිසිකෙන පුග්‌ගලිකෙන සඤ්‌ඤාචිකෙන අඤ්‌ඤං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <781>, <අඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ වෙමතිකා අඤ්‌ඤං චෙතාපෙති නිස්‌සග්‌ගියං පාචිත්‌තියං අඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අඤ්‌ඤං චෙතාපෙති නිස්‌සග්‌ගියං පාචිත්‌තියං නිස්‌සට්‌ඨං පටිලභිත්‌වා යථාදානෙ උපනෙතබ්‌බං>
    text <අනඤ්‌ඤදත්‌ථිකෙ අඤ්‌ඤදත්‌ථිකසඤ්‌ඤා ආපත්‌ති දුක්‌කටස්‌ස අනඤ්‌ඤදත්‌ථිකෙ වෙමතිකා ආපත්‌ති දුක්‌කටස්‌ස අනඤ්‌ඤදත්‌ථිකෙ අනඤ්‌ඤදත්‌ථිකසඤ්‌ඤා අනාපත්‌ති>
    text <782>, <අනාපත්‌ති සෙසකං උපනෙති සාමිකෙ අපලොකෙත්‌වා උපනෙති ආපදාසු උම්‌මත්‌තිකාය ආදිකම්‌මිකායාති>
    stand <දසමසික්‌ඛාපදං නිට්‌ඨිතං>
  text <එකාදසමසික්‌ඛාපදං>
    text <783>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන ථුල්‌ලනන්‌දා භික්‌ඛුනී බහුස්‌සුතා හොති භාණිකා විසාරදා පට්‌ටා ධම්‌මිං කථං කාතුං අථ ඛො රාජා පසෙනදි කොසලො සීතකාලෙ මහග්‌ඝං කම්‌බලං පාරුපිත්‌වා යෙන ථුල්‌ලනන්‌දා භික්‌ඛුනී තෙනුපසඞ්‌කමි උපසඞ්‌කමිත්‌වා ථුල්‌ලනන්‌දං භික්‌ඛුනිං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො රාජානං පසෙනදිං කොසලං ථුල්‌ලනන්‌දා භික්‌ඛුනී ධම්‌මියා කථාය සන්‌දස්‌සෙසි සමාදපෙසි සමුත්‌තෙජෙසි සම්‌පහංසෙසි අථ ඛො රාජා පසෙනදි කොසලො ථුල්‌ලනන්‌දාය භික්‌ඛුනියා ධම්‌මියා කථාය සන්‌දස්‌සිතො සමාදපිතො සමුත්‌තෙජිතො සම්‌පහංසිතො ථුල්‌ලනන්‌දං භික්‌ඛුනිං එතදවොච වදෙය්‍යාසි අය්‍යෙ යෙන අත්‌ථොති සචෙ මෙ ත්‌වං මහාරාජ දාතුකාමොසි ඉමං කම්‌බලං දෙහීති අථ ඛො රාජා පසෙනදි කොසලො ථුල්‌ලනන්‌දාය භික්‌ඛුනියා කම්‌බලං දත්‌වා උට්‌ඨායාසනා ථුල්‌ලනන්‌දං භික්‌ඛුනිං අභිවාදෙත්‌වා පදක්‌ඛිණං කත්‌වා පක්‌කාමි මනුස්‌සා උජ්‌ඣායන්‌ති ඛිය්‍යන්‌ති විපාචෙන්‌ති මහිච්‌ඡා ඉමා භික්‌ඛුනියො අසන්‌තුට්‌ඨා කථඤ්‌හි නාම රාජානං කම්‌බලං විඤ්‌ඤාපෙස්‌සන්‌තීති අස්‌සොසුං ඛො භික්‌ඛුනියො තෙසං මනුස්‌සානං උජ්‌ඣායන්‌තානං ඛිය්‍යන්‌තානං විපාචෙන්‌තානං යා තා භික්‌ඛුනියො අප්‌පිච්‌ඡා…පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අය්‍යා ථුල්‌ලනන්‌දා රාජානං කම්‌බලං විඤ්‌ඤාපෙස්‌සතීති…පෙ … සච්‌චං කිර භික්‌ඛවෙ ථුල්‌ලනන්‌දා භික්‌ඛුනී රාජානං කම්‌බලං විඤ්‌ඤාපෙතීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ ථුල්‌ලනන්‌දා භික්‌ඛුනී රාජානං කම්‌බලං විඤ්‌ඤාපෙස්‌සති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <784>, <ගරුපාවුරණං පන භික්‌ඛුනියා චෙතාපෙන්‌තියා චතුක්‌කංසපරමං චෙතාපෙතබ්‌බං තතො චෙ උත්‌තරි චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <785>, <ගරුපාවුරණං නාම යං කිඤ්‌චි සීතකාලෙ පාවුරණං>
    text <චෙතාපෙන්‌තියාති විඤ්‌ඤාපෙන්‌තියා>
    text <චතුක්‌කංසපරමං චෙතාපෙතබ්‌බන්‌ති සොළසකහාපණග්‌ඝනකං චෙතාපෙතබ්‌බං>
    text <තතො චෙ උත්‌තරි චෙතාපෙය්‍යාති තතුත්‌තරි විඤ්‌ඤාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ ගරුපාවුරණං අතිරෙකචතුක්‌කංසපරමං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <786>, <අතිරෙකචතුක්‌කංසෙ අතිරෙකසඤ්‌ඤා චෙතාපෙති නිස්‌සග්‌ගියං පාචිත්‌තියං අතිරෙකචතුක්‌කංසෙ වෙමතිකා චෙතාපෙති නිස්‌සග්‌ගියං පාචිත්‌තියං අතිරෙකචතුක්‌කංසෙ ඌනකසඤ්‌ඤා චෙතාපෙති නිස්‌සග්‌ගියං පාචිත්‌තියං>
    text <ඌනකචතුක්‌කංසෙ අතිරෙකසඤ්‌ඤා ආපත්‌ති දුක්‌කටස්‌ස ඌනකචතුක්‌කංසෙ වෙමතිකා ආපත්‌ති දුක්‌කටස්‌ස ඌනකචතුක්‌කංසෙ ඌනකසඤ්‌ඤා අනාපත්‌ති>
    text <787>, <අනාපත්‌ති චතුක්‌කංසපරමං චෙතාපෙති ඌනකචතුක්‌කංසපරමං චෙතාපෙති ඤාතකානං පවාරිතානං අඤ්‌ඤස්‌සත්‌ථාය අත්‌තනො ධනෙන මහග්‌ඝං චෙතාපෙතුකාමස්‌ස අප්‌පග්‌ඝං චෙතාපෙති උම්‌මත්‌තිකාය ආදිකම්‌මිකායාති>
    stand <එකාදසමසික්‌ඛාපදං නිට්‌ඨිතං>
  text <ද්‌වාදසමසික්‌ඛාපදං>
    text <788>, <තෙන සමයෙන බුද්‌ධො භගවා සාවත්‌ථියං විහරති ජෙතවනෙ අනාථපිණ්‌ඩිකස්‌ස ආරාමෙ තෙන ඛො පන සමයෙන ථුල්‌ලනන්‌දා භික්‌ඛුනී බහුස්‌සුතා හොති භාණිකා විසාරදා පට්‌ටා ධම්‌මිං කථං කාතුං අථ ඛො රාජා පසෙනදි කොසලො උණ්‌හකාලෙ මහග්‌ඝං ඛොමං පාරුපිත්‌වා යෙන ථුල්‌ලනන්‌දා භික්‌ඛුනී තෙනුපසඞ්‌කමි උපසඞ්‌කමිත්‌වා ථුල්‌ලනන්‌දං භික්‌ඛුනිං අභිවාදෙත්‌වා එකමන්‌තං නිසීදි එකමන්‌තං නිසින්‌නං ඛො රාජානං පසෙනදිං කොසලං ථුල්‌ලනන්‌දා භික්‌ඛුනී ධම්‌මියා කථාය සන්‌දස්‌සෙසි සමාදපෙසි සමුත්‌තෙජෙසි සම්‌පහංසෙසි අථ ඛො රාජා පසෙනදි කොසලො ථුල්‌ලනන්‌දාය භික්‌ඛුනියා ධම්‌මියා කථාය සන්‌දස්‌සිතො සමාදපිතො සමුත්‌තෙජිතො සම්‌පහංසිතො ථුල්‌ලනන්‌දං භික්‌ඛුනිං එතදවොච වදෙය්‍යාසි අය්‍යෙ යෙන අත්‌ථොති සචෙ මෙ ත්‌වං මහාරාජ දාතුකාමොසි ඉමං ඛොමං දෙහීති අථ ඛො රාජා පසෙනදි කොසලො ථුල්‌ලනන්‌දාය භික්‌ඛුනියා ඛොමං දත්‌වා උට්‌ඨායාසනා ථුල්‌ලනන්‌දං භික්‌ඛුනිං අභිවාදෙත්‌වා පදක්‌ඛිණං කත්‌වා පක්‌කාමි මනුස්‌සා උජ්‌ඣායන්‌ති ඛිය්‍යන්‌ති විපාචෙන්‌ති මහිච්‌ඡා ඉමා භික්‌ඛුනියො අසන්‌තුට්‌ඨා කථඤ්‌හි නාම රාජානං ඛොමං විඤ්‌ඤාපෙස්‌සන්‌තීති අස්‌සොසුං ඛො භික්‌ඛුනියො තෙසං මනුස්‌සානං උජ්‌ඣායන්‌තානං ඛිය්‍යන්‌තානං විපාචෙන්‌තානං යා තා භික්‌ඛුනියො අප්‌පිච්‌ඡා…පෙ … තා උජ්‌ඣායන්‌ති ඛිය්‍යන්‌ති විපාචෙන්‌ති කථඤ්‌හි නාම අය්‍යා ථුල්‌ලනන්‌දා රාජානං ඛොමං විඤ්‌ඤාපෙස්‌සතීති…පෙ … සච්‌චං කිර භික්‌ඛවෙ ථුල්‌ලනන්‌දා භික්‌ඛුනී රාජානං ඛොමං විඤ්‌ඤාපෙතීති සච්‌චං භගවාති විගරහි බුද්‌ධො භගවා…පෙ … කථඤ්‌හි නාම භික්‌ඛවෙ ථුල්‌ලනන්‌දා භික්‌ඛුනී රාජානං ඛොමං විඤ්‌ඤාපෙස්‌සති නෙතං භික්‌ඛවෙ අප්‌පසන්‌නානං වා පසාදාය…පෙ … එවඤ්‌ච පන භික්‌ඛවෙ භික්‌ඛුනියො ඉමං සික්‌ඛාපදං උද්‌දිසන්‌තු>
    text <789>, <ලහුපාවුරණං පන භික්‌ඛුනියා චෙතාපෙන්‌තියා අඩ්‌ඪතෙය්‍යකංසපරමං චෙතාපෙතබ්‌බං තතො චෙ උත්‌තරි චෙතාපෙය්‍ය නිස්‌සග්‌ගියං පාචිත්‌තියන්‌ති>
    text <790>, <ලහුපාවුරණං නාම යං කිඤ්‌චි උණ්‌හකාලෙ පාවුරණං>
    text <චෙතාපෙන්‌තියාති විඤ්‌ඤාපෙන්‌තියා>
    text <අඩ්‌ඪතෙය්‍යකංසපරමං චෙතාපෙතබ්‌බන්‌ති දසකහාපණග්‌ඝනකං චෙතාපෙතබ්‌බං>
    text <තතො චෙ උත්‌තරි චෙතාපෙය්‍යාති තතුත්‌තරි විඤ්‌ඤාපෙති පයොගෙ දුක්‌කටං පටිලාභෙන නිස්‌සග්‌ගියං හොති නිස්‌සජ්‌ජිතබ්‌බං සඞ්‌ඝස්‌ස වා ගණස්‌ස වා එකභික්‌ඛුනියා වා එවඤ්‌ච පන භික්‌ඛවෙ නිස්‌සජ්‌ජිතබ්‌බං…පෙ … ඉදං මෙ අය්‍යෙ ලහුපාවුරණං අතිරෙකඅඩ්‌ඪතෙය්‍යකංසපරමං චෙතාපිතං නිස්‌සග්‌ගියං ඉමාහං සඞ්‌ඝස්‌ස නිස්‌සජ්‌ජාමීති…පෙ … දදෙය්‍යාති…පෙ … දදෙය්‍යුන්‌ති…පෙ … අය්‍යාය දම්‌මීති>
    text <791>, <අතිරෙකඅඩ්‌ඪතෙය්‍යකංසෙ අතිරෙකසඤ්‌ඤා චෙතාපෙති නිස්‌සග්‌ගියං පාචිත්‌තියං අතිරෙකඅඩ්‌ඪතෙය්‍යකංසෙ වෙමතිකා චෙතාපෙති නිස්‌සග්‌ගියං පාචිත්‌තියං අතිරෙකඅඩ්‌ඪතෙය්‍යකංසෙ ඌනකසඤ්‌ඤා චෙතාපෙති නිස්‌සග්‌ගියං පාචිත්‌තියං>
    text <ඌනකඅඩ්‌ඪතෙය්‍යකංසෙ අතිරෙකසඤ්‌ඤා ආපත්‌ති දුක්‌කටස්‌ස ඌනකඅඩ්‌ඪතෙය්‍යකංසෙ වෙමතිකා ආපත්‌ති දුක්‌කටස්‌ස ඌනකඅඩ්‌ඪතෙය්‍යකංසෙ ඌනකසඤ්‌ඤා අනාපත්‌ති>
    text <792>, <අනාපත්‌ති අඩ්‌ඪතෙය්‍යකංසපරමං චෙතාපෙති ඌනකඅඩ්‌ඪතෙය්‍යකංසපරමං චෙතාපෙති ඤාතකානං පවාරිතානං අඤ්‌ඤස්‌සත්‌ථාය අත්‌තනො ධනෙන මහග්‌ඝං චෙතාපෙතුකාමස්‌ස අප්‌පග්‌ඝං චෙතාපෙති උම්‌මත්‌තිකාය ආදිකම්‌මිකායාති>
    stand <ද්‌වාදසමසික්‌ඛාපදං නිට්‌ඨිතං>
    text <උද්‌දිට්‌ඨා ඛො අය්‍යායො තිංස නිස්‌සග්‌ගියා පාචිත්‌තියා ධම්‌මා තත්‌ථාය්‍යායො පුච්‌ඡාමි කච්‌චිත්‌ථ පරිසුද්‌ධා දුතියම්‌පි පුච්‌ඡාමි කච්‌චිත්‌ථ පරිසුද්‌ධා තතියම්‌පි පුච්‌ඡාමි කච්‌චිත්‌ථ පරිසුද්‌ධා පරිසුද්‌ධෙත්‌ථාය්‍යායො තස්‌මා තුණ්‌හී එවමෙතං ධාරයාමීති>
    stand <භික්‌ඛුනිවිභඞ්‌ගෙ නිස්‌සග්‌ගියකණ්‌ඩං නිට්‌ඨිතං>
