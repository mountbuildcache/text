
text <εν ορει λογος αποκρυφος>
  block
    text <Ἐν τοῖς Γενικοῖς͵ ὦ πάτερ͵ αἰνιγματωδῶς καὶ οὐ τηλαυγῶς ἔφρασας περὶ θειότητος διαλεγόμενος· οὐκ ἀπεκάλυψας͵ φάμενος μηδένα δύνασθαι σωθῆναι πρὸ τῆς παλιγγενεσίας·>
    text <ἐμοῦ τε σοῦ ἱκέτου γενομένου͵ ἐπὶ τῆς τοῦ ὄρους καταβάσεως͵ μετὰ τὸ σὲ ἐμοὶ διαλεχθῆναι͵ πυθομένου τὸν τῆς παλιγγενεσίας λόγον μαθεῖν͵ ὅτι τοῦ τον παρὰ πάντα μόνον ἀγνοῶ͵ καὶ ἔφης͵ ὅταν μέλλῃς κόσμου ἀπαλλοτριοῦσθαι͵ παραδιδόναι μοι.>
    text <ἕτοιμος ἐγενόμην καὶ ἀπηνδρείωσα τὸ ἐν ἐμοὶ φρόνημα ἀπὸ τῆς τοῦ κόσμου ἀπάτης·>
    text <σὺ δέ μου καὶ τὰ ὑστερήματα ἀναπλήρωσον οἷς ἔφης μοι παλιγγενεσίας γένεσιν παραδοῦναι προθέ μενος ἐκ φωνῆς ἢ κρυβήν·>
    text <ἀγνοῶ͵ ὦ Τρισμέγιστε͵ ἐξ οἵας μήτρας ἄνθρωπος ἐγεννήθη͵ σπορᾶς δὲ ποίας.>
  block
    text <Ὦ τέκνον͵ σοφία νοερὰ ἐν σιγῇ καὶ ἡ σπορὰ τὸ ἀληθινὸν ἀγαθόν.>
    text <Τίνος σπείραντος͵ ὦ πάτερ; τὸ γὰρ σύνολον ἀπορῶ.>
    text <Τοῦ θελήματος τοῦ θεοῦ͵ ὦ τέκνον.>
    text <Καὶ ποταπὸς ὁ γεννώμενος͵ ὦ πάτερ; ἄμοιρος γὰρ τῆς ἐν ἐμοὶ οὐσίας [καὶ τῆς νοητῆς]. Ἄλλος ἔσται ὁ γεννώμε νος θεοῦ θεὸς παῖς͵>
    text <τὸ πᾶν ἐν παντί͵ ἐκ πασῶν δυνάμεων συνεστώς.>
    text <Αἴνιγμά μοι λέγεις͵ ὦ πάτερ͵ καὶ οὐχ ὡς πατὴρ υἱῷ διαλέγῃ.>
    text <Τοῦτο τὸ γένος͵ ὦ τέκνον͵ οὐ διδάσκεται͵ ἀλλ΄ ὅταν θέλῃ͵ ὑπὸ τοῦ θεοῦ ἀναμιμνήσκεται.>
  block
    text <Ἀδύνατά μοι λέγεις͵ ὦ πάτερ͵ καὶ βεβιασμένα· ὅθεν πρὸς ταῦτα ὀρθῶς ἀντειπεῖν θέλω· ἀλλότριος υἱὸς πέφυκα τοῦ πατρικοῦ γένους·>
    text <μὴ φθόνει μοι͵ πάτερ· γνήσιος υἱός εἰμι· διάφρασόν μοι τῆς παλιγγενεσίας τὸν τρόπον.>
    text <Τί εἴπω͵ ὦ τέκνον; οὐκ ἔχω λέγειν͵ πλὴν τοῦτο· ὁρῶν τι ἐν ἐμοὶ ἄπλαστον θέαν γεγενημένην ἐξ ἐλέου θεοῦ͵ καὶ ἐμαυτὸν ἐξελήλυθα εἰς ἀθάνατον σῶμα͵ καί εἰμι νῦν οὐχ ὁ πρίν͵ ἀλλ΄ ἐγεννήθην ἐν νῷ·>
    text <τὸ πρᾶγμα τοῦτο οὐ διδάσκεται͵ οὐδὲ τῷ πλαστῷ τούτῳ στοιχείῳ͵ δι΄ οὗ ἔστιν ἰδεῖν·>
    text <διὸ καὶ ἠμέληταί μοι τὸ πρῶτον σύν θετον εἶδος· οὐκέτι κέχρῳσμαι καὶ ἁφὴν ἔχω καὶ μέτρον͵ ἀλλότριος δὲ τούτων εἰμί. νῦν ὁρᾷς με͵>
    text <ὦ τέκνον͵ ὀφθαλ μοῖς͵ ὅ τι δέ εἰμι οὐ κατανοεῖς ἀτενίζων σώματι καὶ ὁράσει. οὐκ ὀφθαλμοῖς τούτοις θεωροῦμαι νῦν͵ ὦ τέκ νον.>
  block
    text <Εἰς μανίαν με οὐκ ὀλίγην καὶ οἴστρησιν φρενῶν ἐνέσεισας͵ ὦ πάτερ· ἐμαυτὸν γὰρ νῦν οὐχ ὁρῶ.>
    text <Εἴθε͵ ὦ τέκνον͵ καὶ σὺ σεαυτὸν διεξελήλυθας͵ ὡς οἱ ἐν ὕπνῳ ὀνει ροπολούμενοι χωρὶς ὕπνου.>
    text <Λέγε μοι καὶ τοῦτο· τίς ἐστι γενεσιουργὸς τῆς παλιγγενεσίας;>
    text <Ὁ τοῦ θεοῦ παῖς͵ ἄνθρωπος εἷς͵ θελήματι θεοῦ.>
  block
    text <Νῦν τὸ λοιπόν͵ ὦ πάτερ͵ εἰς ἀφασίαν με ἤνεγκας· τῶν πρὶν ἀπολειφθεὶς φρενῶν͵ τὸ γὰρ μέγεθος βλέπω τὸ σὸν τὸ αὐτό͵ ὦ πάτερ͵ σὺν τῷ χαρακτῆρι.>
    text <Καὶ ἐν τούτῳ ψεύδῃ· τὸ γὰρ θνητὸν εἶδος καθ΄ ἡμέραν ἀλλάσσεται· χρόνῳ γὰρ τρέπεται εἰς αὔξησιν καὶ μείωσιν͵ ὡς ψεῦδος.>
  block
    text <Τί οὖν ἀληθές ἐστιν͵ ὦ Τρισμέγιστε;>
    text <Τὸ μὴ θολούμενον͵ ὦ τέκνον͵ τὸ μὴ διοριζόμενον͵ τὸ ἀχρώματον͵ τὸ ἀσχημάτιστον͵ τὸ ἄτρεπτον͵ τὸ γυμνόν͵ τὸ φαῖνον͵ τὸ αὐτῷ καταληπτόν͵ τὸ ἀναλλοίωτον ἀγαθόν͵ τὸ ἀσώματον.>
    text <Μέμηνα ὄντως͵ ὦ πάτερ· δοκοῦντος γάρ μου ὑπὸ σοῦ σοφοῦ γεγονέναι͵ ἐνεφράχθησαν αἱ αἰσθήσεις τούτου μου τοῦ νοήματος.>
    text <Οὕτως ἔχει͵ ὦ τέκνον· τὸ μὲν ἀνωφερές͵ ὡς πῦρ͵ καὶ κατωφερές͵ ὡς γῆ͵ καὶ ὑγρόν͵ ὡς ὕδωρ͵ καὶ σύμπνοον͵ ὡς ἀήρ ....͵ πῶς αἰσθητῶς αὐτὸ νοήσεις τὸ μὴ σκληρόν͵ τὸ μὴ ὑγρόν͵ τὸ ἀσφίγγωτον͵ τὸ μὴ διαδυόμενον͵ τὸ μόνον δυνάμει καὶ ἐνεργείᾳ νοούμενον͵ δεόμενον δὲ τοῦ δυναμένου νοεῖν τὴν ἐν θεῷ γένεσιν;>
  block
    text <Ἀδύνατος οὖν εἰμι͵ ὦ πάτερ;>
    text <Μὴ γένοιτο͵ ὦ τέκνον· ἐπίσπασαι εἰς ἑαυτόν͵ καὶ ἐλεύσεται· θέλησον͵ καὶ γίνεται· κατάργησον τοῦ σώματος τὰς αἰσθήσεις͵ καὶ ἔσται ἡ γένεσις τῆς θεότητος· κάθαραι σεαυτὸν ἀπὸ τῶν ἀλόγων τῆς ὕλης τιμωριῶν.>
    text <Τιμωροὺς γὰρ ἐν ἐμαυτῷ ἔχω͵ ὦ πάτερ;>
    text <Οὐκ ὀλίγους͵ ὦ τέκνον͵ ἀλλὰ καὶ φοβε ροὺς καὶ πολλούς.>
    text <Ἀγνοῶ͵ ὦ πάτερ.>
    text <Μία αὕτη͵ ὦ τέκνον͵ τιμωρία ἡ ἄγνοια· δευτέρα λύπη· τρίτη ἀκρασία· τετάρτη ἐπιθυμία· πέμπτη ἀδικία· ἕκτη πλεονεξία· ἑβδόμη ἀπάτη· ὀγδόη φθόνος· ἐνάτη δόλος· δεκάτη ὀργή· ἑνδεκάτη προπέτεια·>
    text <δωδεκάτη κακία· εἰσὶ δὲ αὗται τὸν ἀριθμὸν δώδεκα· ὑπὸ δὲ ταύτας πλείονες ἄλλαι͵ ὦ τέκνον͵ διὰ τοῦ δεσμωτηρίου τοῦ σώματος αἰσθητικῶς πάσχειν ἀναγκάζουσι τὸν ἐνδιάθετον ἄνθρω πον· ἀφίστανται δὲ αὗται͵ οὐκ ἀθρόως͵ ἀπὸ τοῦ ἐλεηθέν τος ὑπὸ τοῦ θεοῦ͵ καὶ οὕτω συνίσταται ὁ τῆς παλιγγενε σίας τρόπος καὶ λόγος.>
  block
    text <λοιπὸν σιώπησον͵ ὦ τέκνον͵ καὶ εὐφήμησον καὶ διὰ τοῦτο οὐ καταπαύσει τὸ ἔλεος εἰς ἡμᾶς ἀπὸ τοῦ θεοῦ·>
    text <χαῖρε λοιπόν͵ ὦ τέκνον͵ ἀνακαθαιρό μενος ταῖς τοῦ θεοῦ δυνάμεσιν͵ εἰς συνάρθρωσιν τοῦ Λόγου.>
    text <ἦλθεν ἡμῖν γνῶσις θεοῦ· ταύτης ἐλθούσης͵ ὦ τέκνον͵ ἐξηλάθη ἡ ἄγνοια.>
    text <ἦλθεν ἡμῖν γνῶσις χαρᾶς· παραγενο μένης ταύτης͵ ὦ τέκνον͵ ἡ λύπη φεύξεται εἰς τοὺς χωροῦντας αὐτήν.>
  block
    text <δύναμιν καλῶ ἐπὶ χαρᾷ τὴν ἐγ κράτειαν· ὦ δύναμις ἡδίστη͵ προσλάβωμεν͵ ὦ τέκνον͵ αὐτὴν ἀσμενέστατα· πῶς ἅμα τῷ παραγενέσθαι ἀπώσατο τὴν ἀκρασίαν;>
    text <τετάρτην δὲ νῦν καλῶ καρτερίαν͵ τὴν κατὰ τῆς ἐπιθυμίας δύναμιν.>
    text <ὁ βαθμὸς οὗτος͵ ὦ τέκνον͵ δικαιοσύνης ἐστὶν ἕδρασμα· χωρὶς γὰρ κρίσεως ἴδε πῶς τὴν ἀδικίαν ἐξήλασεν· ἐδικαιώθημεν͵ ὦ τέκνον͵ ἀδικίας ἀπού σης.>
    text <ἕκτην δύναμιν καλῶ εἰς ἡμᾶς͵ τὴν κατὰ τῆς πλεονεξίας͵ κοινωνίαν.>
    text <ἀποστάσης δὲ ἔτι καλῶ τὴν ἀλήθειαν καὶ φεύγει ἀπάτη͵>
    text <ἀλήθεια παραγίνεται ἴδε πῶς τὸ ἀγαθὸν πεπλήρωται͵ ὦ τέκνον͵ παραγινομένης τῆς ἀληθείας·>
    text <φθόνος γὰρ ἀφ΄ ἡμῶν ἀπέστη· τῇ δὲ ἀληθείᾳ καὶ τὸ ἀγα θὸν ἐπεγένετο͵ ἅμα ζωῇ καὶ φωτί͵ καὶ οὐκέτι ἐπῆλθεν οὐδεμία τοῦ σκότους τιμωρία͵ ἀλλ΄ ἐξέπτησαν νικηθεῖσαι ῥοίζῳ.>
  block
    text <ἔγνωκας͵ ὦ τέκνον͵ τῆς παλιγγενεσίας τὸν τρόπον· τῆς δεκάδος παραγινομένης͵ ὦ τέκνον͵ συνετέθη νοερὰ γένεσις καὶ τὴν δωδεκάδα ἐξελαύνει καὶ ἐθεώθημεν τῇ γενέσει·>
    text <ὅστις οὖν ἔτυχε κατὰ τὸ ἔλεος τῆς κατὰ θεὸν γενέσεως͵ τὴν σωματικὴν αἴσθησιν καταλιπών͵ ἑαυτὸν γνω ρίζει ἐκ τούτων συνιστάμενον καὶ εὐφραίνεται>
  block
    text <Ἀκλινὴς γενόμενος ὑπὸ τοῦ θεοῦ͵ ὦ πάτερ͵ φαν τάζομαι͵ οὐχ ὁράσει ὀφθαλμῶν ἀλλὰ τῇ διὰ δυνάμεων νοη τικῇ ἐνεργείᾳ.>
    text <ἐν οὐρανῷ εἰμι͵ ἐν γῇ͵ ἐν ὕδατι͵ ἐν ἀέρι· ἐν ζῴοις εἰμί͵ ἐν φυτοῖς· ἐν γαστρί͵ πρὸ γαστρός͵ μετὰ γασ τέρα͵ πανταχοῦ.>
    text <ἀλλ΄ ἔτι τοῦτό μοι εἰπέ͵ πῶς αἱ τιμωρίαι τοῦ σκότους͵ οὖσαι ἀριθμῷ δώδεκα͵ ὑπὸ δέκα δυνάμεων ἀπωθοῦνται. τίς ὁ τρόπος͵ ὦ Τρισμέγιστε;>
  block
    text <Τὸ σκῆνος τοῦτο͵ ὃ καί͵ ὦ τέκνον͵ διεξεληλύθαμεν͵ ἐκ τοῦ ζῳο φόρου κύκλου συνέστη καὶ τούτου συνεστῶτος ἐκ [ἀριθμῶν] δώδεκα ὄντων τὸν ἀριθμόν͵ φύσεως μιᾶς͵ παντομόρφου ἰδέας͵ εἰς πλάνην τοῦ ἀνθρώπου· διαζυγαὶ ἐν αὐταῖς εἰσιν͵ ὦ τέκνον͵ ἡνωμέναι ἐν τῇ πράξει ....ἀχώριστός ἐστιν ἡ προπέτεια τῆς ὀργῆς·>
    text <εἰσὶ δὲ καὶ ἀδιόριστοι. εἰκότως οὖν κατὰ τὸν ὀρθὸν λόγον τὴν ἀπόστασιν ποιοῦνται͵ καθὼς καὶ ἀπὸ δέκα δυνάμεων ἐλαυνόμεναι͵ τουτέστιν ἀπὸ τῆς δεκάδος·>
    text <ἡ γὰρ δεκάς͵ ὦ τέκνον͵ ἐστὶ ψυχογόνος· ζωὴ δὲ καὶ φῶς ἡνωμέναι εἰσίν͵ ἔνθα ὁ τῆς ἑνάδος ἀριθμὸς πέφυκε τοῦ πνεύματος. ἡ ἑνὰς οὖν κατὰ λόγον τὴν δεκάδα ἔχει͵ ἡ δὲ δεκὰς τὴν ἑνάδα.>
  block
    text <Πάτερ͵ τὸ πᾶν ὁρῶ καὶ ἐμαυτὸν ἐν τῷ νοΐ.>
    text <Αὕτη ἐστὶν ἡ παλιγγενεσία͵ ὦ τέκνον͵ τὸ μηκέτι φαντά ζεσθαι εἰς τὸ σῶμα τὸ τριχῇ διαστατόν ... διὰ τὸν λόγον τοῦτον τὸν περὶ τῆς παλιγγενεσίας εἰς ὃν ὑπεμνηματι σάμην ἵνα μὴ ὦμεν διάβολοι τοῦ παντὸς εἰς τοὺς πολ λούς͵ εἰς οὓς ὁ θεὸς αὐτὸς θέλει.>
  block
    text <Εἰπέ μοι͵ ὦ πάτερ͵ τὸ σῶμα τοῦτο τὸ ἐκ δυνά μεων συνεστὸς λύσιν ἴσχει ποτέ;>
    text <Εὐφήμησον καὶ μὴ ἀδύνατα φθέγγου· ἐπεὶ ἁμαρτήσεις καὶ ἀσεβηθήσεταί σου ὁ ὀφθαλμὸς τοῦ νοῦ.>
    text <τὸ αἰσθητὸν τῆς φύσεως σῶμα πόρ ρωθέν ἐστι τῆς οὐσιωδοῦς γενέσεως·>
    text <τὸ μὲν γάρ ἐστι δια λυτόν͵ τὸ δὲ ἀδιάλυτον͵ καὶ τὸ μὲν θνητόν͵ τὸ δὲ ἀθάνατον.>
    text <ἀγνοεῖς ὅτι θεὸς πέφυκας καὶ τοῦ ἑνὸς παῖς͵ ὃ κἀγώ;>
  block
    text <Ἐβουλόμην͵ ὦ πάτερ͵ τὴν διὰ τοῦ ὕμνου εὐλογίαν͵ ἣν ἔφης ἐπὶ τὴν ὀγδοάδα γενομένου σου ἀκοῦσαι τῶν δυνάμεων.>
    text <Καθὼς Ὀγδοάδα ὁ Ποιμάνδρης ἐθέσπισε͵ τέκνον͵>
    text <καλῶς σπεύδεις λῦσαι τὸ σκῆνος· κεκαθαρμένος γάρ.>
    text <ὁ Ποιμάνδρης͵ ὁ τῆς αὐθεντίας νοῦς͵ πλέον μοι τῶν ἐγγεγραμμένων οὐ παρέδωκεν͵ εἰδὼς ὅτι ἀπ΄ ἐμαυτοῦ δυνήσομαι πάντα νοεῖν καὶ ἀκούειν ὧν βούλομαι͵ καὶ ὁρᾶν τὰ πάντα͵ καὶ ἐπέτρεψέ μοι ἐκεῖνος ποιεῖν τὰ καλά.>
    text <διὸ καὶ ἐν πᾶσιν αἱ δυνάμεις αἱ ἐν ἐμοὶ ᾄδουσι.>
    text <Θέλω͵ πάτερ͵ ἀκοῦσαι͵ καὶ βούλομαι ταῦτα νοῆσαι.>
  block
    text <Ἡσύχασον͵ ὦ τέκνον͵ καὶ τῆς ἁρμοζούσης νῦν ἄκουε εὐλογίας͵ τὸν ὕμνον τῆς παλιγγενεσίας͵ ὃν οὐκ ἔκρινα οὕτως εὐκόλως ἐκφάναι͵ εἰ μὴ σοὶ ἐπὶ τέλει τοῦ παντός.>
    text <ὅθεν τοῦτο οὐ διδάσκεται͵ ἀλλὰ κρύπτεται ἐν σιγῇ.>
    text <οὕτως οὖν͵ ὦ τέκνον͵ στὰς ἐν ὑπαίθρῳ τόπῳ͵ νότῳ ἀνέμῳ ἀπο βλέπων περὶ καταφορὰν τοῦ ἡλίου δύνοντος͵ προσκύνει· ὁμοίως καὶ ἀνιόντος πρὸς ἀπηλιώτην.>
    text <ἡσύχασον͵ ὦ τέκνον.>
    text <ΥΜΝΩΔΙΑ ΚΡΥΠΤΗ͵ ΛΟΓΟΣ Δ>
  block
    text <πᾶσα φύσις κόσμου προσδεχέσθω τοῦ ὕμνου τὴν ἀκοήν.>
    text <ἀνοίγηθι γῆ͵ ἀνοιγήτω μοι πᾶς μοχλὸς ὄμβρου͵ τὰ δένδρα μὴ σείεσθε.>
    text <ὑμνεῖν μέλλω τὸν τῆς κτίσεως κύριον͵ καὶ τὸ πᾶν καὶ τὸ ἕν.>
    text <ἀνοίγητε οὐρανοί͵ ἄνεμοί τε στῆτε. ὁ κύκλος ὁ ἀθάνατος τοῦ θεοῦ͵ προσδεξάσθω μου τὸν λόγον·>
    text <μέλλω γὰρ ὑμνεῖν τὸν κτίσαντα τὰ πάντα͵ τὸν πήξαντα τὴν γῆν καὶ οὐρανὸν κρεμάσαντα καὶ ἐπιτάξαντα ἐκ τοῦ ὠκεα νοῦ τὸ γλυκὺ ὕδωρ εἰς τὴν οἰκουμένην καὶ ἀοίκητον ὑπάρ χειν εἰς διατροφὴν καὶ κτίσιν πάντων τῶν ἀνθρώπων͵ τὸν ἐπιτάξαντα πῦρ φανῆναι εἰς πᾶσαν πρᾶξιν θεοῖς τε καὶ ἀνθρώποις.>
    text <δῶμεν πάντες ὁμοῦ αὐτῷ τὴν εὐλογίαν͵ τῷ ἐπὶ τῶν οὐρανῶν μετεώρῳ͵ τῷ πάσης φύσεως κτίστῃ.>
    text <οὗτός ἐστιν ὁ τοῦ νοῦ ὀφθαλμός͵ καὶ δέξαιτο τῶν δυνάμεων μου τὴν εὐλογίαν.>
  block
    text <αἱ δυνάμεις αἱ ἐν ἐμοί͵ ὑμνεῖτε τὸ ἓν καὶ τὸ πᾶν· συνᾴσατε τῷ θελήματί μου πᾶσαι αἱ ἐν ἐμοὶ δυνάμεις.>
    text <γνῶσις ἁγία͵ φωτισθεὶς ἀπὸ σοῦ͵ διὰ σοῦ τὸ νοητὸν φῶς ὑμνῶν χαίρω ἐν χαρᾷ νοῦ.>
    text <πᾶσαι δυνάμεις ὑμνεῖτε σὺν ἐμοί.>
    text <καὶ σύ μοι͵ ἐγκράτεια͵ ὕμνει. δικαιοσύνη μου͵ τὸ δίκαιον ὕμνει δι΄ ἐμοῦ. κοινωνία ἡ ἐμή͵ τὸ πᾶν ὕμνει δι΄ ἐμοῦ· ὕμνει ἀλήθεια τὴν ἀλήθειαν. τὸ ἀγαθόν͵ ἀγαθόν͵ ὕμνει·>
    text <ζωὴ καὶ φῶς͵ ἀφ΄ ὑμῶν εἰς ὑμᾶς χωρεῖ ἡ εὐλογία.>
    text <εὐχαριστῶ σοι͵ πάτερ͵ ἐνέργεια τῶν δυνάμεων. εὐχαριστῶ σοι͵ θεέ͵ δύναμις τῶν ἐνεργειῶν μου·>
    text <ὁ σὸς Λόγος δι΄ ἐμοῦ ὑμνεῖ σέ. δι΄ ἐμοῦ δέξαι τὸ πᾶν λόγῳ͵ λογικὴν θυσίαν.>
  block
    text <ταῦτα βοῶσιν αἱ δυνάμεις αἱ ἐν ἐμοί· τὸ πᾶν ὑμνοῦσι͵>
    text <τὸ σὸν θέλημα τελοῦσι͵ σὴ βουλὴ ἀπὸ σοῦ ἐπὶ σέ͵ τὸ πᾶν. δέξαι ἀπὸ πάντων λογικὴν θυσίαν· τὸ πᾶν τὸ ἐν ἡμῖν͵ σῷζε ζωή͵ φώτιζε φῶς͵ πνεῦμα θεέ·>
    text <Λόγον γὰρ τὸν σὸν ποιμαί νει ὁ Νοῦς. πνευματοφόρε͵ δημιουργέ·>
  block
    text <σὺ εἶ ὁ θεός. ὁ σὸς ἄνθρωπος ταῦτα βοᾷ διὰ πυρός͵ δι΄ ἀέρος͵ διὰ γῆς͵ διὰ ὕδατος͵ διὰ πνεύματος͵ διὰ τῶν κτισμάτων σου.>
    text <ἀπὸ σοῦ Αἰῶνος εὐλογίαν εὗρον καί͵ ὃ ζητῶ͵ βουλῇ τῇ σῇ ἀναπέπαυ μαι.>
    text <εἶδον θελήματι τῷ σῷ τὴν εὐλογίαν ταύτην λεγομένην.>
  block
    text <Ὦ πάτερ͵ τέθεικα καὶ ἐν κόσμῳ τῷ ἐμῷ.>
    text <Ἐν τῷ νοητῷ λέγε͵ τέκνον. Ἐν τῷ νοητῷ͵ ὦ πάτερ· δύναμαι. ἐκ τοῦ σοῦ ὕμνου καὶ τῆς σῆς εὐλογίας ἐπιπεφώ τισταί μου ὁ νοῦς. πλέον θέλω κἀγὼ πέμψαι ἐξ ἰδίας φρενὸς εὐλογίαν τῷ θεῷ.>
    text <Ὦ τέκνον͵ μὴ ἀσκόπως.>
    text <Ἐν τῷ νῷ͵ ὦ πάτερ͵ ἃ θεωρῶ͵ λέγω.>
    text <σοί͵ γενάρχα τῆς γενεσιουρ γίας͵ Τὰτ θεῷ πέμπω λογικὰς θυσίας. θεέ͵ σὺ πάτερ͵ σὺ ὁ κύριος͵ σὺ ὁ νοῦς͵ δέξαι λογικὰς ἃς θέλεις ἀπ΄ ἐμοῦ· σοῦ γὰρ βουλομένου πάντα τελεῖται.>
    text <Σύ͵ ὦ τέκνον͵ πέμψον δεκτὴν θυσίαν τῷ πάντων πατρὶ θεῷ. ἀλλὰ καὶ πρόσθες͵ ὦ τέκνον͵ διὰ τοῦ Λόγου.>
  block
    text <Εὐχαριστῶ σοι͵ πάτερ͵ ταῦτά μοι αἰνεῖν εὐξαμένῳ.>
    text <Χαίρω͵ τέκνον͵ καρποφορήσαντος ἐκ τῆς ἀληθείας τὰ ἀγαθά͵ τὰ ἀθάνατα γενήματα.>
    text <τοῦτο μαθὼν παρ΄ ἐμοῦ τῆς ἀρετῆς σιγὴν ἐπάγγειλαι͵ μηδενί͵ τέκνον͵ ἐκφαί νων τῆς παλιγγενεσίας τὴν παράδοσιν͵ ἵνα μὴ ὡς διάβολοι λογισθῶμεν.>
    text <ἱκανῶς γὰρ ἕκαστος ἡμῶν ἐπεμελήθη͵ ἐγώ τε ὁ λέγων͵ σύ τε ὁ ἀκούων.>
    text <νοερῶς ἔγνως σεαυτὸν καὶ τὸν πατέρα τὸν ἡμέτερον.>
