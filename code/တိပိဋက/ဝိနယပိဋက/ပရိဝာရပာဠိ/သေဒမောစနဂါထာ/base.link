text <သေဒမောစနဂါထာ>
  text <၁။ အဝိပ္ပဝါသပဉှာ>
    text <၄၇၉>
      text <အသံဝါသော ဘိက္ခူဟိ စ ဘိက္ခုနီဟိ စ။>
      text <သမ္ဘောဂေါ ဧကစ္စော တဟိံ န လဗ္ဘတိ။>
      text <အဝိပ္ပဝါသေန အနာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <အဝိဿဇ္ဇိယံ အဝေဘင်္ဂိယံ။>
      text <ပဉ္စ ဝုတ္တာ မဟေသိနာ။>
      text <ဝိဿဇ္ဇန္တဿ ပရိဘုဉ္ဇန္တဿ အနာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <ဒသ ပုဂ္ဂလေ န ဝဒာမိ၊ ဧကာဒသ ဝိဝဇ္ဇိယ။>
      text <ဝုဍ္ဎံ ဝန္ဒန္တဿ အာပတ္တိ၊ ပဉှာ မေသာ ကုသလေဟိ စိန္တိတာ။>
      text <န ဥက္ခိတ္တကော န စ ပန ပါရိဝါသိကော။>
      text <န သင်္ဃဘိန္နော န စ ပန ပက္ခသင်္ကန္တော။>
      text <သမာနသံဝါသကဘူမိယာ ဌိတော။>
      text <ကထံ နု သိက္ခါယ အသာဓာရဏော သိယာ။>
      text <ပဉှာ မေသာ ကုသလေဟိ စိန္တိတာ။>
      text <ဥပေတိ ဓမ္မံ ပရိပုစ္ဆမာနော၊ ကုသလံ အတ္ထူပသဉှိတံ။>
      text <န ဇီဝတိ န မတော န နိဗ္ဗုတော၊ တံ ပုဂ္ဂလံ ကတမံ ဝဒန္တိ ဗုဒ္ဓါ။>
      text <ပဉှာ မေသာ ကုသလေဟိ စိန္တိတာ။>
      text <ဥဗ္ဘက္ခကေ န ဝဒာမိ၊ အဓော နာဘိံ ဝိဝဇ္ဇိယ။>
      text <မေထုနဓမ္မပစ္စယာ၊ ကထံ ပါရာဇိကော သိယာ။>
      text <ပဉှာ မေသာ ကုသလေဟိ စိန္တိတာ။>
      text <ဘိက္ခု သညာစိကာယ ကုဋိံ ကရောတိ။>
      text <အဒေသိတဝတ္ထုကံ ပမာဏာတိက္ကန္တံ။>
      text <သာရမ္ဘံ အပရိက္ကမနံ အနာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <ဘိက္ခု သညာစိကာယ ကုဋိံ ကရောတိ။>
      text <ဒေသိတဝတ္ထုကံ ပမာဏိကံ။>
      text <အနာရမ္ဘံ သပရိက္ကမနံ အာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <န ကာယိကံ ကိဉ္စိ ပယောဂမာစရေ။>
      text <န စာပိ ဝါစာယ ပရေ ဘဏေယျ။>
      text <အာပဇ္ဇေယျ ဂရုကံ ဆေဇ္ဇဝတ္ထုံ။>
      text <ပဉှာ မေသာ ကုသလေဟိ စိန္တိတာ။>
      text <န ကာယိကံ ဝါစသိကဉ္စ ကိဉ္စိ။>
      text <မနသာပိ သန္တော န ကရေယျ ပါပံ။>
      text <သော နာသိတော ကိန္တိ သုနာသိတော ဘဝေ။>
      text <ပဉှာ မေသာ ကုသလေဟိ စိန္တိတာ။>
      text <အနာလပန္တော မနုဇေန ကေနစိ။>
      text <ဝါစာဂိရံ နော စ ပရေ ဘဏေယျ။>
      text <အာပဇ္ဇေယျ ဝါစသိကံ န ကာယိကံ။>
      text <ပဉှာ မေသာ ကုသလေဟိ စိန္တိတာ။>
      text <သိက္ခါပဒာ ဗုဒ္ဓဝရေန ဝဏ္ဏိတာ။>
      text <သင်္ဃာဒိသေသာ စတုရော ဘဝေယျုံ။>
      text <အာပဇ္ဇေယျ ဧကပယောဂေန သဗ္ဗေ။>
      text <ပဉှာ မေသာ ကုသလေဟိ စိန္တိတာ။>
      text <ဥဘော ဧကတော ဥပသမ္ပန္နာ။>
      text <ဥဘိန္နံ ဟတ္ထတော စီဝရံ ပဋိဂ္ဂဏှေယျ။>
      text <သိယာ အာပတ္တိယော နာနာ။>
      text <ပဉှာ မေသာ ကုသလေဟိ စိန္တိတာ။>
      text <စတုရော ဇနာ သံဝိဓာယ။>
      text <ဂရုဘဏ္ဍံ အဝါဟရုံ။>
      text <တယော ပါရာဇိကာ ဧကော န ပါရာဇိကော။>
      text <ပဉှာ မေသာ ကုသလေဟိ စိန္တိတာ။>
  text <၂။ ပါရာဇိကာဒိပဉှာ>
    text <၄၈၀>
      text <ဣတ္ထီ စ အဗ္ဘန္တရေ သိယာ၊>
      text <ဘိက္ခု စ ဗဟိဒ္ဓါ သိယာ။>
      text <ဆိဒ္ဒံ တသ္မိံ ဃရေ နတ္ထိ။>
      text <မေထုနဓမ္မပစ္စယာ။>
      text <ကထံ ပါရာဇိကော သိယာ။>
      text <ပဉှာ မေသာ ကုသလေဟိ စိန္တိတာ။>
      text <တေလံ မဓုံ ဖာဏိတဉ္စာပိ သပ္ပိံ။>
      text <သာမံ ဂဟေတွာန နိက္ခိပေယျ။>
      text <အဝီတိဝတ္တေ သတ္တာဟေ။>
      text <သတိ ပစ္စယေ ပရိဘုဉ္ဇန္တဿ အာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <နိဿဂ္ဂိယေန အာပတ္တိ။>
      text <သုဒ္ဓကေန ပါစိတ္တိယံ။>
      text <အာပဇ္ဇန္တဿ ဧကတော။>
      text <ပဉှာ မေသာ ကုသလေဟိ စိန္တိတာ။>
      text <ဘိက္ခူ သိယာ ဝီသတိယာ သမာဂတာ။>
      text <ကမ္မံ ကရေယျုံ သမဂ္ဂသညိနော။>
      text <ဘိက္ခု သိယာ ဒွာဒသယောဇနေ ဌိတော။>
      text <ကမ္မဉ္စ တံ ကုပ္ပေယျ ဝဂ္ဂပစ္စယာ။>
      text <ပဉှာ မေသာ ကုသလေဟိ စိန္တိတာ။>
      text <ပဒဝီတိဟာရမတ္တေန ဝါစာယ ဘဏိတေန စ။>
      text <သဗ္ဗာနိ ဂရုကာနိ သပ္ပဋိကမ္မာနိ။>
      text <စတုသဋ္ဌိ အာပတ္တိယော အာပဇ္ဇေယျ ဧကတော။>
      text <ပဉှာ မေသာ ကုသလေဟိ စိန္တိတာ။>
      text <နိဝတ္ထော အန္တရဝါသကေန။>
      text <ဒိဂုဏံ သင်္ဃာဋိံ ပါရုတော။>
      text <သဗ္ဗာနိ တာနိ နိဿဂ္ဂိယာနိ ဟောန္တိ။>
      text <ပဉှာ မေသာ ကုသလေဟိ စိန္တိတာ။>
      text <န စာပိ ဉတ္တိ န စ ပန ကမ္မဝါစာ။>
      text <န စေဟိ ဘိက္ခူတိ ဇိနော အဝေါစ။>
      text <သရဏဂမနမ္ပိ န တဿ အတ္ထိ။>
      text <ဥပသမ္ပဒာ စဿ အကုပ္ပါ။>
      text <ပဉှာ မေသာ ကုသလေဟိ စိန္တိတာ။>
      text <ဣတ္ထိံ ဟနေ န မာတရံ၊ ပုရိသဉ္စ န ပိတရံ ဟနေ။>
      text <ဟနေယျ အနရိယံ မန္ဒော၊ တေန စာနန္တရံ ဖုသေ။>
      text <ပဉှာ မေသာ ကုသလေဟိ စိန္တိတာ။>
      text <ဣတ္ထိံ ဟနေ စ မာတရံ၊ ပုရိသဉ္စ ပိတရံ ဟနေ။>
      text <မာတရံ ပိတရံ ဟန္တွာ၊ န တေနာနန္တရံ ဖုသေ။>
      text <ပဉှာ မေသာ ကုသလေဟိ စိန္တိတာ။>
      text <အစောဒယိတွာ အဿာရယိတွာ။>
      text <အသမ္မုခီဘူတဿ ကရေယျ ကမ္မံ။>
      text <ကတဉ္စ ကမ္မံ သုကတံ ဘဝေယျ။>
      text <ကာရကော စ သင်္ဃော အနာပတ္တိကော သိယာ။>
      text <ပဉှာ မေသာ ကုသလေဟိ စိန္တိတာ။>
      text <စောဒယိတွာ သာရယိတွာ။>
      text <သမ္မုခီဘူတဿ ကရေယျ ကမ္မံ။>
      text <ကတဉ္စ ကမ္မံ အကတံ ဘဝေယျ။>
      text <ကာရကော စ သင်္ဃော သာပတ္တိကော သိယာ။>
      text <ပဉှာ မေသာ ကုသလေဟိ စိန္တိတာ။>
      text <ဆိန္ဒန္တဿ အာပတ္တိ၊ ဆိန္ဒန္တဿ အနာပတ္တိ။>
      text <ဆာဒေန္တဿ အာပတ္တိ၊ ဆာဒေန္တဿ အနာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <သစ္စံ ဘဏန္တော ဂရုကံ၊ မုသာ စ လဟု ဘာသတော။>
      text <မုသာ ဘဏန္တော ဂရုကံ၊ သစ္စဉ္စ လဟု ဘာသတော။>
      text <ပဉှာ မေသာ ကုသလေဟိ စိန္တိတာ။>
  text <၃။ ပါစိတ္တိယာဒိပဉှာ>
    text <၄၈၁>
      text <အဓိဋ္ဌိတံ ရဇနာယ ရတ္တံ။>
      text <ကပ္ပကတမ္ပိ သန္တံ။>
      text <ပရိဘုဉ္ဇန္တဿ အာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <အတ္ထင်္ဂတေ သူရိယေ ဘိက္ခု မံသာနိ ခါဒတိ။>
      text <န ဥမ္မတ္တကော န စ ပန ခိတ္တစိတ္တော။>
      text <န စာပိ သော ဝေဒနာဋ္ဋော ဘဝေယျ။>
      text <န စဿ ဟောတိ အာပတ္တိ။>
      text <သော စ ဓမ္မော သုဂတေန ဒေသိတော။>
      text <ပဉှာ မေသာ ကုသလေဟိ စိန္တိတာ။>
      text <န ရတ္တစိတ္တော န စ ပန ထေယျစိတ္တော။>
      text <န စာပိ သော ပရံ မရဏာယ စေတယိ။>
      text <သလာကံ ဒေန္တဿ ဟောတိ ဆေဇ္ဇံ။>
      text <ပဋိဂ္ဂဏှန္တဿ ထုလ္လစ္စယံ။>
      text <ပဉှာ မေသာ ကုသလေဟိ စိန္တိတာ။>
      text <န စာပိ အာရညကံ သာသင်္ကသမ္မတံ။>
      text <န စာပိ သင်္ဃေန သမ္မုတိ ဒိန္နာ။>
      text <န စဿ ကထိနံ အတ္ထတံ တတ္ထေဝ။>
      text <စီဝရံ နိက္ခိပိတွာ ဂစ္ဆေယျ အဍ္ဎယောဇနံ။>
      text <တတ္ထေဝ အရုဏံ ဥဂ္ဂစ္ဆန္တဿ အနာပတ္တိ။>
      text <ပဉှာ မေသာ ကုသလေဟိ စိန္တိတာ။>
      text <ကာယိကာနိ န ဝါစသိကာနိ။>
      text <သဗ္ဗာနိ နာနာဝတ္ထုကာနိ။>
      text <အပုဗ္ဗံ အစရိမံ အာပဇ္ဇေယျ ဧကတော။>
      text <ပဉှာ မေသာ ကုသလေဟိ စိန္တိတာ။>
      text <ဝါစသိကာနိ န ကာယိကာနိ။>
      text <သဗ္ဗာနိ နာနာဝတ္ထုကာနိ။>
      text <အပုဗ္ဗံ အစရိမံ အာပဇ္ဇေယျ ဧကတော။>
      text <ပဉှာ မေသာ ကုသလေဟိ စိန္တိတာ။>
      text <တိဿိတ္ထိယော မေထုနံ တံ န သေဝေ။>
      text <တယော ပုရိသေ တယော အနရိယပဏ္ဍကေ။>
      text <န စာစရေ မေထုနံ ဗျဉ္ဇနသ္မိံ။>
      text <ဆေဇ္ဇံ သိယာ မေထုနဓမ္မပစ္စယာ။>
      text <ပဉှာ မေသာ ကုသလေဟိ စိန္တိတာ။>
      text <မာတရံ စီဝရံ ယာစေ၊ နော စ သင်္ဃေ ပရိဏတံ။>
      text <ကေနဿ ဟောတိ အာပတ္တိ၊ အနာပတ္တိ စ ဉာတကေ။>
      text <ပဉှာ မေသာ ကုသလေဟိ စိန္တိတာ။>
      text <ကုဒ္ဓေါ အာရာဓကော ဟောတိ၊ ကုဒ္ဓေါ ဟောတိ ဂရဟိယော။>
      text <အထ ကော နာမ သော ဓမ္မော၊ ယေန ကုဒ္ဓေါ ပသံသိယော။>
      text <ပဉှာ မေသာ ကုသလေဟိ စိန္တိတာ။>
      text <တုဋ္ဌော အာရာဓကော ဟောတိ၊ တုဋ္ဌော ဟောတိ ဂရဟိယော။>
      text <အထ ကော နာမ သော ဓမ္မော၊ ယေန တုဋ္ဌော ဂရဟိယော။>
      text <ပဉှာ မေသာ ကုသလေဟိ စိန္တိတာ။>
      text <သင်္ဃာဒိသေသံ ထုလ္လစ္စယံ။>
      text <ပါစိတ္တိယံ ပါဋိဒေသနီယံ။>
      text <ဒုက္ကဋံ အာပဇ္ဇေယျ ဧကတော။>
      text <ပဉှာ မေသာ ကုသလေဟိ စိန္တိတာ။>
      text <ဥဘော ပရိပုဏ္ဏဝီသတိဝဿာ။>
      text <ဥဘိန္နံ ဧကုပဇ္ဈာယော။>
      text <ဧကာစရိယော ဧကာ ကမ္မဝါစာ။>
      text <ဧကော ဥပသမ္ပန္နော ဧကော အနုပသမ္ပန္နော။>
      text <ပဉှာ မေသာ ကုသလေဟိ စိန္တိတာ။>
      text <အကပ္ပကတံ နာပိ ရဇနာယ ရတ္တံ။>
      text <တေန နိဝတ္ထော ယေန ကာမံ ဝဇေယျ။>
      text <န စဿ ဟောတိ အာပတ္တိ။>
      text <သော စ ဓမ္မော သုဂတေန ဒေသိတော။>
      text <ပဉှာ မေသာ ကုသလေဟိ စိန္တိတာ။>
      text <န ဒေတိ န ပဋိဂ္ဂဏှာတိ၊ ပဋိဂ္ဂဟော တေန န ဝိဇ္ဇတိ။>
      text <အာပဇ္ဇတိ ဂရုကံ န လဟုကံ၊ တဉ္စ ပရိဘောဂပစ္စယာ။>
      text <ပဉှာ မေသာ ကုသလေဟိ စိန္တိတာ။>
      text <န ဒေတိ န ပဋိဂ္ဂဏှာတိ၊ ပဋိဂ္ဂဟော တေန န ဝိဇ္ဇတိ။>
      text <အာပဇ္ဇတိ လဟုကံ န ဂရုကံ၊ တဉ္စ ပရိဘောဂပစ္စယာ။>
      text <ပဉှာ မေသာ ကုသလေဟိ စိန္တိတာ။>
      text <အာပဇ္ဇတိ ဂရုကံ သာဝသေသံ။>
      text <ဆာဒေတိ အနာဒရိယံ ပဋိစ္စ။>
      text <န ဘိက္ခုနီ နော စ ဖုသေယျ ဝဇ္ဇံ။>
      text <ပဉှာ မေသာ ကုသလေဟိ စိန္တိတာ။>
      text <အသံဝါသော အဝိဿဇ္ဇိ၊ ဒသ စ အနုက္ခိတ္တကော။>
      text <ဥပေတိ ဓမ္မံ ဥဗ္ဘက္ခကံ၊ တတော သညာစိကာ စ ဒွေ။>
      text <န ကာယိကဉ္စ ဂရုကံ၊ န ကာယိကံ န ဝါစသိကံ။>
      text <အနာလပန္တော သိက္ခါ စ၊ ဥဘော စ စတုရော ဇနာ။>
      text <ဣတ္ထီ တေလဉ္စ နိဿဂ္ဂိ၊ ဘိက္ခု စ ပဒဝီတိယော။>
      text <နိဝတ္ထော စ န စ ဉတ္တိ၊ န မာတရံ ပိတရံ ဟနေ။>
      text <အစောဒယိတွာ စောဒယိတွာ၊ ဆိန္ဒန္တံ သစ္စမေဝ စ။>
      text <အဓိဋ္ဌိတဉ္စတ္ထင်္ဂတေ၊ န ရတ္တံ န စာရညကံ။>
      text <ကာယိကာ ဝါစသိကာ စ၊ တိဿိတ္ထီ စာပိ မာတရံ။>
      text <ကုဒ္ဓေါ အာရာဓကော တုဋ္ဌော၊ သင်္ဃာဒိသေသာ စ ဥဘော။>
      text <အကပ္ပကတံ န ဒေတိ၊ န ဒေတာပဇ္ဇတီ ဂရုံ။>
      text <သေဒမောစနိကာ ဂါထာ၊ ပဉှာ ဝိညူဟိ ဝိဘာဝိတာတိ။>
    stand <သေဒမောစနဂါထာ နိဋ္ဌိတာ။>
    stand <တဿုဒ္ဒာနံ>
