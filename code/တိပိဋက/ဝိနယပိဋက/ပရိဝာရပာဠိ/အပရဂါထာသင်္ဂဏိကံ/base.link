text <အပရဂါထာသင်္ဂဏိကံ>
  text <၁။ စောဒနာဒိပုစ္ဆာဝိဿဇ္ဇနာ>
    text <၃၅၉>
      text <စောဒနာ ကိမတ္ထာယ၊ သာရဏာ ကိဿ ကာရဏာ။>
      text <သင်္ဃော ကိမတ္ထာယ၊ မတိကမ္မံ ပန ကိဿ ကာရဏာ။>
      text <စောဒနာ သာရဏတ္ထာယ၊ နိဂ္ဂဟတ္ထာယ သာရဏာ။>
      text <သင်္ဃော ပရိဂ္ဂဟတ္ထာယ၊ မတိကမ္မံ ပန ပါဋိယေက္ကံ။>
      text <မာ ခေါ တုရိတော အဘဏိ၊ မာ ခေါ စဏ္ဍိကတော ဘဏိ။>
      text <မာ ခေါ ပဋိဃံ ဇနယိ၊ သစေ အနုဝိဇ္ဇကော တုဝံ။>
      text <မာ ခေါ သဟသာ အဘဏိ၊ ကထံ ဝိဂ္ဂါဟိကံ အနတ္ထသံဟိတံ။>
      text <သုတ္တေ ဝိနယေ အနုလောမေ၊ ပညတ္တေ အနုလောမိကေ။>
      text <အနုယောဂဝတ္တံ နိသာမယ၊ ကုသလေန ဗုဒ္ဓိမတာ ကတံ။>
      text <သုဝုတ္တံ သိက္ခါပဒာနုလောမိကံ၊ ဂတိံ န နာသေန္တော သမ္ပရာယိကံ။>
      text <ဟိတေသီ အနုယုဉ္ဇဿု၊ ကာလေနတ္ထူပသံဟိတံ။>
      text <စုဒိတဿ စ စောဒကဿ စ။>
      text <သဟသာ ဝေါဟာရံ မာ ပဓာရေသိ။>
      text <စောဒကော အာဟ အာပန္နောတိ။>
      text <စုဒိတကော အာဟ အနာပန္နောတိ။>
      text <ဥဘော အနုက္ခိပန္တော၊ ပဋိညာနုသန္ဓိတေန ကာရယေ။>
      text <ပဋိညာ လဇ္ဇီသု ကတာ၊ အလဇ္ဇီသု ဧဝံ န ဝိဇ္ဇတိ။>
      text <ဗဟုမ္ပိ အလဇ္ဇီ ဘာသေယျ၊ ဝတ္တာနုသန္ဓိတေန ကာရယေ။>
      text <အလဇ္ဇီ ကီဒိသော ဟောတိ၊ ပဋိညာ ယဿ န ရူဟတိ။>
      text <ဧတဉ္စ တာဟံ ပုစ္ဆာမိ၊ ကီဒိသော ဝုစ္စတိ အလဇ္ဇီ ပုဂ္ဂလော။>
      text <သဉ္စိစ္စ အာပတ္တိံ အာပဇ္ဇတိ၊ အာပတ္တိံ ပရိဂူဟတိ။>
      text <အဂတိဂမနဉ္စ ဂစ္ဆတိ၊ ဧဒိသော ဝုစ္စတိ အလဇ္ဇီပုဂ္ဂလော။>
      text <သစ္စံ အဟမ္ပိ ဇာနာမိ၊ ဧဒိသော ဝုစ္စတိ အလဇ္ဇီပုဂ္ဂလော။>
      text <အညဉ္စ တာဟံ ပုစ္ဆာမိ၊ ကီဒိသော ဝုစ္စတိ လဇ္ဇီပုဂ္ဂလော။>
      text <သဉ္စိစ္စ အာပတ္တိံ နာပဇ္ဇတိ၊ အာပတ္တိံ န ပရိဂူဟတိ။>
      text <အဂတိဂမနံ န ဂစ္ဆတိ၊ ဧဒိသော ဝုစ္စတိ လဇ္ဇီပုဂ္ဂလော။>
      text <သစ္စံ အဟမ္ပိ ဇာနာမိ၊ ဧဒိသော ဝုစ္စတိ လဇ္ဇီပုဂ္ဂလော။>
      text <အညဉ္စ တာဟံ ပုစ္ဆာမိ၊ ကီဒိသော ဝုစ္စတိ အဓမ္မစောဒကော။>
      text <အကာလေ စောဒေတိ အဘူတေန။>
      text <ဖရုသေန အနတ္ထသံဟိတေန။>
      text <ဒောသန္တရော စောဒေတိ နော မေတ္တာစိတ္တော။>
      text <ဧဒိသော ဝုစ္စတိ အဓမ္မစောဒကော။>
      text <သစ္စံ အဟမ္ပိ ဇာနာမိ၊ ဧဒိသော ဝုစ္စတိ အဓမ္မစောဒကော။>
      text <အညဉ္စ တာဟံ ပုစ္ဆာမိ၊ ကီဒိသော ဝုစ္စတိ ဓမ္မစောဒကော။>
      text <ကာလေန စောဒေတိ ဘူတေန၊ သဏှေန အတ္ထသံဟိတေန။>
      text <မေတ္တာစိတ္တော စောဒေတိ နော ဒောသန္တရော။>
      text <ဧဒိသော ဝုစ္စတိ ဓမ္မစောဒကော။>
      text <သစ္စံ အဟမ္ပိ ဇာနာမိ၊ ဧဒိသော ဝုစ္စတိ ဓမ္မစောဒကော။>
      text <အညဉ္စ တာဟံ ပုစ္ဆာမိ၊ ကီဒိသော ဝုစ္စတိ ဗာလစောဒကော။>
      text <ပုဗ္ဗာပရံ န ဇာနာတိ၊ ပုဗ္ဗာပရဿ အကောဝိဒော။>
      text <အနုသန္ဓိဝစနပထံ န ဇာနာတိ။>
      text <အနုသန္ဓိဝစနပထဿ အကောဝိဒော။>
      text <ဧဒိသော ဝုစ္စတိ ဗာလစောဒကော။>
      text <သစ္စံ အဟမ္ပိ ဇာနာမိ၊ ဧဒိသော ဝုစ္စတိ ဗာလစောဒကော။>
      text <အညဉ္စ တာဟံ ပုစ္ဆာမိ၊ ကီဒိသော ဝုစ္စတိ ပဏ္ဍိတစောဒကော။>
      text <ပုဗ္ဗာပရမ္ပိ ဇာနာတိ၊ ပုဗ္ဗာပရဿ ကောဝိဒော။>
      text <အနုသန္ဓိဝစနပထံ ဇာနာတိ၊ အနုသန္ဓိဝစနပထဿ ကောဝိဒော။>
      text <ဧဒိသော ဝုစ္စတိ ပဏ္ဍိတစောဒကော။>
      text <သစ္စံ အဟမ္ပိ ဇာနာမိ၊ ဧဒိသော ဝုစ္စတိ ပဏ္ဍိတစောဒကော။>
      text <အညဉ္စ တာဟံ ပုစ္ဆာမိ၊ စောဒနာ ကိန္တိ ဝုစ္စတိ။>
      text <သီလဝိပတ္တိယာ စောဒေတိ၊ အထော အာစာရဒိဋ္ဌိယာ။>
      text <အာဇီဝေနပိ စောဒေတိ၊ စောဒနာ တေန ဝုစ္စတီတိ။>
    stand <အပရံ ဂါထာသင်္ဂဏိကံ နိဋ္ဌိတံ။>
