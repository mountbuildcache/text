text <သမုဋ္ဌာနသီသသင်္ခေပေါ>
  text <သမုဋ္ဌာနဿုဒ္ဒာနံ>
    text <၂၅၇>
      text <အနိစ္စာ သဗ္ဗေ သင်္ခါရာ၊ ဒုက္ခါနတ္တာ စ သင်္ခတာ။>
      text <နိဗ္ဗာနဉ္စေဝ ပညတ္တိ၊ အနတ္တာ ဣတိ နိစ္ဆယာ။>
      text <ဗုဒ္ဓစန္ဒေ အနုပ္ပန္နေ၊ ဗုဒ္ဓါဒိစ္စေ အနုဂ္ဂတေ။>
      text <တေသံ သဘာဂဓမ္မာနံ၊ နာမမတ္တံ န နာယတိ။>
      text <ဒုက္ကရံ ဝိဝိဓံ ကတွာ၊ ပူရယိတွာန ပါရမီ။>
      text <ဥပ္ပဇ္ဇန္တိ မဟာဝီရာ၊ စက္ခုဘူတာ သဗြဟ္မကေ။>
      text <တေ ဒေသယန္တိ သဒ္ဓမ္မံ၊ ဒုက္ခဟာနိံ သုခါဝဟံ။>
      text <အင်္ဂီရသော သကျမုနိ၊ သဗ္ဗဘူတာနုကမ္ပကော။>
      text <သဗ္ဗသတ္တုတ္တမော သီဟော၊ ပိဋကေ တီဏိ ဒေသယိ။>
      text <သုတ္တန္တမဘိဓမ္မဉ္စ၊ ဝိနယဉ္စ မဟာဂုဏံ။>
      text <ဧဝံ နီယတိ သဒ္ဓမ္မော၊ ဝိနယော ယဒိ တိဋ္ဌတိ။>
      text <ဥဘတော စ ဝိဘင်္ဂါနိ၊ ခန္ဓကာ ယာ စ မာတိကာ။>
      text <မာလာ သုတ္တဂုဏေနေဝ၊ ပရိဝါရေန ဂန္ထိတာ။>
      text <တဿေဝ ပရိဝါရဿ၊ သမုဋ္ဌာနံ နိယတော ကတံ။>
      text <သမ္ဘေဒံ နိဒာနံ စညံ၊ သုတ္တေ ဒိဿန္တိ ဥပရိ။>
      text <တသ္မာ သိက္ခေ ပရိဝါရံ၊ ဓမ္မကာမော သုပေသလောတိ။>
      text <ဝိဘင်္ဂေ ဒွီသု ပညတ္တံ၊ ဥဒ္ဒိသန္တိ ဥပေါသထေ။>
      text <ပဝက္ခါမိ သမုဋ္ဌာနံ၊ ယထာဉာယံ သုဏာထ မေ။>
      text <ပါရာဇိကံ ယံ ပဌမံ၊ ဒုတိယဉ္စ တတော ပရံ။>
      text <သဉ္စရိတ္တာနုဘာသနဉ္စ၊ အတိရေကဉ္စ စီဝရံ။>
      text <လောမာနိ ပဒသောဓမ္မော၊ ဘူတံ သံဝိဓာနေန စ။>
      text <ထေယျဒေသနစောရီ စ၊ အနနုညာတာယ တေရသ။>
      text <တေရသေတေ သမုဋ္ဌာန နယာ၊ ဝိညူဟိ စိန္တိတာ။>
      text <ဧကေကသ္မိံ သမုဋ္ဌာနေ၊ သဒိသာ ဣဓ ဒိဿရေ။>
  text <တေရသသမုဋ္ဌာနံ>
  text <၁။ ပဌမပါရာဇိကသမုဋ္ဌာနံ>
    text <၂၅၈>
      text <မေထုနံ သုက္ကသံသဂ္ဂေါ၊ အနိယတာ ပဌမိကာ။>
      text <ပုဗ္ဗူပပရိပါစိတာ၊ ရဟော ဘိက္ခုနိယာ သဟ။>
      text <သဘောဇနေ ရဟော ဒွေ စ၊ အင်္ဂုလိ ဥဒကေ ဟသံ။>
      text <ပဟာရေ ဥဂ္ဂိရေ စေဝ၊ တေပညာသာ စ သေခိယာ။>
      text <အဓက္ခဂါမာဝဿုတာ၊ တလမဋ္ဌဉ္စ သုဒ္ဓိကာ။>
      text <ဝဿံဝုဋ္ဌာ စ ဩဝါဒံ၊ နာနုဗန္ဓေ ပဝတ္တိနိံ။>
      text <ဆသတ္တတိ ဣမေ သိက္ခါ၊ ကာယမာနသိကာ ကတာ။>
      text <သဗ္ဗေ ဧကသမုဋ္ဌာနာ၊ ပဌမံ ပါရာဇိကံ ယထာ။>
    stand <ပဌမပါရာဇိကသမုဋ္ဌာနံ နိဋ္ဌိတံ။>
  text <၂။ ဒုတိယပါရာဇိကသမုဋ္ဌာနံ>
    text <၂၅၉>
      text <အဒိန္နံ ဝိဂ္ဂဟုတ္တရိ၊ ဒုဋ္ဌုလ္လာ အတ္တကာမိနံ။>
      text <အမူလာ အညဘာဂိယာ၊ အနိယတာ ဒုတိယိကာ။>
      text <အစ္ဆိန္ဒေ ပရိဏာမနေ၊ မုသာ ဩမသပေသုဏာ။>
      text <ဒုဋ္ဌုလ္လာ ပထဝီခဏေ၊ ဘူတံ အညာယ ဥဇ္ဈာပေ။>
      text <နိက္ကဍ္ဎနံ သိဉ္စနဉ္စ၊ အာမိသဟေတု ဘုတ္တာဝီ။>
      text <ဧဟိ အနာဒရိ ဘိံသာ၊ အပနိဓေ စ ဇီဝိတံ။>
      text <ဇာနံ သပ္ပါဏကံ ကမ္မံ၊ ဦနသံဝါသနာသနာ။>
      text <သဟဓမ္မိကဝိလေခါ၊ မောဟော အမူလကေန စ။>
      text <ကုက္ကုစ္စံ ဓမ္မိကံ စီဝရံ၊ ဒတွာ ပရိဏာမေယျ ပုဂ္ဂလေ။>
      text <ကိံ တေ အကာလံ အစ္ဆိန္ဒေ၊ ဒုဂ္ဂဟီ နိရယေန စ။>
      text <ဂဏံ ဝိဘင်္ဂံ ဒုဗ္ဗလံ၊ ကထိနာဖာသုပဿယံ။>
      text <အက္ကောသစဏ္ဍီ မစ္ဆရီ၊ ဂဗ္ဘိနီ စ ပါယန္တိယာ။>
      text <ဒွေဝဿံ သိက္ခါ သင်္ဃေန၊ တယော စေဝ ဂိဟီဂတာ။>
      text <ကုမာရိဘူတာ တိဿော စ၊ ဦနဒွာဒသသမ္မတာ။>
      text <အလံ တာဝ သောကာဝါသံ၊ ဆန္ဒာ အနုဝဿာ စ ဒွေ။>
      text <သိက္ခါပဒာ သတ္တတိမေ၊ သမုဋ္ဌာနာ တိကာ ကတာ။>
      text <ကာယစိတ္တေန န ဝါစာ၊ ဝါစာစိတ္တံ န ကာယိကံ။>
      text <တီဟိ ဒွာရေဟိ ဇာယန္တိ၊ ပါရာဇိကံ ဒုတိယံ ယထာ။>
    stand <ဒုတိယပါရာဇိကသမုဋ္ဌာနံ နိဋ္ဌိတံ။>
  text <၃။ သဉ္စရိတ္တသမုဋ္ဌာနံ>
    text <၂၆၀>
      text <သဉ္စရီ ကုဋိ ဝိဟာရော၊ ဓောဝနဉ္စ ပဋိဂ္ဂဟော။>
      text <ဝိညတ္တုတ္တရိ အဘိဟဋ္ဌုံ၊ ဥဘိန္နံ ဒူတကေန စ။>
      text <ကောသိယာ သုဒ္ဓဒွေဘာဂါ၊ ဆဗ္ဗဿာနိ နိသီဒနံ။>
      text <ရိဉ္စန္တိ ရူပိကာ စေဝ၊ ဥဘော နာနပ္ပကာရကာ။>
      text <ဦနဗန္ဓနဝဿိကာ၊ သုတ္တံ ဝိကပ္ပနေန စ။>
      text <ဒွာရဒာနသိဗ္ဗာနိ စ၊ ပူဝပစ္စယဇောတိ စ။>
      text <ရတနံ သူစိ မဉ္စော စ၊ တူလံ နိသီဒနကဏ္ဍု စ။>
      text <ဝဿိကာ စ သုဂတေန၊ ဝိညတ္တိ အညံ စေတာပနာ။>
      text <ဒွေ သင်္ဃိကာ မဟာဇနိကာ၊ ဒွေ ပုဂ္ဂလလဟုကာ ဂရု။>
      text <ဒွေ ဝိဃာသာ သာဋိကာ စ၊ သမဏစီဝရေန စ။>
      text <သမပညာသိမေ ဓမ္မာ၊ ဆဟိ ဌာနေဟိ ဇာယရေ။>
      text <ကာယတော န ဝါစာစိတ္တာ၊ ဝါစတော န ကာယမနာ။>
      text <ကာယဝါစာ န စ စိတ္တာ၊ ကာယစိတ္တာ န ဝါစိကာ။>
      text <ဝါစာစိတ္တာ န ကာယေန၊ တီဟိ ဒွာရေဟိ ဇာယရေ။>
      text <ဆသမုဋ္ဌာနိကာ ဧတေ၊ သဉ္စရိတ္တေန သာဒိသာ။>
    stand <သဉ္စရိတ္တသမုဋ္ဌာနံ နိဋ္ဌိတံ။>
  text <၄။ သမနုဘာသနာသမုဋ္ဌာနံ>
    text <၂၆၁>
      text <ဘေဒာနုဝတ္တဒုဗ္ဗစ၊ ဒူသဒုဋ္ဌုလ္လဒိဋ္ဌိ စ။>
      text <ဆန္ဒံ ဥဇ္ဇဂ္ဃိကာ ဒွေ စ၊ ဒွေ စ သဒ္ဒာ န ဗျာဟရေ။>
      text <ဆမာ နီစာသနေ ဌာနံ၊ ပစ္ဆတော ဥပ္ပထေန စ။>
      text <ဝဇ္ဇာနုဝတ္တိဂဟဏာ၊ ဩသာရေ ပစ္စာစိက္ခနာ။>
      text <ကိသ္မိံ သံသဋ္ဌာ ဒွေ ဝဓိ၊ ဝိသိဗ္ဗေ ဒုက္ခိတာယ စ။>
      text <ပုန သံသဋ္ဌာ န ဝူပသမေ၊ အာရာမဉ္စ ပဝါရဏာ။>
      text <အနွဒ္ဓံ သဟ ဇီဝိနိံ၊ ဒွေ စီဝရံ အနုဗန္ဓနာ။>
      text <သတ္တတိံသ ဣမေ ဓမ္မာ၊ ကာယဝါစာယ စိတ္တတော။>
      text <သဗ္ဗေ ဧကသမုဋ္ဌာနာ၊ သမနုဘာသနာ ယထာ။>
    stand <သမနုဘာသနာသမုဋ္ဌာနံ နိဋ္ဌိတံ။>
  text <၅။ ကထိနသမုဋ္ဌာနံ>
    text <၂၆၂>
      text <ဥဗ္ဘတံ ကထိနံ တီဏိ၊ ပဌမံ ပတ္တဘေသဇ္ဇံ။>
      text <အစ္စေကံ စာပိ သာသင်္ကံ၊ ပက္ကမန္တေန ဝါ ဒုဝေ။>
      text <ဥပဿယံ ပရမ္ပရာ၊ အနတိရိတ္တံ နိမန္တနာ။>
      text <ဝိကပ္ပံ ရညော ဝိကာလေ၊ ဝေါသာသာရညကေန စ။>
      text <ဥဿယာသန္နိစယဉ္စ၊ ပုရေ ပစ္ဆာ ဝိကာလေ စ။>
      text <ပဉ္စာဟိကာ သင်္ကမနီ၊ ဒွေပိ အာဝသထေန စ။>
      text <ပသာခေ အာသနေ စေဝ၊ တိံသ ဧကူနကာ ဣမေ။>
      text <ကာယဝါစာ န စ စိတ္တာ၊ တီဟိ ဒွာရေဟိ ဇာယရေ။>
      text <ဒွိသမုဋ္ဌာနိကာ သဗ္ဗေ၊ ကထိနေန သဟာသမာ။>
    stand <ကထိနသမုဋ္ဌာနံ နိဋ္ဌိတံ။>
  text <၆။ ဧဠကလောမသမုဋ္ဌာနံ>
    text <၂၆၃>
      text <ဧဠကလောမာ ဒွေ သေယျာ၊ အာဟစ္စ ပိဏ္ဍဘောဇနံ။>
      text <ဂဏဝိကာလသန္နိဓိ၊ ဒန္တပေါနေန စေလကာ။>
      text <ဥယျုတ္တံ သေနံ ဥယျောဓိ၊ သုရာ ဩရေန နှာယနာ။>
      text <ဒုဗ္ဗဏ္ဏေ ဒွေ ဒေသနိကာ၊ လသုဏုပတိဋ္ဌေ နစ္စနာ။>
      text <နှာနမတ္ထရဏံ သေယျာ၊ အန္တောရဋ္ဌေ တထာ ဗဟိ။>
      text <အန္တောဝဿံ စိတ္တာဂါရံ၊ အာသန္ဒိ သုတ္တကန္တနာ။>
      text <ဝေယျာဝစ္စံ သဟတ္ထာ စ၊ အဘိက္ခုကာဝါသေန စ။>
      text <ဆတ္တံ ယာနဉ္စ သင်္ဃာဏိံ၊ အလင်္ကာရံ ဂန္ဓဝါသိတံ။>
      text <ဘိက္ခုနီ သိက္ခမာနာ စ၊ သာမဏေရီ ဂိဟိနိယာ။>
      text <အသံကစ္စိကာ အာပတ္တိ၊ စတ္တာရီသာ စတုတ္တရိ။>
      text <ကာယေန န ဝါစာစိတ္တေန၊ ကာယစိတ္တေန န ဝါစတော။>
      text <ဒွိသမုဋ္ဌာနိကာ သဗ္ဗေ၊ သမာ ဧဠကလောမိကာတိ။>
    stand <ဧဠကလောမသမုဋ္ဌာနံ နိဋ္ဌိတံ။>
  text <၇။ ပဒသောဓမ္မသမုဋ္ဌာနံ>
    text <၂၆၄>
      text <ပဒညတြ အသမ္မတာ၊ တထာ အတ္ထင်္ဂတေန စ။>
      text <တိရစ္ဆာနဝိဇ္ဇာ ဒွေ ဝုတ္တာ၊ အနောကာသော စ ပုစ္ဆနာ။>
      text <သတ္တ သိက္ခါပဒာ ဧတေ၊ ဝါစာ န ကာယစိတ္တတော။>
      text <ဝါစာစိတ္တေန ဇာယန္တိ၊ န တု ကာယေန ဇာယရေ။>
      text <ဒွိသမုဋ္ဌာနိကာ သဗ္ဗေ၊ ပဒသောဓမ္မသဒိသာ။>
    stand <ပဒသောဓမ္မသမုဋ္ဌာနံ နိဋ္ဌိတံ။>
  text <၈။ အဒ္ဓါနသမုဋ္ဌာနံ>
    text <၂၆၅>
      text <အဒ္ဓါနနာဝံ ပဏီတံ၊ မာတုဂါမေန သံဟရေ။>
      text <ဓညံ နိမန္တိတာ စေဝ၊ အဋ္ဌ စ ပါဋိဒေသနီ။>
      text <သိက္ခါ ပန္နရသ ဧတေ၊ ကာယာ န ဝါစာ န မနာ။>
      text <ကာယဝါစာဟိ ဇာယန္တိ၊ န တေ စိတ္တေန ဇာယရေ။>
      text <ကာယစိတ္တေန ဇာယန္တိ၊ န တေ ဇာယန္တိ ဝါစတော။>
      text <ကာယဝါစာဟိ စိတ္တေန၊ သမုဋ္ဌာနာ စတုဗ္ဗိဓာ။>
      text <ပညတ္တာ ဗုဒ္ဓဉာဏေန၊ အဒ္ဓါနေန သဟာ သမာ။>
    stand <အဒ္ဓါနသမုဋ္ဌာနံ နိဋ္ဌိတံ။>
  text <၉။ ထေယျသတ္ထသမုဋ္ဌာနံ>
    text <၂၆၆>
      text <ထေယျသတ္ထံ ဥပဿုတိ၊ သူပဝိညာပနေန စ။>
      text <ရတ္တိဆန္နဉ္စ ဩကာသံ၊ ဧတေ ဗျူဟေန သတ္တမာ။>
      text <ကာယစိတ္တေန ဇာယန္တိ၊ န တေ ဇာယန္တိ ဝါစတော။>
      text <တီဟိ ဒွာရေဟိ ဇာယန္တိ၊ ဒွိသမုဋ္ဌာနိကာ ဣမေ။>
      text <ထေယျသတ္ထသမုဋ္ဌာနာ၊ ဒေသိတာဒိစ္စဗန္ဓုနာ။>
    stand <ထေယျသတ္ထသမုဋ္ဌာနံ နိဋ္ဌိတံ။>
  text <၁၀။ ဓမ္မဒေသနာသမုဋ္ဌာနံ>
    text <၂၆၇>
      text <ဆတ္တပါဏိဿ သဒ္ဓမ္မံ၊ န ဒေသေန္တိ တထာဂတာ။>
      text <ဧဝမေဝ ဒဏ္ဍပါဏိဿ၊ သတ္ထအာဝုဓပါဏိနံ။>
      text <ပါဒုကုပါဟနာ ယာနံ၊ သေယျပလ္လတ္ထိကာယ စ။>
      text <ဝေဌိတောဂုဏ္ဌိတော စေဝ၊ ဧကာဒသမနူနကာ။>
      text <ဝါစာစိတ္တေန ဇာယန္တိ၊ န တေ ဇာယန္တိ ကာယတော။>
      text <သဗ္ဗေ ဧကသမုဋ္ဌာနာ၊ သမကာ ဓမ္မဒေသနေ။>
    stand <ဓမ္မဒေသနာသမုဋ္ဌာနံ နိဋ္ဌိတံ။>
  text <၁၁။ ဘူတာရောစနသမုဋ္ဌာနံ>
    text <၂၆၈>
      text <ဘူတံ ကာယေန ဇာယတိ၊ န ဝါစာ န စ စိတ္တတော။>
      text <ဝါစတော စ သမုဋ္ဌာတိ၊ န ကာယာ န စ စိတ္တတော။>
      text <ကာယဝါစာယ ဇာယတိ၊ န တု ဇာယတိ စိတ္တတော။>
      text <ဘူတာရောစနကာ နာမ၊ တီဟိ ဌာနေဟိ ဇာယတိ။>
    stand <ဘူတာရောစနသမုဋ္ဌာနံ နိဋ္ဌိတံ။>
  text <၁၂။ စောရိဝုဋ္ဌာပနသမုဋ္ဌာနံ>
    text <၂၆၉>
      text <စောရီ ဝါစာယ စိတ္တေန၊ န တံ ဇာယတိ ကာယတော။>
      text <ဇာယတိ တီဟိ ဒွာရေဟိ၊ စောရိဝုဋ္ဌာပနံ ဣဒံ။>
      text <အကတံ ဒွိသမုဋ္ဌာနံ၊ ဓမ္မရာဇေန ဘာသိတံ။>
    stand <စောရိဝုဋ္ဌာပနသမုဋ္ဌာနံ နိဋ္ဌိတံ။>
  text <၁၃။ အနနုညာတသမုဋ္ဌာနံ>
    text <၂၇၀>
      text <အနနုညာတံ ဝါစာယ၊ န ကာယာ န စ စိတ္တတော။>
      text <ဇာယတိ ကာယဝါစာယ၊ န တံ ဇာယတိ စိတ္တတော။>
      text <ဇာယတိ ဝါစာစိတ္တေန၊ န တံ ဇာယတိ ကာယတော။>
      text <ဇာယတိ တီဟိ ဒွာရေဟိ၊ အကတံ စတုဌာနိကံ။>
      text <သမုဋ္ဌာနဉှိ သင်္ခေပံ၊ ဒသ တီဏိ သုဒေသိတံ။>
      text <အသမ္မောဟကရံ ဌာနံ၊ နေတ္တိဓမ္မာနုလောမိကံ။>
      text <ဓာရယန္တော ဣမံ ဝိညူ၊ သမုဋ္ဌာနေ န မုယှတီတိ။>
    stand <အနနုညာတသမုဋ္ဌာနံ နိဋ္ဌိတံ။>
    stand <သမုဋ္ဌာနသီသသင်္ခေပေါ နိဋ္ဌိတော။>
