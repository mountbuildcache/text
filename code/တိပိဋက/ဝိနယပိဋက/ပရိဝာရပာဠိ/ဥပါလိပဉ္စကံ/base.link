text <ဥပါလိပဉ္စကံ>
  text <၁။ အနိဿိတဝဂ္ဂေါ>
    text <၄၁၇>, <တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ အထ ခေါ အာယသ္မာ ဥပါလိ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ။ ဧကမန္တံ နိသိန္နော ခေါ အာယသ္မာ ဥပါလိ ဘဂဝန္တံ ဧတဒဝေါစ ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ ယာဝဇီဝံ နာနိဿိတေန ဝတ္ထဗ္ဗန္တိ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ယာဝဇီဝံ နာနိဿိတေန ဝတ္ထဗ္ဗံ။ ကတမေဟိ ပဉ္စဟိ။ ဥပေါသထံ န ဇာနာတိ၊ ဥပေါသထကမ္မံ န ဇာနာတိ၊ ပါတိမောက္ခံ န ဇာနာတိ၊ ပါတိမောက္ခုဒ္ဒေသံ န ဇာနာတိ၊ ဦနပဉ္စဝဿော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ နာနိဿိတေန ဝတ္ထဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ယာဝဇီဝံ အနိဿိတေန ဝတ္ထဗ္ဗံ။ ကတမေဟိ ပဉ္စဟိ။ ဥပေါသထံ ဇာနာတိ၊ ဥပေါသထကမ္မံ ဇာနာတိ၊ ပါတိမောက္ခံ ဇာနာတိ၊ ပါတိမောက္ခုဒ္ဒေသံ ဇာနာတိ၊ ပဉ္စဝဿော ဝါ ဟောတိ အတိရေကပဉ္စဝဿော ဝါ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ အနိဿိတေန ဝတ္ထဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ နာနိဿိတေန ဝတ္ထဗ္ဗံ။ ကတမေဟိ ပဉ္စဟိ။ ပဝါရဏံ န ဇာနာတိ၊ ပဝါရဏာကမ္မံ န ဇာနာတိ၊ ပါတိမောက္ခံ န ဇာနာတိ၊ ပါတိမောက္ခုဒ္ဒေသံ န ဇာနာတိ၊ ဦနပဉ္စဝဿော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ နာနိဿိတေန ဝတ္ထဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ယာဝဇီဝံ အနိဿိတေန ဝတ္ထဗ္ဗံ။ ကတမေဟိ ပဉ္စဟိ။ ပဝါရဏံ ဇာနာတိ၊ ပဝါရဏာကမ္မံ ဇာနာတိ၊ ပါတိမောက္ခံ ဇာနာတိ၊ ပါတိမောက္ခုဒ္ဒေသံ ဇာနာတိ၊ ပဉ္စဝဿော ဝါ ဟောတိ အတိရေကပဉ္စဝဿော ဝါ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ အနိဿိတေန ဝတ္ထဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ နာနိဿိတေန ဝတ္ထဗ္ဗံ။ ကတမေဟိ ပဉ္စဟိ။ အာပတ္တာနာပတ္တိံ န ဇာနာတိ၊ လဟုကဂရုကံ အာပတ္တိံ န ဇာနာတိ၊ သာဝသေသာနဝသေသံ အာပတ္တိံ န ဇာနာတိ၊ ဒုဋ္ဌုလ္လာဒုဋ္ဌုလ္လံ အာပတ္တိံ န ဇာနာတိ၊ ဦနပဉ္စဝဿော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ နာနိဿိတေန ဝတ္ထဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ယာဝဇီဝံ အနိဿိတေန ဝတ္ထဗ္ဗံ။ ကတမေဟိ ပဉ္စဟိ။ အာပတ္တာနာပတ္တိံ ဇာနာတိ၊ လဟုကဂရုကံ အာပတ္တိံ ဇာနာတိ၊ သာဝသေသာနဝသေသံ အာပတ္တိံ ဇာနာတိ၊ ဒုဋ္ဌုလ္လာဒုဋ္ဌုလ္လံ အာပတ္တိံ ဇာနာတိ၊ ပဉ္စဝဿော ဝါ ဟောတိ အတိရေကပဉ္စဝဿော ဝါ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ယာဝဇီဝံ အနိဿိတေန ဝတ္ထဗ္ဗံ။>
    text <၄၁၈>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ န ဥပသမ္ပါဒေတဗ္ဗံ၊ န နိဿယော ဒာတဗ္ဗော၊ န သာမဏေရော ဥပဋ္ဌာပေတဗ္ဗောတိ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ န ဥပသမ္ပါဒေတဗ္ဗံ၊ န နိဿယော ဒာတဗ္ဗော၊ န သာမဏေရော ဥပဋ္ဌာပေတဗ္ဗော။ ကတမေဟိ ပဉ္စဟိ။ န ပဋိဗလော ဟောတိ အန္တေဝါသိံ ဝါ သဒ္ဓိဝိဟာရိံ ဝါ ဂိလာနံ ဥပဋ္ဌာတုံ ဝါ ဥပဋ္ဌာပေတုံ ဝါ၊ အနဘိရတံ ဝူပကာသေတုံ ဝါ ဝူပကာသာပေတုံ ဝါ၊ ဥပ္ပန္နံ ကုက္ကုစ္စံ ဓမ္မတော ဝိနောဒေတုံ၊ အဘိဓမ္မေ ဝိနေတုံ၊ အဘိဝိနယေ ဝိနေတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ န ဥပသမ္ပါဒေတဗ္ဗံ၊ န နိဿယော ဒာတဗ္ဗော၊ န သာမဏေရော ဥပဋ္ဌာပေတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ဥပသမ္ပါဒေတဗ္ဗံ၊ နိဿယော ဒာတဗ္ဗော၊ သာမဏေရော ဥပဋ္ဌာပေတဗ္ဗော။ ကတမေဟိ ပဉ္စဟိ။ ပဋိဗလော ဟောတိ အန္တေဝါသိံ ဝါ သဒ္ဓိဝိဟာရိံ ဝါ ဂိလာနံ ဥပဋ္ဌာတုံ ဝါ ဥပဋ္ဌာပေတုံ ဝါ၊ အနဘိရတံ ဝူပကာသေတုံ ဝါ ဝူပကာသာပေတုံ ဝါ၊ ဥပ္ပန္နံ ကုက္ကုစ္စံ ဓမ္မတော ဝိနောဒေတုံ၊ အဘိဓမ္မေ ဝိနေတုံ၊ အဘိဝိနယေ ဝိနေတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဥပသမ္ပါဒေတဗ္ဗံ၊ နိဿယော ဒာတဗ္ဗော၊ သာမဏေရော ဥပဋ္ဌာပေတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ န ဥပသမ္ပါဒေတဗ္ဗံ၊ န နိဿယော ဒာတဗ္ဗော၊ န သာမဏေရော ဥပဋ္ဌာပေတဗ္ဗော။ ကတမေဟိ ပဉ္စဟိ။ န ပဋိဗလော ဟောတိ အန္တေဝါသိံ ဝါ သဒ္ဓိဝိဟာရိံ ဝါ အဘိသမာစာရိကာယ သိက္ခါယ သိက္ခါပေတုံ၊ အာဒိဗြဟ္မစာရိယကာယ သိက္ခါယ ဝိနေတုံ၊ အဓိသီလေ ဝိနေတုံ၊ အဓိစိတ္တေ ဝိနေတုံ၊ အဓိပညာယ ဝိနေတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ န ဥပသမ္ပါဒေတဗ္ဗံ၊ န နိဿယော ဒာတဗ္ဗော၊ န သာမဏေရော ဥပဋ္ဌာပေတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ဥပသမ္ပါဒေတဗ္ဗံ၊ နိဿယော ဒာတဗ္ဗော၊ သာမဏေရော ဥပဋ္ဌာပေတဗ္ဗော။ ကတမေဟိ ပဉ္စဟိ။ ပဋိဗလော ဟောတိ အန္တေဝါသိံ ဝါ သဒ္ဓိဝိဟာရိံ ဝါ အဘိသမာစာရိကာယ သိက္ခါယ သိက္ခါပေတုံ၊ အာဒိဗြဟ္မစာရိယကာယ သိက္ခါယ ဝိနေတုံ၊ အဓိသီလေ ဝိနေတုံ၊ အဓိစိတ္တေ ဝိနေတုံ၊ အဓိပညာယ ဝိနေတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဥပသမ္ပါဒေတဗ္ဗံ၊ နိဿယော ဒာတဗ္ဗော၊ သာမဏေရော ဥပဋ္ဌာပေတဗ္ဗောတိ။>
    text <၄၁၉>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗန္တိ။>
    text <ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ အလဇ္ဇီ စ ဟောတိ၊ ဗာလော စ၊ အပကတတ္တော စ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ အဓိသီလေ သီလဝိပန္နော ဟောတိ၊ အဇ္ဈာစာရေ အာစာရဝိပန္နော ဟောတိ၊ အတိဒိဋ္ဌိယာ ဒိဋ္ဌိဝိပန္နော ဟောတိ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ ကာယိကေန ဒဝေန သမန္နာဂတော ဟောတိ၊ ဝါစသိကေန ဒဝေန သမန္နာဂတော ဟောတိ၊ ကာယိကဝါစသိကေန ဒဝေန သမန္နာဂတော ဟောတိ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ ကာယိကေန အနာစာရေန သမန္နာဂတော ဟောတိ၊ ဝါစသိကေန အနာစာရေန သမန္နာဂတော ဟောတိ၊ ကာယိကဝါစသိကေန အနာစာရေန သမန္နာဂတော ဟောတိ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ ကာယိကေန ဥပဃာတိကေန သမန္နာဂတော ဟောတိ၊ ဝါစသိကေန ဥပဃာတိကေန သမန္နာဂတော ဟောတိ၊ ကာယိကဝါစသိကေန ဥပဃာတိကေန သမန္နာဂတော ဟောတိ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ ကာယိကေန မိစ္ဆာဇီဝေန သမန္နာဂတော ဟောတိ၊ ဝါစသိကေန မိစ္ဆာဇီဝေန သမန္နာဂတော ဟောတိ၊ ကာယိကဝါစသိကေန မိစ္ဆာဇီဝေန သမန္နာဂတော ဟောတိ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ အာပတ္တိံ အာပန္နော ကမ္မကတော ဥပသမ္ပါဒေတိ၊ နိဿယံ ဒေတိ၊ သာမဏေရံ ဥပဋ္ဌာပေတိ၊ ဘိက္ခုနောဝါဒကသမ္မုတိံ သာဒိယတိ၊ သမ္မတောပိ ဘိက္ခုနိယော ဩဝဒတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ ယာယ အာပတ္တိယာ သင်္ဃေန ကမ္မံ ကတံ ဟောတိ တံ အာပတ္တိံ အာပဇ္ဇတိ၊ အညံ ဝါ တာဒိသိကံ၊ တတော ဝါ ပါပိဋ္ဌတရံ၊ ကမ္မံ ဂရဟတိ၊ ကမ္မိကေ ဂရဟတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗံ။ ကတမေဟိ ပဉ္စဟိ။ ဗုဒ္ဓဿ အဝဏ္ဏံ ဘာသတိ၊ ဓမ္မဿ အဝဏ္ဏံ ဘာသတိ၊ သင်္ဃဿ အဝဏ္ဏံ ဘာသတိ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ ကာတဗ္ဗန္တိ။>
    stand <အနိဿိတဝဂ္ဂေါ နိဋ္ဌိတော ပဌမော။>
    stand <တဿုဒ္ဒာနံ>
    block
      text <ဥပေါသထံ ပဝါရဏံ၊ အာပတ္တိ စ ဂိလာနကံ။>
      text <အဘိသမာစာရလဇ္ဇီ စ၊ အဓိသီလေ ဒဝေန စ။>
      text <အနာစာရံ ဥပဃာတိ၊ မိစ္ဆာ အာပတ္တိမေဝ စ။>
      text <ယာယာပတ္တိယာ ဗုဒ္ဓဿ၊ ပဌမော ဝဂ္ဂသင်္ဂဟောတိ။>
      text <အာပန္နော ယာယဝဏ္ဏဉ္စ၊ အလဇ္ဇီ သင်္ဂါမေန စ။>
      text <ဥဿိတာ ဥဿာဒေတာ စ၊ ပသယှ ပရိယတ္တိယာတိ။>
      text <အာပတ္တိ အဓိကရဏံ၊ ပသယှာပတ္တိ ဇာနနာ။>
      text <ကမ္မံ ဝတ္ထုံ အလဇ္ဇီ စ၊ အကုသလော စ ဉတ္တိယာ။>
      text <သုတ္တံ န ဇာနာတိ ဓမ္မံ၊ တတိယော ဝဂ္ဂသင်္ဂဟောတိ။>
      text <ဒိဋ္ဌာဝိကမ္မာ အပရေ၊ ပဋိဂ္ဂဟာနတိရိတ္တာ။>
      text <ပဝါရဏာ ပဋိညာတံ၊ ဩကာသံ သာကစ္ဆေန စ။>
      text <ပဉှံ အညဗျာကရဏာ၊ ဝိသုဒ္ဓိ စာပိ ဘောဇနာတိ။>
      text <ပရိသုဒ္ဓဉ္စ ကာလေန၊ ကာရုညံ ဩကာသေန စ။>
      text <အတ္တာဒာနံ အဓိကရဏံ၊ အပရေဟိပိ ဝတ္ထုဉ္စ။>
      text <သုတ္တံ ဓမ္မံ ပုန ဝတ္ထုဉ္စ၊ အာပတ္တိ အဓိကရဏေန စာတိ။>
      text <အာရညိကော ပိဏ္ဍိပံသု၊ ရုက္ခသုသာနပဉ္စမံ။>
      text <အဗ္ဘော တေစီဝရဉ္စေဝ၊ သပဒာနနေသဇ္ဇိကာ။>
      text <သန္ထတေကာသနဉ္စေဝ၊ ခလုပစ္ဆာ ပတ္တပိဏ္ဍိကာတိ။>
      text <မုသာဝါဒော စ ဩမဒ္ဒိ၊ အပရေဟိ အနုယောဂေါ။>
      text <အာပတ္တိဉ္စ အပရေဟိ၊ ဝေရာ ဝေရမဏီပိ စ။>
      text <ဗျသနံ သမ္ပဒာ စေဝ၊ သတ္တမော ဝဂ္ဂသင်္ဂဟောတိ။>
      text <ဘိက္ခုနီဟေဝ ကာတဗ္ဗံ၊ အပရေဟိ တထာ ဒုဝေ။>
      text <ဘိက္ခုနီနံ တယော ကမ္မာ၊ န ဌပေတဗ္ဗာ ဒွေ ဒုကာ။>
      text <န ဂဟေတဗ္ဗာ ဒွေ ဝုတ္တာ၊ သာကစ္ဆာသု စ ဒွေ ဒုကာတိ။>
      text <န အတ္ထကုသလော စေဝ၊ ကောဓနော ကုပ္ပတီ စ ယော။>
      text <ပသာရေတာ ဆန္ဒာဂတိံ၊ အကုသလော တထေဝ စ။>
      text <သုတ္တံ ဓမ္မဉ္စ ဝတ္ထုဉ္စ၊ အာပတ္တိ အဓိကရဏံ။>
      text <ဒွေ ဒွေ ပကာသိတာ သဗ္ဗေ၊ ကဏှသုက္ကံ ဝိဇာနထာတိ။>
      text <အာပတ္တိံ အဓိကရဏံ၊ ဆန္ဒာ အပ္ပဿုတေန စ။>
      text <ဝတ္ထုဉ္စ အကုသလော စ၊ ပုဂ္ဂလော အာမိသေန စ။>
      text <ဘိဇ္ဇတိ သင်္ဃရာဇိ စ၊ သင်္ဃဘေဒော တထေဝ စာတိ။>
      text <ဝိနိဓာယ ဒိဋ္ဌိံ ကမ္မေန၊ ဥဒ္ဒေသေ ဝေါဟရေန စ။>
      text <အနုဿာဝနေ သလာကေန၊ ပဉ္စေတေ ဒိဋ္ဌိနိဿိတာ။>
      text <ခန္တိံ ရုစိဉ္စ သညဉ္စ၊ တယော တေ ပဉ္စဓာ နယာတိ။>
      text <အဝိနိဓာယ ဒိဋ္ဌိံ ကမ္မေန၊ ဥဒ္ဒေသေ ဝေါဟရေန စ။>
      text <အနုဿာဝနေ သလာကေန၊ ပဉ္စေတေ ဒိဋ္ဌိနိဿိတာ။>
      text <ခန္တိံ ရုစိဉ္စ သညဉ္စ၊ တယော တေ ပဉ္စဓာ နယာ။>
      text <ဟေဋ္ဌိမေ ကဏှပက္ခမှိ၊ သမဝီသတိ ဝိဓီ ယထာ။>
      text <တထေဝ သုက္ကပက္ခမှိ၊ သမဝီသတိ ဇာနထာတိ။>
      text <အာဝါသိကဗျာကရဏာ၊ ဘတ္တုသေနာသနာနိ စ။>
      text <ဘဏ္ဍစီဝရဂ္ဂါဟော စ၊ စီဝရဿ စ ဘာဇကော။>
      text <ယာဂု ဖလံ ခဇ္ဇကဉ္စ၊ အပ္ပသာဋိယဂါဟကော။>
      text <ပတ္တော အာရာမိကော စေဝ၊ သာမဏေရေန ပေသကောတိ။>
      text <ကထိနတ္ထာရနိဒ္ဒာ စ၊ အန္တရာ ယာဂုခါဒနေ။>
      text <ပုရေ စ ပါရိဝါသိ စ၊ ဝန္ဒိယော ဝန္ဒိတဗ္ဗကန္တိ။>
      text <အနိဿိတေန ကမ္မဉ္စ၊ ဝေါဟာရာဝိကမ္မေန စ။>
      text <စောဒနာ စ ဓုတင်္ဂါ စ၊ မုသာ ဘိက္ခုနိမေဝ စ။>
      text <ဥဗ္ဗာဟိကာဓိကရဏံ၊ ဘေဒကာ ပဉ္စမာ ပုရေ။>
      text <အာဝါသိကာ ကထိနဉ္စ၊ စုဒ္ဒသာ သုပ္ပကာသိတာတိ။>
  text <၂။ နပ္ပဋိပ္ပဿမ္ဘနဝဂ္ဂေါ>
    text <၄၂၀>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗန္တိ။>
    text <ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗံ။ ကတမေဟိ ပဉ္စဟိ။ အာပတ္တိံ အာပန္နော ကမ္မကတော ဥပသမ္ပါဒေတိ၊ နိဿယံ ဒေတိ၊ သာမဏေရံ ဥပဋ္ဌာပေတိ၊ ဘိက္ခုနောဝါဒကသမ္မုတိံ သာဒိယတိ၊ သမ္မတောပိ ဘိက္ခုနိယော ဩဝဒတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗံ။ ကတမေဟိ ပဉ္စဟိ။ ယာယ အာပတ္တိယာ သင်္ဃေန ကမ္မံ ကတံ ဟောတိ တံ အာပတ္တိံ အာပဇ္ဇတိ၊ အညံ ဝါ တာဒိသိကံ၊ တတော ဝါ ပါပိဋ္ဌတရံ၊ ကမ္မံ ဂရဟတိ၊ ကမ္မိကေ ဂရဟတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗံ။ ကတမေဟိ ပဉ္စဟိ။ ဗုဒ္ဓဿ အဝဏ္ဏံ ဘာသတိ၊ ဓမ္မဿ အဝဏ္ဏံ ဘာသတိ၊ သင်္ဃဿ အဝဏ္ဏံ ဘာသတိ၊ မိစ္ဆာဒိဋ္ဌိကော စ ဟောတိ၊ အာဇီဝဝိပန္နော စ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗံ။ ကတမေဟိ ပဉ္စဟိ။ အလဇ္ဇီ စ ဟောတိ၊ ဗာလော စ၊ အပကတတ္တော စ၊ ဩမဒ္ဒကာရကော စ ဟောတိ၊ ဝတ္တေသု သိက္ခါယ စ န ပရိပူရကာရီ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ကမ္မံ နပ္ပဋိပ္ပဿမ္ဘေတဗ္ဗန္တိ။>
    text <၄၂၁>, <သင်္ဂါမာဝစရေန၊ ဘန္တေ၊ ဘိက္ခုနာ သင်္ဃံ ဥပသင်္ကမန္တေန ကတိ ဓမ္မေ အဇ္ဈတ္တံ ဥပဋ္ဌာပေတွာ သင်္ဃော ဥပသင်္ကမိတဗ္ဗောတိ။>
    text <သင်္ဂါမာဝစရေန၊ ဥပါလိ၊ ဘိက္ခုနာ သင်္ဃံ ဥပသင်္ကမန္တေန ပဉ္စ ဓမ္မေ အဇ္ဈတ္တံ ဥပဋ္ဌာပေတွာ သင်္ဃော ဥပသင်္ကမိတဗ္ဗော။ ကတမေ ပဉ္စ။ သင်္ဂါမာဝစရေန၊ ဥပါလိ၊ ဘိက္ခုနာ သင်္ဃံ ဥပသင်္ကမန္တေန နီစစိတ္တေန သင်္ဃော ဥပသင်္ကမိတဗ္ဗော၊ ရဇောဟရဏသမေန စိတ္တေန၊ အာသနကုသလေန ဘဝိတဗ္ဗံ နိဿဇ္ဇကုသလေန၊ ထေရေ ဘိက္ခူ အနုပခဇ္ဇန္တေန၊ နဝေ ဘိက္ခူ အာသနေန အပ္ပဋိဗာဟန္တေန ယထာပတိရူပေ အာသနေ နိသီဒိတဗ္ဗံ၊ အနာနာကထိကေန ဘဝိတဗ္ဗံ အတိရစ္ဆာနကထိကေန၊ သာမံ ဝါ ဓမ္မော ဘာသိတဗ္ဗော၊ ပရော ဝါ အဇ္ဈေသိတဗ္ဗော၊ အရိယော ဝါ တုဏှိဘာဝေါ နာတိမညိတဗ္ဗော၊ သစေ၊ ဥပါလိ၊ သင်္ဃော သမဂ္ဂကရဏီယာနိ ကမ္မာနိ ကရောတိ တတြ စေ၊ ဥပါလိ၊ ဘိက္ခုနော နက္ခမတိ၊ အပိ ဒိဋ္ဌာဝိကမ္မံ ကတွာ ဉာပေတဗ္ဗာ သာမဂ္ဂီ။ တံ ကိဿဟေတု။ မာဟံ သင်္ဃေန နာနတ္တော အဿန္တိ။ သင်္ဂါမာဝစရေနုပါလိ၊ ဘိက္ခုနာ သင်္ဃံ ဥပသင်္ကမန္တေန ဣမေ ပဉ္စ ဓမ္မေ အဇ္ဈတ္တံ ဥပဋ္ဌာပေတွာ သင်္ဃော ဥပသင်္ကမိတဗ္ဗောတိ။>
    text <၄၂၂>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနအကန္တော စ ဟောတိ ဗဟုဇနအမနာပေါ စ ဗဟုဇနအရုစိတော စာတိ။>
    text <ပဉ္စဟုပါလိ၊ အင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနအကန္တော စ ဟောတိ ဗဟုဇနအမနာပေါ စ ဗဟုဇနအရုစိတော စ။ ကတမေဟိ ပဉ္စဟိ။ ဥဿိတမန္တီ စ ဟောတိ၊ နိဿိတဇပ္ပီ စ၊ န စ ဘာသာနုသန္ဓိကုသလော ဟောတိ၊ န ယထာဓမ္မေ ယထာဝိနယေ ယထာပတ္တိယာ စောဒေတာ ဟောတိ၊ န ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနအကန္တော စ ဟောတိ ဗဟုဇနအမနာပေါ စ ဗဟုဇနအရုစိတော စ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနကန္တော စ ဟောတိ ဗဟုဇနမနာပေါ စ ဗဟုဇနအရုစိတော စ။ ကတမေဟိ ပဉ္စဟိ။ န ဥဿိတမန္တီ စ ဟောတိ၊ န နိဿိတဇပ္ပီ စ၊ ဘာသာနုသန္ဓိကုသလော စ ဟောတိ၊ ယထာဓမ္မေ ယထာဝိနယေ ယထာပတ္တိယာ စောဒေတာ ဟောတိ၊ ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနကန္တော စ ဟောတိ ဗဟုဇနမနာပေါ စ ဗဟုဇနရုစိတော စ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနအကန္တော စ ဟောတိ ဗဟုဇနအမနာပေါ စ ဗဟုဇနအရုစိတော စ။ ကတမေဟိ ပဉ္စဟိ။ ဥဿာဒေတာ စ ဟောတိ၊ အပသာဒေတာ စ၊ အဓမ္မံ ဂဏှာတိ၊ ဓမ္မံ ပဋိဗာဟတိ၊ သမ္ဖဉ္စ ဗဟုံ ဘာသတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနအကန္တော စ ဟောတိ ဗဟုဇနအမနာပေါ စ ဗဟုဇနအရုစိတော စ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနကန္တော စ ဟောတိ ဗဟုဇနမနာပေါ စ ဗဟုဇနရုစိတော စ။ ကတမေဟိ ပဉ္စဟိ။ န ဥဿာဒေတာ စ ဟောတိ၊ န အပသာဒေတာ စ၊ ဓမ္မံ ဂဏှာတိ၊ အဓမ္မံ ပဋိဗာဟတိ၊ သမ္ဖဉ္စ န ဗဟုံ ဘာသတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနကန္တော စ ဟောတိ ဗဟုဇနမနာပေါ စ ဗဟုဇနရုစိတော စ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနအကန္တော စ ဟောတိ ဗဟုဇနအမနာပေါ စ ဗဟုဇနအရုစိတော စ။ ကတမေဟိ ပဉ္စဟိ။ ပသယှပဝတ္တာ ဟောတိ၊ အနောကာသကမ္မံ ကာရေတွာ ပဝတ္တာ ဟောတိ၊ န ယထာဓမ္မေ ယထာဝိနယေ ယထာပတ္တိယာ စောဒေတာ ဟောတိ၊ န ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ၊ န ယထာဒိဋ္ဌိယာ ဗျာကတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနအကန္တော စ ဟောတိ ဗဟုဇနအမနာပေါ စ ဗဟုဇနအရုစိတော စ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနကန္တော စ ဟောတိ ဗဟုဇနမနာပေါ စ ဗဟုဇနရုစိတော စ။ ကတမေဟိ ပဉ္စဟိ။ န ပသယှပဝတ္တာ ဟောတိ၊ ဩကာသကမ္မံ ကာရေတွာ ပဝတ္တာ ဟောတိ၊ ယထာဓမ္မေ ယထာဝိနယေ ယထာပတ္တိယာ စောဒေတာ ဟောတိ၊ ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ၊ ယထာဒိဋ္ဌိယာ ဗျာကတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု သင်္ဃေ ဝေါဟရန္တော ဗဟုဇနကန္တော စ ဟောတိ ဗဟုဇနမနာပေါ စ ဗဟုဇနရုစိတော စာတိ။>
    text <၄၂၃>, <ကတိ နု ခေါ၊ ဘန္တေ၊ အာနိသံသာ ဝိနယပရိယတ္တိယာတိ။>
    text <ပဉ္စိမေ၊ ဥပါလိ၊ အာနိသံသာ ဝိနယပရိယတ္တိယာ။ ကတမေ ပဉ္စ။ အတ္တနော သီလက္ခန္ဓော သုဂုတ္တော ဟောတိ သုရက္ခိတော၊ ကုက္ကုစ္စပကတာနံ ပဋိသရဏံ ဟောတိ၊ ဝိသာရဒော သင်္ဃမဇ္ဈေ ဝေါဟရတိ၊ ပစ္စတ္ထိကေ သဟဓမ္မေန သုနိဂ္ဂဟိတံ နိဂ္ဂဏှာတိ၊ သဒ္ဓမ္မဋ္ဌိတိယာ ပဋိပန္နော ဟောတိ ဣမေဟိ ခေါ၊ ဥပါလိ၊ ပဉ္စာနိသံသာ ဝိနယပရိယတ္တိယာ။>
    stand <နပ္ပဋိပ္ပဿမ္ဘနဝဂ္ဂေါ နိဋ္ဌိတော ဒုတိယော။>
    stand <တဿုဒ္ဒာနံ>
    stand <ပဌမယမကပညတ္တိ။>
  text <၃။ ဝေါဟာရဝဂ္ဂေါ>
    text <၄၂၄>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗန္တိ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ အာပတ္တိံ န ဇာနာတိ၊ အာပတ္တိသမုဋ္ဌာနံ န ဇာနာတိ၊ အာပတ္တိယာ ပယောဂံ န ဇာနာတိ၊ အာပတ္တိယာ ဝူပသမံ န ဇာနာတိ၊ အာပတ္တိယာ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ အာပတ္တိံ ဇာနာတိ၊ အာပတ္တိသမုဋ္ဌာနံ ဇာနာတိ၊ အာပတ္တိယာ ပယောဂံ ဇာနာတိ၊ အာပတ္တိယာ ဝူပသမံ ဇာနာတိ၊ အာပတ္တိယာ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ အဓိကရဏံ န ဇာနာတိ၊ အဓိကရဏသမုဋ္ဌာနံ န ဇာနာတိ၊ အဓိကရဏဿ ပယောဂံ န ဇာနာတိ၊ အဓိကရဏဿ ဝူပသမံ န ဇာနာတိ၊ အဓိကရဏဿ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ အဓိကရဏံ ဇာနာတိ၊ အဓိကရဏသမုဋ္ဌာနံ ဇာနာတိ၊ အဓိကရဏဿ ပယောဂံ ဇာနာတိ၊ အဓိကရဏဿ ဝူပသမံ ဇာနာတိ၊ အဓိကရဏဿ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ ပသယှပဝတ္တာ ဟောတိ၊ အနောကာသကမ္မံ ကာရေတွာ ပဝတ္တာ ဟောတိ၊ န ယထာဓမ္မေ ယထာဝိနယေ ယထာပတ္တိယာ စောဒေတာ ဟောတိ၊ န ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ၊ န ယထာဒိဋ္ဌိယာ ဗျာကတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ န ပသယှပဝတ္တာ ဟောတိ၊ ဩကာသကမ္မံ ကာရေတွာ ပဝတ္တာ ဟောတိ၊ ယထာဓမ္မေ ယထာဝိနယေ ယထာပတ္တိယာ စောဒေတာ ဟောတိ၊ ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ၊ ယထာဒိဋ္ဌိယာ ဗျာကတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ အာပတ္တာနာပတ္တိံ န ဇာနာတိ၊ လဟုကဂရုကံ အာပတ္တိံ န ဇာနာတိ၊ သာဝသေသာနဝသေသံ အာပတ္တိံ န ဇာနာတိ၊ ဒုဋ္ဌုလ္လာဒုဋ္ဌုလ္လံ အာပတ္တိံ န ဇာနာတိ၊ သပ္ပဋိကမ္မံ အပ္ပဋိကမ္မံ အာပတ္တိံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ အာပတ္တာနာပတ္တိံ ဇာနာတိ၊ လဟုကဂရုကံ အာပတ္တိံ ဇာနာတိ၊ သာဝသေသာနဝသေသံ အာပတ္တိံ ဇာနာတိ၊ ဒုဋ္ဌုလ္လာဒုဋ္ဌုလ္လံ အာပတ္တိံ ဇာနာတိ၊ သပ္ပဋိကမ္မံ အပ္ပဋိကမ္မံ အာပတ္တိံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ ကမ္မံ န ဇာနာတိ၊ ကမ္မဿ ကရဏံ န ဇာနာတိ၊ ကမ္မဿ ဝတ္ထုံ န ဇာနာတိ၊ ကမ္မဿ ဝတ္တံ န ဇာနာတိ၊ ကမ္မဿ ဝူပသမံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ ကမ္မံ ဇာနာတိ၊ ကမ္မဿ ကရဏံ ဇာနာတိ၊ ကမ္မဿ ဝတ္ထုံ ဇာနာတိ၊ ကမ္မဿ ဝတ္တံ ဇာနာတိ၊ ကမ္မဿ ဝူပသမံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ ဝတ္ထုံ န ဇာနာတိ၊ နိဒာနံ န ဇာနာတိ၊ ပညတ္တိံ န ဇာနာတိ၊ ပဒပစ္စာဘဋ္ဌံ န ဇာနာတိ၊ အနုသန္ဓိဝစနပထံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ ဝတ္ထုံ ဇာနာတိ၊ နိဒာနံ ဇာနာတိ၊ ပညတ္တိံ ဇာနာတိ၊ ပဒပစ္စာဘဋ္ဌံ ဇာနာတိ၊ အနုသန္ဓိဝစနပထံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အလဇ္ဇီ စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ လဇ္ဇီ စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အကုသလော စ ဟောတိ ဝိနယေ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ ကုသလော စ ဟောတိ ဝိနယေ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ ဉတ္တိံ န ဇာနာတိ၊ ဉတ္တိယာ ကရဏံ န ဇာနာတိ၊ ဉတ္တိယာ အနုဿာဝနံ န ဇာနာတိ၊ ဉတ္တိယာ သမထံ န ဇာနာတိ၊ ဉတ္တိယာ ဝူပသမံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ ဉတ္တိံ ဇာနာတိ၊ ဉတ္တိယာ ကရဏံ ဇာနာတိ၊ ဉတ္တိယာ အနုဿာဝနံ ဇာနာတိ၊ ဉတ္တိယာ သမထံ ဇာနာတိ၊ ဉတ္တိယာ ဝူပသမံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ သုတ္တံ န ဇာနာတိ၊ သုတ္တာနုလောမံ န ဇာနာတိ၊ ဝိနယံ န ဇာနာတိ၊ ဝိနယာနုလောမံ န ဇာနာတိ၊ န စ ဌာနာဌာနကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ သုတ္တံ ဇာနာတိ၊ သုတ္တာနုလောမံ ဇာနာတိ၊ ဝိနယံ ဇာနာတိ၊ ဝိနယာနုလောမံ ဇာနာတိ၊ ဌာနာဌာနကုသလော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ကတမေဟိ ပဉ္စဟိ။ ဓမ္မံ န ဇာနာတိ၊ ဓမ္မာနုလောမံ န ဇာနာတိ၊ ဝိနယံ န ဇာနာတိ၊ ဝိနယာနုလောမံ န ဇာနာတိ၊ န စ ပုဗ္ဗာပရကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ န ဝေါဟရိတဗ္ဗံ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗံ။ ကတမေဟိ ပဉ္စဟိ။ ဓမ္မံ ဇာနာတိ၊ ဓမ္မာနုလောမံ ဇာနာတိ၊ ဝိနယံ ဇာနာတိ၊ ဝိနယာနုလောမံ ဇာနာတိ၊ ပုဗ္ဗာပရကုသလော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သင်္ဃေ ဝေါဟရိတဗ္ဗန္တိ။>
    stand <ဝေါဟာရဝဂ္ဂေါ နိဋ္ဌိတော တတိယော။>
    stand <တဿုဒ္ဒာနံ>
  text <၄။ ဒိဋ္ဌာဝိကမ္မဝဂ္ဂေါ>
    text <၄၂၅>, <ကတိ နု ခေါ၊ ဘန္တေ၊ အဓမ္မိကာ ဒိဋ္ဌာဝိကမ္မာတိ။ ပဉ္စိမေ၊ ဥပါလိ၊ အဓမ္မိကာ ဒိဋ္ဌာဝိကမ္မာ။ ကတမေ ပဉ္စ။ အနာပတ္တိယာ ဒိဋ္ဌိံ အာဝိ ကရောတိ၊ အဒေသနာဂါမိနိယာ အာပတ္တိယာ ဒိဋ္ဌိံ အာဝိ ကရောတိ၊ ဒေသိတာယ အာပတ္တိယာ ဒိဋ္ဌိံ အာဝိ ကရောတိ၊ စတူဟိ ပဉ္စဟိ ဒိဋ္ဌိံ အာဝိ ကရောတိ၊ မနော မာနသေန ဒိဋ္ဌိံ အာဝိ ကရောတိ ဣမေ ခေါ၊ ဥပါလိ၊ ပဉ္စ အဓမ္မိကာ ဒိဋ္ဌာဝိကမ္မာ။>
    text <ပဉ္စိမေ၊ ဥပါလိ၊ ဓမ္မိကာ ဒိဋ္ဌာဝိကမ္မာ။ ကတမေ ပဉ္စ။ အာပတ္တိယာ ဒိဋ္ဌိံ အာဝိ ကရောတိ၊ ဒေသနာဂါမိနိယာ အာပတ္တိယာ ဒိဋ္ဌိံ အာဝိ ကရောတိ၊ အဒေသိတာယ အာပတ္တိယာ ဒိဋ္ဌိံ အာဝိ ကရောတိ၊ န စတူဟိ ပဉ္စဟိ ဒိဋ္ဌိံ အာဝိ ကရောတိ၊ န မနော မာနသေန ဒိဋ္ဌိံ အာဝိ ကရောတိ ဣမေ ခေါ၊ ဥပါလိ၊ ပဉ္စ ဓမ္မိကာ ဒိဋ္ဌာဝိကမ္မာ။>
    text <အပရေပိ၊ ဥပါလိ၊ ပဉ္စ အဓမ္မိကာ ဒိဋ္ဌာဝိကမ္မာ။ ကတမေ ပဉ္စ။ နာနာသံဝါသကဿ သန္တိကေ ဒိဋ္ဌိံ အာဝိ ကရောတိ၊ နာနာသီမာယ ဌိတဿ သန္တိကေ ဒိဋ္ဌိံ အာဝိ ကရောတိ၊ အပကတတ္တဿ သန္တိကေ ဒိဋ္ဌိံ အာဝိ ကရောတိ၊ စတူဟိ ပဉ္စဟိ ဒိဋ္ဌိံ အာဝိ ကရောတိ၊ မနော မာနသေန ဒိဋ္ဌိံ အာဝိ ကရောတိ ဣမေ ခေါ၊ ဥပါလိ၊ ပဉ္စ အဓမ္မိကာ ဒိဋ္ဌာဝိကမ္မာ။>
    text <ပဉ္စိမေ၊ ဥပါလိ၊ ဓမ္မိကာ ဒိဋ္ဌာဝိကမ္မာ။ ကတမေ ပဉ္စ။ သမာနသံဝါသကဿ သန္တိကေ ဒိဋ္ဌိံ အာဝိ ကရောတိ၊ သမာနသီမာယ ဌိတဿ သန္တိကေ ဒိဋ္ဌိံ အာဝိ ကရောတိ၊ ပကတတ္တဿ သန္တိကေ ဒိဋ္ဌိံ အာဝိ ကရောတိ၊ န စတူဟိ ပဉ္စဟိ ဒိဋ္ဌိံ အာဝိ ကရောတိ၊ န မနော မာနသေန ဒိဋ္ဌိံ အာဝိ ကရောတိ ဣမေ ခေါ၊ ဥပါလိ၊ ပဉ္စ ဓမ္မိကာ ဒိဋ္ဌာဝိကမ္မာတိ။>
    text <၄၂၆>, <ကတိ နု ခေါ၊ ဘန္တေ၊ အဓမ္မိကာ ပဋိဂ္ဂဟာတိ။ ပဉ္စိမေ၊ ဥပါလိ၊ အဓမ္မိကာ ပဋိဂ္ဂဟာ။ ကတမေ ပဉ္စ။ ကာယေန ဒိယျမာနံ ကာယေန အပ္ပဋိဂ္ဂဟိတံ၊ ကာယေန ဒိယျမာနံ ကာယပ္ပဋိဗဒ္ဓေန အပ္ပဋိဂ္ဂဟိတံ၊ ကာယပ္ပဋိဗဒ္ဓေန ဒိယျမာနံ ကာယေန အပ္ပဋိဂ္ဂဟိတံ၊ ကာယပ္ပဋိဗဒ္ဓေန ဒိယျမာနံ ကာယပ္ပဋိဗဒ္ဓေန အပ္ပဋိဂ္ဂဟိတံ၊ နိဿဂ္ဂိယေန ဒိယျမာနံ ကာယေန ဝါ ကာယပ္ပဋိဗဒ္ဓေန ဝါ အပ္ပဋိဂ္ဂဟိတံ ဣမေ ခေါ၊ ဥပါလိ၊ ပဉ္စ အဓမ္မိကာ ပဋိဂ္ဂဟာ။>
    text <ပဉ္စိမေ၊ ဥပါလိ၊ ဓမ္မိကာ ပဋိဂ္ဂဟာ။ ကတမေ ပဉ္စ။ ကာယေန ဒိယျမာနံ ကာယေန ပဋိဂ္ဂဟိတံ၊ ကာယေန ဒိယျမာနံ ကာယပ္ပဋိဗဒ္ဓေန ပဋိဂ္ဂဟိတံ၊ ကာယပ္ပဋိဗဒ္ဓေန ဒိယျမာနံ ကာယေန ပဋိဂ္ဂဟိတံ၊ ကာယပ္ပဋိဗဒ္ဓေန ဒိယျမာနံ ကာယပ္ပဋိဗဒ္ဓေန ပဋိဂ္ဂဟိတံ၊ နိဿဂ္ဂိယေန ဒိယျမာနံ ကာယေန ဝါ ကာယပ္ပဋိဗဒ္ဓေန ဝါ ပဋိဂ္ဂဟိတံ ဣမေ ခေါ၊ ဥပါလိ၊ ပဉ္စ ဓမ္မိကာ ပဋိဂ္ဂဟာတိ။>
    text <၄၂၇>, <ကတိ နု ခေါ၊ ဘန္တေ၊ အနတိရိတ္တာတိ။ ပဉ္စိမေ၊ ဥပါလိ၊ အနတိရိတ္တာ။ ကတမေ ပဉ္စ။ အကပ္ပိယကတံ ဟောတိ၊ အပ္ပဋိဂ္ဂဟိတကတံ ဟောတိ အနုစ္စာရိတကတံ ဟောတိ၊ အဟတ္ထပါသေ ကတံ ဟောတိ၊ အလမေတံ သဗ္ဗန္တိ အဝုတ္တံ ဟောတိ ဣမေ ခေါ၊ ဥပါလိ၊ ပဉ္စ အနတိရိတ္တာ။>
    text <ပဉ္စိမေ၊ ဥပါလိ၊ အတိရိတ္တာ။ ကတမေ ပဉ္စ။ ကပ္ပိယကတံ ဟောတိ၊ ပဋိဂ္ဂဟိတကတံ ဟောတိ၊ ဥစ္စာရိတကတံ ဟောတိ၊ ဟတ္ထပါသေ ကတံ ဟောတိ၊ အလမေတံ သဗ္ဗန္တိ ဝုတ္တံ ဟောတိ ဣမေ ခေါ၊ ဥပါလိ၊ ပဉ္စ အတိရိတ္တာတိ။>
    text <၄၂၈>, <ကတိဟိ နု ခေါ၊ ဘန္တေ၊ အာကာရေဟိ ပဝါရဏာ ပညာယတီတိ။ ပဉ္စဟုပါလိ၊ အာကာရေဟိ ပဝါရဏာ ပညာယတိ။ ကတမေဟိ ပဉ္စဟိ။ အသနံ ပညာယတိ၊ ဘောဇနံ ပညာယတိ၊ ဟတ္ထပါသေ ဌိတော အဘိဟရတိ၊ ပဋိက္ခေပေါ ပညာယတိ ဣမေဟိ ခေါ၊ ဥပါလိ၊ ပဉ္စဟာကာရေဟိ ပဝါရဏာ ပညာယတီတိ။>
    text <၄၂၉>, <ကတိ နု ခေါ၊ ဘန္တေ၊ အဓမ္မိကာ ပဋိညာတကရဏာတိ။ ပဉ္စိမေ၊ ဥပါလိ၊ အဓမ္မိကာ ပဋိညာတကရဏာ။ ကတမေ ပဉ္စ။ ဘိက္ခု ပါရာဇိကံ အဇ္ဈာပန္နော ဟောတိ၊ ပါရာဇိကေန စောဒိယမာနော သင်္ဃာဒိသေသံ အဇ္ဈာပန္နော ပဋိဇာနာတိ၊ တံ သင်္ဃော သင်္ဃာဒိသေသေန ကာရေတိ၊ အဓမ္မိကံ ပဋိညာတကရဏံ။ ဘိက္ခု ပါရာဇိကံ အဇ္ဈာပန္နော ဟောတိ၊ ပါရာဇိကေန စောဒိယမာနော ပါစိတ္တိယံ။ပေ။ ပါဋိဒေသနီယံ။ ဒုက္ကဋံ အဇ္ဈာပန္နော ပဋိဇာနာတိ၊ တံ သင်္ဃော ဒုက္ကဋေန ကာရေတိ၊ အဓမ္မိကံ ပဋိညာတကရဏံ။ ဘိက္ခု သင်္ဃာဒိသေသံ။ပေ။ ပါစိတ္တိယံ။ ပါဋိဒေသနီယံ။ ဒုက္ကဋံ အဇ္ဈာပန္နော ဟောတိ။ ဒုက္ကဋေန စောဒိယမာနော ပါရာဇိကံ အဇ္ဈာပန္နော ပဋိဇာနာတိ၊ တံ သင်္ဃော ပါရာဇိကေန ကာရေတိ၊ အဓမ္မိကံ ပဋိညာတကရဏံ။ ဘိက္ခု ဒုက္ကဋံ အဇ္ဈာပန္နော ဟောတိ၊ ဒုက္ကဋေန စောဒိယမာနော သင်္ဃာဒိသေသံ။ပေ။ ပါစိတ္တိယံ။ ပါဋိဒေသနီယံ အဇ္ဈာပန္နော ပဋိဇာနာတိ၊ တံ သင်္ဃော ပါဋိဒေသနီယေန ကာရေတိ အဓမ္မိကံ ပဋိညာတကရဏံ။ ဣမေ ခေါ၊ ဥပါလိ၊ ပဉ္စ အဓမ္မိကာ ပဋိညာတကရဏာ။>
    text <ပဉ္စိမေ၊ ဥပါလိ၊ ဓမ္မိကာ ပဋိညာတကရဏာ။ ကတမေ ပဉ္စ။ ဘိက္ခု ပါရာဇိကံ အဇ္ဈာပန္နော ဟောတိ၊ ပါရာဇိကေန စောဒိယမာနော ပါရာဇိကံ အဇ္ဈာပန္နော ပဋိဇာနာတိ၊ တံ သင်္ဃော ပါရာဇိကေန ကာရေတိ၊ ဓမ္မိကံ ပဋိညာတကရဏံ။ ဘိက္ခု သင်္ဃာဒိသေသံ။ပေ။ ပါစိတ္တိယံ။ ပါဋိဒေသနီယံ။ ဒုက္ကဋံ အဇ္ဈာပန္နော ဟောတိ၊ ဒုက္ကဋေန စောဒိယမာနော ဒုက္ကဋံ အဇ္ဈာပန္နော ပဋိဇာနာတိ၊ တံ သင်္ဃော ဒုက္ကဋေန ကာရေတိ၊ ဓမ္မိကံ ပဋိညာတကရဏံ။ ဣမေ ခေါ၊ ဥပါလိ၊ ပဉ္စ ဓမ္မိကာ ပဋိညာတကရဏာတိ။>
    text <၄၃၀>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ နာလံ ဩကာသကမ္မံ ကာတုန္တိ။ ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ နာလံ ဩကာသကမ္မံ ကာတုံ။ ကတမေဟိ ပဉ္စဟိ။ အလဇ္ဇီ စ ဟောတိ၊ ဗာလော စ၊ အပကတတ္တော စ၊ စာဝနာဓိပ္ပါယော ဝတ္တာ ဟောတိ၊ နော ဝုဋ္ဌာနာဓိပ္ပါယော ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ နာလံ ဩကာသကမ္မံ ကာတုံ။>
    text <ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ အလံ ဩကာသကမ္မံ ကာတုံ။ ကတမေဟိ ပဉ္စဟိ။ လဇ္ဇီ စ ဟောတိ၊ ပဏ္ဍိတော စ၊ ပကတတ္တော စ၊ ဝုဋ္ဌာနာဓိပ္ပါယော ဝတ္တာ ဟောတိ၊ နော စာဝနာဓိပ္ပါယော ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ အလံ ဩကာသကမ္မံ ကာတုန္တိ။>
    text <၄၃၁>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ သဒ္ဓိံ ဝိနယော န သာကစ္ဆိတဗ္ဗောတိ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သဒ္ဓိံ ဝိနယော န သာကစ္ဆိတဗ္ဗော။ ကတမေဟိ ပဉ္စဟိ။ ဝတ္ထုံ န ဇာနာတိ၊ နိဒာနံ န ဇာနာတိ၊ ပညတ္တိံ န ဇာနာတိ၊ ပဒပစ္စာဘဋ္ဌံ န ဇာနာတိ၊ အနုသန္ဓိဝစနပထံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ ဝိနယော န သာကစ္ဆိတဗ္ဗော။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သဒ္ဓိံ ဝိနယော သာကစ္ဆိတဗ္ဗော။ ကတမေဟိ ပဉ္စဟိ။ ဝတ္ထုံ ဇာနာတိ၊ နိဒာနံ ဇာနာတိ၊ ပညတ္တိံ ဇာနာတိ၊ ပဒပစ္စာဘဋ္ဌံ ဇာနာတိ၊ အနုသန္ဓိဝစနပထံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ ဝိနယော သာကစ္ဆိတဗ္ဗောတိ။>
    text <၄၃၂>, <ကတိ နု ခေါ၊ ဘန္တေ၊ ပဉှာပုစ္ဆာတိ။ ပဉ္စိမာ၊ ဥပါလိ၊ ပဉှာပုစ္ဆာ။ ကတမာ ပဉ္စ။ မန္ဒတ္တာ မောမူဟတ္တာ ပဉှံ ပုစ္ဆတိ၊ ပါပိစ္ဆော ဣစ္ဆာပကတော ပဉှံ ပုစ္ဆတိ၊ ပရိဘဝါ ပဉှံ ပုစ္ဆတိ၊ အညာတုကာမော ပဉှံ ပုစ္ဆတိ၊ သစေ မေ ပဉှံ ပုဋ္ဌော သမ္မဒေဝ ဗျာကရိဿတိ ဣစ္စေတံ ကုသလံ နော စေ ပဉှံ ပုဋ္ဌော သမ္မဒေဝ ဗျာကရိဿတိ အဟမဿ သမ္မဒေဝ ဗျာကရိဿာမီတိ ပဉှံ ပုစ္ဆတိ ဣမာ ခေါ၊ ဥပါလိ၊ ပဉ္စ ပဉှာပုစ္ဆာတိ။>
    text <၄၃၃>, <ကတိ နု ခေါ၊ ဘန္တေ၊ အညဗျာကရဏာတိ။ ပဉ္စိမေ၊ ဥပါလိ၊ အညဗျာကရဏာ။ ကတမေ ပဉ္စ။ မန္ဒတ္တာ မောမူဟတ္တာ အညံ ဗျာကရောတိ၊ ပါပိစ္ဆော ဣစ္ဆာပကတော အညံ ဗျာကရောတိ၊ ဥမ္မာဒာ စိတ္တက္ခေပါ အညံ ဗျာကရောတိ၊ အဓိမာနေန အညံ ဗျာကရောတိ၊ ဘူတံ အညံ ဗျာကရောတိ ဣမေ ခေါ၊ ဥပါလိ၊ ပဉ္စ အညဗျာကရဏာတိ။>
    text <၄၃၄>, <ကတိ နု ခေါ၊ ဘန္တေ၊ ဝိသုဒ္ဓိယောတိ။ ပဉ္စိမာ၊ ဥပါလိ၊ ဝိသုဒ္ဓိယော။ ကတမာ ပဉ္စ။ နိဒာနံ ဥဒ္ဒိသိတွာ အဝသေသံ သုတေန သာဝေတဗ္ဗံ အယံ ပဌမာ ဝိသုဒ္ဓိ၊ နိဒာနံ ဥဒ္ဒိသိတွာ စတ္တာရိ ပါရာဇိကာနိ ဥဒ္ဒိသိတွာ အဝသေသံ သုတေန သာဝေတဗ္ဗံ အယံ ဒုတိယာ ဝိသုဒ္ဓိ၊ နိဒာနံ ဥဒ္ဒိသိတွာ စတ္တာရိ ပါရာဇိကာနိ ဥဒ္ဒိသိတွာ တေရသ သင်္ဃာဒိသေသေ ဥဒ္ဒိသိတွာ အဝသေသံ သုတေန သာဝေတဗ္ဗံ အယံ တတိယာ ဝိသုဒ္ဓိ၊ နိဒာနံ ဥဒ္ဒိသိတွာ စတ္တာရိ ပါရာဇိကာနိ ဥဒ္ဒိသိတွာ တေရသ သင်္ဃာဒိသေသေ ဥဒ္ဒိသိတွာ ဒွေ အနိယတေ ဥဒ္ဒိသိတွာ အဝသေသံ သုတေန သာဝေတဗ္ဗံ အယံ စတုတ္ထာ ဝိသုဒ္ဓိ၊ ဝိတ္ထာရေနေဝ ပဉ္စမီ ဣမာ ခေါ၊ ဥပါလိ၊ ပဉ္စ ဝိသုဒ္ဓိယောတိ။>
    text <၄၃၅>, <ကတိ နု ခေါ၊ ဘန္တေ၊ ဘောဇနာတိ။ ပဉ္စိမေ၊ ဥပါလိ၊ ဘောဇနာ။ ကတမေ ပဉ္စ။ ဩဒနော၊ ကုမ္မာသော၊ သတ္တု၊ မစ္ဆော၊ မံသံ ဣမေ ခေါ၊ ဥပါလိ၊ ပဉ္စ ဘောဇနာတိ။>
    stand <ဒိဋ္ဌာဝိကမ္မဝဂ္ဂေါ နိဋ္ဌိတော စတုတ္ထော။>
    stand <တဿုဒ္ဒာနံ>
  text <၅။ အတ္တာဒာနဝဂ္ဂေါ>
    text <၄၃၆>, <စောဒကေန၊ ဘန္တေ၊ ဘိက္ခုနာ ပရံ စောဒေတုကာမေန ကတိ ဓမ္မေ အဇ္ဈတ္တံ ပစ္စဝေက္ခိတွာ ပရော စောဒေတဗ္ဗောတိ။ စောဒကေနုပါလိ၊ ဘိက္ခုနာ ပရံ စောဒေတုကာမေန ပဉ္စ ဓမ္မေ အဇ္ဈတ္တံ ပစ္စဝေက္ခိတွာ ပရော စောဒေတဗ္ဗော။ ကတမေ ပဉ္စ။ စောဒကေနုပါလိ၊ ဘိက္ခုနာ ပရံ စောဒေတုကာမေန ဧဝံ ပစ္စဝေက္ခိတဗ္ဗံ ပရိသုဒ္ဓကာယသမာစာရော နု ခေါမှိ၊ ပရိသုဒ္ဓေနမှိ ကာယသမာစာရေန သမန္နာဂတော အစ္ဆိဒ္ဒေန အပ္ပဋိမံသေန၊ သံဝိဇ္ဇတိ နု ခေါ မေ ဧသော ဓမ္မော ဥဒာဟု နောတိ။ နော စေ၊ ဥပါလိ၊ ဘိက္ခု ပရိသုဒ္ဓကာယသမာစာရော ဟောတိ၊ ပရိသုဒ္ဓေန ကာယသမာစာရေန သမန္နာဂတော အစ္ဆိဒ္ဒေန အပ္ပဋိမံသေန၊ တဿ ဘဝန္တိ ဝတ္တာရော ဣင်္ဃ၊ တာဝ အာယသ္မာ ကာယိကံ သိက္ခဿူတိ ဣတိဿ ဘဝန္တိ ဝတ္တာရော။>
    text <ပုန စပရံ၊ ဥပါလိ၊ စောဒကေန ဘိက္ခုနာ ပရံ စောဒေတုကာမေန ဧဝံ ပစ္စဝေက္ခိတဗ္ဗံ ပရိသုဒ္ဓဝစီသမာစာရော နု ခေါမှိ၊ ပရိသုဒ္ဓေနမှိ ဝစီသမာစာရေန သမန္နာဂတော အစ္ဆိဒ္ဒေန အပ္ပဋိမံသေန၊ သံဝိဇ္ဇတိ နု ခေါ မေ ဧသော ဓမ္မော ဥဒာဟု နောတိ။ နော စေ၊ ဥပါလိ၊ ဘိက္ခု ပရိသုဒ္ဓဝစီသမာစာရော ဟောတိ၊ ပရိသုဒ္ဓေန ဝစီသမာစာရေန သမန္နာဂတော အစ္ဆိဒ္ဒေန အပ္ပဋိမံသေန၊ တဿ ဘဝန္တိ ဝတ္တာရော ဣင်္ဃ၊ တာဝ အာယသ္မာ ဝါစသိကံ သိက္ခဿူတိ ဣတိဿ ဘဝန္တိ ဝတ္တာရော။>
    text <ပုန စပရံ၊ ဥပါလိ၊ စောဒကေန ဘိက္ခုနာ ပရံ စောဒေတုကာမေန ဧဝံ ပစ္စဝေက္ခိတဗ္ဗံ မေတ္တံ နု ခေါ မေ စိတ္တံ ပစ္စုပဋ္ဌိတံ သဗြဟ္မစာရီသု အနာဃာတံ၊ သံဝိဇ္ဇတိ နု ခေါ မေ ဧသော ဓမ္မော ဥဒာဟု နောတိ။ နော စေ၊ ဥပါလိ၊ ဘိက္ခုနော မေတ္တံ စိတ္တံ ပစ္စုပဋ္ဌိတံ ဟောတိ သဗြဟ္မစာရီသု အနာဃာတံ၊ တဿ ဘဝန္တိ ဝတ္တာရော ဣင်္ဃ၊ တာဝ အာယသ္မာ သဗြဟ္မစာရီသု မေတ္တံ စိတ္တံ ဥပဋ္ဌာပေဟီတိ ဣတိဿ ဘဝန္တိ ဝတ္တာရော။>
    text <ပုန စပရံ၊ ဥပါလိ၊ စောဒကေန ဘိက္ခုနာ ပရံ စောဒေတုကာမေန ဧဝံ ပစ္စဝေက္ခိတဗ္ဗံ ဗဟုဿုတော နု ခေါမှိ သုတဓရော သုတသန္နိစယော၊ ယေ တေ ဓမ္မာ အာဒိကလျာဏာ မဇ္ဈေကလျာဏာ ပရိယောသာနကလျာဏာ သာတ္ထံ သဗျဉ္ဇနံ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ အဘိဝဒန္တိ၊ တထာရူပါ မေ ဓမ္မာ ဗဟုဿုတာ ဟောန္တိ ဓာတာ ဝစသာ ပရိစိတာ မနသာနုပေက္ခိတာ ဒိဋ္ဌိယာ သုပ္ပဋိဝိဒ္ဓါ၊ သံဝိဇ္ဇတိ နု ခေါ မေ ဧသော ဓမ္မော ဥဒာဟု နောတိ။ နော စေ၊ ဥပါလိ၊ ဘိက္ခု ဗဟုဿုတော ဟောတိ သုတဓရော သုတသန္နိစယော၊ ယေ တေ ဓမ္မာ အာဒိကလျာဏာ မဇ္ဈေကလျာဏာ ပရိယောသာနကလျာဏာ သာတ္ထံ သဗျဉ္ဇနံ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ အဘိဝဒန္တိ၊ တထာရူပဿ ဓမ္မာ န ဗဟုဿုတာ ဟောန္တိ ဓာတာ ဝစသာ ပရိစိတာ မနသာနုပေက္ခိတာ ဒိဋ္ဌိယာ သုပ္ပဋိဝိဒ္ဓါ၊ တဿ ဘဝန္တိ ဝတ္တာရော ဣင်္ဃ၊ တာဝ အာယသ္မာ အာဂမံ ပရိယာပုဏဿူတိ ဣတိဿ ဘဝန္တိ ဝတ္တာရော။>
    text <ပုန စပရံ၊ ဥပါလိ၊ စောဒကေန ဘိက္ခုနာ ပရံ စောဒေတုကာမေန ဧဝံ ပစ္စဝေက္ခိတဗ္ဗံ ဥဘယာနိ ခေါ မေ ပါတိမောက္ခါနိ ဝိတ္ထာရေန သွာဂတာနိ ဟောန္တိ သုဝိဘတ္တာနိ သုပ္ပဝတ္တီနိ သုဝိနိစ္ဆိတာနိ သုတ္တသော အနုဗျဉ္ဇနသော၊ သံဝိဇ္ဇတိ နု ခေါ မေ ဧသော ဓမ္မော ဥဒာဟု နောတိ။ နော စေ၊ ဥပါလိ၊ ဘိက္ခုနော ဥဘယာနိ ပါတိမောက္ခါနိ ဝိတ္ထာရေန သွာဂတာနိ ဟောန္တိ သုဝိဘတ္တာနိ သုပ္ပဝတ္တီနိ သုဝိနိစ္ဆိတာနိ သုတ္တသော အနုဗျဉ္ဇနသော၊ ဣဒံ ပနာဝုသော ကတ္ထ ဝုတ္တံ ဘဂဝတာတိ ဣတိ ပုဋ္ဌော န သမ္ပါယတိ၊ တဿ ဘဝန္တိ ဝတ္တာရော ဣင်္ဃ၊ တာဝ အာယသ္မာ ဝိနယံ ပရိယာပုဏဿူတိ ဣတိဿ ဘဝန္တိ ဝတ္တာရော။ စောဒကေနုပါလိ၊ ဘိက္ခုနာ ပရံ စောဒေတုကာမေန ဣမေ ပဉ္စ ဓမ္မေ အဇ္ဈတ္တံ ပစ္စဝေက္ခိတွာ ပရော စောဒေတဗ္ဗောတိ။>
    text <၄၃၇>, <စောဒကေန၊ ဘန္တေ၊ ဘိက္ခုနာ ပရံ စောဒေတုကာမေန ကတိ ဓမ္မေ အဇ္ဈတ္တံ ဥပဋ္ဌာပေတွာ ပရော စောဒေတဗ္ဗောတိ။ စောဒကေနုပါလိ၊ ဘိက္ခုနာ ပရံ စောဒေတုကာမေန ပဉ္စ ဓမ္မေ အဇ္ဈတ္တံ ဥပဋ္ဌာပေတွာ ပရော စောဒေတဗ္ဗော။ ကတမေ ပဉ္စ။ ကာလေန ဝက္ခါမိ နော အကာလေန၊ ဘူတေန ဝက္ခါမိ နော အဘူတေန၊ သဏှေန ဝက္ခါမိ နော ဖရုသေန၊ အတ္ထသံဟိတေန ဝက္ခါမိ နော အနတ္ထသံဟိတေန၊ မေတ္တာစိတ္တော ဝက္ခါမိ နော ဒောသန္တရောတိ စောဒကေနုပါလိ၊ ဘိက္ခုနာ ပရံ စောဒေတုကာမေန ဣမေ ပဉ္စ ဓမ္မေ အဇ္ဈတ္တံ ဥပဋ္ဌာပေတွာ ပရော စောဒေတဗ္ဗောတိ။>
    text <၄၃၈>, <စောဒကေန၊ ဘန္တေ၊ ဘိက္ခုနာ ပရံ စောဒေတုကာမေန ကတိ ဓမ္မေ အဇ္ဈတ္တံ မနသိ ကရိတွာ ပရော စောဒေတဗ္ဗောတိ။ စောဒကေနုပါလိ၊ ဘိက္ခုနာ ပရံ စောဒေတုကာမေန ပဉ္စ ဓမ္မေ အဇ္ဈတ္တံ မနသိ ကရိတွာ ပရော စောဒေတဗ္ဗော။ ကတမေ ပဉ္စ။ ကာရုညတာ၊ ဟိတေသိတာ၊ အနုကမ္ပတာ၊ အာပတ္တိဝုဋ္ဌာနတာ၊ ဝိနယပုရေက္ခါရတာ စောဒကေနုပါလိ၊ ဘိက္ခုနာ ပရံ စောဒေတုကာမေန ဣမေ ပဉ္စ ဓမ္မေ အဇ္ဈတ္တံ မနသိ ကရိတွာ ပရော စောဒေတဗ္ဗောတိ။>
    text <၄၃၉>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ နာလံ ဩကာသကမ္မံ ကာတုန္တိ။ ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ နာလံ ဩကာသကမ္မံ ကာတုံ။ ကတမေဟိ ပဉ္စဟိ။ အပရိသုဒ္ဓကာယသမာစာရော ဟောတိ၊ အပရိသုဒ္ဓဝစီသမာစာရော ဟောတိ၊ အပရိသုဒ္ဓါဇီဝေါ ဟောတိ၊ ဗာလော ဟောတိ အဗျတ္တော၊ န ပဋိဗလော အနုယုဉ္ဇိယမာနော အနုယောဂံ ဒာတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ နာလံ ဩကာသကမ္မံ ကာတုံ။>
    text <ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ အလံ ဩကာသကမ္မံ ကာတုံ။ ကတမေဟိ ပဉ္စဟိ။ ပရိသုဒ္ဓကာယသမာစာရော ဟောတိ၊ ပရိသုဒ္ဓဝစီသမာစာရော ဟောတိ၊ ပရိသုဒ္ဓါဇီဝေါ ဟောတိ၊ ပဏ္ဍိတော ဟောတိ ဗျတ္တော ပဋိဗလော အနုယုဉ္ဇိယမာနော အနုယောဂံ ဒာတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဩကာသကမ္မံ ကာရာပေန္တဿ အလံ ဩကာသကမ္မံ ကာတုန္တိ။>
    text <၄၄၀>, <အတ္တာဒာနံ အာဒာတုကာမေန၊ ဘန္တေ၊ ဘိက္ခုနာ ကတိဟင်္ဂေဟိ သမန္နာဂတံ အတ္တာဒာနံ အာဒာတဗ္ဗန္တိ။ အတ္တာဒာနံ အာဒာတုကာမေနုပါလိ၊ ဘိက္ခုနာ ပဉ္စင်္ဂသမန္နာဂတံ အတ္တာဒာနံ အာဒာတဗ္ဗံ။ ကတမေ ပဉ္စ။ အတ္တာဒာနံ အာဒာတုကာမေန၊ ဥပါလိ၊ ဘိက္ခုနာ ဧဝံ ပစ္စဝေက္ခိတဗ္ဗံ ယံ ခေါ အဟံ ဣမံ အတ္တာဒာနံ အာဒာတုကာမော၊ ကာလော နု ခေါ ဣမံ အတ္တာဒာနံ အာဒာတုံ ဥဒာဟု နောတိ။ သစေ၊ ဥပါလိ၊ ဘိက္ခု ပစ္စဝေက္ခမာနော ဧဝံ ဇာနာတိ အကာလော ဣမံ အတ္တာဒာနံ အာဒာတုံ နော ကာလောတိ၊ န တံ၊ ဥပါလိ၊ အတ္တာဒာနံ အာဒာတဗ္ဗံ။>
    text <သစေ ပနုပါလိ၊ ဘိက္ခု ပစ္စဝေက္ခမာနော ဧဝံ ဇာနာတိ ကာလော ဣမံ အတ္တာဒာနံ အာဒာတုံ နော အကာလောတိ၊ တေနုပါလိ ဘိက္ခုနာ ဥတ္တရိ ပစ္စဝေက္ခိတဗ္ဗံ ယံ ခေါ အဟံ ဣမံ အတ္တာဒာနံ အာဒာတုကာမော ဘူတံ နု ခေါ ဣဒံ အတ္တာဒာနံ ဥဒာဟု နောတိ။ သစေ၊ ဥပါလိ၊ ဘိက္ခု ပစ္စဝေက္ခမာနော ဧဝံ ဇာနာတိ အဘူတံ ဣဒံ အတ္တာဒာနံ နော ဘူတန္တိ၊ န တံ၊ ဥပါလိ၊ အတ္တာဒာနံ အာဒာတဗ္ဗံ။>
    text <သစေ ပနုပါလိ ဘိက္ခု ပစ္စဝေက္ခမာနော ဧဝံ ဇာနာတိ ဘူတံ ဣဒံ အတ္တာဒာနံ နော အဘူတန္တိ၊ တေနုပါလိ ဘိက္ခုနာ ဥတ္တရိ ပစ္စဝေက္ခိတဗ္ဗံ ယံ ခေါ အဟံ ဣမံ အတ္တာဒာနံ အာဒာတုကာမော၊ အတ္ထသံဟိတံ နု ခေါ ဣဒံ အတ္တာဒာနံ ဥဒာဟု နောတိ။ သစေ၊ ဥပါလိ၊ ဘိက္ခု ပစ္စဝေက္ခမာနော ဧဝံ ဇာနာတိ အနတ္ထသံဟိတံ ဣဒံ အတ္တာဒာနံ နော အတ္ထသံဟိတန္တိ၊ န တံ၊ ဥပါလိ၊ အတ္တာဒာနံ အာဒာတဗ္ဗံ။>
    text <သစေ ပနုပါလိ ဘိက္ခု ပစ္စဝေက္ခမာနော ဧဝံ ဇာနာတိ အတ္ထသံဟိတံ ဣဒံ အတ္တာဒာနံ နော အနတ္ထသံဟိတန္တိ၊ တေနုပါလိ ဘိက္ခုနာ ဥတ္တရိ ပစ္စဝေက္ခိတဗ္ဗံ ဣမံ ခေါ အဟံ အတ္တာဒာနံ အာဒိယမာနော လဘိဿာမိ သန္ဒိဋ္ဌေ သမ္ဘတ္တေ ဘိက္ခူ ဓမ္မတော ဝိနယတော ပက္ခေ ဥဒာဟု နောတိ။ သစေ၊ ဥပါလိ၊ ဘိက္ခု ပစ္စဝေက္ခမာနော ဧဝံ ဇာနာတိ ဣမံ ခေါ အဟံ အတ္တာဒာနံ အာဒိယမာနော န လဘိဿာမိ သန္ဒိဋ္ဌေ သမ္ဘတ္တေ ဘိက္ခူ ဓမ္မတော ဝိနယတော ပက္ခေတိ၊ န တံ၊ ဥပါလိ၊ အတ္တာဒာနံ အာဒာတဗ္ဗံ။>
    text <သစေ ပနုပါလိ ဘိက္ခု ပစ္စဝေက္ခမာနော ဧဝံ ဇာနာတိ ဣဒံ ခေါ အဟံ အတ္တာဒာနံ အာဒိယမာနော လဘိဿာမိ သန္ဒိဋ္ဌေ သမ္ဘတ္တေ ဘိက္ခူ ဓမ္မတော ဝိနယတော ပက္ခေတိ၊ တေနုပါလိ ဘိက္ခုနာ ဥတ္တရိ ပစ္စဝေက္ခိတဗ္ဗံ ဣမံ ခေါ မေ အတ္တာဒာနံ အာဒိယတော ဘဝိဿတိ သင်္ဃဿ တတောနိဒာနံ ဘဏ္ဍနံ ကလဟော ဝိဂ္ဂဟော ဝိဝါဒော သင်္ဃဘေဒော သင်္ဃရာဇိ သင်္ဃဝဝတ္ထာနံ သင်္ဃနာနာကရဏံ ဥဒာဟု နောတိ။ သစေ၊ ဥပါလိ၊ ဘိက္ခု ပစ္စဝေက္ခမာနော ဧဝံ ဇာနာတိ ဣမံ ခေါ မေ အတ္တာဒာနံ အာဒိယတော ဘဝိဿတိ သင်္ဃဿ တတောနိဒာနံ ဘဏ္ဍနံ ကလဟော ဝိဂ္ဂဟော ဝိဝါဒော သင်္ဃဘေဒော သင်္ဃရာဇိ သင်္ဃဝဝတ္ထာနံ သင်္ဃနာနာကရဏန္တိ၊ န တံ၊ ဥပါလိ၊ အတ္တာဒာနံ အာဒာတဗ္ဗံ။>
    text <သစေ ပနုပါလိ ဘိက္ခု ပစ္စဝေက္ခမာနော ဧဝံ ဇာနာတိ ဣမံ ခေါ မေ အတ္တာဒာနံ အာဒိယတော န ဘဝိဿတိ သင်္ဃဿ တတောနိဒာနံ ဘဏ္ဍနံ ကလဟော ဝိဂ္ဂဟော ဝိဝါဒော သင်္ဃဘေဒော သင်္ဃရာဇိ သင်္ဃဝဝတ္ထာနံ သင်္ဃနာနာကရဏန္တိ၊ တံ အာဒာတဗ္ဗံ၊ ဥပါလိ၊ အတ္တာဒာနံ။ ဧဝံ ပဉ္စင်္ဂသမန္နာဂတံ ခေါ၊ ဥပါလိ၊ အတ္တာဒာနံ အာဒိန္နံ ပစ္ဆာပိ အဝိပ္ပဋိသာရကရံ ဘဝိဿတီတိ။>
    text <၄၄၁>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော ဘိက္ခု အဓိကရဏဇာတာနံ ဘိက္ခူနံ ဗဟူပကာရော ဟောတီတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အဓိကရဏဇာတာနံ ဘိက္ခူနံ ဗဟူပကာရော ဟောတိ။ ကတမေဟိ ပဉ္စဟိ။ သီလဝါ ဟောတိ၊ ပါတိမောက္ခသံဝရသံဝုတော ဝိဟရတိ အာစာရဂေါစရသမ္ပန္နော အဏုမတ္တေသု ဝဇ္ဇေသု ဘယဒဿာဝီ၊ သမာဒာယ သိက္ခတိ သိက္ခါပဒေသု၊ ဗဟုဿုတော ဟောတိ သုတဓရော သုတသန္နိစယော၊ ယေ တေ ဓမ္မာ အာဒိကလျာဏာ မဇ္ဈေကလျာဏာ ပရိယောသာနကလျာဏာ သာတ္ထံ သဗျဉ္ဇနံ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ အဘိဝဒန္တိ တထာရူပဿ ဓမ္မာ ဗဟုဿုတာ ဟောန္တိ ဓာတာ ဝစသာ ပရိစိတာ မနသာနုပေက္ခိတာ ဒိဋ္ဌိယာ သုပ္ပဋိဝိဒ္ဓါ၊ ဥဘယာနိ ခေါ ပနဿ ပါတိမောက္ခါနိ ဝိတ္ထာရေန သွာဂတာနိ ဟောန္တိ သုဝိဘတ္တာနိ သုပ္ပဝတ္တီနိ သုဝိနိစ္ဆိတာနိ သုတ္တသော အနုဗျဉ္ဇနသော၊ ဝိနယေ ခေါ ပန ဌိတော ဟောတိ အသံဟီရော၊ ပဋိဗလော ဟောတိ ဥဘော အတ္ထပစ္စတ္ထိကေ အဿာသေတုံ သညာပေတုံ နိဇ္ဈာပေတုံ ပေက္ခေတုံ ပသာဒေတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အဓိကရဏဇာတာနံ ဘိက္ခူနံ ဗဟူပကာရော ဟောတိ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အဓိကရဏဇာတာနံ ဘိက္ခူနံ ဗဟူပကာရော ဟောတိ။ ကတမေဟိ ပဉ္စဟိ။ ပရိသုဒ္ဓကာယသမာစာရော ဟောတိ၊ ပရိသုဒ္ဓဝစီသမာစာရော ဟောတိ၊ ပရိသုဒ္ဓါဇီဝေါ ဟောတိ၊ ပဏ္ဍိတော ဟောတိ ဗျတ္တော၊ ပဋိဗလော အနုယုဉ္ဇိယမာနော အနုယောဂံ ဒာတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အဓိကရဏဇာတာနံ ဘိက္ခူနံ ဗဟူပကာရော ဟောတိ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အဓိကရဏဇာတာနံ ဘိက္ခူနံ ဗဟူပကာရော ဟောတိ။ ကတမေဟိ ပဉ္စဟိ။ ဝတ္ထုံ ဇာနာတိ၊ နိဒာနံ ဇာနာတိ၊ ပညတ္တိံ ဇာနာတိ၊ ပဒပစ္စာဘဋ္ဌံ ဇာနာတိ၊ အနုသန္ဓိဝစနပထံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အဓိကရဏဇာတာနံ ဘိက္ခူနံ ဗဟူပကာရော ဟောတီတိ။>
    text <၄၄၂>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗန္တိ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။ ကတမေဟိ ပဉ္စဟိ။ သုတ္တံ န ဇာနာတိ၊ သုတ္တာနုလောမံ န ဇာနာတိ၊ ဝိနယံ န ဇာနာတိ၊ ဝိနယာနုလောမံ န ဇာနာတိ၊ န စ ဌာနာဌာနကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။ ကတမေဟိ ပဉ္စဟိ။ သုတ္တံ ဇာနာတိ၊ သုတ္တာနုလောမံ ဇာနာတိ၊ ဝိနယံ ဇာနာတိ၊ ဝိနယာနုလောမံ ဇာနာတိ၊ ဌာနာဌာနကုသလော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။ ကတမေဟိ ပဉ္စဟိ။ ဓမ္မံ န ဇာနာတိ၊ ဓမ္မာနုလောမံ န ဇာနာတိ၊ ဝိနယံ န ဇာနာတိ၊ ဝိနယာနုလောမံ န ဇာနာတိ၊ န စ ပုဗ္ဗာပရကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။ ကတမေဟိ ပဉ္စဟိ။ ဓမ္မံ ဇာနာတိ၊ ဓမ္မာနုလောမံ ဇာနာတိ၊ ဝိနယံ ဇာနာတိ၊ ဝိနယာနုလောမံ ဇာနာတိ၊ ပုဗ္ဗာပရကုသလော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။ ကတမေဟိ ပဉ္စဟိ။ ဝတ္ထုံ န ဇာနာတိ၊ နိဒာနံ န ဇာနာတိ၊ ပညတ္တိံ န ဇာနာတိ၊ ပဒပစ္စာဘဋ္ဌံ န ဇာနာတိ၊ အနုသန္ဓိဝစနပထံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။ ကတမေဟိ ပဉ္စဟိ။ ဝတ္ထုံ ဇာနာတိ၊ နိဒာနံ ဇာနာတိ၊ ပညတ္တိံ ဇာနာတိ၊ ပဒပစ္စာဘဋ္ဌံ ဇာနာတိ၊ အနုသန္ဓိဝစနပထံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။ ကတမေဟိ ပဉ္စဟိ။ အာပတ္တိံ န ဇာနာတိ၊ အာပတ္တိသမုဋ္ဌာနံ န ဇာနာတိ၊ အာပတ္တိယာ ပယောဂံ န ဇာနာတိ၊ အာပတ္တိယာ ဝူပသမံ န ဇာနာတိ၊ အာပတ္တိယာ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။ ကတမေဟိ ပဉ္စဟိ။ အာပတ္တိံ ဇာနာတိ၊ အာပတ္တိသမုဋ္ဌာနံ ဇာနာတိ၊ အာပတ္တိယာ ပယောဂံ ဇာနာတိ၊ အာပတ္တိယာ ဝူပသမံ ဇာနာတိ၊ အာပတ္တိယာ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။ ကတမေဟိ ပဉ္စဟိ။ အဓိကရဏံ န ဇာနာတိ၊ အဓိကရဏသမုဋ္ဌာနံ န ဇာနာတိ၊ အဓိကရဏဿ ပယောဂံ န ဇာနာတိ၊ အဓိကရဏဿ ဝူပသမံ န ဇာနာတိ၊ အဓိကရဏဿ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ နာနုယုဉ္ဇိတဗ္ဗံ။>
    text <ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗံ။ ကတမေဟိ ပဉ္စဟိ။ အဓိကရဏံ ဇာနာတိ၊ အဓိကရဏသမုဋ္ဌာနံ ဇာနာတိ၊ အဓိကရဏဿ ပယောဂံ ဇာနာတိ၊ အဓိကရဏဿ ဝူပသမံ ဇာနာတိ၊ အဓိကရဏဿ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ အနုယုဉ္ဇိတဗ္ဗန္တိ။>
    stand <အတ္တာဒာနဝဂ္ဂေါ နိဋ္ဌိတော ပဉ္စမော။>
    stand <တဿုဒ္ဒာနံ>
  text <၆။ ဓုတင်္ဂဝဂ္ဂေါ>
    text <၄၄၃>, <ကတိ နု ခေါ၊ ဘန္တေ၊ အာရညိကာတိ။ ပဉ္စိမေ၊ ဥပါလိ၊ အာရညိကာ။ ကတမေ ပဉ္စ။ မန္ဒတ္တာ မောမူဟတ္တာ အာရညိကော ဟောတိ၊ ပါပိစ္ဆော ဣစ္ဆာပကတော အာရညိကော ဟောတိ၊ ဥမ္မာဒာ စိတ္တက္ခေပါ အာရညိကော ဟောတိ၊ ဝဏ္ဏိတံ ဗုဒ္ဓေဟိ ဗုဒ္ဓသာဝကေဟီတိ အာရညိကော ဟောတိ၊ အပိ စ အပ္ပိစ္ဆညေဝ နိဿာယ သန္တုဋ္ဌိညေဝ နိဿာယ သလ္လေခညေဝ နိဿာယ ပဝိဝေကညေဝ နိဿာယ ဣဒမတ္ထိတညေဝ နိဿာယ အာရညိကော ဟောတိ ဣမေ ခေါ၊ ဥပါလိ၊ ပဉ္စ အာရညိကာတိ။>
    text <ကတိ နု ခေါ၊ ဘန္တေ၊ ပိဏ္ဍပါတိကာတိ။ပေ။ ကတိ နု ခေါ၊ ဘန္တေ၊ ပံသုကူလိကာတိ။ပေ။ ကတိ နု ခေါ၊ ဘန္တေ၊ ရုက္ခမူလိကာတိ။ပေ။ ကတိ နု ခေါ၊ ဘန္တေ၊ သောသာနိကာတိ။ပေ။ ကတိ နု ခေါ၊ ဘန္တေ၊ အဗ္ဘောကာသိကာတိ။ပေ။ ကတိ နု ခေါ၊ ဘန္တေ၊ တေစီဝရိကာတိ။ပေ။ ကတိ နု ခေါ၊ ဘန္တေ၊ သပဒာနစာရိကာတိ။ပေ။ ကတိ နု ခေါ၊ ဘန္တေ၊ နေသဇ္ဇိကာတိ။ပေ။ ကတိ နု ခေါ၊ ဘန္တေ၊ ယထာသန္ထတိကာတိ။ပေ။ ကတိ နု ခေါ၊ ဘန္တေ၊ ဧကာသနိကာတိ။ပေ။ ကတိ နု ခေါ၊ ဘန္တေ၊ ခလုပစ္ဆာဘတ္တိကာတိ။ပေ။ ကတိ နု ခေါ၊ ဘန္တေ၊ ပတ္တပိဏ္ဍိကာတိ။ ပဉ္စိမေ၊ ဥပါလိ၊ ပတ္တပိဏ္ဍိကာ။ ကတမေ ပဉ္စ။ မန္ဒတ္တာ မောမူဟတ္တာ ပတ္တပိဏ္ဍိကော ဟောတိ၊ ပါပိစ္ဆော ဣစ္ဆာပကတော ပတ္တပိဏ္ဍိကော ဟောတိ၊ ဥမ္မာဒာ စိတ္တက္ခေပါ ပတ္တပိဏ္ဍိကော ဟောတိ၊ ဝဏ္ဏိတံ ဗုဒ္ဓေဟိ ဗုဒ္ဓသာဝကေဟီတိ ပတ္တပိဏ္ဍိကော ဟောတိ၊ အပိ စ အပ္ပိစ္ဆညေဝ နိဿာယ သန္တုဋ္ဌိညေဝ နိဿာယ သလ္လေခညေဝ နိဿာယ ပဝိဝေကညေဝ နိဿာယ ဣဒမတ္ထိတညေဝ နိဿာယ ပတ္တပိဏ္ဍိကော ဟောတိ ဣမေ ခေါ၊ ဥပါလိ၊ ပဉ္စ ပတ္တပိဏ္ဍိကာတိ။>
    stand <ဓုတင်္ဂဝဂ္ဂေါ နိဋ္ဌိတော ဆဋ္ဌော။>
    stand <တဿုဒ္ဒာနံ>
  text <၇။ မုသာဝါဒဝဂ္ဂေါ>
    text <၄၄၄>, <ကတိ နု ခေါ၊ ဘန္တေ၊ မုသာဝါဒာတိ။ ပဉ္စိမေ၊ ဥပါလိ၊ မုသာဝါဒာ။ ကတမေ ပဉ္စ။ အတ္ထိ မုသာဝါဒော ပါရာဇိကဂါမီ၊ အတ္ထိ မုသာဝါဒော သင်္ဃာဒိသေသဂါမီ၊ အတ္ထိ မုသာဝါဒော ထုလ္လစ္စယဂါမီ၊ အတ္ထိ မုသာဝါဒော ပါစိတ္တိယဂါမီ၊ အတ္ထိ မုသာဝါဒော ဒုက္ကဋဂါမီ ဣမေ ခေါ၊ ဥပါလိ၊ ပဉ္စ မုသာဝါဒာတိ။>
    text <၄၄၅>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတဿ ဘိက္ခုနော သင်္ဃမဇ္ဈေ ဥပေါသထံ ဝါ ပဝါရဏံ ဝါ ဌပေန္တဿ အလံ၊ ဘိက္ခု၊ မာ ဘဏ္ဍနံ၊ မာ ကလဟံ၊ မာ ဝိဂ္ဂဟံ၊ မာ ဝိဝါဒန္တိ ဩမဒ္ဒိတွာ သင်္ဃေန ဥပေါသထော ဝါ ပဝါရဏာ ဝါ ကာတဗ္ဗာတိ။ ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော သင်္ဃမဇ္ဈေ ဥပေါသထံ ဝါ ပဝါရဏံ ဝါ ဌပေန္တဿ အလံ၊ ဘိက္ခု၊ မာ ဘဏ္ဍနံ၊ မာ ကလဟံ၊ မာ ဝိဂ္ဂဟံ၊ မာ ဝိဝါဒန္တိ ဩမဒ္ဒိတွာ သင်္ဃေန ဥပေါသထော ဝါ ပဝါရဏာ ဝါ ကာတဗ္ဗာ။ ကတမေဟိ ပဉ္စဟိ။ အလဇ္ဇီ စ ဟောတိ၊ ဗာလော စ၊ အပကတတ္တော စ၊ စာဝနာဓိပ္ပါယော ဝတ္တာ ဟောတိ၊ နော ဝုဋ္ဌာနာဓိပ္ပါယော ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော သင်္ဃမဇ္ဈေ ဥပေါသထံ ဝါ ပဝါရဏံ ဝါ ဌပေန္တဿ အလံ၊ ဘိက္ခု၊ မာ ဘဏ္ဍနံ၊ မာ ကလဟံ၊ မာ ဝိဂ္ဂဟံ၊ မာ ဝိဝါဒန္တိ ဩမဒ္ဒိတွာ သင်္ဃေန ဥပေါသထော ဝါ ပဝါရဏာ ဝါ ကာတဗ္ဗာ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော သင်္ဃမဇ္ဈေ ဥပေါသထံ ဝါ ပဝါရဏံ ဝါ ဌပေန္တဿ အလံ၊ ဘိက္ခု၊ မာ ဘဏ္ဍနံ၊ မာ ကလဟံ၊ မာ ဝိဂ္ဂဟံ၊ မာ ဝိဝါဒန္တိ ဩမဒ္ဒိတွာ သင်္ဃေန ဥပေါသထော ဝါ ပဝါရဏာ ဝါ ကာတဗ္ဗာ။ ကတမေဟိ ပဉ္စဟိ။ အပရိသုဒ္ဓကာယသမာစာရော ဟောတိ၊ အပရိသုဒ္ဓဝစီသမာစာရော ဟောတိ၊ အပရိသုဒ္ဓါဇီဝေါ ဟောတိ၊ ဗာလော ဟောတိ အဗျတ္တော၊ ဘဏ္ဍနကာရကော ဟောတိ ကလဟကာရကော ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော သင်္ဃမဇ္ဈေ ဥပေါသထံ ဝါ ပဝါရဏံ ဝါ ဌပေန္တဿ အလံ၊ ဘိက္ခု၊ မာ ဘဏ္ဍနံ၊ မာ ကလဟံ၊ မာ ဝိဂ္ဂဟံ၊ မာ ဝိဝါဒန္တိ ဩမဒ္ဒိတွာ သင်္ဃေန ဥပေါသထော ဝါ ပဝါရဏာ ဝါ ကာတဗ္ဗာတိ။>
    text <၄၄၆>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတဿ ဘိက္ခုနော အနုယောဂေါ န ဒာတဗ္ဗောတိ။ ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော အနုယောဂေါ န ဒာတဗ္ဗော။ ကတမေဟိ ပဉ္စဟိ။ အာပတ္တာနာပတ္တိံ န ဇာနာတိ၊ လဟုကဂရုကံ အာပတ္တိံ န ဇာနာတိ၊ သာဝသေသာနဝသေသံ အာပတ္တိံ န ဇာနာတိ၊ ဒုဋ္ဌုလ္လာဒုဋ္ဌုလ္လံ အာပတ္တိံ န ဇာနာတိ၊ သပ္ပဋိကမ္မာပဋိကမ္မံ အာပတ္တိံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော အနုယောဂေါ န ဒာတဗ္ဗော။>
    text <ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော အနုယောဂေါ ဒာတဗ္ဗော။ ကတမေဟိ ပဉ္စဟိ။ အာပတ္တာနာပတ္တိံ ဇာနာတိ၊ လဟုကဂရုကံ အာပတ္တိံ ဇာနာတိ၊ သာဝသေသာနဝသေသံ အာပတ္တိံ ဇာနာတိ၊ ဒုဋ္ဌုလ္လာဒုဋ္ဌုလ္လံ အာပတ္တိံ ဇာနာတိ၊ သပ္ပဋိကမ္မာပဋိကမ္မံ အာပတ္တိံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော အနုယောဂေါ ဒာတဗ္ဗောတိ။>
    text <၄၄၇>, <ကတိဟိ နု ခေါ၊ ဘန္တေ၊ အာကာရေဟိ ဘိက္ခု အာပတ္တိံ အာပဇ္ဇတီတိ။ ပဉ္စဟုပါလိ၊ အာကာရေဟိ ဘိက္ခု အာပတ္တိံ အာပဇ္ဇတိ။ ကတမေဟိ ပဉ္စဟိ။ အလဇ္ဇိတာ၊ အညာဏတာ၊ ကုက္ကုစ္စပကတတာ၊ အကပ္ပိယေ ကပ္ပိယသညိတာ၊ ကပ္ပိယေ အကပ္ပိယသညိတာ ဣမေဟိ ခေါ၊ ဥပါလိ၊ ပဉ္စဟာကာရေဟိ ဘိက္ခု အာပတ္တိံ အာပဇ္ဇတိ။>
    text <အပရေဟိပိ၊ ဥပါလိ၊ ပဉ္စဟာကာရေဟိ ဘိက္ခု အာပတ္တိံ အာပဇ္ဇတိ။ ကတမေဟိ ပဉ္စဟိ။ အဒဿနေန၊ အဿဝနေန၊ ပသုတ္တကတာ၊ တထာသညီ၊ သတိသမ္မောသာ ဣမေဟိ ခေါ၊ ဥပါလိ၊ ပဉ္စဟာကာရေဟိ ဘိက္ခု အာပတ္တိံ အာပဇ္ဇတီတိ။>
    text <၄၄၈>, <ကတိ နု ခေါ၊ ဘန္တေ၊ ဝေရာတိ။ ပဉ္စိမေ၊ ဥပါလိ၊ ဝေရာ။ ကတမေ ပဉ္စ။ ပါဏာတိပါတော၊ အဒိန္နာဒာနံ၊ ကာမေသုမိစ္ဆာစာရော၊ မုသာဝါဒော၊ သုရာမေရယမဇ္ဇပ္ပမာဒဋ္ဌာနံ ဣမေ ခေါ၊ ဥပါလိ၊ ပဉ္စ ဝေရာတိ။>
    text <ကတိ နု ခေါ၊ ဘန္တေ၊ ဝေရမဏိယောတိ။ ပဉ္စိမာ၊ ဥပါလိ၊ ဝေရမဏိယော။ ကတမာ ပဉ္စ။ ပါဏာတိပါတာ ဝေရမဏီ၊ အဒိန္နာဒာနာ ဝေရမဏီ၊ ကာမေသုမိစ္ဆာစာရာ ဝေရမဏီ၊ မုသာဝါဒာ ဝေရမဏီ၊ သုရာမေရယမဇ္ဇပ္ပမာဒဋ္ဌာနာ ဝေရမဏီ ဣမာ ခေါ၊ ဥပါလိ၊ ပဉ္စ ဝေရမဏိယောတိ။>
    text <၄၄၉>, <ကတိ နု ခေါ၊ ဘန္တေ၊ ဗျသနာနီတိ။ ပဉ္စိမာနိ၊ ဥပါလိ၊ ဗျသနာနိ။ ကတမာနိ ပဉ္စ။ ဉာတိဗျသနံ၊ ဘောဂဗျသနံ၊ ရောဂဗျသနံ၊ သီလဗျသနံ၊ ဒိဋ္ဌိဗျသနံ ဣမာနိ ခေါ၊ ဥပါလိ၊ ပဉ္စ ဗျသနာနီတိ။>
    text <ကတိ နု ခေါ၊ ဘန္တေ၊ သမ္ပဒာတိ။ ပဉ္စိမာ၊ ဥပါလိ၊ သမ္ပဒာ။ ကတမာ ပဉ္စ။ ဉာတိသမ္ပဒာ၊ ဘောဂသမ္ပဒာ၊ အာရောဂျသမ္ပဒာ၊ သီလသမ္ပဒာ၊ ဒိဋ္ဌိသမ္ပဒာ ဣမာ ခေါ၊ ဥပါလိ၊ ပဉ္စ သမ္ပဒာတိ။>
    stand <မုသာဝါဒဝဂ္ဂေါ နိဋ္ဌိတော သတ္တမော။>
    stand <တဿုဒ္ဒာနံ>
  text <၈။ ဘိက္ခုနောဝါဒဝဂ္ဂေါ>
    text <၄၅၀>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတဿ ဘိက္ခုနော ဘိက္ခုနိသင်္ဃေနေဝ ကမ္မံ ကာတဗ္ဗန္တိ။ ပဉ္စဟုပါလိ၊ အင်္ဂေဟိ သမန္နာဂတဿ ဘိက္ခုနော ဘိက္ခုနိသင်္ဃေနေဝ ကမ္မံ ကာတဗ္ဗံ၊ အဝန္ဒိယော သော ဘိက္ခု ဘိက္ခုနိသင်္ဃေန။ ကတမေဟိ ပဉ္စဟိ။ ဝိဝရိတွာ ကာယံ ဘိက္ခုနီနံ ဒဿေတိ၊ ဦရုံ ဒဿေတိ၊ အင်္ဂဇာတံ ဒဿေတိ၊ ဥဘော အံသကူဋေ ဒဿေတိ၊ ဩဘာသတိ၊ ဂိဟီ သမ္ပယောဇေတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသင်္ဃေနေဝ ကမ္မံ ကာတဗ္ဗံ။ အဝန္ဒိယော သော ဘိက္ခု ဘိက္ခုနိသင်္ဃေန။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသင်္ဃေနေဝ ကမ္မံ ကာတဗ္ဗံ၊ အဝန္ဒိယော သော ဘိက္ခု ဘိက္ခုနိသင်္ဃေန။ ကတမေဟိ ပဉ္စဟိ။ ဘိက္ခုနီနံ အလာဘာယ ပရိသက္ကတိ၊ ဘိက္ခုနီနံ အနတ္ထာယ ပရိသက္ကတိ၊ ဘိက္ခုနီနံ အဝါသာယ ပရိသက္ကတိ၊ ဘိက္ခုနိယော အက္ကောသတိ ပရိဘာသတိ၊ ဘိက္ခူ ဘိက္ခုနီဟိ ဘေဒေတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသင်္ဃေနေဝ ကမ္မံ ကာတဗ္ဗံ၊ အဝန္ဒိယော သော ဘိက္ခု ဘိက္ခုနိသင်္ဃေန။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသင်္ဃေနေဝ ကမ္မံ ကာတဗ္ဗံ၊ အဝန္ဒိယော သော ဘိက္ခု ဘိက္ခုနိသင်္ဃေန။ ကတမေဟိ ပဉ္စဟိ။ ဘိက္ခုနီနံ အလာဘာယ ပရိသက္ကတိ၊ ဘိက္ခုနီနံ အနတ္ထာယ ပရိသက္ကတိ၊ ဘိက္ခုနီနံ အဝါသာယ ပရိသက္ကတိ၊ ဘိက္ခုနိယော အက္ကောသတိ ပရိဘာသတိ၊ ဘိက္ခူ ဘိက္ခုနီဟိ သမ္ပယောဇေတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသင်္ဃေနေဝ ကမ္မံ ကာတဗ္ဗံ၊ အဝန္ဒိယော သော ဘိက္ခု ဘိက္ခုနိသင်္ဃေနာတိ။>
    text <၄၅၁>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗန္တိ။ ပဉ္စဟုပါလိ၊ အင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ။ ကတမေဟိ ပဉ္စဟိ။ ဝိဝရိတွာ ကာယံ ဘိက္ခူနံ ဒဿေတိ၊ ဦရုံ ဒဿေတိ၊ အင်္ဂဇာတံ ဒဿေတိ၊ ဥဘော အံသကူဋေ ဒဿေတိ၊ ဩဘာသတိ၊ ဂိဟီ သမ္ပယောဇေတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ။ ကတမေဟိ ပဉ္စဟိ။ ဘိက္ခူနံ အလာဘာယ ပရိသက္ကတိ၊ ဘိက္ခူနံ အနတ္ထာယ ပရိသက္ကတိ၊ ဘိက္ခူနံ အဝါသာယ ပရိသက္ကတိ၊ ဘိက္ခူ အက္ကောသတိ ပရိဘာသတိ၊ ဘိက္ခုနိယော ဘိက္ခူဟိ ဘေဒေတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ။ ကတမေဟိ ပဉ္စဟိ။ ဘိက္ခူနံ အလာဘာယ ပရိသက္ကတိ၊ ဘိက္ခူနံ အနတ္ထာယ ပရိသက္ကတိ၊ ဘိက္ခူနံ အဝါသာယ ပရိသက္ကတိ၊ ဘိက္ခူ အက္ကောသတိ ပရိဘာသတိ၊ ဘိက္ခုနိယော ဘိက္ခူဟိ သမ္ပယောဇေတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗန္တိ။>
    text <၄၅၂>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗောတိ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗော။ ကတမေဟိ ပဉ္စဟိ။ အလဇ္ဇီ စ ဟောတိ၊ ဗာလော စ၊ အပကတတ္တော စ၊ စာဝနာဓိပ္ပါယော ဝတ္တာ ဟောတိ၊ နော ဝုဋ္ဌာနာဓိပ္ပါယော ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗော။ ကတမေဟိ ပဉ္စဟိ။ အပရိသုဒ္ဓကာယသမာစာရော ဟောတိ၊ အပရိသုဒ္ဓဝစီသမာစာရော ဟောတိ၊ အပရိသုဒ္ဓါဇီဝေါ ဟောတိ၊ ဗာလော ဟောတိ၊ အဗျတ္တော၊ န ပဋိဗလော အနုယုဉ္ဇိယမာနော အနုယောဂံ ဒာတုံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗော။ ကတမေဟိ ပဉ္စဟိ။ ကာယိကေန အနာစာရေန သမန္နာဂတော ဟောတိ၊ ဝါစသိကေန အနာစာရေန သမန္နာဂတော ဟောတိ၊ ကာယိကဝါစသိကေန အနာစာရေန သမန္နာဂတော ဟောတိ၊ ဘိက္ခုနီနံ အက္ကောသကပရိဘာသကော ဟောတိ၊ ဘိက္ခုနီဟိ သဒ္ဓိံ သံသဋ္ဌော ဝိဟရတိ အနနုလောမိကေန သံသဂ္ဂေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗော။ ကတမေဟိ ပဉ္စဟိ။ အလဇ္ဇီ စ ဟောတိ၊ ဗာလော စ၊ အပကတတ္တော စ၊ ဘဏ္ဍနကာရကော စ ဟောတိ ကလဟကာရကော၊ သိက္ခါယ စ န ပရိပူရိကာရီ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဌပေတဗ္ဗောတိ။>
    text <၄၅၃>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဂဟေတဗ္ဗောတိ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဂဟေတဗ္ဗော။ ကတမေဟိ ပဉ္စဟိ။ ကာယိကေန အနာစာရေန သမန္နာဂတော ဟောတိ၊ ဝါစသိကေန အနာစာရေန သမန္နာဂတော ဟောတိ၊ ကာယိကဝါစသိကေန အနာစာရေန သမန္နာဂတော ဟောတိ၊ ဘိက္ခုနီနံ အက္ကောသကပရိဘာသကော ဟောတိ၊ ဘိက္ခုနီဟိ သဒ္ဓိံ သံသဋ္ဌော ဝိဟရတိ အနနုလောမိကေန သံသဂ္ဂေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဂဟေတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဂဟေတဗ္ဗော။ ကတမေဟိ ပဉ္စဟိ။ အလဇ္ဇီ စ ဟောတိ၊ ဗာလော စ၊ အပကတတ္တော စ၊ ဂမိကော ဝါ ဟောတိ၊ ဂိလာနော ဝါ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒော န ဂဟေတဗ္ဗောတိ။>
    text <၄၅၄>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗောတိ။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော။ ကတမေဟိ ပဉ္စဟိ။ န အသေက္ခေန သီလက္ခန္ဓေန သမန္နာဂတော ဟောတိ၊ န အသေက္ခေန သမာဓိက္ခန္ဓေန သမန္နာဂတော ဟောတိ၊ န အသေက္ခေန ပညာက္ခန္ဓေန သမန္နာဂတော ဟောတိ၊ န အသေက္ခေန ဝိမုတ္တိက္ခန္ဓေန သမန္နာဂတော ဟောတိ၊ န အသေက္ခေန ဝိမုတ္တိဉာဏဒဿနက္ခန္ဓေန သမန္နာဂတော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗော။ ကတမေဟိ ပဉ္စဟိ။ အသေက္ခေန သီလက္ခန္ဓေန သမန္နာဂတော ဟောတိ၊ အသေက္ခေန သမာဓိက္ခန္ဓေန သမန္နာဂတော ဟောတိ၊ အသေက္ခေန ပညာက္ခန္ဓေန သမန္နာဂတော ဟောတိ၊ အသေက္ခေန ဝိမုတ္တိက္ခန္ဓေန သမန္နာဂတော ဟောတိ၊ အသေက္ခေန ဝိမုတ္တိဉာဏဒဿနက္ခန္ဓေန သမန္နာဂတော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော။ ကတမေဟိ ပဉ္စဟိ။ န အတ္ထပဋိသမ္ဘိဒာပတ္တော ဟောတိ၊ န ဓမ္မပဋိသမ္ဘိဒာပတ္တော ဟောတိ၊ န နိရုတ္တိပဋိသမ္ဘိဒာပတ္တော ဟောတိ၊ န ပဋိဘာနပဋိသမ္ဘိဒာပတ္တော ဟောတိ၊ ယထာဝိမုတ္တံ စိတ္တံ န ပစ္စဝေက္ခိတာ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗော။ ကတမေဟိ ပဉ္စဟိ။ အတ္ထပဋိသမ္ဘိဒာပတ္တော ဟောတိ၊ ဓမ္မပဋိသမ္ဘိဒာပတ္တော ဟောတိ၊ နိရုတ္တိပဋိသမ္ဘိဒာပတ္တော ဟောတိ၊ ပဋိဘာနပဋိသမ္ဘိဒာပတ္တော ဟောတိ၊ ယထာဝိမုတ္တံ စိတ္တံ ပစ္စဝေက္ခိတာ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗောတိ။>
    stand <ဘိက္ခုနောဝါဒဝဂ္ဂေါ နိဋ္ဌိတော အဋ္ဌမော။>
    stand <တဿုဒ္ဒာနံ>
  text <၉။ ဥဗ္ဗာဟိကဝဂ္ဂေါ>
    text <၄၅၅>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗောတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ကတမေဟိ ပဉ္စဟိ။ န အတ္ထကုသလော ဟောတိ၊ န ဓမ္မကုသလော ဟောတိ၊ န နိရုတ္တိကုသလော ဟောတိ၊ န ဗျဉ္ဇနကုသလော ဟောတိ၊ န ပုဗ္ဗာပရကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။ ကတမေဟိ ပဉ္စဟိ။ အတ္ထကုသလော ဟောတိ၊ ဓမ္မကုသလော ဟောတိ၊ နိရုတ္တိကုသလော ဟောတိ၊ ဗျဉ္ဇနကုသလော ဟောတိ၊ ပုဗ္ဗာပရကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ကတမေဟိ ပဉ္စဟိ။ ကောဓနော ဟောတိ ကောဓာဘိဘူတော၊ မက္ခီ ဟောတိ မက္ခါဘိဘူတော၊ ပဠာသီ ဟောတိ ပဠာသာဘိဘူတော၊ ဣဿုကီ ဟောတိ ဣဿာဘိဘူတော၊ သန္ဒိဋ္ဌိပရာမာသီ ဟောတိ အာဓာနဂ္ဂါဟီ ဒုပ္ပဋိနိဿဂ္ဂီ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။ ကတမေဟိ ပဉ္စဟိ။ န ကောဓနော ဟောတိ န ကောဓာဘိဘူတော၊ န မက္ခီ ဟောတိ န မက္ခါဘိဘူတော၊ န ပဠာသီ ဟောတိ န ပဠာသာဘိဘူတော၊ န ဣဿုကီ ဟောတိ န ဣဿာဘိဘူတော၊ အသန္ဒိဋ္ဌိပရာမာသီ ဟောတိ အနာဓာနဂ္ဂါဟီ သုပ္ပဋိနိဿဂ္ဂီ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ကတမေဟိ ပဉ္စဟိ။ ကုပ္ပတိ၊ ဗျာပဇ္ဇတိ၊ ပတိဋ္ဌိယတိ၊ ကောပံ ဇနေတိ၊ အခမော ဟောတိ အပဒက္ခိဏဂ္ဂါဟီ အနုသာသနိံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။ ကတမေဟိ ပဉ္စဟိ။ န ကုပ္ပတိ၊ န ဗျာပဇ္ဇတိ၊ န ပတိဋ္ဌိယတိ၊ န ကောပံ ဇနေတိ၊ ခမော ဟောတိ ပဒက္ခိဏဂ္ဂါဟီ အနုသာသနိံ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ကတမေဟိ ပဉ္စဟိ။ ပသာရေတာ ဟောတိ နော သာရေတာ၊ အနောကာသကမ္မံ ကာရေတွာ ပဝတ္တာ ဟောတိ၊ န ယထာဓမ္မေ ယထာဝိနယေ ယထာပတ္တိယာ စောဒေတာ ဟောတိ၊ န ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ၊ န ယထာဒိဋ္ဌိယာ ဗျာကတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။ ကတမေဟိ ပဉ္စဟိ။ သာရေတာ ဟောတိ နော ပသာရေတာ၊ ဩကာသကမ္မံ ကာရေတွာ ပဝတ္တာ ဟောတိ၊ ယထာဓမ္မံ ယထာဝိနယေ ယထာပတ္တိယာ စောဒေတာ ဟောတိ၊ ယထာဓမ္မေ ယထာဝိနယေ ယထာပတ္တိယာ ကာရေတာ ဟောတိ၊ ယထာဒိဋ္ဌိယာ ဗျာကတာ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အလဇ္ဇီ စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ လဇ္ဇီ စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အကုသလော စ ဟောတိ ဝိနယေ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ န သမ္မန္နိတဗ္ဗော။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ ကုသလော စ ဟောတိ ဝိနယေ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗောတိ။>
    text <၄၅၆>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတီတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ သုတ္တံ န ဇာနာတိ၊ သုတ္တာနုလောမံ န ဇာနာတိ၊ ဝိနယံ န ဇာနာတိ၊ ဝိနယာနုလောမံ န ဇာနာတိ၊ န စ ဌာနဌာနကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ သုတ္တံ ဇာနာတိ၊ သုတ္တာနုလောမံ ဇာနာတိ၊ ဝိနယံ ဇာနာတိ၊ ဝိနယာနုလောမံ ဇာနာတိ၊ ဌာနာဌာနကုသလော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ ဓမ္မံ န ဇာနာတိ၊ ဓမ္မာနုလောမံ ဇာနာတိ၊ ဝိနယံ န ဇာနာတိ၊ ဝိနယာနုလောမံ န ဇာနာတိ၊ န စ ပုဗ္ဗာပရကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ ဓမ္မံ ဇာနာတိ၊ ဓမ္မာနုလောမံ ဇာနာတိ၊ ဝိနယံ ဇာနာတိ၊ ဝိနယာနုလောမံ ဇာနာတိ၊ ပုဗ္ဗာပရကုသလော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ ဝတ္ထုံ န ဇာနာတိ၊ နိဒာနံ န ဇာနာတိ၊ ပညတ္တိံ န ဇာနာတိ၊ ပဒပစ္စာဘဋ္ဌံ န ဇာနာတိ၊ အနုသန္ဓိဝစနပထံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ ဝတ္ထုံ ဇာနာတိ၊ နိဒာနံ ဇာနာတိ၊ ပညတ္တိံ ဇာနာတိ၊ ပဒပစ္စာဘဋ္ဌံ ဇာနာတိ၊ အနုသန္ဓိဝစနပထံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ အာပတ္တိံ န ဇာနာတိ၊ အာပတ္တိသမုဋ္ဌာနံ န ဇာနာတိ၊ အာပတ္တိယာ ပယောဂံ န ဇာနာတိ၊ အာပတ္တိယာ ဝူပသမံ န ဇာနာတိ၊ အာပတ္တိယာ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ အာပတ္တိံ ဇာနာတိ၊ အာပတ္တိသမုဋ္ဌာနံ ဇာနာတိ၊ အာပတ္တိယာ ပယောဂံ ဇာနာတိ၊ အာပတ္တိယာ ဝူပသမံ ဇာနာတိ၊ အာပတ္တိယာ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ အဓိကရဏံ န ဇာနာတိ၊ အဓိကရဏသမုဋ္ဌာနံ န ဇာနာတိ၊ အဓိကရဏဿ ပယောဂံ န ဇာနာတိ၊ အဓိကရဏဿ ဝူပသမံ န ဇာနာတိ၊ အဓိကရဏဿ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ဗာလောတွေဝ သင်္ခံ ဂစ္ဆတိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတိ။ ကတမေဟိ ပဉ္စဟိ။ အဓိကရဏံ ဇာနာတိ၊ အဓိကရဏသမုဋ္ဌာနံ ဇာနာတိ၊ အဓိကရဏဿ ပယောဂံ ဇာနာတိ၊ အဓိကရဏဿ ဝူပသမံ ဇာနာတိ၊ အဓိကရဏဿ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု ပဏ္ဍိတောတွေဝ သင်္ခံ ဂစ္ဆတီတိ။>
    stand <ဥဗ္ဗာဟိကဝဂ္ဂေါ နိဋ္ဌိတော နဝမော။>
    stand <တဿုဒ္ဒာနံ>
  text <၁၀။ အဓိကရဏဝူပသမဝဂ္ဂေါ>
    text <၄၅၇>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုန္တိ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ အာပတ္တိံ န ဇာနာတိ၊ အာပတ္တိသမုဋ္ဌာနံ န ဇာနာတိ၊ အာပတ္တိယာ ပယောဂံ န ဇာနာတိ၊ အာပတ္တိယာ ဝူပသမံ န ဇာနာတိ၊ အာပတ္တိယာ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ အာပတ္တိံ ဇာနာတိ၊ အာပတ္တိသမုဋ္ဌာနံ ဇာနာတိ၊ အာပတ္တိယာ ပယောဂံ ဇာနာတိ၊ အာပတ္တိယာ ဝူပသမံ ဇာနာတိ၊ အာပတ္တိယာ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ အဓိကရဏံ န ဇာနာတိ၊ အဓိကရဏသမုဋ္ဌာနံ န ဇာနာတိ၊ အဓိကရဏဿ ပယောဂံ န ဇာနာတိ၊ အဓိကရဏဿ ဝူပသမံ န ဇာနာတိ၊ အဓိကရဏဿ န ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။>
    text <ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ အဓိကရဏံ ဇာနာတိ၊ အဓိကရဏသမုဋ္ဌာနံ ဇာနာတိ၊ အဓိကရဏဿ ပယောဂံ ဇာနာတိ၊ အဓိကရဏဿ ဝူပသမံ ဇာနာတိ၊ အဓိကရဏဿ ဝိနိစ္ဆယကုသလော ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အလဇ္ဇီ စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ လဇ္ဇီ စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အပ္ပဿုတော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ ဗဟုဿုတော စ ဟောတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ ဝတ္ထုံ န ဇာနာတိ၊ နိဒာနံ န ဇာနာတိ၊ ပညတ္တိံ န ဇာနာတိ၊ ပဒပစ္စာဘဋ္ဌံ န ဇာနာတိ၊ အနုသန္ဓိဝစနပထံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ ဝတ္ထုံ ဇာနာတိ၊ နိဒာနံ ဇာနာတိ၊ ပညတ္တိံ ဇာနာတိ၊ ပဒပစ္စာဘဋ္ဌံ ဇာနာတိ၊ အနုသန္ဓိဝစနပထံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အကုသလော စ ဟောတိ ဝိနယေ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ ကုသလော စ ဟောတိ ဝိနယေ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ ပုဂ္ဂလဂရု ဟောတိ နော သင်္ဃဂရု ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ သင်္ဃဂရု ဟောတိ နော ပုဂ္ဂလဂရု ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ အာမိသဂရု ဟောတိ နော သဒ္ဓမ္မဂရု ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု နာလံ အဓိကရဏံ ဝူပသမေတုံ။ ပဉ္စဟုပါလိ၊ အင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုံ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ သဒ္ဓမ္မဂရု ဟောတိ နော အာမိသဂရု ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘိက္ခု အလံ အဓိကရဏံ ဝူပသမေတုန္တိ။>
    text <၄၅၈>, <ကတိဟိ နု ခေါ၊ ဘန္တေ၊ အာကာရေဟိ သင်္ဃော ဘိဇ္ဇတီတိ။ ပဉ္စဟုပါလိ၊ အာကာရေဟိ သင်္ဃော ဘိဇ္ဇတိ။ ကတမေဟိ ပဉ္စဟိ။ ကမ္မေန၊ ဥဒ္ဒေသေန၊ ဝေါဟရန္တော၊ အနုဿာဝနေန၊ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟာကာရေဟိ သင်္ဃော ဘိဇ္ဇတီတိ။>
    text <သင်္ဃရာဇိ သင်္ဃရာဇီတိ၊ ဘန္တေ၊ ဝုစ္စတိ။ ကိတ္တာဝတာ နု ခေါ၊ ဘန္တေ၊ သင်္ဃရာဇိ ဟောတိ နော စ သင်္ဃဘေဒော။ ကိတ္တာဝတာ စ ပန သင်္ဃရာဇိ စေဝ ဟောတိ သင်္ဃဘေဒော စာတိ။ ပညတ္တေတံ၊ ဥပါလိ၊ မယာ အာဂန္တုကာနံ ဘိက္ခူနံ အာဂန္တုကဝတ္တံ။ ဧဝံ သုပညတ္တေ ခေါ၊ ဥပါလိ၊ မယာ သိက္ခါပဒေ အာဂန္တုကာ ဘိက္ခူ အာဂန္တုကဝတ္တေ န ဝတ္တန္တိ။ ဧဝမ္ပိ ခေါ၊ ဥပါလိ၊ သင်္ဃရာဇိ ဟောတိ နော စ သင်္ဃဘေဒော။ ပညတ္တေတံ၊ ဥပါလိ၊ မယာ အာဝါသိကာနံ ဘိက္ခူနံ အာဝါသိကဝတ္တံ။ ဧဝံ သုပညတ္တေ ခေါ၊ ဥပါလိ၊ မယာ သိက္ခါပဒေ အာဝါသိကာ ဘိက္ခူ အာဝါသိကဝတ္တေ န ဝတ္တန္တိ။ ဧဝမ္ပိ ခေါ၊ ဥပါလိ၊ သင်္ဃရာဇိ ဟောတိ နော စ သင်္ဃဘေဒော။ ပညတ္တေတံ ဥပါလိ မယာ ဘိက္ခူနံ ဘတ္တဂ္ဂေ ဘတ္တဂ္ဂဝတ္တံ ယထာဝုဍ္ဎံ ယထာရတ္တံ ယထာပတိရူပံ အဂ္ဂါသနံ အဂ္ဂေါဒကံ အဂ္ဂပိဏ္ဍံ။ ဧဝံ သုပညတ္တေ ခေါ၊ ဥပါလိ၊ မယာ သိက္ခါပဒေ နဝါ ဘိက္ခူ ဘတ္တဂ္ဂေ ထေရာနံ ဘိက္ခူနံ အာသနံ ပဋိဗာဟန္တိ။ ဧဝမ္ပိ ခေါ၊ ဥပါလိ၊ သင်္ဃရာဇိ ဟောတိ နော စ သင်္ဃဘေဒော။ ပညတ္တေတံ၊ ဥပါလိ၊ မယာ ဘိက္ခူနံ သေနာသနေ သေနာသနဝတ္တံ ယထာဝုဍ္ဎံ ယထာရတ္တံ ယထာပတိရူပံ။ ဧဝံ သုပညတ္တေ ခေါ၊ ဥပါလိ၊ မယာ သိက္ခါပဒေ နဝါ ဘိက္ခူ ထေရာနံ ဘိက္ခူနံ သေနာသနံ ပဋိဗာဟန္တိ။ ဧဝမ္ပိ ခေါ၊ ဥပါလိ၊ သင်္ဃရာဇိ ဟောတိ နော စ သင်္ဃဘေဒော။ ပညတ္တေတံ၊ ဥပါလိ၊ မယာ ဘိက္ခူနံ အန္တောသီမာယ ဧကံ ဥပေါသထံ ဧကံ ပဝါရဏံ ဧကံ သင်္ဃကမ္မံ ဧကံ ကမ္မာကမ္မံ။ ဧဝံ သုပညတ္တေ ခေါ၊ ဥပါလိ၊ မယာ သိက္ခါပဒေ တတ္ထေဝ အန္တောသီမာယ အာဝေနိဘာဝံ ကရိတွာ ဂဏံ ဗန္ဓိတွာ အာဝေနိံ ဥပေါသထံ ကရောန္တိ အာဝေနိံ ပဝါရဏံ ကရောန္တိ အာဝေနိံ သင်္ဃကမ္မံ ကရောန္တိ အာဝေနိံ ကမ္မာကမ္မာနိ ကရောန္တိ။ ဧဝံ ခေါ၊ ဥပါလိ၊ သင်္ဃရာဇိ စေဝ ဟောတိ သင်္ဃဘေဒော စာတိ။>
    stand <အဓိကရဏဝူပသမဝဂ္ဂေါ နိဋ္ဌိတော ဒသမော။>
    stand <တဿုဒ္ဒာနံ>
  text <၁၁။ သင်္ဃဘေဒကဝဂ္ဂေါ>
    text <၄၅၉>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆောတိ။ ပဉ္စဟုပါလိ၊ အင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ ဒိဋ္ဌိံ ကမ္မေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ ဒိဋ္ဌိံ ဥဒ္ဒေသေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ ဒိဋ္ဌိ ဝေါဟရန္တော ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ ဒိဋ္ဌိံ အနုဿာဝနေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ ဒိဋ္ဌိံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ ခန္တိံ ကမ္မေန။ပေ။ ဝိနိဓာယ ခန္တိံ ဥဒ္ဒေသေန။ပေ။ ဝိနိဓာယ ခန္တိံ ဝေါဟရန္တော။ပေ။ ဝိနိဓာယ ခန္တိံ အနုဿာဝနေန။ပေ။ ဝိနိဓာယ ခန္တိံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ ရုစိံ ကမ္မေန။ပေ။ ဝိနိဓာယ ရုစိံ ဥဒ္ဒေသေန။ပေ။ ဝိနိဓာယ ရုစိံ ဝေါဟရန္တော။ပေ။ ဝိနိဓာယ ရုစိံ အနုဿာဝနေန။ပေ။ ဝိနိဓာယ ရုစိံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ ဝိနိဓာယ သညံ ကမ္မေန။ပေ။ ဝိနိဓာယ သညံ ဥဒ္ဒေသေန။ပေ။ ဝိနိဓာယ သညံ ဝေါဟရန္တော။ပေ။ ဝိနိဓာယ သညံ အနုဿာဝနေန။ပေ။ ဝိနိဓာယ သညံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆောတိ။>
    stand <သင်္ဃဘေဒကဝဂ္ဂေါ နိဋ္ဌိတော ဧကာဒသမော။>
    stand <တဿုဒ္ဒာနံ>
  text <၁၂။ ဒုတိယသင်္ဃဘေဒကဝဂ္ဂေါ>
    text <၄၆၀>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆောတိ။ ပဉ္စဟုပါလိ၊ အင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ ဒိဋ္ဌိံ ကမ္မေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ ဒိဋ္ဌိံ ဥဒ္ဒေသေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ ဒိဋ္ဌိံ ဝေါဟရန္တော။ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ ဒိဋ္ဌိံ အနုဿာဝနေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ ဒိဋ္ဌိံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ ခန္တိံ ကမ္မေန။ပေ။ အဝိနိဓာယ ခန္တိံ ဥဒ္ဒေသေန။ပေ။ အဝိနိဓာယ ခန္တိံ ဝေါဟရန္တော။ပေ။ အဝိနိဓာယ ခန္တိံ အနုဿာဝနေန။ပေ။ အဝိနိဓာယ ခန္တိံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ ရုစိံ ကမ္မေန။ပေ။ အဝိနိဓာယ ရုစိံ ဥဒ္ဒေသေန။ပေ။ အဝိနိဓာယ ရုစိံ ဝေါဟရန္တော။ပေ။ အဝိနိဓာယ ရုစိံ အနုဿာဝနေန။ပေ။ အဝိနိဓာယ ရုစိံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။>
    text <အပရေဟိပိ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော။ ကတမေဟိ ပဉ္စဟိ။ ဣဓုပါလိ၊ ဘိက္ခု အဓမ္မံ ဓမ္မောတိ ဒီပေတိ၊ ဓမ္မံ အဓမ္မောတိ ဒီပေတိ၊ အဝိနယံ ဝိနယောတိ ဒီပေတိ၊ ဝိနယံ အဝိနယောတိ ဒီပေတိ၊ အဝိနိဓာယ သညံ ကမ္မေန။ပေ။ အဝိနိဓာယ သညံ ဥဒ္ဒေသေန။ပေ။ အဝိနိဓာယ သညံ ဝေါဟရန္တော။ပေ။ အဝိနိဓာယ သညံ အနုဿာဝနေန။ပေ။ အဝိနိဓာယ သညံ သလာကဂ္ဂါဟေန ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သင်္ဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆောတိ။>
    stand <ဒုတိယသင်္ဃဘေဒကဝဂ္ဂေါ နိဋ္ဌိတော ဒွာဒသမော။>
    stand <တဿုဒ္ဒာနံ>
  text <၁၃။ အာဝါသိကဝဂ္ဂေါ>
    text <၄၆၁>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ နိရယေတိ။ ပဉ္စဟုပါလိ၊ အင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ နိရယေ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ သင်္ဃိကံ ပုဂ္ဂလိကပရိဘောဂေန ပရိဘုဉ္ဇတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ နိရယေ။>
    text <ပဉ္စဟုပါလိ၊ အင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ သဂ္ဂေ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ သင်္ဃိကံ န ပုဂ္ဂလိကပရိဘောဂေန ပရိဘုဉ္ဇတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ သဂ္ဂေတိ။>
    text <၄၆၂>, <ကတိ နု ခေါ၊ ဘန္တေ၊ အဓမ္မိကာ ဝိနယဗျာကရဏာတိ။ ပဉ္စိမေ၊ ဥပါလိ၊ အဓမ္မိကာ ဝိနယဗျာကရဏာ။ ကတမေ ပဉ္စ။ ဣဓုပါလိ၊ ဘိက္ခု အဓမ္မံ ဓမ္မောတိ ပရိဏာမေတိ၊ ဓမ္မံ အဓမ္မောတိ ပရိဏာမေတိ၊ အဝိနယံ ဝိနယောတိ ပရိဏာမေတိ၊ ဝိနယံ အဝိနယောတိ ပရိဏာမေတိ၊ အပညတ္တံ ပညာပေတိ၊ ပညတ္တံ သမုစ္ဆိန္ဒတိ ဣမေ ခေါ၊ ဥပါလိ၊ ပဉ္စ အဓမ္မိကာ ဝိနယဗျာကရဏာ။ ပဉ္စိမေ၊ ဥပါလိ၊ ဓမ္မိကာ ဝိနယဗျာကရဏာ။ ကတမေ ပဉ္စ။ ဣဓုပါလိ၊ ဘိက္ခု အဓမ္မံ အဓမ္မောတိ ပရိဏာမေတိ၊ ဓမ္မံ ဓမ္မောတိ ပရိဏာမေတိ၊ အဝိနယံ အဝိနယောတိ ပရိဏာမေတိ၊ ဝိနယံ ဝိနယောတိ ပရိဏာမေတိ၊ အပညတ္တံ န ပညပေတိ၊ ပညတ္တံ န သမုစ္ဆိန္ဒတိ ဣမေ ခေါ၊ ဥပါလိ၊ ပဉ္စ ဓမ္မိကာ ဝိနယဗျာကရဏာတိ။>
    text <၄၆၃>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ နိရယေတိ။ ပဉ္စဟုပါလိ၊ အင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ နိရယေ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ ဥဒ္ဒိဋ္ဌာနုဒ္ဒိဋ္ဌံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ နိရယေ။>
    text <ပဉ္စဟုပါလိ၊ အင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ ဥဒ္ဒိဋ္ဌာနုဒ္ဒိဋ္ဌံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ သဂ္ဂေတိ။>
    text <၄၆၄>, <ကတိဟိ နု ခေါ၊ ဘန္တေ၊ အင်္ဂေဟိ သမန္နာဂတော သေနာသနပညာပကော။ပေ။ ဘဏ္ဍာဂါရိကော။ပေ။ စီဝရပဋိဂ္ဂါဟကော။ပေ။ စီဝရဘာဇကော။ပေ။ ယာဂုဘာဇကော။ပေ။ ဖလဘာဇကော။ပေ။ ခဇ္ဇဘာဇကော။ပေ။ အပ္ပမတ္တကဝိဿဇ္ဇကော။ပေ။ သာဋိယဂ္ဂါဟာပကော။ပေ။ ပတ္တဂ္ဂါဟာပကော။ပေ။ အာရာမိကပေသကော။ပေ။ သာမဏေရပေသကော ယထာဘတံ နိက္ခိတ္တော ဧဝံ နိရယေတိ။ ပဉ္စဟုပါလိ၊ အင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ နိရယေ။ ကတမေဟိ ပဉ္စဟိ။ ဆန္ဒာဂတိံ ဂစ္ဆတိ၊ ဒောသာဂတိံ ဂစ္ဆတိ၊ မောဟာဂတိံ ဂစ္ဆတိ၊ ဘယာဂတိံ ဂစ္ဆတိ၊ ပေသိတာပေသိတံ န ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ နိရယေ။ ပဉ္စဟုပါလိ၊ အင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ ပဉ္စဟိ။ န ဆန္ဒာဂတိံ ဂစ္ဆတိ၊ န ဒောသာဂတိံ ဂစ္ဆတိ၊ န မောဟာဂတိံ ဂစ္ဆတိ၊ န ဘယာဂတိံ ဂစ္ဆတိ၊ ပေသိတာပေသိတံ ဇာနာတိ ဣမေဟိ ခေါ၊ ဥပါလိ၊ ပဉ္စဟင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ သဂ္ဂေတိ။>
    stand <အာဝါသိကဝဂ္ဂေါ နိဋ္ဌိတော တေရသမော။>
    stand <တဿုဒ္ဒာနံ>
  text <၁၄။ ကထိနတ္ထာရဝဂ္ဂေါ>
    text <၄၆၅>, <ကတိ နု ခေါ၊ ဘန္တေ၊ အာနိသံသာ ကထိနတ္ထာရေတိ။ ပဉ္စိမေ၊ ဥပါလိ၊ အာနိသံသာ ကထိနတ္ထာရေ။ ကတမေ ပဉ္စ။ အနာမန္တစာရော၊ အသမာဒာနစာရော၊ ဂဏဘောဇနံ၊ ယာဝဒတ္ထစီဝရံ၊ ယော စ တတ္ထ စီဝရုပ္ပါဒော သော နေသံ ဘဝိဿတိ ဣမေ ခေါ၊ ဥပါလိ၊ ပဉ္စ အာနိသံသာ ကထိနတ္ထာရေတိ။>
    text <၄၆၆>, <ကတိ နု ခေါ၊ ဘန္တေ၊ အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမတောတိ။ ပဉ္စိမေ၊ ဥပါလိ၊ အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမတော။ ကတမေ ပဉ္စ။ ဒုက္ခံ သုပတိ၊ ဒုက္ခံ ပဋိဗုဇ္ဈတိ၊ ပါပကံ သုပိနံ ပဿတိ၊ ဒေဝတာ န ရက္ခန္တိ၊ အသုစိ မုစ္စတိ ဣမေ ခေါ၊ ဥပါလိ၊ ပဉ္စ အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမတော။ ပဉ္စိမေ၊ ဥပါလိ၊ အာနိသံသာ ဥပဋ္ဌိတဿတိဿ သမ္ပဇာနဿ နိဒ္ဒံ ဩက္ကမတော။ ကတမေ ပဉ္စ။ သုခံ သုပတိ၊ သုခံ ပဋိဗုဇ္ဈတိ၊ န ပါပကံ သုပိနံ ပဿတိ၊ ဒေဝတာ ရက္ခန္တိ၊ အသုစိ န မုစ္စတိ ဣမေ ခေါ၊ ဥပါလိ၊ ပဉ္စ အာနိသံသာ ဥပဋ္ဌိတဿတိဿ သမ္ပဇာနဿ နိဒ္ဒံ ဩက္ကမတောတိ။>
    text <၄၆၇>, <ကတိ နု ခေါ၊ ဘန္တေ၊ အဝန္ဒိယာတိ။ ပဉ္စိမေ၊ ဥပါလိ၊ အဝန္ဒိယာ။ ကတမေ ပဉ္စ။ အန္တရဃရံ ပဝိဋ္ဌော အဝန္ဒိယော၊ ရစ္ဆဂတော အဝန္ဒိယော၊ ဩတမသိကော အဝန္ဒိယော၊ အသမန္နာဟရန္တော အဝန္ဒိယော၊ သုတ္တော အဝန္ဒိယော ဣမေ ခေါ၊ ဥပါလိ၊ ပဉ္စ အဝန္ဒိယာ။>
    text <အပရေပိ၊ ဥပါလိ၊ ပဉ္စ အဝန္ဒိယာ။ ကတမေ ပဉ္စ။ ယာဂုပါနေ အဝန္ဒိယော၊ ဘတ္တဂ္ဂေ အဝန္ဒိယော၊ ဧကာဝတ္တော အဝန္ဒိယော၊ အညဝိဟိတော အဝန္ဒိယော၊ နဂ္ဂေါ အဝန္ဒိယော ဣမေ ခေါ၊ ဥပါလိ၊ ပဉ္စ အဝန္ဒိယာ။>
    text <အပရေပိ၊ ဥပါလိ၊ ပဉ္စ အဝန္ဒိယာ။ ကတမေ ပဉ္စ။ ခါဒန္တော အဝန္ဒိယော၊ ဘုဉ္ဇန္တော အဝန္ဒိယော၊ ဥစ္စာရံ ကရောန္တော အဝန္ဒိယော၊ ပဿာဝံ ကရောန္တော အဝန္ဒိယော၊ ဥက္ခိတ္တကော အဝန္ဒိယော ဣမေ ခေါ၊ ဥပါလိ၊ ပဉ္စ အဝန္ဒိယာ။>
    text <အပရေပိ၊ ဥပါလိ၊ ပဉ္စ အဝန္ဒိယာ။ ကတမေ ပဉ္စ။ ပုရေ ဥပသမ္ပန္နေန ပစ္ဆာ ဥပသမ္ပန္နော အဝန္ဒိယော၊ အနုပသမ္ပန္နော အဝန္ဒိယော၊ နာနာသံဝါသကော ဝုဍ္ဎတရော အဓမ္မဝါဒီ အဝန္ဒိယော၊ မာတုဂါမော အဝန္ဒိယော၊ ပဏ္ဍကော အဝန္ဒိယော ဣမေ ခေါ၊ ဥပါလိ၊ ပဉ္စ အဝန္ဒိယာ။>
    text <အပရေပိ၊ ဥပါလိ၊ ပဉ္စ အဝန္ဒိယာ။ ကတမေ ပဉ္စ။ ပါရိဝါသိကော အဝန္ဒိယော၊ မူလာယပဋိကဿနာရဟော အဝန္ဒိယော၊ မာနတ္တာရဟော အဝန္ဒိယော၊ မာနတ္တစာရိကော အဝန္ဒိယော၊ အဗ္ဘာနာရဟော အဝန္ဒိယော ဣမေ ခေါ၊ ဥပါလိ၊ ပဉ္စ အဝန္ဒိယာတိ။>
    text <၄၆၈>, <ကတိ နု ခေါ၊ ဘန္တေ၊ ဝန္ဒိယာတိ။ ပဉ္စိမေ၊ ဥပါလိ၊ ဝန္ဒိယာ။ ကတမေ ပဉ္စ။ ပစ္ဆာ ဥပသမ္ပန္နေန ပုရေ ဥပသမ္ပန္နော ဝန္ဒိယော၊ နာနာသံဝါသကော ဝုဍ္ဎတရော ဓမ္မဝါဒီ ဝန္ဒိယော၊ အာစရိယော ဝန္ဒိယော၊ ဥပဇ္ဈာယော ဝန္ဒိယော၊ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ တထာဂတော အရဟံ သမ္မာသမ္ဗုဒ္ဓေါ ဝန္ဒိယော ဣမေ ခေါ၊ ဥပါလိ၊ ပဉ္စ ဝန္ဒိယာတိ။>
    text <၄၆၉>, <နဝကတရေန၊ ဘန္တေ၊ ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ကတိ ဓမ္မေ အဇ္ဈတ္တံ ဥပဋ္ဌာပေတွာ ပါဒာ ဝန္ဒိတဗ္ဗာတိ။ နဝကတရေနုပါလိ၊ ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ပဉ္စ ဓမ္မေ အဇ္ဈတ္တံ ဥပဋ္ဌာပေတွာ ပါဒာ ဝန္ဒိတဗ္ဗာ။ ကတမေ ပဉ္စ။ နဝကတရေနုပါလိ၊ ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ဧကံသံ ဥတ္တရာသင်္ဂံ ကရိတွာ၊ အဉ္ဇလိံ ပဂ္ဂဟေတွာ၊ ဥဘောဟိ ပါဏိတလေဟိ ပါဒာနိ ပရိသမ္ဗာဟန္တေန၊ ပေမဉ္စ ဂါရဝဉ္စ ဥပဋ္ဌာပေတွာ ပါဒာ ဝန္ဒိတဗ္ဗာ နဝကတရေနုပါလိ ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ဣမေ ပဉ္စ ဓမ္မေ အဇ္ဈတ္တံ ဥပဋ္ဌာပေတွာ ပါဒာ ဝန္ဒိတဗ္ဗာတိ။>
    stand <ကထိနတ္ထာရဝဂ္ဂေါ နိဋ္ဌိတော စုဒ္ဒသမော။>
    stand <တဿုဒ္ဒာနံ>
    stand <ဥပါလိပဉ္စကံ နိဋ္ဌိတံ။>
    stand <တေသံ ဝဂ္ဂါနံ ဥဒ္ဒာနံ>
