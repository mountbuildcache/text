text <ဒုတိယဂါထာသင်္ဂဏိကံ>
  text <၁။ ကာယိကာဒိအာပတ္တိ>
    text <၄၇၄>, <ကတိ အာပတ္တိယော ကာယိကာ၊ ကတိ ဝါစသိကာ ကတာ။>
    block
      text <ဆာဒေန္တဿ ကတိ အာပတ္တိယော၊ ကတိ သံသဂ္ဂပစ္စယာ။>
      text <ဆာပတ္တိယော ကာယိကာ၊ ဆ ဝါစသိကာ ကတာ။>
      text <ဆာဒေန္တဿ တိဿော အာပတ္တိယော၊ ပဉ္စ သံသဂ္ဂပစ္စယာ။>
      text <အရုဏုဂ္ဂေ ကတိ အာပတ္တိယော၊ ကတိ ယာဝတတိယကာ။>
      text <ကတေတ္ထ အဋ္ဌ ဝတ္ထုကာ၊ ကတိဟိ သဗ္ဗသင်္ဂဟော။>
      text <အရုဏုဂ္ဂေ တိဿော အာပတ္တိယော၊ ဒွေ ယာဝတတိယကာ။>
      text <ဧကေတ္ထ အဋ္ဌ ဝတ္ထုကာ၊ ဧကေန သဗ္ဗသင်္ဂဟော။>
      text <ဝိနယဿ ကတိ မူလာနိ၊ ယာနိ ဗုဒ္ဓေန ပညတ္တာ။>
      text <ဝိနယဂရုကာ ကတိ ဝုတ္တာ၊ ဒုဋ္ဌုလ္လစ္ဆာဒနာ ကတိ။>
      text <ဝိနယဿ ဒွေ မူလာနိ၊ ယာနိ ဗုဒ္ဓေန ပညတ္တာ။>
      text <ဝိနယဂရုကာ ဒွေ ဝုတ္တာ၊ ဒွေ ဒုဋ္ဌုလ္လစ္ဆာဒနာ။>
      text <ဂါမန္တရေ ကတိ အာပတ္တိယော၊ ကတိ နဒိပါရပစ္စယာ။>
      text <ကတိမံသေသု ထုလ္လစ္စယံ၊ ကတိမံသေသု ဒုက္ကဋံ။>
      text <ဂါမန္တရေ စတဿော အာပတ္တိယော၊ စတဿော နဒိပါရပစ္စယာ။>
      text <ဧကမံသေ ထုလ္လစ္စယံ၊ နဝမံသေသု ဒုက္ကဋံ။>
      text <ကတိ ဝါစသိကာ ရတ္တိံ၊ ကတိ ဝါစသိကာ ဒိဝါ။>
      text <ဒဒမာနဿ ကတိ အာပတ္တိယော၊ ပဋိဂ္ဂဏှန္တဿ ကိတ္တကာ။>
      text <ဒွေ ဝါစသိကာ ရတ္တိံ၊ ဒွေ ဝါစသိကာ ဒိဝါ။>
      text <ဒဒမာနဿ တိဿော အာပတ္တိယော၊ စတ္တာရော စ ပဋိဂ္ဂဟေ။>
  text <၂။ ဒေသနာဂါမိနိယာဒိအာပတ္တိ>
    text <၄၇၅>
      text <ကတိ ဒေသနာဂါမိနိယော၊ ကတိ သပ္ပဋိကမ္မာ ကတာ။>
      text <ကတေတ္ထ အပ္ပဋိကမ္မာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ပဉ္စ ဒေသနာဂါမိနိယော၊ ဆ သပ္ပဋိကမ္မာ ကတာ။>
      text <ဧကေတ္ထ အပ္ပဋိကမ္မာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယဂရုကာ ကတိ ဝုတ္တာ၊ ကာယဝါစသိကာနိ စ။>
      text <ကတိ ဝိကာလေ ဓညရသော၊ ကတိ ဉတ္တိစတုတ္ထေန သမ္မုတိ။>
      text <ဝိနယဂရုကာ ဒွေ ဝုတ္တာ၊ ကာယဝါစသိကာနိ စ။>
      text <ဧကော ဝိကာလေ ဓညရသော၊ ဧကာ ဉတ္တိစတုတ္ထေန သမ္မုတိ။>
      text <ပါရာဇိကာ ကာယိကာ ကတိ၊ ကတိ သံဝါသကဘူမိယော။>
      text <ကတိနံ ရတ္တိစ္ဆေဒော၊ ပညတ္တာ ဒွင်္ဂုလာ ကတိ။>
      text <ပါရာဇိကာ ကာယိကာ ဒွေ၊ ဒွေ သံဝါသကဘူမိယော။>
      text <ဒွိန္နံ ရတ္တိစ္ဆေဒော၊ ပညတ္တာ ဒွင်္ဂုလာ ဒုဝေ။>
      text <ကတတ္တာနံ ဝဓိတွာန၊ ကတိဟိ သင်္ဃော ဘိဇ္ဇတိ။>
      text <ကတေတ္ထ ပဌမာပတ္တိကာ၊ ဉတ္တိယာ ကရဏာ ကတိ။>
      text <ဒွေ အတ္တာနံ ဝဓိတွာန၊ ဒွီဟိ သင်္ဃော ဘိဇ္ဇတိ။>
      text <ဒွေတ္ထ ပဌမာပတ္တိကာ၊ ဉတ္တိယာ ကရဏာ ဒုဝေ။>
      text <ပါဏာတိပါတေ ကတိ အာပတ္တိယော၊ ဝါစာ ပါရာဇိကာ ကတိ။>
      text <ဩဘာသနာ ကတိ ဝုတ္တာ၊ သဉ္စရိတ္တေန ဝါ ကတိ။>
      text <ပါဏာတိပါတေ တိဿော အာပတ္တိယော။>
      text <ဝါစာ ပါရာဇိကာ တယော။>
      text <ဩဘာသနာ တယော ဝုတ္တာ။>
      text <သဉ္စရိတ္တေန ဝါ တယော။>
      text <ကတိ ပုဂ္ဂလာ န ဥပသမ္ပါဒေတဗ္ဗာ၊ ကတိ ကမ္မာနံ သင်္ဂဟာ။>
      text <နာသိတကာ ကတိ ဝုတ္တာ၊ ကတိနံ ဧကဝါစိကာ။>
      text <တယော ပုဂ္ဂလာ န ဥပသမ္ပါဒေတဗ္ဗာ၊ တယော ကမ္မာနံ သင်္ဂဟာ။>
      text <နာသိတကာ တယော ဝုတ္တာ၊ တိဏ္ဏန္နံ ဧကဝါစိကာ။>
      text <အဒိန္နာဒာနေ ကတိ အာပတ္တိယော၊ ကတိ မေထုနပစ္စယာ။>
      text <ဆိန္ဒန္တဿ ကတိ အာပတ္တိယော၊ ကတိ ဆဍ္ဍိတပစ္စယာ။>
      text <အဒိန္နာဒာနေ တိဿော အာပတ္တိယော၊ စတဿော မေထုနပစ္စယာ။>
      text <ဆိန္ဒန္တဿ တိဿော အာပတ္တိယော၊ ပဉ္စ ဆဍ္ဍိတပစ္စယာ။>
      text <ဘိက္ခုနောဝါဒကဝဂ္ဂသ္မိံ၊ ပါစိတ္တိယေန ဒုက္ကဋာ။>
      text <ကတေတ္ထ နဝကာ ဝုတ္တာ၊ ကတိနံ စီဝရေန စ။>
      text <ဘိက္ခုနောဝါဒကဝဂ္ဂသ္မိံ၊ ပါစိတ္တိယေန ဒုက္ကဋာ ကတာ။>
      text <စတုရေတ္ထ နဝကာ ဝုတ္တာ၊ ဒွိန္နံ စီဝရေန စ။>
      text <ဘိက္ခုနီနဉ္စ အက္ခါတာ၊ ပါဋိဒေသနိယာ ကတိ။>
      text <ဘုဉ္ဇန္တာမကဓညေန၊ ပါစိတ္တိယေန ဒုက္ကဋာ ကတိ။>
      text <ဘိက္ခုနီနဉ္စ အက္ခါတာ၊ အဋ္ဌ ပါဋိဒေသနီယာ ကတာ။>
      text <ဘုဉ္ဇန္တာမကဓညေန၊ ပါစိတ္တိယေန ဒုက္ကဋာ ကတာ။>
      text <ဂစ္ဆန္တဿ ကတိ အာပတ္တိယော၊ ဌိတဿ စာပိ ကိတ္တကာ။>
      text <နိသိန္နဿ ကတိ အာပတ္တိယော၊ နိပန္နဿာပိ ကိတ္တကာ။>
      text <ဂစ္ဆန္တဿ စတဿော အာပတ္တိယော၊ ဌိတဿ စာပိ တတ္တကာ။>
      text <နိသိန္နဿ စတဿော အာပတ္တိယော၊ နိပန္နဿာပိ တတ္တကာ။>
  text <၃။ ပါစိတ္တိယံ>
    text <၄၇၆>
      text <ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <အပုဗ္ဗံ အစရိမံ၊ အာပဇ္ဇေယျ ဧကတော။>
      text <ပဉ္စ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <အပုဗ္ဗံ အစရိမံ၊ အာပဇ္ဇေယျ ဧကတော။>
      text <ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <အပုဗ္ဗံ အစရိမံ၊ အာပဇ္ဇေယျ ဧကတော။>
      text <န ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <အပုဗ္ဗံ အစရိမံ၊ အာပဇ္ဇေယျ ဧကတော။>
      text <ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ကတိ ဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။>
      text <ပဉ္စ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ဧကဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။>
      text <ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ကတိ ဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။>
      text <နဝ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ဧကဝါစာယ ဒေသေယျ၊ ဝုတ္တာ အာဒိစ္စဗန္ဓုနာ။>
      text <ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ကိဉ္စ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။>
      text <ပဉ္စ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ဝတ္ထုံ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။>
      text <ကတိ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ကိဉ္စ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။>
      text <နဝ ပါစိတ္တိယာနိ၊ သဗ္ဗာနိ နာနာဝတ္ထုကာနိ။>
      text <ဝတ္ထုံ ကိတ္တေတွာ ဒေသေယျ၊ ဝုတ္တာ အာဒိစ္စဗန္ဓုနာ။>
      text <ယာဝတတိယကေ ကတိ အာပတ္တိယော၊ ကတိ ဝေါဟာရပစ္စယာ။>
      text <ခါဒန္တဿ ကတိ အာပတ္တိယော၊ ကတိ ဘောဇနပစ္စယာ။>
      text <ယာဝတတိယကေ တိဿော အာပတ္တိယော၊ ဆ ဝေါဟာရပစ္စယာ။>
      text <ခါဒန္တဿ တိဿော အာပတ္တိယော၊ ပဉ္စ ဘောဇနပစ္စယာ။>
      text <သဗ္ဗာ ယာဝတတိယကာ၊ ကတိ ဌာနာနိ ဂစ္ဆန္တိ။>
      text <ကတိနဉ္စေဝ အာပတ္တိ၊ ကတိနံ အဓိကရဏေန စ။>
      text <သဗ္ဗာ ယာဝတတိယကာ၊ ပဉ္စ ဌာနာနိ ဂစ္ဆန္တိ။>
      text <ပဉ္စန္နဉ္စေဝ အာပတ္တိ၊ ပဉ္စန္နံ အဓိကရဏေန စ။>
      text <ကတိနံ ဝိနိစ္ဆယော ဟောတိ၊ ကတိနံ ဝူပသမေန စ။>
      text <ကတိနဉ္စေဝ အနာပတ္တိ၊ ကတိဟိ ဌာနေဟိ သောဘတိ။>
      text <ပဉ္စန္နံ ဝိနိစ္ဆယော ဟောတိ၊ ပဉ္စန္နံ ဝူပသမေန စ။>
      text <ပဉ္စန္နဉ္စေဝ အနာပတ္တိ၊ တီဟိ ဌာနေဟိ သောဘတိ။>
      text <ကတိ ကာယိကာ ရတ္တိံ၊ ကတိ ကာယိကာ ဒိဝါ။>
      text <နိဇ္ဈာယန္တဿ ကတိ အာပတ္တိ၊ ကတိ ပိဏ္ဍပါတပစ္စယာ။>
      text <ဒွေ ကာယိကာ ရတ္တိံ၊ ဒွေ ကာယိကာ ဒိဝါ။>
      text <နိဇ္ဈာယန္တဿ ဧကာ အာပတ္တိ၊ ဧကာ ပိဏ္ဍပါတပစ္စယာ။>
      text <ကတာနိသံသေ သမ္ပဿံ၊ ပရေသံ သဒ္ဓါယ ဒေသယေ။>
      text <ဥက္ခိတ္တကာ ကတိ ဝုတ္တာ၊ ကတိ သမ္မာဝတ္တနာ။>
      text <အဋ္ဌာနိသံသေ သမ္ပဿံ၊ ပရေသံ သဒ္ဓါယ ဒေသယေ။>
      text <ဥက္ခိတ္တကာ တယော ဝုတ္တာ၊ တေစတ္တာလီသ သမ္မာဝတ္တနာ။>
      text <ကတိ ဌာနေ မုသာဝါဒော၊ ကတိ ပရမန္တိ ဝုစ္စတိ။>
      text <ကတိ ပါဋိဒေသနီယာ၊ ကတိနံ ဒေသနာယ စ။>
      text <ပဉ္စ ဌာနေ မုသာဝါဒော၊ စုဒ္ဒသ ပရမန္တိ ဝုစ္စတိ။>
      text <ဒွာဒသ ပါဋိဒေသနီယာ၊ စတုန္နံ ဒေသနာယ စ။>
      text <ကတင်္ဂိကော မုသာဝါဒော၊ ကတိ ဥပေါသထင်္ဂါနိ။>
      text <ကတိ ဒူတေယျင်္ဂါနိ၊ ကတိ တိတ္ထိယဝတ္တနာ။>
      text <အဋ္ဌင်္ဂိကော မုသာဝါဒော၊ အဋ္ဌ ဥပေါသထင်္ဂါနိ။>
      text <အဋ္ဌ ဒူတေယျင်္ဂါနိ၊ အဋ္ဌ တိတ္ထိယဝတ္တနာ။>
      text <ကတိဝါစိကာ ဥပသမ္ပဒာ၊ ကတိနံ ပစ္စုဋ္ဌာတဗ္ဗံ။>
      text <ကတိနံ အာသနံ ဒာတဗ္ဗံ၊ ဘိက္ခုနောဝါဒကော ကတိဟိ။>
      text <အဋ္ဌဝါစိကာ ဥပသမ္ပဒာ၊ အဋ္ဌန္နံ ပစ္စုဋ္ဌာတဗ္ဗံ။>
      text <အဋ္ဌန္နံ အာသနံ ဒာတဗ္ဗံ၊ ဘိက္ခုနောဝါဒကော အဋ္ဌဟိ။>
      text <ကတိနံ ဆေဇ္ဇံ ဟောတိ၊ ကတိနံ ထုလ္လစ္စယံ။>
      text <ကတိနဉ္စေဝ အနာပတ္တိ၊ သဗ္ဗေသံ ဧကဝတ္ထုကာ။>
      text <ဧကဿ ဆေဇ္ဇံ ဟောတိ၊ စတုန္နံ ထုလ္လစ္စယံ။>
      text <စတုန္နဉ္စေဝ အနာပတ္တိ၊ သဗ္ဗေသံ ဧကဝတ္ထုကာ။>
      text <ကတိ အာဃာတဝတ္ထူနိ၊ ကတိဟိ သင်္ဃော ဘိဇ္ဇတိ။>
      text <ကတေတ္ထ ပဌမာပတ္တိကာ၊ ဉတ္တိယာ ကရဏာ ကတိ။>
      text <နဝ အာဃာတဝတ္ထူနိ၊ နဝဟိ သင်္ဃော ဘိဇ္ဇတိ။>
      text <နဝေတ္ထ ပဌမာပတ္တိကာ၊ ဉတ္တိယာ ကရဏာ နဝ။>
  text <၄။ အဝန္ဒနီယပုဂ္ဂလာဒိ>
    text <၄၇၇>
      text <ကတိ ပုဂ္ဂလာ နာဘိဝါဒေတဗ္ဗာ၊ အဉ္ဇလိသာမိစေန စ။>
      text <ကတိနံ ဒုက္ကဋံ ဟောတိ၊ ကတိ စီဝရဓာရဏာ။>
      text <ဒသ ပုဂ္ဂလာ နာဘိဝါဒေတဗ္ဗာ၊ အဉ္ဇလိသာမိစေန စ။>
      text <ဒသန္နံ ဒုက္ကဋံ ဟောတိ၊ ဒသ စီဝရဓာရဏာ။>
      text <ကတိနံ ဝဿံဝုဋ္ဌာနံ၊ ဒာတဗ္ဗံ ဣဓ စီဝရံ။>
      text <ကတိနံ ဘန္တေ ဒာတဗ္ဗံ၊ ကတိနဉ္စေဝ န ဒာတဗ္ဗံ။>
      text <ပဉ္စန္နံ ဝဿံဝုဋ္ဌာနံ၊ ဒာတဗ္ဗံ ဣဓ စီဝရံ။>
      text <သတ္တန္နံ သန္တေ ဒာတဗ္ဗံ၊ သောဠသန္နံ န ဒာတဗ္ဗံ။>
      text <ကတိသတံ ရတ္တိသတံ၊ အာပတ္တိယော ဆာဒယိတွာန။>
      text <ကတိ ရတ္တိယော ဝသိတွာန၊ မုစ္စေယျ ပါရိဝါသိကော။>
      text <ဒသသတံ ရတ္တိသတံ၊ အာပတ္တိယော ဆာဒယိတွာန။>
      text <ဒသ ရတ္တိယော ဝသိတွာန၊ မုစ္စေယျ ပါရိဝါသိကော။>
      text <ကတိ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ သဗ္ဗေဝ အဓမ္မိကာ ကတိ။>
      text <ဒွာဒသ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ သဗ္ဗေဝ အဓမ္မိကာ ကတာ။>
      text <ကတိ ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ သဗ္ဗေဝ ဓမ္မိကာ ကတိ။>
      text <စတဿော ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ သဗ္ဗေဝ ဓမ္မိကာ ကတာ။>
      text <ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ ဓမ္မိကာ အဓမ္မိကာ ကတိ။>
      text <ဆ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ ဧကေတ္ထ ဓမ္မိကာ ကတာ။>
      text <ပဉ္စ အဓမ္မိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ ဓမ္မိကာ အဓမ္မိကာ ကတိ။>
      text <စတ္တာရိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <စမ္ပါယံ ဝိနယဝတ္ထုသ္မိံ၊ ဧကေတ္ထ ဓမ္မိကာ ကတာ။>
      text <တယော အဓမ္မိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ယံ ဒေသိတံနန္တဇိနေန တာဒိနာ။>
      text <အာပတ္တိက္ခန္ဓာနိ ဝိဝေကဒဿိနာ။>
      text <ကတေတ္ထ သမ္မန္တိ ဝိနာ သမထေဟိ။>
      text <ပုစ္ဆာမိ တံ ဗြူဟိ ဝိဘင်္ဂကောဝိဒ။>
      text <ယံ ဒေသိတံနန္တဇိနေန တာဒိနာ။>
      text <အာပတ္တိက္ခန္ဓာနိ ဝိဝေကဒဿိနာ။>
      text <ဧကေတ္ထ သမ္မတိ ဝိနာ သမထေဟိ။>
      text <ဧတံ တေ အက္ခါမိ ဝိဘင်္ဂကောဝိဒ။>
      text <ကတိ အာပါယိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <ဆဦနဒိယဍ္ဎသတာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <အာပါယိကာ နေရယိကာ၊ ကပ္ပဋ္ဌာ သင်္ဃဘေဒကာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ နာပါယိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <အဋ္ဌာရသ နာပါယိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ အဋ္ဌကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <အဋ္ဌာရသ အဋ္ဌကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
  text <၅။ သောဠသကမ္မာဒိ>
    text <၄၇၈>
      text <ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <သောဠသ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <ဒွာဒသ ကမ္မဒောသာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <စတဿော ကမ္မသမ္ပတ္တိယော ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <ဆ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <စတ္တာရိ ကမ္မာနိ ဝုတ္တာနိ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ ပါရာဇိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <အဋ္ဌ ပါရာဇိကာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ သင်္ဃာဒိသေသာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <တေဝီသ သင်္ဃာဒိသေသာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ အနိယတာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <ဒွေ အနိယတာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ နိဿဂ္ဂိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <ဒွေစတ္တာလီသ နိဿဂ္ဂိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ ပါစိတ္တိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <အဋ္ဌာသီတိသတံ ပါစိတ္တိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ ပါဋိဒေသနီယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <ဒွာဒသ ပါဋိဒေသနီယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ကတိ သေခိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောမ တေ။>
      text <ပဉ္စသတ္တတိ သေခိယာ ဝုတ္တာ၊ ဗုဒ္ဓေနာဒိစ္စဗန္ဓုနာ။>
      text <ဝိနယံ ပဋိဇာနန္တဿ၊ ဝိနယာနိ သုဏောဟိ မေ။>
      text <ယာဝ သုပုစ္ဆိတံ တယာ၊ ယာဝ သုဝိဿဇ္ဇိတံ မယာ။>
      text <ပုစ္ဆာဝိဿဇ္ဇနာယ ဝါ၊ နတ္ထိ ကိဉ္စိ အသုတ္တကန္တိ။>
    stand <ဒုတိယဂါထာသင်္ဂဏိကံ နိဋ္ဌိတံ။>
