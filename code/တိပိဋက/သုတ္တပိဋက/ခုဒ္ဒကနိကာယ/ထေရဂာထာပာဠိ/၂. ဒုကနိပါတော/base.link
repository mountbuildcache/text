text <၂။ ဒုကနိပါတော>
  text <၁။ ပဌမဝဂ္ဂေါ>
    text <၁။ ဥတ္တရတ္ထေရဂါထာ>
      text <၁၂၁>
        text <နတ္ထိ ကောစိ ဘဝေါ နိစ္စော၊ သင်္ခါရာ ဝါပိ သဿတာ။>
        text <ဥပ္ပဇ္ဇန္တိ စ တေ ခန္ဓာ၊ စဝန္တိ အပရာပရံ။>
      text <၁၂၂>
        text <ဧတမာဒီနံ ဉတွာ၊ ဘဝေနမှိ အနတ္ထိကော။>
        text <နိဿဋော သဗ္ဗကာမေဟိ၊ ပတ္တော မေ အာသဝက္ခယောတိ။>
      text <ဣတ္ထံ သုဒံ အာယသ္မာ ဥတ္တရော ထေရော ဂါထာယော အဘာသိတ္ထာတိ။>
    text <၂။ ပိဏ္ဍောလဘာရဒွာဇတ္ထေရဂါထာ>
      text <၁၂၃>
        text <နယိဒံ အနယေန ဇီဝိတံ၊ နာဟာရော ဟဒယဿ သန္တိကော။>
        text <အာဟာရဋ္ဌိတိကော သမုဿယော၊ ဣတိ ဒိသွာန စရာမိ ဧသနံ။>
      text <၁၂၄>
        text <ပင်္ကောတိ ဟိ နံ ပဝေဒယုံ၊ ယာယံ ဝန္ဒနပူဇနာ ကုလေသု။>
        text <သုခုမံ သလ္လံ ဒုရုဗ္ဗဟံ၊ သက္ကာရော ကာပုရိသေန ဒုဇ္ဇဟောတိ။>
      text <ဣတ္ထံ သုဒံ အာယသ္မာ ပိဏ္ဍောလဘာရဒွာဇော ထေရော ဂါထာယော အဘာသိတ္ထာတိ။>
    text <၃။ ဝလ္လိယတ္ထေရဂါထာ>
      text <၁၂၅>
        text <မက္ကဋော ပဉ္စဒွာရာယံ၊ ကုဋိကာယံ ပသက္ကိယ။>
        text <ဒွာရေန အနုပရိယေတိ၊ ဃဋ္ဋယန္တော မုဟုံ မုဟုံ။>
      text <၁၂၆>
        text <တိဋ္ဌ မက္ကဋ မာ ဓာဝိ၊ န ဟိ တေ တံ ယထာ ပုရေ။>
        text <နိဂ္ဂဟီတောသိ ပညာယ၊ နေဝ ဒူရံ ဂမိဿတီတိ။>
      stand <။ ဝလ္လိယော ထေရော။>
    text <၄။ ဂင်္ဂါတီရိယတ္ထေရဂါထာ>
      text <၁၂၇>
        text <တိဏ္ဏံ မေ တာလပတ္တာနံ၊ ဂင်္ဂါတီရေ ကုဋီ ကတာ။>
        text <ဆဝသိတ္တောဝ မေ ပတ္တော၊ ပံသုကူလဉ္စ စီဝရံ။>
      text <၁၂၈>
        text <ဒွိန္နံ အန္တရဝဿာနံ၊ ဧကာ ဝါစာ မေ ဘာသိတာ။>
        text <တတိယေ အန္တရဝဿမှိ၊ တမောခန္ဓော ပဒာလိတောတိ။>
      stand <။ ဂင်္ဂါတီရိယော ထေရော။>
    text <၅။ အဇိနတ္ထေရဂါထာ>
      text <၁၂၉>
        text <အပိ စေ ဟောတိ တေဝိဇ္ဇော၊ မစ္စုဟာယီ အနာသဝေါ။>
        text <အပ္ပညာတောတိ နံ ဗာလာ၊ အဝဇာနန္တိ အဇာနတာ။>
      text <၁၃၀>
        text <ယော စ ခေါ အန္နပါနဿ၊ လာဘီ ဟောတီဓ ပုဂ္ဂလော။>
        text <ပါပဓမ္မောပိ စေ ဟောတိ၊ သော နေသံ ဟောတိ သက္ကတောတိ။>
      stand <။ အဇိနော ထေရော။>
    text <၆။ မေဠဇိနတ္ထေရဂါထာ>
      text <၁၃၁>
        text <ယဒာဟံ ဓမ္မမဿောသိံ၊ ဘာသမာနဿ သတ္ထုနော။>
        text <န ကင်္ခမဘိဇာနာမိ၊ သဗ္ဗညူအပရာဇိတေ။>
      text <၁၃၂>
        text <သတ္ထဝါဟေ မဟာဝီရေ၊ သာရထီနံ ဝရုတ္တမေ။>
        text <မဂ္ဂေ ပဋိပဒာယံ ဝါ၊ ကင်္ခါ မယှံ န ဝိဇ္ဇတီတိ။>
      stand <။ မေဠဇိနော ထေရော။>
    text <၇။ ရာဓတ္ထေရဂါထာ>
      text <၁၃၃>
        text <ယထာ အဂါရံ ဒုစ္ဆန္နံ၊ ဝုဋ္ဌီ သမတိဝိဇ္ဈတိ။>
        text <ဧဝံ အဘာဝိတံ စိတ္တံ၊ ရာဂေါ သမတိဝိဇ္ဈတိ။>
      text <၁၃၄>
        text <ယထာ အဂါရံ သုစ္ဆန္နံ၊ ဝုဍ္ဎီ န သမတိဝိဇ္ဈတိ။>
        text <ဧဝံ သုဘာဝိတံ စိတ္တံ၊ ရာဂေါ န သမတိဝိဇ္ဈတီတိ။>
      stand <။ ရာဓော ထေရော။>
    text <၈။ သုရာဓတ္ထေရဂါထာ>
      text <၁၃၅>
        text <ခီဏာ ဟိ မယှံ ဇာတိ၊ ဝုသိတံ ဇိနသာသနံ။>
        text <ပဟီနော ဇာလသင်္ခါတော၊ ဘဝနေတ္တိ သမူဟတာ။>
      text <၁၃၆>
        text <ယဿတ္ထာယ ပဗ္ဗဇိတော၊ အဂါရသ္မာနဂါရိယံ။>
        text <သော မေ အတ္ထော အနုပ္ပတ္တော၊ သဗ္ဗသံယောဇနက္ခယောတိ။>
      stand <။ သုရာဓော ထေရော။>
    text <၉။ ဂေါတမတ္ထေရဂါထာ>
      text <၁၃၇>
        text <သုခံ သုပန္တိ မုနယော၊ ယေ ဣတ္ထီသု န ဗဇ္ဈရေ။>
        text <သဒာ ဝေ ရက္ခိတဗ္ဗာသု၊ ယာသု သစ္စံ သုဒုလ္လဘံ။>
      text <၁၃၈>
        text <ဝဓံ စရိမှ တေ ကာမ၊ အနဏာ ဒာနိ တေ မယံ။>
        text <ဂစ္ဆာမ ဒာနိ နိဗ္ဗာနံ၊ ယတ္ထ ဂန္တွာ န သောစတီတိ။>
      stand <။ ဂေါတမော ထေရော။>
    text <၁၀။ ဝသဘတ္ထေရဂါထာ>
      text <၁၃၉>
        text <ပုဗ္ဗေ ဟနတိ အတ္တာနံ၊ ပစ္ဆာ ဟနတိ သော ပရေ။>
        text <သုဟတံ ဟန္တိ အတ္တာနံ၊ ဝီတံသေနေဝ ပက္ခိမာ။>
      text <၁၄၀>
        text <န ဗြာဟ္မဏော ဗဟိဝဏ္ဏော၊ အန္တော ဝဏ္ဏော ဟိ ဗြာဟ္မဏော။>
        text <ယသ္မိံ ပါပါနိ ကမ္မာနိ၊ သ ဝေ ကဏှော သုဇမ္ပတီတိ။>
        text <ဥတ္တရော စေဝ ပိဏ္ဍောလော၊ ဝလ္လိယော တီရိယော ဣသိ။>
        text <အဇိနော စ မေဠဇိနော၊ ရာဓော သုရာဓော ဂေါတမော။>
        text <ဝသဘေန ဣမေ ဟောန္တိ၊ ဒသ ထေရာ မဟိဒ္ဓိကာတိ။>
      stand <။ ဝသဘော ထေရော။>
      stand <ဝဂ္ဂေါ ပဌမော နိဋ္ဌိတော။>
      text <တဿုဒ္ဒာနံ>
  text <၂။ ဒုတိယဝဂ္ဂေါ>
    text <၁။ မဟာစုန္ဒတ္ထေရဂါထာ>
      text <၁၄၁>
        text <သုဿူသာ သုတဝဒ္ဓနီ၊ သုတံ ပညာယ ဝဒ္ဓနံ။>
        text <ပညာယ အတ္ထံ ဇာနာတိ၊ ဉာတော အတ္ထော သုခါဝဟော။>
      text <၁၄၂>
        text <သေဝေထ ပန္တာနိ သေနာသနာနိ၊ စရေယျ သံယောဇနဝိပ္ပမောက္ခံ။>
        text <သစေ ရတိံ နာဓိဂစ္ဆေယျ တတ္ထ၊ သင်္ဃေ ဝသေ ရက္ခိတတ္တော သတိမာတိ။>
      stand <။ မဟာစုန္ဒော ထေရော။>
    text <၂။ ဇောတိဒာသတ္ထေရဂါထာ>
      text <၁၄၃>
        text <ယေ ခေါ တေ ဝေဌမိဿေန၊ နာနတ္တေန စ ကမ္မုနာ။>
        text <မနုဿေ ဥပရုန္ဓန္တိ၊ ဖရုသူပက္ကမာ ဇနာ။>
        text <တေပိ တတ္ထေဝ ကီရန္တိ၊ န ဟိ ကမ္မံ ပနဿတိ။>
      text <၁၄၄>
        text <ယံ ကရောတိ နရော ကမ္မံ၊ ကလျာဏံ ယဒိ ပါပကံ။>
        text <တဿ တဿေဝ ဒာယာဒော၊ ယံ ယံ ကမ္မံ ပကုဗ္ဗတီတိ။>
      stand <။ ဇောတိဒာသော ထေရော။>
    text <၃။ ဟေရညကာနိတ္ထေရဂါထာ>
      text <၁၄၅>
        text <အစ္စယန္တိ အဟောရတ္တာ၊ ဇီဝိတံ ဥပရုဇ္ဈတိ။>
        text <အာယု ခီယတိ မစ္စာနံ၊ ကုန္နဒီနံဝ ဩဒကံ။>
      text <၁၄၆>
        text <အထ ပါပါနိ ကမ္မာနိ၊ ကရံ ဗာလော န ဗုဇ္ဈတိ။>
        text <ပစ္ဆာဿ ကဋုကံ ဟောတိ၊ ဝိပါကော ဟိဿ ပါပကောတိ။>
      stand <။ ဟေရညကာနိတ္ထေရော။>
    text <၄။ သောမမိတ္တတ္ထေရဂါထာ>
      text <၁၄၇>
        text <ပရိတ္တံ ဒာရုမာရုယှ၊ ယထာ သီဒေ မဟဏ္ဏဝေ။>
        text <ဧဝံ ကုသီတမာဂမ္မ၊ သာဓုဇီဝီပိ သီဒတိ။>
        text <တသ္မာ တံ ပရိဝဇ္ဇေယျ၊ ကုသီတံ ဟီနဝီရိယံ။>
      text <၁၄၈>
        text <ပဝိဝိတ္တေဟိ အရိယေဟိ၊ ပဟိတတ္တေဟိ ဈာယိဘိ။>
        text <နိစ္စံ အာရဒ္ဓဝီရိယေဟိ၊ ပဏ္ဍိတေဟိ သဟာဝသေတိ။>
      stand <။ သောမမိတ္တော ထေရော။>
    text <၅။ သဗ္ဗမိတ္တတ္ထေရဂါထာ>
      text <၁၄၉>
        text <ဇနော ဇနမှိ သမ္ဗဒ္ဓေါ၊ ဇနမေဝဿိတော ဇနော။>
        text <ဇနော ဇနေန ဟေဌီယတိ၊ ဟေဌေတိ စ ဇနော ဇနံ။>
      text <၁၅၀>
        text <ကော ဟိ တဿ ဇနေနတ္ထော၊ ဇနေန ဇနိတေန ဝါ။>
        text <ဇနံ ဩဟာယ ဂစ္ဆံ တံ၊ ဟေဌယိတွာ ဗဟုံ ဇနန္တိ။>
      stand <။ သဗ္ဗမိတ္တော ထေရော။>
    text <၆။ မဟာကာဠတ္ထေရဂါထာ>
      text <၁၅၁>
        text <ကာဠီ ဣတ္ထီ ဗြဟတီ ဓင်္ကရူပါ၊ သတ္ထိဉ္စ ဘေတွာ အပရဉ္စ သတ္ထိံ။>
        text <ဗာဟဉ္စ ဘေတွာ အပရဉ္စ ဗာဟံ၊ သီသဉ္စ ဘေတွာ ဒဓိထာလကံဝ။>
        text <ဧသာ နိသိန္နာ အဘိသန္ဒဟိတွာ။>
      text <၁၅၂>
        text <ယော ဝေ အဝိဒွာ ဥပဓိံ ကရောတိ၊ ပုနပ္ပုနံ ဒုက္ခမုပေတိ မန္ဒော။>
        text <တသ္မာ ပဇာနံ ဥပဓိံ န ကယိရာ၊ မာဟံ ပုန ဘိန္နသိရော သယိဿန္တိ။>
      stand <။ မဟာကာဠော ထေရော။>
    text <၇။ တိဿတ္ထေရဂါထာ>
      text <၁၅၃>
        text <ဗဟူ သပတ္တေ လဘတိ၊ မုဏ္ဍော သင်္ဃာဋိပါရုတော။>
        text <လာဘီ အန္နဿ ပါနဿ၊ ဝတ္ထဿ သယနဿ စ။>
      text <၁၅၄>
        text <ဧတမာဒီနဝံ ဉတွာ၊ သက္ကာရေသု မဟဗ္ဘယံ။>
        text <အပ္ပလာဘော အနဝဿုတော၊ သတော ဘိက္ခု ပရိဗ္ဗဇေတိ။>
      stand <။ တိဿော ထေရော။>
    text <၈။ ကိမိလတ္ထေရဂါထာ>
      text <၁၅၅>
        text <ပါစီနဝံသဒာယမှိ၊ သကျပုတ္တာ သဟာယကာ။>
        text <ပဟာယာနပ္ပကေ ဘောဂေ၊ ဥဉ္ဆာပတ္တာဂတေ ရတာ။>
      text <၁၅၆>
        text <အာရဒ္ဓဝီရိယာ ပဟိတတ္တာ၊ နိစ္စံ ဒဠှပရက္ကမာ။>
        text <ရမန္တိ ဓမ္မရတိယာ၊ ဟိတွာန လောကိယံ ရတိန္တိ။>
      stand <။ ကိမိလော ထေရော။>
    text <၉။ နန္ဒတ္ထေရဂါထာ>
      text <၁၅၇>
        text <အယောနိသော မနသိကာရာ၊ မဏ္ဍနံ အနုယုဉ္ဇိသံ။>
        text <ဥဒ္ဓတော စပလော စာသိံ၊ ကာမရာဂေန အဋ္ဋိတော။>
      text <၁၅၈>
        text <ဥပါယကုသလေနာဟံ၊ ဗုဒ္ဓေနာဒိစ္စဗန္ဓုနာ။>
        text <ယောနိသော ပဋိပဇ္ဇိတွာ၊ ဘဝေ စိတ္တံ ဥဒဗ္ဗဟိန္တိ။>
      stand <။ နန္ဒော ထေရော။>
    text <၁၀။ သိရိမတ္ထေရဂါထာ>
      text <၁၅၉>
        text <ပရေ စ နံ ပသံသန္တိ၊ အတ္တာ စေ အသမာဟိတော။>
        text <မောဃံ ပရေ ပသံသန္တိ၊ အတ္တာ ဟိ အသမာဟိတော။>
      text <၁၆၀>
        text <ပရေ စ နံ ဂရဟန္တိ၊ အတ္တာ စေ သုသမာဟိတော။>
        text <မောဃံ ပရေ ဂရဟန္တိ၊ အတ္တာ ဟိ သုသမာဟိတောတိ။>
        text <စုန္ဒော စ ဇောတိဒာသော စ၊ ထေရော ဟေရညကာနိ စ။>
        text <သောမမိတ္တော သဗ္ဗမိတ္တော၊ ကာလော တိဿော စ ကိမိလော။>
        text <နန္ဒော စ သိရိမာ စေဝ၊ ဒသ ထေရာ မဟိဒ္ဓိကာတိ။>
      stand <။ သိရိမာ ထေရော။>
      stand <ဝဂ္ဂေါ ဒုတိယော နိဋ္ဌိတော။>
      text <တဿုဒ္ဒာနံ>
  text <၃။ တတိယဝဂ္ဂေါ>
    text <၁။ ဥတ္တရတ္ထေရဂါထာ>
      text <၁၆၁>
        text <ခန္ဓာ မယာ ပရိညာတာ၊ တဏှာ မေ သုသမူဟတာ။>
        text <ဘာဝိတာ မမ ဗောဇ္ဈင်္ဂါ၊ ပတ္တော မေ အာသဝက္ခယော။>
      text <၁၆၂>
        text <သောဟံ ခန္ဓေ ပရိညာယ၊ အဗ္ဗဟိတွာန ဇာလိနိံ။>
        text <ဘာဝယိတွာန ဗောဇ္ဈင်္ဂေ၊ နိဗ္ဗာယိဿံ အနာသဝေါတိ။>
      stand <။ ဥတ္တရော ထေရော။>
    text <၂။ ဘဒ္ဒဇိတ္ထေရဂါထာ>
      text <၁၆၃>
        text <ပနာဒော နာမ သော ရာဇာ၊ ယဿ ယူပေါ သုဝဏ္ဏယော။>
        text <တိရိယံ သောဠသုဗ္ဗေဓော၊ ဥဗ္ဘမာဟု သဟဿဓာ။>
      text <၁၆၄>
        text <သဟဿကဏ္ဍော သတဂေဏ္ဍု၊ ဓဇာလု ဟရိတာမယော။>
        text <အနစ္စုံ တတ္ထ ဂန္ဓဗ္ဗာ၊ ဆသဟဿာနိ သတ္တဓာတိ။>
      stand <။ ဘဒ္ဒဇိတ္ထေရော။>
    text <၃။ သောဘိတတ္ထေရဂါထာ>
      text <၁၆၅>
        text <သတိမာ ပညဝါ ဘိက္ခု၊ အာရဒ္ဓဗလဝီရိယော။>
        text <ပဉ္စ ကပ္ပသတာနာဟံ၊ ဧကရတ္တိံ အနုဿရိံ။>
      text <၁၆၆>
        text <စတ္တာရော သတိပဋ္ဌာနေ၊ သတ္တ အဋ္ဌ စ ဘာဝယံ။>
        text <ပဉ္စ ကပ္ပသတာနာဟံ၊ ဧကရတ္တိံ အနုဿရိန္တိ။>
      stand <။ သောဘိတော ထေရော။>
    text <၄။ ဝလ္လိယတ္ထေရဂါထာ>
      text <၁၆၇>
        text <ယံ ကိစ္စံ ဒဠှဝီရိယေန၊ ယံ ကိစ္စံ ဗောဒ္ဓုမိစ္ဆတာ။>
        text <ကရိဿံ နာဝရဇ္ဈိဿံ၊ ပဿ ဝီရိယံ ပရက္ကမ။>
      text <၁၆၈>
        text <တွဉ္စ မေ မဂ္ဂမက္ခါဟိ၊ အဉ္ဇသံ အမတောဂဓံ။>
        text <အဟံ မောနေန မောနိဿံ၊ ဂင်္ဂါသောတောဝ သာဂရန္တိ။>
      stand <။ ဝလ္လိယော ထေရော။>
    text <၅။ ဝီတသောကတ္ထေရဂါထာ>
      text <၁၆၉>
        text <ကေသေ မေ ဩလိခိဿန္တိ၊ ကပ္ပကော ဥပသင်္ကမိ။>
        text <တတော အာဒာသမာဒာယ၊ သရီရံ ပစ္စဝေက္ခိသံ။>
      text <၁၇၀>
        text <တုစ္ဆော ကာယော အဒိဿိတ္ထ၊ အန္ဓကာရော တမော ဗျဂါ။>
        text <သဗ္ဗေ စောဠာ သမုစ္ဆိန္နာ၊ နတ္ထိ ဒာနိ ပုနဗ္ဘဝေါတိ။>
      stand <။ ဝီတသောကော ထေရော။>
    text <၆။ ပုဏ္ဏမာသတ္ထေရဂါထာ>
      text <၁၇၁>
        text <ပဉ္စ နီဝရဏေ ဟိတွာ၊ ယောဂက္ခေမဿ ပတ္တိယာ။>
        text <ဓမ္မာဒာသံ ဂဟေတွာန၊ ဉာဏဒဿနမတ္တနော။>
      text <၁၇၂>
        text <ပစ္စဝေက္ခိံ ဣမံ ကာယံ၊ သဗ္ဗံ သန္တရဗာဟိရံ။>
        text <အဇ္ဈတ္တဉ္စ ဗဟိဒ္ဓါ စ၊ တုစ္ဆော ကာယော အဒိဿထာတိ။>
      stand <။ ပုဏ္ဏမာသော ထေရော။>
    text <၇။ နန္ဒကတ္ထေရဂါထာ>
      text <၁၇၃>
        text <ယထာပိ ဘဒ္ဒော အာဇညော၊ ခလိတွာ ပတိတိဋ္ဌတိ။>
        text <ဘိယျော လဒ္ဒာန သံဝေဂံ၊ အဒီနော ဝဟတေ ဓုရံ။>
      text <၁၇၄>
        text <ဧဝံ ဒဿနသမ္ပန္နံ၊ သမ္မာသမ္ဗုဒ္ဓသာဝကံ။>
        text <အာဇာနီယံ မံ ဓာရေထ၊ ပုတ္တံ ဗုဒ္ဓဿ ဩရသန္တိ။>
      stand <။ နန္ဒကော ထေရော။>
    text <၈။ ဘရတတ္ထေရဂါထာ>
      text <၁၇၅>
        text <ဧဟိ နန္ဒက ဂစ္ဆာမ၊ ဥပဇ္ဈာယဿ သန္တိကံ။>
        text <သီဟနာဒံ နဒိဿာမ၊ ဗုဒ္ဓသေဋ္ဌဿ သမ္မုခါ။>
      text <၁၇၆>
        text <ယာယ နော အနုကမ္ပါယ၊ အမှေ ပဗ္ဗာဇယီ မုနိ။>
        text <သော နော အတ္ထော အနုပ္ပတ္တော၊ သဗ္ဗသံယောဇနက္ခယောတိ။>
      stand <။ ဘရတော ထေရော။>
    text <၉။ ဘာရဒွာဇတ္ထေရဂါထာ>
      text <၁၇၇>
        text <နဒန္တိ ဧဝံ သပ္ပညာ၊ သီဟာဝ ဂိရိဂဗ္ဘရေ။>
        text <ဝီရာ ဝိဇိတသင်္ဂါမာ၊ ဇေတွာ မာရံ သဝါဟနိံ။>
      text <၁၇၈>
        text <သတ္ထာ စ ပရိစိဏ္ဏော မေ၊ ဓမ္မော သင်္ဃော စ ပူဇိတော။>
        text <အဟဉ္စ ဝိတ္တော သုမနော၊ ပုတ္တံ ဒိသွာ အနာသဝန္တိ။>
      stand <။ ဘာရဒွာဇော ထေရော။>
    text <၁၀။ ကဏှဒိန္နတ္ထေရဂါထာ>
      text <၁၇၉>
        text <ဥပါသိတာ သပ္ပုရိသာ၊ သုတာ ဓမ္မာ အဘိဏှသော။>
        text <သုတွာန ပဋိပဇ္ဇိဿံ၊ အဉ္ဇသံ အမတောဂဓံ။>
      text <၁၈၀>
        text <ဘဝရာဂဟတဿ မေ သတော၊ ဘဝရာဂေါ ပုန မေ န ဝိဇ္ဇတိ။>
        text <န စာဟု န စ မေ ဘဝိဿတိ၊ န စ မေ ဧတရဟိ ဝိဇ္ဇတီတိ။>
        text <ဥတ္တရော ဘဒ္ဒဇိတ္ထေရော၊ သောဘိတော ဝလ္လိယော ဣသိ။>
        text <ဝီတသောကော စ ယော ထေရော၊ ပုဏ္ဏမာသော စ နန္ဒကော။>
        text <ဘရတော ဘာရဒွာဇော စ၊ ကဏှဒိန္နော မဟာမုနီတိ။>
      stand <။ ကဏှဒိန္နော ထေရော။>
      stand <ဝဂ္ဂေါ တတိယော နိဋ္ဌိတော။>
      text <တဿုဒ္ဒာနံ>
  text <၄။ စတုတ္ထဝဂ္ဂေါ>
    text <၁။ မိဂသိရတ္ထေရဂါထာ>
      text <၁၈၁>
        text <ယတော အဟံ ပဗ္ဗဇိတော၊ သမ္မာသမ္ဗုဒ္ဓသာသနေ။>
        text <ဝိမုစ္စမာနော ဥဂ္ဂစ္ဆိံ၊ ကာမဓာတုံ ဥပစ္စဂံ။>
      text <၁၈၂>
        text <ဗြဟ္မုနော ပေက္ခမာနဿ၊ တတော စိတ္တံ ဝိမုစ္စိ မေ။>
        text <အကုပ္ပါ မေ ဝိမုတ္တီတိ၊ သဗ္ဗသံယောဇနက္ခယာတိ။>
      stand <။ မိဂသိရော ထေရော။>
    text <၂။ သိဝကတ္ထေရဂါထာ>
      text <၁၈၃>
        text <အနိစ္စာနိ ဂဟကာနိ၊ တတ္ထ တတ္ထ ပုနပ္ပုနံ။>
        text <ဂဟကာရံ ဂဝေသန္တော၊ ဒုက္ခါ ဇာတိ ပုနပ္ပုနံ။>
      text <၁၈၄>
        text <ဂဟကာရက ဒိဋ္ဌောသိ၊ ပုန ဂေဟံ န ကာဟသိ။>
        text <သဗ္ဗာ တေ ဖာသုကာ ဘဂ္ဂါ၊ ထူဏိကာ စ ဝိဒာလိတာ။>
        text <ဝိမရိယာဒိကတံ စိတ္တံ၊ ဣဓေဝ ဝိဓမိဿတီတိ။>
      stand <။ သိဝကော ထေရော။>
    text <၃။ ဥပဝါဏတ္ထေရဂါထာ>
      text <၁၈၅>
        text <အရဟံ သုဂတော လောကေ၊ ဝါတေဟာဗာဓိတော မုနိ။>
        text <သစေ ဥဏှောဒကံ အတ္ထိ၊ မုနိနော ဒေဟိ ဗြာဟ္မဏ။>
      text <၁၈၆>
        text <ပူဇိတော ပူဇနေယျာနံ၊ သက္ကရေယျာန သက္ကတော။>
        text <အပစိတောပစေယျာနံ၊ တဿ ဣစ္ဆာမိ ဟာတဝေတိ။>
      stand <။ ဥပဝါဏော ထေရော။>
    text <၄။ ဣသိဒိန္နတ္ထေရဂါထာ>
      text <၁၈၇>
        text <ဒိဋ္ဌာ မယာ ဓမ္မဓရာ ဥပါသကာ၊ ကာမာ အနိစ္စာ ဣတိ ဘာသမာနာ။>
        text <သာရတ္တရတ္တာ မဏိကုဏ္ဍလေသု၊ ပုတ္တေသု ဒာရေသု စ တေ အပေက္ခါ။>
      text <၁၈၈>
        text <အဒ္ဓါ န ဇာနန္တိ ယတောဓ ဓမ္မံ၊ ကာမာ အနိစ္စာ ဣတိ စာပိ အာဟု။>
        text <ရာဂဉ္စ တေသံ န ဗလတ္ထိ ဆေတ္တုံ၊ တသ္မာ သိတာ ပုတ္တဒာရံ ဓနဉ္စာတိ။>
      stand <။ ဣသိဒိန္နော ထေရော။>
    text <၅။ သမ္ဗုလကစ္စာနတ္ထေရဂါထာ>
      text <၁၈၉>
        text <ဒေဝေါ စ ဝဿတိ ဒေဝေါ စ ဂဠဂဠာယတိ၊>
        text <ဧကကော စာဟံ ဘေရဝေ ဗိလေ ဝိဟရာမိ။>
        text <တဿ မယှံ ဧကကဿ ဘေရဝေ ဗိလေ ဝိဟရတော၊>
        text <နတ္ထိ ဘယံ ဝါ ဆမ္ဘိတတ္တံ ဝါ လောမဟံသော ဝါ။>
      text <၁၉၀>
        text <ဓမ္မတာ မမသာ ယဿ မေ၊ ဧကကဿ ဘေရဝေ ဗိလေ။>
        text <ဝိဟရတော နတ္ထိ ဘယံ ဝါ၊ ဆမ္ဘိတတ္တံ ဝါ လောမဟံသော ဝါတိ။>
      stand <။ သမ္ဗုလကစ္စာနော ထေရော။>
    text <၆။ နိတကတ္ထေရဂါထာ>
      text <၁၉၁>
        text <ကဿ သေလူပမံ စိတ္တံ၊ ဌိတံ နာနုပကမ္ပတိ။>
        text <ဝိရတ္တံ ရဇနီယေသု၊ ကုပ္ပနီယေ န ကုပ္ပတိ။>
        text <ယဿေဝံ ဘာဝိတံ စိတ္တံ၊ ကုတော တံ ဒုက္ခမေဿတိ။>
      text <၁၉၂>
        text <မမ သေလူပမံ စိတ္တံ၊ ဌိတံ နာနုပကမ္ပတိ။>
        text <ဝိရတ္တံ ရဇနီယေသု၊ ကုပ္ပနီယေ န ကုပ္ပတိ။>
        text <မမေဝံ ဘာဝိတံ စိတ္တံ၊ ကုတော မံ ဒုက္ခမေဿတီတိ။>
      stand <။ နိတကော ထေရော။>
    text <၇။ သောဏပေါဋိရိယတ္ထေရဂါထာ>
      text <၁၉၃>
        text <န တာဝ သုပိတုံ ဟောတိ၊ ရတ္တိ နက္ခတ္တမာလိနီ။>
        text <ပဋိဇဂ္ဂိတုမေဝေသာ၊ ရတ္တိ ဟောတိ ဝိဇာနတာ။>
      text <၁၉၄>
        text <ဟတ္ထိက္ခန္ဓာဝပတိတံ၊ ကုဉ္ဇရော စေ အနုက္ကမေ။>
        text <သင်္ဂါမေ မေ မတံ သေယျော၊ ယဉ္စေ ဇီဝေ ပရာဇိတောတိ။>
      stand <။ သောဏော ပေါဋိရိယော ထေရော။>
    text <၈။ နိသဘတ္ထေရဂါထာ>
      text <၁၉၅>
        text <ပဉ္စ ကာမဂုဏေ ဟိတွာ၊ ပိယရူပေ မနောရမေ။>
        text <သဒ္ဓါယ ဃရာ နိက္ခမ္မ၊ ဒုက္ခဿန္တကရော ဘဝေ။>
      text <၁၉၆>
        text <နာဘိနန္ဒာမိ မရဏံ၊ နာဘိနန္ဒာမိ ဇီဝိတံ။>
        text <ကာလဉ္စ ပဋိကင်္ခါမိ၊ သမ္ပဇာနော ပတိဿတောတိ။>
      stand <။ နိသဘော ထေရော။>
    text <၉။ ဥသဘတ္ထေရဂါထာ>
      text <၁၉၇>
        text <အမ္ဗပလ္လဝသင်္ကာသံ၊ အံသေ ကတွာန စီဝရံ။>
        text <နိသိန္နော ဟတ္ထိဂီဝါယံ၊ ဂါမံ ပိဏ္ဍာယ ပါဝိသိံ။>
      text <၁၉၈>
        text <ဟတ္ထိက္ခန္ဓတော ဩရုယှ၊ သံဝေဂံ အလဘိံ တဒာ။>
        text <သောဟံ ဒိတ္တော တဒာ သန္တော၊ ပတ္တော မေ အာသဝက္ခယောတိ။>
      stand <။ ဥသဘော ထေရော။>
    text <၁၀။ ကပ္ပဋကုရတ္ထေရဂါထာ>
      text <၁၉၉>
        text <အယမိတိ ကပ္ပဋော ကပ္ပဋကုရော၊ အစ္ဆာယ အတိဘရိတာယ။>
        text <အမတဃဋိကာယံ ဓမ္မကဋမတ္တော၊ ကတပဒံ ဈာနာနိ ဩစေတုံ။>
      text <၂၀၀>
        text <မာ ခေါ တွံ ကပ္ပဋ ပစာလေသိ၊ မာ တွံ ဥပကဏ္ဏမှိ တာဠေဿံ။>
        text <န ဟိ တွံ ကပ္ပဋ မတ္တမညာသိ၊ သင်္ဃမဇ္ဈမှိ ပစလာယမာနောတိ။>
        text <မိဂသိရော သိဝကော စ၊ ဥပဝါနော စ ပဏ္ဍိတော။>
        text <ဣသိဒိန္နော စ ကစ္စာနော၊ နိတကော စ မဟာဝသီ။>
        text <ပေါဋိရိယပုတ္တော နိသဘော၊ ဥသဘော ကပ္ပဋကုရောတိ။>
      stand <။ ကပ္ပဋကုရော ထေရော။>
      stand <ဝဂ္ဂေါ စတုတ္ထော နိဋ္ဌိတော။>
      text <တဿုဒ္ဒာနံ>
  text <၅။ ပဉ္စမဝဂ္ဂေါ>
    text <၁။ ကုမာရကဿပတ္ထေရဂါထာ>
      text <၂၀၁>
        text <အဟော ဗုဒ္ဓါ အဟော ဓမ္မာ၊ အဟော နော သတ္ထု သမ္ပဒာ။>
        text <ယတ္ထ ဧတာဒိသံ ဓမ္မံ၊ သာဝကော သစ္ဆိကာဟိတိ။>
      text <၂၀၂>
        text <အသင်္ခေယျေသု ကပ္ပေသု၊ သက္ကာယာဓိဂတာ အဟူ။>
        text <တေသမယံ ပစ္ဆိမကော၊ စရိမောယံ သမုဿယော။>
        text <ဇာတိမရဏသံသာရော၊ နတ္ထိ ဒာနိ ပုနဗ္ဘဝေါတိ။>
      stand <။ ကုမာရကဿပေါ ထေရော။>
    text <၂။ ဓမ္မပါလတ္ထေရဂါထာ>
      text <၂၀၃>
        text <ယော ဟဝေ ဒဟရော ဘိက္ခု၊ ယုဉ္ဇတိ ဗုဒ္ဓသာသနေ။>
        text <ဇာဂရော သ ဟိ သုတ္တေသု၊ အမောဃံ တဿ ဇီဝိတံ။>
      text <၂၀၄>
        text <တသ္မာ သဒ္ဓဉ္စ သီလဉ္စ၊ ပသာဒံ ဓမ္မဒဿနံ။>
        text <အနုယုဉ္ဇေထ မေဓာဝီ၊ သရံ ဗုဒ္ဓါန သာသနန္တိ။>
      stand <။ ဓမ္မပါလော ထေရော။>
    text <၃။ ဗြဟ္မာလိတ္ထေရဂါထာ>
      text <၂၀၅>
        text <ကဿိန္ဒြိယာနိ သမထင်္ဂတာနိ၊ အဿာ ယထာ သာရထိနာ သုဒန္တာ။>
        text <ပဟီနမာနဿ အနာသဝဿ၊ ဒေဝါပိ ကဿ ပိဟယန္တိ တာဒိနောတိ။>
      text <၂၀၆>
        text <မယှိန္ဒြိယာနိ သမထင်္ဂတာနိ၊ အဿာ ယထာ သာရထိနာ သုဒန္တာ။>
        text <ပဟီနမာနဿ အနာသဝဿ၊ ဒေဝါပိ မယှံ ပိဟယန္တိ တာဒိနောတိ။>
      stand <။ ဗြဟ္မာလိ ထေရော။>
    text <၄။ မောဃရာဇတ္ထေရဂါထာ>
      text <၂၀၇>
        text <ဆဝိပါပက စိတ္တဘဒ္ဒက၊ မောဃရာဇ သတတံ သမာဟိတော။>
        text <ဟေမန္တိကသီတကာလရတ္တိယော၊ ဘိက္ခု တွံသိ ကထံ ကရိဿသိ။>
      text <၂၀၈>
        text <သမ္ပန္နသဿာ မဂဓာ၊ ကေဝလာ ဣတိ မေ သုတံ။>
        text <ပလာလစ္ဆန္နကော သေယျံ၊ ယထညေ သုခဇီဝိနောတိ။>
      stand <။ မောဃရာဇာ ထေရော။>
    text <၅။ ဝိသာခပဉ္စာလပုတ္တတ္ထေရဂါထာ>
      text <၂၀၉>
        text <န ဥက္ခိပေ နော စ ပရိက္ခိပေ ပရေ၊ ဩက္ခိပေ ပါရဂတံ န ဧရယေ။>
        text <န စတ္တဝဏ္ဏံ ပရိသာသု ဗျာဟရေ၊ အနုဒ္ဓတော သမ္မိတဘာဏိ သုဗ္ဗတော။>
      text <၂၁၀>
        text <သုသုခုမနိပုဏတ္ထဒဿိနာ၊ မတိကုသလေန နိဝါတဝုတ္တိနာ။>
        text <သံသေဝိတဝုဒ္ဓသီလိနာ၊ နိဗ္ဗာနံ န ဟိ တေန ဒုလ္လဘန္တိ။>
      stand <။ ဝိသာခေါ ပဉ္စာလပုတ္တော ထေရော။>
    text <၆။ စူဠကတ္ထေရဂါထာ>
      text <၂၁၁>
        text <နဒန္တိ မောရာ သုသိခါ သုပေခုဏာ၊ သုနီလဂီဝါ သုမုခါ သုဂဇ္ဇိနော။>
        text <သုသဒ္ဒလာ စာပိ မဟာမဟီ အယံ၊ သုဗျာပိတမ္ဗု သုဝလာဟကံ နဘံ။>
      text <၂၁၂>
        text <သုကလ္လရူပေါ သုမနဿ ဈာယတံ၊ သုနိက္ကမော သာဓု သုဗုဒ္ဓသာသနေ။>
        text <သုသုက္ကသုက္ကံ နိပုဏံ သုဒုဒ္ဒသံ၊ ဖုသာဟိ တံ ဥတ္တမမစ္စုတံ ပဒန္တိ။>
      stand <။ စူဠကော ထေရော။>
    text <၇။ အနူပမတ္ထေရဂါထာ>
      text <၂၁၃>
        text <နန္ဒမာနာဂတံ စိတ္တံ၊ သူလမာရောပမာနကံ။>
        text <တေန တေနေဝ ဝဇသိ၊ ယေန သူလံ ကလိင်္ဂရံ။>
      text <၂၁၄>
        text <တာဟံ စိတ္တကလိံ ဗြူမိ၊ တံ ဗြူမိ စိတ္တဒုဗ္ဘကံ။>
        text <သတ္ထာ တေ ဒုလ္လဘော လဒ္ဓေါ၊ မာနတ္ထေ မံ နိယောဇယီတိ။>
      stand <။ အနူပမော ထေရော။>
    text <၈။ ဝဇ္ဇိတတ္ထေရဂါထာ>
      text <၂၁၅>
        text <သံသရံ ဒီဃမဒ္ဓါနံ၊ ဂတီသု ပရိဝတ္တိသံ။>
        text <အပဿံ အရိယသစ္စာနိ၊ အန္ဓဘူတော ပုထုဇ္ဇနော။>
      text <၂၁၆>
        text <တဿ မေ အပ္ပမတ္တဿ၊ သံသာရာ ဝိနဠီကတာ။>
        text <သဗ္ဗာ ဂတီ သမုစ္ဆိန္နာ၊ နတ္ထိ ဒာနိ ပုနဗ္ဘဝေါတိ။>
      stand <။ ဝဇ္ဇိတော ထေရော။>
    text <၉။ သန္ဓိတတ္ထေရဂါထာ>
      text <၂၁၇>
        text <အဿတ္ထေ ဟရိတောဘာသေ၊ သံဝိရူဠှမှိ ပါဒပေ။>
        text <ဧကံ ဗုဒ္ဓဂတံ သညံ၊ အလဘိတ္ထံ ပတိဿတော။>
      text <၂၁၈>
        text <ဧကတိံသေ ဣတော ကပ္ပေ၊ ယံ သညမလဘိံ တဒာ။>
        text <တဿာ သညာယ ဝါဟသာ၊ ပတ္တော မေ အာသဝက္ခယောတိ။>
        text <ကုမာရကဿပေါ ထေရော၊ ဓမ္မပါလော စ ဗြဟ္မာလိ။>
        text <မောဃရာဇာ ဝိသာခေါ စ၊ စူဠကော စ အနူပမော။>
        text <ဝဇ္ဇိတော သန္ဓိတော ထေရော၊ ကိလေသရဇဝါဟနောတိ။>
        text <ဂါထာဒုကနိပါတမှိ၊ နဝုတိ စေဝ အဋ္ဌ စ။>
        text <ထေရာ ဧကူနပညာသံ၊ ဘာသိတာ နယကောဝိဒာတိ။>
      stand <။ သန္ဓိတော ထေရော။>
      stand <ဝဂ္ဂေါ ပဉ္စမော နိဋ္ဌိတော။>
      text <တဿုဒ္ဒာနံ>
      stand <ဒုကနိပါတော နိဋ္ဌိတော။>
      text <တတြုဒ္ဒာနံ>
