text <၁၁။ ဧကာဒသနိပါတော>
  text <၁။ သံကိစ္စတ္ထေရဂါထာ>
    text <၅၉၇>
      text <ကိံ တဝတ္ထော ဝနေ တာတ၊ ဥဇ္ဇုဟာနောဝ ပါဝုသေ။>
      text <ဝေရမ္ဘာ ရမဏီယာ တေ၊ ပဝိဝေကော ဟိ ဈာယိနံ။>
    text <၅၉၈>
      text <ယထာ အဗ္ဘာနိ ဝေရမ္ဘော၊ ဝါတော နုဒတိ ပါဝုသေ။>
      text <သညာ မေ အဘိကိရန္တိ၊ ဝိဝေကပဋိသညုတာ။>
    text <၅၉၉>
      text <အပဏ္ဍရော အဏ္ဍသမ္ဘဝေါ၊ သီဝထိကာယ နိကေတစာရိကော။>
      text <ဥပ္ပါဒယတေဝ မေ သတိံ၊ သန္ဒေဟသ္မိံ ဝိရာဂနိဿိတံ။>
    text <၆၀၀>
      text <ယဉ္စ အညေ န ရက္ခန္တိ၊ ယော စ အညေ န ရက္ခတိ။>
      text <သ ဝေ ဘိက္ခု သုခံ သေတိ၊ ကာမေသု အနပေက္ခဝါ။>
    text <၆၀၁>
      text <အစ္ဆောဒိကာ ပုထုသိလာ၊ ဂေါနင်္ဂုလမိဂါယုတာ။>
      text <အမ္ဗုသေဝါလသဉ္ဆန္နာ၊ တေ သေလာ ရမယန္တိ မံ။>
    text <၆၀၂>
      text <ဝသိတံ မေ အရညေသု၊ ကန္ဒရာသု ဂုဟာသု စ။>
      text <သေနာသနေသု ပန္တေသု၊ ဝါဠမိဂနိသေဝိတေ။>
    text <၆၀၃>
      text <ဣမေ ဟညန္တု ဝဇ္ဈန္တု၊ ဒုက္ခံ ပပ္ပေါန္တု ပါဏိနော။>
      text <သင်္ကပ္ပံ နာဘိဇာနာမိ၊ အနရိယံ ဒောသသံဟိတံ။>
    text <၆၀၄>
      text <ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။>
      text <ဩဟိတော ဂရုကော ဘာရော၊ ဘဝနေတ္တိ သမူဟတာ။>
    text <၆၀၅>
      text <ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။>
      text <သော မေ အတ္ထော အနုပ္ပတ္တော၊ သဗ္ဗသံယောဇနက္ခယော။>
    text <၆၀၆>
      text <နာဘိနန္ဒာမိ မရဏံ၊ နာဘိနန္ဒာမိ ဇီဝိတံ။>
      text <ကာလဉ္စ ပဋိကင်္ခါမိ၊ နိဗ္ဗိသံ ဘတကော ယထာ။>
    text <၆၀၇>
      text <နာဘိနန္ဒာမိ မရဏံ၊ နာဘိနန္ဒာမိ ဇီဝိတံ။>
      text <ကာလဉ္စ ပဋိကင်္ခါမိ၊ သမ္ပဇာနော ပတိဿတောတိ။>
      text <သံကိစ္စထေရော ဧကောဝ၊ ကတကိစ္စော အနာသဝေါ။>
      text <ဧကာဒသနိပါတမှိ၊ ဂါထာ ဧကာဒသေဝ စာတိ။>
    stand <။ သံကိစ္စော ထေရော။>
    stand <ဧကာဒသနိပါတော နိဋ္ဌိတော။>
    text <တတြုဒ္ဒာနံ>
