text <၁။ ဧကကနိပါတော>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
  text <နိဒာနဂါထာ>
    block
      text <သီဟာနံဝ နဒန္တာနံ၊ ဒာဌီနံ ဂိရိဂဗ္ဘရေ။>
      text <သုဏာထ ဘာဝိတတ္တာနံ၊ ဂါထာ အတ္ထူပနာယိကာ။>
      text <ယထာနာမာ ယထာဂေါတ္တာ၊ ယထာဓမ္မဝိဟာရိနော။>
      text <ယထာဓိမုတ္တာ သပ္ပညာ၊ ဝိဟရိံသု အတန္ဒိတာ။>
      text <တတ္ထ တတ္ထ ဝိပဿိတွာ၊ ဖုသိတွာ အစ္စုတံ ပဒံ။>
      text <ကတန္တံ ပစ္စဝေက္ခန္တာ၊ ဣမမတ္ထမဘာသိသုံ။>
  text <၁။ ပဌမဝဂ္ဂေါ>
    text <၁။ သုဘူတိတ္ထေရဂါထာ>
      text <၁>
        text <ဆန္နာ မေ ကုဋိကာ သုခါ နိဝါတာ၊ ဝဿ ဒေဝ ယထာသုခံ။>
        text <စိတ္တံ မေ သုသမာဟိတံ ဝိမုတ္တံ၊ အာတာပီ ဝိဟရာမိ ဝဿ ဒေဝါတိ။>
      text <ဣတ္ထံ သုဒံ အာယသ္မာ သုဘူတိတ္ထေရော ဂါထံ အဘာသိတ္ထာတိ။>
    text <၂။ မဟာကောဋ္ဌိကတ္ထေရဂါထာ>
      text <၂>
        text <ဥပသန္တော ဥပရတော၊ မန္တဘာဏီ အနုဒ္ဓတော။>
        text <ဓုနာတိ ပါပကေ ဓမ္မေ၊ ဒုမပတ္တံဝ မာလုတောတိ။>
      text <ဣတ္ထံ သုဒံ အာယသ္မာ မဟာကောဋ္ဌိကော ထေရော ဂါထံ အဘာသိတ္ထာတိ။>
    text <၃။ ကင်္ခါရေဝတတ္ထေရဂါထာ>
      text <၃>
        text <ပညံ ဣမံ ပဿ တထာဂတာနံ၊ အဂ္ဂိ ယထာ ပဇ္ဇလိတော နိသီထေ။>
        text <အာလောကဒာ စက္ခုဒဒာ ဘဝန္တိ၊ ယေ အာဂတာနံ ဝိနယန္တိ ကင်္ခန္တိ။>
      text <ဣတ္ထံ သုဒံ အာယသ္မာ ကင်္ခါရေဝတော ထေရော ဂါထံ အဘာသိတ္ထာတိ။>
    text <၄။ ပုဏ္ဏတ္ထေရဂါထာ>
      text <၄>
        text <သမ္ဘိရေဝ သမာသေထ၊ ပဏ္ဍိတေဟတ္ထဒဿိဘိ။>
        text <အတ္ထံ မဟန္တံ ဂမ္ဘီရံ၊ ဒုဒ္ဒသံ နိပုဏံ အဏုံ။>
        text <ဓီရာ သမဓိဂစ္ဆန္တိ၊ အပ္ပမတ္တာ ဝိစက္ခဏာတိ။>
      text <ဣတ္ထံ သုဒံ အာယသ္မာ ပုဏ္ဏော မန္တာဏိပုတ္တော ထေရော ဂါထံ အဘာသိတ္ထာတိ။>
    text <၅။ ဒဗ္ဗတ္ထေရဂါထာ>
      text <၅>
        text <ယော ဒုဒ္ဒမိယော ဒမေန ဒန္တော၊ ဒဗ္ဗော သန္တုသိတော ဝိတိဏ္ဏကင်္ခေါ။>
        text <ဝိဇိတာဝီ အပေတဘေရဝေါ ဟိ၊ ဒဗ္ဗော သော ပရိနိဗ္ဗုတော ဌိတတ္တောတိ။>
      text <ဣတ္ထံ သုဒံ အာယသ္မာ ဒဗ္ဗော ထေရော ဂါထံ အဘာသိတ္ထာတိ။>
    text <၆။ သီတဝနိယတ္ထေရဂါထာ>
      text <၆>
        text <ယော သီတဝနံ ဥပဂါ ဘိက္ခု၊ ဧကော သန္တုသိတော သမာဟိတတ္တော။>
        text <ဝိဇိတာဝီ အပေတလောမဟံသော၊ ရက္ခံ ကာယဂတာသတိံ ဓိတိမာတိ။>
      text <ဣတ္ထံ သုဒံ အာယသ္မာ သီတဝနိယော ထေရော ဂါထံ အဘာသိတ္ထာတိ။>
    text <၇။ ဘလ္လိယတ္ထေရဂါထာ>
      text <၇>
        text <ယောပါနုဒီ မစ္စုရာဇဿ သေနံ၊ နဠသေတုံဝ သုဒုဗ္ဗလံ မဟောဃော။>
        text <ဝိဇိတာဝီ အပေတဘေရဝေါ ဟိ၊ ဒန္တော သော ပရိနိဗ္ဗုတော ဌိတတ္တောတိ။>
      text <ဣတ္ထံ သုဒံ အာယသ္မာ ဘလ္လိယော ထေရော ဂါထံ အဘာသိတ္ထာတိ။>
    text <၈။ ဝီရတ္ထေရဂါထာ>
      text <၈>
        text <ယော ဒုဒ္ဒမိယော ဒမေန ဒန္တော၊ ဝီရော သန္တုသိတော ဝိတိဏ္ဏကင်္ခေါ။>
        text <ဝိဇိတာဝီ အပေတလောမဟံသော၊ ဝီရော သော ပရိနိဗ္ဗုတော ဌိတတ္တောတိ။>
      text <ဣတ္ထံ သုဒံ အာယသ္မာ ဝီရော ထေရော ဂါထံ အဘာသိတ္ထာတိ။>
    text <၉။ ပိလိန္ဒဝစ္ဆတ္ထေရဂါထာ>
      text <၉>
        text <သွာဂတံ န ဒုရာဂတံ၊ နယိဒံ ဒုမန္တိတံ မမ။>
        text <သံဝိဘတ္တေသု ဓမ္မေသု၊ ယံ သေဋ္ဌံ တဒုပါဂမိန္တိ။>
      text <ဣတ္ထံ သုဒံ အာယသ္မာ ပိလိန္ဒဝစ္ဆော ထေရော ဂါထံ အဘာသိတ္ထာတိ။>
    text <၁၀။ ပုဏ္ဏမာသတ္ထေရဂါထာ>
      text <၁၀>
        text <ဝိဟရိ အပေက္ခံ ဣဓ ဝါ ဟုရံ ဝါ၊ ယော ဝေဒဂူ သမိတော ယတတ္တော။>
        text <သဗ္ဗေသု ဓမ္မေသု အနူပလိတ္တော၊ လောကဿ ဇညာ ဥဒယဗ္ဗယဉ္စာတိ။>
        text <သုဘူတိ ကောဋ္ဌိကော ထေရော၊ ကင်္ခါရေဝတသမ္မတော။>
        text <မန္တာဏိပုတ္တော ဒဗ္ဗော စ၊ သီတဝနိယော စ ဘလ္လိယော။>
        text <ဝီရော ပိလိန္ဒဝစ္ဆော စ၊ ပုဏ္ဏမာသော တမောနုဒောတိ။>
      text <ဣတ္ထံ သုဒံ အာယသ္မာ ပုဏ္ဏမာသော ထေရော ဂါထံ အဘာသိတ္ထာတိ။>
      stand <ဝဂ္ဂေါ ပဌမော နိဋ္ဌိတော။>
      text <တဿုဒ္ဒာနံ>
  text <၂။ ဒုတိယဝဂ္ဂေါ>
    text <၁။ စူဠဝစ္ဆတ္ထေရဂါထာ>
      text <၁၁>
        text <ပါမောဇ္ဇဗဟုလော ဘိက္ခု၊ ဓမ္မေ ဗုဒ္ဓပ္ပဝေဒိတေ။>
        text <အဓိဂစ္ဆေ ပဒံ သန္တံ၊ သင်္ခါရူပသမံ သုခန္တိ။>
      stand <။ စူဠဝစ္ဆော ထေရော။>
    text <၂။ မဟာဝစ္ဆတ္ထေရဂါထာ>
      text <၁၂>
        text <ပညာဗလီ သီလဝတူပပန္နော၊ သမာဟိတော ဈာနရတော သတီမာ။>
        text <ယဒတ္ထိယံ ဘောဇနံ ဘုဉ္ဇမာနော၊ ကင်္ခေထ ကာလံ ဣဓ ဝီတရာဂေါတိ။>
      stand <။ မဟာဝစ္ဆော ထေရော။>
    text <၃။ ဝနဝစ္ဆတ္ထေရဂါထာ>
      text <၁၃>
        text <နီလဗ္ဘဝဏ္ဏာ ရုစိရာ၊ သီတဝါရီ သုစိန္ဓရာ။>
        text <ဣန္ဒဂေါပကသဉ္ဆန္နာ၊ တေ သေလာ ရမယန္တိ မန္တိ။>
      stand <။ ဝနဝစ္ဆော ထေရော။>
    text <၄။ သိဝကသာမဏေရဂါထာ>
      text <၁၄>
        text <ဥပဇ္ဈာယော မံ အဝစ၊ ဣတော ဂစ္ဆာမ သီဝက။>
        text <ဂါမေ မေ ဝသတိ ကာယော၊ အရညံ မေ ဂတော မနော။>
        text <သေမာနကောပိ ဂစ္ဆာမိ၊ နတ္ထိ သင်္ဂေါ ဝိဇာနတန္တိ။>
      stand <။ သိဝကော သာမဏေရော။>
    text <၅။ ကုဏ္ဍဓာနတ္ထေရဂါထာ>
      text <၁၅>
        text <ပဉ္စ ဆိန္ဒေ ပဉ္စ ဇဟေ၊ ပဉ္စ စုတ္တရိ ဘာဝယေ။>
        text <ပဉ္စသင်္ဂါတိဂေါ ဘိက္ခု၊ ဩဃတိဏ္ဏောတိ ဝုစ္စတီတိ။>
      stand <။ ကုဏ္ဍဓာနော ထေရော။>
    text <၆။ ဗေလဋ္ဌသီသတ္ထေရဂါထာ>
      text <၁၆>
        text <ယထာပိ ဘဒ္ဒော အာဇညော၊ နင်္ဂလာဝတ္တနီ သိခီ။>
        text <ဂစ္ဆတိ အပ္ပကသိရေန၊ ဧဝံ ရတ္တိန္ဒိဝါ မမ။>
        text <ဂစ္ဆန္တိ အပ္ပကသိရေန၊ သုခေ လဒ္ဓေ နိရာမိသေတိ။>
      stand <။ ဗေလဋ္ဌသီသော ထေရော။>
    text <၇။ ဒာသကတ္ထေရဂါထာ>
      text <၁၇>
        text <မိဒ္ဓီ ယဒာ ဟောတိ မဟဂ္ဃသော စ၊ နိဒ္ဒာယိတာ သမ္ပရိဝတ္တသာယီ။>
        text <မဟာဝရာဟောဝ နိဝါပပုဋ္ဌော၊ ပုနပ္ပုနံ ဂဗ္ဘမုပေတိ မန္ဒောတိ။>
      stand <။ ဒာသကော ထေရော။>
    text <၈။ သိင်္ဂါလပိတုတ္ထေရဂါထာ>
      text <၁၈>
        text <အဟု ဗုဒ္ဓဿ ဒာယာဒော၊ ဘိက္ခု ဘေသကဠာဝနေ။>
        text <ကေဝလံ အဋ္ဌိသညာယ၊ အဖရီ ပထဝိံ ဣမံ။>
        text <မညေဟံ ကာမရာဂံ သော၊ ခိပ္ပမေဝ ပဟိဿတီတိ။>
      stand <။ သိင်္ဂါလပိတာ ထေရော။>
    text <၉။ ကုလတ္ထေရဂါထာ>
      text <၁၉>
        text <ဥဒကံ ဟိ နယန္တိ နေတ္တိကာ၊ ဥသုကာရာ နမယန္တိ တေဇနံ။>
        text <ဒာရုံ နမယန္တိ တစ္ဆကာ၊ အတ္တာနံ ဒမယန္တိ သုဗ္ဗတာတိ။>
      stand <။ ကုလော ထေရော။>
    text <၁၀။ အဇိတတ္ထေရဂါထာ>
      text <၂၀>
        text <မရဏေ မေ ဘယံ နတ္ထိ၊ နိကန္တိ နတ္ထိ ဇီဝိတေ။>
        text <သန္ဒေဟံ နိက္ခိပိဿာမိ၊ သမ္ပဇာနော ပဋိဿတောတိ။။>
        text <စူဠဝစ္ဆော မဟာဝစ္ဆော၊ ဝနဝစ္ဆော စ သီဝကော။>
        text <ကုဏ္ဍဓာနော စ ဗေလဋ္ဌိ၊ ဒာသကော စ တတောပရိ။>
        text <သိင်္ဂါလပိတိကော ထေရော၊ ကုလော စ အဇိတော ဒသာတိ။>
      stand <။ အဇိတော ထေရော။>
      stand <ဝဂ္ဂေါ ဒုတိယော နိဋ္ဌိတော။>
      text <တဿုဒ္ဒာနံ>
  text <၃။ တတိယဝဂ္ဂေါ>
    text <၁။ နိဂြောဓတ္ထေရဂါထာ>
      text <၂၁>
        text <နာဟံ ဘယဿ ဘာယာမိ၊ သတ္ထာ နော အမတဿ ကောဝိဒော။>
        text <ယတ္ထ ဘယံ နာဝတိဋ္ဌတိ၊ တေန မဂ္ဂေန ဝဇန္တိ ဘိက္ခဝေါတိ။>
      stand <။ နိဂြောဓော ထေရော။>
    text <၂။ စိတ္တကတ္ထေရဂါထာ>
      text <၂၂>
        text <နီလာ သုဂီဝါ သိခိနော၊ မောရာ ကာရမ္ဘိယံ အဘိနဒန္တိ။>
        text <တေ သီတဝါတကီဠိတာ၊ သုတ္တံ ဈာယံ နိဗောဓေန္တီတိ။>
      stand <။ စိတ္တကော ထေရော။>
    text <၃။ ဂေါသာလတ္ထေရဂါထာ>
      text <၂၃>
        text <အဟံ ခေါ ဝေဠုဂုမ္ဗသ္မိံ၊ ဘုတွာန မဓုပါယသံ။>
        text <ပဒက္ခိဏံ သမ္မသန္တော၊ ခန္ဓာနံ ဥဒယဗ္ဗယံ။>
        text <သာနုံ ပဋိဂမိဿာမိ၊ ဝိဝေကမနုဗြူဟယန္တိ။>
      stand <။ ဂေါသာလော ထေရော။>
    text <၄။ သုဂန္ဓတ္ထေရဂါထာ>
      text <၂၄>
        text <အနုဝဿိကော ပဗ္ဗဇိတော၊ ပဿ ဓမ္မသုဓမ္မတံ။>
        text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
      stand <။ သုဂန္ဓော ထေရော။>
    text <၅။ နန္ဒိယတ္ထေရဂါထာ>
      text <၂၅>
        text <ဩဘာသဇာတံ ဖလဂံ၊ စိတ္တံ ယဿ အဘိဏှသော။>
        text <တာဒိသံ ဘိက္ခုမာသဇ္ဇ၊ ကဏှ ဒုက္ခံ နိဂစ္ဆသီတိ။>
      stand <။ နန္ဒိယော ထေရော။>
    text <၆။ အဘယတ္ထေရဂါထာ>
      text <၂၆>
        text <သုတွာ သုဘာသိတံ ဝါစံ၊ ဗုဒ္ဓဿာဒိစ္စဗန္ဓုနော။>
        text <ပစ္စဗျဓိံ ဟိ နိပုဏံ၊ ဝါလဂ္ဂံ ဥသုနာ ယထာတိ။>
      stand <။ အဘယော ထေရော။>
    text <၇။ လောမသကင်္ဂိယတ္ထေရဂါထာ>
      text <၂၇>
        text <ဒဗ္ဗံ ကုသံ ပေါဋကိလံ၊ ဥသီရံ မုဉ္ဇပဗ္ဗဇံ။>
        text <ဥရသာ ပနုဒိဿာမိ၊ ဝိဝေကမနုဗြူဟယန္တိ။>
      stand <။ လောမသကင်္ဂိယော ထေရော။>
    text <၈။ ဇမ္ဗုဂါမိကပုတ္တတ္ထေရဂါထာ>
      text <၂၈>
        text <ကစ္စိ နော ဝတ္ထပသုတော၊ ကစ္စိ နော ဘူသနာရတော။>
        text <ကစ္စိ သီလမယံ ဂန္ဓံ၊ ကိံ တွံ ဝါယသိ နေတရာ ပဇာတိ။>
      stand <။ ဇမ္ဗုဂါမိကပုတ္တော ထေရော။>
    text <၉။ ဟာရိတတ္ထေရဂါထာ>
      text <၂၉>
        text <သမုန္နမယမတ္တာနံ၊ ဥသုကာရောဝ တေဇနံ။>
        text <စိတ္တံ ဥဇုံ ကရိတွာန၊ အဝိဇ္ဇံ ဘိန္ဒ ဟာရိတာတိ။>
      stand <။ ဟာရိတော ထေရော။>
    text <၁၀။ ဥတ္တိယတ္ထေရဂါထာ>
      text <၃၀>
        text <အာဗာဓေ မေ သမုပ္ပန္နေ၊ သတိ မေ ဥဒပဇ္ဇထ။>
        text <အာဗာဓော မေ သမုပ္ပန္နော၊ ကာလော မေ နပ္ပမဇ္ဇိတုန္တိ။>
        text <နိဂြောဓော စိတ္တကော ထေရော၊ ဂေါသာလထေရော သုဂန္ဓော။>
        text <နန္ဒိယော အဘယော ထေရော၊ ထေရော လောမသကင်္ဂိယော။>
        text <ဇမ္ဗုဂါမိကပုတ္တော စ၊ ဟာရိတော ဥတ္တိယော ဣသီတိ။>
      stand <။ ဥတ္တိယော ထေရော။>
      stand <ဝဂ္ဂေါ တတိယော နိဋ္ဌိတော။>
      text <တဿုဒ္ဒာနံ>
  text <၄။ စတုတ္ထဝဂ္ဂေါ>
    text <၁။ ဂဟွရတီရိယတ္ထေရဂါထာ>
      text <၃၁>
        text <ဖုဋ္ဌော ဍံသေဟိ မကသေဟိ၊ အရညသ္မိံ ဗြဟာဝနေ။>
        text <နာဂေါ သံဂါမသီသေဝ၊ သတော တတြာဓိဝါသယေတိ။>
      stand <။ ဂဟွရတီရိယော ထေရော။>
    text <၂။ သုပ္ပိယတ္ထေရဂါထာ>
      text <၃၂>
        text <အဇရံ ဇီရမာနေန၊ တပ္ပမာနေန နိဗ္ဗုတိံ။>
        text <နိမိယံ ပရမံ သန္တိံ၊ ယောဂက္ခေမံ အနုတ္တရန္တိ။>
      stand <။ သုပ္ပိယော ထေရော။>
    text <၃။ သောပါကတ္ထေရဂါထာ>
      text <၃၃>
        text <ယထာပိ ဧကပုတ္တသ္မိံ၊ ပိယသ္မိံ ကုသလီ သိယာ။>
        text <ဧဝံ သဗ္ဗေသု ပါဏေသု၊ သဗ္ဗတ္ထ ကုသလော သိယာတိ။>
      stand <။ သောပါကော ထေရော။>
    text <၄။ ပေါသိယတ္ထေရဂါထာ>
      text <၃၄>
        text <အနာသန္နဝရာ ဧတာ၊ နိစ္စမေဝ ဝိဇာနတာ။>
        text <ဂါမာ အရညမာဂမ္မ၊ တတော ဂေဟံ ဥပါဝိသိ။>
        text <တတော ဥဋ္ဌာယ ပက္ကာမိ၊ အနာမန္တေတွာ ပေါသိယောတိ။>
      stand <။ ပေါသိယော ထေရော။>
    text <၅။ သာမညကာနိတ္ထေရဂါထာ>
      text <၃၅>
        text <သုခံ သုခတ္ထော လဘတေ တဒာစရံ၊ ကိတ္တိဉ္စ ပပ္ပေါတိ ယသဿ ဝဍ္ဎတိ။>
        text <ယော အရိယမဋ္ဌင်္ဂိကမဉ္ဇသံ ဥဇုံ၊ ဘာဝေတိ မဂ္ဂံ အမတဿ ပတ္တိယာတိ။>
      stand <။ သာမညကာနိတ္ထေရော။>
    text <၆။ ကုမာပုတ္တတ္ထေရဂါထာ>
      text <၃၆>
        text <သာဓု သုတံ သာဓု စရိတကံ၊ သာဓု သဒာ အနိကေတဝိဟာရော။>
        text <အတ္ထပုစ္ဆနံ ပဒက္ခိဏကမ္မံ၊ ဧတံ သာမညမကိဉ္စနဿာတိ။>
      stand <။ ကုမာပုတ္တော ထေရော။>
    text <၇။ ကုမာပုတ္တသဟာယကတ္ထေရဂါထာ>
      text <၃၇>
        text <နာနာဇနပဒံ ယန္တိ၊ ဝိစရန္တာ အသညတာ။>
        text <သမာဓိဉ္စ ဝိရာဓေန္တိ၊ ကိံသု ရဋ္ဌစရိယာ ကရိဿတိ။>
        text <တသ္မာ ဝိနေယျ သာရမ္ဘံ၊ ဈာယေယျ အပုရက္ခတောတိ။>
      stand <။ ကုမာပုတ္တတ္ထေရဿ သဟာယကော ထေရော။>
    text <၈။ ဂဝမ္ပတိတ္ထေရဂါထာ>
      text <၃၈>
        text <ယော ဣဒ္ဓိယာ သရဘုံ အဋ္ဌပေသိ၊ သော ဂဝမ္ပတိ အသိတော အနေဇော။>
        text <တံ သဗ္ဗသင်္ဂါတိဂတံ မဟာမုနိံ၊ ဒေဝါ နမဿန္တိ ဘဝဿ ပါရဂုန္တိ။>
      stand <။ ဂဝမ္ပတိတ္ထေရော။>
    text <၉။ တိဿတ္ထေရဂါထာ>
      text <၃၉>
        text <သတ္တိယာ ဝိယ ဩမဋ္ဌော၊ ဍယှမာနောဝ မတ္ထကေ။>
        text <ကာမရာဂပ္ပဟာနာယ၊ သတော ဘိက္ခု ပရိဗ္ဗဇေတိ။>
      stand <။ တိဿော ထေရော။>
    text <၁၀။ ဝဍ္ဎမာနတ္ထေရဂါထာ>
      text <၄၀>
        text <သတ္တိယာ ဝိယ ဩမဋ္ဌော၊ ဍယှမာနောဝ မတ္ထကေ။>
        text <ဘဝရာဂပ္ပဟာနာယ၊ သတော ဘိက္ခု ပရိဗ္ဗဇေတိ။>
        text <ဂဟွရတီရိယော သုပ္ပိယော၊ သောပါကော စေဝ ပေါသိယော။>
        text <သာမညကာနိ ကုမာပုတ္တော၊ ကုမာပုတ္တသဟာယကော။>
        text <ဂဝမ္ပတိ တိဿတ္ထေရော၊ ဝဍ္ဎမာနော မဟာယသောတိ။>
      stand <။ ဝဍ္ဎမာနော ထေရော။>
      stand <ဝဂ္ဂေါ စတုတ္ထော နိဋ္ဌိတော။>
      text <တဿုဒ္ဒာနံ>
  text <၅။ ပဉ္စမဝဂ္ဂေါ>
    text <၁။ သိရိဝဍ္ဎတ္ထေရဂါထာ>
      text <၄၁>
        text <ဝိဝရမနုပတန္တိ ဝိဇ္ဇုတာ၊ ဝေဘာရဿ စ ပဏ္ဍဝဿ စ။>
        text <နဂဝိဝရဂတော စ ဈာယတိ၊ ပုတ္တော အပ္ပဋိမဿ တာဒိနောတိ။>
      stand <။ သိရိဝဍ္ဎော ထေရော။>
    text <၂။ ခဒိရဝနိယတ္ထေရဂါထာ>
      text <၄၂>
        text <စာလေ ဥပစာလေ သီသူပစာလေ ပတိဿတာ နု ခေါ ဝိဟရထ။>
        text <အာဂတော ဝေါ ဝါလံ ဝိယ ဝေဓီတိ။>
      stand <။ ခဒိရဝနိယော ထေရော။>
    text <၃။ သုမင်္ဂလတ္ထေရဂါထာ>
      text <၄၃>
        text <သုမုတ္တိကော သုမုတ္တိကော သာဟု၊ သုမုတ္တိကောမှိ တီဟိ ခုဇ္ဇကေဟိ။>
        text <အသိတာသု မယာ နင်္ဂလာသု၊ မယာ ခုဒ္ဒကုဒ္ဒာလာသု မယာ။>
        text <ယဒိပိ ဣဓမေဝ ဣဓမေဝ၊ အထ ဝါပိ အလမေဝ အလမေဝ။>
        text <ဈာယ သုမင်္ဂလ ဈာယ သုမင်္ဂလ၊ အပ္ပမတ္တော ဝိဟရ သုမင်္ဂလာတိ။>
      stand <။ သုမင်္ဂလော ထေရော။>
    text <၄။ သာနုတ္ထေရဂါထာ>
      text <၄၄>
        text <မတံ ဝါ အမ္မ ရောဒန္တိ၊ ယော ဝါ ဇီဝံ န ဒိဿတိ။>
        text <ဇီဝန္တံ မံ အမ္မ ပဿန္တီ၊ ကသ္မာ မံ အမ္မ ရောဒသီတိ။>
      stand <။ သာနုတ္ထေရော။>
    text <၅။ ရမဏီယဝိဟာရိတ္ထေရဂါထာ>
      text <၄၅>
        text <ယထာပိ ဘဒ္ဒော အာဇညော၊ ခလိတွာ ပတိတိဋ္ဌတိ။>
        text <ဧဝံ ဒဿနသမ္ပန္နံ၊ သမ္မာသမ္ဗုဒ္ဓသာဝကန္တိ။>
      stand <။ ရမဏီယဝိဟာရိတ္ထေရော။>
    text <၆။ သမိဒ္ဓိတ္ထေရဂါထာ>
      text <၄၆>
        text <သဒ္ဓါယာဟံ ပဗ္ဗဇိတော၊ အဂါရသ္မာနဂါရိယံ။>
        text <သတိ ပညာ စ မေ ဝုဍ္ဎာ၊ စိတ္တဉ္စ သုသမာဟိတံ။>
        text <ကာမံ ကရဿု ရူပါနိ၊ နေဝ မံ ဗျာဓယိဿသီတိ။>
      stand <။ သမိဒ္ဓိတ္ထေရော။>
    text <၇။ ဥဇ္ဇယတ္ထေရဂါထာ>
      text <၄၇>
        text <နမော တေ ဗုဒ္ဓ ဝီရတ္ထု၊ ဝိပ္ပမုတ္တောသိ သဗ္ဗဓိ။>
        text <တုယှာပဒာနေ ဝိဟရံ၊ ဝိဟရာမိ အနာသဝေါတိ။>
      stand <။ ဥဇ္ဇယော ထေရော။>
    text <၈။ သဉ္ဇယတ္ထေရဂါထာ>
      text <၄၈>
        text <ယတော အဟံ ပဗ္ဗဇိတော၊ အဂါရသ္မာနဂါရိယံ။>
        text <နာဘိဇာနာမိ သင်္ကပ္ပံ၊ အနရိယံ ဒောသသံဟိတန္တိ။>
      stand <။ သဉ္ဇယော ထေရော။>
    text <၉။ ရာမဏေယျကတ္ထေရဂါထာ>
      text <၄၉>
        text <စိဟစိဟာဘိနဒိတေ၊ သိပ္ပိကာဘိရုတေဟိ စ။>
        text <န မေ တံ ဖန္ဒတိ စိတ္တံ၊ ဧကတ္တနိရတံ ဟိ မေတိ။>
      stand <။ ရာမဏေယျကော ထေရော။>
    text <၁၀။ ဝိမလတ္ထေရဂါထာ>
      text <၅၀>
        text <ဓရဏီ စ သိဉ္စတိ ဝါတိ၊ မာလုတော ဝိဇ္ဇုတာ စရတိ နဘေ။>
        text <ဥပသမန္တိ ဝိတက္ကာ၊ စိတ္တံ သုသမာဟိတံ မမာတိ။>
        text <သိရီဝဍ္ဎော ရေဝတော ထေရော၊ သုမင်္ဂလော သာနုသဝှယော။>
        text <ရမဏီယဝိဟာရီ စ၊ သမိဒ္ဓိဥဇ္ဇယသဉ္ဇယာ။>
        text <ရာမဏေယျော စ သော ထေရော၊ ဝိမလော စ ရဏဉ္ဇဟောတိ။>
      stand <။ ဝိမလော ထေရော။>
      stand <ဝဂ္ဂေါ ပဉ္စမော နိဋ္ဌိတော။>
      text <တဿုဒ္ဒာနံ>
  text <၆။ ဆဋ္ဌဝဂ္ဂေါ>
    text <၁။ ဂေါဓိကတ္ထေရဂါထာ>
      text <၅၁>
        text <ဝဿတိ ဒေဝေါ ယထာ သုဂီတံ၊ ဆန္နာ မေ ကုဋိကာ သုခါ နိဝါတာ။>
        text <စိတ္တံ သုသမာဟိတဉ္စ မယှံ၊ အထ စေ ပတ္ထယသိ ပဝဿ ဒေဝါတိ။>
      stand <။ ဂေါဓိကော ထေရော။>
    text <၂။ သုဗာဟုတ္ထေရဂါထာ>
      text <၅၂>
        text <ဝဿတိ ဒေဝေါ ယထာ သုဂီတံ၊ ဆန္နာ မေ ကုဋိကာ သုခါ နိဝါတာ။>
        text <စိတ္တံ သုသမာဟိတဉ္စ ကာယေ၊ အထ စေ ပတ္ထယသိ ပဝဿ ဒေဝါတိ။>
      stand <။ သုဗာဟုတ္ထေရော။>
    text <၃။ ဝလ္လိယတ္ထေရဂါထာ>
      text <၅၃>
        text <ဝဿတိ ဒေဝေါ ယထာ သုဂီတံ၊ ဆန္နာ မေ ကုဋိကာ သုခါ နိဝါတာ။>
        text <တဿံ ဝိဟရာမိ အပ္ပမတ္တော၊ အထ စေ ပတ္ထယသိ ပဝဿ ဒေဝါတိ။>
      stand <။ ဝလ္လိယော ထေရော။>
    text <၄။ ဥတ္တိယတ္ထေရဂါထာ>
      text <၅၄>
        text <ဝဿတိ ဒေဝေါ ယထာ သုဂီတံ၊ ဆန္နာ မေ ကုဋိကာ သုခါ နိဝါတာ။>
        text <တဿံ ဝိဟရာမိ အဒုတိယော၊ အထ စေ ပတ္ထယသိ ပဝဿ ဒေဝါတိ။>
      stand <။ ဥတ္တိယော ထေရော။>
    text <၅။ အဉ္ဇနဝနိယတ္ထေရဂါထာ>
      text <၅၅>
        text <အာသန္ဒိံ ကုဋိကံ ကတွာ၊ ဩဂယှ အဉ္ဇနံ ဝနံ။>
        text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
      stand <။ အဉ္ဇနဝနိယော ထေရော။>
    text <၆။ ကုဋိဝိဟာရိတ္ထေရဂါထာ>
      text <၅၆>
        text <ကော ကုဋိကာယံ ဘိက္ခု ကုဋိကာယံ၊ ဝီတရာဂေါ သုသမာဟိတစိတ္တော။>
        text <ဧဝံ ဇာနာဟိ အာဝုသော၊ အမောဃာ တေ ကုဋိကာ ကတာတိ။>
      stand <။ ကုဋိဝိဟာရိတ္ထေရော။>
    text <၇။ ဒုတိယကုဋိဝိဟာရိတ္ထေရဂါထာ>
      text <၅၇>
        text <အယမာဟု ပုရာဏိယာ ကုဋိ၊ အညံ ပတ္ထယသေ နဝံ ကုဋိံ။>
        text <အာသံ ကုဋိယာ ဝိရာဇယ၊ ဒုက္ခါ ဘိက္ခု ပုန နဝါ ကုဋီတိ။>
      stand <။ ဒုတိယကုဋိဝိဟာရိတ္ထေရော။>
    text <၈။ ရမဏီယကုဋိကတ္ထေရဂါထာ>
      text <၅၈>
        text <ရမဏီယာ မေ ကုဋိကာ၊ သဒ္ဓါဒေယျာ မနောရမာ။>
        text <န မေ အတ္ထော ကုမာရီဟိ၊ ယေသံ အတ္ထော တဟိံ ဂစ္ဆထ နာရိယောတိ။>
      stand <။ ရမဏီယကုဋိကော ထေရော။>
    text <၉။ ကောသလဝိဟာရိတ္ထေရဂါထာ>
      text <၅၉>
        text <သဒ္ဓါယာဟံ ပဗ္ဗဇိတော၊ အရညေ မေ ကုဋိကာ ကတာ။>
        text <အပ္ပမတ္တော စ အာတာပီ၊ သမ္ပဇာနော ပတိဿတောတိ။>
      stand <။ ကောသလဝိဟာရိတ္ထေရော။>
    text <၁၀။ သီဝလိတ္ထေရဂါထာ>
      text <၆၀>
        text <တေ မေ ဣဇ္ဈိံသု သင်္ကပ္ပါ၊ ယဒတ္ထော ပါဝိသိံ ကုဋိံ။>
        text <ဝိဇ္ဇာဝိမုတ္တိံ ပစ္စေသံ၊ မာနာနုသယမုဇ္ဇဟန္တိ။>
        text <ဂေါဓိကော စ သုဗာဟု စ၊ ဝလ္လိယော ဥတ္တိယော ဣသိ။>
        text <အဉ္ဇနဝနိယော ထေရော၊ ဒုဝေ ကုဋိဝိဟာရိနော။>
        text <ရမဏီယကုဋိကော စ၊ ကောသလဝှယသီဝလီတိ။>
      stand <။ သီဝလိတ္ထေရော။>
      stand <ဝဂ္ဂေါ ဆဋ္ဌော နိဋ္ဌိတော။>
      text <တဿုဒ္ဒာနံ>
  text <၇။ သတ္တမဝဂ္ဂေါ>
    text <၁။ ဝပ္ပတ္ထေရဂါထာ>
      text <၆၁>
        text <ပဿတိ ပဿော ပဿန္တံ၊ အပဿန္တဉ္စ ပဿတိ။>
        text <အပဿန္တော အပဿန္တံ၊ ပဿန္တဉ္စ န ပဿတီတိ။>
      stand <။ ဝပ္ပေါ ထေရော။>
    text <၂။ ဝဇ္ဇိပုတ္တတ္ထေရဂါထာ>
      text <၆၂>
        text <ဧကကာ မယံ အရညေ ဝိဟရာမ၊ အပဝိဒ္ဓံဝ ဝနသ္မိံ ဒာရုကံ။>
        text <တဿ မေ ဗဟုကာ ပိဟယန္တိ၊ နေရယိကာ ဝိယ သဂ္ဂဂါမိနန္တိ။>
      stand <။ ဝဇ္ဇိပုတ္တော ထေရော။>
    text <၃။ ပက္ခတ္ထေရဂါထာ>
      text <၆၃>
        text <စုတာ ပတန္တိ ပတိတာ၊ ဂိဒ္ဓါ စ ပုနရာဂတာ။>
        text <ကတံ ကိစ္စံ ရတံ ရမ္မံ၊ သုခေနနွာဂတံ သုခန္တိ။>
      stand <။ ပက္ခေါ ထေရော။>
    text <၄။ ဝိမလကောဏ္ဍညတ္ထေရဂါထာ>
      text <၆၄>
        text <ဒုမဝှယာယ ဥပ္ပန္နော၊ ဇာတော ပဏ္ဍရကေတုနာ။>
        text <ကေတုဟာ ကေတုနာယေဝ၊ မဟာကေတုံ ပဓံသယီတိ။>
      stand <။ ဝိမလကောဏ္ဍညော ထေရော။>
    text <၅။ ဥက္ခေပကတဝစ္ဆတ္ထေရဂါထာ>
      text <၆၅>
        text <ဥက္ခေပကတဝစ္ဆဿ၊ သင်္ကလိတံ ဗဟူဟိ ဝဿေဟိ။>
        text <တံ ဘာသတိ ဂဟဋ္ဌာနံ၊ သုနိသိန္နော ဥဠာရပါမောဇ္ဇောတိ။>
      stand <။ ဥက္ခေပကတဝစ္ဆော ထေရော။>
    text <၆။ မေဃိယတ္ထေရဂါထာ>
      text <၆၆>
        text <အနုသာသိ မဟာဝီရော၊ သဗ္ဗဓမ္မာန ပါရဂူ။>
        text <တဿာဟံ ဓမ္မံ သုတွာန၊ ဝိဟာသိံ သန္တိကေ သတော။>
        text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
      stand <။ မေဃိယော ထေရော။>
    text <၇။ ဧကဓမ္မသဝနီယတ္ထေရဂါထာ>
      text <၆၇>
        text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
        text <ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။>
      stand <။ ဧကဓမ္မသဝနီယော ထေရော။>
    text <၈။ ဧကုဒာနိယတ္ထေရဂါထာ>
      text <၆၈>
        text <အဓိစေတသော အပ္ပမဇ္ဇတော၊ မုနိနော မောနပထေသု သိက္ခတော။>
        text <သောကာ န ဘဝန္တိ တာဒိနော၊ ဥပသန္တဿ သဒာ သတီမတောတိ။>
      stand <။ ဧကုဒာနိယော ထေရော။>
    text <၉။ ဆန္နတ္ထေရဂါထာ>
      text <၆၉>
        text <သုတွာန ဓမ္မံ မဟတော မဟာရသံ၊ သဗ္ဗညုတညာဏဝရေန ဒေသိတံ။>
        text <မဂ္ဂံ ပပဇ္ဇိံ အမတဿ ပတ္တိယာ၊ သော ယောဂက္ခေမဿ ပထဿ ကောဝိဒောတိ။>
      stand <။ ဆန္နော ထေရော။>
    text <၁၀။ ပုဏ္ဏတ္ထေရဂါထာ>
      text <၇၀>
        text <သီလမေဝ ဣဓ အဂ္ဂံ၊ ပညဝါ ပန ဥတ္တမော။>
        text <မနုဿေသု စ ဒေဝေသု၊ သီလပညာဏတော ဇယန္တိ။>
        text <ဝပ္ပေါ စ ဝဇ္ဇိပုတ္တော စ၊ ပက္ခေါ ဝိမလကောဏ္ဍညော။>
        text <ဥက္ခေပကတဝစ္ဆော စ၊ မေဃိယော ဧကဓမ္မိကော။>
        text <ဧကုဒာနိယဆန္နာ စ၊ ပုဏ္ဏတ္ထေရော မဟဗ္ဗလောတိ။>
      stand <။ ပုဏ္ဏော ထေရော။>
      stand <ဝဂ္ဂေါ သတ္တမော နိဋ္ဌိတော။>
      text <တဿုဒ္ဒာနံ>
  text <၈။ အဋ္ဌမဝဂ္ဂေါ>
    text <၁။ ဝစ္ဆပါလတ္ထေရဂါထာ>
      text <၇၁>
        text <သုသုခုမနိပုဏတ္ထဒဿိနာ၊ မတိကုသလေန နိဝါတဝုတ္တိနာ။>
        text <သံသေဝိတဝုဒ္ဓသီလိနာ၊ နိဗ္ဗာနံ န ဟိ တေန ဒုလ္လဘန္တိ။>
      stand <။ ဝစ္ဆပါလော ထေရော။>
    text <၂။ အာတုမတ္ထေရဂါထာ>
      text <၇၂>
        text <ယထာ ကဠီရော သုသု ဝဍ္ဎိတဂ္ဂေါ၊ ဒုန္နိက္ခမော ဟောတိ ပသာခဇာတော။>
        text <ဧဝံ အဟံ ဘရိယာယာနိတာယ၊ အနုမညံ မံ ပဗ္ဗဇိတောမှိ ဒာနီတိ။>
      stand <။ အာတုမော ထေရော။>
    text <၃။ မာဏဝတ္ထေရဂါထာ>
      text <၇၃>
        text <ဇိဏ္ဏဉ္စ ဒိသွာ ဒုခိတဉ္စ ဗျာဓိတံ၊ မတဉ္စ ဒိသွာ ဂတမာယုသင်္ခယံ။>
        text <တတော အဟံ နိက္ခမိတူန ပဗ္ဗဇိံ၊ ပဟာယ ကာမာနိ မနောရမာနီတိ။>
      stand <။ မာဏဝေါ ထေရော။>
    text <၄။ သုယာမနတ္ထေရဂါထာ>
      text <၇၄>
        text <ကာမစ္ဆန္ဒော စ ဗျာပါဒော၊ ထိနမိဒ္ဓဉ္စ ဘိက္ခုနော။>
        text <ဥဒ္ဓစ္စံ ဝိစိကိစ္ဆာ စ၊ သဗ္ဗသောဝ န ဝိဇ္ဇတီတိ။>
      stand <။ သုယာမနော ထေရော။>
    text <၅။ သုသာရဒတ္ထေရဂါထာ>
      text <၇၅>
        text <သာဓု သုဝိဟိတာန ဒဿနံ၊ ကင်္ခါ ဆိဇ္ဇတိ ဗုဒ္ဓိ ဝဍ္ဎတိ။>
        text <ဗာလမ္ပိ ကရောန္တိ ပဏ္ဍိတံ၊ တသ္မာ သာဓု သတံ သမာဂမောတိ။>
      stand <။ သုသာရဒော ထေရော။>
    text <၆။ ပိယဉ္ဇဟတ္ထေရဂါထာ>
      text <၇၆>
        text <ဥပ္ပတန္တေသု နိပတေ၊ နိပတန္တေသု ဥပ္ပတေ။>
        text <ဝသေ အဝသမာနေသု၊ ရမမာနေသု နော ရမေတိ။>
      stand <။ ပိယဉ္ဇဟော ထေရော။>
    text <၇။ ဟတ္ထာရောဟပုတ္တတ္ထေရဂါထာ>
      text <၇၇>
        text <ဣဒံ ပုရေ စိတ္တမစာရိ စာရိကံ၊ ယေနိစ္ဆကံ ယတ္ထကာမံ ယထာသုခံ။>
        text <တဒဇ္ဇဟံ နိဂ္ဂဟေဿာမိ ယောနိသော၊ ဟတ္ထိပ္ပဘိန္နံ ဝိယ အင်္ကုသဂ္ဂဟောတိ။>
      stand <။ ဟတ္ထာရောဟပုတ္တော ထေရော။>
    text <၈။ မေဏ္ဍသိရတ္ထေရဂါထာ>
      text <၇၈>
        text <အနေကဇာတိသံသာရံ၊ သန္ဓာဝိဿံ အနိဗ္ဗိသံ။>
        text <တဿ မေ ဒုက္ခဇာတဿ၊ ဒုက္ခက္ခန္ဓော အပရဒ္ဓေါတိ။>
      stand <။ မေဏ္ဍသိရော ထေရော။>
    text <၉။ ရက္ခိတတ္ထေရဂါထာ>
      text <၇၉>
        text <သဗ္ဗော ရာဂေါ ပဟီနော မေ၊ သဗ္ဗော ဒောသော သမူဟတော။>
        text <သဗ္ဗော မေ ဝိဂတော မောဟော၊ သီတိဘူတောသ္မိ နိဗ္ဗုတောတိ။>
      stand <။ ရက္ခိတော ထေရော။>
    text <၁၀။ ဥဂ္ဂတ္ထေရဂါထာ>
      text <၈၀>
        text <ယံ မယာ ပကတံ ကမ္မံ၊ အပ္ပံ ဝါ ယဒိ ဝါ ဗဟုံ။>
        text <သဗ္ဗမေတံ ပရိက္ခီဏံ၊ နတ္ထိ ဒာနိ ပုနဗ္ဘဝေါတိ။>
        text <ဝစ္ဆပါလော စ ယော ထေရော၊ အာတုမော မာဏဝေါ ဣသိ။>
        text <သုယာမနော သုသာရဒော၊ ထေရော ယော စ ပိယဉ္ဇဟော။>
        text <အာရောဟပုတ္တော မေဏ္ဍသိရော၊ ရက္ခိတော ဥဂ္ဂသဝှယောတိ။>
      stand <။ ဥဂ္ဂေါ ထေရော။>
      stand <ဝဂ္ဂေါ အဋ္ဌမော နိဋ္ဌိတော။>
      text <တဿုဒ္ဒာနံ>
  text <၉။ နဝမဝဂ္ဂေါ>
    text <၁။ သမိတိဂုတ္တတ္ထေရဂါထာ>
      text <၈၁>
        text <ယံ မယာ ပကတံ ပါပံ၊ ပုဗ္ဗေ အညာသု ဇာတိသု။>
        text <ဣဓေဝ တံ ဝေဒနီယံ၊ ဝတ္ထု အညံ န ဝိဇ္ဇတီတိ။>
      stand <။ သမိတိဂုတ္တော ထေရော။>
    text <၂။ ကဿပတ္ထေရဂါထာ>
      text <၈၂>
        text <ယေန ယေန သုဘိက္ခါနိ၊ သိဝါနိ အဘယာနိ စ။>
        text <တေန ပုတ္တက ဂစ္ဆဿု၊ မာ သောကာပဟတော ဘဝါတိ။>
      stand <။ ကဿပေါ ထေရော။>
    text <၃။ သီဟတ္ထေရဂါထာ>
      text <၈၃>
        text <သီဟပ္ပမတ္တော ဝိဟရ၊ ရတ္တိန္ဒိဝမတန္ဒိတော။>
        text <ဘာဝေဟိ ကုသလံ ဓမ္မံ၊ ဇဟ သီဃံ သမုဿယန္တိ။>
      stand <။ သီဟော ထေရော။>
    text <၄။ နီတတ္ထေရဂါထာ>
      text <၈၄>
        text <သဗ္ဗရတ္တိံ သုပိတွာန၊ ဒိဝါ သင်္ဂဏိကေ ရတော။>
        text <ကုဒာဿု နာမ ဒုမ္မေဓော၊ ဒုက္ခဿန္တံ ကရိဿတီတိ။>
      stand <။ နီတော ထေရော။>
    text <၅။ သုနာဂတ္ထေရဂါထာ>
      text <၈၅>
        text <စိတ္တနိမိတ္တဿ ကောဝိဒော၊ ပဝိဝေကရသံ ဝိဇာနိယ။>
        text <ဈာယံ နိပကော ပတိဿတော၊ အဓိဂစ္ဆေယျ သုခံ နိရာမိသန္တိ။>
      stand <။ သုနာဂေါ ထေရော။>
    text <၆။ နာဂိတတ္ထေရဂါထာ>
      text <၈၆>
        text <ဣတော ဗဟိဒ္ဓါ ပုထု အညဝါဒိနံ၊ မဂ္ဂေါ န နိဗ္ဗာနဂမော ယထာ အယံ။>
        text <ဣတိဿု သင်္ဃံ ဘဂဝါနုသာသတိ၊ သတ္ထာ သယံ ပါဏိတလေဝ ဒဿယန္တိ။>
      stand <။ နာဂိတော ထေရော။>
    text <၇။ ပဝိဋ္ဌတ္ထေရဂါထာ>
      text <၈၇>
        text <ခန္ဓာ ဒိဋ္ဌာ ယထာဘူတံ၊ ဘဝါ သဗ္ဗေ ပဒာလိတာ။>
        text <ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။>
      stand <။ ပဝိဋ္ဌော ထေရော။>
    text <၈။ အဇ္ဇုနတ္ထေရဂါထာ>
      text <၈၈>
        text <အသက္ခိံ ဝတ အတ္တာနံ၊ ဥဒ္ဓါတုံ ဥဒကာ ထလံ။>
        text <ဝုယှမာနော မဟောဃေဝ၊ သစ္စာနိ ပဋိဝိဇ္ဈဟန္တိ။>
      stand <။ အဇ္ဇုနော ထေရော။>
    text <၉။ ပဌမ-ဒေဝသဘတ္ထေရဂါထာ>
      text <၈၉>
        text <ဥတ္တိဏ္ဏာ ပင်္ကပလိပါ၊ ပါတာလာ ပရိဝဇ္ဇိတာ။>
        text <မုတ္တော ဩဃာ စ ဂန္ထာ စ၊ သဗ္ဗေ မာနာ ဝိသံဟတာတိ။>
      stand <။ ဒေဝသဘော ထေရော။>
    text <၁၀။ သာမိဒတ္တတ္ထေရဂါထာ>
      text <၉၀>
        text <ပဉ္စက္ခန္ဓာ ပရိညာတာ၊ တိဋ္ဌန္တိ ဆိန္နမူလကာ။>
        text <ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။>
        text <ထေရော သမိတိဂုတ္တော စ၊ ကဿပေါ သီဟသဝှယော။>
        text <နီတော သုနာဂေါ နာဂိတော၊ ပဝိဋ္ဌော အဇ္ဇုနော ဣသိ။>
        text <ဒေဝသဘော စ ယော ထေရော၊ သာမိဒတ္တော မဟဗ္ဗလောတိ။>
      stand <။ သာမိဒတ္တော ထေရော။>
      stand <ဝဂ္ဂေါ နဝမော နိဋ္ဌိတော။>
      text <တဿုဒ္ဒာနံ>
  text <၁၀။ ဒသမဝဂ္ဂေါ>
    text <၁။ ပရိပုဏ္ဏကတ္ထေရဂါထာ>
      text <၉၁>
        text <န တထာ မတံ သတရသံ၊ သုဓန္နံ ယံ မယဇ္ဇ ပရိဘုတ္တံ။>
        text <အပရိမိတဒဿိနာ ဂေါတမေန၊ ဗုဒ္ဓေန ဒေသိတော ဓမ္မောတိ။>
      stand <။ ပရိပုဏ္ဏကော ထေရော။>
    text <၂။ ဝိဇယတ္ထေရဂါထာ>
      text <၉၂>
        text <ယဿာသဝါ ပရိက္ခီဏာ၊ အာဟာရေ စ အနိဿိတော။>
        text <သုညတာ အနိမိတ္တော စ၊ ဝိမောက္ခေါ ယဿ ဂေါစရော။>
        text <အာကာသေဝ သကုန္တာနံ၊ ပဒံ တဿ ဒုရန္နယန္တိ။>
      stand <။ ဝိဇယော ထေရော။>
    text <၃။ ဧရကတ္ထေရဂါထာ>
      text <၉၃>
        text <ဒုက္ခါ ကာမာ ဧရက၊ န သုခါ ကာမာ ဧရက။>
        text <ယော ကာမေ ကာမယတိ၊ ဒုက္ခံ သော ကာမယတိ ဧရက။>
        text <ယော ကာမေ န ကာမယတိ၊ ဒုက္ခံ သော န ကာမယတိ ဧရကာတိ။>
      stand <။ ဧရကော ထေရော။>
    text <၄။ မေတ္တဇိတ္ထေရဂါထာ>
      text <၉၄>
        text <နမော ဟိ တဿ ဘဂဝတော၊ သကျပုတ္တဿ သိရီမတော။>
        text <တေနာယံ အဂ္ဂပ္ပတ္တေန၊ အဂ္ဂဓမ္မော သုဒေသိတောတိ။>
      stand <။ မေတ္တဇိ ထေရော။>
    text <၅။ စက္ခုပါလတ္ထေရဂါထာ>
      text <၉၅>
        text <အန္ဓောဟံ ဟတနေတ္တောသ္မိ၊ ကန္တာရဒ္ဓါနပက္ခန္ဒော။>
        text <သယမာနောပိ ဂစ္ဆိဿံ၊ န သဟာယေန ပါပေနာတိ။>
      stand <။ စက္ခုပါလော ထေရော။>
    text <၆။ ခဏ္ဍသုမနတ္ထေရဂါထာ>
      text <၉၆>
        text <ဧကပုပ္ဖံ စဇိတွာန၊ အသီတိ ဝဿကောဋိယော။>
        text <သဂ္ဂေသု ပရိစာရေတွာ၊ သေသကေနမှိ နိဗ္ဗုတောတိ။>
      stand <။ ခဏ္ဍသုမနော ထေရော။>
    text <၇။ တိဿတ္ထေရဂါထာ>
      text <၉၇>
        text <ဟိတွာ သတပလံ ကံသံ၊ သောဝဏ္ဏံ သတရာဇိကံ။>
        text <အဂ္ဂဟိံ မတ္တိကာပတ္တံ၊ ဣဒံ ဒုတိယာဘိသေစနန္တိ။>
      stand <။ တိဿော ထေရော။>
    text <၈။ အဘယတ္ထေရဂါထာ>
      text <၉၈>
        text <ရူပံ ဒိသွာ သတိ မုဋ္ဌာ၊ ပိယံ နိမိတ္တံ မနသိကရောတော။>
        text <သာရတ္တစိတ္တော ဝေဒေတိ၊ တဉ္စ အဇ္ဈောသ တိဋ္ဌတိ။>
        text <တဿ ဝဍ္ဎန္တိ အာသဝါ၊ ဘဝမူလောပဂါမိနောတိ။>
      stand <။ အဘယော ထေရော။>
    text <၉။ ဥတ္တိယတ္ထေရဂါထာ>
      text <၉၉>
        text <သဒ္ဒံ သုတွာ သတိ မုဋ္ဌာ၊ ပိယံ နိမိတ္တံ မနသိကရောတော။>
        text <သာရတ္တစိတ္တော ဝေဒေတိ၊ တဉ္စ အဇ္ဈောသ တိဋ္ဌတိ။>
        text <တဿ ဝဍ္ဎန္တိ အာသဝါ၊ သံသာရံ ဥပဂါမိနောတိ။>
      stand <။ ဥတ္တိယော ထေရော။>
    text <၁၀။ ဒုတိယ-ဒေဝသဘတ္ထေရဂါထာ>
      text <၁၀၀>
        text <သမ္မပ္ပဓာနသမ္ပန္နော၊ သတိပဋ္ဌာနဂေါစရော။>
        text <ဝိမုတ္တိကုသုမသဉ္ဆန္နော၊ ပရိနိဗ္ဗိဿတျနာသဝေါတိ။>
        text <ပရိပုဏ္ဏကော စ ဝိဇယော၊ ဧရကော မေတ္တဇီ မုနိ။>
        text <စက္ခုပါလော ခဏ္ဍသုမနော၊ တိဿော စ အဘယော တထာ။>
        text <ဥတ္တိယော စ မဟာပညော၊ ထေရော ဒေဝသဘောပိ စာတိ။>
      stand <။ ဒေဝသဘော ထေရော။>
      stand <ဝဂ္ဂေါ ဒသမော နိဋ္ဌိတော။>
      text <တဿုဒ္ဒာနံ>
  text <၁၁။ ဧကာဒသမဝဂ္ဂေါ>
    text <၁။ ဗေလဋ္ဌာနိကတ္ထေရဂါထာ>
      text <၁၀၁>
        text <ဟိတွာ ဂိဟိတ္တံ အနဝေါသိတတ္တော၊ မုခနင်္ဂလီ ဩဒရိကော ကုသီတော။>
        text <မဟာဝရာဟောဝ နိဝါပပုဋ္ဌော၊ ပုနပ္ပုနံ ဂဗ္ဘမုပေတိ မန္ဒောတိ။>
      stand <။ ဗေလဋ္ဌာနိကော ထေရော။>
    text <၂။ သေတုစ္ဆတ္ထေရဂါထာ>
      text <၁၀၂>
        text <မာနေန ဝဉ္စိတာသေ၊ သင်္ခါရေသု သံကိလိဿမာနာသေ။>
        text <လာဘာလာဘေန မထိတာ၊ သမာဓိံ နာဓိဂစ္ဆန္တီတိ။>
      stand <။ သေတုစ္ဆော ထေရော။>
    text <၃။ ဗန္ဓုရတ္ထေရဂါထာ>
      text <၁၀၃>
        text <နာဟံ ဧတေန အတ္ထိကော၊ သုခိတော ဓမ္မရသေန တပ္ပိတော။>
        text <ပိတွာ ရသဂ္ဂမုတ္တမံ၊ န စ ကာဟာမိ ဝိသေန သန္ထဝန္တိ။>
      stand <။ ဗန္ဓုရော ထေရော။>
    text <၄။ ခိတကတ္ထေရဂါထာ>
      text <၁၀၄>
        text <လဟုကော ဝတ မေ ကာယော၊ ဖုဋ္ဌော စ ပီတိသုခေန ဝိပုလေန။>
        text <တူလမိဝ ဧရိတံ မာလုတေန၊ ပိလဝတီဝ မေ ကာယောတိ။>
      stand <။ ခိတကော ထေရော။>
    text <၅။ မလိတဝမ္ဘတ္ထေရဂါထာ>
      text <၁၀၅>
        text <ဥက္ကဏ္ဌိတောပိ န ဝသေ၊ ရမမာနောပိ ပက္ကမေ။>
        text <န တွေဝါနတ္ထသံဟိတံ၊ ဝသေ ဝါသံ ဝိစက္ခဏောတိ။>
      stand <။ မလိတဝမ္ဘော ထေရော။>
    text <၆။ သုဟေမန္တတ္ထေရဂါထာ>
      text <၁၀၆>
        text <သတလိင်္ဂဿ အတ္ထဿ၊ သတလက္ခဏဓာရိနော။>
        text <ဧကင်္ဂဒဿီ ဒုမ္မေဓော၊ သတဒဿီ စ ပဏ္ဍိတောတိ။>
      stand <။ သုဟေမန္တော ထေရော။>
    text <၇။ ဓမ္မသဝတ္ထေရဂါထာ>
      text <၁၀၇>
        text <ပဗ္ဗဇိံ တုလယိတွာန၊ အဂါရသ္မာနဂါရိယံ။>
        text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
      stand <။ ဓမ္မသဝေါ ထေရော။>
    text <၈။ ဓမ္မသဝပိတုတ္ထေရဂါထာ>
      text <၁၀၈>
        text <သ ဝီသဝဿသတိကော၊ ပဗ္ဗဇိံ အနဂါရိယံ။>
        text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
      stand <။ ဓမ္မသဝပိတု ထေရော။>
    text <၉။ သင်္ဃရက္ခိတတ္ထေရဂါထာ>
      text <၁၀၉>
        text <န နူနာယံ ပရမဟိတာနုကမ္ပိနော၊ ရဟောဂတော အနုဝိဂဏေတိ သာသနံ။>
        text <တထာဟယံ ဝိဟရတိ ပါကတိန္ဒြိယော၊ မိဂီ ယထာ တရုဏဇာတိကာ ဝနေတိ။>
      stand <။ သင်္ဃရက္ခိတော ထေရော။>
    text <၁၀။ ဥသဘတ္ထေရဂါထာ>
      text <၁၁၀>
        text <နဂါ နဂဂ္ဂေသု သုသံဝိရူဠှာ၊ ဥဒဂ္ဂမေဃေန နဝေန သိတ္တာ။>
        text <ဝိဝေကကာမဿ အရညသညိနော၊ ဇနေတိ ဘိယျော ဥသဘဿ ကလျတန္တိ။>
        text <ဗေလဋ္ဌာနိကော သေတုစ္ဆော၊ ဗန္ဓုရော ခိတကော ဣသိ။>
        text <မလိတဝမ္ဘော သုဟေမန္တော၊ ဓမ္မသဝေါ ဓမ္မသဝပိတာ။>
        text <သင်္ဃရက္ခိတတ္ထေရော စ၊ ဥသဘော စ မဟာမုနီတိ။>
      stand <။ ဥသဘော ထေရော။>
      stand <ဝဂ္ဂေါ ဧကာဒသမော နိဋ္ဌိတော။>
      text <တဿုဒ္ဒာနံ>
  text <၁၂။ ဒွာဒသမဝဂ္ဂေါ>
    text <၁။ ဇေန္တတ္ထေရဂါထာ>
      text <၁၁၁>
        text <ဒုပ္ပဗ္ဗဇ္ဇံ ဝေ ဒုရဓိဝါသာ ဂေဟာ၊ ဓမ္မော ဂမ္ဘီရော ဒုရဓိဂမာ ဘောဂါ။>
        text <ကိစ္ဆာ ဝုတ္တိ နော ဣတရီတရေနေဝ၊ ယုတ္တံ စိန္တေတုံ သတတမနိစ္စတန္တိ။>
      stand <။ ဇေန္တော ထေရော။>
    text <၂။ ဝစ္ဆဂေါတ္တတ္ထေရဂါထာ>
      text <၁၁၂>
        text <တေဝိဇ္ဇောဟံ မဟာဈာယီ၊ စေတောသမထကောဝိဒော။>
        text <သဒတ္ထော မေ အနုပ္ပတ္တော၊ ကတံ ဗုဒ္ဓဿ သာသနန္တိ။>
      stand <။ ဝစ္ဆဂေါတ္တော ထေရော။>
    text <၃။ ဝနဝစ္ဆတ္ထေရဂါထာ>
      text <၁၁၃>
        text <အစ္ဆောဒိကာ ပုထုသိလာ၊ဂေါနင်္ဂုလမိဂါယုတာ။>
        text <အမ္ဗုသေဝါလသဉ္ဆန္နာ၊ တေ သေလာ ရမယန္တိ မန္တိ။>
      stand <။ ဝနဝစ္ဆော ထေရော။>
    text <၄။ အဓိမုတ္တတ္ထေရဂါထာ>
      text <၁၁၄>
        text <ကာယဒုဋ္ဌုလ္လဂရုနော၊ ဟိယျမာနမှိ ဇီဝိတေ။>
        text <သရီရသုခဂိဒ္ဓဿ၊ ကုတော သမဏသာဓုတာတိ။>
      stand <။ အဓိမုတ္တော ထေရော။>
    text <၅။ မဟာနာမတ္ထေရဂါထာ>
      text <၁၁၅>
        text <ဧသာဝဟိယျသေ ပဗ္ဗတေန၊ ဗဟုကုဋဇသလ္လကိကေန။>
        text <နေသာဒကေန ဂိရိနာ၊ ယသဿိနာ ပရိစ္ဆဒေနာတိ။>
      stand <။ မဟာနာမော ထေရော။>
    text <၆။ ပါရာပရိယတ္ထေရဂါထာ>
      text <၁၁၆>
        text <ဆဖဿာယတနေ ဟိတွာ၊ ဂုတ္တဒွာရော သုသံဝုတော။>
        text <အဃမူလံ ဝမိတွာန၊ ပတ္တော မေ အာသဝက္ခယောတိ။>
      stand <။ ပါရာပရိယော ထေရော။>
    text <၇။ ယသတ္ထေရဂါထာ>
      text <၁၁၇>
        text <သုဝိလိတ္တော သုဝသနော၊သဗ္ဗာဘရဏဘူသိတော။>
        text <တိဿော ဝိဇ္ဇာ အဇ္ဈဂမိံ၊ ကတံ ဗုဒ္ဓဿ သာသနန္တိ။>
      stand <။ ယသော ထေရော။>
    text <၈။ ကိမိလတ္ထေရဂါထာ>
      text <၁၁၈>
        text <အဘိသတ္တောဝ နိပတတိ၊ ဝယော ရူပံ အညမိဝ တထေဝ သန္တံ။>
        text <တဿေဝ သတော အဝိပ္ပဝသတော၊ အညဿေဝ သရာမိ အတ္တာနန္တိ။>
      stand <။ ကိမိလော ထေရော။>
    text <၉။ ဝဇ္ဇိပုတ္တတ္ထေရဂါထာ>
      text <၁၁၉>
        text <ရုက္ခမူလဂဟနံ ပသက္ကိယ၊ နိဗ္ဗာနံ ဟဒယသ္မိံ ဩပိယ။>
        text <ဈာယ ဂေါတမ မာ စ ပမာဒော၊ ကိံ တေ ဗိဠိဗိဠိကာ ကရိဿတီတိ။>
      stand <။ ဝဇ္ဇိပုတ္တော ထေရော။>
    text <၁၀။ ဣသိဒတ္တတ္ထေရဂါထာ>
      text <၁၂၀>
        text <ပဉ္စက္ခန္ဓာ ပရိညာတာ၊ တိဋ္ဌန္တိ ဆိန္နမူလကာ။>
        text <ဒုက္ခက္ခယော အနုပ္ပတ္တော၊ပတ္တော မေ အာသဝက္ခယောတိ။>
        text <ဇေန္တော စ ဝစ္ဆဂေါတ္တော စ၊ ဝစ္ဆော စ ဝနသဝှယော။>
        text <အဓိမုတ္တော မဟာနာမော၊ ပါရာပရိယော ယသောပိ စ။>
        text <ကိမိလော ဝဇ္ဇိပုတ္တော စ၊ ဣသိဒတ္တော မဟာယသောတိ။>
        text <ဝီသုတ္တရသတံ ထေရာ၊ ကတကိစ္စာ အနာသဝါ။>
        text <ဧကကေဝ နိပါတမှိ၊ သုသင်္ဂီတာ မဟေသိဘီတိ။>
      stand <။ ဣသိဒတ္တော ထေရော။>
      stand <ဝဂ္ဂေါ ဒွာဒသမော နိဋ္ဌိတော။>
      text <တဿုဒ္ဒာနံ>
      stand <ဧကကနိပါတော နိဋ္ဌိတော။>
      text <တတြုဒ္ဒာနံ>
