text <၆။ ဆက္ကနိပါတော>
  text <၁။ ဥရုဝေဠကဿပတ္ထေရဂါထာ>
    text <၃၇၅>
      text <ဒိသွာန ပါဋိဟီရာနိ၊ ဂေါတမဿ ယသဿိနော။>
      text <န တာဝါဟံ ပဏိပတိံ၊ ဣဿာမာနေန ဝဉ္စိတော။>
    text <၃၇၆>
      text <မမ သင်္ကပ္ပမညာယ၊ စောဒေသိ နရသာရထိ။>
      text <တတော မေ အာသိ သံဝေဂေါ၊ အဗ္ဘုတော လောမဟံသနော။>
    text <၃၇၇>
      text <ပုဗ္ဗေ ဇဋိလဘူတဿ၊ ယာ မေ သိဒ္ဓိ ပရိတ္တိကာ။>
      text <တာဟံ တဒာ နိရာကတွာ၊ ပဗ္ဗဇိံ ဇိနသာသနေ။>
    text <၃၇၈>
      text <ပုဗ္ဗေ ယညေန သန္တုဋ္ဌော၊ ကာမဓာတုပုရက္ခတော။>
      text <ပစ္ဆာ ရာဂဉ္စ ဒောသဉ္စ၊ မောဟဉ္စာပိ သမူဟနိံ။>
    text <၃၇၉>
      text <ပုဗ္ဗေနိဝါသံ ဇာနာမိ၊ ဒိဗ္ဗစက္ခု ဝိသောဓိတံ။>
      text <ဣဒ္ဓိမာ ပရစိတ္တညူ၊ ဒိဗ္ဗသောတဉ္စ ပါပုဏိံ။>
    text <၃၈၀>
      text <ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။>
      text <သော မေ အတ္ထော အနုပ္ပတ္တော၊ သဗ္ဗသံယောဇနက္ခယောတိ။>
    stand <။ ဥရုဝေဠကဿပေါ ထေရော။>
  text <၂။ တေကိစ္ဆကာရိတ္ထေရဂါထာ>
    text <၃၈၁>
      text <အတိဟိတာ ဝီဟိ၊ ခလဂတာ သာလီ။>
      text <န စ လဘေ ပိဏ္ဍံ၊ ကထမဟံ ကဿံ။>
    text <၃၈၂>
      text <ဗုဒ္ဓမပ္ပမေယျံ အနုဿရ ပသန္နော။>
      text <ပီတိယာ ဖုဋသရီရော ဟောဟိသိ သတတမုဒဂ္ဂေါ။>
    text <၃၈၃>
      text <ဓမ္မမပ္ပမေယျံ အနုဿရ ပသန္နော။>
      text <ပီတိယာ ဖုဋသရီရော ဟောဟိသိ သတတမုဒဂ္ဂေါ။>
    text <၃၈၄>
      text <သင်္ဃမပ္ပမေယျံ အနုဿရ ပသန္နော။>
      text <ပီတိယာ ဖုဋသရီရော ဟောဟိသိ သတတမုဒဂ္ဂေါ။>
    text <၃၈၅>
      text <အဗ္ဘောကာသေ ဝိဟရသိ၊ သီတာ ဟေမန္တိကာ ဣမာ ရတျော။>
      text <မာ သီတေန ပရေတော ဝိဟညိတ္ထော၊ ပဝိသ တွံ ဝိဟာရံ ဖုသိတဂ္ဂဠံ။>
    text <၃၈၆>
      text <ဖုသိဿံ စတဿော အပ္ပမညာယော၊ တာဟိ စ သုခိတော ဝိဟရိဿံ။>
      text <နာဟံ သီတေန ဝိဟညိဿံ၊ အနိဉ္ဇိတော ဝိဟရန္တောတိ။>
    stand <။ တေကိစ္ဆကာရီ ထေရော။>
  text <၃။ မဟာနာဂတ္ထေရဂါထာ>
    text <၃၈၇>
      text <ယဿ သဗြဟ္မစာရီသု၊ ဂါရဝေါ နူပလဗ္ဘတိ။>
      text <ပရိဟာယတိ သဒ္ဓမ္မာ၊ မစ္ဆော အပ္ပေါဒကေ ယထာ။>
    text <၃၈၈>
      text <ယဿ သဗြဟ္မစာရီသု၊ ဂါရဝေါ နူပလဗ္ဘတိ။>
      text <န ဝိရူဟတိ သဒ္ဓမ္မေ၊ ခေတ္တေ ဗီဇံဝ ပူတိကံ။>
    text <၃၈၉>
      text <ယဿ သဗြဟ္မစာရီသု၊ ဂါရဝေါ နူပလဗ္ဘတိ။>
      text <အာရကာ ဟောတိ နိဗ္ဗာနာ၊ ဓမ္မရာဇဿ သာသနေ။>
    text <၃၉၀>
      text <ယဿ သဗြဟ္မစာရီသု၊ ဂါရဝေါ ဥပလဗ္ဘတိ။>
      text <န ဝိဟာယတိ သဒ္ဓမ္မာ၊ မစ္ဆော ဗဝှောဒကေ ယထာ။>
    text <၃၉၁>
      text <ယဿ သဗြဟ္မစာရီသု၊ ဂါရဝေါ ဥပလဗ္ဘတိ။>
      text <သော ဝိရူဟတိ သဒ္ဓမ္မေ၊ ခေတ္တေ ဗီဇံဝ ဘဒ္ဒကံ။>
    text <၃၉၂>
      text <ယဿ သဗြဟ္မစာရီသု၊ ဂါရဝေါ ဥပလဗ္ဘတိ။>
      text <သန္တိကေ ဟောတိ နိဗ္ဗာနံ၊ ဓမ္မရာဇဿ သာသနေတိ။>
    stand <။ မဟာနာဂေါ ထေရော။>
  text <၄။ ကုလ္လတ္ထေရဂါထာ>
    text <၃၉၃>
      text <ကုလ္လော သိဝထိကံ ဂန္တွာ၊ အဒ္ဒသ ဣတ္ထိမုဇ္ဈိတံ။>
      text <အပဝိဒ္ဓံ သုသာနသ္မိံ၊ ခဇ္ဇန္တိံ ကိမိဟီ ဖုဋံ။>
    text <၃၉၄>
      text <အာတုရံ အသုစိံ ပူတိံ၊ ပဿ ကုလ္လ သမုဿယံ။>
      text <ဥဂ္ဃရန္တံ ပဂ္ဃရန္တံ၊ ဗာလာနံ အဘိနန္ဒိတံ။>
    text <၃၉၅>
      text <ဓမ္မာဒာသံ ဂဟေတွာန၊ ဉာဏဒဿနပတ္တိယာ။>
      text <ပစ္စဝေက္ခိံ ဣမံ ကာယံ၊ တုစ္ဆံ သန္တရဗာဟိရံ။>
    text <၃၉၆>
      text <ယထာ ဣဒံ တထာ ဧတံ၊ ယထာ ဧတံ တထာ ဣဒံ။>
      text <ယထာ အဓော တထာ ဥဒ္ဓံ၊ ယထာ ဥဒ္ဓံ တထာ အဓော။>
    text <၃၉၇>
      text <ယထာ ဒိဝါ တထာ ရတ္တိံ၊ ယထာ ရတ္တိံ တထာ ဒိဝါ။>
      text <ယထာ ပုရေ တထာ ပစ္ဆာ၊ ယထာ ပစ္ဆာ တထာ ပုရေ။>
    text <၃၉၈>
      text <ပဉ္စင်္ဂိကေန တုရိယေန၊ န ရတီ ဟောတိ တာဒိသီ။>
      text <ယထာ ဧကဂ္ဂစိတ္တဿ၊ သမ္မာ ဓမ္မံ ဝိပဿတောတိ။>
    stand <။ ကုလ္လော ထေရော။>
  text <၅။ မာလုကျပုတ္တတ္ထေရဂါထာ>
    text <၃၉၉>
      text <မနုဇဿ ပမတ္တစာရိနော၊ တဏှာ ဝဍ္ဎတိ မာလုဝါ ဝိယ။>
      text <သော ပ္လဝတီ ဟုရာ ဟုရံ၊ ဖလမိစ္ဆံဝ ဝနသ္မိ ဝါနရော။>
    text <၄၀၀>
      text <ယံ ဧသာ သဟတေ ဇမ္မီ၊ တဏှာ လောကေ ဝိသတ္တိကာ။>
      text <သောကာ တဿ ပဝဍ္ဎန္တိ၊ အဘိဝဋ္ဌံဝ ဗီရဏံ။>
    text <၄၀၁>
      text <ယော စေတံ သဟတေ ဇမ္မိံ၊ တဏှံ လောကေ ဒုရစ္စယံ။>
      text <သောကာ တမှာ ပပတန္တိ၊ ဥဒဗိန္ဒူဝ ပေါက္ခရာ။>
    text <၄၀၂>
      text <တံ ဝေါ ဝဒာမိ ဘဒ္ဒံ ဝေါ၊ ယာဝန္တေတ္ထ သမာဂတာ။>
      text <တဏှာယ မူလံ ခဏထ၊ ဥသီရတ္ထောဝ ဗီရဏံ။>
      text <မာ ဝေါ နဠံဝ သောတောဝ၊ မာရော ဘဉ္ဇိ ပုနပ္ပုနံ။>
    text <၄၀၃>
      text <ကရောထ ဗုဒ္ဓဝစနံ၊ ခဏော ဝေါ မာ ဥပစ္စဂါ။>
      text <ခဏာတီတာ ဟိ သောစန္တိ၊ နိရယမှိ သမပ္ပိတာ။>
    text <၄၀၄>
      text <ပမာဒော ရဇော ပမာဒော၊ ပမာဒာနုပတိတော ရဇော။>
      text <အပ္ပမာဒေန ဝိဇ္ဇာယ၊ အဗ္ဗဟေ သလ္လမတ္တနောတိ။>
    stand <။ မာလုကျပုတ္တော ထေရော။>
  text <၆။ သပ္ပဒာသတ္ထေရဂါထာ>
    text <၄၀၅>
      text <ပဏ္ဏဝီသတိဝဿာနိ၊ ယတော ပဗ္ဗဇိတော အဟံ။>
      text <အစ္ဆရာသင်္ဃာတမတ္တမ္ပိ၊ စေတောသန္တိမနဇ္ဈဂံ။>
    text <၄၀၆>
      text <အလဒ္ဓါ စိတ္တဿေကဂ္ဂံ၊ ကာမရာဂေန အဋ္ဋိတော။>
      text <ဗာဟာ ပဂ္ဂယှ ကန္ဒန္တော၊ ဝိဟာရာ ဥပနိက္ခမိံ။>
    text <၄၀၇>
      text <သတ္ထံ ဝါ အာဟရိဿာမိ၊ ကော အတ္ထော ဇီဝိတေန မေ။>
      text <ကထံ ဟိ သိက္ခံ ပစ္စက္ခံ၊ ကာလံ ကုဗ္ဗေထ မာဒိသော။>
    text <၄၀၈>
      text <တဒာဟံ ခုရမာဒာယ၊ မဉ္စကမှိ ဥပါဝိသိံ။>
      text <ပရိနီတော ခုရော အာသိ၊ ဓမနိံ ဆေတ္တုမတ္တနော။>
    text <၄၀၉>
      text <တတော မေ မနသီကာရော၊ ယောနိသော ဥဒပဇ္ဇထ။>
      text <အာဒီနဝေါ ပါတုရဟု၊ နိဗ္ဗိဒာ သမတိဋ္ဌထ။>
    text <၄၁၀>
      text <တတော စိတ္တံ ဝိမုစ္စိ မေ၊ ပဿ ဓမ္မသုဓမ္မတံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
    stand <။ သပ္ပဒာသော ထေရော။>
  text <၇။ကာတိယာနတ္ထေရဂါထာ>
    text <၄၁၁>
      text <ဥဋ္ဌေဟိ နိသီဒ ကာတိယာန၊ မာ နိဒ္ဒာဗဟုလော အဟု ဇာဂရဿု။>
      text <မာ တံ အလသံ ပမတ္တဗန္ဓု၊ ကူဋေနေဝ ဇိနာတု မစ္စုရာဇာ။>
    text <၄၁၂>
      text <သေယျထာပိ မဟာသမုဒ္ဒဝေဂေါ၊ ဧဝံ ဇာတိဇရာတိဝတ္တတေ တံ။>
      text <သော ကရောဟိ သုဒီပမတ္တနော တွံ၊ န ဟိ တာဏံ တဝ ဝိဇ္ဇတေဝ အညံ။>
    text <၄၁၃>
      text <သတ္ထာ ဟိ ဝိဇေသိ မဂ္ဂမေတံ၊ သင်္ဂါ ဇာတိဇရာဘယာ အတီတံ။>
      text <ပုဗ္ဗာပရရတ္တမပ္ပမတ္တော၊ အနုယုဉ္ဇဿု ဒဠှံ ကရောဟိ ယောဂံ။>
    text <၄၁၄>
      text <ပုရိမာနိ ပမုဉ္စ ဗန္ဓနာနိ၊ သင်္ဃာဋိခုရမုဏ္ဍဘိက္ခဘောဇီ။>
      text <မာ ခိဍ္ဍာရတိဉ္စ မာ နိဒ္ဒံ၊ အနုယုဉ္ဇိတ္ထ ဈာယ ကာတိယာန။>
    text <၄၁၅>
      text <ဈာယာဟိ ဇိနာဟိ ကာတိယာန၊ ယောဂက္ခေမပထေသု ကောဝိဒောသိ။>
      text <ပပ္ပုယျ အနုတ္တရံ ဝိသုဒ္ဓိံ၊ ပရိနိဗ္ဗာဟိသိ ဝါရိနာဝ ဇောတိ။>
    text <၄၁၆>
      text <ပဇ္ဇောတကရော ပရိတ္တရံသော၊ ဝါတေန ဝိနမျတေ လတာဝ။>
      text <ဧဝမ္ပိ တုဝံ အနာဒိယာနော၊ မာရံ ဣန္ဒသဂေါတ္တ နိဒ္ဓုနာဟိ။>
      text <သော ဝေဒယိတာသု ဝီတရာဂေါ၊ ကာလံ ကင်္ခ ဣဓေဝ သီတိဘူတောတိ။>
    stand <။ ကာတိယာနော ထေရော။>
  text <၈။ မိဂဇာလတ္ထေရဂါထာ>
    text <၄၁၇>
      text <သုဒေသိတော စက္ခုမတာ၊ ဗုဒ္ဓေနာဒိစ္စဗန္ဓုနာ။>
      text <သဗ္ဗသံယောဇနာတီတော၊ သဗ္ဗဝဋ္ဋဝိနာသနော။>
    text <၄၁၈>
      text <နိယျာနိကော ဥတ္တရဏော၊ တဏှာမူလဝိသောသနော။>
      text <ဝိသမူလံ အာဃာတနံ၊ ဆေတွာ ပါပေတိ နိဗ္ဗုတိံ။>
    text <၄၁၉>
      text <အညာဏမူလဘေဒာယ၊ ကမ္မယန္တဝိဃာဋနော။>
      text <ဝိညာဏာနံ ပရိဂ္ဂဟေ၊ ဉာဏဝဇိရနိပါတနော။>
    text <၄၂၀>
      text <ဝေဒနာနံ ဝိညာပနော၊ ဥပါဒာနပ္ပမောစနော။>
      text <ဘဝံ အင်္ဂါရကာသုံဝ၊ ဉာဏေန အနုပဿနော။>
    text <၄၂၁>
      text <မဟာရသော သုဂမ္ဘီရော၊ ဇရာမစ္စုနိဝါရဏော။>
      text <အရိယော အဋ္ဌင်္ဂိကော မဂ္ဂေါ၊ ဒုက္ခူပသမနော သိဝေါ။>
    text <၄၂၂>
      text <ကမ္မံ ကမ္မန္တိ ဉတွာန၊ ဝိပါကဉ္စ ဝိပါကတော။>
      text <ပဋိစ္စုပ္ပန္နဓမ္မာနံ၊ ယထာဝါလောကဒဿနော။>
      text <မဟာခေမင်္ဂမော သန္တော၊ ပရိယောသာနဘဒ္ဒကောတိ။>
    stand <။ မိဂဇာလော ထေရော။>
  text <၉။ ပုရောဟိတပုတ္တဇေန္တတ္ထေရဂါထာ>
    text <၄၂၃>
      text <ဇာတိမဒေန မတ္တောဟံ၊ ဘောဂဣဿရိယေန စ။>
      text <သဏ္ဌာနဝဏ္ဏရူပေန၊ မဒမတ္တော အစာရိဟံ။>
    text <၄၂၄>
      text <နာတ္တနော သမကံ ကဉ္စိ၊ အတိရေကံ စ မညိသံ။>
      text <အတိမာနဟတော ဗာလော၊ ပတ္ထဒ္ဓေါ ဥဿိတဒ္ဓဇော။>
    text <၄၂၅>
      text <မာတရံ ပိတရဉ္စာပိ၊ အညေပိ ဂရုသမ္မတေ။>
      text <န ကဉ္စိ အဘိဝါဒေသိံ၊ မာနတ္ထဒ္ဓေါ အနာဒရော။>
    text <၄၂၆>
      text <ဒိသွာ ဝိနာယကံ အဂ္ဂံ၊ သာရထီနံ ဝရုတ္တမံ။>
      text <တပန္တမိဝ အာဒိစ္စံ၊ ဘိက္ခုသင်္ဃပုရက္ခတံ။>
    text <၄၂၇>
      text <မာနံ မဒဉ္စ ဆဍ္ဍေတွာ၊ ဝိပ္ပသန္နေန စေတသာ။>
      text <သိရသာ အဘိဝါဒေသိံ၊ သဗ္ဗသတ္တာနမုတ္တမံ။>
    text <၄၂၈>
      text <အတိမာနော စ ဩမာနော၊ ပဟီနာ သုသမူဟတာ။>
      text <အသ္မိမာနော သမုစ္ဆိန္နော၊ သဗ္ဗေ မာနဝိဓာ ဟတာတိ။>
    stand <။ ဇေန္တော ပုရောဟိတပုတ္တော ထေရော။>
  text <၁၀။ သုမနတ္ထေရဂါထာ>
    text <၄၂၉>
      text <ယဒာ နဝေါ ပဗ္ဗဇိတော၊ ဇာတိယာ သတ္တဝဿိကော။>
      text <ဣဒ္ဓိယာ အဘိဘောတွာန၊ ပန္နဂိန္ဒံ မဟိဒ္ဓိကံ။>
    text <၄၃၀>
      text <ဥပဇ္ဈာယဿ ဥဒကံ၊ အနောတတ္တာ မဟာသရာ။>
      text <အာဟရာမိ တတော ဒိသွာ၊ မံ သတ္ထာ ဧတဒဗြဝိ။>
    text <၄၃၁>
      text <သာရိပုတ္တ ဣမံ ပဿ၊ အာဂစ္ဆန္တံ ကုမာရကံ။>
      text <ဥဒကကုမ္ဘမာဒာယ၊ အဇ္ဈတ္တံ သုသမာဟိတံ။>
    text <၄၃၂>
      text <ပါသာဒိကေန ဝတ္တေန၊ ကလျာဏဣရိယာပထော။>
      text <သာမဏေရောနုရုဒ္ဓဿ၊ ဣဒ္ဓိယာ စ ဝိသာရဒော။>
    text <၄၃၃>
      text <အာဇာနီယေန အာဇညော၊ သာဓုနာ သာဓုကာရိတော။>
      text <ဝိနီတော အနုရုဒ္ဓေန၊ ကတကိစ္စေန သိက္ခိတော။>
    text <၄၃၄>
      text <သော ပတွာ ပရမံ သန္တိံ၊ သစ္ဆိကတွာ အကုပ္ပတံ။>
      text <သာမဏေရော သ သုမနော၊ မာ မံ ဇညာတိ ဣစ္ဆတီတိ။>
    stand <။ သုမနော ထေရော။>
  text <၁၁။ နှာတကမုနိတ္ထေရဂါထာ>
    text <၄၃၅>
      text <ဝါတရောဂါဘိနီတော တွံ၊ ဝိဟရံ ကာနနေ ဝနေ။>
      text <ပဝိဒ္ဓဂေါစရေ လူခေ၊ ကထံ ဘိက္ခု ကရိဿသိ။>
    text <၄၃၆>
      text <ပီတိသုခေန ဝိပုလေန၊ ဖရိတွာန သမုဿယံ။>
      text <လူခမ္ပိ အဘိသမ္ဘောန္တော၊ ဝိဟရိဿာမိ ကာနနေ။>
    text <၄၃၇>
      text <ဘာဝေန္တော သတ္တ ဗောဇ္ဈင်္ဂေ၊ ဣန္ဒြိယာနိ ဗလာနိ စ။>
      text <ဈာနသောခုမ္မသမ္ပန္နော၊ ဝိဟရိဿံ အနာသဝေါ။>
    text <၄၃၈>
      text <ဝိပ္ပမုတ္တံ ကိလေသေဟိ၊ သုဒ္ဓစိတ္တံ အနာဝိလံ။>
      text <အဘိဏှံ ပစ္စဝေက္ခန္တော၊ ဝိဟရိဿံ အနာသဝေါ။>
    text <၄၃၉>
      text <အဇ္ဈတ္တဉ္စ ဗဟိဒ္ဓါ စ၊ ယေ မေ ဝိဇ္ဇိံသု အာသဝါ။>
      text <သဗ္ဗေ အသေသာ ဥစ္ဆိန္နာ၊ န စ ဥပ္ပဇ္ဇရေ ပုန။>
    text <၄၄၀>
      text <ပဉ္စက္ခန္ဓာ ပရိညာတာ၊ တိဋ္ဌန္တိ ဆိန္နမူလကာ။>
      text <ဒုက္ခက္ခယော အနုပ္ပတ္တော၊ နတ္ထိ ဒာနိ ပုနဗ္ဘဝေါတိ။>
    stand <။ နှာတကမုနိတ္ထေရော။>
  text <၁၂။ ဗြဟ္မဒတ္တတ္ထေရဂါထာ>
    text <၄၄၁>
      text <အက္ကောဓဿ ကုတော ကောဓော၊ ဒန္တဿ သမဇီဝိနော။>
      text <သမ္မဒညာ ဝိမုတ္တဿ၊ ဥပသန္တဿ တာဒိနော။>
    text <၄၄၂>
      text <တဿေဝ တေန ပါပိယော၊ ယော ကုဒ္ဓံ ပဋိကုဇ္ဈတိ။>
      text <ကုဒ္ဓံ အပ္ပဋိကုဇ္ဈန္တော၊ သင်္ဂါမံ ဇေတိ ဒုဇ္ဇယံ။>
    text <၄၄၃>
      text <ဥဘိန္နမတ္ထံ စရတိ၊ အတ္တနော စ ပရဿ စ။>
      text <ပရံ သင်္ကုပိတံ ဉတွာ၊ ယော သတော ဥပသမ္မတိ။>
    text <၄၄၄>
      text <ဥဘိန္နံ တိကိစ္ဆန္တံ တံ၊ အတ္တနော စ ပရဿ စ။>
      text <ဇနာ မညန္တိ ဗာလောတိ၊ ယေ ဓမ္မဿ အကောဝိဒာ။>
    text <၄၄၅>
      text <ဥပ္ပဇ္ဇေ တေ သစေ ကောဓော၊ အာဝဇ္ဇ ကကစူပမံ။>
      text <ဥပ္ပဇ္ဇေ စေ ရသေ တဏှာ၊ ပုတ္တမံသူပမံ သရ။>
    text <၄၄၆>
      text <သစေ ဓာဝတိ စိတ္တံ တေ၊ ကာမေသု စ ဘဝေသု စ။>
      text <ခိပ္ပံ နိဂ္ဂဏှ သတိယာ၊ ကိဋ္ဌာဒံ ဝိယ ဒုပ္ပသုန္တိ။>
    stand <။ ဗြဟ္မဒတ္တော ထေရော။>
  text <၁၃။ သိရိမဏ္ဍတ္ထေရဂါထာ>
    text <၄၄၇>
      text <ဆန္နမတိဝဿတိ၊ ဝိဝဋံ နာတိဝဿတိ။>
      text <တသ္မာ ဆန္နံ ဝိဝရေထ၊ ဧဝံ တံ နာတိဝဿတိ။>
    text <၄၄၈>
      text <မစ္စုနာဗ္ဘဟတော လောကော၊ ဇရာယ ပရိဝါရိတော။>
      text <တဏှာသလ္လေန ဩတိဏ္ဏော၊ ဣစ္ဆာဓူပါယိတော သဒာ။>
    text <၄၄၉>
      text <မစ္စုနာဗ္ဘဟတော လောကော၊ ပရိက္ခိတ္တော ဇရာယ စ။>
      text <ဟညတိ နိစ္စမတ္တာဏော၊ ပတ္တဒဏ္ဍောဝ တက္ကရော။>
    text <၄၅၀>
      text <အာဂစ္ဆန္တဂ္ဂိခန္ဓာဝ၊ မစ္စု ဗျာဓိ ဇရာ တယော။>
      text <ပစ္စုဂ္ဂန္တုံ ဗလံ နတ္ထိ၊ ဇဝေါ နတ္ထိ ပလာယိတုံ။>
    text <၄၅၁>
      text <အမောဃံ ဒိဝသံ ကယိရာ၊ အပ္ပေန ဗဟုကေန ဝါ။>
      text <ယံ ယံ ဝိဇဟတေ ရတ္တိံ၊ တဒူနံ တဿ ဇီဝိတံ။>
    text <၄၅၂>
      text <စရတော တိဋ္ဌတော ဝါပိ၊ အာသီနသယနဿ ဝါ။>
      text <ဥပေတိ စရိမာ ရတ္တိ၊ န တေ ကာလော ပမဇ္ဇိတုန္တိ။>
    stand <။ သိရိမဏ္ဍော ထေရော။>
  text <၁၄။ သဗ္ဗကာမိတ္ထေရဂါထာ>
    text <၄၅၃>
      text <ဒွိပါဒကောယံ အသုစိ၊ ဒုဂ္ဂန္ဓော ပရိဟီရတိ။>
      text <နာနာကုဏပပရိပူရော၊ ဝိဿဝန္တော တတော တတော။>
    text <၄၅၄>
      text <မိဂံ နိလီနံ ကူဋေန၊ ဗဠိသေနေဝ အမ္ဗုဇံ။>
      text <ဝါနရံ ဝိယ လေပေန၊ ဗာဓယန္တိ ပုထုဇ္ဇနံ။>
    text <၄၅၅>
      text <ရူပါ သဒ္ဒာ ရသာ ဂန္ဓာ၊ ဖောဋ္ဌဗ္ဗာ စ မနောရမာ။>
      text <ပဉ္စ ကာမဂုဏာ ဧတေ၊ ဣတ္ထိရူပသ္မိ ဒိဿရေ။>
    text <၄၅၆>
      text <ယေ ဧတာ ဥပသေဝန္တိ၊ ရတ္တစိတ္တာ ပုထုဇ္ဇနာ။>
      text <ဝဍ္ဎေန္တိ ကဋသိံ ဃောရံ၊ အာစိနန္တိ ပုနဗ္ဘဝံ။>
    text <၄၅၇>
      text <ယော စေတာ ပရိဝဇ္ဇေတိ၊ သပ္ပဿေဝ ပဒာ သိရော။>
      text <သောမံ ဝိသတ္တိကံ လောကေ၊ သတော သမတိဝတ္တတိ။>
    text <၄၅၈>
      text <ကာမေသွာဒီနဝံ ဒိသွာ၊ နေက္ခမ္မံ ဒဋ္ဌု ခေမတော။>
      text <နိဿဋော သဗ္ဗကာမေဟိ၊ ပတ္တော မေ အာသဝက္ခယောတိ။>
      text <ဥရုဝေဠကဿပေါ စ၊ ထေရော တေကိစ္ဆကာရိ စ။>
      text <မဟာနာဂေါ စ ကုလ္လော စ၊ မာလုကျော သပ္ပဒာသကော။>
      text <ကာတိယာနော မိဂဇာလော၊ ဇေန္တော သုမနသဝှယော။>
      text <နှာတမုနိ ဗြဟ္မဒတ္တော၊ သိရိမဏ္ဍော သဗ္ဗကာမီ စ။>
      text <ဂါထာယော စတုရာသီတိ၊ ထေရာ စေတ္ထ စတုဒ္ဒသာတိ။>
    stand <။ သဗ္ဗကာမိတ္ထေရော။>
    stand <ဆက္ကနိပါတော နိဋ္ဌိတော။>
    text <တတြုဒ္ဒာနံ>
