text <၂၀။ သဋ္ဌိနိပါတော>
  text <၁။ မဟာမောဂ္ဂလ္လာနတ္ထေရဂါထာ>
    text <၁၁၄၉>
      text <အာရညိကာ ပိဏ္ဍပါတိကာ၊ ဥဉ္ဆာပတ္တာဂတေ ရတာ။>
      text <ဒာလေမု မစ္စုနော သေနံ၊ အဇ္ဈတ္တံ သုသမာဟိတာ။>
    text <၁၁၅၀>
      text <အာရညိကာ ပိဏ္ဍပါတိကာ၊ ဥဉ္ဆာပတ္တာဂတေ ရတာ။>
      text <ဓုနာမ မစ္စုနော သေနံ၊ နဠာဂါရံဝ ကုဉ္ဇရော။>
    text <၁၁၅၁>
      text <ရုက္ခမူလိကာ သာတတိကာ၊ ဥဉ္ဆာပတ္တာဂတေ ရတာ။>
      text <ဒာလေမု မစ္စုနော သေနံ၊ အဇ္ဈတ္တံ သုသမာဟိတာ။>
    text <၁၁၅၂>
      text <ရုက္ခမူလိကာ သာတတိကာ၊ ဥဉ္ဆာပတ္တာဂတေ ရတာ။>
      text <ဓုနာမ မစ္စုနော သေနံ၊ နဠာဂါရံဝ ကုဉ္ဇရော။>
    text <၁၁၅၃>
      text <အဋ္ဌိကင်္ကလကုဋိကေ၊ မံသနှာရုပသိဗ္ဗိတေ။>
      text <ဓိရတ္ထု ပုရေ ဒုဂ္ဂန္ဓေ၊ ပရဂတ္တေ မမာယသေ။>
    text <၁၁၅၄>
      text <ဂူထဘသ္တေ တစောနဒ္ဓေ၊ ဥရဂဏ္ဍိပိသာစိနိ။>
      text <နဝ သောတာနိ တေ ကာယေ၊ ယာနိ သန္ဒန္တိ သဗ္ဗဒာ။>
    text <၁၁၅၅>
      text <တဝ သရီရံ နဝသောတံ၊ ဒုဂ္ဂန္ဓကရံ ပရိဗန္ဓံ။>
      text <ဘိက္ခု ပရိဝဇ္ဇယတေ တံ၊ မီဠှံ စ ယထာ သုစိကာမော။>
    text <၁၁၅၆>
      text <ဧဝဉ္စေ တံ ဇနော ဇညာ၊ ယထာ ဇာနာမိ တံ အဟံ။>
      text <အာရကာ ပရိဝဇ္ဇေယျ၊ ဂူထဋ္ဌာနံဝ ပါဝုသေ။>
    text <၁၁၅၇>
      text <ဧဝမေတံ မဟာဝီရ၊ ယထာ သမဏ ဘာသသိ။>
      text <ဧတ္ထ စေကေ ဝိသီဒန္တိ၊ ပင်္ကမှိဝ ဇရဂ္ဂဝေါ။>
    text <၁၁၅၈>
      text <အာကာသမှိ ဟလိဒ္ဒိယာ၊ ယော မညေထ ရဇေတဝေ။>
      text <အညေန ဝါပိ ရင်္ဂေန၊ ဝိဃာတုဒယမေဝ တံ။>
    text <၁၁၅၉>
      text <တဒာကာသသမံ စိတ္တံ၊ အဇ္ဈတ္တံ သုသမာဟိတံ။>
      text <မာ ပါပစိတ္တေ အာသာဒိ၊ အဂ္ဂိခန္ဓံဝ ပက္ခိမာ။>
    text <၁၁၆၀>
      text <ပဿ စိတ္တကတံ ဗိမ္ဗံ၊ အရုကာယံ သမုဿိတံ။>
      text <အာတုရံ ဗဟုသင်္ကပ္ပံ၊ ယဿ နတ္ထိ ဓုဝံ ဌိတိ။>
    text <၁၁၆၁>
      text <ပဿ စိတ္တကတံ ရူပံ၊ မဏိနာ ကုဏ္ဍလေန စ။>
      text <အဋ္ဌိံ တစေန ဩနဒ္ဓံ၊ သဟ ဝတ္ထေဟိ သောဘတိ။>
    text <၁၁၆၂>
      text <အလတ္တကကတာ ပါဒာ၊ မုခံ စုဏ္ဏကမက္ခိတံ။>
      text <အလံ ဗာလဿ မောဟာယ၊ နော စ ပါရဂဝေသိနော။>
    text <၁၁၆၃>
      text <အဋ္ဌပဒကတာ ကေသာ၊ နေတ္တာ အဉ္ဇနမက္ခိတာ။>
      text <အလံ ဗာလဿ မောဟာယ၊ နော စ ပါရဂဝေသိနော။>
    text <၁၁၆၄>
      text <အဉ္ဇနီဝ နဝါ စိတ္တာ၊ ပူတိကာယော အလင်္ကတော။>
      text <အလံ ဗာလဿ မောဟာယ၊ နော စ ပါရဂဝေသိနော။>
    text <၁၁၆၅>
      text <ဩဒဟိ မိဂဝေါ ပါသံ၊ နာသဒာ ဝါဂုရံ မိဂေါ။>
      text <ဘုတွာ နိဝါပံ ဂစ္ဆာမ၊ ကဒ္ဒန္တေ မိဂဗန္ဓကေ။>
    text <၁၁၆၆>
      text <ဆိန္နော ပါသော မိဂဝဿ၊ နာသဒာ ဝါဂုရံ မိဂေါ။>
      text <ဘုတွာ နိဝါပံ ဂစ္ဆာမ၊ သောစန္တေ မိဂလုဒ္ဒကေ။>
    text <၁၁၆၇>
      text <တဒာသိ ယံ ဘိံသနကံ၊ တဒာသိ လောမဟံသနံ။>
      text <အနေကာကာရသမ္ပန္နေ၊ သာရိပုတ္တမှိ နိဗ္ဗုတေ။>
    text <၁၁၆၈>
      text <အနိစ္စာ ဝတ သင်္ခါရာ ဥပ္ပါဒဝယ ဓမ္မိနော။>
      text <ဥပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါ။>
    text <၁၁၆၉>
      text <သုခုမံ တေ ပဋိဝိဇ္ဈန္တိ၊ ဝါလဂ္ဂံ ဥသုနာ ယထာ။>
      text <ယေ ပဉ္စက္ခန္ဓေ ပဿန္တိ၊ ပရတော နော စ အတ္တတော။>
    text <၁၁၇၀>
      text <ယေ စ ပဿန္တိ သင်္ခါရေ၊ ပရတော နော စ အတ္တတော။>
      text <ပစ္စဗျာဓိံသု နိပုဏံ၊ ဝါလဂ္ဂံ ဥသုနာ ယထာ။>
    text <၁၁၇၁>
      text <သတ္တိယာ ဝိယ ဩမဋ္ဌော၊ ဍယှမာနောဝ မတ္ထကေ။>
      text <ကာမရာဂပ္ပဟာနာယ၊ သတော ဘိက္ခု ပရိဗ္ဗဇေ။>
    text <၁၁၇၂>
      text <သတ္တိယာ ဝိယ ဩမဋ္ဌော၊ ဍယှမာနောဝ မတ္ထကေ။>
      text <ဘဝရာဂပ္ပဟာနာယ၊ သတော ဘိက္ခု ပရိဗ္ဗဇေ။>
    text <၁၁၇၃>
      text <စောဒိတော ဘာဝိတတ္တေန၊ သရီရန္တိမဓာရိနာ။>
      text <မိဂါရမာတုပါသာဒံ၊ ပါဒင်္ဂုဋ္ဌေန ကမ္ပယိံ။>
    text <၁၁၇၄>
      text <နယိဒံ သိထိလမာရဗ္ဘ၊ နယိဒံ အပ္ပေန ထာမသာ။>
      text <နိဗ္ဗာနမဓိဂန္တဗ္ဗံ၊ သဗ္ဗဂန္ထ-ပမောစနံ။>
    text <၁၁၇၅>
      text <အယဉ္စ ဒဟရော ဘိက္ခု၊ အယမုတ္တမပေါရိသော။>
      text <ဓာရေတိ အန္တိမံ ဒေဟံ၊ ဇေတွာ မာရံ သဝါဟိနိံ။>
    text <၁၁၇၆>
      text <ဝိဝရမနုပဘန္တိ ဝိဇ္ဇုတာ၊ ဝေဘာရဿ စ ပဏ္ဍဝဿ စ။>
      text <နဂဝိဝရဂတော ဈာယတိ၊ ပုတ္တော အပ္ပဋိမဿ တာဒိနော။>
    text <၁၁၇၇>
      text <ဥပသန္တော ဥပရတော၊ ပန္တသေနာသနော မုနိ။>
      text <ဒာယာဒော ဗုဒ္ဓသေဋ္ဌဿ၊ ဗြဟ္မုနာ အဘိဝန္ဒိတော။>
    text <၁၁၇၈>
      text <ဥပသန္တံ ဥပရတံ၊ ပန္တသေနာသနံ မုနိံ။>
      text <ဒာယာဒံ ဗုဒ္ဓသေဋ္ဌဿ၊ ဝန္ဒ ဗြာဟ္မဏ ကဿပံ။>
    text <၁၁၇၉>
      text <ယော စ ဇာတိသတံ ဂစ္ဆေ၊ သဗ္ဗာ ဗြာဟ္မဏဇာတိယော။>
      text <သောတ္တိယော ဝေဒသမ္ပန္နော၊ မနုဿေသု ပုနပ္ပုနံ။>
    text <၁၁၈၀>
      text <အဇ္ဈာယကောပိ စေ အဿ၊ တိဏ္ဏံ ဝေဒာန ပါရဂူ။>
      text <ဧတဿ ဝန္ဒနာယေတံ၊ ကလံ နာဂ္ဃတိ သောဠသိံ။>
    text <၁၁၈၁>
      text <ယော သော အဋ္ဌ ဝိမောက္ခါနိ၊ ပုရေဘတ္တံ အဖဿယိ။>
      text <အနုလောမံ ပဋိလောမံ၊ တတော ပိဏ္ဍာယ ဂစ္ဆတိ။>
    text <၁၁၈၂>
      text <တာဒိသံ ဘိက္ခုံ မာသာဒိ၊ မာတ္တာနံ ခဏိ ဗြာဟ္မဏ။>
      text <အဘိပ္ပသာဒေဟိ မနံ၊ အရဟန္တမှိ တာဒိနေ။>
      text <ခိပ္ပံ ပဉ္ဇလိကော ဝန္ဒ၊ မာ တေ ဝိဇဋိ မတ္ထကံ။>
    text <၁၁၈၃>
      text <နေသော ပဿတိ သဒ္ဓမ္မံ၊ သံသာရေန ပုရက္ခတော။>
      text <အဓောဂမံ ဇိမှပထံ၊ ကုမ္မဂ္ဂမနုဓာဝတိ။>
    text <၁၁၈၄>
      text <ကိမီဝ မီဠှသလ္လိတ္တော၊ သင်္ခါရေ အဓိမုစ္ဆိတော။>
      text <ပဂါဠှော လာဘသက္ကာရေ၊ တုစ္ဆော ဂစ္ဆတိ ပေါဋ္ဌိလော။>
    text <၁၁၈၅>
      text <ဣမဉ္စ ပဿ အာယန္တံ၊ သာရိပုတ္တံ သုဒဿနံ။>
      text <ဝိမုတ္တံ ဥဘတောဘာဂေ၊ အဇ္ဈတ္တံ သုသမာဟိတံ။>
    text <၁၁၈၆>
      text <ဝိသလ္လံ ခီဏသံယောဂံ၊ တေဝိဇ္ဇံ မစ္စုဟာယိနံ။>
      text <ဒက္ခိဏေယျံ မနုဿာနံ၊ ပုညက္ခေတ္တံ အနုတ္တရံ။>
    text <၁၁၈၇>
      text <ဧတေ သမ္ဗဟုလာ ဒေဝါ၊ ဣဒ္ဓိမန္တော ယသဿိနော။>
      text <ဒသ ဒေဝသဟဿာနိ၊ သဗ္ဗေ ဗြဟ္မပုရောဟိတာ။>
      text <မောဂ္ဂလ္လာနံ နမဿန္တာ၊ တိဋ္ဌန္တိ ပဉ္ဇလီကတာ။>
    text <၁၁၈၈>
      text <နမော တေ ပုရိသာဇည၊ နမော တေ ပုရိသုတ္တမ။>
      text <ယဿ တေ အာသဝါ ခီဏာ၊ ဒက္ခိဏေယျောသိ မာရိသ။>
    text <၁၁၈၉>
      text <ပူဇိတော နရဒေဝေန၊ ဥပ္ပန္နော မရဏာဘိဘူ။>
      text <ပုဏ္ဍရီကံဝ တောယေန၊ သင်္ခါရေနုပလိပ္ပတိ။>
    text <၁၁၉၀>
      text <ယဿ မုဟုတ္တေန သဟဿဓာ လောကော၊ သံဝိဒိတော သဗြဟ္မကပ္ပေါ ဝသိ။>
      text <ဣဒ္ဓိဂုဏေ စုတုပပါတေ ကာလေ၊ ပဿတိ ဒေဝတာ သ ဘိက္ခု။>
    text <၁၁၉၁>
      text <သာရိပုတ္တောဝ ပညာယ၊ သီလေန ဥပသမေန စ။>
      text <ယောပိ ပါရင်္ဂတော ဘိက္ခု၊ ဧတာဝပရမော သိယာ။>
    text <၁၁၉၂>
      text <ကောဋိသတသဟဿဿ၊ အတ္တဘာဝံ ခဏေန နိမ္မိနေ။>
      text <အဟံ ဝိကုဗ္ဗနာသု ကုသလော၊ ဝသီဘူတောမှိ ဣဒ္ဓိယာ။>
    text <၁၁၉၃>
      text <သမာဓိဝိဇ္ဇာဝသိပါရမီဂတော၊ မောဂ္ဂလ္လာနဂေါတ္တော အသိတဿ သာသနေ။>
      text <ဓီရော သမုစ္ဆိန္ဒိ သမာဟိတိန္ဒြိယော၊ နာဂေါ ယထာ ပူတိလတံဝ ဗန္ဓနံ။>
    text <၁၁၉၄>
      text <ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။>
      text <ဩဟိတော ဂရုကော ဘာရော၊ ဘဝနေတ္တိ သမူဟတာ။>
    text <၁၁၉၅>
      text <ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။>
      text <သော မေ အတ္ထော အနုပ္ပတ္တော၊ သဗ္ဗသံယောဇနက္ခယော။>
    text <၁၁၉၆>
      text <ကီဒိသော နိရယော အာသိ၊ ယတ္ထ ဒုဿီ အပစ္စထ။>
      text <ဝိဓုရံ သာဝကမာသဇ္ဇ၊ ကကုသန္ဓဉ္စ ဗြာဟ္မဏံ။>
    text <၁၁၉၇>
      text <သတံ အာသိ အယောသင်္ကူ၊ သဗ္ဗေ ပစ္စတ္တဝေဒနာ။>
      text <ဤဒိသော နိရယော အာသိ၊ ယတ္ထ ဒုဿီ အပစ္စထ။>
      text <ဝိဓုရံ သာဝကမာသဇ္ဇ၊ ကကုသန္ဓဉ္စ ဗြာဟ္မဏံ။>
    text <၁၁၉၈>
      text <ယော ဧတမဘိဇာနာတိ၊ ဘိက္ခု ဗုဒ္ဓဿ သာဝကော။>
      text <တာဒိသံ ဘိက္ခုမာသဇ္ဇ၊ ကဏှ ဒုက္ခံ နိဂစ္ဆသိ။>
    text <၁၁၉၉>
      text <မဇ္ဈေသရသ္မိံ တိဋ္ဌန္တိ၊ ဝိမာနာ ကပ္ပဌာယိနော။>
      text <ဝေဠုရိယဝဏ္ဏာ ရုစိရာ၊ အစ္စိမန္တော ပဘဿရာ။>
      text <အစ္ဆရာ တတ္ထ နစ္စန္တိ၊ ပုထု နာနတ္တဝဏ္ဏိယော။>
    text <၁၂၀၀>
      text <ယော ဧတမဘိဇာနာတိ။ပေ။ ကဏှ ဒုက္ခံ နိဂစ္ဆသိ။>
    text <၁၂၀၁>
      text <ယော ဝေ ဗုဒ္ဓေန စောဒိတော၊ ဘိက္ခုသင်္ဃဿ ပေက္ခတော။>
      text <မိဂါရမာတုပါသာဒံ၊ ပါဒင်္ဂုဋ္ဌေန ကမ္ပယိ။>
    text <၁၂၀၂>
      text <ယော ဧတမဘိဇာနာတိ။ပေ။ ကဏှ ဒုက္ခံ နိဂစ္ဆသိ။>
    text <၁၂၀၃>
      text <ယော ဝေဇယန္တပါသာဒံ၊ ပါဒင်္ဂုဋ္ဌေန ကမ္ပယိ။>
      text <ဣဒ္ဓိဗလေနုပတ္ထဒ္ဓေါ၊ သံဝေဇေသိ စ ဒေဝတာ။>
    text <၁၂၀၄>
      text <ယော ဧတမဘိဇာနာတိ။ပေ။ ကဏှ ဒုက္ခံ နိဂစ္ဆသိ။>
    text <၁၂၀၄>
      text <ယော ဧတမဘိဇာနာတိ။ပေ။ ကဏှ ဒုက္ခံ နိဂစ္ဆသိ။>
    text <၁၂၀၅>
      text <ယော ဝေဇယန္တပါသာဒေ၊ သက္ကံ သော ပရိပုစ္ဆတိ။>
      text <အပိ အာဝုသော ဇာနာသိ၊ တဏှက္ခယဝိမုတ္တိယော။>
      text <တဿ သက္ကော ဝိယာကာသိ၊ ပဉှံ ပုဋ္ဌော ယထာတထံ။>
    text <၁၂၀၆>
      text <ယော ဧတမဘိဇာနာတိ။ပေ။ ကဏှ ဒုက္ခံ နိဂစ္ဆသိ။>
    text <၁၂၀၇>
      text <ယော ဗြဟ္မာနံ ပရိပုစ္ဆတိ၊ သုဓမ္မာယံ ဌိတော သဘံ။>
      text <အဇ္ဇာပိ တျာဝုသော သာ ဒိဋ္ဌိ၊ ယာ တေ ဒိဋ္ဌိ ပုရေ အဟု။>
      text <ပဿသိ ဝီတိဝတ္တန္တံ၊ ဗြဟ္မလောကေ ပဘဿရံ။>
    text <၁၂၀၈>
      text <တဿ ဗြဟ္မာ ဝိယာကာသိ၊ ပဉှံ ပုဋ္ဌော ယထာတထံ။>
      text <န မေ မာရိသ သာ ဒိဋ္ဌိ၊ ယာ မေ ဒိဋ္ဌိ ပုရေ အဟု။>
    text <၁၂၀၉>
      text <ပဿာမိ ဝီတိဝတ္တန္တံ၊ ဗြဟ္မလောကေ ပဘဿရံ။>
      text <သောဟံ အဇ္ဇ ကထံ ဝဇ္ဇံ၊ အဟံ နိစ္စောမှိ သဿတော။>
    text <၁၂၁၀>
      text <ယော ဧတမဘိဇာနာတိ။ပေ။ ကဏှ ဒုက္ခံ နိဂစ္ဆသိ။>
    text <၁၂၁၁>
      text <ယော မဟာနေရုနော ကူဋံ၊ ဝိမောက္ခေန အဖဿယိ။>
      text <ဝနံ ပုဗ္ဗဝိဒေဟာနံ၊ ယေ စ ဘူမိသယာ နရာ။>
    text <၁၂၁၂>
      text <ယော ဧတမဘိဇာနာတိ၊ ဘိက္ခု ဗုဒ္ဓဿ သာဝကော။>
      text <တာဒိသံ ဘိက္ခုမာသဇ္ဇ၊ ကဏှ ဒုက္ခံ နိဂစ္ဆသိ။>
    text <၁၂၁၃>
      text <န ဝေ အဂ္ဂိ စေတယတိ၊ အဟံ ဗာလံ ဍဟာမီတိ။>
      text <ဗာလောဝ ဇလိတံ အဂ္ဂိံ၊ အာသဇ္ဇ နံ ပဍယှတိ။>
    text <၁၂၁၄>
      text <ဧဝမေဝ တုဝံ မာရ၊ အာသဇ္ဇ နံ တထာဂတံ။>
      text <သယံ ဍဟိဿသိ အတ္တာနံ၊ ဗာလော အဂ္ဂိံဝ သမ္ဖုသံ။>
    text <၁၂၁၅>
      text <အပုညံ ပသဝီ မာရော၊ အာသဇ္ဇ နံ တထာဂတံ။>
      text <ကိံ နု မညသိ ပါပိမ၊ န မေ ပါပံ ဝိပစ္စတိ။>
    text <၁၂၁၆>
      text <ကရတော တေ စီယတေ ပါပံ၊ စိရရတ္တာယ အန္တက။>
      text <မာရ နိဗ္ဗိန္ဒ ဗုဒ္ဓမှာ၊ အာသံ မာကာသိ ဘိက္ခုသု။>
    text <၁၂၁၇>
      text <ဣတိ မာရံ အတဇ္ဇေသိ၊ ဘိက္ခု ဘေသကဠာဝနေ။>
      text <တတော သော ဒုမ္မနော ယက္ခေါ၊ တတ္ထေဝန္တရဓာယထာတိ။>
      text <သဋ္ဌိကမှိ နိပါတမှိ၊ မောဂ္ဂလ္လာနော မဟိဒ္ဓိကော။>
      text <ဧကောဝ ထေရဂါထာယော၊ အဋ္ဌသဋ္ဌိ ဘဝန္တိ တာတိ။>
    text <ဣတ္ထံ သုဒံ အာယသ္မာ မဟာမောဂ္ဂလ္လာနော ထေရော ဂါထာယော အဘာသိတ္ထာတိ။>
    stand <သဋ္ဌိနိပါတော နိဋ္ဌိတော။>
    text <တတြုဒ္ဒာနံ>
