text <၁၅။ သောဠသကနိပါတော>
  text <၁။ အညာသိကောဏ္ဍညတ္ထေရဂါထာ>
    text <၆၇၃>
      text <ဧသ ဘိယျော ပသီဒာမိ၊ သုတွာ ဓမ္မံ မဟာရသံ။>
      text <ဝိရာဂေါ ဒေသိတော ဓမ္မော၊ အနုပါဒာယ သဗ္ဗသော။>
    text <၆၇၄>
      text <ဗဟူနိ လောကေ စိတြာနိ၊ အသ္မိံ ပထဝိမဏ္ဍလေ။>
      text <မထေန္တိ မညေ သင်္ကပ္ပံ၊ သုဘံ ရာဂူပသံဟိတံ။>
    text <၆၇၅>
      text <ရဇမုဟတဉ္စ ဝါတေန၊ ယထာ မေဃောပသမ္မယေ။>
      text <ဧဝံ သမ္မန္တိ သင်္ကပ္ပါ၊ ယဒာ ပညာယ ပဿတိ။>
    text <၆၇၆>
      text <သဗ္ဗေ သင်္ခါရာ အနိစ္စာတိ၊ ယဒာ ပညာယ ပဿတိ။>
      text <အထ နိဗ္ဗိန္ဒတိ ဒုက္ခေ၊ ဧသ မဂ္ဂေါ ဝိသုဒ္ဓိယာ။>
    text < <
      text <သဗ္ဗေ သင်္ခါရာ ဒုက္ခါတိ၊ ယဒာ ပညာယ ပဿတိ>
      text <အထ နိဗ္ဗိန္ဒတိ ဒုက္ခေ၊ ဧသ မဂ္ဂေါ ဝိသုဒ္ဓိယာ။>
    text <၆၇၈>
      text <သဗ္ဗေ ဓမ္မာ အနတ္တာတိ၊ ယဒာ ပညာယ ပဿတိ။>
      text <အထ နိဗ္ဗိန္ဒတိ ဒုက္ခေ၊ ဧသ မဂ္ဂေါ ဝိသုဒ္ဓိယာ။>
    text <၆၇၉>
      text <ဗုဒ္ဓါနုဗုဒ္ဓေါ ယော ထေရော၊ ကောဏ္ဍညော တိဗ္ဗနိက္ကမော။>
      text <ပဟီနဇာတိမရဏော၊ ဗြဟ္မစရိယဿ ကေဝလီ။>
    text <၆၈၀>
      text <ဩဃပါသော ဒဠှခိလော၊ ပဗ္ဗတော ဒုပ္ပဒာလယော။>
      text <ဆေတွာ ခိလဉ္စ ပါသဉ္စ၊ သေလံ ဘေတွာန ဒုဗ္ဘိဒံ။>
      text <တိဏ္ဏော ပါရင်္ဂတော ဈာယီ၊ မုတ္တော သော မာရဗန္ဓနာ။>
    text <၆၈၁>
      text <ဥဒ္ဓတော စပလော ဘိက္ခု၊ မိတ္တေ အာဂမ္မ ပါပကေ။>
      text <သံသီဒတိ မဟောဃသ္မိံ၊ ဦမိယာ ပဋိကုဇ္ဇိတော။>
    text <၆၈၂>
      text <အနုဒ္ဓတော အစပလော၊ နိပကော သံဝုတိန္ဒြိယော။>
      text <ကလျာဏမိတ္တော မေဓာဝီ၊ ဒုက္ခဿန္တကရော သိယာ။>
    text <၆၈၃>
      text <ကာလပဗ္ဗင်္ဂသင်္ကာသော၊ ကိသော ဓမနိသန္ထတော။>
      text <မတ္တညူ အန္နပါနသ္မိံ၊ အဒီနမနသော နရော။>
    text <၆၈၄>
      text <ဖုဋ္ဌော ဍံသေဟိ မကသေဟိ၊ အရညသ္မိံ ဗြဟာဝနေ။>
      text <နာဂေါ သင်္ဂါမသီသေဝ၊ သတော တတြာဓိဝါသယေ။>
    text <၆၈၅>
      text <နာဘိနန္ဒာမိ မရဏံ။ပေ။ နိဗ္ဗိသံ ဘတကော ယထာ။>
    text <၆၈၆>
      text <နာဘိနန္ဒာမိ မရဏံ။ပေ။ သမ္ပဇာနော ပတိဿတော။>
    text <၆၈၇>
      text <ပရိစိဏ္ဏော မယာ သတ္ထာ။ပေ။ ဘဝနေတ္တိ သမူဟတာ။>
    text <၆၈၈>
      text <ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။>
      text <သော မေ အတ္ထော အနုပ္ပတ္တော၊ ကိံ မေ သဒ္ဓိဝိဟာရိနာတိ။>
    stand <။ အညာသိကောဏ္ဍညော ထေရော။>
  text <၂။ ဥဒာယိတ္ထေရဂါထာ>
    text <၆၈၉>
      text <မနုဿဘူတံ သမ္ဗုဒ္ဓံ၊ အတ္တဒန္တံ သမာဟိတံ။>
      text <ဣရိယမာနံ ဗြဟ္မပထေ၊ စိတ္တဿူပသမေ ရတံ။>
    text <၆၉၀>
      text <ယံ မနုဿာ နမဿန္တိ၊ သဗ္ဗဓမ္မာန ပါရဂုံ။>
      text <ဒေဝါပိ တံ နမဿန္တိ၊ ဣတိ မေ အရဟတော သုတံ။>
    text <၆၉၁>
      text <သဗ္ဗသံယောဇနာတီတံ၊ ဝနာ နိဗ္ဗနမာဂတံ။>
      text <ကာမေဟိ နေက္ခမ္မရတံ၊ မုတ္တံ သေလာဝ ကဉ္စနံ။>
    text <၆၉၂>
      text <သ ဝေ အစ္စရုစိ နာဂေါ၊ ဟိမဝါဝညေ သိလုစ္စယေ။>
      text <သဗ္ဗေသံ နာဂနာမာနံ၊ သစ္စနာမော အနုတ္တရော။>
    text <၆၉၃>
      text <နာဂံ ဝေါ ကိတ္တယိဿာမိ၊ န ဟိ အာဂုံ ကရောတိ သော။>
      text <သောရစ္စံ အဝိဟိံသာ စ၊ ပါဒာ နာဂဿ တေ ဒုဝေ။>
    text <၆၉၄>
      text <သတိ စ သမ္ပဇညဉ္စ၊ စရဏာ နာဂဿ တေပရေ။>
      text <သဒ္ဓါဟတ္ထော မဟာနာဂေါ၊ ဥပေက္ခါသေတဒန္တဝါ။>
    text <၆၉၅>
      text <သတိ ဂီဝါ သိရော ပညာ၊ ဝီမံသာ ဓမ္မစိန္တနာ။>
      text <ဓမ္မကုစ္ဆိသမာဝါသော၊ ဝိဝေကော တဿ ဝါလဓိ။>
    text <၆၉၆>
      text <သော ဈာယီ အဿာသရတော၊ အဇ္ဈတ္တံ သုသမာဟိတော။>
      text <ဂစ္ဆံ သမာဟိတော နာဂေါ၊ ဌိတော နာဂေါ သမာဟိတော။>
    text <၆၉၇>
      text <သယံ သမာဟိတော နာဂေါ၊ နိသိန္နောပိ သမာဟိတော။>
      text <သဗ္ဗတ္ထ သံဝုတော နာဂေါ၊ ဧသာ နာဂဿ သမ္ပဒာ။>
    text <၆၉၈>
      text <ဘုဉ္ဇတိ အနဝဇ္ဇာနိ၊ သာဝဇ္ဇာနိ န ဘုဉ္ဇတိ။>
      text <ဃာသမစ္ဆာဒနံ လဒ္ဓါ၊ သန္နိဓိံ ပရိဝဇ္ဇယံ။>
    text <၆၉၉>
      text <သံယောဇနံ အဏုံ ထူလံ၊ သဗ္ဗံ ဆေတွာန ဗန္ဓနံ။>
      text <ယေန ယေနေဝ ဂစ္ဆတိ၊ အနပက္ခေါဝ ဂစ္ဆတိ။>
    text <၇၀၀>
      text <ယထာပိ ဥဒကေ ဇာတံ၊ ပုဏ္ဍရီကံ ပဝဍ္ဎတိ။>
      text <နောပလိပ္ပတိ တောယေန၊ သုစိဂန္ဓံ မနောရမံ။>
    text <၇၀၁>
      text <တထေဝ စ လောကေ ဇာတော၊ ဗုဒ္ဓေါ လောကေ ဝိဟရတိ။>
      text <နောပလိပ္ပတိ လောကေန၊ တောယေန ပဒုမံ ယထာ။>
    text <၇၀၂>
      text <မဟာဂိနိ ပဇ္ဇလိတော၊ အနာဟာရောပသမ္မတိ။>
      text <အင်္ဂါရေသု စ သန္တေသု၊ နိဗ္ဗုတောတိ ပဝုစ္စတိ။>
    text <၇၀၃>
      text <အတ္ထဿာယံ ဝိညာပနီ၊ ဥပမာ ဝိညူဟိ ဒေသိတာ။>
      text <ဝိညိဿန္တိ မဟာနာဂါ၊ နာဂံ နာဂေန ဒေသိတံ။>
    text <၇၀၄>
      text <ဝီတရာဂေါ ဝီတဒောသော၊ ဝီတမောဟော အနာသဝေါ။>
      text <သရီရံ ဝိဇဟံ နာဂေါ၊ ပရိနိဗ္ဗိဿတျနာသဝေါတိ။>
      text <ကောဏ္ဍညော စ ဥဒာယီ စ၊ ထေရာ ဒွေ တေ မဟိဒ္ဓိကာ။>
      text <သောဠသမှိ နိပါတမှိ၊ ဂါထာယော ဒွေ စ တိံသ စာတိ။>
    stand <။ ဥဒာယီ ထေရော။>
    stand <သောဠသကနိပါတော နိဋ္ဌိတော။>
    text <တတြုဒ္ဒာနံ>
