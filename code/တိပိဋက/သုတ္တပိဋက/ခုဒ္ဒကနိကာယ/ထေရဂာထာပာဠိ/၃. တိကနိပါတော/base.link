text <၃။ တိကနိပါတော>
  text <၁။ အင်္ဂဏိကဘာရဒွာဇတ္ထေရဂါထာ>
    text <၂၁၉>
      text <အယောနိ သုဒ္ဓိမနွေသံ၊ အဂ္ဂိံ ပရိစရိံ ဝနေ။>
      text <သုဒ္ဓိမဂ္ဂံ အဇာနန္တော၊ အကာသိံ အမရံ တပံ။>
    text <၂၂၀>
      text <တံ သုခေန သုခံ လဒ္ဓံ၊ ပဿ ဓမ္မသုဓမ္မတံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၂၂၁>
      text <ဗြဟ္မဗန္ဓု ပုရေ အာသိံ၊ ဣဒာနိ ခေါမှိ ဗြာဟ္မဏော။>
      text <တေဝိဇ္ဇော နှာတကော စမှိ၊ သောတ္တိယော စမှိ ဝေဒဂူတိ။>
    stand <။ အင်္ဂဏိကဘာရဒွာဇော ထေရော။>
  text <၂။ ပစ္စယတ္ထေရဂါထာ>
    text <၂၂၂>
      text <ပဉ္စာဟာဟံ ပဗ္ဗဇိတော၊ သေခေါ အပ္ပတ္တမာနသော၊>
      text <ဝိဟာရံ မေ ပဝိဋ္ဌဿ၊ စေတသော ပဏိဓီ အဟု။>
    text <၂၂၃>
      text <နာသိဿံ န ပိဝိဿာမိ၊ ဝိဟာရတော န နိက္ခမေ။>
      text <နပိ ပဿံ နိပါတေဿံ၊ တဏှာသလ္လေ အနူဟတေ။>
    text <၂၂၄>
      text <တဿ မေဝံ ဝိဟရတော၊ ပဿ ဝီရိယပရက္ကမံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
    stand <။ ပစ္စယော ထေရော။>
  text <၃။ ဗာကုလတ္ထေရဂါထာ>
    text <၂၂၅>
      text <ယော ပုဗ္ဗေ ကရဏီယာနိ၊ ပစ္ဆာ သော ကာတုမိစ္ဆတိ။>
      text <သုခါ သော ဓံသတေ ဌာနာ၊ ပစ္ဆာ စ မနုတပ္ပတိ။>
    text <၂၂၆>
      text <ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။>
      text <အကရောန္တံ ဘာသမာနံ၊ ပရိဇာနန္တိ ပဏ္ဍိတာ။>
    text <၂၂၇>
      text <သုသုခံ ဝတ နိဗ္ဗာနံ၊ သမ္မာသမ္ဗုဒ္ဓဒေသိတံ။>
      text <အသောကံ ဝိရဇံ ခေမံ၊ ယတ္ထ ဒုက္ခံ နိရုဇ္ဈတီတိ။>
    stand <။ ဗာကုလော ထေရော။>
  text <၄။ ဓနိယတ္ထေရဂါထာ>
    text <၂၂၈>
      text <သုခံ စေ ဇီဝိတုံ ဣစ္ဆေ၊ သာမညသ္မိံ အပေက္ခဝါ။>
      text <သင်္ဃိကံ နာတိမညေယျ၊ စီဝရံ ပါနဘောဇနံ။>
    text <၂၂၉>
      text <သုခံ စေ ဇီဝိတုံ ဣစ္ဆေ၊ သာမညသ္မိံ အပေက္ခဝါ။>
      text <အဟိ မူသိကသောဗ္ဘံဝ၊ သေဝေထ သယနာသနံ။>
    text <၂၃၀>
      text <သုခံ စေ ဇီဝိတုံ ဣစ္ဆေ၊ သာမညသ္မိံ အပေက္ခဝါ။>
      text <ဣတရီတရေန တုဿေယျ၊ ဧကဓမ္မဉ္စ ဘာဝယေတိ။>
    stand <။ ဓနိယော ထေရော။>
  text <၅။ မာတင်္ဂပုတ္တတ္ထေရဂါထာ>
    text <၂၃၁>
      text <အတိသီတံ အတိဥဏှံ၊ အတိသာယမိဒံ အဟု။>
      text <ဣတိ ဝိဿဋ္ဌကမ္မန္တေ၊ ခဏာ အစ္စေန္တိ မာဏဝေ။>
    text <၂၃၂>
      text <ယော စ သီတဉ္စ ဥဏှဉ္စ၊ တိဏာ ဘိယျော န မညတိ။>
      text <ကရံ ပုရိသကိစ္စာနိ၊ သော သုခါ န ဝိဟာယတိ။>
    text <၂၃၃>
      text <ဒဗ္ဗံ ကုသံ ပေါဋကိလံ၊ ဥသီရံ မုဉ္ဇပဗ္ဗဇံ။>
      text <ဥရသာ ပနုဒိဿာမိ၊ ဝိဝေကမနုဗြူဟယန္တိ။>
    stand <။ မာတင်္ဂပုတ္တော ထေရော။>
  text <၆။ ခုဇ္ဇသောဘိတတ္ထေရဂါထာ>
    text <၂၃၄>
      text <ယေ စိတ္တကထီ ဗဟုဿုတာ၊ သမဏာ ပါဋလိပုတ္တဝါသိနော။>
      text <တေသညတရောယမာယုဝါ၊ ဒွာရေ တိဋ္ဌတိ ခုဇ္ဇသောဘိတော။>
    text <၂၃၅>
      text <ယေ စိတ္တကထီ ဗဟုဿုတာ၊ သမဏာ ပါဋလိပုတ္တဝါသိနော။>
      text <တေသညတရောယမာယုဝါ၊ ဒွာရေ တိဋ္ဌတိ မာလုတေရိတော။>
    text <၂၃၆>
      text <သုယုဒ္ဓေန သုယိဋ္ဌေန၊ သင်္ဂါမဝိဇယေန စ။>
      text <ဗြဟ္မစရိယာနုစိဏ္ဏေန၊ ဧဝါယံ သုခမေဓတီတိ။>
    stand <။ ခုဇ္ဇသောဘိတော ထေရော။>
  text <၇။ ဝါရဏတ္ထေရဂါထာ>
    text <၂၃၇>
      text <ယောဓ ကောစိ မနုဿေသု၊ ပရပါဏာနိ ဟိံသတိ။>
      text <အသ္မာ လောကာ ပရမှာ စ၊ ဥဘယာ ဓံသတေ နရော။>
    text <၂၃၈>
      text <ယော စ မေတ္တေန စိတ္တေန၊ သဗ္ဗပါဏာနုကမ္ပတိ။>
      text <ဗဟုဉှိ သော ပသဝတိ၊ ပုညံ တာဒိသကော နရော။>
    text <၂၃၉>
      text <သုဘာသိတဿ သိက္ခေထ၊ သမဏူပါသနဿ စ။>
      text <ဧကာသနဿ စ ရဟော၊ စိတ္တဝူပသမဿ စာတိ။>
    stand <။ ဝါရဏော ထေရော။>
  text <၈။ ဝဿိကတ္ထေရဂါထာ>
    text <၂၄၀>
      text <ဧကောပိ သဒ္ဓေါ မေဓာဝီ၊ အဿဒ္ဓါနီဓ ဉာတိနံ။>
      text <ဓမ္မဋ္ဌော သီလသမ္ပန္နော၊ ဟောတိ အတ္ထာယ ဗန္ဓုနံ။>
    text <၂၄၁>
      text <နိဂ္ဂယှ အနုကမ္ပါယ၊ စောဒိတာ ဉာတယော မယာ။>
      text <ဉာတိဗန္ဓဝပေမေန၊ ကာရံ ကတွာန ဘိက္ခုသု။>
    text <၂၄၂>
      text <တေ အဗ္ဘတီတာ ကာလင်္ကတာ၊ ပတ္တာ တေ တိဒိဝံ သုခံ။>
      text <ဘာတရော မယှံ မာတာ စ၊ မောဒန္တိ ကာမကာမိနောတိ။>
    stand <။ ဝဿိကော ထေရော။>
  text <၉။ ယသောဇတ္ထေရဂါထာ>
    text <၂၄၃>
      text <ကာလပဗ္ဗင်္ဂသင်္ကာသော၊ ကိသော ဓမနိသန္ထတော။>
      text <မတ္တညူ အန္နပါနမှိ၊ အဒီနမနသော နရော။>
    text <၂၄၄>
      text <ဖုဋ္ဌော ဍံသေဟိ မကသေဟိ၊ အရညသ္မိံ ဗြဟာဝနေ။>
      text <နာဂေါ သင်္ဂါမသီသေဝ၊ သတော တတြာဓိဝါသယေ။>
    text <၂၄၅>
      text <ယထာ ဗြဟ္မာ တထာ ဧကော၊ ယထာ ဒေဝေါ တထာ ဒုဝေ။>
      text <ယထာ ဂါမော တထာ တယော၊ ကောလာဟလံ တတုတ္တရိန္တိ။>
    stand <။ ယသောဇော ထေရော။>
  text <၁၀။ သာဋိမတ္တိယတ္ထေရဂါထာ>
    text <၂၄၆>
      text <အဟု တုယှံ ပုရေ သဒ္ဓါ၊ သာ တေ အဇ္ဇ န ဝိဇ္ဇတိ။>
      text <ယံ တုယှံ တုယှမေဝေတံ၊ နတ္ထိ ဒုစ္စရိတံ မမ။>
    text <၂၄၇>
      text <အနိစ္စာ ဟိ စလာ သဒ္ဒာ၊ ဧဝံ ဒိဋ္ဌာ ဟိ သာ မယာ။>
      text <ရဇ္ဇန္တိပိ ဝိရဇ္ဇန္တိ၊ တတ္ထ ကိံ ဇိယျတေ မုနိ။>
    text <၂၄၈>
      text <ပစ္စတိ မုနိနော ဘတ္တံ၊ ထောကံ ထောကံ ကုလေ ကုလေ။>
      text <ပိဏ္ဍိကာယ စရိဿာမိ၊ အတ္ထိ ဇင်္ဃဗလံ မမာတိ။>
    stand <။ သာဋိမတ္တိယော ထေရော။>
  text <၁၁။ ဥပါလိတ္ထေရဂါထာ>
    text <၂၄၉>
      text <သဒ္ဓါယ အဘိနိက္ခမ္မ၊ နဝပဗ္ဗဇိတော နဝေါ။>
      text <မိတ္တေ ဘဇေယျ ကလျာဏေ၊ သုဒ္ဓါဇီဝေ အတန္ဒိတေ။>
    text <၂၅၀>
      text <သဒ္ဓါယ အဘိနိက္ခမ္မ၊ နဝပဗ္ဗဇိတော နဝေါ။>
      text <သင်္ဃသ္မိံ ဝိဟရံ ဘိက္ခု၊ သိက္ခေထ ဝိနယံ ဗုဓော။>
    text <၂၅၁>
      text <သဒ္ဓါယ အဘိနိက္ခမ္မ၊ နဝပဗ္ဗဇိတော နဝေါ။>
      text <ကပ္ပါကပ္ပေသု ကုသလော၊ စရေယျ အပုရက္ခတောတိ။>
    stand <။ ဥပါလိတ္ထေရော။>
  text <၁၂။ ဥတ္တရပါလတ္ထေရဂါထာ>
    text <၂၅၂>
      text <ပဏ္ဍိတံ ဝတ မံ သန္တံ၊ အလမတ္ထဝိစိန္တကံ။>
      text <ပဉ္စ ကာမဂုဏာ လောကေ၊ သမ္မောဟာ ပါတယိံသု မံ။>
    text <၂၅၃>
      text <ပက္ခန္ဒော မာရဝိသယေ၊ ဒဠှသလ္လသမပ္ပိတော။>
      text <အသက္ခိံ မစ္စုရာဇဿ၊ အဟံ ပါသာ ပမုစ္စိတုံ။>
    text <၂၅၄>
      text <သဗ္ဗေ ကာမာ ပဟီနာ မေ၊ ဘဝါ သဗ္ဗေ ပဒာလိတာ။>
      text <ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။>
    stand <။ ဥတ္တရပါလော ထေရော။>
  text <၁၃။ အဘိဘူတတ္ထေရဂါထာ>
    text <၂၅၅>
      text <သုဏာထ ဉာတယော သဗ္ဗေ၊ ယာဝန္တေတ္ထ သမာဂတာ။>
      text <ဓမ္မံ ဝေါ ဒေသယိဿာမိ၊ ဒုက္ခါ ဇာတိ ပုနပ္ပုနံ။>
    text <၂၅၆>
      text <အာရမ္ဘထ နိက္ကမထ၊ ယုဉ္ဇထ ဗုဒ္ဓသာသနေ။>
      text <ဓုနာထ မစ္စုနော သေနံ၊ နဠာဂါရံဝ ကုဉ္ဇရော။>
    text <၂၅၇>
      text <ယော ဣမသ္မိံ ဓမ္မဝိနယေ၊ အပ္ပမတ္တော ဝိဟဿတိ။>
      text <ပဟာယ ဇာတိသံသာရံ၊ ဒုက္ခဿန္တံ ကရိဿတီတိ။>
    stand <။ အဘိဘူတော ထေရော။>
  text <၁၄။ ဂေါတမတ္ထေရဂါထာ>
    text <၂၅၈>
      text <သံသရံ ဟိ နိရယံ အဂစ္ဆိဿံ၊ ပေတလောကမဂမံ ပုနပ္ပုနံ။>
      text <ဒုက္ခမမှိပိ တိရစ္ဆာနယောနိယံ၊ နေကဓာ ဟိ ဝုသိတံ စိရံ မယာ။>
    text <၂၅၉>
      text <မာနုသောပိ စ ဘဝေါဘိရာဓိတော၊ သဂ္ဂကာယမဂမံ သကိံ သကိံ။>
      text <ရူပဓာတုသု အရူပဓာတုသု၊ နေဝသညိသု အသညိသုဋ္ဌိတံ။>
    text <၂၆၀>
      text <သမ္ဘဝါ သုဝိဒိတာ အသာရကာ၊ သင်္ခတာ ပစလိတာ သဒေရိတာ။>
      text <တံ ဝိဒိတွာ မဟမတ္တသမ္ဘဝံ၊ သန္တိမေဝ သတိမာ သမဇ္ဈဂန္တိ။>
    stand <။ ဂေါတမော ထေရော။>
  text <၁၅။ ဟာရိတတ္ထေရဂါထာ>
    text <၂၆၁>
      text <ယော ပုဗ္ဗေ ကရဏီယာနိ၊ ပစ္ဆာ သော ကာတုမိစ္ဆတိ။>
      text <သုခါ သော ဓံသတေ ဌာနာ၊ ပစ္ဆာ စ မနုတပ္ပတိ။>
    text <၂၆၂>
      text <ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။>
      text <အကရောန္တံ ဘာသမာနံ၊ ပရိဇာနန္တိ ပဏ္ဍိတာ။>
    text <၂၆၃>
      text <သုသုခံ ဝတ နိဗ္ဗာနံ၊ သမ္မာသမ္ဗုဒ္ဓဒေသိတံ။>
      text <အသောကံ ဝိရဇံ ခေမံ၊ ယတ္ထ ဒုက္ခံ နိရုဇ္ဈတီတိ။>
    stand <။ ဟာရိတော ထေရော။>
  text <၁၆။ ဝိမလတ္ထေရဂါထာ>
    text <၂၆၄>
      text <ပါပမိတ္တေ ဝိဝဇ္ဇေတွာ၊ ဘဇေယျုတ္တမပုဂ္ဂလံ။>
      text <ဩဝါဒေ စဿ တိဋ္ဌေယျ၊ ပတ္ထေန္တော အစလံ သုခံ။>
    text <၂၆၅>
      text <ပရိတ္တံ ဒာရုမာရုယှ၊ ယထာ သီဒေ မဟဏ္ဏဝေ။>
      text <ဧဝံ ကုသီတမာဂမ္မ၊ သာဓုဇီဝီပိ သီဒတိ။>
      text <တသ္မာ တံ ပရိဝဇ္ဇေယျ၊ ကုသီတံ ဟီနဝီရိယံ။>
    text <၂၆၆>
      text <ပဝိဝိတ္တေဟိ အရိယေဟိ၊ ပဟိတတ္တေဟိ ဈာယိဘိ။>
      text <နိစ္စံ အာရဒ္ဓဝီရိယေဟိ၊ ပဏ္ဍိတေဟိ သဟာဝသေတိ။>
      text <အင်္ဂဏိကော ဘာရဒွာဇော၊ ပစ္စယော ဗာကုလော ဣသိ။>
      text <ဓနိယော မာတင်္ဂပုတ္တော၊ သောဘိတော ဝါရဏော ဣသိ။>
      text <ဝဿိကော စ ယသောဇော စ၊ သာဋိမတ္တိယုပါလိ စ။>
      text <ဥတ္တရပါလော အဘိဘူတော၊ ဂေါတမော ဟာရိတောပိ စ။>
      text <ထေရော တိကနိပါတမှိ၊ နိဗ္ဗာနေ ဝိမလော ကတော။>
      text <အဋ္ဌတာလီသ ဂါထာယော၊ ထေရာ သောဠသ ကိတ္တိတာတိ။>
    stand <။ ဝိမလော ထေရော။>
    stand <တိကနိပါတော နိဋ္ဌိတော။>
    text <တတြုဒ္ဒာနံ>
