text <၁၄။ စုဒ္ဒသကနိပါတော>
  text <၁။ ခဒိရဝနိယရေဝတတ္ထေရဂါထာ>
    text <၆၄၅>
      text <ယဒာ အဟံ ပဗ္ဗဇိတော၊ အဂါရသ္မာနဂါရိယံ။>
      text <နာဘိဇာနာမိ သင်္ကပ္ပံ၊ အနရိယံ ဒောသသံဟိတံ။>
    text <၆၄၆>
      text <ဣမေ ဟညန္တု ဝဇ္ဈန္တု၊ ဒုက္ခံ ပပ္ပေါန္တု ပါဏိနော။>
      text <သင်္ကပ္ပံ နာဘိဇာနာမိ၊ ဣမသ္မိံ ဒီဃမန္တရေ။>
    text <၆၄၇>
      text <မေတ္တဉ္စ အဘိဇာနာမိ၊ အပ္ပမာဏံ သုဘာဝိတံ။>
      text <အနုပုဗ္ဗံ ပရိစိတံ၊ ယထာ ဗုဒ္ဓေန ဒေသိတံ။>
    text <၆၄၈>
      text <သဗ္ဗမိတ္တော သဗ္ဗသခေါ၊ သဗ္ဗဘူတာနုကမ္ပကော။>
      text <မေတ္တစိတ္တဉ္စ ဘာဝေမိ၊ အဗျာပဇ္ဇရတော သဒာ။>
    text <၆၄၉>
      text <အသံဟီရံ အသံကုပ္ပံ၊ စိတ္တံ အာမောဒယာမဟံ။>
      text <ဗြဟ္မဝိဟာရံ ဘာဝေမိ၊ အကာပုရိသသေဝိတံ။>
    text <၆၅၀>
      text <အဝိတက္ကံ သမာပန္နော၊ သမ္မာသမ္ဗုဒ္ဓသာဝကော။>
      text <အရိယေန တုဏှီဘာဝေန၊ ဥပေတော ဟောတိ တာဝဒေ။>
    text <၆၅၁>
      text <ယထာပိ ပဗ္ဗတော သေလော၊ အစလော သုပ္ပတိဋ္ဌိတော။>
      text <ဧဝံ မောဟက္ခယာ ဘိက္ခု၊ ပဗ္ဗတောဝ န ဝေဓတိ။>
    text <၆၅၂>
      text <အနင်္ဂဏဿ ပေါသဿ၊ နိစ္စံ သုစိဂဝေသိနော။>
      text <ဝါလဂ္ဂမတ္တံ ပါပဿ၊ အဗ္ဘမတ္တံဝ ခါယတိ။>
    text <၆၅၃>
      text <နဂရံ ယထာ ပစ္စန္တံ၊ ဂုတ္တံ သန္တရဗာဟိရံ။>
      text <ဧဝံ ဂေါပေထ အတ္တာနံ၊ ခဏော ဝေါ မာ ဥပစ္စဂါ။>
    text <၆၅၄>
      text <နာဘိနန္ဒာမိ မရဏံ၊ နာဘိနန္ဒာမိ ဇီဝိတံ။>
      text <ကာလဉ္စ ပဋိကင်္ခါမိ၊ နိဗ္ဗိသံ ဘတကော ယထာ။>
    text <၆၅၅>
      text <နာဘိနန္ဒာမိ မရဏံ။ပေ။ သမ္ပဇာနော ပတိဿတော။>
    text <၆၅၆>
      text <ပရိစိဏ္ဏော မယာ သတ္ထာ၊ ကတံ ဗုဒ္ဓဿ သာသနံ။>
      text <ဩဟိတော ဂရုကော ဘာရော၊ ဘဝနေတ္တိ သမူဟတာ။>
    text <၆၅၇>
      text <ယဿ စတ္ထာယ ပဗ္ဗဇိတော၊ အဂါရသ္မာနဂါရိယံ။>
      text <သော မေ အတ္ထော အနုပ္ပတ္တော၊ သဗ္ဗသံယောဇနက္ခယော။>
    text <၆၅၈>
      text <သမ္ပါဒေထပ္ပမာဒေန၊ ဧသာ မေ အနုသာသနီ။>
      text <ဟန္ဒာဟံ ပရိနိဗ္ဗိဿံ၊ ဝိပ္ပမုတ္တောမှိ သဗ္ဗဓီတိ။>
    stand <။ ခဒိရဝနိယရေဝတော ထေရော။>
  text <၂။ ဂေါဒတ္တတ္ထေရဂါထာ>
    text <၆၅၉>
      text <ယထာပိ ဘဒ္ဒော အာဇညော၊ ဓုရေ ယုတ္တော ဓုရဿဟော။>
      text <မထိတော အတိဘာရေန၊ သံယုဂံ နာတိဝတ္တတိ။>
    text <၆၆၀>
      text <ဧဝံ ပညာယ ယေ တိတ္တာ၊ သမုဒ္ဒော ဝါရိနာ ယထာ။>
      text <န ပရေ အတိမညန္တိ၊ အရိယဓမ္မောဝ ပါဏိနံ။>
    text <၆၆၁>
      text <ကာလေ ကာလဝသံ ပတ္တာ၊ ဘဝါဘဝဝသံ ဂတာ။>
      text <နရာ ဒုက္ခံ နိဂစ္ဆန္တိ၊ တေဓ သောစန္တိ မာဏဝါ။>
    text <၆၆၂>
      text <ဥန္နတာ သုခဓမ္မေန၊ ဒုက္ခဓမ္မေန စောနတာ။>
      text <ဒွယေန ဗာလာ ဟညန္တိ၊ ယထာဘူတံ အဒဿိနော။>
    text <၆၆၃>
      text <ယေ စ ဒုက္ခေ သုခသ္မိဉ္စ၊ မဇ္ဈေ သိဗ္ဗိနိမစ္စဂူ။>
      text <ဌိတာ တေ ဣန္ဒခီလောဝ၊ န တေ ဥန္နတဩနတာ။>
    text <၆၆၄>
      text <န ဟေဝ လာဘေ နာလာဘေ၊ န ယသေ န စ ကိတ္တိယာ။>
      text <န နိန္ဒာယံ ပသံသာယ၊ န တေ ဒုက္ခေ သုခမှိ။>
    text <၆၆၅>
      text <သဗ္ဗတ္ထ တေ န လိမ္ပန္တိ၊ ဥဒဗိန္ဒုဝ ပေါက္ခရေ။>
      text <သဗ္ဗတ္ထ သုခိတာ ဓီရာ၊ သဗ္ဗတ္ထ အပရာဇိတာ။>
    text <၆၆၆>
      text <ဓမ္မေန စ အလာဘော ယော၊ ယော စ လာဘော အဓမ္မိကော။>
      text <အလာဘော ဓမ္မိကော သေယျော၊ ယံ စေ လာဘော အဓမ္မိကော။>
    text <၆၆၇>
      text <ယသော စ အပ္ပဗုဒ္ဓီနံ၊ ဝိညူနံ အယသော စ ယော။>
      text <အယသောဝ သေယျော ဝိညူနံ၊ န ယသော အပ္ပဗုဒ္ဓိနံ။>
    text <၆၆၈>
      text <ဒုမ္မေဓေဟိ ပသံသာ စ၊ ဝိညူဟိ ဂရဟာ စ ယာ။>
      text <ဂရဟာဝ သေယျော ဝိညူဟိ၊ ယံ စေ ဗာလပ္ပသံသနာ။>
    text <၆၆၉>
      text <သုခဉ္စ ကာမမယိကံ၊ ဒုက္ခဉ္စ ပဝိဝေကိယံ။>
      text <ပဝိဝေကဒုက္ခံ သေယျော၊ ယံ စေ ကာမမယံ သုခံ။>
    text <၆၇၀>
      text <ဇီဝိတဉ္စ အဓမ္မေန၊ ဓမ္မေန မရဏဉ္စ ယံ။>
      text <မရဏံ ဓမ္မိကံ သေယျော၊ ယံ စေ ဇီဝေ အဓမ္မိကံ။>
    text <၆၇၁>
      text <ကာမကောပပ္ပဟီနာ ယေ၊ သန္တစိတ္တာ ဘဝါဘဝေ။>
      text <စရန္တိ လောကေ အသိတာ၊ နတ္ထိ တေသံ ပိယာပိယံ။>
    text <၆၇၂>
      text <ဘာဝယိတွာန ဗောဇ္ဈင်္ဂေ၊ ဣန္ဒြိယာနိ ဗလာနိ စ။>
      text <ပပ္ပုယျ ပရမံ သန္တိံ၊ ပရိနိဗ္ဗန္တိနာသဝါတိ။>
      text <ရေဝတော စေဝ ဂေါဒတ္တော၊ ထေရာ ဒွေ တေ မဟိဒ္ဓိကာ။>
      text <စုဒ္ဒသမှိ နိပါတမှိ၊ ဂါထာယော အဋ္ဌဝီသတီတိ။>
    stand <။ ဂေါဒတ္တော ထေရော။>
    stand <စုဒ္ဒသကနိပါတော နိဋ္ဌိတော။>
    text <တတြုဒ္ဒာနံ>
