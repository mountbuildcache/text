text <၁၂။ ဒွာဒသကနိပါတော>
  text <၁။ သီလဝတ္ထေရဂါထာ>
    text <၆၀၈>
      text <သီလမေဝိဓ သိက္ခေထ၊ အသ္မိံ လောကေ သုသိက္ခိတံ။>
      text <သီလံ ဟိ သဗ္ဗသမ္ပတ္တိံ၊ ဥပနာမေတိ သေဝိတံ။>
    text <၆၀၉>
      text <သီလံ ရက္ခေယျ မေဓာဝီ၊ ပတ္ထယာနော တယော သုခေ။>
      text <ပသံသံ ဝိတ္တိလာဘဉ္စ၊ ပေစ္စ သဂ္ဂေ ပမောဒနံ။>
    text <၆၁၀>
      text <သီလဝါ ဟိ ဗဟူ မိတ္တေ၊ သညမေနာဓိဂစ္ဆတိ။>
      text <ဒုဿီလော ပန မိတ္တေဟိ၊ ဓံသတေ ပါပမာစရံ။>
    text <၆၁၁>
      text <အဝဏ္ဏဉ္စ အကိတ္တိဉ္စ၊ ဒုဿီလော လဘတေ နရော။>
      text <ဝဏ္ဏံ ကိတ္တိံ ပသံသဉ္စ၊ သဒာ လဘတိ သီလဝါ။>
    text <၆၁၂>
      text <အာဒိ သီလံ ပတိဋ္ဌာ စ၊ ကလျာဏာနဉ္စ မာတုကံ။>
      text <ပမုခံ သဗ္ဗဓမ္မာနံ၊ တသ္မာ သီလံ ဝိသောဓယေ။>
    text <၆၁၃>
      text <ဝေလာ စ သံဝရံ သီလံ၊ စိတ္တဿ အဘိဟာသနံ။>
      text <တိတ္ထဉ္စ သဗ္ဗဗုဒ္ဓါနံ၊ တသ္မာ သီလံ ဝိသောဓယေ။>
    text <၆၁၄>
      text <သီလံ ဗလံ အပ္ပဋိမံ၊ သီလံ အာဝုဓမုတ္တမံ။>
      text <သီလမာဘရဏံ သေဋ္ဌံ၊ သီလံ ကဝစမဗ္ဘုတံ။>
    text <၆၁၅>
      text <သီလံ သေတု မဟေသက္ခေါ၊ သီလံ ဂန္ဓော အနုတ္တရော။>
      text <သီလံ ဝိလေပနံ သေဋ္ဌံ၊ ယေန ဝါတိ ဒိသောဒိသံ။>
    text <၆၁၆>
      text <သီလံ သမ္ဗလမေဝဂ္ဂံ၊ သီလံ ပါထေယျမုတ္တမံ။>
      text <သီလံ သေဋ္ဌော အတိဝါဟော၊ ယေန ယာတိ ဒိသောဒိသံ။>
    text <၆၁၇>
      text <ဣဓေဝ နိန္ဒံ လဘတိ၊ ပေစ္စာပါယေ စ ဒုမ္မနော။>
      text <သဗ္ဗတ္ထ ဒုမ္မနော ဗာလော၊ သီလေသု အသမာဟိတော။>
    text <၆၁၈>
      text <ဣဓေဝ ကိတ္တိံ လဘတိ၊ ပေစ္စ သဂ္ဂေ စ သုမ္မနော။>
      text <သဗ္ဗတ္ထ သုမနော ဓီရော၊ သီလေသု သုသမာဟိတော။>
    text <၆၁၉>
      text <သီလမေဝ ဣဓ အဂ္ဂံ၊ ပညဝါ ပန ဥတ္တမော။>
      text <မနုဿေသု စ ဒေဝေသု၊ သီလပညာဏတော ဇယန္တိ။>
    stand <။ သီလဝေါ ထေရော။>
  text <၂။ သုနီတတ္ထေရဂါထာ>
    text <၆၂၀>
      text <နီစေ ကုလမှိ ဇာတောဟံ၊ ဒလိဒ္ဒော အပ္ပဘောဇနော။>
      text <ဟီနကမ္မံ မမံ အာသိ၊ အဟောသိံ ပုပ္ဖဆဍ္ဍကော။>
    text <၆၂၁>
      text <ဇိဂုစ္ဆိတော မနုဿာနံ၊ ပရိဘူတော စ ဝမ္ဘိတော။>
      text <နီစံ မနံ ကရိတွာန၊ ဝန္ဒိဿံ ဗဟုကံ ဇနံ။>
    text <၆၂၂>
      text <အထဒ္ဒသာသိံ သမ္ဗုဒ္ဓံ၊ ဘိက္ခုသင်္ဃပုရက္ခတံ။>
      text <ပဝိသန္တံ မဟာဝီရံ၊ မဂဓာနံ ပုရုတ္တမံ။>
    text <၆၂၃>
      text <နိက္ခိပိတွာန ဗျာဘင်္ဂိံ၊ ဝန္ဒိတုံ ဥပသင်္ကမိံ။>
      text <မမေဝ အနုကမ္ပါယ၊ အဋ္ဌာသိ ပုရိသုတ္တမော။>
    text <၆၂၄>
      text <ဝန္ဒိတွာ သတ္ထုနော ပါဒေ၊ ဧကမန္တံ ဌိတော တဒာ။>
      text <ပဗ္ဗဇ္ဇံ အဟမာယာစိံ၊ သဗ္ဗသတ္တာနမုတ္တမံ။>
    text <၆၂၅>
      text <တတော ကာရုဏိကော သတ္ထာ၊ သဗ္ဗလောကာနုကမ္ပကော။>
      text <ဧဟိ ဘိက္ခူတိ မံ အာဟ၊ သာ မေ အာသူပသမ္ပဒာ။>
    text <၆၂၆>
      text <သောဟံ ဧကော အရညသ္မိံ၊ ဝိဟရန္တော အတန္ဒိတော။>
      text <အကာသိံ သတ္ထုဝစနံ၊ ယထာ မံ ဩဝဒီ ဇိနော။>
    text <၆၂၇>
      text <ရတ္တိယာ ပဌမံ ယာမံ၊ ပုဗ္ဗဇာတိမနုဿရိံ။>
      text <ရတ္တိယာ မဇ္ဈိမံ ယာမံ၊ ဒိဗ္ဗစက္ခုံ ဝိသောဓယိံ။>
      text <ရတ္တိယာ ပစ္ဆိမေ ယာမေ၊ တမောခန္ဓံ ပဒာလယိံ။>
    text <၆၂၈>
      text <တတော ရတျာ ဝိဝသာနေ၊ သူရိယဿုဂ္ဂမနံ ပတိ။>
      text <ဣန္ဒော ဗြဟ္မာ စ အာဂန္တွာ၊ မံ နမဿိံသု ပဉ္ဇလီ။>
    text <၆၂၉>
      text <နမော တေ ပုရိသာဇည၊ နမော တေ ပုရိသုတ္တမ။>
      text <ယဿ တေ အာသဝါ ခီဏာ၊ ဒက္ခိဏေယျောသိ မာရိသ။>
    text <၆၃၀>
      text <တတော ဒိသွာန မံ သတ္ထာ၊ ဒေဝသင်္ဃပုရက္ခတံ။>
      text <သိတံ ပါတုကရိတွာန၊ ဣမမတ္ထံ အဘာသထ။>
    text <၆၃၁>
      text <တပေန ဗြဟ္မစရိယေန၊ သံယမေန ဒမေန စ။>
      text <ဧတေန ဗြာဟ္မဏော ဟောတိ၊ ဧတံ ဗြာဟ္မဏမုတ္တမန္တိ။>
      text <သီလဝါ စ သုနီတော စ၊ ထေရာ ဒွေ တေ မဟိဒ္ဓိကာ။>
      text <ဒွာဒသမှိ နိပါတမှိ၊ ဂါထာယော စတုဝီသတီတိ။>
    stand <။ သုနီတော ထေရော။>
    stand <ဒွာဒသကနိပါတော နိဋ္ဌိတော။>
    text <တတြုဒ္ဒာနံ>
