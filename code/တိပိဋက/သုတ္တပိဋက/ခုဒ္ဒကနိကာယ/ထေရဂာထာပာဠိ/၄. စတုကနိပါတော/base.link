text <၄။ စတုကနိပါတော>
  text <၁။ နာဂသမာလတ္ထေရဂါထာ>
    text <၂၆၇>
      text <အလင်္ကတာ သုဝသနာ၊ မာလိနီ စန္ဒနုဿဒာ။>
      text <မဇ္ဈေ မဟာပထေ နာရီ၊ တုရိယေ နစ္စတိ နဋ္ဋကီ။>
    text <၂၆၈>
      text <ပိဏ္ဍိကာယ ပဝိဋ္ဌောဟံ၊ ဂစ္ဆန္တော နံ ဥဒိက္ခိသံ။>
      text <အလင်္ကတံ သုဝသနံ၊ မစ္စုပါသံဝ ဩဍ္ဍိတံ။>
    text <၂၆၉>
      text <တတော မေ မနသီကာရော၊ ယောနိသော ဥဒပဇ္ဇထ။>
      text <အာဒီနဝေါ ပါတုရဟု၊ နိဗ္ဗိဒာ သမတိဋ္ဌထ။>
    text <၂၇၀>
      text <တတော စိတ္တံ ဝိမုစ္စိ မေ၊ ပဿ ဓမ္မသုဓမ္မတံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
    stand <။ နာဂသမာလော ထေရော။>
  text <၂။ ဘဂုတ္ထေရဂါထာ>
    text <၂၇၁>
      text <အဟံ မိဒ္ဓေန ပကတော၊ ဝိဟာရာ ဥပနိက္ခမိံ။>
      text <စင်္ကမံ အဘိရုဟန္တော၊ တတ္ထေဝ ပပတိံ ဆမာ။>
    text <၂၇၂>
      text <ဂတ္တာနိ ပရိမဇ္ဇိတွာ၊ ပုနပါရုယှ စင်္ကမံ။>
      text <စင်္ကမေ စင်္ကမိံ သောဟံ၊ အဇ္ဈတ္တံ သုသမာဟိတော။>
    text <၂၇၃>
      text <တတော မေ မနသီကာရော၊ ယောနိသော ဥဒပဇ္ဇထ။>
      text <အာဒီနဝေါ ပါတုရဟု၊ နိဗ္ဗိဒာ သမတိဋ္ဌထ။>
    text <၂၇၄>
      text <တတော စိတ္တံ ဝိမုစ္စိ မေ၊ ပဿ ဓမ္မသုဓမ္မတံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
    stand <။ ဘဂုတ္ထေရော။>
  text <၃။ သဘိယတ္ထေရဂါထာ>
    text <၂၇၅>
      text <ပရေ စ န ဝိဇာနန္တိ၊ မယမေတ္ထ ယမာမသေ။>
      text <ယေ စ တတ္ထ ဝိဇာနန္တိ၊ တတော သမ္မန္တိ မေဓဂါ။>
    text <၂၇၆>
      text <ယဒာ စ အဝိဇာနန္တာ၊ ဣရိယန္တျမရာ ဝိယ။>
      text <ဝိဇာနန္တိ စ ယေ ဓမ္မံ၊ အာတုရေသု အနာတုရာ။>
    text <၂၇၇>
      text <ယံ ကိဉ္စိ သိထိလံ ကမ္မံ၊ သံကိလိဋ္ဌဉ္စ ယံ ဝတံ။>
      text <သင်္ကဿရံ ဗြဟ္မစရိယံ၊ န တံ ဟောတိ မဟပ္ဖလံ။>
    text <၂၇၈>
      text <ယဿ သဗြဟ္မစာရီသု၊ ဂါရဝေါ နူပလဗ္ဘတိ။>
      text <အာရကာ ဟောတိ သဒ္ဓမ္မာ၊ နဘံ ပုထဝိယာ ယထာတိ။>
    stand <။ သဘိယော ထေရော။>
  text <၄။ နန္ဒကတ္ထေရဂါထာ>
    text <၂၇၉>
      text <ဓိရတ္ထု ပူရေ ဒုဂ္ဂန္ဓေ၊ မာရပက္ခေ အဝဿုတေ။>
      text <နဝသောတာနိ တေ ကာယေ၊ ယာနိ သန္ဒန္တိ သဗ္ဗဒာ။>
    text <၂၈၀>
      text <မာ ပုရာဏံ အမညိတ္ထော၊ မာသာဒေသိ တထာဂတေ။>
      text <သဂ္ဂေပိ တေ န ရဇ္ဇန္တိ၊ ကိမင်္ဂံ ပန မာနုသေ။>
    text <၂၈၁>
      text <ယေ စ ခေါ ဗာလာ ဒုမ္မေဓာ၊ ဒုမ္မန္တီ မောဟပါရုတာ။>
      text <တာဒိသာ တတ္ထ ရဇ္ဇန္တိ၊ မာရခိတ္တမှိ ဗန္ဓနေ။>
    text <၂၈၂>
      text <ယေသံ ရာဂေါ စ ဒောသော စ၊ အဝိဇ္ဇာ စ ဝိရာဇိတာ။>
      text <တာဒီ တတ္ထ န ရဇ္ဇန္တိ၊ ဆိန္နသုတ္တာ အဗန္ဓနာတိ။>
    stand <။ နန္ဒကော ထေရော။>
  text <၅။ ဇမ္ဗုကတ္ထေရဂါထာ>
    text <၂၈၃>
      text <ပဉ္စပညာသဝဿာနိ၊ ရဇောဇလ္လမဓာရယိံ။>
      text <ဘုဉ္ဇန္တော မာသိကံ ဘတ္တံ၊ ကေသမဿုံ အလောစယိံ။>
    text <၂၈၄>
      text <ဧကပါဒေန အဋ္ဌာသိံ၊ အာသနံ ပရိဝဇ္ဇယိံ။>
      text <သုက္ခဂူထာနိ စ ခါဒိံ၊ ဥဒ္ဒေသဉ္စ န သာဒိယိံ။>
    text <၂၈၅>
      text <ဧတာဒိသံ ကရိတွာန၊ ဗဟုံ ဒုဂ္ဂတိဂါမိနံ။>
      text <ဝုယှမာနော မဟောဃေန၊ ဗုဒ္ဓံ သရဏမာဂမံ။>
    text <၂၈၆>
      text <သရဏဂမနံ ပဿ၊ ပဿ ဓမ္မသုဓမ္မတံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
    stand <။ ဇမ္ဗုကော ထေရော။>
  text <၆။ သေနကတ္ထေရဂါထာ>
    text <၂၈၇>
      text <သွာဂတံ ဝတ မေ အာသိ၊ ဂယာယံ ဂယဖဂ္ဂုယာ။>
      text <ယံ အဒ္ဒသာသိံ သမ္ဗုဒ္ဓံ၊ ဒေသေန္တံ ဓမ္မမုတ္တမံ။>
    text <၂၈၈>
      text <မဟပ္ပဘံ ဂဏာစရိယံ၊ အဂ္ဂပတ္တံ ဝိနာယကံ။>
      text <သဒေဝကဿ လောကဿ၊ ဇိနံ အတုလဒဿနံ။>
    text <၂၈၉>
      text <မဟာနာဂံ မဟာဝီရံ၊ မဟာဇုတိမနာသဝံ။>
      text <သဗ္ဗာသဝပရိက္ခီဏံ၊ သတ္ထာရမကုတောဘယံ။>
    text <၂၉၀>
      text <စိရသံကိလိဋ္ဌံ ဝတ မံ၊ ဒိဋ္ဌိသန္ဒာနဗန္ဓိတံ။>
      text <ဝိမောစယိ သော ဘဂဝါ၊ သဗ္ဗဂန္ထေဟိ သေနကန္တိ။>
    stand <။ သေနကော ထေရော။>
  text <၇။ သမ္ဘူတတ္ထေရဂါထာ>
    text <၂၉၁>
      text <ယော ဒန္ဓကာလေ တရတိ၊ တရဏီယေ စ ဒန္ဓယေ။>
      text <အယောနိ သံဝိဓာနေန၊ ဗာလော ဒုက္ခံ နိဂစ္ဆတိ။>
    text <၂၉၂>
      text <တဿတ္ထာ ပရိဟာယန္တိ၊ ကာဠပက္ခေဝ စန္ဒိမာ။>
      text <အာယသကျဉ္စ ပပ္ပေါတိ၊ မိတ္တေဟိ စ ဝိရုဇ္ဈတိ။>
    text <၂၉၃>
      text <ယော ဒန္ဓကာလေ ဒန္ဓေတိ၊ တရဏီယေ စ တာရယေ။>
      text <ယောနိသော သံဝိဓာနေန၊ သုခံ ပပ္ပေါတိ ပဏ္ဍိတော။>
    text <၂၉၄>
      text <တဿတ္ထာ ပရိပူရေန္တိ၊ သုက္ကပက္ခေဝ စန္ဒိမာ။>
      text <ယသော ကိတ္တိဉ္စ ပပ္ပေါတိ၊ မိတ္တေဟိ န ဝိရုဇ္ဈတီတိ။>
    stand <။ သမ္ဘူတော ထေရော။>
  text <၈။ ရာဟုလတ္ထေရဂါထာ>
    text <၂၉၅>
      text <ဥဘယေနေဝ သမ္ပန္နော၊ ရာဟုလဘဒ္ဒောတိ မံ ဝိဒူ။>
      text <ယဉ္စမှိ ပုတ္တော ဗုဒ္ဓဿ၊ ယဉ္စ ဓမ္မေသု စက္ခုမာ။>
    text <၂၉၆>
      text <ယဉ္စ မေ အာသဝါ ခီဏာ၊ ယဉ္စ နတ္ထိ ပုနဗ္ဘဝေါ။>
      text <အရဟာ ဒက္ခိဏေယျောမှိ၊ တေဝိဇ္ဇော အမတဒ္ဒသော။>
    text <၂၉၇>
      text <ကာမန္ဓာ ဇာလပစ္ဆန္နာ၊ တဏှာဆာဒနဆာဒိတာ။>
      text <ပမတ္တဗန္ဓုနာ ဗဒ္ဓါ၊ မစ္ဆာဝ ကုမိနာမုခေ။>
    text <၂၉၈>
      text <တံ ကာမံ အဟမုဇ္ဈိတွာ၊ ဆေတွာ မာရဿ ဗန္ဓနံ။>
      text <သမူလံ တဏှမဗ္ဗုယှ၊ သီတိဘူတောသ္မိ နိဗ္ဗုတောတိ။>
    stand <။ ရာဟုလော ထေရော။>
  text <၉။ စန္ဒနတ္ထေရဂါထာ>
    text <၂၉၉>
      text <ဇာတရူပေန သဉ္ဆန္နာ၊ ဒာသီဂဏပုရက္ခတာ။>
      text <အင်္ကေန ပုတ္တမာဒာယ၊ ဘရိယာ မံ ဥပါဂမိ။>
    text <၃၀၀>
      text <တဉ္စ ဒိသွာန အာယန္တိံ၊ သကပုတ္တဿ မာတရံ။>
      text <အလင်္ကတံ သုဝသနံ၊ မစ္စုပါသံဝ ဩဍ္ဍိတံ။>
    text <၃၀၁>
      text <တတော မေ မနသီကာရော၊ ယောနိသော ဥဒပဇ္ဇထ။>
      text <အာဒီနဝေါ ပါတုရဟု၊ နိဗ္ဗိဒာ သမတိဋ္ဌထ။>
    text <၃၀၂>
      text <တတော စိတ္တံ ဝိမုစ္စိ မေ၊ ပဿ ဓမ္မသုဓမ္မတံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
    stand <။ စန္ဒနော ထေရော။>
  text <၁၀။ ဓမ္မိကတ္ထေရဂါထာ>
    text <၃၀၃>
      text <ဓမ္မော ဟဝေ ရက္ခတိ ဓမ္မစာရိံ၊ ဓမ္မော သုစိဏ္ဏော သုခမာဝဟတိ။>
      text <ဧသာနိသံသော ဓမ္မေ သုစိဏ္ဏေ၊ န ဒုဂ္ဂတိံ ဂစ္ဆတိ ဓမ္မစာရီ။>
    text <၃၀၄>
      text <နဟိ ဓမ္မော အဓမ္မော စ၊ ဥဘော သမဝိပါကိနော။>
      text <အဓမ္မော နိရယံ နေတိ၊ ဓမ္မော ပါပေတိ သုဂ္ဂတိံ။>
    text <၃၀၅>
      text <တသ္မာ ဟိ ဓမ္မေသု ကရေယျ ဆန္ဒံ၊ ဣတိ မောဒမာနော သုဂတေန တာဒိနာ။>
      text <ဓမ္မေ ဌိတာ သုဂတဝရဿ သာဝကာ၊ နီယန္တိ ဓီရာ သရဏဝရဂ္ဂဂါမိနော။>
    text <၃၀၆>
      text <ဝိပ္ဖောဋိတော ဂဏ္ဍမူလော၊ တဏှာဇာလော သမူဟတော။>
      text <သော ခီဏသံသာရော န စတ္ထိ ကိဉ္စနံ၊>
      text <စန္ဒော ယထာ ဒောသိနာ ပုဏ္ဏမာသိယန္တိ။>
    stand <။ ဓမ္မိကော ထေရော။>
  text <၁၁။ သပ္ပကတ္ထေရဂါထာ>
    text <၃၀၇>
      text <ယဒာ ဗလာကာ သုစိပဏ္ဍရစ္ဆဒာ၊ ကာဠဿ မေဃဿ ဘယေန တဇ္ဇိတာ။>
      text <ပလေဟိတိ အာလယမာလယေသိနီ၊ တဒာ နဒီ အဇကရဏီ ရမေတိ မံ။>
    text <၃၀၈>
      text <ယဒာ ဗလာကာ သုဝိသုဒ္ဓပဏ္ဍရာ၊ ကာဠဿ မေဃဿ ဘယေန တဇ္ဇိတာ။>
      text <ပရိယေသတိ လေဏမလေဏဒဿိနီ၊ တဒာ နဒီ အဇကရဏီ ရမေတိ မံ။>
    text <၃၀၉>
      text <ကံ နု တတ္ထ န ရမေန္တိ၊ ဇမ္ဗုယော ဥဘတော တဟိံ။>
      text <သောဘေန္တိ အာပဂါကူလံ၊ မမ လေဏဿ ပစ္ဆတော။>
    text <၃၁၀>
      text <တာ မတမဒသင်္ဃသုပ္ပဟီနာ၊>
      text <ဘေကာ မန္ဒဝတီ ပနာဒယန္တိ။>
      text <နာဇ္ဇ ဂိရိနဒီဟိ ဝိပ္ပဝါသသမယော၊>
      text <ခေမာ အဇကရဏီ သိဝါ သုရမ္မာတိ။>
    stand <။ သပ္ပကော ထေရော။>
  text <၁၂။ မုဒိတတ္ထေရဂါထာ>
    text <၃၁၁>
      text <ပဗ္ဗဇိံ ဇီဝိကတ္ထောဟံ၊ လဒ္ဓါန ဥပသမ္ပဒံ။>
      text <တတော သဒ္ဓံ ပဋိလဘိံ၊ ဒဠှဝီရိယော ပရက္ကမိံ။>
    text <၃၁၂>
      text <ကာမံ ဘိဇ္ဇတုယံ ကာယော၊ မံသပေသီ ဝိသီယရုံ။>
      text <ဥဘော ဇဏ္ဏုကသန္ဓီဟိ၊ ဇင်္ဃာယော ပပတန္တု မေ။>
    text <၃၁၃>
      text <နာသိဿံ န ပိဝိဿာမိ၊ ဝိဟာရာ စ န နိက္ခမေ။>
      text <နပိ ပဿံ နိပါတေဿံ၊ တဏှာသလ္လေ အနူဟတေ။>
    text <၃၁၄>
      text <တဿ မေဝံ ဝိဟရတော၊ ပဿ ဝီရိယပရက္ကမံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
      text <နာဂသမာလော ဘဂု စ၊ သဘိယော နန္ဒကောပိ စ။>
      text <ဇမ္ဗုကော သေနကော ထေရော၊ သမ္ဘူတော ရာဟုလောပိ စ။>
      text <ဘဝတိ စန္ဒနော ထေရော၊ ဒသေတေ ဗုဒ္ဓသာဝကာ။>
      text <ဓမ္မိကော သပ္ပကော ထေရော၊ မုဒိတော စာပိ တေ တယော။>
      text <ဂါထာယော ဒွေ စ ပညာသ၊ ထေရာ သဗ္ဗေပိ တေရသာတိ။>
    stand <။ မုဒိတော ထေရော။>
    stand <စတုက္ကနိပါတော နိဋ္ဌိတော။>
    text <တတြုဒ္ဒာနံ>
