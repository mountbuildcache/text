text <၇။ သတ္တကနိပါတော>
  text <၁။ သုန္ဒရသမုဒ္ဒတ္ထေရဂါထာ>
    text <၄၅၉>
      text <အလင်္ကတာ သုဝသနာ၊ မာလဓာရီ ဝိဘူသိတာ။>
      text <အလတ္တကကတာပါဒာ၊ ပါဒုကာရုယှ ဝေသိကာ။>
    text <၄၆၀>
      text <ပါဒုကာ ဩရုဟိတွာန၊ ပုရတော ပဉ္ဇလီကတာ။>
      text <သာ မံ သဏှေန မုဒုနာ၊ မှိတပုဗ္ဗံ အဘာသထ။>
    text <၄၆၁>
      text <ယုဝါသိ တွံ ပဗ္ဗဇိတော၊ တိဋ္ဌာဟိ မမ သာသနေ။>
      text <ဘုဉ္ဇ မာနုသကေ ကာမေ၊ အဟံ ဝိတ္တံ ဒဒာမိ တေ။>
      text <သစ္စံ တေ ပဋိဇာနာမိ၊ အဂ္ဂိံ ဝါ တေ ဟရာမဟံ။>
    text <၄၆၂>
      text <ယဒာ ဇိဏ္ဏာ ဘဝိဿာမ၊ ဥဘော ဒဏ္ဍပရာယနာ။>
      text <ဥဘောပိ ပဗ္ဗဇိဿာမ၊ ဥဘယတ္ထ ကဋဂ္ဂဟော။>
    text <၄၆၃>
      text <တဉ္စ ဒိသွာန ယာစန္တိံ၊ ဝေသိကံ ပဉ္ဇလီကတံ။>
      text <အလင်္ကတံ သုဝသနံ၊ မစ္စုပါသံဝ ဩဍ္ဍိတံ။>
    text <၄၆၄>
      text <တတော မေ မနသီကာရော။ပေ။ နိဗ္ဗိဒာ သမတိဋ္ဌထ။>
    text <၄၆၅>
      text <တတော စိတ္တံ ဝိမုစ္စိ မေ။ပေ။ ကတံ ဗုဒ္ဓဿ သာသနန္တိ။>
    stand <။ သုန္ဒရသမုဒ္ဒော ထေရော။>
  text <၂။ လကုဏ္ဍကဘဒ္ဒိယတ္ထေရဂါထာ>
    text <၄၆၆>
      text <ပရေ အမ္ဗာဋကာရာမေ၊ ဝနသဏ္ဍမှိ ဘဒ္ဒိယော။>
      text <သမူလံ တဏှမဗ္ဗုယှ၊ တတ္ထ ဘဒ္ဒောဝ ဈာယတိ။>
    text <၄၆၇>
      text <ရမန္တေကေ မုဒိင်္ဂေဟိ၊ ဝီဏာဟိ ပဏဝေဟိ စ။>
      text <အဟဉ္စ ရုက္ခမူလသ္မိံ၊ ရတော ဗုဒ္ဓဿ သာသနေ။>
    text <၄၆၈>
      text <ဗုဒ္ဓေါ စေ မေ ဝရံ ဒဇ္ဇာ၊ သော စ လဗ္ဘေထ မေ ဝရော။>
      text <ဂဏှေဟံ သဗ္ဗလောကဿ၊ နိစ္စံ ကာယဂတံ သတိံ။>
    text <၄၆၉>
      text <ယေ မံ ရူပေန ပါမိံသု၊ ယေ စ ဃောသေန အနွဂူ။>
      text <ဆန္ဒရာဂဝသူပေတာ၊ န မံ ဇာနန္တိ တေ ဇနာ။>
    text <၄၇၀>
      text <အဇ္ဈတ္တဉ္စ န ဇာနာတိ၊ ဗဟိဒ္ဓါ စ န ပဿတိ။>
      text <သမန္တာဝရဏော ဗာလော၊ သ ဝေ ဃောသေန ဝုယှတိ။>
    text <၄၇၁>
      text <အဇ္ဈတ္တဉ္စ န ဇာနာတိ၊ ဗဟိဒ္ဓါ စ ဝိပဿတိ။>
      text <ဗဟိဒ္ဓါ ဖလဒဿာဝီ၊ သောပိ ဃောသေန ဝုယှတိ။>
    text <၄၇၂>
      text <အဇ္ဈတ္တဉ္စ ပဇာနာတိ၊ ဗဟိဒ္ဓါ စ ဝိပဿတိ။>
      text <အနာဝရဏဒဿာဝီ၊ န သော ဃောသေန ဝုယှတီတိ။>
    stand <။ လကုဏ္ဍကဘဒ္ဒိယော ထေရော။>
  text <၃။ ဘဒ္ဒတ္ထေရဂါထာ>
    text <၄၇၃>
      text <ဧကပုတ္တော အဟံ အာသိံ၊ ပိယော မာတု ပိယော ပိတု။>
      text <ဗဟူဟိ ဝတစရိယာဟိ၊ လဒ္ဓေါ အာယာစနာဟိ စ။>
    text <၄၇၄>
      text <တေ စ မံ အနုကမ္ပါယ၊ အတ္ထကာမာ ဟိတေသိနော။>
      text <ဥဘော ပိတာ စ မာတာ စ၊ ဗုဒ္ဓဿ ဥပနာမယုံ။>
    text <၄၇၅>
      text <ကိစ္ဆာ လဒ္ဓေါ အယံ ပုတ္တော၊ သုခုမာလော သုခေဓိတော။>
      text <ဣမံ ဒဒာမ တေ နာထ၊ ဇိနဿ ပရိစာရကံ။>
    text <၄၇၆>
      text <သတ္ထာ စ မံ ပဋိဂ္ဂယှ၊ အာနန္ဒံ ဧတဒဗြဝိ။>
      text <ပဗ္ဗာဇေဟိ ဣမံ ခိပ္ပံ၊ ဟေဿတျာဇာနိယော အယံ။>
    text <၄၇၇>
      text <ပဗ္ဗာဇေတွာန မံ သတ္ထာ၊ ဝိဟာရံ ပါဝိသီ ဇိနော။>
      text <အနောဂ္ဂတသ္မိံ သူရိယသ္မိံ၊ တတော စိတ္တံ ဝိမုစ္စိ မေ။>
    text <၄၇၈>
      text <တတော သတ္ထာ နိရာကတွာ၊ ပဋိသလ္လာနဝုဋ္ဌိတော။>
      text <ဧဟိ ဘဒ္ဒာတိ မံ အာဟ၊ သာ မေ အာသူပသမ္ပဒာ။>
    text <၄၇၉>
      text <ဇာတိယာ သတ္တဝဿေန၊ လဒ္ဓါ မေ ဥပသမ္ပဒာ။>
      text <တိဿော ဝိဇ္ဇာ အနုပ္ပတ္တာ၊ အဟော ဓမ္မသုဓမ္မတာတိ။>
    stand <။ ဘဒ္ဒော ထေရော။>
  text <၄။ သောပါကတ္ထေရဂါထာ>
    text <၄၈၀>
      text <ဒိသွာ ပါသာဒဆာယာယံ၊ စင်္ကမန္တံ နရုတ္တမံ။>
      text <တတ္ထ နံ ဥပသင်္ကမ္မ၊ ဝန္ဒိဿံ ပုရိသုတ္တမံ။>
    text <၄၈၁>
      text <ဧကံသံ စီဝရံ ကတွာ၊ သံဟရိတွာန ပါဏယော။>
      text <အနုစင်္ကမိဿံ ဝိရဇံ၊ သဗ္ဗသတ္တာနမုတ္တမံ။>
    text <၄၈၂>
      text <တတော ပဉှေ အပုစ္ဆိ မံ၊ ပဉှာနံ ကောဝိဒော ဝိဒူ။>
      text <အစ္ဆမ္ဘီ စ အဘီတော စ၊ ဗျာကာသိံ သတ္ထုနော အဟံ။>
    text <၄၈၃>
      text <ဝိဿဇ္ဇိတေသု ပဉှေသု၊ အနုမောဒိ တထာဂတော။>
      text <ဘိက္ခုသင်္ဃံ ဝိလောကေတွာ၊ ဣမမတ္ထံ အဘာသထ။>
    text <၄၈၄>
      text <လာဘာ အင်္ဂါနံ မဂဓာနံ၊ ယေသာယံ ပရိဘုဉ္ဇတိ။>
      text <စီဝရံ ပိဏ္ဍပါတဉ္စ၊ ပစ္စယံ သယနာသနံ။>
      text <ပစ္စုဋ္ဌာနဉ္စ သာမီစိံ၊ တေသံ လာဘာတိ စာဗြဝိ။>
    text <၄၈၅>
      text <အဇ္ဇတဂ္ဂေ မံ သောပါက၊ ဒဿနာယောပသင်္ကမ။>
      text <ဧသာ စေဝ တေ သောပါက၊ ဘဝတု ဥပသမ္ပဒာ။>
    text <၄၈၆>
      text <ဇာတိယာ သတ္တဝဿောဟံ၊ လဒ္ဓါန ဥပသမ္ပဒံ။>
      text <ဓာရေမိ အန္တိမံ ဒေဟံ၊ အဟော ဓမ္မသုဓမ္မတာတိ။>
    stand <။ သောပါကော ထေရော။>
  text <၅။ သရဘင်္ဂတ္ထေရဂါထာ>
    text <၄၈၇>
      text <သရေ ဟတ္ထေဟိ ဘဉ္ဇိတွာ၊ ကတွာန ကုဋိမစ္ဆိသံ။>
      text <တေန မေ သရဘင်္ဂေါတိ၊ နာမံ သမ္မုတိယာ အဟု။>
    text <၄၈၈>
      text <န မယှံ ကပ္ပတေ အဇ္ဇ၊ သရေ ဟတ္ထေဟိ ဘဉ္ဇိတုံ။>
      text <သိက္ခါပဒာ နော ပညတ္တာ၊ ဂေါတမေန ယသဿိနာ။>
    text <၄၈၉>
      text <သကလံ သမတ္တံ ရောဂံ၊ သရဘင်္ဂေါ နာဒ္ဒသံ ပုဗ္ဗေ။>
      text <သောယံ ရောဂေါ ဒိဋ္ဌော၊ ဝစနကရေနာတိဒေဝဿ။>
    text <၄၉၀>
      text <ယေနေဝ မဂ္ဂေန ဂတော ဝိပဿီ၊ ယေနေဝ မဂ္ဂေန သိခီ စ ဝေဿဘူ။>
      text <ကကုသန္ဓကောဏာဂမနော စ ကဿပေါ၊ တေနဉ္ဇသေန အဂမာသိ ဂေါတမော။>
    text <၄၉၁>
      text <ဝီတတဏှာ အနာဒာနာ၊ သတ္တ ဗုဒ္ဓါ ခယောဂဓာ။>
      text <ယေဟာယံ ဒေသိတော ဓမ္မော၊ ဓမ္မဘူတေဟိ တာဒိဘိ။>
    text <၄၉၂>
      text <စတ္တာရိ အရိယသစ္စာနိ၊ အနုကမ္ပါယ ပါဏိနံ။>
      text <ဒုက္ခံ သမုဒယော မဂ္ဂေါ၊ နိရောဓော ဒုက္ခသင်္ခယော။>
    text <၄၉၃>
      text <ယသ္မိံ နိဝတ္တတေ ဒုက္ခံ၊ သံသာရသ္မိံ အနန္တကံ။>
      text <ဘေဒာ ဣမဿ ကာယဿ၊ ဇီဝိတဿ စ သင်္ခယာ။>
      text <အညော ပုနဗ္ဘဝေါ နတ္ထိ၊ သုဝိမုတ္တောမှိ သဗ္ဗဓီတိ။>
      text <သုန္ဒရသမုဒ္ဒော ထေရော၊ ထေရော လကုဏ္ဍဘဒ္ဒိယော။>
      text <ဘဒ္ဒော ထေရော စ သောပါကော၊ သရဘင်္ဂေါ မဟာဣသိ။>
      text <သတ္တကေ ပဉ္စကာ ထေရာ၊ ဂါထာယော ပဉ္စတိံသတီတိ။>
    stand <။ သရဘင်္ဂေါ ထေရော။>
    stand <သတ္တကနိပါတော နိဋ္ဌိတော။>
    text <တတြုဒ္ဒာနံ>
