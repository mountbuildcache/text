text <၉။ နဝကနိပါတော>
  text <၁။ ဘူတတ္ထေရဂါထာ>
    text <၅၁၈>
      text <ယဒာ ဒုက္ခံ ဇရာမရဏန္တိ ပဏ္ဍိတော၊ အဝိဒ္ဒသူ ယတ္ထ သိတာ ပုထုဇ္ဇနာ။>
      text <ဒုက္ခံ ပရိညာယ သတောဝ ဈာယတိ၊ တတော ရတိံ ပရမတရံ န ဝိန္ဒတိ။>
    text <၅၁၉>
      text <ယဒာ ဒုက္ခဿာဝဟနိံ ဝိသတ္တိကံ၊ ပပဉ္စသင်္ဃာတဒုခါဓိဝါဟိနိံ။>
      text <တဏှံ ပဟန္တွာန သတောဝ ဈာယတိ၊ တတော ရတိံ ပရမတရံ န ဝိန္ဒတိ။>
    text <၅၂၀>
      text <ယဒာ သိဝံ ဒွေစတုရင်္ဂဂါမိနံ၊ မဂ္ဂုတ္တမံ သဗ္ဗကိလေသသောဓနံ။>
      text <ပညာယ ပဿိတွ သတောဝ ဈာယတိ၊ တတော ရတိံ ပရမတရံ န ဝိန္ဒတိ။>
    text <၅၂၁>
      text <ယဒာ အသောကံ ဝိရဇံ အသင်္ခတံ၊ သန္တံ ပဒံ သဗ္ဗကိလေသသောဓနံ။>
      text <ဘာဝေတိ သညောဇနဗန္ဓနစ္ဆိဒံ၊ တတော ရတိံ ပရမတရံ န ဝိန္ဒတိ။>
    text <၅၂၂>
      text <ယဒာ နဘေ ဂဇ္ဇတိ မေဃဒုန္ဒုဘိ၊ ဓာရာကုလာ ဝိဟဂပထေ သမန္တတော။>
      text <ဘိက္ခူ စ ပဗ္ဘာရဂတောဝ ဈာယတိ၊ တတော ရတိံ ပရမတရံ န ဝိန္ဒတိ။>
    text <၅၂၃>
      text <ယဒာ နဒီနံ ကုသုမာကုလာနံ၊ ဝိစိတ္တ-ဝါနေယျ-ဝဋံသကာနံ။>
      text <တီရေ နိသိန္နော သုမနောဝ ဈာယတိ၊ တတော ရတိံ ပရမတရံ န ဝိန္ဒတိ။>
    text <၅၂၄>
      text <ယဒာ နိသီထေ ရဟိတမှိ ကာနနေ၊ ဒေဝေ ဂဠန္တမှိ နဒန္တိ ဒာဌိနော။>
      text <ဘိက္ခူ စ ပဗ္ဘာရဂတောဝ ဈာယတိ၊ တတော ရတိံ ပရမတရံ န ဝိန္ဒတိ။>
    text <၅၂၅>
      text <ယဒာ ဝိတက္ကေ ဥပရုန္ဓိယတ္တနော၊ နဂန္တရေ နဂဝိဝရံ သမဿိတော။>
      text <ဝီတဒ္ဒရော ဝီတခိလောဝ ဈာယတိ၊ တတော ရတိံ ပရမတရံ န ဝိန္ဒတိ။>
    text <၅၂၆>
      text <ယဒာ သုခီ မလခိလသောကနာသနော၊ နိရဂ္ဂဠော နိဗ္ဗနထော ဝိသလ္လော။>
      text <သဗ္ဗာသဝေ ဗျန္တိကတောဝ ဈာယတိ၊ တတော ရတိံ ပရမတရံ န ဝိန္ဒတီတိ။>
      text <ဘူတော တထဒ္ဒသော ထေရော၊ ဧကော ခဂ္ဂဝိသာဏဝါ။>
      text <နဝကမှိ နိပါတမှိ၊ ဂါထာယောပိ ဣမာ နဝါတိ။>
    stand <။ ဘူတော ထေရော။>
    stand <နဝကနိပါတော နိဋ္ဌိတော။>
    text <တတြုဒ္ဒာနံ>
