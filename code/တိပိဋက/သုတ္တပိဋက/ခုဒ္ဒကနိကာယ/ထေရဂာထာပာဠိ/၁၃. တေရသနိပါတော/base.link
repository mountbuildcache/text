text <၁၃။ တေရသနိပါတော>
  text <၁။ သောဏကောဠိဝိသတ္ထေရဂါထာ>
    text <၆၃၂>
      text <ယာဟု ရဋ္ဌေ သမုက္ကဋ္ဌော၊ ရညော အင်္ဂဿ ပဒ္ဓဂူ။>
      text <သွာဇ္ဇ ဓမ္မေသု ဥက္ကဋ္ဌော၊ သောဏော ဒုက္ခဿ ပါရဂူ။>
    text <၆၃၃>
      text <ပဉ္စ ဆိန္ဒေ ပဉ္စ ဇဟေ၊ ပဉ္စ စုတ္တရိ ဘာဝယေ။>
      text <ပဉ္စသင်္ဂါတိဂေါ ဘိက္ခု၊ ဩဃတိဏ္ဏောတိ ဝုစ္စတိ။>
    text <၆၃၄>
      text <ဥန္နဠဿ ပမတ္တဿ၊ ဗာဟိရာသဿ ဘိက္ခုနော။>
      text <သီလံ သမာဓိ ပညာ စ၊ ပါရိပူရိံ န ဂစ္ဆတိ။>
    text <၆၃၅>
      text <ယဉှိ ကိစ္စံ အပဝိဒ္ဓံ၊ အကိစ္စံ ပန ကရီယတိ။>
      text <ဥန္နဠာနံ ပမတ္တာနံ၊ တေသံ ဝဍ္ဎန္တိ အာသဝါ။>
    text <၆၃၆>
      text <ယေသဉ္စ သုသမာရဒ္ဓါ၊ နိစ္စံ ကာယဂတာ သတိ။>
      text <အကိစ္စံ တေ န သေဝန္တိ၊ ကိစ္စေ သာတစ္စကာရိနော။>
      text <သတာနံ သမ္ပဇာနာနံ၊ အတ္ထံ ဂစ္ဆန္တိ အာသဝါ။>
    text <၆၃၇>
      text <ဥဇုမဂ္ဂမှိ အက္ခါတေ၊ ဂစ္ဆထ မာ နိဝတ္တထ။>
      text <အတ္တနာ စောဒယတ္တာနံ၊ နိဗ္ဗာနမဘိဟာရယေ။>
    text <၆၃၈>
      text <အစ္စာရဒ္ဓမှိ ဝီရိယမှိ၊ သတ္ထာ လောကေ အနုတ္တရော။>
      text <ဝီဏောပမံ ကရိတွာ မေ၊ ဓမ္မံ ဒေသေသိ စက္ခုမာ။>
      text <တဿာဟံ ဝစနံ သုတွာ၊ ဝိဟာသိံ သာသနေ ရတော။>
    text <၆၃၉>
      text <သမထံ ပဋိပါဒေသိံ၊ ဥတ္တမတ္ထဿ ပတ္တိယာ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၆၄၀>
      text <နေက္ခမ္မေ အဓိမုတ္တဿ၊ ပဝိဝေကဉ္စ စေတသော။>
      text <အဗျာပဇ္ဈာဓိမုတ္တဿ၊ ဥပါဒာနက္ခယဿ စ။>
    text <၆၄၁>
      text <တဏှက္ခယာဓိမုတ္တဿ၊ အသမ္မောဟဉ္စ စေတသော။>
      text <ဒိသွာ အာယတနုပ္ပါဒံ၊ သမ္မာ စိတ္တံ ဝိမုစ္စတိ။>
    text <၆၄၂>
      text <တဿ သမ္မာ ဝိမုတ္တဿ၊ သန္တစိတ္တဿ ဘိက္ခုနော။>
      text <ကတဿ ပဋိစယော နတ္ထိ၊ ကရဏီယံ န ဝိဇ္ဇတိ။>
    text <၆၄၃>
      text <သေလော ယထာ ဧကဃနော၊ ဝါတေန န သမီရတိ။>
      text <ဧဝံ ရူပါ ရသာ သဒ္ဒာ၊ ဂန္ဓာ ဖဿာ စ ကေဝလာ။>
    text <၆၄၄>
      text <ဣဋ္ဌာ ဓမ္မာ အနိဋ္ဌာ စ၊ နပ္ပဝေဓေန္တိ တာဒိနော။>
      text <ဌိတံ စိတ္တံ ဝိသညုတ္တံ၊ ဝယဉ္စဿာနုပဿတီတိ။>
      text <သောဏော ကောဠိဝိသော ထေရော၊ ဧကောယေဝ မဟိဒ္ဓိကော။>
      text <တေရသမှိ နိပါတမှိ၊ ဂါထာယော စေတ္ထ တေရသာတိ။>
    stand <။ သောဏော ကောဠိဝိသော ထေရော။>
    stand <တေရသနိပါတော နိဋ္ဌိတော။>
    text <တတြုဒ္ဒာနံ>
