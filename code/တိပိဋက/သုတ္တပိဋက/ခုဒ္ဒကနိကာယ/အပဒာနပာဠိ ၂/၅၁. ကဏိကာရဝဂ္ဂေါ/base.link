text <၅၁။ ကဏိကာရဝဂ္ဂေါ>
  text <၁။ တိကဏိကာရပုပ္ဖိယတ္ထေရအပဒာနံ>
    text <၁>
      text <သုမေဓော နာမ သမ္ဗုဒ္ဓေါ၊ ဗာတ္တိံသဝရလက္ခဏော။>
      text <ဝိဝေကကာမော သမ္ဗုဒ္ဓေါ၊ ဟိမဝန္တမုပါဂမိံ။>
    text <၂>
      text <အဇ္ဈောဂယှ ဟိမဝန္တံ၊ အဂ္ဂေါ ကာရုဏိကော မုနိ။>
      text <ပလ္လင်္ကမာဘုဇိတွာန၊ နိသီဒိ ပုရိသုတ္တမော။>
    text <၃>
      text <ဝိဇ္ဇာဓရော တဒာ အာသိံ၊ အန္တလိက္ခစရော အဟံ။>
      text <တိသူလံ သုကတံ ဂယှ၊ ဂစ္ဆာမိ အမ္ဗရေ တဒာ။>
    text <၄>
      text <ပဗ္ဗတဂ္ဂေ ယထာ အဂ္ဂိ၊ ပုဏ္ဏမာယေဝ စန္ဒိမာ။>
      text <ဝနေ ဩဘာသတေ ဗုဒ္ဓေါ၊ သာလရာဇာဝ ဖုလ္လိတော။>
    text <၅>
      text <ဝနဂ္ဂါ နိက္ခမိတွာန၊ ဗုဒ္ဓရံသီဘိဓာဝရေ။>
      text <နဠဂ္ဂိဝဏ္ဏသင်္ကာသာ၊ ဒိသွာ စိတ္တံ ပသာဒယိံ။>
    text <၆>
      text <ဝိစိနံ အဒ္ဒသံ ပုပ္ဖံ၊ ကဏိကာရံ ဒေဝဂန္ဓိကံ။>
      text <တီဏိ ပုပ္ဖာနိ အာဒာယ၊ ဗုဒ္ဓသေဋ္ဌမပူဇယိံ။>
    text <၇>
      text <ဗုဒ္ဓဿ အာနုဘာဝေန၊ တီဏိ ပုပ္ဖာနိ မေ တဒာ။>
      text <ဥဒ္ဓံဝဏ္ဋာ အဓောပတ္တာ၊ ဆာယံ ကုဗ္ဗန္တိ သတ္ထုနော။>
    text <၈>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၉>
      text <တတ္ထ မေ သုကတံ ဗျမှံ၊ ကဏိကာရီတိ ဉာယတိ။>
      text <သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။>
    text <၁၀>
      text <သဟဿကဏ္ဍံ သတဘေဏ္ဍု၊ ဓဇာလုဟရိတာမယံ။>
      text <သတသဟဿနိယျူဟာ၊ ဗျမှေ ပါတုဘဝိံသု မေ။>
    text <၁၁>
      text <သောဏ္ဏမယာ မဏိမယာ၊ လောဟိတင်္ဂမယာပိ စ။>
      text <ဖလိကာပိ စ ပလ္လင်္ကာ၊ ယေနိစ္ဆကာ ယဒိစ္ဆကာ။>
    text <၁၂>
      text <မဟာရဟဉ္စ သယနံ၊ တူလိကာဝိကတီယုတံ။>
      text <ဥဒ္ဓလောမိကဧကန္တံ၊ ဗိမ္ဗောဟနသမာယုတံ။>
    text <၁၃>
      text <ဘဝနာ နိက္ခမိတွာန၊ စရန္တော ဒေဝစာရိကံ။>
      text <ယဒာ ဣစ္ဆာမိ ဂမနံ၊ ဒေဝသင်္ဃပုရက္ခတော။>
    text <၁၄>
      text <ပုပ္ဖဿ ဟေဋ္ဌာ တိဋ္ဌာမိ၊ ဥပရိစ္ဆဒနံ မမ။>
      text <သမန္တာ ယောဇနသတံ၊ ကဏိကာရေဟိ ဆာဒိတံ။>
    text <၁၅>
      text <သဋ္ဌိတုရိယသဟဿာနိ၊ သာယပါတမုပဋ္ဌဟုံ။>
      text <ပရိဝါရေန္တိ မံ နိစ္စံ၊ ရတ္တိန္ဒိဝမတန္ဒိတာ။>
    text <၁၆>
      text <တတ္ထ နစ္စေဟိ ဂီတေဟိ၊ တာဠေဟိ ဝါဒိတေဟိ စ။>
      text <ရမာမိ ခိဍ္ဍာရတိယာ၊ မောဒာမိ ကာမကာမိဟံ။>
    text <၁၇>
      text <တတ္ထ ဘုတွာ ပိဝိတွာ စ၊ မောဒာမိ တိဒသေ တဒာ။>
      text <နာရီဂဏေဟိ သဟိတော၊ မောဒာမိ ဗျမှမုတ္တမေ။>
    text <၁၈>
      text <သတာနံ ပဉ္စက္ခတ္တုဉ္စ၊ ဒေဝရဇ္ဇမကာရယိံ။>
      text <သတာနံ တီဏိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၁၉>
      text <ဘဝါဘဝေ သံသရန္တော၊ မဟာဘောဂံ လဘာမဟံ။>
      text <ဘောဂေ မေ ဦနတာ နတ္ထိ၊ ဗုဒ္ဓပူဇာယိဒံ ဖလံ။>
    text <၂၀>
      text <ဒုဝေ ဘဝေ သံသရာမိ၊ ဒေဝတ္တေ အထ မာနုသေ။>
      text <အညံ ဂတိံ န ဇာနာမိ၊ ဗုဒ္ဓပူဇာယိဒံ ဖလံ။>
    text <၂၁>
      text <ဒုဝေ ကုလေ ပဇာယာမိ၊ ခတ္တိယေ စာပိ ဗြာဟ္မဏေ။>
      text <နီစေ ကုလေ န ဇာယာမိ၊ ဗုဒ္ဓပူဇာယိဒံ ဖလံ။>
    text <၂၂>
      text <ဟတ္ထိယာနံ အဿယာနံ၊ သိဝိကံ သန္ဒမာနိကံ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၂၃>
      text <ဒာသီဂဏံ ဒာသဂဏံ၊ နာရိယော သမလင်္ကတာ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၂၄>
      text <ကောသေယျကမ္ဗလိယာနိ၊ ခေါမကပ္ပါသိကာနိ စ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၂၅>
      text <နဝဝတ္ထံ နဝဖလံ၊ နဝဂ္ဂရသဘောဇနံ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၂၆>
      text <ဣမံ ခါဒ ဣမံ ဘုဉ္ဇ၊ ဣမမှိ သယနေ သယ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၂၇>
      text <သဗ္ဗတ္ထ ပူဇိတော ဟောမိ၊ ယသော အဗ္ဘုဂ္ဂတော မမ။>
      text <မဟာပက္ခေါ သဒာ ဟောမိ၊ အဘေဇ္ဇပရိသော သဒာ။>
      text <ဉာတီနံ ဥတ္တမော ဟောမိ၊ ဗုဒ္ဓပူဇာယိဒံ ဖလံ။>
    text <၂၈>
      text <သီတံ ဥဏှံ န ဇာနာမိ၊ ပရိဠာဟော န ဝိဇ္ဇတိ။>
      text <အထော စေတသိကံ ဒုက္ခံ၊ ဟဒယေ မေ န ဝိဇ္ဇတိ။>
    text <၂၉>
      text <သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။>
      text <ဝေဝဏ္ဏိယံ န ဇာနာမိ၊ ဗုဒ္ဓပူဇာယိဒံ ဖလံ။>
    text <၃၀>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <သာဝတ္ထိယံ ပုရေ ဇာတော၊ မဟာသာလေ သုအဍ္ဎကေ။>
    text <၃၁>
      text <ပဉ္စ ကာမဂုဏေ ဟိတွာ၊ ပဗ္ဗဇိံ အနဂါရိယံ။>
      text <ဇာတိယာ သတ္တဝဿောဟံ၊ အရဟတ္တမပါပုဏိံ။>
    text <၃၂>
      text <ဥပသမ္ပါဒယီ ဗုဒ္ဓေါ၊ ဂုဏမညာယ စက္ခုမာ။>
      text <တရုဏော ပူဇနီယောဟံ၊ ဗုဒ္ဓပူဇာယိဒံ ဖလံ။>
    text <၃၃>
      text <ဒိဗ္ဗစက္ခု ဝိသုဒ္ဓံ မေ၊ သမာဓိကုသလော အဟံ။>
      text <အဘိညာပါရမိပ္ပတ္တော၊ ဗုဒ္ဓပူဇာယိဒံ ဖလံ။>
    text <၃၄>
      text <ပဋိသမ္ဘိဒာ အနုပ္ပတ္တော၊ ဣဒ္ဓိပါဒေသု ကောဝိဒော။>
      text <ဓမ္မေသု ပါရမိပ္ပတ္တော၊ ဗုဒ္ဓပူဇာယိဒံ ဖလံ။>
    text <၃၅>
      text <တိံသကပ္ပသဟဿမှိ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၆>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၃၇>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၃၈>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ တိကဏိကာရပုပ္ဖိယော ထေရော ဣမာ>
    text <ဂါထာယော အဘာသိတ္ထာတိ။>
    stand <တိကဏိကာရပုပ္ဖိယတ္ထေရဿာပဒာနံ ပဌမံ။>
  text <၂။ ဧကပတ္တဒာယကတ္ထေရအပဒာနံ>
    text <၃၉>
      text <နဂရေ ဟံသဝတိယာ၊ ကုမ္ဘကာရော အဟောသဟံ။>
      text <အဒ္ဒသံ ဝိရဇံ ဗုဒ္ဓံ၊ ဩဃတိဏ္ဏမနာသဝံ။>
    text <၄၀>
      text <သုကတံ မတ္တိကာပတ္တံ၊ ဗုဒ္ဓသေဋ္ဌဿဒာသဟံ။>
      text <ပတ္တံ ဒတွာ ဘဂဝတော၊ ဥဇုဘူတဿ တာဒိနော။>
    text <၄၁>
      text <ဘဝေ နိဗ္ဗတ္တမာနောဟံ၊ သောဏ္ဏထာလေ လဘာမဟံ။>
      text <ရူပိမယေ စ သောဝဏ္ဏေ၊ တဋ္ဋိကေ စ မဏီမယေ။>
    text <၄၂>
      text <ပါတိယော ပရိဘုဉ္ဇာမိ၊ ပုညကမ္မဿိဒံ ဖလံ။>
      text <ယသာနဉ္စ ဓနာနဉ္စ၊ အဂ္ဂဘူတော စ ဟောမဟံ။>
    text <၄၃>
      text <ယထာပိ ဘဒ္ဒကေ ခေတ္တေ၊ ဗီဇံ အပ္ပမ္ပိ ရောပိတံ။>
      text <သမ္မာဓာရံ ပဝစ္ဆန္တေ၊ ဖလံ တောသေတိ ကဿကံ။>
    text <၄၄>
      text <တထေဝိဒံ ပတ္တဒာနံ၊ ဗုဒ္ဓခေတ္တမှိ ရောပိတံ။>
      text <ပီတိဓာရေ ပဝဿန္တေ၊ ဖလံ မံ တောသယိဿတိ။>
    text <၄၅>
      text <ယာဝတာ ခေတ္တာ ဝိဇ္ဇန္တိ၊ သင်္ဃာပိ စ ဂဏာပိ စ။>
      text <ဗုဒ္ဓခေတ္တသမော နတ္ထိ၊ သုခဒော သဗ္ဗပါဏိနံ။>
    text <၄၆>
      text <နမော တေ ပုရိသာဇည၊ နမော တေ ပုရိသုတ္တမ။>
      text <ဧကပတ္တံ ဒဒိတွာန၊ ပတ္တောမှိ အစလံ ပဒံ။>
    text <၄၇>
      text <ဧကနဝုတိတော ကပ္ပေ၊ ယံ ပတ္တမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပတ္တဒာနဿိဒံ ဖလံ။>
    text <၄၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဧကပတ္တဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဧကပတ္တဒာယကတ္ထေရဿာပဒာနံ ဒုတိယံ။>
  text <၃။ ကာသုမာရဖလိယတ္ထေရအပဒာနံ>
    text <၅၁>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <အဒ္ဒသံ ဝိရဇံ ဗုဒ္ဓံ၊ လောကဇေဋ္ဌံ နရာသဘံ။>
    text <၅၂>
      text <ပသန္နစိတ္တော သုမနော၊ သိရေ ကတွာန အဉ္ဇလိံ။>
      text <ကာသုမာရိကမာဒာယ၊ ဗုဒ္ဓသေဋ္ဌဿဒာသဟံ။>
    text <၅၃>
      text <ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၅၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကာသုမာရဖလိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ကာသုမာရဖလိယတ္ထေရဿာပဒာနံ တတိယံ။>
  text <၄။ အဝဋဖလိယတ္ထေရအပဒာနံ>
    text <၅၇>
      text <သဟဿရံသီ ဘဂဝါ၊ သယမ္ဘူ အပရာဇိတော။>
      text <ဝိဝေကာ ဥဋ္ဌဟိတွာန၊ ဂေါစရာယာဘိနိက္ခမိ။>
    text <၅၈>
      text <ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။>
      text <ပသန္နစိတ္တော သုမနော၊ အဝဋံ အဒဒိံ ဖလံ။>
    text <၅၉>
      text <စတုန္နဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၆၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အဝဋဖလိယော ထေရော ဣမာ ဂါထာယော>
    text <အဘာသိတ္ထာတိ။>
    stand <အဝဋဖလိယတ္ထေရဿာပဒာနံ စတုတ္ထံ။>
  text <၅။ ပါဒဖလိယတ္ထေရအပဒာနံ>
    text <၆၃>
      text <သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။>
      text <ရထိယံ ပဋိပဇ္ဇန္တံ၊ ပါဒဖလံ အဒာသဟံ။>
    text <၆၄>
      text <ဧကနဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၆၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပါဒဖလိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ပါဒဖလိယတ္ထေရဿာပဒာနံ ပဉ္စမံ။>
  text <၆။ မာတုလုင်္ဂဖလဒာယကတ္ထေရအပဒာနံ>
    text <၆၈>
      text <ကဏိကာရံဝ ဇလိတံ၊ ပုဏ္ဏမာယေဝ စန္ဒိမံ။>
      text <ဇလန္တံ ဒီပရုက္ခံဝ၊ အဒ္ဒသံ လောကနာယကံ။>
    text <၆၉>
      text <မာတုလုင်္ဂဖလံ ဂယှ၊ အဒာသိံ သတ္ထုနော အဟံ။>
      text <ဒက္ခိဏေယျဿ ဝီရဿ၊ ပသန္နော သေဟိ ပါဏိဘိ။>
    text <၇၀>
      text <ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၇၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ မာတုလုင်္ဂဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <မာတုလုင်္ဂဖလဒာယကတ္ထေရဿာပဒာနံ ဆဋ္ဌံ။>
  text <၇။ အဇေလိဖလဒာယကတ္ထေရအပဒာနံ>
    text <၇၄>
      text <အဇ္ဇုနော နာမ သမ္ဗုဒ္ဓေါ၊ ဟိမဝန္တေ ဝသီ တဒာ။>
      text <စရဏေန စ သမ္ပန္နော၊ သမာဓိကုသလော မုနိ။>
    text <၇၅>
      text <ကုမ္ဘမတ္တံ ဂဟေတွာန၊ အဇေလိံ ဇီဝဇီဝကံ။>
      text <ဆတ္တပဏ္ဏံ ဂဟေတွာန၊ အဒာသိံ သတ္ထုနော အဟံ။>
    text <၇၆>
      text <စတုန္နဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၇၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အဇေလိဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <အဇေလိဖလဒာယကတ္ထေရဿာပဒာနံ သတ္တမံ။>
  text <၈။ အမောဒဖလိယတ္ထေရအပဒာနံ>
    text <၈၀>
      text <သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။>
      text <ရထိယံ ပဋိပဇ္ဇန္တံ၊ အမောဒမဒဒိံ ဖလံ။>
    text <၈၁>
      text <ဧကနဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၈၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၈၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၈၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အမောဒဖလိယော ထေရော ဣမာ ဂါထာယော>
    text <အဘာသိတ္ထာတိ။>
    stand <အမောဒဖလိယတ္ထေရဿာပဒာနံ အဋ္ဌမံ။>
  text <၉။ တာလဖလဒာယကတ္ထေရအပဒာနံ>
    text <၈၅>
      text <သတရံသီ နာမ ဘဂဝါ၊ သယမ္ဘူ အပရာဇိတော။>
      text <ဝိဝေကာ ဝုဋ္ဌဟိတွာန၊ ဂေါစရာယာဘိနိက္ခမိ။>
    text <၈၆>
      text <ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။>
      text <ပသန္နစိတ္တော သုမနော၊ တာလဖလံ အဒာသဟံ။>
    text <၈၇>
      text <စတုန္နဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၈၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၈၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၉၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ တာလဖလဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <တာလဖလဒာယကတ္ထေရဿာပဒာနံ နဝမံ။>
  text <၁၀။ နာဠိကေရဖလဒာယကတ္ထေရအပဒာနံ>
    text <၉၁>
      text <နဂရေ ဗန္ဓုမတိယာ၊ အာရာမိကော အဟံ တဒာ။>
      text <အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ အနိလဉ္ဇသေ။>
    text <၉၂>
      text <နာဠိကေရဖလံ ဂယှ၊ ဗုဒ္ဓသေဋ္ဌဿဒာသဟံ။>
      text <အာကာသေ ဌိတကော သန္တော၊ ပဋိဂ္ဂဏှိ မဟာယသော။>
    text <၉၃>
      text <ဝိတ္တိသဉ္ဇနနော မယှံ၊ ဒိဋ္ဌဓမ္မသုခါဝဟော။>
      text <ဖလံ ဗုဒ္ဓဿ ဒတွာန၊ ဝိပ္ပသန္နေန စေတသာ။>
    text <၉၄>
      text <အဓိဂစ္ဆိံ တဒာ ပီတိံ၊ ဝိပုလဉ္စ သုခုတ္တမံ။>
      text <ဥပ္ပဇ္ဇတေဝ ရတနံ၊ နိဗ္ဗတ္တဿ တဟိံ တဟိံ။>
    text <၉၅>
      text <ဧကနဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၉၆>
      text <ဒိဗ္ဗစက္ခု ဝိသုဒ္ဓံ မေ၊ သမာဓိကုသလော အဟံ။>
      text <အဘိညာပါရမိပ္ပတ္တော၊ ဖလဒာနဿိဒံ ဖလံ။>
    text <၉၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၉၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၉၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ကဏိကာရေကပတ္တာ စ၊ ကာသုမာရီ တထာဝဋာ။>
      text <ပါဒဉ္စ မာတုလုင်္ဂဉ္စ၊ အဇေလီမောဒမေဝ စ။>
      text <တာလံ တထာ နာဠိကေရံ၊ ဂါထာယော ဂဏိတာ ဝိဟ။>
      text <ဧကံ ဂါထာသတံ ဟောတိ၊ ဦနာဓိကဝိဝဇ္ဇိတံ။>
    stand <ဣတ္ထံ သုဒံ အာယသ္မာ နာဠိကေရဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <နာဠိကေရဖလဒာယကတ္ထေရဿာပဒာနံ ဒသမံ။>
    stand <ကဏိကာရဝဂ္ဂေါ ဧကပညာသမော။>
    text <တဿုဒ္ဒာနံ>
