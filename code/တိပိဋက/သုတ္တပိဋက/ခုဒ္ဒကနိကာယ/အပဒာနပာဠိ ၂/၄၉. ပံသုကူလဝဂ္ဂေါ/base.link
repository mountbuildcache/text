text <၄၉။ ပံသုကူလဝဂ္ဂေါ>
  text <၁။ ပံသုကူလသညကတ္ထေရအပဒာနံ>
    text <၁>
      text <တိဿော နာမာသိ ဘဂဝါ၊ သယမ္ဘူ အဂ္ဂပုဂ္ဂလော။>
      text <ပံသုကူလံ ဌပေတွာန၊ ဝိဟာရံ ပါဝိသီ ဇိနော။>
    text <၂>
      text <ဝိနတံ ဓနုမာဒာယ၊ ဘက္ခတ္ထာယ စရိံ အဟံ။>
      text <မဏ္ဍလဂ္ဂံ ဂဟေတွာန၊ ကာနနံ ပါဝိသိံ အဟံ။>
    text <၃>
      text <တတ္ထဒ္ဒသံ ပံသုကူလံ၊ ဒုမဂ္ဂေ လဂ္ဂိတံ တဒာ။>
      text <စာပံ တတ္ထေဝ နိက္ခိပ္ပ၊ သိရေ ကတွာန အဉ္ဇလိံ။>
    text <၄>
      text <ပသန္နစိတ္တော သုမနော၊ ဝိပုလာယ စ ပီတိယာ။>
      text <ဗုဒ္ဓသေဋ္ဌံ သရိတွာန၊ ပံသုကူလံ အဝန္ဒဟံ။>
    text <၅>
      text <ဒွေနဝုတေ ဣတော ကပ္ပေ၊ ပံသုကူလမဝန္ဒဟံ။>
      text <ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။>
    text <၆>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၇>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၈>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပံသုကူလသညကော ထေရော ဣမာ ဂါထာယော>
    text <အဘာသိတ္ထာတိ။>
    stand <ပံသုကူလသညကတ္ထေရဿာပဒာနံ ပဌမံ။>
  text <၂။ ဗုဒ္ဓသညကတ္ထေရအပဒာနံ>
    text <၉>
      text <အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။>
      text <လက္ခဏေ ဣတိဟာသေ စ၊ သနိဃဏ္ဍုသကေဋုဘေ။>
    text <၁၀>
      text <နဒီသောတပဋိဘာဂါ၊ သိဿာ အာယန္တိ မေ တဒာ။>
      text <တေသာဟံ မန္တေ ဝါစေမိ၊ ရတ္တိန္ဒိဝမတန္ဒိတော။>
    text <၁၁>
      text <သိဒ္ဓတ္ထော နာမ သမ္ဗုဒ္ဓေါ၊ လောကေ ဥပ္ပဇ္ဇိ တာဝဒေ။>
      text <တမန္ဓကာရံ နာသေတွာ၊ ဉာဏာလောကံ ပဝတ္တယိ။>
    text <၁၂>
      text <မမ အညတရော သိဿော၊ သိဿာနံ သော ကထေသိ မေ။>
      text <သုတွာန တေ ဧတမတ္ထံ၊ အာရောစေသုံ မမံ တဒာ။>
    text <၁၃>
      text <ဗုဒ္ဓေါ လောကေ သမုပ္ပန္နော၊ သဗ္ဗညူ လောကနာယကော။>
      text <တဿာနုဝတ္တတိ ဇနော၊ လာဘော အမှံ န ဝိဇ္ဇတိ။>
    text <၁၄>
      text <အဓိစ္စုပ္ပတ္တိကာ ဗုဒ္ဓါ၊ စက္ခုမန္တော မဟာယသာ။>
      text <ယံနူနာဟံ ဗုဒ္ဓသေဋ္ဌံ၊ ပဿေယျံ လောကနာယကံ။>
    text <၁၅>
      text <အဇိနံ မေ ဂဟေတွာန၊ ဝါကစီရံ ကမဏ္ဍလုံ။>
      text <အဿမာ အဘိနိက္ခမ္မ၊ သိဿေ အာမန္တယိံ အဟံ။>
    text <၁၆>
      text <ဩဒုမ္ဗရိကပုပ္ဖံဝ၊ စန္ဒမှိ သသကံ ယထာ။>
      text <ဝါယသာနံ ယထာ ခီရံ၊ ဒုလ္လဘော လောကနာယကော။>
    text <၁၇>
      text <ဗုဒ္ဓေါ လောကမှိ ဥပ္ပန္နော၊ မနုဿတ္တမ္ပိ ဒုလ္လဘံ။>
      text <ဥဘောသု ဝိဇ္ဇမာနေသု၊ သဝနဉ္စ သုဒုလ္လဘံ။>
    text <၁၈>
      text <ဗုဒ္ဓေါ လောကေ သမုပ္ပန္နော၊ စက္ခုံ လစ္ဆာမ နော ဘဝံ။>
      text <ဧထ သဗ္ဗေ ဂမိဿာမ၊ သမ္မာသမ္ဗုဒ္ဓသန္တိကံ။>
    text <၁၉>
      text <ကမဏ္ဍလုဓရာ သဗ္ဗေ၊ ခရာဇိနနိဝါသိနော။>
      text <တေ ဇဋာ ဘာရဘရိတာ၊ နိက္ခမုံ ဝိပိနာ တဒာ။>
    text <၂၀>
      text <ယုဂမတ္တံ ပေက္ခမာနာ၊ ဥတ္တမတ္ထံ ဂဝေသိနော။>
      text <အာသတ္တိဒောသရဟိတာ၊ အသမ္ဘီတာဝ ကေသရီ။>
    text <၂၁>
      text <အပ္ပကိစ္စာ အလောလုပ္ပါ၊ နိပကာ သန္တဝုတ္တိနော။>
      text <ဥဉ္ဆာယ စရမာနာ တေ၊ ဗုဒ္ဓသေဋ္ဌမုပါဂမုံ။>
    text <၂၂>
      text <ဒိယဍ္ဎယောဇနေ သေသေ၊ ဗျာဓိ မေ ဥပပဇ္ဇထ။>
      text <ဗုဒ္ဓသေဋ္ဌံ သရိတွာန၊ တတ္ထ ကာလင်္ကတော အဟံ။>
    text <၂၃>
      text <စတုန္နဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၂၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဗုဒ္ဓသညကတ္ထေရဿာပဒာနံ ဒုတိယံ။>
  text <၃။ ဘိသဒာယကတ္ထေရအပဒာနံ>
    text <၂၇>
      text <ဩဂယှ ယံ ပေါက္ခရဏိံ၊ နာနာကုဉ္ဇရသေဝိတံ။>
      text <ဥဒ္ဓရာမိ ဘိသံ တတ္ထ၊ ဃာသဟေတု အဟံ တဒာ။>
    text <၂၈>
      text <ဘဂဝါ တမှိ သမယေ၊ ပဒုမုတ္တရသဝှယော။>
      text <ရတ္တမ္ဗရဓရော ဗုဒ္ဓေါ၊ ဂစ္ဆတိ အနိလဉ္ဇသေ။>
    text <၂၉>
      text <ဓုနန္တော ပံသုကူလာနိ၊ သဒ္ဒမဿောသဟံ တဒာ။>
      text <ဥဒ္ဓံ နိဇ္ဈာယမာနောဟံ၊ အဒ္ဒသံ လောကနာယကံ။>
    text <၃၀>
      text <တတ္ထေဝ ဌိတကော သန္တော၊ အာယာစိံ လောကနာယကံ။>
      text <မဓုံ ဘိသေဟိ သဝတိ၊ ခီရံ သပ္ပိံ မုဠာလိဘိ။>
    text <၃၁>
      text <ပဋိဂ္ဂဏှာတု မေ ဗုဒ္ဓေါ၊ အနုကမ္ပါယ စက္ခုမာ။>
      text <တတော ကာရုဏိကော သတ္ထာ၊ ဩရုဟိတွာ မဟာယသော။>
    text <၃၂>
      text <ပဋိဂ္ဂဏှိ မမံ ဘိက္ခံ၊ အနုကမ္ပါယ စက္ခုမာ။>
      text <ပဋိဂ္ဂဟေတွာ သမ္ဗုဒ္ဓေါ၊ အကာ မေ အနုမောဒနံ။>
    text <၃၃>
      text <သုခီ ဟောတု မဟာပုည၊ ဂတိ တုယှံ သမိဇ္ဈတု။>
      text <ဣမိနာ ဘိသဒာနေန၊ လဘဿု ဝိပုလံ သုခံ။>
    text <၃၄>
      text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
      text <ဘိက္ခမာဒာယ သမ္ဗုဒ္ဓေါ၊ အမ္ဗရေနာဂမာ ဇိနော။>
    text <၃၅>
      text <တတော ဘိသံ ဂဟေတွာန၊ အာဂစ္ဆိံ မမ အဿမံ။>
      text <ဘိသံ ရုက္ခေ လဂေတွာန၊ မမ ဒာနမနုဿရိံ။>
    text <၃၆>
      text <မဟာဝါတော ဝုဋ္ဌဟိတွာ၊ သဉ္စာလေသိ ဝနံ တဒာ။>
      text <အာကာသော အဘိနာဒိတ္ထ၊ အသနိယာ ဖလန္တိယာ။>
    text <၃၇>
      text <တတော မေ အသနိပါတော၊ မတ္ထကေ နိပတီ တဒာ။>
      text <သောဟံ နိသိန္နကော သန္တော၊ တတ္ထ ကာလင်္ကတော အဟုံ။>
    text <၃၈>
      text <ပုညကမ္မေန သံယုတ္တော၊ တုသိတံ ဥပပဇ္ဇဟံ။>
      text <ကဠေဝရံ မေ ပတိတံ၊ ဒေဝလောကေ ရမိံ အဟံ။>
    text <၃၉>
      text <ဆဠသီတိသဟဿာနိ၊ နာရိယော သမလင်္ကတာ။>
      text <သာယပါတံ ဥပဋ္ဌန္တိ၊ ဘိသဒာနဿိဒံ ဖလံ။>
    text <၄၀>
      text <မနုဿယောနိမာဂန္တွာ၊ သုခိတော ဟောမဟံ သဒာ။>
      text <ဘောဂေ မေ ဦနတာ နတ္ထိ၊ ဘိသဒာနဿိဒံ ဖလံ။>
    text <၄၁>
      text <အနုကမ္ပိတကော တေန၊ ဒေဝဒေဝေန တာဒိနာ။>
      text <သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။>
    text <၄၂>
      text <သတသဟဿိတော ကပ္ပေ၊ ယံ ဘိသံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။>
    text <၄၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဘိသဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဘိသဒာယကတ္ထေရဿာပဒာနံ တတိယံ။>
  text <၄။ ဉာဏထဝိကတ္ထေရအပဒာနံ>
    text <၄၆>
      text <ဒက္ခိဏေ ဟိမဝန္တဿ၊ သုကတော အဿမော မမ။>
      text <ဥတ္တမတ္ထံ ဂဝေသန္တော၊ ဝသာမိ ဝိပိနေ တဒာ။>
    text <၄၇>
      text <လာဘာလာဘေန သန္တုဋ္ဌော၊ မူလေန စ ဖလေန စ။>
      text <အနွေသန္တော အာစရိယံ၊ ဝသာမိ ဧကကော အဟံ။>
    text <၄၈>
      text <သုမေဓော နာမ သမ္ဗုဒ္ဓေါ၊ လောကေ ဥပ္ပဇ္ဇိ တာဝဒေ။>
      text <စတုသစ္စံ ပကာသေတိ၊ ဥဒ္ဓရန္တော မဟာဇနံ။>
    text <၄၉>
      text <နာဟံ သုဏောမိ သမ္ဗုဒ္ဓံ၊ နပိ မေ ကောစိ သံသတိ။>
      text <အဋ္ဌဝဿေ အတိက္ကန္တေ၊ အဿောသိံ လောကနာယကံ။>
    text <၅၀>
      text <အဂ္ဂိဒာရုံ နီဟရိတွာ၊ သမ္မဇ္ဇိတွာန အဿမံ။>
      text <ခါရိဘာရံ ဂဟေတွာန၊ နိက္ခမိံ ဝိပိနာ အဟံ။>
    text <၅၁>
      text <ဧကရတ္တိံ ဝသန္တောဟံ၊ ဂါမေသု နိဂမေသု စ။>
      text <အနုပုဗ္ဗေန စန္ဒဝတိံ၊ တဒာဟံ ဥပသင်္ကမိံ။>
    text <၅၂>
      text <ဘဂဝါ တမှိ သမယေ၊ သုမေဓော လောကနာယကော။>
      text <ဥဒ္ဓရန္တော ဗဟူ သတ္တေ၊ ဒေသေတိ အမတံ ပဒံ။>
    text <၅၃>
      text <ဇနကာယမတိက္ကမ္မ၊ ဝန္ဒိတွာ ဇိနသာဂရံ။>
      text <ဧကံသံ အဇိနံ ကတွာ၊ သန္ထဝိံ လောကနာယကံ။>
    text <၅၄>
      text <တုဝံ သတ္ထာ စ ကေတု စ၊ ဓဇော ယူပေါ စ ပါဏိနံ။>
      text <ပရာယနော ပတိဋ္ဌာ စ၊ ဒီပေါ စ ဒွိပဒုတ္တမော။>
    stand <ဧကဝီသတိမံ ဘာဏဝါရံ။>
    text <၅၅>
      text <နေပုညော ဒဿနေ ဝီရော၊ တာရေသိ ဇနတံ တုဝံ။>
      text <နတ္ထညော တာရကော လောကေ၊ တဝုတ္တရိတရော မုနေ။>
    text <၅၆>
      text <သက္ကာ ထေဝေ ကုသဂ္ဂေန၊ ပမေတုံ သာဂရုတ္တမေ။>
      text <နတွေဝ တဝ သဗ္ဗညု၊ ဉာဏံ သက္ကာ ပမေတဝေ။>
    text <၅၇>
      text <တုလဒဏ္ဍေ ဌပေတွာန၊ မဟိံ သက္ကာ ဓရေတဝေ။>
      text <နတွေဝ တဝ ပညာယ၊ ပမာဏမတ္ထိ စက္ခုမ။>
    text <၅၈>
      text <အာကာသော မိနိတုံ သက္ကာ၊ ရဇ္ဇုယာ အင်္ဂုလေန ဝါ။>
      text <နတွေဝ တဝ သဗ္ဗညု၊ သီလံ သက္ကာ ပမေတဝေ။>
    text <၅၉>
      text <မဟာသမုဒ္ဒေ ဥဒကံ၊ အာကာသော စ ဝသုန္ဓရာ။>
      text <ပရိမေယျာနိ ဧတာနိ၊ အပ္ပမေယျောသိ စက္ခုမ။>
    text <၆၀>
      text <ဆဟိ ဂါထာဟိ သဗ္ဗညုံ၊ ကိတ္တယိတွာ မဟာယသံ။>
      text <အဉ္ဇလိံ ပဂ္ဂဟေတွာန၊ တုဏှီ အဋ္ဌာသဟံ တဒာ။>
    text <၆၁>
      text <ယံ ဝဒန္တိ သုမေဓောတိ၊ ဘူရိပညံ သုမေဓသံ။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၆၂>
      text <ယော မေ ဉာဏံ ပကိတ္တေသိ၊ ဝိပ္ပသန္နေန စေတသာ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၆၃>
      text <သတ္တသတ္တတိ ကပ္ပါနိ၊ ဒေဝလောကေ ရမိဿတိ။>
      text <သဟဿက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။>
    text <၆၄>
      text <အနေကသတက္ခတ္တုဉ္စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၆၅>
      text <ဒေဝဘူတော မနုဿော ဝါ၊ ပုညကမ္မသမာဟိတော။>
      text <အနူနမနသင်္ကပ္ပေါ၊ တိက္ခပညော ဘဝိဿတိ။>
    text <၆၆>
      text <တိံသကပ္ပသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၆၇>
      text <အဂါရာ အဘိနိက္ခမ္မ၊ ပဗ္ဗဇိဿတိ ကိဉ္စနော။>
      text <ဇာတိယာ သတ္တဝဿေန၊ အရဟတ္တံ ဖုသိဿတိ။>
    text <၆၈>
      text <ယတော သရာမိ အတ္တာနံ၊ ယတော ပတ္တောသ္မိ သာသနံ။>
      text <ဧတ္ထန္တရေ န ဇာနာမိ၊ စေတနံ အမနောရမံ။>
    text <၆၉>
      text <သံသရိတွာ ဘဝေ သဗ္ဗေ၊ သမ္ပတ္တာနုဘဝိံ အဟံ။>
      text <ဘောဂေ မေ ဦနတာ နတ္ထိ၊ ဖလံ ဉာဏဿ ထောမနေ။>
    text <၇၀>
      text <တိယဂ္ဂီ နိဗ္ဗုတာ မယှံ၊ ဘဝါ သဗ္ဗေ သမူဟတာ။>
      text <သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။>
    text <၇၁>
      text <တိံသကပ္ပသဟဿမှိ၊ ယံ ဉာဏမထဝိံ အဟံ။>
      text <ဒုဂ္ဂတိံ နာဘိဇာနာမိ၊ ဖလံ ဉာဏဿ ထောမနေ။>
    text <၇၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဉာဏထဝိကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဉာဏထဝိကတ္ထေရဿာပဒာနံ စတုတ္ထံ။>
  text <၅။ စန္ဒနမာလိယတ္ထေရအပဒာနံ>
    text <၇၅>
      text <ပဉ္စ ကာမဂုဏေ ဟိတွာ၊ ပိယရူပေ မနောရမေ။>
      text <အသီတိကောဋိယော ဟိတွာ၊ ပဗ္ဗဇိံ အနဂါရိယံ။>
    text <၇၆>
      text <ပဗ္ဗဇိတွာန ကာယေန၊ ပါပကမ္မံ ဝိဝဇ္ဇယိံ။>
      text <ဝစီဒုစ္စရိတံ ဟိတွာ၊ နဒီကူလေ ဝသာမဟံ။>
    text <၇၇>
      text <ဧကကံ မံ ဝိဟရန္တံ၊ ဗုဒ္ဓသေဋ္ဌော ဥပါဂမိ။>
      text <နာဟံ ဇာနာမိ ဗုဒ္ဓေါတိ၊ အကာသိံ ပဋိသန္ထရံ။>
    text <၇၈>
      text <ကရိတွာ ပဋိသန္ထာရံ၊ နာမဂေါတ္တမပုစ္ဆဟံ။>
      text <ဒေဝတာနုသိ ဂန္ဓဗ္ဗော၊ အဒု သက္ကော ပုရိန္ဒဒော။>
    text <၇၉>
      text <ကော ဝါ တွံ ကဿ ဝါ ပုတ္တော၊ မဟာဗြဟ္မာ ဣဓာဂတော။>
      text <ဝိရောစေသိ ဒိသာ သဗ္ဗာ၊ ဥဒယံ သူရိယော ယထာ။>
    text <၈၀>
      text <သဟဿာရာနိ စက္ကာနိ၊ ပါဒေ ဒိဿန္တိ မာရိသ။>
      text <ကော ဝါ တွံ ကဿ ဝါ ပုတ္တော၊ ကထံ ဇာနေမု တံ မယံ။>
      text <နာမဂေါတ္တံ ပဝေဒေဟိ၊ သံသယံ အပနေဟိ မေ။>
    text <၈၁>
      text <နမှိ ဒေဝေါ န ဂန္ဓဗ္ဗော၊ နမှိ သက္ကော ပုရိန္ဒဒော။>
      text <ဗြဟ္မဘာဝေါ စ မေ နတ္ထိ၊ ဧတေသံ ဥတ္တမော အဟံ။>
    text <၈၂>
      text <အတီတော ဝိသယံ တေသံ၊ ဒာလယိံ ကာမဗန္ဓနံ။>
      text <သဗ္ဗေ ကိလေသေ ဈာပေတွာ၊ ပတ္တော သမ္ဗောဓိမုတ္တမံ။>
    text <၈၃>
      text <တဿ ဝါစံ သုဏိတွာဟံ၊ ဣဒံ ဝစနမဗြဝိံ။>
      text <ယဒိ ဗုဒ္ဓေါတိ သဗ္ဗညူ၊ နိသီဒ တွံ မဟာမုနေ။>
    text <၈၄>
      text <တမဟံ ပူဇယိဿာမိ၊ ဒုက္ခဿန္တကရော တုဝံ။>
      text <ပတ္ထရိတွာ ဇိနစမ္မံ၊ အဒာသိ သတ္ထုနော အဟံ။>
    text <၈၅>
      text <နိသီဒိ တတ္ထ ဘဂဝါ၊ သီဟောဝ ဂိရိဂဗ္ဘရေ။>
      text <ခိပ္ပံ ပဗ္ဗတမာရုယှ၊ အမ္ဗဿ ဖလမဂ္ဂဟိံ။>
    text <၈၆>
      text <သာလကလျာဏိကံ ပုပ္ဖံ၊ စန္ဒနဉ္စ မဟာရဟံ။>
      text <ခိပ္ပံ ပဂ္ဂယှ တံ သဗ္ဗံ၊ ဥပေတွာ လောကနာယကံ။>
    text <၈၇>
      text <ဖလံ ဗုဒ္ဓဿ ဒတွာန၊ သာလပုပ္ဖမပူဇယိံ။>
      text <စန္ဒနံ အနုလိမ္ပိတွာ၊ အဝန္ဒိံ သတ္ထုနော အဟံ။>
    text <၈၈>
      text <ပသန္နစိတ္တော သုမနော၊ ဝိပုလာယ စ ပီတိယာ။>
      text <အဇိနမှိ နိသီဒိတွာ၊ သုမေဓော လောကနာယကော။>
    text <၈၉>
      text <မမ ကမ္မံ ပကိတ္တေသိ၊ ဟာသယန္တော မမံ တဒာ။>
      text <ဣမိနာ ဖလဒာနေန၊ ဂန္ဓမာလေဟိ စူဘယံ။>
    text <၉၀>
      text <ပဉ္စဝီသေ ကပ္ပသတေ၊ ဒေဝလောကေ ရမိဿတိ။>
      text <အနူနမနသင်္ကပ္ပေါ၊ ဝသဝတ္တီ ဘဝိဿတိ။>
    text <၉၁>
      text <ဆဗ္ဗီသတိကပ္ပသတေ၊ မနုဿတ္တံ ဂမိဿတိ။>
      text <ဘဝိဿတိ စက္ကဝတ္တီ၊ စာတုရန္တော မဟိဒ္ဓိကော။>
    text <၉၂>
      text <ဝေဘာရံ နာမ နဂရံ၊ ဝိဿကမ္မေန မာပိတံ။>
      text <ဟေဿတိ သဗ္ဗသောဝဏ္ဏံ၊ နာနာရတနဘူသိတံ။>
    text <၉၃>
      text <ဧတေနေဝ ဥပါယေန၊ သံသရိဿတိ သော ဘဝေ။>
      text <သဗ္ဗတ္ထ ပူဇိတော ဟုတွာ၊ ဒေဝတ္တေ အထ မာနုသေ။>
    text <၉၄>
      text <ပစ္ဆိမေ ဘဝေ သမ္ပတ္တေ၊ ဗြဟ္မဗန္ဓု ဘဝိဿတိ။>
      text <အဂါရာ အဘိနိက္ခမ္မ၊ အနဂါရီ ဘဝိဿတိ။>
      text <အဘိညာပါရဂူ ဟုတွာ၊ နိဗ္ဗာယိဿတိနာသဝေါ။>
    text <၉၅>
      text <ဣဒံ ဝတွာန သမ္ဗုဒ္ဓေါ၊ သုမေဓော လောကနာယကော။>
      text <မမ နိဇ္ဈာယမာနဿ၊ ပက္ကာမိ အနိလဉ္ဇသေ။>
    text <၉၆>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၉၇>
      text <တုသိတတော စဝိတွာန၊ နိဗ္ဗတ္တိံ မာတုကုစ္ဆိယံ။>
      text <ဘောဂေ မေ ဦနတာ နတ္ထိ၊ ယမှိ ဂဗ္ဘေ ဝသာမဟံ။>
    text <၉၈>
      text <မာတုကုစ္ဆိဂတေ မယိ၊ အန္နပါနဉ္စ ဘောဇနံ။>
      text <မာတုယာ မမ ဆန္ဒေန၊ နိဗ္ဗတ္တတိ ယဒိစ္ဆကံ။>
    text <၉၉>
      text <ဇာတိယာ ပဉ္စဝဿေန၊ ပဗ္ဗဇိံ အနဂါရိယံ။>
      text <ဩရောပိတမှိ ကေသမှိ၊ အရဟတ္တမပါပုဏိံ။>
    text <၁၀၀>
      text <ပုဗ္ဗကမ္မံ ဂဝေသန္တော၊ ဩရေန နာဒ္ဒသံ အဟံ။>
      text <တိံသကပ္ပသဟဿမှိ၊ မမ ကမ္မမနုဿရိံ။>
    text <၁၀၁>
      text <နမော တေ ပုရိသာဇည၊ နမော တေ ပုရိသုတ္တမ။>
      text <တဝ သာသနမာဂမ္မ၊ ပတ္တောမှိ အစလံ ပဒံ။>
    text <၁၀၂>
      text <တိံသကပ္ပသဟဿမှိ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၀၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၀၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၀၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ စန္ဒနမာလိယော ထေရော ဣမာ ဂါထာယော>
    text <အဘာသိတ္ထာတိ။>
    stand <စန္ဒနမာလိယတ္ထေရဿာပဒာနံ ပဉ္စမံ။>
  text <၆။ ဓာတုပူဇကတ္ထေရအပဒာနံ>
    text <၁၀၆>
      text <နိဗ္ဗုတေ လောကနာထမှိ၊ သိဒ္ဓတ္ထေ လောကနာယကေ။>
      text <မမ ဉာတီ သမာနေတွာ၊ ဓာတုပူဇံ အကာသဟံ။>
    text <၁၀၇>
      text <စတုန္နဝုတိတော ကပ္ပေ၊ ယံ ဓာတုမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဓာတုပူဇာယိဒံ ဖလံ။>
    text <၁၀၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၀၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၁၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဓာတုပူဇကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဓာတုပူဇကတ္ထေရဿာပဒာနံ ဆဋ္ဌံ။>
  text <၇။ ပုလိနုပ္ပါဒကတ္ထေရအပဒာနံ>
    text <၁၁၁>
      text <ပဗ္ဗတေ ဟိမဝန္တမှိ၊ ဒေဝလော နာမ တာပသော။>
      text <တတ္ထ မေ စင်္ကမော အာသိ၊ အမနုဿေဟိ မာပိတော။>
    text <၁၁၂>
      text <ဇဋာဘာရေန ဘရိတော၊ ကမဏ္ဍလုဓရော သဒာ။>
      text <ဥတ္တမတ္ထံ ဂဝေသန္တော၊ ဝိပိနာ နိက္ခမိံ တဒာ။>
    text <၁၁၃>
      text <စုလ္လာသီတိသဟဿာနိ၊ သိဿာ မယှံ ဥပဋ္ဌဟုံ။>
      text <သကကမ္မာဘိပသုတာ၊ ဝသန္တိ ဝိပိနေ တဒာ။>
    text <၁၁၄>
      text <အဿမာ အဘိနိက္ခမ္မ၊ အကံ ပုလိနစေတိယံ။>
      text <နာနာပုပ္ဖံ သမာနေတွာ၊ တံ စေတိယမပူဇယိံ။>
    text <၁၁၅>
      text <တတ္ထ စိတ္တံ ပသာဒေတွာ၊ အဿမံ ပဝိသာမဟံ။>
      text <သဗ္ဗေ သိဿာ သမာဂန္တွာ၊ ဧတမတ္ထံ ပုစ္ဆိံသု မံ။>
    text <၁၁၆>
      text <ပုလိနေန ကတော ထူပေါ၊ ယံ တွံ ဒေဝ မဿတိ။>
      text <မယမ္ပိ ဉာတုမိစ္ဆာမ၊ ပုဋ္ဌော အာစိက္ခ နော တုဝံ။>
    text <၁၁၇>
      text <နိဒ္ဒိဋ္ဌာ နု မန္တပဒေ၊ စက္ခုမန္တော မဟာယသာ။>
      text <တေ ခေါ အဟံ နမဿာမိ၊ ဗုဒ္ဓသေဋ္ဌေ မဟာယသေ။>
    text <၁၁၈>
      text <ကီဒိသာ တေ မဟာဝီရာ၊ သဗ္ဗညူ လောကနာယကာ။>
      text <ကထံဝဏ္ဏာ ကထံသီလာ၊ ကီဒိသာ တေ မဟာယသာ။>
    text <၁၁၉>
      text <ဗာတ္တိံသလက္ခဏာ ဗုဒ္ဓါ၊ စတ္တာလီသဒိဇာပိ စ။>
      text <နေတ္တာ ဂေါပခုမာ တေသံ၊ ဇိဉ္ဇုကာ ဖလသန္နိဘာ။>
    text <၁၂၀>
      text <ဂစ္ဆမာနာ စ တေ ဗုဒ္ဓါ၊ ယုဂမတ္တဉ္စ ပေက္ခရေ။>
      text <န တေသံ ဇာဏု နဒတိ၊ သန္ဓိသဒ္ဒော န သုယျတိ။>
    text <၁၂၁>
      text <ဂစ္ဆမာနာ စ သုဂတာ၊ ဥဒ္ဓရန္တာဝ ဂစ္ဆရေ။>
      text <ပဌမံ ဒက္ခိဏံ ပါဒံ၊ ဗုဒ္ဓါနံ ဧသ ဓမ္မတာ။>
    text <၁၂၂>
      text <အသမ္ဘီတာ စ တေ ဗုဒ္ဓါ၊ မိဂရာဇာဝ ကေသရီ။>
      text <နေဝုက္ကံသေန္တိ အတ္တာနံ၊ နော စ ဝမ္ဘေန္တိ ပါဏိနံ။>
    text <၁၂၃>
      text <မာနာဝမာနတော မုတ္တာ၊ သမာ သဗ္ဗေသု ပါဏိသု။>
      text <အနတ္တုက္ကံသကာ ဗုဒ္ဓါ၊ ဗုဒ္ဓါနံ ဧသ ဓမ္မတာ။>
    text <၁၂၄>
      text <ဥပ္ပဇ္ဇန္တာ စ သမ္ဗုဒ္ဓါ၊ အာလောကံ ဒဿယန္တိ တေ။>
      text <ဆပ္ပကာရံ ပကမ္ပေန္တိ၊ ကေဝလံ ဝသုဓံ ဣမံ။>
    text <၁၂၅>
      text <ပဿန္တိ နိရယဉ္စေတေ၊ နိဗ္ဗာတိ နိရယော တဒာ။>
      text <ပဝဿတိ မဟာမေဃော၊ ဗုဒ္ဓါနံ ဧသ ဓမ္မတာ။>
    text <၁၂၆>
      text <ဤဒိသာ တေ မဟာနာဂါ၊ အတုလာ စ မဟာယသာ။>
      text <ဝဏ္ဏတော အနတိက္ကန္တာ၊ အပ္ပမေယျာ တထာဂတာ။>
    text <၁၂၇>
      text <အနုမောဒိံသု မေ ဝါကျံ၊ သဗ္ဗေ သိဿာ သဂါရဝါ။>
      text <တထာ စ ပဋိပဇ္ဇိံသု၊ ယထာသတ္တိ ယထာဗလံ။>
    text <၁၂၈>
      text <ပဋိပူဇေန္တိ ပုလိနံ၊ သကကမ္မာဘိလာသိနော။>
      text <သဒ္ဒဟန္တာ မမ ဝါကျံ၊ ဗုဒ္ဓသက္ကတမာနသာ။>
    text <၁၂၉>
      text <တဒာ စဝိတွာ တုသိတာ၊ ဒေဝပုတ္တော မဟာယသော။>
      text <ဥပ္ပဇ္ဇိ မာတုကုစ္ဆိမှိ၊ ဒသသဟဿိ ကမ္ပထ။>
    text <၁၃၀>
      text <အဿမဿာဝိဒူရမှိ၊ စင်္ကမမှိ ဌိတော အဟံ။>
      text <သဗ္ဗေ သိဿာ သမာဂန္တွာ၊ အာဂစ္ဆုံ မမ သန္တိကေ။>
    text <၁၃၁>
      text <ဥသဘောဝ မဟီ နဒတိ၊ မိဂရာဇာဝ ကူဇတိ။>
      text <သုသုမာရောဝ သဠတိ၊ ကိံ ဝိပါကော ဘဝိဿတိ။>
    text <၁၃၂>
      text <ယံ ပကိတ္တေမိ သမ္ဗုဒ္ဓံ၊ သိကတာထူပသန္တိကေ။>
      text <သော ဒာနိ ဘဂဝါ သတ္ထာ၊ မာတုကုစ္ဆိမုပါဂမိ။>
    text <၁၃၃>
      text <တေသံ ဓမ္မကထံ ဝတွာ၊ ကိတ္တယိတွာ မဟာမုနိံ။>
      text <ဥယျောဇေတွာ သကေ သိဿေ၊ ပလ္လင်္ကမာဘုဇိံ အဟံ။>
    text <၁၃၄>
      text <ဗလဉ္စ ဝတ မေ ခီဏံ၊ ဗျာဓိနာ ပရမေန တံ။>
      text <ဗုဒ္ဓသေဋ္ဌံ သရိတွာန၊ တတ္ထ ကာလင်္ကတော အဟံ။>
    text <၁၃၅>
      text <သဗ္ဗေ သိဿာ သမာဂန္တွာ၊ အကံသု စိတကံ တဒာ။>
      text <ကဠေဝရဉ္စ မေ ဂယှ၊ စိတကံ အဘိရောပယုံ။>
    text <၁၃၆>
      text <စိတကံ ပရိဝါရေတွာ၊ သီသေ ကတွာန အဉ္ဇလိံ။>
      text <သောကသလ္လပရေတာ တေ၊ ဝိက္ကန္ဒိံသု သမာဂတာ။>
    text <၁၃၇>
      text <တေသံ လာလပ္ပမာနာနံ၊ အဂမံ စိတကံ တဒာ။>
      text <အဟံ အာစရိယော တုမှံ၊ မာ သောစိတ္ထ သုမေဓသာ။>
    text <၁၃၈>
      text <သဒတ္ထေ ဝါယမေယျာထ၊ ရတ္တိန္ဒိဝမတန္ဒိတာ။>
      text <မာ ဝေါ ပမတ္တာ အဟုတ္ထ၊ ခဏော ဝေါ ပဋိပါဒိတော။>
    text <၁၃၉>
      text <သကေ သိဿေနုသာသိတွာ၊ ဒေဝလောကံ ပုနာဂမိံ။>
      text <အဋ္ဌာရသ စ ကပ္ပါနိ၊ ဒေဝလောကေ ရမာမဟံ။>
    text <၁၄၀>
      text <သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။>
      text <အနေကသတက္ခတ္တုဉ္စ၊ ဒေဝရဇ္ဇမကာရယိံ။>
    text <၁၄၁>
      text <အဝသေသေသု ကပ္ပေသု၊ ဝေါကိဏ္ဏော သံသရိံ အဟံ။>
      text <ဒုဂ္ဂတိံ နာဘိဇာနာမိ၊ ဥပ္ပါဒဿ ဣဒံ ဖလံ။>
    text <၁၄၂>
      text <ယထာ ကောမုဒိကေ မာသေ၊ ဗဟူ ပုပ္ဖန္တိ ပါဒပါ။>
      text <တထေဝါဟမ္ပိ သမယေ၊ ပုပ္ဖိတောမှိ မဟေသိနာ။>
    text <၁၄၃>
      text <ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၁၄၄>
      text <သတသဟဿိတော ကပ္ပေ၊ ယံ ဗုဒ္ဓမဘိကိတ္တယိံ။>
      text <ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။>
    text <၁၄၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၄၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပုလိနုပ္ပါဒကော ထေရော ဣမာ ဂါထာယော>
    text <အဘာသိတ္ထာတိ။>
    stand <ပုလိနုပ္ပါဒကတ္ထေရဿာပဒာနံ သတ္တမံ။>
  text <၈။ တရဏိယတ္ထေရအပဒာနံ>
    text <၁၄၈>
      text <အတ္ထဒဿီ တု ဘဂဝါ၊ သယမ္ဘူ လောကနာယကော။>
      text <ဝိနတာ နဒိယာ တီရံ၊ ဥပါဂစ္ဆိ တထာဂတော။>
    text <၁၄၉>
      text <ဥဒကာ အဘိနိက္ခမ္မ၊ ကစ္ဆပေါ ဝါရိဂေါစရော။>
      text <ဗုဒ္ဓံ တာရေတုကာမောဟံ၊ ဥပေသိံ လောကနာယကံ။>
    text <၁၅၀>
      text <အဘိရူဟတု မံ ဗုဒ္ဓေါ၊ အတ္ထဒဿီ မဟာမုနိ။>
      text <အဟံ တံ တာရယိဿာမိ၊ ဒုက္ခဿန္တကရော တုဝံ။>
    text <၁၅၁>
      text <မမ သင်္ကပ္ပမညာယ၊ အတ္ထဒဿီ မဟာယသော။>
      text <အဘိရူဟိတွာ မေ ပိဋ္ဌိံ၊ အဋ္ဌာသိ လောကနာယကော။>
    text <၁၅၂>
      text <ယတော သရာမိ အတ္တာနံ၊ ယတော ပတ္တောသ္မိ ဝိညုတံ။>
      text <သုခံ မေ တာဒိသံ နတ္ထိ၊ ဖုဋ္ဌေ ပါဒတလေ ယထာ။>
    text <၁၅၃>
      text <ဥတ္တရိတွာန သမ္ဗုဒ္ဓေါ၊ အတ္ထဒဿီ မဟာယသော။>
      text <နဒီတီရမှိ ဌတွာန၊ ဣမာ ဂါထာ အဘာသထ။>
    text <၁၅၄>
      text <ယာဝတာ ဝတ္တတေ စိတ္တံ၊ ဂင်္ဂါသောတံ တရာမဟံ။>
      text <အယဉ္စ ကစ္ဆပေါ ရာဇာ၊ တာရေသိ မမ ပညဝါ။>
    text <၁၅၅>
      text <ဣမိနာ ဗုဒ္ဓတရဏေန၊ မေတ္တစိတ္တဝတာယ စ။>
      text <အဋ္ဌာရသေ ကပ္ပသတေ၊ ဒေဝလောကေ ရမိဿတိ။>
    text <၁၅၆>
      text <ဒေဝလောကာ ဣဓာဂန္တွာ၊ သုက္ကမူလေန စောဒိတော။>
      text <ဧကာသနေ နိသီဒိတွာ၊ ကင်္ခါသောတံ တရိဿတိ။>
    text <၁၅၇>
      text <ယထာပိ ဘဒ္ဒကေ ခေတ္တေ၊ ဗီဇံ အပ္ပမ္ပိ ရောပိတံ။>
      text <သမ္မာဓာရေ ပဝစ္ဆန္တေ၊ ဖလံ တောသေတိ ကဿကံ။>
    text <၁၅၈>
      text <တထေဝိဒံ ဗုဒ္ဓခေတ္တံ၊ သမ္မာသမ္ဗုဒ္ဓဒေသိတံ။>
      text <သမ္မာဓာရေ ပဝစ္ဆန္တေ၊ ဖလံ မံ တောသယိဿတိ။>
    text <၁၅၉>
      text <ပဓာနပဟိတတ္တောမှိ၊ ဥပသန္တော နိရူပဓိ။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၁၆၀>
      text <အဋ္ဌာရသေ ကပ္ပသတေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။>
    text <၁၆၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၆၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၆၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ တရဏိယော ထေရော ဣမာ ဂါထာယော>
    text <အဘာသိတ္ထာတိ။>
    stand <တရဏိယတ္ထေရဿာပဒာနံ အဋ္ဌမံ။>
  text <၉။ ဓမ္မရုစိယတ္ထေရအပဒာနံ>
    text <၁၆၄>
      text <ယဒာ ဒီပင်္ကရော ဗုဒ္ဓေါ၊ သုမေဓံ ဗျာကရီ ဇိနော။>
      text <အပရိမေယျေ ဣတော ကပ္ပေ၊ အယံ ဗုဒ္ဓေါ ဘဝိဿတိ။>
    text <၁၆၅>
      text <ဣမဿ ဇနိကာ မာတာ၊ မာယာ နာမ ဘဝိဿတိ။>
      text <ပိတာ သုဒ္ဓေါဒနော နာမ၊ အယံ ဟေဿတိ ဂေါတမော။>
    text <၁၆၆>
      text <ပဓာနံ ပဒဟိတွာန၊ ကတွာ ဒုက္ကရကာရိကံ။>
      text <အဿတ္ထမူလေ သမ္ဗုဒ္ဓေါ၊ ဗုဇ္ဈိဿတိ မဟာယသော။>
    text <၁၆၇>
      text <ဥပတိဿော ကောလိတော စ၊ အဂ္ဂါ ဟေဿန္တိ သာဝကာ။>
      text <အာနန္ဒော နာမ နာမေန၊ ဥပဋ္ဌိဿတိမံ ဇိနံ။>
    text <၁၆၈>
      text <ခေမာ ဥပ္ပလဝဏ္ဏာ စ၊ အဂ္ဂါ ဟေဿန္တိ သာဝိကာ။>
      text <စိတ္တော အာဠဝကော စေဝ၊ အဂ္ဂါ ဟေဿန္တုပါသကာ။>
    text <၁၆၉>
      text <ခုဇ္ဇုတ္တရာ နန္ဒမာတာ၊ အဂ္ဂါ ဟေဿန္တုပါသိကာ။>
      text <ဗောဓိ ဣမဿ ဝီရဿ၊ အဿတ္ထောတိ ပဝုစ္စတိ။>
    text <၁၇၀>
      text <ဣဒံ သုတွာန ဝစနံ၊ အသမဿ မဟေသိနော။>
      text <အာမောဒိတာ နရမရူ၊ နမဿန္တိ ကတဉ္ဇလီ။>
    text <၁၇၁>
      text <တဒာဟံ မာဏဝေါ အာသိံ၊ မေဃော နာမ သုသိက္ခိတော။>
      text <သုတွာ ဗျာကရဏံ သေဋ္ဌံ၊ သုမေဓဿ မဟာမုနေ။>
    text <၁၇၂>
      text <သံဝိသဋ္ဌော ဘဝိတွာန၊ သုမေဓေ ကရုဏာသယေ။>
      text <ပဗ္ဗဇန္တဉ္စ တံ ဝီရံ၊ သဟာဝ အနုပဗ္ဗဇိံ။>
    text <၁၇၃>
      text <သံဝုတော ပါတိမောက္ခသ္မိံ၊ ဣန္ဒြိယေသု စ ပဉ္စသု။>
      text <သုဒ္ဓါဇီဝေါ သတော ဝီရော၊ ဇိနသာသနကာရကော။>
    text <၁၇၄>
      text <ဧဝံ ဝိဟရမာနောဟံ၊ ပါပမိတ္တေန ကေနစိ။>
      text <နိယောဇိတော အနာစာရေ၊ သုမဂ္ဂါ ပရိဓံသိတော။>
    text <၁၇၅>
      text <ဝိတက္ကဝသိကော ဟုတွာ၊ သာသနတော အပက္ကမိံ။>
      text <ပစ္ဆာ တေန ကုမိတ္တေန၊ ပယုတ္တော မာတုဃာတနံ။>
    text <၁၇၆>
      text <အကရိံ အာနန္တရိယံ၊ ဃာတယိံ ဒုဋ္ဌမာနသော။>
      text <တတော စုတော မဟာဝီစိံ၊ ဥပပန္နော သုဒာရုဏံ။>
    text <၁၇၇>
      text <ဝိနိပါတဂတော သန္တော၊ သံသရိံ ဒုက္ခိတော စိရံ။>
      text <န ပုနော အဒ္ဒသံ ဝီရံ၊ သုမေဓံ နရပုင်္ဂဝံ။>
    text <၁၇၈>
      text <အသ္မိံ ကပ္ပေ သမုဒ္ဒမှိ၊ မစ္ဆော အာသိံ တိမိင်္ဂလော။>
      text <ဒိသွာဟံ သာဂရေ နာဝံ၊ ဂေါစရတ္ထမုပါဂမိံ။>
    text <၁၇၉>
      text <ဒိသွာ မံ ဝါဏိဇာ ဘီတာ၊ ဗုဒ္ဓသေဋ္ဌမနုဿရုံ။>
      text <ဂေါတမောတိ မဟာဃောသံ၊ သုတွာ တေဟိ ဥဒီရိတံ။>
    text <၁၈၀>
      text <ပုဗ္ဗသညံ သရိတွာန၊ တတော ကာလင်္ကတော အဟံ။>
      text <သာဝတ္ထိယံ ကုလေ ဣဒ္ဓေ၊ ဇာတော ဗြာဟ္မဏဇာတိယံ။>
    text <၁၈၁>
      text <အာသိံ ဓမ္မရုစိ နာမ၊ သဗ္ဗပါပဇိဂုစ္ဆကော။>
      text <ဒိသွာဟံ လောကပဇ္ဇောတံ၊ ဇာတိယာ သတ္တဝဿိကော။>
    text <၁၈၂>
      text <မဟာဇေတဝနံ ဂန္တွာ၊ ပဗ္ဗဇိံ အနဂါရိယံ။>
      text <ဥပေမိ ဗုဒ္ဓံ တိက္ခတ္တုံ၊ ရတ္တိယာ ဒိဝသဿ စ။>
    text <၁၈၃>
      text <တဒာ ဒိသွာ မုနိ အာဟ၊ စိရံ ဓမ္မရုစီတိ မံ။>
      text <တတောဟံ အဝစံ ဗုဒ္ဓံ၊ ပုဗ္ဗကမ္မပဘာဝိတံ။>
    text <၁၈၄>
      text <သုစိရံ သတပုညလက္ခဏံ၊ ပတိပုဗ္ဗေန ဝိသုဒ္ဓပစ္စယံ။>
      text <အဟမဇ္ဇသုပေက္ခနံ ဝတ၊ တဝ ပဿာမိ နိရုပမံ ဝိဂ္ဂဟံ။>
    text <၁၈၅>
      text <သုစိရံ ဝိဟတတ္တမော မယာ၊ သုစိရက္ခေန နဒီ ဝိသောသိတာ။>
      text <သုစိရံ အမလံ ဝိသောဓိတံ၊ နယနံ ဉာဏမယံ မဟာမုနေ။>
    text <၁၈၆>
      text <စိရကာလသမင်္ဂိတော တယာ၊ အဝိနဋ္ဌော ပုနရန္တရံ စိရံ။>
      text <ပုနရဇ္ဇသမာဂတော တယာ၊ န ဟိ နဿန္တိ ကတာနိ ဂေါတမ။>
    text <၁၈၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၈၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၈၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဓမ္မရုစိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဓမ္မရုစိယတ္ထေရဿာပဒာနံ နဝမံ။>
  text <၁၀။ သာလမဏ္ဍပိယတ္ထေရအပဒာနံ>
    text <၁၉၀>
      text <အဇ္ဈောဂါဟေတွာ သာလဝနံ၊ သုကတော အဿမော မမ။>
      text <သာလပုပ္ဖေဟိ သဉ္ဆန္နော၊ ဝသာမိ ဝိပိနေ တဒာ။>
    text <၁၉၁>
      text <ပိယဒဿီ စ ဘဂဝါ၊ သယမ္ဘူ အဂ္ဂပုဂ္ဂလော။>
      text <ဝိဝေကကာမော သမ္ဗုဒ္ဓေါ၊ သာလဝနမုပါဂမိ။>
    text <၁၉၂>
      text <အဿမာ အဘိနိက္ခမ္မ၊ ပဝနံ အဂမာသဟံ။>
      text <မူလဖလံ ဂဝေသန္တော၊ အာဟိဏ္ဍာမိ ဝနေ တဒာ။>
    text <၁၉၃>
      text <တတ္ထဒ္ဒသာသိံ သမ္ဗုဒ္ဓံ၊ ပိယဒဿိံ မဟာယသံ။>
      text <သုနိသိန္နံ သမာပန္နံ၊ ဝိရောစန္တံ မဟာဝနေ။>
    text <၁၉၄>
      text <စတုဒဏ္ဍေ ဌပေတွာန၊ ဗုဒ္ဓဿ ဥပရီ အဟံ။>
      text <မဏ္ဍပံ သုကတံ ကတွာ၊ သာလပုပ္ဖေဟိ ဆာဒယိံ။>
    text <၁၉၅>
      text <သတ္တာဟံ ဓာရယိတွာန၊ မဏ္ဍပံ သာလဆာဒိတံ။>
      text <တတ္ထ စိတ္တံ ပသာဒေတွာ၊ ဗုဒ္ဓသေဋ္ဌမဝန္ဒဟံ။>
    text <၁၉၆>
      text <ဘဂဝါ တမှိ သမယေ၊ ဝုဋ္ဌဟိတွာ သမာဓိတော။>
      text <ယုဂမတ္တံ ပေက္ခမာနော၊ နိသီဒိ ပုရိသုတ္တမော။>
    text <၁၉၇>
      text <သာဝကော ဝရုဏော နာမ၊ ပိယဒဿိဿ သတ္ထုနော။>
      text <ဝသီသတသဟဿေဟိ၊ ဥပဂစ္ဆိ ဝိနာယကံ။>
    text <၁၉၈>
      text <ပိယဒဿီ စ ဘဂဝါ၊ လောကဇေဋ္ဌော နရာသဘော။>
      text <ဘိက္ခုသင်္ဃေ နိသီဒိတွာ၊ သိတံ ပါတုကရီ ဇိနော။>
    text <၁၉၉>
      text <အနုရုဒ္ဓေါ ဥပဋ္ဌာကော၊ ပိယဒဿိဿ သတ္ထုနော။>
      text <ဧကံသံ စီဝရံ ကတွာ၊ အပုစ္ဆိတ္ထ မဟာမုနိံ။>
    text <၂၀၀>
      text <ကော နု ခေါ ဘဂဝါ ဟေတု၊ သိတကမ္မဿ သတ္ထုနော။>
      text <ကာရဏေ ဝိဇ္ဇမာနမှိ၊ သတ္ထာ ပါတုကရေ သိတံ။>
    text <၂၀၁>
      text <သတ္တာဟံ သာလစ္ဆဒနံ၊ ယော မေ ဓာရေသိ မာဏဝေါ။>
      text <တဿ ကမ္မံ သရိတွာန၊ သိတံ ပါတုကရိံ အဟံ။>
    text <၂၀၂>
      text <အနောကာသံ န ပဿာမိ၊ ယတ္ထ ပုညံ ဝိပစ္စတိ။>
      text <ဒေဝလောကေ မနုဿေ ဝါ၊ ဩကာသောဝ န သမ္မတိ။>
    text <၂၀၃>
      text <ဒေဝလောကေ ဝသန္တဿ၊ ပုညကမ္မသမင်္ဂိနော။>
      text <ယာဝတာ ပရိသာ တဿ၊ သာလစ္ဆန္နာ ဘဝိဿတိ။>
    text <၂၀၄>
      text <တတ္ထ ဒိဗ္ဗေဟိ နစ္စေဟိ၊ ဂီတေဟိ ဝါဒိတေဟိ စ။>
      text <ရမိဿတိ သဒာ သန္တော၊ ပုညကမ္မသမာဟိတော။>
    text <၂၀၅>
      text <ယာဝတာ ပရိသာ တဿ၊ ဂန္ဓဂန္ဓီ ဘဝိဿတိ။>
      text <သာလဿ ပုပ္ဖဝဿော စ၊ ပဝဿိဿတိ တာဝဒေ။>
    text <၂၀၆>
      text <တတော စုတောယံ မနုဇော၊ မာနုသံ အာဂမိဿတိ။>
      text <ဣဓာပိ သာလစ္ဆဒနံ၊ သဗ္ဗကာလံ ဓရိဿတိ။>
    text <၂၀၇>
      text <ဣဓ နစ္စဉ္စ ဂီတဉ္စ၊ သမ္မတာဠသမာဟိတံ။>
      text <ပရိဝါရေဿန္တိ မံ နိစ္စံ၊ ဗုဒ္ဓပူဇာယိဒံ ဖလံ။>
    text <၂၀၈>
      text <ဥဂ္ဂစ္ဆန္တေ စ သူရိယေ၊ သာလဝဿံ ပဝဿတိ။>
      text <ပုညကမ္မေန သံယုတ္တံ၊ ဝဿတေ သဗ္ဗကာလိကံ။>
    text <၂၀၉>
      text <အဋ္ဌာရသေ ကပ္ပသတေ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၂၁၀>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၂၁၁>
      text <ဓမ္မံ အဘိသမေန္တဿ၊ သာလစ္ဆန္နံ ဘဝိဿတိ။>
      text <စိတကေ ဈာယမာနဿ၊ ဆဒနံ တတ္ထ ဟေဿတိ။>
    text <၂၁၂>
      text <ဝိပါကံ ကိတ္တယိတွာန၊ ပိယဒဿီ မဟာမုနိ။>
      text <ပရိသာယ ဓမ္မံ ဒေသေသိ၊ တပ္ပေန္တော ဓမ္မဝုဋ္ဌိယာ။>
    text <၂၁၃>
      text <တိံသကပ္ပါနိ ဒေဝေသု၊ ဒေဝရဇ္ဇမကာရယိံ။>
      text <သဋ္ဌိ စ သတ္တက္ခတ္တုဉ္စ၊ စက္ကဝတ္တီ အဟောသဟံ။>
    text <၂၁၄>
      text <ဒေဝလောကာ ဣဓာဂန္တွာ၊ လဘာမိ ဝိပုလံ သုခံ။>
      text <ဣဓာပိ သာလစ္ဆဒနံ၊ မဏ္ဍပဿ ဣဒံ ဖလံ။>
    text <၂၁၅>
      text <အယံ ပစ္ဆိမကော မယှံ၊ စရိမော ဝတ္တတေ ဘဝေါ။>
      text <ဣဓာပိ သာလစ္ဆဒနံ၊ ဟေဿတိ သဗ္ဗကာလိကံ။>
    text <၂၁၆>
      text <မဟာမုနိံ တောသယိတွာ၊ ဂေါတမံ သကျပုင်္ဂဝံ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၂၁၇>
      text <အဋ္ဌာရသေ ကပ္ပသတေ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၁၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၁၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၂၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ပံသုကူလံ ဗုဒ္ဓသညီ၊ ဘိသဒော ဉာဏကိတ္တကော။>
      text <စန္ဒနီ ဓာတုပူဇီ စ၊ ပုလိနုပ္ပါဒကောပိ စ။>
      text <တရဏော ဓမ္မရုစိကော၊ သာလမဏ္ဍပိယော တထာ။>
      text <သတာနိ ဒွေ ဟောန္တိ ဂါထာ၊ ဦနဝီသတိမေဝ စ။>
    stand <ဣတ္ထံ သုဒံ အာယသ္မာ သာလမဏ္ဍပိယော ထေရော ဣမာ ဂါထာယော>
    text <အဘာသိတ္ထာတိ။>
    stand <သာလမဏ္ဍပိယတ္ထေရဿာပဒာနံ ဒသမံ။>
    stand <ပံသုကူလဝဂ္ဂေါ ဧကူနပညာသမော။>
    text <တဿုဒ္ဒာနံ>
