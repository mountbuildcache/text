text <၄၆။ ဇဂတိဒာယကဝဂ္ဂေါ>
  text <၁။ ဇဂတိဒာယကတ္ထေရအပဒာနံ>
    text <၁>
      text <ဓမ္မဒဿိဿ မုနိနော၊ ဗောဓိယာ ပါဒပုတ္တမေ။>
      text <ပသန္နစိတ္တော သုမနော၊ ဇဂတိံ ကာရယိံ အဟံ။>
    text <၂>
      text <ဒရိတော ပဗ္ဗတတော ဝါ၊ ရုက္ခတော ပတိတော အဟံ။>
      text <စုတော ပတိဋ္ဌံ ဝိန္ဒာမိ၊ ဇဂတိယာ ဣဒံ ဖလံ။>
    text <၃>
      text <န မေ စောရာ ဝိဟေသန္တိ၊ နာတိမညန္တိ ခတ္တိယာ။>
      text <သဗ္ဗာမိတ္တေတိက္ကမာမိ၊ ဇဂတိယာ ဣဒံ ဖလံ။>
    text <၄>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သဗ္ဗတ္ထ ပူဇိတော ဟောမိ၊ ဇဂတိယာ ဣဒံ ဖလံ။>
    text <၅>
      text <အဋ္ဌာရသေ ကပ္ပသတေ၊ ဇဂတိံ ကာရယိံ အဟံ။>
      text <ဒုဂ္ဂတိံ နာဘိဇာနာမိ၊ ဇဂတိဒာနဿိဒံ ဖလံ။>
    text <၆>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၇>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၈>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဇဂတိဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဇဂတိဒာယကတ္ထေရဿာပဒာနံ ပဌမံ။>
  text <၂။ မောရဟတ္ထိယတ္ထေရအပဒာနံ>
    text <၉>
      text <မောရဟတ္ထံ ဂဟေတွာန၊ ဥပေသိံ လောကနာယကံ။>
      text <ပသန္နစိတ္တော သုမနော၊ မောရဟတ္ထမဒာသဟံ။>
    text <၁၀>
      text <ဣမိနာ မောရဟတ္ထေန၊ စေတနာပဏိဓီဟိ စ။>
      text <နိဗ္ဗာယိံသု တယော အဂ္ဂီ၊ လဘာမိ ဝိပုလံ သုခံ။>
    text <၁၁>
      text <အဟော ဗုဒ္ဓေါ အဟော ဓမ္မော၊ အဟော နော သတ္ထုသမ္ပဒာ။>
      text <ဒတွာနဟံ မောရဟတ္ထံ၊ လဘာမိ ဝိပုလံ သုခံ။>
    text <၁၂>
      text <တိယဂ္ဂီ နိဗ္ဗုတာ မယှံ၊ ဘဝါ သဗ္ဗေ သမူဟတာ။>
      text <သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။>
    text <၁၃>
      text <ဧကတိံသေ ဣတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မောရဟတ္ထဿိဒံ ဖလံ။>
    text <၁၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ မောရဟတ္ထိယော ထေရော ဣမာ ဂါထာယော>
    text <အဘာသိတ္ထာတိ။>
    stand <မောရဟတ္ထိယတ္ထေရဿာပဒာနံ ဒုတိယံ။>
  text <၃။ သီဟာသနဗီဇိယတ္ထေရအပဒာနံ>
    text <၁၇>
      text <တိဿဿာဟံ ဘဂဝတော၊ ဗောဓိရုက္ခမဝန္ဒိယံ။>
      text <ပဂ္ဂယှ ဗီဇနိံ တတ္ထ၊ သီဟာသနမဗီဇဟံ။>
    text <၁၈>
      text <ဒွေနဝုတေ ဣတော ကပ္ပေ၊ သီဟာသနမဗီဇဟံ။>
      text <ဒုဂ္ဂတိံ နာဘိဇာနာမိ၊ ဗီဇနာယ ဣဒံ ဖလံ။>
    text <၁၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ သီဟာသနဗီဇိယော ထေရော ဣမာ>
    text <ဂါထာယော အဘာသိတ္ထာတိ။>
    stand <သီဟာသနဗီဇိယတ္ထေရဿာပဒာနံ တတိယံ။>
  text <၄။ တိဏုက္ကဓာရိယတ္ထေရအပဒာနံ>
    text <၂၂>
      text <ပဒုမုတ္တရဗုဒ္ဓဿ၊ ဗောဓိယာ ပါဒပုတ္တမေ။>
      text <ပသန္နစိတ္တော သုမနော၊ တယော ဥက္ကေ အဓာရယိံ။>
    text <၂၃>
      text <သတသဟဿိတော ကပ္ပေ၊ သောဟံ ဥက္ကမဓာရယိံ။>
      text <ဒုဂ္ဂတိံ နာဘိဇာနာမိ၊ ဥက္ကဒာနဿိဒံ ဖလံ။>
    text <၂၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ တိဏုက္ကဓာရိယော ထေရော ဣမာ ဂါထာယော>
    text <အဘာသိတ္ထာတိ။>
    stand <တိဏုက္ကဓာရိယတ္ထေရဿာပဒာနံ စတုတ္ထံ။>
  text <၅။ အက္ကမနဒာယကတ္ထေရအပဒာနံ>
    text <၂၇>
      text <ကကုသန္ဓဿ မုနိနော၊ ဗြာဟ္မဏဿ ဝုသီမတော။>
      text <ဒိဝါဝိဟာရံ ဝဇတော၊ အက္ကမနမဒာသဟံ။>
    text <၂၈>
      text <ဣမသ္မိံယေဝ ကပ္ပမှိ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အက္ကမနဿိဒံ ဖလံ။>
    text <၂၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အက္ကမနဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <အက္ကမနဒာယကတ္ထေရဿာပဒာနံ ပဉ္စမံ။>
  text <၆။ ဝနကောရဏ္ဍိယတ္ထေရအပဒာနံ>
    text <၃၂>
      text <သိဒ္ဓတ္ထဿ ဘဂဝတော၊ လောကဇေဋ္ဌဿ တာဒိနော။>
      text <ဝနကောရဏ္ဍမာဒာယ၊ ဗုဒ္ဓဿ အဘိရောပယိံ။>
    text <၃၃>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဝနကောရဏ္ဍိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဝနကောရဏ္ဍိယတ္ထေရဿာပဒာနံ ဆဋ္ဌံ။>
    stand <ဝီသတိမံ ဘာဏဝါရံ။>
  text <၇။ ဧကဆတ္တိယတ္ထေရအပဒာနံ>
    text <၃၇>
      text <အင်္ဂါရဇာတာ ပထဝီ၊ ကုက္ကုဠာနုဂတာ မဟီ။>
      text <ပဒုမုတ္တရော ဘဂဝါ၊ အဗ္ဘောကာသမှိ စင်္ကမိ။>
    text <၃၈>
      text <ပဏ္ဍရံ ဆတ္တမာဒာယ၊ အဒ္ဓါနံ ပဋိပဇ္ဇဟံ။>
      text <တတ္ထ ဒိသွာန သမ္ဗုဒ္ဓံ၊ ဝိတ္တိ မေ ဥပပဇ္ဇထ။>
    text <၃၉>
      text <မရီစိယောတ္ထဋာ ဘူမိ၊ အင်္ဂါရာဝ မဟီ အယံ။>
      text <ဥပဟန္တိ မဟာဝါတာ၊ သရီရဿာသုခေပနာ။>
    text <၄၀>
      text <သီတံ ဥဏှံ ဝိဟနန္တံ၊ ဝါတာတပနိဝါရဏံ။>
      text <ပဋိဂ္ဂဏှ ဣမံ ဆတ္တံ၊ ဖဿယိဿာမိ နိဗ္ဗုတိံ။>
    text <၄၁>
      text <အနုကမ္ပကော ကာရုဏိကော၊ ပဒုမုတ္တရော မဟာယသော။>
      text <မမ သင်္ကပ္ပမညာယ၊ ပဋိဂ္ဂဏှိ တဒာ ဇိနော။>
    text <၄၂>
      text <တိံသကပ္ပါနိ ဒေဝိန္ဒော၊ ဒေဝရဇ္ဇမကာရယိံ။>
      text <သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။>
    text <၄၃>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <အနုဘောမိ သကံ ကမ္မံ၊ ပုဗ္ဗေ သုကတမတ္တနော။>
    text <၄၄>
      text <အယံ မေ ပစ္ဆိမာ ဇာတိ၊ စရိမော ဝတ္တတေ ဘဝေါ။>
      text <အဇ္ဇာပိ သေတစ္ဆတ္တံ မေ၊ သဗ္ဗကာလံ ဓရီယတိ။>
    text <၄၅>
      text <သတသဟဿိတော ကပ္ပေ၊ ယံ ဆတ္တမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဆတ္တဒာနဿိဒံ ဖလံ။>
    text <၄၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဧကဆတ္တိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဧကဆတ္တိယတ္ထေရဿာပဒာနံ သတ္တမံ။>
  text <၈။ ဇာတိပုပ္ဖိယတ္ထေရအပဒာနံ>
    text <၄၉>
      text <ပရိနိဗ္ဗုတေ ဘဂဝတိ၊ ပဒုမုတ္တရေ မဟာယသေ။>
      text <ပုပ္ဖဝဋံသကေ ကတွာ၊ သရီရမဘိရောပယိံ။>
    text <၅၀>
      text <တတ္ထ စိတ္တံ ပသာဒေတွာ၊ နိမ္မာနံ အဂမာသဟံ။>
      text <ဒေဝလောကဂတော သန္တော၊ ပုညကမ္မံ သရာမဟံ။>
    text <၅၁>
      text <အမ္ဗရာ ပုပ္ဖဝဿော မေ၊ သဗ္ဗကာလံ ပဝဿတိ။>
      text <သံသရာမိ မနုဿေ စေ၊ ရာဇာ ဟောမိ မဟာယသော။>
    text <၅၂>
      text <တဟိံ ကုသုမဝဿော မေ၊ အဘိဝဿတိ သဗ္ဗဒာ။>
      text <တဿေဝ ပုပ္ဖပူဇာယ၊ ဝါဟသာ သဗ္ဗဒဿိနော။>
    text <၅၃>
      text <အယံ ပစ္ဆိမကော မယှံ၊ စရိမော ဝတ္တတေ ဘဝေါ။>
      text <အဇ္ဇာပိ ပုပ္ဖဝဿော မေ၊ အဘိဝဿတိ သဗ္ဗဒာ။>
    text <၅၄>
      text <သတသဟဿိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဒေဟပူဇာယိဒံ ဖလံ။>
    text <၅၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဇာတိပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဇာတိပုပ္ဖိယတ္ထေရဿာပဒာနံ အဋ္ဌမံ။>
  text <၉။ ပဋ္ဋိပုပ္ဖိယတ္ထေရအပဒာနံ>
    text <၅၈>
      text <နီဟရန္တေ သရီရမှိ၊ ဝဇ္ဇမာနာသု ဘေရိသု။>
      text <ပသန္နစိတ္တော သုမနော၊ ပဋ္ဋိပုပ္ဖမပူဇယိံ။>
    text <၅၉>
      text <သတသဟဿိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဒေဟပူဇာယိဒံ ဖလံ။>
    text <၆၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပဋ္ဋိပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ပဋ္ဋိပုပ္ဖိယတ္ထေရဿာပဒာနံ နဝမံ။>
  text <၁၀။ ဂန္ဓပူဇကတ္ထေရအပဒာနံ>
    text <၆၃>
      text <စိတာသု ကုရုမာနာသု၊ နာနာဂန္ဓေ သမာဟဋေ။>
      text <ပသန္နစိတ္တော သုမနော၊ ဂန္ဓမုဋ္ဌိမပူဇယိံ။>
    text <၆၄>
      text <သတသဟဿိတော ကပ္ပေ၊ စိတကံ ယမပူဇယိံ။>
      text <ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။>
    text <၆၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဇဂတီ မောရဟတ္ထီ စ၊ အာသနီ ဥက္ကဓာရကော။>
      text <အက္ကမိ ဝနကောရဏ္ဍိ၊ ဆတ္တဒော ဇာတိပူဇကော။>
      text <ပဋ္ဋိပုပ္ဖီ စ ယော ထေရော၊ ဒသမော ဂန္ဓပူဇကော။>
      text <သတ္တသဋ္ဌိ စ ဂါထာယော၊ ဂဏိတာယော ဝိဘာဝိဘိ။>
    stand <ဣတ္ထံ သုဒံ အာယသ္မာ ဂန္ဓပူဇကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဂန္ဓပူဇကတ္ထေရဿာပဒာနံ ဒသမံ။>
    stand <ဇဂတိဒာယကဝဂ္ဂေါ ဆစတ္တာလီသမော။>
    text <တဿုဒ္ဒာနံ>
