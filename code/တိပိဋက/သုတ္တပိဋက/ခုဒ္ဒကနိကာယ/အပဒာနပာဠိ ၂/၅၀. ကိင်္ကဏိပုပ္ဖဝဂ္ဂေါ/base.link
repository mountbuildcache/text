text <၅၀။ ကိင်္ကဏိပုပ္ဖဝဂ္ဂေါ>
  text <၁။ တိကိင်္ကဏိပုပ္ဖိယတ္ထေရအပဒာနံ>
    text <၁>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <အဒ္ဒသံ ဝိရဇံ ဗုဒ္ဓံ၊ ဝိပဿိံ လောကနာယကံ။>
    text <၂>
      text <တီဏိ ကိင်္ကဏိပုပ္ဖာနိ၊ ပဂ္ဂယှ အဘိရောပယိံ။>
      text <သမ္ဗုဒ္ဓမဘိပူဇေတွာ၊ ဂစ္ဆာမိ ဒက္ခိဏာမုခေါ။>
    text <၃>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၄>
      text <ဧကနဝုတိတော ကပ္ပေ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၅>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၆>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၇>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ တိကိင်္ကဏိပုပ္ဖိယော ထေရော ဣမာ>
    text <ဂါထာယော အဘာသိတ္ထာတိ။>
    stand <တိကိင်္ကဏိပုပ္ဖိယတ္ထေရဿာပဒာနံ ပဌမံ။>
  text <၂။ ပံသုကူလပူဇကတ္ထေရအပဒာနံ>
    text <၈>
      text <ဟိမဝန္တဿာဝိဒူရေ၊ ဥဒင်္ဂဏော နာမ ပဗ္ဗတော။>
      text <တတ္ထဒ္ဒသံ ပံသုကူလံ၊ ဒုမဂ္ဂမှိ ဝိလမ္ဗိတံ။>
    text <၉>
      text <တီဏိ ကိင်္ကဏိပုပ္ဖာနိ၊ ဩစိနိတွာနဟံ တဒာ။>
      text <ဟဋ္ဌော ဟဋ္ဌေန စိတ္တေန၊ ပံသုကူလမပူဇယိံ။>
    text <၁၀>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၁၁>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပူဇိတွာ အရဟဒ္ဓဇံ။>
    text <၁၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပံသုကူလပူဇကော ထေရော ဣမာ ဂါထာယော>
    text <အဘာသိတ္ထာတိ။>
    stand <ပံသုကူလပူဇကတ္ထေရဿာပဒာနံ ဒုတိယံ။>
  text <၃။ ကောရဏ္ဍပုပ္ဖိယတ္ထေရအပဒာနံ>
    text <၁၅>
      text <ဝနကမ္မိကော ပုရေ အာသိံ၊ ပိတုမာတုမတေနဟံ။>
      text <ပသုမာရေန ဇီဝါမိ၊ ကုသလံ မေ န ဝိဇ္ဇတိ။>
    text <၁၆>
      text <မမ အာသယသာမန္တာ၊ တိဿော လောကဂ္ဂနာယကော။>
      text <ပဒာနိ တီဏိ ဒဿေသိ၊ အနုကမ္ပါယ စက္ခုမာ။>
    text <၁၇>
      text <အက္ကန္တေ စ ပဒေ ဒိသွာ၊ တိဿနာမဿ သတ္ထုနော။>
      text <ဟဋ္ဌော ဟဋ္ဌေန စိတ္တေန၊ ပဒေ စိတ္တံ ပသာဒယိံ။>
    text <၁၈>
      text <ကောရဏ္ဍံ ပုပ္ဖိတံ ဒိသွာ၊ ပါဒပံ ဓရဏီရုဟံ။>
      text <သကောသကံ ဂဟေတွာန၊ ပဒသေဋ္ဌမပူဇယိံ။>
    text <၁၉>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၂၀>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <ကောရဏ္ဍကဆဝိ ဟောမိ၊ သုပ္ပဘာသော ဘဝါမဟံ။>
    text <၂၁>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပဒပူဇာယိဒံ ဖလံ။>
    text <၂၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကောရဏ္ဍပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ကောရဏ္ဍပုပ္ဖိယတ္ထေရဿာပဒာနံ တတိယံ။>
  text <၄။ ကိံသုကပုပ္ဖိယတ္ထေရအပဒာနံ>
    text <၂၅>
      text <ကိံသုကံ ပုပ္ဖိတံ ဒိသွာ၊ ပဂ္ဂဟေတွာန အဉ္ဇလိံ။>
      text <ဗုဒ္ဓသေဋ္ဌံ သရိတွာန၊ အာကာသေ အဘိပူဇယိံ။>
    text <၂၆>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၂၇>
      text <ဧကတိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကိံသုကပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ကိံသုကပုပ္ဖိယတ္ထေရဿာပဒာနံ စတုတ္ထံ။>
  text <၅။ ဥပဍ္ဎဒုဿဒာယကတ္ထေရအပဒာနံ>
    text <၃၁>
      text <ပဒုမုတ္တရဘဂဝတော၊ သုဇာတော နာမ သာဝကော။>
      text <ပံသုကူလံ ဂဝေသန္တော၊ သင်္ကာရေ စရတေ တဒာ။>
    text <၃၂>
      text <နဂရေ ဟံသဝတိယာ၊ ပရေသံ ဘတကော အဟံ။>
      text <ဥပဍ္ဎဒုဿံ ဒတွာန၊ သိရသာ အဘိဝါဒယိံ။>
    text <၃၃>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၃၄>
      text <တေတ္တိံသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <သတ္တသတ္တတိက္ခတ္တုဉ္စ၊ စက္ကဝတ္တီ အဟောသဟံ။>
    text <၃၅>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <ဥပဍ္ဎဒုဿဒာနေန၊ မောဒာမိ အကုတောဘယော။>
    text <၃၆>
      text <ဣစ္ဆမာနော စဟံ အဇ္ဇ၊ သကာနနံ သပဗ္ဗတံ။>
      text <ခေါမဒုဿေဟိ ဆာဒေယျံ၊ အဍ္ဎဒုဿဿိဒံ ဖလံ။>
    text <၃၇>
      text <သတသဟဿိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အဍ္ဎဒုဿဿိဒံ ဖလံ။>
    text <၃၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဥပဍ္ဎဒုဿဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <ဥပဍ္ဎဒုဿဒာယကတ္ထေရဿာပဒာနံ ပဉ္စမံ။>
  text <၆။ ဃတမဏ္ဍဒာယကတ္ထေရအပဒာနံ>
    text <၄၁>
      text <သုစိန္တိတံ ဘဂဝန္တံ၊ လောကဇေဋ္ဌံ နရာသဘံ။>
      text <ဥပဝိဋ္ဌံ မဟာရညံ၊ ဝါတာဗာဓေန ပီဠိတံ။>
    text <၄၂>
      text <ဒိသွာ စိတ္တံ ပသာဒေတွာ၊ ဃတမဏ္ဍမုပါနယိံ။>
      text <ကတတ္တာ အာစိတတ္တာ စ၊ ဂင်္ဂါ ဘာဂီရထီ အယံ။>
    text <၄၃>
      text <မဟာသမုဒ္ဒာ စတ္တာရော၊ ဃတံ သမ္ပဇ္ဇရေ မမ။>
      text <အယဉ္စ ပထဝီ ဃောရာ၊ အပ္ပမာဏာ အသင်္ခိယာ။>
    text <၄၄>
      text <မမ သင်္ကပ္ပမညာယ၊ ဘဝတေ မဓုသက္ကရာ။>
      text <စာတုဒ္ဒီပါ ဣမေ ရုက္ခါ၊ ပါဒပါ ဓရဏီရုဟာ။>
    text <၄၅>
      text <မမ သင်္ကပ္ပမညာယ၊ ကပ္ပရုက္ခါ ဘဝန္တိ တေ။>
      text <ပညာသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
    text <၄၆>
      text <ဧကပညာသက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၄၇>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဃတမဏ္ဍဿိဒံ ဖလံ။>
    text <၄၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဃတမဏ္ဍဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဃတမဏ္ဍဒာယကတ္ထေရဿာပဒာနံ ဆဋ္ဌံ။>
  text <၇။ ဥဒကဒာယကတ္ထေရအပဒာနံ>
    text <၅၁>
      text <ပဒုမုတ္တရဗုဒ္ဓဿ၊ ဘိက္ခုသင်္ဃေ အနုတ္တရေ။>
      text <ပသန္နစိတ္တော သုမနော၊ ပါနီဃဋမပူရယိံ။>
    text <၅၂>
      text <ပဗ္ဗတဂ္ဂေ ဒုမဂ္ဂေ ဝါ၊ အာကာသေ ဝါထ ဘူမိယံ။>
      text <ယဒာ ပါနီယမိစ္ဆာမိ၊ ခိပ္ပံ နိဗ္ဗတ္တတေ မမ။>
    text <၅၃>
      text <သတသဟဿိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဒကဒာနဿိဒံ ဖလံ။>
    text <၅၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဥဒကဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဥဒကဒာယကတ္ထေရဿာပဒာနံ သတ္တမံ။>
  text <၈။ ပုလိနထူပိယတ္ထေရအပဒာနံ>
    text <၅၇>
      text <ဟိမဝန္တဿာဝိဒူရေ၊ ယမကော နာမ ပဗ္ဗတော။>
      text <အဿမော သုကတော မယှံ၊ ပဏ္ဏသာလာ သုမာပိတာ။>
    text <၅၈>
      text <နာရဒော နာမ နာမေန၊ ဇဋိလော ဥဂ္ဂတာပနော။>
      text <စတုဒ္ဒသသဟဿာနိ၊ သိဿာ ပရိစရန္တိ မံ။>
    text <၅၉>
      text <ပဋိသလ္လီနကော သန္တော၊ ဧဝံ စိန္တေသဟံ တဒာ။>
      text <သဗ္ဗော ဇနော မံ ပူဇေတိ၊ နာဟံ ပူဇေမိ ကိဉ္စနံ။>
    text <၆၀>
      text <န မေ ဩဝါဒကော အတ္ထိ၊ ဝတ္တာ ကောစိ န ဝိဇ္ဇတိ။>
      text <အနာစရိယုပဇ္ဈာယော၊ ဝနေ ဝါသံ ဥပေမဟံ။>
    text <၆၁>
      text <ဥပါသမာနော ယမဟံ၊ ဂရုစိတ္တံ ဥပဋ္ဌဟေ။>
      text <သော မေ အာစရိယော နတ္ထိ၊ ဝနဝါသော နိရတ္ထကော။>
    text <၆၂>
      text <အာယာဂံ မေ ဂဝေသိဿံ၊ ဂရုံ ဘာဝနိယံ တထာ။>
      text <သာဝဿယော ဝသိဿာမိ၊ န ကောစိ ဂရဟိဿတိ။>
    text <၆၃>
      text <ဥတ္တာနကူလာ နဒိကာ၊ သုပတိတ္ထာ မနောရမာ။>
      text <သံသုဒ္ဓပုလိနာကိဏ္ဏာ၊ အဝိဒူရေ မမဿမံ။>
    text <၆၄>
      text <နဒိံ အမရိကံ နာမ၊ ဥပဂန္တွာနဟံ တဒာ။>
      text <သံဝဍ္ဎယိတွာ ပုလိနံ၊ အကံ ပုလိနစေတိယံ။>
    text <၆၅>
      text <ယေ တေ အဟေသုံ သမ္ဗုဒ္ဓါ၊ ဘဝန္တကရဏာ မုနီ။>
      text <တေသံ ဧတာဒိသော ထူပေါ၊ တံ နိမိတ္တံ ကရောမဟံ။>
    text <၆၆>
      text <ကရိတွာ ပုလိနံ ထူပံ၊ သောဝဏ္ဏံ မာပယိံ အဟံ။>
      text <သောဏ္ဏကိင်္ကဏိပုပ္ဖာနိ၊ သဟဿေ တီဏိ ပူဇယိံ။>
    text <၆၇>
      text <သာယပါတံ နမဿာမိ၊ ဝေဒဇာတော ကတဉ္ဇလီ။>
      text <သမ္မုခါ ဝိယ သမ္ဗုဒ္ဓံ၊ ဝန္ဒိံ ပုလိနစေတိယံ။>
    text <၆၈>
      text <ယဒာ ကိလေသာ ဇာယန္တိ၊ ဝိတက္ကာ ဂေဟနိဿိတာ။>
      text <သရာမိ သုကတံ ထူပံ၊ ပစ္စဝေက္ခါမိ တာဝဒေ။>
    text <၆၉>
      text <ဥပနိဿာယ ဝိဟရံ၊ သတ္ထဝါဟံ ဝိနာယကံ။>
      text <ကိလေသေ သံဝသေယျာသိ၊ န ယုတ္တံ တဝ မာရိသ။>
    text <၇၀>
      text <သဟ အာဝဇ္ဇိတေ ထူပေ၊ ဂါရဝံ ဟောတိ မေ တဒာ။>
      text <ကုဝိတက္ကေ ဝိနောဒေသိံ၊ နာဂေါ တုတ္တဋ္ဋိတော ယထာ။>
    text <၇၁>
      text <ဧဝံ ဝိဟရမာနံ မံ၊ မစ္စုရာဇာဘိမဒ္ဒထ။>
      text <တတ္ထ ကာလင်္ကတော သန္တော၊ ဗြဟ္မလောကမဂစ္ဆဟံ။>
    text <၇၂>
      text <ယာဝတာယုံ ဝသိတွာန၊ တိဒိဝေ ဥပပဇ္ဇဟံ။>
      text <အသီတိက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
    text <၇၃>
      text <သတာနံ တီဏိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၇၄>
      text <သောဏ္ဏကိင်္ကဏိပုပ္ဖာနံ၊ ဝိပါကံ အနုဘောမဟံ။>
      text <ဓာတီသတသဟဿာနိ၊ ပရိဝါရေန္တိ မံ ဘဝေ။>
    text <၇၅>
      text <ထူပဿ ပရိစိဏ္ဏတ္တာ၊ ရဇောဇလ္လံ န လိမ္ပတိ။>
      text <ဂတ္တေ သေဒာ န မုစ္စန္တိ၊ သုပ္ပဘာသော ဘဝါမဟံ။>
    text <၇၆>
      text <အဟော မေ သုကတော ထူပေါ၊ သုဒိဋ္ဌာမရိကာ နဒီ။>
      text <ထူပံ ကတွာန ပုလိနံ၊ ပတ္တောမှိ အစလံ ပဒံ။>
    text <၇၇>
      text <ကုသလံ ကတ္တုကာမေန၊ ဇန္တုနာ သာရဂါဟိနာ။>
      text <နတ္ထိ ခေတ္တံ အခေတ္တံ ဝါ၊ ပဋိပတ္တီဝ သာဓကာ။>
    text <၇၈>
      text <ယထာပိ ဗလဝါ ပေါသော၊ အဏ္ဏဝံ တရိတုဿဟေ။>
      text <ပရိတ္တံ ကဋ္ဌမာဒာယ၊ ပက္ခန္ဒေယျ မဟာသရံ။>
    text <၇၉>
      text <ဣမာဟံ ကဋ္ဌံ နိဿာယ၊ တရိဿာမိ မဟောဒဓိံ။>
      text <ဥဿာဟေန ဝီရိယေန၊ တရေယျ ဥဒဓိံ နရော။>
    text <၈၀>
      text <တထေဝ မေ ကတံ ကမ္မံ၊ ပရိတ္တံ ထောကကဉ္စ ယံ။>
      text <တံ ကမ္မံ ဥပနိဿာယ၊ သံသာရံ သမတိက္ကမိံ။>
    text <၈၁>
      text <ပစ္ဆိမေ ဘဝေ သမ္ပတ္တေ၊ သုက္ကမူလေန စောဒိတော။>
      text <သာဝတ္ထိယံ ပုရေ ဇာတော၊ မဟာသာလေ သုအဍ္ဎကေ။>
    text <၈၂>
      text <သဒ္ဓါ မာတာ ပိတာ မယှံ၊ ဗုဒ္ဓဿ သရဏံ ဂတာ။>
      text <ဥဘော ဒိဋ္ဌပဒာ ဧတေ၊ အနုဝတ္တန္တိ သာသနံ။>
    text <၈၃>
      text <ဗောဓိပပဋိကံ ဂယှ၊ သောဏ္ဏထူပမကာရယုံ။>
      text <သာယပါတံ နမဿန္တိ၊ သကျပုတ္တဿ သမ္မုခါ။>
    text <၈၄>
      text <ဥပေါသထမှိ ဒိဝသေ၊ သောဏ္ဏထူပံ ဝိနီဟရုံ။>
      text <ဗုဒ္ဓဿ ဝဏ္ဏံ ကိတ္တေန္တာ၊ တိယာမံ ဝီတိနာမယုံ။>
    text <၈၅>
      text <သဟ ဒိသွာနဟံ ထူပံ၊ သရိံ ပုလိနစေတိယံ။>
      text <ဧကာသနေ နိသီဒိတွာ၊ အရဟတ္တမပါပုဏိံ။>
    stand <ဒွာဝီသတိမံ ဘာဏဝါရံ။>
    text <၈၆>
      text <ဂဝေသမာနော တံ ဝီရံ၊ ဓမ္မသေနာပတိဒ္ဒသံ။>
      text <အဂါရာ နိက္ခမိတွာန၊ ပဗ္ဗဇိံ တဿ သန္တိကေ။>
    text <၈၇>
      text <ဇာတိယာ သတ္တဝဿေန၊ အရဟတ္တမပါပုဏိံ။>
      text <ဥပသမ္ပါဒယီ ဗုဒ္ဓေါ၊ ဂုဏမညာယ စက္ခုမာ။>
    text <၈၈>
      text <ဒာရကေနေဝ သန္တေန၊ ကိရိယံ နိဋ္ဌိတံ မယာ။>
      text <ကတံ မေ ကရဏီယဇ္ဇ၊ သကျပုတ္တဿ သာသနေ။>
    text <၈၉>
      text <သဗ္ဗဝေရဘယာတီတော၊ သဗ္ဗသင်္ဂါတိဂေါ ဣသိ။>
      text <သာဝကော တေ မဟာဝီရ၊ သောဏ္ဏထူပဿိဒံ ဖလံ။>
    text <၉၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၉၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၉၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပုလိနထူပိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ပုလိနထူပိယတ္ထေရဿာပဒာနံ အဋ္ဌမံ။>
  text <၉။ နဠကုဋိဒာယကတ္ထေရအပဒာနံ>
    text <၉၃>
      text <ဟိမဝန္တဿာဝိဒူရေ၊ ဟာရိတော နာမ ပဗ္ဗတော။>
      text <သယမ္ဘူ နာရဒော နာမ၊ ရုက္ခမူလေ ဝသီ တဒာ။>
    text <၉၄>
      text <နဠာဂါရံ ကရိတွာန၊ တိဏေန ဆာဒယိံ အဟံ။>
      text <စင်္ကမံ သောဓယိတွာန၊ သယမ္ဘုဿ အဒာသဟံ။>
    text <၉၅>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၉၆>
      text <တတ္ထ မေ သုကတံ ဗျမှံ၊ နဠကုဋိကနိမ္မိတံ။>
      text <သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။>
    text <၉၇>
      text <စတုဒ္ဒသေသု ကပ္ပေသု၊ ဒေဝလောကေ ရမိံ အဟံ။>
      text <ဧကသတ္တတိက္ခတ္တုဉ္စ၊ ဒေဝရဇ္ဇမကာရယိံ။>
    text <၉၈>
      text <စတုတိံသတိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၉၉>
      text <ဓမ္မပါသာဒမာရုယှ၊ သဗ္ဗာကာရဝရူပမံ။>
      text <ယဒိစ္ဆကာဟံ ဝိဟရေ၊ သကျပုတ္တဿ သာသနေ။>
    text <၁၀၀>
      text <ဧကတိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ နဠကုဋိယိဒံ ဖလံ။>
    text <၁၀၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၀၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၀၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ နဠကုဋိဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <နဠကုဋိဒာယကတ္ထေရဿာပဒာနံ နဝမံ။>
  text <၁၀။ ပိယာလဖလဒာယကတ္ထေရအပဒာနံ>
    text <၁၀၄>
      text <မိဂလုဒ္ဒော ပုရေ အာသိံ၊ ဝိပိနေ ဝိစရံ တဒာ။>
      text <အဒ္ဒသံ ဝိရဇံ ဗုဒ္ဓံ၊ သဗ္ဗဓမ္မာန ပါရဂုံ။>
    text <၁၀၅>
      text <ပိယာလဖလမာဒာယ၊ ဗုဒ္ဓသေဋ္ဌဿဒာသဟံ။>
      text <ပုညက္ခေတ္တဿ ဝီရဿ၊ ပသန္နော သေဟိ ပါဏိဘိ။>
    text <၁၀၆>
      text <ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၁၀၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၀၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၀၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ကိင်္ကဏီ ပံသုကူလဉ္စ၊ ကောရဏ္ဍမထ ကိံသုကံ။>
      text <ဥပဍ္ဎဒုဿီ ဃတဒော၊ ဥဒကံ ထူပကာရကော။>
      text <နဠကာရီ စ နဝမော၊ ပိယာလဖလဒာယကော။>
      text <သတမေကဉ္စ ဂါထာနံ၊ နဝကဉ္စ တဒုတ္တရိ။>
      text <မေတ္တေယျဝဂ္ဂေါ ဘဒ္ဒာလိ၊ သကိံသမ္မဇ္ဇကောပိ စ။>
      text <ဧကဝိဟာရီ ဝိဘီတကီ၊ ဇဂတီ သာလပုပ္ဖိယော။>
      text <နဠာဂါရံ ပံသုကူလံ၊ ကိင်္ကဏိပုပ္ဖိယော တထာ။>
      text <အသီတိ ဒွေ စ ဂါထာယော၊ စတုဒ္ဒသသတာနိ စ။>
    stand <ဣတ္ထံ သုဒံ အာယသ္မာ ပိယာလဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <ပိယာလဖလဒာယကတ္ထေရဿာပဒာနံ ဒသမံ။>
    stand <ကိင်္ကဏိပုပ္ဖဝဂ္ဂေါ ပညာသမော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <မေတ္တေယျဝဂ္ဂဒသကံ။>
    stand <ပဉ္စမသတကံ သမတ္တံ။>
