text <၄၈။ နဠမာလိဝဂ္ဂေါ>
  text <၁။ နဠမာလိယတ္ထေရအပဒာနံ>
    text <၁>
      text <သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။>
      text <ဝိပိနဂ္ဂေန ဂစ္ဆန္တံ၊ အဒ္ဒသံ လောကနာယကံ။>
    text <၂>
      text <နဠမာလံ ဂဟေတွာန၊ နိက္ခမန္တော စ တာဝဒေ။>
      text <တတ္ထဒ္ဒသာသိံ သမ္ဗုဒ္ဓံ၊ ဩဃတိဏ္ဏမနာသဝံ။>
    text <၃>
      text <ပသန္နစိတ္တော သုမနော၊ နဠမာလမပူဇယိံ။>
      text <ဒက္ခိဏေယျံ မဟာဝီရံ၊ သဗ္ဗလောကာနုကမ္ပကံ။>
    text <၄>
      text <ဧကတိံသေ ဣတော ကပ္ပေ၊ ယံ မာလမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၅>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၆>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၇>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ နဠမာလိယော ထေရော ဣမာ ဂါထာယော>
    text <အဘာသိတ္ထာတိ။>
    stand <နဠမာလိယတ္ထေရဿာပဒာနံ ပဌမံ။>
  text <၂။ မဏိပူဇကတ္ထေရအပဒာနံ>
    text <၈>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <ဝိဝေကကာမော သမ္ဗုဒ္ဓေါ၊ ဂစ္ဆတေ အနိလဉ္ဇသေ။>
    text <၉>
      text <အဝိဒူရေ ဟိမဝန္တဿ၊ မဟာဇာတဿရော အဟု။>
      text <တတ္ထ မေ ဘဝနံ အာသိ၊ ပုညကမ္မေန သံယုတံ။>
    text <၁၀>
      text <ဘဝနာ အဘိနိက္ခမ္မ၊ အဒ္ဒသံ လောကနာယကံ။>
      text <ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။>
    text <၁၁>
      text <ဝိစိနံ နဒ္ဒသံ ပုပ္ဖံ၊ ပူဇယိဿန္တိ နာယကံ။>
      text <သကံ စိတ္တံ ပသာဒေတွာ၊ အဝန္ဒိံ သတ္ထုနော အဟံ။>
    text <၁၂>
      text <မမ သီသေ မဏိံ ဂယှ၊ ပူဇယိံ လောကနာယကံ။>
      text <ဣမာယ မဏိပူဇာယ၊ ဝိပါကော ဟောတု ဘဒ္ဒကော။>
    text <၁၃>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <အန္တလိက္ခေ ဌိတော သတ္ထာ၊ ဣမံ ဂါထံ အဘာသထ။>
    text <၁၄>
      text <သော တေ ဣဇ္ဈတု သင်္ကပ္ပေါ၊ လဘဿု ဝိပုလံ သုခံ။>
      text <ဣမာယ မဏိပူဇာယ၊ အနုဘောဟိ မဟာယသံ။>
    text <၁၅>
      text <ဣဒံ ဝတွာန ဘဂဝါ၊ ဇလဇုတ္တမနာမကော။>
      text <အဂမာသိ ဗုဒ္ဓသေဋ္ဌော၊ ယတ္ထ စိတ္တံ ပဏီဟိတံ။>
    text <၁၆>
      text <သဋ္ဌိကပ္ပါနိ ဒေဝိန္ဒော၊ ဒေဝရဇ္ဇမကာရယိံ။>
      text <အနေကသတက္ခတ္တုဉ္စ၊ စက္ကဝတ္တီ အဟောသဟံ။>
    text <၁၇>
      text <ပုဗ္ဗကမ္မံ သရန္တဿ၊ ဒေဝဘူတဿ မေ သတော။>
      text <မဏိ နိဗ္ဗတ္တတေ မယှံ၊ အာလောကကရဏော မမံ။>
    text <၁၈>
      text <ဆဠသီတိသဟဿာနိ၊ နာရိယော မေ ပရိဂ္ဂဟာ။>
      text <ဝိစိတ္တဝတ္ထာဘရဏာ၊ အာမုက္ကမဏိကုဏ္ဍလာ။>
    text <၁၉>
      text <အဠာရပမှာ ဟသုလာ၊ သုသညာ တနုမဇ္ဈိမာ။>
      text <ပရိဝါရေန္တိ မံ နိစ္စံ၊ မဏိပူဇာယိဒံ ဖလံ။>
    text <၂၀>
      text <သောဏ္ဏမယာ မဏိမယာ၊ လောဟိတင်္ဂမယာ တထာ။>
      text <ဘဏ္ဍာ မေ သုကတာ ဟောန္တိ၊ ယဒိစ္ဆသိ ပိဠန္ဓနာ။>
    text <၂၁>
      text <ကူဋာဂါရာ ဂဟာရမ္မာ၊ သယနဉ္စ မဟာရဟံ။>
      text <မမ သင်္ကပ္ပမညာယ၊ နိဗ္ဗတ္တန္တိ ယဒိစ္ဆကံ။>
    text <၂၂>
      text <လာဘာ တေသံ သုလဒ္ဓဉ္စ၊ ယေ လဘန္တိ ဥပဿုတိံ။>
      text <ပုညက္ခေတ္တံ မနုဿာနံ၊ ဩသဓံ သဗ္ဗပါဏိနံ။>
    text <၂၃>
      text <မယှမ္ပိ သုကတံ ကမ္မံ၊ ယောဟံ အဒက္ခိ နာယကံ။>
      text <ဝိနိပါတာ ပမုတ္တောမှိ၊ ပတ္တောမှိ အစလံ ပဒံ။>
    text <၂၄>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <ဒိဝသဉ္စေဝ ရတ္တိဉ္စ၊ အာလောကော ဟောတိ မေ သဒာ။>
    text <၂၅>
      text <တာယေဝ မဏိပူဇာယ၊ အနုဘောတွာန သမ္ပဒာ။>
      text <ဉာဏာလောကော မယာ ဒိဋ္ဌော၊ ပတ္တောမှိ အစလံ ပဒံ။>
    text <၂၆>
      text <သတသဟဿိတော ကပ္ပေ၊ ယံ မဏိံ အဘိပူဇယိံ။>
      text <ဒုဂ္ဂတိံ နာဘိဇာနာမိ၊ မဏိပူဇာယိဒံ ဖလံ။>
    text <၂၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ မဏိပူဇကော ထေရော ဣမာ ဂါထာယော>
    text <အဘာသိတ္ထာတိ။>
    stand <မဏိပူဇကတ္ထေရဿာပဒာနံ ဒုတိယံ။>
  text <၃။ ဥက္ကာသတိကတ္ထေရအပဒာနံ>
    text <၃၀>
      text <ကောသိကော နာမ ဘဂဝါ၊ စိတ္တကူဋေ ဝသီ တဒာ။>
      text <ဈာယီ ဈာနရတော ဗုဒ္ဓေါ၊ ဝိဝေကာဘိရတော မုနိ။>
    text <၃၁>
      text <အဇ္ဈောဂါဟေတွာ ဟိမဝန္တံ၊ နာရီဂဏပုရက္ခတော။>
      text <အဒ္ဒသံ ကောသိကံ ဗုဒ္ဓံ၊ ပုဏ္ဏမာယေဝ စန္ဒိမံ။>
    text <၃၂>
      text <ဥက္ကာသတေ ဂဟေတွာန၊ ပရိဝါရေသဟံ တဒာ။>
      text <သတ္တရတ္တိန္ဒိဝံ ဌတွာ၊ အဋ္ဌမေန အဂစ္ဆဟံ။>
    text <၃၃>
      text <ဝုဋ္ဌိတံ ကောသိကံ ဗုဒ္ဓံ၊ သယမ္ဘုံ အပရာဇိတံ။>
      text <ပသန္နစိတ္တော ဝန္ဒိတွာ၊ ဧကံ ဘိက္ခံ အဒာသဟံ။>
    text <၃၄>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ဥပ္ပဇ္ဇိံ တုသိတေ ကာယေ၊ ဧကဘိက္ခါယိဒံ ဖလံ။>
    text <၃၅>
      text <ဒိဝသဉ္စေဝ ရတ္တိဉ္စ၊ အာလောကော ဟောတိ မေ သဒာ။>
      text <သမန္တာ ယောဇနသတံ၊ ဩဘာသေန ဖရာမဟံ။>
    text <၃၆>
      text <ပဉ္စပညာသကပ္ပမှိ၊ စက္ကဝတ္တီ အဟောသဟံ။>
      text <စာတုရန္တော ဝိဇိတာဝီ၊ ဇမ္ဗုမဏ္ဍဿ ဣဿရော။>
    text <၃၇>
      text <တဒာ မေ နဂရံ အာသိ၊ ဣဒ္ဓံ ဖီတံ သုနိမ္မိတံ။>
      text <တိံသယောဇနမာယာမံ၊ ဝိတ္ထာရေန စ ဝီသတိ။>
    text <၃၈>
      text <သောဘဏံ နာမ နဂရံ၊ ဝိဿကမ္မေန မာပိတံ။>
      text <ဒသသဒ္ဒာဝိဝိတ္တံ တံ၊ သမ္မတာဠသမာဟိတံ။>
    text <၃၉>
      text <န တမှိ နဂရေ အတ္ထိ၊ ဝလ္လိကဋ္ဌဉ္စ မတ္တိကာ။>
      text <သဗ္ဗသောဏ္ဏမယံယေဝ၊ ဇောတတေ နိစ္စကာလိကံ။>
    text <၄၀>
      text <စတုပါကာရပရိက္ခိတ္တံ၊ တယော အာသုံ မဏိမယာ။>
      text <ဝေမဇ္ဈေ တာလပန္တီ စ၊ ဝိဿကမ္မေန မာပိတာ။>
    text <၄၁>
      text <ဒသသဟဿပေါက္ခရညော၊ ပဒုမုပ္ပလဆာဒိတာ။>
      text <ပုဏ္ဍရီကေဟိ သဉ္ဆန္နာ၊ နာနာဂန္ဓသမီရိတာ။>
    text <၄၂>
      text <စတုန္နဝုတိတော ကပ္ပေ၊ ယံ ဥက္ကံ ဓာရယိံ အဟံ။>
      text <ဒုဂ္ဂတိံ နာဘိဇာနာမိ၊ ဥက္ကဓာရဿိဒံ ဖလံ။>
    text <၄၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဥက္ကာသတိကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဥက္ကာသတိကတ္ထေရဿာပဒာနံ တတိယံ။>
  text <၄။ သုမနဗီဇနိယတ္ထေရအပဒာနံ>
    text <၄၆>
      text <ဝိပဿိနော ဘဂဝတော၊ ဗောဓိယာ ပါဒပုတ္တမေ။>
      text <သုမနော ဗီဇနိံ ဂယှ၊ အဗီဇိံ ဗောဓိမုတ္တမံ။>
    text <၄၇>
      text <ဧကနဝုတိတော ကပ္ပေ၊ အဗီဇိံ ဗောဓိမုတ္တမံ။>
      text <ဒုဂ္ဂတိံ နာဘိဇာနာမိ၊ ဗီဇနာယ ဣဒံ ဖလံ။>
    text <၄၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ သုမနဗီဇနိယော ထေရော ဣမာ ဂါထာယော>
    text <အဘာသိတ္ထာတိ။>
    stand <သုမနဗီဇနိယတ္ထေရဿာပဒာနံ စတုတ္ထံ။>
  text <၅။ ကုမ္မာသဒာယကတ္ထေရအပဒာနံ>
    text <၅၁>
      text <ဧသနာယ စရန္တဿ၊ ဝိပဿိဿ မဟေသိနော။>
      text <ရိတ္တကံ ပတ္တံ ဒိသွာန၊ ကုမ္မာသံ ပူရယိံ အဟံ။>
    text <၅၂>
      text <ဧကနဝုတိတော ကပ္ပေ၊ ယံ ဘိက္ခံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ကုမ္မာသဿ ဣဒံ ဖလံ။>
    text <၅၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကုမ္မာသဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ကုမ္မာသဒာယကတ္ထေရဿာပဒာနံ ပဉ္စမံ။>
  text <၆။ ကုသဋ္ဌကဒာယကတ္ထေရအပဒာနံ>
    text <၅၆>
      text <ကဿပဿ ဘဂဝတော၊ ဗြာဟ္မဏဿ ဝုသီမတော။>
      text <ပသန္နစိတ္တော သုမနော၊ ကုသဋ္ဌကမဒာသဟံ။>
    text <၅၇>
      text <ဣမသ္မိံယေဝ ကပ္ပသ္မိံ၊ ကုသဋ္ဌကမဒာသဟံ။>
      text <ဒုဂ္ဂတိံ နာဘိဇာနာမိ၊ ကုသဋ္ဌကဿိဒံ ဖလံ။>
    text <၅၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကုသဋ္ဌကဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ကုသဋ္ဌကဒာယကတ္ထေရဿာပဒာနံ ဆဋ္ဌံ။>
  text <၇။ ဂိရိပုန္နာဂိယတ္ထေရအပဒာနံ>
    text <၆၁>
      text <သောဘိတော နာမ သမ္ဗုဒ္ဓေါ၊ စိတ္တကူဋေ ဝသီ တဒာ။>
      text <ဂဟေတွာ ဂိရိပုန္နာဂံ၊ သယမ္ဘုံ အဘိပူဇယိံ။>
    text <၆၂>
      text <စတုန္နဝုတိတော ကပ္ပေ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၆၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဂိရိပုန္နာဂိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဂိရိပုန္နာဂိယတ္ထေရဿာပဒာနံ သတ္တမံ။>
  text <၈။ ဝလ္လိကာရဖလဒာယကတ္ထေရအပဒာနံ>
    text <၆၆>
      text <သုမနော နာမ သမ္ဗုဒ္ဓေါ၊ တက္ကရာယံ ဝသီ တဒာ။>
      text <ဝလ္လိကာရဖလံ ဂယှ၊ သယမ္ဘုဿ အဒာသဟံ။>
    text <၆၇>
      text <ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၆၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဝလ္လိကာရဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <ဝလ္လိကာရဖလဒာယကတ္ထေရဿာပဒာနံ အဋ္ဌမံ။>
  text <၉။ ပါနဓိဒာယကတ္ထေရအပဒာနံ>
    text <၇၁>
      text <အနောမဒဿီ ဘဂဝါ၊ လောကဇေဋ္ဌော နရာသဘော။>
      text <ဒိဝါဝိဟာရာ နိက္ခမ္မ၊ ပထမာရုဟိ စက္ခုမာ။>
    text <၇၂>
      text <ပါနဓိံ သုကတံ ဂယှ၊ အဒ္ဓါနံ ပဋိပဇ္ဇဟံ။>
      text <တတ္ထဒ္ဒသာသိံ သမ္ဗုဒ္ဓံ၊ ပတ္တိကံ စာရုဒဿနံ။>
    text <၇၃>
      text <သကံ စိတ္တံ ပသာဒေတွာ၊ နီဟရိတွာန ပါနဓိံ။>
      text <ပါဒမူလေ ဌပေတွာန၊ ဣဒံ ဝစနမဗြဝိံ။>
    text <၇၄>
      text <အဘိရူဟ မဟာဝီရ၊ သုဂတိန္ဒ ဝိနာယက။>
      text <ဣတော ဖလံ လဘိဿာမိ၊ သော မေ အတ္ထော သမိဇ္ဈတု။>
    text <၇၅>
      text <အနောမဒဿီ ဘဂဝါ၊ လောကဇေဋ္ဌော နရာသဘော။>
      text <ပါနဓိံ အဘိရူဟိတွာ၊ ဣဒံ ဝစနမဗြဝိ။>
    text <၇၆>
      text <ယော ပါနဓိံ မေ အဒာသိ၊ ပသန္နော သေဟိ ပါဏိဘိ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၇၇>
      text <ဗုဒ္ဓဿ ဂိရမညာယ၊ သဗ္ဗေ ဒေဝါ သမာဂတာ။>
      text <ဥဒဂ္ဂစိတ္တာ သုမနာ၊ ဝေဒဇာတာ ကတဉ္ဇလီ။>
    text <၇၈>
      text <ပါနဓီနံ ပဒာနေန၊ သုခိတောယံ ဘဝိဿတိ။>
      text <ပဉ္စပညာသက္ခတ္တုဉ္စ၊ ဒေဝရဇ္ဇံ ကရိဿတိ။>
    text <၇၉>
      text <သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၈၀>
      text <အပရိမေယျေ ဣတော ကပ္ပေ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၈၁>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၈၂>
      text <ဒေဝလောကေ မနုဿေ ဝါ၊ နိဗ္ဗတ္တိဿတိ ပုညဝါ။>
      text <ဒေဝယာနပဋိဘာဂံ၊ ယာနံ ပဋိလဘိဿတိ။>
    text <၈၃>
      text <ပါသာဒာ သိဝိကာ ဝယှံ၊ ဟတ္ထိနော သမလင်္ကတာ။>
      text <ရထာ ဝါဇညသံယုတ္တာ၊ သဒာ ပါတုဘဝန္တိ မေ။>
    text <၈၄>
      text <အဂါရာ နိက္ခမန္တောပိ၊ ရထေန နိက္ခမိံ အဟံ။>
      text <ကေသေသု ဆိဇ္ဇမာနေသု၊ အရဟတ္တမပါပုဏိံ။>
    text <၈၅>
      text <လာဘာ မယှံ သုလဒ္ဓံ မေ၊ ဝါဏိဇ္ဇံ သုပ္ပယောဇိတံ။>
      text <ဒတွာန ပါနဓိံ ဧကံ၊ ပတ္တောမှိ အစလံ ပဒံ။>
    text <၈၆>
      text <အပရိမေယျေ ဣတော ကပ္ပေ၊ ယံ ပါနဓိမဒာသဟံ။>
      text <ဒုဂ္ဂတိံ နာဘိဇာနာမိ၊ ပါနဓိဿ ဣဒံ ဖလံ။>
    text <၈၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၈၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၈၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပါနဓိဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ပါနဓိဒာယကတ္ထေရဿာပဒာနံ နဝမံ။>
  text <၁၀။ ပုလိနစင်္ကမိယတ္ထေရအပဒာနံ>
    text <၉၀>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <ဝါတမိဂံ ဂဝေသန္တော၊ စင်္ကမံ အဒ္ဒသံ အဟံ။>
    text <၉၁>
      text <ဥစ္ဆင်္ဂေန ပုလိနံ ဂယှ၊ စင်္ကမေ ဩကိရိံ အဟံ။>
      text <ပသန္နစိတ္တော သုမနော၊ သုဂတဿ သိရီမတော။>
    text <၉၂>
      text <ဧကတိံသေ ဣတော ကပ္ပေ၊ ပုလိနံ ဩကိရိံ အဟံ။>
      text <ဒုဂ္ဂတိံ နာဘိဇာနာမိ၊ ပုလိနဿ ဣဒံ ဖလံ။>
    text <၉၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၉၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၉၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <နဠမာလီ မဏိဒဒော၊ ဥက္ကာသတိကဗီဇနီ။>
      text <ကုမ္မာသော စ ကုသဋ္ဌော စ၊ ဂိရိပုန္နာဂိယောပိ စ။>
      text <ဝလ္လိကာရော ပါနဓိဒော၊ အထော ပုလိနစင်္ကမော။>
      text <ဂါထာယော ပဉ္စနဝုတိ၊ ဂဏိတာယော ဝိဘာဝိဘိ။>
    stand <ဣတ္ထံ သုဒံ အာယသ္မာ ပုလိနစင်္ကမိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ပုလိနစင်္ကမိယတ္ထေရဿာပဒာနံ ဒသမံ။>
    stand <နဠမာလိဝဂ္ဂေါ အဋ္ဌစတ္တာလီသမော။>
    text <တဿုဒ္ဒာနံ>
