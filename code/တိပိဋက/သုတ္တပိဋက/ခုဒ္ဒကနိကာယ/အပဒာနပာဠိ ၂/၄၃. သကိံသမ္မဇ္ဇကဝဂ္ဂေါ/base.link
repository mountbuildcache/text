text <၄၃။ သကိံသမ္မဇ္ဇကဝဂ္ဂေါ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
  text <ဒုတိယော ဘာဂေါ>
    text <၁။ သကိံသမ္မဇ္ဇကတ္ထေရအပဒာနံ>
      text <၁>
        text <ဝိပဿိနော ဘဂဝတော၊ ပါဋလိံ ဗောဓိမုတ္တမံ။>
        text <ဒိသွာဝ တံ ပါဒပဂ္ဂံ၊ တတ္ထ စိတ္တံ ပသာဒယိံ။>
      text <၂>
        text <သမ္မဇ္ဇနိံ ဂဟေတွာန၊ ဗောဓိံ သမ္မဇ္ဇိ တာဝဒေ။>
        text <သမ္မဇ္ဇိတွာန တံ ဗောဓိံ၊ အဝန္ဒိံ ပါဋလိံ အဟံ။>
      text <၃>
        text <တတ္ထ စိတ္တံ ပသာဒေတွာ၊ သိရေ ကတွာန အဉ္ဇလိံ။>
        text <နမဿမာနော တံ ဗောဓိံ၊ ဂဉ္ဆိံ ပဋိကုဋိံ အဟံ။>
      text <၄>
        text <တာဒိမဂ္ဂေန ဂစ္ဆာမိ၊ သရန္တော ဗောဓိမုတ္တမံ။>
        text <အဇဂရော မံ ပီဠေသိ၊ ဃောရရူပေါ မဟဗ္ဗလော။>
      text <၅>
        text <အာသန္နေ မေ ကတံ ကမ္မံ၊ ဖလေန တောသယီ မမံ။>
        text <ကဠေဝရံ မေ ဂိလတိ၊ ဒေဝလောကေ ရမာမဟံ။>
      text <၆>
        text <အနာဝိလံ မမ စိတ္တံ၊ ဝိသုဒ္ဓံ ပဏ္ဍရံ သဒာ။>
        text <သောကသလ္လံ န ဇာနာမိ၊ စိတ္တသန္တာပနံ မမ။>
      text <၇>
        text <ကုဋ္ဌံ ဂဏ္ဍော ကိလာသော စ၊ အပမာရော ဝိတစ္ဆိကာ။>
        text <ဒဒ္ဒု ကဏ္ဍု စ မေ နတ္ထိ၊ ဖလံ သမ္မဇ္ဇနာယိဒံ။>
      text <၈>
        text <သောကော စ ပရိဒေဝေါ စ၊ ဟဒယေ မေ န ဝိဇ္ဇတိ။>
        text <အဘန္တံ ဥဇုကံ စိတ္တံ၊ ဖလံ သမ္မဇ္ဇနာယိဒံ။>
      text <၉>
        text <သမာဓီသု န မဇ္ဇာမိ၊ ဝိသဒံ ဟောတိ မာနသံ။>
        text <ယံ ယံ သမာဓိမိစ္ဆာမိ၊ သော သော သမ္ပဇ္ဇတေ မမံ။>
      text <၁၀>
        text <ရဇနီယေ န ရဇ္ဇာမိ၊ အထော ဒုဿနိယေသု စ။>
        text <မောဟနီယေ န မုယှာမိ၊ ဖလံ သမ္မဇ္ဇနာယိဒံ။>
      text <၁၁>
        text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
        text <ဒုဂ္ဂတိံ နာဘိဇာနာမိ၊ ဖလံ သမ္မဇ္ဇနာယိဒံ။>
      text <၁၂>
        text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
        text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
      text <၁၃>
        text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
        text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
      text <၁၄>
        text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
        text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
      stand <ဣတ္ထံ သုဒံ အာယသ္မာ သကိံသမ္မဇ္ဇကော ထေရော ဣမာ ဂါထာယော>
      text <အဘာသိတ္ထာတိ။>
      stand <သကိံသမ္မဇ္ဇကတ္ထေရဿာပဒာနံ ပဌမံ။>
    text <၂။ ဧကဒုဿဒာယကတ္ထေရအပဒာနံ>
      text <၁၅>
        text <နဂရေ ဟံသဝတိယာ၊ အဟောသိံ တိဏဟာရကော။>
        text <တိဏဟာရေန ဇီဝါမိ၊ တေန ပေါသေမိ ဒာရကေ။>
      text <၁၆>
        text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
        text <တမန္ဓကာရံ နာသေတွာ၊ ဥပ္ပဇ္ဇိ လောကနာယကော။>
      text <၁၇>
        text <သကေ ဃရေ နိသီဒိတွာ၊ ဧဝံ စိန္တေသိ တာဝဒေ။>
        text <ဗုဒ္ဓေါ လောကေ သမုပ္ပန္နော၊ ဒေယျဓမ္မော န ဝိဇ္ဇတိ။>
      text <၁၈>
        text <ဣဒံ မေ သာဋကံ ဧကံ၊ နတ္ထိ မေ ကောစိ ဒာယကော။>
        text <ဒုက္ခေါ နိရယသမ္ဖဿော၊ ရောပယိဿာမိ ဒက္ခိဏံ။>
      text <၁၉>
        text <ဧဝါဟံ စိန္တယိတွာန၊ သကံ စိတ္တံ ပသာဒယိံ။>
        text <ဧကံ ဒုဿံ ဂဟေတွာန၊ ဗုဒ္ဓသေဋ္ဌဿဒာသဟံ။>
      text <၂၀>
        text <ဧကံ ဒုဿံ ဒဒိတွာန၊ ဥက္ကုဋ္ဌိံ သမ္ပဝတ္တယိံ။>
        text <ယဒိ ဗုဒ္ဓေါ တုဝံ ဝီရ၊ တာရေဟိ မံ မဟာမုနိ။>
      text <၂၁>
        text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
        text <မမ ဒာနံ ပကိတ္တေန္တော၊ အကာ မေ အနုမောဒနံ။>
      text <၂၂>
        text <ဣမိနာ ဧကဒုဿေန၊ စေတနာပဏိဓီဟိ စ။>
        text <ကပ္ပသတသဟဿာနိ၊ ဝိနိပါတံ န ဂစ္ဆသိ။>
      text <၂၃>
        text <ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။>
        text <တေတ္တိံသက္ခတ္တုံ ရာဇာ စ၊ စက္ကဝတ္တီ ဘဝိဿသိ။>
      text <၂၄>
        text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
        text <ဒေဝလောကေ မနုဿေ ဝါ၊ သံသရန္တော တုဝံ ဘဝေ။>
      text <၂၅>
        text <ရူပဝါ ဂုဏသမ္ပန္နော၊ အနဝက္ကန္တဒေဟဝါ။>
        text <အက္ခေါဘံ အမိတံ ဒုဿံ၊ လဘိဿသိ ယဒိစ္ဆကံ။>
      text <၂၆>
        text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
        text <နဘံ အဗ္ဘုဂ္ဂမီ ဝီရော၊ ဟံသရာဇာဝ အမ္ဗရေ။>
      text <၂၇>
        text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
        text <ဘောဂေ မေ ဦနတာ နတ္ထိ၊ ဧကဒုဿဿိဒံ ဖလံ။>
      text <၂၈>
        text <ပဒုဒ္ဓါရေ ပဒုဒ္ဓါရေ၊ ဒုဿံ နိဗ္ဗတ္တတေ မမံ။>
        text <ဟေဋ္ဌာ ဒုဿမှိ တိဋ္ဌာမိ၊ ဥပရိစ္ဆဒနံ မမ။>
      text <၂၉>
        text <စက္ကဝါဠံ ဥပါဒာယ၊ သကာနနံ သပဗ္ဗတံ။>
        text <ဣစ္ဆမာနော စဟံ အဇ္ဇ၊ ဒုဿေဟစ္ဆာဒယေယျ တံ။>
      text <၃၀>
        text <တေနေဝ ဧကဒုဿေန၊ သံသရန္တော ဘဝါဘဝေ။>
        text <သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။>
      text <၃၁>
        text <ဝိပါကံ ဝိဧကဒုဿဿ၊ နာဇ္ဈဂံ ကတ္ထစိက္ခယံ။>
        text <အယံ မေ အန္တိမာ ဇာတိ၊ ဝိပစ္စတိ ဣဓာပိ မေ။>
      text <၃၂>
        text <သတသဟဿိတော ကပ္ပေ၊ ယံ ဒုဿမဒဒိံ တဒာ။>
        text <ဒုဂ္ဂတိံ နာဘိဇာနာမိ၊ ဧကဒုဿဿိဒံ ဖလံ။>
      text <၃၃>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၃၄>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၃၅>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
        text <ဣတ္ထံ သုဒံ အာယသ္မာ ဧကဒုဿဒာယကော ထေရော ဣမာ ဂါထာယော အဘာသိတ္ထာတိ။>
      stand <ဧကဒုဿဒာယကတ္ထေရဿာပဒာနံ ဒုတိယံ။>
    text <၃။ ဧကာသနဒာယကတ္ထေရအပဒာနံ>
      text <၃၆>
        text <ဟိမဝန္တဿာဝိဒူရေ၊ ဂေါသိတော နာမ ပဗ္ဗတော။>
        text <အဿမော သုကတော မယှံ၊ ပဏ္ဏသာလာ သုမာပိတာ။>
      text <၃၇>
        text <နာရဒော နာမ နာမေန၊ ကဿပေါ ဣတိ မံ ဝိဒူ။>
        text <သုဒ္ဓိမဂ္ဂံ ဂဝေသန္တော၊ ဝသာမိ ဂေါသိတေ တဒာ။>
      text <၃၈>
        text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
        text <ဝိဝေကကာမော သမ္ဗုဒ္ဓေါ၊ အဂဉ္ဆိ အနိလဉ္ဇသာ။>
      text <၃၉>
        text <ဝနဂ္ဂေ ဂစ္ဆမာနဿ၊ ဒိသွာ ရံသိံ မဟေသိနော။>
        text <ကဋ္ဌမဉ္စံ ပညာပေတွာ၊ အဇိနဉ္စ အပတ္ထရိံ။>
      text <၄၀>
        text <အာသနံ ပညာပေတွာန၊ သိရေ ကတွာန အဉ္ဇလိံ။>
        text <သောမနဿံ ပဝေဒိတွာ၊ ဣဒံ ဝစနမဗြဝိံ။>
      text <၄၁>
        text <သလ္လကတ္တော မဟာဝီရ၊ အာတုရာနံ တိကိစ္ဆကော။>
        text <မမံ ရောဂပရေတဿ၊ တိကိစ္ဆံ ဒေဟိ နာယက။>
      text <၄၂>
        text <ကလ္လတ္ထိကာ ယေ ပဿန္တိ၊ ဗုဒ္ဓသေဋ္ဌ တုဝံ မုနေ။>
        text <ဓုဝတ္ထသိဒ္ဓိံ ပပ္ပေါန္တိ၊ ဧတေသံ အဇရော ဘဝေ။>
      text <၄၃>
        text <န မေ ဒေယျဓမ္မော အတ္ထိ၊ ပဝတ္တဖလဘောဇိဟံ။>
        text <ဣဒံ မေ အာသနံ အတ္ထိ၊ နိသီဒ ကဋ္ဌမဉ္စကေ။>
      text <၄၄>
        text <နိသီဒိ တတ္ထ ဘဂဝါ၊ အသမ္ဘီတောဝ ကေသရီ။>
        text <မုဟုတ္တံ ဝီတိနာမေတွာ၊ ဣဒံ ဝစနမဗြဝိ။>
      text <၄၅>
        text <ဝိသဋ္ဌော ဟောဟိ မာ ဘာယိ၊ လဒ္ဓေါ ဇောတိရသော တယာ။>
        text <ယံ တုယှံ ပတ္ထိတံ သဗ္ဗံ၊ ပရိပူရိဿတိနာဂတေ။>
      text <၄၆>
        text <န မောဃံ တံ ကတံ တုယှံ၊ ပုညက္ခေတ္တေ အနုတ္တရေ။>
        text <သက္ကာ ဥဒ္ဓရိတုံ အတ္တာ၊ ယဿ စိတ္တံ ပဏီဟိတံ။>
      text <၄၇>
        text <ဣမိနာသနဒာနေန၊ စေတနာပဏိဓီဟိ စ။>
        text <ကပ္ပသတသဟဿာနိ၊ ဝိနိပါတံ န ဂစ္ဆသိ။>
      text <၄၈>
        text <ပညာသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။>
        text <အသီတိက္ခတ္တုံ ရာဇာ စ၊ စက္ကဝတ္တီ ဘဝိဿသိ။>
      text <၄၉>
        text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
        text <သဗ္ဗတ္ထ သုခိတော ဟုတွာ၊ သံသာရေ သံသရိဿသိ။>
      text <၅၀>
        text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
        text <နဘံ အဗ္ဘုဂ္ဂမီ ဝီရော၊ ဟံသရာဇာဝ အမ္ဗရေ။>
      text <၅၁>
        text <ဟတ္ထိယာနံ အဿယာနံ၊ သရထံ သန္ဒမာနိကံ။>
        text <လဘာမိ သဗ္ဗမေဝေတံ၊ ဧကာသနဿိဒံ ဖလံ။>
      text <၅၂>
        text <ကာနနံ ပဝိသိတွာပိ၊ ယဒာ ဣစ္ဆာမိ အာသနံ။>
        text <မမ သင်္ကပ္ပမညာယ၊ ပလ္လင်္ကော ဥပတိဋ္ဌတိ။>
      text <၅၃>
        text <ဝါရိမဇ္ဈဂတော သန္တော၊ ယဒာ ဣစ္ဆာမိ အာသနံ။>
        text <မမ သင်္ကပ္ပမညာယ၊ ပလ္လင်္ကော ဥပတိဋ္ဌတိ။>
      text <၅၄>
        text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
        text <ပလ္လင်္ကသတသဟဿာနိ၊ ပရိဝါရေန္တိ မံ သဒာ။>
      text <၅၅>
        text <ဒုဝေ ဘဝေ သံသရာမိ၊ ဒေဝတ္တေ အထ မာနုသေ။>
        text <ဒုဝေ ကုလေ ပဇာယာမိ၊ ခတ္တိယေ အထ ဗြာဟ္မဏေ။>
      text <၅၆>
        text <ဧကာသနံ ဒဒိတွာန၊ ပုညက္ခေတ္တေ အနုတ္တရေ။>
        text <ဓမ္မပလ္လင်္ကမာဒာယ၊ ဝိဟရာမိ အနာသဝေါ။>
      text <၅၇>
        text <သတသဟဿိတော ကပ္ပေ၊ ယံ ဒာနမဒဒိံ တဒာ။>
        text <ဒုဂ္ဂတိံ နာဘိဇာနာမိ၊ ဧကာသနဿိဒံ ဖလံ။>
      text <၅၈>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၅၉>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၆၀>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      stand <ဣတ္ထံ သုဒံ အာယသ္မာ ဧကာသနဒာယကော ထေရော ဣမာ ဂါထာယော>
      text <အဘာသိတ္ထာတိ။>
      stand <ဧကာသနဒာယကတ္ထေရဿာပဒာနံ တတိယံ။>
    text <၄။ သတ္တကဒမ္ဗပုပ္ဖိယတ္ထေရအပဒာနံ>
      text <၆၁>
        text <ဟိမဝန္တဿာဝိဒူရေ၊ ကုက္ကုဋော နာမ ပဗ္ဗတော။>
        text <တမှိ ပဗ္ဗတပါဒမှိ၊ သတ္တ ဗုဒ္ဓါ ဝသိံသု တေ။>
      text <၆၂>
        text <ကဒမ္ဗံ ပုပ္ဖိတံ ဒိသွာ၊ ပဂ္ဂဟေတွာန အဉ္ဇလိံ။>
        text <သတ္တ မာလာ ဂဟေတွာန၊ ပုညစိတ္တေန ဩကိရိံ။>
      text <၆၃>
        text <တေန ကမ္မေန သုကတေန၊ စေတနာပဏိဓီဟိ စ။>
        text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
      text <၆၄>
        text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
        text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
      text <၆၅>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၆၆>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၆၇>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      stand <ဣတ္ထံ သုဒံ အာယသ္မာ သတ္တကဒမ္ဗပုပ္ဖိယော ထေရော ဣမာ>
      text <ဂါထာယော အဘာသိတ္ထာတိ။>
      stand <သတ္တကဒမ္ဗပုပ္ဖိယတ္ထေရဿာပဒာနံ စတုတ္ထံ။>
    text <၅။ ကောရဏ္ဍပုပ္ဖိယတ္ထေရအပဒာနံ>
      text <၆၈>
        text <ဝနကမ္မိကော ပုရေ အာသိံ၊ ပိတုမာတုမတေနဟံ။>
        text <ပသုမာရေန ဇီဝါမိ၊ ကုသလံ မေ န ဝိဇ္ဇတိ။>
      text <၆၉>
        text <မမ အာသယသာမန္တာ၊ တိဿော လောကဂ္ဂနာယကော။>
        text <ပဒာနိ တီဏိ ဒဿေသိ၊ အနုကမ္ပါယ စက္ခုမာ။>
      text <၇၀>
        text <အက္ကန္တေ စ ပဒေ ဒိသွာ၊ တိဿနာမဿ သတ္ထုနော။>
        text <ဟဋ္ဌော ဟဋ္ဌေန စိတ္တေန၊ ပဒေ စိတ္တံ ပသာဒယိံ။>
      text <၇၁>
        text <ကောရဏ္ဍံ ပုပ္ဖိတံ ဒိသွာ၊ ပါဒပံ ဓရဏီရုဟံ။>
        text <သကောသကံ ဂဟေတွာန၊ ပဒသေဋ္ဌမပူဇယိံ။>
      text <၇၂>
        text <တေန ကမ္မေန သုကတေန၊ စေတနာပဏိဓီဟိ စ။>
        text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
      text <၇၃>
        text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
        text <ကောရဏ္ဍဝဏ္ဏကောယေဝ၊ သုပ္ပဘာသော ဘဝါမဟံ။>
      text <၇၄>
        text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
        text <ဒုဂ္ဂတိံ နာဘိဇာနာမိ၊ ပဒပူဇာယိဒံ ဖလံ။>
      text <၇၅>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၇၆>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၇၇>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
        text <ဣတ္ထံ သုဒံ အာယသ္မာ ကောရဏ္ဍပုပ္ဖိယော ထေရော ဣမာ ဂါထာယော အဘာသိတ္ထာတိ။>
      stand <ကောရဏ္ဍပုပ္ဖိယတ္ထေရဿာပဒာနံ ပဉ္စမံ။>
    text <၆။ ဃတမဏ္ဍဒာယကတ္ထေရအပဒာနံ>
      text <၇၈>
        text <သုစိန္တိတံ ဘဂဝန္တံ၊ လောကဇေဋ္ဌံ နရာသဘံ။>
        text <ဥပဝိဋ္ဌံ မဟာရညံ၊ ဝါတာဗာဓေန ပီဠိတံ။>
      text <၇၉>
        text <ဒိသွာ စိတ္တံ ပသာဒေတွာ၊ ဃတမဏ္ဍမုပါနယိံ။>
        text <ကတတ္တာ အာစိတတ္တာ စ၊ ဂင်္ဂါ ဘာဂီရထီ အယံ။>
      text <၈၀>
        text <မဟာသမုဒ္ဒာ စတ္တာရော၊ ဃတံ သမ္ပဇ္ဇရေ မမ။>
        text <အယဉ္စ ပထဝီ ဃောရာ၊ အပ္ပမာဏာ အသင်္ခိယာ။>
      text <၈၁>
        text <မမ သင်္ကပ္ပမညာယ၊ ဘဝတေ မဓုသက္ကရာ။>
        text <စာတုဒ္ဒီပါ ဣမေ ရုက္ခါ၊ ပါဒပါ ဓရဏီရုဟာ။>
      text <၈၂>
        text <မမ သင်္ကပ္ပမညာယ၊ ကပ္ပရုက္ခါ ဘဝန္တိ တေ။>
        text <ပညာသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <၈၃>
        text <ဧကပညာသက္ခတ္တုဉ္စ၊ စက္ကဝတ္တီ အဟောသဟံ။>
        text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <၈၄>
        text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
        text <ဒုဂ္ဂတိံ နာဘိဇာနာမိ၊ ဃတမဏ္ဍဿိဒံ ဖလံ။>
      text <၈၅>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၈၆>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၈၇>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      stand <ဣတ္ထံ သုဒံ အာယသ္မာ ဃတမဏ္ဍဒာယကော ထေရော ဣမာ ဂါထာယော>
      text <အဘာသိတ္ထာတိ။>
      stand <ဃတမဏ္ဍဒာယကတ္ထေရဿာပဒာနံ ဆဋ္ဌံ။>
    text <၇။ ဧကဓမ္မဿဝနိယတ္ထေရအပဒာနံ>
      text <၈၈>
        text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
        text <စတုသစ္စံ ပကာသေန္တော၊ သန္တာရေသိ ဗဟုံ ဇနံ။>
      text <၈၉>
        text <အဟံ တေန သမယေန၊ ဇဋိလော ဥဂ္ဂတာပနော။>
        text <ဓုနန္တော ဝါကစီရာနိ၊ ဂစ္ဆာမိ အမ္ဗရေ တဒာ။>
      text <၉၀>
        text <ဗုဒ္ဓသေဋ္ဌဿ ဥပရိ၊ ဂန္တုံ န ဝိသဟာမဟံ။>
        text <ပက္ခီဝ သေလမာသဇ္ဇ၊ ဂမနံ န လဘာမဟံ။>
      text <၉၁>
        text <ဥဒကေ ဝေါက္ကမိတွာန၊ ဧဝံ ဂစ္ဆာမိ အမ္ဗရေ။>
        text <န မေ ဣဒံ ဘူတပုဗ္ဗံ၊ ဣရိယာပထဝိကောပနံ။>
      text <၉၂>
        text <ဟန္ဒ မေတံ ဂဝေသိဿံ၊ အပ္ပေဝတ္ထံ လဘေယျဟံ။>
        text <ဩရောဟန္တော အန္တလိက္ခါ၊ သဒ္ဒမဿောသိ သတ္ထုနော။>
      text <၉၃>
        text <သရေန ရဇနီယေန၊ သဝနီယေန ဝဂ္ဂုနာ။>
        text <အနိစ္စတံ ကထေန္တဿ၊ တညေဝ ဥဂ္ဂဟိံ တဒာ။>
        text <အနိစ္စသညမုဂ္ဂယှ၊ အဂမာသိံ မမဿမံ။>
      text <၉၄>
        text <ယာဝတာယုံ ဝသိတွာန၊ တတ္ထ ကာလင်္ကတော အဟံ။>
        text <စရိမေ ဝတ္တမာနမှိ၊ သဒ္ဓမ္မဿဝနံ သရိံ။>
      text <၉၅>
        text <တေန ကမ္မေန သုကတေန၊ စေတနာပဏိဓီဟိ စ။>
        text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
      text <၉၆>
        text <တိံသကပ္ပသဟဿာနိ၊ ဒေဝလောကေ ရမိံ အဟံ။>
        text <ဧကပညာသက္ခတ္တုဉ္စ၊ ဒေဝရဇ္ဇမကာရယိံ။>
      text <၉၇>
        text <ဧကဝီသတိက္ခတ္တုဉ္စ၊ စက္ကဝတ္တီ အဟောသဟံ။>
        text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <၉၈>
        text <အနုဘောမိ သကံ ပုညံ၊ သုခိတောဟံ ဘဝါဘဝေ။>
        text <အနုဿရာမိ တံ သညံ၊ သံသရန္တော ဘဝါဘဝေ။>
        text <န ကောဋိံ ပဋိဝိဇ္ဈာမိ၊ နိဗ္ဗာနံ အစ္စုတံ ပဒံ။>
      text <၉၉>
        text <ပိတုဂေဟေ နိသီဒိတွာ၊ သမဏော ဘာဝိတိန္ဒြိယော။>
        text <ကထံသ ပရိဒီပေန္တော၊ အနိစ္စတမုဒာဟရိ။>
      text <၁၀၀>
        text <အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။>
        text <ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါ။>
      text <၁၀၁>
        text <သဟ ဂါထံ သုဏိတွာန၊ ပုဗ္ဗသညမနုဿရိံ။>
        text <ဧကာသနေ နိသီဒိတွာ၊ အရဟတ္တမပါပုဏိံ။>
      text <၁၀၂>
        text <ဇာတိယာ သတ္တဝဿေန၊ အရဟတ္တမပါပုဏိံ။>
        text <ဥပသမ္ပါဒယီ ဗုဒ္ဓေါ၊ ဓမ္မဿဝနဿိဒံ ဖလံ။>
      text <၁၀၃>
        text <သတသဟဿိတော ကပ္ပေ၊ ယံ ဓမ္မမသုဏိံ တဒာ။>
        text <ဒုဂ္ဂတိံ နာဘိဇာနာမိ၊ ဓမ္မဿဝနဿိဒံ ဖလံ။>
      text <၁၀၄>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၁၀၅>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၁၀၆>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      stand <ဣတ္ထံ သုဒံ အာယသ္မာ ဧကဓမ္မဿဝနိယော ထေရော ဣမာ>
      text <ဂါထာယော အဘာသိတ္ထာတိ။>
      stand <ဧကဓမ္မဿဝနိယတ္ထေရဿာပဒာနံ သတ္တမံ။>
    text <၈။ သုစိန္တိတတ္ထေရအပဒာနံ>
      text <၁၀၇>
        text <နဂရေ ဟံသဝတိယာ၊ အဟောသိံ ကဿကော တဒာ။>
        text <ကသိကမ္မေန ဇီဝါမိ၊ တေန ပေါသေမိ ဒာရကေ။>
      text <၁၀၈>
        text <သုသမ္ပန္နံ တဒာ ခေတ္တံ၊ ဓညံ မေ ဖလိနံ အဟု။>
        text <ပါကကာလေ စ သမ္ပတ္တေ၊ ဧဝံ စိန္တေသဟံ တဒာ။>
      text <၁၀၉>
        text <နစ္ဆန္နံ နပ္ပတိရူပံ၊ ဇာနန္တဿ ဂုဏာဂုဏံ။>
        text <ယောဟံ သင်္ဃေ အဒတွာန၊ အဂ္ဂံ ဘုဉ္ဇေယျ စေ တဒာ။>
      text <၁၁၀>
        text <အယံ ဗုဒ္ဓေါ အသမသမော၊ ဒွတ္တိံသဝရလက္ခဏော။>
        text <တတော ပဘာဝိတော သင်္ဃော၊ ပုညက္ခေတ္တော အနုတ္တရော။>
      text <၁၁၁>
        text <တတ္ထ ဒဿာမဟံ ဒာနံ၊ နဝသဿံ ပုရေ ပုရေ။>
        text <ဧဝါဟံ စိန္တယိတွာန၊ ဟဋ္ဌော ပီဏိတမာနသော။>
      text <၁၁၂>
        text <ခေတ္တတော ဓညမာဟတွာ၊ သမ္ဗုဒ္ဓံ ဥပသင်္ကမိံ။>
        text <ဥပသင်္ကမ္မ သမ္ဗုဒ္ဓံ၊ လောကဇေဋ္ဌံ နရာသဘံ။>
        text <ဝန္ဒိတွာ သတ္ထုနော ပါဒေ၊ ဣဒံ ဝစနမဗြဝိံ။>
      text <၁၁၃>
        text <နဝသဿဉ္စ သမ္ပန္နံ၊ အာယာဂေါသိ စ တွံ မုနေ။>
        text <အနုကမ္ပမုပါဒာယ၊ အဓိဝါသေဟိ စက္ခုမ။>
      text <၁၁၄>
        text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
        text <မမ သင်္ကပ္ပမညာယ၊ ဣဒံ ဝစနမဗြဝိ။>
      text <၁၁၅>
        text <စတ္တာရော စ ပဋိပန္နာ၊ စတ္တာရော စ ဖလေ ဌိတာ။>
        text <ဧသ သင်္ဃော ဥဇုဘူတော၊ ပညာသီလသမာဟိတော။>
        text <ယဇန္တာနံ မနုဿာနံ၊ ပုညပေက္ခါန ပါဏိနံ။>
      text <၁၁၆>
        text <ကရောတောပဓိကံ ပုညံ၊ သင်္ဃေ ဒိန္နံ မဟပ္ဖလံ။>
        text <တသ္မိံ သင်္ဃေဝ ဒာတဗ္ဗံ၊ တဝ သဿံ တထေတရံ။>
      text <၁၁၇>
        text <သင်္ဃတော ဥဒ္ဒိသိတွာန၊ ဘိက္ခူ နေတွာန သံဃရံ။>
        text <ပဋိယတ္တံ ဃရေ သန္တံ၊ ဘိက္ခုသင်္ဃဿ ဒေဟိ တွံ။>
      text <၁၁၈>
        text <သင်္ဃတော ဥဒ္ဒိသိတွာန၊ ဘိက္ခူ နေတွာန သံဃရံ။>
        text <ယံ ဃရေ ပဋိယတ္တံ မေ၊ ဘိက္ခုသင်္ဃဿဒာသဟံ။>
      text <၁၁၉>
        text <တေန ကမ္မေန သုကတေန၊ စေတနာပဏိဓီဟိ စ။>
        text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
      text <၁၂၀>
        text <တတ္ထ မေ သုကတံ ဗျမှံ၊ သောဝဏ္ဏံ သပ္ပဘဿရံ။>
        text <သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။>
      stand <ဧကူနဝီသတိမံ ဘာဏဝါရံ။>
      text <၁၂၁>
        text <အာကိဏ္ဏံ ဘဝနံ မယှံ၊ နာရီဂဏသမာကုလံ။>
        text <တတ္ထ ဘုတွာ ပိဝိတွာ စ၊ ဝသာမိ တိဒသေ အဟံ။>
      text <၁၂၂>
        text <သတာနံ တီဏိက္ခတ္တုဉ္စ၊ ဒေဝရဇ္ဇမကာရယိံ။>
        text <သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။>
        text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <၁၂၃>
        text <ဘဝါဘဝေ သံသရန္တော၊ လဘာမိ အမိတံ ဓနံ။>
        text <ဘောဂေ မေ ဦနတာ နတ္ထိ၊ နဝသဿဿိဒံ ဖလံ။>
      text <၁၂၄>
        text <ဟတ္ထိယာနံ အဿယာနံ၊ သိဝိကံ သန္ဒမာနိကံ။>
        text <လဘာမိ သဗ္ဗမေဝေတံ၊ နဝသဿဿိဒံ ဖလံ။>
      text <၁၂၅>
        text <နဝဝတ္ထံ နဝဖလံ၊ နဝဂ္ဂရသဘောဇနံ။>
        text <လဘာမိ သဗ္ဗမေဝေတံ၊ နဝသဿဿိဒံ ဖလံ။>
      text <၁၂၆>
        text <ကောသေယျကမ္ဗလိယာနိ၊ ခေါမကပ္ပါသိကာနိ စ။>
        text <လဘာမိ သဗ္ဗမေဝေတံ၊ နဝသဿဿိဒံ ဖလံ။>
      text <၁၂၇>
        text <ဒာသီဂဏံ ဒာသဂဏံ၊ နာရိယော စ အလင်္ကတာ။>
        text <လဘာမိ သဗ္ဗမေဝေတံ၊ နဝသဿဿိဒံ ဖလံ။>
      text <၁၂၈>
        text <န မံ သီတံ ဝါ ဥဏှံ ဝါ၊ ပရိဠာဟော န ဝိဇ္ဇတိ။>
        text <အထော စေတသိကံ ဒုက္ခံ၊ ဟဒယေ မေ န ဝိဇ္ဇတိ။>
      text <၁၂၉>
        text <ဣဒံ ခါဒ ဣဒံ ဘုဉ္ဇ၊ ဣမမှိ သယနေ သယ။>
        text <လဘာမိ သဗ္ဗမေဝေတံ၊ နဝသဿဿိဒံ ဖလံ။>
      text <၁၃၀>
        text <အယံ ပစ္ဆိမကော ဒာနိ၊ စရိမော ဝတ္တတေ ဘဝေါ။>
        text <အဇ္ဇာပိ ဒေယျဓမ္မော မေ၊ ဖလံ တောသေသိ သဗ္ဗဒာ။>
      text <၁၃၁>
        text <နဝသဿံ ဒဒိတွာန၊ သင်္ဃေ ဂဏဝရုတ္တမေ။>
        text <အဋ္ဌာနိသံသေ အနုဘောမိ၊ ကမ္မာနုစ္ဆဝိကေ မမ။>
      text <၁၃၂>
        text <ဝဏ္ဏဝါ ယသဝါ ဟောမိ၊ မဟာဘောဂေါ အနီတိကော။>
        text <မဟာပက္ခေါ သဒာ ဟောမိ၊ အဘေဇ္ဇပရိသော သဒာ။>
      text <၁၃၃>
        text <သဗ္ဗေ မံ အပစာယန္တိ၊ ယေ ကေစိ ပထဝိဿိတာ။>
        text <ဒေယျဓမ္မာ စ ယေ ကေစိ၊ ပုရေ ပုရေ လဘာမဟံ။>
      text <၁၃၄>
        text <ဘိက္ခုသင်္ဃဿ ဝါ မဇ္ဈေ၊ ဗုဒ္ဓသေဋ္ဌဿ သမ္မုခါ။>
        text <သဗ္ဗေပိ သမတိက္ကမ္မ၊ ဒေန္တိ မမေဝ ဒာယကာ။>
      text <၁၃၅>
        text <ပဌမံ နဝသဿဉှိ၊ ဒတွာ သင်္ဃေ ဂဏုတ္တမေ။>
        text <ဣမာနိသံသေ အနုဘောမိ၊ နဝသဿဿိဒံ ဖလံ။>
      text <၁၃၆>
        text <သတသဟဿိတော ကပ္ပေ၊ ယံ ဒာနမဒဒိံ တဒာ။>
        text <ဒုဂ္ဂတိံ နာဘိဇာနာမိ၊ နဝသဿဿိဒံ ဖလံ။>
      text <၁၃၇>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၁၃၈>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၁၃၉>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      stand <ဣတ္ထံ သုဒံ အာယသ္မာ သုစိန္တိတော ထေရော ဣမာ ဂါထာယော>
      text <အဘာသိတ္ထာတိ။>
      stand <သုစိန္တိတတ္ထေရဿာပဒာနံ အဋ္ဌမံ။>
    text <၉။ သောဝဏ္ဏကိင်္ကဏိယတ္ထေရအပဒာနံ>
      text <၁၄၀>
        text <သဒ္ဓါယ အဘိနိက္ခမ္မ၊ ပဗ္ဗဇိံ အနဂါရိယံ။>
        text <ဝါကစီရဓရော အာသိံ၊ တပေါကမ္မမပဿိတော။>
      text <၁၄၁>
        text <အတ္ထဒဿီ တု ဘဂဝါ၊ လောကဇေဋ္ဌော နရာသဘော။>
        text <ဥပ္ပဇ္ဇိ တမှိ သမယေ၊ တာရယန္တော မဟာဇနံ။>
      text <၁၄၂>
        text <ဗလဉ္စ ဝတ မေ ခီဏံ၊ ဗျာဓိနာ ပရမေန တံ။>
        text <ဗုဒ္ဓသေဋ္ဌံ သရိတွာန၊ ပုလိနေ ထူပမုတ္တမံ။>
      text <၁၄၃>
        text <ကရိတွာ ဟဋ္ဌစိတ္တောဟံ၊ သဟတ္ထေန သမောကိရိံ။>
        text <သောဏ္ဏကိင်္ကဏိပုပ္ဖာနိ၊ ဥဒဂ္ဂမနသော အဟံ။>
      text <၁၄၄>
        text <သမ္မုခါ ဝိယ သမ္ဗုဒ္ဓံ၊ ထူပံ ပရိစရိံ အဟံ။>
        text <တေန စေတောပသာဒေန၊ အတ္ထဒဿိဿ တာဒိနော။>
      text <၁၄၅>
        text <ဒေဝလောကံ ဂတော သန္တော၊ လဘာမိ ဝိပုလံ သုခံ။>
        text <သုဝဏ္ဏဝဏ္ဏော တတ္ထာသိံ၊ ဗုဒ္ဓပူဇာယိဒံ ဖလံ။>
      text <၁၄၆>
        text <အသီတိကောဋိယော မယှံ၊ နာရိယော သမလင်္ကတာ။>
        text <သဒာ မယှံ ဥပဋ္ဌန္တိ၊ ဗုဒ္ဓပူဇာယိဒံ ဖလံ။>
      text <၁၄၇>
        text <သဋ္ဌိတုရိယသဟဿာနိ၊ ဘေရိယော ပဏဝါနိ စ။>
        text <သင်္ခါ စ ဍိဏ္ဍိမာ တတ္ထ၊ ဝဂ္ဂူ ဝဇ္ဇန္တိ ဒုန္ဒုဘီ။>
      text <၁၄၈>
        text <စုလ္လာသီတိသဟဿာနိ၊ ဟတ္ထိနော သမလင်္ကတာ။>
        text <တိဓာပဘိန္နမာတင်္ဂါ၊ ကုဉ္ဇရာ သဋ္ဌိဟာယနာ။>
      text <၁၄၉>
        text <ဟေမဇာလာဘိသဉ္ဆန္နာ၊ ဥပဋ္ဌာနံ ကရောန္တိ မေ။>
        text <ဗလကာယေ ဂဇေ စေဝ၊ ဦနတာ မေ န ဝိဇ္ဇတိ။>
      text <၁၅၀>
        text <သောဏ္ဏကိင်္ကဏိပုပ္ဖာနံ၊ ဝိပါကံ အနုဘောမဟံ။>
        text <အဋ္ဌပညာသက္ခတ္တုဉ္စ၊ ဒေဝရဇ္ဇမကာရယိံ။>
      text <၁၅၁>
        text <ဧကသတ္တတိက္ခတ္တုဉ္စ၊ စက္ကဝတ္တီ အဟောသဟံ။>
        text <ပထဗျာ ရဇ္ဇံ ဧကသတံ၊ မဟိယာ ကာရယိံ အဟံ။>
      text <၁၅၂>
        text <သော ဒာနိ အမတံ ပတ္တော၊ အသင်္ခတံ သုဒုဒ္ဒသံ။>
        text <သံယောဇနပရိက္ခီဏော၊ နတ္ထိ ဒာနိ ပုနဗ္ဘဝေါ။>
      text <၁၅၃>
        text <အဋ္ဌာရသေ ကပ္ပသတေ၊ ယံ ပုပ္ဖမဘိရောပယိံ။>
        text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
      text <၁၅၄>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၁၅၅>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၁၅၆>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      stand <ဣတ္ထံ သုဒံ အာယသ္မာ သောဝဏ္ဏကိင်္ကဏိယော ထေရော ဣမာ>
      text <ဂါထာယော အဘာသိတ္ထာတိ။>
      stand <သောဝဏ္ဏကိင်္ကဏိယတ္ထေရဿာပဒာနံ နဝမံ။>
    text <၁၀။ သောဏ္ဏကောန္တရိကတ္ထေရအပဒာနံ>
      text <၁၅၇>
        text <မနောဘာဝနိယံ ဗုဒ္ဓံ၊ အတ္တဒန္တံ သမာဟိတံ။>
        text <ဣရိယမာနံ ဗြဟ္မပထေ၊ စိတ္တဝူပသမေ ရတံ။>
      text <၁၅၈>
        text <နိတ္တိဏ္ဏဩဃံ သမ္ဗုဒ္ဓံ၊ ဈာယိံ ဈာနရတံ မုနိံ။>
        text <ဥပတိတ္ထံ သမာပန္နံ၊ ဣန္ဒိဝရဒလပ္ပဘံ။>
      text <၁၅၉>
        text <အလာဗုနောဒကံ ဂယှ၊ ဗုဒ္ဓသေဋ္ဌံ ဥပါဂမိံ။>
        text <ဗုဒ္ဓဿ ပါဒေ ဓောဝိတွာ၊ အလာဗုကမဒာသဟံ။>
      text <၁၆၀>
        text <အာဏာပေသိ စ သမ္ဗုဒ္ဓေါ၊ ပဒုမုတ္တရနာမကော။>
        text <ဣမိနာ ဒကမာဟတွာ၊ ပါဒမူလေ ဌပေဟိ မေ။>
      text <၁၆၁>
        text <သာဓူတိဟံ ပဋိဿုတွာ၊ သတ္ထုဂါရဝတာယ စ။>
        text <ဒကံ အလာဗုနာဟတွာ၊ ဗုဒ္ဓသေဋ္ဌံ ဥပါဂမိံ။>
      text <၁၆၂>
        text <အနုမောဒိ မဟာဝီရော၊ စိတ္တံ နိဗ္ဗာပယံ မမ။>
        text <ဣမိနာလာဗုဒာနေန၊ သင်္ကပ္ပေါ တေ သမိဇ္ဈတု။>
      text <၁၆၃>
        text <ပန္နရသေသု ကပ္ပေသု၊ ဒေဝလောကေ ရမိံ အဟံ။>
        text <တိံသတိက္ခတ္တုံ ရာဇာ စ၊ စက္ကဝတ္တီ အဟောသဟံ။>
      text <၁၆၄>
        text <ဒိဝါ ဝါ ယဒိ ဝါ ရတ္တိံ၊ စင်္ကမန္တဿ တိဋ္ဌတော။>
        text <သောဝဏ္ဏံ ကောန္တရံ ဂယှ၊ တိဋ္ဌတေ ပုရတော မမ။>
      text <၁၆၅>
        text <ဗုဒ္ဓဿ ဒတွာနလာဗုံ၊ လဘာမိ သောဏ္ဏကောန္တရံ။>
        text <အပ္ပကမ္ပိ ကတံ ကာရံ၊ ဝိပုလံ ဟောတိ တာဒိသု။>
      text <၁၆၆>
        text <သတသဟဿိတော ကပ္ပေ၊ ယံလာဗုမဒဒိံ တဒာ။>
        text <ဒုဂ္ဂတိံ နာဘိဇာနာမိ၊ အလာဗုဿ ဣဒံ ဖလံ။>
      text <၁၆၇>
        text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
      text <၁၆၈>
        text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
      text <၁၆၉>
        text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
        text <သကိံသမ္မဇ္ဇကော ထေရော၊ ဧကဒုဿီ ဧကာသနီ။>
        text <ကဒမ္ဗကောရဏ္ဍကဒော၊ ဃတဿဝနိကောပိ စ။>
        text <သုစိန္တိကော ကိင်္ကဏိကော၊ သောဏ္ဏကောန္တရိကောပိ စ။>
        text <ဧကဂါထာသတဉ္စေတ္ထ၊ ဧကသတ္တတိမေဝ စ။>
      stand <ဣတ္ထံ သုဒံ အာယသ္မာ သောဏ္ဏကောန္တရိကော ထေရော ဣမာ>
      text <ဂါထာယော အဘာသိတ္ထာတိ။>
      stand <သောဏ္ဏကောန္တရိကတ္ထေရဿာပဒာနံ ဒသမံ။>
      stand <သကိံသမ္မဇ္ဇကဝဂ္ဂေါ တေစတ္တာလီသမော။>
      text <တဿုဒ္ဒာနံ>
