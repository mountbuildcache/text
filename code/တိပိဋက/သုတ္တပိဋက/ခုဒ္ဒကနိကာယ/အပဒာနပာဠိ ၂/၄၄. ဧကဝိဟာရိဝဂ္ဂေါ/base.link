text <၄၄။ ဧကဝိဟာရိဝဂ္ဂေါ>
  text <၁။ ဧကဝိဟာရိကတ္ထေရအပဒာနံ>
    text <၁>
      text <ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။>
      text <ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။>
    text <၂>
      text <နိပ္ပပဉ္စော နိရာလမ္ဗော၊ အာကာသသမမာနသော။>
      text <သုညတာဗဟုလော တာဒီ၊ အနိမိတ္တရတော ဝသီ။>
    text <၃>
      text <အသင်္ဂစိတ္တော နိက္လေသော၊ အသံသဋ္ဌော ကုလေ ဂဏေ။>
      text <မဟာကာရုဏိကော ဝီရော၊ ဝိနယောပါယကောဝိဒော။>
    text <၄>
      text <ဥယျုတ္တော ပရကိစ္စေသု၊ ဝိနယန္တော သဒေဝကေ။>
      text <နိဗ္ဗာနဂမနံ မဂ္ဂံ၊ ဂတိံ ပင်္ကဝိသောသနံ။>
    text <၅>
      text <အမတံ ပရမဿာဒံ၊ ဇရာမစ္စုနိဝါရဏံ။>
      text <မဟာပရိသမဇ္ဈေ သော၊ နိသိန္နော လောကတာရကော။>
    text <၆>
      text <ကရဝီကရုတော နာထော၊ ဗြဟ္မဃောသော တထာဂတော။>
      text <ဥဒ္ဓရန္တော မဟာဒုဂ္ဂါ၊ ဝိပ္ပနဋ္ဌေ အနာယကေ။>
    text <၇>
      text <ဒေသေန္တော ဝိရဇံ ဓမ္မံ၊ ဒိဋ္ဌော မေ လောကနာယကော။>
      text <တဿ ဓမ္မံ သုဏိတွာန၊ ပဗ္ဗဇိံ အနဂါရိယံ။>
    text <၈>
      text <ပဗ္ဗဇိတွာ တဒာပါဟံ၊ စိန္တေန္တော ဇိနသာသနံ။>
      text <ဧကကောဝ ဝနေ ရမ္မေ၊ ဝသိံ သံသဂ္ဂပီဠိတော။>
    text <၉>
      text <သက္ကာယဝူပကာသော မေ၊ ဟေတုဘူတော မမာဘဝီ။>
      text <မနသော ဝူပကာသဿ၊ သံသဂ္ဂဘယဒဿိနော။>
    text <၁၀>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၁၁>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၁၂>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဧကဝိဟာရိကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဧကဝိဟာရိကတ္ထေရဿာပဒာနံ ပဌမံ။>
  text <၂။ ဧကသင်္ခိယတ္ထေရအပဒာနံ>
    text <၁၃>
      text <ဝိပဿိနော ဘဂဝတော၊ မဟာဗောဓိမဟော အဟု။>
      text <မဟာဇနာ သမာဂမ္မ၊ ပူဇေန္တိ ဗောဓိမုတ္တမံ။>
    text <၁၄>
      text <န ဟိ တံ ဩရကံ မညေ၊ ဗုဒ္ဓသေဋ္ဌော ဘဝိဿတိ။>
      text <ယဿာယံ ဤဒိသာ ဗောဓိ၊ ပူဇနီယာ စ သတ္ထုနော။>
    text <၁၅>
      text <တတော သင်္ခံ ဂဟေတွာန၊ ဗောဓိရုက္ခမုပဋ္ဌဟိံ။>
      text <ဓမန္တော သဗ္ဗဒိဝသံ၊ အဝန္ဒိံ ဗောဓိမုတ္တမံ။>
    text <၁၆>
      text <အာသန္နကေ ကတံ ကမ္မံ၊ ဒေဝလောကံ အပါပယီ။>
      text <ကဠေဝရံ မေ ပတိတံ၊ ဒေဝလောကေ ရမာမဟံ။>
    text <၁၇>
      text <သဋ္ဌိတုရိယသဟဿာနိ၊ တုဋ္ဌဟဋ္ဌာ ပမောဒိတာ။>
      text <သဒာ မယှံ ဥပဋ္ဌန္တိ၊ ဗုဒ္ဓပူဇာယိဒံ ဖလံ။>
    text <၁၈>
      text <ဧကသတ္တတိမေ ကပ္ပေ၊ ရာဇာ အာသိံ သုဒဿနော။>
      text <စာတုရန္တော ဝိဇိတာဝီ၊ ဇမ္ဗုမဏ္ဍဿ ဣဿရော။>
    text <၁၉>
      text <တတော အင်္ဂသတာ တုရိယာ၊ ပရိဝါရေန္တိ မံ သဒာ။>
      text <အနုဘောမိ သကံ ကမ္မံ၊ ဥပဋ္ဌာနဿိဒံ ဖလံ။>
    text <၂၀>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <မာတုကုစ္ဆိဂတဿာပိ၊ ဝဇ္ဇရေ ဘေရိယော သဒာ။>
    text <၂၁>
      text <ဥပဋ္ဌိတွာန သမ္ဗုဒ္ဓံ၊ အနုဘုတွာန သမ္ပဒာ။>
      text <သိဝံ သုခေမံ အမတံ၊ ပတ္တောမှိ အစလံ ပဒံ။>
    text <၂၂>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဧကသင်္ခိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဧကသင်္ခိယတ္ထေရဿာပဒာနံ ဒုတိယံ။>
  text <၃။ ပါဋိဟီရသညကတ္ထေရအပဒာနံ>
    text <၂၆>
      text <ပဒုမုတ္တရော နာမ ဇိနော၊ အာဟုတီနံ ပဋိဂ္ဂဟော။>
      text <ဝသီသတသဟဿေဟိ၊ နဂရံ ပါဝိသီ တဒာ။>
    text <၂၇>
      text <နဂရံ ပဝိသန္တဿ၊ ဥပသန္တဿ တာဒိနော။>
      text <ရတနာနိ ပဇ္ဇောတိံသု၊ နိဂ္ဃောသော အာသိ တာဝဒေ။>
    text <၂၈>
      text <ဗုဒ္ဓဿ အာနုဘာဝေန၊ ဘေရီ ဝဇ္ဇုမဃဋ္ဋိတာ။>
      text <သယံ ဝီဏာ ပဝဇ္ဇန္တိ၊ ဗုဒ္ဓဿ ပဝိသတော ပုရံ။>
    text <၂၉>
      text <ဗုဒ္ဓသေဋ္ဌံ နမဿာမိ၊ ပဒုမုတ္တရမဟာမုနိံ။>
      text <ပါဋိဟီရဉ္စ ပဿိတွာ၊ တတ္ထ စိတ္တံ ပသာဒယိံ။>
    text <၃၀>
      text <အဟော ဗုဒ္ဓေါ အဟော ဓမ္မော၊ အဟော နော သတ္ထုသမ္ပဒာ။>
      text <အစေတနာပိ တုရိယာ၊ သယမေဝ ပဝဇ္ဇရေ။>
    text <၃၁>
      text <သတသဟဿိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၃၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပါဋိဟီရသညကော ထေရော ဣမာ ဂါထာယော>
    text <အဘာသိတ္ထာတိ။>
    stand <ပါဋိဟီရသညကတ္ထေရဿာပဒာနံ တတိယံ။>
  text <၄။ ဉာဏတ္ထဝိကတ္ထေရအပဒာနံ>
    text <၃၅>
      text <ကဏိကာရံဝ ဇလိတံ၊ ဒီပရုက္ခံဝ ဇောတိတံ။>
      text <ကဉ္စနံဝ ဝိရောစန္တံ၊ အဒ္ဒသံ ဒွိပဒုတ္တမံ။>
    text <၃၆>
      text <ကမဏ္ဍလုံ ဌပေတွာန၊ ဝါကစီရဉ္စ ကုဏ္ဍိကံ။>
      text <ဧကံသံ အဇိနံ ကတွာ၊ ဗုဒ္ဓသေဋ္ဌံ ထဝိံ အဟံ။>
    text <၃၇>
      text <တမန္ဓကာရံ ဝိဓမံ၊ မောဟဇာလသမာကုလံ။>
      text <ဉာဏာလောကံ ဒဿေတွာန၊ နိတ္တိဏ္ဏောသိ မဟာမုနိ။>
    text <၃၈>
      text <သမုဒ္ဓရသိမံ လောကံ၊ သဗ္ဗာဝန္တမနုတ္တရံ။>
      text <ဉာဏေ တေ ဥပမာ နတ္ထိ၊ ယာဝတာဇဂတောဂတိ။>
    text <၃၉>
      text <တေန ဉာဏေန သဗ္ဗညူ၊ ဣတိ ဗုဒ္ဓေါ ပဝုစ္စတိ။>
      text <ဝန္ဒာမိ တံ မဟာဝီရံ၊ သဗ္ဗညုတမနာဝရံ။>
    text <၄၀>
      text <သတသဟဿိတော ကပ္ပေ၊ ဗုဒ္ဓသေဋ္ဌံ ထဝိံ အဟံ။>
      text <ဒုဂ္ဂတိံ နာဘိဇာနာမိ၊ ဉာဏတ္ထဝါယိဒံ ဖလံ။>
    text <၄၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဉာဏတ္ထဝိကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဉာဏတ္ထဝိကတ္ထေရဿာပဒာနံ စတုတ္ထံ။>
  text <၅။ ဥစ္ဆုခဏ္ဍိကတ္ထေရအပဒာနံ>
    text <၄၄>
      text <နဂရေ ဗန္ဓုမတိယာ၊ ဒွာရပါလော အဟောသဟံ။>
      text <အဒ္ဒသံ ဝိရဇံ ဗုဒ္ဓံ၊ သဗ္ဗဓမ္မာန ပါရဂုံ။>
    text <၄၅>
      text <ဥစ္ဆုခဏ္ဍိကမာဒာယ၊ ဗုဒ္ဓသေဋ္ဌဿဒာသဟံ။>
      text <ပသန္နစိတ္တော သုမနော၊ ဝိပဿိဿ မဟေသိနော။>
    text <၄၆>
      text <ဧကနဝုတိတော ကပ္ပေ၊ ယံ ဥစ္ဆုမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဥစ္ဆုခဏ္ဍဿိဒံ ဖလံ။>
    text <၄၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဥစ္ဆုခဏ္ဍိကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဥစ္ဆုခဏ္ဍိကတ္ထေရဿာပဒာနံ ပဉ္စမံ။>
  text <၆။ ကဠမ္ဗဒာယကတ္ထေရအပဒာနံ>
    text <၅၀>
      text <ရောမသော နာမ သမ္ဗုဒ္ဓေါ၊ ဝသတေ ပဗ္ဗတန္တရေ။>
      text <ကဠမ္ဗံ တဿ ပါဒာသိံ၊ ပသန္နော သေဟိ ပါဏိဘိ။>
    text <၅၁>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ကဠမ္ဗဿ ဣဒံ ဖလံ။>
    text <၅၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကဠမ္ဗဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ကဠမ္ဗဒာယကတ္ထေရဿာပဒာနံ ဆဋ္ဌံ။>
  text <၇။ အမ္ဗာဋကဒာယကတ္ထေရအပဒာနံ>
    text <၅၅>
      text <ဝိပိနေ ဗုဒ္ဓံ ဒိသွာန၊ သယမ္ဘုံ အပရာဇိတံ။>
      text <အမ္ဗာဋကံ ဂဟေတွာန၊ သယမ္ဘုဿ အဒာသဟံ။>
    text <၅၆>
      text <ဧကတိံသေ ဣတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၅၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အမ္ဗာဋကဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <အမ္ဗာဋကဒာယကတ္ထေရဿာပဒာနံ သတ္တမံ။>
  text <၈။ ဟရီတကဒာယကတ္ထေရအပဒာနံ>
    text <၆၀>
      text <ဟရီတကံ အာမလကံ၊ အမ္ဗဇမ္ဗုဝိဘီတကံ။>
      text <ကောလံ ဘလ္လာတကံ ဗိလ္လံ၊ သယမေဝ ဟရာမဟံ။>
    text <၆၁>
      text <ဒိသွာန ပဗ္ဘာရဂတံ၊ ဈာယိံ ဈာနရတံ မုနိံ။>
      text <အာဗာဓေန အာပီဠေန္တံ၊ အဒုတီယံ မဟာမုနိံ။>
    text <၆၂>
      text <ဟရီတကံ ဂဟေတွာန၊ သယမ္ဘုဿ အဒာသဟံ။>
      text <ခါဒမတ္တမှိ ဘေသဇ္ဇေ၊ ဗျာဓိ ပဿမ္ဘိ တာဝဒေ။>
    text <၆၃>
      text <ပဟီနဒရထော ဗုဒ္ဓေါ၊ အနုမောဒမကာသိ မေ။>
      text <ဘေသဇ္ဇဒာနေနိမိနာ၊ ဗျာဓိဝူပသမေန စ။>
    text <၆၄>
      text <ဒေဝဘူတော မနုဿော ဝါ၊ ဇာတော ဝါ အညဇာတိယာ။>
      text <သဗ္ဗတ္ထ သုခိတော ဟောတု၊ မာ စ တေ ဗျာဓိမာဂမာ။>
    text <၆၅>
      text <ဣဒံ ဝတွာန သမ္ဗုဒ္ဓေါ၊ သယမ္ဘူ အပရာဇိတော။>
      text <နဘံ အဗ္ဘုဂ္ဂမီ ဓီရော၊ ဟံသရာဇာဝ အမ္ဗရေ။>
    text <၆၆>
      text <ယတော ဟရီတကံ ဒိန္နံ၊ သယမ္ဘုဿ မဟေသိနော။>
      text <ဣမံ ဇာတိံ ဥပါဒာယ၊ ဗျာဓိ မေ နုပပဇ္ဇထ။>
    text <၆၇>
      text <အယံ ပစ္ဆိမကော မယှံ၊ စရိမော ဝတ္တတေ ဘဝေါ။>
      text <တိဿော ဝိဇ္ဇာ သစ္ဆိကတာ၊ ကတံ ဗုဒ္ဓဿ သာသနံ။>
    text <၆၈>
      text <စတုန္နဝုတိတော ကပ္ပေ၊ ဘေသဇ္ဇမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘေသဇ္ဇဿ ဣဒံ ဖလံ။>
    text <၆၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဟရီတကဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဟရီတကဒာယကတ္ထေရဿာပဒာနံ အဋ္ဌမံ။>
  text <၉။ အမ္ဗပိဏ္ဍိယတ္ထေရအပဒာနံ>
    text <၇၂>
      text <ဟတ္ထိရာဇာ တဒာ အာသိံ၊ ဤသာဒန္တော ဥရုဠှဝါ။>
      text <ဝိစရန္တော ဗြဟာရညေ၊ အဒ္ဒသံ လောကနာယကံ။>
    text <၇၃>
      text <အမ္ဗပိဏ္ဍံ ဂဟေတွာန၊ အဒာသိံ သတ္ထုနော အဟံ။>
      text <ပဋိဂ္ဂဏှိ မဟာဝီရော၊ သိဒ္ဓတ္ထော လောကနာယကော။>
    text <၇၄>
      text <မမ နိဇ္ဈာယမာနဿ၊ ပရိဘုဉ္ဇိ တဒာ ဇိနော။>
      text <တတ္ထ စိတ္တံ ပသာဒေတွာ၊ တုသိတံ ဥပပဇ္ဇဟံ။>
    text <၇၅>
      text <တတော အဟံ စဝိတွာန၊ စက္ကဝတ္တီ အဟောသဟံ။>
      text <ဧတေနေဝ ဥပါယေန၊ အနုဘုတွာန သမ္ပဒာ။>
    text <၇၆>
      text <ပဓာနပဟိတတ္တောဟံ၊ ဥပသန္တော နိရူပဓိ။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၇၇>
      text <စတုန္နဝုတိတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၇၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၈၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အမ္ဗပိဏ္ဍိယော ထေရော ဣမာ ဂါထာယော>
    text <အဘာသိတ္ထာတိ။>
    stand <အမ္ဗပိဏ္ဍိယတ္ထေရဿာပဒာနံ နဝမံ။>
  text <၁၀။ အမ္ဗဖလိယတ္ထေရအပဒာနံ>
    text <၈၁>
      text <ပဒုမုတ္တရဗုဒ္ဓဿ၊ လောကဇေဋ္ဌဿ တာဒိနော။>
      text <ပိဏ္ဍာယ ဝိစရန္တဿ၊ ဓာရတော ဥတ္တမံ ယသံ။>
    text <၈၂>
      text <အဂ္ဂဖလံ ဂဟေတွာန၊ ဝိပ္ပသန္နေန စေတသာ။>
      text <ဒက္ခိဏေယျဿ ဝီရဿ၊ အဒာသိံ သတ္ထုနော အဟံ။>
    text <၈၃>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၈၄>
      text <သတသဟဿိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အဂ္ဂဒာနဿိဒံ ဖလံ။>
    text <၈၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၈၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၈၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ အမ္ဗဖလိယော ထေရော ဣမာ ဂါထာယော အဘာသိတ္ထာတိ။>
      text <ထေရော ဧကဝိဟာရီ စ၊ သင်္ခိယော ပါဋိဟီရကော။>
      text <ထဝိကော ဥစ္ဆုခဏ္ဍီ စ၊ ကဠမ္ဗအမ္ဗာဋကဒော။>
      text <ဟရီတကမ္ဗပိဏ္ဍီ စ၊ အမ္ဗဒော ဒသမော ယတိ။>
      text <ဆဠသီတိ စ ဂါထာယော၊ ဂဏိတာယော ဝိဘာဝိဘိ။>
    stand <အမ္ဗဖလိယတ္ထေရဿာပဒာနံ ဒသမံ။>
    stand <ဧကဝိဟာရိဝဂ္ဂေါ စတုစတ္တာလီသမော။>
    text <တဿုဒ္ဒာနံ>
