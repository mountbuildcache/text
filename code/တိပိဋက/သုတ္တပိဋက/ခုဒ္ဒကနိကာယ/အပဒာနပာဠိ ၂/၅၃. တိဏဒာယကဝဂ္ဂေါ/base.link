text <၅၃။ တိဏဒာယကဝဂ္ဂေါ>
  text <၁။ တိဏမုဋ္ဌိဒာယကတ္ထေရအပဒာနံ>
    text <၁>
      text <ဟိမဝန္တဿာဝိဒူရေ၊ လမ္ဗကော နာမ ပဗ္ဗတော။>
      text <တတ္ထေဝ တိဿော သမ္ဗုဒ္ဓေါ၊ အဗ္ဘောကာသမှိ စင်္ကမိ။>
    text <၂>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <ဒိသွာန တံ ဒေဝဒေဝံ၊ တိဏမုဋ္ဌိမဒာသဟံ။>
    text <၃>
      text <နိသီဒနတ္ထံ ဗုဒ္ဓဿ၊ ဒတွာ စိတ္တံ ပသာဒယိံ။>
      text <သမ္ဗုဒ္ဓံ အဘိဝါဒေတွာ၊ ပက္ကာမိံ ဥတ္တရာမုခေါ။>
    text <၄>
      text <အစိရံ ဂတမတ္တဿ၊ မိဂရာဇာ အပေါထယိ။>
      text <သီဟေန ပေါထိတော သန္တော၊ တတ္ထ ကာလင်္ကတော အဟံ။>
    text <၅>
      text <အာသန္နေ မေ ကတံ ကမ္မံ၊ ဗုဒ္ဓသေဋ္ဌေ အနာသဝေ။>
      text <သုမုတ္တော သရဝေဂေါဝ၊ ဒေဝလောကမဂစ္ဆဟံ။>
    text <၆>
      text <ယူပေါ တတ္ထ သုဘော အာသိ၊ ပုညကမ္မာဘိနိမ္မိတော။>
      text <သဟဿကဏ္ဍော သတဘေဏ္ဍု၊ ဓဇာလု ဟရိတာမယော။>
    text <၇>
      text <ပဘာ နိဒ္ဓါဝတေ တဿ၊ သတရံသီဝ ဥဂ္ဂတော။>
      text <အာကိဏ္ဏော ဒေဝကညာဟိ၊ အာမောဒိံ ကာမကာမိဟံ။>
    text <၈>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <အာဂန္တွာန မနုဿတ္တံ၊ ပတ္တောမှိ အာသဝက္ခယံ။>
    text <၉>
      text <စတုန္နဝုတိတော ကပ္ပေ၊ နိသီဒနမဒာသဟံ။>
      text <ဒုဂ္ဂတိံ နာဘိဇာနာမိ၊ တိဏမုဋ္ဌေ ဣဒံ ဖလံ။>
    text <၁၀>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၁၁>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၁၂>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ တိဏမုဋ္ဌိဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <တိဏမုဋ္ဌိဒာယကတ္ထေရဿာပဒာနံ ပဌမံ။>
  text <၂။ မဉ္စဒာယကတ္ထေရအပဒာနံ>
    text <၁၃>
      text <ဝိပဿိနော ဘဂဝတော၊ လောကဇေဋ္ဌဿ တာဒိနော။>
      text <ဧကမဉ္စံ မယာ ဒိန္နံ၊ ပသန္နေန သပါဏိနာ။>
    text <၁၄>
      text <ဟတ္ထိယာနံ အဿယာနံ၊ ဒိဗ္ဗယာနံ သမဇ္ဈဂံ။>
      text <တေန မဉ္စကဒာနေန၊ ပတ္တောမှိ အာသဝက္ခယံ။>
    text <၁၅>
      text <ဧကနဝုတိတော ကပ္ပေ၊ ယံ မဉ္စမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မဉ္စဒာနဿိဒံ ဖလံ။>
    text <၁၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ မဉ္စဒာယကော ထေရော ဣမာ ဂါထာယော အဘာသိတ္ထာတိ။>
    stand <မဉ္စဒာယကတ္ထေရဿာပဒာနံ ဒုတိယံ။>
  text <၃။ သရဏဂမနိယတ္ထေရအပဒာနံ>
    text <၁၉>
      text <အာရုဟိမှ တဒာ နာဝံ၊ ဘိက္ခု စာဇီဝိကော စဟံ။>
      text <နာဝါယ ဘိဇ္ဇမာနာယ၊ ဘိက္ခု မေ သရဏံ အဒာ။>
    text <၂၀>
      text <ဧကတိံသေ ဣတော ကပ္ပေ၊ ယံ သော မေ သရဏံ အဒာ။>
      text <ဒုဂ္ဂတိံ နာဘိဇာနာမိ၊ သရဏဂမနေ ဖလံ။>
    text <၂၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော>
    text <အဘာသိတ္ထာတိ။>
    stand <သရဏဂမနိယတ္ထေရဿာပဒာနံ တတိယံ။>
  text <၄။ အဗ္ဘဉ္ဇနဒာယကတ္ထေရအပဒာနံ>
    text <၂၄>
      text <နဂရေ ဗန္ဓုမတိယာ၊ ရာဇုယျာနေ ဝသာမဟံ။>
      text <စမ္မဝါသီ တဒာ အာသိံ၊ ကမဏ္ဍလုဓရော အဟံ။>
    text <၂၅>
      text <အဒ္ဒသံ ဝိမလံ ဗုဒ္ဓံ၊ သယမ္ဘုံ အပရာဇိတံ။>
      text <ပဓာနံ ပဟိတတ္တံ တံ၊ ဈာယိံ ဈာနရတံ ဝသိံ။>
    text <၂၆>
      text <သဗ္ဗကာမသမိဒ္ဓိဉ္စ၊ ဩဃတိဏ္ဏမနာသဝံ။>
      text <ဒိသွာ ပသန္နော သုမနော၊ အဗ္ဘဉ္ဇနမဒာသဟံ။>
    text <၂၇>
      text <ဧကနဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အဗ္ဘဉ္ဇနဿိဒံ ဖလံ။>
    text <၂၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အဗ္ဘဉ္ဇနဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <အဗ္ဘဉ္ဇနဒာယကတ္ထေရဿာပဒာနံ စတုတ္ထံ။>
  text <၅။ သုပဋဒာယကတ္ထေရအပဒာနံ>
    text <၃၁>
      text <ဒိဝါဝိဟာရာ နိက္ခန္တော၊ ဝိပဿီ လောကနာယကော။>
      text <လဟုံ သုပဋကံ ဒတွာ၊ ကပ္ပံ သဂ္ဂမှိ မောဒဟံ။>
    text <၃၂>
      text <ဧကနဝုတိတော ကပ္ပေ၊ သုပဋကမဒာသဟံ။>
      text <ဒုဂ္ဂတိံ နာဘိဇာနာမိ၊ သုပဋဿ ဣဒံ ဖလံ။>
    text <၃၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ သုပဋဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <သုပဋဒာယကတ္ထေရဿာပဒာနံ ပဉ္စမံ။>
  text <၆။ ဒဏ္ဍဒာယကတ္ထေရအပဒာနံ>
    text <၃၆>
      text <ကာနနံ ဝနမောဂယှ၊ ဝေဠုံ ဆေတွာနဟံ တဒာ။>
      text <အာလမ္ဗဏံ ကရိတွာန၊ သင်္ဃဿ အဒဒိံ ဗဟုံ။>
    text <၃၇>
      text <တေန စိတ္တပ္ပသာဒေန၊ သုဗ္ဗတေ အဘိဝါဒိယ။>
      text <အာလမ္ဗဒဏ္ဍံ ဒတွာန၊ ပက္ကာမိံ ဥတ္တရာမုခေါ။>
    text <၃၈>
      text <စတုန္နဝုတိတော ကပ္ပေ၊ ယံ ဒဏ္ဍမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဒဏ္ဍဒာနဿိဒံ ဖလံ။>
    text <၃၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဒဏ္ဍဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဒဏ္ဍဒာယကတ္ထေရဿာပဒာနံ ဆဋ္ဌံ။>
    stand <တေဝီသတိမံ ဘာဏဝါရံ။>
  text <၇။ ဂိရိနေလပူဇကတ္ထေရအပဒာနံ>
    text <၄၂>
      text <မိဂလုဒ္ဒော ပုရေ အာသိံ၊ ဝိပိနေ ဝိစရံ အဟံ။>
      text <အဒ္ဒသံ ဝိရဇံ ဗုဒ္ဓံ၊ သဗ္ဗဓမ္မာန ပါရဂုံ။>
    text <၄၃>
      text <တသ္မိံ မဟာကာရုဏိကေ၊ သဗ္ဗသတ္တဟိတေ ရတေ။>
      text <ပသန္နစိတ္တော သုမနော၊ နေလပုပ္ဖမပူဇယိံ။>
    text <၄၄>
      text <ဧကတိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဂိရိနေလပူဇကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဂိရိနေလပူဇကတ္ထေရဿာပဒာနံ သတ္တမံ။>
  text <၈။ ဗောဓိသမ္မဇ္ဇကတ္ထေရအပဒာနံ>
    text <၄၈>
      text <အဟံ ပုရေ ဗောဓိပတ္တံ၊ ဥဇ္ဈိတံ စေတိယင်္ဂဏေ။>
      text <တံ ဂဟေတွာန ဆဍ္ဍေသိံ၊ အလဘိံ ဝီသတီဂုဏေ။>
    text <၄၉>
      text <တဿ ကမ္မဿ တေဇေန၊ သံသရန္တော ဘဝါဘဝေ။>
      text <ဒုဝေ ဘဝေ သံသရာမိ၊ ဒေဝတ္တေ စာပိ မာနုသေ။>
    text <၅၀>
      text <ဒေဝလောကာ စဝိတွာန၊ အာဂန္တွာ မာနုသံ ဘဝံ။>
      text <ဒုဝေ ကုလေ ပဇာယာမိ၊ ခတ္တိယေ စာပိ ဗြာဟ္မဏေ။>
    text <၅၁>
      text <အင်္ဂပစ္စင်္ဂသမ္ပန္နော၊ အာရောဟပရိဏာဟဝါ။>
      text <အဘိရူပေါ သုစိ ဟောမိ၊ သမ္ပုဏ္ဏင်္ဂေါ အနူနကော။>
    text <၅၂>
      text <ဒေဝလောကေ မနုဿေ ဝါ၊ ဇာတော ဝါ ယတ္ထ ကတ္ထစိ။>
      text <ဘဝေ သုဝဏ္ဏဝဏ္ဏော စ၊ ဥတ္တတ္တကနကူပမော။>
    text <၅၃>
      text <မုဒုကာ မဒ္ဒဝါ သ္နိဒ္ဓါ၊ သုခုမာ သုကုမာရိကာ။>
      text <ဆဝိ မေ သဗ္ဗဒာ ဟောတိ၊ ဗောဓိပတ္တေ သုဆဍ္ဍိတေ။>
    text <၅၄>
      text <ယတော ကုတောစိ ဂတီသု၊ သရီရေ သမုဒာဂတေ။>
      text <န လိမ္ပတိ ရဇောဇလ္လံ၊ ဝိပါကော ပတ္တဆဍ္ဍိတေ။>
    text <၅၅>
      text <ဥဏှေ ဝါတာတပေ တဿ၊ အဂ္ဂိတာပေန ဝါ ပန။>
      text <ဂတ္တေ သေဒာ န မုစ္စန္တိ၊ ဝိပါကော ပတ္တဆဍ္ဍိတေ။>
    text <၅၆>
      text <ကုဋ္ဌံ ဂဏ္ဍော ကိလာသော စ၊ တိလကာ ပိဠကာ တထာ။>
      text <န ဟောန္တိ ကာယေ ဒဒ္ဒု စ၊ ဝိပါကော ပတ္တဆဍ္ဍိတေ။>
    text <၅၇>
      text <အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။>
      text <ရောဂါ န ဟောန္တိ ကာယသ္မိံ၊ ဝိပါကော ပတ္တဆဍ္ဍိတေ။>
    text <၅၈>
      text <အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။>
      text <န ဟောတိ စိတ္တဇာ ပီဠာ၊ ဝိပါကော ပတ္တဆဍ္ဍိတေ။>
    text <၅၉>
      text <အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။>
      text <အမိတ္တာ န ဘဝန္တဿ၊ ဝိပါကော ပတ္တဆဍ္ဍိတေ။>
    text <၆၀>
      text <အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။>
      text <အနူနဘောဂေါ ဘဝတိ၊ ဝိပါကော ပတ္တဆဍ္ဍိတေ။>
    text <၆၁>
      text <အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။>
      text <အဂ္ဂိရာဇူဟိ စောရေဟိ၊ န ဟောတိ ဥဒကေ ဘယံ။>
    text <၆၂>
      text <အပရမ္ပိ ဂုဏံ တဿ၊ နိဗ္ဗတ္တတိ ဘဝါဘဝေ။>
      text <ဒာသိဒာသာ အနုစရာ၊ ဟောန္တိ စိတ္တာနုဝတ္တကာ။>
    text <၆၃>
      text <ယမှိ အာယုပ္ပမာဏမှိ၊ ဇာယတေ မာနုသေ ဘဝေ။>
      text <တတော န ဟာယတေ အာယု၊ တိဋ္ဌတေ ယာဝတာယုကံ။>
    text <၆၄>
      text <အဗ္ဘန္တရာ စ ဗာဟိရာ၊ နေဂမာ စ သရဋ္ဌကာ။>
      text <နုယုတ္တာ ဟောန္တိ သဗ္ဗေပိ၊ ဝုဒ္ဓိကာမာ သုခိစ္ဆကာ။>
    text <၆၅>
      text <ဘောဂဝါ ယသဝါ ဟောမိ၊ သိရိမာ ဉာတိပက္ခဝါ။>
      text <အပေတဘယသန္တာသော၊ ဘဝေဟံ သဗ္ဗတော ဘဝေ။>
    text <၆၆>
      text <ဒေဝါ မနုဿာ အသုရာ၊ ဂန္ဓဗ္ဗာ ယက္ခရက္ခသာ။>
      text <သဗ္ဗေ တေ ပရိရက္ခန္တိ၊ ဘဝေ သံသရတော သဒာ။>
    text <၆၇>
      text <ဒေဝလောကေ မနုဿေ စ၊ အနုဘောတွာ ဥဘော ယသေ။>
      text <အဝသာနေ စ နိဗ္ဗာနံ၊ သိဝံ ပတ္တော အနုတ္တရံ။>
    text <၆၈>
      text <သမ္ဗုဒ္ဓမုဒ္ဒိသိတွာန၊ ဗောဓိံ ဝါ တဿ သတ္ထုနော။>
      text <ယော ပုညံ ပသဝေ ပေါသော၊ တဿ ကိံ နာမ ဒုလ္လဘံ။>
    text <၆၉>
      text <မဂ္ဂေ ဖလေ အာဂမေ စ၊ ဈာနာဘိညာဂုဏေသု စ။>
      text <အညေသံ အဓိကော ဟုတွာ၊ နိဗ္ဗာယာမိ အနာသဝေါ။>
    text <၇၀>
      text <ပုရေဟံ ဗောဓိယာ ပတ္တံ၊ ဆဍ္ဍေတွာ ဟဋ္ဌမာနသော။>
      text <ဣမေဟိ ဝီသတင်္ဂေဟိ၊ သမင်္ဂီ ဟောမိ သဗ္ဗဒာ။>
    text <၇၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဗောဓိသမ္မဇ္ဇကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဗောဓိသမ္မဇ္ဇကတ္ထေရဿာပဒာနံ အဋ္ဌမံ။>
  text <၉။ အာမဏ္ဍဖလဒာယကတ္ထေရအပဒာနံ>
    text <၇၄>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <ဝုဋ္ဌဟိတွာ သမာဓိမှာ၊ စင်္ကမီ လောကနာယကော။>
    text <၇၅>
      text <ခါရိဘာရံ ဂဟေတွာန၊ အာဟရန္တော ဖလံ တဒာ။>
      text <အဒ္ဒသံ ဝိရဇံ ဗုဒ္ဓံ၊ စင်္ကမန္တံ မဟာမုနိံ။>
    text <၇၆>
      text <ပသန္နစိတ္တော သုမနော၊ သိရေ ကတွာန အဉ္ဇလိံ။>
      text <သမ္ဗုဒ္ဓံ အဘိဝါဒေတွာ၊ အာမဏ္ဍမဒဒိံ ဖလံ။>
    text <၇၇>
      text <သတသဟဿိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အာမဏ္ဍဿ ဣဒံ ဖလံ။>
    text <၇၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၈၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အာမဏ္ဍဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <အာမဏ္ဍဖလဒာယကတ္ထေရဿာပဒာနံ နဝမံ။>
  text <၁၀။ သုဂန္ဓတ္ထေရအပဒာနံ>
    text <၈၁>
      text <ဣမမှိ ဘဒ္ဒကေ ကပ္ပေ၊ ဗြဟ္မဗန္ဓု မဟာယသော။>
      text <ကဿပေါ နာမ ဂေါတ္တေန၊ ဥပ္ပဇ္ဇိ ဝဒတံ ဝရော။>
    text <၈၂>
      text <အနုဗျဉ္ဇနသမ္ပန္နော၊ ဗာတ္တိံသဝရလက္ခဏော။>
      text <ဗျာမပ္ပဘာပရိဝုတော၊ ရံသိဇာလသမောတ္ထဋော။>
    text <၈၃>
      text <အဿာသေတာ ယထာ စန္ဒော၊ သူရိယောဝ ပဘင်္ကရော။>
      text <နိဗ္ဗာပေတာ ယထာ မေဃော၊ သာဂရောဝ ဂုဏာကရော။>
    text <၈၄>
      text <ဓရဏီရိဝ သီလေန၊ ဟိမဝါဝ သမာဓိနာ။>
      text <အာကာသော ဝိယ ပညာယ၊ အသင်္ဂေါ အနိလော ယထာ။>
    text <၈၅>
      text <သ ကဒာစိ မဟာဝီရော၊ ပရိသာသု ဝိသာရဒော။>
      text <သစ္စာနိ သမ္ပကာသေတိ၊ ဥဒ္ဓရန္တော မဟာဇနံ။>
    text <၈၆>
      text <တဒာ ဟိ ဗာရာဏသိယံ၊ သေဋ္ဌိပုတ္တော မဟာယသော။>
      text <အာသဟံ ဓနဓညဿ၊ ပဟူတဿ ဗဟူ တဒာ။>
    text <၈၇>
      text <ဇင်္ဃာဝိဟာရံ ဝိစရံ၊ မိဂဒာယမုပေစ္စဟံ။>
      text <အဒ္ဒသံ ဝိရဇံ ဗုဒ္ဓံ၊ ဒေသေန္တံ အမတံ ပဒံ။>
    text <၈၈>
      text <ဝိသဋ္ဌကန္တဝစနံ၊ ကရဝီကသမဿရံ။>
      text <ဟံသရုတေဟိ နိဂ္ဃောသံ၊ ဝိညာပေန္တံ မဟာဇနံ။>
    text <၈၉>
      text <ဒိသွာ ဒေဝါတိဒေဝံ တံ၊ သုတွာဝ မဓုရံ ဂိရံ။>
      text <ပဟာယနပ္ပကေ ဘောဂေ၊ ပဗ္ဗဇိံ အနဂါရိယံ။>
    text <၉၀>
      text <ဧဝံ ပဗ္ဗဇိတော စာဟံ၊ န စိရေန ဗဟုဿုတော။>
      text <အဟောသိံ ဓမ္မကထိကော၊ ဝိစိတ္တပဋိဘာဏဝါ။>
    text <၉၁>
      text <မဟာပရိသမဇ္ဈေဟံ၊ ဟဋ္ဌစိတ္တော ပုနပ္ပုနံ။>
      text <ဝဏ္ဏယိံ ဟေမဝဏ္ဏဿ၊ ဝဏ္ဏံ ဝဏ္ဏဝိသာရဒော။>
    text <၉၂>
      text <ဧသ ခီဏာသဝေါ ဗုဒ္ဓေါ၊ အနီဃော ဆိန္နသံသယော။>
      text <သဗ္ဗကမ္မက္ခယံ ပတ္တော၊ ဝိမုတ္တောပဓိသင်္ခယေ။>
    text <၉၃>
      text <ဧသ သော ဘဂဝါ ဗုဒ္ဓေါ၊ ဧသ သီဟော အနုတ္တရော။>
      text <သဒေဝကဿ လောကဿ၊ ဗြဟ္မစက္ကပ္ပဝတ္တကော။>
    text <၉၄>
      text <ဒန္တော ဒမေတာ သန္တော စ၊ သမေတာ နိဗ္ဗုတော ဣသိ။>
      text <နိဗ္ဗာပေတာ စ အဿတ္ထော၊ အဿာသေတာ မဟာဇနံ။>
    text <၉၅>
      text <ဝီရော သူရော စ ဝိက္ကန္တော၊ ပညော ကာရုဏိကော ဝသီ။>
      text <ဝိဇိတာဝီ စ သ ဇိနော၊ အပ္ပဂဗ္ဗော အနာလယော။>
    text <၉၆>
      text <အနေဉ္ဇော အစလော ဓီမာ၊ အမောဟော အသမော မုနိ။>
      text <ဓောရယှော ဥသဘော နာဂေါ၊ သီဟော သက္ကော ဂရူသုပိ။>
    text <၉၇>
      text <ဝိရာဂေါ ဝိမလော ဗြဟ္မာ၊ ဝါဒီ သူရော ရဏဉ္ဇဟော။>
      text <အခိလော စ ဝိသလ္လော စ၊ အသမော သံယတော သုစိ။>
    text <၉၈>
      text <ဗြာဟ္မဏော သမဏော နာထော၊ ဘိသက္ကော သလ္လကတ္တကော။>
      text <ယောဓော ဗုဒ္ဓေါ သုတာသုတော၊ အစလော မုဒိတော သိတော။>
    text <၉၉>
      text <ဓာတာ ဓတာ စ သန္တိ စ၊ ကတ္တာ နေတာ ပကာသိတာ။>
      text <သမ္ပဟံသိတာ ဘေတ္တာ စ၊ ဆေတ္တာ သောတာ ပသံသိတာ။>
    text <၁၀၀>
      text <အခိလော စ ဝိသလ္လော စ၊ အနီဃော အကထံကထီ။>
      text <အနေဇော ဝိရဇော ကတ္တာ၊ ဂန္ဓာ ဝတ္တာ ပသံသိတာ။>
    text <၁၀၁>
      text <တာရေတာ အတ္ထကာရေတာ၊ ကာရေတာ သမ္ပဒာရိတာ။>
      text <ပါပေတာ သဟိတာ ကန္တာ၊ ဟန္တာ အာတာပီ တာပသော။>
    text <၁၀၂>
      text <သမစိတ္တော သမသမော၊ အသဟာယော ဒယာလယော။>
    text <အစ္ဆေရသတ္တော အကုဟော၊ ကတာဝီ ဣသိသတ္တမော။>
    text <၁၀၃>
      text <နိတ္တိဏ္ဏကင်္ခေါ နိမ္မာနော၊ အပ္ပမေယျော အနူပမော။>
      text <သဗ္ဗဝါကျပထာတီတော၊ သစ္စ နေယျန္တဂူ ဇိနော။>
    text <၁၀၄>
      text <သတ္တသာရဝရေ တသ္မိံ၊ ပသာဒော အမတာဝဟော။>
      text <တသ္မာ ဗုဒ္ဓေ စ ဓမ္မေ စ၊ သင်္ဃေ သဒ္ဓါ မဟတ္ထိကာ။>
    text <၁၀၅>
      text <ဂုဏေဟိ ဧဝမာဒီဟိ၊ တိလောကသရဏုတ္တမံ။>
      text <ဝဏ္ဏေန္တော ပရိသာမဇ္ဈေ၊ အကံ ဓမ္မကထံ အဟံ။>
    text <၁၀၆>
      text <တတော စုတာဟံ တုသိတေ၊ အနုဘောတွာ မဟာသုခံ။>
      text <တတော စုတော မနုဿေသု၊ ဇာတော ဟောမိ သုဂန္ဓိကော။>
    text <၁၀၇>
      text <နိဿာသော မုခဂန္ဓော စ၊ ဒေဟဂန္ဓော တထေဝ မေ။>
      text <သေဒဂန္ဓော စ သတတံ၊ သဗ္ဗဂန္ဓောဝ ဟောတိ မေ။>
    text <၁၀၈>
      text <မုခဂန္ဓော သဒာ မယှံ၊ ပဒုမုပ္ပလစမ္ပကော။>
      text <ပရိသန္တော သဒာ ဝါတိ၊ သရီရော စ တထေဝ မေ။>
    text <၁၀၉>
      text <ဂုဏတ္ထဝဿ သဗ္ဗန္တံ၊ ဖလံ တု ပရမဗ္ဘုတံ။>
      text <ဧကဂ္ဂမနသာ သဗ္ဗေ၊ ဝဏ္ဏယိဿံ သုဏာထ မေ။>
    text <၁၁၀>
      text <ဂုဏံ ဗုဒ္ဓဿ ဝတွာန၊ ဟိတာယ စ န သဒိသံ။>
      text <သုခိတော ဟောမိ သဗ္ဗတ္ထ၊ သင်္ဃော ဝီရသမာယုတော။>
    text <၁၁၁>
      text <ယသဿီ သုခိတော ကန္တော၊ ဇုတိမာ ပိယဒဿနော။>
      text <ဝတ္တာ အပရိဘူတော စ၊ နိဒ္ဒောသော ပညဝါ တထာ။>
    text <၁၁၂>
      text <ခီဏေ အာယုသိ နိဗ္ဗာနံ၊ သုလဘံ ဗုဒ္ဓဘတ္တိနော။>
      text <တေသံ ဟေတုံ ပဝက္ခါမိ၊ တံ သုဏာထ ယထာတထံ။>
    text <၁၁၃>
      text <သန္တံ ယသံ ဘဂဝတော၊ ဝိဓိနာ အဘိဝါဒယံ။>
      text <တတ္ထ တတ္ထူပပန္နောပိ၊ ယသဿီ တေန ဟောမဟံ။>
    text <၁၁၄>
      text <ဒုက္ခဿန္တကရံ ဗုဒ္ဓံ၊ ဓမ္မံ သန္တမသင်္ခတံ။>
      text <ဝဏ္ဏယံ သုခဒော အာသိံ၊ သတ္တာနံ သုခိတော တတော။>
    text <၁၁၅>
      text <ဂုဏံ ဝဒန္တော ဗုဒ္ဓဿ၊ ဗုဒ္ဓပီတိသမာယုတော။>
      text <သကန္တိံ ပရကန္တိဉ္စ၊ ဇနယိံ တေန ကန္တိမာ။>
    text <၁၁၆>
      text <ဇိနော တေ တိတ္ထိကာကိဏ္ဏေ၊ အဘိဘုယျ ကုတိတ္ထိယေ။>
      text <ဂုဏံ ဝဒန္တော ဇောတေသိံ၊ နာယကံ ဇုတိမာ တတော။>
    text <၁၁၇>
      text <ပိယကာရီ ဇနဿာပိ၊ သမ္ဗုဒ္ဓဿ ဂုဏံ ဝဒံ။>
      text <သရဒောဝ သသင်္ကောဟံ၊ တေနာသိံ ပိယဒဿနော။>
    text <၁၁၈>
      text <ယထာသတ္တိဝသေနာဟံ၊ သဗ္ဗဝါစာဟိ သန္ထဝိံ။>
      text <သုဂတံ တေန ဝါဂိသော၊ ဝိစိတ္တပဋိဘာနဝါ။>
    text <၁၁၉>
      text <ယေ ဗာလာ ဝိမတိံ ပတ္တာ၊ ပရိဘောန္တိ မဟာမုနိံ။>
      text <နိဂ္ဂဟိံ တေ သဒ္ဓမ္မေန၊ ပရိဘူတော န တေနဟံ။>
    text <၁၂၀>
      text <ဗုဒ္ဓဝဏ္ဏေန သတ္တာနံ၊ ကိလေသေ အပနေသဟံ။>
      text <နိက္ကိလေသမနော ဟောမိ၊ တဿ ကမ္မဿ ဝါဟသာ။>
    text <၁၂၁>
      text <သောတူနံ ဝုဒ္ဓိမဇနိံ၊ ဗုဒ္ဓါနုဿတိဒေသကော။>
      text <တေနာဟမာသိံ သပ္ပညော၊ နိပုဏတ္ထဝိပဿကော။>
    text <၁၂၂>
      text <သဗ္ဗာသဝပရိက္ခီဏော၊ တိဏ္ဏသံသာရသာဂရော။>
      text <သိခီဝ အနုပါဒာနော၊ ပါပုဏိဿာမိ နိဗ္ဗုတိံ။>
    text <၁၂၃>
      text <ဣမသ္မိံယေဝ ကပ္ပသ္မိံ၊ ယမဟံ သန္ထဝိံ ဇိနံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓဝဏ္ဏဿိဒံ ဖလံ။>
    text <၁၂၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၂၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <တိဏဒော မဉ္စဒော စေဝ၊ သရဏဗ္ဘဉ္ဇနပ္ပဒော။>
      text <သုပဋော ဒဏ္ဍဒာယီ စ၊ နေလပူဇီ တထေဝ စ။>
      text <ဗောဓိသမ္မဇ္ဇကော မဏ္ဍော၊ သုဂန္ဓော ဒသမောတိ စ။>
      text <ဂါထာသတံ သတေဝီသံ၊ ဂဏိတဉ္စေတ္ထ သဗ္ဗသော။>
    stand <ဣတ္ထံ သုဒံ အာယသ္မာ သုဂန္ဓော ထေရော ဣမာ ဂါထာယော>
    text <အဘာသိတ္ထာတိ။>
    stand <သုဂန္ဓတ္ထေရဿာပဒာနံ ဒသမံ။>
    stand <တိဏဒာယကဝဂ္ဂေါ တေပညာသမော။>
    text <တဿုဒ္ဒာနံ>
