text <၅၂။ ဖလဒာယကဝဂ္ဂေါ>
  text <၁။ ကုရဉ္စိယဖလဒာယကတ္ထေရအပဒာနံ>
    text <၁>
      text <မိဂလုဒ္ဒော ပုရေ အာသိံ၊ ဝိပိနေ ဝိစရံ အဟံ။>
      text <အဒ္ဒသံ ဝိရဇံ ဗုဒ္ဓံ၊ သဗ္ဗဓမ္မာန ပါရဂုံ။>
    text <၂>
      text <ကုရဉ္စိယဖလံ ဂယှ၊ ဗုဒ္ဓသေဋ္ဌဿဒာသဟံ။>
      text <ပုညက္ခေတ္တဿ တာဒိနော၊ ပသန္နော သေဟိ ပါဏိဘိ။>
    text <၃>
      text <ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၄>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၅>
      text <သွာဂတံ ဝတ မေ အာသိ၊ ဗုဒ္ဓသေဋ္ဌဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကုရဉ္စိယဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <ကုရဉ္စိယဖလဒာယကတ္ထေရဿာပဒာနံ ပဌမံ။>
  text <၂။ ကပိတ္ထဖလဒာယကတ္ထေရအပဒာနံ>
    text <၇>
      text <သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။>
      text <ရထိယံ ပဋိပဇ္ဇန္တံ၊ ကပိတ္ထံ အဒဒိံ ဖလံ။>
    text <၈>
      text <ဧကနဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကပိတ္ထဖလဒာယကော ထေရော ဣမာ>
    text <ဂါထာယော အဘာသိတ္ထာတိ။>
    stand <ကပိတ္ထဖလဒာယကတ္ထေရဿာပဒာနံ ဒုတိယံ။>
  text <၃။ ကောသမ္ဗဖလိယတ္ထေရအပဒာနံ>
    text <၁၂>
      text <ကကုဓံ ဝိလသန္တံဝ၊ ဒေဝဒေဝံ နရာသဘံ။>
      text <ရထိယံ ပဋိပဇ္ဇန္တံ၊ ကောသမ္ဗံ အဒဒိံ တဒာ။>
    text <၁၃>
      text <ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၁၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကောသမ္ဗဖလိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ကောသမ္ဗဖလိယတ္ထေရဿာပဒာနံ တတိယံ။>
  text <၄။ ကေတကပုပ္ဖိယတ္ထေရအပဒာနံ>
    text <၁၇>
      text <ဝိနတာနဒိယာ တီရေ၊ ဝိဟာသိ ပုရိသုတ္တမော။>
      text <အဒ္ဒသံ ဝိရဇံ ဗုဒ္ဓံ၊ ဧကဂ္ဂံ သုသမာဟိတံ။>
    text <၁၈>
      text <မဓုဂန္ဓဿ ပုပ္ဖေန၊ ကေတကဿ အဟံ တဒာ။>
      text <ပသန္နစိတ္တော သုမနော၊ ဗုဒ္ဓသေဋ္ဌမပူဇယိံ။>
    text <၁၉>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကေတကပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ကေတကပုပ္ဖိယတ္ထေရဿာပဒာနံ စတုတ္ထံ။>
  text <၅။ နာဂပုပ္ဖိယတ္ထေရအပဒာနံ>
    text <၂၃>
      text <သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။>
      text <ရထိယံ ပဋိပဇ္ဇန္တံ၊ နာဂပုပ္ဖံ အပူဇယိံ။>
    text <၂၄>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ နာဂပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <နာဂပုပ္ဖိယတ္ထေရဿာပဒာနံ ပဉ္စမံ။>
  text <၆။ အဇ္ဇုနပုပ္ဖိယတ္ထေရအပဒာနံ>
    text <၂၈>
      text <စန္ဒဘာဂါနဒီတီရေ၊ အဟောသိံ ကိန္နရော တဒာ။>
      text <အဒ္ဒသံ ဝိရဇံ ဗုဒ္ဓံ၊ သယမ္ဘုံ အပရာဇိတံ။>
    text <၂၉>
      text <ပသန္နစိတ္တော သုမနော၊ ဝေဒဇာတော ကတဉ္ဇလီ။>
      text <ဂဟေတွာ အဇ္ဇုနံ ပုပ္ဖံ၊ သယမ္ဘုံ အဘိပူဇယိံ။>
    text <၃၀>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ ကိန္နရံ ဒေဟံ၊ တာဝတိံသမဂစ္ဆဟံ။>
    text <၃၁>
      text <ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <ဒသက္ခတ္တုံ စက္ကဝတ္တီ၊ မဟာရဇ္ဇမကာရယိံ။>
    text <၃၂>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <သုခေတ္တေ ဝပ္ပိတံ ဗီဇံ၊ သယမ္ဘုမှိ အဟော မမ။>
    text <၃၃>
      text <ကုသလံ ဝိဇ္ဇတေ မယှံ၊ ပဗ္ဗဇိံ အနဂါရိယံ။>
      text <ပူဇာရဟော အဟံ အဇ္ဇ၊ သကျပုတ္တဿ သာသနေ။>
    text <၃၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အဇ္ဇုနပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <အဇ္ဇုနပုပ္ဖိယတ္ထေရဿာပဒာနံ ဆဋ္ဌံ။>
  text <၇။ ကုဋဇပုပ္ဖိယတ္ထေရအပဒာနံ>
    text <၃၇>
      text <ဟိမဝန္တဿာဝိဒူရေ၊ ဝသလော နာမ ပဗ္ဗတော။>
      text <ဗုဒ္ဓေါ သုဒဿနော နာမ၊ ဝသတေ ပဗ္ဗတန္တရေ။>
    text <၃၈>
      text <ပုပ္ဖံ ဟေမဝန္တံ ဂယှ၊ ဝေဟာသံ အဂမာသဟံ။>
      text <တတ္ထဒ္ဒသာသိံ သမ္ဗုဒ္ဓံ၊ ဩဃတိဏ္ဏမနာသဝံ။>
    text <၃၉>
      text <ပုပ္ဖံ ကုဋဇမာဒာယ၊ သိရေ ကတွာန အဉ္ဇလိံ။>
      text <ဗုဒ္ဓဿ အဘိရောပေသိံ၊ သယမ္ဘုဿ မဟေသိနော။>
    text <၄၀>
      text <ဧကတိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကုဋဇပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ကုဋဇပုပ္ဖိယတ္ထေရဿာပဒာနံ သတ္တမံ။>
  text <၈။ ဃောသသညကတ္ထေရအပဒာနံ>
    text <၄၄>
      text <မိဂလုဒ္ဒော ပုရေ အာသိံ၊ အရညေ ဝိပိနေ အဟံ။>
      text <အဒ္ဒသံ ဝိရဇံ ဗုဒ္ဓံ၊ ဒေဝသင်္ဃပုရက္ခတံ။>
    text <၄၅>
      text <စတုသစ္စံ ပကာသေန္တံ၊ ဒေသေန္တံ အမတံ ပဒံ။>
      text <အဿောသိံ မဓုရံ ဓမ္မံ၊ သိခိနော လောကဗန္ဓုနော။>
    text <၄၆>
      text <ဃောသေ စိတ္တံ ပသာဒေသိံ၊ အသမပ္ပဋိပုဂ္ဂလေ။>
      text <တတ္ထ စိတ္တံ ပသာဒေတွာ၊ ဥတ္တရိံ ဒုတ္တရံ ဘဝံ။>
    text <၄၇>
      text <ဧကတိံသေ ဣတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဃောသသညာယိဒံ ဖလံ။>
    text <၄၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဃောသသညကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဃောသသညကတ္ထေရဿာပဒာနံ အဋ္ဌမံ။>
  text <၉။ သဗ္ဗဖလဒာယကတ္ထေရအပဒာနံ>
    text <၅၁>
      text <ဝရုဏော နာမ နာမေန၊ ဗြာဟ္မဏော မန္တပါရဂူ။>
      text <ဆဍ္ဍေတွာ ဒသပုတ္တာနိ၊ ဝနမဇ္ဈောဂဟိံ တဒာ။>
    text <၅၂>
      text <အဿမံ သုကတံ ကတွာ၊ သုဝိဘတ္တံ မနောရမံ။>
      text <ပဏ္ဏသာလံ ကရိတွာန၊ ဝသာမိ ဝိပိနေ အဟံ။>
    text <၅၃>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <မမုဒ္ဓရိတုကာမော သော၊ အာဂစ္ဆိ မမ အဿမံ။>
    text <၅၄>
      text <ယာဝတာ ဝနသဏ္ဍမှိ၊ ဩဘာသော ဝိပုလော အဟု။>
      text <ဗုဒ္ဓဿ အာနုဘာဝေန၊ ပဇ္ဇလီ ဝိပိနံ တဒာ။>
    text <၅၅>
      text <ဒိသွာန တံ ပါဋိဟီရံ၊ ဗုဒ္ဓသေဋ္ဌဿ တာဒိနော။>
      text <ပတ္တပုဋံ ဂဟေတွာန၊ ဖလေန ပူဇယိံ အဟံ။>
    text <၅၆>
      text <ဥပဂန္တွာန သမ္ဗုဒ္ဓံ၊ သဟခါရိမဒာသဟံ။>
      text <အနုကမ္ပါယ မေ ဗုဒ္ဓေါ၊ ဣဒံ ဝစနမဗြဝိ။>
    text <၅၇>
      text <ခါရိဘာရံ ဂဟေတွာန၊ ပစ္ဆတော ဧဟိ မေ တုဝံ။>
      text <ပရိဘုတ္တေ စ သင်္ဃမှိ၊ ပုညံ တဝ ဘဝိဿတိ။>
    text <၅၈>
      text <ပုဋကန္တံ ဂဟေတွာန၊ ဘိက္ခုသင်္ဃဿဒာသဟံ။>
      text <တတ္ထ စိတ္တံ ပသာဒေတွာ၊ တုသိတံ ဥပပဇ္ဇဟံ။>
    text <၅၉>
      text <တတ္ထ ဒိဗ္ဗေဟိ နစ္စေဟိ၊ ဂီတေဟိ ဝါဒိတေဟိ စ။>
      text <ပုညကမ္မေန သံယုတ္တံ၊ အနုဘောမိ သဒာ သုခံ။>
    text <၆၀>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <ဘောဂေ မေ ဦနတာ နတ္ထိ၊ ဖလဒာနဿိဒံ ဖလံ။>
    text <၆၁>
      text <ယာဝတာ စတုရော ဒီပါ၊ သသမုဒ္ဒာ သပဗ္ဗတာ။>
      text <ဖလံ ဗုဒ္ဓဿ ဒတွာန၊ ဣဿရံ ကာရယာမဟံ။>
    text <၆၂>
      text <ယာဝတာ မေ ပက္ခိဂဏာ၊ အာကာသေ ဥပ္ပတန္တိ စေ။>
      text <တေပိ မံ ဝသမနွေန္တိ၊ ဖလဒာနဿိဒံ ဖလံ။>
    text <၆၃>
      text <ယာဝတာ ဝနသဏ္ဍမှိ၊ ယက္ခါ ဘူတာ စ ရက္ခသာ။>
      text <ကုမ္ဘဏ္ဍာ ဂရုဠာ စာပိ၊ ပါရိစရိယံ ဥပေန္တိ မေ။>
    text <၆၄>
      text <ကုမ္ဘာ သောဏာ မဓုကာရာ၊ ဍံသာ စ မကသာ ဥဘော။>
      text <တေပိ မံ ဝသမနွေန္တိ၊ ဖလဒာနဿိဒံ ဖလံ။>
    text <၆၅>
      text <သုပဏ္ဏာ နာမ သကုဏာ၊ ပက္ခိဇာတာ မဟဗ္ဗလာ။>
      text <တေပိ မံ သရဏံ ယန္တိ၊ ဖလဒာနဿိဒံ ဖလံ။>
    text <၆၆>
      text <ယေပိ ဒီဃာယုကာ နာဂါ၊ ဣဒ္ဓိမန္တော မဟာယသာ။>
      text <တေပိ မံ ဝသမနွေန္တိ၊ ဖလဒာနဿိဒံ ဖလံ။>
    text <၆၇>
      text <သီဟာ ဗျဂ္ဃာ စ ဒီပီ စ၊ အစ္ဆကောကတရစ္ဆကာ။>
      text <တေပိ မံ ဝသမနွေန္တိ၊ ဖလဒာနဿိဒံ ဖလံ။>
    text <၆၈>
      text <ဩသဓီတိဏဝါသီ စ၊ ယေ စ အာကာသဝါသိနော။>
      text <သဗ္ဗေ မံ သရဏံ ယန္တိ၊ ဖလဒာနဿိဒံ ဖလံ။>
    text <၆၉>
      text <သုဒုဒ္ဒသံ သုနိပုဏံ၊ ဂမ္ဘီရံ သုပ္ပကာသိတံ။>
      text <ဖဿယိတွာ ဝိဟရာမိ၊ ဖလဒာနဿိဒံ ဖလံ။>
    text <၇၀>
      text <ဝိမောက္ခေ အဋ္ဌ ဖုသိတွာ၊ ဝိဟရာမိ အနာသဝေါ။>
      text <အာတာပီ နိပကော စာဟံ၊ ဖလဒာနဿိဒံ ဖလံ။>
    text <၇၁>
      text <ယေ ဖလဋ္ဌာ ဗုဒ္ဓပုတ္တာ၊ ခီဏဒောသာ မဟာယသာ။>
      text <အဟမညတရော တေသံ၊ ဖလဒာနဿိဒံ ဖလံ။>
    text <၇၂>
      text <အဘိညာပါရမိံ ဂန္တွာ၊ သုက္ကမူလေန စောဒိတော။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၇၃>
      text <တေဝိဇ္ဇာ ဣဒ္ဓိပတ္တာ စ၊ ဗုဒ္ဓပုတ္တာ မဟာယသာ။>
      text <ဒိဗ္ဗသောတသမာပန္နာ၊ တေသံ အညတရော အဟံ။>
    text <၇၄>
      text <သတသဟဿိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၇၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ သဗ္ဗဖလဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <သဗ္ဗဖလဒာယကတ္ထေရဿာပဒာနံ နဝမံ။>
  text <၁၀။ ပဒုမဓာရိကတ္ထေရအပဒာနံ>
    text <၇၈>
      text <ဟိမဝန္တဿာဝိဒူရေ၊ ရောမသော နာမ ပဗ္ဗတော။>
      text <ဗုဒ္ဓေါပိ သမ္ဘဝေါ နာမ၊ အဗ္ဘောကာသေ ဝသီ တဒာ။>
    text <၇၉>
      text <ဘဝနာ နိက္ခမိတွာန၊ ပဒုမံ ဓာရယိံ အဟံ။>
      text <ဧကာဟံ ဓာရယိတွာန၊ ဘဝနံ ပုနရာဂမိံ။>
    text <၈၀>
      text <ဧကတိံသေ ဣတော ကပ္ပေ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၈၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၈၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၈၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ကုရဉ္စိယံ ကပိတ္ထဉ္စ၊ ကောသမ္ဗမထ ကေတကံ။>
      text <နာဂပုပ္ဖဇ္ဇုနဉ္စေဝ၊ ကုဋဇီ ဃောသသညကော။>
      text <ထေရော စ သဗ္ဗဖလဒော၊ တထာ ပဒုမဓာရိကော။>
      text <အသီတိ စေတ္ထ ဂါထာယော၊ တိဿော ဂါထာ တဒုတ္တရိ။>
    stand <ဣတ္ထံ သုဒံ အာယသ္မာ ပဒုမဓာရိကော ထေရော ဣမာ ဂါထာယော>
    text <အဘာသိတ္ထာတိ။>
    stand <ပဒုမဓာရိကတ္ထေရဿာပဒာနံ ဒသမံ။>
    stand <ဖလဒာယကဝဂ္ဂေါ ဒွေပညာသမော။>
    text <တဿုဒ္ဒာနံ>
