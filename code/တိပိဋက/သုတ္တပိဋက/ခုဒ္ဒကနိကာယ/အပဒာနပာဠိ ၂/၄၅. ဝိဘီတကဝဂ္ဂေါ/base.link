text <၄၅။ ဝိဘီတကဝဂ္ဂေါ>
  text <၁။ ဝိဘီတကမိဉ္ဇိယတ္ထေရအပဒာနံ>
    text <၁>
      text <ကကုသန္ဓော မဟာဝီရော၊ သဗ္ဗဓမ္မာန ပါရဂူ။>
      text <ဂဏမှာ ဝူပကဋ္ဌော သော၊ အဂမာသိ ဝနန္တရံ။>
    text <၂>
      text <ဗီဇမိဉ္ဇံ ဂဟေတွာန၊ လတာယ အာဝုဏိံ အဟံ။>
      text <ဘဂဝါ တမှိ သမယေ၊ ဈာယတေ ပဗ္ဗတန္တရေ။>
    text <၃>
      text <ဒိသွာနဟံ ဒေဝဒေဝံ၊ ဝိပ္ပသန္နေန စေတသာ။>
      text <ဒက္ခိဏေယျဿ ဝီရဿ၊ ဗီဇမိဉ္ဇမဒာသဟံ။>
    text <၄>
      text <ဣမသ္မိံယေဝ ကပ္ပမှိ၊ ယံ မိဉ္ဇမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဗီဇမိဉ္ဇဿိဒံ ဖလံ။>
    text <၅>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၆>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၇>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဝိဘီတကမိဉ္ဇိယော ထေရော ဣမာ>
    text <ဂါထာယော အဘာသိတ္ထာတိ။>
    stand <ဝိဘီတကမိဉ္ဇိယတ္ထေရဿာပဒာနံ ပဌမံ။>
  text <၂။ ကောလဒာယကတ္ထေရအပဒာနံ>
    text <၈>
      text <အဇိနေန နိဝတ္ထောဟံ၊ ဝါကစီရဓရော တဒာ။>
      text <ခါရိယာ ပူရယိတွာန၊ ကောလံဟာသိံ မမဿမံ။>
    text <၉>
      text <တမှိ ကာလေ သိခီ ဗုဒ္ဓေါ၊ ဧကော အဒုတိယော အဟု။>
      text <မမဿမံ ဥပါဂစ္ဆိ၊ ဇာနန္တော သဗ္ဗကာလိကံ။>
    text <၁၀>
      text <သကံ စိတ္တံ ပသာဒေတွာ၊ ဝန္ဒိတွာန စ သုဗ္ဗတံ။>
      text <ဥဘော ဟတ္ထေဟိ ပဂ္ဂယှ၊ ကောလံ ဗုဒ္ဓဿဒာသဟံ။>
    text <၁၁>
      text <ဧကတိံသေ ဣတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ကောလဒာနဿိဒံ ဖလံ။>
    text <၁၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကောလဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ကောလဒာယကတ္ထေရဿာပဒာနံ ဒုတိယံ။>
  text <၃။ ဗိလ္လိယတ္ထေရအပဒာနံ>
    text <၁၅>
      text <စန္ဒဘာဂါနဒီတီရေ၊ အဿမော သုကတော မမ။>
      text <ဗိလ္လရုက္ခေဟိ အာကိဏ္ဏော၊ နာနာဒုမနိသေဝိတော။>
    text <၁၆>
      text <သုဂန္ဓံ ဗေလုဝံ ဒိသွာ၊ ဗုဒ္ဓသေဋ္ဌမနုဿရိံ။>
      text <ခါရိဘာရံ ပူရယိတွာ၊ တုဋ္ဌော သံဝိဂ္ဂမာနသော။>
    text <၁၇>
      text <ကကုသန္ဓံ ဥပါဂမ္မ၊ ဗိလ္လပက္ကမဒာသဟံ။>
      text <ပုညက္ခေတ္တဿ ဝီရဿ၊ ဝိပ္ပသန္နေန စေတသာ။>
    text <၁၈>
      text <ဣမသ္မိံယေဝ ကပ္ပသ္မိံ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၁၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဗိလ္လိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဗိလ္လိယတ္ထေရဿာပဒာနံ တတိယံ။>
  text <၄။ ဘလ္လာတဒာယကတ္ထေရအပဒာနံ>
    text <၂၂>
      text <သုဝဏ္ဏဝဏ္ဏံ သမ္ဗုဒ္ဓံ၊ ဒွတ္တိံသဝရလက္ခဏံ။>
      text <ဝိပိနဂ္ဂေန ဂစ္ဆန္တံ၊ သာလရာဇံဝ ဖုလ္လိတံ။>
    text <၂၃>
      text <တိဏတ္ထရံ ပညာပေတွာ၊ ဗုဒ္ဓသေဋ္ဌံ အယာစဟံ။>
      text <အနုကမ္ပတု မံ ဗုဒ္ဓေါ၊ ဘိက္ခံ ဣစ္ဆာမိ ဒာတဝေ။>
    text <၂၄>
      text <အနုကမ္ပကော ကာရုဏိကော၊ အတ္ထဒဿီ မဟာယသော။>
      text <မမ သင်္ကပ္ပမညာယ၊ ဩရူဟိ မမ အဿမေ။>
    text <၂၅>
      text <ဩရောဟိတွာန သမ္ဗုဒ္ဓေါ၊ နိသီဒိ ပဏ္ဏသန္ထရေ။>
      text <ဘလ္လာတကံ ဂဟေတွာန၊ ဗုဒ္ဓသေဋ္ဌဿဒာသဟံ။>
    text <၂၆>
      text <မမ နိဇ္ဈာယမာနဿ၊ ပရိဘုဉ္ဇိ တဒာ ဇိနော။>
      text <တတ္ထ စိတ္တံ ပသာဒေတွာ၊ အဘိဝန္ဒိံ တဒာ ဇိနံ။>
    text <၂၇>
      text <အဋ္ဌာရသေ ကပ္ပသတေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၂၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဘလ္လာတဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဘလ္လာတဒာယကတ္ထေရဿာပဒာနံ စတုတ္ထံ။>
  text <၅။ ဥတ္တလိပုပ္ဖိယတ္ထေရအပဒာနံ>
    text <၃၁>
      text <နိဂြောဓေ ဟရိတောဘာသေ၊ သံဝိရုဠှမှိ ပါဒပေ။>
      text <ဥတ္တလိမာလံ ပဂ္ဂယှ၊ ဗောဓိယာ အဘိရောပယိံ။>
    text <၃၂>
      text <ဣမသ္မိံယေဝ ကပ္ပမှိ၊ ယံ ဗောဓိမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။>
    text <၃၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဥတ္တလိပုပ္ဖိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ဥတ္တလိပုပ္ဖိယတ္ထေရဿာပဒာနံ ပဉ္စမံ။>
  text <၆။ အမ္ဗာဋကိယတ္ထေရအပဒာနံ>
    text <၃၆>
      text <သုပုပ္ဖိတံ သာလဝနံ၊ ဩဂယှ ဝေဿဘူ မုနိ။>
      text <နိသီဒိ ဂိရိဒုဂ္ဂေသု၊ အဘိဇာတောဝ ကေသရီ။>
    text <၃၇>
      text <ပသန္နစိတ္တော သုမနော၊ အမ္ဗာဋကမပူဇယိံ။>
      text <ပုညက္ခေတ္တံ အနုတ္တရံ၊ ပသန္နော သေဟိ ပါဏိဘိ။>
    text <၃၈>
      text <ဧကတိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အမ္ဗာဋကိယော ထေရော ဣမာ ဂါထာယော>
    text <အဘာသိတ္ထာတိ။>
    stand <အမ္ဗာဋကိယတ္ထေရဿာပဒာနံ ဆဋ္ဌံ။>
  text <၇။ သီဟာသနိကတ္ထေရအပဒာနံ>
    text <၄၂>
      text <ပဒုမုတ္တရဿ ဘဂဝတော၊ သဗ္ဗဘူတဟိတေသိနော။>
      text <ပသန္နစိတ္တော သုမနော၊ သီဟာသနမဒာသဟံ။>
    text <၄၃>
      text <ဒေဝလောကေ မနုဿေ ဝါ၊ ယတ္ထ ယတ္ထ ဝသာမဟံ။>
      text <လဘာမိ ဝိပုလံ ဗျမှံ၊ သီဟာသနဿိဒံ ဖလံ။>
    text <၄၄>
      text <သောဏ္ဏမယာ ရူပိမယာ၊ လောဟိတင်္ဂမယာ ဗဟူ။>
      text <မဏိမယာ စ ပလ္လင်္ကာ၊ နိဗ္ဗတ္တန္တိ မမံ သဒာ။>
    text <၄၅>
      text <ဗောဓိယာ အာသနံ ကတွာ၊ ဇလဇုတ္တမနာမိနော။>
      text <ဥစ္စေ ကုလေ ပဇာယာမိ၊ အဟော ဓမ္မသုဓမ္မတာ။>
    text <၄၆>
      text <သတသဟဿိတော ကပ္ပေ၊ သီဟာသနမကာသဟံ။>
      text <ဒုဂ္ဂတိံ နာဘိဇာနာမိ၊ သီဟာသနဿိဒံ ဖလံ။>
    text <၄၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ သီဟာသနိကော ထေရော ဣမာ ဂါထာယော>
    text <အဘာသိတ္ထာတိ။>
    stand <သီဟာသနိကတ္ထေရဿာပဒာနံ သတ္တမံ။>
  text <၈။ ပါဒပီဌိယတ္ထေရအပဒာနံ>
    text <၅၀>
      text <သုမေဓော နာမ သမ္ဗုဒ္ဓေါ၊ အဂ္ဂေါ ကာရုဏိကော မုနိ။>
      text <တာရယိတွာ ဗဟူ သတ္တေ၊ နိဗ္ဗုတော သော မဟာယသော။>
    text <၅၁>
      text <သီဟာသနဿ သာမန္တာ၊ သုမေဓဿ မဟေသိနော။>
      text <ပသန္နစိတ္တော သုမနော၊ ပါဒပီဌမကာရယိံ။>
    text <၅၂>
      text <ကတွာန ကုသလံ ကမ္မံ၊ သုခပါကံ သုခုဒြယံ။>
      text <ပုညကမ္မေန သံယုတ္တော၊ တာဝတိံသမဂစ္ဆဟံ။>
    text <၅၃>
      text <တတ္ထ မေ ဝသမာနဿ၊ ပုညကမ္မသမင်္ဂိနော။>
      text <ပဒာနိ ဥဒ္ဓရန္တဿ၊ သောဏ္ဏပီဌာ ဘဝန္တိ မေ။>
    text <၅၄>
      text <လာဘာ တေသံ သုလဒ္ဓံ ဝေါ၊ ယေ လဘန္တိ ဥပဿုတိံ။>
      text <နိဗ္ဗုတေ ကာရံ ကတွာန၊ လဘန္တိ ဝိပုလံ သုခံ။>
    text <၅၅>
      text <မယာပိ သုကတံ ကမ္မံ၊ ဝါဏိဇ္ဇံ သုပ္ပယောဇိတံ။>
      text <ပါဒပီဌံ ကရိတွာန၊ သောဏ္ဏပီဌံ လဘာမဟံ။>
    text <၅၆>
      text <ယံ ယံ ဒိသံ ပက္ကမာမိ၊ ကေနစိ ကိစ္စယေနဟံ။>
      text <သောဏ္ဏပီဌေ အက္ကမာမိ၊ ပုညကမ္မဿိဒံ ဖလံ။>
    text <၅၇>
      text <တိံသကပ္ပသဟဿမှိ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပါဒပီဌဿိဒံ ဖလံ။>
    text <၅၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ပါဒပီဌိယော ထေရော ဣမာ ဂါထာယော>
    text <အဘာသိတ္ထာတိ။>
    stand <ပါဒပီဌိယတ္ထေရဿာပဒာနံ အဋ္ဌမံ။>
  text <၉။ ဝေဒိကာရကတ္ထေရအပဒာနံ>
    text <၆၁>
      text <ပဒုမုတ္တရဿ ဘဂဝတော၊ ဗောဓိယာ ပါဒပုတ္တမေ။>
      text <ဝေဒိကံ သုကတံ ကတွာ၊ သကံ စိတ္တံ ပသာဒယိံ။>
    text <၆၂>
      text <အတောဠာရာနိ ဘဏ္ဍာနိ၊ ကတာနိ အကတာနိ စ။>
      text <အန္တလိက္ခါ ပဝဿန္တိ၊ ဝေဒိကာယ ဣဒံ ဖလံ။>
    text <၆၃>
      text <ဥဘတော ဗျူဠှသင်္ဂါမေ၊ ပက္ခန္ဒန္တော ဘယာနကေ။>
      text <ဘယဘေရဝံ န ပဿာမိ၊ ဝေဒိကာယ ဣဒံ ဖလံ။>
    text <၆၄>
      text <မမ သင်္ကပ္ပမညာယ၊ ဗျမှံ နိဗ္ဗတ္တတေ သုဘံ။>
      text <သယနာနိ မဟဂ္ဃာနိ၊ ဝေဒိကာယ ဣဒံ ဖလံ။>
    text <၆၅>
      text <သတသဟဿိတော ကပ္ပေ၊ ယံ ဝေဒိကမကာရယိံ။>
      text <ဒုဂ္ဂတိံ နာဘိဇာနာမိ၊ ဝေဒိကာယ ဣဒံ ဖလံ။>
    text <၆၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဝေဒိကာရကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဝေဒိကာရကတ္ထေရဿာပဒာနံ နဝမံ။>
  text <၁၀။ ဗောဓိဃရဒာယကတ္ထေရအပဒာနံ>
    text <၆၉>
      text <သိဒ္ဓတ္ထဿ ဘဂဝတော၊ ဒွိပဒိန္ဒဿ တာဒိနော။>
      text <ပသန္နစိတ္တော သုမနော၊ ဗောဓိဃရမကာရယိံ။>
    text <၇၀>
      text <တုသိတံ ဥပပန္နောမှိ၊ ဝသာမိ ရတနေ ဃရေ။>
      text <န မေ သီတံ ဝါ ဥဏှံ ဝါ၊ ဝါတော ဂတ္တေ န သမ္ဖုသေ။>
    text <၇၁>
      text <ပဉ္စသဋ္ဌိမှိတော ကပ္ပေ၊ စက္ကဝတ္တီ အဟောသဟံ။>
      text <ကာသိကံ နာမ နဂရံ၊ ဝိဿကမ္မေန မာပိတံ။>
    text <၇၂>
      text <ဒသယောဇနအာယာမံ၊ အဋ္ဌယောဇနဝိတ္ထတံ။>
      text <န တမှိ နဂရေ အတ္ထိ၊ ကဋ္ဌံ ဝလ္လီ စ မတ္တိကာ။>
    text <၇၃>
      text <တိရိယံ ယောဇနံ အာသိ၊ အဒ္ဓယောဇနဝိတ္ထတံ။>
      text <မင်္ဂလော နာမ ပါသာဒော၊ ဝိဿကမ္မေန မာပိတော။>
    text <၇၄>
      text <စုလ္လာသီတိသဟဿာနိ၊ ထမ္ဘာ သောဏ္ဏမယာ အဟုံ။>
      text <မဏိမယာ စ နိယျူဟာ၊ ဆဒနံ ရူပိယံ အဟု။>
    text <၇၅>
      text <သဗ္ဗသောဏ္ဏမယံ ဃရံ၊ ဝိဿကမ္မေန မာပိတံ။>
      text <အဇ္ဈာဝုတ္ထံ မယာ ဧတံ၊ ဃရဒာနဿိဒံ ဖလံ။>
    text <၇၆>
      text <တေ သဗ္ဗေ အနုဘောတွာန၊ ဒေဝမာနုသကေ ဘဝေ။>
      text <အဇ္ဈပတ္တောမှိ နိဗ္ဗာနံ၊ သန္တိပဒမနုတ္တရံ။>
    text <၇၇>
      text <တိံသကပ္ပသဟဿမှိ၊ ဗောဓိဃရမကာရယိံ။>
      text <ဒုဂ္ဂတိံ နာဘိဇာနာမိ၊ ဃရဒာနဿိဒံ ဖလံ။>
    text <၇၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၈၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဝိဘီတကီ ကောလဖလီ၊ ဗိလ္လဘလ္လာတကပ္ပဒော။>
      text <ဥတ္တလမ္ဗဋကီ စေဝ၊ အာသနီ ပါဒပီဌကော။>
      text <ဝေဒိကော ဗောဓိဃရိကော၊ ဂါထာယော ဂဏိတာပိ စ။>
      text <ဧကူနာသီတိကာ သဗ္ဗာ၊ အသ္မိံ ဝဂ္ဂေ ပကိတ္တိတာ။>
    stand <ဣတ္ထံ သုဒံ အာယသ္မာ ဗောဓိဃရဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <ဗောဓိဃရဒာယကတ္ထေရဿာပဒာနံ ဒသမံ။>
    stand <ဝိဘီတကဝဂ္ဂေါ ပဉ္စစတ္တာလီသမော။>
    text <တဿုဒ္ဒာနံ>
