text <၅၆။ ယသဝဂ္ဂေါ>
  text <၁။ ယသတ္ထေရအပဒာနံ>
    text <၁>
      text <မဟာသမုဒ္ဒံ ဩဂ္ဂယှ၊ ဘဝနံ မေ သုနိမ္မိတံ။>
      text <သုနိမ္မိတာ ပေါက္ခရဏီ၊ စက္ကဝါကူပကူဇိတာ။>
    text <၂>
      text <မန္ဒာရကေဟိ သဉ္ဆန္နာ၊ ပဒုမုပ္ပလကေဟိ စ။>
      text <နဒီ စ သန္ဒတေ တတ္ထ၊ သုပတိတ္ထာ မနောရမာ။>
    text <၃>
      text <မစ္ဆကစ္ဆပသဉ္ဆန္နာ၊ နာနာဒိဇသမောတ္ထဋာ။>
      text <မယူရကောဉ္စာဘိရုဒာ၊ ကောကိလာဒီဟိ ဝဂ္ဂုဟိ။>
    text <၄>
      text <ပါရေဝတာ ရဝိဟံသာ၊ စက္ကဝါကာ နဒီစရာ။>
      text <တိတ္တိရာ သာဠိကာ စေတ္ထ၊ ပါဝကာ ဇီဝံဇီဝကာ။>
    text <၅>
      text <ဟံသာကောဉ္စာဘိနဒိတာ၊ ကောသိယာ ပိင်္ဂလာ ဗဟူ။>
      text <သတ္တရတနသမ္ပန္နာ၊ မဏိမုတ္တပဝါဠိကာ။>
    text <၆>
      text <သဗ္ဗေ သောဏ္ဏမယာ ရုက္ခါ၊ နာနာခန္ဓသမေရိတာ။>
      text <ဥဇ္ဇောတေန္တိ ဒိဝါရတ္တိံ၊ ဘဝနံ သဗ္ဗကာလိကံ။>
    text <၇>
      text <သဋ္ဌိတုရိယသဟဿာနိ၊ သာယံ ပါတော ပဝဇ္ဇရေ။>
      text <သောဠသိတ္ထိသဟဿာနိ၊ ပရိဝါရေန္တိ မံ သဒာ။>
    text <၈>
      text <အဘိနိက္ခမ္မ ဘဝနာ၊ သုမေဓံ လောကနာယကံ။>
      text <ပသန္နစိတ္တော သုမနော၊ ဝန္ဒယိံ တံ မဟာယသံ။>
    text <၉>
      text <သမ္ဗုဒ္ဓံ အဘိဝါဒေတွာ၊ သသင်္ဃံ တံ နိမန္တယိံ။>
      text <အဓိဝါသေသိ သော ဓီရော၊ သုမေဓော လောကနာယကော။>
    text <၁၀>
      text <မမ ဓမ္မကထံ ကတွာ၊ ဥယျောဇေသိ မဟာမုနိ။>
      text <သမ္ဗုဒ္ဓံ အဘိဝါဒေတွာ၊ ဘဝနံ မေ ဥပါဂမိံ။>
    text <၁၁>
      text <အာမန္တယိံ ပရိဇနံ၊ သဗ္ဗေ သန္နိပတုံ တဒာ။>
      text <ပုဗ္ဗဏှသမယံ ဗုဒ္ဓေါ၊ ဘဝနံ အာဂမိဿတိ။>
    text <၁၂>
      text <လာဘာ အမှံ သုလဒ္ဓါ နော၊ ယေ ဝသာမ တဝန္တိကေ။>
      text <မယမ္ပိ ဗုဒ္ဓသေဋ္ဌဿ၊ ပူဇယိဿာမ သတ္ထုနော။>
    text <၁၃>
      text <အန္နံ ပါနံ ပဋ္ဌပေတွာ၊ ကာလံ အာရောစယိံ အဟံ။>
      text <ဝသီသတသဟဿေဟိ၊ ဥပေသိ လောကနာယကော။>
    text <၁၄>
      text <ပဉ္စင်္ဂိကေဟိ တုရိယေဟိ၊ ပစ္စုဂ္ဂမမကာသဟံ။>
      text <သဗ္ဗသောဏ္ဏမယေ ပီဌေ၊ နိသီဒိ ပုရိသုတ္တမော။>
    text <၁၅>
      text <ဥပရိစ္ဆဒနံ အာသိ၊ သဗ္ဗသောဏ္ဏမယံ တဒာ။>
      text <ဗီဇနီယော ပဝါယန္တိ၊ ဘိက္ခုသင်္ဃံ အနုတ္တရံ။>
    text <၁၆>
      text <ပဟူတေနန္နပါနေန၊ ဘိက္ခုသင်္ဃံ အတပ္ပယိံ။>
      text <ပစ္စေကဒုဿယုဂလေ၊ ဘိက္ခုသင်္ဃဿဒာသဟံ။>
    text <၁၇>
      text <ယံ ဝဒေတိ သုမေဓော သော၊ အာဟုတီနံ ပဋိဂ္ဂဟော။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၁၈>
      text <ယော မံ အန္နေန ပါနေန၊ သဗ္ဗေ ဣမေ စ တပ္ပယိ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၁၉>
      text <အဋ္ဌာရသေ ကပ္ပသတေ၊ ဒေဝလောကေ ရမိဿတိ။>
      text <သဟဿက္ခတ္တုံ ရာဇာယံ၊ စက္ကဝတ္တီ ဘဝိဿတိ။>
    text <၂၀>
      text <ဥပဂစ္ဆတိ ယံ ယောနိံ၊ ဒေဝတ္တံ အထ မာနုသံ။>
      text <သဗ္ဗသောဏ္ဏမယံ တဿ၊ ဆဒနံ ဓာရယိဿတိ။>
    text <၂၁>
      text <တိံသကပ္ပသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၂၂>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၂၃>
      text <ဘိက္ခုသင်္ဃေ နိသီဒိတွာ၊ သီဟနာဒံ နဒိဿတိ။>
      text <စိတကေ ဆတ္တံ ဓာရေန္တိ၊ ဟေဋ္ဌာ ဆတ္တမှိ ဍယှထ။>
    text <၂၄>
      text <သာမညံ မေ အနုပ္ပတ္တံ၊ ကိလေသာ ဈာပိတာ မယာ။>
      text <မဏ္ဍပေ ရုက္ခမူလေ ဝါ၊ သန္တာသော မေ န ဝိဇ္ဇတိ။>
    text <၂၅>
      text <တိံသကပ္ပသဟဿမှိ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ သဗ္ဗဒာနဿိဒံ ဖလံ။>
    text <၂၆>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၂၇>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၂၈>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ယသော ထေရော ဣမာ ဂါထာယော အဘာသိတ္ထာတိ။>
    stand <ယသတ္ထေရဿာပဒာနံ ပဌမံ။>
  text <၂။ နဒီကဿပတ္ထေရအပဒာနံ>
    text <၂၉>
      text <ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။>
      text <ပိဏ္ဍစာရံ စရန္တဿ၊ ဝါရတော ဥတ္တမံ ယသံ။>
      text <အဂ္ဂဖလံ ဂဟေတွာန၊ အဒာသိံ သတ္ထုနော အဟံ။>
    text <၃၀>
      text <တေန ကမ္မေန ဒေဝိန္ဒော၊ လောကဇေဋ္ဌော နရာသဘော။>
      text <သမ္ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၃၁>
      text <သတသဟဿိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အဂ္ဂဒာနဿိဒံ ဖလံ။>
    text <၃၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ နဒီကဿပေါ ထေရော ဣမာ ဂါထာယော>
    text <အဘာသိတ္ထာတိ။>
    stand <နဒီကဿပတ္ထေရဿာပဒာနံ ဒုတိယံ။>
  text <၃။ ဂယာကဿပတ္ထေရအပဒာနံ>
    text <၃၅>
      text <အဇိနစမ္မဝတ္ထောဟံ၊ ခါရိဘာရဓရော တဒာ။>
      text <ခါရိကံ ဟာရယိတွာန၊ ကောလံ အဟာသိ အဿမံ။>
    text <၃၆>
      text <ဘဂဝါ တမှိ သမယေ၊ ဧကော အဒုတိယော ဇိနော။>
      text <မမဿမံ ဥပါဂစ္ဆိ၊ ဇောတေန္တော သဗ္ဗကာလိကံ။>
    text <၃၇>
      text <သကံ စိတ္တံ ပသာဒေတွာ၊ အဘိဝါဒေတွာန သုဗ္ဗတံ။>
      text <ဥဘော ဟတ္ထေဟိ ပဂ္ဂယှ၊ ကောလံ ဗုဒ္ဓဿဒာသဟံ။>
    text <၃၈>
      text <ဧကတိံသေ ဣတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ကောလဒာနဿိဒံ ဖလံ။>
    text <၃၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဂယာကဿပေါ ထေရော ဣမာ ဂါထာယော>
    text <အဘာသိတ္ထာတိ။>
    stand <ဂယာကဿပတ္ထေရဿာပဒာနံ တတိယံ။>
  text <၄။ ကိမိလတ္ထေရအပဒာနံ>
    text <၄၂>
      text <နိဗ္ဗုတေ ကကုသန္ဓမှိ၊ ဗြာဟ္မဏမှိ ဝုသီမတိ။>
      text <ဂဟေတွာ သလလံ မာလံ၊ မဏ္ဍပံ ကာရယိံ အဟံ။>
    text <၄၃>
      text <တာဝတိံသံ ဂတော သန္တော၊ လဘိမှ ဗျမှမုတ္တမံ။>
      text <အညေ ဒေဝေတိရောစာမိ၊ ပုညကမ္မဿိဒံ ဖလံ။>
    text <၄၄>
      text <ဒိဝါ ဝါ ယဒိ ဝါ ရတ္တိံ၊ စင်္ကမန္တော ဌိတော စဟံ။>
      text <ဆန္နော သလလပုပ္ဖေဟိ၊ ပုညကမ္မဿိဒံ ဖလံ။>
    text <၄၅>
      text <ဣမသ္မိံယေဝ ကပ္ပမှိ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ကိမိလော ထေရော ဣမာ ဂါထာယော>
    text <အဘာသိတ္ထာတိ။>
    stand <ကိမိလတ္ထေရဿာပဒာနံ စတုတ္ထံ။>
  text <၅။ ဝဇ္ဇီပုတ္တတ္ထေရအပဒာနံ>
    text <၄၉>
      text <သဟဿရံသီ ဘဂဝါ၊ သယမ္ဘူ အပရာဇိတော။>
      text <ဝိဝေကာ ဝုဋ္ဌဟိတွာန၊ ဂေါစရာယာဘိနိက္ခမိ။>
    text <၅၀>
      text <ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။>
      text <ပသန္နစိတ္တော သုမနော၊ သဝဏ္ဋံ အဒဒိံ ဖလံ။>
    text <၅၁>
      text <စတုန္နဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၅၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဝဇ္ဇီပုတ္တော ထေရော ဣမာ ဂါထာယော>
    text <အဘာသိတ္ထာတိ။>
    stand <ဝဇ္ဇီပုတ္တတ္ထေရဿာပဒာနံ ပဉ္စမံ။>
  text <၆။ ဥတ္တရတ္ထေရအပဒာနံ>
    text <၅၅>
      text <သုမေဓော နာမ သမ္ဗုဒ္ဓေါ၊ ဗာတ္တိံသဝရလက္ခဏော။>
      text <ဝိဝေကကာမော ဘဂဝါ၊ ဟိမဝန္တမုပါဂမိ။>
    text <၅၆>
      text <အဇ္ဈောဂါဟေတွာ ဟိမဝန္တံ၊ အဂ္ဂေါ ကာရုဏိကော မုနိ။>
      text <ပလ္လင်္ကံ အာဘုဇိတွာန၊ နိသီဒိ ပုရိသုတ္တမော။>
    text <၅၇>
      text <ဝိဇ္ဇဓရော တဒာ အာသိံ၊ အန္တလိက္ခစရော အဟံ။>
      text <တိသူလံ သုဂတံ ဂယှ၊ ဂစ္ဆာမိ အမ္ဗရေ တဒာ။>
    text <၅၈>
      text <ပဗ္ဗတဂ္ဂေ ယထာ အဂ္ဂိ၊ ပုဏ္ဏမာယေဝ စန္ဒိမာ။>
      text <ဝနံ ဩဘာသတေ ဗုဒ္ဓေါ၊ သာလရာဇာဝ ဖုလ္လိတော။>
    text <၅၉>
      text <ဝနဂ္ဂါ နိက္ခမိတွာန၊ ဗုဒ္ဓရံသီဘိဓာဝရေ။>
      text <နဠဂ္ဂိဝဏ္ဏသင်္ကာသာ၊ ဒိသွာ စိတ္တံ ပသာဒယိံ။>
    text <၆၀>
      text <ဝိစိနံ အဒ္ဒသံ ပုပ္ဖံ၊ ကဏိကာရံ ဒေဝဂန္ဓိကံ။>
      text <တီဏိ ပုပ္ဖာနိ အာဒာယ၊ ဗုဒ္ဓသေဋ္ဌမပူဇယိံ။>
    text <၆၁>
      text <ဗုဒ္ဓဿ အာနုဘာဝေန၊ တီဏိ ပုပ္ဖာနိ မေ တဒာ။>
      text <ဥဒ္ဓံ ဝဏ္ဋာ အဓောပတ္တာ၊ ဆာယံ ကုဗ္ဗန္တိ သတ္ထုနော။>
    text <၆၂>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ တာဝတိံသမဂစ္ဆဟံ။>
    text <၆၃>
      text <တတ္ထ မေ သုကတံ ဗျမှံ၊ ကဏိကာရီတိ ဉာယတိ။>
      text <သဋ္ဌိယောဇနမုဗ္ဗေဓံ၊ တိံသယောဇနဝိတ္ထတံ။>
    text <၆၄>
      text <သဟဿကဏ္ဍံ သတဘေဏ္ဍု၊ ဓဇာလု ဟရိတာမယံ။>
      text <သတသဟဿနိယျူဟာ၊ ဗျမှေ ပါတုဘဝိံသု မေ။>
    text <၆၅>
      text <သောဏ္ဏမယာ မဏိမယာ၊ လောဟိတင်္ကမယာပိ စ။>
      text <ဖလိကာပိ စ ပလ္လင်္ကာ၊ ယေနိစ္ဆကာ ယဒိစ္ဆကာ။>
    text <၆၆>
      text <မဟာရဟဉ္စ သယနံ၊ တူလိကာ ဝိကတီယုတံ။>
      text <ဥဒ္ဓလောမိဉ္စ ဧကန္တံ၊ ဗိမ္ဗောဟနသမာယုတံ။>
    text <၆၇>
      text <ဘဝနာ နိက္ခမိတွာန၊ စရန္တော ဒေဝစာရိကံ။>
      text <ယထာ ဣစ္ဆာမိ ဂမနံ၊ ဒေဝသင်္ဃပုရက္ခတော။>
    text <၆၈>
      text <ပုပ္ဖဿ ဟေဋ္ဌာ တိဋ္ဌာမိ၊ ဥပရိစ္ဆဒနံ မမ။>
      text <သမန္တာ ယောဇနသတံ၊ ကဏိကာရေဟိ ဆာဒိတံ။>
    text <၆၉>
      text <သဋ္ဌိတုရိယသဟဿာနိ၊ သာယပါတံ ဥပဋ္ဌဟုံ။>
      text <ပရိဝါရေန္တိ မံ နိစ္စံ၊ ရတ္တိန္ဒိဝမတန္ဒိတာ။>
    text <၇၀>
      text <တတ္ထ နစ္စေဟိ ဂီတေဟိ၊ တာလေဟိ ဝါဒိတေဟိ စ။>
      text <ရမာမိ ခိဍ္ဍာ ရတိယာ၊ မောဒာမိ ကာမကာမဟံ။>
    text <၇၁>
      text <တတ္ထ ဘုတွာ ပိဝိတွာ စ၊ မောဒာမိ တိဒသေ တဒာ။>
      text <နာရီဂဏေဟိ သဟိတော၊ မောဒာမိ ဗျမှမုတ္တမေ။>
    text <၇၂>
      text <သတာနံ ပဉ္စက္ခတ္တုဉ္စ၊ ဒေဝရဇ္ဇမကာရယိံ။>
      text <သတာနံ တီဏိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၇၃>
      text <ဘဝေ ဘဝေ သံသရန္တော၊ မဟာဘောဂံ လဘာမဟံ။>
      text <ဘောဂေ မေ ဦနတာ နတ္ထိ၊ ဗုဒ္ဓပူဇာယိဒံ ဖလံ။>
    text <၇၄>
      text <ဒုဝေ ဘဝေ သံသရာမိ၊ ဒေဝတ္တေ အထ မာနုသေ။>
      text <အညံ ဂတိံ န ဇာနာမိ၊ ဗုဒ္ဓပူဇာယိဒံ ဖလံ။>
    text <၇၅>
      text <ဒုဝေ ကုလေ ပဇာယာမိ၊ ခတ္တိယေ စာပိ ဗြာဟ္မဏေ။>
      text <နီစေ ကုလေ န ဇာယာမိ၊ ဗုဒ္ဓပူဇာယိဒံ ဖလံ။>
    text <၇၆>
      text <ဟတ္ထိယာနံ အဿယာနံ၊ သိဝိကံ သန္ဒမာနိကံ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၇၇>
      text <ဒာသီဂဏံ ဒာသဂဏံ၊ နာရိယော သမလင်္ကတာ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၇၈>
      text <ကောသေယျကမ္ဗလိယာနိ၊ ခေါမကပ္ပါသိကာနိ စ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၇၉>
      text <နဝဝတ္ထံ နဝဖလံ၊ နဝဂ္ဂရသဘောဇနံ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၈၀>
      text <ဣမံ ခါဒ ဣမံ ဘုဉ္ဇ၊ ဣမမှိ သယနေ သယ။>
      text <လဘာမိ သဗ္ဗမေဝေတံ၊ ဗုဒ္ဓပူဇာယိဒံ ဖလံ။>
    text <၈၁>
      text <သဗ္ဗတ္ထ ပူဇိတော ဟောမိ၊ ယသော အစ္စုဂ္ဂတော မမ။>
      text <မဟာပက္ခေါ သဒာ ဟောမိ၊ အဘေဇ္ဇပရိသော သဒာ။>
      text <ဉာတီနံ ဥတ္တမော ဟောမိ၊ ဗုဒ္ဓပူဇာယိဒံ ဖလံ။>
    text <၈၂>
      text <သီတံ ဥဏှံ န ဇာနာမိ၊ ပရိဠာဟော န ဝိဇ္ဇတိ။>
      text <အထော စေတသိကံ ဒုက္ခံ၊ ဟဒယေ မေ န ဝိဇ္ဇတိ။>
    text <၈၃>
      text <သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။>
      text <ဝေဝဏ္ဏိယံ န ဇာနာမိ၊ ဗုဒ္ဓပူဇာယိဒံ ဖလံ။>
    text <၈၄>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <သာဝတ္ထိယံ ပုရေ ဇာတော၊ မဟာသာလေသု အဍ္ဎကေ။>
    text <၈၅>
      text <ပဉ္စ ကာမဂုဏေ ဟိတွာ၊ ပဗ္ဗဇိံ အနဂါရိယံ။>
      text <ဇာတိယာ သတ္တဝဿောဟံ၊ အရဟတ္တမပါပုဏိံ။>
    text <၈၆>
      text <ဥပသမ္ပဒာယီ ဗုဒ္ဓေါ၊ ဂုဏမညာယ စက္ခုမာ။>
      text <တရုဏော ပူဇနီယောဟံ၊ ဗုဒ္ဓပူဇာယိဒံ ဖလံ။>
    text <၈၇>
      text <ဒိဗ္ဗစက္ခုဝိသုဒ္ဓံ မေ၊ သမာဓိကုသလော အဟံ။>
      text <အဘိညာပါရမိပ္ပတ္တော၊ ဗုဒ္ဓပူဇာယိဒံ ဖလံ။>
    text <၈၈>
      text <ပဋိသမ္ဘိဒာ အနုပ္ပတ္တော၊ ဣဒ္ဓိပါဒေသု ကောဝိဒော။>
      text <ဓမ္မေသု ပါရမိပ္ပတ္တော၊ ဗုဒ္ဓပူဇာယိဒံ ဖလံ။>
    text <၈၉>
      text <တိံသကပ္ပသဟဿမှိ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၉၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၉၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၉၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဥတ္တရော ထေရော ဣမာ ဂါထာယော>
    text <အဘာသိတ္ထာတိ။>
    stand <ဥတ္တရတ္ထေရဿာပဒာနံ ဆဋ္ဌံ။>
  text <၇။ အပရဥတ္တရတ္ထေရအပဒာနံ>
    text <၉၃>
      text <နိဗ္ဗုတေ လောကနာထမှိ၊ သိဒ္ဓတ္ထေ လောကနာယကေ။>
      text <မမ ဉာတီ သမာနေတွာ၊ ဓာတုပူဇံ အကာသဟံ။>
    text <၉၄>
      text <စတုန္နဝုတိတော ကပ္ပေ၊ ယံ ဓာတုမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဓာတုပူဇာယိဒံ ဖလံ။>
    text <၉၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၉၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၉၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ အပရဥတ္တရတ္ထေရော ဣမာ ဂါထာယော>
    text <အဘာသိတ္ထာတိ။>
    stand <အပရဿ ဥတ္တရတ္ထေရဿာပဒာနံ သတ္တမံ။>
  text <၈။ ဘဒ္ဒဇိတ္ထေရအပဒာနံ>
    text <၉၈>
      text <ဩဂယှ ယံ ပေါက္ခရဏိံ၊ နာနာကုဉ္ဇရသေဝိတံ။>
      text <ဥဒ္ဓရာမိ ဘိသံ တတ္ထ၊ ဃာသဟေတု အဟံ တဒာ။>
    text <၉၉>
      text <ဘဂဝါ တမှိ သမယေ၊ ပဒုမုတ္တရသဝှယော။>
      text <ရတ္တမ္ဗရဓရော ဗုဒ္ဓေါ၊ ဂစ္ဆတေ အနိလဉ္ဇသေ။>
    text <၁၀၀>
      text <ဓုနန္တော ပံသုကူလာနိ၊ သဒ္ဒံ အဿောသဟံ တဒာ။>
      text <ဥဒ္ဓံ နိဇ္ဈာယမာနောဟံ၊ အဒ္ဒသံ လောကနာယကံ။>
    text <၁၀၁>
      text <တတ္ထေဝ ဌိတကော သန္တော၊ အာယာစိံ လောကနာယကံ။>
      text <မဓုံ ဘိသေဟိ သဟိတံ၊ ခီရံ သပ္ပိံ မုဠာလိကံ။>
    text <၁၀၂>
      text <ပဋိဂ္ဂဏှာတု မေ ဗုဒ္ဓေါ၊ အနုကမ္ပါယ စက္ခုမာ။>
      text <တတော ကာရုဏိကော သတ္ထာ၊ ဩရောဟိတွာ မဟာယသော။>
    text <၁၀၃>
      text <ပဋိဂ္ဂဏှိ မမ ဘိက္ခံ၊ အနုကမ္ပါယ စက္ခုမာ။>
      text <ပဋိဂ္ဂဟေတွာ သမ္ဗုဒ္ဓေါ၊ အကာ မေ အနုမောဒနံ။>
    text <၁၀၄>
      text <သုခီ ဟောတု မဟာပုည၊ ဂတိ တုယှံ သမိဇ္ဈတု။>
      text <ဣမိနာ ဘိသဒာနေန၊ လဘဿု ဝိပုလံ သုခံ။>
    text <၁၀၅>
      text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
      text <ဘိက္ခမာဒာယ သမ္ဗုဒ္ဓေါ၊ အာကာသေနာဂမာ ဇိနော။>
    text <၁၀၆>
      text <တတော ဘိသံ ဂဟေတွာန၊ အဂစ္ဆိံ မမ အဿမံ။>
      text <ဘိသံ ရုက္ခေ လဂ္ဂေတွာန၊ မမ ဒာနံ အနုဿရိံ။>
    text <၁၀၇>
      text <မဟာဝါတော ဥဋ္ဌဟိတွာ၊ သဉ္စာလေသိ ဝနံ တဒာ။>
      text <အာကာသော အဘိနာဒိတ္ထ၊ အသနီ စ ဖလီ တဒာ။>
    text <၁၀၈>
      text <တတော မေ အသနီပါတော၊ မတ္ထကေ နိပတီ တဒာ။>
      text <သောဟံ နိသိန္နကော သန္တော၊ တတ္ထ ကာလင်္ကတော အဟံ။>
    text <၁၀၉>
      text <ပုညကမ္မေန သညုတ္တော၊ တုသိတံ ဥပပဇ္ဇဟံ။>
      text <ကဠေဝရံ မေ ပတိတံ၊ ဒေဝလောကေ ရမာမဟံ။>
    text <၁၁၀>
      text <ဆဠသီတိသဟဿာနိ၊ နာရိယော သမလင်္ကတာ။>
      text <သာယံ ပါတံ ဥပဋ္ဌန္တိ၊ ဘိသဒာနဿိဒံ ဖလံ။>
    text <၁၁၁>
      text <မနုဿယောနိမာဂန္တွာ၊ သုခိတော ဟောမဟံ တဒာ။>
      text <ဘောဂါ မေ ဦနတာ နတ္ထိ၊ ဘိသဒာနဿိဒံ ဖလံ။>
    text <၁၁၂>
      text <အနုကမ္ပိတကော တေန၊ ဒေဝဒေဝေန တာဒိနာ။>
      text <သဗ္ဗာသဝပရိက္ခီဏာ၊ နတ္ထိ ဒာနိ ပုနဗ္ဘဝေါ။>
    text <၁၁၃>
      text <သတသဟဿိတော ကပ္ပေ၊ ယံ ဘိသံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။>
    text <၁၁၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၁၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဘဒ္ဒဇိတ္ထေရော ဣမာ ဂါထာယော>
    text <အဘာသိတ္ထာတိ။>
    stand <ဘဒ္ဒဇိတ္ထေရဿာပဒာနံ အဋ္ဌမံ။>
  text <၉။ သိဝကတ္ထေရအပဒာနံ>
    text <၁၁၇>
      text <ဧသနာယ စရန္တဿ၊ ဝိပဿိဿ မဟေသိနော။>
      text <ရိတ္တကံ ပတ္တံ ဒိသွာန၊ ကုမ္မာသံ ပူရယိံ အဟံ။>
    text <၁၁၈>
      text <ဧကနဝုတိတော ကပ္ပေ၊ ယံ ဘိက္ခမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ကုမ္မာသဿ ဣဒံ ဖလံ။>
    text <၁၁၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၂၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၂၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ သိဝကတ္ထေရော ဣမာ ဂါထာယော>
    text <အဘာသိတ္ထာတိ။>
    stand <သိဝကတ္ထေရဿာပဒာနံ နဝမံ။>
  text <၁၀။ ဥပဝါနတ္ထေရအပဒာနံ>
    text <၁၂၂>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <ဇလိတွာ အဂ္ဂိက္ခန္ဓောဝ၊ သမ္ဗုဒ္ဓေါ ပရိနိဗ္ဗုတော။>
    text <၁၂၃>
      text <မဟာဇနာ သမာဂမ္မ၊ ပူဇယိတွာ တထာဂတံ။>
      text <စိတံ ကတွာန သုဂတံ၊ သရီရံ အဘိရောပယုံ။>
    text <၁၂၄>
      text <သရီရကိစ္စံ ကတွာန၊ ဓာတုံ တတ္ထ သမာနယုံ။>
      text <သဒေဝမနုဿာ သဗ္ဗေ၊ ဗုဒ္ဓထူပံ အကံသု တေ။>
    text <၁၂၅>
      text <ပဌမာ ကဉ္စနမယာ၊ ဒုတိယာ စ မဏိမယာ။>
      text <တတိယာ ရူပိယမယာ၊ စတုတ္ထီ ဖလိကာမယာ။>
    text <၁၂၆>
      text <တတ္ထ ပဉ္စမိကာ စေဝ၊ လောဟိတင်္ကမယာ အဟု။>
      text <ဆဋ္ဌာ မသာရဂလ္လဿ၊ သဗ္ဗံ ရတနမယူပရိ။>
    text <၁၂၇>
      text <ဇင်္ဃာ မဏိမယာ အာသိ၊ ဝေဒိကာ ရတနာမယာ။>
      text <သဗ္ဗသောဏ္ဏမယော ထူပေါ၊ ဥဒ္ဓံ ယောဇနမုဂ္ဂတော။>
    text <၁၂၈>
      text <ဒေဝါ တတ္ထ သမာဂန္တွာ၊ ဧကတော မန္တယုံ တဒာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၁၂၉>
      text <ဓာတု အာဝေဏိကာ နတ္ထိ၊ သရီရံ ဧကပိဏ္ဍိတံ။>
      text <ဣမမှိ ဗုဒ္ဓထူပမှိ၊ ကဿာမ ကဉ္စုကံ မယံ။>
    text <၁၃၀>
      text <ဒေဝါ သတ္တဟိ ရတ္နေဟိ၊ အညံ ဝဍ္ဎေသုံ ယောဇနံ။>
      text <ထူပေါ ဒွိယောဇနုဗ္ဗေဓော၊ တိမိရံ ဗျပဟန္တိ သော။>
    text <၁၃၁>
      text <နာဂါ တတ္ထ သမာဂန္တွာ၊ ဧကတော မန္တယုံ တဒာ။>
      text <မနုဿာ စေဝ ဒေဝါ စ၊ ဗုဒ္ဓထူပံ အကံသု တေ။>
    text <၁၃၂>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၁၃၃>
      text <ဣန္ဒနီလံ မဟာနီလံ၊ အထော ဇောတိရသံ မဏိံ။>
      text <ဧကတော သန္နိပါတေတွာ၊ ဗုဒ္ဓထူပံ အဆာဒယုံ။>
    text <၁၃၄>
      text <သဗ္ဗံ မဏိမယံ အာသိ၊ ယာဝတာ ဗုဒ္ဓစေတိယံ။>
      text <တိယောဇနသမုဗ္ဗေဓံ၊ အာလောကကရဏံ တဒာ။>
    text <၁၃၅>
      text <ဂရုဠာ စ သမာဂန္တွာ၊ ဧကတော မန္တယုံ တဒာ။>
      text <မနုဿာ ဒေဝနာဂါ စ၊ ဗုဒ္ဓပူဇံ အကံသု တေ။>
    text <၁၃၆>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၁၃၇>
      text <သဗ္ဗံ မဏိမယံ ထူပံ၊ အကရုံ တေ စ ကဉ္စုကံ။>
      text <ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။>
    text <၁၃၈>
      text <စတုယောဇနမုဗ္ဗေဓော၊ ဗုဒ္ဓထူပေါ ဝိရောစတိ။>
      text <ဩဘာသေတိ ဒိသာ သဗ္ဗာ၊ သတရံသီဝ ဥဂ္ဂတော။>
    text <၁၃၉>
      text <ကုမ္ဘဏ္ဍာ စ သမာဂန္တွာ၊ ဧကတော မန္တယုံ တဒာ။>
      text <မနုဿာ စေဝ ဒေဝါ စ၊ နာဂါ စ ဂရုဠာ တထာ။>
    text <၁၄၀>
      text <ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
    text <၁၄၁>
      text <မယမ္ပိ ထူပံ ကဿာမ၊ လောကနာထဿ တာဒိနော။>
      text <ရတနေဟိ ဆာဒေဿာမ၊ အာယတံ ဗုဒ္ဓစေတိယံ။>
    text <၁၄၂>
      text <ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။>
      text <ပဉ္စယောဇနမုဗ္ဗေဓော၊ ထူပေါ ဩဘာသတေ တဒာ။>
    text <၁၄၃>
      text <ယက္ခါ တတ္ထ သမာဂန္တွာ၊ ဧကတော မန္တယုံ တဒာ။>
      text <မနုဿာ ဒေဝနာဂါ စ၊ ဂရုဠာ စ ကုမ္ဘဏ္ဍကာ။>
    text <၁၄၄>
      text <ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
    text <၁၄၅>
      text <မယမ္ပိ ထူပံ ကဿာမ၊ လောကနာထဿ တာဒိနော။>
      text <ဖလိကာ ဆာဒယိဿာမ၊ အာယတံ ဗုဒ္ဓစေတိယံ။>
    text <၁၄၆>
      text <ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။>
      text <ဆယောဇနိကမုဗ္ဗေဓော၊ ထူပေါ ဩဘာသတေ တဒာ။>
    text <၁၄၇>
      text <ဂန္ဓဗ္ဗာ စ သမာဂန္တွာ၊ ဧကတော မန္တယုံ တဒာ။>
      text <မနုဇာ ဒေဝတာ နာဂါ၊ ကုမ္ဘဏ္ဍာ ဂရုဠာ တထာ။>
    text <၁၄၈>
      text <သဗ္ဗေ အကံသု ဗုဒ္ဓထူပံ၊ မယမေတ္ထ အကာရကာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၁၄၉>
      text <ဝေဒိယော သတ္တ ကတွာန၊ ဓဇံ ဆတ္တံ အကံသု တေ။>
      text <သဗ္ဗသောဏ္ဏမယံ ထူပံ၊ ဂန္ဓဗ္ဗာ ကာရယုံ တဒာ။>
    text <၁၅၀>
      text <သတ္တယောဇနမုဗ္ဗေဓော၊ ထူပေါ ဩဘာသတေ တဒာ။>
      text <ရတ္တိန္ဒိဝါ န ဉာယန္တိ၊ အာလောကော ဟောတိ သဗ္ဗဒာ။>
    text <၁၅၁>
      text <အဘိဘောန္တိ န တဿာဘာ၊ စန္ဒသူရာ သတာရကာ။>
      text <သမန္တာ ယောဇနသတေ၊ ပဒီပေါပိ န ပဇ္ဇလိ။>
    text <၁၅၂>
      text <တေန ကာလေန ယေ ကေစိ၊ ထူပံ ပူဇေန္တိ မာနုသာ။>
      text <န တေ ထူပံ အာရုဟန္တိ၊ အမ္ဗရေ ဥက္ခိပန္တိ တေ။>
    text <၁၅၃>
      text <ဒေဝေဟိ ဌပိတော ယက္ခေါ၊ အဘိသမ္မတနာမကော။>
      text <ဓဇံ ဝါ ပုပ္ဖဒာမံ ဝါ၊ အဘိရောပေတိ ဥတ္တရိံ။>
    text <၁၅၄>
      text <န တေ ပဿန္တိ တံ ယက္ခံ၊ ဒာမံ ပဿန္တိ ဂစ္ဆတော။>
      text <ဧဝံ ပဿိတွာ ဂစ္ဆန္တာ၊ သဗ္ဗေ ဂစ္ဆန္တိ သုဂ္ဂတိံ။>
    text <၁၅၅>
      text <ဝိရုဒ္ဓါ ယေ ပါဝစနေ၊ ပသန္နာ ယေ စ သာသနေ။>
      text <ပါဋိဟီရံ ဒဋ္ဌုကာမာ၊ ထူပံ ပူဇေန္တိ မာနုသာ။>
    text <၁၅၆>
      text <နဂရေ ဟံသဝတိယာ၊ အဟောသိံ ဘတကော တဒာ။>
      text <အာမောဒိတံ ဇနံ ဒိသွာ၊ ဧဝံ စိန္တေသဟံ တဒာ။>
    text <၁၅၇>
      text <ဥဠာရော ဘဂဝါ နေသော၊ ယဿ ဓာတုဃရေ ဒိသံ။>
      text <ဣမာ စ ဇနတာ တုဋ္ဌာ၊ ကာရံ ကုဗ္ဗံ န တပ္ပရေ။>
    text <၁၅၈>
      text <အဟမ္ပိ ကာရံ ကဿာမိ၊ လောကနာထဿ တာဒိနော။>
      text <တဿ ဓမ္မေသု ဒာယာဒော၊ ဘဝိဿာမိ အနာဂတေ။>
    text <၁၅၉>
      text <သုဓောတံ ရဇကေနာဟံ၊ ဥတ္တရေယျံ ပဋံ မမ။>
      text <ဝေဠဂ္ဂေ အာလဂ္ဂေတွာန၊ ဓဇံ ဥက္ခိပိမမ္ဗရေ။>
    text <၁၆၀>
      text <အဘိသမ္မတကော ဂယှ၊ အမ္ဗရေ ဟာသိ မေ ဓဇံ။>
      text <ဝါတေရိတံ ဓဇံ ဒိသွာ၊ ဘိယျော ဟာသံ ဇနေသဟံ။>
    text <၁၆၁>
      text <တတ္ထ စိတ္တံ ပသာဒေတွာ၊ သမဏံ ဥပသင်္ကမိံ။>
      text <တံ ဘိက္ခုံ အဘိဝါဒေတွာ၊ ဝိပါကံ ပုစ္ဆဟံ ဓဇေ။>
    text <၁၆၂>
      text <သော မေ ကထေသိ အာနန္ဒီ၊ ပီတိသဉ္ဇနနံ မမ။>
      text <တဿ ဓဇဿ ဝိပါကံ၊ အနုဘောဿသိ သဗ္ဗဒာ။>
    text <၁၆၃>
      text <ဟတ္ထိအဿရထာပတ္တီ၊ သေနာ စ စတုရင်္ဂိနီ။>
      text <ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။>
    text <၁၆၄>
      text <သဋ္ဌိတုရိယသဟဿာနိ၊ ဘေရိယော သမလင်္ကတာ။>
      text <ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။>
    text <၁၆၅>
      text <ဆဠသီတိသဟဿာနိ၊ နာရိယော သမလင်္ကတာ။>
      text <ဝိစိတ္တဝတ္ထာဘရဏာ၊ အာမုက္ကမဏိကုဏ္ဍလာ။>
    text <၁၆၆>
      text <အာဠာရပမှာ ဟသုလာ၊ သုသညာ တနုမဇ္ဈိမာ။>
      text <ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။>
    text <၁၆၇>
      text <တိံသကပ္ပသဟဿာနိ၊ ဒေဝလောကေ ရမိဿသိ။>
      text <အသီတိက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။>
    text <၁၆၈>
      text <သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၁၆၉>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၁၇၀>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <ပုညကမ္မေန သညုတ္တော၊ ဗြဟ္မဗန္ဓု ဘဝိဿသိ။>
    text <၁၇၁>
      text <အသီတိကောဋိံ ဆဍ္ဍေတွာ၊ ဒာသေ ကမ္မကရေ ဗဟူ။>
      text <ဂေါတမဿ ဘဂဝတော၊ သာသနေ ပဗ္ဗဇိဿသိ။>
    text <၁၇၂>
      text <အာရာဓယိတွာ သမ္ဗုဒ္ဓံ၊ ဂေါတမံ သကျပုင်္ဂဝံ။>
      text <ဥပဝါနောတိ နာမေန၊ ဟေဿသိ သတ္ထု သာဝကော။>
    text <၁၇၃>
      text <သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။>
      text <သုမုတ္တော သရဝေဂေါဝ၊ ကိလေသေ ဈာပယိံ မမ။>
    text <၁၇၄>
      text <စက္ကဝတ္တိဿ သန္တဿ၊ စာတုဒ္ဒီပိဿရဿ မေ။>
      text <တီဏိ ယောဇနာနိ သာမန္တာ၊ ဥဿီယန္တိ ဓဇာ သဒာ။>
    text <၁၇၅>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဓဇဒာနဿိဒံ ဖလံ။>
    text <၁၇၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၇၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၇၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    stand <ဣတ္ထံ သုဒံ အာယသ္မာ ဥပဝါနတ္ထေရော ဣမာ ဂါထာယော>
    text <အဘာသိတ္ထာတိ။>
    stand <ဥပဝါနတ္ထေရဿာပဒာနံ ဒသမံ။>
  text <၁၁။ ရဋ္ဌပါလတ္ထေရအပဒာနံ>
    text <၁၇၉>
      text <ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။>
      text <ဝရနာဂေါ မယာ ဒိန္နော၊ ဤသာဒန္တော ဥရူဠှဝါ။>
    text <၁၈၀>
      text <သေတစ္ဆတ္တောပသောဘိတော၊ သကပ္ပနော သဟတ္ထိပေါ။>
      text <အဂ္ဃာပေတွာန တံ သဗ္ဗံ၊ သင်္ဃာရာမံ အကာရယိံ။>
    text <၁၈၁>
      text <စတုပညာသသဟဿာနိ၊ ပါသာဒေ ကာရယိံ အဟံ။>
      text <မဟောဃဒာနံ ကရိတွာန၊ နိယျာဒေသိံ မဟေသိနော။>
    text <၁၈၂>
      text <အနုမောဒိ မဟာဝီရော၊ သယမ္ဘူ အဂ္ဂပုဂ္ဂလော။>
      text <သဗ္ဗေ ဇနေ ဟာသယန္တော၊ ဒေသေသိ အမတံ ပဒံ။>
    text <၁၈၃>
      text <တံ မေ ဗုဒ္ဓေါ ဝိယာကာသိ၊ ဇလဇုတ္တမနာမကော။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၁၈၄>
      text <စတုပညာသသဟဿာနိ၊ ပါသာဒေ ကာရယီ အယံ။>
      text <ကထယိဿာမိ ဝိပါကံ၊ သုဏာထ မမ ဘာသတော။>
    text <၁၈၅>
      text <အဋ္ဌာရသသဟဿာနိ၊ ကူဋာဂါရာ ဘဝိဿရေ။>
      text <ဗျမှုတ္တမမှိ နိဗ္ဗတ္တာ၊ သဗ္ဗသောဏ္ဏမယာ စ တေ။>
    text <၁၈၆>
      text <ပညာသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။>
      text <အဋ္ဌပညာသက္ခတ္တုဉ္စ၊ စက္ကဝတ္တီ ဘဝိဿတိ။>
    text <၁၈၇>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၁၈၈>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <အဍ္ဎေ ကုလေ မဟာဘောဂေ၊ နိဗ္ဗတ္တိဿတိ တာဝဒေ။>
    text <၁၈၉>
      text <သော ပစ္ဆာ ပဗ္ဗဇိတွာန၊ သုက္ကမူလေန စောဒိတော။>
      text <ရဋ္ဌပါလောတိ နာမေန၊ ဟေဿတိ သတ္ထု သာဝကော။>
    text <၁၉၀>
      text <ပဓာနပဟိတတ္တော သော၊ ဥပသန္တော နိရူပဓိ။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၁၉၁>
      text <ဥဋ္ဌာယ အဘိနိက္ခမ္မ၊ ဇဟိတာ ဘောဂသမ္ပဒာ။>
      text <ခေဠပိဏ္ဍေဝ ဘောဂမှိ၊ ပေမံ မယှံ န ဝိဇ္ဇတိ။>
    text <၁၉၂>
      text <ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၁၉၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၉၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၉၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ယသော နဒီကဿပေါ စ၊ ဂယာကိမိလဝဇ္ဇိနော။>
      text <ဒုဝေ ဥတ္တရာ ဘဒ္ဒဇီ၊ သိဝကော ဥပဝါဟနော။>
      text <ရဋ္ဌပါလော ဧကသတံ၊ ဂါထာနံ ပဉ္စနဝုတိ။>
    stand <ဣတ္ထံ သုဒံ အာယသ္မာ ရဋ္ဌပါလော ထေရော ဣမာ ဂါထာယော>
    text <အဘာသိတ္ထာတိ။>
    stand <ရဋ္ဌပါလတ္ထေရဿာပဒာနံ ဧကာဒသမံ။>
    stand <ယသဝဂ္ဂေါ ဆပညာသမော။>
    text <တဿုဒ္ဒာနံ>
    stand <ထေရာပဒာနံ သမတ္တံ။>
    stand <ဧတ္တာဝတာ ဗုဒ္ဓါပဒာနဉ္စ ပစ္စေကာပဒာနဉ္စ ထေရာပဒာနဉ္စ>
    text <သမတ္တာနိ။>
    stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
