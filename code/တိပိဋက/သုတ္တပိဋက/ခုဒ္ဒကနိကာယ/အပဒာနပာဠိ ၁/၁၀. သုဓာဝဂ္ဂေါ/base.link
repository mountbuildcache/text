text <၁၀။ သုဓာဝဂ္ဂေါ>
  text <၁။ သုဓာပိဏ္ဍိယတ္ထေရအပဒာနံ>
    text <၁>
      text <ပူဇာရဟေ ပူဇယတော၊ ဗုဒ္ဓေ ယဒိ ဝ သာဝကေ။>
      text <ပပဉ္စသမတိက္ကန္တေ၊ တိဏ္ဏသောကပရိဒ္ဒဝေ။>
    text <၂>
      text <တေ တာဒိသေ ပူဇယတော၊ နိဗ္ဗုတေ အကုတောဘယေ။>
      text <န သက္ကာ ပုညံ သင်္ခါတုံ၊ ဣမေတ္တမပိ ကေနစိ။>
    text <၃>
      text <စတုန္နမပိ ဒီပါနံ၊ ဣဿရံ ယောဓ ကာရယေ။>
      text <ဧကိဿာ ပူဇနာယေတံ၊ ကလံ နာဂ္ဃတိ သောဠသိံ။>
    text <၄>
      text <သိဒ္ဓတ္ထဿ နရဂ္ဂဿ၊ စေတိယေ ဖလိတန္တရေ။>
      text <သုဓာပိဏ္ဍော မယာ ဒိန္နော၊ ဝိပ္ပသန္နေန စေတသာ။>
    text <၅>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပဋိသင်္ခါရဿိဒံ ဖလံ။>
    text <၆>
      text <ဣတော တိံသတိကပ္ပမှိ၊ ပဋိသင်္ခါရသဝှယာ။>
      text <သတ္တရတနသမ္ပန္နာ၊ တေရသ စက္ကဝတ္တိနော။>
    text <၇>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုဓာပိဏ္ဍိယော ထေရော ဣမာ ဂါထာယော အဘာသိတ္ထာတိ။>
    stand <သုဓာပိဏ္ဍိယတ္ထေရဿာပဒာနံ ပဌမံ။>
  text <၂။ သုစိန္တိကတ္ထေရအပဒာနံ>
    text <၈>
      text <တိဿဿ လောကနာထဿ၊ သုဒ္ဓပီဌမဒာသဟံ။>
      text <ဟဋ္ဌော ဟဋ္ဌေန စိတ္တေန၊ ဗုဒ္ဓဿာဒိစ္စဗန္ဓုနော။>
    text <၉>
      text <အဋ္ဌာရသေ ဣတော ကပ္ပေ၊ ရာဇာ အာသိံ မဟာရုစိ။>
      text <ဘောဂေါ စ ဝိပုလော အာသိ၊ သယနဉ္စ အနပ္ပကံ။>
    text <၁၀>
      text <ပီဌံ ဗုဒ္ဓဿ ဒတွာန၊ ဝိပ္ပသန္နေန စေတသာ။>
      text <အနုဘောမိ သကံ ကမ္မံ၊ ပုဗ္ဗေ သုကတမတ္တနော။>
    text <၁၁>
      text <ဒွေနဝုတေ ဣတော ကပ္ပေ၊ ယံ ပီဌမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပီဌဒာနဿိဒံ ဖလံ။>
    text <၁၂>
      text <အဋ္ဌတိံသေ ဣတော ကပ္ပေ၊ တယော တေ စက္ကဝတ္တိနော။>
      text <ရုစိ ဥပရုစိ စေဝ၊ မဟာရုစိ တတိယကော။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုစိန္တိကော ထေရော ဣမာ ဂါထာယော အဘာသိတ္ထာတိ။>
    stand <သုစိန္တိကတ္ထေရဿာပဒာနံ ဒုတိယံ။>
  text <၃။ အဍ္ဎစေဠကတ္ထေရအပဒာနံ>
    text <၁၄>
      text <တိဿဿာဟံ ဘဂဝတော၊ ဥပဍ္ဎဒုဿမဒာသဟံ။>
      text <ပရမကာပညပတ္တောမှိ၊ ဒုဂ္ဂတေန သမပ္ပိတော။>
    text <၁၅>
      text <ဥပဍ္ဎဒုဿံ ဒတွာန၊ ကပ္ပံ သဂ္ဂမှိ မောဒဟံ။>
      text <အဝသေသေသု ကပ္ပေသု၊ ကုသလံ ကာရိတံ မယာ။>
    text <၁၆>
      text <ဒွေနဝုတေ ဣတော ကပ္ပေ၊ ယံ ဒုဿမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဒုဿဒာနဿိဒံ ဖလံ။>
    text <၁၇>
      text <ဧကူနပညာသကပ္ပမှိ၊ ရာဇာနော စက္ကဝတ္တိနော။>
      text <သမန္တစ္ဆဒနာ နာမ၊ ဗာတ္တိံသာသုံ ဇနာဓိပါ။>
    text <၁၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဍ္ဎစေဠကော ထေရော ဣမာ ဂါထာယော အဘာသိတ္ထာတိ။>
    stand <အဍ္ဎစေဠကတ္ထေရဿာပဒာနံ တတိယံ။>
  text <၄။ သူစိဒာယကတ္ထေရအပဒာနံ>
    text <၁၉>
      text <ကမ္မာရောဟံ ပုရေ အာသိံ၊ ဗန္ဓုမာယံ ပုရုတ္တမေ။>
      text <သူစိဒာနံ မယာ ဒိန္နံ၊ ဝိပဿိဿ မဟေသိနော။>
    text <၂၀>
      text <ဝဇိရဂ္ဂသမံ ဉာဏံ၊ ဟောတိ ကမ္မေန တာဒိသံ။>
      text <ဝိရာဂေါမှိ ဝိမုတ္တောမှိ၊ ပတ္တောမှိ အာသဝက္ခယံ။>
    text <၂၁>
      text <အတီတေ စ ဘဝေ သဗ္ဗေ၊ ဝတ္တမာနေ စနာဂတေ။>
      text <ဉာဏေန ဝိစိနိံ သဗ္ဗံ၊ သူစိဒာနဿိဒံ ဖလံ။>
    text <၂၂>
      text <ဧကနဝုတိတော ကပ္ပေ၊ သတ္တာသုံ ဝဇိရဝှယာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သူစိဒာယကော ထေရော ဣမာ ဂါထာယော အဘာသိတ္ထာတိ။>
    stand <သူစိဒာယကတ္ထေရဿာပဒာနံ စတုတ္ထံ။>
  text <၅။ ဂန္ဓမာလိယတ္ထေရအပဒာနံ>
    text <၂၄>
      text <သိဒ္ဓတ္ထဿ ဘဂဝတော၊ ဂန္ဓထူပံ အကာသဟံ။>
      text <သုမနေဟိ ပဋိစ္ဆန္နံ၊ ဗုဒ္ဓါနုစ္ဆဝိကံ ကတံ။>
    text <၂၅>
      text <ကဉ္စနဂ္ဃိယသင်္ကာသံ၊ ဗုဒ္ဓံ လောကဂ္ဂနာယကံ။>
      text <ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။>
    text <၂၆>
      text <ဗျဂ္ဃူသဘံဝ ပဝရံ၊ အဘိဇာတံဝ ကေသရိံ။>
      text <နိသိန္နံ သမဏာနဂ္ဂံ၊ ဘိက္ခုသင်္ဃပုရက္ခတံ။>
    text <၂၇>
      text <ဝန္ဒိတွာ သတ္ထုနော ပါဒေ၊ ပက္ကာမိံ ဥတ္တရာမုခေါ။>
      text <စတုန္နဝုတိတော ကပ္ပေ၊ ဂန္ဓမာလံ ယတော အဒံ။>
    text <၂၈>
      text <ဗုဒ္ဓေ ကတဿ ကာရဿ၊ ဖလေနာဟံ ဝိသေသတော။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၉>
      text <စတ္တာရီသမှိ ဧကူနေ၊ ကပ္ပေ အာသိံသု သောဠသ။>
      text <ဒေဝဂန္ဓသနာမာ တေ၊ ရာဇာနော စက္ကဝတ္တိနော။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂန္ဓမာလိယော ထေရော ဣမာ ဂါထာယော အဘာသိတ္ထာတိ။>
    stand <ဂန္ဓမာလိယတ္ထေရဿာပဒာနံ ပဉ္စမံ။>
  text <၆။ တိပုပ္ဖိယတ္ထေရအပဒာနံ>
    text <၃၁>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <ပါဋလိံ ဟရိတံ ဒိသွာ၊ တီဏိ ပုပ္ဖာနိ ဩကိရိံ။>
    text <၃၂>
      text <ပတိတပတ္တာနိ ဂဏှိတွာ၊ ဗဟိ ဆဍ္ဍေသဟံ တဒာ။>
      text <အန္တောသုဒ္ဓံ ဗဟိသုဒ္ဓံ၊ သုဝိမုတ္တံ အနာသဝံ။>
    text <၃၃>
      text <သမ္မုခါ ဝိယ သမ္ဗုဒ္ဓံ၊ ဝိပဿိံ လောကနာယကံ။>
      text <ပါဋလိံ အဘိဝါဒေတွာ၊ တတ္ထ ကာလင်္ကတော အဟံ။>
    text <၃၄>
      text <ဧကနဝုတိတော ကပ္ပေ၊ ယံ ဗောဓိမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။>
    text <၃၅>
      text <သမန္တပါသာဒိကာ နာမ၊ တေရသာသိံသု ရာဇိနော။>
      text <ဣတော တေတ္တိံသကပ္ပမှိ၊ စက္ကဝတ္တီ မဟဗ္ဗလာ။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <တိပုပ္ဖိယတ္ထေရဿာပဒာနံ ဆဋ္ဌံ။>
  text <၇။ မဓုပိဏ္ဍိကတ္ထေရအပဒာနံ>
    text <၃၇>
      text <ဝိပိနေ ကာနနေ ဒိသွာ၊ အပ္ပသဒ္ဒေ နိရာကုလေ။>
      text <သိဒ္ဓတ္ထံ ဣသိနံ သေဋ္ဌံ၊ အာဟုတီနံ ပဋိဂ္ဂဟံ။>
    text <၃၈>
      text <နိဗ္ဗုတတ္တံ မဟာနာဂံ၊ နိသဘာဇာနိယံ ယထာ။>
      text <ဩသဓိံဝ ဝိရောစန္တံ၊ ဒေဝသင်္ဃနမဿိတံ။>
    text <၃၉>
      text <ဝိတ္တိ မမာဟု တာဝဒေ၊ ဉာဏံ ဥပ္ပဇ္ဇိ တာဝဒေ။>
      text <ဝုဋ္ဌိတဿ သမာဓိမှာ၊ မဓုံ ဒတွာန သတ္ထုနော။>
    text <၄၀>
      text <ဝန္ဒိတွာ သတ္ထုနော ပါဒေ၊ ပက္ကာမိံ ပါစိနာမုခေါ။>
      text <စတုတ္တိံသမှိ ကပ္ပမှိ၊ ရာဇာ အာသိံ သုဒဿနော။>
    text <၄၁>
      text <မဓု ဘိသေဟိ သဝတိ၊ ဘောဇနမှိ စ တာဝဒေ။>
      text <မဓုဝဿံ ပဝဿိတ္ထ၊ ပုဗ္ဗကမ္မဿိဒံ ဖလံ။>
    text <၄၂>
      text <စတုန္နဝုတိတော ကပ္ပေ၊ ယံ မဓုံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မဓုဒာနဿိဒံ ဖလံ။>
    text <၄၃>
      text <စတုတ္တိံသေ ဣတော ကပ္ပေ၊ စတ္တာရော တေ သုဒဿနာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၄၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဓုပိဏ္ဍိကော ထေရော ဣမာ ဂါထာယော အဘာသိတ္ထာတိ။>
    stand <မဓုပိဏ္ဍိကတ္ထေရဿာပဒာနံ သတ္တမံ။>
  text <၈။ သေနာသနဒာယကတ္ထေရအပဒာနံ>
    text <၄၅>
      text <သိဒ္ဓတ္ထဿ ဘဂဝတော၊ အဒာသိံ ပဏ္ဏသန္ထရံ။>
      text <သမန္တာ ဥပဟာရဉ္စ၊ ကုသုမံ ဩကိရိံ အဟံ။>
    text <၄၆>
      text <ပါသာဒေဝံ ဂုဏံ ရမ္မံ၊ အနုဘောမိ မဟာရဟံ။>
      text <မဟဂ္ဃာနိ စ ပုပ္ဖာနိ၊ သယနေဘိသဝန္တိ မေ။>
    text <၄၇>
      text <သယနေဟံ တုဝဋ္ဋာမိ၊ ဝိစိတ္တေ ပုပ္ဖသန္ထတေ။>
      text <ပုပ္ဖဝုဋ္ဌိ စ သယနေ၊ အဘိဝဿတိ တာဝဒေ။>
    text <၄၈>
      text <စတုန္နဝုတိတော ကပ္ပေ၊ အဒာသိံ ပဏ္ဏသန္ထရံ။>
      text <ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။>
    text <၄၉>
      text <တိဏသန္ထရကာ နာမ၊ သတ္တေတေ စက္ကဝတ္တိနော။>
      text <ဣတော တေ ပဉ္စမေ ကပ္ပေ၊ ဥပ္ပဇ္ဇိံသု ဇနာဓိပါ။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သေနာသနဒာယကော ထေရော ဣမာ ဂါထာယော အဘာသိတ္ထာတိ။>
    stand <သေနာသနဒာယကတ္ထေရဿာပဒာနံ အဋ္ဌမံ။>
  text <၉။ ဝေယျာဝစ္စကတ္ထေရအပဒာနံ>
    text <၅၁>
      text <ဝိပဿိဿ ဘဂဝတော၊ မဟာပူဂဂဏော အဟု။>
      text <ဝေယျာဝစ္စကရော အာသိံ၊ သဗ္ဗကိစ္စေသု ဝါဝဋော။>
    text <၅၂>
      text <ဒေယျဓမ္မော စ မေ နတ္ထိ၊ သုဂတဿ မဟေသိနော။>
      text <အဝန္ဒိံ သတ္ထုနော ပါဒေ၊ ဝိပ္ပသန္နေန စေတသာ။>
    text <၅၃>
      text <ဧကနဝုတိတော ကပ္ပေ၊ ဝေယျာဝစ္စံ အကာသဟံ။>
      text <ဒုဂ္ဂတိံ နာဘိဇာနာမိ၊ ဝေယျာဝစ္စဿိဒံ ဖလံ။>
    text <၅၄>
      text <ဣတော စ အဋ္ဌမေ ကပ္ပေ၊ ရာဇာ အာသိံ သုစိန္တိတော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝေယျာဝစ္စကော ထေရော ဣမာ ဂါထာယော အဘာသိတ္ထာတိ။>
    stand <ဝေယျာဝစ္စကတ္ထေရဿာပဒာနံ နဝမံ။>
  text <၁၀။ ဗုဒ္ဓုပဋ္ဌာကတ္ထေရအပဒာနံ>
    text <၅၆>
      text <ဝိပဿိဿ ဘဂဝတော၊ အဟောသိံ သင်္ခဓမ္မကော။>
      text <နိစ္စုပဋ္ဌာနယုတ္တောမှိ၊ သုဂတဿ မဟေသိနော။>
    text <၅၇>
      text <ဥပဋ္ဌာနဖလံ ပဿ၊ လောကနာထဿ တာဒိနော။>
      text <သဋ္ဌိတူရိယသဟဿာနိ၊ ပရိဝါရေန္တိ မံ သဒာ။>
    text <၅၈>
      text <ဧကနဝုတိတော ကပ္ပေ၊ ဥပဋ္ဌဟိံ မဟာဣသိံ။>
      text <ဒုဂ္ဂတိံ နာဘိဇာနာမိ၊ ဥပဋ္ဌာနဿိဒံ ဖလံ။>
    text <၅၉>
      text <စတုဝီသေ ဣတော ကပ္ပေ၊ မဟာနိဂ္ဃောသနာမကာ။>
      text <သောဠသာသိံသု ရာဇာနော၊ စက္ကဝတ္တီ မဟဗ္ဗလာ။>
    text <၆၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <သုဓာ သုစိန္တိ စေဠဉ္စ၊ သူစီ စ ဂန္ဓမာလိယော။>
      text <တိပုပ္ဖိယော မဓုသေနာ၊ ဝေယျာဝစ္စော စုပဋ္ဌကော။>
      text <သမသဋ္ဌိ စ ဂါထာယော၊ အသ္မိံ ဝဂ္ဂေ ပကိတ္တိတာ။>
      text <ဗုဒ္ဓဝဂ္ဂေါ ဟိ ပဌမော၊ သီဟာသနိ သုဘူတိ စ။>
      text <ကုဏ္ဍဓာနော ဥပါလိ စ၊ ဗီဇနိသကစိန္တိ စ။>
      text <နာဂသမာလော တိမိရော၊ သုဓာဝဂ္ဂေန တေ ဒသ။>
      text <စတုဒ္ဒသသတာ ဂါထာ၊ ပဉ္စပညာသမေဝ စ။>
    text <ဣတ္ထံ သုဒံ အာယသ္မာ ဗုဒ္ဓုပဋ္ဌာကော ထေရော ဣမာ ဂါထာယော အဘာသိတ္ထာတိ။>
    stand <ဗုဒ္ဓုပဋ္ဌာကတ္ထေရဿာပဒာနံ ဒသမံ။>
    stand <သုဓာဝဂ္ဂေါ ဒသမော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <ဗုဒ္ဓဝဂ္ဂဒသကံ။>
    stand <ပဌမသတကံ သမတ္တံ။>
