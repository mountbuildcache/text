text <၁၃။ သေရေယျဝဂ္ဂေါ>
  text <၁။ သေရေယျကတ္ထေရအပဒာနံ>
    text <၁>
      text <အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။>
      text <အဗ္ဘောကာသေ ဌိတော သန္တော၊ အဒ္ဒသံ လောကနာယကံ။>
    text <၂>
      text <သီဟံ ယထာ ဝနစရံ၊ ဗျဂ္ဃရာဇံဝ နိတ္တသံ။>
      text <တိဓာပဘိန္နမာတင်္ဂံ၊ ကုဉ္ဇရံဝ မဟေသိနံ။>
    text <၃>
      text <သေရေယျကံ ဂဟေတွာန၊ အာကာသေ ဥက္ခိပိံ အဟံ။>
      text <ဗုဒ္ဓဿ အာနုဘာဝေန၊ ပရိဝါရေန္တိ သဗ္ဗသော။>
    text <၄>
      text <အဓိဋ္ဌဟိ မဟာဝီရော၊ သဗ္ဗညူ လောကနာယကော။>
      text <သမန္တာ ပုပ္ဖစ္ဆဒနာ၊ ဩကိရိံသု နရာသဘံ။>
    text <၅>
      text <တတော သာ ပုပ္ဖကဉ္စုကာ၊ အန္တောဝဏ္ဋာ ဗဟိမုခါ။>
      text <သတ္တာဟံ ဆဒနံ ကတွာ၊ တတော အန္တရဓာယထ။>
    text <၆>
      text <တဉ္စ အစ္ဆရိယံ ဒိသွာ၊ အဗ္ဘုတံ လောမဟံသနံ။>
      text <ဗုဒ္ဓေ စိတ္တံ ပသာဒေသိံ၊ သုဂတေ လောကနာယကေ။>
    text <၇>
      text <တေန စိတ္တပ္ပသာဒေန၊ သုက္ကမူလေန စောဒိတော။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၈>
      text <ပန္နရသသဟဿမှိ၊ ကပ္ပါနံ ပဉ္စဝီသတိ။>
      text <ဝီတမလာ သမာနာ စ၊ စက္ကဝတ္တီ မဟဗ္ဗလာ။>
    text <၉>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သေရေယျကော ထေရော ဣမာ ဂါထာယော အဘာသိတ္ထာတိ။>
    stand <သေရေယျကတ္ထေရဿာပဒာနံ ပဌမံ။>
  text <၂။ ပုပ္ဖထူပိယတ္ထေရအပဒာနံ>
    text <၁၀>
      text <ဟိမဝန္တဿာဝိဒူရေ၊ ကုက္ကုရော နာမ ပဗ္ဗတော။>
      text <ဝေမဇ္ဈေ တဿ ဝသတိ၊ ဗြာဟ္မဏော မန္တပါရဂူ။>
    text <၁၁>
      text <ပဉ္စ သိဿသဟဿာနိ၊ ပရိဝါရေန္တိ မံ သဒာ။>
      text <ပုဗ္ဗုဋ္ဌာယီ စ တေ အာသုံ၊ မန္တေသု စ ဝိသာရဒာ။>
    text <၁၂>
      text <ဗုဒ္ဓေါ လောကေ သမုပ္ပန္နော၊ တံ ဝိဇာနာထ နော ဘဝံ။>
      text <အသီတိဗျဉ္ဇနာနဿ၊ ဗာတ္တိံသဝရလက္ခဏာ။>
    text <၁၃>
      text <ဗျာမပ္ပဘော ဇိနဝရော၊ အာဒိစ္စောဝ ဝိရောစတိ။>
      text <သိဿာနံ ဝစနံ သုတွာ၊ ဗြာဟ္မဏော မန္တပါရဂူ။>
    text <၁၄>
      text <အဿမာ အဘိနိက္ခမ္မ၊ ဒိသံ ပုစ္ဆတိ သိဿကေ။>
      text <ယမှိ ဒေသေ မဟာဝီရော၊ ဝသတိ လောကနာယကော။>
    text <၁၅>
      text <တာဟံ ဒိသံ နမဿိဿံ၊ ဇိနံ အပ္ပဋိပုဂ္ဂလံ။>
      text <ဥဒဂ္ဂစိတ္တော သုမနော၊ ပူဇေသိံ တံ တထာဂတံ။>
    text <၁၆>
      text <ဧထ သိဿာ ဂမိဿာမ၊ ဒက္ခိဿာမ တထာဂတံ။>
      text <ဝန္ဒိတွာ သတ္ထုနော ပါဒေ၊ သောဿာမ ဇိနသာသနံ။>
    text <၁၇>
      text <ဧကာဟံ အဘိနိက္ခမ္မ၊ ဗျာဓိံ ပဋိလဘိံ အဟံ။>
      text <ဗျာဓိနာ ပီဠိတော သန္တော၊ သာလံ ဝါသယိတုံ ဂမိံ။>
    text <၁၈>
      text <သဗ္ဗေ သိဿေ သမာနေတွာ၊ အပုစ္ဆိံ တေ တထာဂတံ။>
      text <ကီဒိသံ လောကနာထဿ၊ ဂုဏံ ပရမဗုဒ္ဓိနော။>
    text <၁၉>
      text <တေ မေ ပုဋ္ဌာ ဝိယာကံသု၊ ယထာ ဒဿာဝိနော တထာ။>
      text <သက္ကစ္စံ ဗုဒ္ဓသေဋ္ဌံ တံ၊ ဒေသေသုံ မမ သမ္မုခါ။>
    text <၂၀>
      text <တေသာဟံ ဝစနံ သုတွာ၊ သကံ စိတ္တံ ပသာဒယိံ။>
      text <ပုပ္ဖေဟိ ထူပံ ကတွာန၊ တတ္ထ ကာလင်္ကတော အဟံ။>
    text <၂၁>
      text <တေ မေ သရီရံ ဈာပေတွာ၊ အဂမုံ ဗုဒ္ဓသန္တိကံ။>
      text <အဉ္ဇလိံ ပဂ္ဂဟေတွာန၊ သတ္ထာရမဘိဝါဒယုံ။>
    text <၂၂>
      text <ပုပ္ဖေဟိ ထူပံ ကတွာန၊ သုဂတဿ မဟေသိနော။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၂၃>
      text <စတ္တာလီသသဟဿမှိ၊ ကပ္ပေ သောဠသ ခတ္တိယာ။>
      text <နာမေနဂ္ဂိသမာ နာမ၊ စက္ကဝတ္တီ မဟဗ္ဗလာ။>
    text <၂၄>
      text <ဝီသကပ္ပသဟဿမှိ၊ ရာဇာနော စက္ကဝတ္တိနော။>
      text <ဃတာသနသနာမာဝ၊ အဋ္ဌတ္တိံသ မဟီပတီ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုပ္ဖထူပိယော ထေရော ဣမာ ဂါထာယော အဘာသိတ္ထာတိ။>
    stand <ပုပ္ဖထူပိယတ္ထေရဿာပဒာနံ ဒုတိယံ။>
  text <၃။ ပါယသဒာယကတ္ထေရအပဒာနံ>
    text <၂၆>
      text <သုဝဏ္ဏဝဏ္ဏော သမ္ဗုဒ္ဓေါ၊ ဗာတ္တိံသဝရလက္ခဏော။>
      text <ပဝနာ အဘိနိက္ခန္တော၊ ဘိက္ခုသင်္ဃပုရက္ခတော။>
    text <၂၇>
      text <မဟစ္စာ ကံသပါတိယာ၊ ဝဍ္ဎေတွာ ပါယသံ အဟံ။>
      text <အာဟုတိံ ယိဋ္ဌုကာမော သော၊ ဥပနေသိံ ဗလိံ အဟံ။>
    text <၂၈>
      text <ဘဂဝါ တမှိ သမယေ၊ လောကဇေဋ္ဌော နရာသဘော။>
      text <စင်္ကမံ သုသမာရူဠှော၊ အမ္ဗရေ အနိလာယနေ။>
    text <၂၉>
      text <တဉ္စ အစ္ဆရိယံ ဒိသွာ၊ အဗ္ဘုတံ လောမဟံသနံ။>
      text <ဌပယိတွာ ကံသပါတိံ၊ ဝိပဿိံ အဘိဝါဒယိံ။>
    text <၃၀>
      text <တုဝံ ဒေဝေါသိ သဗ္ဗညူ၊ သဒေဝေ သဟမာနုသေ။>
      text <အနုကမ္ပံ ဥပါဒာယ၊ ပဋိဂဏှ မဟာမုနိ။>
    text <၃၁>
      text <ပဋိဂ္ဂဟေသိ ဘဂဝါ၊ သဗ္ဗညူ လောကနာယကော။>
      text <မမ သင်္ကပ္ပမညာယ၊ သတ္ထာ လောကေ မဟာမုနိ။>
    text <၃၂>
      text <ဧကနဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပါယသဿ ဣဒံ ဖလံ။>
    text <၃၃>
      text <ဧကတာလီသိတော ကပ္ပေ၊ ဗုဒ္ဓေါ နာမာသိ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပါယသဒာယကော ထေရော ဣမာ ဂါထာယော အဘာသိတ္ထာတိ။>
    stand <ပါယသဒာယကတ္ထေရဿာပဒာနံ တတိယံ။>
  text <၄။ ဂန္ဓောဒကိယတ္ထေရအပဒာနံ>
    text <၃၅>
      text <နိသဇ္ဇ ပါသာဒဝရေ၊ ဝိပဿိံ အဒ္ဒသံ ဇိနံ။>
      text <ကကုဓံ ဝိလသန္တံဝ၊ သဗ္ဗညုံ တမနာသကံ။>
    text <၃၆>
      text <ပါသာဒဿာဝိဒူရေ စ၊ ဂစ္ဆတိ လောကနာယကော။>
      text <ပဘာ နိဒ္ဓါဝတေ တဿ၊ ယထာ စ သတရံသိနော။>
    text <၃၇>
      text <ဂန္ဓောဒကဉ္စ ပဂ္ဂယှ၊ ဗုဒ္ဓသေဋ္ဌံ သမောကိရိံ။>
      text <တေန စိတ္တပ္ပသာဒေန၊ တတ္ထ ကာလင်္ကတော အဟံ။>
    text <၃၈>
      text <ဧကနဝုတိတော ကပ္ပေ၊ ယံ ဂန္ဓောဒကမာကိရိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၉>
      text <ဧကတ္တိံသေ ဣတော ကပ္ပေ၊ သုဂန္ဓော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂန္ဓောဒကိယော ထေရော ဣမာ ဂါထာယော အဘာသိတ္ထာတိ။>
    stand <ဂန္ဓောဒကိယတ္ထေရဿာပဒာနံ စတုတ္ထံ။>
  text <၅။ သမ္မုခါထဝိကတ္ထေရအပဒာနံ>
    text <၄၁>
      text <ဇာယမာနေ ဝိပဿိမှိ၊ နိမိတ္တံ ဗျာကရိံ အဟံ။>
      text <နိဗ္ဗာပယိဉ္စ ဇနတံ၊ ဗုဒ္ဓေါ လောကေ ဘဝိဿတိ။>
    text <၄၂>
      text <ယသ္မိဉ္စ ဇာယမာနသ္မိံ၊ ဒသသဟဿိ ကမ္ပတိ။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၄၃>
      text <ယသ္မိဉ္စ ဇာယမာနသ္မိံ၊ အာလောကော ဝိပုလော အဟု။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၄၄>
      text <ယသ္မိဉ္စ ဇာယမာနသ္မိံ၊ သရိတာယော န သန္ဒယုံ။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၄၅>
      text <ယသ္မိဉ္စ ဇာယမာနသ္မိံ၊ အဝီစဂ္ဂိ န ပဇ္ဇလိ။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၄၆>
      text <ယသ္မိဉ္စ ဇာယမာနသ္မိံ၊ ပက္ခိသင်္ဃော န သံစရိ။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၄၇>
      text <ယသ္မိဉ္စ ဇာယမာနသ္မိံ၊ ဝါတက္ခန္ဓော န ဝါယတိ။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၄၈>
      text <ယသ္မိဉ္စ ဇာယမာနသ္မိံ၊ သဗ္ဗရတနာနိ ဇောတယုံ။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၄၉>
      text <ယသ္မိဉ္စ ဇာယမာနသ္မိံ၊ သတ္တာသုံ ပဒဝိက္ကမာ။>
      text <သော ဒာနိ ဘဂဝါ သတ္ထာ၊ ဓမ္မံ ဒေသေတိ စက္ခုမာ။>
    text <၅၀>
      text <ဇာတမတ္တော စ သမ္ဗုဒ္ဓေါ၊ ဒိသာ သဗ္ဗာ ဝိလောကယိ။>
      text <ဝါစာသဘိမုဒီရေသိ၊ ဧသာ ဗုဒ္ဓါန ဓမ္မတာ။>
    text <၅၁>
      text <သံဝေဇယိတွာ ဇနတံ၊ ထဝိတွာ လောကနာယကံ။>
      text <သမ္ဗုဒ္ဓံ အဘိဝါဒေတွာ၊ ပက္ကာမိံ ပါစိနာမုခေါ။>
    text <၅၂>
      text <ဧကနဝုတိတော ကပ္ပေ၊ ယံ ဗုဒ္ဓမဘိထောမယိံ။>
      text <ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။>
    text <၅၃>
      text <ဣတော နဝုတိကပ္ပမှိ၊ သမ္မုခါထဝိကဝှယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၄>
      text <ပထဝီဒုန္ဒုဘိ နာမ၊ ဧကူနနဝုတိမှိတော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၅>
      text <အဋ္ဌာသီတိမှိတော ကပ္ပေ၊ ဩဘာသော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၆>
      text <သတ္တာသီတိမှိတော ကပ္ပေ၊ သရိတစ္ဆေဒနဝှယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၇>
      text <အဂ္ဂိနိဗ္ဗာပနော နာမ၊ ကပ္ပါနံ ဆဠသီတိယာ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၈>
      text <ဂတိပစ္ဆေဒနော နာမ၊ ကပ္ပါနံ ပဉ္စသီတိယာ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၉>
      text <ရာဇာ ဝါတသမော နာမ၊ ကပ္ပါနံ စုလ္လသီတိယာ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆၀>
      text <ရတနပဇ္ဇလော နာမ၊ ကပ္ပါနံ တေအသီတိယာ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆၁>
      text <ပဒဝိက္ကမနော နာမ၊ ကပ္ပါနံ ဒွေအသီတိယာ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆၂>
      text <ရာဇာ ဝိလောကနော နာမ၊ ကပ္ပါနံ ဧကသီတိယာ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆၃>
      text <ဂိရသာရောတိ နာမေန၊ ကပ္ပေသီတိမှိ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သမ္မုခါထဝိကော ထေရော ဣမာ ဂါထာယော အဘာသိတ္ထာတိ။>
    stand <သမ္မုခါထဝိကတ္ထေရဿာပဒာနံ ပဉ္စမံ။>
  text <၆။ ကုသုမာသနိယတ္ထေရအပဒာနံ>
    text <၆၅>
      text <နဂရေ ဓညဝတိယာ၊ အဟောသိံ ဗြာဟ္မဏော တဒာ။>
      text <လက္ခဏေ ဣတိဟာသေ စ၊ သနိဃဏ္ဍုသကေဋုဘေ။>
    text <၆၆>
      text <ပဒကော ဝေယျာကရဏော၊ နိမိတ္တကောဝိဒော အဟံ။>
      text <မန္တေ စ သိဿေ ဝါစေသိံ၊ တိဏ္ဏံ ဝေဒာန ပါရဂူ။>
    text <၆၇>
      text <ပဉ္စ ဥပ္ပလဟတ္ထာနိ၊ ပိဋ္ဌိယံ ဌပိတာနိ မေ။>
      text <အာဟုတိံ ယိဋ္ဌုကာမောဟံ၊ ပိတုမာတုသမာဂမေ။>
    text <၆၈>
      text <တဒာ ဝိပဿီ ဘဂဝါ၊ ဘိက္ခုသင်္ဃပုရက္ခတော။>
      text <ဩဘာသေန္တော ဒိသာ သဗ္ဗာ၊ အာဂစ္ဆတိ နရာသဘော။>
    text <၆၉>
      text <အာသနံ ပညပေတွာန၊ နိမန္တေတွာ မဟာမုနိံ။>
      text <သန္ထရိတွာန တံ ပုပ္ဖံ၊ အဘိနေသိံ သကံ ဃရံ။>
    text <၇၀>
      text <ယံ မေ အတ္ထိ သကေ ဂေဟေ၊ အာမိသံ ပစ္စုပဋ္ဌိတံ။>
      text <တာဟံ ဗုဒ္ဓဿ ပါဒာသိံ၊ ပသန္နော သေဟိ ပါဏိဘိ။>
    text <၇၁>
      text <ဘုတ္တာဝိံ ကာလမညာယ၊ ပုပ္ဖဟတ္ထမဒာသဟံ။>
      text <အနုမောဒိတွာန သဗ္ဗညူ၊ ပက္ကာမိ ဥတ္တရာမုခေါ။>
    text <၇၂>
      text <ဧကနဝုတိတော ကပ္ပေ၊ ယံ ပုပ္ဖမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။>
    text <၇၃>
      text <အနန္တရံ ဣတော ကပ္ပေ၊ ရာဇာဟုံ ဝရဒဿနော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၇၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကုသုမာသနိယော ထေရော ဣမာ ဂါထာယော အဘာသိတ္ထာတိ။>
    stand <ကုသုမာသနိယတ္ထေရဿာပဒာနံ ဆဋ္ဌံ။>
  text <၇။ ဖလဒာယကတ္ထေရအပဒာနံ>
    text <၇၅>
      text <အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။>
      text <ဟိမဝန္တဿာဝိဒူရေ၊ ဝသာမိ အဿမေ အဟံ။>
    text <၇၆>
      text <အဂ္ဂိဟုတ္တဉ္စ မေ အတ္ထိ၊ ပုဏ္ဍရီကဖလာနိ စ။>
      text <ပုဋကေ နိက္ခိပိတွာန၊ ဒုမဂ္ဂေ လဂ္ဂိတံ မယာ။>
    text <၇၇>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <မမုဒ္ဓရိတုကာမော သော၊ ဘိက္ခန္တော မမုပါဂမိ။>
    text <၇၈>
      text <ပသန္နစိတ္တော သုမနော၊ ဖလံ ဗုဒ္ဓဿဒာသဟံ။>
      text <ဝိတ္တိသဉ္ဇနနော မယှံ၊ ဒိဋ္ဌဓမ္မသုခါဝဟော။>
    text <၇၉>
      text <သုဝဏ္ဏဝဏ္ဏော သမ္ဗုဒ္ဓေါ၊ အာဟုတီနံ ပဋိဂ္ဂဟော။>
      text <အန္တလိက္ခေ ဌိတော သတ္ထာ၊ ဣမံ ဂါထံ အဘာသထ။>
    text <၈၀>
      text <ဣမိနာ ဖလဒာနေန၊ စေတနာပဏိဓီဟိ စ။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇသိ။>
    text <၈၁>
      text <တေနေဝ သုက္ကမူလေန၊ အနုဘောတွာန သမ္ပဒာ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၈၂>
      text <ဣတော သတ္တသတေ ကပ္ပေ၊ ရာဇာ အာသိံ သုမင်္ဂလော။>
      text <သတ္တရတနသမ္ပန္နော စက္ကဝတ္တီ မဟဗ္ဗလော။>
    text <၈၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဖလဒာယကတ္ထေရဿာပဒာနံ သတ္တမံ။>
  text <၈။ ဉာဏသညိကတ္ထေရအပဒာနံ>
    text <၈၄>
      text <ပဗ္ဗတေ ဟိမဝန္တမှိ၊ ဝသာမိ ပဗ္ဗတန္တရေ။>
      text <ပုလိနံ သောဘနံ ဒိသွာ၊ ဗုဒ္ဓသေဋ္ဌံ အနုဿရိံ။>
    text <၈၅>
      text <ဉာဏေ ဥပနိဓာ နတ္ထိ၊ သင်္ခါရံ နတ္ထိ သတ္ထုနော။>
      text <သဗ္ဗဓမ္မံ အဘိညာယ၊ ဉာဏေန အဓိမုစ္စတိ။>
    text <၈၆>
      text <နမော တေ ပုရိသာဇည၊ နမော တေ ပုရိသုတ္တမ။>
      text <ဉာဏေန တေ သမော နတ္ထိ၊ ယာဝတာ ဉာဏမုတ္တမံ။>
    text <၈၇>
      text <ဉာဏေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။>
      text <အဝသေသေသု ကပ္ပေသု၊ ကုသလံ စရိတံ မယာ။>
    text <၈၈>
      text <ဧကနဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဉာဏသညာယိဒံ ဖလံ။>
    text <၈၉>
      text <ဣတော သတ္တတိကပ္ပမှိ၊ ဧကော ပုလိနပုပ္ဖိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၉၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဉာဏသညိကော ထေရော ဣမာ ဂါထာယော အဘာသိတ္ထာတိ။>
    stand <ဉာဏသညိကတ္ထေရဿာပဒာနံ အဋ္ဌမံ။>
  text <၉။ ဂဏ္ဌိပုပ္ဖိယတ္ထေရအပဒာနံ>
    text <၉၁>
      text <သုဝဏ္ဏဝဏ္ဏော သမ္ဗုဒ္ဓေါ၊ ဝိပဿီ ဒက္ခိဏာရဟော။>
      text <ပုရက္ခတော သာဝကေဟိ၊ အာရာမာ အဘိနိက္ခမိ။>
    text <၉၂>
      text <ဒိသွာနဟံ ဗုဒ္ဓသေဋ္ဌံ၊ သဗ္ဗညုံ တမနာသကံ။>
      text <ပသန္နစိတ္တော သုမနော၊ ဂဏ္ဌိပုပ္ဖံ အပူဇယိံ။>
    text <၉၃>
      text <တေန စိတ္တပ္ပသာဒေန၊ ဒွိပဒိန္ဒဿ တာဒိနော။>
      text <ဟဋ္ဌော ဟဋ္ဌေန စိတ္တေန၊ ပုန ဝန္ဒိံ တထာဂတံ။>
    text <၉၄>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၉၅>
      text <ဧကတာလီသိတော ကပ္ပေ၊ စရဏော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၉၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂဏ္ဌိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဂဏ္ဌိပုပ္ဖိယတ္ထေရဿာပဒာနံ နဝမံ။>
  text <၁၀။ ပဒုမပူဇကတ္ထေရအပဒာနံ>
    text <၉၇>
      text <ဟိမဝန္တဿာဝိဒူရေ၊ ဂေါတမော နာမ ပဗ္ဗတော။>
      text <နာနာရုက္ခေဟိ သဉ္ဆန္နော၊ မဟာဘူတဂဏာလယော။>
    text <၉၈>
      text <ဝေမဇ္ဈမှိ စ တဿာသိ၊ အဿမော အဘိနိမ္မိတော။>
      text <ပုရက္ခတော သသိဿေဟိ၊ ဝသာမိ အဿမေ အဟံ။>
    text <၉၉>
      text <အာယန္တု မေ သိဿဂဏာ၊ ပဒုမံ အာဟရန္တု မေ။>
      text <ဗုဒ္ဓပူဇံ ကရိဿာမိ၊ ဒွိပဒိန္ဒဿ တာဒိနော။>
    text <၁၀၀>
      text <ဧဝန္တိ တေ ပဋိဿုတွာ၊ ပဒုမံ အာဟရိံသု မေ။>
      text <တထာ နိမိတ္တံ ကတွာဟံ၊ ဗုဒ္ဓဿ အဘိရောပယိံ။>
    text <၁၀၁>
      text <သိဿေ တဒာ သမာနေတွာ၊ သာဓုကံ အနုသာသဟံ။>
      text <မာ ခေါ တုမှေ ပမဇ္ဇိတ္ထ၊ အပ္ပမာဒော သုခါဝဟော။>
    text <၁၀၂>
      text <ဧဝံ သမနုသာသိတွာ၊ တေ သိဿေ ဝစနက္ခမေ။>
      text <အပ္ပမာဒဂုဏေ ယုတ္တော၊ တဒာ ကာလင်္ကတော အဟံ။>
    text <၁၀၃>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၀၄>
      text <ဧကပညာသကပ္ပမှိ၊ ရာဇာ အာသိံ ဇလုတ္တမော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၀၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ ပဒုမပူဇကော ထေရော ဣမာ ဂါထာယော အဘာသိတ္ထာတိ။>
      text <သေရေယျကော ပုပ္ဖထူပိ၊ ပါယသော ဂန္ဓထောမကော။>
      text <အာသနိ ဖလသညီ စ၊ ဂဏ္ဌိပဒုမပုပ္ဖိယော။>
      text <ပဉ္စုတ္တရသတာ ဂါထာ၊ ဂဏိတာ အတ္ထဒဿိဘိ။>
    stand <ပဒုမပူဇကတ္ထေရဿာပဒာနံ ဒသမံ။>
    stand <သေရေယျဝဂ္ဂေါ တေရသမော။>
    text <တဿုဒ္ဒာနံ>
