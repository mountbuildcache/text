text <၃၅။ ဧကပဒုမိယဝဂ္ဂေါ>
  text <၁။ ဧကပဒုမိယတ္ထေရအပဒာနံ>
    text <၁>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <ဘဝါဘဝေ ဝိဘာဝေန္တော၊ တာရေသိ ဇနတံ ဗဟုံ။>
    text <၂>
      text <ဟံသရာဇာ တဒာ ဟောမိ၊ ဒိဇာနံ ပဝရော အဟံ။>
      text <ဇာတဿရံ သမောဂယှ၊ ကီဠာမိ ဟံသကီဠိတံ။>
    text <၃>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <ဇာတဿရဿ ဥပရိ၊ အာဂစ္ဆိ တာဝဒေ ဇိနော။>
    text <၄>
      text <ဒိသွာနဟံ ဒေဝဒေဝံ၊ သယမ္ဘုံ လောကနာယကံ။>
      text <ဝဏ္ဋေ ဆေတွာန ပဒုမံ၊ သတပတ္တံ မနောရမံ။>
    text <၅>
      text <မုခတုဏ္ဍေန ပဂ္ဂယှ၊ ပသန္နော လောကနာယကေ။>
      text <ဥက္ခိပိတွာန ဂဂဏေ၊ ဗုဒ္ဓသေဋ္ဌံ အပူဇယိံ။>
    text <၆>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <အန္တလိက္ခေ ဌိတော သတ္ထာ၊ အကာ မေ အနုမောဒနံ။>
    text <၇>
      text <ဣမိနာ ဧကပဒုမေန၊ စေတနာပဏိဓီဟိ စ။>
      text <ကပ္ပါနံ သတသဟဿံ၊ ဝိနိပါတံ န ဂစ္ဆသိ။>
    text <၈>
      text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
      text <မမ ကမ္မံ ပကိတ္တေတွာ၊ အဂမာ ယေန ပတ္ထိတံ။>
    text <၉>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၀>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကပဒုမိယော ထေရော ဣမာ ဂါထာယော အဘာသိတ္ထာတိ။>
    stand <ဧကပဒုမိယတ္ထေရဿာပဒာနံ ပဌမံ။>
  text <၂။ တီဏုပ္ပလမာလိယတ္ထေရအပဒာနံ>
    text <၁၁>
      text <စန္ဒဘာဂါနဒီတီရေ၊ အဟောသိံ ဝါနရော တဒာ။>
      text <အဒ္ဒသံ ဝိရဇံ ဗုဒ္ဓံ၊ နိသိန္နံ ပဗ္ဗတန္တရေ။>
    text <၁၂>
      text <ဩဘာသေန္တံ ဒိသာ သဗ္ဗာ၊ သာလရာဇံဝ ဖုလ္လိတံ။>
      text <လက္ခဏဗျဉ္ဇနူပေတံ၊ ဒိသွာ အတ္တမနော အဟုံ။>
    text <၁၃>
      text <ဥဒဂ္ဂစိတ္တော သုမနော၊ ပီတိယာ ဟဋ္ဌမာနသော။>
      text <တီဏိ ဥပ္ပလပုပ္ဖာနိ၊ မတ္ထကေ အဘိရောပယိံ။>
    text <၁၄>
      text <ပုပ္ဖာနိ အဘိရောပေတွာ၊ ဝိပဿိဿ မဟေသိနော။>
      text <သဂါရဝေါ ဘဝိတွာန၊ ပက္ကာမိံ ဥတ္တရာမုခေါ။>
    text <၁၅>
      text <ဂစ္ဆန္တော ပဋိကုဋိကော၊ ဝိပ္ပသန္နေန စေတသာ။>
      text <သေလန္တရေ ပတိတွာန၊ ပါပုဏိံ ဇီဝိတက္ခယံ။>
    text <၁၆>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၁၇>
      text <သတာနံ တီဏိက္ခတ္တုဉ္စ၊ ဒေဝရဇ္ဇံ အကာရယိံ။>
      text <သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။>
    text <၁၈>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တီဏုပ္ပလမာလိယော ထေရော ဣမာ ဂါထာယော အဘာသိတ္ထာတိ။>
    stand <တီဏုပ္ပလမာလိယတ္ထေရဿာပဒာနံ ဒုတိယံ။>
  text <၃။ ဓဇဒာယကတ္ထေရအပဒာနံ>
    text <၂၀>
      text <တိဿော နာမ အဟု သတ္ထာ၊ လောကဇေဋ္ဌော နရာသဘော။>
      text <တယောပဓိက္ခယေ ဒိသွာ၊ ဓဇံ အာရောပိတံ မယာ။>
    text <၂၁>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၂၂>
      text <သတာနံ တီဏိက္ခတ္တုဉ္စ၊ ဒေဝရဇ္ဇံ အကာရယိံ။>
      text <သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။>
    text <၂၃>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <အနုဘောမိ သကံ ကမ္မံ၊ ပုဗ္ဗေ သုကတမတ္တနော။>
    text <၂၄>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဓဇဒာနဿိဒံ ဖလံ။>
    text <၂၅>
      text <ဣစ္ဆမာနော စဟံ အဇ္ဇ၊ သကာနနံ သပဗ္ဗတံ။>
      text <ခေါမဒုဿေန ဆာဒေယျံ၊ တဒာ မယှံ ကတေ ဖလံ။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဓဇဒာယကော ထေရော ဣမာ ဂါထာယော အဘာသိတ္ထာတိ။>
    stand <ဓဇဒာယကတ္ထေရဿာပဒာနံ တတိယံ။>
  text <၄။ တိကိင်္ကဏိပူဇကတ္ထေရအပဒာနံ>
    text <၂၇>
      text <ဟိမဝန္တဿာဝိဒူရေ၊ ဘူတဂဏော နာမ ပဗ္ဗတော။>
      text <တတ္ထဒ္ဒသံ ပံသုကူလံ၊ ဒုမဂ္ဂမှိ ဝိလဂ္ဂိတံ။>
    text <၂၈>
      text <တီဏိ ကိင်္ကဏိပုပ္ဖာနိ၊ ဩစိနိတွာနဟံ တဒာ။>
      text <ဟဋ္ဌော ဟဋ္ဌေန စိတ္တေန၊ ပံသုကူလံ အပူဇယိံ။>
    text <၂၉>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ တိဏ္ဏံ ပုပ္ဖာနိဒံ ဖလံ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိကိင်္ကဏိပူဇကော ထေရော ဣမာ ဂါထာယော အဘာသိတ္ထာတိ။>
    stand <တိကိင်္ကဏိပူဇကတ္ထေရဿာပဒာနံ စတုတ္ထံ။>
  text <၅။ နဠာဂါရိကတ္ထေရအပဒာနံ>
    text <၃၁>
      text <ဟိမဝန္တဿာဝိဒူရေ၊ ဟာရိတော နာမ ပဗ္ဗတော။>
      text <သယမ္ဘူ နာရဒော နာမ၊ ရုက္ခမူလေ ဝသီ တဒာ။>
    text <၃၂>
      text <နဠာဂါရံ ကရိတွာန၊ တိဏေန ဆာဒယိံ အဟံ။>
      text <စင်္ကမံ သောဓယိတွာန၊ သယမ္ဘုဿ အဒာသဟံ။>
    text <၃၃>
      text <စတုဒ္ဒသသု ကပ္ပေသု၊ ဒေဝလောကေ ရမိံ အဟံ။>
      text <စတုသတ္တတိက္ခတ္တုဉ္စ၊ ဒေဝရဇ္ဇံ အကာရယိံ။>
    text <၃၄>
      text <စတုသတ္တတိ က္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၃၅>
      text <ဥဗ္ဗိဒ္ဓံ ဘဝနံ မယှံ၊ ဣန္ဒလဋ္ဌီဝ ဥဂ္ဂတံ။>
      text <သဟဿထမ္ဘံ အတုလံ၊ ဝိမာနံ သပဘဿရံ။>
    text <၃၆>
      text <ဒွေ သမ္ပတ္တီ အနုဘောတွာ၊ သုက္ကမူလေန စောဒိတော။>
      text <ဂေါတမဿ ဘဂဝတော၊ သာသနေ ပဗ္ဗဇိံ အဟံ။>
    text <၃၇>
      text <ပဓာနပဟိတတ္တောမှိ၊ ဥပသန္တော နိရူပဓိ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နဠာဂါရိကော ထေရော ဣမာ ဂါထာယော အဘာသိတ္ထာတိ။>
    stand <နဠာဂါရိကတ္ထေရဿာပဒာနံ ပဉ္စမံ။>
  text <၆။ စမ္ပကပုပ္ဖိယတ္ထေရအပဒာနံ>
    text <၃၉>
      text <ဟိမဝန္တဿာဝိဒူရေ၊ ဇာပလော နာမ ပဗ္ဗတော။>
      text <ဗုဒ္ဓေါ သုဒဿနော နာမ၊ ဝိဟာသိ ပဗ္ဗတန္တရေ။>
    text <၄၀>
      text <ပုပ္ဖံ ဟေမဝန္တံ ဂယှ၊ ဂစ္ဆံ ဝေဟာယသေနဟံ။>
      text <အဒ္ဒသံ ဝိရဇံ ဗုဒ္ဓံ၊ ဩဃတိဏ္ဏမနာသဝံ။>
    text <၄၁>
      text <သတ္တ စမ္ပကပုပ္ဖာနိ၊ သီသေ ကတွာနဟံ တဒာ။>
      text <ဗုဒ္ဓဿ အဘိရောပေသိံ၊ သယမ္ဘုဿ မဟေသိနော။>
    text <၄၂>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <စမ္ပကပုပ္ဖိယတ္ထေရဿာပဒာနံ ဆဋ္ဌံ။>
  text <၇။ ပဒုမပူဇကတ္ထေရအပဒာနံ>
    text <၄၄>
      text <ဟိမဝန္တဿာဝိဒူရေ၊ ရောမသော နာမ ပဗ္ဗတော။>
      text <ဗုဒ္ဓေါပိ သမ္ဘဝေါ နာမ၊ အဗ္ဘောကာသေ ဝသီ တဒာ။>
    text <၄၅>
      text <ဘဝနာ နိက္ခမိတွာန၊ ပဒုမံ ဓာရယိံ အဟံ။>
      text <ဧကာဟံ ဓာရယိတွာန၊ ပုန ဘဝနုပါဂမိံ။>
    text <၄၆>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဒုမပူဇကော ထေရော ဣမာ ဂါထာယော အဘာသိတ္ထာတိ။>
    stand <ပဒုမပူဇကတ္ထေရဿာပဒာနံ သတ္တမံ။>
    stand <တေရသမံ ဘာဏဝါရံ။>
  text <၈။ တိဏမုဋ္ဌိဒာယကတ္ထေရအပဒာနံ>
    text <၄၈>
      text <ဟိမဝန္တဿာဝိဒူရေ၊ လမ္ဗကော နာမ ပဗ္ဗတော။>
      text <ဥပတိဿော နာမ သမ္ဗုဒ္ဓေါ၊ အဗ္ဘောကာသမှိ စင်္ကမိ။>
    text <၄၉>
      text <မိဂလုဒ္ဒော တဒာ အာသိံ၊ အရညေ ကာနနေ အဟံ။>
      text <ဒိသွာန တံ ဒေဝဒေဝံ၊ သယမ္ဘုံ အပရာဇိတံ။>
    text <၅၀>
      text <ဝိပ္ပသန္နေန စိတ္တေန၊ တဒာ တဿ မဟေသိနော။>
      text <နိသီဒနတ္ထံ ဗုဒ္ဓဿ၊ တိဏမုဋ္ဌိမဒာသဟံ။>
    text <၅၁>
      text <ဒတွာန ဒေဝဒေဝဿ၊ ဘိယျော စိတ္တံ ပသာဒယိံ။>
      text <သမ္ဗုဒ္ဓံ အဘိဝါဒေတွာ၊ ပက္ကာမိံ ဥတ္တရာမုခေါ။>
    text <၅၂>
      text <အစိရံ ဂတမတ္တံ မံ၊ မိဂရာဇာ အပေါထယိ။>
      text <သီဟေန ပေါထိတော သန္တော၊ တတ္ထ ကာလင်္ကတော အဟံ။>
    text <၅၃>
      text <အာသန္နေ မေ ကတံ ကမ္မံ၊ ဗုဒ္ဓသေဋ္ဌေ အနာသဝေ။>
      text <သုမုတ္တော သရဝေဂေါဝ၊ ဒေဝလောကံ အဂဉ္ဆဟံ။>
    text <၅၄>
      text <ယူပေါ တတ္ထ သုဘော အာသိ၊ ပုညကမ္မာဘိနိမ္မိတော။>
      text <သဟဿကဏ္ဍော သတဘေဏ္ဍု၊ ဓဇာလု ဟရိတာမယော။>
    text <၅၅>
      text <ပဘာ နိဒ္ဓါဝတေ တဿ၊ သတရံသီဝ ဥဂ္ဂတော။>
      text <အာကိဏ္ဏော ဒေဝကညာဟိ၊ အာမောဒိံ ကာမကာမဟံ။>
    text <၅၆>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <အာဂန္တွာန မနုဿတ္တံ၊ ပတ္တောမှိ အာသဝက္ခယံ။>
    text <၅၇>
      text <စတုန္နဝုတိတော ကပ္ပေ၊ နိသီဒနမဒာသဟံ။>
      text <ဒုဂ္ဂတိံ နာဘိဇာနာမိ၊ တိဏမုဋ္ဌိယိဒံ ဖလံ။>
    text <၅၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိဏမုဋ္ဌိဒာယကော ထေရော ဣမာ ဂါထာယော အဘာသိတ္ထာတိ။>
    stand <တိဏမုဋ္ဌိဒာယကတ္ထေရဿာပဒာနံ အဋ္ဌမံ။>
  text <၉။ တိန္ဒုကဖလဒာယကတ္ထေရအပဒာနံ>
    text <၅၉>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <အဒ္ဒသံ ဝိရဇံ ဗုဒ္ဓံ၊ ဩဃတိဏ္ဏမနာသဝံ။>
    text <၆၀>
      text <တိန္ဒုကံ သဖလံ ဒိသွာ၊ ဘိန္ဒိတွာန သကောသကံ။>
      text <ပသန္နစိတ္တော သုမနော၊ သယမ္ဘုဿ မဒာသဟံ။>
    text <၆၁>
      text <ဧကနဝုတိတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၆၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိန္ဒုကဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <တိန္ဒုကဖလဒာယကတ္ထေရဿာပဒာနံ နဝမံ။>
  text <၁၀။ ဧကဉ္ဇလိယတ္ထေရအပဒာနံ>
    text <၆၃>
      text <ရောမသော နာမ သမ္ဗုဒ္ဓေါ၊ နဒီကူလေ ဝသီ တဒာ။>
      text <အဒ္ဒသံ ဝိရဇံ ဗုဒ္ဓံ၊ ပီတရံသိံဝ ဘာဏုမံ။>
    text <၆၄>
      text <ဥက္ကာမုခပဟဋ္ဌံဝ၊ ခဒိရင်္ဂါရသန္နိဘံ။>
      text <ဩသဓိံဝ ဝိရောစန္တံ၊ ဧကဉ္ဇလိမကာသဟံ။>
    text <၆၅>
      text <စတုန္နဝုတိတော ကပ္ပေ၊ ယံ အဉ္ဇလိမကာသဟံ။>
      text <ဒုဂ္ဂတိံ နာဘိဇာနာမိ၊ အဉ္ဇလိယာ ဣဒံ ဖလံ။>
    text <၆၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ပဒုမီ ဥပ္ပလမာလီ၊ ဓဇော ကိင်္ကဏိကံ နဠံ။>
      text <စမ္ပကော ပဒုမော မုဋ္ဌိ၊ တိန္ဒုကေကဉ္ဇလီ တထာ။>
      text <ဆ စ သဋ္ဌိ စ ဂါထာယော၊ ဂဏိတာယော ဝိဘာဝိဘိ။>
    text <ဣတ္ထံ သုဒံ အာယသ္မာ ဧကဉ္ဇလိယော ထေရော ဣမာ ဂါထာယော အဘာသိတ္ထာတိ။>
    stand <ဧကဉ္ဇလိယတ္ထေရဿာပဒာနံ ဒသမံ။>
    stand <ဧကပဒုမိယဝဂ္ဂေါ ပဉ္စတိံသတိမော။>
    text <တဿုဒ္ဒာနံ>
