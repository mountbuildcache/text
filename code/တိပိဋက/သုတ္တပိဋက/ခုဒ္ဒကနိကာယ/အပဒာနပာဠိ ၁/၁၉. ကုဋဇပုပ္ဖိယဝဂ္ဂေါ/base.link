text <၁၉။ ကုဋဇပုပ္ဖိယဝဂ္ဂေါ>
  text <၁။ ကုဋဇပုပ္ဖိယတ္ထေရအပဒာနံ>
    text <၁>
      text <သုဝဏ္ဏဝဏ္ဏံ သမ္ဗုဒ္ဓံ၊ သတရံသိံဝ ဥဂ္ဂတံ။>
      text <ဒိသံ အနုဝိလောကေန္တံ၊ ဂစ္ဆန္တံ အနိလဉ္ဇသေ။>
    text <၂>
      text <ကုဋဇံ ပုပ္ဖိတံ ဒိသွာ၊ သံဝိတ္ထတသမောတ္ထတံ။>
      text <ရုက္ခတော ဩစိနိတွာန၊ ဖုဿဿ အဘိရောပယိံ။>
    text <၃>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄>
      text <ဣတော သတ္တရသေ ကပ္ပေ၊ တယော အာသုံ သုပုပ္ဖိတာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကုဋဇပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကုဋဇပုပ္ဖိယတ္ထေရဿာပဒာနံ ပဌမံ။>
  text <၂။ ဗန္ဓုဇီဝကတ္ထေရအပဒာနံ>
    text <၆>
      text <သိဒ္ဓတ္ထော နာမ သမ္ဗုဒ္ဓေါ၊ သယမ္ဘူ သဗ္ဘိ ဝဏ္ဏိတော။>
      text <သမာဓိံ သော သမာပန္နော၊ နိသီဒိ ပဗ္ဗတန္တရေ။>
    text <၇>
      text <ဇာတဿရေ ဂဝေသန္တော၊ ဒကဇံ ပုပ္ဖမုတ္တမံ။>
      text <ဗန္ဓုဇီဝကပုပ္ဖာနိ၊ အဒ္ဒသံ သမနန္တရံ။>
    text <၈>
      text <ဥဘော ဟတ္ထေဟိ ပဂ္ဂယှ၊ ဥပါဂစ္ဆိံ မဟာမုနိံ။>
      text <ပသန္နစိတ္တော သုမနော၊ သိဒ္ဓတ္ထဿာဘိရောပယိံ။>
    text <၉>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၀>
      text <ဣတော စာတုဒ္ဒသေ ကပ္ပေ၊ ဧကော အာသိံ ဇနာဓိပေါ။>
      text <သမုဒ္ဒကပ္ပေါ နာမေန၊ စက္ကဝတ္တီ မဟဗ္ဗလော။>
    text <၁၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗန္ဓုဇီဝကော ထေရော ဣမာ ဂါထာယော အဘာသိတ္ထာတိ။>
    stand <ဗန္ဓုဇီဝကတ္ထေရဿာပဒာနံ ဒုတိယံ။>
  text <၃။ ကောဋုမ္ဗရိယတ္ထေရအပဒာနံ>
    text <၁၂>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <အပ္ပမေယျံဝ ဥဒဓိံ၊ ဝိတ္ထတံ ဓရဏိံ ယထာ။>
    text <၁၃>
      text <ပူဇိတံ ဒေဝသင်္ဃေန၊ နိသဘာဇာနိယံ ယထာ။>
      text <ဟဋ္ဌော ဟဋ္ဌေန စိတ္တေန၊ ဥပါဂစ္ဆိံ နရုတ္တမံ။>
    text <၁၄>
      text <သတ္တပုပ္ဖာနိ ပဂ္ဂယှ၊ ကောဋုမ္ဗရသမာကုလံ။>
      text <ဗုဒ္ဓဿ အဘိရောပေသိံ၊ သိခိနော လောကဗန္ဓုနော။>
    text <၁၅>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၆>
      text <ဣတော ဝီသတိကပ္ပမှိ၊ မဟာနေလသနာမကော။>
      text <ဧကော အာသိ မဟာတေဇော၊ စက္ကဝတ္တီ မဟဗ္ဗလော။>
    text <၁၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကောဋုမ္ဗရိယော ထေရော ဣမာ ဂါထာယော အဘာသိတ္ထာတိ။>
    stand <ကောဋုမ္ဗရိယတ္ထေရဿာပဒာနံ တတိယံ။>
  text <၄။ ပဉ္စဟတ္ထိယတ္ထေရအပဒာနံ>
    text <၁၈>
      text <တိဿော နာမာသိ ဘဂဝါ၊ လောကဇေဋ္ဌော နရာသဘော။>
      text <ပုရက္ခတော သာဝကေဟိ၊ ရထိယံ ပဋိပဇ္ဇထ။>
    text <၁၉>
      text <ပဉ္စ ဥပ္ပလဟတ္ထာ စ၊ စာတုရာ ဌပိတာ မယာ။>
      text <အာဟုတိံ ဒာတုကာမောဟံ၊ ပဂ္ဂဏှိံ ဝတသိဒ္ဓိယာ။>
    text <၂၀>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။>
      text <ဗုဒ္ဓရံသီဟိ ဖုဋ္ဌောသ္မိ၊ ပူဇေသိံ ဒွိပဒုတ္တမံ။>
    text <၂၁>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၂>
      text <ဣတော တေရသကပ္ပမှိ၊ ပဉ္စ သုသဘသမ္မတာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဉ္စဟတ္ထိယော ထေရော ဣမာ ဂါထာယော အဘာသိတ္ထာတိ။>
    stand <ပဉ္စဟတ္ထိယတ္ထေရဿာပဒာနံ စတုတ္ထံ။>
  text <၅။ ဣသိမုဂ္ဂဒာယကတ္ထေရအပဒာနံ>
    text <၂၄>
      text <ဥဒေန္တံ သတရံသိံဝ၊ ပီတရံသိံဝ ဘာဏုမံ။>
      text <ကကုဓံ ဝိလသန္တံဝ၊ ပဒုမုတ္တရနာယကံ။>
    text <၂၅>
      text <ဣသိမုဂ္ဂါနိ ပိသိတွာ၊ မဓုခုဒ္ဒေ အနီဠကေ။>
      text <ပါသာဒေဝ ဌိတော သန္တော၊ အဒာသိံ လောကဗန္ဓုနော။>
    text <၂၆>
      text <အဋ္ဌသတသဟဿာနိ၊ အဟေသုံ ဗုဒ္ဓသာဝကာ။>
      text <သဗ္ဗေသံ ပတ္တပူရေန္တံ၊ တတော စာပိ ဗဟုတ္တရံ။>
    text <၂၇>
      text <တေန စိတ္တပ္ပသာဒေန၊ သုက္ကမူလေန စောဒိတော။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၂၈>
      text <စတ္တာလီသမှိ သဟဿေ၊ ကပ္ပါနံ အဋ္ဌတိံသ တေ။>
      text <ဣသိမုဂ္ဂသနာမာ တေ၊ စက္ကဝတ္တီ မဟဗ္ဗလာ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဣသိမုဂ္ဂဒာယကော ထေရော ဣမာ ဂါထာယော အဘာသိတ္ထာတိ။>
    stand <ဣသိမုဂ္ဂဒာယကတ္ထေရဿာပဒာနံ ပဉ္စမံ။>
  text <၆။ ဗောဓိဥပဋ္ဌာကတ္ထေရအပဒာနံ>
    text <၃၀>
      text <နဂရေ ရမ္မဝတိယာ၊ အာသိံ မုရဇဝါဒကော။>
      text <နိစ္စုပဋ္ဌာနယုတ္တောမှိ၊ ဂတောဟံ ဗောဓိမုတ္တမံ။>
    text <၃၁>
      text <သာယံ ပါတံ ဥပဋ္ဌိတွာ၊ သုက္ကမူလေန စောဒိတော။>
      text <အဋ္ဌာရသကပ္ပသတေ၊ ဒုဂ္ဂတိံ နုပပဇ္ဇဟံ။>
    text <၃၂>
      text <ပန္နရသေ ကပ္ပသတေ၊ ဣတော အာသိံ ဇနာဓိပေါ။>
      text <မုရဇော နာမ နာမေန၊ စက္ကဝတ္တီ မဟဗ္ဗလော။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗောဓိဥပဋ္ဌာကော ထေရော ဣမာ ဂါထာယော အဘာသိတ္ထာတိ။>
    stand <ဗောဓိဥပဋ္ဌာကတ္ထေရဿာပဒာနံ ဆဋ္ဌံ။>
  text <၇။ ဧကစိန္တိကတ္ထေရအပဒာနံ>
    text <၃၄>
      text <ယဒာ ဒေဝေါ ဒေဝကာယာ၊ စဝတေ အာယုသင်္ခယာ။>
      text <တယော သဒ္ဒာ နိစ္ဆရန္တိ၊ ဒေဝါနံ အနုမောဒတံ။>
    text <၃၅>
      text <ဣတော ဘော သုဂတိံ ဂစ္ဆ၊ မနုဿာနံ သဟဗျတံ။>
      text <မနုဿဘူတော သဒ္ဓမ္မေ၊ လဘ သဒ္ဓံ အနုတ္တရံ။>
    text <၃၆>
      text <သာ တေ သဒ္ဓါ နိဝိဋ္ဌာဿ၊ မူလဇာတာ ပတိဋ္ဌိတာ။>
      text <ယာဝဇီဝံ အသံဟီရာ၊ သဒ္ဓမ္မေ သုပ္ပဝေဒိတေ။>
    text <၃၇>
      text <ကာယေန ကုသလံ ကတွာ၊ ဝါစာယ ကုသလံ ဗဟုံ။>
      text <မနသာ ကုသလံ ကတွာ၊ အဗျာပဇ္ဇံ နိရူပဓိံ။>
    text <၃၈>
      text <တတော ဩပဓိကံ ပုညံ၊ ကတွာ ဒာနေန တံ ဗဟုံ။>
      text <အညေပိ မစ္စေ သဒ္ဓမ္မေ၊ ဗြဟ္မစရိယေ နိဝေသယ။>
    text <၃၉>
      text <ဣမာယ အနုကမ္ပါယ၊ ဒေဝါ ဒေဝံ ယဒာ ဝိဒူ။>
      text <စဝန္တံ အနုမောဒန္တိ၊ ဧဟိ ဒေဝ ပုနပ္ပုနံ။>
    text <၄၀>
      text <သံဝေဂေါ မေ တဒာ အာသိ၊ ဒေဝသင်္ဃေ သမာဂတေ။>
      text <ကံသု နာမ အဟံ ယောနိံ၊ ဂမိဿာမိ ဣတော စုတော။>
    text <၄၁>
      text <မမ သံဝေဂမညာယ၊ သမဏော ဘာဝိတိန္ဒြိယော။>
      text <မမုဒ္ဓရိတုကာမော သော၊ အာဂစ္ဆိ မမ သန္တိကံ။>
    text <၄၂>
      text <သုမနော နာမ နာမေန၊ ပဒုမုတ္တရသာဝကော။>
      text <အတ္ထဓမ္မာနုသာသိတွာ၊ သံဝေဇေသိ မမံ တဒာ။>
    text <၄၃>
      text <တဿာဟံ ဝစနံ သုတွာ၊ ဗုဒ္ဓေ စိတ္တံ ပသာဒယိံ။>
      text <တံ ဓီရံ အဘိဝါဒေတွာ၊ တတ္ထ ကာလံကတော အဟံ။>
    text <၄၄>
      text <ဥပပဇ္ဇိံ သ တတ္ထေဝ၊ သုက္ကမူလေန စောဒိတော။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၄၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကစိန္တိကော ထေရော ဣမာ ဂါထာယော အဘာသိတ္ထာတိ။>
    stand <ဧကစိန္တိကတ္ထေရဿာပဒာနံ သတ္တမံ။>
  text <၈။ တိကဏ္ဏိပုပ္ဖိယတ္ထေရအပဒာနံ>
    text <၄၆>
      text <ဒေဝဘူတော အဟံ သန္တော၊ အစ္ဆရာဟိ ပုရက္ခတော။>
      text <ပုဗ္ဗကမ္မံ သရိတွာန၊ ဗုဒ္ဓသေဋ္ဌံ အနုဿရိံ။>
    text <၄၇>
      text <တိကဏ္ဏိပုပ္ဖံ ပဂ္ဂယှ၊ သကံ စိတ္တံ ပသာဒယိံ။>
      text <ဗုဒ္ဓမှိ အဘိရောပေသိံ၊ ဝိပဿိမှိ နရာသဘေ။>
    text <၄၈>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၉>
      text <တေသတ္တတိမှိတော ကပ္ပေ၊ စတုရာသုံ ရမုတ္တမာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိကဏ္ဏိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <တိကဏ္ဏိပုပ္ဖိယတ္ထေရဿာပဒာနံ အဋ္ဌမံ။>
  text <၉။ ဧကစာရိယတ္ထေရအပဒာနံ>
    text <၅၁>
      text <တာဝတိံသေသု ဒေဝေသု၊ မဟာဃောသော တဒာ အဟု။>
      text <ဗုဒ္ဓေါ စ လောကေ နိဗ္ဗာတိ၊ မယဉ္စမှ သရာဂိနော။>
    text <၅၂>
      text <တေသံ သံဝေဂဇာတာနံ၊ သောကသလ္လသမင်္ဂိနံ။>
      text <သဗလေန ဥပတ္ထဒ္ဓေါ၊ အဂမံ ဗုဒ္ဓသန္တိကံ။>
    text <၅၃>
      text <မန္ဒာရဝံ ဂဟေတွာန၊ သင်္ဂီတိ အဘိနိမ္မိတံ။>
      text <ပရိနိဗ္ဗုတကာလမှိ၊ ဗုဒ္ဓဿ အဘိရောပယိံ။>
    text <၅၄>
      text <သဗ္ဗေ ဒေဝါနုမောဒိံသု၊ အစ္ဆရာယော စ မေ တဒာ။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၅၅>
      text <သဋ္ဌိကပ္ပသဟဿမှိ၊ ဣတော သောဠသ တေ ဇနာ။>
      text <မဟာမလ္လဇနာ နာမ၊ စက္ကဝတ္တီ မဟဗ္ဗလာ။>
    text <၅၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကစာရိယော ထေရော ဣမာ ဂါထာယော အဘာသိတ္ထာတိ။>
    stand <ဧကစာရိယတ္ထေရဿာပဒာနံ နဝမံ။>
  text <၁၀။ တိဝဏ္ဋိပုပ္ဖိယတ္ထေရအပဒာနံ>
    text <၅၇>
      text <အဘိဘူတံ ပနိဇ္ဈန္တိ၊ သဗ္ဗေ သင်္ဂမ္မ တေ မမံ။>
      text <တေသံ နိဇ္ဈာယမာနာနံ၊ ပရိဠာဟော အဇာယထ။>
    text <၅၈>
      text <သုနန္ဒော နာမ နာမေန၊ ဗုဒ္ဓဿ သာဝကော တဒာ။>
      text <ဓမ္မဒဿိဿ မုနိနော၊ အာဂစ္ဆိ မမ သန္တိကံ။>
    text <၅၉>
      text <ယေ မေ ဗဒ္ဓစရာ အာသုံ၊ တေ မေ ပုပ္ဖံ အဒုံ တဒာ။>
      text <တာဟံ ပုပ္ဖံ ဂဟေတွာန၊ သာဝကေ အဘိရောပယိံ။>
    text <၆၀>
      text <သောဟံ ကာလံကတော တတ္ထ၊ ပုနာပိ ဥပပဇ္ဇဟံ။>
      text <အဋ္ဌာရသေ ကပ္ပသတေ၊ ဝိနိပါတံ န ဂစ္ဆဟံ။>
    text <၆၁>
      text <တေရသေတော ကပ္ပသတေ၊ အဋ္ဌာသုံ ဓူမကေတုနော။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၆၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ တိဝဏ္ဋိပုပ္ဖိယော ထေရော ဣမာ ဂါထာယော အဘာသိတ္ထာတိ။>
      text <ကုဋဇော ဗန္ဓုဇီဝီ စ၊ ကောဋုမ္ဗရိကဟတ္ထိယော။>
      text <ဣသိမုဂ္ဂေါ စ ဗောဓိ စ၊ ဧကစိန္တီ တိကဏ္ဏိကော။>
      text <ဧကစာရီ တိဝဏ္ဋိ စ၊ ဂါထာ ဒွာသဋ္ဌိ ကိတ္တိတာတိ။>
    stand <တိဝဏ္ဋိပုပ္ဖိယတ္ထေရဿာပဒာနံ ဒသမံ။>
    stand <ကုဋဇပုပ္ဖိယဝဂ္ဂေါ ဧကူနဝီသတိမော။>
    text <တဿုဒ္ဒာနံ>
