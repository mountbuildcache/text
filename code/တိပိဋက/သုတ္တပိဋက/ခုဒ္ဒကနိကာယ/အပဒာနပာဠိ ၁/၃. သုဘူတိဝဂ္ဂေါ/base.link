text <၃။ သုဘူတိဝဂ္ဂေါ>
  text <၁။ သုဘူတိတ္ထေရအပဒာနံ>
    text <၁>
      text <ဟိမဝန္တဿာဝိဒူရေ၊ နိသဘော နာမ ပဗ္ဗတော။>
      text <အဿမော သုကတော မယှံ၊ ပဏ္ဏသာလာ သုမာပိတာ။>
    text <၂>
      text <ကောသိယော နာမ နာမေန၊ ဇဋိလော ဥဂ္ဂတာပနော။>
      text <ဧကာကိယော အဒုတိယော၊ ဝသာမိ နိသဘေ တဒာ။>
    text <၃>
      text <ဖလံ မူလဉ္စ ပဏ္ဏဉ္စ၊ န ဘုဉ္ဇာမိ အဟံ တဒာ။>
      text <ပဝတ္တံဝ သုပါတာဟံ၊ ဥပဇီဝါမိ တာဝဒေ။>
    text <၄>
      text <နာဟံ ကောပေမိ အာဇီဝံ၊ စဇမာနောပိ ဇီဝိတံ။>
      text <အာရာဓေမိ သကံ စိတ္တံ၊ ဝိဝဇ္ဇေမိ အနေသနံ။>
    text <၅>
      text <ရာဂူပသံဟိတံ စိတ္တံ၊ ယဒာ ဥပ္ပဇ္ဇတေ မမ။>
      text <သယံဝ ပစ္စဝေက္ခါမိ၊ ဧကဂ္ဂေါ တံ ဒမေမဟံ။>
    text <၆>
      text <ရဇ္ဇသေ ရဇ္ဇနီယေ စ၊ ဒုဿနီယေ စ ဒုဿသေ။>
      text <မုယှသေ မောဟနီယေ စ၊ နိက္ခမဿု ဝနာ တုဝံ။>
    text <၇>
      text <ဝိသုဒ္ဓါနံ အယံ ဝါသော၊ နိမ္မလာနံ တပဿိနံ။>
      text <မာ ခေါ ဝိသုဒ္ဓံ ဒူသေသိ၊ နိက္ခမဿု ဝနာ တုဝံ။>
    text <၈>
      text <အဂါရိကော ဘဝိတွာန၊ ယဒာ ပုတ္တံ၊ လဘိဿသိ။>
      text <ဥဘောပိ မာ ဝိရာဓေသိ၊ နိက္ခမဿု ဝနာ တုဝံ။>
    text <၉>
      text <ဆဝါလာတံ ယထာ ကဋ္ဌံ၊ န ကွစိ ကိစ္စကာရကံ။>
      text <နေဝ ဂါမေ အရညေ ဝါ၊ န ဟိ တံ ကဋ္ဌသမ္မတံ။>
    text <၁၀>
      text <ဆဝါလာတူပမော တွံသိ၊ န ဂိဟီ နာပိ သညတော။>
      text <ဥဘတော မုတ္တကော အဇ္ဇ၊ နိက္ခမဿု ဝနာ တုဝံ။>
    text <၁၁>
      text <သိယာ နု ခေါ တဝ ဧတံ၊ ကော ပဇာနာတိ တေ ဣဒံ။>
      text <သဒ္ဓါဓုရံ ဝဟိသိ မေ၊ ကောသဇ္ဇဗဟုလာယ စ။>
    text <၁၂>
      text <ဇိဂုစ္ဆိဿန္တိ တံ ဝိညူ၊ အသုစိံ နာဂရိကော ယထာ။>
      text <အာကဍ္ဎိတွာန ဣသယော၊ စောဒယိဿန္တိ တံ သဒာ။>
    text <၁၃>
      text <တံ ဝိညူ ပဝဒိဿန္တိ၊ သမတိက္ကန္တသာသနံ။>
      text <သံဝါသံ အလဘန္တော ဟိ၊ ကထံ ဇီဝိဟိသိ တုဝံ။>
    text <၁၄>
      text <တိဓာပဘိန္နံ မာတင်္ဂံ၊ ကုဉ္ဇရံ သဋ္ဌိဟာယနံ။>
      text <ဗလီ နာဂေါ ဥပဂန္တွာ၊ ယူထာ နီဟရတေ ဂဇံ။>
    text <၁၅>
      text <ယူထာ ဝိနိဿဋော သန္တော၊ သုခံ သာတံ န ဝိန္ဒတိ။>
      text <ဒုက္ခိတော ဝိမနော ဟောတိ၊ ပဇ္ဈာယန္တော ပဝေဓတိ။>
    text <၁၆>
      text <တထေဝ ဇဋိလာ တမ္ပိ၊ နီဟရိဿန္တိ ဒုမ္မတိံ။>
      text <တေဟိ တွံ နိဿဋော သန္တော၊ သုခံ သာတံ န လစ္ဆသိ။>
    text <၁၇>
      text <ဒိဝါ ဝါ ယဒိ ဝါ ရတ္တိံ၊ သောကသလ္လသမပ္ပိတော။>
      text <ဍယှသိ ပရိဠာဟေန၊ ဂဇော ယူထာဝ နိဿဋော။>
    text <၁၈>
      text <ဇာတရူပံ ယထာ ကူဋံ၊ နေဝ ဈာယတိ ကတ္ထစိ။>
      text <တထာ သီလဝိဟီနော တွံ၊ န ဈာယိဿသိ ကတ္ထစိ။>
    text <၁၉>
      text <အဂါရံ ဝသမာနောပိ၊ ကထံ ဇီဝိဟိသိ တုဝံ။>
      text <မတ္တိကံ ပေတ္တိကဉ္စာပိ၊ နတ္ထိ တေ နိဟိတံ ဓနံ။>
    text <၂၀>
      text <သယံ ကမ္မံ ကရိတွာန၊ ဂတ္တေ သေဒံ ပမောစယံ။>
      text <ဧဝံ ဇီဝိဟိသိ ဂေဟေ၊ သာဓု တေ တံ န ရုစ္စတိ။>
    text <၂၁>
      text <ဧဝါဟံ တတ္ထ ဝါရေမိ၊ သံကိလေသဂတံ မနံ။>
      text <နာနာဓမ္မကထံ ကတွာ၊ ပါပါ စိတ္တံ နိဝါရယိံ။>
    text <၂၂>
      text <ဧဝံ မေ ဝိဟရန္တဿ၊ အပ္ပမာဒဝိဟာရိနော။>
      text <တိံသဝဿသဟဿာနိ၊ ဝိပိနေ မေ အတိက္ကမုံ။>
    text <၂၃>
      text <အပ္ပမာဒရတံ ဒိသွာ၊ ဥတ္တမတ္ထံ ဂဝေသကံ။>
      text <ပဒုမုတ္တရသမ္ဗုဒ္ဓေါ၊ အာဂစ္ဆိ မမ သန္တိကံ။>
    text <၂၄>
      text <တိမ္ဗရူသကဝဏ္ဏာဘော၊ အပ္ပမေယျော အနူပမော။>
      text <ရူပေနာသဒိသော ဗုဒ္ဓေါ၊ အာကာသေ စင်္ကမီ တဒာ။>
    text <၂၅>
      text <သုဖုလ္လော သာလရာဇာဝ၊ ဝိဇ္ဇူဝဗ္ဘဃနန္တရေ။>
      text <ဉာဏေနာသဒိသော ဗုဒ္ဓေါ၊ အာကာသေ စင်္ကမီ တဒာ။>
    text <၂၆>
      text <သီဟရာဇာ ဝသမ္ဘီတော၊>
      text <လာသိတော ဗျဂ္ဃရာဇာဝ၊ အာကာသေ စင်္ကမီ တဒာ။>
    text <ဂဇရာဇာဝ ဒပ္ပိတော။>
    text <၂၇>
      text <သိင်္ဂီနိက္ခသဝဏ္ဏာဘော၊ ခဒိရင်္ဂါရသန္နိဘော။>
      text <မဏိ ယထာ ဇောတိရသော၊ အာကာသေ စင်္ကမီ တဒာ။>
    text <၂၈>
      text <ဝိသုဒ္ဓကေလာသနိဘော၊ ပုဏ္ဏမာယေဝ စန္ဒိမာ။>
      text <မဇ္ဈနှိကေဝ သူရိယော၊ အာကာသေ စင်္ကမီ တဒာ။>
    text <၂၉>
      text <ဒိသွာ နဘေ စင်္ကမန္တံ၊ ဧဝံ စိန္တေသဟံ တဒာ။>
      text <ဒေဝေါ နု ခေါ အယံ သတ္တော၊ ဥဒာဟု မနုဇော အယံ။>
    text <၃၀>
      text <န မေ သုတော ဝါ ဒိဋ္ဌော ဝါ၊ မဟိယာ ဧဒိသော နရော။>
      text <အပိ မန္တပဒံ အတ္ထိ၊ အယံ သတ္ထာ ဘဝိဿတိ။>
    text <၃၁>
      text <ဧဝါဟံ စိန္တယိတွာန၊ သကံ စိတ္တံ ပသာဒယိံ။>
      text <နာနာပုပ္ဖဉ္စ ဂန္ဓဉ္စ၊ သန္နိပါတေသဟံ တဒာ။>
    text <၃၂>
      text <ပုပ္ဖာသနံ ပညပေတွာ၊ သာဓုစိတ္တံ မနောရမံ။>
      text <နရသာရထိနံ အဂ္ဂံ၊ ဣဒံ ဝစနမဗြဝိံ။>
    text <၃၃>
      text <ဣဒံ မေ အာသနံ ဝီရ၊ ပညတ္တံ တဝနုစ္ဆဝံ။>
      text <ဟာသယန္တော မမံ စိတ္တံ၊ နိသီဒ ကုသုမာသနေ။>
    text <၃၄>
      text <နိသီဒိ တတ္ထ ဘဂဝါ၊ အသမ္ဘီတောဝ ကေသရီ။>
      text <သတ္တရတ္တိန္ဒိဝံ ဗုဒ္ဓေါ၊ ပဝရေ ကုသုမာသနေ။>
    text <၃၅>
      text <နမဿမာနော အဋ္ဌာသိံ၊ သတ္တရတ္တိန္ဒိဝံ အဟံ။>
      text <ဝုဋ္ဌဟိတွာ သမာဓိမှာ၊ သတ္ထာ လောကေ အနုတ္တရော။>
      text <မမ ကမ္မံ ပကိတ္တေန္တော၊ ဣဒံ ဝစနမဗြဝိ။>
    text <၃၆>
      text <ဘာဝေဟိ ဗုဒ္ဓါနုဿတိံ၊ ဘာဝနာနမနုတ္တရံ။>
      text <ဣမံ သတိံ ဘာဝယိတွာ၊ ပူရယိဿသိ မာနသံ။>
    text <၃၇>
      text <တိံသကပ္ပသဟဿာနိ၊ ဒေဝလောကေ ရမိဿသိ။>
      text <အသီတိက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။>
      text <သဟဿက္ခတ္တုံ စက္ကဝတ္တီ၊ ရာဇာ ရဋ္ဌေ ဘဝိဿသိ။>
    text <၃၈>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <အနုဘောဿသိ တံ သဗ္ဗံ၊ ဗုဒ္ဓါနုဿတိယာ ဖလံ။>
    text <၃၉>
      text <ဘဝါဘဝေ သံသရန္တော၊ မဟာဘောဂံ လဘိဿသိ။>
      text <ဘောဂေ တေ ဦနတာ နတ္ထိ၊ ဗုဒ္ဓါနုဿတိယာ ဖလံ။>
    text <၄၀>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၄၁>
      text <အသီတိကောဋိံ ဆဍ္ဍေတွာ၊ ဒာသေ ကမ္မကရေ ဗဟူ။>
      text <ဂေါတမဿ ဘဂဝတော၊ သာသနေ ပဗ္ဗဇိဿသိ။>
    text <၄၂>
      text <အာရာဓယိတွာ သမ္ဗုဒ္ဓံ၊ ဂေါတမံ သကျပုင်္ဂဝံ။>
      text <သုဘူတိ နာမ နာမေန၊ ဟေဿတိ သတ္ထု သာဝကော။>
    text <၄၃>
      text <ဘိက္ခုသင်္ဃေ နိသီဒိတွာ၊ ဒက္ခိဏေယျဂုဏမှိ တံ။>
      text <တထာရဏဝိဟာရေ စ၊ ဒွီသု အဂ္ဂေ ဌပေဿတိ။>
    text <၄၄>
      text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
      text <နဘံ အဗ္ဘုဂ္ဂမီ ဝီရော၊ ဟံသရာဇာဝ အမ္ဗရေ။>
    text <၄၅>
      text <သာသိတော လောကနာထေန၊ နမဿိတွာ တထာဂတံ။>
      text <သဒာ ဘာဝေမိ မုဒိတော၊ ဗုဒ္ဓါနုဿတိမုတ္တမံ။>
    text <၄၆>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသံ အဂစ္ဆဟံ။>
    text <၄၇>
      text <အသီတိက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <သဟဿက္ခတ္တုံ ရာဇာ စ၊ စက္ကဝတ္တီ အဟောသဟံ။>
    text <၄၈>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <အနုဘောမိ သုသမ္ပတ္တိံ၊ ဗုဒ္ဓါနုဿတိယာ ဖလံ။>
    text <၄၉>
      text <ဘဝါဘဝေ သံသရန္တော၊ မဟာဘောဂံ လဘာမဟံ။>
      text <ဘောဂေ မေ ဦနတာ နတ္ထိ၊ ဗုဒ္ဓါနုဿတိယာ ဖလံ။>
    text <၅၀>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓါနုဿတိယာ ဖလံ။>
    text <၅၁>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုဘူတိ ထေရော ဣမာ ဂါထာယော အဘာသိတ္ထာတိ။>
    stand <သုဘူတိတ္ထေရဿာပဒာနံ ပဌမံ။>
  text <၂။ ဥပဝါနတ္ထေရအပဒာနံ>
    text <၅၂>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <ဇလိတွာ အဂ္ဂိက္ခန္ဓောဝ၊ သမ္ဗုဒ္ဓေါ ပရိနိဗ္ဗုတော။>
    text <၅၃>
      text <မဟာဇနာ သမာဂမ္မ၊ ပူဇယိတွာ တထာဂတံ။>
      text <စိတံ ကတွာန သုကတံ၊ သရီရံ အဘိရောပယုံ။>
    text <၅၄>
      text <သရီရကိစ္စံ ကတွာန၊ ဓာတုံ တတ္ထ သမာနယုံ။>
      text <သဒေဝမာနုသာ သဗ္ဗေ၊ ဗုဒ္ဓထူပံ အကံသု တေ။>
    text <၅၅>
      text <ပဌမာ ကဉ္စနမယာ၊ ဒုတိယာသိ မဏီမယာ။>
      text <တတိယာ ရူပိယမယာ၊ စတုတ္ထီ ဖလိကာမယာ။>
    text <၅၆>
      text <တထာ ပဉ္စမိယာ ဘူမိ၊ လောဟိတင်္ဂမယာ အဟု။>
      text <ဆဋ္ဌာ မသာရဂလ္လဿ၊ သဗ္ဗရတနမယူပရိ။>
    text <၅၇>
      text <ဇင်္ဃာ မဏိမယာ အာသိ၊ ဝေဒိကာ ရတနမယာ။>
      text <သဗ္ဗသောဏ္ဏမယော ထူပေါ၊ ဥဒ္ဓံ ယောဇနမုဂ္ဂတော။>
    text <၅၈>
      text <ဒေဝါ တတ္ထ သမာဂန္တွာ၊ ဧကတော မန္တယုံ တဒာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၅၉>
      text <ဓာတု အာဝေဏိကာ နတ္ထိ၊ သရီရံ ဧကပိဏ္ဍိတံ။>
      text <ဣမမှိ ဗုဒ္ဓထူပမှိ၊ ကဿာမ ကဉ္စုကံ မယံ။>
    text <၆၀>
      text <ဒေဝါ သတ္တဟိ ရတ္နေဟိ၊ အညံ ဝဍ္ဎေသု ယောဇနံ။>
      text <ထူပေါ ဒွိယောဇနုဗ္ဗေဓော၊ တိမိရံ ဗျပဟန္တိ သော။>
    text <၆၁>
      text <နာဂါ တတ္ထ သမာဂန္တွာ၊ ဧကတော မန္တယုံ တဒာ။>
      text <မနုဿာ စေဝ ဒေဝါ စ၊ ဗုဒ္ဓထူပံ အကံသု တေ။>
    text <၆၂>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၆၃>
      text <ဣန္ဒနီလံ မဟာနီလံ၊ အထော ဇောတိရသံ မဏိံ။>
      text <ဧကတော သန္နိပါတေတွာ၊ ဗုဒ္ဓထူပံ အဆာဒယုံ။>
    text <၆၄>
      text <သဗ္ဗံ မဏိမယံ အာသိ၊ တာဝတာ ဗုဒ္ဓစေတိယံ။>
      text <တိယောဇနသမုဗ္ဗိဒ္ဓံ၊ အာလောကကရဏံ တဒာ။>
    text <၆၅>
      text <ဂရုဠာ စ သမာဂန္တွာ၊ ဧကတော မန္တယုံ တဒာ။>
      text <မနုဿာ ဒေဝါ နာဂါ စ၊ ဗုဒ္ဓထူပံ အကံသု တေ။>
    text <၆၆>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၆၇>
      text <သဗ္ဗံ မဏိမယံ ထူပံ၊ အကရုံ တေ စ ကဉ္စုကံ။>
      text <ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။>
    text <၆၈>
      text <စတုယောဇနမုဗ္ဗိဒ္ဓေါ၊ ဗုဒ္ဓထူပေါ ဝိရောစတိ။>
      text <ဩဘာသေတိ ဒိသာ သဗ္ဗာ၊ သတရံသီဝ ဥဂ္ဂတော။>
    text <၆၉>
      text <ကုမ္ဘဏ္ဍာ စ သမာဂန္တွာ၊ ဧကတော မန္တယုံ တဒာ။>
      text <မနုဿာ စေဝ ဒေဝါ စ၊ နာဂါ စ ဂရုဠာ တထာ။>
      text <ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။>
    text <၇၀>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
      text <ရတနေဟိ ဆာဒေဿာမ၊ အာယတံ ဗုဒ္ဓစေတိယံ။>
    text <၇၁>
      text <ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။>
      text <ပဉ္စယောဇနမုဗ္ဗိဒ္ဓေါ၊ ထူပေါ ဩဘာသတေ တဒာ။>
    text <၇၂>
      text <ယက္ခါ တတ္ထ သမာဂန္တွာ၊ ဧကတော မန္တယုံ တဒာ။>
      text <မနုဿာ ဒေဝါ နာဂါ စ၊ ဂရုဠာ ကုမ္ဘအဏ္ဍကာ။>
    text <၇၃>
      text <ပစ္စေကံ ဗုဒ္ဓသေဋ္ဌဿ၊ အကံသု ထူပမုတ္တမံ။>
      text <မာ နော ပမတ္တာ အဿုမှ၊ အပ္ပမတ္တာ သဒေဝကာ။>
    text <၇၄>
      text <မယမ္ပိ ထူပံ ကဿာမ၊ လောကနာထဿ တာဒိနော။>
      text <ဖလိကာဟိ ဆာဒေဿာမ၊ အာယတံ ဗုဒ္ဓစေတိယံ။>
    text <၇၅>
      text <ယောဇနံ တေပိ ဝဍ္ဎေသုံ၊ အာယတံ ဗုဒ္ဓစေတိယံ။>
      text <ဆ ယောဇနာနိ ဥဗ္ဗိဒ္ဓေါ၊ ထူပေါ ဩဘာသတေ တဒာ။>
    text <၇၆>
      text <ဂန္ဓဗ္ဗာ စ သမာဂန္တွာ၊ ဧကတော မန္တယုံ တဒာ။>
      text <မနုဇာ ဒေဝတာ နာဂါ၊ ဂရုဠာ ကုမ္ဘယက္ခကာ။>
    text <၇၇>
      text <သဗ္ဗေကံသု ဗုဒ္ဓထူပံ၊ မယမေတ္ထ အကာရကာ။>
      text <မယမ္ပိ ထူပံ ကဿာမ၊ လောကနာထဿ တာဒိနော။>
    text <၇၈>
      text <ဝေဒိယော သတ္တ ကတွာန၊ ဆတ္တမာရောပယိံသု တေ။>
      text <သဗ္ဗသောဏ္ဏမယံ ထူပံ၊ ဂန္ဓဗ္ဗာ ကာရယုံ တဒာ။>
    text <၇၉>
      text <သတ္တယောဇနမုဗ္ဗိဒ္ဓေါ၊ ထူပေါ ဩဘာသတေ တဒာ။>
      text <ရတ္တိန္ဒိဝါ န ဉာယန္တိ၊ အာလောကော ဟောတိ သဗ္ဗဒာ။>
    text <၈၀>
      text <အဘိဘောန္တိ န တဿာဘာ၊ စန္ဒသူရာ သတာရကာ။>
      text <သမန္တာ ယောဇနသတေ၊ ပဒီပေါပိ န ပဇ္ဇလိ။>
    text <၈၁>
      text <တေန ကာလေန ယေ ကေစိ၊ ထူပံ ပူဇေန္တိ မာနုသာ။>
      text <န တေ ထူပမာရုဟန္တိ၊ အမ္ဗရေ ဥက္ခိပန္တိ တေ။>
    text <၈၂>
      text <ဒေဝေဟိ ဌပိတော ယက္ခေါ၊ အဘိသမ္မတနာမကော။>
      text <ဓဇံ ဝါ ပုပ္ဖဒာမံ ဝါ၊ အဘိရောပေတိ ဥတ္တရိ။>
    text <၈၃>
      text <န တေ ပဿန္တိ တံ ယက္ခံ၊ ဒာမံ ပဿန္တိ ဂစ္ဆတော။>
      text <ဧဝံ ပဿိတွာ ဂစ္ဆန္တာ၊ သဗ္ဗေ ဂစ္ဆန္တိ သုဂ္ဂတိံ။>
    text <၈၄>
      text <ဝိရုဒ္ဓါ ယေ ပါဝစနေ၊ ပသန္နာ ယေ စ သာသနေ။>
      text <ပါဋိဟေရံ ဒဋ္ဌုကာမာ၊ ထူပံ ပူဇေန္တိ မာနုသာ။>
    text <၈၅>
      text <နဂရေ ဟံသဝတိယာ၊ အဟောသိံ ဘတကော တဒာ။>
      text <အာမောဒိတံ ဇနံ ဒိသွာ၊ ဧဝံ စိန္တေသဟံ တဒာ။>
    text <၈၆>
      text <ဥဠာရော ဘဂဝါ ဟေသော၊ ယဿ ဓာတုဓရေဒိသံ။>
      text <ဣမာ စ ဇနတာ တုဋ္ဌာ၊ ကာရံ ကုဗ္ဗံ န တပ္ပရေ။>
    text <၈၇>
      text <အဟမ္ပိ ကာရံ ကဿာမိ၊ လောကနာထဿ တာဒိနော။>
      text <တဿ ဓမ္မေသု ဒာယာဒော၊ ဘဝိဿာမိ အနာဂတေ။>
    text <၈၈>
      text <သုဓောတံ ရဇကေနာဟံ၊ ဥတ္တရေယျပဋံ မမ။>
      text <ဝေဠဂ္ဂေ အာလဂေတွာန၊ ဓဇံ ဥက္ခိပိမမ္ဗရေ။>
    text <၈၉>
      text <အဘိသမ္မတကော ဂယှ၊ အမ္ဗရေဟာသိ မေ ဓဇံ။>
      text <ဝါတေရိတံ ဓဇံ ဒိသွာ၊ ဘိယျော ဟာသံ ဇနေသဟံ။>
    text <၉၀>
      text <တတ္ထ စိတ္တံ ပသာဒေတွာ၊ သမဏံ ဥပသင်္ကမိံ။>
      text <တံ ဘိက္ခုံ အဘိဝါဒေတွာ၊ ဝိပါကံ ပုစ္ဆဟံ ဓဇေ။>
    text <၉၁>
      text <သော မေ ကထေသိ အာနန္ဒ၊ ပီတိသဉ္ဇနနံ မမ။>
      text <တဿ ဓဇဿ ဝိပါကံ၊ အနုဘောဿသိ သဗ္ဗဒာ။>
    text <၉၂>
      text <ဟတ္ထီ အဿာ ရထာ ပတ္တီ၊ သေနာ စ စတုရင်္ဂိနီ။>
      text <ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။>
    text <၉၃>
      text <သဋ္ဌိတူရိယသဟဿာနိ၊ ဘေရိယော သမလင်္ကတာ။>
      text <ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။>
    text <၉၄>
      text <ဆဠာသီတိသဟဿာနိ၊ နာရိယော သမလင်္ကတာ။>
      text <ဝိစိတ္တဝတ္ထာဘရဏာ၊ အာမုတ္တမဏိကုဏ္ဍလာ။>
    text <၉၅>
      text <အဠာရပမှာ ဟသုလာ၊ သုသညာ တနုမဇ္ဈိမာ။>
      text <ပရိဝါရေဿန္တိ တံ နိစ္စံ၊ ဓဇဒာနဿိဒံ ဖလံ။>
    text <၉၆>
      text <တိံသကပ္ပသဟဿာနိ၊ ဒေဝလောကေ ရမိဿသိ။>
      text <အသီတိက္ခတ္တုံ ဒေဝိန္ဒော၊ ဒေဝရဇ္ဇံ ကရိဿသိ။>
    text <၉၇>
      text <သဟဿက္ခတ္တုံ ရာဇာ စ၊ စက္ကဝတ္တီ ဘဝိဿသိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၉၈>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၉၉>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <ပုညကမ္မေန သံယုတ္တော၊ ဗြဟ္မဗန္ဓု ဘဝိဿသိ။>
    text <၁၀၀>
      text <အသီတိကောဋိံ ဆဍ္ဍေတွာ၊ ဒာသေ ကမ္မကရေ ဗဟူ။>
      text <ဂေါတမဿ ဘဂဝတော၊ သာသနေ ပဗ္ဗဇိဿသိ။>
    text <၁၀၁>
      text <အာရာဓယိတွာ သမ္ဗုဒ္ဓံ၊ ဂေါတမံ သကျပုင်္ဂဝံ။>
      text <ဥပဝါနောတိ နာမေန၊ ဟေဿသိ သတ္ထု သာဝကော။>
    text <၁၀၂>
      text <သတသဟဿေ ကတံ ကမ္မံ၊ ဖလံ ဒဿေသိ မေ ဣဓ။>
      text <သုမုတ္တော သရဝေဂေါဝ ကိလေသေ ဈာပယီ မမ။>
    text <၁၀၃>
      text <စက္ကဝတ္တိဿ သန္တဿ၊ စတုဒီပိဿရဿ မေ။>
      text <တိယောဇနာနိ သမန္တာ၊ ဥဿီသန္တိ ဓဇာ သဒာ။>
    text <၁၀၄>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဓဇဒာနဿိဒံ ဖလံ။>
    text <၁၀၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥပဝါနော ထေရော ဣမာ ဂါထာယော အဘာသိတ္ထာတိ။>
    stand <ဥပဝါနတ္ထေရဿာပဒာနံ ဒုတိယံ။>
  text <၃။ တိသရဏဂမနိယတ္ထေရအပဒာနံ>
    text <၁၀၆>
      text <နဂရေ စန္ဒဝတိယာ၊ မာတုဥပဋ္ဌာကော အဟုံ။>
      text <အန္ဓာ မာတာ ပိတာ မယှံ၊ တေ ပေါသေမိ အဟံ တဒာ။>
    text <၁၀၇>
      text <ရဟောဂတော နိသီဒိတွာ၊ ဧဝံ စိန္တေသဟံ တဒာ။>
      text <ပေါသေန္တော မာတာပိတရော၊ ပဗ္ဗဇ္ဇံ န လဘာမဟံ။>
    text <၁၀၈>
      text <မဟန္ဓကာရပိဟိတာ၊ တိဝိဓဂ္ဂီဟိ ဍယှရေ။>
      text <ဧတာဒိသေ ဘဝေ ဇာတေ၊ နတ္ထိ ကောစိ ဝိနာယကော။>
    text <၁၀၉>
      text <ဗုဒ္ဓေါ လောကေ သမုပ္ပန္နော၊ ဒိပ္ပတိ ဒာနိ သာသနံ။>
      text <သက္ကာ ဥဒ္ဓရိတုံ အတ္တာ၊ ပုညကာမေန ဇန္တုနာ။>
    text <၁၁၀>
      text <ဥဂ္ဂယှ တီဏိ သရဏေ၊ ပရိပုဏ္ဏာနိ ဂေါပယိံ။>
      text <တေန ကမ္မေန သုကတေန၊ ပဋိမောက္ခါမိ ဒုဂ္ဂတိံ။>
    text <၁၁၁>
      text <နိသဘော နာမ သမဏော၊ ဗုဒ္ဓဿ အဂ္ဂသာဝကော။>
      text <တမဟံ ဥပဂန္တွာန၊ သရဏဂမနံ ဂဟိံ။>
    text <၁၁၂>
      text <ဝဿသတသဟဿာနိ၊ အာယု ဝိဇ္ဇတိ တာဝဒေ။>
      text <တာဝတာ သရဏဂမနံ၊ ပရိပုဏ္ဏံ အဂေါပယိံ။>
    text <၁၁၃>
      text <စရိမေ ဝတ္တမာနမှိ၊ သရဏံ တံ အနုဿရိံ။>
      text <တေန ကမ္မေန သုကတေန၊ တာဝတိံသံ အဂစ္ဆဟံ။>
    text <၁၁၄>
      text <ဒေဝလောကဂတော သန္တော၊ ပုညကမ္မသမာဟိတော။>
      text <ယံ ဒေသံ ဥပပဇ္ဇာမိ၊ အဋ္ဌ ဟေတူ လဘာမဟံ။>
    text <၁၁၅>
      text <ဒိသာသု ပူဇိတော ဟောမိ၊ တိက္ခပညော ဘဝါမဟံ။>
      text <သဗ္ဗေ ဒေဝါနုဝတ္တန္တိ၊ အမိတဘောဂံ လဘာမဟံ။>
    text <၁၁၆>
      text <သုဝဏ္ဏဝဏ္ဏော သဗ္ဗတ္ထ၊ ပဋိကန္တော ဘဝါမဟံ။>
      text <မိတ္တာနံ အစလော ဟောမိ၊ ယသော အဗ္ဘုဂ္ဂတော မမံ။>
    text <၁၁၇>
      text <အသီတိက္ခတ္တု ဒေဝိန္ဒော၊ ဒေဝရဇ္ဇမကာရယိံ။>
      text <ဒိဗ္ဗသုခံ အနုဘဝိံ၊ အစ္ဆရာဟိ ပုရက္ခတော။>
    text <၁၁၈>
      text <ပဉ္စသတ္တတိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၁၁၉>
      text <ပစ္ဆိမေ ဘဝေ သမ္ပတ္တေ၊ ပုညကမ္မသမာဟိတော။>
      text <ပုရေ သာဝတ္ထိယံ ဇာတော၊ မဟာသာလေ သုအဍ္ဎကေ။>
    text <၁၂၀>
      text <နဂရာ နိက္ခမိတွာန၊ ဒာရကေဟိ ပုရက္ခတော။>
      text <ဟသခိဍ္ဍသမင်္ဂီဟံ၊ သင်္ဃာရာမံ ဥပါဂမိံ။>
    text <၁၂၁>
      text <တတ္ထဒ္ဒသာသိံ သမဏံ၊ ဝိပ္ပမုတ္တံ နိရူပဓိံ။>
      text <သော မေ ဓမ္မမဒေသေသိ၊ သရဏဉ္စ အဒာသိ မေ။>
    text <၁၂၂>
      text <သောဟံ သုတွာန သရဏံ၊ သရဏံ မေ အနုဿရိံ။>
      text <ဧကာသနေ နိသီဒိတွာ၊ အရဟတ္တမပါပုဏိံ။>
    text <၁၂၃>
      text <ဇာတိယာ သတ္တမေ ဝဿေ၊ အရဟတ္တမပါပုဏိံ။>
      text <ဥပသမ္ပါဒယိ ဗုဒ္ဓေါ၊ ဂုဏမညာယ စက္ခုမာ။>
    text <၁၂၄>
      text <အပရိမေယျေ ဣတော ကပ္ပေ၊ သရဏာနိ အဂစ္ဆဟံ။>
      text <တတော မေ သုကတံ ကမ္မံ၊ ဖလံ ဒဿေသိ မေ ဣဓ။>
    text <၁၂၅>
      text <သုဂေါပိတံ မေ သရဏံ၊ မာနသံ သုပ္ပဏီဟိတံ။>
      text <အနုဘောတွာ ယသံ သဗ္ဗံ၊ ပတ္တောမှိ အစလံ ပဒံ။>
    text <၁၂၆>
      text <ယေသံ သောတာဝဓာနတ္ထိ၊ သုဏောထ မမ ဘာသတော။>
      text <အဟံ ဝေါ ကထယိဿာမိ၊ သာမံ ဒိဋ္ဌံ ပဒံ မမ။>
    text <၁၂၇>
      text <ဗုဒ္ဓေါ လောကေ သမုပ္ပန္နော၊ ဝတ္တတေ ဇိနသာသနံ။>
      text <အမတာ ဝါဒိတာ ဘေရီ၊ သောကသလ္လဝိနောဒနာ။>
    text <၁၂၈>
      text <ယထာသကေန ထာမေန၊ ပုညက္ခေတ္တေ အနုတ္တရေ။>
      text <အဓိကာရံ ကရေယျာထ၊ ပဿယိဿထ နိဗ္ဗုတိံ။>
    text <၁၂၉>
      text <ပဂ္ဂယှ တီဏိ သရဏေ၊ ပဉ္စသီလာနိ ဂေါပိယ။>
      text <ဗုဒ္ဓေ စိတ္တံ ပသာဒေတွာ၊ ဒုက္ခဿန္တံ ကရိဿထ။>
    text <၁၃၀>
      text <သမ္မာ ဓမ္မံ ဘာဝေတွာန၊ သီလာနိ ပရိဂေါပိယ။>
      text <အစိရံ အရဟတ္တံ ဝေါ၊ သဗ္ဗေပိ ပါပုဏိဿထ။>
    text <၁၃၁>
      text <တေဝိဇ္ဇော ဣဒ္ဓိပတ္တောမှိ၊ စေတောပရိယကောဝိဒော။>
      text <သာဝကော တေ မဟာဝီရ၊ သရဏော ဝန္ဒတိ သတ္ထုနော။>
    text <၁၃၂>
      text <အပရိမေယျေ ဣတော ကပ္ပေ၊ သရဏံ ဗုဒ္ဓဿ ဂစ္ဆဟံ။>
      text <ဒုဂ္ဂတိံ နာဘိဇာနာမိ၊ သရဏံ ဂမနေ ဖလံ။>
    text <၁၃၃>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိသရဏဂမနိယော ထေရော ဣမာ ဂါထာယော အဘာသိတ္ထာတိ။>
    stand <တိသရဏဂမနိယတ္ထေရဿာပဒာနံ တတိယံ။>
  text <၄။ ပဉ္စသီလသမာဒာနိယတ္ထေရအပဒာနံ>
    text <၁၃၄>
      text <နဂရေ စန္ဒဝတိယာ၊ ဘတကော အာသဟံ တဒာ။>
      text <ပရကမ္မာယနေ ယုတ္တော၊ ပဗ္ဗဇ္ဇံ န လဘာမဟံ။>
    text <၁၃၅>
      text <မဟန္ဓကာရပိဟိတာ၊ တိဝိဓဂ္ဂီဟိ ဍယှရေ။>
      text <ကေန နု ခေါ ဥပါယေန၊ ဝိသံယုတ္တော ဘဝေ အဟံ။>
    text <၁၃၆>
      text <ဒေယျဓမ္မော စ မေ နတ္ထိ၊ ဝရာကော ဘတကော အဟံ။>
      text <ယံနူနာဟံ ပဉ္စသီလံ၊ ရက္ခေယျံ ပရိပူရယံ။>
    text <၁၃၇>
      text <အနောမဒဿိဿ မုနိနော၊ နိသဘော နာမ သာဝကော။>
      text <တမဟံ ဥပသင်္ကမ္မ၊ ပဉ္စသိက္ခါပဒဂ္ဂဟိံ။>
    text <၁၃၈>
      text <ဝဿသတသဟဿာနိ၊ အာယု ဝိဇ္ဇတိ တာဝဒေ။>
      text <တာဝတာ ပဉ္စသီလာနိ၊ ပရိပုဏ္ဏာနိ ဂေါပယိံ။>
    text <၁၃၉>
      text <မစ္စုကာလေ စ သမ္ပတ္တေ၊ ဒေဝါ အဿာသယန္တိ မံ။>
      text <ရထော သဟဿယုတ္တော တေ၊ မာရိသာယံ ဥပဋ္ဌိတော။>
    text <၁၄၀>
      text <ဝတ္တန္တေ စရိမေ စိတ္တေ၊ မမ သီလံ အနုဿရိံ။>
      text <တေန ကမ္မေန သုကတေန၊ တာဝတိံသံ အဂစ္ဆဟံ။>
    text <၁၄၁>
      text <တိံသက္ခတ္တုဉ္စ ဒေဝိန္ဒော၊ ဒေဝရဇ္ဇမကာရယိံ။>
      text <ဒိဗ္ဗသုခံ အနုဘဝိံ၊ အစ္ဆရာဟိ ပုရက္ခတော။>
    text <၁၄၂>
      text <ပဉ္စသတ္တတိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၁၄၃>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <ပုရေ ဝေသာလိယံ ဇာတော၊ မဟာသာလေ သုအဍ္ဎကေ။>
    text <၁၄၄>
      text <ဝဿူပနာယိကေ ကာလေ၊ ဒိပ္ပန္တေ ဇိနသာသနေ။>
      text <မာတာ စ မေ ပိတာ စေဝ၊ ပဉ္စသိက္ခါပဒဂ္ဂဟုံ။>
    text <၁၄၅>
      text <သဟ သုတွာနဟံ သီလံ၊ မမ သီလံ အနုဿရိံ။>
      text <ဧကာသနေ နိသီဒိတွာ၊ အရဟတ္တမပါပုဏိံ။>
    text <၁၄၆>
      text <ဇာတိယာ ပဉ္စဝဿေန၊ အရဟတ္တမပါပုဏိံ။>
      text <ဥပသမ္ပါဒယိ ဗုဒ္ဓေါ၊ ဂုဏမညာယ စက္ခုမာ။>
    text <၁၄၇>
      text <ပရိပုဏ္ဏာနိ ဂေါပေတွာ၊ ပဉ္စသိက္ခါပဒာနဟံ။>
      text <အပရိမေယျေ ဣတော ကပ္ပေ၊ ဝိနိပါတံ န ဂစ္ဆဟံ။>
    text <၁၄၈>
      text <သွာဟံ ယသမနုဘဝိံ၊ တေသံ သီလာန ဝါဟသာ။>
      text <ကပ္ပကောဋိမ္ပိ ကိတ္တေန္တော၊ ကိတ္တယေ ဧကဒေသကံ။>
    text <၁၄၉>
      text <ပဉ္စသီလာနိ ဂေါပေတွာ၊ တယော ဟေတူ လဘာမဟံ။>
      text <ဒီဃာယုကော မဟာဘောဂေါ၊ တိက္ခပညော ဘဝါမဟံ။>
    text <၁၅၀>
      text <သံကိတ္တေန္တော စ သဗ္ဗေသံ၊ အဘိမတ္တဉ္စ ပေါရိသံ။>
      text <ဘဝါဘဝေ သံသရိတွာ၊ ဧတေ ဌာနေ လဘာမဟံ။>
    text <၁၅၁>
      text <အပရိမေယျသီလေသု၊ ဝတ္တန္တာ ဇိနသာဝကာ။>
      text <ဘဝေသု ယဒိ ရဇ္ဇေယျုံ၊ ဝိပါကော ကီဒိသော ဘဝေ။>
    text <၁၅၂>
      text <သုစိဏ္ဏံ မေ ပဉ္စသီလံ၊ ဘတကေန တပဿိနာ။>
      text <တေန သီလေနဟံ အဇ္ဇ၊ မောစယိံ သဗ္ဗဗန္ဓနာ။>
    text <၁၅၃>
      text <အပရိမေယျေ ဣတော ကပ္ပေ၊ ပဉ္စသီလာနိ ဂေါပယိံ။>
      text <ဒုဂ္ဂတိံ နာဘိဇာနာမိ၊ ပဉ္စသီလာနိဒံ ဖလံ။>
    text <၁၅၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဉ္စသီလသမာဒာနိယော ထေရော ဣမာ ဂါထာယော အဘာသိတ္ထာတိ။>
    stand <ပဉ္စသီလသမာဒာနိယတ္ထေရဿာပဒာနံ စတုတ္ထံ။>
  text <၅။ အန္နသံသာဝကတ္ထေရအပဒာနံ>
    text <၁၅၅>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။>
      text <ကဉ္စနဂ္ဃိယသံကာသံ၊ ဗာတ္တိံသဝရလက္ခဏံ။>
    text <၁၅၆>
      text <သိဒ္ဓတ္ထံ လောကပဇ္ဇောတံ၊ အပ္ပမေယျံ အနောပမံ။>
      text <အလတ္ထံ ပရမံ ပီတိံ၊ ဒိသွာ ဒန္တံ ဇုတိန္ဓရံ။>
    text <၁၅၇>
      text <သမ္ဗုဒ္ဓံ အဘိနာမေတွာ၊ ဘောဇယိံ တံ မဟာမုနိံ။>
      text <မဟာကာရုဏိကော လောကေ၊ အနုမောဒိ မမံ တဒာ။>
    text <၁၅၈>
      text <တသ္မိံ မဟာကာရုဏိကေ၊ ပရမဿာသကာရကေ။>
      text <ဗုဒ္ဓေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။>
    text <၁၅၉>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘိက္ခါဒာနဿိဒံ ဖလံ။>
    text <၁၆၀>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အန္နသံသာဝကော ထေရော ဣမာ ဂါထာယော အဘာသိတ္ထာတိ။>
    stand <အန္နသံသာဝကတ္ထေရဿာပဒာနံ ပဉ္စမံ။>
  text <၆။ ဓူပဒာယကတ္ထေရအပဒာနံ>
    text <၁၆၁>
      text <သိဒ္ဓတ္ထဿ ဘဂဝတော၊ လောကဇေဋ္ဌဿ တာဒိနော။>
      text <ကုဋိဓူပံ မယာ ဒိန္နံ၊ ဝိပ္ပသန္နေန စေတသာ။>
    text <၁၆၂>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သဗ္ဗေသမ္ပိ ပိယော ဟောမိ၊ ဓူပဒာနဿိဒံ ဖလံ။>
    text <၁၆၃>
      text <စတုန္နဝုတိတော ကပ္ပေ၊ ယံ ဓူပမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဓူပဒာနဿိဒံ ဖလံ။>
    text <၁၆၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဓူပဒာယကော ထေရော ဣမာ ဂါထာယော အဘာသိတ္ထာတိ။>
    stand <ဓူပဒာယကတ္ထေရဿာပဒာနံ ဆဋ္ဌံ။>
  text <၇။ ပုလိနပူဇကတ္ထေရအပဒာနံ>
    text <၁၆၅>
      text <ဝိပဿိဿ ဘဂဝတော၊ ဗောဓိယာ ပါဒပုတ္တမေ။>
      text <ပုရာဏပုလိနံ ဟိတွာ၊ သုဒ္ဓပုလိနမာကိရိံ။>
    text <၁၆၆>
      text <ဧကနဝုတိတော ကပ္ပေ၊ ယံ ပုလိနမဒာသဟံ။>
      text <ဒုဂ္ဂတိံ နာဘိဇာနာမိ၊ ပုလိနဒာနဿိဒံ ဖလံ။>
    text <၁၆၇>
      text <တိံသတိမေ ဣတော ကပ္ပေ၊ ရာဇာ အာသိံ ဇနာဓိဘူ။>
      text <မဟာပုလိနနာမေန၊ စက္ကဝတ္တီ မဟဗ္ဗလော။>
    text <၁၆၈>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုလိနပူဇကော ထေရော ဣမာ ဂါထာယော အဘာသိတ္ထာတိ။>
    stand <ပုလိနပူဇကတ္ထေရဿာပဒာနံ သတ္တမံ။>
  text <၈။ ဥတ္တိယတ္ထေရအပဒာနံ>
    text <၁၆၉>
      text <စန္ဒဘာဂါနဒီတီရေ၊ သုသုမာရော အဟံ တဒာ။>
      text <သဂေါစရပ္ပသုတောဟံ၊ နဒီတိတ္ထံ အဂစ္ဆဟံ။>
    text <၁၇၀>
      text <သိဒ္ဓတ္ထော တမှိ သမယေ၊ သယမ္ဘူ အဂ္ဂပုဂ္ဂလော။>
      text <နဒိံ တရိတုကာမော သော၊ နဒီတိတ္ထံ ဥပါဂမိ။>
    text <၁၇၁>
      text <ဥပါဂတေ စ သမ္ဗုဒ္ဓေ၊ အဟမ္ပိ တတ္ထုပါဂမိံ။>
      text <ဥပဂန္တွာန သမ္ဗုဒ္ဓံ၊ ဣမံ ဝါစံ ဥဒီရယိံ။>
    text <၁၇၂>
      text <အဘိရူဟ မဟာဝီရ၊ တာရေဿာမိ အဟံ တုဝံ။>
      text <ပေတ္တိကံ ဝိသယံ မယှံ၊ အနုကမ္ပ မဟာမုနိ။>
    text <၁၇၃>
      text <မမ ဥဂ္ဂဇ္ဇနံ သုတွာ၊ အဘိရူဟိ မဟာမုနိ။>
      text <ဟဋ္ဌော ဟဋ္ဌေန စိတ္တေန၊ တာရေသိံ လောကနာယကံ။>
    text <၁၇၄>
      text <နဒိယာ ပါရိမေ တီရေ၊ သိဒ္ဓတ္ထော လောကနာယကော။>
      text <အဿာသေသိ မမံ တတ္ထ၊ အမတံ ပါပုဏိဿသိ။>
    text <၁၇၅>
      text <တမှာ ကာယာ စဝိတွာန၊ ဒေဝလောကံ အာဂစ္ဆဟံ။>
      text <ဒိဗ္ဗသုခံ အနုဘဝိံ၊ အစ္ဆရာဟိ ပုရက္ခတော။>
    text <၁၇၆>
      text <သတ္တက္ခတ္တုဉ္စ ဒေဝိန္ဒော၊ ဒေဝရဇ္ဇမကာသဟံ။>
      text <တီဏိက္ခတ္တုံ စက္ကဝတ္တီ၊ မဟိယာ ဣဿရော အဟုံ။>
    text <၁၇၇>
      text <ဝိဝေကမနုယုတ္တောဟံ၊ နိပကော စ သုသံဝုတော။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၁၇၈>
      text <စတုန္နဝုတိတော ကပ္ပေ၊ တာရေသိံ ယံ နရာသဘံ။>
      text <ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။>
    text <၁၇၉>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥတ္တိယော ထေရော ဣမာ ဂါထာယော အဘာသိတ္ထာတိ။>
    stand <ဥတ္တိယတ္ထေရဿာပဒာနံ အဋ္ဌမံ။>
  text <၉။ ဧကဉ္ဇလိကတ္ထေရအပဒာနံ>
    text <၁၈၀>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။>
      text <ဝိပဿိံ သတ္ထဝါဟဂ္ဂံ၊ နရဝရံ ဝိနာယကံ။>
    text <၁၈၁>
      text <အဒန္တဒမနံ တာဒိံ၊ မဟာဝါဒိံ မဟာမတိံ။>
      text <ဒိသွာ ပသန္နော သုမနော၊ ဧကဉ္ဇလိမကာသဟံ။>
    text <၁၈၂>
      text <ဧကနဝုတိတော ကပ္ပေ၊ ယမဉ္ဇလိံ ကရိံ တဒာ။>
      text <ဒုဂ္ဂတိံ နာဘိဇာနာမိ၊ အဉ္ဇလိဿ ဣဒံ ဖလံ။>
    text <၁၈၃>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကဉ္ဇလိကော ထေရော ဣမာ ဂါထာယော အဘာသိတ္ထာတိ။>
    stand <ဧကဉ္ဇလိကတ္ထေရဿာပဒာနံ နဝမံ။>
  text <၁၀။ ခေါမဒာယကတ္ထေရအပဒာနံ>
    text <၁၈၄>
      text <နဂရေ ဗန္ဓုမတိယာ၊ အဟောသိံ ဝါဏိဇော တဒာ။>
      text <တေနေဝ ဒာရံ ပေါသေမိ၊ ရောပေမိ ဗီဇသမ္ပဒံ။>
    text <၁၈၅>
      text <ရထိယံ ပဋိပန္နဿ၊ ဝိပဿိဿ မဟေသိနော။>
      text <ဧကံ ခေါမံ မယာ ဒိန္နံ၊ ကုသလတ္ထာယ သတ္ထုနော။>
    text <၁၈၆>
      text <ဧကနဝုတိတော ကပ္ပေ၊ ယံ ခေါမမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ခေါမဒာနဿိဒံ ဖလံ။>
    text <၁၈၇>
      text <သတ္တရသေ ဣတော ကပ္ပေ၊ ဧကော သိန္ဓဝသန္ဓနော။>
      text <သတ္တရတနသမ္ပန္နော၊ စတုဒီပမှိ ဣဿရော။>
    text <၁၈၈>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
      text <သုသူတိ ဥပဝါနော စ၊ သရဏော သီလဂါဟကော။>
      text <အန္နသံသာဝကော ခေါမဒာယီ စ၊ ဒသေဝ တတိယေ ဂဏေ။>
      text <အဉ္ဇလီ ခေါမဒာယီ စ၊ ဒသေဝ တတိယေ ဂဏေ။>
      text <ပဉ္စာလီသီတိသတံ ဝုတ္တာ၊ ဂါထာယော သဗ္ဗပိဏ္ဍိတာ။>
    text <ဣတ္ထံ သုဒံ အာယသ္မာ ခေါမဒာယကော ထေရော ဣမာ ဂါထာယော အဘာသိတ္ထာတိ။>
    stand <ခေါမဒာယကတ္ထေရဿာပဒာနံ ဒသမံ။>
    text <တဿုဒ္ဒာနံ>
    stand <သုဘူတိဝဂ္ဂေါ တတိယော။>
    stand <စတုတ္ထဘာဏဝါရံ။>
