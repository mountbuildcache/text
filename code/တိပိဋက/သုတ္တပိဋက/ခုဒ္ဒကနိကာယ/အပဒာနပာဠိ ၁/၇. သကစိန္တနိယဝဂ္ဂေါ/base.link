text <၇။ သကစိန္တနိယဝဂ္ဂေါ>
  text <၁။ သကစိန္တနိယတ္ထေရအပဒာနံ>
    text <၁>
      text <ပဝနံ ကာနနံ ဒိသွာ၊ အပ္ပသဒ္ဒမန္နာဝိလံ။>
      text <ဣသီနံ အနုစိဏ္ဏံဝ၊ အာဟုတီနံ ပဋိဂ္ဂဟံ။>
    text <၂>
      text <ထူပံ ကတွာန ပုလိနံ၊ နာနာပုပ္ဖံ သမောကိရိံ။>
      text <သမ္မုခါ ဝိယ သမ္ဗုဒ္ဓံ၊ နိမ္မိတံ အဘိဝန္ဒဟံ။>
    text <၃>
      text <သတ္တရတနသမ္ပန္နော၊ ရာဇာ ရဋ္ဌမှိ ဣဿရော။>
      text <သကကမ္မာဘိရဒ္ဓေါဟံ၊ ပုပ္ဖပူဇာယိဒံ ဖလံ။>
    text <၄>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၅>
      text <အသီတိကပ္ပေနန္တယသော၊ စက္ကဝတ္တီ အဟောသဟံ။>
      text <သတ္တရတနသမ္ပန္နော၊ စတုဒီပမှိ ဣဿရော။>
    text <၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သကစိန္တနိယော ထေရော ဣမာ ဂါထာယော အဘာသိတ္ထာတိ။>
    stand <သကစိန္တနိယတ္ထေရဿာပဒာနံ ပဌမံ။>
  text <၂။ အဝေါပုပ္ဖိယတ္ထေရအပဒာနံ>
    text <၇>
      text <ဝိဟာရာ အဘိနိက္ခမ္မ၊ အဗ္ဘုဋ္ဌဟိယ စင်္ကမေ။>
      text <စတုသစ္စံ ပကာသန္တော၊ ဒေသေတိ အမတံ ပဒံ။>
    text <၈>
      text <သိခိဿ ဂိရမညာယ၊ ဗုဒ္ဓသေဋ္ဌဿ တာဒိနော။>
      text <နာနာပုပ္ဖံ ဂဟေတွာန၊ အာကာသမှိ သမောကိရိံ။>
    text <၉>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၁၀>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၁၁>
      text <ဣတော ဝီသတိကပ္ပမှိ၊ သုမေဓော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဝေါပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <အဝေါပုပ္ဖိယတ္ထေရဿာပဒာနံ ဒုတိယံ။>
  text <၃။ ပစ္စာဂမနိယတ္ထေရအပဒာနံ>
    text <၁၃>
      text <သိန္ဓုယာ နဒိယာ တီရေ၊ စက္ကဝါကော အဟံ တဒာ။>
      text <သုဒ္ဓသေဝါလဘက္ခေါဟံ၊ ပါပေသု စ သုသညတော။>
    text <၁၄>
      text <အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ အနိလဉ္ဇသေ။>
      text <တုဏ္ဍေန သာလံ ပဂ္ဂယှ၊ ဝိပဿိဿာဘိရောပယိံ။>
    text <၁၅>
      text <ယဿ သဒ္ဓါ တထာဂတေ၊ အစလာ သုပတိဋ္ဌိတာ။>
      text <တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။>
    text <၁၆>
      text <သွာဂတံ ဝတ မေ အာသိ၊ ဗုဒ္ဓသေဋ္ဌဿ သန္တိကေ။>
      text <ဝိဟင်္ဂမေန သန္တေန၊ သုဗီဇံ ရောပိတံ မယာ။>
    text <၁၇>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၈>
      text <သုစာရုဒဿနာ နာမ၊ အဋ္ဌေတေ ဧကနာမကာ။>
      text <ကပ္ပေ သတ္တရသေ အာသုံ၊ စက္ကဝတ္တီ မဟဗ္ဗလာ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပစ္စာဂမနိယော ထေရော ဣမာ ဂါထာယော အဘာသိတ္ထာတိ။>
    stand <ပစ္စာဂမနိယတ္ထေရဿာပဒာနံ တတိယံ။>
  text <၄။ ပရပ္ပသာဒကတ္ထေရအပဒာနံ>
    text <၂၀>
      text <ဥသဘံ ပဝရံ ဝီရံ၊ မဟေသိံ ဝိဇိတာဝိနံ။>
      text <သုဝဏ္ဏဝဏ္ဏံ သမ္ဗုဒ္ဓံ၊ ကော ဒိသွာ နပ္ပသီဒတိ။>
    text <၂၁>
      text <ဟိမဝါဝါပရိမေယျော၊ သာဂရောဝ ဒုရုတ္တရော။>
      text <တထေဝ ဈာနံ ဗုဒ္ဓဿ၊ ကော ဒိသွာ နပ္ပသီဒတိ။>
    text <၂၂>
      text <ဝသုဓာ ယထာပ္ပမေယျာ၊ စိတ္တာ ဝနဝဋံသကာ။>
      text <တထေဝ သီလံ ဗုဒ္ဓဿ၊ ကော ဒိသွာ နပ္ပသီဒတိ။>
    text <၂၃>
      text <အနိလဉ္ဇသာသင်္ခုဗ္ဘော၊ ယထာကာသော အသင်္ခိယော။>
      text <တထေဝ ဉာဏံ ဗုဒ္ဓဿ၊ ကော ဒိသွာ နပ္ပသီဒတိ။>
    text <၂၄>
      text <ဣမာဟိ စတုဂါထာဟိ၊ ဗြာဟ္မဏော သေနသဝှယော။>
      text <ဗုဒ္ဓသေဋ္ဌံ ထဝိတွာန၊ သိဒ္ဓတ္ထံ အပရာဇိတံ။>
    text <၂၅>
      text <စတုန္နဝုတိကပ္ပါနိ၊ ဒုဂ္ဂတိံ နုပပဇ္ဇထ။>
      text <သုဂတိံ သုခသမ္ပတ္တိံ၊ အနုဘောသိမနပ္ပကံ။>
    text <၂၆>
      text <စတုန္နဝုတိတော ကပ္ပေ၊ ထဝိတွာ လောကနာယကံ။>
      text <ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။>
    text <၂၇>
      text <စာတုဒ္ဒသမှိ ကပ္ပမှိ၊ စတုရော အာသုမုဂ္ဂတာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၂၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပရပ္ပသာဒကော ထေရော ဣမာ ဂါထာယော အဘာသိတ္ထာတိ။>
    stand <ပရပ္ပသာဒကတ္ထေရဿာပဒာနံ စတုတ္ထံ။>
  text <၅။ ဘိသဒာယကတ္ထေရအပဒာနံ>
    text <၂၉>
      text <ဝေဿဘူ နာမ နာမေန၊ ဣသီနံ တတိယော အဟု။>
      text <ကာနနံ ဝနမောဂယှ၊ ဝိဟာသိ ပုရိသုတ္တမော။>
    text <၃၀>
      text <ဘိသမုဠာလံ ဂဏှိတွာ၊ အဂမံ ဗုဒ္ဓသန္တိကံ။>
      text <တဉ္စ ဗုဒ္ဓဿ ပါဒာသိံ၊ ပသန္နော သေဟိ ပါဏိဘိ။>
    text <၃၁>
      text <ကရေန စ ပရာမဋ္ဌော၊ ဝေဿဘူဝရဗုဒ္ဓိနာ။>
      text <သုခါဟံ နာဘိဇာနာမိ၊ သမံ တေန ကုတောတ္တရိံ။>
    text <၃၂>
      text <စရိမော ဝတ္တတေ မယှံ၊ ဘဝါ သဗ္ဗေ သမူဟတာ။>
      text <ဟတ္ထိနာဂေန သန္တေန၊ ကုသလံ ရောပိတံ မယာ။>
    text <၃၃>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။>
    text <၃၄>
      text <သမောဓာနာ စ ရာဇာနော၊ သောဠသ မနုဇာဓိပါ။>
      text <ကပ္ပမှိ စုဒ္ဒသေ အာသုံ၊ စက္ကဝတ္တီ မဟဗ္ဗလာ။>
    text <၃၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဘိသဒာယကော ထေရော ဣမာ ဂါထာယော အဘာသိတ္ထာတိ။>
    stand <ဘိသဒာယကတ္ထေရဿာပဒာနံ ပဉ္စမံ။>
  text <၆။ သုစိန္တိတတ္ထေရအပဒာနံ>
    text <၃၆>
      text <ဂိရိဒုဂ္ဂစရော အာသိံ၊ အဘိဇာတောဝ ကေသရီ။>
      text <မိဂသင်္ဃံ ဝဓိတွာန၊ ဇီဝါမိ ပဗ္ဗတန္တရေ။>
    text <၃၇>
      text <အတ္ထဒဿီ တု ဘဂဝါ၊ သဗ္ဗညူ ဝဒတံ ဝရော။>
      text <မမုဒ္ဓရိတုကာမော သော၊ အာဂစ္ဆိ ပဗ္ဗတုတ္တမံ။>
    text <၃၈>
      text <ပသဒဉ္စ မိဂံ ဟန္တွာ၊ ဘက္ခိတုံ သမုပါဂမိံ။>
      text <ဘဂဝါ တမှိ သမယေ၊ ဘိက္ခမာနော ဥပါဂမိ။>
    text <၃၉>
      text <ဝရမံသာနိ ပဂ္ဂယှ၊ အဒာသိံ တဿ သတ္ထုနော။>
      text <အနုမောဒိ မဟာဝီရော၊ နိဗ္ဗာပေန္တော မမံ တဒာ။>
    text <၄၀>
      text <တေန စိတ္တပ္ပသာဒေန၊ ဂိရိဒုဂ္ဂံ ပဝိသိံ အဟံ။>
      text <ပီတိံ ဥပ္ပါဒယိတွာန၊ တတ္ထ ကာလင်္ကတော အဟံ။>
    text <၄၁>
      text <ဧတေန မံသဒာနေန၊ စိတ္တဿ ပဏိဓီဟိ စ။>
      text <ပန္နရသေ ကပ္ပသတေ၊ ဒေဝလောကေ ရမိံ အဟံ။>
    text <၄၂>
      text <အဝသေသေသု ကပ္ပေသု၊ ကုသလံ စိန္တိတံ မယာ။>
      text <တေနေဝ မံသဒာနေန၊ ဗုဒ္ဓါနုဿရဏေန စ။>
    text <၄၃>
      text <အဋ္ဌတ္တိံသမှိ ကပ္ပမှိ၊ အဋ္ဌ ဒီဃာယုနာမကာ။>
      text <သဋ္ဌိမှိတော ကပ္ပသတေ၊ ဒုဝေ ဝရုဏနာမကာ။>
    text <၄၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုစိန္တိတော ထေရော ဣမာ ဂါထာယော အဘာသိတ္ထာတိ။>
    stand <သုစိန္တိတတ္ထေရဿာပဒာနံ ဆဋ္ဌံ။>
  text <၇။ ဝတ္ထဒာယကတ္ထေရအပဒာနံ>
    text <၄၅>
      text <ပက္ခိဇာတော တဒာ အာသိံ၊ သုပဏ္ဏော ဂရုဠာဓိပေါ။>
      text <အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ ဂန္ဓမာဒနံ။>
    text <၄၆>
      text <ဇဟိတွာ ဂရုဠဝဏ္ဏံ၊ မာဏဝကံ အဓာရယိံ။>
      text <ဧကံ ဝတ္ထံ မယာ ဒိန္နံ၊ ဒွိပဒိန္ဒဿ တာဒိနော။>
    text <၄၇>
      text <တဉ္စ ဒုဿံ ပဋိဂ္ဂယှ၊ ဗုဒ္ဓေါ လောကဂ္ဂနာယကော။>
      text <အန္တလိက္ခေ ဌိတော သတ္ထာ၊ ဣမာ ဂါထာ အဘာသထ။>
    text <၄၈>
      text <ဣမိနာ ဝတ္ထဒာနေန၊ စိတ္တဿ ပဏိဓီဟိ စ။>
      text <ပဟာယ ဂရုဠံ ယောနိံ၊ ဒေဝလောကေ ရမိဿတိ။>
    text <၄၉>
      text <အတ္ထဒဿီ တု ဘဂဝါ၊ လောကဇေဋ္ဌော နရာသဘော။>
      text <ဝတ္ထဒာနံ ပသံသိတွာ၊ ပက္ကာမိ ဥတ္တရာမုခေါ။>
    text <၅၀>
      text <ဘဝေ နိဗ္ဗတ္တမာနမှိ၊ ဟောန္တိ မေ ဝတ္ထသမ္ပဒာ။>
      text <အာကာသေ ဆဒနံ ဟောတိ၊ ဝတ္ထဒာနဿိဒံ ဖလံ။>
    text <၅၁>
      text <အရုဏဝါ သတ္တ ဇနာ၊ စက္ကဝတ္တီ မဟဗ္ဗလာ။>
      text <ဆတ္တိံသတိမှိ အာသိံသု၊ ကပ္ပမှိ မနုဇာဓိပါ။>
    text <၅၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝတ္ထဒာယကော ထေရော ဣမာ ဂါထာယော အဘာသိတ္ထာတိ။>
    stand <ဝတ္ထဒာယကတ္ထေရဿာပဒာနံ သတ္တမံ။>
  text <၈။ အမ္ဗဒာယကတ္ထေရအပဒာနံ>
    text <၅၃>
      text <အနောမဒဿီ ဘဂဝါ၊ နိသိန္နော ပဗ္ဗတန္တရေ။>
      text <မေတ္တာယ အဖရိ လောကေ၊ အပ္ပမာဏေ နိရူပဓိ။>
    text <၅၄>
      text <ကပိ အဟံ တဒာ အာသိံ၊ ဟိမဝန္တေ နဂုတ္တမေ။>
      text <ဒိသွာ အနောမဒဿိံ တံ၊ ဗုဒ္ဓေ စိတ္တံ ပသာဒယိံ။>
    text <၅၅>
      text <အဝိဒူရေ ဟိမဝန္တဿ၊ အမ္ဗာသုံ ဖလိနော တဒာ။>
      text <တတော ပက္ကံ ဂဟေတွာန၊ အမ္ဗံ သမဓုကံ အဒံ။>
    text <၅၆>
      text <တံ မေ ဗုဒ္ဓေါ ဝိယာကာသိ၊ အနောမဒဿီ မဟာမုနိ။>
      text <ဣမိနာ မဓုဒာနေန၊ အမ္ဗဒာနေန စူဘယံ။>
    text <၅၇>
      text <သတ္တပညာသကပ္ပမှိ၊ ဒေဝလောကေ ရမိဿတိ။>
      text <အဝသေသေသု ကပ္ပေသု၊ ဝေါကိဏ္ဏံ သံသရိဿတိ။>
    text <၅၈>
      text <ခေပေတွာ ပါပကံ ကမ္မံ၊ ပရိပက္ကာယ ဗုဒ္ဓိယာ။>
      text <ဝိနိပါတမဂန္တွာန၊ ကိလေသေ ဈာပယိဿတိ။>
    text <၅၉>
      text <ဒမေန ဥတ္တမေနာဟံ၊ ဒမိတောမှိ မဟေသိနာ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၆၀>
      text <သတ္တသတ္တတိကပ္ပသတေ၊ အမ္ဗဋ္ဌဇသနာမကာ။>
      text <စတုဒ္ဒသ တေ ရာဇာနော၊ စက္ကဝတ္တီ မဟဗ္ဗလာ။>
    text <၆၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အမ္ဗဒာယကော ထေရော ဣမာ ဂါထာယော အဘာသိတ္ထာတိ။>
    stand <အမ္ဗဒာယကတ္ထေရဿာပဒာနံ အဋ္ဌမံ။>
  text <၉။ သုမနတ္ထေရအပဒာနံ>
    text <၆၂>
      text <သုမနော နာမ နာမေန၊ မာလာကာရော အဟံ တဒာ။>
      text <အဒ္ဒသံ ဝိရဇံ ဗုဒ္ဓံ၊ လောကာဟုတိပဋိဂ္ဂဟံ။>
    text <၆၃>
      text <ဥဘော ဟတ္ထေဟိ ပဂ္ဂယှ၊ သုမနံ ပုပ္ဖမုတ္တမံ။>
      text <ဗုဒ္ဓဿ အဘိရောပေသိံ၊ သိခိနော လောကဗန္ဓုနော။>
    text <၆၄>
      text <ဣမာယ ပုပ္ဖပူဇာယ၊ စေတနာပဏိဓီဟိ စ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၆၅>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၆၆>
      text <ဆဗ္ဗီသတိမှိ ကပ္ပမှိ၊ စတ္တာရောသုံ မဟာယသာ။>
      text <သတ္တရတနသမ္ပန္နာ၊ ရာဇာနော စက္ကဝတ္တိနော။>
    text <၆၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုမနော ထေရော ဣမာ ဂါထာယော အဘာသိတ္ထာတိ။>
    stand <သုမနတ္ထေရဿာပဒာနံ နဝမံ။>
  text <၁၀။ ပုပ္ဖစင်္ကောဋိယတ္ထေရအပဒာနံ>
    text <၆၈>
      text <အဘီတရူပံ သီဟံဝ၊ ဂရုဠဂ္ဂံဝ ပက္ခိနံ။>
      text <ဗျဂ္ဃူသဘံဝ ပဝရံ၊ အဘိဇာတံဝ ကေသရိံ။>
    text <၆၉>
      text <သိခိံ တိလောကသရဏံ၊ အနေဇံ အပရာဇိတံ။>
      text <နိသိန္နံ သမဏာနဂ္ဂံ၊ ဘိက္ခုသင်္ဃပုရက္ခတံ။>
    text <၇၀>
      text <စင်္ကောဋကေ ဌပေတွာန၊ အနောဇံ ပုပ္ဖမုတ္တမံ။>
      text <သဟ စင်္ကောဋကေနေဝ၊ ဗုဒ္ဓသေဋ္ဌံ သမောကိရိံ။>
    text <၇၁>
      text <တေန စိတ္တပ္ပသာဒေန၊ ဒွိပဒိန္ဒ နရာသဘ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၇၂>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၇၃>
      text <သမ္ပုဏ္ဏေ တိံသကပ္ပမှိ၊ ဒေဝဘူတိသနာမကာ။>
      text <သတ္တရတနသမ္ပန္နာ၊ ပဉ္စာသုံ စက္ကဝတ္တိနော။>
    text <၇၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <သကစိန္တီ အဝေါပုပ္ဖီ၊ သပစ္စာဂမနေန စ။>
      text <ပရပ္ပသာဒီ ဘိသဒော၊ သုစိန္တိ ဝတ္ထဒာယကော။>
      text <အမ္ဗဒာယီ စ သုမနော၊ ပုပ္ဖစင်္ကောဋကီပိ စ။>
      text <ဂါထေကသတ္တတိ ဝုတ္တာ၊ ဂဏိတာ အတ္ထဒဿိဘိ။>
    text <ဣတ္ထံ သုဒံ အာယသ္မာ ပုပ္ဖစင်္ကောဋိယော ထေရော ဣမာ ဂါထာယော အဘာသိတ္ထာတိ။>
    stand <ပုပ္ဖစင်္ကောဋိယတ္ထေရဿာပဒာနံ ဒသမံ။>
    stand <သကစိန္တနိယဝဂ္ဂေါ သတ္တမော။>
    text <တဿုဒ္ဒာနံ>
