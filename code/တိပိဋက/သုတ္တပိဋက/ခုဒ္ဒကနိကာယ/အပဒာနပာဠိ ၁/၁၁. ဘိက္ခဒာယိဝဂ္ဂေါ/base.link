text <၁၁။ ဘိက္ခဒာယိဝဂ္ဂေါ>
  text <၁။ ဘိက္ခဒာယကတ္ထေရအပဒာနံ>
    text <၁>
      text <သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။>
      text <ပဝရာ အဘိနိက္ခန္တံ၊ ဝနာ နိဗ္ဗနမာဂတံ။>
    text <၂>
      text <ကဋစ္ဆုဘိက္ခံ ပါဒာသိံ၊ သိဒ္ဓတ္ထဿ မဟေသိနော။>
      text <ပညာယ ဥပသန္တဿ၊ မဟာဝီရဿ တာဒိနော။>
    text <၃>
      text <ပဒေနာနုပဒာယန္တံ၊ နိဗ္ဗာပေန္တေ မဟာဇနံ။>
      text <ဥဠာရာ ဝိတ္တိ မေ ဇာတာ၊ ဗုဒ္ဓေ အာဒိစ္စဗန္ဓုနေ။>
    text <၄>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘိက္ခါဒာနဿိဒံ ဖလံ။>
    text <၅>
      text <သတ္တာသီတိမှိတော ကပ္ပေ၊ မဟာရေဏု သနာမကာ။>
      text <သတ္တရတနသမ္ပန္နာ၊ သတ္တေတေ စက္ကဝတ္တိနော။>
    text <၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဘိက္ခဒာယကော ထေရော ဣမာ ဂါထာယော အဘာသိတ္ထာတိ။>
    stand <ဘိက္ခဒာယကတ္ထေရဿာပဒာနံ ပဌမံ။>
  text <၂။ ဉာဏသညိကတ္ထေရအပဒာနံ>
    text <၇>
      text <သုဝဏ္ဏဝဏ္ဏံ သမ္ဗုဒ္ဓံ၊ နိသဘာဇာနိယံ ယထာ။>
      text <တိဓာပဘိန္နံ မာတင်္ဂံ၊ ကုဉ္ဇရံဝ မဟေသိနံ။>
    text <၈>
      text <ဩဘာသေန္တံ ဒိသာ သဗ္ဗာ၊ ဥဠုရာဇံဝ ပူရိတံ။>
      text <ရထိယံ ပဋိပဇ္ဇန္တံ၊ လောကဇေဋ္ဌံ အပဿဟံ။>
    text <၉>
      text <ဉာဏေ စိတ္တံ ပသာဒေတွာ၊ ပဂ္ဂဟေတွာန အဉ္ဇလိံ။>
      text <ပသန္နစိတ္တော သုမနော၊ သိဒ္ဓတ္ထမဘိဝါဒယိံ။>
    text <၁၀>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဉာဏသညာယိဒံ ဖလံ။>
    text <၁၁>
      text <တေသတ္တတိမှိတော ကပ္ပေ၊ သောဠသာသုံ နရုတ္တမာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဉာဏသညိကော ထေရော ဣမာ ဂါထာယော အဘာသိတ္ထာတိ။>
    stand <ဉာဏသညိကတ္ထေရဿာပဒာနံ ဒုတိယံ။>
  text <၃။ ဥပ္ပလဟတ္ထိယတ္ထေရအပဒာနံ>
    text <၁၃>
      text <တိဝရာယံ နိဝါသီဟံ၊ အဟောသိံ မာလိကော တဒာ။>
      text <အဒ္ဒသံ ဝိရဇံ ဗုဒ္ဓံ၊ သိဒ္ဓတ္ထံ လောကပူဇိတံ။>
    text <၁၄>
      text <ပသန္နစိတ္တော သုမနော၊ ပုပ္ဖဟတ္ထမဒာသဟံ။>
      text <ယတ္ထ ယတ္ထုပပဇ္ဇာမိ၊ တဿ ကမ္မဿ ဝါဟသာ။>
    text <၁၅>
      text <အနုဘောမိ ဖလံ ဣဋ္ဌံ၊ ပုဗ္ဗေ သုကတမတ္တနော။>
      text <ပရိက္ခိတ္တော သုမလ္လေဟိ၊ ပုပ္ဖဒာနဿိဒံ ဖလံ။>
    text <၁၆>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၁၇>
      text <စတုန္နဝုတုပါဒာယ၊ ဌပေတွာ ဝတ္တမာနကံ။>
      text <ပဉ္စရာဇသတာ တတ္ထ၊ နဇ္ဇသမသနာမကာ။>
    text <၁၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥပ္ပလဟတ္ထိယော ထေရော ဣမာ ဂါထာယော အဘာသိတ္ထာတိ။>
    stand <ဥပ္ပလဟတ္ထိယတ္ထေရဿာပဒာနံ တတိယံ။>
  text <၄။ ပဒပူဇကတ္ထေရအပဒာနံ>
    text <၁၉>
      text <သိဒ္ဓတ္ထဿ ဘဂဝတော၊ ဇာတိပုပ္ဖမဒာသဟံ။>
      text <ပါဒေသု သတ္တ ပုပ္ဖာနိ၊ ဟာသေနောကိရိတာနိ မေ။>
    text <၂၀>
      text <တေန ကမ္မေနဟံ အဇ္ဇ၊ အဘိဘောမိ နရာမရေ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၂၁>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၂၂>
      text <သမန္တဂန္ဓနာမာသုံ၊ တေရသ စက္ကဝတ္တိနော။>
      text <ဣတော ပဉ္စမကေ ကပ္ပေ၊ စာတုရန္တာ ဇနာဓိပါ။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဒပူဇကော ထေရော ဣမာ ဂါထာယော အဘာသိတ္ထာတိ။>
    stand <ပဒပူဇကတ္ထေရဿာပဒာနံ စတုတ္ထံ။>
  text <၅။ မုဋ္ဌိပုပ္ဖိယတ္ထေရအပဒာနံ>
    text <၂၄>
      text <သုဒဿနောတိ နာမေန၊ မာလာကာရော အဟံ တဒာ။>
      text <အဒ္ဒသံ ဝိရဇံ ဗုဒ္ဓံ၊ လောကဇေဋ္ဌံ နရာသဘံ။>
    text <၂၅>
      text <ဇာတိပုပ္ဖံ ဂဟေတွာန၊ ပူဇယိံ ပဒုမုတ္တရံ။>
      text <ဝိသုဒ္ဓစက္ခု သုမနော၊ ဒိဗ္ဗစက္ခုံ သမဇ္ဈဂံ။>
    text <၂၆>
      text <ဧတိဿာ ပုပ္ဖပူဇာယ၊ စိတ္တဿ ပဏိဓီဟိ စ။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၂၇>
      text <သောဠသာသိံသု ရာဇာနော၊ ဒေဝုတ္တရသနာမကာ။>
      text <ဆတ္တိံသမှိ ဣတော ကပ္ပေ၊ စက္ကဝတ္တီ မဟဗ္ဗလာ။>
    text <၂၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မုဋ္ဌိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <မုဋ္ဌိပုပ္ဖိယတ္ထေရဿာပဒာနံ ပဉ္စမံ။>
  text <၆။ ဥဒကပူဇကတ္ထေရအပဒာနံ>
    text <၂၉>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အနိလဉ္ဇသေ။>
      text <ဃတာသနံဝ ဇလိတံ၊ အာဒိတ္တံဝ ဟုတာသနံ။>
    text <၃၀>
      text <ပါဏိနာ ဥဒကံ ဂယှ၊ အာကာသေ ဥက္ခိပိံ အဟံ။>
      text <သမ္ပဋိစ္ဆိ မဟာဝီရော၊ ဗုဒ္ဓေါ ကာရုဏိကော ဣသိ။>
    text <၃၁>
      text <အန္တလိက္ခေ ဌိတော သတ္ထာ၊ ပဒုမုတ္တရနာမကော။>
      text <မမ သင်္ကပ္ပမညာယ၊ ဣမံ ဂါထံ အဘာသထ။>
    text <၃၂>
      text <ဣမိနာ ဒကဒာနေန၊ ပီတိဥပ္ပါဒနေန စ။>
      text <ကပ္ပသတသဟဿမ္ပိ၊ ဒုဂ္ဂတိံ နုပပဇ္ဇတိ။>
    text <၃၃>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၃၄>
      text <သဟဿရာဇနာမေန၊ တယော တေ စက္ကဝတ္တိနော။>
      text <ပဉ္စသဋ္ဌိကပ္ပသတေ၊ စာတုရန္တာ ဇနာဓိပါ။>
    text <၃၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥဒကပူဇကော ထေရော ဣမာ ဂါထာယော အဘာသိတ္ထာတိ။>
    stand <ဥဒကပူဇကတ္ထေရဿာပဒာနံ ဆဋ္ဌံ။>
  text <၇။ နဠမာလိယတ္ထေရအပဒာနံ>
    text <၃၆>
      text <ပဒုမုတ္တရဗုဒ္ဓဿ၊ လောကဇေဋ္ဌဿ တာဒိနော။>
      text <တိဏတ္ထရေ နိသိန္နဿ၊ ဥပသန္တဿ တာဒိနော။>
    text <၃၇>
      text <နဠမာလံ ဂဟေတွာန၊ ဗန္ဓိတွာ ဗီဇနိံ အဟံ။>
      text <ဗုဒ္ဓဿ ဥပနာမေသိံ၊ ဒွိပဒိန္ဒဿ တာဒိနော။>
    text <၃၈>
      text <ပဋိဂ္ဂဟေတွာ သဗ္ဗညူ၊ ဗီဇနိံ လောကနာယကော။>
      text <မမ သင်္ကပ္ပမညာယ၊ ဣမံ ဂါထံ အဘာသထ။>
    text <၃၉>
      text <ယထာ မေ ကာယော နိဗ္ဗာတိ၊ ပရိဠာဟော န ဝိဇ္ဇတိ။>
      text <တထေဝ တိဝိဓဂ္ဂီဟိ၊ စိတ္တံ တဝ ဝိမုစ္စတု။>
    text <၄၀>
      text <သဗ္ဗေ ဒေဝါ သမာဂစ္ဆုံ၊ ယေ ကေစိ ဝနနိဿိတာ။>
      text <သောဿာမ ဗုဒ္ဓဝစနံ၊ ဟာသယန္တဉ္စ ဒာယကံ။>
    text <၄၁>
      text <နိသိန္နော ဘဂဝါ တတ္ထ၊ ဒေဝသင်္ဃပုရက္ခတော။>
      text <ဒာယကံ သမ္ပဟံသေန္တော၊ ဣမာ ဂါထာ အဘာသထ။>
    text <၄၂>
      text <ဣမိနာ ဗီဇနိဒာနေန၊ စိတ္တဿ ပဏိဓီဟိ စ။>
      text <သုဗ္ဗတော နာမ နာမေန၊ စက္ကဝတ္တီ ဘဝိဿတိ။>
    text <၄၃>
      text <တေန ကမ္မာဝသေသေန၊ သုက္ကမူလေန စောဒိတော။>
      text <မာလုတော နာမ နာမေန၊ စက္ကဝတ္တီ ဘဝိဿတိ။>
    text <၄၄>
      text <ဣမိနာ ဗီဇနိဒာနေန၊ သမ္မာနဝိပုလေန စ။>
      text <ကပ္ပသတသဟဿမ္ပိ၊ ဒုဂ္ဂတိံ နုပပဇ္ဇတိ။>
    text <၄၅>
      text <တိံသကပ္ပသဟဿမှိ၊ သုဗ္ဗတာ အဋ္ဌတိံသ တေ။>
      text <ဧကူနတိံသသဟဿေ၊ အဋ္ဌ မာလုတနာမကာ။>
    text <၄၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နဠမာလိယော ထေရော ဣမာ ဂါထာယော အဘာသိတ္ထာတိ။>
    stand <နဠမာလိယတ္ထေရဿာပဒာနံ သတ္တမံ။>
    stand <သတ္တမဘာဏဝါရံ။>
  text <၈။ အာသနုပဋ္ဌာဟကတ္ထေရအပဒာနံ>
    text <၄၇>
      text <ကာနနံ ဝနမောဂယှ၊ အပ္ပသဒ္ဒံ နိရာကုလံ။>
      text <သီဟာသနံ မယာ ဒိန္နံ၊ အတ္ထဒဿိဿ တာဒိနော။>
    text <၄၈>
      text <မာလာဟတ္ထံ ဂဟေတွာန၊ ကတွာ စ နံ ပဒက္ခိဏံ။>
      text <သတ္ထာရံ ပယိရုပါသိတွာ၊ ပက္ကာမိံ ဥတ္တရာမုခေါ။>
    text <၄၉>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <သန္နိဗ္ဗာပေမိ အတ္တာနံ၊ ဘဝါ သဗ္ဗေ သမူဟတာ။>
    text <၅၀>
      text <အဋ္ဌာရသကပ္ပသတေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ သီဟာသနဿိဒံ ဖလံ။>
    text <၅၁>
      text <ဣတော သတ္တကပ္ပသတေ၊ သန္နိဗ္ဗာပက ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာသနုပဋ္ဌာဟကော ထေရော ဣမာ ဂါထာယော အဘာသိတ္ထာတိ။>
    stand <အာသနုပဋ္ဌာဟကတ္ထေရဿာပဒာနံ အဋ္ဌမံ။>
  text <၉။ ဗိဠာလိဒာယကတ္ထေရအပဒာနံ>
    text <၅၃>
      text <ဟိမဝန္တဿာဝိဒူရေ၊ ဝသာမိ ပဏ္ဏသန္ထရေ။>
      text <ဃာသေသု ဂေဓမာပန္နော၊ သေယျသီလော စဟံ တဒာ။>
    text <၅၄>
      text <ခဏန္တာလု ကလမ္ဗာနိ၊ ဗိဠာလိတက္ကလာနိ စ။>
      text <ကောလံ ဘလ္လာတကံ ဗိလ္လံ၊ အာဟတွာ ပဋိယာဒိတံ။>
    text <၅၅>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <မမ သင်္ကပ္ပမညာယ၊ အာဂစ္ဆိ မမ သန္တိကံ။>
    text <၅၆>
      text <ဥပါဂတံ မဟာနာဂံ၊ ဒေဝဒေဝံ နရာသဘံ။>
      text <ဗိဠာလိံ ပဂ္ဂဟေတွာန၊ ပတ္တမှိ ဩကိရိံ အဟံ။>
    text <၅၇>
      text <ပရိဘုဉ္ဇိ မဟာဝီရော၊ တောသယန္တော မမံ တဒာ။>
      text <ပရိဘုဉ္ဇိတွာန သဗ္ဗညူ၊ ဣမံ ဂါထံ အဘာသထ။>
    text <၅၈>
      text <သကံ စိတ္တံ ပသာဒေတွာ၊ ဗိဠာလိံ မေ အဒာ တုဝံ။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇသိ။>
    text <၅၉>
      text <စရိမံ ဝတ္တတေ မယှံ၊ ဘဝါ သဗ္ဗေ သမူဟတာ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၆၀>
      text <စတုပညာသိတော ကပ္ပေ၊ သုမေခလိယသဝှယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗိဠာလိဒာယကော ထေရော ဣမာ ဂါထာယော အဘာသိတ္ထာတိ။>
    stand <ဗိဠာလိဒာယကတ္ထေရဿာပဒာနံ နဝမံ။>
  text <၁၀။ ရေဏုပူဇကတ္ထေရအပဒာနံ>
    text <၆၂>
      text <သုဝဏ္ဏဝဏ္ဏံ သမ္ဗုဒ္ဓံ၊ သတရံသိံဝ ဘာဏုမံ။>
      text <ဩဘာသေန္တံ ဒိသာ သဗ္ဗာ၊ ဥဠုရာဇံဝ ပူရိတံ။>
    text <၆၃>
      text <ပုရက္ခတံ သာဝကေဟိ၊ သာဂရေဟေဝ မေဒနိံ။>
      text <နာဂံ ပဂ္ဂယှ ရေဏူဟိ၊ ဝိပဿိဿာဘိရောပယိံ။>
    text <၆၄>
      text <ဧကနဝုတိတော ကပ္ပေ၊ ယံ ရေဏုမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၆၅>
      text <ပဏ္ဏတာလီသိတော ကပ္ပေ၊ ရေဏု နာမာသိ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဘိက္ခဒာယီ ဉာဏသညီ၊ ဟတ္ထိယော ပဒပူဇကော။>
      text <မုဋ္ဌိပုပ္ဖီ ဥဒကဒော၊ နဠမာလိ ဥပဋ္ဌကော။>
      text <ဗိဠာလိဒာယီ ရေဏု စ၊ ဂါထာယော ဆ စ သဋ္ဌိ စ။>
    text <ဣတ္ထံ သုဒံ အာယသ္မာ ရေဏုပူဇကော ထေရော ဣမာ ဂါထာယော အဘာသိတ္ထာတိ။>
    stand <ရေဏုပူဇကတ္ထေရဿာပဒာနံ ဒသမံ။>
    stand <ဘိက္ခဒာယိဝဂ္ဂေါ ဧကာဒသမော။>
    text <တဿုဒ္ဒာနံ>
