text <၃၈။ ဗောဓိဝန္ဒနဝဂ္ဂေါ>
  text <၁။ ဗောဓိဝန္ဒကတ္ထေရအပဒာနံ>
    text <၁>
      text <ပါဋလိံ ဟရိတံ ဒိသွာ၊ ပါဒပံ ဓရဏီရုဟံ။>
      text <ဧကံသံ အဉ္ဇလိံ ကတွာ၊ အဝန္ဒိံ ပါဋလိံ အဟံ။>
    text <၂>
      text <အဉ္ဇလိံ ပဂ္ဂဟေတွာန၊ ဂရုံ ကတွာန မာနသံ။>
      text <အန္တောသုဒ္ဓံ ဗဟိသုဒ္ဓံ၊ သုဝိမုတ္တမနာသဝံ။>
    text <၃>
      text <ဝိပဿိံ လောကမဟိတံ၊ ကရုဏာဉာဏသာဂရံ။>
      text <သမ္မုခါ ဝိယ သမ္ဗုဒ္ဓံ၊ အဝန္ဒိံ ပါဋလိံ အဟံ။>
    text <၄>
      text <ဧကနဝုတိတော ကပ္ပေ၊ ယံ ဗောဓိမဘိဝန္ဒဟံ။>
      text <ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗောဓိဝန္ဒကော ထေရော ဣမာ ဂါထာယော အဘာသိတ္ထာတိ။>
    stand <ဗောဓိဝန္ဒကတ္ထေရဿာပဒာနံ ပဌမံ။>
  text <၂။ ပါဋလိပုပ္ဖိယတ္ထေရအပဒာနံ>
    text <၆>
      text <ဝိပဿီ နာမ ဘဂဝါ၊ သယမ္ဘူ အဂ္ဂပုဂ္ဂလော။>
      text <ပုရက္ခတော သသိဿေဟိ၊ ပါဝိသိ ဗန္ဓုမံ ဇိနော။>
    text <၇>
      text <တီဏိ ပါဋလိပုပ္ဖာနိ၊ ဥစ္ဆင်္ဂေ ဌပိတာနိ မေ။>
      text <သီသံ နှာယိတုကာမောဝ၊ နဒီတိတ္ထံ အဂစ္ဆဟံ။>
    text <၈>
      text <နိက္ခမ္မ ဗန္ဓုမတိယာ၊ အဒ္ဒသံ လောကနာယကံ။>
      text <ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။>
    text <၉>
      text <ဗျဂ္ဃူသဘံဝ ပဝရံ၊ အဘိဇာတံဝ ကေသရိံ။>
      text <ဂစ္ဆန္တံ သမဏာနဂ္ဂံ၊ ဘိက္ခုသင်္ဃပုရက္ခတံ။>
    text <၁၀>
      text <တသ္မိံ ပသန္နော သုဂတေ၊ ကိလေသမလဓောဝနေ။>
      text <ဂဟေတွာ တီဏိ ပုပ္ဖာနိ၊ ဗုဒ္ဓသေဋ္ဌံ အပူဇယိံ။>
    text <၁၁>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပါဋလိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ပါဋလိပုပ္ဖိယတ္ထေရဿာပဒာနံ ဒုတိယံ။>
  text <၃။ တီဏုပ္ပလမာလိယတ္ထေရအပဒာနံ>
    text <၁၃>
      text <စန္ဒဘာဂါနဒီတီရေ၊ အဟောသိံ ဝါနရော တဒာ။>
      text <အဒ္ဒသံ ဝိရဇံ ဗုဒ္ဓံ၊ နိသိန္နံ ပဗ္ဗတန္တရေ။>
    text <၁၄>
      text <ဩဘာသေန္တံ ဒိသာ သဗ္ဗာ၊ သာလရာဇံဝ ဖုလ္လိတံ။>
      text <လက္ခဏဗျဉ္ဇနူပေတံ၊ ဒိသွာနတ္တမနော အဟံ။>
    text <၁၅>
      text <ဥဒဂ္ဂစိတ္တော သုမနော၊ ပီတိယာ ဟဋ္ဌမာနသော။>
      text <တီဏိ ဥပ္ပလပုပ္ဖာနိ၊ မတ္ထကေ အဘိရောပယိံ။>
    text <၁၆>
      text <ပူဇယိတွာန ပုပ္ဖာနိ၊ ဖုဿဿာဟံ မဟေသိနော။>
      text <သဂါရဝေါ ဘဝိတွာန၊ ပက္ကာမိံ ဥတ္တရာမုခေါ။>
    text <၁၇>
      text <ဂစ္ဆန္တော ပဋိကုဋိကော၊ ဝိပ္ပသန္နေန စေတသာ။>
      text <သေလန္တရေ ပတိတွာန၊ ပါပုဏိံ ဇီဝိတက္ခယံ။>
    text <၁၈>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ ပုရိမံ ဇာတိံ၊ တာဝတိံသမဂစ္ဆဟံ။>
    text <၁၉>
      text <သတာနံ တီဏိက္ခတ္တုဉ္စ၊ ဒေဝရဇ္ဇမကာရယိံ။>
      text <သတာနံ ပဉ္စက္ခတ္တုဉ္စ၊ စက္ကဝတ္တီ အဟောသဟံ။>
    text <၂၀>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တီဏုပ္ပလမာလိယော ထေရော ဣမာ ဂါထာယော အဘာသိတ္ထာတိ။>
    stand <တီဏုပ္ပလမာလိယတ္ထေရဿာပဒာနံ တတိယံ။>
  text <၄။ ပဋ္ဋိပုပ္ဖိယတ္ထေရအပဒာနံ>
    text <၂၂>
      text <ယဒာ နိဗ္ဗာယိ သမ္ဗုဒ္ဓေါ၊ မဟေသီ ပဒုမုတ္တရော။>
      text <သမာဂမ္မ ဇနာ သဗ္ဗေ၊ သရီရံ နီဟရန္တိ တေ။>
    text <၂၃>
      text <နီဟရန္တေ သရီရမှိ၊ ဝဇ္ဇမာနာသု ဘေရိသု။>
      text <ပသန္နစိတ္တော သုမနော၊ ပဋ္ဋိပုပ္ဖံ အပူဇယိံ။>
    text <၂၄>
      text <သတသဟဿိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ သရီရပူဇိတေ ဖလံ။>
    text <၂၅>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၂၆>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၂၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဋ္ဋိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ပဋ္ဋိပုပ္ဖိယတ္ထေရဿာပဒာနံ စတုတ္ထံ။>
  text <၅။ သတ္တပဏ္ဏိယတ္ထေရအပဒာနံ>
    text <၂၈>
      text <သုမနော နာမ သမ္ဗုဒ္ဓေါ၊ ဥပ္ပဇ္ဇိ လောကနာယကော။>
      text <ပသန္နစိတ္တော သုမနော၊ သတ္တပဏ္ဏိမပူဇယိံ။>
    text <၂၉>
      text <သတသဟဿိတော ကပ္ပေ၊ သတ္တပဏ္ဏိမပူဇယိံ။>
      text <ဒုဂ္ဂတိံ နာဘိဇာနာမိ၊ သတ္တပဏ္ဏိပူဇာယိဒံ ဖလံ။>
    text <၃၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သတ္တပဏ္ဏိယော ထေရော ဣမာ ဂါထာယော အဘာသိတ္ထာတိ။>
    stand <သတ္တပဏ္ဏိယတ္ထေရဿာပဒာနံ ပဉ္စမံ။>
  text <၆။ ဂန္ဓမုဋ္ဌိယတ္ထေရအပဒာနံ>
    text <၃၃>
      text <စိတကေ ကရီယမာနေ၊ နာနာဂန္ဓေ သမာဟတေ။>
      text <ပသန္နစိတ္တော သုမနော၊ ဂန္ဓမုဋ္ဌိမပူဇယိံ။>
    text <၃၄>
      text <သတသဟဿိတော ကပ္ပေ၊ စိတကံ ယံ အပူဇယိံ။>
      text <ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။>
    text <၃၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂန္ဓမုဋ္ဌိယော ထေရော ဣမာ ဂါထာယော အဘာသိတ္ထာတိ။>
    stand <ဂန္ဓမုဋ္ဌိယတ္ထေရဿာပဒာနံ ဆဋ္ဌံ။>
  text <၇။ စိတကပူဇကတ္ထေရအပဒာနံ>
    text <၃၈>
      text <ပရိနိဗ္ဗုတေ ဘဂဝတိ၊ ဇလဇုတ္တမနာမကေ။>
      text <အာရောပိတမှိ စိတကေ၊ သာလပုပ္ဖမပူဇယိံ။>
    text <၃၉>
      text <သတသဟဿိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။>
    text <၄၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။>
    stand <စိတကပူဇကတ္ထေရဿာပဒာနံ သတ္တမံ။>
  text <၈။ သုမနတာလဝဏ္ဋိယတ္ထေရအပဒာနံ>
    text <၄၃>
      text <သိဒ္ဓတ္ထဿ ဘဂဝတော၊ တာလဝဏ္ဋမဒာသဟံ။>
      text <သုမနေဟိ ပဋိစ္ဆန္နံ၊ ဓာရယာမိ မဟာရဟံ။>
    text <၄၄>
      text <စတုန္နဝုတိတော ကပ္ပေ၊ တာလဝဏ္ဋမဒာသဟံ။>
      text <ဒုဂ္ဂတိံ နာဘိဇာနာမိ၊ တာလဝဏ္ဋဿိဒံ ဖလံ။>
    text <၄၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုမနတာလဝဏ္ဋိယော ထေရော ဣမာ ဂါထာယော အဘာသိတ္ထာတိ။>
    stand <သုမနတာလဝဏ္ဋိယတ္ထေရဿာပဒာနံ အဋ္ဌမံ။>
  text <၉။ သုမနဒာမိယတ္ထေရအပဒာနံ>
    text <၄၈>
      text <သိဒ္ဓတ္ထဿ ဘဂဝတော၊ နှာတကဿ တပဿိနော။>
      text <ကတွာန သုမနဒာမံ၊ ဓာရယိံ ပုရတော ဌိတော။>
    text <၄၉>
      text <စတုန္နဝုတိတော ကပ္ပေ၊ ယံ ဒာမံ ဓာရယိံ တဒာ။>
      text <ဒုဂ္ဂတိံ နာဘိဇာနာမိ၊ သုမနဓာရဏေ ဖလံ။>
    text <၅၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုမနဒာမိယော ထေရော ဣမာ ဂါထာယော အဘာသိတ္ထာတိ။>
    stand <သုမနဒာမိယတ္ထေရဿာပဒာနံ နဝမံ။>
  text <၁၀။ ကာသုမာရိဖလဒာယကတ္ထေရအပဒာနံ>
    text <၅၃>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <အဒ္ဒသံ ဝိရဇံ ဗုဒ္ဓံ၊ လောကဇေဋ္ဌံ နရာသဘံ။>
    text <၅၄>
      text <ပသန္နစိတ္တော သုမနော၊ သိရေ ကတွာန အဉ္ဇလိံ။>
      text <ကာသုမာရိဖလံ ဂယှ၊ ဗုဒ္ဓသေဋ္ဌဿဒာသဟံ။>
    text <၅၅>
      text <ဧကတ္တိံသေ ဣတော ကပ္ပေ၊ ယံ ဖလမဒဒိံ အဟံ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၅၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၅၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၅၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဗောဓိ ပါဋလိ ဥပ္ပလီ၊ ပဋ္ဋိ စ သတ္တပဏ္ဏိယော။>
      text <ဂန္ဓမုဋ္ဌိ စ စိတကော၊ တာလံ သုမနဒာမကော။>
      text <ကာသုမာရိဖလီ စေဝ၊ ဂါထာ ဧကူနသဋ္ဌိကာ။>
    text <ဣတ္ထံ သုဒံ အာယသ္မာ ကာသုမာရိဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ကာသုမာရိဖလဒာယကတ္ထေရဿာပဒာနံ ဒသမံ။>
    stand <ဗောဓိဝန္ဒနဝဂ္ဂေါ အဋ္ဌတိံသတိမော။>
    text <တဿုဒ္ဒာနံ>
