text <၉။ တိမိရဝဂ္ဂေါ>
  text <၁။ တိမိရပုပ္ဖိယတ္ထေရအပဒာနံ>
    text <၁>
      text <စန္ဒဘာဂါနဒီတီရေ၊ အနုသောတံ ဝဇာမဟံ။>
      text <နိသိန္နံ သမဏံ ဒိသွာ၊ ဝိပ္ပသန္နမနာဝိလံ။>
    text <၂>
      text <တတ္ထ စိတ္တံ ပသာဒေတွာ၊ ဧဝံ စိန္တေသဟံ တဒာ။>
      text <တာရယိဿတိ တိဏ္ဏောယံ၊ ဒန္တောယံ ဒမယိဿတိ။>
    text <၃>
      text <အဿာသိဿတိ အဿတ္ထော၊ သန္တော စ သမယိဿတိ။>
      text <မောစယိဿတိ မုတ္တော စ၊ နိဗ္ဗာပေဿတိ နိဗ္ဗုတော။>
    text <၄>
      text <ဧဝါဟံ စိန္တယိတွာန၊ သိဒ္ဓတ္ထဿ မဟေသိနော။>
      text <ဂဟေတွာ တိမိရပုပ္ဖံ၊ မတ္ထကေ ဩကိရိံ အဟံ။>
    text <၅>
      text <အဉ္ဇလိံ ပဂ္ဂဟေတွာန၊ ကတွာ စ နံ ပဒက္ခိဏံ။>
      text <ဝန္ဒိတွာ သတ္ထုနော ပါဒေ၊ ပက္ကာမိံ အပရံ ဒိသံ။>
    text <၆>
      text <အစိရံ ဂတမတ္တံ မံ၊ မိဂရာဇာ ဝိဟေဌယိ။>
      text <ပပါတမနုဂစ္ဆန္တော၊ တတ္ထေဝ ပပတိံ အဟံ။>
    text <၇>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၈>
      text <ဆပ္ပညာသမှိ ကပ္ပမှိ၊ သတ္တေဝါသုံ မဟာယသာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၉>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိမိရပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <တိမိရပုပ္ဖိယတ္ထေရဿာပဒာနံ ပဌမံ။>
  text <၂။ ဂတသညကတ္ထေရအပဒာနံ>
    text <၁၀>
      text <ဇာတိယာ သတ္တဝဿောဟံ၊ ပဗ္ဗဇိံ အနဂါရိယံ။>
      text <အဝန္ဒိံ သတ္ထုနော ပါဒေ၊ ဝိပ္ပသန္နေန စေတသာ။>
    text <၁၁>
      text <သတ္တနင်္ဂလကီပုပ္ဖေ၊ အာကာသေ ဥက္ခိပိံ အဟံ။>
      text <တိဿံ ဗုဒ္ဓံ သမုဒ္ဒိဿ၊ အနန္တဂုဏသာဂရံ။>
    text <၁၂>
      text <သုဂတာနုဂတံ မဂ္ဂံ၊ ပူဇေတွာ ဟဋ္ဌမာနသော။>
      text <အဉ္ဇလိဉ္စ တဒာကာသိံ၊ ပသန္နော သေဟိ ပါဏိဘိ။>
    text <၁၃>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၄>
      text <ဣတော အဋ္ဌမကေ ကပ္ပေ၊ တယော အဂ္ဂိသိခါ အဟု။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂတသညကော ထေရော ဣမာ ဂါထာယော အဘာသိတ္ထာတိ။>
    stand <ဂတသညကတ္ထေရဿာပဒာနံ ဒုတိယံ။>
  text <၃။ နိပန္နဉ္ဇလိကတ္ထေရအပဒာနံ>
    text <၁၆>
      text <ရုက္ခမူလေ နိသိန္နောဟံ၊ ဗျာဓိတော ပရမေန စ။>
      text <ပရမကာရုညပတ္တောမှိ၊ အရညေ ကာနနေ အဟံ။>
    text <၁၇>
      text <အနုကမ္ပံ ဥပါဒာယ၊ တိဿော သတ္ထာ ဥပေသိ မံ။>
      text <သောဟံ နိပန္နကော သန္တော၊ သိရေ ကတွာန အဉ္ဇလိံ။>
    text <၁၈>
      text <ပသန္နစိတ္တော သုမနော၊ သဗ္ဗသတ္တာနမုတ္တမံ။>
      text <သမ္ဗုဒ္ဓံ အဘိဝါဒေတွာ၊ တတ္ထ ကာလင်္ကတော အဟံ။>
    text <၁၉>
      text <ဒွေနဝုတေ ဣတော ကပ္ပေ၊ ယံ ဝန္ဒိံ ပုရိသုတ္တမံ။>
      text <ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။>
    text <၂၀>
      text <ဣတော ပဉ္စမကေ ကပ္ပေ၊ ပဉ္စေဝါသုံ မဟာသိခါ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၂၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နိပန္နဉ္ဇလိကော ထေရော ဣမာ ဂါထာယော အဘာသိတ္ထာတိ။>
    stand <နိပန္နဉ္ဇလိကတ္ထေရဿာပဒာနံ တတိယံ။>
  text <၄။ အဓောပုပ္ဖိယတ္ထေရအပဒာနံ>
    text <၂၂>
      text <အဘိဘူ နာမ သော ဘိက္ခု၊ သိခိနော အဂ္ဂသာဝကော။>
      text <မဟာနုဘာဝေါ တေဝိဇ္ဇော၊ ဟိမဝန္တံ ဥပါဂမိ။>
    text <၂၃>
      text <အဟမ္ပိ ဟိမဝန္တမှိ၊ ရမဏီယဿမေ ဣသိ။>
      text <ဝသာမိ အပ္ပမညာသု၊ ဣဒ္ဓီသု စ တဒာ ဝသီ။>
    text <၂၄>
      text <ပက္ခိဇာတော ဝိယာကာသေ၊ ပဗ္ဗတံ အဓိဝတ္တယိံ။>
      text <အဓောပုပ္ဖံ ဂဟေတွာန၊ အာဂစ္ဆိံ ပဗ္ဗတံ အဟံ။>
    text <၂၅>
      text <သတ္တ ပုပ္ဖာနိ ဂဏှိတွာ၊ မတ္ထကေ ဩကိရိံ အဟံ။>
      text <အာလောကိတေ စ ဝီရေန၊ ပက္ကာမိံ ပါစိနာမုခေါ။>
    text <၂၆>
      text <အာဝါသံ အဘိသမ္ဘောသိံ၊ ပတွာန အဿမံ အဟံ။>
      text <ခါရိဘာရံ ဂဟေတွာန၊ ပါယာသိံ ပဗ္ဗတန္တရံ။>
    text <၂၇>
      text <အဇဂရော မံ ပီဠေသိ၊ ဃောရရူပေါ မဟဗ္ဗလော။>
      text <ပုဗ္ဗကမ္မံ သရိတွာန၊ တတ္ထ ကာလင်္ကတော အဟံ။>
    text <၂၈>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဓောပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <အဓောပုပ္ဖိယတ္ထေရဿာပဒာနံ စတုတ္ထံ။>
  text <၅။ ရံသိသညကတ္ထေရအပဒာနံ>
    text <၃၀>
      text <ပဗ္ဗတေ ဟိမဝန္တမှိ၊ ဝါသံ ကပ္ပေသဟံ ပုရေ။>
      text <အဇိနုတ္တရဝါသောဟံ၊ ဝသာမိ ပဗ္ဗတန္တရေ။>
    text <၃၁>
      text <သုဝဏ္ဏဝဏ္ဏံ သမ္ဗုဒ္ဓံ၊ သတရံသိံဝ ဘာဏုမံ။>
      text <ဝနန္တရဂတံ ဒိသွာ၊ သာလရာဇံဝ ပုပ္ဖိတံ။>
    text <၃၂>
      text <ရံသျာ စိတ္တံ ပသာဒေတွာ၊ ဝိပဿိဿ မဟေသိနော။>
      text <ပဂ္ဂယှ အဉ္ဇလိံ ဝန္ဒိံ၊ သိရသာ ဥက္ကုဋီ အဟံ။>
    text <၃၃>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ရံသိသညာယိဒံ ဖလံ။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ရံသိသညကော ထေရော ဣမာ ဂါထာယော အဘာသိတ္ထာတိ။>
    stand <ရံသိသညကတ္ထေရဿာပဒာနံ ပဉ္စမံ။>
  text <၆။ ဒုတိယရံသိသညကတ္ထေရအပဒာနံ>
    text <၃၅>
      text <ပဗ္ဗတေ ဟိမဝန္တမှိ၊ ဝါကစီရဓရော အဟံ။>
      text <စင်္ကမဉ္စ သမာရူဠှော၊ နိသီဒိံ ပါစိနာမုခေါ။>
    text <၃၆>
      text <ပဗ္ဗတေ သုဂတံ ဒိသွာ၊ ဖုဿံ ဈာနရတံ တဒာ။>
      text <အဉ္ဇလိံ ပဂ္ဂဟေတွာန၊ ရံသျာ စိတ္တံ ပသာဒယိံ။>
    text <၃၇>
      text <ဒွေနဝုတေ ဣတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ရံသိသညာယိဒံ ဖလံ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ရံသိသညကော ထေရော ဣမာ ဂါထာယော အဘာသိတ္ထာတိ။>
    stand <ဒုတိယရံသိသညကတ္ထေရဿာပဒာနံ ဆဋ္ဌံ။>
  text <၇။ ဖလဒာယကတ္ထေရအပဒာနံ>
    text <၃၉>
      text <ပဗ္ဗတေ ဟိမဝန္တမှိ၊ ခရာဇိနဓရော အဟံ။>
      text <ဖုဿံ ဇိနဝရံ ဒိသွာ၊ ဖလဟတ္ထော ဖလံ အဒံ။>
    text <၄၀>
      text <ယမဟံ ဖလမဒာသိံ၊ ဝိပ္ပသန္နေန စေတသာ။>
      text <ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတေ မမ။>
    text <၄၁>
      text <ဒွေနဝုတေ ဣတော ကပ္ပေ၊ ယံ ဖလံ အဒဒိံ အဟံ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဖလဒာယကတ္ထေရဿာပဒာနံ သတ္တမံ။>
  text <၈။ သဒ္ဒသညကတ္ထေရအပဒာနံ>
    text <၄၃>
      text <ပဗ္ဗတေ ဟိမဝန္တမှိ၊ ဝသာမိ ပဏ္ဏသန္ထရေ။>
      text <ဖုဿဿ ဓမ္မံ ဘဏတော၊ သဒ္ဒေ စိတ္တံ ပသာဒယိံ။>
    text <၄၄>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပုညကမ္မဿိဒံ ဖလံ။>
    text <၄၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။>
    stand <သဒ္ဒသညကတ္ထေရဿာပဒာနံ အဋ္ဌမံ။>
  text <၉။ ဗောဓိသိဉ္စကတ္ထေရအပဒာနံ>
    text <၄၆>
      text <ဝိပဿိဿ ဘဂဝတော၊ မဟာဗောဓိမဟော အဟု။>
      text <ပဗ္ဗဇ္ဇုပဂတော သန္တော၊ ဥပဂစ္ဆိံ အဟံ တဒာ။>
    text <၄၇>
      text <ကုသုမောဒကမာဒာယ၊ ဗောဓိယာ ဩကိရိံ အဟံ။>
      text <မောစယိဿတိ နော မုတ္တော၊ နိဗ္ဗာပေဿတိ နိဗ္ဗုတော။>
    text <၄၈>
      text <ဧကနဝုတိတော ကပ္ပေ၊ ယံ ဗောဓိမဘိသိဉ္စယိံ။>
      text <ဒုဂ္ဂတိံ နာဘိဇာနာမိ၊ ဗောဓိသိဉ္စာယိဒံ ဖလံ။>
    text <၄၉>
      text <တေတ္တိံသေ ဝတ္တမာနမှိ၊ ကပ္ပေ အာသုံ ဇနာဓိပါ။>
      text <ဥဒကသေစနာ နာမ၊ အဋ္ဌေတေ စက္ကဝတ္တိနော။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗောဓိသိဉ္စကော ထေရော ဣမာ ဂါထာယော အဘာသိတ္ထာတိ။>
    stand <ဗောဓိသိဉ္စကတ္ထေရဿာပဒာနံ နဝမံ။>
  text <၁၀။ ပဒုမပုပ္ဖိယတ္ထေရအပဒာနံ>
    text <၅၁>
      text <ပေါက္ခရဝနံ ပဝိဋ္ဌော၊ ဘဉ္ဇန္တော ပဒုမာနိဟံ။>
      text <တတ္ထဒ္ဒသံ ဖုဿံ ဗုဒ္ဓံ၊ ဗာတ္တိံသဝရလက္ခဏံ။>
    text <၅၂>
      text <ပဒုမပုပ္ဖံ ဂဟေတွာန၊ အာကာသေ ဥက္ခိပိံ အဟံ။>
      text <ပါပကမ္မံ သရိတွာန၊ ပဗ္ဗဇိံ အနဂါရိယံ။>
    text <၅၃>
      text <ပဗ္ဗဇိတွာန ကာယေန၊ မနသာ သံဝုတေန စ။>
      text <ဝစီဒုစ္စရိတံ ဟိတွာ၊ အာဇီဝံ ပရိသောဓယိံ။>
    text <၅၄>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၅၅>
      text <ပဒုမာဘာသနာမာ စ၊ အဋ္ဌာရသ မဟီပတီ။>
      text <အဋ္ဌာရသေသု ကပ္ပေသု၊ အဋ္ဌတာလီသမာသိသုံ။>
    text <၅၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ ပဒုမပုပ္ဖိယော ထေရော ဣမာ ဂါထာယော အဘာသိတ္ထာတိ။>
      text <တိမိရနင်္ဂလီပုပ္ဖ၊ နိပ္ပန္နဉ္ဇလိကော အဓော။>
      text <ဒွေ ရံသိသညီ ဖလဒော၊ သဒ္ဒသညီ စ သေစကော။>
      text <ပဒ္မပုပ္ဖီ စ ဂါထာယော၊ ဆပ္ပညာသ ပကိတ္တိတာ။>
    stand <ပဒုမပုပ္ဖိယတ္ထေရဿာပဒာနံ ဒသမံ။>
    stand <တိမိရဝဂ္ဂေါ နဝမော။>
    text <တဿုဒ္ဒာနံ>
