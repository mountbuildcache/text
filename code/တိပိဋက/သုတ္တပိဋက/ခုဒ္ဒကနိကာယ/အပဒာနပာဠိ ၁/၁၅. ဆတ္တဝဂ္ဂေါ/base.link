text <၁၅။ ဆတ္တဝဂ္ဂေါ>
  text <၁။ အတိဆတ္တိယတ္ထေရအပဒာနံ>
    text <၁>
      text <ပရိနိဗ္ဗုတေ ဘဂဝတိ၊ အတ္ထဒဿီနရုတ္တမေ။>
      text <ဆတ္တာတိဆတ္တံ ကာရေတွာ၊ ထူပမှိ အဘိရောပယိံ။>
    text <၂>
      text <ကာလေန ကာလမာဂန္တွာ၊ နမဿိံ လောကနာယကံ။>
      text <ပုပ္ဖစ္ဆဒနံ ကတွာန၊ ဆတ္တမှိ အဘိရောပယိံ။>
    text <၃>
      text <သတ္တရသေ ကပ္ပသတေ၊ ဒေဝရဇ္ဇမကာရယိံ။>
      text <မနုဿတ္တံ န ဂစ္ဆာမိ၊ ထူပပူဇာယိဒံ ဖလံ။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အတိဆတ္တိယော ထေရော ဣမာ ဂါထာယော အဘာသိတ္ထာတိ။>
    stand <အတိဆတ္တိယတ္ထေရဿာပဒာနံ ပဌမံ။>
  text <၂။ ထမ္ဘာရောပကတ္ထေရအပဒာနံ>
    text <၅>
      text <နိဗ္ဗုတေ လောကနာထမှိ၊ ဓမ္မဒဿီနရာသဘေ။>
      text <အာရောပေသိံ ဓဇတ္ထမ္ဘံ၊ ဗုဒ္ဓသေဋ္ဌဿ စေတိယေ။>
    text <၆>
      text <နိဿေဏိံ မာပယိတွာန၊ ထူပသေဋ္ဌံ သမာရုဟိံ။>
      text <ဇာတိပုပ္ဖံ ဂဟေတွာန၊ ထူပမှိ အဘိရောပယိံ။>
    text <၇>
      text <အဟော ဗုဒ္ဓေါ အဟော ဓမ္မော၊ အဟော နော သတ္ထု သမ္ပဒာ။>
      text <ဒုဂ္ဂတိံ နာဘိဇာနာမိ၊ ထူပပူဇာယိဒံ ဖလံ။>
    text <၈>
      text <စတုန္နဝုတိတော ကပ္ပေ၊ ထူပသီခသနာမကာ။>
      text <သောဠသာသိံသု ရာဇာနော၊ စက္ကဝတ္တီ မဟဗ္ဗလာ။>
    text <၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ထမ္ဘာရောပကော ထေရော ဣမာ ဂါထာယော အဘာသိတ္ထာတိ။>
    stand <ထမ္ဘာရောပကတ္ထေရဿာပဒာနံ ဒုတိယံ။>
  text <၃။ ဝေဒိကာရကတ္ထေရအပဒာနံ>
    text <၁၀>
      text <နိဗ္ဗုတေ လောကနာထမှိ၊ ပိယဒဿီနရုတ္တမေ။>
      text <ပသန္နစိတ္တော သုမနော၊ မုတ္တာဝေဒိမကာသဟံ။>
    text <၁၁>
      text <မဏီဟိ ပရိဝါရေတွာ၊ အကာသိံ ဝေဒိမုတ္တမံ။>
      text <ဝေဒိကာယ မဟံ ကတွာ၊ တတ္ထ ကာလင်္ကတော အဟံ။>
    text <၁၂>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <မဏီ ဓာရေန္တိ အာကာသေ၊ ပုညကမ္မဿိဒံ ဖလံ။>
    text <၁၃>
      text <သောဠသိတော ကပ္ပသတေ၊ မဏိပ္ပဘာသနာမကာ။>
      text <ဆတ္တိံသာသိံသု ရာဇာနော၊ စက္ကဝတ္တီ မဟဗ္ဗလာ။>
    text <၁၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝေဒိကာရကော ထေရော ဣမာ ဂါထာယော အဘာသိတ္ထာတိ။>
    stand <ဝေဒိကာရကတ္ထေရဿာပဒာနံ တတိယံ။>
  text <၄။ သပရိဝါရိယတ္ထေရအပဒာနံ>
    text <၁၅>
      text <ပဒုမုတ္တရော နာမ ဇိနော၊ လောကဇေဋ္ဌော နရာသဘော။>
      text <ဇလိတွာ အဂ္ဂိက္ခန္ဓောဝ၊ သမ္ဗုဒ္ဓေါ ပရိနိဗ္ဗုတော။>
    text <၁၆>
      text <နိဗ္ဗုတေ စ မဟာဝီရေ၊ ထူပေါ ဝိတ္ထာရိကော အဟု။>
      text <ဒူရတောဝ ဥပဋ္ဌေန္တိ၊ ဓာတုဂေဟဝရုတ္တမေ။>
    text <၁၇>
      text <ပသန္နစိတ္တော သုမနော၊ အကံ စန္ဒနဝေဒိကံ။>
      text <ဒိဿတိ ထူပခန္ဓော စ၊ ထူပါနုစ္ဆဝိကော တဒာ။>
    text <၁၈>
      text <ဘဝေ နိဗ္ဗတ္တမာနမှိ၊ ဒေဝတ္တေ အထ မာနုသေ။>
      text <ဩမတ္တံ မေ န ပဿာမိ၊ ပုဗ္ဗကမ္မဿိဒံ ဖလံ။>
    text <၁၉>
      text <ပဉ္စဒသကပ္ပသတေ၊ ဣတော အဋ္ဌ ဇနာ အဟုံ။>
      text <သဗ္ဗေ သမတ္တနာမာ တေ၊ စက္ကဝတ္တီ မဟဗ္ဗလာ။>
    text <၂၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သပရိဝါရိယော ထေရော ဣမာ ဂါထာယော အဘာသိတ္ထာတိ။>
    stand <သပရိဝါရိယတ္ထေရဿာပဒာနံ စတုတ္ထံ။>
  text <၅။ ဥမာပုပ္ဖိယတ္ထေရအပဒာနံ>
    text <၂၁>
      text <နိဗ္ဗုတေ လောကမဟိတေ၊ အာဟုတီနံ ပဋိဂ္ဂဟေ။>
      text <သိဒ္ဓတ္ထမှိ ဘဂဝတိ၊ မဟာထူပမဟော အဟု။>
    text <၂၂>
      text <မဟေ ပဝတ္တမာနမှိ၊ သိဒ္ဓတ္ထဿ မဟေသိနော။>
      text <ဥမာပုပ္ဖံ ဂဟေတွာန၊ ထူပမှိ အဘိရောပယိံ။>
    text <၂၃>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ထူပပူဇာယိဒံ ဖလံ။>
    text <၂၄>
      text <ဣတော စ နဝမေ ကပ္ပေ၊ သောမဒေဝသနာမကာ။>
      text <ပဉ္စာသီတိသု ရာဇာနော၊ စက္ကဝတ္တီ မဟဗ္ဗလာ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥမာပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဥမာပုပ္ဖိယတ္ထေရဿာပဒာနံ ပဉ္စမံ။>
  text <၆။ အနုလေပဒာယကတ္ထေရအပဒာနံ>
    text <၂၆>
      text <အနောမဒဿီမုနိနော၊ ဗောဓိဝေဒိမကာသဟံ။>
      text <သုဓာယ ပိဏ္ဍံ ဒတွာန၊ ပါဏိကမ္မံ အကာသဟံ။>
    text <၂၇>
      text <ဒိသွာ တံ သုကတံ ကမ္မံ၊ အနောမဒဿီ နရုတ္တမော။>
      text <ဘိက္ခုသင်္ဃေ ဌိတော သတ္ထာ၊ ဣမံ ဂါထံ အဘာသထ။>
    text <၂၈>
      text <ဣမိနာ သုဓကမ္မေန၊ စေတနာပဏိဓီဟိ စ။>
      text <သမ္ပတ္တိံ အနုဘောတွာန၊ ဒုက္ခဿန္တံ ကရိဿတိ။>
    text <၂၉>
      text <ပသန္နမုခဝဏ္ဏောမှိ၊ ဧကဂ္ဂေါ သုသမာဟိတော။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၃၀>
      text <ဣတော ကပ္ပသတေ အာသိံ၊ ပရိပုဏ္ဏေ အနူနကေ။>
      text <ရာဇာ သဗ္ဗဃနော နာမ၊ စက္ကဝတ္တီ မဟဗ္ဗလော။>
    text <၃၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အနုလေပဒာယကော ထေရော ဣမာ ဂါထာယော အဘာသိတ္ထာတိ။>
    stand <အနုလေပဒာယကတ္ထေရဿာပဒာနံ ဆဋ္ဌံ။>
  text <၇။ မဂ္ဂဒာယကတ္ထေရအပဒာနံ>
    text <၃၂>
      text <ဥတ္တရိတွာန နဒိကံ၊ ဝနံ ဂစ္ဆတိ စက္ခုမာ။>
      text <တမဒ္ဒသာသိံ သမ္ဗုဒ္ဓံ၊ သိဒ္ဓတ္ထံ ဝရလက္ခဏံ။>
    text <၃၃>
      text <ကုဒာလ ပိဋကမာဒာယ၊ သမံ ကတွာန တံ ပထံ။>
      text <သတ္ထာရံ အဘိဝါဒေတွာ၊ သကံ စိတ္တံ ပသာဒယိံ။>
    text <၃၄>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ မဂ္ဂဒာနဿိဒံ ဖလံ။>
    text <၃၅>
      text <သတ္တပညာသကပ္ပမှိ၊ ဧကော အာသိံ ဇနာဓိပေါ။>
      text <နာမေန သုပ္ပဗုဒ္ဓေါတိ၊ နာယကော သော နရိဿရော။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဂ္ဂဒာယကော ထေရော ဣမာ ဂါထာယော အဘာသိတ္ထာတိ။>
    stand <မဂ္ဂဒာယကတ္ထေရဿာပဒာနံ သတ္တမံ။>
  text <၈။ ဖလကဒာယကတ္ထေရအပဒာနံ>
    text <၃၇>
      text <ယာနကာရော ပုရေ အာသိံ၊ ဒာရုကမ္မေ သုသိက္ခိတော။>
      text <စန္ဒနံ ဖလကံ ကတွာ၊ အဒာသိံ လောကဗန္ဓုနော။>
    text <၃၈>
      text <ပဘာသတိ ဣဒံ ဗျမှံ၊ သုဝဏ္ဏဿ သုနိမ္မိတံ။>
      text <ဟတ္ထိယာနံ အဿယာနံ၊ ဒိဗ္ဗယာနံ ဥပဋ္ဌိတံ။>
    text <၃၉>
      text <ပါသာဒာ သိဝိကာ စေဝ၊ နိဗ္ဗတ္တန္တိ ယဒိစ္ဆကံ။>
      text <အက္ခုဗ္ဘံ ရတနံ မယှံ၊ ဖလကဿ ဣဒံ ဖလံ။>
    text <၄၀>
      text <ဧကနဝုတိတော ကပ္ပေ၊ ဖလကံ ယမဟံ ဒဒိံ။>
      text <ဒုဂ္ဂတိံ နာဘိဇာနာမိ၊ ဖလကဿ ဣဒံ ဖလံ။>
    text <၄၁>
      text <သတ္တပညာသကပ္ပမှိ၊ စတုရော နိမ္မိတာဝှယာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဖလကဒာယကော ထေရော ဣမာ ဂါထာယော အဘာသိတ္ထာတိ။>
    stand <ဖလကဒာယကတ္ထေရဿာပဒာနံ အဋ္ဌမံ။>
  text <၉။ ဝဋံသကိယတ္ထေရအပဒာနံ>
    text <၄၃>
      text <သုမေဓော နာမ နာမေန၊ သယမ္ဘူ အပရာဇိတော။>
      text <ဝိဝေကမနုဗြူဟန္တော၊ အဇ္ဈောဂဟိ မဟာဝနံ။>
    text <၄၄>
      text <သဠလံ ပုပ္ဖိတံ ဒိသွာ၊ ဂန္ထိတွာန ဝဋံသကံ။>
      text <ဗုဒ္ဓဿ အဘိရောပေသိံ၊ သမ္မုခါ လောကနာယကံ။>
    text <၄၅>
      text <တိံသကပ္ပသဟဿမှိ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၆>
      text <ဦနဝီသေ ကပ္ပသတေ၊ သောဠသာသုံ သုနိမ္မိတာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝဋံသကိယော ထေရော ဣမာ ဂါထာယော အဘာသိတ္ထာတိ။>
    stand <ဝဋံသကိယတ္ထေရဿာပဒာနံ နဝမံ။>
  text <၁၀။ ပလ္လင်္ကဒာယကတ္ထေရအပဒာနံ>
    text <၄၈>
      text <သုမေဓဿ ဘဂဝတော၊ လောကဇေဋ္ဌဿ တာဒိနော။>
      text <ပလ္လင်္ကော ဟိ မယာ ဒိန္နော၊ သဥတ္တရသပစ္ဆဒော။>
    text <၄၉>
      text <သတ္တရတနသမ္ပန္နော၊ ပလ္လင်္ကော အာသိ သော တဒာ။>
      text <မမ သင်္ကပ္ပမညာယ၊ နိဗ္ဗတ္တတိ သဒာ မမ။>
    text <၅၀>
      text <တိံသကပ္ပသဟဿမှိ၊ ပလ္လင်္ကမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပလ္လင်္ကဿ ဣဒံ ဖလံ။>
    text <၅၁>
      text <ဝီသကပ္ပသဟဿမှိ၊ သုဝဏ္ဏာဘာ တယော ဇနာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၅၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဆတ္တံ ထမ္ဘော စ ဝေဒိ စ၊ ပရိဝါရုမပုပ္ဖိယော။>
      text <အနုလေပေါ စ မဂ္ဂေါ စ၊ ဖလကော စ ဝဋံသကော။>
      text <ပလ္လင်္ကဒာယီ စ ဂါထာယော၊ ဆပ္ပညာသ ပကိတ္တိတာတိ။>
    text <ဣတ္ထံ သုဒံ အာယသ္မာ ပလ္လင်္ကဒာယကော ထေရော ဣမာ ဂါထာယော အဘာသိတ္ထာတိ။>
    stand <ပလ္လင်္ကဒာယကတ္ထေရဿာပဒာနံ ဒသမံ။>
    stand <ဆတ္တဝဂ္ဂေါ ပန္နရသမော။>
    text <တဿုဒ္ဒာနံ>
