text <၂၃။ အာလမ္ဗဏဒာယကဝဂ္ဂေါ>
  text <၁။ အာလမ္ဗဏဒာယကတ္ထေရအပဒာနံ>
    text <၁>
      text <အတ္ထဒဿိဿ ဘဂဝတော၊ လောကဇေဋ္ဌဿ တာဒိနော။>
      text <အာလမ္ဗဏံ မယာ ဒိန္နံ၊ ဒွိပဒိန္ဒဿ တာဒိနော။>
    text <၂>
      text <ဓရဏိံ ပဋိပဇ္ဇာမိ၊ ဝိပုလံ သာဂရပ္ပရံ။>
      text <ပါဏေသု စ ဣဿရိယံ၊ ဝတ္တေမိ ဝသုဓာယ စ။>
    text <၃>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၄>
      text <ဣတော ဒွေသဋ္ဌိကပ္ပမှိ၊ တယော အာသိံသု ခတ္တိယာ။>
      text <ဧကာပဿိတနာမာ တေ၊ စက္ကဝတ္တီ မဟဗ္ဗလာ။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာလမ္ဗဏဒာယကော ထေရော ဣမာ ဂါထာယော အဘာသိတ္ထာတိ။>
    stand <အာလမ္ဗဏဒာယကတ္ထေရဿာပဒာနံ ပဌမံ။>
  text <၂။ အဇိနဒာယကတ္ထေရအပဒာနံ>
    text <၆>
      text <ဧကတ္တိံသေ ဣတော ကပ္ပေ၊ ဂဏသတ္ထာရကော အဟံ။>
      text <အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။>
    text <၇>
      text <စမ္မခဏ္ဍံ မယာ ဒိန္နံ၊ သိခိနော လောကဗန္ဓုနော။>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
    text <၈>
      text <သမ္ပတ္တိံ အနုဘောတွာန၊ ကိလေသေ ဈာပယိံ အဟံ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၉>
      text <ဧကတ္တိံသေ ဣတော ကပ္ပေ၊ အဇိနံ ယံ အဒာသဟံ။>
      text <ဒုဂ္ဂတိံ နာဘိဇာနာမိ၊ အဇိနဿ ဣဒံ ဖလံ။>
    text <၁၀>
      text <ဣတော ပဉ္စမကေ ကပ္ပေ၊ ရာဇာ အာသိံ သုဒာယကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဇိနဒာယကော ထေရော ဣမာ ဂါထာယော အဘာသိတ္ထာတိ။>
    stand <အဇိနဒာယကတ္ထေရဿာပဒာနံ ဒုတိယံ။>
  text <၃။ ဒွေရတနိယတ္ထေရအပဒာနံ>
    text <၁၂>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။>
    text <၁၃>
      text <မံသပေသိ မယာ ဒိန္နာ၊ ဝိပဿိဿ မဟေသိနော။>
      text <သဒေဝကသ္မိံ လောကသ္မိံ၊ ဣဿရံ ကာရယာမဟံ။>
    text <၁၄>
      text <ဣမိနာ မံသဒာနေန၊ ရတနံ နိဗ္ဗတ္တတေ မမ။>
      text <ဒုဝေမေ ရတနာ လောကေ၊ ဒိဋ္ဌဓမ္မဿ ပတ္တိယာ။>
    text <၁၅>
      text <တေဟံ သဗ္ဗေ အနုဘောမိ၊ မံသဒာနဿ သတ္တိယာ။>
      text <ဂတ္တဉ္စ မုဒုကံ မယှံ၊ ပညာ နိပုဏဝေဒနီ။>
    text <၁၆>
      text <ဧကနဝုတိတော ကပ္ပေ၊ ယံ မံသမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မံသဒာနဿိဒံ ဖလံ။>
    text <၁၇>
      text <ဣတော စတုတ္ထကေ ကပ္ပေ၊ ဧကော အာသိံ ဇနာဓိပေါ။>
      text <မဟာရောဟိတနာမော သော၊ စက္ကဝတ္တီ မဟဗ္ဗလော။>
    text <၁၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဒွေရတနိယော ထေရော ဣမာ ဂါထာယော အဘာသိတ္ထာတိ။>
    stand <ဒွေရတနိယတ္ထေရဿာပဒာနံ တတိယံ။>
    stand <ဒသမံ ဘာဏဝါရံ။>
  text <၄။ အာရက္ခဒာယကတ္ထေရအပဒာနံ>
    text <၁၉>
      text <သိဒ္ဓတ္ထဿ ဘဂဝတော၊ ဝေဒိ ကာရာပိတာ မယာ။>
      text <အာရက္ခေါ စ မယာ ဒိန္နော၊ သုဂတဿ မဟေသိနော။>
    text <၂၀>
      text <တေန ကမ္မဝိသေသေန၊ န ပဿိံ ဘယဘေရဝံ။>
      text <ကုဟိဉ္စိ ဥပပန္နဿ၊ တာသော မယှံ န ဝိဇ္ဇတိ။>
    text <၂၁>
      text <စတုန္နဝုတိတော ကပ္ပေ၊ ယံ ဝေဒိံ ကာရယိံ ပုရေ။>
      text <ဒုဂ္ဂတိံ နာဘိဇာနာမိ၊ ဝေဒိကာယ ဣဒံ ဖလံ။>
    text <၂၂>
      text <ဣတော ဆဋ္ဌမှိ ကပ္ပမှိ၊ အပဿေနသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာရက္ခဒာယကော ထေရော ဣမာ ဂါထာယော အဘာသိတ္ထာတိ။>
    stand <အာရက္ခဒာယကတ္ထေရဿာပဒာနံ စတုတ္ထံ။>
  text <၅။ အဗျာဓိကတ္ထေရအပဒာနံ>
    text <၂၄>
      text <ဝိပဿိဿ ဘဂဝတော၊ အဂ္ဂိသာလံ အဒာသဟံ။>
      text <ဗျာဓိကာနဉ္စ အာဝါသံ၊ ဥဏှောဒကပဋိဂ္ဂဟံ။>
    text <၂၅>
      text <တေန ကမ္မေနယံ မယှံ၊ အတ္တဘာဝေါ သုနိမ္မိတော။>
      text <ဗျာဓာဟံ နာဘိဇာနာမိ၊ ပုညကမ္မဿိဒံ ဖလံ။>
    text <၂၆>
      text <ဧကနဝုတိတော ကပ္ပေ၊ ယံ သာလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အဂ္ဂိသာလာယိဒံ ဖလံ။>
    text <၂၇>
      text <ဣတော စ သတ္တမေ ကပ္ပေ၊ ဧကောသိံ အပရာဇိတော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဗျာဓိကော ထေရော ဣမာ ဂါထာယော အဘာသိတ္ထာတိ။>
    stand <အဗျာဓိကတ္ထေရဿာပဒာနံ ပဉ္စမံ။>
  text <၆။ အင်္ကောလပုပ္ဖိယတ္ထေရအပဒာနံ>
    text <၂၉>
      text <နာရဒော ဣတိ မေ နာမံ၊ ကဿပေါ ဣတိ မံ ဝိဒူ။>
      text <အဒ္ဒသံ သမဏာနဂ္ဂံ၊ ဝိပဿိံ ဒေဝသက္ကတံ။>
    text <၃၀>
      text <အနုဗျဉ္ဇနဓရံ ဗုဒ္ဓံ၊ အာဟုတီနံ ပဋိဂ္ဂဟံ။>
      text <အင်္ကောလပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။>
    text <၃၁>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၂>
      text <စတုသတ္တတိတော ကပ္ပေ၊ ရောမသော နာမ ခတ္တိယော။>
      text <အာမုက္ကမာလာဘရဏော၊ သယောဂ္ဂဗလဝါဟနော။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အင်္ကောလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <အင်္ကောလပုပ္ဖိယတ္ထေရဿာပဒာနံ ဆဋ္ဌံ။>
  text <၇။ သောဝဏ္ဏဝဋံသကိယတ္ထေရအပဒာနံ>
    text <၃၄>
      text <ဥယျာနဘူမိံ နိယျန္တော၊ အဒ္ဒသံ လောကနာယကံ။>
      text <ဝဋံသကံ ဂဟေတွာန၊ သောဝဏ္ဏံ သာဓုနိမ္မိတံ။>
    text <၃၅>
      text <သီဃံ တတော သမာရုယှ၊ ဟတ္ထိက္ခန္ဓဂတော အဟံ။>
      text <ဗုဒ္ဓဿ အဘိရောပေသိံ၊ သိခိနော လောကဗန္ဓုနော။>
    text <၃၆>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၃၇>
      text <သတ္တဝီသေ ဣတော ကပ္ပေ၊ ဧကော အာသိံ ဇနာဓိပေါ။>
      text <မဟာပတာပနာမေန၊ စက္ကဝတ္တီ မဟဗ္ဗလော။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သောဝဏ္ဏဝဋံသကိယော ထေရော ဣမာ ဂါထာယော အဘာသိတ္ထာတိ။>
    stand <သောဝဏ္ဏဝဋံသကိယတ္ထေရဿာပဒာနံ သတ္တမံ။>
  text <၈။ မိဉ္ဇဝဋံသကိယတ္ထေရအပဒာနံ>
    text <၃၉>
      text <နိဗ္ဗုတေ လောကနာထမှိ၊ သိခိမှိ ဝဒတံ ဝရေ။>
      text <ဝဋံသကေဟိ အာကိဏ္ဏံ၊ ဗောဓိပူဇံ အကာသဟံ။>
    text <၄၀>
      text <ဧကတ္တိံသေ ဣတော ကပ္ပေ၊ ယံ ပူဇမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။>
    text <၄၁>
      text <ဣတော ဆဗ္ဗီသတိကပ္ပေ၊ အဟုံ မေဃဗ္ဘနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မိဉ္ဇဝဋံသကိယော ထေရော ဣမာ ဂါထာယော အဘာသိတ္ထာတိ။>
    stand <မိဉ္ဇဝဋံသကိယတ္ထေရဿာပဒာနံ အဋ္ဌမံ။>
  text <၉။ သုကတာဝေဠိယတ္ထေရအပဒာနံ>
    text <၄၃>
      text <အသိတော နာမ နာမေန၊ မာလာကာရော အဟံ တဒာ။>
      text <အာဝေဠံ ပဂ္ဂဟေတွာန၊ ရညော ဒာတုံ ဝဇာမဟံ။>
    text <၄၄>
      text <အသမ္ပတ္တောမှိ ရာဇာနံ၊ အဒ္ဒသံ သိခိနာယကံ။>
      text <ဟဋ္ဌော ဟဋ္ဌေန စိတ္တေန၊ ဗုဒ္ဓဿ အဘိရောပယိံ။>
    text <၄၅>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၆>
      text <ပဉ္စဝီသေ ဣတော ကပ္ပေ၊ ရာဇာဟောသိံ မဟဗ္ဗလော။>
      text <ဝေဘာရော နာမ နာမေန၊ စက္ကဝတ္တီ မဟဗ္ဗလော။>
    text <၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုကတာဝေဠိယော ထေရော ဣမာ ဂါထာယော အဘာသိတ္ထာတိ။>
    stand <သုကတာဝေဠိယတ္ထေရဿာပဒာနံ နဝမံ။>
  text <၁၀။ ဧကဝန္ဒနိယတ္ထေရအပဒာနံ>
    text <၄၈>
      text <ဥသဘံ ပဝရံ ဝီရံ၊ ဝေဿဘုံ ဝိဇိတာဝိနံ။>
      text <ပသန္နစိတ္တော သုမနော၊ ဗုဒ္ဓသေဋ္ဌမဝန္ဒဟံ။>
    text <၄၉>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။>
    text <၅၀>
      text <စတုဝီသတိကပ္ပမှိ၊ ဝိကတာနန္ဒနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <အာလမ္ဗဏဉ္စ အဇိနံ၊ မံသဒာရက္ခဒာယကော။>
      text <အဗျာဓိ အင်္ကောလံ သောဏ္ဏံ၊ မိဉ္ဇအာဝေဠဝန္ဒနံ။>
      text <ပဉ္စပညာသ ဂါထာယော၊ ဂဏိတာ အတ္ထဒဿိဘိ။>
    text <ဣတ္ထံ သုဒံ အာယသ္မာ ဧကဝန္ဒနိယော ထေရော ဣမာ ဂါထာယော အဘာသိတ္ထာတိ။>
    stand <ဧကဝန္ဒနိယတ္ထေရဿာပဒာနံ ဒသမံ။>
    stand <အာလမ္ဗဏဒာယကဝဂ္ဂေါ တေဝီသတိမော။>
    text <တဿုဒ္ဒာနံ>
