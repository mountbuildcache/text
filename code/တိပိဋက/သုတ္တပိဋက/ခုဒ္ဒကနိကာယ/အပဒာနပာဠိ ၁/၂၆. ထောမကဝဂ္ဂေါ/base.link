text <၂၆။ ထောမကဝဂ္ဂေါ>
  text <၁။ ထောမကတ္ထေရအပဒာနံ>
    text <၁>
      text <ဒေဝလောကေ ဌိတော သန္တော၊ ဝိပဿိဿ မဟေသိနော။>
      text <ဓမ္မံ သုဏိတွာ မုဒိတော၊ ဣမံ ဝါစံ အဘာသဟံ။>
    text <၂>
      text <နမော တေ ပုရိသာဇည၊ နမော တေ ပုရိသုတ္တမ။>
      text <ဗဟုဇ္ဇနံ တာရယသိ၊ ဒေသေန္တော အမတံ ပဒံ။>
    text <၃>
      text <ဧကနဝုတိတော ကပ္ပေ၊ ယံ ဝါစမဘဏိံ တဒာ။>
      text <ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ထောမကော ထေရော ဣမာ ဂါထာယော အဘာသိတ္ထာတိ။>
    stand <ထောမကတ္ထေရဿာပဒာနံ ပဌမံ။>
  text <၂။ ဧကာသနဒာယကတ္ထေရအပဒာနံ>
    text <၅>
      text <ဝိဇဟိတွာ ဒေဝဝဏ္ဏံ၊ သဘရိယော ဣဓာဂမိံ။>
      text <အဓိကာရံ ကတ္တုကာမော၊ ဗုဒ္ဓသေဋ္ဌဿ သာသနေ။>
    text <၆>
      text <ဒေဝလော နာမ နာမေန၊ ပဒုမုတ္တရသာဝကော။>
      text <တဿ ဘိက္ခါ မယာ ဒိန္နာ၊ ဝိပ္ပသန္နေန စေတသာ။>
    text <၇>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပိဏ္ဍပါတဿိဒံ ဖလံ။>
    text <၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကာသနဒာယကော ထေရော ဣမာ ဂါထာယော အဘာသိတ္ထာတိ။>
    stand <ဧကာသနဒာယကတ္ထေရဿာပဒာနံ ဒုတိယံ။>
  text <၃။ စိတကပူဇကတ္ထေရအပဒာနံ>
    text <၉>
      text <အာနန္ဒော နာမ သမ္ဗုဒ္ဓေါ၊ သယမ္ဘူ အပရာဇိတော။>
      text <အရညေ ပရိနိဗ္ဗာယိ၊ အမနုဿမှိ ကာနနေ။>
    text <၁၀>
      text <ဒေဝလောကာ ဣဓာဂန္တွာ၊ စိတံ ကတွာနဟံ တဒာ။>
      text <သရီရံ တတ္ထ ဈာပေသိံ၊ သက္ကာရဉ္စ အကာသဟံ။>
    text <၁၁>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။>
    stand <စိတကပူဇကတ္ထေရဿာပဒာနံ တတိယံ။>
  text <၄။ တိစမ္ပကပုပ္ဖိယတ္ထေရအပဒာနံ>
    text <၁၃>
      text <ဟိမဝန္တဿာဝိဒူရေ၊ ဝိကတော နာမ ပဗ္ဗတော။>
      text <တဿ ဝေမဇ္ဈေ ဝသတိ၊ သမဏော ဘာဝိတိန္ဒြိယော။>
    text <၁၄>
      text <ဒိသွာန တဿောပသမံ၊ ဝိပ္ပသန္နေန စေတသာ။>
      text <တီဏိ စမ္ပကပုပ္ဖာနိ၊ ဂဟေတွာန သမောကိရိံ။>
    text <၁၅>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိစမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <တိစမ္ပကပုပ္ဖိယတ္ထေရဿာပဒာနံ စတုတ္ထံ။>
  text <၅။ သတ္တပါဋလိယတ္ထေရအပဒာနံ>
    text <၁၇>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <သတ္တ ပါဋလိပုပ္ဖာနိ၊ ဗုဒ္ဓဿ အဘိရောပယိံ။>
    text <၁၈>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သတ္တပါဋလိယော ထေရော ဣမာ ဂါထာယော အဘာသိတ္ထာတိ။>
    stand <သတ္တပါဋလိယတ္ထေရဿာပဒာနံ ပဉ္စမံ။>
  text <၆။ ဥပါဟနဒာယကတ္ထေရအပဒာနံ>
    text <၂၀>
      text <အဟောသိံ စန္ဒနော နာမ၊ သမ္ဗုဒ္ဓဿတြဇော တဒာ။>
      text <ဧကောပါဟနော မယာ ဒိန္နော၊ ဗောဓိံ သမ္ပဇ္ဇ မေ တုဝံ။>
    text <၂၁>
      text <ဧကနဝုတိတော ကပ္ပေ၊ ယံ ပါနဓိံ ဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဥပါဟနဿိဒံ ဖလံ။>
    text <၂၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥပါဟနဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥပါဟနဒာယကတ္ထေရဿာပဒာနံ ဆဋ္ဌံ။>
  text <၇။ မဉ္ဇရိပူဇကတ္ထေရအပဒာနံ>
    text <၂၃>
      text <မဉ္ဇရိကံ ကရိတွာန၊ ရထိယံ ပဋိပဇ္ဇဟံ။>
      text <အဒ္ဒသံ သမဏာနဂ္ဂံ၊ ဘိက္ခုသင်္ဃပုရက္ခတံ။>
    text <၂၄>
      text <ပသန္နစိတ္တော သုမနော၊ ပရမာယ စ ပီတိယာ။>
      text <ဥဘော ဟတ္ထေဟိ ပဂ္ဂယှ၊ ဗုဒ္ဓဿ အဘိရောပယိံ။>
    text <၂၅>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၂၆>
      text <ဣတော တေသတ္တတိကပ္ပေ၊ ဧကော အာသိံ မဟီပတိ။>
      text <ဇောတိယော နာမ နာမေန၊ စက္ကဝတ္တီ မဟဗ္ဗလော။>
    text <၂၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဉ္ဇရိပူဇကော ထေရော ဣမာ ဂါထာယော အဘာသိတ္ထာတိ။>
    stand <မဉ္ဇရိပူဇကတ္ထေရဿာပဒာနံ သတ္တမံ။>
  text <၈။ ပဏ္ဏဒာယကတ္ထေရအပဒာနံ>
    text <၂၈>
      text <ပဗ္ဗတေ ဟိမဝန္တမှိ၊ ဝါကစီရဓရော အဟံ။>
      text <အလောဏပဏ္ဏဘက္ခေါမှိ၊ နိယမေသု စ သံဝုတော။>
    text <၂၉>
      text <ပါတရာသေ အနုပ္ပတ္တေ၊ သိဒ္ဓတ္ထော ဥပဂစ္ဆိ မံ။>
      text <တာဟံ ဗုဒ္ဓဿ ပါဒာသိံ၊ ပသန္နော သေဟိ ပါဏိဘိ။>
    text <၃၀>
      text <စတုန္နဝုတိတော ကပ္ပေ၊ ယံ ပဏ္ဏမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပဏ္ဏဒာနဿိဒံ ဖလံ။>
    text <၃၁>
      text <သတ္တဝီသတိကပ္ပမှိ၊ ရာဇာ အာသိံ သဒတ္ထိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဏ္ဏဒာယကော ထေရော ဣမာ ဂါထာယော အဘာသိတ္ထာတိ။>
    stand <ပဏ္ဏဒာယကတ္ထေရဿာပဒာနံ အဋ္ဌမံ။>
  text <၉။ ကုဋိဒာယကတ္ထေရအပဒာနံ>
    text <၃၃>
      text <ဝိပိနစာရီ သမ္ဗုဒ္ဓေါ၊ ရုက္ခမူလေ ဝသီ တဒာ။>
      text <ပဏ္ဏသာလံ ကရိတွာန၊ အဒာသိံ အပရာဇိတေ။>
    text <၃၄>
      text <ဧကနဝုတိတော ကပ္ပေ၊ ယံ ပဏ္ဏကုဋိကံ အဒံ။>
      text <ဒုဂ္ဂတိံ နာဘိဇာနာမိ၊ ကုဋိဒာနဿိဒံ ဖလံ။>
    text <၃၅>
      text <အဋ္ဌဝီသေ ဣတော ကပ္ပေ၊ သောဠသာသိံသု ရာဇာနော။>
      text <သဗ္ဗတ္ထ အဘိဝဿီတိ၊ ဝုစ္စရေ စက္ကဝတ္တိနော။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကုဋိဒာယကော ထေရော ဣမာ ဂါထာယော အဘာသိတ္ထာတိ။>
    stand <ကုဋိဒာယကတ္ထေရဿာပဒာနံ နဝမံ။>
  text <၁၀။ အဂ္ဂပုပ္ဖိယတ္ထေရအပဒာနံ>
    text <၃၇>
      text <သုဝဏ္ဏဝဏ္ဏံ သမ္ဗုဒ္ဓံ၊ နိသိန္နံ ပဗ္ဗတန္တရေ။>
      text <ဩဘာသယန္တံ ရံသေန၊ သိခိနံ သိခိနံ ယထာ။>
    text <၃၈>
      text <အဂ္ဂဇံ ပုပ္ဖမာဒာယ၊ ဥပါဂစ္ဆိံ နရုတ္တမံ။>
      text <ပသန္နစိတ္တော သုမနော၊ ဗုဒ္ဓဿ အဘိရောပယိံ။>
    text <၃၉>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၀>
      text <ပဉ္စဝီသတိကပ္ပမှိ၊ အဟောသိ အမိတောဂတော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ထောမကေကာသနစိတကံ၊ စမ္ပကော သတ္တပါဋလိ။>
      text <ပါနဓိ မဉ္ဇရီ ပဏ္ဏံ၊ ကုဋိဒော အဂ္ဂပုပ္ဖိယော။>
      text <ဂါထာယော ဂဏိတာ စေတ္ထ၊ ဧကတာလီသမေဝ စာတိ။>
    text <ဣတ္ထံ သုဒံ အာယသ္မာ အဂ္ဂပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <အဂ္ဂပုပ္ဖိယတ္ထေရဿာပဒာနံ ဒသမံ။>
    stand <ထောမကဝဂ္ဂေါ ဆဗ္ဗီသတိမော။>
    text <တဿုဒ္ဒာနံ>
