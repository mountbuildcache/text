text <၈။ နာဂသမာလဝဂ္ဂေါ>
  text <၁။ နာဂသမာလတ္ထေရအပဒာနံ>
    text <၁>
      text <အပါဋလိံ အဟံ ပုပ္ဖံ၊ ဥဇ္ဈိတံ သုမဟာပထေ။>
      text <ထူပမှိ အဘိရောပေသိံ၊ သိခိနော လောကဗန္ဓုနော။>
    text <၂>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ထူပပူဇာယိဒံ ဖလံ။>
    text <၃>
      text <ဣတော ပန္နရသေ ကပ္ပေ၊ ဘူမိယော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နာဂသမာလော ထေရော ဣမာ ဂါထာယော အဘာသိတ္ထာတိ။>
    stand <နာဂသမာလတ္ထေရဿာပဒာနံ ပဌမံ။>
  text <၂။ ပဒသညကတ္ထေရအပဒာနံ>
    text <၅>
      text <အက္ကန္တဉ္စ ပဒံ ဒိသွာ၊ တိဿဿာဒိစ္စဗန္ဓုနော။>
      text <ဟဋ္ဌော ဟဋ္ဌေန စိတ္တေန၊ ပဒေ စိတ္တံ ပသာဒယိံ။>
    text <၆>
      text <ဒွေနဝုတေ ဣတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ပဒသညာယိဒံ ဖလံ။>
    text <၇>
      text <ဣတော သတ္တမကေ ကပ္ပေ၊ သုမေဓော နာမ ခတ္တိယော။>
      text <သတ္တရတနသမ္ပန္နော၊ စက္ကဝတီ မဟဗ္ဗလော။>
    text <၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဒသညကော ထေရော ဣမာ ဂါထာယော အဘာသိတ္ထာတိ။>
    stand <ပဒသညကတ္ထေရဿာပဒာနံ ဒုတိယံ။>
  text <၃။ ဗုဒ္ဓသညကတ္ထေရအပဒာနံ>
    text <၉>
      text <ဒုမဂ္ဂေ ပံသုကူလိကံ၊ လဂ္ဂံ ဒိသွာန သတ္ထုနော။>
      text <တတော တမဉ္ဇလိံ ကတွာ၊ ပံသုကူလံ အဝန္ဒဟံ။>
    text <၁၀>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၁၁>
      text <ဣတော စတုတ္ထကေ ကပ္ပေ၊ ဒုမသာရောသိ ခတ္တိယော။>
      text <စာတုရန္တော ဝိဇိတာဝီ၊ စက္ကဝတ္တီ မဟဗ္ဗလော။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော အဘာသိတ္ထာတိ။>
    stand <ဗုဒ္ဓသညကတ္ထေရဿာပဒာနံ တတိယံ။>
  text <၄။ ဘိသာလုဝဒာယကတ္ထေရအပဒာနံ>
    text <၁၃>
      text <ကာနနံ ဝနမောဂယှ၊ ဝသာမိ ဝိပိနေ အဟံ။>
      text <ဝိပဿိံ အဒ္ဒသံ ဗုဒ္ဓံ၊ အာဟုတီနံ ပဋိဂ္ဂဟံ။>
    text <၁၄>
      text <ဘိသာလုဝဉ္စ ပါဒာသိံ၊ ဥဒကံ ဟတ္ထဓောဝနံ။>
      text <ဝန္ဒိတွာ သိရသာ ပါဒေ၊ ပက္ကာမိ ဥတ္တရာမုခေါ။>
    text <၁၅>
      text <ဧကနဝုတိတော ကပ္ပေ၊ ဘိသာလုဝမဒံ တဒာ။>
      text <ဒုဂ္ဂတိံ နာဘိဇာနာမိ၊ ပုညကမ္မဿိဒံ ဖလံ။>
    text <၁၆>
      text <ဣတော တတိယကေ ကပ္ပေ၊ ဘိသသမ္မတခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဘိသာလုဝဒာယကော ထေရော ဣမာ ဂါထာယော အဘာသိတ္ထာတိ။>
    stand <ဘိသာလုဝဒာယကတ္ထေရဿာပဒာနံ စတုတ္ထံ။>
    stand <ဆဋ္ဌဘာဏဝါရံ။>
  text <၅။ ဧကသညကတ္ထေရအပဒာနံ>
    text <၁၈>
      text <ခဏ္ဍော နာမာသိ နာမေန၊ ဝိပဿိဿဂ္ဂသာဝကော။>
      text <ဧကာ ဘိက္ခါ မယာ ဒိန္နာ၊ လောကာဟုတိပဋိဂ္ဂဟေ။>
    text <၁၉>
      text <တေန စိတ္တပ္ပသာဒေန၊ ဒွိပဒိန္ဒ နရာသဘ။>
      text <ဒုဂ္ဂတိံ နာဘိဇာနာမိ၊ ဧကဘိက္ခါယိဒံ ဖလံ။>
    text <၂၀>
      text <စတ္တာလီသမှိတော ကပ္ပေ၊ ဝရုဏော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကသညကော ထေရော ဣမာ ဂါထာယော အဘာသိတ္ထာတိ။>
    stand <ဧကသညကတ္ထေရဿာပဒာနံ ပဉ္စမံ။>
  text <၆။ တိဏသန္ထရဒာယကတ္ထေရအပဒာနံ>
    text <၂၂>
      text <ဟိမဝန္တဿာဝိဒူရေ၊ မဟာဇာတဿရော အဟု။>
      text <သတပတ္တေဟိ သဉ္ဆန္နော၊ နာနာသကုဏမာလယော။>
    text <၂၃>
      text <တမှိ နှတွာ စ ပိတွာ စ၊ အဝိဒူရေ ဝသာမဟံ။>
      text <အဒ္ဒသံ သမဏာနဂ္ဂံ၊ ဂစ္ဆန္တံ အနိလဉ္ဇသေ။>
    text <၂၄>
      text <မမ သင်္ကပ္ပမညာယ၊ သတ္ထာ လောကေ အနုတ္တရော။>
      text <အဗ္ဘတော ဩရုဟိတွာန၊ ဘူမိယံဌာသိ တာဝဒေ။>
    text <၂၅>
      text <ဝိသာဏေန တိဏံ ဂယှ၊ နိသီဒနမဒာသဟံ။>
      text <နိသီဒိ ဘဂဝါ တတ္ထ၊ တိဿော လောကဂ္ဂနာယကော။>
    text <၂၆>
      text <သကံ စိတ္တံ ပသာဒေတွာ၊ အဝန္ဒိ လောကနာယကံ။>
      text <ပဋိကုဋိကော အပသက္ကိံ၊ နိဇ္ဈာယန္တော မဟာမုနိံ။>
    text <၂၇>
      text <တေန စိတ္တပ္ပသာဒေန၊ နိမ္မာနံ ဥပပဇ္ဇဟံ။>
      text <ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။>
    text <၂၈>
      text <ဣတော ဒုတိယကေ ကပ္ပေ၊ မိဂ သမ္မတခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိဏသန္ထရဒာယကော ထေရော ဣမာ ဂါထာယော အဘာသိတ္ထာတိ။>
    stand <တိဏသန္ထရဒာယကတ္ထေရဿာပဒာနံ ဆဋ္ဌံ။>
  text <၇။ သူစိဒာယကတ္ထေရအပဒာနံ>
    text <၃၀>
      text <တိံသကပ္ပသဟဿမှိ၊ သမ္ဗုဒ္ဓေါ လောကနာယကော။>
      text <သုမေဓော နာမ နာမေန၊ ဗာတ္တိံသဝရလက္ခဏော။>
    text <၃၁>
      text <တဿ ကဉ္စနဝဏ္ဏဿ၊ ဒွိပဒိန္ဒဿ တာဒိနော။>
      text <ပဉ္စ သူစီ မယာ ဒိန္နာ၊ သိဗ္ဗနတ္ထာယ စီဝရံ။>
    text <၃၂>
      text <တေနေဝ သူစိဒာနေန၊ နိပုဏတ္ထဝိပဿကံ။>
      text <တိက္ခံ လဟုဉ္စ ဖာသုဉ္စ၊ ဉာဏံ မေ ဥဒပဇ္ဇထ။>
    text <၃၃>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၃၄>
      text <ဒွိပဒာဓိပတီ နာမ၊ ရာဇာနော စတုရော အဟုံ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၃၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သူစိဒာယကော ထေရော ဣမာ ဂါထာယော အဘာသိတ္ထာတိ။>
    stand <သူစိဒာယကတ္ထေရဿာပဒာနံ သတ္တမံ။>
  text <၈။ ပါဋလိပုပ္ဖိယတ္ထေရအပဒာနံ>
    text <၃၆>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။>
      text <ကဉ္စနဂ္ဃိယသင်္ကာသံ၊ ဗာတ္တိံသဝရလက္ခဏံ။>
    text <၃၇>
      text <သေဋ္ဌိပုတ္တော တဒာ အာသိံ၊ သုခုမာလော သုခေဓိတော။>
      text <ဥစ္ဆင်္ဂေ ပါဋလိပုပ္ဖံ၊ ကတွာန အဘိသံဟရိံ။>
    text <၃၈>
      text <ဟဋ္ဌော ဟဋ္ဌေန စိတ္တေန၊ ပုပ္ဖေဟိ အဘိပူဇယိံ။>
      text <တိဿံ လောကဝိဒုံ နာထံ၊ နရဒေဝံ နမဿဟံ။>
    text <၃၉>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပုပ္ဖပူဇာယိဒံ ဖလံ။>
    text <၄၀>
      text <ဣတော တေသဋ္ဌိကပ္ပမှိ၊ အဘိသမ္မတနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပါဋလိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ပါဋလိပုပ္ဖိယတ္ထေရဿာပဒာနံ အဋ္ဌမံ။>
  text <၉။ ဌိတဉ္ဇလိယတ္ထေရအပဒာနံ>
    text <၄၂>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <တတ္ထ အဒ္ဒသံ သမ္ဗုဒ္ဓံ၊ ဗာတ္တိံသဝရလက္ခဏံ။>
    text <၄၃>
      text <တတ္ထာဟံ အဉ္ဇလိံ ကတွာ၊ ပက္ကာမိံ ပါစိနာမုခေါ။>
      text <အဝိဒူရေ နိသိန္နဿ၊ နိယကေ ပဏ္ဏသန္ထရေ။>
    text <၄၄>
      text <တတော မေ အသနီပါတော၊ မတ္ထကေ နိပတီ တဒာ။>
      text <သောဟံ မရဏကာလမှိ၊ အကာသိံ ပုနရဉ္ဇလိံ။>
    text <၄၅>
      text <ဒွေနဝုတေ ဣတော ကပ္ပေ၊ အဉ္ဇလိံ အကရိံ တဒာ။>
      text <ဒုဂ္ဂတိံ နာဘိဇာနာမိ၊ အဉ္ဇလိဿ ဣဒံ ဖလံ။>
    text <၄၆>
      text <စတုပဏ္ဏာသကပ္ပမှိ၊ မိဂကေတုသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဌိတဉ္ဇလိယော ထေရော ဣမာ ဂါထာယော အဘာသိတ္ထာတိ။>
    stand <ဌိတဉ္ဇလိယတ္ထေရဿာပဒာနံ နဝမံ။>
  text <၁၀။ တိပဒုမိယတ္ထေရအပဒာနံ>
    text <၄၈>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <ဒန္တော ဒန္တပရိဝုတော၊ နဂရာ နိက္ခမီ တဒာ။>
    text <၄၉>
      text <နဂရေ ဟံသဝတိယံ၊ အဟောသိံ မာလိကော တဒာ။>
      text <ယံ တတ္ထ ဥတ္တမံ တောဏိ၊ ပဒ္မပုပ္ဖာနိ အဂ္ဂဟိံ။>
    text <၅၀>
      text <အဒ္ဒသံ ဝိရဇံ ဗုဒ္ဓံ၊ ပဋိမဂ္ဂန္တရာပဏေ။>
      text <သဟ ဒိသွာန သမ္ဗုဒ္ဓံ၊ ဧဝံ စိန္တေသဟံ တဒာ။>
    text <၅၁>
      text <ကိံ မေ ဣမေဟိ ပုပ္ဖေဟိ၊ ရညော ဥပနိတေဟိ မေ။>
      text <ဂါမံ ဝါ ဂါမခေတ္တံ ဝါ၊ သဟဿံ ဝါ လဘေယျဟံ။>
    text <၅၂>
      text <အဒန္တဒမနံ ဝီရံ၊ သဗ္ဗသတ္တသုခါဝဟံ။>
      text <လောကနာထံ ပူဇယိတွာ၊ လစ္ဆာမိ အမတံ ဓနံ။>
    text <၅၃>
      text <ဧဝါဟံ စိန္တယိတွာန၊ သကံ စိတ္တံ ပသာဒယိံ။>
      text <တီဏိ လောဟိတကေ ဂယှ၊ အာကာသေ ဥက္ခိပိံ တဒာ။>
    text <၅၄>
      text <မယာ ဥက္ခိတ္တမတ္တမှိ၊ အာကာသေ ပတ္ထရိံသု တေ။>
      text <ဓာရိံသု မတ္ထကေ တတ္ထ၊ ဥဒ္ဓံဝဏ္ဋာ အဓောမုခါ။>
    text <၅၅>
      text <ယေ ကေစိ မနုဇာ ဒိသွာ၊ ဥက္ကုဋ္ဌိံ သမ္ပဝတ္တယုံ။>
      text <ဒေဝတာ အန္တလိက္ခမှိ၊ သာဓုကာရံ ပဝတ္တယုံ။>
    text <၅၆>
      text <အစ္ဆေရံ လောကေ ဥပ္ပန္နံ၊ ဗုဒ္ဓသေဋ္ဌဿ ဝါဟသာ။>
      text <သဗ္ဗေ ဓမ္မံ သုဏိဿာမ၊ ပုပ္ဖာနံ ဝါဟသာ မယံ။>
    text <၅၇>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <ဝီထိယဉှိ ဌိတော သန္တော၊ ဣမာ ဂါထာ အဘာသထ။>
    text <၅၈>
      text <ယော သော ဗုဒ္ဓံ အပူဇေသိ၊ ရတ္တပဒ္မေဟိ မာဏဝေါ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၅၉>
      text <တိံသကပ္ပသဟဿာနိ၊ ဒေဝလောကေ ရမိဿတိ။>
      text <တိံသကပ္ပါနိ ဒေဝိန္ဒော၊ ဒေဝရဇ္ဇံ ကရိဿတိ။>
    text <၆၀>
      text <မဟာဝိတ္ထာရိကံ နာမ၊ ဗျမှံ ဟေဿတိ တာဝဒေ။>
      text <တိယောဇနသတုဗ္ဗိဒ္ဓံ၊ ဒိယဍ္ဎသတဝိတ္ထတံ။>
    text <၆၁>
      text <စတ္တာရိသတသဟဿာနိ၊ နိယျူဟာ စ သုမာပိတာ။>
      text <ကူဋာဂါရဝရူပေတာ၊ မဟာသယနမဏ္ဍိတာ။>
    text <၆၂>
      text <ကောဋိသတသဟဿိယော၊ ပရိဝါရေဿန္တိ အစ္ဆရာ။>
      text <ကုသလာ နစ္စဂီတဿ၊ ဝါဒိတေပိ ပဒက္ခိဏာ။>
    text <၆၃>
      text <ဧတာဒိသေ ဗျမှဝရေ၊ နာရီဂဏသမာကုလေ။>
      text <ဝဿိဿတိ ပုပ္ဖဝဿော၊ ဒိဗ္ဗော လောဟိတကော သဒာ။>
    text <၆၄>
      text <ဘိတ္တိခီလေ နာဂဒန္တေ၊ ဒွာရဗာဟာယ တောရဏေ။>
      text <စက္ကမတ္တာ လောဟိတကာ၊ ဩလမ္ဗိဿန္တိ တာဝဒေ။>
    text <၆၅>
      text <ပတ္တေန ပတ္တသဉ္ဆန္နေ၊ အန္တောဗျမှဝရေ ဣမံ။>
      text <အတ္ထရိတွာ ပါရုပိတွာ၊ တုဝဋ္ဋိဿန္တိ တာဝဒေ။>
    text <၆၆>
      text <ဘဝနံ ပရိဝါရေတွာ၊ သမန္တာ သတယောဇနေ။>
      text <တေပိ ပဒ္မာ လောဟိတကာ၊ ဒိဗ္ဗဂန္ဓံ ပဝါယရေ။>
    text <၆၇>
      text <ပဉ္စသတ္တတိက္ခတ္တုဉ္စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၆၈>
      text <သမ္ပတ္တိယော ဒုဝေ ဘုတွာ၊ အနီတိ အနုပဒ္ဒဝေါ။>
      text <သမ္ပတ္တေ ပရိယောသာနေ၊ နိဗ္ဗာနံ ပါပုဏိဿတိ။>
    text <၆၉>
      text <သုဒိဋ္ဌော ဝတ မေ ဗုဒ္ဓေါ၊ ဝါဏိဇ္ဇံ သုပယောဇိတံ။>
      text <ပဒ္မာနိ တီဏိ ပူဇေတွာ၊ အနုဘောသိံ တိသမ္ပဒာ။>
    text <၇၀>
      text <အဇ္ဇ မေ ဓမ္မပ္ပတ္တဿ၊ ဝိပ္ပမုတ္တဿ သဗ္ဗသော။>
      text <သုပုပ္ဖိတံ လောဟိတကံ၊ ဓာရယိဿတိ မတ္ထကေ။>
    text <၇၁>
      text <မမ ကမ္မံ ကထေန္တဿ၊ ပဒုမုတ္တရသတ္ထုနော။>
      text <သတပါဏသဟဿာနံ၊ ဓမ္မာဘိသမယော အဟု။>
    text <၇၂>
      text <သတသဟဿိတော ကပ္ပေ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ တိပဒုမာနိဒံ ဖလံ။>
    text <၇၃>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။>
    text <၇၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <နာဂသမာလော ပဒသညီ၊ သညကာလုဝဒာယကော။>
      text <ဧကသညီ တိဏသန္ထာရော၊ သူစိပါဋလိပုပ္ဖိယော။>
      text <ဌိတဉ္ဇလီ တိပဒုမီ၊ ဂါထာယော ပဉ္စသတ္တတိ။>
    text <ဣတ္ထံ သုဒံ အာယသ္မာ တိပဒုမိယော ထေရော ဣမာ ဂါထာယော အဘာသိတ္ထာတိ။>
    stand <တိပဒုမိယတ္ထေရဿာပဒာနံ ဒသမံ။>
    stand <နာဂသမာလဝဂ္ဂေါ အဋ္ဌမော။>
    text <တဿုဒ္ဒာနံ>
