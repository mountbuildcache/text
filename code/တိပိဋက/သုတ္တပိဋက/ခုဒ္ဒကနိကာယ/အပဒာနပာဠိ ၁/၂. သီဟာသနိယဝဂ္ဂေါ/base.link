text <၂။ သီဟာသနိယဝဂ္ဂေါ>
  text <၁။ သီဟာသနဒာယကတ္ထေရအပဒာနံ>
    text <၁>
      text <နိဗ္ဗုတေ လောကနာထမှိ၊ သိဒ္ဓတ္ထေ ဒွိပဒုတ္တမေ။>
      text <ဝိတ္ထာရိကေ ပါဝစနေ၊ ဗာဟုဇညမှိ သာသနေ။>
    text <၂>
      text <ပသန္နစိတ္တော သုမနော၊ သီဟာသနမကာသဟံ။>
      text <သီဟာသနံ ကရိတွာန၊ ပါဒပီဌမကာသဟံ။>
    text <၃>
      text <သီဟာသနေ စ ဝဿန္တေ၊ ဃရံ တတ္ထ အကာသဟံ။>
      text <တေန စိတ္တပ္ပသာဒေန၊ တုသိတံ ဥပပဇ္ဇဟံ။>
    text <၄>
      text <အာယာမေန စတုဗ္ဗီသ၊ ယောဇနံ အာသိ တာဝဒေ။>
      text <ဝိမာနံ သုကတံ မယှံ၊ ဝိတ္ထာရေန စတုဒ္ဒသ။>
    text <၅>
      text <သတံ ကညာသဟဿာနိ၊ ပရိဝါရေန္တိ မံ သဒာ။>
      text <သောဏ္ဏမယဉ္စ ပလ္လင်္ကံ၊ ဗျမှေ အာသိ သုနိမ္မိတံ။>
    text <၆>
      text <ဟတ္ထိယာနံ အဿယာနံ၊ ဒိဗ္ဗယာနံ ဥပဋ္ဌိတံ။>
      text <ပါသာဒာ သိဝိကာ စေဝ၊ နိဗ္ဗတ္တန္တိ ယဒိစ္ဆကံ။>
    text <၇>
      text <မဏိမယာ စ ပလ္လင်္ကာ၊ အညေ သာရမယာ ဗဟူ။>
      text <နိဗ္ဗတ္တန္တိ မမံ သဗ္ဗေ၊ သီဟာသနဿိဒံ ဖလံ။>
    text <၈>
      text <သောဏ္ဏမယာ ရူပိမယာ၊ ဖလိကာဝေဠုရိယာမယာ။>
      text <ပါဒုကာ အဘိရူဟာမိ၊ ပါဒပီဌဿိဒံ ဖလံ။>
    text <၉>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပုညကမ္မဿိဒံ ဖလံ။>
    text <၁၀>
      text <တေသတ္တတိမှိတော ကပ္ပေ၊ ဣန္ဒနာမာ တယော ဇနာ။>
      text <ဒွေသတ္တတိမှိတော ကပ္ပေ၊ တယော သုမနနာမကာ။>
    text <၁၁>
      text <သမသတ္တတိတော ကပ္ပေ၊ တယော ဝရုဏနာမကာ။>
      text <သတ္တရတနသမ္ပန္နာ၊ စတုဒီပမှိ ဣဿရာ။>
    text <၁၂>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သီဟာသနဒာယကော ထေရော ဣမာ ဂါထာယော အဘာသိတ္ထာတိ။>
    stand <သီဟာသနဒာယကတ္ထေရဿာပဒာနံ ပဌမံ။>
  text <၂။ ဧကတ္ထမ္ဘိကတ္ထေရအပဒာနံ>
    text <၁၃>
      text <သိဒ္ဓတ္ထဿ ဘဂဝတော၊ မဟာပူဂဂဏော အဟု။>
      text <သရဏံ ဂတာ စ တေ ဗုဒ္ဓံ၊ သဒ္ဒဟန္တိ တထာဂတံ။>
    text <၁၄>
      text <သဗ္ဗေ သင်္ဂမ္မ မန္တေတွာ၊ မာဠံ ကုဗ္ဗန္တိ သတ္ထုနော။>
      text <ဧကတ္ထမ္ဘံ အလဘန္တာ၊ ဝိစိနန္တိ ဗြဟာဝနေ။>
    text <၁၅>
      text <တေဟံ အရညေ ဒိသွာန၊ ဥပဂမ္မ ဂဏံ တဒာ။>
      text <အဉ္ဇလိံ ပဂ္ဂဟေတွာန၊ ပရိပုစ္ဆိံ ဂဏံ အဟံ။>
    text <၁၆>
      text <တေ မေ ပုဋ္ဌာ ဝိယာကံသု၊ သီလဝန္တော ဥပါသကာ။>
      text <မာဠံ မယံ ကတ္တုကာမာ၊ ဧကတ္ထမ္ဘော န လဗ္ဘတိ။>
    text <၁၇>
      text <ဧကတ္ထမ္ဘံ မမံ ဒေထ၊ အဟံ ဒဿာမိ သတ္ထုနော။>
      text <အာဟရိဿာမဟံ ထမ္ဘံ၊ အပ္ပေါဿုက္ကာ ဘဝန္တု တေ။>
    text <၁၈>
      text <တေ မေ ထမ္ဘံ ပဝေစ္ဆိံသု၊ ပသန္နာ တုဋ္ဌမာနသာ။>
      text <တတော ပဋိနိဝတ္တိတွာ၊ အဂမံသု သကံ ဃရံ။>
    text <၁၉>
      text <အစိရံ ဂတေ ပူဂဂဏေ၊ ထမ္ဘံ အဟာသဟံ တဒာ။>
      text <ဟဋ္ဌော ဟဋ္ဌေန စိတ္တေန၊ ပဌမံ ဥဿပေသဟံ။>
    text <၂၀>
      text <တေန စိတ္တပ္ပသာဒေန၊ ဝိမာနံ ဥပပဇ္ဇဟံ။>
      text <ဥဗ္ဗိဒ္ဓံ ဘဝနံ မယှံ၊ သတ္တဘူမံ သမုဂ္ဂတံ။>
    text <၂၁>
      text <ဝဇ္ဇမာနာသု ဘေရီသု၊ ပရိစာရေမဟံ သဒာ။>
      text <ပဉ္စပညာသကပ္ပမှိ၊ ရာဇာ အာသိံ ယသောဓရော။>
    text <၂၂>
      text <တတ္ထာပိ ဘဝနံ မယှံ၊ သတ္တဘူမံ သမုဂ္ဂတံ။>
      text <ကူဋာဂါရဝရူပေတံ၊ ဧကတ္ထမ္ဘံ မနောရမံ။>
    text <၂၃>
      text <ဧကဝီသတိကပ္ပမှိ၊ ဥဒေနော နာမ ခတ္တိယော။>
      text <တတြာပိ ဘဝနံ မယှံ၊ သတ္တဘူမံ သမုဂ္ဂတံ။>
    text <၂၄>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <အနုဘောမိ သုခံ သဗ္ဗံ၊ ဧကတ္ထမ္ဘဿိဒံ ဖလံ။>
    text <၂၅>
      text <စတုန္နဝုတိတော ကပ္ပေ၊ ယံ ထမ္ဘမဒဒံ တဒာ။>
      text <ဒုဂ္ဂတိံ နာဘိဇာနာမိ၊ ဧကတ္ထမ္ဘဿိဒံ ဖလံ။>
    text <၂၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကတ္ထမ္ဘိကော ထေရော ဣမာ ဂါထာယော အဘာသိတ္ထာတိ။>
    stand <ဧကတ္ထမ္ဘိကတ္ထေရဿာပဒာနံ ဒုတိယံ။>
  text <၃။ နန္ဒတ္ထေရအပဒာနံ>
    text <၂၇>
      text <ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။>
      text <ဝတ္ထံ ခေါမံ မယာ ဒိန္နံ၊ သယမ္ဘုဿ မဟေသိနော။>
    text <၂၈>
      text <တံ မေ ဗုဒ္ဓေါ ဝိယာကာသိ၊ ဇလဇုတ္တရနာမကော။>
      text <ဣမိနာ ဝတ္ထဒာနေန၊ ဟေမဝဏ္ဏော ဘဝိဿသိ။>
    text <၂၉>
      text <ဒွေ သမ္ပတ္တီ အနုဘောတွာ၊ ကုသလမူလေဟိ စောဒိတော။>
      text <ဂေါတမဿ ဘဂဝတော၊ ကနိဋ္ဌော တွံ ဘဝိဿသိ။>
    text <၃၀>
      text <ရာဂရတ္တော သုခသီလော၊ ကာမေသု ဂေဓမာယုတော။>
      text <ဗုဒ္ဓေန စောဒိတော သန္တော၊ တဒာ တွံ ပဗ္ဗဇိဿသိ။>
    text <၃၁>
      text <ပဗ္ဗဇိတွာန တွံ တတ္ထ၊ ကုသလမူလေန စောဒိတော။>
      text <သဗ္ဗာသဝေ ပရိညာယ၊ နိဗ္ဗာယိဿသိနာသဝေါ။>
    text <၃၂>
      text <သတ္တ ကပ္ပသဟဿမှိ၊ စတုရော စေဠနာမကာ။>
      text <သဋ္ဌိ ကပ္ပသဟဿမှိ၊ ဥပစေလာ စတုဇ္ဇနာ။>
    text <၃၃>
      text <ပဉ္စ ကပ္ပသဟဿမှိ၊ စေဠာဝ စတုရော ဇနာ။>
      text <သတ္တရတနသမ္ပန္နာ၊ စတုဒီပမှိ ဣဿရာ။>
    text <၃၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နန္ဒော ထေရော ဣမာ ဂါထာယော အဘာသိတ္ထာတိ။>
    stand <နန္ဒတ္ထေရဿာပဒာနံ တတိယံ။>
  text <၄။ စူဠပန္ထကတ္ထေရအပဒာနံ>
    text <၃၅>
      text <ပဒုမုတ္တရော နာမ ဇိနော၊ အာဟုတီနံ ပဋိဂ္ဂဟော။>
      text <ဂဏမှာ ဝူပကဋ္ဌော သော၊ ဟိမဝန္တေ ဝသီ တဒာ။>
    text <၃၆>
      text <အဟမ္ပိ ဟိမဝန္တမှိ၊ ဝသာမိ အဿမေ တဒာ။>
      text <အစိရာဂတံ မဟာဝီရံ၊ ဥပေသိံ လောကနာယကံ။>
    text <၃၇>
      text <ပုပ္ဖစ္ဆတ္တံ ဂဟေတွာန၊ ဥပဂစ္ဆိံ နရာသဘံ။>
      text <သမာဓိံ သမာပဇ္ဇန္တံ၊ အန္တရာယမကာသဟံ။>
    text <၃၈>
      text <ဥဘော ဟတ္ထေဟိ ပဂ္ဂယှ၊ ပုပ္ဖစ္ဆတ္တံ အဒာသဟံ။>
      text <ပဋိဂ္ဂဟေသိ ဘဂဝါ၊ ပဒုမုတ္တရော မဟာမုနိ။>
    text <၃၉>
      text <သဗ္ဗေ ဒေဝါ အတ္တမနာ၊ ဟိမဝန္တံ ဥပေန္တိ တေ။>
      text <သာဓုကာရံ ပဝတ္တေသုံ၊ အနုမောဒိဿတိ စက္ခုမာ။>
    text <၄၀>
      text <ဣဒံ ဝတွာန တေ ဒေဝါ၊ ဥပဂစ္ဆုံ နရုတ္တမံ။>
      text <အာကာသေ ဓာရယန္တဿ၊ ပဒုမစ္ဆတ္တမုတ္တမံ။>
    text <၄၁>
      text <သတပတ္တဆတ္တံ ပဂ္ဂယှ၊ အဒာသိ တာပသော မမ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၄၂>
      text <ပဉ္စဝီသတိကပ္ပါနိ၊ ဒေဝရဇ္ဇံ ကရိဿတိ။>
      text <စတုတ္တိံသတိက္ခတ္တုဉ္စ၊ စက္ကဝတ္တီ ဘဝိဿတိ။>
    text <၄၃>
      text <ယံ ယံ ယောနိံ သံသရတိ၊ ဒေဝတ္တံ အထ မာနုသံ။>
      text <အဗ္ဘောကာသေ ပတိဋ္ဌန္တံ၊ ပဒုမံ ဓာရယိဿတိ။>
    text <၄၄>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၄၅>
      text <ပကာသိတေ ပါဝစနေ၊ မနုဿတ္တံ လဘိဿတိ။>
      text <မနောမယမှိ ကာယမှိ၊ ဥတ္တမော သော ဘဝိဿတိ။>
    text <၄၆>
      text <ဒွေ ဘာတရော ဘဝိဿန္တိ၊ ဥဘောပိ ပန္ထကဝှယာ။>
      text <အနုဘောတွာ ဥတ္တမတ္ထံ၊ ဇောတယိဿန္တိ သာသနံ။>
    text <၄၇>
      text <သောဟံ အဋ္ဌာရသဝဿော၊ ပဗ္ဗဇိံ အနဂါရိယံ။>
      text <ဝိသေသာဟံ န ဝိန္ဒာမိ၊ သကျပုတ္တဿ သာသနေ။>
    text <၄၈>
      text <ဒန္ဓာ မယှံ ဂတီ အာသိ၊ ပရိဘူတော ပုရေ အဟုံ။>
      text <ဘာတာ စ မံ ပဏာမေသိ၊ ဂစ္ဆ ဒာနိ သကံ ဃရံ။>
    text <၄၉>
      text <သောဟံ ပဏာမိတော သန္တော၊ သင်္ဃာရာမဿ ကောဋ္ဌကေ။>
      text <ဒုမ္မနော တတ္ထ အဋ္ဌာသိံ၊ သာမညသ္မိံ အပေက္ခဝါ။>
    text <၅၀>
      text <ဘဂဝါ တတ္ထ အာဂစ္ဆိ၊ သီသံ မယှံ ပရာမသိ။>
      text <ဗာဟာယ မံ ဂဟေတွာန၊ သင်္ဃာရာမံ ပဝေသယိ။>
    text <၅၁>
      text <အနုကမ္ပါယ မေ သတ္ထာ၊ အဒာသိ ပါဒပုဉ္ဆနိံ။>
      text <ဧဝံ သုဒ္ဓံ အဓိဋ္ဌေဟိ၊ ဧကမန္တမဓိဋ္ဌဟံ။>
    text <၅၂>
      text <ဟတ္ထေဟိ တမဟံ ဂယှ၊ သရိံ ကောကနဒံ အဟံ။>
      text <တတ္ထ စိတ္တံ ဝိမုစ္စိ မေ၊ အရဟတ္တံ အပါပုဏိံ။>
    text <၅၃>
      text <မနောမယေသု ကာယေသု၊ သဗ္ဗတ္ထ ပါရမိံ ဂတော။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၅၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စူဠပန္ထကော ထေရော ဣမာ ဂါထာယော အဘာသိတ္ထာတိ။>
    stand <စူဠပန္ထကတ္ထေရဿာပဒာနံ စတုတ္ထံ။>
  text <၅။ ပိလိန္ဒဝစ္ဆတ္ထေရအပဒာနံ>
    text <၅၅>
      text <နိဗ္ဗုတေ လောကနာထမှိ၊ သုမေဓေ အဂ္ဂပုဂ္ဂလေ။>
      text <ပသန္နစိတ္တော သုမနော၊ ထူပပူဇံ အကာသဟံ။>
    text <၅၆>
      text <ယေ စ ခီဏာသဝါ တတ္ထ၊ ဆဠဘိညာ မဟိဒ္ဓိကာ။>
      text <တေဟံ တတ္ထ သမာနေတွာ၊ သင်္ဃဘတ္တံ အကာသဟံ။>
    text <၅၇>
      text <သုမေဓဿ ဘဂဝတော၊ ဥပဋ္ဌာကော တဒာ အဟု။>
      text <သုမေဓော နာမ နာမေန၊ အနုမောဒိတ္ထ သော တဒာ။>
    text <၅၈>
      text <တေန စိတ္တပ္ပသာဒေန၊ ဝိမာနံ ဥပပဇ္ဇဟံ။>
      text <ဆဠာသီတိသဟဿာနိ၊ အစ္ဆရာယော ရမိံသု မေ။>
    text <၅၉>
      text <မမေဝ အနုဝတ္တန္တိ၊ သဗ္ဗကာမေဟိ တာ သဒာ။>
      text <အညေ ဒေဝေ အဘိဘောမိ၊ ပုညကမ္မဿိဒံ ဖလံ။>
    text <၆၀>
      text <ပဉ္စဝီသတိကပ္ပမှိ၊ ဝရုဏော နာမ ခတ္တိယော။>
      text <ဝိသုဒ္ဓဘောဇနော အာသိံ၊ စက္ကဝတ္တီ အဟံ တဒာ။>
    text <၆၁>
      text <န တေ ဗီဇံ ပဝပန္တိ၊ နပိ နီယန္တိ နင်္ဂလာ။>
      text <အကဋ္ဌပါကိမံ သာလိံ၊ ပရိဘုဉ္ဇန္တိ မာနုသာ။>
    text <၆၂>
      text <တတ္ထ ရဇ္ဇံ ကရိတွာန၊ ဒေဝတ္တံ ပုန ဂစ္ဆဟံ။>
      text <တဒာပိ ဧဒိသာ မယှံ၊ နိဗ္ဗတ္တာ ဘောဂသမ္ပဒာ။>
    text <၆၃>
      text <န မံ မိတ္တာ အမိတ္တာ ဝါ၊ ဟိံသန္တိ သဗ္ဗပါဏိနော။>
      text <သဗ္ဗေသမ္ပိ ပိယော ဟောမိ၊ ပုညကမ္မဿိဒံ ဖလံ။>
    text <၆၄>
      text <တိံသကပ္ပသဟဿမှိ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဂန္ဓာလေပဿိဒံ ဖလံ။>
    text <၆၅>
      text <ဣမသ္မိံ ဘဒ္ဒကေ ကပ္ပေ၊ ဧကော အာသိံ ဇနာဓိပေါ။>
      text <မဟာနုဘာဝေါ ရာဇာဟံ၊ စက္ကဝတ္တီ မဟဗ္ဗလော။>
    text <၆၆>
      text <သောဟံ ပဉ္စသု သီလေသု၊ ဌပေတွာ ဇနတံ ဗဟုံ။>
      text <ပါပေတွာ သုဂတိံယေဝ၊ ဒေဝတာနံ ပိယော အဟုံ။>
    text <၆၇>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပိလိန္ဒဝစ္ဆော ထေရော ဣမာ ဂါထာယော အဘာသိတ္ထာတိ။>
    stand <ပိလိန္ဒဝစ္ဆတ္ထေရဿာပဒာနံ ပဉ္စမံ။>
  text <၆။ ရာဟုလတ္ထေရအပဒာနံ>
    text <၆၈>
      text <ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။>
      text <သတ္တဘူမမှိ ပါသာဒေ၊ အာဒာသံ သန္ထရိံ အဟံ။>
    text <၆၉>
      text <ခီဏာသဝသဟဿေဟိ၊ ပရိကိဏ္ဏော မဟာမုနိ။>
      text <ဥပါဂမိ ဂန္ဓကုဋိံ၊ ဒွိပဒိန္ဒော နရာသဘော။>
    text <၇၀>
      text <ဝိရောစေန္တော ဂန္ဓကုဋိံ၊ ဒေဝဒေဝေါ နရာသဘော။>
      text <ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။>
    text <၇၁>
      text <ယေနာယံ ဇောတိတာ သေယျာ၊ အာဒာသောဝ သုသန္ထတော။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၇၂>
      text <သောဏ္ဏမယာ ရူပိမယာ၊ အထော ဝေဠုရိယာမယာ။>
      text <နိဗ္ဗတ္တိဿန္တိ ပါသာဒာ၊ ယေ ကေစိ မနသော ပိယာ။>
    text <၇၃>
      text <စတုသဋ္ဌိက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။>
      text <သဟဿက္ခတ္တုံ စက္ကဝတ္တီ၊ ဘဝိဿတိ အနန္တရာ။>
    text <၇၄>
      text <ဧကဝီသတိကပ္ပမှိ၊ ဝိမလော နာမ ခတ္တိယော။>
      text <စာတုရန္တော ဝိဇိတာဝီ၊ စက္ကဝတ္တီ ဘဝိဿတိ။>
    text <၇၅>
      text <နဂရံ ရေဏုဝတီ နာမ၊ ဣဋ္ဌကာဟိ သုမာပိတံ။>
      text <အာယာမတော တီဏိ သတံ၊ စတုရဿသမာယုတံ။>
    text <၇၆>
      text <သုဒဿနော နာမ ပါသာဒော၊ ဝိဿကမ္မေန မာပိတော။>
      text <ကူဋာဂါရဝရူပေတော၊ သတ္တရတနဘူသိတော။>
    text <၇၇>
      text <ဒသသဒ္ဒာဝိဝိတ္တံ တံ၊ ဝိဇ္ဇာဓရသမာကုလံ။>
      text <သုဒဿနံဝ နဂရံ၊ ဒေဝတာနံ ဘဝိဿတိ။>
    text <၇၈>
      text <ပဘာ နိဂ္ဂစ္ဆတေ တဿ၊ ဥဂ္ဂစ္ဆန္တေဝ သူရိယေ။>
      text <ဝိရောစေဿတိ တံ နိစ္စံ၊ သမန္တာ အဋ္ဌယောဇနံ။>
    text <၇၉>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၈၀>
      text <တုသိတာ သော စဝိတွာန၊ သုက္ကမူလေန စောဒိတော။>
      text <ဂေါတမဿ ဘဂဝတော၊ အတြဇော သော ဘဝိဿတိ။>
    text <၈၁>
      text <သစေ ဝသေယျ အဂါရံ၊ စက္ကဝတ္တီ ဘဝေယျ သော။>
      text <အဋ္ဌာနမေတံ ယံ တာဒီ၊ အဂါရေ ရတိမဇ္ဈဂါ။>
    text <၈၂>
      text <နိက္ခမိတွာ အဂါရမှာ၊ ပဗ္ဗဇိဿတိ သုဗ္ဗတော။>
      text <ရာဟုလော နာမ နာမေန၊ အရဟာ သော ဘဝိဿတိ။>
    text <၈၃>
      text <ကိကီဝ အဏ္ဍံ ရက္ခေယျ၊ စာမရီ ဝိယ ဝါလဓိံ။>
      text <နိပကော သီလသမ္ပန္နော၊ မမံ ရက္ခိ မဟာမုနိ။>
    text <၈၄>
      text <တဿာဟံ ဓမ္မမညာယ၊ ဝိဟာသိံ သာသနေ ရတော။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၈၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ရာဟုလော ထေရော ဣမာ ဂါထာယော အဘာသိတ္ထာတိ။>
    stand <ရာဟုလတ္ထေရဿာပဒာနံ ဆဋ္ဌံ။>
  text <၇။ ဥပသေနဝင်္ဂန္တပုတ္တတ္ထေရအပဒာနံ>
    text <၈၆>
      text <ပဒုမုတ္တရံ ဘဂဝန္တံ၊ လောကဇေဋ္ဌံ နရာသဘံ။>
      text <ပဗ္ဘာရမှိ နိသီဒန္တံ၊ ဥပဂစ္ဆိံ နရုတ္တမံ။>
    text <၈၇>
      text <ကဏိကာရပုပ္ဖံ ဒိသွာ၊ ဝဏ္ဋေ ဆေတွာနဟံ တဒာ။>
      text <အလင်္ကရိတွာ ဆတ္တမှိ၊ ဗုဒ္ဓဿ အဘိရောပယိံ။>
    text <၈၈>
      text <ပိဏ္ဍပါတဉ္စ ပါဒာသိံ၊ ပရမန္နံ သုဘောဇနံ။>
      text <ဗုဒ္ဓေန နဝမေ တတ္ထ၊ သမဏေ အဋ္ဌ ဘောဇယိံ။>
    text <၈၉>
      text <အနုမောဒိ မဟာဝီရော၊ သယမ္ဘူ အဂ္ဂပုဂ္ဂလော။>
      text <ဣမိနာ ဆတ္တဒာနေန၊ ပရမန္နပဝေစ္ဆနာ။>
    text <၉၀>
      text <တေန စိတ္တပ္ပသာဒေန၊ သမ္ပတ္တိမနုဘောဿသိ။>
      text <ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။>
    text <၉၁>
      text <ဧကဝီသတိက္ခတ္တုဉ္စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၉၂>
      text <သတသဟဿိတော ကပ္ပေ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၉၃>
      text <သာသနေ ဒိဗ္ဗမာနမှိ၊ မနုဿတ္တံ ဂမိဿတိ။>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
    text <၉၄>
      text <ဥပသေနောတိ နာမေန၊ ဟေဿတိ သတ္ထု သာဝကော။>
      text <သမန္တပါသာဒိကတ္တာ၊ အဂ္ဂဋ္ဌာနေ ဌပေဿတိ>
    text <။>
    text <၉၅>
      text <စရိမံ ဝတ္တတေ မယှံ၊ ဘဝါ သဗ္ဗေ သမူဟတာ။>
      text <ဓာရေမိ အန္တိမံ ဒေဟံ၊ ဇေတွာ မာရံ သဝါဟနံ။>
    text <၉၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥပသေနော ဝင်္ဂန္တပုတ္တော ထေရော ဣမာ ဂါထာယော အဘာသိတ္ထာတိ။>
    stand <ဥပသေနဝင်္ဂန္တပုတ္တတ္ထေရဿာပဒာနံ သတ္တမံ။>
    stand <တတိယဘာဏဝါရံ။>
  text <၈။ ရဋ္ဌပါလတ္ထေရအပဒာနံ>
    text <၉၇>
      text <ပဒုမုတ္တရဿ ဘဂဝတော၊ လောကဇေဋ္ဌဿ တာဒိနော။>
      text <ဝရနာဂေါ မယာ ဒိန္နော၊ ဤသာဒန္တော ဥရူဠှဝါ။>
    text <၉၈>
      text <သေတစ္ဆတ္တော ပသောဘိတော၊ သကပ္ပနော သဟတ္ထိပေါ။>
      text <အဂ္ဃာပေတွာန တံ သဗ္ဗံ၊ သင်္ဃာရာမံ အကာရယိံ။>
    text <၉၉>
      text <စတုပညာသသဟဿာနိ၊ ပါသာဒေ ကာရယိံ အဟံ။>
      text <မဟောဃဒာနံ ကရိတွာန၊ နိယျာဒေသိံ မဟေသိနော။>
    text <၁၀၀>
      text <အနုမောဒိ မဟာဝီရော၊ သယမ္ဘူ အဂ္ဂပုဂ္ဂလော။>
      text <သဗ္ဗေ ဇနေ ဟာသယန္တော၊ ဒေသေသိ အမတံ ပဒံ။>
    text <၁၀၁>
      text <တံ မေ ဗုဒ္ဓေါ ဝိယာကာသိ၊ ဇလဇုတ္တရနာမကော။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၁၀၂>
      text <စတုပညာသသဟဿာနိ၊ ပါသာဒေ ကာရယီ အယံ။>
      text <ကထယိဿာမိ ဝိပါကံ၊ သုဏောထ မမ ဘာသတော။>
    text <၁၀၃>
      text <အဋ္ဌာရသသဟဿာနိ၊ ကူဋာဂါရာ ဘဝိဿရေ။>
      text <ဗျမှုတ္တမမှိ နိဗ္ဗတ္တာ၊ သဗ္ဗသောဏ္ဏမယာ စ တေ။>
    text <၁၀၄>
      text <ပညာသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။>
      text <အဋ္ဌပညာသက္ခတ္တုဉ္စ၊ စက္ကဝတ္တီ ဘဝိဿတိ။>
    text <၁၀၅>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၁၀၆>
      text <ဒေဝလောကာ စဝိတွာန၊ သုက္ကမူလေန စောဒိတော။>
      text <အဍ္ဎေ ကုလေ မဟာဘောဂေ၊ နိဗ္ဗတ္တိဿတိ တာဝဒေ။>
    text <၁၀၇>
      text <သော ပစ္ဆာ ပဗ္ဗဇိတွာန၊ သုက္ကမူလေန စောဒိတော။>
      text <ရဋ္ဌပါလောတိ နာမေန၊ ဟေဿတိ သတ္ထု သာဝကော။>
    text <၁၀၈>
      text <ပဓာနပဟိတတ္တော သော၊ ဥပသန္တော နိရူပဓိ။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၁၀၉>
      text <ဥဋ္ဌာယ အဘိနိက္ခမ္မ၊ ဇဟိတာ ဘောဂသမ္ပဒာ။>
      text <ခေဠပိဏ္ဍေဝ ဘောဂမှိ၊ ပေမံ မယှံ န ဝိဇ္ဇတိ။>
    text <၁၁၀>
      text <ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၁၁၁>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ရဋ္ဌပါလော ထေရော ဣမာ ဂါထာယော အဘာသိတ္ထာတိ။>
    stand <ရဋ္ဌပါလတ္ထေရဿာပဒာနံ အဋ္ဌမံ။>
  text <၉။ သောပါကတ္ထေရအပဒာနံ>
    text <၁၁၂>
      text <ပဗ္ဘာရံ သောဓယန္တဿ၊ ဝိပိနေ ပဗ္ဗတုတ္တမေ။>
      text <သိဒ္ဓတ္ထော နာမ ဘဂဝါ၊ အာဂစ္ဆိ မမ သန္တိကံ။>
    text <၁၁၃>
      text <ဗုဒ္ဓံ ဥပဂတံ ဒိသွာ၊ လောကဇေဋ္ဌဿ တာဒိနော။>
      text <သန္ထရံ သန္ထရိတွာန၊ ပုပ္ဖာသနမဒာသဟံ။>
    text <၁၁၄>
      text <ပုပ္ဖာသနေ နိသီဒိတွာ၊ သိဒ္ဓတ္ထော လောကနာယကော။>
      text <မမဉ္စ ဂတိမညာယ၊ အနိစ္စတမုဒာဟရိ။>
    text <၁၁၅>
      text <အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။>
      text <ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါ။>
    text <၁၁၆>
      text <ဣဒံ ဝတွာန သဗ္ဗညူ၊ လောကဇေဋ္ဌော နရာသဘော။>
      text <နဘံ အဗ္ဘုဂ္ဂမိ ဝီရော၊ ဟံသရာဇာဝ အမ္ဗရေ။>
    text <၁၁၇>
      text <သကံ ဒိဋ္ဌိံ ဇဟိတွာန၊ ဘာဝယာနိစ္စသညဟံ။>
      text <ဧကာဟံ ဘာဝယိတွာန၊ တတ္ထ ကာလံ ကတော အဟံ။>
    text <၁၁၈>
      text <ဒွေ သမ္ပတ္တီ အနုဘောတွာ၊ သုက္ကမူလေန စောဒိတော။>
      text <ပစ္ဆိမေ ဘဝေ သမ္ပတ္တေ၊ သပါကယောနုပါဂမိံ။>
    text <၁၁၉>
      text <အဂါရာ အဘိနိက္ခမ္မ၊ ပဗ္ဗဇိံ အနဂါရိယံ။>
      text <ဇာတိယာ သတ္တဝဿောဟံ၊ အရဟတ္တမပါပုဏိံ။>
    text <၁၂၀>
      text <အာရဒ္ဓဝီရိယော ပဟိတတ္တော၊ သီလေသု သုသမာဟိတော။>
      text <တောသေတွာန မဟာနာဂံ၊ အလတ္ထံ ဥပသမ္ပဒံ။>
    text <၁၂၁>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။>
    text <၁၂၂>
      text <စတုန္နဝုတိတော ကပ္ပေ၊ ယံ သညံ ဘာဝယိံ တဒာ။>
      text <တံ သညံ ဘာဝယန္တဿ၊ ပတ္တော မေ အာသဝက္ခယော။>
    text <၁၂၃>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သောပါကော ထေရော ဣမာ ဂါထာယော အဘာသိတ္ထာတိ။>
    stand <သောပါကတ္ထေရဿာပဒာနံ နဝမံ။>
  text <၁၀။ သုမင်္ဂလတ္ထေရအပဒာနံ>
    text <၁၂၄>
      text <အာဟုတိံ ယိဋ္ဌုကာမောဟံ၊ ပဋိယာဒေတွာန ဘောဇနံ။>
      text <ဗြာဟ္မဏေ ပဋိမာနေန္တော၊ ဝိသာလေ မာဠကေ ဌိတော။>
    text <၁၂၅>
      text <အထဒ္ဒသာသိံ သမ္ဗုဒ္ဓံ၊ ပိယဒဿိံ မဟာယသံ။>
      text <သဗ္ဗလောကဝိနေတာရံ၊ သယမ္ဘုံ အဂ္ဂပုဂ္ဂလံ။>
    text <၁၂၆>
      text <ဘဂဝန္တံ ဇုတိမန္တံ၊ သာဝကေဟိ ပုရက္ခတံ။>
      text <အာဒိစ္စမိဝ ရောစန္တံ၊ ရထိယံ ပဋိပန္နကံ။>
    text <၁၂၇>
      text <အဉ္ဇလိံ ပဂ္ဂဟေတွာန၊ သကံ စိတ္တံ ပသာဒယိံ။>
      text <မနသာဝ နိမန္တေသိံ၊ အာဂစ္ဆတု မဟာမုနိ။>
    text <၁၂၈>
      text <မမ သင်္ကပ္ပမညာယ၊ သတ္ထာ လောကေ အနုတ္တရော။>
      text <ခီဏာသဝသဟဿေဟိ၊ မမ ဒွာရံ ဥပါဂမိ။>
    text <၁၂၉>
      text <နမော တေ ပုရိသာဇည၊ နမော တေ ပုရိသုတ္တမ။>
      text <ပါသာဒံ အဘိရူဟိတွာ၊ သီဟာသနေ နိသီဒတံ။>
    text <၁၃၀>
      text <ဒန္တော ဒန္တပရိဝါရော၊ တိဏ္ဏော တာရယတံ ဝရော။>
      text <ပါသာဒံ အဘိရူဟိတွာ၊ နိသီဒိ ပဝရာသနေ။>
    text <၁၃၁>
      text <ယံ မေ အတ္ထိ သကေ ဂေဟေ၊ အာမိသံ ပစ္စုပဋ္ဌိတံ။>
      text <တာဟံ ဗုဒ္ဓဿ ပါဒာသိံ၊ ပသန္နော သေဟိ ပါဏိဘိ။>
    text <၁၃၂>
      text <ပသန္နစိတ္တော သုမနော၊ ဝေဒဇာတော ကတဉ္ဇလီ။>
      text <ဗုဒ္ဓသေဋ္ဌံ နမဿာမိ၊ အဟော ဗုဒ္ဓဿုဠာရတာ။>
    text <၁၃၃>
      text <အဋ္ဌန္နံ ပယိရူပါသတံ၊ ဘုဉ္ဇံ ခီဏာသဝါ ဗဟူ။>
      text <တုယှေဝေသော အာနုဘာဝေါ၊ သရဏံ တံ ဥပေမဟံ။>
    text <၁၃၄>
      text <ပိယဒဿီ စ ဘဂဝါ၊ လောကဇေဋ္ဌော နရာသဘော။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၁၃၅>
      text <ယော သော သင်္ဃံ အဘောဇေသိ၊ ဥဇုဘူတံ သမာဟိတံ။>
      text <တထာဂတဉ္စ သမ္ဗုဒ္ဓံ၊ သုဏာထ မမ ဘာသတော။>
    text <၁၃၆>
      text <သတ္တဝီသတိက္ခတ္တုံ သော၊ ဒေဝရဇ္ဇံ ကရိဿတိ။>
      text <သကကမ္မာဘိရဒ္ဓေါ သော၊ ဒေဝလောကေ ရမိဿတိ။>
    text <၁၃၇>
      text <ဒသ အဋ္ဌ စက္ခတ္တုံ သော၊ စက္ကဝတ္တီ ဘဝိဿတိ။>
      text <ပထဗျာ ရဇ္ဇံ ပဉ္စသတံ၊ ဝသုဓံ အာဝသိဿတိ။>
    text <၁၃၈>
      text <အရညဝနမောဂ္ဂယှ၊ ကာနနံ ဗျဂ္ဃသေဝိတံ။>
      text <ပဓာနံ ပဒဟိတွာန၊ ကိလေသာ ဈာပိတာ မယာ။>
    text <၁၃၉>
      text <အဋ္ဌာရသေ ကပ္ပသတေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘတ္တဒာနဿိဒံ ဖလံ။>
    text <၁၄၀>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
      text <သီဟာသနီ ဧကထမ္ဘီ၊ နန္ဒော စ စူဠပန္ထကော။>
      text <ပိလိန္ဒရာဟုလော စေဝ၊ ဝင်္ဂန္တော ရဋ္ဌပါလကော။>
      text <သောပါကော မင်္ဂလော စေဝ၊ ဒသေဝ ဒုတိယေ ဝဂ္ဂေ။>
      text <သတဉ္စ အဋ္ဌတိံသ စ၊ ဂါထာ စေတ္ထ ပကာသိတာ။>
    text <ဣတ္ထံ သုဒံ အာယသ္မာ သုမင်္ဂလော ထေရော ဣမာ ဂါထာယော အဘာသိတ္ထာတိ။>
    stand <သုမင်္ဂလတ္ထေရဿာပဒာနံ ဒသမံ။>
    text <တဿုဒ္ဒာနံ>
    stand <သီဟာသနိယဝဂ္ဂေါ ဒုတိယော။>
