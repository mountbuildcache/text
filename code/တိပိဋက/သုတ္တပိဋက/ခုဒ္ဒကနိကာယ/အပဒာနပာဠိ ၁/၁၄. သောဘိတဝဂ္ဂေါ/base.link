text <၁၄။ သောဘိတဝဂ္ဂေါ>
  text <၁။ သောဘိတတ္ထေရအပဒာနံ>
    text <၁>
      text <ပဒုမုတ္တရော နာမ ဇိနော၊ လောကဇေဋ္ဌော နရာသဘော။>
      text <မဟတော ဇနကာယဿ၊ ဒေသေတိ အမတံ ပဒံ။>
    text <၂>
      text <တဿာဟံ ဝစနံ သုတွာ၊ ဝါစာသဘိမုဒီရိတံ။>
      text <အဉ္ဇလိံ ပဂ္ဂဟေတွာန၊ ဧကဂ္ဂေါ အာသဟံ တဒာ။>
    text <၃>
      text <ယထာ သမုဒ္ဒော ဥဒဓီနမဂ္ဂေါ၊ နေရူ နဂါနံ ပဝရော သိလုစ္စယော။>
      text <တထေဝ ယေ စိတ္တဝသေန ဝတ္တရေ၊ န ဗုဒ္ဓဉာဏဿ ကလံ ဥပေန္တိ တေ။>
    text <၄>
      text <ဓမ္မဝိဓိံ ဌပေတွာန၊ ဗုဒ္ဓေါ ကာရုဏိကော ဣသိ။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၅>
      text <ယော သော ဉာဏံ ပကိတ္တေသိ၊ ဗုဒ္ဓမှိ လောကနာယကေ။>
      text <ကပ္ပါနံ သတသဟဿံ၊ ဒုဂ္ဂတိံ န ဂမိဿတိ။>
    text <၆>
      text <ကိလေသေ ဈာပယိတွာန၊ ဧကဂ္ဂေါ သုသမာဟိတော။>
      text <သောဘိတော နာမ နာမေန၊ ဟေဿတိ သတ္ထု သာဝကော။>
    text <၇>
      text <ပညာသေ ကပ္ပသဟဿေ၊ သတ္တေဝါသုံ ယသုဂ္ဂတာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၈>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၉>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သောဘိတော ထေရော ဣမာ ဂါထာယော အဘာသိတ္ထာတိ။>
    stand <သောဘိတတ္ထေရဿာပဒာနံ ပဌမံ။>
  text <၂။ သုဒဿနတ္ထေရအပဒာနံ>
    text <၁၀>
      text <ဝိနတာ နဒိယာ တီရေ၊ ပိလက္ခု ဖလိတော အဟု။>
      text <တာဟံ ရုက္ခံ ဂဝေသန္တော၊ အဒ္ဒသံ လောကနာယကံ။>
    text <၁၁>
      text <ကေတကံ ပုပ္ဖိတံ ဒိသွာ၊ ဝဏ္ဋေ ဆေတွာနဟံ တဒာ။>
      text <ဗုဒ္ဓဿ အဘိရောပေသိံ၊ သိခိနော လောကဗန္ဓုနော။>
    text <၁၂>
      text <ယေန ဉာဏေန ပတ္တောသိ၊ အစ္စုတံ အမတံ ပဒံ။>
      text <တံ ဉာဏံ အဘိပူဇေမိ၊ ဗုဒ္ဓသေဋ္ဌ မဟာမုနိ။>
    text <၁၃>
      text <ဉာဏမှိ ပူဇံ ကတွာန၊ ပိလက္ခုမဒ္ဒသံ အဟံ။>
      text <ပဋိလဒ္ဓေါမှိ တံ ပညံ၊ ဉာဏပူဇာယိဒံ ဖလံ။>
    text <၁၄>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဉာဏပူဇာယိဒံ ဖလံ။>
    text <၁၅>
      text <ဣတော တေရသကပ္ပမှိ၊ ဒွာဒသာသုံ ဖလုဂ္ဂတာ။>
      text <သတ္တရတနသမ္ပန္နာ၊ စက္ကဝတ္တီ မဟပ္ဖလာ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုဒဿနော ထေရော ဣမာ ဂါထာယော အဘာသိတ္ထာတိ။>
    stand <သုဒဿနတ္ထေရဿာပဒာနံ ဒုတိယံ။>
  text <၃။ စန္ဒနပူဇနကတ္ထေရအပဒာနံ>
    text <၁၇>
      text <စန္ဒဘာဂါနဒီတီရေ၊ အဟောသိံ ကိန္နရော တဒာ။>
      text <ပုပ္ဖဘက္ခေါ စဟံ အာသိံ၊ ပုပ္ဖာနိဝသနော တထာ။>
    text <၁၈>
      text <အတ္ထဒဿီ တု ဘဂဝါ၊ လောကဇေဋ္ဌော နရာသဘော။>
      text <ဝိပိနဂ္ဂေန နိယျာသိ၊ ဟံသရာဇာဝ အမ္ဗရေ။>
    text <၁၉>
      text <နမော တေ ပုရိသာဇည၊ စိတ္တံ တေ သုဝိသောဓိတံ။>
      text <ပသန္နမုခဝဏ္ဏောသိ၊ ဝိပ္ပသန္နမုခိန္ဒြိယော။>
    text <၂၀>
      text <ဩရောဟိတွာန အာကာသာ၊ ဘူရိပညော သုမေဓသော။>
      text <သင်္ဃာဋိံ ပတ္ထရိတွာန၊ ပလ္လင်္ကေန ဥပါဝိသိ။>
    text <၂၁>
      text <ဝိလီနံ စန္ဒနာဒာယ၊ အဂမာသိံ ဇိနန္တိကံ။>
      text <ပသန္နစိတ္တော သုမနော၊ ဗုဒ္ဓဿ အဘိရောပယိံ။>
    text <၂၂>
      text <အဘိဝါဒေတွာန သမ္ဗုဒ္ဓံ၊ လောကဇေဋ္ဌံ နရာသဘံ။>
      text <ပါမောဇ္ဇံ ဇနယိတွာန၊ ပက္ကာမိံ ဥတ္တရာမုခေါ။>
    text <၂၃>
      text <အဋ္ဌာရသေ ကပ္ပသတေ၊ စန္ဒနံ ယံ အပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၄>
      text <စတုဒ္ဒသေ ကပ္ပသတေ၊ ဣတော အာသိံသု တေ တယော။>
      text <ရောဟဏီ နာမ နာမေန၊ စက္ကဝတ္တီ မဟဗ္ဗလာ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ စန္ဒနပူဇနကော ထေရော ဣမာ ဂါထာယော အဘာသိတ္ထာတိ။>
    stand <စန္ဒနပူဇနကတ္ထေရဿာပဒာနံ တတိယံ။>
    stand <အဋ္ဌမဘာဏဝါရံ။>
  text <၄။ ပုပ္ဖစ္ဆဒနိယတ္ထေရအပဒာနံ>
    text <၂၆>
      text <သုနန္ဒော နာမ နာမေန၊ ဗြာဟ္မဏော မန္တပါရဂူ။>
      text <အဇ္ဈာယကော ယာစယောဂေါ၊ ဝါဇပေယျံ အယာဇယိ။>
    text <၂၇>
      text <ပဒုမုတ္တရော လောကဝိဒူ၊ အဂ္ဂေါ ကာရုဏိကော ဣသိ။>
      text <ဇနတံ အနုကမ္ပန္တော၊ အမ္ဗရေ စင်္ကမီ တဒာ။>
    text <၂၈>
      text <စင်္ကမိတွာန သမ္ဗုဒ္ဓေါ၊ သဗ္ဗညူ လောကနာယကော။>
      text <မေတ္တာယ အဖရိ သတ္တေ၊ အပ္ပမာဏေ နိရူပဓိ။>
    text <၂၉>
      text <ဝဏ္ဋေ ဆေတွာန ပုပ္ဖာနိ၊ ဗြာဟ္မဏော မန္တပါရဂူ။>
      text <သဗ္ဗေ သိဿေ သမာနေတွာ၊ အာကာသေ ဥက္ခိပါပယိ။>
    text <၃၀>
      text <ယာဝတာ နဂရံ အာသိ၊ ပုပ္ဖာနံ ဆဒနံ တဒာ။>
      text <ဗုဒ္ဓဿ အာနုဘာဝေန၊ သတ္တာဟံ န ဝိဂစ္ဆထ။>
    text <၃၁>
      text <တေနေဝ သုက္ကမူလေန၊ အနုဘောတွာန သမ္ပဒာ။>
      text <သဗ္ဗာသဝေ ပရိညာယ၊ တိဏ္ဏော လောကေ ဝိသတ္တိကံ။>
    text <၃၂>
      text <ဧကာရသေ ကပ္ပသတေ၊ ပဉ္စတိံသာသု ခတ္တိယာ။>
      text <အမ္ဗရံသသနာမာ တေ၊ စက္ကဝတ္တီ မဟဗ္ဗလာ။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုပ္ဖစ္ဆဒနိယော ထေရော ဣမာ ဂါထာယော အဘာသိတ္ထာတိ။>
    stand <ပုပ္ဖစ္ဆဒနိယတ္ထေရဿာပဒာနံ စတုတ္ထံ။>
  text <၅။ ရဟောသညကတ္ထေရအပဒာနံ>
    text <၃၄>
      text <ဟိမဝန္တဿာဝိဒူရေ၊ ဝသဘော နာမ ပဗ္ဗတော။>
      text <တသ္မိံ ပဗ္ဗတပါဒမှိ၊ အဿမော အာသိ မာပိတော။>
    text <၃၅>
      text <တီဏိ သိဿသဟဿာနိ၊ ဝါစေသိံ ဗြာဟ္မဏော တဒာ။>
      text <သံဟရိတွာန တေ သိဿေ၊ ဧကမန္တံ ဥပါဝိသိံ။>
    text <၃၆>
      text <ဧကမန္တံ နိသီဒိတွာ၊ ဗြာဟ္မဏော မန္တပါရဂူ။>
      text <ဗုဒ္ဓဝေဒံ ဂဝေသန္တော၊ ဉာဏေ စိတ္တံ ပသာဒယိံ။>
    text <၃၇>
      text <တတ္ထ စိတ္တံ ပသာဒေတွာ၊ နိသီဒိံ ပဏ္ဏသန္ထရေ။>
      text <ပလ္လင်္ကံ အာဘုဇိတွာန၊ တတ္ထ ကာလင်္ကတော အဟံ။>
    text <၃၈>
      text <ဧကတ္တိံသေ ဣတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဉာဏသညာယိဒံ ဖလံ။>
    text <၃၉>
      text <သတ္တဝီသတိကပ္ပမှိ၊ ရာဇာ သိရိဓရော အဟု။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ရဟောသညကော ထေရော ဣမာ ဂါထာယော အဘာသိတ္ထာတိ။>
    stand <ရဟောသညကတ္ထေရဿာပဒာနံ ပဉ္စမံ။>
  text <၆။ စမ္ပကပုပ္ဖိယတ္ထေရအပဒာနံ>
    text <၄၁>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <ဩဘာသေန္တံ ဒိသာ သဗ္ဗာ၊ ဩသဓိံ ဝိယ တာရကံ။>
    text <၄၂>
      text <တယော မာဏဝကာ အာသုံ၊ သကေ သိပ္ပေ သုသိက္ခိတာ။>
      text <ခါရိဘာရံ ဂဟေတွာန၊ အနွေန္တိ မမ ပစ္ဆတော။>
    text <၄၃>
      text <ပုဋကေ သတ္တ ပုပ္ဖာနိ၊ နိက္ခိတ္တာနိ တပဿိနာ။>
      text <ဂဟေတွာ တာနိ ဉာဏမှိ၊ ဝေဿဘုဿာဘိရောပယိံ။>
    text <၄၄>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဉာဏပူဇာယိဒံ ဖလံ။>
    text <၄၅>
      text <ဧကူနတိံသကပ္ပမှိ၊ ဝိပုလာဘ သနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ စမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <စမ္ပကပုပ္ဖိယတ္ထေရဿာပဒာနံ ဆဋ္ဌံ။>
  text <၇။ အတ္ထသန္ဒဿကတ္ထေရအပဒာနံ>
    text <၄၇>
      text <ဝိသာလမာဠေ အာသီနော၊ အဒ္ဒသံ လောကနာယကံ။>
      text <ခီဏာသဝံ ဗလပ္ပတ္တံ၊ ဘိက္ခုသင်္ဃပုရက္ခတံ။>
    text <၄၈>
      text <သတသဟဿာ တေဝိဇ္ဇာ၊ ဆဠဘိညာ မဟိဒ္ဓိကာ။>
      text <ပရိဝါရေန္တိ သမ္ဗုဒ္ဓံ၊ ကော ဒိသွာ နပ္ပသီဒတိ။>
    text <၄၉>
      text <ဉာဏေ ဥပနိဓာ ယဿ၊ န ဝိဇ္ဇတိ သဒေဝကေ။>
      text <အနန္တဉာဏံ သမ္ဗုဒ္ဓံ၊ ကော ဒိသွာ နပ္ပသီဒတိ။>
    text <၅၀>
      text <ဓမ္မကာယဉ္စ ဒီပေန္တံ၊ ကေဝလံ ရတနာကရံ။>
      text <ဝိကပ္ပေတုံ န သက္ကောန္တိ၊ ကော ဒိသွာ နပ္ပသီဒတိ။>
    text <၅၁>
      text <ဣမာဟိ တီဟိ ဂါထာဟိ၊ နာရဒောဝှယဝစ္ဆလော။>
      text <ပဒုမုတ္တရံ ထဝိတွာန၊ သမ္ဗုဒ္ဓံ အပရာဇိတံ။>
    text <၅၂>
      text <တေန စိတ္တပ္ပသာဒေန၊ ဗုဒ္ဓသန္ထဝနေန စ။>
      text <ကပ္ပါနံ သတသဟဿံ၊ ဒုဂ္ဂတိံ၊ နုပပဇ္ဇဟံ။>
    text <၅၃>
      text <ဣတော တိံသကပ္ပသတေ၊ သုမိတ္တော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အတ္ထသန္ဒဿကော ထေရော ဣမာ ဂါထာယော အဘာသိတ္ထာတိ။>
    stand <အတ္ထသန္ဒဿကတ္ထေရဿာပဒာနံ သတ္တမံ။>
  text <၈။ ဧကပသာဒနိယတ္ထေရအပဒာနံ>
    text <၅၅>
      text <နာရဒော ဣတိ မေ နာမံ၊ ကေသဝေါ ဣတိ မံ ဝိဒူ။>
      text <ကုသလာကုသလံ ဧသံ၊ အဂမံ ဗုဒ္ဓသန္တိကံ။>
    text <၅၆>
      text <မေတ္တစိတ္တော ကာရုဏိကော၊ အတ္ထဒဿီ မဟာမုနိ။>
      text <အဿာသယန္တော သတ္တေ သော၊ ဓမ္မံ ဒေသေတိ စက္ခုမာ။>
    text <၅၇>
      text <သကံ စိတ္တံ ပသာဒေတွာ၊ သိရေ ကတွာန အဉ္ဇလိံ။>
      text <သတ္ထာရံ အဘိဝါဒေတွာ၊ ပက္ကာမိံ ပါစိနာမုခေါ။>
    text <၅၈>
      text <သတ္တရသေ ကပ္ပသတေ၊ ရာဇာ အာသိ မဟီပတိ။>
      text <အမိတ္တတာပနော နာမ၊ စက္ကဝတ္တီ မဟဗ္ဗလော။>
    text <၅၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကပသာဒနိယော ထေရော ဣမာ ဂါထာယော အဘာသိတ္ထာတိ။>
    stand <ဧကပသာဒနိယတ္ထေရဿာပဒာနံ အဋ္ဌမံ။>
  text <၉။ သာလပုပ္ဖဒာယကတ္ထေရအပဒာနံ>
    text <၆၀>
      text <မိဂရာဇာ တဒာ အာသိံ၊ အဘိဇာတော သုကေသရီ။>
      text <ဂိရိဒုဂ္ဂံ ဂဝေသန္တော၊ အဒ္ဒသံ လောကနာယကံ။>
    text <၆၁>
      text <အယံ နု ခေါ မဟာဝီရော၊ နိဗ္ဗာပေတိ မဟာဇနံ။>
      text <ယံနူနာဟံ ဥပါသေယျံ၊ ဒေဝဒေဝံ နရာသဘံ။>
    text <၆၂>
      text <သာခံ သာလဿ ဘဉ္ဇိတွာ၊ သကောသံ ပုပ္ဖမာဟရိံ။>
      text <ဥပဂန္တွာန သမ္ဗုဒ္ဓံ၊ အဒာသိံ ပုပ္ဖမုတ္တမံ။>
    text <၆၃>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။>
    text <၆၄>
      text <ဣတော စ နဝမေ ကပ္ပေ၊ ဝိရောစနသနာမကာ။>
      text <တယော အာသိံသု ရာဇာနော၊ စက္ကဝတ္တီ မဟဗ္ဗလာ။>
    text <၆၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သာလပုပ္ဖဒာယကော ထေရော ဣမာ ဂါထာယော အဘာသိတ္ထာတိ။>
    stand <သာလပုပ္ဖဒာယကတ္ထေရဿာပဒာနံ နဝမံ။>
  text <၁၀။ ပိယာလဖလဒာယကတ္ထေရအပဒာနံ>
    text <၆၆>
      text <ပါရာဝတော တဒာ အာသိံ၊ ပရံ အနုပရောဓကော။>
      text <ပဗ္ဘာရေ သေယျံ ကပ္ပေမိ၊ အဝိဒူရေ သိခိသတ္ထုနော။>
    text <၆၇>
      text <သာယံ ပါတဉ္စ ပဿာမိ၊ ဗုဒ္ဓံ လောကဂ္ဂနာယကံ။>
      text <ဒေယျဓမ္မော စ မေ နတ္ထိ၊ ဒွိပဒိန္ဒဿ တာဒိနော။>
    text <၆၈>
      text <ပိယာလဖလမာဒာယ၊ အဂမံ ဗုဒ္ဓသန္တိကံ။>
      text <ပဋိဂ္ဂဟေသိ ဘဂဝါ၊ လောကဇေဋ္ဌော နရာသဘော။>
    text <၆၉>
      text <တတော ပရံ ဥပါဒာယ၊ ပရိစာရိံ ဝိနာယကံ။>
      text <တေန စိတ္တပ္ပသာဒေန၊ တတ္ထ ကာလင်္ကတော အဟံ။>
    text <၇၀>
      text <ဧကတ္တိံသေ ဣတော ကပ္ပေ၊ ယံ ဖလံ အဒဒိံ အဟံ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၇၁>
      text <ဣတော ပန္နရသေ ကပ္ပေ၊ တယော အာသုံ ပိယာလိနော။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၇၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <သောဘိတသုဒဿနော စ၊ စန္ဒနော ပုပ္ဖဆဒနော။>
      text <ရဟော စမ္ပကပုပ္ဖီ စ၊ အတ္ထသန္ဒဿကေန စ။>
      text <ဧကပသာဒီ သာလဒဒော၊ ဒသမော ဖလဒာယကော။>
      text <ဂါထာယော သတ္တတိ ဒွေ စ၊ ဂဏိတာယော ဝိဘာဝိဘိ။>
    text <ဣတ္ထံ သုဒံ အာယသ္မာ ပိယာလဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ပိယာလဖလဒာယကတ္ထေရဿာပဒာနံ ဒသမံ။>
    stand <သောဘိတဝဂ္ဂေါ စုဒ္ဒသမော။>
    text <တဿုဒ္ဒာနံ>
