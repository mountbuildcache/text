text <၃၃။ ဥမာပုပ္ဖိယဝဂ္ဂေါ>
  text <၁။ ဥမာပုပ္ဖိယတ္ထေရအပဒာနံ>
    text <၁>
      text <သမာဟိတံ သမာပန္နံ၊ သိဒ္ဓတ္ထမပရာဇိတံ။>
      text <သမာဓိနာ ဥပဝိဋ္ဌံ၊ အဒ္ဒသာဟံ နရုတ္တမံ။>
    text <၂>
      text <ဥမာပုပ္ဖံ ဂဟေတွာန၊ ဗုဒ္ဓဿ အဘိရောပယိံ။>
      text <သဗ္ဗပုပ္ဖာ ဧကသီသာ၊ ဥဒ္ဓံဝဏ္ဋာ အဓောမုခါ။>
    text <၃>
      text <သုစိတ္တာ ဝိယ တိဋ္ဌန္တေ၊ အာကာသေ ပုပ္ဖသန္ထရာ။>
      text <တေန စိတ္တပ္ပသာဒေန၊ တုသိတံ ဥပပဇ္ဇဟံ။>
    text <၄>
      text <စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၅>
      text <ပဉ္စပညာသိတော ကပ္ပေ၊ ဧကော အာသိံ မဟီပတိ။>
      text <သမန္တဆဒနော နာမ၊ စက္ကဝတ္တီ မဟဗ္ဗလော။>
    text <၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥမာပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဥမာပုပ္ဖိယတ္ထေရဿာပဒာနံ ပဌမံ။>
  text <၂။ ပုလိနပူဇကတ္ထေရအပဒာနံ>
    text <၇>
      text <ကကုဓံ ဝိလသန္တံဝ၊ နိသဘာဇာနိယံ ယထာ။>
      text <ဩသဓိံဝ ဝိရောစန္တံ၊ ဩဘာသန္တံ နရာသဘံ။>
    text <၈>
      text <အဉ္ဇလိံ ပဂ္ဂဟေတွာန၊ အဝန္ဒိံ သတ္ထုနော အဟံ။>
      text <သတ္ထာရံ ပရိဝဏ္ဏေသိံ၊ သကကမ္မေန တောသယိံ။>
    text <၉>
      text <သုသုဒ္ဓံ ပုလိနံ ဂယှ၊ ဂတမဂ္ဂေ သမောကိရိံ။>
      text <ဥစ္ဆင်္ဂေန ဂဟေတွာန၊ ဝိပဿိဿ မဟေသိနော။>
    text <၁၀>
      text <တတော ဥပဍ္ဎပုလိနံ၊ ဝိပ္ပသန္နေန စေတသာ။>
      text <ဒိဝါဝိဟာရေ ဩသိဉ္စိံ၊ ဒွိပဒိန္ဒဿ တာဒိနော။>
    text <၁၁>
      text <ဧကနဝုတိတော ကပ္ပေ၊ ပုလိနံ ယမသိဉ္စဟံ။>
      text <ဒုဂ္ဂတိံ နာဘိဇာနာမိ၊ ပုလိနဿ ဣဒံ ဖလံ။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုလိနပူဇကော ထေရော ဣမာ ဂါထာယော အဘာသိတ္ထာတိ။>
    stand <ပုလိနပူဇကတ္ထေရဿာပဒာနံ ဒုတိယံ။>
  text <၃။ ဟာသဇနကတ္ထေရအပဒာနံ>
    text <၁၃>
      text <ဒုမဂ္ဂေ ပံသုကူလကံ၊ လဂ္ဂံ ဒိသွာန သတ္ထုနော။>
      text <အဉ္ဇလိံ ပဂ္ဂဟေတွာန၊ ဘိယျော ဥစ္စာရိတံ မယာ။>
    text <၁၄>
      text <ဒူရတော ပန ဒိသွာန၊ ဟာသော မေ ဥဒပဇ္ဇထ။>
      text <အဉ္ဇလိံ ပဂ္ဂဟေတွာန၊ ဘိယျော စိတ္တံ ပသာဒယိံ။>
    text <၁၅>
      text <ဧကနဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဟာသဇနကော ထေရော ဣမာ ဂါထာယော အဘာသိတ္ထာတိ။>
    stand <ဟာသဇနကတ္ထေရဿာပဒာနံ တတိယံ။>
  text <၄။ ယညသာမိကတ္ထေရအပဒာနံ>
    text <၁၇>
      text <ဇာတိယာ သတ္တဝဿောဟံ၊ အဟောသိံ မန္တပါရဂူ။>
      text <ကုလဝတ္တံ အဓာရေသိံ၊ ယညော ဥဿာဟိတော မယာ။>
    text <၁၈>
      text <စုလ္လာသီတိသဟဿာနိ၊ ပသူ ဟညန္တိ မေ တဒာ။>
      text <သာရထမ္ဘုပနီတာနိ၊ ယညတ္ထာယ ဥပဋ္ဌိတာ။>
    text <၁၉>
      text <ဥက္ကာမုခပဟဋ္ဌောဝ၊ ခဒိရင်္ဂါရသန္နိဘော။>
      text <ဥဒယန္တောဝ သူရိယော၊ ပုဏ္ဏမာယေဝ စန္ဒိမာ။>
    text <၂၀>
      text <သိဒ္ဓတ္ထော သဗ္ဗသိဒ္ဓတ္ထော၊ တိလောကမဟိတော ဟိတော။>
      text <ဥပဂန္တွာန သမ္ဗုဒ္ဓေါ၊ ဣဒံ ဝစနမဗြဝိ။>
    text <၂၁>
      text <အဟိံသာ သဗ္ဗပါဏီနံ၊ ကုမာရ မမ ရုစ္စတိ။>
      text <ထေယျာ စ အတိစာရာ စ၊ မဇ္ဇပါနာ စ အာရတိ။>
    text <၂၂>
      text <ရတိ စ သမစရိယာယ၊ ဗာဟုသစ္စံ ကတညုတာ။>
      text <ဒိဋ္ဌေ ဓမ္မေ ပရတ္ထ စ၊ ဓမ္မာ ဧတေ ပသံသိယာ။>
    text <၂၃>
      text <ဧတေ ဓမ္မေ ဘာဝယိတွာ၊ သဗ္ဗသတ္တဟိတေ ရတော။>
      text <ဗုဒ္ဓေ စိတ္တံ ပသာဒေတွာ၊ ဘာဝေဟိ မဂ္ဂမုတ္တမံ။>
    text <၂၄>
      text <ဣဒံ ဝတွာန သဗ္ဗညူ၊ လောကဇေဋ္ဌော နရာသဘော။>
      text <မမေဝံ အနုသာသိတွာ၊ ဝေဟာသံ ဥဂ္ဂတော ဂတော။>
    text <၂၅>
      text <ပုဗ္ဗေ စိတ္တံ ဝိသောဓေတွာ၊ ပစ္ဆာ စိတ္တံ ပသာဒယိံ။>
      text <တေန စိတ္တပ္ပသာဒေန၊ တုသိတံ ဥပပဇ္ဇဟံ။>
    text <၂၆>
      text <စတုန္နဝုတိတော ကပ္ပေ၊ ယဒာ စိတ္တံ ပသာဒယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၂၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ယညသာမိကော ထေရော ဣမာ ဂါထာယော အဘာသိတ္ထာတိ။>
    stand <ယညသာမိကတ္ထေရဿာပဒာနံ စတုတ္ထံ။>
  text <၅။ နိမိတ္တသညကတ္ထေရအပဒာနံ>
    text <၂၈>
      text <စန္ဒဘာဂါနဒီတီရေ၊ ဝသာမိ အဿမေ အဟံ။>
      text <သုဝဏ္ဏမိဂမဒ္ဒက္ခိံ၊ စရန္တံ ဝိပိနေ အဟံ။>
    text <၂၉>
      text <မိဂေ စိတ္တံ ပသာဒေတွာ၊ လောကဇေဋ္ဌံ အနုဿရိံ။>
      text <တေန စိတ္တပ္ပသာဒေန၊ အညေ ဗုဒ္ဓေ အနုဿရိံ။>
    text <၃၀>
      text <အဗ္ဘတီတာ စ ယေ ဗုဒ္ဓါ၊ ဝတ္တမာနာ အနာဂတာ။>
      text <ဧဝမေဝံ ဝိရောစန္တိ၊ မိဂရာဇာဝ တေ တယော။>
    text <၃၁>
      text <စတုန္နဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၃၂>
      text <သတ္တဝီသေ ဣတော ကပ္ပေ၊ ဧကော အာသိံ မဟီပတိ။>
      text <အရညသတ္ထော နာမေန၊ စက္ကဝတ္တီ မဟဗ္ဗလော။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နိမိတ္တသညကော ထေရော ဣမာ ဂါထာယော အဘာသိတ္ထာတိ။>
    stand <နိမိတ္တသညကတ္ထေရဿာပဒာနံ ပဉ္စမံ။>
  text <၆။ အန္နသံသာဝကတ္ထေရအပဒာနံ>
    text <၃၄>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။>
      text <ကဉ္စနဂ္ဃိယသင်္ကာသံ၊ ဗာတ္တိံသဝရလက္ခဏံ။>
    text <၃၅>
      text <သိဒ္ဓတ္ထံ သဗ္ဗသိဒ္ဓတ္ထံ၊ အနေဇံ အပရာဇိတံ။>
      text <သမ္ဗုဒ္ဓံ အတိနာမေတွာ၊ ဘောဇယိံ တံ မဟာမုနိံ။>
    text <၃၆>
      text <မုနိ ကာရုဏိကော လောကေ၊ ဩဘာသယိ မမံ တဒာ။>
      text <ဗုဒ္ဓေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။>
    text <၃၇>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘိက္ခါဒာနဿိဒံ ဖလံ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ အန္နသံသာဝကော ထေရော ဣမာ ဂါထာယော အဘာသိတ္ထာတိ။>
    stand <အန္နသံသာဝကတ္ထေရဿာပဒာနံ ဆဋ္ဌံ။>
  text <၇။ နိဂ္ဂုဏ္ဍိပုပ္ဖိယတ္ထေရအပဒာနံ>
    text <၃၉>
      text <ယဒာ ဒေဝေါ ဒေဝကာယာ၊ စဝတေ အာယုသင်္ခယာ။>
      text <တယော သဒ္ဒာ နိစ္ဆရန္တိ၊ ဒေဝါနံ အနုမောဒတံ။>
    text <၄၀>
      text <ဣတော ဘော သုဂတိံ ဂစ္ဆ၊ မနုဿာနံ သဟဗျတံ။>
      text <မနုဿဘူတော သဒ္ဓမ္မေ၊ လဘ သဒ္ဓံ အနုတ္တရံ။>
    text <၄၁>
      text <သာ တေ သဒ္ဓါ နိဝိဋ္ဌာဿ၊ မူလဇာတာ ပတိဋ္ဌိတာ။>
      text <ယာဝဇီဝံ အသံဟီရာ၊ သဒ္ဓမ္မေ သုပ္ပဝေဒိတေ။>
    text <၄၂>
      text <ကာယေန ကုသလံ ကတွာ၊ ဝါစာယ ကုသလံ ဗဟုံ။>
      text <မနသာ ကုသလံ ကတွာ၊ အဗျာပဇ္ဇံ နိရူပဓိံ။>
    text <၄၃>
      text <တတော ဩပဓိကံ ပုညံ၊ ကတွာ ဒာနေန တံ ဗဟုံ။>
      text <အညေပိ မစ္စေ သဒ္ဓမ္မေ၊ ဗြဟ္မစရိယေ နိဝေသယ။>
    text <၄၄>
      text <ဣမာယ အနုကမ္ပါယ၊ ဒေဝါဒေဝံ ယဒာ ဝိဒူ။>
      text <စဝန္တံ အနုမောဒန္တိ၊ ဧဟိ ဒေဝ ပုနပ္ပုနံ။>
    text <၄၅>
      text <သံဝေဂေါ မေ တဒာ အာသိ၊ ဒေဝသင်္ဃေ သမာဂတေ။>
      text <ကံသု နာမ အဟံ ယောနိံ၊ ဂမိဿာမိ ဣတော စုတော။>
    text <၄၆>
      text <မမ သံဝေဂမညာယ၊ သမဏော ဘာဝိတိန္ဒြိယော။>
      text <မမုဒ္ဓရိတုကာမော သော၊ အာဂစ္ဆိ မမ သန္တိကံ။>
    text <၄၇>
      text <သုမနော နာမ နာမေန၊ ပဒုမုတ္တရသာဝကော။>
      text <အတ္ထဓမ္မာနုသာသိတွာ၊ သံဝေဇေသိ မမံ တဒာ။>
    stand <ဒွာဒသမံ ဘာဏဝါရံ။>
    text <၄၈>
      text <တဿာဟံ ဝစနံ သုတွာ၊ ဗုဒ္ဓေ စိတ္တံ ပသာဒယိံ။>
      text <တံ ဓီရံ အဘိဝါဒေတွာ၊ တတ္ထ ကာလံကတော အဟံ။>
    text <၄၉>
      text <ဥပပဇ္ဇိံ သ တတ္ထေဝ၊ သုက္ကမူလေန စောဒိတော။>
      text <ဝသန္တော မာတုကုစ္ဆိမှိ၊ ပုန ဓာရေတိ မာတုယာ။>
    text <၅၀>
      text <တမှာ ကာယာ စဝိတွာန၊ တိဒသေ ဥပပဇ္ဇဟံ။>
      text <ဧတ္ထန္တရေ န ပဿာမိ၊ ဒောမနဿမဟံ တဒာ။>
    text <၅၁>
      text <တာဝတိံသာ စဝိတွာန၊ မာတုကုစ္ဆိံ သမောက္ကမိံ။>
      text <နိက္ခမိတွာန ကုစ္ဆိမှာ၊ ကဏှသုက္ကံ အဇာနဟံ။>
    text <၅၂>
      text <ဇာတိယာ သတ္တဝဿောဝ၊ အာရာမံ ပါဝိသိံ အဟံ။>
      text <ဂေါတမဿ ဘဂဝတော၊ သကျပုတ္တဿ တာဒိနော။>
    text <၅၃>
      text <ဝိတ္ထာရိကေ ပါဝစနေ၊ ဗာဟုဇညမှိ သာသနေ။>
      text <အဒ္ဒသံ သာသနကရေ၊ ဘိက္ခဝေါ တတ္ထ သတ္ထုနော။>
    text <၅၄>
      text <သာဝတ္ထိ နာမ နဂရံ၊ ရာဇာ တတ္ထာသိ ကောသလော။>
      text <ရထေန နာဂယုတ္တေန၊ ဥပေသိ ဗောဓိမုတ္တမံ။>
    text <၅၅>
      text <တဿာဟံ နာဂံ ဒိသွာန၊ ပုဗ္ဗကမ္မံ အနုဿရိံ။>
      text <အဉ္ဇလိံ ပဂ္ဂဟေတွာန၊ သမယံ အဂမာသဟံ။>
    text <၅၆>
      text <ဇာတိယာ သတ္တဝဿောဝ၊ ပဗ္ဗဇိံ အနဂါရိယံ။>
      text <ယော သော ဗုဒ္ဓံ ဥပဋ္ဌာသိ၊ အာနန္ဒော နာမ သာဝကော။>
    text <၅၇>
      text <ဂတိမာ ဓိတိမာ စေဝ၊ သတိမာ စ ဗဟုဿုတော။>
      text <ရညော စိတ္တံ ပသာဒေန္တော၊ နိယျာဒေသိ မဟာဇုတိ။>
    text <၅၈>
      text <တဿာဟံ ဓမ္မံ သုတွာန၊ ပုဗ္ဗကမ္မံ အနုဿရိံ။>
      text <တတ္ထေဝ ဌိတကော သန္တော၊ အရဟတ္တမပါပုဏိံ။>
    text <၅၉>
      text <ဧကံသံ စီဝရံ ကတွာ၊ သိရေ ကတွာန အဉ္ဇလိံ။>
      text <သမ္ဗုဒ္ဓံ အဘိဝါဒေတွာ၊ ဣမံ ဝါစံ ဥဒီရယိံ။>
    text <၆၀>
      text <ပဒုမုတ္တရဗုဒ္ဓဿ၊ ဒွိပဒိန္ဒဿ သတ္ထုနော။>
      text <နိဂ္ဂုဏ္ဍိပုပ္ဖံ ပဂ္ဂယှ၊ သီဟာသနေ ဌပေသဟံ။>
    text <၆၁>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၆၂>
      text <ပဉ္စဝီသသဟဿမှိ၊ ကပ္ပါနံ မနုဇာဓိပါ။>
      text <အဗ္ဗုဒနိရဗ္ဗုဒာနိ၊ အဋ္ဌဋ္ဌာသိံသု ခတ္တိယာ။>
    text <၆၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နိဂ္ဂုဏ္ဍိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <နိဂ္ဂုဏ္ဍိပုပ္ဖိယတ္ထေရဿာပဒာနံ သတ္တမံ။>
  text <၈။ သုမနာဝေဠိယတ္ထေရအပဒာနံ>
    text <၆၄>
      text <ဝေဿဘုဿ ဘဂဝတော၊ လောကဇေဋ္ဌဿ တာဒိနော။>
      text <သဗ္ဗေ ဇနာ သမာဂမ္မ၊ မဟာပူဇံ ကရောန္တိ တေ။>
    text <၆၅>
      text <သုဓာယ ပိဏ္ဍံ ကတွာန၊ အာဝေဠံ သုမနာယဟံ။>
      text <သီဟာသနဿ ပုရတော၊ အဘိရောပေသဟံ တဒာ။>
    text <၆၆>
      text <သဗ္ဗေ ဇနာ သမာဂမ္မ၊ ပေက္ခန္တိ ပုပ္ဖမုတ္တမံ။>
      text <ကေနိဒံ ပူဇိတံ ပုပ္ဖံ၊ ဗုဒ္ဓသေဋ္ဌဿ တာဒိနော။>
    text <၆၇>
      text <တေန စိတ္တပ္ပသာဒေန၊ နိမ္မာနံ ဥပပဇ္ဇဟံ။>
      text <အနုဘောမိ သကံ ကမ္မံ၊ ပုဗ္ဗေ သုကတမတ္တနော။>
    text <၆၈>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သဗ္ဗေသာနံ ပိယော ဟောမိ၊ ပုပ္ဖပူဇာယိဒံ ဖလံ။>
    text <၆၉>
      text <နာဘိဇာနာမိ ကာယေန၊ ဝါစာယ ဥဒ စေတသာ။>
      text <သံယတာနံ တပဿီနံ၊ ကတံ အက္ကောသိတံ မယာ။>
    text <၇၀>
      text <တေန သုစရိတေနာဟံ၊ စိတ္တဿ ပဏိဓီဟိ စ။>
      text <သဗ္ဗေသံ ပူဇိတော ဟောမိ၊ အနက္ကောသဿိဒံ ဖလံ။>
    text <၇၁>
      text <ဣတော ဧကာဒသေ ကပ္ပေ၊ သဟဿာရောသိ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၇၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုမနာဝေဠိယော ထေရော ဣမာ ဂါထာယော အဘာသိတ္ထာတိ။>
    stand <သုမနာဝေဠိယတ္ထေရဿာပဒာနံ အဋ္ဌမံ။>
  text <၉။ ပုပ္ဖစ္ဆတ္တိယတ္ထေရအပဒာနံ>
    text <၇၃>
      text <သိဒ္ဓတ္ထဿ ဘဂဝတော၊ လောကဇေဋ္ဌဿ တာဒိနော။>
      text <သစ္စံ ပကာသယန္တဿ၊ နိဗ္ဗာပေန္တဿ ပါဏိနော။>
    text <၇၄>
      text <ဇလဇံ အာဟရိတွာန၊ သတပတ္တံ မနောရမံ။>
      text <ပုပ္ဖဿ ဆတ္တံ ကတွာန၊ ဗုဒ္ဓဿ အဘိရောပယိံ။>
    text <၇၅>
      text <သိဒ္ဓတ္ထော စ လောကဝိဒူ၊ အာဟုတီနံ ပဋိဂ္ဂဟော။>
      text <ဘိက္ခုသင်္ဃေ ဌိတော သတ္ထာ၊ ဣမံ ဂါထံ အဘာသထ။>
    text <၇၆>
      text <ယော မေ စိတ္တံ ပသာဒေတွာ၊ ပုပ္ဖစ္ဆတ္တံ အဓာရယိံ။>
      text <တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။>
    text <၇၇>
      text <ဣဒံ ဝတွာန သမ္ဗုဒ္ဓေါ၊ သိဒ္ဓတ္ထော လောကနာယကော။>
      text <ဥယျောဇေတွာန ပရိသံ၊ ဝေဟာသံ နဘမုဂ္ဂမိ။>
    text <၇၈>
      text <ဝုဋ္ဌိတေ နရဒေဝမှိ၊ သေတစ္ဆတ္တမ္ပိ ဝုဋ္ဌဟိ။>
      text <ပုရတော ဗုဒ္ဓသေဋ္ဌဿ၊ ဂစ္ဆတိ ဆတ္တမုတ္တမံ။>
    text <၇၉>
      text <စတုန္နဝုတိတော ကပ္ပေ၊ ယံ ဆတ္တံ အဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖစ္ဆတ္တဿိဒံ ဖလံ။>
    text <၈၀>
      text <စတုသတ္တတိကပ္ပမှိ၊ အဋ္ဌ ဇလသိခါ အဟူ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၈၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုပ္ဖစ္ဆတ္တိယော ထေရော ဣမာ ဂါထာယော အဘာသိတ္ထာတိ။>
    stand <ပုပ္ဖစ္ဆတ္တိယတ္ထေရဿာပဒာနံ နဝမံ။>
  text <၁၀။ သပရိဝါရဆတ္တဒာယကတ္ထေရအပဒာနံ>
    text <၈၂>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <အာကာသေ ဇလဝုဋ္ဌီဝ ဝဿတေ ဓမ္မဝုဋ္ဌိယာ။>
    text <၈၃>
      text <တမဒ္ဒသာသိံ သမ္ဗုဒ္ဓံ၊ ဒေသေန္တံ အမတံ ပဒံ။>
      text <သကံ စိတ္တံ ပသာဒေတွာ၊ အဂမာသိံ သကံ ဃရံ။>
    text <၈၄>
      text <ဆတ္တံ အလင်္ကတံ ဂယှ၊ ဥပဂစ္ဆိံ နရုတ္တမံ။>
      text <ဟဋ္ဌော ဟဋ္ဌေန စိတ္တေန၊ အာကာသေ ဥက္ခိပိံ အဟံ။>
    text <၈၅>
      text <သုသင်္ဂဟိတယာနံဝ၊ ဒန္တောဝ သာဝကုတ္တမော။>
      text <ဥပဂန္တွာန သမ္ဗုဒ္ဓံ၊ မတ္ထကေ သမ္ပတိဋ္ဌဟိ။>
    text <၈၆>
      text <အနုကမ္ပကော ကာရုဏိကော၊ ဗုဒ္ဓေါ လောကဂ္ဂနာယကော။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၈၇>
      text <ယေန ဆတ္တမိဒံ ဒိန္နံ၊ အလင်္ကတံ မနောရမံ။>
      text <တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။>
    text <၈၈>
      text <သတ္တက္ခတ္တုဉ္စ ဒေဝေသု၊ ဒေဝရဇ္ဇံ ကရိဿတိ။>
      text <ဗာတ္တိံသက္ခတ္တုဉ္စ ရာဇာ၊ စက္ကဝတ္တီ ဘဝိဿတိ။>
    text <၈၉>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၉၀>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၉၁>
      text <ဗုဒ္ဓဿ ဂိရမညာယ၊ ဝါစာသဘိမုဒီရိတံ။>
      text <ပသန္နစိတ္တော သုမနော၊ ဘိယျော ဟာသံ ဇနေသဟံ။>
    text <၉၂>
      text <ဇဟိတွာ မာနုသံ ယောနိံ၊ ဒိဗ္ဗံ ယောနိံ မဇ္ဈဂံ။>
      text <ဝိမာနမုတ္တမံ မယှံ၊ အဗ္ဘုဂ္ဂတံ မနောရမံ။>
    text <၉၃>
      text <ဝိမာနာ နိက္ခမန္တဿ၊ သေတစ္ဆတ္တံ ဓရီယတိ။>
      text <တဒာ သညံ ပဋိလဘိံ၊ ပုဗ္ဗကမ္မဿိဒံ ဖလံ။>
    text <၉၄>
      text <ဒေဝလောကာ စဝိတွာန၊ မနုဿတ္တဉ္စ အာဂမိံ။>
      text <ဆတ္တိံသက္ခတ္တုံ စက္ကဝတ္တီ၊ သတ္တကပ္ပသတမှိတော။>
    text <၉၅>
      text <တမှာ ကာယာ စဝိတွာန၊ အာဂစ္ဆိံ တိဒသံ ပုရံ။>
      text <သံသရိတွာနုပုဗ္ဗေန၊ မာနုသံ ပုနရာဂမိံ။>
    text <၉၆>
      text <ဩက္ကန္တံ မာတုကုစ္ဆိံ မံ၊ သေတ္တစ္ဆတ္တံ အဓာရယုံ။>
      text <ဇာတိယာ သတ္တဝဿောဟံ၊ ပဗ္ဗဇိံ အနဂါရိယံ။>
    text <၉၇>
      text <သုနန္ဒော နာမ နာမေန၊ ဗြာဟ္မဏော မန္တပါရဂူ။>
      text <ဖလိကံ ဆတ္တမာဒာယ၊ သာဝကဂ္ဂဿ သော တဒာ။>
    text <၉၈>
      text <အနုမောဒိ မဟာဝီရော၊ သာရိပုတ္တော မဟာကထီ။>
      text <သုတွာနုမောဒနံ တဿ၊ ပုဗ္ဗကမ္မမနုဿရိံ။>
    text <၉၉>
      text <အဉ္ဇလိံ ပဂ္ဂဟေတွာန၊ သကံ စိတ္တံ ပသာဒယိံ။>
      text <သရိတွာ ပုရိမံ ကမ္မံ၊ အရဟတ္တမပါပုဏိံ။>
    text <၁၀၀>
      text <ဥဋ္ဌာယ အာသနာ တမှာ၊ သိရေ ကတွာန အဉ္ဇလိံ။>
      text <သမ္ဗုဒ္ဓံ အဘိဝါဒေတွာ၊ ဣမံ ဝါစံ ဥဒီရိယိံ။>
    text <၁၀၁>
      text <သတသဟဿိတော ကပ္ပေ၊ ဗုဒ္ဓေါ လောကေ အနုတ္တရော။>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
    text <၁၀၂>
      text <တဿ ဆတ္တံ မယာ ဒိန္နံ၊ ဝိစိတ္တံ သမလင်္ကတံ။>
      text <ဥဘော ဟတ္ထေဟိ ပဂ္ဂဏှိ၊ သယမ္ဘူ အဂ္ဂပုဂ္ဂလော။>
    text <၁၀၃>
      text <အဟော ဗုဒ္ဓေါ အဟော ဓမ္မော၊ အဟော နော သတ္ထုသမ္ပဒာ။>
      text <ဧကစ္ဆတ္တဿ ဒာနေန၊ ဒုဂ္ဂတိံ နုပပဇ္ဇဟံ။>
    text <၁၀၄>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၁၀၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဥမာပုပ္ဖဉ္စ ပုလိနံ၊ ဟာသော ယညော နိမိတ္တကော။>
      text <သံသာဝကော နိဂ္ဂုဏ္ဍီ စ၊ သုမနံ ပုပ္ဖဆတ္တကော။>
      text <သပရိဝါရဆတ္တော စ၊ ဂါထာ သတ္တသတုတ္တရာတိ။>
    text <ဣတ္ထံ သုဒံ အာယသ္မာ သပရိဝါရဆတ္တဒာယကော ထေရော ဣမာ ဂါထာယော အဘာသိတ္ထာတိ။>
    stand <သပရိဝါရဆတ္တဒာယကတ္ထေရဿာပဒာနံ ဒသမံ။>
    stand <ဥမာပုပ္ဖိယဝဂ္ဂေါ တေတ္တိံသတိမော။>
    text <တဿုဒ္ဒာနံ>
