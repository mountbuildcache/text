text <၄။ ကုဏ္ဍဓာနဝဂ္ဂေါ>
  text <၁။ ကုဏ္ဍဓာနတ္ထေရအပဒာနံ>
    text <၁>
      text <သတ္တာဟံ ပဋိသလ္လီနံ၊ သယမ္ဘုံ အဂ္ဂပုဂ္ဂလံ။>
      text <ပသန္နစိတ္တော သုမနော၊ ဗုဒ္ဓသေဋ္ဌံ ဥပဋ္ဌဟိံ။>
    text <၂>
      text <ဝုဋ္ဌိတံ ကာလမညာယ၊ ပဒုမုတ္တရံ မဟာမုနိံ။>
      text <မဟန္တိံ ကဒလီကဏ္ဏိံ၊ ဂဟေတွာ ဥပဂစ္ဆဟံ။>
    text <၃>
      text <ပဋိဂ္ဂဟေတွာ ဘဂဝါ၊ သဗ္ဗညူ လောကနာယကော။>
      text <မမ စိတ္တံ ပသာဒေန္တော၊ ပရိဘုဉ္ဇိ မဟာမုနိ။>
    text <၄>
      text <ပရိဘုဉ္ဇိတွာ သမ္ဗုဒ္ဓေါ၊ သတ္ထဝါဟော အနုတ္တရော။>
      text <သကာသနေ နိသီဒိတွာ၊ ဣမာ ဂါထာ အဘာသထ။>
    text <၅>
      text <ယေ စ သန္တိ သမိတာရော၊ ယက္ခါ ဣမမှိ ပဗ္ဗတေ။>
      text <အရညေ ဘူတဘဗျာနိ၊ သုဏန္တု ဝစနံ မမ။>
    text <၆>
      text <ယော သော ဗုဒ္ဓံ ဥပဋ္ဌာသိ၊ မိဂရာဇံဝ ကေသရိံ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၇>
      text <ဧကာဒသဉ္စက္ခတ္တုံ၊ သော ဒေဝရာဇာ ဘဝိဿတိ။>
      text <စတုတိံသတိက္ခတ္တုဉ္စ၊ စက္ကဝတ္တီ ဘဝိဿတိ။>
    text <၈>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၉>
      text <အက္ကောသိတွာန သမဏေ၊ သီလဝန္တေ အနာသဝေ။>
      text <ပါပကမ္မဝိပါကေန၊ နာမဓေယျံ လဘိဿတိ။>
    text <၁၀>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <ကုဏ္ဍဓာနောတိ နာမေန၊ သာဝကော သော ဘဝိဿတိ။>
    text <၁၁>
      text <ပဝိဝေကမနုယုတ္တော၊ ဈာယီ ဈာနရတော အဟံ။>
      text <တောသယိတွာန သတ္ထာရံ၊ ဝိဟရာမိ အနာသဝေါ။>
    text <၁၂>
      text <သာဝကေဟိ ပရိဝုတော၊ ဘိက္ခုသင်္ဃပုရက္ခတော။>
      text <ဘိက္ခုသင်္ဃေ နိသီဒိတွာ၊ သလာကံ ဂါဟယီ ဇိနော။>
    text <၁၃>
      text <ဧကံသံ စီဝရံ ကတွာ၊ ဝန္ဒိတွာ လောကနာယကံ။>
      text <ဝဒတံ ဝရဿ ပုရတော၊ ပဌမံ အဂ္ဂဟေသဟံ။>
    text <၁၄>
      text <တေန ကမ္မေန ဘဂဝါ၊ ဒသသဟဿီကမ္ပကော။>
      text <ဘိက္ခုသင်္ဃေ နိသီဒိတွာ၊ အဂ္ဂဋ္ဌာနေ ဌပေသိ မံ။>
    text <၁၅>
      text <ဝီရိယံ မေ ဓုရဓောရယှံ၊ ယောဂက္ခေမာဓိဝါဟနံ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၁၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကုဏ္ဍဓာနော ထေရော ဣမာ ဂါထာယော အဘာသိတ္ထာတိ။>
    stand <ကုဏ္ဍဓာနတ္ထေရဿာပဒာနံ ပဌမံ။>
  text <၂။ သာဂတတ္ထေရအပဒာနံ>
    text <၁၇>
      text <သောဘိတော နာမ နာမေန၊ အဟောသိံ ဗြာဟ္မဏော တဒာ။>
      text <ပုရက္ခတော သသိဿေဟိ၊ အာရာမံ အဂမာသဟံ။>
    text <၁၈>
      text <ဘဂဝါ တမှိ သမယေ၊ ဘိက္ခုသင်္ဃပုရက္ခတော။>
      text <အာရာမဒွာရာ နိက္ခမ္မ၊ အဋ္ဌာသိ ပုရိသုတ္တမော။>
    text <၁၉>
      text <တမဒ္ဒသာသိံ သမ္ဗုဒ္ဓံ၊ ဒန္တံ ဒန္တပုရက္ခတံ။>
      text <သကံ စိတ္တံ ပသာဒေတွာ၊ သန္ထဝိံ လောကနာယကံ။>
    text <၂၀>
      text <ယေ ကေစိ ပါဒပါ သဗ္ဗေ၊ မဟိယာ တေ ဝိရူဟရေ။>
      text <ဗုဒ္ဓိမန္တော တထာ သတ္တာ၊ ရုဟန္တိ ဇိနသာသနေ။>
    text <၂၁>
      text <သတ္ထဝါဟောသိ သပ္ပညော၊ မဟေသိ ဗဟုကေ ဇနေ။>
      text <ဝိပထာ ဥဒ္ဓရိတွာန၊ ပထံ အာစိက္ခသေ တုဝံ။>
    text <၂၂>
      text <ဒန္တော ဒန္တပရိကိဏ္ဏော၊ ဈာယီ ဈာနရတေဟိ စ။>
      text <အာတာပီ ပဟိတတ္တေဟိ၊ ဥပသန္တေဟိ တာဒိဘိ။>
    text <၂၃>
      text <အလင်္ကတော ပရိသာဟိ၊ ပုညဉာဏေဟိ သောဘတိ။>
      text <ပဘာ နိဒ္ဓါဝတေ တုယှံ၊ သူရိယောဒယနေ ယထာ။>
    text <၂၄>
      text <ပသန္နစိတ္တံ ဒိသွာန၊ မဟေသီ ပဒုမုတ္တရော။>
      text <ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။>
    text <၂၅>
      text <ယော သော ဟာသံ ဇနေတွာန၊ မမံ ကိတ္တေသိ ဗြာဟ္မဏော။>
      text <ကပ္ပါနံ သတသဟဿံ၊ ဒေဝလောကေ ရမိဿတိ။>
    text <၂၆>
      text <တုသိတာ ဟိ စဝိတွာန၊ သုက္ကမူလေန စောဒိတော။>
      text <ဂေါတမဿ ဘဂဝတော၊ သာသနေ ပဗ္ဗဇိဿတိ။>
    text <၂၇>
      text <တေန ကမ္မေန သုကတေန၊ အရဟတ္တံ လဘိဿတိ။>
      text <သာဂတော နာမ နာမေန၊ ဟေဿတိ သတ္ထု သာဝကော။>
    text <၂၈>
      text <ပဗ္ဗဇိတွာန ကာယေန၊ ပါပကမ္မံ ဝိဝဇ္ဇယိံ။>
      text <ဝစီဒုစ္စရိတံ ဟိတွာ၊ အာဇီဝံ ပရိသောဓယိံ။>
    text <၂၉>
      text <ဧဝံ ဝိဟရမာနောဟံ၊ တေဇောဓာတူသု ကောဝိဒော။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သာဂတော ထေရော ဣမာ ဂါထာယော အဘာသိတ္ထာတိ။>
    stand <သာဂတတ္ထေရဿာပဒာနံ ဒုတိယံ။>
  text <၃။ မဟာကစ္စာနတ္ထေရအပဒာနံ>
    text <၃၁>
      text <ပဒုမုတ္တရနာထဿ၊ ပဒုမံ နာမ စေတိယံ။>
      text <သိလာသနံ ကာရယိတွာ၊ သုဝဏ္ဏေနာဘိလေပယိံ။>
    text <၃၂>
      text <ရတနာမယဆတ္တဉ္စ၊ ပဂ္ဂယှ ဝါဠဗီဇနိံ။>
      text <ဗုဒ္ဓဿ အဘိရောပေသိံ၊ လောကဗန္ဓုဿ တာဒိနော။>
    text <၃၃>
      text <ယာဝတာ ဒေဝတာ ဘုမ္မာ၊ သဗ္ဗေ သန္နိပတုံ တဒာ။>
      text <ရတနာမယဆတ္တာနံ၊ ဝိပါကံ ကထယိဿတိ။>
    text <၃၄>
      text <တဉ္စ သဗ္ဗံ သုဏိဿာမ၊ ကထယန္တဿ သတ္ထုနော။>
      text <ဘိယျော ဟာသံ ဇနေယျာမ၊ သမ္မာသမ္ဗုဒ္ဓသာသနေ။>
    text <၃၅>
      text <ဟေမာသနေ နိသီဒိတွာ၊ သယမ္ဘူ အဂ္ဂပုဂ္ဂလော။>
      text <ဘိက္ခုသင်္ဃပရိဗျူဠှော၊ ဣမာ ဂါထာ အဘာသထ။>
    text <၃၆>
      text <ယေနိဒံ အာသနံ ဒိန္နံ၊ သောဝဏ္ဏံ ရတနာမယံ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၃၇>
      text <တိံသကပ္ပါနိ ဒေဝိန္ဒော၊ ဒေဝရဇ္ဇံ ကရိဿတိ။>
      text <သမန္တာ ယောဇနသတံ၊ အာဘာယာဘိဘဝိဿတိ။>
    text <၃၈>
      text <မနုဿလောကမာဂန္တွာ၊ စက္ကဝတ္တီ ဘဝိဿတိ။>
      text <ပဘဿရောတိ နာမေန၊ ဥဂ္ဂတေဇော ဘဝိဿတိ။>
    text <၃၉>
      text <ဒိဝါ ဝါ ယဒိ ဝါ ရတ္တိံ၊ သတရံသီဝ ဥဂ္ဂတော။>
      text <သမန္တာ အဋ္ဌရတနံ၊ ဥဇ္ဇောတိဿတိ ခတ္တိယော။>
    text <၄၀>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၄၁>
      text <တုသိတာ ဟိ စဝိတွာန၊ သုက္ကမူလေန စောဒိတော။>
      text <ကစ္စာနော နာမ နာမေန၊ ဗြဟ္မဗန္ဓု ဘဝိဿတိ။>
    text <၄၂>
      text <သော ပစ္ဆာ ပဗ္ဗဇိတွာန၊ အရဟာ ဟေဿတိနာသဝေါ။>
      text <ဂေါတမော လောကပဇ္ဇောတော၊ အဂ္ဂဋ္ဌာနေ ဌပေဿတိ။>
    text <၄၃>
      text <သံခိတ္တပုစ္ဆိတံ ပဉှံ၊ ဝိတ္ထာရေန ကထေဿတိ။>
      text <ကထယန္တော စ တံ ပဉှံ၊ အဇ္ဈာသယံ ပူရယိဿတိ။>
    text <၄၄>
      text <အဍ္ဎေ ကုလေ အဘိဇာတော၊ ဗြာဟ္မဏော မန္တပါရဂူ။>
      text <ဩဟာယ ဓနဓညာနိ၊ ပဗ္ဗဇိံ အနဂါရိယံ။>
    text <၄၅>
      text <သံခိတ္တေနပိ ပုစ္ဆန္တေ၊ ဝိတ္ထာရေန ကထေမဟံ။>
      text <အဇ္ဈာသယံ တေသံ ပူရေမိ၊ တောသေမိ ဒွိပဒုတ္တမံ။>
    text <၄၆>
      text <တောသိတော မေ မဟာဝီရော၊ သယမ္ဘူ အဂ္ဂပုဂ္ဂလော။>
      text <ဘိက္ခုသင်္ဃေ နိသီဒိတွာ၊ ဧတဒဂ္ဂေ ဌပေသိ မံ။>
    text <၄၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဟာကစ္စာနော ထေရော ဣမာ ဂါထာယော အဘာသိတ္ထာတိ။>
    stand <မဟာကစ္စာနတ္ထေရဿာပဒာနံ တတိယံ။>
  text <၄။ ကာဠုဒာယိတ္ထေရအပဒာနံ>
    text <၄၈>
      text <ပဒုမုတ္တရဗုဒ္ဓဿ၊ လောကဇေဋ္ဌဿ တာဒိနော။>
      text <အဒ္ဓါနံ ပဋိပန္နဿ၊ စရတော စာရိကံ တဒာ။>
    text <၄၉>
      text <သုဖုလ္လံ ပဒုမံ ဂယှ၊ ဥပ္ပလံ မလ္လိကဉ္စဟံ။>
      text <ပရမန္နံ ဂဟေတွာန၊ အဒာသိံ သတ္ထုနော အဟံ။>
    text <၅၀>
      text <ပရိဘုဉ္ဇိ မဟာဝီရော၊ ပရမန္နံ သုဘောဇနံ။>
      text <တဉ္စ ပုပ္ဖံ ဂဟေတွာန၊ ဇနဿ သမ္ပဒဿယိ။>
    text <၅၁>
      text <ဣဋ္ဌံ ကန္တံ၊ ပိယံ လောကေ၊ ဇလဇံ ပုပ္ဖမုတ္တမံ။>
      text <သုဒုက္ကရံ ကတံ တေန၊ ယော မေ ပုပ္ဖံ အဒာသိဒံ။>
    text <၅၂>
      text <ယော ပုပ္ဖမဘိရောပေသိ၊ ပရမန္နဉ္စဒာသိ မေ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၅၃>
      text <ဒသ အဋ္ဌ စက္ခတ္တုံ သော၊ ဒေဝရဇ္ဇံ ကရိဿတိ။>
      text <ဥပ္ပလံ ပဒုမဉ္စာပိ၊ မလ္လိကဉ္စ တဒုတ္တရိ။>
    text <၅၄>
      text <အဿ ပုညဝိပါကေန၊ ဒိဗ္ဗဂန္ဓသမာယုတံ။>
      text <အာကာသေ ဆဒနံ ကတွာ၊ ဓာရယိဿတိ တာဝဒေ။>
    text <၅၅>
      text <ပဉ္စဝီသတိက္ခတ္တုဉ္စ၊ စက္ကဝတ္တီ ဘဝိဿတိ။>
      text <ပထဗျာ ရဇ္ဇံ ပဉ္စသတံ၊ ဝသုဓံ အာဝသိဿတိ။>
    text <၅၆>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၅၇>
      text <သကကမ္မာဘိရဒ္ဓေါ သော၊ သုက္ကမူလေန စောဒိတော။>
      text <သကျာနံ နန္ဒိဇနနော၊ ဉာတိဗန္ဓု ဘဝိဿတိ။>
    text <၅၈>
      text <သော ပစ္ဆာ ပဗ္ဗဇိတွာန၊ သုက္ကမူလေန စောဒိတော။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၅၉>
      text <ပဋိသမ္ဘိဒမနုပ္ပတ္တံ၊ ကတကိစ္စမနာသဝံ။>
      text <ဂေါတမော လောကဗန္ဓု တံ၊ ဧတဒဂ္ဂေ ဌပေဿတိ။>
    text <၆၀>
      text <ပဓာနပဟိတတ္တော သော၊ ဥပသန္တော နိရူပဓိ။>
      text <ဥဒာယီ နာမ နာမေန၊ ဟေဿတိ သတ္ထု သာဝကော။>
    text <၆၁>
      text <ရာဂေါ ဒောသော စ မောဟော စ၊ မာနော မက္ခေါ စ ဓံသိတော။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၆၂>
      text <တောသယိဉ္စာပိ သမ္ဗုဒ္ဓံ၊ အာတာပီ နိပကော အဟံ။>
      text <ပသာဒိတော စ သမ္ဗုဒ္ဓေါ၊ ဧတဒဂ္ဂေ ဌပေသိ မံ။>
    text <၆၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ ကာဠုဒာယီ ထေရော ဣမာ ဂါထာယော အဘာသိတ္ထာတိ။>
    stand <ကာဠုဒာယီထေရဿာပဒာနံ စတုတ္ထံ။>
  text <၅။ မောဃရာဇတ္ထေရအပဒာနံ>
    text <၆၄>
      text <အတ္ထဒဿီ တု ဘဂဝါ၊ သယမ္ဘူ အပရာဇိတော။>
      text <ဘိက္ခုသင်္ဃပရိဗျူဠှော၊ ရထိယံ ပဋိပဇ္ဇထ။>
    text <၆၅>
      text <သိဿေဟိ သမ္ပရိဝုတော၊ ဃရမှာ အဘိနိက္ခမိံ။>
      text <နိက္ခမိတွာနဟံ တတ္ထ၊ အဒ္ဒသံ လောကနာယကံ။>
    text <၆၆>
      text <အဘိဝါဒိယ သမ္ဗုဒ္ဓံ၊ သိရေ ကတွာန အဉ္ဇလိံ။>
      text <သကံ စိတ္တံ ပသာဒေတွာ၊ သန္ထဝိံ လောကနာယကံ။>
    text <၆၇>
      text <ယာဝတာ ရူပိနော သတ္တာ၊ အရူပီ ဝါ အသညိနော။>
      text <သဗ္ဗေ တေ တဝ ဉာဏမှိ၊ အန္တော ဟောန္တိ သမောဂဓာ။>
    text <၆၈>
      text <သုခုမစ္ဆိကဇာလေန၊ ဥဒကံ ယော ပရိက္ခိပေ။>
      text <ယေ ကေစိ ဥဒကေ ပါဏာ၊ အန္တောဇာလေ ဘဝန္တိ တေ။>
    text <၆၉>
      text <ယေသဉ္စ စေတနာ အတ္ထိ၊ ရူပိနော စ အရူပိနော။>
      text <သဗ္ဗေ တေ တဝ ဉာဏမှိ၊ အန္တော ဟောန္တိ သမောဂဓာ။>
    text <၇၀>
      text <သမုဒ္ဓရသိမံ လောကံ၊ အန္ဓကာရသမာကုလံ။>
      text <တဝ ဓမ္မံ သုဏိတွာန၊ ကင်္ခါသောတံ တရန္တိ တေ။>
    text <၇၁>
      text <အဝိဇ္ဇာနိဝုတေ လောကေ၊ အန္ဓကာရေန ဩတ္ထဋေ။>
      text <တဝ ဉာဏမှိ ဇောတန္တေ၊ အန္ဓကာရာ ပဓံသိတာ။>
    text <၇၂>
      text <တုဝံ စက္ခူသိ သဗ္ဗေသံ၊ မဟာတမပနူဒနော။>
      text <တဝ ဓမ္မံ သုဏိတွာန၊ နိဗ္ဗာယတိ ဗဟုဇ္ဇနော။>
    text <၇၃>
      text <ပုဋကံ ပူရယိတွာန၊ မဓုခုဒ္ဒမနေဠကံ။>
      text <ဥဘော ဟတ္ထေဟိ ပဂ္ဂယှ၊ ဥပနေသိံ မဟေသိနော။>
    text <၇၄>
      text <ပဋိဂ္ဂဏှိ မဟာဝီရော၊ သဟတ္ထေန မဟာ ဣသီ။>
      text <ဘုဉ္ဇိတွာ တဉ္စ သဗ္ဗညူ၊ ဝေဟာသံ နဘမုဂ္ဂမိ။>
    text <၇၅>
      text <အန္တလိက္ခေ ဌိတော သတ္ထာ၊ အတ္ထဒဿီ နရာသဘော။>
      text <မမ စိတ္တံ ပသာဒေန္တော၊ ဣမာ ဂါထာ အဘာသထ။>
    text <၇၆>
      text <ယေနိဒံ ထဝိတံ ဉာဏံ၊ ဗုဒ္ဓသေဋ္ဌော စ ထောမိတော။>
      text <တေန စိတ္တပ္ပသာဒေန၊ ဒုဂ္ဂတိံ သော န ဂစ္ဆတိ။>
    text <၇၇>
      text <စတုဒ္ဒသဉ္စက္ခတ္တုံ သော၊ ဒေဝရဇ္ဇံ ကရိဿတိ။>
      text <ပထဗျာ ရဇ္ဇံ အဋ္ဌသတံ၊ ဝသုဓံ အာဝသိဿတိ။>
    text <၇၈>
      text <ပဉ္စေဝ သတက္ခတ္တုဉ္စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ အသင်္ခေယျံ၊ မဟိယာ ကာရယိဿတိ။>
    text <၇၉>
      text <အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။>
      text <ဂေါတမဿ ဘဂဝတော၊ သာသနေ ပဗ္ဗဇိဿတိ။>
    text <၈၀>
      text <ဂမ္ဘီရံ နိပုဏံ အတ္ထံ၊ ဉာဏေန ဝိစိနိဿတိ။>
      text <မောဃရာဇာတိ နာမေန၊ ဟေဿတိ သတ္ထု သာဝကော။>
    text <၈၁>
      text <တီဟိ ဝိဇ္ဇာဟိ သမ္ပန္နံ၊ ကတကိစ္စမနာသဝံ။>
      text <ဂေါတမော သတ္ထဝါဟဂ္ဂေါ၊ ဧတဒဂ္ဂေ ဌပေဿတိ။>
    text <၈၂>
      text <ဟိတွာ မာနုသကံ ယောဂံ၊ ဆေတွာန ဘဝဗန္ဓနံ။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၈၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ မောဃရာဇော ထေရော ဣမာ ဂါထာယော အဘာသိတ္ထာတိ။>
    stand <မောဃရာဇတ္ထေရဿာပဒာနံ ပဉ္စမံ။>
  text <၆။ အဓိမုတ္တတ္ထေရအပဒာနံ>
    text <၈၄>
      text <နိဗ္ဗုတေ လောကနာထမှိ၊ အတ္ထဒဿီနရုတ္တမေ။>
      text <ဥပဋ္ဌဟိံ ဘိက္ခုသင်္ဃံ၊ ဝိပ္ပသန္နေန စေတသာ။>
    text <၈၅>
      text <နိမန္တေတွာ ဘိက္ခုသင်္ဃံ၊ ဥဇုဘူတံ သမာဟိတံ။>
      text <ဥစ္ဆုနာ မဏ္ဍပံ ကတွာ၊ ဘောဇေသိံ သင်္ဃမုတ္တမံ။>
    text <၈၆>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သဗ္ဗေ သတ္တေ အဘိဘောမိ၊ ပုညကမ္မဿိဒံ ဖလံ။>
    text <၈၇>
      text <အဋ္ဌာရသေ ကပ္ပသတေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဥစ္ဆုဒာနဿိဒံ ဖလံ။>
    text <၈၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ အဓိမုတ္တော ထေရော ဣမာ ဂါထာယော အဘာသိတ္ထာတိ။>
    stand <အဓိမုတ္တတ္ထေရဿာပဒာနံ ဆဋ္ဌံ။>
  text <၇။ လသုဏဒာယကတ္ထေရအပဒာနံ>
    text <၈၉>
      text <ဟိမဝန္တဿာဝိဒူရေ၊ တာပသော အာသဟံ တဒာ။>
      text <လသုဏံ ဥပဇီဝါမိ၊ လသုဏံ မယှဘောဇနံ။>
    text <၉၀>
      text <ခါရိယော ပူရယိတွာန၊ သင်္ဃာရာမမဂစ္ဆဟံ။>
      text <ဟဋ္ဌော ဟဋ္ဌေန စိတ္တေန၊ သင်္ဃဿ လသုဏံ အဒံ။>
    text <၉၁>
      text <ဝိပဿိဿ နရဂ္ဂဿ၊ သာသနေ နိရတဿဟံ။>
      text <သင်္ဃဿ လသုဏံ ဒတွာ၊ ကပ္ပံ သဂ္ဂမှိ မောဒဟံ။>
    text <၉၂>
      text <ဧကနဝုတိတော ကပ္ပေ၊ လသုဏံ ယမဒံ တဒာ။>
      text <ဒုဂ္ဂတိံ နာဘိဇာနာမိ၊ လသုဏဿ ဣဒံ ဖလံ။>
    text <၉၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ လသုဏဒာယကော ထေရော ဣမာ ဂါထာယော အဘာသိတ္ထာတိ။>
    stand <လသုဏဒာယကတ္ထေရဿာပဒာနံ သတ္တမံ။>
  text <၈။ အာယာဂဒာယကတ္ထေရအပဒာနံ>
    text <၉၄>
      text <နိဗ္ဗုတေ လောကနာထမှိ၊ သိခိမှိ ဝဒတံ ဝရေ။>
      text <ဟဋ္ဌော ဟဋ္ဌေန စိတ္တေန၊ အဝန္ဒိံ ထူပမုတ္တမံ။>
    text <၉၅>
      text <ဝဍ္ဎကီဟိ ကထာပေတွာ၊ မူလံ ဒတွာနဟံ တဒာ။>
      text <ဟဋ္ဌော ဟဋ္ဌေန စိတ္တေန၊ အာယာဂံ ကာရပေသဟံ။>
    text <၉၆>
      text <အဋ္ဌ ကပ္ပါနိ ဒေဝေသု၊ အဗ္ဗောကိဏ္ဏံ ဝသိံ အဟံ။>
      text <အဝသေသေသု ကပ္ပေသု၊ ဝေါကိဏ္ဏံ သံသရိံ အဟံ။>
    text <၉၇>
      text <ကာယေ ဝိသံ န ကမတိ၊ သတ္ထာနိ န စ ဟန္တိ မေ။>
      text <ဥဒကေဟံ န မိယျာမိ၊ အာယာဂဿ ဣဒံ ဖလံ။>
    text <၉၈>
      text <ယဒိစ္ဆာမိ အဟံ ဝဿံ၊ မဟာမေဃော ပဝဿတိ။>
      text <ဒေဝါပိ မေ ဝသံ ဧန္တိ၊ ပုညကမ္မဿိဒံ ဖလံ။>
    text <၉၉>
      text <သတ္တရတနသမ္ပန္နော၊ တိသက္ခတ္တုံ အဟောသဟံ။>
      text <န မံ ကေစာဝဇာနန္တိ၊ ပုညကမ္မဿိဒံ ဖလံ။>
    text <၁၀၀>
      text <ဧကတ္တိံသေ ဣတော ကပ္ပေ၊ အာယာဂံ ယမကာရယိံ။>
      text <ဒုဂ္ဂတိံ နာဘိဇာနာမိ၊ အာယာဂဿ ဣဒံ ဖလံ။>
    text <၁၀၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာယာဂဒာယကော ထေရော ဣမာ ဂါထာယော အဘာသိတ္ထာတိ။>
    stand <အာယာဂဒာယကတ္ထေရဿာပဒာနံ အဋ္ဌမံ။>
  text <၉။ ဓမ္မစက္ကိကတ္ထေရအပဒာနံ>
    text <၁၀၂>
      text <သိဒ္ဓတ္ထဿ ဘဂဝတော၊ သီဟာသနဿ သမ္မုခါ။>
      text <ဓမ္မစက္ကံ မေ ဌပိတံ၊ သုကတံ ဝိညုဝဏ္ဏိတံ။>
    text <၁၀၃>
      text <စာရုဝဏ္ဏောဝ သောဘာမိ၊ သယောဂ္ဂဗလဝါဟနော။>
      text <ပရိဝါရေန္တိ မံ နိစ္စံ၊ အနုယန္တာ ဗဟုဇ္ဇနာ။>
    text <၁၀၄>
      text <သဋ္ဌိတူရိယသဟဿေဟိ၊ ပရိစာရေမဟံ သဒာ။>
      text <ပရိဝါရေန သောဘာမိ၊ ပုညကမ္မဿိဒံ ဖလံ။>
    text <၁၀၅>
      text <စတုန္နဝုတိတော ကပ္ပေ၊ ယံ စက္ကံ ဌပယိံ အဟံ။>
      text <ဒုဂ္ဂတိံ နာဘိဇာနာမိ၊ ဓမ္မစက္ကဿိဒံ ဖလံ။>
    text <၁၀၆>
      text <ဣတော ဧကာဒသေ ကပ္ပေ၊ အဋ္ဌာသိံသု ဇနာဓိပါ။>
      text <သဟဿရာဇနာမေန၊ စက္ကဝတ္တီ မဟဗ္ဗလာ။>
    text <၁၀၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဓမ္မစက္ကိကော ထေရော ဣမာ ဂါထာယော အဘာသိတ္ထာတိ။>
    stand <ဓမ္မစက္ကိကတ္ထေရဿာပဒာနံ နဝမံ။>
  text <၁၀။ ကပ္ပရုက္ခိယတ္ထေရအပဒာနံ>
    text <၁၀၈>
      text <သိဒ္ဓတ္ထဿ ဘဂဝတော၊ ထူပသေဋ္ဌဿ သမ္မုခါ။>
      text <ဝိစိတ္တဒုဿေ လဂေတွာ၊ ကပ္ပရုက္ခံ ဌပေသဟံ။>
    text <၁၀၉>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သောဘယန္တော မမ ဒွာရံ၊ ကပ္ပရုက္ခေါ ပတိဋ္ဌတိ။>
    text <၁၁၀>
      text <အဟဉ္စ ပရိသာ စေဝ၊ ယေ ကေစိ မမ ဝဿိတာ။>
      text <တမှာ ဒုဿံ ဂဟေတွာန၊ နိဝါသေမ မယံ သဒာ။>
    text <၁၁၁>
      text <စတုန္နဝုတိတော ကပ္ပေ၊ ယံ ရုက္ခံ ဌပယိံ အဟံ။>
      text <ဒုဂ္ဂတိံ နာဘိဇာနာမိ၊ ကပ္ပရုက္ခဿိဒံ ဖလံ။>
    text <၁၁၂>
      text <ဣတော စ သတ္တမေ ကပ္ပေ၊ သုစေဠာ အဋ္ဌ ခတ္တိယာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ကုဏ္ဍသာဂတကစ္စာနာ၊ ဥဒာယီ မောဃရာဇကော။>
      text <အဓိမုတ္တော လသုဏဒော၊ အာယာဂီ ဓမ္မစက္ကိကော။>
      text <ကပ္ပရုက္ခီ စ ဒသမော၊ ဂါထာ ဒွယဒသသတံ။>
    text <ဣတ္ထံ သုဒံ အာယသ္မာ ကပ္ပရုက္ခိယော ထေရော ဣမာ ဂါထာယော အဘာသိတ္ထာတိ။>
    stand <ကပ္ပရုက္ခိယတ္ထေရဿာပဒာနံ ဒသမံ။>
    stand <ကုဏ္ဍဓာနဝဂ္ဂေါ စတုတ္ထော။>
    text <တဿုဒ္ဒာနံ>
