text <၂၁။ ကဏိကာရပုပ္ဖိယဝဂ္ဂေါ>
  text <၁။ ကဏိကာရပုပ္ဖိယတ္ထေရအပဒာနံ>
    text <၁>
      text <ကဏိကာရံ ပုပ္ဖိတံ ဒိသွာ၊ ဩစိနိတွာနဟံ တဒာ။>
      text <တိဿဿ အဘိရောပေသိံ၊ ဩဃတိဏ္ဏဿ တာဒိနော။>
    text <၂>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃>
      text <ပဉ္စတ္တိံသေ ဣတော ကပ္ပေ၊ အရုဏပါဏီတိ ဝိဿုတော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကဏိကာရပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကဏိကာရပုပ္ဖိယတ္ထေရဿာပဒာနံ ပဌမံ။>
  text <၂။ မိနေလပုပ္ဖိယတ္ထေရအပဒာနံ>
    text <၅>
      text <သုဝဏ္ဏဝဏ္ဏော ဘဂဝါ၊ သတရံသီ ပတာပဝါ။>
      text <စင်္ကမနံ သမာရူဠှော၊ မေတ္တစိတ္တော သိခီသဘော။>
    text <၆>
      text <ပသန္နစိတ္တော သုမနော၊ ဝန္ဒိတွာ ဉာဏမုတ္တမံ။>
      text <မိနေလပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။>
    text <၇>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၈>
      text <ဧကူနတိံသကပ္ပမှိ၊ သုမေဃဃနနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မိနေလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <မိနေလပုပ္ဖိယတ္ထေရဿာပဒာနံ ဒုတိယံ။>
  text <၃။ ကိင်္ကဏိပုပ္ဖိယတ္ထေရအပဒာနံ>
    text <၁၀>
      text <ကဉ္စနဂ္ဃိယသင်္ကာသော၊ သဗ္ဗညူ လောကနာယကော။>
      text <ဩဒကံ ဒဟမောဂ္ဂယှ၊ သိနာယိ လောကနာယကော။>
    text <၁၁>
      text <ပဂ္ဂယှ ကိင်္ကဏိံ ပုပ္ဖံ၊ ဝိပဿိဿာဘိရောပယိံ။>
      text <ဥဒဂ္ဂစိတ္တော သုမနော၊ ဒွိပဒိန္ဒဿ တာဒိနော။>
    text <၁၂>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၃>
      text <သတ္တဝီသတိကပ္ပမှိ၊ ရာဇာ ဘီမရထော အဟု။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကိင်္ကဏိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကိင်္ကဏိပုပ္ဖိယတ္ထေရဿာပဒာနံ တတိယံ။>
  text <၄။ တရဏိယတ္ထေရအပဒာနံ>
    text <၁၅>
      text <အတ္ထဒဿီ တု ဘဂဝါ၊ ဒွိပဒိန္ဒော နရာသဘော။>
      text <ပုရက္ခတော သာဝကေဟိ၊ ဂင်္ဂါတီရမုပါဂမိ။>
    text <၁၆>
      text <သမတိတ္တိ ကာကပေယျာ၊ ဂင်္ဂါ အာသိ ဒုရုတ္တရာ။>
      text <ဥတ္တာရယိံ ဘိက္ခုသင်္ဃံ၊ ဗုဒ္ဓဉ္စ ဒွိပဒုတ္တမံ။>
    text <၁၇>
      text <အဋ္ဌာရသေ ကပ္ပသတေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။>
    text <၁၈>
      text <တေရသေတော ကပ္ပသတေ၊ ပဉ္စ သဗ္ဗောဘဝါ အဟုံ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၉>
      text <ပစ္ဆိမေ စ ဘဝေ အသ္မိံ၊ ဇာတောဟံ ဗြာဟ္မဏေ ကုလေ။>
      text <သဒ္ဓိံ တီဟိ သဟာယေဟိ၊ ပဗ္ဗဇိံ သတ္ထု သာသနေ။>
    text <၂၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ တရဏိယော ထေရော ဣမာ ဂါထာယော အဘာသိတ္ထာတိ။>
    stand <တရဏိယတ္ထေရဿာပဒာနံ စတုတ္ထံ။>
  text <၅။ နိဂ္ဂုဏ္ဍိပုပ္ဖိယတ္ထေရအပဒာနံ>
    text <၂၁>
      text <ဝိပဿိဿ ဘဂဝတော၊ အာသိမာရာမိကော အဟံ။>
      text <နိဂ္ဂုဏ္ဍိပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။>
    text <၂၂>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၃>
      text <ပဉ္စဝီသေ ဣတော ကပ္ပေ၊ ဧကော အာသိံ ဇနာဓိပေါ။>
      text <မဟာပတာပနာမေန၊ စက္ကဝတ္တီ မဟဗ္ဗလော။>
    text <၂၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နိဂ္ဂုဏ္ဍိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <နိဂ္ဂုဏ္ဍိပုပ္ဖိယတ္ထေရဿာပဒာနံ ပဉ္စမံ။>
  text <၆။ ဥဒကဒာယကတ္ထေရအပဒာနံ>
    text <၂၅>
      text <ဘုဉ္ဇန္တံ သမဏံ ဒိသွာ၊ ဝိပ္ပသန္နမနာဝိလံ။>
      text <ဃဋေနောဒကမာဒာယ၊ သိဒ္ဓတ္ထဿ အဒာသဟံ။>
    text <၂၆>
      text <နိမ္မလော ဟောမဟံ အဇ္ဇ၊ ဝိမလော ခီဏသံသယော။>
      text <ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတေ မမ။>
    text <၂၇>
      text <စတုန္နဝုတိတော ကပ္ပေ၊ ဥဒကံ ယမဒာသဟံ။>
      text <ဒုဂ္ဂတိံ နာဘိဇာနာမိ၊ ဒကဒာနဿိဒံ ဖလံ။>
    text <၂၈>
      text <ဧကသဋ္ဌိမှိတော ကပ္ပေ၊ ဧကောဝ ဝိမလော အဟု။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥဒကဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥဒကဒာယကတ္ထေရဿာပဒာနံ ဆဋ္ဌံ။>
  text <၇။ သလလမာလိယတ္ထေရအပဒာနံ>
    text <၃၀>
      text <ကဏိကာရံဝ ဇောတန္တံ၊ နိသိန္နံ ပဗ္ဗတန္တရေ။>
      text <ဩဘာသေန္တံ ဒိသာ သဗ္ဗာ၊ သိဒ္ဓတ္ထံ နရသာရထိံ။>
    text <၃၁>
      text <ဓနုံ အဒွေဇ္ဈံ ကတွာန၊ ဥသုံ သန္နယှဟံ တဒာ။>
      text <ပုပ္ဖံ သဝဏ္ဋံ ဆေတွာန၊ ဗုဒ္ဓဿ အဘိရောပယိံ။>
    text <၃၂>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၃>
      text <ဧကပညာသိတော ကပ္ပေ၊ ဧကော အာသိံ ဇုတိန္ဓရော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သလလမာလိယော ထေရော ဣမာ ဂါထာယော အဘာသိတ္ထာတိ။>
    stand <သလလမာလိယတ္ထေရဿာပဒာနံ သတ္တမံ။>
  text <၈။ ကောရဏ္ဍပုပ္ဖိယတ္ထေရအပဒာနံ>
    text <၃၅>
      text <အက္ကန္တဉ္စ ပဒံ ဒိသွာ၊ စက္ကာလင်္ကာရဘူသိတံ။>
      text <ပဒေနာနုပဒံ ယန္တော၊ ဝိပဿိဿ မဟေသိနော။>
    text <၃၆>
      text <ကောရဏ္ဍံ ပုပ္ဖိတံ ဒိသွာ၊ သမူလံ ပူဇိတံ မယာ။>
      text <ဟဋ္ဌော ဟဋ္ဌေန စိတ္တေန၊ အဝန္ဒိံ ပဒမုတ္တမံ။>
    text <၃၇>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၈>
      text <သတ္တပညာသကပ္ပမှိ၊ ဧကော ဝီတမလော အဟုံ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကောရဏ္ဍပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကောရဏ္ဍပုပ္ဖိယတ္ထေရဿာပဒာနံ အဋ္ဌမံ။>
  text <၉။ အာဓာရဒာယကတ္ထေရအပဒာနံ>
    text <၄၀>
      text <အာဓာရကံ မယာ ဒိန္နံ၊ သိခိနော လောကဗန္ဓုနော။>
      text <ဓာရေမိ ပထဝိံ သဗ္ဗံ၊ ကေဝလံ ဝသုဓံ ဣမံ။>
    text <၄၁>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၄၂>
      text <သတ္တဝီသေ ဣတော ကပ္ပေ၊ အဟေသုံ စတုရော ဇနာ။>
      text <သမန္တဝရဏာ နာမ၊ စက္ကဝတ္တီ မဟဗ္ဗလာ။>
    text <၄၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာဓာရဒာယကော ထေရော ဣမာ ဂါထာယော အဘာသိတ္ထာတိ။>
    stand <အာဓာရဒာယကတ္ထေရဿာပဒာနံ နဝမံ။>
  text <၁၀။ ပါပနိဝါရိယတ္ထေရအပဒာနံ>
    text <၄၄>
      text <တိဿဿ တု ဘဂဝတော၊ ဒေဝဒေဝဿ တာဒိနော။>
      text <ဧကစ္ဆတ္တံ မယာ ဒိန္နံ၊ ဝိပ္ပသန္နေန စေတသာ။>
    text <၄၅>
      text <နိဝုတံ ဟောတိ မေ ပါပံ၊ ကုသလဿုပသမ္ပဒာ။>
      text <အာကာသေ ဆတ္တံ ဓာရေန္တိ၊ ပုဗ္ဗကမ္မဿိဒံ ဖလံ။>
    text <၄၆>
      text <စရိမံ ဝတ္တတေ မယှံ၊ ဘဝါ သဗ္ဗေ သမူဟတာ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၄၇>
      text <ဒွေနဝုတေ ဣတော ကပ္ပေ၊ ယံ ဆတ္တမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဆတ္တဒာနဿိဒံ ဖလံ။>
    text <၄၈>
      text <ဒွေသတ္တတိမှိတော ကပ္ပေ၊ အဋ္ဌာသိံသု ဇနာဓိပါ။>
      text <မဟာနိဒာနနာမေန၊ ရာဇာနော စက္ကဝတ္တိနော။>
    text <၄၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ ပါပနိဝါရိယော ထေရော ဣမာ ဂါထာယော အဘာသိတ္ထာတိ။>
      text <ကဏိကာရော မိနေလဉ္စ၊ ကိင်္ကဏိ တရဏေန စ။>
      text <နိဂ္ဂုဏ္ဍိပုပ္ဖီ ဒကဒော၊ သလလော စ ကုရဏ္ဍကော။>
      text <အာဓာရကော ပါပဝါရီ၊ အဋ္ဌတာလီသ ဂါထကာတိ။>
    stand <ပါပနိဝါရိယတ္ထေရဿာပဒာနံ ဒသမံ။>
    stand <ကဏိကာရပုပ္ဖိယဝဂ္ဂေါ ဧကဝီသတိမော။>
    text <တဿုဒ္ဒာနံ>
