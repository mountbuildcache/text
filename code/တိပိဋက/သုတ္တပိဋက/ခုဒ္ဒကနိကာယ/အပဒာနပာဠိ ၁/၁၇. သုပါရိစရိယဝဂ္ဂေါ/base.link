text <၁၇။ သုပါရိစရိယဝဂ္ဂေါ>
  text <၁။ သုပါရိစရိယတ္ထေရအပဒာနံ>
    text <၁>
      text <ပဒုမော နာမ နာမေန၊ ဒွိပဒိန္ဒော နရာသဘော။>
      text <ပဝနာ အဘိနိက္ခမ္မ၊ ဓမ္မံ ဒေသေတိ စက္ခုမာ။>
    text <၂>
      text <ယက္ခါနံ သမယော အာသိ၊ အဝိဒူရေ မဟေသိနော။>
      text <ယေန ကိစ္စေန သမ္ပတ္တာ၊ အဇ္ဈာပေက္ခိံသု တာဝဒေ။>
    text <၃>
      text <ဗုဒ္ဓဿ ဂိရမညာယ၊ အမတဿ စ ဒေသနံ။>
      text <ပသန္နစိတ္တော သုမနော၊ အပ္ဖောဋေတွာ ဥပဋ္ဌဟိံ။>
    text <၄>
      text <သုစိဏ္ဏဿ ဖလံ ပဿ၊ ဥပဋ္ဌာနဿ သတ္ထုနော။>
      text <တိံသကပ္ပသဟဿေသု၊ ဒုဂ္ဂတိံ နုပပဇ္ဇဟံ။>
    text <၅>
      text <ဦနတိံသေ ကပ္ပသတေ၊ သမလင်္ကတနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုပါရိစရိယော ထေရော ဣမာ ဂါထာယော အဘာသိတ္ထာတိ။>
    stand <သုပါရိစရိယတ္ထေရဿာပဒာနံ ပဌမံ။>
  text <၂။ ကဏဝေရပုပ္ဖိယတ္ထေရအပဒာနံ>
    text <၇>
      text <သိဒ္ဓတ္ထော နာမ ဘဂဝါ၊ လောကဇေဋ္ဌော နရာသဘော။>
      text <ပုရက္ခတော သာဝကေဟိ၊ နဂရံ ပဋိပဇ္ဇထ။>
    text <၈>
      text <ရညော အန္တေပုရေ အာသိံ၊ ဂေါပကော အဘိသမ္မတော။>
      text <ပါသာဒေ ဥပဝိဋ္ဌောဟံ၊ အဒ္ဒသံ လောကနာယကံ။>
    text <၉>
      text <ကဏဝေရံ ဂဟေတွာန၊ ဘိက္ခုသင်္ဃေ သမောကိရိံ။>
      text <ဗုဒ္ဓဿ ဝိသုံ ကတွာန၊ တတော ဘိယျော သမောကိရိံ။>
    text <၁၀>
      text <စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၁>
      text <သတ္တာသီတိမှိတော ကပ္ပေ၊ စတုရာသုံ မဟိဒ္ဓိကာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကဏဝေရပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကဏဝေရပုပ္ဖိယတ္ထေရဿာပဒာနံ ဒုတိယံ။>
  text <၃။ ခဇ္ဇကဒာယကတ္ထေရအပဒာနံ>
    text <၁၃>
      text <တိဿဿ ခေါ ဘဂဝတော၊ ပုဗ္ဗေ ဖလမဒာသဟံ။>
      text <နာဠိကေရဉ္စ ပါဒာသိံ၊ ခဇ္ဇကံ အဘိသမ္မတံ။>
    text <၁၄>
      text <ဗုဒ္ဓဿ တမဟံ ဒတွာ၊ တိဿဿ တု မဟေသိနော။>
      text <မောဒာမဟံ ကာမကာမီ၊ ဥပပဇ္ဇိံ ယမိစ္ဆကံ။>
    text <၁၅>
      text <ဒွေနဝုတေ ဣတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၁၆>
      text <ဣတော တေရသကပ္ပမှိ၊ ရာဇာ ဣန္ဒသမော အဟု။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ခဇ္ဇကဒာယကော ထေရော ဣမာ ဂါထာယော အဘာသိတ္ထာတိ။>
    stand <ခဇ္ဇကဒာယကတ္ထေရဿာပဒာနံ တတိယံ။>
  text <၄။ ဒေသပူဇကတ္ထေရအပဒာနံ>
    text <၁၈>
      text <အတ္ထဒဿီ တု ဘဂဝါ၊ လောကဇေဋ္ဌော နရာသဘော။>
      text <အဗ္ဘုဂ္ဂန္တွာန ဝေဟာသံ၊ ဂစ္ဆတေ အနိလဉ္ဇသေ။>
    text <၁၉>
      text <ယမှိ ဒေသေ ဌိတော သတ္ထာ၊ အဗ္ဘုဂ္ဂစ္ဆိ မဟာမုနိ။>
      text <တာဟံ ဒေသံ အပူဇေသိံ၊ ပသန္နော သေဟိ ပါဏိဘိ။>
    text <၂၀>
      text <အဋ္ဌာရသေ ကပ္ပသတေ၊ အဒ္ဒသံ ယံ မဟာမုနိံ။>
      text <ဒုဂ္ဂတိံ နာဘိဇာနာမိ၊ ဒေသပူဇာယိဒံ ဖလံ။>
    text <၂၁>
      text <ဧကာဒသေ ကပ္ပသတေ၊ ဂေါသုဇာတသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဒေသပူဇကော ထေရော ဣမာ ဂါထာယော အဘာသိတ္ထာတိ။>
    stand <ဒေသပူဇကတ္ထေရဿာပဒာနံ စတုတ္ထံ။>
  text <၅။ ကဏိကာရဆတ္တိယတ္ထေရအပဒာနံ>
    text <၂၃>
      text <ဝေဿဘူ နာမ သမ္ဗုဒ္ဓေါ၊ လောကဇေဋ္ဌော နရာသဘော။>
      text <ဒိဝါဝိဟာရာယ မုနိ၊ ဩဂါဟယိ မဟာဝနံ။>
    text <၂၄>
      text <ကဏိကာရံ ဩစိနိတွာ၊ ဆတ္တံ ကတွာနဟံ တဒာ။>
      text <ပုပ္ဖစ္ဆဒနံ ကတွာန၊ ဗုဒ္ဓဿ အဘိရောပယိံ။>
    text <၂၅>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၆>
      text <ဣတော ဝီသတိကပ္ပမှိ၊ သောဏ္ဏာဘာ အဋ္ဌ ခတ္တိယာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၂၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကဏိကာရဆတ္တိယော ထေရော ဣမာ ဂါထာယော အဘာသိတ္ထာတိ။>
    stand <ကဏိကာရဆတ္တိယတ္ထေရဿာပဒာနံ ပဉ္စမံ။>
  text <၆။ သပ္ပိဒာယကတ္ထေရအပဒာနံ>
    text <၂၈>
      text <ဖုဿော နာမာသိ ဘဂဝါ၊ အာဟုတီနံ ပဋိဂ္ဂဟော။>
      text <ဂစ္ဆတေ ဝီထိယံ ဝီရော၊ နိဗ္ဗာပေန္တော မဟာဇနံ။>
    text <၂၉>
      text <အနုပုဗ္ဗေန ဘဂဝါ၊ အာဂစ္ဆိ မမ သန္တိကံ။>
      text <တတော တံ ပတ္တံ ပဂ္ဂယှ၊ သပ္ပိတေလမဒာသဟံ။>
    text <၃၀>
      text <ဒွေနဝုတေ ဣတော ကပ္ပေ၊ ယံ သပ္ပိမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ သပ္ပိဒာနဿိဒံ ဖလံ။>
    text <၃၁>
      text <ဆပ္ပညာသေ ဣတော ကပ္ပေ၊ ဧကော အာသိ သမောဒကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သပ္ပိဒာယကော ထေရော ဣမာ ဂါထာယော အဘာသိတ္ထာတိ။>
    stand <သပ္ပိဒာယကတ္ထေရဿာပဒာနံ ဆဋ္ဌံ။>
  text <၇။ ယူထိကပုပ္ဖိယတ္ထေရအပဒာနံ>
    text <၃၃>
      text <စန္ဒဘာဂါနဒီတီရေ၊ အနုသောတံ ဝဇာမဟံ။>
      text <သယမ္ဘုံ အဒ္ဒသံ တတ္ထ၊ သာလရာဇံဝ ဖုလ္လိတံ။>
    text <၃၄>
      text <ပုပ္ဖံ ယူထိကမာဒာယ၊ ဥပဂစ္ဆိံ မဟာမုနိံ။>
      text <ပသန္နစိတ္တော သုမနော၊ ဗုဒ္ဓဿ အဘိရောပယိံ။>
    text <၃၅>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၆>
      text <သတ္တသဋ္ဌိမှိတော ကပ္ပေ၊ ဧကော သာမုဒ္ဓရော အဟု။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ယူထိကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ယူထိကပုပ္ဖိယတ္ထေရဿာပဒာနံ သတ္တမံ။>
  text <၈။ ဒုဿဒာယကတ္ထေရအပဒာနံ>
    text <၃၈>
      text <တိဝရာယံ ပုရေ ရမ္မေ၊ ရာဇပုတ္တောသဟံ တဒာ။>
      text <ပဏ္ဏာကာရံ လဘိတွာန၊ ဥပသန္တဿဒာသဟံ။>
    text <၃၉>
      text <အဓိဝါသေသိ ဘဂဝါ၊ ဝတ္ထံ ဟတ္ထေန အာမသိ။>
      text <သိဒ္ဓတ္ထော အဓိဝါသေတွာ၊ ဝေဟာသံ နဘမုဂ္ဂမိ။>
    text <၄၀>
      text <ဗုဒ္ဓဿ ဂစ္ဆမာနဿ၊ ဒုဿာ ဓာဝန္တိ ပစ္ဆတော။>
      text <တတ္ထ စိတ္တံ ပသာဒေသိံ၊ ဗုဒ္ဓေါ နော အဂ္ဂပုဂ္ဂလော။>
    text <၄၁>
      text <စတုန္နဝုတိတော ကပ္ပေ၊ ယံ ဒုဿမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဒုဿဒာနဿိဒံ ဖလံ။>
    text <၄၂>
      text <သတ္တသဋ္ဌိမှိတော ကပ္ပေ၊ စက္ကဝတ္တီ တဒာ အဟု။>
      text <ပရိသုဒ္ဓေါတိ နာမေန၊ မနုဇိန္ဒော မဟဗ္ဗလော။>
    text <၄၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဒုဿဒာယကော ထေရော ဣမာ ဂါထာယော အဘာသိတ္ထာတိ။>
    stand <ဒုဿဒာယကတ္ထေရဿာပဒာနံ အဋ္ဌမံ။>
  text <၉။ သမာဒပကတ္ထေရအပဒာနံ>
    text <၄၄>
      text <နဂရေ ဗန္ဓုမတိယာ၊ မဟာပူဂဂဏော အဟု။>
      text <တေသာဟံ ပဝရော အာသိံ၊ မမ ဗဒ္ဓစရာ စ တေ။>
    text <၄၅>
      text <သဗ္ဗေ တေ သန္နိပါတေတွာ၊ ပုညကမ္မေ သမာဒယိံ။>
      text <မာဠံ ကဿာမ သင်္ဃဿ၊ ပုညက္ခေတ္တံ အနုတ္တရံ။>
    text <၄၆>
      text <သာဓူတိ တေ ပဋိဿုတွာ၊ မမ ဆန္ဒဝသာနုဂါ။>
      text <နိဋ္ဌာပေတွာ စ တံ မာဠံ၊ ဝိပဿိဿ အဒမှသေ။>
    text <၄၇>
      text <ဧကနဝုတိတော ကပ္ပေ၊ ယံ မာဠမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မာဠဒာနဿိဒံ ဖလံ။>
    text <၄၈>
      text <ဧကူနသတ္တတိကပ္ပေ၊>
      text <အာဒေယျော နာမ နာမေန၊ စက္ကဝတ္တီ မဟဗ္ဗလော။>
    text <ဧကော အာသိ ဇနာဓိပေါ။>
    text <၄၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သမာဒပကော ထေရော ဣမာ ဂါထာယော အဘာသိတ္ထာတိ။>
    stand <သမာဒပကတ္ထေရဿာပဒာနံ နဝမံ။>
  text <၁၀။ ပဉ္စင်္ဂုလိယတ္ထေရအပဒာနံ>
    text <၅၀>
      text <တိဿော နာမာသိ ဘဂဝါ၊ လောကဇေဋ္ဌော နရာသဘော။>
      text <ပဝိသတိ ဂန္ဓကုဋိံ၊ ဝိဟာရကုသလော မုနိ။>
    text <၅၁>
      text <သုဂန္ဓမာလမာဒာယ၊ အဂမာသိံ ဇိနန္တိကံ။>
      text <အပသဒ္ဒော စ သမ္ဗုဒ္ဓေ၊ ပဉ္စင်္ဂုလိမဒာသဟံ။>
    text <၅၂>
      text <ဒွေနဝုတေ ဣတော ကပ္ပေ၊ ယံ ဂန္ဓမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပဉ္စင်္ဂုလိဿိဒံ ဖလံ။>
    text <၅၃>
      text <ဒွေသတ္တတိမှိတော ကပ္ပေ၊ ရာဇာ အာသိံ သယမ္ပဘော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ ပဉ္စင်္ဂုလိယော ထေရော ဣမာ ဂါထာယော အဘာသိတ္ထာတိ။>
      text <သုပါရိစရိ ကဏဝေရီ၊ ခဇ္ဇကော ဒေသပူဇကော။>
      text <ကဏိကာရော သပ္ပိဒဒော၊ ယူထိကော ဒုဿဒာယကော။>
      text <မာဠော စ ပဉ္စင်္ဂုလိကော၊ စတုပညာသ ဂါထကာတိ။>
    stand <ပဉ္စင်္ဂုလိယတ္ထေရဿာပဒာနံ ဒသမံ။>
    stand <သုပါရိစရိယဝဂ္ဂေါ သတ္တရသမော။>
    text <တဿုဒ္ဒာနံ>
