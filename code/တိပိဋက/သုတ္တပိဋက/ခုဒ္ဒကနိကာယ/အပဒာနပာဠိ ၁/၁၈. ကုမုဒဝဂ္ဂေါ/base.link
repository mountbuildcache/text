text <၁၈။ ကုမုဒဝဂ္ဂေါ>
  text <၁။ ကုမုဒမာလိယတ္ထေရအပဒာနံ>
    text <၁>
      text <ပဗ္ဗတေ ဟိမဝန္တမှိ၊ မဟာဇာတဿရော အဟု။>
      text <တတ္ထဇော ရက္ခသော အာသိံ၊ ဃောရရူပေါ မဟဗ္ဗလော။>
    text <၂>
      text <ကုမုဒံ ပုပ္ဖတေ တတ္ထ၊ စက္ကမတ္တာနိ ဇာယရေ။>
      text <ဩစိနာမိ စ တံ ပုပ္ဖံ၊ ဗလိနော သမိတိံ တဒာ။>
    text <၃>
      text <အတ္ထဒဿီ တု ဘဂဝါ၊ ဒွိပဒိန္ဒော နရာသဘော။>
      text <ပုပ္ဖသင်္ကောစိတံ ဒိသွာ၊ အာဂစ္ဆိ မမ သန္တိကံ။>
    text <၄>
      text <ဥပါဂတဉ္စ သမ္ဗုဒ္ဓံ၊ ဒေဝဒေဝံ နရာသဘံ။>
      text <သဗ္ဗဉ္စ ပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။>
    text <၅>
      text <ယာဝတာ ဟိမဝန္တန္တာ၊ ပရိသာ သာ တဒာ အဟု။>
      text <တာဝစ္ဆဒနသမ္ပန္နော၊ အဂမာသိ တထာဂတော။>
    text <၆>
      text <အဋ္ဌာရသေ ကပ္ပသတေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၇>
      text <ဣတော ပန္နရသေ ကပ္ပေ၊ သတ္တာဟေသုံ ဇနာဓိပါ။>
      text <သဟဿရထနာမာ တေ၊ စက္ကဝတ္တီ မဟဗ္ဗလာ။>
    text <၈>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကုမုဒမာလိယော ထေရော ဣမာ ဂါထာယော အဘာသိတ္ထာတိ။>
    stand <ကုမုဒမာလိယတ္ထေရဿာပဒာနံ ပဌမံ။>
  text <၂။ နိဿေဏိဒာယကတ္ထေရအပဒာနံ>
    text <၉>
      text <ကောဏ္ဍညဿ ဘဂဝတော၊ လောကဇေဋ္ဌဿ တာဒိနော။>
      text <အာရောဟတ္ထာယ ပါသာဒံ၊ နိဿေဏီ ကာရိတာ မယာ။>
    text <၁၀>
      text <တေန စိတ္တပ္ပသာဒေန၊ အနုဘောတွာန သမ္ပဒာ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၁၁>
      text <ဧကတ္တိံသမှိ ကပ္ပါနံ၊ သဟဿမှိ တယော အဟုံ။>
      text <သမ္ဗဟုလာ နာမ ရာဇာနော၊ စက္ကဝတ္တီ မဟဗ္ဗလာ။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နိဿေဏိဒာယကော ထေရော ဣမာ ဂါထာယော အဘာသိတ္ထာတိ။>
    stand <နိဿေဏိဒာယကတ္ထေရဿာပဒာနံ ဒုတိယံ။>
  text <၃။ ရတ္တိပုပ္ဖိယတ္ထေရအပဒာနံ>
    text <၁၃>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <ဝိပဿိံ အဒ္ဒသံ ဗုဒ္ဓံ၊ ဒေဝဒေဝံ နရာသဘံ။>
    text <၁၄>
      text <ရတ္တိကံ ပုပ္ဖိတံ ဒိသွာ၊ ကုဋဇံ ဓရဏီရုဟံ။>
      text <သမူလံ ပဂ္ဂဟေတွာန၊ ဥပနေသိံ မဟေသိနော။>
    text <၁၅>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။>
    text <၁၆>
      text <ဣတော စ အဋ္ဌမေ ကပ္ပေ၊ သုပ္ပသန္နသနာမကော။>
      text <သတ္တရတနသမ္ပန္နော၊ ရာဇာဟောသိံ မဟဗ္ဗလော။>
    text <၁၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ရတ္တိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ရတ္တိပုပ္ဖိယတ္ထေရဿာပဒာနံ တတိယံ။>
  text <၄။ ဥဒပါနဒာယကတ္ထေရအပဒာနံ>
    text <၁၈>
      text <ဝိပဿိနော ဘဂဝတော၊ ဥဒပါနော ကတော မယာ။>
      text <ပိဏ္ဍပါတဉ္စ ဒတွာန၊ နိယျာဒေသိမဟံ တဒာ။>
    text <၁၉>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဥဒပါနဿိဒံ ဖလံ။>
    text <၂၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥဒပါနဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥဒပါနဒာယကတ္ထေရဿာပဒာနံ စတုတ္ထံ။>
  text <၅။ သီဟာသနဒာယကတ္ထေရအပဒာနံ>
    text <၂၁>
      text <နိဗ္ဗုတေ လောကနာထမှိ၊ ပဒုမုတ္တရနာယကေ။>
      text <ပသန္နစိတ္တော သုမနော၊ သီဟာသနမဒာသဟံ။>
    text <၂၂>
      text <ဗဟူဟိ ဂန္ဓမာလေဟိ၊ ဒိဋ္ဌဓမ္မသုခါဝဟေ။>
      text <တတ္ထ ပူဇဉ္စ ကတွာန၊ နိဗ္ဗာယတိ ဗဟုဇ္ဇနော။>
    text <၂၃>
      text <ပသန္နစိတ္တော သုမနော၊ ဝန္ဒိတွာ ဗောဓိမုတ္တမံ။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၂၄>
      text <ပန္နရသသဟဿမှိ၊ ကပ္ပါနံ အဋ္ဌ အာသု တေ။>
      text <သိလုစ္စယသနာမာ စ၊ ရာဇာနော စက္ကဝတ္တိနော။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ သီဟာသနဒာယကော ထေရော ဣမာ ဂါထာယော အဘာသိတ္ထာတိ။>
    stand <သီဟာသနဒာယကတ္ထေရဿာပဒာနံ ပဉ္စမံ။>
  text <၆။ မဂ္ဂဒတ္တိကတ္ထေရအပဒာနံ>
    text <၂၆>
      text <အနောမဒဿီ ဘဂဝါ၊ ဒွိပဒိန္ဒော နရာသဘော။>
      text <ဒိဋ္ဌဓမ္မသုခတ္ထာယ၊ အဗ္ဘောကာသမှိ စင်္ကမိ။>
    text <၂၇>
      text <ဥဒ္ဓတေ ပါဒေ ပုပ္ဖာနိ၊ သောဘံ မုဒ္ဓနိ တိဋ္ဌရေ။>
      text <ပသန္နစိတ္တော သုမနော၊ ဝန္ဒိတွာ ပုပ္ဖမောကိရိံ။>
    text <၂၈>
      text <ဝီသကပ္ပသဟဿမှိ၊ ဣတော ပဉ္စ ဇနာ အဟုံ။>
      text <ပုပ္ဖစ္ဆဒနိယာ နာမ၊ စက္ကဝတ္တီ မဟဗ္ဗလာ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဂ္ဂဒတ္တိကော ထေရော ဣမာ ဂါထာယော အဘာသိတ္ထာတိ။>
    stand <မဂ္ဂဒတ္တိကတ္ထေရဿာပဒာနံ ဆဋ္ဌံ။>
  text <၇။ ဧကဒီပိယတ္ထေရအပဒာနံ>
    text <၃၀>
      text <ပဒုမုတ္တရဿ မုနိနော၊ သဠလေ ဗောဓိမုတ္တမေ။>
      text <ပသန္နစိတ္တော သုမနော၊ ဧကဒီပံ အဒာသဟံ။>
    text <၃၁>
      text <ဘဝေ နိဗ္ဗတ္တမာနမှိ၊ နိဗ္ဗတ္တေ ပုညသဉ္စယေ။>
      text <ဒုဂ္ဂတိံ နာဘိဇာနာမိ၊ ဒီပဒာနဿိဒံ ဖလံ။>
    text <၃၂>
      text <သောဠသေ ကပ္ပသဟဿေ၊ ဣတော တေ စတုရော ဇနာ။>
      text <စန္ဒာဘာ နာမ နာမေန၊ စက္ကဝတ္တီ မဟဗ္ဗလာ။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကဒီပိယော ထေရော ဣမာ ဂါထာယော အဘာသိတ္ထာတိ။>
    stand <ဧကဒီပိယတ္ထေရဿာပဒာနံ သတ္တမံ။>
    stand <နဝမံ ဘာဏဝါရံ။>
  text <၈။ မဏိပူဇကတ္ထေရအပဒာနံ>
    text <၃၄>
      text <ဩရေန ဟိမဝန္တဿ၊ နဒိကာ သမ္ပဝတ္တထ။>
      text <တဿာ စာနုပခေတ္တမှိ၊ သယမ္ဘူ ဝသတေ တဒာ။>
    text <၃၅>
      text <မဏိံ ပဂ္ဂယှ ပလ္လင်္ကံ၊ သာဓုစိတ္တံ မနောရမံ။>
      text <ပသန္နစိတ္တော သုမနော၊ ဗုဒ္ဓဿ အဘိရောပယိံ။>
    text <၃၆>
      text <စတုန္နဝုတိတော ကပ္ပေ၊ ယံ မဏိံ အဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၇>
      text <ဣတော စ ဒွာဒသေ ကပ္ပေ၊ သတရံသီသနာမကာ။>
      text <အဋ္ဌ တေ အာသုံ ရာဇာနော၊ စက္ကဝတ္တီ မဟဗ္ဗလာ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဏိပူဇကော ထေရော ဣမာ ဂါထာယော အဘာသိတ္ထာတိ။>
    stand <မဏိပူဇကတ္ထေရဿာပဒာနံ အဋ္ဌမံ။>
  text <၉။ တိကိစ္ဆကတ္ထေရအပဒာနံ>
    text <၃၉>
      text <နဂရေ ဗန္ဓုမတိယာ၊ ဝေဇ္ဇော အာသိံ သုသိက္ခိတော။>
      text <အာတုရာနံ သဒုက္ခါနံ၊ မဟာဇနသုခါဝဟော။>
    text <၄၀>
      text <ဗျာဓိတံ သမဏံ ဒိသွာ၊ သီလဝန္တံ မဟာဇုတိံ။>
      text <ပသန္နစိတ္တော သုမနော၊ ဘေသဇ္ဇမဒဒိံ တဒာ။>
    text <၄၁>
      text <အရောဂေါ အာသိ တေနေဝ၊ သမဏော သံဝုတိန္ဒြိယော။>
      text <အသောကော နာမ နာမေန၊ ဥပဋ္ဌာကော ဝိပဿိနော။>
    text <၄၂>
      text <ဧကနဝုတိတော ကပ္ပေ၊ ယံ ဩသဓမဒာသဟံ။>
      text <ဒုဂ္ဂတိံ နာဘိဇာနာမိ၊ ဘေသဇ္ဇဿ ဣဒံ ဖလံ။>
    text <၄၃>
      text <ဣတော စ အဋ္ဌမေ ကပ္ပေ၊ သဗ္ဗောသဓသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိကိစ္ဆကော ထေရော ဣမာ ဂါထာယော အဘာသိတ္ထာတိ။>
    stand <တိကိစ္ဆကတ္ထေရဿာပဒာနံ နဝမံ။>
  text <၁၀။ သင်္ဃုပဋ္ဌာကတ္ထေရအပဒာနံ>
    text <၄၅>
      text <ဝေဿဘုမှိ ဘဂဝတိ၊ အဟောသာရာမိကော အဟံ။>
      text <ပသန္နစိတ္တော သုမနော၊ ဥပဋ္ဌိံ သင်္ဃမုတ္တမံ။>
    text <၄၆>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဥပဋ္ဌာနဿိဒံ ဖလံ။>
    text <၄၇>
      text <ဣတော တေ သတ္တမေ ကပ္ပေ၊ သတ္တေဝါသုံ သမောဒကာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၄၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ကုမုဒော အထ နိဿေဏီ၊ ရတ္တိကော ဥဒပါနဒော။>
      text <သီဟာသနီ မဂ္ဂဒဒော၊ ဧကဒီပီ မဏိပ္ပဒော။>
      text <တိကိစ္ဆကော ဥပဋ္ဌာကော၊ ဧကပညာသ ဂါထကာတိ။>
    text <ဣတ္ထံ သုဒံ အာယသ္မာ သင်္ဃုပဋ္ဌာကော ထေရော ဣမာ ဂါထာယော အဘာသိတ္ထာတိ။>
    stand <သင်္ဃုပဋ္ဌာကတ္ထေရဿာပဒာနံ ဒသမံ။>
    stand <ကုမုဒဝဂ္ဂေါ အဋ္ဌာရသမော။>
    text <တဿုဒ္ဒာနံ>
