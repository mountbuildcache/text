text <၂၂။ ဟတ္ထိဝဂ္ဂေါ>
  text <၁။ ဟတ္ထိဒာယကတ္ထေရအပဒာနံ>
    text <၁>
      text <သိဒ္ဓတ္ထဿ ဘဂဝတော၊ ဒွိပဒိန္ဒဿ တာဒိနော။>
      text <နာဂသေဋ္ဌော မယာ ဒိန္နော၊ ဤသာဒန္တော ဥရူဠှဝါ။>
    text <၂>
      text <ဥတ္တမတ္ထံ အနုဘောမိ၊ သန္တိပဒမနုတ္တရံ။>
      text <နာဂဒာနံ မယာ ဒိန္နံ၊ သဗ္ဗလောကဟိတေသိနော။>
    text <၃>
      text <စတုန္နဝုတိတော ကပ္ပေ၊ ယံ နာဂ မဒဒိံ တဒာ။>
      text <ဒုဂ္ဂတိံ နာဘိဇာနာမိ၊ နာဂဒာနဿိဒံ ဖလံ။>
    text <၄>
      text <အဋ္ဌသတ္တတိကပ္ပမှိ၊ သောဠသာသိံသု ခတ္တိယာ။>
      text <သမန္တပါသာဒိကာ နာမ၊ စက္ကဝတ္တီ မဟဗ္ဗလာ။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဟတ္ထိဒာယကော ထေရော ဣမာ ဂါထာယော အဘာသိတ္ထာတိ။>
    stand <ဟတ္ထိဒာယကတ္ထေရဿာပဒာနံ ပဌမံ။>
  text <၂။ ပါနဓိဒာယကတ္ထေရအပဒာနံ>
    text <၆>
      text <အာရညိကဿ ဣသိနော၊ စိရရတ္တတပဿိနော။>
      text <ဗုဒ္ဓဿ ဘာဝိတတ္တဿ၊ အဒာသိံ ပါနဓိံ အဟံ။>
    text <၇>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ဒိဗ္ဗယာနံ အနုဘောမိ၊ ပုဗ္ဗကမ္မဿိဒံ ဖလံ။>
    text <၈>
      text <စတုန္နဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပါနဓိဿ ဣဒံ ဖလံ။>
    text <၉>
      text <သတ္တသတ္တတိတော ကပ္ပေ၊ အဋ္ဌ အာသိံသု ခတ္တိယာ။>
      text <သုယာနာ နာမ နာမေန၊ စက္ကဝတ္တီ မဟဗ္ဗလာ။>
    text <၁၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပါနဓိဒာယကော ထေရော ဣမာ ဂါထာယော အဘာသိတ္ထာတိ။>
    stand <ပါနဓိဒာယကတ္ထေရဿာပဒာနံ ဒုတိယံ။>
  text <၃။ သစ္စသညကတ္ထေရအပဒာနံ>
    text <၁၁>
      text <ဝေဿဘူ တမှိ သမယေ၊ ဘိက္ခုသင်္ဃပုရက္ခတော။>
      text <ဒေသေတိ အရိယသစ္စာနိ၊ နိဗ္ဗာပေန္တော မဟာဇနံ။>
    text <၁၂>
      text <ပရမကာရုညပတ္တောမှိ၊ သမိတိံ အဂမာသဟံ။>
      text <သောဟံ နိသိန္နကော သန္တော၊ ဓမ္မမဿောသိ သတ္ထုနော။>
    text <၁၃>
      text <တဿာဟံ ဓမ္မံ သုတွာန၊ ဒေဝလောကံ အဂစ္ဆဟံ။>
      text <တိံသကပ္ပါနိ ဒေဝေသု၊ အဝသိံ တတ္ထဟံ ပုရေ။>
    text <၁၄>
      text <ဧကတ္တိံသေ ဣတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ သစ္စသညာယိဒံ ဖလံ။>
    text <၁၅>
      text <ဆဗ္ဗီသမှိ ဣတော ကပ္ပေ၊ ဧကော အာသိံ ဇနာဓိပေါ။>
      text <ဧကဖုသိတနာမေန၊ စက္ကဝတ္တီ မဟဗ္ဗလော။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သစ္စသညကော ထေရော ဣမာ ဂါထာယော အဘာသိတ္ထာတိ။>
    stand <သစ္စသညကတ္ထေရဿာပဒာနံ တတိယံ။>
  text <၄။ ဧကသညကတ္ထေရအပဒာနံ>
    text <၁၇>
      text <ဒုမဂ္ဂေ ပံသုကူလိကံ၊ လဂ္ဂံ ဒိသွာန သတ္ထုနော။>
      text <အဉ္ဇလိံ ပဂ္ဂဟေတွာန၊ ပံသုကူလံ အဝန္ဒဟံ။>
    text <၁၈>
      text <ဧကတ္တိံသေ ဣတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၉>
      text <ပဉ္စဝီသေ ဣတော ကပ္ပေ၊ ဧကော အာသိံ ဇနာဓိပေါ။>
      text <အမိတာဘောတိ နာမေန၊ စက္ကဝတ္တီ မဟဗ္ဗလော။>
    text <၂၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကသညကော ထေရော ဣမာ ဂါထာယော အဘာသိတ္ထာတိ။>
    stand <ဧကသညကတ္ထေရဿာပဒာနံ စတုတ္ထံ။>
  text <၅။ ရံသိသညကတ္ထေရအပဒာနံ>
    text <၂၁>
      text <ဥဒေန္တံ သတရံသိံဝ၊ ပီတရံသိံဝ ဘာဏုမံ။>
      text <ဗျဂ္ဃူသဘံဝ ပဝရံ၊ သုဇာတံ ပဗ္ဗတန္တရေ။>
    text <၂၂>
      text <ဗုဒ္ဓဿ အာနုဘာဝေါ သော၊ ဇလတေ ပဗ္ဗတန္တရေ။>
      text <ရံသေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။>
    text <၂၃>
      text <အဝသေသေသု ကပ္ပေသု၊ ကုသလံ စရိတံ မယာ။>
      text <တေန စိတ္တပ္ပသာဒေန၊ ဗုဒ္ဓါနုဿတိယာပိ စ။>
    text <၂၄>
      text <တိံသကပ္ပသဟဿေတော၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၂၅>
      text <သတ္တပညာသကပ္ပမှိ၊ ဧကော အာသိံ ဇနာဓိပေါ။>
      text <သုဇာတော နာမ နာမေန၊ စက္ကဝတ္တီ မဟဗ္ဗလော။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ရံသိသညကော ထေရော ဣမာ ဂါထာယော အဘာသိတ္ထာတိ။>
    stand <ရံသိသညကတ္ထေရဿာပဒာနံ ပဉ္စမံ။>
  text <၆။ သန္ဓိတတ္ထေရအပဒာနံ>
    text <၂၇>
      text <အဿတ္ထေ ဟရိတောဘာသေ၊ သံဝိရူဠှမှိ ပါဒပေ။>
      text <ဧကံ ဗုဒ္ဓဂတံ သညံ၊ အလဘိံဟံ ပတိဿတော။>
    text <၂၈>
      text <ဧကတ္တိံသေ ဣတော ကပ္ပေ၊ ယံ သညမလဘိံ တဒာ။>
      text <တဿာ သညာယ ဝါဟသာ၊ ပတ္တော မေ အာသဝက္ခယော။>
    text <၂၉>
      text <ဣတော တေရသကပ္ပမှိ၊ ဓနိဋ္ဌော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သန္ဓိတော ထေရော ဣမာ ဂါထာယော အဘာသိတ္ထာတိ။>
    stand <သန္ဓိတတ္ထေရဿာပဒာနံ ဆဋ္ဌံ။>
  text <၇။ တာလဝဏ္ဋဒာယကတ္ထေရအပဒာနံ>
    text <၃၁>
      text <တာလဝဏ္ဋံ မယာ ဒိန္နံ၊ တိဿဿာဒိစ္စဗန္ဓုနော။>
      text <ဂိမှနိဗ္ဗာပနတ္ထာယ၊ ပရိဠာဟောပသန္တိယာ။>
    text <၃၂>
      text <သန္နိဗ္ဗာပေမိ ရာဂဂ္ဂိံ၊ ဒောသဂ္ဂိဉ္စ တဒုတ္တရိံ။>
      text <နိဗ္ဗာပေမိ စ မောဟဂ္ဂိံ၊ တာလဝဏ္ဋဿိဒံ ဖလံ။>
    text <၃၃>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၃၄>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ တာလဝဏ္ဋဿိဒံ ဖလံ။>
    text <၃၅>
      text <တေသဋ္ဌိမှိ ဣတော ကပ္ပေ၊ မဟာနာမသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တာလဝဏ္ဋဒာယကော ထေရော ဣမာ ဂါထာယော အဘာသိတ္ထာတိ။>
    stand <တာလဝဏ္ဋဒာယကတ္ထေရဿာပဒာနံ သတ္တမံ။>
  text <၈။ အက္ကန္တသညကတ္ထေရအပဒာနံ>
    text <၃၇>
      text <ကုသာဋကံ ဂဟေတွာန၊ ဥပဇ္ဈာယဿဟံ ပုရေ။>
      text <မန္တဉ္စ အနုသိက္ခါမိ၊ ဂန္ထာဒောသဿ ပတ္တိယာ။>
    text <၃၈>
      text <အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။>
      text <ဥသဘံ ပဝရံ အဂ္ဂံ၊ တိဿံ ဗုဒ္ဓံ ဂဏုတ္တမံ။>
    text <၃၉>
      text <ကုသာဋကံ ပတ္ထရိတံ၊ အက္ကမန္တံ နရုတ္တမံ။>
      text <သမုဂ္ဂတံ မဟာဝီရံ၊ လောကဇေဋ္ဌံ နရာသဘံ။>
    text <၄၀>
      text <ဒိသွာ တံ လောကပဇ္ဇောတံ၊ ဝိမလံ စန္ဒသန္နိဘံ။>
      text <အဝန္ဒိံ သတ္ထုနော ပါဒေ၊ ဝိပ္ပသန္နေန စေတသာ။>
    text <၄၁>
      text <စတုန္နဝုတိတော ကပ္ပေ၊ ယံ အဒာသိံ ကုသာဋကံ။>
      text <ဒုဂ္ဂတိံ နာဘိဇာနာမိ၊ ကုသာဋကဿိဒံ ဖလံ။>
    text <၄၂>
      text <သတ္တတိံသေ ဣတော ကပ္ပေ၊ ဧကော အာသိံ ဇနာဓိပေါ။>
      text <သုနန္ဒော နာမ နာမေန၊ စက္ကဝတ္တီ မဟဗ္ဗလော။>
    text <၄၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ အက္ကန္တသညကော ထေရော ဣမာ ဂါထာယော အဘာသိတ္ထာတိ။>
    stand <အက္ကန္တသညကတ္ထေရဿာပဒာနံ အဋ္ဌမံ။>
  text <၉။ သပ္ပိဒာယကတ္ထေရအပဒာနံ>
    text <၄၄>
      text <နိသိန္နော ပါသာဒဝရေ၊ နာရီဂဏပုရက္ခတော။>
      text <ဗျာဓိတံ သမဏံ ဒိသွာ၊ အဘိနာမေသဟံ ဃရံ။>
    text <၄၅>
      text <ဥပဝိဋ္ဌံ မဟာဝီရံ၊ ဒေဝဒေဝံ နရာသဘံ။>
      text <သပ္ပိတေလံ မယာ ဒိန္နံ၊ သိဒ္ဓတ္ထဿ မဟေသိနော။>
    text <၄၆>
      text <ပဿဒ္ဓဒရထံ ဒိသွာ၊ ဝိပ္ပသန္နမုခိန္ဒြိယံ။>
      text <ဝန္ဒိတွာ သတ္ထုနော ပါဒေ၊ အနုသံသာဝယိံ ပုရေ။>
    text <၄၇>
      text <ဒိသွာ မံ သုပ္ပသန္နတ္တံ၊ ဣဒ္ဓိယာ ပါရမိင်္ဂတော။>
      text <နဘံ အဗ္ဘုဂ္ဂမီ ဓီရော၊ ဟံသရာဇာဝ အမ္ဗရေ။>
    text <၄၈>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ သပ္ပိတေလဿိဒံ ဖလံ။>
    text <၄၉>
      text <ဣတော သတ္တရသေ ကပ္ပေ၊ ဇုတိဒေဝ သနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သပ္ပိဒာယကော ထေရော ဣမာ ဂါထာယော အဘာသိတ္ထာတိ။>
    stand <သပ္ပိဒာယကတ္ထေရဿာပဒာနံ နဝမံ။>
  text <၁၀။ ပါပနိဝါရိယတ္ထေရအပဒာနံ>
    text <၅၁>
      text <ပိယဒဿိဿ ဘဂဝတော၊ စင်္ကမံ သောဓိတံ မယာ။>
      text <နဠကေဟိ ပဋိစ္ဆန္နံ၊ ဝါတာတပနိဝါရဏံ။>
    text <၅၂>
      text <ပါပံ ဝိဝဇ္ဇနတ္ထာယ၊ ကုသလဿုပသမ္ပဒာ။>
      text <ကိလေသာနံ ပဟာနာယ၊ ပဒဟိံ သတ္ထု သာသနေ။>
    text <၅၃>
      text <ဣတော ဧကာဒသေ ကပ္ပေ၊ အဂ္ဂိဒေဝေါတိ ဝိဿုတော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဟတ္ထိ ပါနဓိ သစ္စဉ္စ၊ ဧကသညိ စ ရံသိကော။>
      text <သန္ဓိတော တာလဝဏ္ဋဉ္စ၊ တထာ အက္ကန္တသညကော။>
      text <သပ္ပိ ပါပနိဝါရီ စ၊ စတုပ္ပညာသ ဂါထကာတိ။>
    text <ဣတ္ထံ သုဒံ အာယသ္မာ ပါပနိဝါရိယော ထေရော ဣမာ ဂါထာယော အဘာသိတ္ထာတိ။>
    stand <ပါပနိဝါရိယတ္ထေရဿာပဒာနံ ဒသမံ။>
    stand <ဟတ္ထိဝဂ္ဂေါ ဗာဝီသတိမော။>
    text <တဿုဒ္ဒာနံ>
