text <၆။ ဗီဇနိဝဂ္ဂေါ>
  text <၁။ ဝိဓူပနဒာယကတ္ထေရအပဒာနံ>
    text <၁>
      text <ပဒုမုတ္တရဗုဒ္ဓဿ၊ လောကဇေဋ္ဌဿ တာဒိနော။>
      text <ဗီဇနိကာ မယာ ဒိန္နာ၊ ဒွိပဒိန္ဒဿ တာဒိနော။>
    text <၂>
      text <သကံ စိတ္တံ ပသာဒေတွာ၊ ပဂ္ဂဟေတွာန အဉ္ဇလိံ။>
      text <သမ္ဗုဒ္ဓမဘိဝါဒေတွာ၊ ပက္ကမိံ ဥတ္တရာမုခေါ။>
    text <၃>
      text <ဗီဇနိံ ပဂ္ဂဟေတွာန၊ သတ္ထာ လောကဂ္ဂနာယကော။>
      text <ဘိက္ခုသင်္ဃေ ဌိတော သန္တော၊ ဣမာ ဂါထာ အဘာသထ။>
    text <၄>
      text <ဣမိနာ ဗီဇနိဒာနေန၊ စိတ္တဿ ပဏိဓီဟိ စ။>
      text <ကပ္ပါနံ သတသဟဿံ၊ ဝိနိပါတံ န ဂစ္ဆတိ။>
    text <၅>
      text <အာရဒ္ဓဝီရိယော ပဟိတတ္တော၊ စေတောဂုဏသမာဟိတော။>
      text <ဇာတိယာ သတ္တဝဿောဟံ၊ အရဟတ္တံ အပါပုဏိံ။>
    text <၆>
      text <သဋ္ဌိကပ္ပသဟဿမှိ၊ ဗီဇမာနသနာမကာ။>
      text <သောဠသာသိံသု ရာဇာနော၊ စက္ကဝတ္တီ မဟဗ္ဗလာ။>
    text <၇>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝိဓူပနဒာယကော ထေရော ဣမာ ဂါထာယော အဘာသိတ္ထာတိ။>
    stand <ဝိဓူပနဒာယကတ္ထေရဿာပဒာနံ ပဌမံ။>
  text <၂။ သတရံသိတ္ထေရအပဒာနံ>
    text <၈>
      text <ဥဗ္ဗိဒ္ဓံ သေလမာရုယှ၊ နိသီဒိ ပုရိသုတ္တမော။>
      text <ပဗ္ဗတဿာဝိဒူရမှိ၊ ဗြာဟ္မဏော မန္တပါရဂူ။>
    text <၉>
      text <ဥပဝိဋ္ဌံ မဟာဝီရံ၊ ဒေဝဒေဝံ နရာသဘံ။>
      text <အဉ္ဇလိံ ပဂ္ဂဟေတွာန၊ သန္ထဝိံ လောကနာယကံ။>
    text <၁၀>
      text <ဧသ ဗုဒ္ဓေါ မဟာဝီရော၊ ဝရဓမ္မပ္ပကာသကော။>
      text <ဇလတိ အဂ္ဂိခန္ဓောဝ၊ ဘိက္ခုသင်္ဃပုရက္ခတော။>
    text <၁၁>
      text <မဟာသမုဒ္ဒောဝက္ခုဗ္ဘော၊ အဏ္ဏဝေါဝ ဒုရုတ္တရော။>
      text <မိဂရာဇာဝသမ္ဘီတော၊ ဓမ္မံ ဒေသေတိ စက္ခုမာ။>
    text <၁၂>
      text <မမ သင်္ကပ္ပမညာယ၊ ပဒုမုတ္တရနာယကော။>
      text <ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။>
    text <၁၃>
      text <ယေနာယံ အဉ္ဇလီ ဒိန္နော၊ ဗုဒ္ဓသေဋ္ဌော စ ထောမိတော။>
      text <တိံသကပ္ပသဟဿာနိ၊ ဒေဝရဇ္ဇံ ကရိဿတိ။>
    text <၁၄>
      text <ကပ္ပသတသဟဿမှိ၊ အင်္ဂီရသသနာမကော။>
      text <ဝိဝဋ္ဋစ္ဆဒော သမ္ဗုဒ္ဓေါ၊ ဥပ္ပဇ္ဇိဿတိ တာဝဒေ။>
    text <၁၅>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သတရံသီတိ နာမေန၊ အရဟာ သော ဘဝိဿတိ။>
    text <၁၆>
      text <ဇာတိယာ သတ္တဝဿောဟံ၊ ပဗ္ဗဇိံ အနဂါရိယံ။>
      text <သတရံသိမှိ နာမေန၊ ပဘာ နိဒ္ဓါဝတေ မမ။>
    text <၁၇>
      text <မဏ္ဍပေ ရုက္ခမူလေ ဝါ၊ ဈာယီ ဈာနရတော အဟံ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၁၈>
      text <သဋ္ဌိကပ္ပသဟဿမှိ၊ စတုရော ရာမနာမကာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သတရံသိ ထေရော ဣမာ ဂါထာယော အဘာသိတ္ထာတိ။>
    stand <သတရံသိတ္ထေရဿာပဒာနံ ဒုတိယံ။>
  text <၃။ သယနဒာယကတ္ထေရအပဒာနံ>
    text <၂၀>
      text <ပဒုမုတ္တရဗုဒ္ဓဿ၊ သဗ္ဗလောကာနုကမ္ပိနော။>
      text <သယနံ တဿ ပါဒာသိံ၊ ဝိပ္ပသန္နေန စေတသာ။>
    text <၂၁>
      text <တေန သယနဒာနေန၊ သုခေတ္တေ ဗီဇသမ္ပဒာ။>
      text <ဘောဂါ နိဗ္ဗတ္တရေ တဿ၊ သယနဿ ဣဒံ ဖလံ။>
    text <၂၂>
      text <အာကာသေ သေယျံ ကပ္ပေမိ၊ ဓာရေမိ ပထဝိံ ဣမံ။>
      text <ပါဏေသု မေ ဣဿရိယံ၊ သယနဿ ဣဒံ ဖလံ။>
    text <၂၃>
      text <ပဉ္စကပ္ပသဟဿမှိ၊ အဋ္ဌ အာသုံ မဟာတေဇာ။>
      text <စတုတ္တိံသေ ကပ္ပသတေ၊ စတုရော စ မဟဗ္ဗလာ။>
    text <၂၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သယနဒာယကော ထေရော ဣမာ ဂါထာယော အဘာသိတ္ထာတိ။>
    stand <သယနဒာယကတ္ထေရဿာပဒာနံ တတိယံ။>
  text <၄။ ဂန္ဓောဒကိယတ္ထေရအပဒာနံ>
    text <၂၅>
      text <ပဒုမုတ္တရဗုဒ္ဓဿ၊ မဟာဗောဓိမဟော အဟု။>
      text <ဝိစိတ္တံ ဃဋမာဒာယ၊ ဂန္ဓောဒကမဒာသဟံ။>
    text <၂၆>
      text <နှာနကာလေ စ ဗောဓိယာ၊ မဟာမေဃော ပဝဿထ။>
      text <နိန္နာဒော စ မဟာ အာသိ၊ အသနိယာ ဖလန္တိယာ။>
    text <၂၇>
      text <တေနေဝါသနိဝေဂေန၊ တတ္ထ ကာလင်္ကတော အဟံ။>
      text <ဒေဝလောကေ ဌိတော သန္တော၊ ဣမာ ဂါထာ အဘာသဟံ။>
    text <၂၈>
      text <အဟော ဗုဒ္ဓေါ အဟော ဓမ္မော၊ အဟော နော သတ္ထုသမ္ပဒာ။>
      text <ကဠေဝရံ မေ ပတိတံ၊ ဒေဝလောကေ ရမာမဟံ။>
    text <၂၉>
      text <ဥဗ္ဗိဒ္ဓံ ဘဝနံ မယှံ၊ သတဘူမံ သမုဂ္ဂတံ။>
      text <ကညာသတသဟဿာနိ၊ ပရိဝါရေန္တိ မံ သဒာ။>
    text <၃၀>
      text <အာဗာဓာ မေ န ဝိဇ္ဇန္တိ၊ သောကော မယှံ န ဝိဇ္ဇတိ။>
      text <ပရိဠာဟံ န ပဿာမိ၊ ပုညကမ္မဿိဒံ ဖလံ။>
    text <၃၁>
      text <အဋ္ဌဝီသေ ကပ္ပသတေ၊ ရာဇာ သံဝသိတော အဟုံ။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂန္ဓောဒကိယော ထေရော ဣမာ ဂါထာယော အဘာသိတ္ထာတိ။>
    stand <ဂန္ဓောဒကိယတ္ထေရဿာပဒာနံ စတုတ္ထံ။>
  text <၅။ ဩပဝယှတ္ထေရအပဒာနံ>
    text <၃၃>
      text <ပဒုမုတ္တရဗုဒ္ဓဿ၊ အာဇာနီယမဒာသဟံ။>
      text <နိယျာဒေတွာန သမ္ဗုဒ္ဓေ၊ အဂမာသိံ သကံ ဃရံ။>
    text <၃၄>
      text <ဒေဝလော နာမ နာမေန၊ သတ္ထုနော အဂ္ဂသာဝကော။>
      text <ဝရဓမ္မဿ ဒာယာဒော၊ အာဂစ္ဆိ မမ သန္တိကံ။>
    text <၃၅>
      text <သပတ္တဘာရော ဘဂဝါ၊ အာဇာနေယျော န ကပ္ပတိ။>
      text <တဝ သင်္ကပ္ပမညာယ၊ အဓိဝါသေသိ စက္ခုမာ။>
    text <၃၆>
      text <အဂ္ဃာပေတွာ ဝါတဇဝံ၊ သိန္ဓဝံ သီဃဝါဟနံ။>
      text <ပဒုမုတ္တရဗုဒ္ဓဿ၊ ခမနီယမဒာသဟံ။>
    text <၃၇>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <ခမနီယံ ဝါတဇဝံ၊ စိတ္တံ နိဗ္ဗတ္တတေ မမ။>
    text <၃၈>
      text <လာဘံ တေသံ သုလဒ္ဓံဝ၊ ယေ လဘန္တုပသမ္ပဒံ။>
      text <ပုနပိ ပယိရုပါသေယျံ၊ ဗုဒ္ဓေါ လောကေ သစေ ဘဝေ။>
    text <၃၉>
      text <အဋ္ဌဝီသတိက္ခတ္တုံဟံ၊ ရာဇာ အာသိံ မဟဗ္ဗလော။>
      text <စာတုရန္တော ဝိဇိတာဝီ၊ ဇမ္ဗုသဏ္ဍဿ ဇမ္ဗုဣဿရော။>
    text <၄၀>
      text <ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။>
      text <ပတ္တောသ္မိ အစလံ ဌာနံ၊ ဟိတွာ ဇယပရာဇယံ။>
    text <၄၁>
      text <စတုတိံသသဟဿမှိ၊ မဟာတေဇောသိ ခတ္တိယော။>
      text <သတရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဩပဝယှော ထေရော ဣမာ ဂါထာယော အဘာသိတ္ထာတိ။>
    stand <ဩပဝယှတ္ထေရဿာပဒာနံ ပဉ္စမံ။>
  text <၆။ သပရိဝါရာသနတ္ထေရအပဒာနံ>
    text <၄၃>
      text <ပဒုမုတ္တရဗုဒ္ဓဿ၊ ပိဏ္ဍပါတံ အဒာသဟံ။>
      text <ဂန္တွာ ကိလိဋ္ဌကံ ဌာနံ၊ မလ္လိကာဟိ ပရိက္ခိတံ။>
    text <၄၄>
      text <တမှာသနမှိ အာသီနော၊ ဗုဒ္ဓေါ လောကဂ္ဂနာယကော။>
      text <အကိတ္တယိ ပိဏ္ဍပါတံ၊ ဥဇုဘူတော သမာဟိတော။>
    text <၄၅>
      text <ယထာပိ ဘဒ္ဒကေ ခေတ္တေ၊ ဗီဇံ အပ္ပမ္ပိ ရောပိတံ။>
      text <သမ္မာ ဓာရံ ပဝေစ္ဆန္တေ၊ ဖလံ တောသေတိ ကဿကံ။>
    text <၄၆>
      text <တထေဝါယံ ပိဏ္ဍပါတော၊ သုခေတ္တေ ရောပိတော တယာ။>
      text <ဘဝေ နိဗ္ဗတ္တမာနမှိ၊ ဖလံ တေ တောသယိဿတိ။>
    text <၄၇>
      text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
      text <ပိဏ္ဍပါတံ ဂဟေတွာန၊ ပက္ကာမိ ဥတ္တရာမုခေါ။>
    text <၄၈>
      text <သံဝုတော ပါတိမောက္ခသ္မိံ၊ ဣန္ဒြိယေသု စ ပဉ္စသု။>
      text <ပဝိဝေကမနုယုတ္တော၊ ဝိဟရာမိ အနာသဝေါ။>
    text <၄၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သပရိဝါရာသနော ထေရော ဣမာ ဂါထာယော အဘာသိတ္ထာတိ။>
    stand <သပရိဝါရာသနတ္ထေရဿာပဒာနံ ဆဋ္ဌံ။>
  text <၇။ ပဉ္စဒီပကတ္ထေရအပဒာနံ>
    text <၅၀>
      text <ပဒုမုတ္တရဗုဒ္ဓဿ၊ သဗ္ဗဘူတာနုကမ္ပိနော။>
      text <သဒ္ဒဟိတွာန သဒ္ဓမ္မေ၊ ဥဇုဒိဋ္ဌိ အဟောသဟံ။>
    text <၅၁>
      text <ပဒီပဒာနံ ပါဒာသိံ၊ ပရိဝါရေတွာန ဗောဓိယံ။>
      text <သဒ္ဒဟန္တော ပဒီပါနိ၊ အကရိံ တာဝဒေ အဟံ။>
    text <၅၂>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <အာကာသေ ဥက္ကံ ဓာရေန္တိ၊ ဒီပဒာနဿိဒံ ဖလံ။>
    text <၅၃>
      text <တိရောကုဋ္ဋံ တိရောသေလံ၊ သမတိဂ္ဂယှ ပဗ္ဗတံ။>
      text <သမန္တာ ယောဇနသတံ၊ ဒဿနံ အနုဘောမဟံ။>
    text <၅၄>
      text <တေန ကမ္မာဝသေသေန၊ ပတ္တောမှိ အာသဝက္ခယံ။>
      text <ဓာရေမိ အန္တိမံ ဒေဟံ၊ ဒွိပဒိန္ဒဿ သာသနေ။>
    text <၅၅>
      text <စတုတ္တိံသေ ကပ္ပသတေ၊ သတစက္ခုသနာမကာ။>
      text <ရာဇာဟေသုံ မဟာတေဇာ၊ စက္ကဝတ္တီ မဟဗ္ဗလာ။>
    text <၅၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဉ္စဒီပကော ထေရော ဣမာ ဂါထာယော အဘာသိတ္ထာတိ။>
    stand <ပဉ္စဒီပကတ္ထေရဿာပဒာနံ သတ္တမံ။>
  text <၈။ ဓဇဒာယကတ္ထေရအပဒာနံ>
    text <၅၇>
      text <ပဒုမုတ္တရဗုဒ္ဓဿ၊ ဗောဓိယာ ပါဒပုတ္တမေ။>
      text <ဟဋ္ဌော ဟဋ္ဌေန စိတ္တေန၊ ဓဇမာရောပယိံ အဟံ။>
    text <၅၈>
      text <ပတိတပတ္တာနိ ဂဏှိတွာ၊ ဗဟိဒ္ဓါ ဆဍ္ဍယိံ အဟံ။>
      text <အန္တောသုဒ္ဓံ ဗဟိသုဒ္ဓံ၊ အဓိမုတ္တမနာသဝံ။>
    text <၅၉>
      text <သမ္မုခါ ဝိယ သမ္ဗုဒ္ဓံ၊ အဝန္ဒိံ ဗောဓိမုတ္တမံ။>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
    text <၆၀>
      text <ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။>
      text <ဣမိနာ ဓဇဒာနေန၊ ဥပဋ္ဌာနေန စူဘယံ။>
    text <၆၁>
      text <ကပ္ပါနံ သတသဟဿံ၊ ဒုဂ္ဂတိံ သော န ဂစ္ဆတိ။>
      text <ဒေဝေသု ဒေဝသောဘဂျံ၊ အနုဘောဿတိနပ္ပကံ။>
    text <၆၂>
      text <အနေကသတက္ခတ္တုဉ္စ၊ ရာဇာ ရဋ္ဌေ ဘဝိဿတိ။>
      text <ဥဂ္ဂတော နာမ နာမေန၊ စက္ကဝတ္တီ ဘဝိဿတိ။>
    text <၆၃>
      text <သမ္ပတ္တိံ အနုဘောတွာန၊ သုက္ကမူလေန စောဒိတော။>
      text <ဂေါတမဿ ဘဂဝတော၊ သာသနေဘိရမိဿတိ။>
    text <၆၄>
      text <ပဓာနပဟိတတ္တောမှိ၊ ဥပသန္တော နိရူပဓိ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၆၅>
      text <ဧကပညာသသဟဿေ၊ ကပ္ပေ ဥဂ္ဂတသဝှယော။>
      text <ပညာသသတသဟဿေ၊ ခတ္တိယော မေဃသဝှယော။>
    text <၆၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဓဇဒာယကော ထေရော ဣမာ ဂါထာယော အဘာသိတ္ထာတိ။>
    stand <ဓဇဒာယကတ္ထေရဿာပဒာနံ အဋ္ဌမံ။>
  text <၉။ ပဒုမတ္ထေရအပဒာနံ>
    text <၆၇>
      text <စတုသစ္စံ ပကာသေန္တော၊ ဝရဓမ္မပ္ပဝတ္တကော။>
      text <ဝဿတေ အမတံ ဝုဋ္ဌိံ၊ နိဗ္ဗာပေန္တော မဟာဇနံ။>
    text <၆၈>
      text <သဓဇံ ပဒုမံ ဂယှ၊ အဍ္ဎကောသေ ဌိတော အဟံ။>
      text <ပဒုမုတ္တရမုနိဿ၊ ပဟဋ္ဌော ဥက္ခိပိမမ္ဗရေ။>
    text <၆၉>
      text <အာဂစ္ဆန္တေ စ ပဒုမေ၊ အဗ္ဘုတော အာသိ တာဝဒေ။>
      text <မမ သင်္ကပ္ပမညာယ၊ ပဂ္ဂဏှိ ဝဒတံ ဝရော။>
    text <၇၀>
      text <ကရသေဋ္ဌေန ပဂ္ဂယှ၊ ဇလဇံ ပုပ္ဖမုတ္တမံ။>
      text <ဘိက္ခုသင်္ဃေ ဌိတော သတ္ထာ၊ ဣမာ ဂါထာ အဘာသထ။>
    text <၇၁>
      text <ယေနိဒံ ပဒုမံ ခိတ္တံ၊ သဗ္ဗညုမှိ ဝိနာယကေ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၇၂>
      text <တိံသကပ္ပါနိ ဒေဝိန္ဒော၊ ဒေဝရဇ္ဇံ ကရိဿတိ။>
      text <ပထဗျာ ရဇ္ဇံ သတ္တသတံ၊ ဝသုဓံ အာဝသိဿတိ။>
    text <၇၃>
      text <တတ္ထ ပတ္တံ ဂဏေတွာန၊ စက္ကဝတ္တီ ဘဝိဿတိ။>
      text <အာကာသတော ပုပ္ဖဝုဋ္ဌိ၊ အဘိဝဿိဿတီ တဒာ။>
    text <၇၄>
      text <ကပ္ပသတသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ နာမေန၊ သတ္ထာ လောကေ ဘဝိဿတိ။>
    text <၇၅>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၇၆>
      text <နိက္ခမိတွာန ကုစ္ဆိမှာ၊ သမ္ပဇာနော ပတိဿတော။>
      text <ဇာတိယာ ပဉ္စဝဿောဟံ၊ အရဟတ္တံ အပါပုဏိံ။>
    text <၇၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဒုမော ထေရော ဣမာ ဂါထာယော အဘာသိတ္ထာတိ။>
    stand <ပဒုမတ္ထေရဿာပဒာနံ နဝမံ။>
  text <၁၀။ အသနဗောဓိယတ္ထေရအပဒာနံ>
    text <၇၈>
      text <ဇာတိယာ သတ္တဝဿောဟံ၊ အဒ္ဒသံ လောကနာယကံ။>
      text <ပသန္နစိတ္တော သုမနော၊ ဥပဂစ္ဆိံ နရုတ္တမံ။>
    text <၇၉>
      text <တိဿဿာဟံ ဘဂဝတော၊ လောကဇေဋ္ဌဿ တာဒိနော။>
      text <ဟဋ္ဌော ဟဋ္ဌေန စိတ္တေန၊ ရောပယိံ ဗောဓိမုတ္တမံ။>
    text <၈၀>
      text <အသနော နာမဓေယျေန၊ ဓရဏီရုဟပါဒပေါ။>
      text <ပဉ္စဝဿေ ပရိစရိံ၊ အသနံ ဗောဓိမုတ္တမံ။>
    text <၈၁>
      text <ပုပ္ဖိတံ ပါဒပံ ဒိသွာ၊ အဗ္ဘုတံ လောမဟံသနံ။>
      text <သကံ ကမ္မံ ပကိတ္တေန္တော၊ ဗုဒ္ဓသေဋ္ဌံ ဥပါဂမိံ။>
    text <၈၂>
      text <တိဿော တဒာ သော သမ္ဗုဒ္ဓေါ၊ သယမ္ဘူ အဂ္ဂပုဂ္ဂလော။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၈၃>
      text <ယေနာယံ ရောပိတာ ဗောဓိ၊ ဗုဒ္ဓပူဇာ စ သက္ကတာ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၈၄>
      text <တိံသကပ္ပါနိ ဒေဝေသု၊ ဒေဝရဇ္ဇံ ကရိဿတိ။>
      text <စတုသဋ္ဌိ စက္ခတ္တုံ သော၊ စက္ကဝတ္တီ ဘဝိဿတိ။>
    text <၈၅>
      text <တုသိတာ ဟိ စဝိတွာန၊ သုက္ကမူလေန စောဒိတော။>
      text <ဒွေ သမ္ပတ္တီ အနုဘောတွာ၊ မနုဿတ္တေ ရမိဿတိ။>
    text <၈၆>
      text <ပဓာနပဟိတတ္တော သော၊ ဥပသန္တော နိရူပဓိ။>
      text <သဗ္ဗာသဝေ ပရိညာယ၊ နိဗ္ဗာယိဿတိနာသဝေါ။>
    text <၈၇>
      text <ဝိဝေကမနုယုတ္တောဟံ၊ ဥပသန္တော နိရူပဓိ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၈၈>
      text <ဒွေနဝုတေ ဣတော ကပ္ပေ၊ ဗောဓိံ ရောပေသဟံ တဒာ။>
      text <ဒုဂ္ဂတိံ နာဘိဇာနာမိ၊ ဗောဓိရောပဿိဒံ ဖလံ။>
    text <၈၉>
      text <စတုသတ္တတိတော ကပ္ပေ၊ ဒဏ္ဍသေနောတိ ဝိဿုတော။>
      text <သတ္တရတနသမ္ပန္နော၊ စက္ကဝတ္တီ တဒာ အဟုံ။>
    text <၉၀>
      text <တေသတ္တတိမှိတော ကပ္ပေ၊ သတ္တာဟေသုံ မဟီပတီ။>
      text <သမန္တနေမိနာမေန၊ ရာဇာနော စက္ကဝတ္တိနော။>
    text <၉၁>
      text <ပဏ္ဏဝီသတိတော ကပ္ပေ၊ ပုဏ္ဏကော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၉၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဗီဇနီ သတရံသီ စ၊ သယနောဒကိဝါဟိယော။>
      text <ပရိဝါရော ပဒီပဉ္စ၊ ဓဇော ပဒုမပူဇကော။>
      text <ဗောဓိ စ ဒသမော ဝုတ္တော၊ ဂါထာ ဒွေနဝုတိ တထာ။>
    text <ဣတ္ထံ သုဒံ အာယသ္မာ အသနဗောဓိယော ထေရော ဣမာ ဂါထာယော အဘာသိတ္ထာတိ။>
    stand <အသနဗောဓိယတ္ထေရဿာပဒာနံ ဒသမံ။>
    stand <ဗီဇနိဝဂ္ဂေါ ဆဋ္ဌော။>
    text <တဿုဒ္ဒာနံ>
