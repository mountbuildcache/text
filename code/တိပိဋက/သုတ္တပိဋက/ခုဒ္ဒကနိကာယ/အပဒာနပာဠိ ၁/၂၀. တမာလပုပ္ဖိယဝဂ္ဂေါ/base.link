text <၂၀။ တမာလပုပ္ဖိယဝဂ္ဂေါ>
  text <၁။ တမာလပုပ္ဖိယတ္ထေရအပဒာနံ>
    text <၁>
      text <စုလ္လာသီတိသဟဿာနိ၊ ထမ္ဘာ သောဝဏ္ဏယာ အဟူ။>
      text <ဒေဝလဋ္ဌိပဋိဘာဂံ၊ ဝိမာနံ မေ သုနိမ္မိတံ။>
    text <၂>
      text <တမာလပုပ္ဖံ ပဂ္ဂယှ၊ ဝိပ္ပသန္နေန စေတသာ။>
      text <ဗုဒ္ဓဿ အဘိရောပယိံ၊ သိခိနော လောကဗန္ဓုနော။>
    text <၃>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄>
      text <ဣတော ဝီသတိမေ ကပ္ပေ၊ စန္ဒတိတ္တောတိ ဧကကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တမာလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <တမာလပုပ္ဖိယတ္ထေရဿာပဒာနံ ပဌမံ။>
  text <၂။ တိဏသန္ထာရကတ္ထေရအပဒာနံ>
    text <၆>
      text <ယဒာ ဝနဝါသီ ဣသိ၊ တိဏံ လာယတိ သတ္ထုနော။>
      text <သဗ္ဗေ ပဒက္ခိဏာဝဋ္ဋာ၊ ပထဗျာ နိပတိံသု တေ။>
    text <၇>
      text <တမဟံ တိဏမာဒာယ၊ သန္ထရိံ ဓရဏုတ္တမေ။>
      text <တီဏေဝ တာလပတ္တာနိ၊ အာဟရိတွာနဟံ တဒာ။>
    text <၈>
      text <တိဏေန ဆဒနံ ကတွာ၊ သိဒ္ဓတ္ထဿ အဒာသဟံ။>
      text <သတ္တာဟံ ဓာရယုံ တဿ၊ ဒေဝမာနုသသတ္ထုနော။>
    text <၉>
      text <စတုန္နဝုတိတော ကပ္ပေ၊ ယံ တိဏံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ တိဏဒာနဿိဒံ ဖလံ။>
    text <၁၀>
      text <ပဉ္စသဋ္ဌိမှိတော ကပ္ပေ၊ စတ္တာရောသုံ မဟဒ္ဓနာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိဏသန္ထာရကော ထေရော ဣမာ ဂါထာယော အဘာသိတ္ထာတိ။>
    stand <တိဏသန္ထာရကတ္ထေရဿာပဒာနံ ဒုတိယံ။>
  text <၃။ ခဏ္ဍပုလ္လိယတ္ထေရအပဒာနံ>
    text <၁၂>
      text <ဖုဿဿ ခေါ ဘဂဝတော၊ ထူပေါ အာသိ မဟာဝနေ။>
      text <ကုဉ္ဇရေဟိ တဒာ ဘိန္နော၊ ပရူဠှော ပါဒပေါ တဟိံ။>
    text <၁၃>
      text <ဝိသမဉ္စ သမံ ကတွာ၊ သုဓာပိဏ္ဍံ အဒာသဟံ။>
      text <တိလောကဂရုနော တဿ၊ ဂုဏေဟိ ပရိတောသိတော။>
    text <၁၄>
      text <ဒွေနဝုတေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ သုဓာပိဏ္ဍဿိဒံ ဖလံ။>
    text <၁၅>
      text <သတ္တသတ္တတိကပ္ပမှိ၊ ဇိတသေနာသုံ သောဠသ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ခဏ္ဍဖုလ္လိယော ထေရော ဣမာ ဂါထာယော အဘာသိတ္ထာတိ။>
    stand <ခဏ္ဍပုလ္လိယတ္ထေရဿာပဒာနံ တတိယံ။>
  text <၄။ အသောကပူဇကတ္ထေရအပဒာနံ>
    text <၁၇>
      text <တိဝရာယံ ပုရေ ရမ္မေ၊ ရာဇုယျာနံ အဟု တဒာ။>
      text <ဥယျာနပါလော တတ္ထာသိံ၊ ရညော ဗဒ္ဓစရော အဟံ။>
    text <၁၈>
      text <ပဒုမော နာမ နာမေန၊ သယမ္ဘူ သပ္ပဘော အဟု။>
      text <နိသိန္နံ ပုဏ္ဍရီကမှိ၊ ဆာယာ န ဇဟိ တံ မုနိံ။>
    text <၁၉>
      text <အသောကံ ပုပ္ဖိတံ ဒိသွာ၊ ပိဏ္ဍိဘာရံ သုဒဿနံ။>
      text <ဗုဒ္ဓဿ အဘိရောပေသိံ၊ ဇလဇုတ္တမနာမိနော။>
    text <၂၀>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၁>
      text <သတ္တတိံသမှိတော ကပ္ပေ၊ သောဠသ အရဏဉ္ဇဟာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၂၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အသောကပူဇကော ထေရော ဣမာ ဂါထာယော အဘာသိတ္ထာတိ။>
    stand <အသောကပူဇကတ္ထေရဿာပဒာနံ စတုတ္ထံ။>
  text <၅။ အင်္ကောလကတ္ထေရအပဒာနံ>
    text <၂၃>
      text <အင်္ကောလံ ပုပ္ဖိတံ ဒိသွာ၊ မာလာဝရံ သကောသကံ။>
      text <ဩစိနိတွာန တံ ပုပ္ဖံ၊ အဂမံ ဗုဒ္ဓသန္တိကံ။>
    text <၂၄>
      text <သိဒ္ဓတ္ထော တမှိ သမယေ၊ ပတိလီနော မဟာမုနိ။>
      text <မုဟုတ္တံ ပဋိမာနေတွာ၊ ဂုဟာယံ ပုပ္ဖမောကိရိံ။>
    text <၂၅>
      text <စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။>
    text <၂၆>
      text <ဆတ္တိံသမှိ ဣတော ကပ္ပေ၊ အာသေကော ဒေဝဂဇ္ဇိတော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အင်္ကောလကော ထေရော ဣမာ ဂါထာယော အဘာသိတ္ထာတိ။>
    stand <အင်္ကောလကတ္ထေရဿာပဒာနံ ပဉ္စမံ။>
  text <၆။ ကိသလယပူဇကတ္ထေရအပဒာနံ>
    text <၂၈>
      text <နဂရေ ဒွာရဝတိယာ၊ မာလာဝစ္ဆော မမံ အဟု။>
      text <ဥဒပါနော စ တတ္ထေဝ၊ ပါဒပါနံ ဝိရောဟနော။>
    text <၂၉>
      text <သဗလေန ဥပတ္ထဒ္ဓေါ၊ သိဒ္ဓတ္ထော အပရာဇိတော။>
      text <မမာနုကမ္ပမာနော သော၊ ဂစ္ဆတေ အနိလဉ္ဇသေ။>
    text <၃၀>
      text <အညံ ကိဉ္စိ န ပဿာမိ၊ ပူဇာယောဂ္ဂံ မဟေသိနော။>
      text <အသောကံ ပလ္လဝံ ဒိသွာ၊ အာကာသေ ဥက္ခိပိံ အဟံ။>
    text <၃၁>
      text <ဗုဒ္ဓဿ တေ ကိသလယာ၊ ဂစ္ဆတော ယန္တိ ပစ္ဆတော။>
      text <တာဟံ ဒိသွာန သံဝိဇိံ၊ အဟော ဗုဒ္ဓဿုဠာရတာ။>
    text <၃၂>
      text <စတုန္နဝုတိတော ကပ္ပေ၊ ပလ္လဝံ အဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၃>
      text <သတ္တတိံသေ ဣတော ကပ္ပေ၊ ဧကော ဧကိဿရော အဟု။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကိသလယပူဇကော ထေရော ဣမာ ဂါထာယော အဘာသိတ္ထာတိ။>
    stand <ကိသလယပူဇကတ္ထေရဿာပဒာနံ ဆဋ္ဌံ။>
  text <၇။ တိန္ဒုကဒာယကတ္ထေရအပဒာနံ>
    text <၃၅>
      text <ဂိရိဒုဂ္ဂစရော အာသိံ၊ မက္ကဋော ထာမဝေဂိကော။>
      text <ဖလိနံ တိန္ဒုကံ ဒိသွာ၊ ဗုဒ္ဓသေဋ္ဌံ အနုဿရိံ။>
    text <၃၆>
      text <နိက္ခမိတွာ ကတိပါဟံ၊ ဝိစိနိံ လောကနာယကံ။>
      text <ပသန္နစိတ္တော သုမနော၊ သိဒ္ဓတ္ထံ တိဘဝန္တဂုံ။>
    text <၃၇>
      text <မမ သင်္ကပ္ပမညာယ၊ သတ္ထာ လောကေ အနုတ္တရော။>
      text <ခီဏာသဝသဟဿေဟိ၊ အာဂစ္ဆိ မမ သန္တိကံ။>
    text <၃၈>
      text <ပါမောဇ္ဇံ ဇနယိတွာန၊ ဖလဟတ္ထော ဥပါဂမိံ။>
      text <ပဋိဂ္ဂဟေသိ ဘဂဝါ၊ သဗ္ဗညူ ဝဒတံ ဝရော။>
    text <၃၉>
      text <စတုန္နဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၄၀>
      text <သတ္တပညာသကပ္ပမှိ၊ ဥပနန္ဒသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိန္ဒုကဒာယကော ထေရော ဣမာ ဂါထာယော အဘာသိတ္ထာတိ။>
    stand <တိန္ဒုကဒာယကတ္ထေရဿာပဒာနံ သတ္တမံ။>
  text <၈။ မုဋ္ဌိပူဇကတ္ထေရအပဒာနံ>
    text <၄၂>
      text <သုမေဓော နာမ ဘဂဝါ၊ လောကဇေဋ္ဌော နရာသဘော။>
      text <ပစ္ဆိမေ အနုကမ္ပါယ၊ ပဓာနံ ပဒဟီ ဇိနော။>
    text <၄၃>
      text <တဿ စင်္ကမမာနဿ၊ ဒွိပဒိန္ဒဿ တာဒိနော။>
      text <ဂိရိနေလဿ ပုပ္ဖာနံ၊ မုဋ္ဌိံ ဗုဒ္ဓဿ ရောပယိံ။>
    text <၄၄>
      text <တေန စိတ္တပ္ပသာဒေန၊ သုက္ကမူလေန စောဒိတော။>
      text <တိံသကပ္ပသဟဿာနိ၊ ဒုဂ္ဂတိံ နုပပဇ္ဇဟံ။>
    text <၄၅>
      text <တေဝီသတိကပ္ပသတေ၊ သုနေလော နာမ ခတ္တိယော။>
      text <သတ္တရတနသမ္ပန္နော၊ ဧကော အာသိံ မဟဗ္ဗလော။>
    text <၄၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မုဋ္ဌိပူဇကော ထေရော ဣမာ ဂါထာယော အဘာသိတ္ထာတိ။>
    stand <မုဋ္ဌိပူဇကတ္ထေရဿာပဒာနံ အဋ္ဌမံ။>
  text <၉။ ကိံကဏိကပုပ္ဖိယတ္ထေရအပဒာနံ>
    text <၄၇>
      text <သုမင်္ဂလောတိ နာမေန၊ သယမ္ဘူ အပရာဇိတော။>
      text <ပဝနာ နိက္ခမိတွာန၊ နဂရံ ပါဝိသီ ဇိနော။>
    text <၄၈>
      text <ပိဏ္ဍစာရံ စရိတွာန၊ နိက္ခမ္မ နဂရာ မုနိ။>
      text <ကတကိစ္စောဝ သမ္ဗုဒ္ဓေါ၊ သော ဝသီ ဝနမန္တရေ။>
    text <၄၉>
      text <ကိံကဏိပုပ္ဖံ ပဂ္ဂယှ၊ ဗုဒ္ဓဿ အဘိရောပယိံ။>
      text <ပသန္နစိတ္တော သုမနော၊ သယမ္ဘုဿ မဟေသိနော။>
    text <၅၀>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၅၁>
      text <ဆဠာသီတိမှိတော ကပ္ပေ၊ အပိလာသိသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကိံကဏိကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကိံကဏိကပုပ္ဖိယတ္ထေရဿာပဒာနံ နဝမံ။>
  text <၁၀။ ယူထိကပုပ္ဖိယတ္ထေရအပဒာနံ>
    text <၅၃>
      text <ပဒုမုတ္တရော နာမ ဇိနော၊ အာဟုတီနံ ပဋိဂ္ဂဟော။>
      text <ပဝနာ နိက္ခမိတွာန၊ ဝိဟာရံ ယာတိ စက္ခုမာ။>
    text <၅၄>
      text <ဥဘော ဟတ္ထေဟိ ပဂ္ဂယှ၊ ယူထိကံ ပုပ္ဖမုတ္တမံ။>
      text <ဗုဒ္ဓဿ အဘိရောပယိံ၊ မေတ္တစိတ္တဿ တာဒိနော။>
    text <၅၅>
      text <တေန စိတ္တပ္ပသာဒေန၊ အနုဘောတွာန သမ္ပဒာ။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၅၆>
      text <ဣတော ပညာသကပ္ပေသု၊ ဧကော အာသိံ ဇနာဓိပေါ။>
      text <သမိတ္တနန္ဒနော နာမ၊ စက္ကဝတ္တီ မဟဗ္ဗလော။>
    text <၅၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ ယူထိကပုပ္ဖိယော ထေရော ဣမာ ဂါထာယော အဘာသိတ္ထာတိ။>
      text <တမာလတိဏသန္ထာရော၊ ခဏ္ဍဖုလ္လိ အသောကိယော။>
      text <အင်္ကောလကီ ကိသလယော၊ တိန္ဒုကော နေလပုပ္ဖိယော။>
      text <ကိံကဏိကော ယူထိကော စ၊ ဂါထာ ပညာသ အဋ္ဌ စာတိ။>
      text <ဘိက္ခါဒာယီ ပရိဝါရော၊ သေရေယျော သောဘိတော တထာ။>
      text <ဆတ္တဉ္စ ဗန္ဓုဇီဝီ စ၊ သုပါရိစရိယောပိ စ။>
      text <ကုမုဒော ကုဋဇော စေဝ၊ တမာလိ ဒသမော ကတော။>
      text <ဆသတာနိ စ ဂါထာနိ၊ ဆသဋ္ဌိ စ တတုတ္တရိ။>
    stand <ယူထိကပုပ္ဖိယတ္ထေရဿာပဒာနံ ဒသမံ။>
    stand <တမာလပုပ္ဖိယဝဂ္ဂေါ ဝီသတိမော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <ဘိက္ခါဝဂ္ဂဒသကံ။>
    stand <ဒုတိယသတကံ သမတ္တံ။>
