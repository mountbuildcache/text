text <၃၆။ သဒ္ဒသညကဝဂ္ဂေါ>
  text <၁။ သဒ္ဒသညကတ္ထေရအပဒာနံ>
    text <၁>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <တတ္ထဒ္ဒသာသိံ သမ္ဗုဒ္ဓံ၊ ဒေဝသင်္ဃပုရက္ခတံ။>
    text <၂>
      text <စတုသစ္စံ ပကာသေန္တံ၊ ဥဒ္ဓရန္တံ မဟာဇနံ။>
      text <အဿောသိံ မဓုရံ ဝါစံ၊ ကရဝီကရုဒောပမံ။>
    text <၃>
      text <ဗြဟ္မသရဿ မုနိနော၊ သိခိနော လောကဗန္ဓုနော။>
      text <ဃောသေ စိတ္တံ ပသာဒေတွာ၊ ပတ္တောမှိ အာသဝက္ခယံ။>
    text <၄>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပသာဒဿ ဣဒံ ဖလံ။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။>
    stand <သဒ္ဒသညကတ္ထေရဿာပဒာနံ ပဌမံ။>
  text <၂။ ယဝကလာပိယတ္ထေရအပဒာနံ>
    text <၆>
      text <နဂရေ အရုဏဝတိယာ၊ အာသိံ ယဝသိကော တဒာ။>
      text <ပန္ထေ ဒိသွာန သမ္ဗုဒ္ဓံ၊ ယဝကလာပံ သန္ထရိံ။>
    text <၇>
      text <အနုကမ္ပကော ကာရုဏိကော၊ သိခီ လောကဂ္ဂနာယကော။>
      text <မမ သင်္ကပ္ပမညာယ၊ နိသီဒိ ယဝသန္ထရေ။>
    text <၈>
      text <ဒိသွာ နိသိန္နံ ဝိမလံ၊ မဟာဈာယိံ ဝိနာယကံ။>
      text <ပါမောဇ္ဇံ ဇနယိတွာန၊ တတ္ထ ကာလင်္ကတော အဟံ။>
    text <၉>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ယဝတ္ထရေ ဣဒံ ဖလံ။>
    text <၁၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ယဝကလာပိယော ထေရော ဣမာ ဂါထာယော အဘာသိတ္ထာတိ။>
    stand <ယဝကလာပိယတ္ထေရဿာပဒာနံ ဒုတိယံ။>
  text <၃။ ကိံသုကပူဇကတ္ထေရအပဒာနံ>
    text <၁၁>
      text <ကိံသုကံ ပုပ္ဖိတံ ဒိသွာ၊ ပဂ္ဂဟေတွာန အဉ္ဇလိံ။>
      text <ဗုဒ္ဓံ သရိတွာ သိဒ္ဓတ္ထံ၊ အာကာသေ အဘိပူဇယိံ။>
    text <၁၂>
      text <စတုန္နဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကိံသုကပူဇကော ထေရော ဣမာ ဂါထာယော အဘာသိတ္ထာတိ။>
    stand <ကိံသုကပူဇကတ္ထေရဿာပဒာနံ တတိယံ။>
  text <၄။ သကောသကကောရဏ္ဍဒာယကတ္ထေရအပဒာနံ>
    text <၁၄>
      text <အက္ကန္တဉ္စ ပဒံ ဒိသွာ၊ သိခိနော လောကဗန္ဓုနော။>
      text <ဧကံသံ အဇိနံ ကတွာ၊ ပဒသေဋ္ဌံ အဝန္ဒဟံ။>
    text <၁၅>
      text <ကောရဏ္ဍံ ပုပ္ဖိတံ ဒိသွာ၊ ပါဒပံ ဓရဏီရုဟံ။>
      text <သကောသကံ ဂဟေတွာန၊ ပဒစက္ကံ အပူဇယိံ။>
    text <၁၆>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပဒပူဇာယိဒံ ဖလံ။>
    text <၁၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သကောသက ကောရဏ္ဍဒာယကော ထေရော ဣမာ ဂါထာယော အဘာသိတ္ထာတိ။>
    stand <သကောသကကောရဏ္ဍဒာယကတ္ထေရဿာပဒာနံ စတုတ္ထံ။>
  text <၅။ ဒဏ္ဍဒာယကတ္ထေရအပဒာနံ>
    text <၁၈>
      text <ကာနနံ ဝနမောဂယှ၊ ဝေဠုံ ဆေတွာနဟံ တဒာ။>
      text <အာလမ္ဗနံ ကရိတွာန၊ သင်္ဃဿ အဒဒံ အဟံ။>
    text <၁၉>
      text <တေန စိတ္တပ္ပသာဒေန၊ သုဗ္ဗတေ အဘိဝါဒိယ။>
      text <အာလမ္ဗနမ္ပိ ဒတွာန၊ ပက္ကာမိံ ဥတ္တရာမုခေါ။>
    text <၂၀>
      text <စတုန္နဝုတိတော ကပ္ပေ၊ ယံ ဒဏ္ဍမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဒဏ္ဍဒာနဿိဒံ ဖလံ။>
    text <၂၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဒဏ္ဍဒာယကော ထေရော ဣမာ ဂါထာယော အဘာသိတ္ထာတိ။>
    stand <ဒဏ္ဍဒာယကတ္ထေရဿာပဒာနံ ပဉ္စမံ။>
  text <၆။ အမ္ဗယာဂုဒာယကတ္ထေရအပဒာနံ>
    text <၂၂>
      text <သတရံသီ နာမ သမ္ဗုဒ္ဓေါ၊ သယမ္ဘူ အပရာဇိတော။>
      text <ဝုဋ္ဌဟိတွာ သမာဓိမှာ၊ ဘိက္ခါယ မမုပါဂမိ။>
    text <၂၃>
      text <ပစ္စေကဗုဒ္ဓံ ဒိသွာန၊ အမ္ဗယာဂုံ အဒာသဟံ။>
      text <ဝိပ္ပသန္နမနံ တဿ၊ ဝိပ္ပသန္နေန စေတသာ။>
    text <၂၄>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ အမ္ဗယာဂုယိဒံ ဖလံ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အမ္ဗယာဂုဒာယကော ထေရော ဣမာ ဂါထာယော အဘာသိတ္ထာတိ။>
    stand <အမ္ဗယာဂုဒာယကတ္ထေရဿာပဒာနံ ဆဋ္ဌံ။>
  text <၇။ သုပုဋကပူဇကတ္ထေရအပဒာနံ>
    text <၂၆>
      text <ဒိဝါဝိဟာရာ နိက္ခန္တော၊ ဝိပဿီ လောကနာယကော။>
      text <ဘိက္ခါယ ဝိစရန္တော သော၊ မမ သန္တိကုပါဂမိ။>
    text <၂၇>
      text <တတော ပတီတော သုမနော၊ ဗုဒ္ဓသေဋ္ဌဿ တာဒိနော။>
      text <လောဏသုပုဋကံ ဒတွာ၊ ကပ္ပံ သဂ္ဂမှိ မောဒဟံ။>
    text <၂၈>
      text <ဧကနဝုတိတော ကပ္ပေ၊ ယံ ပုဋကမဒာသဟံ။>
      text <ဒုဂ္ဂတိံ နာဘိဇာနာမိ၊ ပုဋကဿ ဣဒံ ဖလံ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုပုဋကပူဇကော ထေရော ဣမာ ဂါထာယော အဘာသိတ္ထာတိ။>
    stand <သုပုဋကပူဇကတ္ထေရဿာပဒာနံ သတ္တမံ။>
  text <၈။ မဉ္စဒာယကတ္ထေရအပဒာနံ>
    text <၃၀>
      text <ဝိပဿိနော ဘဂဝတော၊ လောကဇေဋ္ဌဿ တာဒိနော။>
      text <ဧကံ မဉ္စံ မယာ ဒိန္နံ၊ ပသန္နေန သပါဏိနာ။>
    text <၃၁>
      text <ဟတ္ထိယာနံ အဿယာနံ၊ ဒိဗ္ဗယာနံ သမဇ္ဈဂံ။>
      text <တေန မဉ္စကဒာနေန၊ ပတ္တောမှိ အာသဝက္ခယံ။>
    text <၃၂>
      text <ဧကနဝုတိတော ကပ္ပေ၊ ယံ မဉ္စမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မဉ္စဒာနဿိဒံ ဖလံ။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဉ္စဒာယကော ထေရော ဣမာ ဂါထာယော အဘာသိတ္ထာတိ။>
    stand <မဉ္စဒာယကတ္ထေရဿာပဒာနံ အဋ္ဌမံ။>
  text <၉။ သရဏဂမနိယတ္ထေရအပဒာနံ>
    text <၃၄>
      text <အာရုဟိမှ တဒာ နာဝံ၊ ဘိက္ခု စာဇီဝကော စဟံ။>
      text <နာဝါယ ဘိဇ္ဇမာနာယ၊ ဘိက္ခု မေ သရဏံ အဒာ။>
    text <၃၅>
      text <ဧကတ္တိံသေ ဣတော ကပ္ပေ၊ ယဉ္စ မေ သရဏံ အဒာ။>
      text <ဒုဂ္ဂတိံ နာဘိဇာနာမိ၊ သရဏာဂမနေ ဖလံ။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော အဘာသိတ္ထာတိ။>
    stand <သရဏဂမနိယတ္ထေရဿာပဒာနံ နဝမံ။>
  text <၁၀။ ပိဏ္ဍပါတိကတ္ထေရအပဒာနံ>
    text <၃၇>
      text <တိဿော နာမာသိ သမ္ဗုဒ္ဓေါ၊ ဝိဟာသိ ဝိပိနေ တဒာ။>
      text <တုသိတာ ဟိ ဣဓာဂန္တွာ၊ ပိဏ္ဍပါတံ အဒာသဟံ။>
    text <၃၈>
      text <သမ္ဗုဒ္ဓမဘိဝါဒေတွာ၊ တိဿံ နာမ မဟာယသံ။>
      text <သကံ စိတ္တံ ပသာဒေတွာ၊ တုသိတံ အဂမာသဟံ။>
    text <၃၉>
      text <ဒွေနဝုတေ ဣတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပိဏ္ဍပါတဿိဒံ ဖလံ။>
    text <၄၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <သဒ္ဒသညီ ယဝသိကော၊ ကိံသုကောရဏ္ဍပုပ္ဖိယော။>
      text <အာလမ္ဗနော အမ္ဗယာဂု၊ သုပုဋီ မဉ္စဒာယကော။>
      text <သရဏံ ပိဏ္ဍပါတော စ၊ ဂါထာ တာလီသမေဝ စ။>
    text <ဣတ္ထံ သုဒံ အာယသ္မာ ပိဏ္ဍပါတိကော ထေရော ဣမာ ဂါထာယော အဘာသိတ္ထာတိ။>
    stand <ပိဏ္ဍပါတိကတ္ထေရဿာပဒာနံ ဒသမံ။>
    stand <သဒ္ဒသညကဝဂ္ဂေါ ဆတ္တိံသတိမော။>
    text <တဿုဒ္ဒာနံ>
