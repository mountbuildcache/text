text <၃၂။ အာရက္ခဒာယကဝဂ္ဂေါ>
  text <၁။ အာရက္ခဒာယကတ္ထေရအပဒာနံ>
    text <၁>
      text <ဓမ္မဒဿိဿ မုနိနော၊ ဝတိ ကာရာပိတာ မယာ။>
      text <အာရက္ခေါ စ မယာ ဒိန္နော၊ ဒွိပဒိန္ဒဿ တာဒိနော။>
    text <၂>
      text <အဋ္ဌာရသေ ကပ္ပသတေ၊ ယံ ကမ္မမကရိံ တဒာ။>
      text <တေန ကမ္မဝိသေသေန၊ ပတ္တော မေ အာသဝက္ခယော။>
    text <၃>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာရက္ခဒာယကော ထေရော ဣမာ ဂါထာယော အဘာသိတ္ထာတိ။>
    stand <အာရက္ခဒာယကတ္ထေရဿာပဒာနံ ပဌမံ။>
  text <၂။ ဘောဇနဒာယကတ္ထေရအပဒာနံ>
    text <၄>
      text <သုဇာတော သာလလဋ္ဌီဝ၊ သောဘဉ္ဇနမိဝုဂ္ဂတော။>
      text <ဣန္ဒလဋ္ဌိရိဝါကာသေ၊ ဝိရောစတိ သဒာ ဇိနော။>
    text <၅>
      text <တဿ ဒေဝါတိဒေဝဿ၊ ဝေဿဘုဿ မဟေသိနော။>
      text <အဒာသိ ဘောဇနမဟံ၊ ဝိပ္ပသန္နေန စေတသာ။>
    text <၆>
      text <တံ မေ ဗုဒ္ဓေါ အနုမောဒိ၊ သယမ္ဘူ အပရာဇိတော။>
      text <ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတူ တဝ။>
    text <၇>
      text <ဧကတ္တိံသေ ဣတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘောဇနဿ ဣဒံ ဖလံ။>
    text <၈>
      text <ပဉ္စဝီသေ ဣတော ကပ္ပေ၊ ဧကော အာသိံ အမိတ္တကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဘောဇနဒာယကော ထေရော ဣမာ ဂါထာယော အဘာသိတ္ထာတိ။>
    stand <ဘောဇနဒာယကတ္ထေရဿာပဒာနံ ဒုတိယံ။>
  text <၃။ ဂတသညကတ္ထေရအပဒာနံ>
    text <၁၀>
      text <အာကာသေဝ ပဒံ နတ္ထိ၊ အမ္ဗရေ အနိလဉ္ဇသေ။>
      text <သိဒ္ဓတ္ထံ ဇိနမဒ္ဒက္ခိံ၊ ဂစ္ဆန္တံ တိဒိဝင်္ဂဏေ။>
    text <၁၁>
      text <အနိလေနေရိတံ ဒိသွာ၊ သမ္မာသမ္ဗုဒ္ဓစီဝရံ။>
      text <ဝိတ္တိ မမာဟု တာဝဒေ၊ ဒိသွာန ဂမနံ မုနိံ။>
    text <၁၂>
      text <စတုန္နဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂတသညကော ထေရော ဣမာ ဂါထာယော အဘာသိတ္ထာတိ။>
    stand <ဂတသညကတ္ထေရဿာပဒာနံ တတိယံ။>
  text <၄။ သတ္တပဒုမိယတ္ထေရအပဒာနံ>
    text <၁၄>
      text <နဒီကူလေ ဝသာမဟံ၊ နေသာဒော နာမ ဗြာဟ္မဏော။>
      text <သတပတ္တေဟိ ပုပ္ဖေဟိ၊ သမ္မဇ္ဇိတွာန အဿမံ။>
    text <၁၅>
      text <သုဝဏ္ဏဝဏ္ဏံ သမ္ဗုဒ္ဓံ၊ သိဒ္ဓတ္ထံ လောကနာယကံ။>
      text <ဒိသွာ နဘေန ဂစ္ဆန္တံ၊ ဟာသော မေ ဥဒပဇ္ဇထ။>
    text <၁၆>
      text <ပစ္စုဂ္ဂန္တွာန သမ္ဗုဒ္ဓံ၊ လောကဇေဋ္ဌံ နရာသဘံ။>
      text <အဿမံ အတိနာမေတွာ၊ ဇလဇဂ္ဂေဟိ ဩကိရိံ။>
    text <၁၇>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၈>
      text <ဣတော တေ သတ္တမေ ကပ္ပေ၊ စတုရော ပါဒပါဝရာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သတ္တပဒုမိယော ထေရော ဣမာ ဂါထာယော အဘာသိတ္ထာတိ။>
    stand <သတ္တပဒုမိယတ္ထေရဿာပဒာနံ စတုတ္ထံ။>
  text <၅။ ပုပ္ဖာသနဒာယကတ္ထေရအပဒာနံ>
    text <၂၀>
      text <သုဝဏ္ဏဝဏ္ဏံ သမ္ဗုဒ္ဓံ၊ ပီတရံသိံဝ ဘာဏုမံ။>
      text <အဝိဒူရေန ဂစ္ဆန္တံ၊ သိဒ္ဓတ္ထံ အပရာဇိတံ။>
    text <၂၁>
      text <တဿ ပစ္စုဂ္ဂမိတွာန၊ ပဝေသေတွာန အဿမံ။>
      text <ပုပ္ဖာသနံ မယာ ဒိန္နံ၊ ဝိပ္ပသန္နေန စေတသာ။>
    text <၂၂>
      text <အဉ္ဇလိံ ပဂ္ဂဟေတွာန၊ ဝေဒဇာတော တဒာ အဟံ။>
      text <ဗုဒ္ဓေ စိတ္တံ ပသာဒေတွာ၊ တံ ကမ္မံ ပရိဏာမယိံ။>
    text <၂၃>
      text <ယံ မေ အတ္ထိ ကတံ ပုညံ၊ သယမ္ဘုမှပရာဇိတေ။>
      text <သဗ္ဗေန တေန ကုသလေန၊ ဝိမလော ဟောမိ သာသနေ။>
    text <၂၄>
      text <စတုန္နဝုတိတော ကပ္ပေ၊ ပုပ္ဖာသနမဒံ တဒာ။>
      text <ဒုဂ္ဂတိံ နာဘိဇာနာမိ၊ ပုပ္ဖာသနဿိဒံ ဖလံ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုပ္ဖာသနဒာယကော ထေရော ဣမာ ဂါထာယော အဘာသိတ္ထာတိ။>
    stand <ပုပ္ဖာသနဒာယကတ္ထေရဿာပဒာနံ ပဉ္စမံ။>
  text <၆။ အာသနသန္ထဝိကတ္ထေရအပဒာနံ>
    text <၂၆>
      text <စေတိယံ ဥတ္တမံ နာမ၊ သိခိနော လောကဗန္ဓုနော။>
      text <အရညေ ဣရီဏေ ဝနေ၊ အန္ဓာဟိဏ္ဍာမဟံ တဒာ။>
    text <၂၇>
      text <ပဝနာ နိက္ခမန္တေန၊ ဒိဋ္ဌံ သီဟာသနံ မယာ။>
      text <ဧကံသံ အဉ္ဇလိံ ကတွာ၊ သန္ထဝိံ လောကနာယကံ။>
    text <၂၈>
      text <ဒိဝသဘာဂံ ထဝိတွာန၊ ဗုဒ္ဓံ လောကဂ္ဂနာယကံ။>
      text <ဟဋ္ဌော ဟဋ္ဌေန စိတ္တေန၊ ဣမံ ဝါစံ ဥဒီရယိံ။>
    text <၂၉>
      text <နမော တေ ပုရိသာဇည၊ နမော တေ ပုရိသုတ္တမ။>
      text <သဗ္ဗညူသိ မဟာဝီရ၊ လောကဇေဋ္ဌ နရာသဘ။>
    text <၃၀>
      text <အဘိတ္ထဝိတွာ သိခိနံ၊ နိမိတ္တကရဏေနဟံ။>
      text <အာသနံ အဘိဝါဒေတွာ၊ ပက္ကာမိံ ဥတ္တရာမုခေါ။>
    text <၃၁>
      text <ဧကတ္တိံသေ ဣတော ကပ္ပေ၊ ယံ ထဝိံ ဝဒတံ ဝရံ။>
      text <ဒုဂ္ဂတိံ နာဘိဇာနာမိ၊ ထောမနာယ ဣဒံ ဖလံ။>
    text <၃၂>
      text <သတ္တဝီသေ ဣတော ကပ္ပေ၊ အတုလာ သတ္တ အာသု တေ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာသနသန္ထဝိကော ထေရော ဣမာ ဂါထာယော အဘာသိတ္ထာတိ။>
    stand <အာသနသန္ထဝိကတ္ထေရဿာပဒာနံ ဆဋ္ဌံ။>
  text <၇။ သဒ္ဒသညကတ္ထေရအပဒာနံ>
    text <၃၄>
      text <သုဒဿနော မဟာဝီရော၊ ဒေသေတိ အမတံ ပဒံ။>
      text <ပရိဝုတော သာဝကေဟိ၊ ဝသတိ ဃရမုတ္တမေ။>
    text <၃၅>
      text <တာယ ဝါစာယ မဓုရာယ၊ သင်္ဂဏှာတိ မဟာဇနံ။>
      text <ဃောသော စ ဝိပုလော အာသိ၊ အာသီသော ဒေဝမာနုသေ။>
    text <၃၆>
      text <နိဂ္ဃောသသဒ္ဒံ သုတွာန၊ သိဒ္ဓတ္ထဿ မဟေသိနော။>
      text <သဒ္ဒေ စိတ္တံ ပသာဒေတွာ၊ အဝန္ဒိံ လောကနာယကံ။>
    text <၃၇>
      text <စတုန္နဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။>
    stand <သဒ္ဒသညကတ္ထေရဿာပဒာနံ သတ္တမံ။>
  text <၈။ တိရံသိယတ္ထေရအပဒာနံ>
    text <၃၉>
      text <ကေသရိံ အဘိဇာတံဝ၊ အဂ္ဂိက္ခန္ဓံဝ ပဗ္ဗတေ။>
      text <ဩဘာသေန္တံ ဒိသာ သဗ္ဗာ၊ သိဒ္ဓတ္ထံ ပဗ္ဗတန္တရေ။>
    text <၄၀>
      text <သူရိယဿ စ အာလောကံ၊ စန္ဒာလောကံ တထေဝ စ။>
      text <ဗုဒ္ဓါလောကဉ္စ ဒိသွာန၊ ဝိတ္တိ မေ ဥဒပဇ္ဇထ။>
    text <၄၁>
      text <တယော အာလောကေ ဒိသွာန၊ သမ္ဗုဒ္ဓံ သာဝကုတ္တမံ။>
      text <ဧကံသံ အဇိနံ ကတွာ၊ သန္ထဝိံ လောကနာယကံ။>
    text <၄၂>
      text <တယော ဟိ အာလောကကရာ၊ လောကေ လောကတမောနုဒာ။>
      text <စန္ဒော စ သူရိယော စာပိ၊ ဗုဒ္ဓေါ စ လောကနာယကော။>
    text <၄၃>
      text <ဩပမ္မံ ဥပဒဿေတွာ၊ ကိတ္တိတော မေ မဟာမုနိ။>
      text <ဗုဒ္ဓဿ ဝဏ္ဏံ ကိတ္တေတွာ၊ ကပ္ပံ သဂ္ဂမှိ မောဒဟံ။>
    text <၄၄>
      text <စတုန္နဝုတိတော ကပ္ပေ၊ ယံ ဗုဒ္ဓမဘိကိတ္တယိံ။>
      text <ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။>
    text <၄၅>
      text <ဧကသဋ္ဌိမှိတော ကပ္ပေ၊ ဧကော ဉာဏဓရော အဟု။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိရံသိယော ထေရော ဣမာ ဂါထာယော အဘာသိတ္ထာတိ။>
    stand <တိရံသိယတ္ထေရဿာပဒာနံ အဋ္ဌမံ။>
  text <၉။ ကန္ဒလိပုပ္ဖိယတ္ထေရအပဒာနံ>
    text <၄၇>
      text <သိန္ဓုယာ နဒိယာ တီရေ၊ အဟောသိံ ကဿကော တဒာ။>
      text <ပရကမ္မာယနေ ယုတ္တော၊ ပရဘတ္တံ အပဿိတော။>
    text <၄၈>
      text <သိန္ဓုံ အနုစရန္တောဟံ၊ သိဒ္ဓတ္ထံ ဇိနမဒ္ဒသံ။>
      text <သမာဓိနာ နိသိန္နံဝ၊ သတပတ္တံဝ ပုပ္ဖိတံ။>
    text <၄၉>
      text <သတ္တ ကန္ဒလိပုပ္ဖာနိ၊ ဝဏ္ဋေ ဆေတွာနဟံ တဒာ။>
      text <မတ္ထကေ အဘိရောပေသိံ၊ ဗုဒ္ဓဿာဒိစ္စဗန္ဓုနော။>
    text <၅၀>
      text <သုဝဏ္ဏဝဏ္ဏံ သမ္ဗုဒ္ဓံ၊ အနုကူလေ သမာဟိတံ။>
      text <တိဓာပဘိန္နမာတင်္ဂံ၊ ကုဉ္ဇရံဝ ဒုရာသဒံ။>
    text <၅၁>
      text <တမဟံ ဥပဂန္တွာန၊ နိပကံ ဘာဝိတိန္ဒြိယံ။>
      text <အဉ္ဇလိံ ပဂ္ဂဟေတွာန၊ အဝန္ဒိံ သတ္ထုနော အဟံ။>
    text <၅၂>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၅၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကန္ဒလိပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကန္ဒလိပုပ္ဖိယတ္ထေရဿာပဒာနံ နဝမံ။>
  text <၁၀။ ကုမုဒမာလိယတ္ထေရအပဒာနံ>
    text <၅၄>
      text <ဥသဘံ ပဝရံ ဝီရံ၊ မဟေသိံ ဝိဇိတာဝိနံ။>
      text <ဝိပဿိနံ မဟာဝီရံ၊ အဘိဇာတံဝ ကေသရိံ။>
    text <၅၅>
      text <ရထိယံ ပဋိပဇ္ဇန္တံ၊ အာဟုတီနံ ပဋိဂ္ဂဟံ။>
      text <ဂဟေတွာ ကုမုဒံ မာလံ၊ ဗုဒ္ဓသေဋ္ဌံ သမောကိရိံ။>
    text <၅၆>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၅၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <အာရက္ခဒော ဘောဇနဒော၊ ဂတသညီ ပဒုမိယော။>
      text <ပုပ္ဖာသနီ သန္ထဝိကော၊ သဒ္ဒသညီ တိရံသိယော။>
      text <ကန္ဒလိကော ကုမုဒီ စ၊ သတ္တပညာသ ဂါထကာတိ။>
    text <ဣတ္ထံ သုဒံ အာယသ္မာ ကုမုဒမာလိယော ထေရော ဣမာ ဂါထာယော အဘာသိတ္ထာတိ။>
    stand <ကုမုဒမာလိယတ္ထေရဿာပဒာနံ ဒသမံ။>
    stand <အာရက္ခဒာယကဝဂ္ဂေါ ဗာတ္တိံသတိမော။>
    text <တဿုဒ္ဒာနံ>
