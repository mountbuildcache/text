text <၂၇။ ပဒုမုက္ခိပဝဂ္ဂေါ>
  text <၁။ အာကာသုက္ခိပိယတ္ထေရအပဒာနံ>
    text <၁>
      text <သုဝဏ္ဏဝဏ္ဏံ သိဒ္ဓတ္ထံ၊ ဂစ္ဆန္တံ အန္တရာပဏေ။>
      text <ဇလဇဂ္ဂေ ဒုဝေ ဂယှ၊ ဥပါဂစ္ဆိံ နရာသဘံ။>
    text <၂>
      text <ဧကဉ္စ ပုပ္ဖံ ပါဒေသု၊ ဗုဒ္ဓသေဋ္ဌဿ နိက္ခိပိံ။>
      text <ဧကဉ္စ ပုပ္ဖံ ပဂ္ဂယှ၊ အာကာသေ ဥက္ခိပိံ အဟံ။>
    text <၃>
      text <စတုန္နဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။>
    text <၄>
      text <ဣတော ဆတ္တိံသကပ္ပမှိ၊ ဧကော အာသိံ မဟီပတိ။>
      text <အန္တလိက္ခကရော နာမ၊ စက္ကဝတ္တီ မဟဗ္ဗလော။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာကာသုက္ခိပိယော ထေရော ဣမာ ဂါထာယော အဘာသိတ္ထာတိ။>
    stand <အာကာသုက္ခိပိယတ္ထေရဿာပဒာနံ ပဌမံ။>
  text <၂။ တေလမက္ခိယတ္ထေရအပဒာနံ>
    text <၆>
      text <သိဒ္ဓတ္ထမှိ ဘဂဝတိ၊ နိဗ္ဗုတမှိ နရာသဘေ။>
      text <ဗောဓိယာ ဝေဒိကာယာဟံ၊ တေလံ မက္ခေသိ တာဝဒေ။>
    text <၇>
      text <စတုန္နဝုတိတော ကပ္ပေ၊ ယံ တေလံ မက္ခယိံ တဒာ။>
      text <ဒုဂ္ဂတိံ နာဘိဇာနာမိ၊ မက္ခနာယ ဣဒံ ဖလံ။>
    text <၈>
      text <စတုဝီသေ ဣတော ကပ္ပေ၊ သုစ္ဆဝိ နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တေလမက္ခိယော ထေရော ဣမာ ဂါထာယော အဘာသိတ္ထာတိ။>
    stand <တေလမက္ခိယတ္ထေရဿာပဒာနံ ဒုတိယံ။>
  text <၃။ အဍ္ဎစန္ဒိယတ္ထေရအပဒာနံ>
    text <၁၀>
      text <တိဿဿ ခေါ ဘဂဝတော၊ ဗောဓိယာ ပါဒပုတ္တမေ။>
      text <အဍ္ဎစန္ဒံ မယာ ဒိန္နံ၊ ဓရဏီရုဟပါဒပေ။>
    text <၁၁>
      text <ဒွေနဝုတေ ဣတော ကပ္ပေ၊ ယံ စန္ဒ မဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗောဓိပူဇာယိဒံ ဖလံ။>
    text <၁၂>
      text <ပဉ္စဝီသေ ဣတော ကပ္ပေ၊ ဒေဝလော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဍ္ဎစန္ဒိယော ထေရော ဣမာ ဂါထာယော အဘာသိတ္ထာတိ။>
    stand <အဍ္ဎစန္ဒိယတ္ထေရဿာပဒာနံ တတိယံ။>
  text <၄။ ပဒီပဒာယကတ္ထေရအပဒာနံ>
    text <၁၄>
      text <ဒေဝဘူတော အဟံ သန္တော၊ ဩရုယှ ပထဝိံ တဒာ။>
      text <ပဒီပေ ပဉ္စ ပါဒာသိံ၊ ပသန္နော သေဟိ ပါဏိဘိ။>
    text <၁၅>
      text <စတုန္နဝုတိတော ကပ္ပေ၊ ယံ ပဒီပမဒံ တဒာ။>
      text <ဒုဂ္ဂတိံ နာဘိဇာနာမိ၊ ဒီပဒာနဿိဒံ ဖလံ။>
    text <၁၆>
      text <ပဉ္စပညာသကေ ကပ္ပေ၊ ဧကော အာသိံ မဟီပတိ။>
      text <သမန္တစက္ခုနာမေန၊ စက္ကဝတ္တီ မဟဗ္ဗလော။>
    text <၁၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဒီပဒာယကော ထေရော ဣမာ ဂါထာယော အဘာသိတ္ထာတိ။>
    stand <ပဒီပဒာယကတ္ထေရဿာပဒာနံ စတုတ္ထံ။>
  text <၅။ ဗိဠာလိဒာယကတ္ထေရအပဒာနံ>
    text <၁၈>
      text <ဟိမဝန္တဿာဝိဒူရေ၊ ရောမသော နာမ ပဗ္ဗတော။>
      text <တမှိ ပဗ္ဗတပါဒမှိ၊ သမဏော ဘာဝိတိန္ဒြိယော။>
    text <၁၉>
      text <ဗိဠာလိယော ဂဟေတွာန၊ သမဏဿ အဒာသဟံ။>
      text <အနုမောဒိ မဟာဝီရော၊ သယမ္ဘူ အပရာဇိတော။>
    text <၂၀>
      text <ဗိဠာလီ တေ မမ ဒိန္နာ၊ ဝိပ္ပသန္နေန စေတသာ။>
      text <ဘဝေ နိဗ္ဗတ္တမာနမှိ၊ ဖလံ နိဗ္ဗတ္တတံ တဝ။>
    text <၂၁>
      text <စတုန္နဝုတိတော ကပ္ပေ၊ ယံ ဗိဠာလိမဒာသဟံ။>
      text <ဒုဂ္ဂတိံ နာဘိဇာနာမိ၊ ဗိဠာလိယာ ဣဒံ ဖလံ။>
    text <၂၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗိဠာလိဒာယကော ထေရော ဣမာ ဂါထာယော အဘာသိတ္ထာတိ။>
    stand <ဗိဠာလိဒာယကတ္ထေရဿာပဒာနံ ပဉ္စမံ။>
  text <၆။ မစ္ဆဒာယကတ္ထေရအပဒာနံ>
    text <၂၃>
      text <စန္ဒဘာဂါနဒီတီရေ၊ ဥက္ကုသော အာသဟံ တဒာ။>
      text <မဟန္တံ မစ္ဆံ ပဂ္ဂယှ၊ သိဒ္ဓတ္ထမုနိနော အဒံ။>
    text <၂၄>
      text <စတုန္နဝုတိတော ကပ္ပေ၊ ယံ မစ္ဆမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မစ္ဆဒာနဿိဒံ ဖလံ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မစ္ဆဒာယကော ထေရော ဣမာ ဂါထာယော အဘာသိတ္ထာတိ။>
    stand <မစ္ဆဒာယကတ္ထေရဿာပဒာနံ ဆဋ္ဌံ။>
  text <၇။ ဇဝဟံသကတ္ထေရအပဒာနံ>
    text <၂၆>
      text <စန္ဒဘာဂါနဒီတီရေ၊ အာသိံ ဝနစရော တဒာ။>
      text <သိဒ္ဓတ္ထံ အဒ္ဒသံ ဗုဒ္ဓံ၊ ဂစ္ဆန္တံ အနိလဉ္ဇသေ။>
    text <၂၇>
      text <အဉ္ဇလိံ ပဂ္ဂဟေတွာန၊ ဥလ္လောကေန္တော မဟာမုနိံ။>
      text <သကံ စိတ္တံ ပသာဒေတွာ၊ အဝန္ဒိံ နာယကံ အဟံ။>
    text <၂၈>
      text <စတုန္နဝုတိတော ကပ္ပေ၊ ယမဝန္ဒိံ နရာသဘံ။>
      text <ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဇဝဟံသကော ထေရော ဣမာ ဂါထာယော အဘာသိတ္ထာတိ။>
    stand <ဇဝဟံသကတ္ထေရဿာပဒာနံ သတ္တမံ။>
  text <၈။ သဠလပုပ္ဖိယတ္ထေရအပဒာနံ>
    text <၃၀>
      text <စန္ဒဘာဂါနဒီတီရေ၊ အဟောသိံ ကိန္နရော တဒာ။>
      text <ဝိပဿိံ အဒ္ဒသံ ဗုဒ္ဓံ၊ ရံသိဇာလသမာကုလံ။>
    text <၃၁>
      text <ပသန္နစိတ္တော သုမနော၊ ပရမာယ စ ပီတိယာ။>
      text <ပဂ္ဂယှ သဠလံ ပုပ္ဖံ၊ ဝိပဿိံ ဩကိရိံ အဟံ။>
    text <၃၂>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သဠလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <သဠလပုပ္ဖိယတ္ထေရဿာပဒာနံ အဋ္ဌမံ။>
  text <၉။ ဥပါဂတာသယတ္ထေရအပဒာနံ>
    text <၃၄>
      text <ဟိမဝန္တဿ ဝေမဇ္ဈေ၊ သရော အာသိ သုနိမ္မိတော။>
      text <တတ္ထာဟံ ရက္ခသော အာသိံ၊ ဟေဌသီလော ဘယာနကော။>
    text <၃၅>
      text <အနုကမ္ပကော ကာရုဏိကော၊ ဝိပဿီ လောကနာယကော။>
      text <မမုဒ္ဓရိတုကာမော သော၊ အာဂစ္ဆိ မမ သန္တိကံ။>
    text <၃၆>
      text <ဥပါဂတံ မဟာဝီရံ၊ ဒေဝဒေဝံ နရာသဘံ။>
      text <အာသယာ အဘိနိက္ခမ္မ၊ အဝန္ဒိံ သတ္ထုနော အဟံ။>
    text <၃၇>
      text <ဧကနဝုတိတော ကပ္ပေ၊ ယံ ဝန္ဒိံ ပုရိသုတ္တမံ။>
      text <ဒုဂ္ဂတိံ နာဘိဇာနာမိ၊ ဝန္ဒနာယ ဣဒံ ဖလံ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥပါဂတာသယော ထေရော ဣမာ ဂါထာယော အဘာသိတ္ထာတိ။>
    stand <ဥပါဂတာသယတ္ထေရဿာပဒာနံ နဝမံ။>
  text <၁၀။ တရဏိယတ္ထေရအပဒာနံ>
    text <၃၉>
      text <သုဝဏ္ဏဝဏ္ဏော သမ္ဗုဒ္ဓေါ၊ ဝိပဿီ ဒက္ခိဏာရဟော။>
      text <နဒီတီရေ ဌိတော သတ္ထာ၊ ဘိက္ခုသင်္ဃပုရက္ခတော။>
    text <၄၀>
      text <နာဝါ န ဝိဇ္ဇတေ တတ္ထ၊ သန္တာရဏီ မဟဏ္ဏဝေ။>
      text <နဒိယာ အဘိနိက္ခမ္မ၊ တာရေသိံ လောကနာယကံ။>
    text <၄၁>
      text <ဧကနဝုတိတော ကပ္ပေ၊ ယံ တာရေသိံ နရုတ္တမံ။>
      text <ဒုဂ္ဂတိံ နာဘိဇာနာမိ၊ တရဏာယ ဣဒံ ဖလံ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဥက္ခိပီ တေလစန္ဒီ စ၊ ဒီပဒော စ ဗိဠာလိဒော။>
      text <မစ္ဆော ဇဝေါ သဠလဒော၊ ရက္ခသော တရဏော ဒသ။>
      text <ဂါထာယော စေတ္ထ သင်္ခါတာ၊ တာလီသံ စေကမေဝ စာတိ။>
    text <ဣတ္ထံ သုဒံ အာယသ္မာ တရဏိယော ထေရော ဣမာ ဂါထာယော အဘာသိတ္ထာတိ။>
    stand <တရဏိယတ္ထေရဿာပဒာနံ ဒသမံ။>
    stand <ပဒုမုက္ခိပဝဂ္ဂေါ သတ္တဝီသတိမော။>
    text <တဿုဒ္ဒာနံ>
