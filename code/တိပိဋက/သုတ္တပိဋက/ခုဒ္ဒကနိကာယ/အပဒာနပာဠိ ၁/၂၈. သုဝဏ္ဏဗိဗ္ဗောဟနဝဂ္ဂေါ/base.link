text <၂၈။ သုဝဏ္ဏဗိဗ္ဗောဟနဝဂ္ဂေါ>
  text <၁။ သုဝဏ္ဏဗိဗ္ဗောဟနိယတ္ထေရအပဒာနံ>
    text <၁>
      text <ဧကာသနံ အဟမဒံ၊ ပသန္နော သေဟိ ပါဏိဘိ။>
      text <ဗိဗ္ဗောဟနဉ္စ ပါဒာသိံ၊ ဥတ္တမတ္ထဿ ပတ္တိယာ။>
    text <၂>
      text <ဧကနဝုတိတော ကပ္ပေ၊ ဗိဗ္ဗောဟနမဒာသဟံ။>
      text <ဒုဂ္ဂတိံ နာဘိဇာနာမိ၊ ဗိဗ္ဗောဟနဿိဒံ ဖလံ။>
    text <၃>
      text <ဣတော တေသဋ္ဌိမေ ကပ္ပေ၊ အသမော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုဝဏ္ဏဗိဗ္ဗောဟနိယော ထေရော ဣမာ ဂါထာယော အဘာသိတ္ထာတိ။>
    stand <သုဝဏ္ဏဗိဗ္ဗောဟနိယတ္ထေရဿာပဒာနံ ပဌမံ။>
  text <၂။ တိလမုဋ္ဌိဒာယကတ္ထေရအပဒာနံ>
    text <၅>
      text <မမ သင်္ကပ္ပမညာယ၊ သတ္ထာ လောကဂ္ဂနာယကော။>
      text <မနောမယေန ကာယေန၊ ဣဒ္ဓိယာ ဥပသင်္ကမိ။>
    text <၆>
      text <သတ္ထာရံ ဥပသင်္ကန္တံ၊ ဝန္ဒိတွာ ပုရိသုတ္တမံ။>
      text <ပသန္နစိတ္တော သုမနော၊ တိလမုဋ္ဌိမဒာသဟံ။>
    text <၇>
      text <ဧကနဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ တိလမုဋ္ဌိယိဒံ ဖလံ။>
    text <၈>
      text <ဣတော သောဠသကပ္ပမှိ၊ တန္တိသော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိလမုဋ္ဌိဒာယကော ထေရော ဣမာ ဂါထာယော အဘာသိတ္ထာတိ။>
    stand <တိလမုဋ္ဌိဒာယကတ္ထေရဿာပဒာနံ ဒုတိယံ။>
  text <၃။ စင်္ကောဋကိယတ္ထေရအပဒာနံ>
    text <၁၀>
      text <မဟာသမုဒ္ဒံ နိဿာယ၊ ဝသတီ ပဗ္ဗတန္တရေ။>
      text <ပစ္စုဂ္ဂန္တွာန ကတွာန၊ စင်္ကောဋက မဒာသဟံ။>
    text <၁၁>
      text <သိဒ္ဓတ္ထဿ မဟေသိနော၊ သဗ္ဗသတ္တာနုကမ္ပိနော။>
      text <ပုပ္ဖစင်္ကောဋကံ ဒတွာ၊ ကပ္ပံ သဂ္ဂမှိ မောဒဟံ။>
    text <၁၂>
      text <စတုန္နဝုတိတော ကပ္ပေ၊ စင်္ကောဋကမဒံ တဒာ။>
      text <ဒုဂ္ဂတိံ နာဘိဇာနာမိ၊ စင်္ကောဋကဿိဒံ ဖလံ။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စင်္ကောဋကိယော ထေရော ဣမာ ဂါထာယော အဘာသိတ္ထာတိ။>
    stand <စင်္ကောဋကိယတ္ထေရဿာပဒာနံ တတိယံ။>
  text <၄။ အဗ္ဘဉ္ဇနဒာယကတ္ထေရအပဒာနံ>
    text <၁၄>
      text <ကောဏ္ဍညဿ ဘဂဝတော၊ ဝီတရာဂဿ တာဒိနော။>
      text <အာကာသသမစိတ္တဿ၊ နိပ္ပပဉ္စဿ ဈာယိနော။>
    text <၁၅>
      text <သဗ္ဗမောဟာတိဝတ္တဿ၊ သဗ္ဗလောကဟိတေသိနော။>
      text <အဗ္ဘဉ္ဇနံ မယာ ဒိန္နံ၊ ဒွိပဒိန္ဒဿ တာဒိနော။>
    text <၁၆>
      text <အပရိမေယျေ ဣတော ကပ္ပေ၊ အဗ္ဘဉ္ဇနမဒံ တဒာ။>
      text <ဒုဂ္ဂတိံ နာဘိဇာနာမိ၊ အဗ္ဘဉ္ဇနဿိဒံ ဖလံ။>
    text <၁၇>
      text <ဣတော ပန္နရသေ ကပ္ပေ၊ စိရပ္ပေါ နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဗ္ဘဉ္ဇနဒာယကော ထေရော ဣမာ ဂါထာယော အဘာသိတ္ထာတိ။>
    stand <အဗ္ဘဉ္ဇနဒာယကတ္ထေရဿာပဒာနံ စတုတ္ထံ။>
  text <၅။ ဧကဉ္ဇလိကတ္ထေရအပဒာနံ>
    text <၁၉>
      text <ဥဒုမ္ဗရေ ဝသန္တဿ၊ နိယတေ ပဏ္ဏသန္ထရေ။>
      text <ဝုတ္ထောကာသော မယာ ဒိန္နော၊ သမဏဿ မဟေသိနော။>
    text <၂၀>
      text <တိဿဿ ဒွိပဒိန္ဒဿ၊ လောကနာထဿ တာဒိနော။>
      text <အဉ္ဇလိံ ပဂ္ဂဟေတွာန၊ သန္ထရိံ ပုပ္ဖသန္ထရံ။>
    text <၂၁>
      text <ဒွေနဝုတေ ဣတော ကပ္ပေ၊ ယံ ကရိံ ပုပ္ဖသန္ထရံ။>
      text <ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။>
    text <၂၂>
      text <ဣတော စုဒ္ဒသကပ္ပမှိ၊ အဟောသိံ မနုဇာဓိပေါ။>
      text <ဧကအဉ္ဇလိကော နာမ၊ စက္ကဝတ္တီ မဟဗ္ဗလော။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကဉ္ဇလိကော ထေရော ဣမာ ဂါထာယော အဘာသိတ္ထာတိ။>
    stand <ဧကဉ္ဇလိကတ္ထေရဿာပဒာနံ ပဉ္စမံ။>
  text <၆။ ပေါတ္ထကဒာယကတ္ထေရအပဒာနံ>
    text <၂၄>
      text <သတ္ထာရံ ဓမ္မမာရဗ္ဘ၊ သင်္ဃဉ္စာပိ မဟေသိနံ။>
      text <ပေါတ္ထဒာနံ မယာ ဒိန္နံ၊ ဒက္ခိဏေယျေ အနုတ္တရေ။>
    text <၂၅>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ပေါတ္ထဒာနဿိဒံ ဖလံ။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပေါတ္ထကဒာယကော ထေရော ဣမာ ဂါထာယော အဘာသိတ္ထာတိ။>
    stand <ပေါတ္ထကဒာယကတ္ထေရဿာပဒာနံ ဆဋ္ဌံ။>
  text <၇။ စိတကပူဇကတ္ထေရအပဒာနံ>
    text <၂၇>
      text <စန္ဒဘာဂါနဒီတီရေ၊ အနုသောတံ ဝဇာမဟံ။>
      text <သတ္တ မာလုဝပုပ္ဖာနိ၊ စိတမာရောပယိံ အဟံ။>
    text <၂၈>
      text <စတုန္နဝုတိတော ကပ္ပေ၊ စိတကံ ယမပူဇယိံ။>
      text <ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။>
    text <၂၉>
      text <သတ္တသဋ္ဌိမှိတော ကပ္ပေ၊ ပဋိဇဂ္ဂသနာမကာ။>
      text <သတ္တရတနသမ္ပန္နာ၊ သတ္တာသုံ စက္ကဝတ္တိနော။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။>
    stand <စိတကပူဇကတ္ထေရဿာပဒာနံ သတ္တမံ။>
  text <၈။ အာလုဝဒာယကတ္ထေရအပဒာနံ>
    text <၃၁>
      text <ပဗ္ဗတေ ဟိမဝန္တမှိ၊ မဟာသိန္ဓု သုဒဿနာ။>
      text <တတ္ထဒ္ဒသံ ဝီတရာဂံ၊ သုပ္ပဘာသံ သုဒဿနံ။>
    text <၃၂>
      text <ပရမောပသမေ ယုတ္တံ၊ ဒိသွာ ဝိမှိတမာနသော။>
      text <အာလုဝံ တဿ ပါဒာသိံ၊ ပသန္နော သေဟိ ပါဏိဘိ။>
    text <၃၃>
      text <ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အာလုဝဿ ဣဒံ ဖလံ။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာလုဝဒာယကော ထေရော ဣမာ ဂါထာယော အဘာသိတ္ထာတိ။>
    stand <အာလုဝဒာယကတ္ထေရဿာပဒာနံ အဋ္ဌမံ။>
  text <၉။ ဧကပုဏ္ဍရီကတ္ထေရအပဒာနံ>
    text <၃၅>
      text <ရောမသော နာမ နာမေန၊ သယမ္ဘူ သုဗ္ဗတော တဒာ။>
      text <ပုဏ္ဍရီကံ မယာ ဒိန္နံ၊ ဝိပ္ပသန္နေန စေတသာ။>
    text <၃၆>
      text <စတုန္နဝုတိတော ကပ္ပေ၊ ပုဏ္ဍရီကမဒံ တဒာ။>
      text <ဒုဂ္ဂတိံ နာဘိဇာနာမိ၊ ပုဏ္ဍရီကဿိဒံ ဖလံ။>
    text <၃၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကပုဏ္ဍရီကော ထေရော ဣမာ ဂါထာယော အဘာသိတ္ထာတိ။>
    stand <ဧကပုဏ္ဍရီကတ္ထေရဿာပဒာနံ နဝမံ။>
  text <၁၀။ တရဏီယတ္ထေရအပဒာနံ>
    text <၃၈>
      text <မဟာပထမှိ ဝိသမေ၊ သေတု ကာရာပိတော မယာ။>
      text <တရဏတ္ထာယ လောကဿ၊ ပသန္နော သေဟိ ပါဏိဘိ။>
    text <၃၉>
      text <ဧကနဝုတိတော ကပ္ပေ၊ ယော သေတု ကာရိတော မယာ။>
      text <ဒုဂ္ဂတိံ နာဘိဇာနာမိ၊ သေတုဒာနဿိဒံ ဖလံ။>
    text <၄၀>
      text <ပဉ္စပညာသိတော ကပ္ပေ၊ ဧကော အာသိံ သမောဂဓော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <သုဝဏ္ဏံ တိလမုဋ္ဌိ စ၊ စင်္ကောဋဗ္ဘဉ္ဇနဉ္ဇလီ။>
      text <ပေါတ္ထကော စိတမာလုဝါ၊ ဧကပုဏ္ဍရီ သေတုနာ။>
      text <ဒွေစတ္တာလီသ ဂါထာယော၊ ဂဏိတာယော ဝိဘာဝိဘီတိ။>
    text <ဣတ္ထံ သုဒံ အာယသ္မာ တရဏီယော ထေရော ဣမာ ဂါထာယော အဘာသိတ္ထာတိ။>
    stand <တရဏီယတ္ထေရဿာပဒာနံ ဒသမံ။>
    stand <သုဝဏ္ဏဗိဗ္ဗောဟနဝဂ္ဂေါ အဋ္ဌဝီသတိမော။>
    text <တဿုဒ္ဒာနံ>
    stand <ဧကာဒသမံ ဘာဏဝါရံ။>
