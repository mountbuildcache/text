text <၂၉။ ပဏ္ဏဒာယကဝဂ္ဂေါ>
  text <၁။ ပဏ္ဏဒာယကတ္ထေရအပဒာနံ>
    text <၁>
      text <ပဏ္ဏသာလေ နိသိန္နောမှိ၊ ပဏ္ဏဘောဇနဘောဇနော။>
      text <ဥပဝိဋ္ဌဉ္စ မံ သန္တံ၊ ဥပါဂစ္ဆိ မဟာဣသိ။>
    text <၂>
      text <သိဒ္ဓတ္ထော လောကပဇ္ဇောတော၊ သဗ္ဗလောကတိကိစ္ဆကော။>
      text <တဿ ပဏ္ဏံ မယာ ဒိန္နံ၊ နိသိန္နံ ပဏ္ဏသန္ထရေ။>
    text <၃>
      text <စတုန္နဝုတိတော ကပ္ပေ၊ ယံ ပဏ္ဏမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပဏ္ဏဒာနဿိဒံ ဖလံ။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဏ္ဏဒာယကော ထေရော ဣမာ ဂါထာယော အဘာသိတ္ထာတိ။>
    stand <ပဏ္ဏဒာယကတ္ထေရဿာပဒာနံ ပဌမံ။>
  text <၂။ ဖလဒာယကတ္ထေရအပဒာနံ>
    text <၅>
      text <သိနေရုသမသန္တောသော၊ ဓရဏီသမ သာဒိသော။>
      text <ဝုဋ္ဌဟိတွာ သမာဓိမှာ၊ ဘိက္ခါယ မမုပဋ္ဌိတော။>
    text <၆>
      text <ဟရီတကံ အာမလကံ၊ အမ္ဗဇမ္ဗုဝိဘီတကံ။>
      text <ကောလံ ဘလ္လာတကံ ဗိလ္လံ၊ ဖာရုသကဖလာနိ စ။>
    text <၇>
      text <သိဒ္ဓတ္ထဿ မဟေသိဿ၊ သဗ္ဗလောကာနုကမ္ပိနော။>
      text <တဉ္စ သဗ္ဗံ မယာ ဒိန္နံ၊ ဝိပ္ပသန္နေန စေတသာ။>
    text <၈>
      text <စတုန္နဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၉>
      text <သတ္တပညာသိတော ကပ္ပေ၊ ဧကဇ္ဈော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဖလဒာယကတ္ထေရဿာပဒာနံ ဒုတိယံ။>
  text <၃။ ပစ္စုဂ္ဂမနိယတ္ထေရအပဒာနံ>
    text <၁၁>
      text <သီဟံ ယထာ ဝနစရံ၊ နိသဘာဇာနိယံ ယထာ။>
      text <ကကုဓံ ဝိလသန္တံဝ၊ အာဂစ္ဆန္တံ နရာသဘံ။>
    text <၁၂>
      text <သိဒ္ဓတ္ထံ လောကပဇ္ဇောတံ၊ သဗ္ဗလောကတိကိစ္ဆကံ။>
      text <အကာသိံ ပစ္စုဂ္ဂမနံ၊ ဝိပ္ပသန္နေန စေတသာ။>
    text <၁၃>
      text <စတုန္နဝုတိတော ကပ္ပေ၊ ပစ္စုဂ္ဂစ္ဆိံ နရာသဘံ။>
      text <ဒုဂ္ဂတိံ နာဘိဇာနာမိ၊ ပစ္စုဂ္ဂမနေ ဣဒံ ဖလံ။>
    text <၁၄>
      text <သတ္တတိံသေ ဣတော ကပ္ပေ၊ ဧကော အာသိံ ဇနာဓိပေါ။>
      text <သပရိဝါရောတိ နာမေန၊ စက္ကဝတ္တီ မဟဗ္ဗလော။>
    text <၁၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပစ္စုဂ္ဂမနိယော ထေရော ဣမာ ဂါထာယော အဘာသိတ္ထာတိ။>
    stand <ပစ္စုဂ္ဂမနိယတ္ထေရဿာပဒာနံ တတိယံ။>
  text <၄။ ဧကပုပ္ဖိယတ္ထေရအပဒာနံ>
    text <၁၆>
      text <ဒက္ခိဏမှိ ဒုဝါရမှိ၊ ပိသာစော အာသဟံ တဒာ။>
      text <အဒ္ဒသံ ဝိရဇံ ဗုဒ္ဓံ၊ ပီတရံသိံဝ ဘာဏုမံ။>
    text <၁၇>
      text <ဝိပဿိဿ နရဂ္ဂဿ၊ သဗ္ဗလောကဟိတေသိနော။>
      text <ဧကပုပ္ဖံ မယာ ဒိန္နံ၊ ဒွိပဒိန္ဒဿ တာဒိနော။>
    text <၁၈>
      text <ဧကနဝုတိတော ကပ္ပေ၊ ယံ ပုပ္ဖမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဧကပုပ္ဖိယတ္ထေရဿာပဒာနံ စတုတ္ထံ။>
  text <၅။ မဃဝပုပ္ဖိယတ္ထေရအပဒာနံ>
    text <၂၀>
      text <နမ္မဒာနဒိယာ တီရေ၊ သယမ္ဘူ အပရာဇိတော။>
      text <သမာဓိံ သော သမာပန္နော၊ ဝိပ္ပသန္နော အနာဝိလော။>
    text <၂၁>
      text <ဒိသွာ ပသန္နသုမနော၊ သမ္ဗုဒ္ဓံ အပရာဇိတံ။>
      text <တာဟံ မဃဝပုပ္ဖေန၊ သယမ္ဘုံ ပူဇယိံ တဒာ။>
    text <၂၂>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဃဝပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <မဃဝပုပ္ဖိယတ္ထေရဿာပဒာနံ ပဉ္စမံ။>
  text <၆။ ဥပဋ္ဌာကဒာယကတ္ထေရအပဒာနံ>
    text <၂၄>
      text <ရထိယံ ပဋိပဇ္ဇန္တံ၊ အာဟုတီနံ ပဋိဂ္ဂဟံ။>
      text <ဒွိပဒိန္ဒံ မဟာနာဂံ၊ လောကဇေဋ္ဌံ နရာသဘံ။>
    text <၂၅>
      text <ပက္ကောသာပိယ တဿာဟံ၊ သဗ္ဗလောကဟိတေသိနော။>
      text <ဥပဋ္ဌာကော မယာ ဒိန္နော၊ သိဒ္ဓတ္ထဿ မဟေသိနော။>
    text <၂၆>
      text <ပဋိဂ္ဂဟေတွာ သမ္ဗုဒ္ဓေါ၊ နိယျာဒေသိ မဟာမုနိ။>
      text <ဥဋ္ဌာယ အာသနာ တမှာ၊ ပက္ကာမိ ပါစိနာမုခေါ။>
    text <၂၇>
      text <စတုန္နဝုတိတော ကပ္ပေ၊ ဥပဋ္ဌာကမဒံ တဒာ။>
      text <ဒုဂ္ဂတိံ နာဘိဇာနာမိ၊ ဥပဋ္ဌာနဿိဒံ ဖလံ။>
    text <၂၈>
      text <သတ္တပညာသိတော ကပ္ပေ၊ ဗလသေနသနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥပဋ္ဌာကဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥပဋ္ဌာကဒာယကတ္ထေရဿာပဒာနံ ဆဋ္ဌံ။>
  text <၇။ အပဒာနိယတ္ထေရအပဒာနံ>
    text <၃၀>
      text <အပဒာနံ သုဂတာနံ၊ ကိတ္တယိံဟံ မဟေသိနံ။>
      text <ပါဒေ စ သိရသာ ဝန္ဒိံ၊ ပသန္နော သေဟိ ပါဏိဘိ။>
    text <၃၁>
      text <ဒွေနဝုတေ ဣတော ကပ္ပေ၊ အပဒာနံ ပကိတ္တယိံ။>
      text <ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။>
    text <၃၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အပဒာနိယော ထေရော ဣမာ ဂါထာယော အဘာသိတ္ထာတိ။>
    stand <အပဒာနိယတ္ထေရဿာပဒာနံ သတ္တမံ။>
  text <၈။ သတ္တာဟပဗ္ဗဇိတတ္ထေရအပဒာနံ>
    text <၃၃>
      text <ဝိပဿိဿ ဘဂဝတော၊ သင်္ဃော သက္ကတမာနိတော။>
      text <ဗျသနံ မေ အနုပ္ပတ္တံ၊ ဉာတိဘေဒော ပုရေ အဟု။>
    text <၃၄>
      text <ပဗ္ဗဇ္ဇံ ဥပဂန္တွာန၊ ဗျသနုပသမာယဟံ။>
      text <သတ္တာဟာဘိရတော တတ္ထ၊ သတ္ထုသာသနကမျတာ။>
    text <၃၅>
      text <ဧကနဝုတိတော ကပ္ပေ၊ ယမဟံ ပဗ္ဗဇိံ တဒာ။>
      text <ဒုဂ္ဂတိံ နာဘိဇာနာမိ၊ ပဗ္ဗဇ္ဇာယ ဣဒံ ဖလံ။>
    text <၃၆>
      text <သတ္တသဋ္ဌိမှိတော ကပ္ပေ၊ သတ္တ အာသုံ မဟီပတီ။>
      text <သုနိက္ခမာတိ ဉာယန္တိ၊ စက္ကဝတ္တီ မဟဗ္ဗလာ။>
    text <၃၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သတ္တာဟပဗ္ဗဇိတော ထေရော ဣမာ ဂါထာယော အဘာသိတ္ထာတိ။>
    stand <သတ္တာဟပဗ္ဗဇိတတ္ထေရဿာပဒာနံ အဋ္ဌမံ။>
  text <၉။ ဗုဒ္ဓုပဋ္ဌာယိကတ္ထေရအပဒာနံ>
    text <၃၈>
      text <ဝေဋမ္ဘိနီတိ မေ နာမံ၊ ပိတုသန္တံ မမံ တဒာ။>
      text <မမ ဟတ္ထံ ဂဟေတွာန၊ ဥပါနယိ မဟာမုနိံ။>
    text <၃၉>
      text <ဣမေမံ ဥဒ္ဒိသိဿန္တိ၊ ဗုဒ္ဓါ လောကဂ္ဂနာယကာ။>
      text <တေဟံ ဥပဋ္ဌိံ သက္ကစ္စံ၊ ပသန္နော သေဟိ ပါဏိဘိ။>
    text <၄၀>
      text <ဧကတ္တိံသေ ဣတော ကပ္ပေ၊ ဗုဒ္ဓေ ဥပဋ္ဌဟိံ တဒာ။>
      text <ဒုဂ္ဂတိံ နာဘိဇာနာမိ၊ ဥပဋ္ဌာနဿိဒံ ဖလံ။>
    text <၄၁>
      text <တေဝီသမှိ ဣတော ကပ္ပေ၊ စတုရော အာသု ခတ္တိယာ။>
      text <သမဏုပဋ္ဌာကာ နာမ၊ စက္ကဝတ္တီ မဟဗ္ဗလာ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗုဒ္ဓုပဋ္ဌာယိကော ထေရော ဣမာ ဂါထာယော အဘာသိတ္ထာတိ။>
    stand <ဗုဒ္ဓုပဋ္ဌာယိကတ္ထေရဿာပဒာနံ နဝမံ။>
  text <၁၀။ ပုဗ္ဗင်္ဂမိယတ္ထေရအပဒာနံ>
    text <၄၃>
      text <စုလ္လာသီတိသဟဿာနိ၊ ပဗ္ဗဇိမှ အကိဉ္စနာ။>
      text <တေသံ ပုဗ္ဗင်္ဂမော အာသိံ၊ ဥတ္တမတ္ထဿ ပတ္တိယာ။>
    text <၄၄>
      text <သရာဂါ သဘဝါ စေတေ၊ ဝိပ္ပသန္နမနာဝိလာ။>
      text <ဥပဋ္ဌဟိံသု သက္ကစ္စံ၊ ပသန္နာ သေဟိ ပါဏိဘိ။>
    text <၄၅>
      text <ခီဏာသဝါ ဝန္တဒောသာ၊ ကတကိစ္စာ အနာသဝါ။>
      text <ဖရိံသု မေတ္တစိတ္တေန၊ သယမ္ဘူ အပရာဇိတာ။>
    text <၄၆>
      text <တေသံ ဥပဋ္ဌဟိတွာန၊ သမ္ဗုဒ္ဓါနံ ပတိဿတော။>
      text <မရဏဉ္စ အနုပ္ပတ္တော၊ ဒေဝတ္တဉ္စ အဂမှသေ။>
    text <၄၇>
      text <စတုန္နဝုတိတော ကပ္ပေ၊ ယံ သီလမနုပါလယိံ။>
      text <ဒုဂ္ဂတိံ နာဘိဇာနာမိ၊ သညမဿ ဣဒံ ဖလံ။>
    text <၄၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ပဏ္ဏံ ဖလံ ပစ္စုဂ္ဂမံ၊ ဧကပုပ္ဖိ စ မဃဝါ။>
      text <ဥပဋ္ဌာကာပဒာနဉ္စ၊ ပဗ္ဗဇ္ဇာ ဗုဒ္ဓုပဋ္ဌာကော။>
      text <ပုဗ္ဗင်္ဂမော စ ဂါထာယော၊ အဋ္ဌတာလီသ ကိတ္တိတာ။>
    text <ဣတ္ထံ သုဒံ အာယသ္မာ ပုဗ္ဗင်္ဂမိယော ထေရော ဣမာ ဂါထာယော အဘာသိတ္ထာတိ။>
    stand <ပုဗ္ဗင်္ဂမိယတ္ထေရဿာပဒာနံ ဒသမံ။>
    stand <ပဏ္ဏဒာယကဝဂ္ဂေါ ဧကူနတိံသတိမော။>
    text <တဿုဒ္ဒာနံ>
