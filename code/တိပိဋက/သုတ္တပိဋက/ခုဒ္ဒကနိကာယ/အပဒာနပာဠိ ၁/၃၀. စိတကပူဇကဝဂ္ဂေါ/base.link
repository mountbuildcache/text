text <၃၀။ စိတကပူဇကဝဂ္ဂေါ>
  text <၁။ စိတကပူဇကတ္ထေရအပဒာနံ>
    text <၁>
      text <အဇိတော နာမ နာမေန၊ အဟောသိံ ဗြာဟ္မဏော တဒာ။>
      text <အာဟုတိံ ယိဋ္ဌုကာမောဟံ၊ နာနာပုပ္ဖံ သမာနယိံ။>
    text <၂>
      text <ဇလန္တံ စိတကံ ဒိသွာ၊ သိခိနော လောကဗန္ဓုနော။>
      text <တဉ္စ ပုပ္ဖံ သမာနေတွာ၊ စိတကေ ဩကိရိံ အဟံ။>
    text <၃>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄>
      text <သတ္တဝီသေ ဣတော ကပ္ပေ၊ သတ္တာသုံ မနုဇာဓိပါ။>
      text <သုပဇ္ဇလိတနာမာ တေ၊ စက္ကဝတ္တီ မဟဗ္ဗလာ။>
    text <၅>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။>
    stand <စိတကပူဇကတ္ထေရဿာပဒာနံ ပဌမံ။>
  text <၂။ ပုပ္ဖဓာရကတ္ထေရအပဒာနံ>
    text <၆>
      text <ဝါကစီရဓရော အာသိံ၊ အဇိနုတ္တရဝါသနော။>
      text <အဘိညာ ပဉ္စ နိဗ္ဗတ္တာ၊ စန္ဒဿ ပရိမဇ္ဇကော။>
    text <၇>
      text <ဝိပဿိံ လောကပဇ္ဇောတံ၊ ဒိသွာ အဘိဂတံ မမံ။>
      text <ပါရိစ္ဆတ္တကပုပ္ဖာနိ၊ ဓာရေသိံ သတ္ထုနော အဟံ။>
    text <၈>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဓာရဏာယ ဣဒံ ဖလံ။>
    text <၉>
      text <သတ္တာသီတိမှိတော ကပ္ပေ၊ ဧကော အာသိံ မဟီပတိ။>
      text <သမန္တဓာရဏော နာမ၊ စက္ကဝတ္တီ မဟဗ္ဗလော။>
    text <၁၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုပ္ဖဓာရကော ထေရော ဣမာ ဂါထာယော အဘာသိတ္ထာတိ။>
    stand <ပုပ္ဖဓာရကတ္ထေရဿာပဒာနံ ဒုတိယံ။>
  text <၃။ ဆတ္တဒာယကတ္ထေရအပဒာနံ>
    text <၁၁>
      text <ပုတ္တော မမ ပဗ္ဗဇိတော၊ ကာသာယဝသနော တဒာ။>
      text <သော စ ဗုဒ္ဓတ္တံ သမ္ပတ္တော၊ နိဗ္ဗုတော လောကပူဇိတော။>
    text <၁၂>
      text <ဝိစိနန္တော သကံ ပုတ္တံ၊ အဂမံ ပစ္ဆတော အဟံ။>
      text <နိဗ္ဗုတဿ မဟန္တဿ၊ စိတကံ အဂမာသဟံ။>
    text <၁၃>
      text <ပဂ္ဂယှ အဉ္ဇလိံ တတ္ထ၊ ဝန္ဒိတွာ စိတကံ အဟံ။>
      text <သေတစ္ဆတ္တဉ္စ ပဂ္ဂယှ၊ အာရောပေသိံ အဟံ တဒာ။>
    text <၁၄>
      text <စတုန္နဝုတိတော ကပ္ပေ၊ ယံ ဆတ္တမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဆတ္တဒာနဿိဒံ ဖလံ။>
    text <၁၅>
      text <ပဉ္စဝီသေ ဣတော ကပ္ပေ၊ သတ္တ အာသုံ ဇနာဓိပါ။>
      text <မဟာရဟသနာမာ တေ၊ စက္ကဝတ္တီ မဟဗ္ဗလာ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဆတ္တဒာယကော ထေရော ဣမာ ဂါထာယော အဘာသိတ္ထာတိ။>
    stand <ဆတ္တဒာယကတ္ထေရဿာပဒာနံ တတိယံ။>
  text <၄။ သဒ္ဒသညကတ္ထေရအပဒာနံ>
    text <၁၇>
      text <အနုဂ္ဂတမှိ အာဒိစ္စေ၊ ပနာဒော ဝိပုလော အဟု။>
      text <ဗုဒ္ဓသေဋ္ဌဿ လောကမှိ၊ ပါတုဘာဝေါ မဟေသိနော။>
    text <၁၈>
      text <ဃောသ မဿောသဟံ တတ္ထ၊ န စ ပဿာမိ တံ ဇိနံ။>
      text <မရဏဉ္စ အနုပ္ပတ္တော၊ ဗုဒ္ဓသညမနုဿရိံ။>
    text <၁၉>
      text <စတုန္နဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သဒ္ဒသညကော ထေရော ဣမာ ဂါထာယော အဘာသိတ္ထာတိ။>
    stand <သဒ္ဒသညကတ္ထေရဿာပဒာနံ စတုတ္ထံ။>
  text <၅။ ဂေါသီသနိက္ခေပကတ္ထေရအပဒာနံ>
    text <၂၁>
      text <အာရာမဒွာရာ နိက္ခမ္မ၊ ဂေါသီသံ သန္ထတံ မယာ။>
      text <အနုဘောမိ သကံ ကမ္မံ၊ ပုဗ္ဗကမ္မဿိဒံ ဖလံ။>
    text <၂၂>
      text <အာဇာနိယာ ဝါတဇဝါ၊ သိန္ဓဝါ သီဃဝါဟနာ။>
      text <အနုဘောမိ သဗ္ဗမေတံ၊ ဂေါသီသဿ ဣဒံ ဖလံ။>
    text <၂၃>
      text <အဟော ကာရံ ပရမကာရံ၊ သုခတ္တေ သုကတံ မယာ။>
      text <သင်္ဃေ ကတဿ ကာရဿ၊ န အညံ ကလမဂ္ဃတိ။>
    text <၂၄>
      text <စတုန္နဝုတိတော ကပ္ပေ၊ ယံ သီသံ သန္ထရိံ အဟံ။>
      text <ဒုဂ္ဂတိံ နာဘိဇာနာမိ၊ သန္ထရဿ ဣဒံ ဖလံ။>
    text <၂၅>
      text <ပဉ္စသတ္တတိကပ္ပမှိ၊ သုပ္ပတိဋ္ဌိတနာမကော။>
      text <ဧကော အာသိံ မဟာတေဇော၊ စက္ကဝတ္တီ မဟဗ္ဗလော။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂေါသီသနိက္ခေပကော ထေရော ဣမာ ဂါထာယော အဘာသိတ္ထာတိ။>
    stand <ဂေါသီသနိက္ခေပကတ္ထေရဿာပဒာနံ ပဉ္စမံ။>
  text <၆။ ပါဒပူဇကတ္ထေရအပဒာနံ>
    text <၂၇>
      text <ပဗ္ဗတေ ဟိမဝန္တမှိ၊ အဟောသိံ ကိန္နရော တဒာ။>
      text <အဒ္ဒသံ ဝိရဇံ ဗုဒ္ဓံ၊ ပီတရံသိံဝ ဘာဏုမံ။>
    text <၂၈>
      text <ဥပေတံ တမဟံ ဗုဒ္ဓံ၊ ဝိပဿိံ လောကနာယကံ။>
      text <စန္ဒနံ တဂရဉ္စာပိ၊ ပါဒေ ဩသိဉ္စဟံ တဒာ။>
    text <၂၉>
      text <ဧကနဝုတိတော ကပ္ပေ၊ ယံ ပါဒံ အဘိပူဇယိံ။>
      text <ဒုဂ္ဂတိံ နာဘိဇာနာမိ၊ ပါဒပူဇာယိဒံ ဖလံ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပါဒပူဇကော ထေရော ဣမာ ဂါထာယော အဘာသိတ္ထာတိ။>
    stand <ပါဒပူဇကတ္ထေရဿာပဒာနံ ဆဋ္ဌံ။>
  text <၇။ ဒေသကိတ္တကတ္ထေရအပဒာနံ>
    text <၃၁>
      text <ဥပသာလကနာမောဟံ၊ အဟောသိံ ဗြာဟ္မဏော တဒာ။>
      text <ကာနနံ ဝနမောဂါဠှံ၊ လောကဇေဋ္ဌံ နရာသဘံ။>
    text <၃၂>
      text <ဒိသွာန ဝန္ဒိံ ပါဒေသု၊ လောကာဟုတိပဋိဂ္ဂဟံ။>
      text <ပသန္နစိတ္တံ မံ ဉတွာ၊ ဗုဒ္ဓေါ အန္တရဓာယထ။>
    text <၃၃>
      text <ကာနနာ အဘိနိက္ခမ္မ၊ ဗုဒ္ဓသေဋ္ဌမနုဿရိံ။>
      text <တံ ဒေသံ ကိတ္တယိတွာန၊ ကပ္ပံ သဂ္ဂမှိ မောဒဟံ။>
    text <၃၄>
      text <ဒွေနဝုတေ ဣတော ကပ္ပေ၊ ယံ ဒေသမဘိကိတ္တယိံ။>
      text <ဒုဂ္ဂတိံ နာဘိဇာနာမိ၊ ကိတ္တနာယ ဣဒံ ဖလံ။>
    text <၃၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဒေသကိတ္တကော ထေရော ဣမာ ဂါထာယော အဘာသိတ္ထာတိ။>
    stand <ဒေသကိတ္တကတ္ထေရဿာပဒာနံ သတ္တမံ။>
  text <၈။ သရဏဂမနိယတ္ထေရအပဒာနံ>
    text <၃၆>
      text <ပဗ္ဗတေ ဟိမဝန္တမှိ၊ အဟောသိံ လုဒ္ဒကော တဒာ။>
      text <ဝိပဿိံ အဒ္ဒသံ ဗုဒ္ဓံ၊ လောကဇေဋ္ဌံ နရာသဘံ။>
    text <၃၇>
      text <ဥပါသိတွာန သမ္ဗုဒ္ဓံ၊ ဝေယျာဝစ္စမကာသဟံ။>
      text <သရဏဉ္စ ဥပါဂစ္ဆိံ၊ ဒွိပဒိန္ဒဿ တာဒိနော။>
    text <၃၈>
      text <ဧကနဝုတိတော ကပ္ပေ၊ သရဏံ ဥပဂစ္ဆဟံ။>
      text <ဒုဂ္ဂတိံ နာဘိဇာနာမိ၊ သရဏာဂမနပ္ဖလံ။>
    text <၃၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော အဘာသိတ္ထာတိ။>
    stand <သရဏဂမနိယတ္ထေရဿာပဒာနံ အဋ္ဌမံ။>
  text <၉။ အမ္ဗပိဏ္ဍိယတ္ထေရအပဒာနံ>
    text <၄၀>
      text <ရောမသော နာမ နာမေန၊ ဒာနဝေါ ဣတိ ဝိဿုတော။>
      text <အမ္ဗပိဏ္ဍီ မယာ ဒိန္နာ၊ ဝိပဿိဿ မဟေသိနော။>
    text <၄၁>
      text <ဧကနဝုတိတော ကပ္ပေ၊ ယမမ္ဗမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အမ္ဗဒာနဿိဒံ ဖလံ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အမ္ဗပိဏ္ဍိယော ထေရော ဣမာ ဂါထာယော အဘာသိတ္ထာတိ။>
    stand <အမ္ဗပိဏ္ဍိယတ္ထေရဿာပဒာနံ နဝမံ။>
  text <၁၀။ အနုသံသာဝကတ္ထေရအပဒာနံ>
    text <၄၃>
      text <ပိဏ္ဍာယ စရမာနာဟံ၊ ဝိပဿိမဒ္ဒသံ ဇိနံ။>
      text <ဥဠုင်္ဂဘိက္ခံ ပါဒာသိံ၊ ဒွိပဒိန္ဒဿ တာဒိနော။>
    text <၄၄>
      text <ပသန္နစိတ္တော သုမနော၊ အဘိဝါဒေသဟံ တဒာ။>
      text <အနုသံသာဝယိံ ဗုဒ္ဓံ၊ ဥတ္တမတ္ထဿ ပတ္တိယာ။>
    text <၄၅>
      text <ဧကနဝုတိတော ကပ္ပေ၊ အနုသံသာဝယိံ အဟံ။>
      text <ဒုဂ္ဂတိံ နာဘိဇာနာမိ၊ အနုသံသာဝနာ ဖလံ။>
    text <၄၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <စိတကံ ပါရိဆတ္တော စ၊ သဒ္ဒဂေါသီသသန္ထရံ။>
      text <ပါဒော ပဒေသံ သရဏံ၊ အမ္ဗော သံသာဝကောပိ စ။>
      text <အဋ္ဌတာလီသ ဂါထာယော၊ ဂဏိတာယော ဝိဘာဝိဘိ။>
      text <ကဏိကာရော ဟတ္ထိဒဒော၊ အာလမ္ဗဏုဒကာသနံ။>
      text <တုဝရံ ထောမကော စေဝ၊ ဥက္ခေပံ သီသုပဓာနံ။>
      text <ပဏ္ဏဒော စိတပူဇီ စ၊ ဂါထာယော စေဝ သဗ္ဗသော။>
      text <စတ္တာရိ စ သတာနီဟ၊ ဧကပညာသမေဝ စ။>
      text <ပဉ္စဝီသသတာ သဗ္ဗာ၊ ဒွာသတ္တတိ တဒုတ္တရိ။>
      text <တိသတံ အပဒာနာနံ၊ ဂဏိတာ အတ္ထဒဿိဘိ။>
    text <ဣတ္ထံ သုဒံ အာယသ္မာ အနုသံသာဝကော ထေရော ဣမာ ဂါထာယော အဘာသိတ္ထာတိ။>
    stand <အနုသံသာဝကတ္ထေရဿာပဒာနံ ဒသမံ။>
    stand <စိတကပူဇကဝဂ္ဂေါ တိံသတိမော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <ကဏိကာရဝဂ္ဂဒသကံ။>
    stand <တတိယသတကံ သမတ္တံ။>
