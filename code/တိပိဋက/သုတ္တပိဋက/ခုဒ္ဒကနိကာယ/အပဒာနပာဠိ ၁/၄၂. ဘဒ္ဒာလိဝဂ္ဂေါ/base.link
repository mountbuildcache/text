text <၄၂။ ဘဒ္ဒာလိဝဂ္ဂေါ>
  text <၁။ ဘဒ္ဒာလိတ္ထေရအပဒာနံ>
    text <၁>
      text <သုမေဓော နာမ သမ္ဗုဒ္ဓေါ၊ အဂ္ဂေါ ကာရုဏိကော မုနိ။>
      text <ဝိဝေကကာမော လောကဂ္ဂေါ၊ ဟိမဝန္တမုပါဂမိ။>
    text <၂>
      text <အဇ္ဈောဂါဟေတွာ ဟိမဝံ၊ သုမေဓော လောကနာယကော။>
      text <ပလ္လင်္ကံ အာဘုဇိတွာန၊ နိသီဒိ ပုရိသုတ္တမော။>
    text <၃>
      text <သမာဓိံ သော သမာပန္နော၊ သုမေဓော လောကနာယကော။>
      text <သတ္တရတ္တိန္ဒိဝံ ဗုဒ္ဓေါ၊ နိသီဒိ ပုရိသုတ္တမော။>
    text <၄>
      text <ခါရိဘာရံ ဂဟေတွာန၊ ဝနမဇ္ဈောဂဟိံ အဟံ။>
      text <တတ္ထဒ္ဒသာသိံ သမ္ဗုဒ္ဓံ၊ ဩဃတိဏ္ဏမနာသဝံ။>
    text <၅>
      text <သမ္မဇ္ဇနိံ ဂဟေတွာန၊ သမ္မဇ္ဇိတွာန အဿမံ။>
      text <စတုဒဏ္ဍေ ဌပေတွာန၊ အကာသိံ မဏ္ဍပံ တဒာ။>
    text <၆>
      text <သာလပုပ္ဖံ အာဟရိတွာ၊ မဏ္ဍပံ ဆာဒယိံ အဟံ။>
      text <ပသန္နစိတ္တော သုမနော၊ အဘိဝန္ဒိံ တထာဂတံ။>
    text <၇>
      text <ယံ ဝဒန္တိ သုမေဓောတိ၊ ဘူရိပညံ သုမေဓသံ။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၈>
      text <ဗုဒ္ဓဿ ဂိရမညာယ၊ သဗ္ဗေ ဒေဝါ သမာဂမုံ။>
      text <အသံသယံ ဗုဒ္ဓသေဋ္ဌော၊ ဓမ္မံ ဒေသေတိ စက္ခုမာ။>
    text <၉>
      text <သုမေဓော နာမ သမ္ဗုဒ္ဓေါ၊ အာဟုတီနံ ပဋိဂ္ဂဟော။>
      text <ဒေဝသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၁၀>
      text <ယော မေ သတ္တာဟံ မဏ္ဍပံ၊ ဓာရယီ သာလဆာဒိတံ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၁၁>
      text <ဒေဝဘူတော မနုဿော ဝါ၊ ဟေမဝဏ္ဏော ဘဝိဿတိ။>
      text <ပဟူတဘောဂေါ ဟုတွာန၊ ကာမဘောဂီ ဘဝိဿတိ။>
    text <၁၂>
      text <သဋ္ဌိ နာဂသဟဿာနိ၊ သဗ္ဗာလင်္ကာရဘူသိတာ။>
      text <သုဝဏ္ဏကစ္ဆာ မာတင်္ဂါ၊ ဟေမကပ္ပနဝါသသာ။>
    text <၁၃>
      text <အာရူဠှာ ဂါမဏီယေဟိ၊ တောမရင်္ကုသပါဏိဘိ။>
      text <သာယံ ပါတော ဥပဋ္ဌာနံ၊ အာဂမိဿန္တိမံ နရံ။>
      text <တေဟိ နာဂေဟိ ပရိဝုတော၊ ရမိဿတိ အယံ နရော။>
    text <၁၄>
      text <သဋ္ဌိ အဿသဟဿာနိ၊ သဗ္ဗာလင်္ကာရဘူသိတာ။>
      text <အာဇာနီယာဝ ဇာတိယာ၊ သိန္ဓဝါ သီဃဝါဟိနော။>
    text <၁၅>
      text <အာရူဠှာ ဂါမဏီယေဟိ၊ ဣလ္လိယာစာပဓာရိဘိ။>
      text <ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။>
    text <၁၆>
      text <သဋ္ဌိ ရထသဟဿာနိ၊ သဗ္ဗာလင်္ကာရဘူသိတာ။>
      text <ဒီပါ အထောပိ ဝေယဂ္ဃာ၊ သန္နဒ္ဓါ ဥဿိတဒ္ဓဇာ။>
    text <၁၇>
      text <အာရူဠှာ ဂါမဏီယေဟိ၊ စာပဟတ္ထေဟိ ဝမ္မိဘိ။>
      text <ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။>
    text <၁၈>
      text <သဋ္ဌိ ဂါမသဟဿာနိ၊ ပရိပုဏ္ဏာနိ သဗ္ဗသော။>
      text <ပဟူတဓနဓညာနိ၊ သုသမိဒ္ဓါနိ သဗ္ဗသော။>
      text <သဒာ ပါတုဘဝိဿန္တိ၊ ဗုဒ္ဓပူဇာယိဒံ ဖလံ။>
    text <၁၉>
      text <ဟတ္ထီ အဿာ ရထာ ပတ္တီ၊ သေနာ စ စတုရင်္ဂိနီ။>
      text <ပရိဝါရေဿန္တိမံ နိစ္စံ၊ ဗုဒ္ဓပူဇာယိဒံ ဖလံ။>
    text <၂၀>
      text <အဋ္ဌာရသေ ကပ္ပသတေ၊ ဒေဝလောကေ ရမိဿတိ။>
      text <သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။>
    text <၂၁>
      text <သတာနံ တီဏိက္ခတ္တုဉ္စ၊ ဒေဝရဇ္ဇံ ကရိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၂၂>
      text <တိံသကပ္ပသဟဿမှိ၊ ဩက္ကာကကုလသမ္ဘဝေါ။>
      text <ဂေါတမော နာမ ဂေါတ္တေန၊ သတ္ထာ လောကေ ဘဝိဿတိ။>
    text <၂၃>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သဗ္ဗာသဝေ ပရိညာယ၊ ဝိဟရိဿတိနာသဝေါ။>
    text <၂၄>
      text <တိံသကပ္ပသဟဿမှိ၊ အဒ္ဒသံ လောကနာယကံ။>
      text <ဧတ္ထန္တရမုပါဒာယ၊ ဂဝေသိံ အမတံ ပဒံ။>
    text <၂၅>
      text <လာဘာ မယှံ သုလဒ္ဓံ မေ၊ ယမဟညာသိ သာသနံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၂၆>
      text <နမော တေ ပုရိသာဇည၊ နမော တေ ပုရိသုတ္တမ။>
      text <တဝ ဉာဏံ ပကိတ္တေတွာ၊ ပတ္တောမှိ အစလံ ပဒံ။>
    text <၂၇>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သဗ္ဗတ္ထ သုခိတော ဟောမိ၊ ဖလံ မေ ဉာဏကိတ္တနေ။>
    text <၂၈>
      text <ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၂၉>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၃၀>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၃၁>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဘဒ္ဒာလိတ္ထေရော ဣမာ ဂါထာယော အဘာသိတ္ထာတိ။>
    stand <ဘဒ္ဒာလိတ္ထေရဿာပဒာနံ ပဌမံ။>
  text <၂။ ဧကဆတ္တိယတ္ထေရအပဒာနံ>
    text <၃၂>
      text <စန္ဒဘာဂါနဒီတီရေ၊ အဿမော သုကတော မမ။>
      text <သုသုဒ္ဓပုလိနာကိဏ္ဏော၊ ပန္နသာလာ သုမာပိတာ။>
    text <၃၃>
      text <ဥတ္တာနကူလာ နဒိကာ၊ သုပတိတ္ထာ မနောရမာ။>
      text <မစ္ဆကစ္ဆပသမ္ပန္နာ၊ သုသုမာရနိသေဝိတာ။>
    text <၃၄>
      text <အစ္ဆာ ဒီပီ စ မယူရာ၊ ကရဝီကာ စ သာဠိကာ။>
      text <ကူဇန္တိ သဗ္ဗဒာ ဧတေ၊ သောဘယန္တာ မမဿမံ။>
    text <၃၅>
      text <ကောကိလာ မဉ္ဇုဘာဏီ စ၊ ဟံသာ စ မဓုရဿရာ။>
      text <အဘိကူဇန္တိ တေ တတ္ထ၊ သောဘယန္တာ မမဿမံ။>
    text <၃၆>
      text <သီဟာ ဗျဂ္ဃာ ဝရာဟာ စ၊ အစ္ဆ ကောကတရစ္ဆကာ။>
      text <ဂိရိဒုဂ္ဂမှိ နာဒေန္တိ၊ သောဘယန္တာ မမဿမံ။>
    text <၃၇>
      text <ဧဏီမိဂါ စ သရဘာ၊ ဘေရဏ္ဍာ သူကရာ ဗဟူ။>
      text <ဂိရိဒုဂ္ဂမှိ နာဒေန္တိ၊ သောဘယန္တာ မမဿမံ။>
    text <၃၈>
      text <ဥဒ္ဒာလကာ စမ္ပကာ စ၊ ပါဋလီ သိန္ဒုဝါရကာ။>
      text <အတိမုတ္တာ အသောကာ စ၊ သောဘယန္တိ မမဿမံ။>
    text <၃၉>
      text <အင်္ကောလာ ယူထိကာ စေဝ၊ သတ္တလီ ဗိမ္ဗိဇာလိကာ။>
      text <ကဏိကာရာ စ ပုပ္ဖန္တိ၊ သောဘယန္တာ မမဿမံ။>
    text <၄၀>
      text <နာဂါ သာလာ စ သဠလာ၊ ပုဏ္ဍရီကေတ္ထ ပုပ္ဖိတာ။>
      text <ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။>
    text <၄၁>
      text <အဇ္ဇုနာ အသနာ စေတ္ထ၊ မဟာနာမာ စ ပုပ္ဖိတာ။>
      text <သာလာ စ ကင်္ဂုပုပ္ဖာ စ၊ သောဘယန္တိ မမဿမံ။>
    text <၄၂>
      text <အမ္ဗာ ဇမ္ဗူ စ တိလကာ၊ နိမ္ဗာ စ သာလကလျာဏီ။>
      text <ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။>
    text <၄၃>
      text <အသောကာ စ ကပိဋ္ဌာ စ၊ ဂိရိမာလေတ္ထ ပုပ္ဖိတာ။>
      text <ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။>
    text <၄၄>
      text <ကဒမ္ဗာ ကဒလီ စေဝ၊ ဣသိမုဂ္ဂါ စ ရောပိတာ။>
      text <ဓုဝံ ဖလာနိ ဓာရေန္တိ၊ သောဘယန္တာ မမဿမံ။>
    text <၄၅>
      text <ဟရီတကာ အာမလကာ၊ အမ္ဗဇမ္ဗုဝိဘီတကာ။>
      text <ကောလာ ဘလ္လာတကာ ဗိလ္လာ၊ ဖလိနော မမ အဿမေ။>
    text <၄၆>
      text <အဝိဒူရေ ပေါက္ခရဏီ၊ သုပတိတ္ထာ မနောရမာ။>
      text <မန္ဒာလကေဟိ သဉ္ဆန္နာ၊ ပဒုမုပ္ပလကေဟိ စ။>
    text <၄၇>
      text <ဂဗ္ဘံ ဂဏှန္တိ ပဒုမာ၊ အညေ ပုပ္ဖန္တိ ကေသရီ။>
      text <ဩပတ္တကဏ္ဏိကာ စေဝ၊ ပုပ္ဖန္တိ မမ အဿမေ။>
    text <၄၈>
      text <ပါဌီနာ ပါဝုသာ မစ္ဆာ၊ ဗလဇာ မုဉ္ဇရောဟိတာ။>
      text <အစ္ဆောဒကမှိ ဝိစရံ၊ သောဘယန္တိ မမဿမံ။>
    text <၄၉>
      text <နယိတာ အမ္ဗဂန္ဓီ စ၊ အနုကူလေ စ ကေတကာ။>
      text <ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။>
    text <၅၀>
      text <မဓု ဘိသမှာ သဝတိ၊ ခီရသပ္ပိ မုဠာလိဘိ။>
      text <ဒိဗ္ဗဂန္ဓံ သမ္ပဝန္တာ၊ သောဘယန္တိ မမဿမံ။>
    text <၅၁>
      text <ပုလိနာ သောဘနာ တတ္ထ၊ အာကိဏ္ဏာ ဇလသေဝိတာ။>
      text <ဩပုပ္ဖာ ပုပ္ဖိတာ သေန္တိ၊ သောဘယန္တာ မမဿမံ။>
    text <၅၂>
      text <ဇဋာဘာရေန ဘရိတာ၊ အဇိနုတ္တရဝါသနာ။>
      text <ဝါကစီရဓရာ သဗ္ဗေ၊ သောဘယန္တိ မမဿမံ။>
    text <၅၃>
      text <ယုဂမတ္တမပေက္ခန္တာ၊ နိပကာ သန္တဝုတ္တိနော။>
      text <ကာမဘောဂေ အနပေက္ခါ၊ ဝသန္တိ မမ အဿမေ။>
    text <၅၄>
      text <ပရူဠှကစ္ဆနခလောမာ၊ ပင်္ကဒန္တာ ရဇဿိရာ။>
      text <ရဇောဇလ္လဓရာ သဗ္ဗေ၊ ဝသန္တိ မမ အဿမေ။>
    text <၅၅>
      text <အဘိညာပါရမိပ္ပတ္တာ၊ အန္တလိက္ခစရာ စ တေ။>
      text <ဥဂ္ဂစ္ဆန္တာ နဘံ ဧတေ၊ သောဘယန္တိ မမဿမံ။>
    text <၅၆>
      text <တေဟိ သိဿေဟိ ပရိဝုတော၊ ဝသာမိ ဝိပိနေ တဒာ။>
      text <ရတ္တိန္ဒိဝံ န ဇာနာမိ၊ သဒာ ဈာနသမပ္ပိတော။>
    text <၅၇>
      text <ဘဂဝါ တမှိ သမယေ၊ အတ္ထဒဿီ မဟာမုနိ။>
      text <တမန္ဓကာရံ နာသေန္တော၊ ဥပ္ပဇ္ဇိ လောကနာယကော။>
    text <၅၈>
      text <အထ အညတရော သိဿော၊ အာဂစ္ဆိ မမ သန္တိကံ။>
      text <မန္တေ အဇ္ဈေတုကာမော သော၊ ဆဠင်္ဂံ နာမ လက္ခဏံ။>
    text <၅၉>
      text <ဗုဒ္ဓေါ လောကေ သမုပ္ပန္နော၊ အတ္ထဒဿီ မဟာမုနိ။>
      text <စတုသစ္စံ ပကာသေန္တော၊ ဒေသေတိ အမတံ ပဒံ။>
    text <၆၀>
      text <တုဋ္ဌဟဋ္ဌော ပမုဒိတော၊ ဓမ္မန္တရဂတာသယော။>
      text <အဿမာ အဘိနိက္ခမ္မ၊ ဣဒံ ဝစနမဗြဝိံ။>
    text <၆၁>
      text <ဗုဒ္ဓေါ လောကေ သမုပ္ပန္နော၊ ဒွတ္တိံသဝရလက္ခဏော။>
      text <ဧထ သဗ္ဗေ ဂမိဿာမ၊ သမ္မာသမ္ဗုဒ္ဓသန္တိကံ။>
    text <၆၂>
      text <ဩဝါဒပဋိကရာ တေ၊ သဓမ္မေ ပါရမိံ ဂတာ။>
      text <သာဓူတိ သမ္ပဋိစ္ဆိံသု၊ ဥတ္တမတ္ထဂဝေသကာ။>
    text <၆၃>
      text <ဇဋာဘာရဘရိတာ တေ၊ အဇိနုတ္တရဝါသနာ။>
      text <ဥတ္တမတ္ထံ ဂဝေသန္တာ၊ နိက္ခမိံသု ဝနာ တဒာ။>
    text <၆၄>
      text <ဘဂဝါ တမှိ သမယေ၊ အတ္ထဒဿီ မဟာယသော။>
      text <စတုသစ္စံ ပကာသေန္တော၊ ဒေသေတိ အမတံ ပဒံ။>
    text <၆၅>
      text <သေတစ္ဆတ္တံ ဂဟေတွာန၊ ဗုဒ္ဓသေဋ္ဌဿ ဓာရယိံ။>
      text <ဧကာဟံ ဓာရယိတွာန၊ ဗုဒ္ဓသေဋ္ဌံ အဝန္ဒဟံ။>
    text <၆၆>
      text <အတ္ထဒဿီ တု ဘဂဝါ၊ လောကဇေဋ္ဌော နရာသဘော။>
      text <ဘိက္ခုသင်္ဃေ နိသီဒိတွာ၊ ဣမာ ဂါထာ အဘာသထ။>
    text <၆၇>
      text <ယော မေ ဆတ္တံ အဓာရေသိ၊ ပသန္နော သေဟိ ပါဏိဘိ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၆၈>
      text <ဣမဿ ဇာယမာနဿ၊ ဒေဝတ္တေ အထ မာနုသေ။>
      text <ဓာရေဿတိ သဒာ ဆတ္တံ၊ ဆတ္တဒာနဿိဒံ ဖလံ။>
    text <၆၉>
      text <သတ္တသတ္တတိကပ္ပါနိ၊ ဒေဝလောကေ ရမိဿတိ။>
      text <သဟဿက္ခတ္တုံ ရာဇာ စ၊ စက္ကဝတ္တီ ဘဝိဿတိ။>
    text <၇၀>
      text <သတ္တသတ္တတိက္ခတ္တုဉ္စ၊ ဒေဝရဇ္ဇံ ကရိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၇၁>
      text <အဋ္ဌာရသေ ကပ္ပသတေ၊ ဂေါတမော သကျပုင်္ဂဝေါ။>
      text <တမန္ဓကာရံ နာသေန္တော၊ ဥပ္ပဇ္ဇိဿတိ စက္ခုမာ။>
    text <၇၂>
      text <တဿ ဓမ္မေသု ဒာယာဒော၊ ဩရသော ဓမ္မနိမ္မိတော။>
      text <သဗ္ဗာသဝေ ပရိညာယ၊ ဝိဟရိဿတိနာသဝေါ။>
    text <၇၃>
      text <ယတော အဟံ ကမ္မမကံ၊ ဆတ္တံ ဗုဒ္ဓဿ ဓာရယံ။>
      text <ဧတ္ထန္တရေ န ဇာနာမိ၊ သေတစ္ဆတ္တံ အဓာရိတံ။>
    text <၇၄>
      text <ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။>
      text <ဆတ္တဓာရဏမဇ္ဇာပိ၊ ဝတ္တတေ နိစ္စကာလိကံ။>
    text <၇၅>
      text <အဟော မေ သုကတံ ကမ္မံ၊ အတ္ထဒဿိဿ တာဒိနော။>
      text <သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။>
    text <၇၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၇၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၇၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဣတ္ထံ သုဒံ အာယသ္မာ ဧကဆတ္တိယော ထေရော ဣမာ ဂါထာယော အဘာသိတ္ထာတိ။>
    stand <ဧကဆတ္တိယတ္ထေရဿာပဒာနံ ဒုတိယံ။>
  text <၃။ တိဏသူလကဆာဒနိယတ္ထေရအပဒာနံ>
    text <၇၉>
      text <ဇာတိံ ဇရဉ္စ မရဏံ၊ ပစ္စဝေက္ခိံ အဟံ တဒာ။>
      text <ဧကကော အဘိနိက္ခမ္မ၊ ပဗ္ဗဇိံ အနဂါရိယံ။>
    text <၈၀>
      text <စရမာနောနုပုဗ္ဗေန၊ ဂင်္ဂါတီရံ ဥပါဂမိံ။>
      text <တတ္ထဒ္ဒသာသိံ ပထဝိံ၊ ဂင်္ဂါတီရေ သမုန္နတံ။>
    text <၈၁>
      text <အဿမံ တတ္ထ မာပေတွာ၊ ဝသာမိ အဿမေ အဟံ။>
      text <သုကတော စင်္ကမော မယှံ၊ နာနာဒိဇဂဏာယုတော။>
    text <၈၂>
      text <မမုပေန္တိ စ ဝိဿတ္ထာ၊ ကူဇန္တိ စ မနောဟရံ။>
      text <ရမမာနော သဟ တေဟိ၊ ဝသာမိ အဿမေ အဟံ။>
    text <၈၃>
      text <မမ အဿမသာမန္တာ၊ မိဂရာဇာ စတုက္ကမော။>
      text <အာသယာ အဘိနိက္ခမ္မ၊ ဂဇ္ဇိ သော အသနီ ဝိယ။>
    text <၈၄>
      text <နဒိတေ မိဂရာဇေ စ၊ ဟာသော မေ ဥဒပဇ္ဇထ။>
      text <မိဂရာဇံ ဂဝေသန္တော၊ အဒ္ဒသံ လောကနာယကံ။>
    text <၈၅>
      text <ဒိသွာနာဟံ ဒေဝဒေဝံ၊ တိဿံ လောကဂ္ဂနာယကံ။>
      text <ဟဋ္ဌော ဟဋ္ဌေန စိတ္တေန၊ ပူဇယိံ နာဂကေသရံ။>
    text <၈၆>
      text <ဥဂ္ဂစ္ဆန္တံဝ သူရိယံ၊ သာလရာဇံဝ ပုပ္ဖိတံ။>
      text <ဩသဓိံဝ ဝိရောစန္တံ၊ သန္ထဝိံ လောကနာယကံ။>
    text <၈၇>
      text <တဝ ဉာဏေန သဗ္ဗညု၊ မောစေသိမံ သဒေဝကံ။>
      text <တဝံ အာရာဓယိတွာန၊ ဇာတိယာ ပရိမုစ္စရေ။>
    text <၈၈>
      text <အဒဿနေန သဗ္ဗညု၊ ဗုဒ္ဓါနံ သဗ္ဗဒဿိနံ။>
      text <ပတန္တိဝီစိနိရယံ၊ ရာဂဒောသေဟိ ဩဖုဋာ။>
    text <၈၉>
      text <တဝ ဒဿနမာဂမ္မ၊ သဗ္ဗညု လောကနာယက။>
      text <ပမုစ္စန္တိ ဘဝါ သဗ္ဗာ၊ ဖုသန္တိ အမတံ ပဒံ။>
    text <၉၀>
      text <ယဒာ ဗုဒ္ဓါ စက္ခုမန္တော၊ ဥပ္ပဇ္ဇန္တိ ပဘင်္ကရာ။>
      text <ကိလေသေ ဈာပယိတွာန၊ အာလောကံ ဒဿယန္တိ တေ။>
    text <၉၁>
      text <ကိတ္တယိတွာန သမ္ဗုဒ္ဓံ၊ တိဿံ လောကဂ္ဂနာယကံ။>
      text <ဟဋ္ဌော ဟဋ္ဌေန စိတ္တေန၊ တိဏသူလံ အပူဇယိံ။>
    text <၉၂>
      text <မမ သင်္ကပ္ပမညာယ၊ တိဿော လောကဂ္ဂနာယကော။>
      text <သကာသနေ နိသီဒိတွာ၊ ဣမာ ဂါထာ အဘာသထ။>
    text <၉၃>
      text <ယော မံ ပုပ္ဖေဟိ ဆာဒေသိ၊ ပသန္နော သေဟိ ပါဏိဘိ။>
      text <တမဟံ ကိတ္တယိဿာမိ၊ သုဏာထ မမ ဘာသတော။>
    text <၉၄>
      text <ပဉ္စဝီသတိက္ခတ္တုံ သော၊ ဒေဝရဇ္ဇံ ကရိဿတိ။>
      text <ပဉ္စသတ္တတိက္ခတ္တုဉ္စ၊ စက္ကဝတ္တီ ဘဝိဿတိ။>
    text <၉၅>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <တဿ ကမ္မနိဿန္ဒေန၊ ပုပ္ဖာနံ ပူဇနာယ စ။>
    text <၉၆>
      text <သီသံနှာတော စယံ ပေါသော၊ ပုပ္ဖမာကင်္ခတေ ယဒိ။>
      text <ပုညကမ္မေန သံယုတ္တံ၊ ပုရတော ပါတုဘဝိဿတိ။>
    text <၉၇>
      text <ယံ ယံ ဣစ္ဆတိ ကာမေဟိ၊ တံ တံ ပါတုဘဝိဿတိ။>
      text <သင်္ကပ္ပံ ပရိပူရေတွာ၊ နိဗ္ဗာယိဿတိနာသဝေါ။>
    text <အဋ္ဌာရသမံ ဘာဏဝါရံ။>
    text <၉၈>
      text <ကိလေသေ ဈာပယိတွာန၊ သမ္ပဇာနော ပတိဿတော။>
      text <ဧကာသနေ နိသီဒိတွာ၊ အရဟတ္တမပါပုဏိံ။>
    text <၉၉>
      text <စင်္ကမန္တော နိပဇ္ဇန္တော၊ နိသိန္နော ဥဒ ဝါ ဌိတော။>
      text <ဗုဒ္ဓသေဋ္ဌံ သရိတွာန၊ ဝိဟရာမိ အဟံ သဒာ။>
    text <၁၀၀>
      text <စီဝရေ ပိဏ္ဍပါတေ စ၊ ပစ္စယေ သယနာသနေ။>
      text <တတ္ထ မေ ဦနတာ နတ္ထိ၊ ဗုဒ္ဓပူဇာယိဒံ ဖလံ။>
    text <၁၀၁>
      text <သော ဒာနိ ပတ္တော အမတံ၊ သန္တံ ပဒမနုတ္တရံ။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၁၀၂>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၀၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၀၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၀၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိဏသူလကဆာဒနိယော ထေရော ဣမာ ဂါထာယော အဘာသိတ္ထာတိ။>
    stand <တိဏသူလကဆာဒနိယတ္ထေရဿာပဒာနံ တတိယံ။>
  text <၄။ မဓုမံသဒာယကတ္ထေရအပဒာနံ>
    text <၁၀၆>
      text <နဂရေ ဗန္ဓုမတိယာ၊ သူကရိကော အဟောသဟံ။>
      text <ဥက္ကောဋံ ရန္ဓယိတွာန၊ မဓုမံသမှိ ဩကိရိံ။>
    text <၁၀၇>
      text <သန္နိပါတံ အဟံ ဂန္တွာ၊ ဧကံ ပတ္တံ ဂဟေသဟံ။>
      text <ပူရယိတွာန တံ ပတ္တံ၊ ဘိက္ခုသင်္ဃဿဒာသဟံ။>
    text <၁၀၈>
      text <ယောတ္ထ ထေရတရော ဘိက္ခု၊ နိယျာဒေသိ မမံ တဒာ။>
      text <ဣမိနာ ပတ္တပူရေန၊ လဘဿု ဝိပုလံ သုခံ။>
    text <၁၀၉>
      text <ဒုဝေ သမ္ပတ္တိယော ဘုတွာ၊ သုက္ကမူလေန စောဒိတော။>
      text <ပစ္ဆိမေ ဝတ္တမာနမှိ၊ ကိလေသေ ဈာပယိဿတိ။>
    text <၁၁၀>
      text <တတ္ထ စိတ္တံ ပသာဒေတွာ၊ တာဝတိံသမဂစ္ဆဟံ။>
      text <တတ္ထ ဘုတွာ ပိဝိတွာ စ၊ လဘာမိ ဝိပုလံ သုခံ။>
    text <၁၁၁>
      text <မဏ္ဍပေ ရုက္ခမူလေ ဝါ၊ ပုဗ္ဗကမ္မံ အနုဿရိံ။>
      text <အန္နပါနာဘိဝဿော မေ၊ အဘိဝဿတိ တာဝဒေ။>
    text <၁၁၂>
      text <ဣဒံ ပစ္ဆိမကံ မယှံ၊ စရိမော ဝတ္တတေ ဘဝေါ။>
      text <ဣဓာပိ အန္နပါနံ မေ၊ ဝဿတေ သဗ္ဗကာလိကံ။>
    text <၁၁၃>
      text <တေနေဝ မဓုဒာနေန၊ သန္ဓာဝိတွာ ဘဝေ အဟံ။>
      text <သဗ္ဗာသဝေ ပရိညာယ၊ ဝိဟရာမိ အနာသဝေါ။>
    text <၁၁၄>
      text <ဧကနဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မဓုဒာနဿိဒံ ဖလံ။>
    text <၁၁၅>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၁၆>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၁၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဓုမံသဒာယကော ထေရော ဣမာ ဂါထာယော အဘာသိတ္ထာတိ။>
    stand <မဓုမံသဒာယကတ္ထေရဿာပဒာနံ စတုတ္ထံ။>
  text <၅။ နာဂပလ္လဝတ္ထေရအပဒာနံ>
    text <၁၁၈>
      text <နဂရေ ဗန္ဓုမတိယာ၊ ရာဇုယျာနေ ဝသာမဟံ။>
      text <မမ အဿမသာမန္တာ၊ နိသီဒိ လောကနာယကော။>
    text <၁၁၉>
      text <နာဂပလ္လဝမာဒာယ၊ ဗုဒ္ဓဿ အဘိရောပယိံ။>
      text <ပသန္နစိတ္တော သုမနော၊ သုဂတံ အဘိဝါဒယိံ။>
    text <၁၂၀>
      text <ဧကနဝုတိတော ကပ္ပေ၊ ယံ ပလ္လဝမပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၂၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၂၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နာဂပလ္လဝေါ ထေရော ဣမာ ဂါထာယော အဘာသိတ္ထာတိ။>
    stand <နာဂပလ္လဝတ္ထေရဿာပဒာနံ ပဉ္စမံ။>
  text <၆။ ဧကဒီပိယတ္ထေရအပဒာနံ>
    text <၁၂၄>
      text <ပရိနိဗ္ဗုတေ သုဂတေ၊ သိဒ္ဓတ္ထေ လောကနာယကေ။>
      text <သဒေဝမာနုသာ သဗ္ဗေ၊ ပူဇေန္တိ ဒွိပဒုတ္တမံ။>
    text <၁၂၅>
      text <အာရောပိတေ စ စိတကေ၊ သိဒ္ဓတ္ထေ လောကနာယကေ။>
      text <ယထာသကေန ထာမေန၊ စိတံ ပူဇေန္တိ သတ္ထုနော။>
    text <၁၂၆>
      text <အဝိဒူရေ စိတကဿ၊ ဒီပံ ဥဇ္ဇာလယိံ အဟံ။>
      text <ယာဝ ဥဒေတိ သူရိယော၊ ဒီပံ မေ တာဝ ဥဇ္ဇလိ။>
    text <၁၂၇>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၁၂၈>
      text <တတ္ထ မေ သုကတံ ဗျမှံ၊ ဧကဒီပီတိ ဉာယတိ။>
      text <ဒီပသတသဟဿာနိ၊ ဗျမှေ ပဇ္ဇလရေ မမ။>
    text <၁၂၉>
      text <ဥဒယန္တောဝ သူရိယော၊ ဒေဟော မေ ဇောတတေ သဒာ။>
      text <သပ္ပဘာဟိ သရီရဿ၊ အာလောကော ဟောတိ မေ သဒာ။>
    text <၁၃၀>
      text <တိရောကုဋ္ဋံ တိရောသေလံ၊ သမတိဂ္ဂယှ ပဗ္ဗတံ။>
      text <သမန္တာ ယောဇနသတံ၊ ပဿာမိ စက္ခုနာ အဟံ။>
    text <၁၃၁>
      text <သတ္တသတ္တတိက္ခတ္တုဉ္စ၊ ဒေဝလောကေ ရမိံ အဟံ။>
      text <ဧကတိံသတိက္ခတ္တုဉ္စ၊ ဒေဝရဇ္ဇမကာရယိံ။>
    text <၁၃၂>
      text <အဋ္ဌဝီသတိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၁၃၃>
      text <ဒေဝလောကာ စဝိတွာန၊ နိဗ္ဗတ္တိံ မာတုကုစ္ဆိယံ။>
      text <မာတုကုစ္ဆိဂတဿာပိ၊ အက္ခိ မေ န နိမီလတိ။>
    text <၁၃၄>
      text <ဇာတိယာ စတုဝဿောဟံ၊ ပဗ္ဗဇိံ အနဂါရိယံ။>
      text <အဍ္ဎမာသေ အသမ္ပတ္တေ၊ အရဟတ္တမပါပုဏိံ။>
    text <၁၃၅>
      text <ဒိဗ္ဗစက္ခုံ ဝိသောဓေသိံ၊ ဘဝါ သဗ္ဗေ သမူဟတာ။>
      text <သဗ္ဗေ ကိလေသာ သဉ္ဆိန္နာ၊ ဧကဒီပဿိဒံ ဖလံ။>
    text <၁၃၆>
      text <တိရောကုဋ္ဋံ တိရောသေလံ၊ ပဗ္ဗတဉ္စာပိ ကေဝလံ။>
      text <သမတိက္ကမ္မ ပဿာမိ၊ ဧကဒီပဿိဒံ ဖလံ။>
    text <၁၃၇>
      text <ဝိသမာ မေ သမာ ဟောန္တိ၊ အန္ဓကာရော န ဝိဇ္ဇတိ။>
      text <နာဟံ ပဿာမိ တိမိရံ၊ ဧကဒီပဿိဒံ ဖလံ။>
    text <၁၃၈>
      text <စတုန္နဝုတိတော ကပ္ပေ၊ ယံ ဒီပမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဧကဒီပဿိဒံ ဖလံ။>
    text <၁၃၉>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၄၀>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၄၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကဒီပိယော ထေရော ဣမာ ဂါထာယော အဘာသိတ္ထာတိ။>
    stand <ဧကဒီပိယတ္ထေရဿာပဒာနံ ဆဋ္ဌံ။>
  text <၇။ ဥစ္ဆင်္ဂပုပ္ဖိယတ္ထေရအပဒာနံ>
    text <၁၄၂>
      text <နဂရေ ဗန္ဓုမတိယာ၊ အဟောသိံ မာလိကော တဒာ။>
      text <ဥစ္ဆင်္ဂံ ပူရယိတွာန၊ အဂမံ အန္တရာပဏံ။>
    text <၁၄၃>
      text <ဘဂဝါ တမှိ သမယေ၊ ဘိက္ခုသင်္ဃပုရက္ခတော။>
      text <မဟတာ အာနုဘာဝေန၊ နိယျာတိ လောကနာယကော။>
    text <၁၄၄>
      text <ဒိသွာန လောကပဇ္ဇောတံ၊ ဝိပဿိံ လောကတာရဏံ။>
      text <ပုပ္ဖံ ပဂ္ဂယှ ဥစ္ဆင်္ဂါ၊ ဗုဒ္ဓသေဋ္ဌံ အပူဇယိံ။>
    text <၁၄၅>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၄၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၄၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၄၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥစ္ဆင်္ဂပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဥစ္ဆင်္ဂပုပ္ဖိယတ္ထေရဿာပဒာနံ သတ္တမံ။>
  text <၈။ ယာဂုဒာယကတ္ထေရအပဒာနံ>
    text <၁၄၉>
      text <အတိထိံ မေ ဂဟေတွာန၊ အဂစ္ဆိံ ဂါမကံ တဒာ။>
      text <သမ္ပုဏ္ဏနဒိကံ ဒိသွာ၊ သင်္ဃာရာမံ ဥပါဂမိံ။>
    text <၁၅၀>
      text <အာရညကာ ဓုတဓရာ၊ ဈာယိနော လူခစီဝရာ။>
      text <ဝိဝေကာဘိရတာ ဓီရာ၊ သင်္ဃာရာမေ ဝသန္တိ တေ။>
    text <၁၅၁>
      text <ဂတိ တေသံ ဥပစ္ဆိန္နာ၊ သုဝိမုတ္တာန တာဒိနံ။>
      text <ပိဏ္ဍာယ တေ န ဂစ္ဆန္တိ၊ ဩရုဒ္ဓနဒိတာယ ဟိ။>
    text <၁၅၂>
      text <ပသန္နစိတ္တော သုမနော၊ ဝေဒဇာတော ကတဉ္ဇလီ။>
      text <တဏ္ဍုလံ မေ ဂဟေတွာန၊ ယာဂုဒာနံ အဒာသဟံ။>
    text <၁၅၃>
      text <ပဉ္စန္နံ ယာဂုံ ဒတွာန၊ ပသန္နော သေဟိ ပါဏိဘိ။>
      text <သကကမ္မာဘိရဒ္ဓေါဟံ၊ တာဝတိံသမဂစ္ဆဟံ။>
    text <၁၅၄>
      text <မဏိမယဉ္စ မေ ဗျမှံ၊ နိဗ္ဗတ္တိ တိဒသေ ဂဏေ။>
      text <နာရီဂဏေဟိ သဟိတော၊ မောဒာမိ ဗျမှမုတ္တမေ။>
    text <၁၅၅>
      text <တေတ္တိံသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <တိံသက္ခတ္တုံ စက္ကဝတ္တီ၊ မဟာရဇ္ဇမကာရယိံ။>
    text <၁၅၆>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <ဒေဝလောကေ မနုဿေ ဝါ၊ အနုဘောတွာ သယံ အဟံ။>
    text <၁၅၇>
      text <ပစ္ဆိမေ ဘဝေ သမ္ပတ္တေ၊ ပဗ္ဗဇိံ အနဂါရိယံ။>
      text <သဟ ဩရောပိတေ ကေသေ၊ သဗ္ဗံ သမ္ပဋိဝိဇ္ဈဟံ။>
    text <၁၅၈>
      text <ခယတော ဝယတော စာပိ၊ သမ္မသန္တော ကဠေဝရံ။>
      text <ပုရေ သိက္ခါပဒာဒာနာ၊ အရဟတ္တမပါပုဏိံ။>
    text <၁၅၉>
      text <သုဒိန္နံ မေ ဒာနဝရံ၊ ဝါဏိဇ္ဇံ သမ္ပယောဇိတံ။>
      text <တေနေဝ ယာဂုဒာနေန၊ ပတ္တောမှိ အစလံ ပဒံ။>
    text <၁၆၀>
      text <သောကံ ပရိဒ္ဒဝံ ဗျာဓိံ၊ ဒရထံ စိတ္တတာပနံ။>
      text <နာဘိဇာနာမိ ဥပ္ပန္နံ၊ ယာဂုဒာနဿိဒံ ဖလံ။>
    text <၁၆၁>
      text <ယာဂုံ သင်္ဃဿ ဒတွာန၊ ပုညက္ခေတ္တေ အနုတ္တရေ။>
      text <ပဉ္စာနိသံသေ အနုဘောမိ၊ အဟော ယာဂုသုယိဋ္ဌတာ။>
    text <၁၆၂>
      text <အဗျာဓိတာ ရူပဝတာ၊ ခိပ္ပံ ဓမ္မနိသန္တိတာ။>
      text <လာဘိတာ အန္နပါနဿ၊ အာယု ပဉ္စမကံ မမ။>
    text <၁၆၃>
      text <ယော ကောစိ ဝေဒံ ဇနယံ၊ သင်္ဃေ ယာဂုံ ဒဒေယျ သော။>
      text <ဣမာနိ ပဉ္စ ဌာနာနိ၊ ပဋိဂဏှေယျ ပဏ္ဍိတော။>
    text <၁၆၄>
      text <ကရဏီယံ ကတံ သဗ္ဗံ၊ ဘဝါ ဥဂ္ဃာဋိတာ မယာ။>
      text <သဗ္ဗာသဝါ ပရိက္ခီဏာ၊ နတ္ထိ ဒာနိ ပုနဗ္ဘဝေါ။>
    text <၁၆၅>
      text <သော အဟံ ဝိစရိဿာမိ၊ ဂါမာ ဂါမံ ပုရာ ပုရံ။>
      text <နမဿမာနော သမ္ဗုဒ္ဓံ၊ ဓမ္မဿ စ သုဓမ္မတံ။>
    text <၁၆၆>
      text <တိံသကပ္ပသဟဿမှိ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ယာဂုဒာနဿိဒံ ဖလံ။>
    text <၁၆၇>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၆၈>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၆၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ယာဂုဒာယကော ထေရော ဣမာ ဂါထာယော အဘာသိတ္ထာတိ။>
    stand <ယာဂုဒာယကတ္ထေရဿာပဒာနံ အဋ္ဌမံ။>
  text <၉။ ပတ္ထောဒနဒာယကတ္ထေရအပဒာနံ>
    text <၁၇၀>
      text <ဝနစာရီ ပုရေ အာသိံ၊ သတတံ ဝနကမ္မိကော။>
      text <ပတ္ထောဒနံ ဂဟေတွာန၊ ကမ္မန္တံ အဂမာသဟံ။>
    text <၁၇၁>
      text <တတ္ထဒ္ဒသာသိံ သမ္ဗုဒ္ဓံ၊ သယမ္ဘုံ အပရာဇိတံ။>
      text <ဝနာ ပိဏ္ဍာယ နိက္ခန္တံ၊ ဒိသွာ စိတ္တံ ပသာဒယိံ။>
    text <၁၇၂>
      text <ပရကမ္မာယနေ ယုတ္တော၊ ပုညဉ္စ မေ န ဝိဇ္ဇတိ။>
      text <အယံ ပတ္ထောဒနော အတ္ထိ၊ ဘောဇယိဿာမဟံ မုနိံ။>
    text <၁၇၃>
      text <ပတ္ထောဒနံ ဂဟေတွာန၊ သယမ္ဘုဿ အဒာသဟံ။>
      text <မမ နိဇ္ဈာယမာနဿ၊ ပရိဘုဉ္ဇိ တဒာ မုနိ။>
    text <၁၇၄>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၁၇၅>
      text <ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <တေတ္တိံသက္ခတ္တုံ ရာဇာ စ၊ စက္ကဝတ္တီ အဟောသဟံ။>
    text <၁၇၆>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <သုခိတော ယသဝါ ဟောမိ၊ ပတ္ထောဒနဿိဒံ ဖလံ။>
    text <၁၇၇>
      text <ဘဝါဘဝေ သံသရန္တော၊ လဘာမိ အမိတံ ဓနံ။>
      text <ဘောဂေ မေ ဦနတာ နတ္ထိ၊ ပတ္ထောဒနဿိဒံ ဖလံ။>
    text <၁၇၈>
      text <နဒီသောတပဋိဘာဂါ၊ ဘောဂါ နိဗ္ဗတ္တရေ မမ။>
      text <ပရိမေတုံ န သက္ကောမိ၊ ပတ္ထောဒနဿိဒံ ဖလံ။>
    text <၁၇၉>
      text <ဣမံ ခါဒ ဣမံ ဘုဉ္ဇ၊ ဣမမှိ သယနေ သယ။>
      text <တေနာဟံ သုခိတော ဟောမိ၊ ပတ္ထောဒနဿိဒံ ဖလံ။>
    text <၁၈၀>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပတ္ထောဒနဿိဒံ ဖလံ။>
    text <၁၈၁>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၈၂>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၈၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပတ္ထောဒနဒာယကော ထေရော ဣမာ ဂါထာယော အဘာသိတ္ထာတိ။>
    stand <ပတ္ထောဒနဒာယကတ္ထေရဿာပဒာနံ နဝမံ။>
  text <၁၀။ မဉ္စဒာယကတ္ထေရအပဒာနံ>
    text <၁၈၄>
      text <ပရိနိဗ္ဗုတေ ကာရုဏိကေ၊ သိဒ္ဓတ္ထေ လောကနာယကေ။>
      text <ဝိတ္ထာရိကေ ပါဝစနေ၊ ဒေဝမာနုသသက္ကတေ။>
    text <၁၈၅>
      text <စဏ္ဍာလော အာသဟံ တတ္ထ၊ အာသန္ဒိပီဌကာရကော။>
      text <တေန ကမ္မေန ဇီဝါမိ၊ တေန ပေါသေမိ ဒာရကေ။>
    text <၁၈၆>
      text <အာသန္ဒိံ သုကတံ ကတွာ၊ ပသန္နော သေဟိ ပါဏိဘိ။>
      text <သယမေဝုပဂန္တွာန၊ ဘိက္ခုသင်္ဃဿဒာသဟံ။>
    text <၁၈၇>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၁၈၈>
      text <ဒေဝလောကဂတော သန္တော၊ မောဒာမိ တိဒသေ ဂဏေ။>
      text <သယနာနိ မဟဂ္ဃာနိ၊ နိဗ္ဗတ္တန္တိ ယဒိစ္ဆကံ။>
    text <၁၈၉>
      text <ပညာသက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <အသီတိက္ခတ္တုံ ရာဇာ စ၊ စက္ကဝတ္တီ အဟောသဟံ။>
    text <၁၉၀>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <သုခိတော ယသဝါ ဟောမိ၊ မဉ္စဒာနဿိဒံ ဖလံ။>
    text <၁၉၁>
      text <ဒေဝလောကာ စဝိတွာန၊ ဧမိ စေ မာနုသံ ဘဝံ။>
      text <မဟာရဟာ သုသယနာ၊ သယမေဝ ဘဝန္တိ မေ။>
    text <၁၉၂>
      text <အယံ ပစ္ဆိမကော မယှံ၊ စရိမော ဝတ္တတေ ဘဝေါ။>
      text <အဇ္ဇာပိ သယနေ ကာလေ၊ သယနံ ဥပတိဋ္ဌတိ။>
    text <၁၉၃>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ မဉ္စဒာနဿိဒံ ဖလံ။>
    text <၁၉၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၉၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၉၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဘဒ္ဒာလီ ဧကဆတ္တော စ၊ တိဏသူလော စ မံသဒော။>
      text <နာဂပလ္လဝိကော ဒီပီ၊ ဥစ္ဆင်္ဂိ ယာဂုဒာယကော။>
      text <ပတ္ထောဒနီ မဉ္စဒဒော၊ ဂါထာယော ဂဏိတာ စိဟ။>
      text <ဒွေသတာနိ စ ဂါထာနံ၊ ဂါထာ စေကာ တဒုတ္တရိ။>
    stand <ဣတ္ထံ သုဒံ အာယသ္မာ မဉ္စဒာယကော ထေရော ဣမာ ဂါထာယော>
    text <အဘာသိတ္ထာတိ။>
    stand <မဉ္စဒာယကတ္ထေရဿာပဒာနံ ဒသမံ။>
    stand <ဘဒ္ဒာလိဝဂ္ဂေါ ဗာစတ္တာလီသမော။>
    text <တဿုဒ္ဒာနံ>
