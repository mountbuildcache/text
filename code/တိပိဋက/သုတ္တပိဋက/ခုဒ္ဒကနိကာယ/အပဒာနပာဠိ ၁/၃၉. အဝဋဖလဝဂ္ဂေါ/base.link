text <၃၉။ အဝဋဖလဝဂ္ဂေါ>
  text <၁။ အဝဋဖလဒာယကတ္ထေရအပဒာနံ>
    text <၁>
      text <သတရံသိ နာမ ဘဂဝါ၊ သယမ္ဘူ အပရာဇိတော။>
      text <ဝိဝေကကာမော သမ္ဗုဒ္ဓေါ၊ ဂေါစရာယာဘိနိက္ခမိ။>
    text <၂>
      text <ဖလဟတ္ထော အဟံ ဒိသွာ၊ ဥပဂစ္ဆိံ နရာသဘံ။>
      text <ပသန္နစိတ္တော သုမနော၊ အဝဋံ အဒဒိံ ဖလံ။>
    text <၃>
      text <စတုန္နဝုတိတော ကပ္ပေ၊ ယံ ဖလမဒဒိံ အဟံ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၄>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၅>
      text <သွာဂတံ ဝတ မေ အာသိ၊ မမ ဗုဒ္ဓဿ သန္တိကေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အဝဋဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <အဝဋဖလဒာယကတ္ထေရဿာပဒာနံ ပဌမံ။>
  text <၂။ လဗုဇဒာယကတ္ထေရအပဒာနံ>
    text <၇>
      text <နဂရေ ဗန္ဓုမတိယာ၊ အာသိံ အာရာမိကော တဒာ။>
      text <အဒ္ဒသံ ဝိရဇံ ဗုဒ္ဓံ၊ ဂစ္ဆန္တံ အနိလဉ္ဇသေ။>
    text <၈>
      text <လဗုဇဿ ဖလံ ဂယှ၊ ဗုဒ္ဓသေဋ္ဌဿဒာသဟံ။>
      text <အာကာသေ ဌိတကော သန္တော၊ ပဋိဂဏှိ မဟာယသော။>
    text <၉>
      text <ဝိတ္တိသဉ္ဇနနံ မယှံ၊ ဒိဋ္ဌဓမ္မသုခါဝဟံ။>
      text <ဖလံ ဗုဒ္ဓဿ ဒတွာန၊ ဝိပ္ပသန္နေန စေတသာ။>
    text <၁၀>
      text <အဓိဂစ္ဆိံ တဒာ ပီတိံ၊ ဝိပုလဉ္စ သုခုတ္တမံ။>
      text <ဥပ္ပဇ္ဇတေဝ ရတနံ၊ နိဗ္ဗတ္တဿ တဟိံ တဟိံ။>
    text <၁၁>
      text <ဧကနဝုတိတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၁၂>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၃>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၁၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ လဗုဇဒာယကော ထေရော ဣမာ ဂါထာယော အဘာသိတ္ထာတိ။>
    stand <လဗုဇဒာယကတ္ထေရဿာပဒာနံ ဒုတိယံ။>
  text <၃။ ဥဒုမ္ဗရဖလဒာယကတ္ထေရအပဒာနံ>
    text <၁၅>
      text <ဝိနတာနဒိယာ တီရေ၊ ဝိဟာသိ ပုရိသုတ္တမော။>
      text <အဒ္ဒသံ ဝိရဇံ ဗုဒ္ဓံ၊ ဧကဂ္ဂံ သုသမာဟိတံ။>
    text <၁၆>
      text <တသ္မိံ ပသန္နမာနသော၊ ကိလေသမလဓောဝနေ။>
      text <ဥဒုမ္ဗရဖလံ ဂယှ၊ ဗုဒ္ဓသေဋ္ဌဿဒာသဟံ။>
    text <၁၇>
      text <ဧကနဝုတိတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၁၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၁၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥဒုမ္ဗရဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥဒုမ္ဗရဖလဒာယကတ္ထေရဿာပဒာနံ တတိယံ။>
  text <၄။ ပိလက္ခဖလဒာယကတ္ထေရအပဒာနံ>
    text <၂၁>
      text <ဝနန္တရေ ဗုဒ္ဓံ ဒိသွာ၊ အတ္ထဒဿိံ မဟာယသံ။>
      text <ပသန္နစိတ္တော သုမနော၊ ပိလက္ခဿာဒဒိံ ဖလံ။>
    text <၂၂>
      text <အဋ္ဌာရသေ ကပ္ပသတေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၂၃>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၄>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၂၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပိလက္ခဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ပိလက္ခဖလဒာယကတ္ထေရဿာပဒာနံ စတုတ္ထံ။>
  text <၅။ ဖာရုသဖလဒာယကတ္ထေရအပဒာနံ>
    text <၂၆>
      text <သုဝဏ္ဏဝဏ္ဏံ သမ္ဗုဒ္ဓံ၊ အာဟုတီနံ ပဋိဂ္ဂဟံ။>
      text <ရထိယံ ပဋိပဇ္ဇန္တံ၊ ဖာရုသဖလမဒာသဟံ။>
    text <၂၇>
      text <ဧကနဝုတိတော ကပ္ပေ၊ ယံ ဖလမဒဒိံ အဟံ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၂၈>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၂၉>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဖာရုသဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဖာရုသဖလဒာယကတ္ထေရဿာပဒာနံ ပဉ္စမံ။>
  text <၆။ ဝလ္လိဖလဒာယကတ္ထေရအပဒာနံ>
    text <၃၁>
      text <သဗ္ဗေ ဇနာ သမာဂမ္မ၊ အဂမိံသု ဝနံ တဒာ။>
      text <ဖလမနွေသမာနာ တေ၊ အလဘိံသု ဖလံ တဒာ။>
    text <၃၂>
      text <တတ္ထဒ္ဒသာသိံ သမ္ဗုဒ္ဓံ၊ သယမ္ဘုံ အပရာဇိတံ။>
      text <ပသန္နစိတ္တော သုမနော၊ ဝလ္လိဖလမဒာသဟံ။>
    text <၃၃>
      text <ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၃၄>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၃၅>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၃၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝလ္လိဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဝလ္လိဖလဒာယကတ္ထေရဿာပဒာနံ ဆဋ္ဌံ။>
  text <၇။ ကဒလိဖလဒာယကတ္ထေရအပဒာနံ>
    text <၃၇>
      text <ကဏိကာရံဝ ဇလိတံ၊ ပုဏ္ဏမာယေဝ စန္ဒိမံ။>
      text <ဇလန္တံ ဒီပရုက္ခံဝ၊ အဒ္ဒသံ လောကနာယကံ။>
    text <၃၈>
      text <ကဒလိဖလံ ပဂ္ဂယှ၊ အဒာသိံ သတ္ထုနော အဟံ။>
      text <ပသန္နစိတ္တော သုမနော၊ ဝန္ဒိတွာန အပက္ကမိံ။>
    text <၃၉>
      text <ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၄၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကဒလိဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ကဒလိဖလဒာယကတ္ထေရဿာပဒာနံ သတ္တမံ။>
  text <၈။ ပနသဖလဒာယကတ္ထေရအပဒာနံ>
    text <၄၃>
      text <အဇ္ဇုနော နာမ သမ္ဗုဒ္ဓေါ၊ ဟိမဝန္တေ ဝသီ တဒာ။>
      text <စရဏေန စ သမ္ပန္နော၊ သမာဓိကုသလော မုနိ။>
    text <၄၄>
      text <ကုမ္ဘမတ္တံ ဂဟေတွာန၊ ပနသံ ဇီဝဇီဝကံ။>
      text <ဆတ္တပဏ္ဏေ ဌပေတွာန၊ အဒာသိံ သတ္ထုနော အဟံ။>
    text <၄၅>
      text <ဧကတ္တိံသေ ဣတော ကပ္ပေ၊ ယံ ဖလမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၄၆>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၄၇>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၄၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပနသဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ပနသဖလဒာယကတ္ထေရဿာပဒာနံ အဋ္ဌမံ။>
  text <၉။ သောဏကောဋိဝီသတ္ထေရအပဒာနံ>
    text <၄၉>
      text <ဝိပဿိနော ပါဝစနေ၊ ဧကံ လေဏံ မယာ ကတံ။>
      text <စာတုဒ္ဒိသဿ သင်္ဃဿ၊ ဗန္ဓုမာရာဇဓာနိယာ။>
    text <၅၀>
      text <ဒုဿေဟိ ဘူမိံ လေဏဿ၊ သန္ထရိတွာ ပရိစ္စဇိံ။>
      text <ဥဒဂ္ဂစိတ္တော သုမနော၊ အကာသိံ ပဏိဓိံ တဒာ။>
    text <၅၁>
      text <အာရာဓယေယျံ သမ္ဗုဒ္ဓံ၊ ပဗ္ဗဇ္ဇဉ္စ လဘေယျဟံ။>
      text <အနုတ္တရဉ္စ နိဗ္ဗာနံ၊ ဖုသေယျံ သန္တိမုတ္တမံ။>
    text <၅၂>
      text <တေနေဝ သုက္ကမူလေန၊ ကပ္ပေ နဝုတိ သံသရိံ။>
      text <ဒေဝဘူတော မနုဿော စ၊ ကတပုညော ဝိရောစဟံ။>
    text <၅၃>
      text <တတော ကမ္မာဝသေသေန၊ ဣဓ ပစ္ဆိမကေ ဘဝေ။>
      text <စမ္ပါယံ အဂ္ဂသေဋ္ဌိဿ၊ ဇာတောမှိ ဧကပုတ္တကော။>
    text <၅၄>
      text <ဇာတမတ္တဿ မေ သုတွာ၊ ပိတု ဆန္ဒော အယံ အဟု။>
      text <ဒဒာမဟံ ကုမာရဿ၊ ဝီသကောဋီ အနူနကာ။>
    text <၅၅>
      text <စတုရင်္ဂုလာ စ မေ လောမာ၊ ဇာတာ ပါဒတလေ ဥဘော။>
      text <သုခုမာ မုဒုသမ္ဖဿာ၊ တူလာပိစုသမာ သုဘာ။>
    text <၅၆>
      text <အတီတာ နဝုတိ ကပ္ပါ၊ အယံ ဧကော စ ဥတ္တရိ။>
      text <နာဘိဇာနာမိ နိက္ခိတ္တေ၊ ပါဒေ ဘူမျာ အသန္ထတေ။>
    text <၅၇>
      text <အာရာဓိတော မေ သမ္ဗုဒ္ဓေါ၊ ပဗ္ဗဇိံ အနဂါရိယံ။>
      text <အရဟတ္တဉ္စ မေ ပတ္တံ၊ သီတိဘူတောမှိ နိဗ္ဗုတော။>
    text <၅၈>
      text <အဂ္ဂေါ အာရဒ္ဓဝီရိယာနံ၊ နိဒ္ဒိဋ္ဌော သဗ္ဗဒဿိနာ။>
      text <ခီဏာသဝေါမှိ အရဟာ၊ ဆဠဘိညော မဟိဒ္ဓိကော။>
    text <၅၉>
      text <ဧကနဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ လေဏဒာနဿိဒံ ဖလံ။>
    text <၆၀>
      text <ကိလေသာ ဈာပိတာ မယှံ။ပေ။ ဝိဟရာမိ အနာသဝေါ။>
    text <၆၁>
      text <သွာဂတံ ဝတ မေ အာသိ။ပေ။ ကတံ ဗုဒ္ဓဿ သာသနံ။>
    text <၆၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <၆၃>
      text <ထေရော ကောဋိဝီသော သောဏော၊ ဘိက္ခုသင်္ဃဿ အဂ္ဂတော။>
      text <ပဉှံ ပုဋ္ဌော ဝိယာကာသိ၊ အနောတတ္တေ မဟာသရေတိ။>
    text <ဣတ္ထံ သုဒံ အာယသ္မာ သောဏော ကောဋိဝီသော ထေရော ဣမာ ဂါထာယော အဘာသိတ္ထာတိ။>
    stand <သောဏကောဋိဝီသတ္ထေရဿာပဒာနံ နဝမံ။>
  text <၁၀။ ပုဗ္ဗကမ္မပိလောတိကဗုဒ္ဓအပဒာနံ>
    text <၆၄>
      text <အနောတတ္တသရာသန္နေ၊ ရမဏီယေ သိလာတလေ။>
      text <နာနာရတနပဇ္ဇောတေ၊ နာနာဂန္ဓဝနန္တရေ။>
    text <၆၅>
      text <မဟတာ ဘိက္ခုသင်္ဃေန၊ ပရေတော လောကနာယကော။>
      text <အာသီနော ဗျာကရီ တတ္ထ၊ ပုဗ္ဗကမ္မာနိ အတ္တနော။>
    text <၆၆>
      text <သုဏာထ ဘိက္ခဝေါ မယှံ၊ ယံ ကမ္မံ ပကတံ မယာ။>
      text <ပိလောတိကဿ ကမ္မဿ၊ ဗုဒ္ဓတ္တေပိ ဝိပစ္စတိ။>
    stand <၁>
    text <၆၇>
      text <မုနာဠိ နာမဟံ ဓုတ္တော၊ ပုဗ္ဗေ အညာသု ဇာတိသု။>
      text <ပစ္စေကဗုဒ္ဓံ သုရဘိံ၊ အဗ္ဘာစိက္ခိံ အဒူသကံ။>
    text <၆၈>
      text <တေန ကမ္မဝိပါကေန၊ နိရယေ သံသရိံ စိရံ။>
      text <ဗဟူဝဿသဟဿာနိ၊ ဒုက္ခံ ဝေဒေသိ ဝေဒနံ။>
    text <၆၉>
      text <တေန ကမ္မာဝသေသေန၊ ဣဓ ပစ္ဆိမကေ ဘဝေ။>
      text <အဗ္ဘက္ခါနံ မယာ လဒ္ဓံ၊ သုန္ဒရိကာယ ကာရဏာ။>
    stand <၂>
    text <၇၀>
      text <သဗ္ဗာဘိဘုဿ ဗုဒ္ဓဿ၊ နန္ဒော နာမာသိ သာဝကော။>
      text <တံ အဗ္ဘက္ခါယ နိရယေ၊ စိရံ သံသရိတံ မယာ။>
    text <၇၁>
      text <ဒသဝဿသဟဿာနိ၊ နိရယေ သံသရိံ စိရံ။>
      text <မနုဿဘာဝံ လဒ္ဓါဟံ၊ အဗ္ဘက္ခါနံ ဗဟုံ လဘိံ။>
    text <၇၂>
      text <တေန ကမ္မာဝသေသေန၊ စိဉ္စမာနဝိကာ မမံ။>
      text <အဗ္ဘာစိက္ခိ အဘူတေန၊ ဇနကာယဿ အဂ္ဂတော။>
    stand <၃>
    text <၇၃>
      text <ဗြာဟ္မဏော သုတဝါ အာသိံ၊ အဟံ သက္ကတပူဇိတော။>
      text <မဟာဝနေ ပဉ္စသတေ၊ မန္တေ ဝါစေမိ မာဏဝေ။>
    text <၇၄>
      text <တတ္ထာဂတော ဣသိ ဘီမော၊ ပဉ္စာဘိညော မဟိဒ္ဓိကော။>
      text <တံ စာဟံ အာဂတံ ဒိသွာ၊ အဗ္ဘာစိက္ခိံ အဒူသကံ။>
    text <၇၅>
      text <တတောဟံ အဝစံ သိဿေ၊ ကာမဘောဂီ အယံ ဣသိ။>
      text <မယှမ္ပိ ဘာသမာနဿ၊ အနုမောဒိံသု မာဏဝါ။>
    text <၇၆>
      text <တတော မာဏဝကာ သဗ္ဗေ၊ ဘိက္ခမာနံ ကုလေ ကုလေ။>
      text <မဟာဇနဿ အာဟံသု၊ ကာမဘောဂီ အယံ ဣသိ။>
    text <၇၇>
      text <တေန ကမ္မဝိပါကေန၊ ပဉ္စ ဘိက္ခုသတာ ဣမေ။>
      text <အဗ္ဘက္ခါနံ လဘုံ သဗ္ဗေ၊ သုန္ဒရိကာယ ကာရဏာ။>
    stand <၄>
    text <၇၈>
      text <ဝေမာတုဘာတရံ ပုဗ္ဗေ၊ ဓနဟေတု ဟနိံ အဟံ။>
      text <ပက္ခိပိံ ဂိရိဒုဂ္ဂသ္မိံ၊ သိလာယ စ အပိံသယိံ။>
    text <၇၉>
      text <တေန ကမ္မဝိပါကေန၊ ဒေဝဒတ္တော သိလံ ခိပိ။>
      text <အင်္ဂုဋ္ဌံ ပိံသယီ ပါဒေ၊ မမ ပါသာဏသက္ခရာ။>
    stand <၅>
    text <၈၀>
      text <ပုရေဟံ ဒာရကော ဟုတွာ၊ ကီဠမာနော မဟာပထေ။>
      text <ပစ္စေကဗုဒ္ဓံ ဒိသွာန၊ မဂ္ဂေ သကလိကံ ခိပိံ။>
    text <၈၁>
      text <တေန ကမ္မဝိပါကေန၊ ဣဓ ပစ္ဆိမကေ ဘဝေ။>
      text <ဝဓတ္ထံ မံ ဒေဝဒတ္တော၊ အဘိမာရေ ပယောဇယိ။>
    stand <၆>
    text <၈၂>
      text <ဟတ္ထာရောဟော ပုရေ အာသိံ၊ ပစ္စေကမုနိမုတ္တမံ။>
      text <ပိဏ္ဍာယ ဝိစရန္တံ တံ၊ အာသာဒေသိံ ဂဇေနဟံ။>
    text <၈၃>
      text <တေန ကမ္မဝိပါကေန၊ ဘန္တော နာဠာဂိရီ ဂဇော။>
      text <ဂိရိဗ္ဗဇေ ပုရဝရေ၊ ဒာရုဏော သမုပါဂမိ။>
    stand <၇>
    text <၈၄>
      text <ရာဇာဟံ ပတ္ထိဝေါ အာသိံ၊ သတ္တိယာ ပုရိသံ ဟနိံ။>
      text <တေန ကမ္မဝိပါကေန၊ နိရယေ ပစ္စိသံ ဘုသံ။>
    text <၈၅>
      text <ကမ္မုနော တဿ သေသေန၊ ဣဒာနိ သကလံ မမ။>
      text <ပါဒေ ဆဝိံ ပကပ္ပေသိ၊ န ဟိ ကမ္မံ ဝိနဿတိ။>
    stand <၈>
    text <၈၆>
      text <အဟံ ကေဝဋ္ဋဂါမသ္မိံ၊ အဟုံ ကေဝဋ္ဋဒာရကော။>
      text <မစ္ဆကေ ဃာတိတေ ဒိသွာ၊ ဇနယိံ သောမနဿကံ။>
    text <၈၇>
      text <တေန ကမ္မဝိပါကေန၊ သီသဒုက္ခံ အဟူ မမ။>
      text <သဗ္ဗေ သက္ကာ စ ဟညိံသု၊ ယဒာ ဟနိ ဝိဋဋူဘော။>
    stand <၉>
    text <၈၈>
      text <ဖုဿဿာဟံ ပါဝစနေ၊ သာဝကေ ပရိဘာသယိံ။>
      text <ယဝံ ခါဒထ ဘုဉ္ဇထ၊ မာ စ ဘုဉ္ဇထ သာလယော။>
    text <၈၉>
      text <တေန ကမ္မဝိပါကေန၊ တေမာသံ ခါဒိတံ ယဝံ။>
      text <နိမန္တိတော ဗြာဟ္မဏေန၊ ဝေရဉ္ဇာယံ ဝသိံ တဒာ။>
    stand <၁၀>
    text <၉၀>
      text <နိဗ္ဗုဒ္ဓေ ဝတ္တမာနမှိ၊ မလ္လပုတ္တံ နိဟေဌယိံ။>
      text <တေန ကမ္မဝိပါကေန၊ ပိဋ္ဌိဒုက္ခံ အဟူ မမ။>
    stand <၁၁>
    text <၉၁>
      text <တိကိစ္ဆကော အဟံ အာသိံ၊ သေဋ္ဌိပုတ္တံ ဝိရေစယိံ။>
      text <တေန ကမ္မဝိပါကေန၊ ဟောတိ ပက္ခန္ဒိကာ မမ။>
    stand <၁၂>
    text <၉၂>
      text <အဝစာဟံ ဇောတိပါလော၊ သုဂတံ ကဿပံ တဒာ။>
      text <ကုတော နု ဗောဓိ မုဏ္ဍဿ၊ ဗောဓိ ပရမဒုလ္လဘာ။>
    text <၉၃>
      text <တေန ကမ္မဝိပါကေန၊ အစရိံ ဒုက္ကရံ ဗဟုံ။>
      text <ဆဗ္ဗဿာနုရုဝေဠာယံ၊ တတော ဗောဓိမပါပုဏိံ။>
    text <၉၄>
      text <နာဟံ ဧတေန မဂ္ဂေန၊ ပါပုဏိံ ဗောဓိမုတ္တမံ။>
      text <ကုမ္မဂ္ဂေန ဂဝေသိဿံ၊ ပုဗ္ဗကမ္မေန ဝါရိတော။>
    text <၉၅>
      text <ပုညပါပပရိက္ခီဏော၊ သဗ္ဗသန္တာပဝဇ္ဇိတော။>
      text <အသောကော အနုပါယာသော၊ နိဗ္ဗာယိဿမနာသဝေါ။>
    text <၉၆>
      text <ဧဝံ ဇိနော ဝိယာကာသိ၊ ဘိက္ခုသင်္ဃဿ အဂ္ဂတော။>
      text <သဗ္ဗာဘိညာဗလပ္ပတ္တော၊ အနောတတ္တေ မဟာသရေတိ။>
      text <အဝဋံ လဗုဇဉ္စေဝ၊ ဥဒုမ္ဗရပိလက္ခု စ။>
      text <ဖာရု ဝလ္လီ စ ကဒလီ၊ ပနသော ကောဋိဝီသကော။>
      text <ပုဗ္ဗကမ္မပိလောတိ စ၊ အပဒာနံ မဟေသိနော။>
      text <ဂါထာယော ဧကနဝုတိ၊ ဂဏိတာယော ဝိဘာဝိဘိ။>
    text <ဣတ္ထံ သုဒံ ဘဂဝါ အတ္တနော ပုဗ္ဗစရိတံ ကမ္မပိလောတိကံ နာမ ဗုဒ္ဓါပဒာနဓမ္မပရိယာယံ အဘာသိတ္ထာတိ။>
    stand <ပုဗ္ဗကမ္မပိလောတိကံ နာမ ဗုဒ္ဓါပဒာနံ ဒသမံ။>
    stand <အဝဋဖလဝဂ္ဂေါ ဧကူနစတ္တာလီသမော။>
    text <တဿုဒ္ဒာနံ>
    stand <စုဒ္ဒသမံ ဘာဏဝါရံ။>
