text <၃၇။ မန္ဒာရဝပုပ္ဖိယဝဂ္ဂေါ>
  text <၁။ မန္ဒာရဝပုပ္ဖိယတ္ထေရအပဒာနံ>
    text <၁>
      text <တာဝတိံသာ ဣဓာဂန္တွာ၊ မင်္ဂလော နာမ မာဏဝေါ။>
      text <မန္ဒာရဝံ ဂဟေတွာန၊ ဝိပဿိဿ မဟေသိနော။>
    text <၂>
      text <သမာဓိနာ နိသိန္နဿ၊ မတ္ထကေ ဓာရယိံ အဟံ။>
      text <သတ္တာဟံ ဓာရယိတွာန၊ ဒေဝလောကံ ပုနာဂမိံ။>
    text <၃>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မန္ဒာရဝပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <မန္ဒာရဝပုပ္ဖိယတ္ထေရဿာပဒာနံ ပဌမံ။>
  text <၂။ ကက္ကာရုပုပ္ဖိယတ္ထေရအပဒာနံ>
    text <၅>
      text <ယာမာ ဒေဝါ ဣဓာဂန္တွာ၊ ဂေါတမံ သိရိဝစ္ဆသံ။>
      text <ကက္ကာရုမာလံ ပဂ္ဂယှ၊ ဗုဒ္ဓဿ အဘိရောပယိံ။>
    text <၆>
      text <ဒွေနဝုတေ ဣတော ကပ္ပေ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကက္ကာရုပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကက္ကာရုပုပ္ဖိယတ္ထေရဿာပဒာနံ ဒုတိယံ။>
  text <၃။ ဘိသမုဠာလဒာယကတ္ထေရအပဒာနံ>
    text <၈>
      text <ဖုဿော နာမာသိ သမ္ဗုဒ္ဓေါ၊ သဗ္ဗဓမ္မာန ပါရဂူ။>
      text <ဝိဝေကကာမော သဗ္ဗညူ၊ အာဂဉ္ဆိ မမ သန္တိကေ။>
    text <၉>
      text <တသ္မိံ စိတ္တံ ပသာဒေတွာ၊ မဟာကာရုဏိကေ ဇိနေ။>
      text <ဘိသမုဠာလံ ပဂ္ဂယှ၊ ဗုဒ္ဓသေဋ္ဌဿဒာသဟံ။>
    text <၁၀>
      text <ဒွေနဝုတေ ဣတော ကပ္ပေ၊ ယံ ဘိသမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဘိသဒာနဿိဒံ ဖလံ။>
    text <၁၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဘိသမုဠာလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဘိသမုဠာလဒာယကတ္ထေရဿာပဒာနံ တတိယံ။>
  text <၄။ ကေသရပုပ္ဖိယတ္ထေရအပဒာနံ>
    text <၁၂>
      text <ဝိဇ္ဇာဓရော တဒာ အာသိံ၊ ဟိမဝန္တမှိ ပဗ္ဗတေ။>
      text <အဒ္ဒသံ ဝိရဇံ ဗုဒ္ဓံ၊ စင်္ကမန္တံ မဟာယသံ။>
    text <၁၃>
      text <တီဏိ ကေသရပုပ္ဖာနိ၊ သီသေ ကတွာနဟံ တဒာ။>
      text <ဥပသင်္ကမ္မ သမ္ဗုဒ္ဓံ၊ ဝေဿဘုံ အဘိပူဇယိံ။>
    text <၁၄>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကေသရပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကေသရပုပ္ဖိယတ္ထေရဿာပဒာနံ စတုတ္ထံ။>
  text <၅။ အင်္ကောလပုပ္ဖိယတ္ထေရအပဒာနံ>
    text <၁၆>
      text <ပဒုမော နာမ သမ္ဗုဒ္ဓေါ၊ စိတ္တကူဋေ ဝသီ တဒာ။>
      text <ဒိသွာန တံ အဟံ ဗုဒ္ဓံ၊ သယမ္ဘုံ အပရာဇိတံ။>
    text <၁၇>
      text <အင်္ကောလံ ပုပ္ဖိတံ ဒိသွာ၊ ဩစိနိတွာနဟံ တဒာ။>
      text <ဥပဂန္တွာန သမ္ဗုဒ္ဓံ၊ ပူဇယိံ ပဒုမံ ဇိနံ။>
    text <၁၈>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အင်္ကောလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <အင်္ကောလပုပ္ဖိယတ္ထေရဿာပဒာနံ ပဉ္စမံ။>
  text <၆။ ကဒမ္ဗပုပ္ဖိယတ္ထေရအပဒာနံ>
    text <၂၀>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အန္တရာပဏေ။>
      text <ကဉ္စနဂ္ဃိယသင်္ကာသံ၊ ဗာတ္တိံသဝရလက္ခဏံ။>
    text <၂၁>
      text <နိသဇ္ဇ ပါသာဒဝရေ၊ အဒ္ဒသံ လောကနာယကံ။>
      text <ကဒမ္ဗပုပ္ဖံ ပဂ္ဂယှ၊ ဝိပဿိံ အဘိပူဇယိံ။>
    text <၂၂>
      text <ဧကနဝုတိတော ကပ္ပေ၊ ယံ ဗုဒ္ဓမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကဒမ္ဗပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ကဒမ္ဗပုပ္ဖိယတ္ထေရဿာပဒာနံ ဆဋ္ဌံ။>
  text <၇။ ဥဒ္ဒာလကပုပ္ဖိယတ္ထေရအပဒာနံ>
    text <၂၄>
      text <အနောမော နာမ သမ္ဗုဒ္ဓေါ၊ ဂင်္ဂါကူလေ ဝသီ တဒာ။>
      text <ဥဒ္ဒာလကံ ဂဟေတွာန၊ ပူဇယိံ အပရာဇိတံ။>
    text <၂၅>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥဒ္ဒာလကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဥဒ္ဒာလကပုပ္ဖိယတ္ထေရဿာပဒာနံ သတ္တမံ။>
  text <၈။ ဧကစမ္ပကပုပ္ဖိယတ္ထေရအပဒာနံ>
    text <၂၇>
      text <ဥပသန္တော စ သမ္ဗုဒ္ဓေါ၊ ဝသတီ ပဗ္ဗတန္တရေ။>
      text <ဧကစမ္ပကမာဒာယ၊ ဥပဂစ္ဆိံ နရုတ္တမံ။>
    text <၂၈>
      text <ပသန္နစိတ္တော သုမနော၊ ပစ္စေကမုနိမုတ္တမံ။>
      text <ဥဘောဟတ္ထေဟိ ပဂ္ဂယှ၊ ပူဇယိံ အပရာဇိတံ။>
    text <၂၉>
      text <ပဉ္စသဋ္ဌိမှိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကစမ္ပကပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဧကစမ္ပကပုပ္ဖိယတ္ထေရဿာပဒာနံ အဋ္ဌမံ။>
  text <၉။ တိမိရပုပ္ဖိယတ္ထေရအပဒာနံ>
    text <၃၁>
      text <စန္ဒဘာဂါနဒီတီရေ၊ အနုသောတံ ဝဇာမဟံ။>
      text <အဒ္ဒသံ ဝိရဇံ ဗုဒ္ဓံ၊ သာလရာဇံဝ ဖုလ္လိတံ။>
    text <၃၂>
      text <ပသန္နစိတ္တော သုမနော၊ ပစ္စေကမုနိမုတ္တမံ။>
      text <ဂဟေတွာ တိမိရံ ပုပ္ဖံ၊ မတ္ထကေ ဩကိရိံ အဟံ။>
    text <၃၃>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၃၄>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိမိရပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <တိမိရပုပ္ဖိယတ္ထေရဿာပဒာနံ နဝမံ။>
  text <၁၀။ သဠလပုပ္ဖိယတ္ထေရအပဒာနံ>
    text <၃၅>
      text <စန္ဒဘာဂါနဒီတီရေ၊ အဟောသိံ ကိန္နရော တဒာ။>
      text <တတ္ထဒ္ဒသံ ဒေဝဒေဝံ၊ စင်္ကမန္တံ နရာသဘံ။>
    text <၃၆>
      text <ဩစိနိတွာန သဠလံ၊ ပုပ္ဖံ ဗုဒ္ဓဿဒာသဟံ။>
      text <ဥပသိင်္ဃိ မဟာဝီရော၊ သဠလံ ဒေဝဂန္ဓိကံ။>
    text <၃၇>
      text <ပဋိဂ္ဂဟေတွာ သမ္ဗုဒ္ဓေါ၊ ဝိပဿီ လောကနာယကော။>
      text <ဥပသိင်္ဃိ မဟာဝီရော၊ ပေက္ခမာနဿ မေ သတော။>
    text <၃၈>
      text <ပသန္နစိတ္တော သုမနော၊ ဝန္ဒိတွာ ဒွိပဒုတ္တမံ။>
      text <အဉ္ဇလိံ ပဂ္ဂဟေတွာန၊ ပုန ပဗ္ဗတမာရုဟိံ။>
    text <၃၉>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <မန္ဒာရဝဉ္စ ကက္ကာရု၊ ဘိသကေသရပုပ္ဖိယော။>
      text <အင်္ကောလကော ကဒမ္ဗီ စ၊ ဥဒ္ဒာလီ ဧကစမ္ပကော။>
      text <တိမိရံ သဠလဉ္စေဝ၊ ဂါထာ တာလီသမေဝ စ။>
    text <ဣတ္ထံ သုဒံ အာယသ္မာ သဠလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <သဠလပုပ္ဖိယတ္ထေရဿာပဒာနံ ဒသမံ။>
    stand <မန္ဒာရဝပုပ္ဖိယဝဂ္ဂေါ သတ္တတိံသတိမော။>
    text <တဿုဒ္ဒာနံ>
