text <၃၄။ ဂန္ဓောဒကဝဂ္ဂေါ>
  text <၁။ ဂန္ဓဓူပိယတ္ထေရအပဒာနံ>
    text <၁>
      text <သိဒ္ဓတ္ထဿ ဘဂဝတော၊ ဂန္ဓဓူပံ အဒာသဟံ။>
      text <သုမနေဟိ ပဋိစ္ဆန္နံ၊ ဗုဒ္ဓါနုစ္ဆဝိကဉ္စ တံ။>
    text <၂>
      text <ကဉ္စနဂ္ဃိယသင်္ကာသံ၊ ဗုဒ္ဓံ လောကဂ္ဂနာယကံ။>
      text <ဣန္ဒီဝရံဝ ဇလိတံ၊ အာဒိတ္တံဝ ဟုတာသနံ။>
    text <၃>
      text <ဗျဂ္ဃုသဘံဝ ပဝရံ၊ အဘိဇာတံဝ ကေသရိံ။>
      text <နိသိန္နံ သမဏာနဂ္ဂံ၊ ဘိက္ခုသင်္ဃပုရက္ခတံ။>
    text <၄>
      text <ဒိသွာ စိတ္တံ ပသာဒေတွာ၊ ပဂ္ဂဟေတွာန အဉ္ဇလိံ။>
      text <ဝန္ဒိတွာ သတ္ထုနော ပါဒေ၊ ပက္ကာမိံ ဥတ္တရာမုခေါ။>
    text <၅>
      text <စတုန္နဝုတိတော ကပ္ပေ၊ ယံ ဂန္ဓမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဂန္ဓပူဇာယိဒံ ဖလံ။>
    text <၆>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဂန္ဓဓူပိယော ထေရော ဣမာ ဂါထာယော အဘာသိတ္ထာတိ။>
    stand <ဂန္ဓဓူပိယတ္ထေရဿာပဒာနံ ပဌမံ။>
  text <၂။ ဥဒကပူဇကတ္ထေရအပဒာနံ>
    text <၇>
      text <သုဝဏ္ဏဝဏ္ဏံ သမ္ဗုဒ္ဓံ၊ ဂစ္ဆန္တံ အနိလဉ္ဇသေ။>
      text <ဃတာသနံဝ ဇလိတံ၊ အာဒိတ္တံဝ ဟုတာသနံ။>
    text <၈>
      text <ပါဏိနာ ဥဒကံ ဂယှ၊ အာကာသေ ဥက္ခိပိံ အဟံ။>
      text <သမ္ပဋိစ္ဆိ မဟာဝီရော၊ ဗုဒ္ဓေါ ကာရုဏိကော ဣသိ။>
    text <၉>
      text <အန္တလိက္ခေ ဌိတော သတ္ထာ၊ ပဒုမုတ္တရနာမကော။>
      text <မမ သင်္ကပ္ပမညာယ၊ ဣမံ ဂါထမဘာသထ။>
    text <၁၀>
      text <ဣမိနာ ဒကဒာနေန၊ ပီတိဥပ္ပါဒနေန စ။>
      text <ကပ္ပသတသဟဿမ္ပိ၊ ဒုဂ္ဂတိံ နုပပဇ္ဇသိ။>
    text <၁၁>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၁၂>
      text <သဟဿရာဇနာမေန၊ တယော စ စက္ကဝတ္တိနော။>
      text <ပဉ္စသဋ္ဌိကပ္ပသတေ၊ စာတုရန္တာ ဇနာဓိပါ။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥဒကပူဇကော ထေရော ဣမာ ဂါထာယော အဘာသိတ္ထာတိ။>
    stand <ဥဒကပူဇကတ္ထေရဿာပဒာနံ ဒုတိယံ။>
  text <၃။ ပုန္နာဂပုပ္ဖိယတ္ထေရအပဒာနံ>
    text <၁၄>
      text <ကာနနံ ဝနမောဂယှ၊ ဝသာမိ လုဒ္ဒကော အဟံ။>
      text <ပုန္နာဂံ ပုပ္ဖိတံ ဒိသွာ၊ ဗုဒ္ဓသေဋ္ဌံ အနုဿရိံ။>
    text <၁၅>
      text <တံ ပုပ္ဖံ ဩစိနိတွာန၊ သုဂန္ဓံ ဂန္ဓိတံ သုဘံ။>
      text <ထူပံ ကတွာန ပုလိနေ၊ ဗုဒ္ဓဿ အဘိရောပယိံ။>
    text <၁၆>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၇>
      text <ဧကမှိ နဝုတေ ကပ္ပေ၊ ဧကော အာသိံ တမောနုဒော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပုန္နာဂပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ပုန္နာဂပုပ္ဖိယတ္ထေရဿာပဒာနံ တတိယံ။>
  text <၄။ ဧကဒုဿဒာယကတ္ထေရအပဒာနံ>
    text <၁၉>
      text <နဂရေ ဟံသဝတိယာ၊ အဟောသိံ တိဏဟာရကော။>
      text <တိဏဟာရေန ဇီဝါမိ၊ တေန ပေါသေမိ ဒာရကေ။>
    text <၂၀>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <တမန္ဓကာရံ နာသေတွာ၊ ဥပ္ပဇ္ဇိ လောကနာယကော။>
    text <၂၁>
      text <သကေ ဃရေ နိသီဒိတွာ၊ ဧဝံ စိန္တေသဟံ တဒာ။>
      text <ဗုဒ္ဓေါ လောကေ သမုပ္ပန္နော၊ ဒေယျဓမ္မော စ နတ္ထိ မေ။>
    text <၂၂>
      text <ဣဒံ မေ သာဋကံ ဧကံ၊ နတ္ထိ မေ ကောစိ ဒာယကော။>
      text <ဒုက္ခေါ နိရယသမ္ဖဿော၊ ရောပယိဿာမိ ဒက္ခိဏံ။>
    text <၂၃>
      text <ဧဝါဟံ စိန္တယိတွာန၊ သကံ စိတ္တံ ပသာဒယိံ။>
      text <ဧကံ ဒုဿံ ဂဟေတွာန၊ ဗုဒ္ဓသေဋ္ဌဿဒာသဟံ။>
    text <၂၄>
      text <ဧကံ ဒုဿံ ဒဒိတွာန၊ ဥက္ကုဋ္ဌိံ သမ္ပဝတ္တယိံ။>
      text <ယဒိ ဗုဒ္ဓေါ တုဝံ ဝီရ၊ တာရေဟိ မံ မဟာမုနိ။>
    text <၂၅>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <မမ ဒာနံ ပကိတ္တေန္တော၊ အကာ မေ အနုမောဒနံ။>
    text <၂၆>
      text <ဣမိနာ ဧကဒုဿေန၊ စေတနာပဏိဓီဟိ စ။>
      text <ကပ္ပသတသဟဿာနိ၊ ဝိနိပါတံ န ဂစ္ဆတိ။>
    text <၂၇>
      text <ဆတ္တိံသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။>
      text <တေတ္တိံသက္ခတ္တုံ ရာဇာ စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၂၈>
      text <ဒေဝလောကေ မနုဿေ ဝါ၊ သံသရန္တော တုဝံ ဘဝေ။>
      text <ရူပဝါ ဂုဏသမ္ပန္နော၊ အနဝက္ကန္တဒေဟဝါ။>
      text <အက္ခေါဘံ အမိတံ ဒုဿံ၊ လဘိဿသိ ယဒိစ္ဆကံ။>
    text <၂၉>
      text <ဣဒံ ဝတွာန သမ္ဗုဒ္ဓေါ၊ ဇလဇုတ္တမနာမကော။>
      text <နဘံ အဗ္ဘုဂ္ဂမီ ဓီရော၊ ဟံသရာဇာဝ အမ္ဗရေ။>
    text <၃၀>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <ဘောဂေ မေ ဦနတာ နတ္ထိ၊ ဧကဒုဿဿိဒံ ဖလံ။>
    text <၃၁>
      text <ပဒုဒ္ဓါရေ ပဒုဒ္ဓါရေ၊ ဒုဿံ နိဗ္ဗတ္တတေ မမံ။>
      text <ဟေဋ္ဌာ ဒုဿမှိ တိဋ္ဌာမိ၊ ဥပရိ ဆဒနံ မမ။>
    text <၃၂>
      text <စက္ကဝါဠမုပါဒာယ၊ သကာနနံ သပဗ္ဗတံ။>
      text <ဣစ္ဆမာနော စဟံ အဇ္ဇ၊ ဒုဿေဟိ ဆာဒယေယျဟံ။>
    text <၃၃>
      text <တေနေဝ ဧကဒုဿေန၊ သံသရန္တော ဘဝါဘဝေ။>
      text <သုဝဏ္ဏဝဏ္ဏော ဟုတွာန၊ သံသရာမိ ဘဝါဘဝေ။>
    text <၃၄>
      text <ဝိပါကံ ဧကဒုဿဿ၊ နဇ္ဈဂံ ကတ္ထစိက္ခယံ။>
      text <အယံ မေ အန္တိမာ ဇာတိ၊ ဝိပစ္စတိ ဣဓာပိ မေ။>
    text <၃၅>
      text <သတသဟဿိတော ကပ္ပေ၊ ယံ ဒုဿမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဧကဒုဿဿိဒံ ဖလံ။>
    text <၃၆>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၃၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကဒုဿဒာယကော ထေရော ဣမာ ဂါထာယော အဘာသိတ္ထာတိ။>
    stand <ဧကဒုဿဒာယကတ္ထေရဿာပဒာနံ စတုတ္ထံ။>
  text <၅။ ဖုသိတကမ္ပိယတ္ထေရအပဒာနံ>
    text <၃၈>
      text <ဝိပဿီ နာမ>
      text <ခီဏာသဝေဟိ သဟိတော၊ သင်္ဃာရာမေ ဝသီ တဒာ။>
    text <သမ္ဗုဒ္ဓေါ၊ လောကဇေဋ္ဌော နရာသဘော။>
    text <၃၉>
      text <အာရာမဒွာရာ နိက္ခမ္မ၊ ဝိပဿီ လောကနာယကော။>
      text <သဟ သတသဟဿေဟိ၊ အဋ္ဌ ခီဏာသဝေဟိ သော။>
    text <၄၀>
      text <အဇိနေန နိဝတ္ထောဟံ၊ ဝါကစီရဓရောပိ စ။>
      text <ကုသုမောဒကမာဒာယ၊ သမ္ဗုဒ္ဓံ ဥပသင်္ကမိံ။>
    text <၄၁>
      text <သကံ စိတ္တံ ပသာဒေတွာ၊ ဝေဒဇာတော ကတဉ္ဇလီ။>
      text <ကုသုမောဒကမာဒာယ၊ ဗုဒ္ဓမဗ္ဘုက္ကိရိံ အဟံ။>
    text <၄၂>
      text <တေန ကမ္မေန သမ္ဗုဒ္ဓေါ၊ ဇလဇုတ္တမနာမကော။>
      text <မမ ကမ္မံ ပကိတ္တေတွာ၊ အဂမာ ယေန ပတ္ထိတံ။>
    text <၄၃>
      text <ဖုသိတာ ပဉ္စသဟဿာ၊ ယေဟိ ပူဇေသဟံ ဇိနံ။>
      text <အဍ္ဎတေယျသဟဿေဟိ၊ ဒေဝရဇ္ဇံ အကာရယိံ။>
    text <၄၄>
      text <အဍ္ဎတေယျသဟဿေဟိ၊ စက္ကဝတ္တီ အဟောသဟံ။>
      text <အဝသေသေန ကမ္မေန၊ အရဟတ္တမပါပုဏိံ။>
    text <၄၅>
      text <ဒေဝရာဇာ ယဒာ ဟောမိ၊ မနုဇာဓိပတီ ယဒာ။>
      text <တမေဝ နာမဓေယျံ မေ၊ ဖုသိတော နာမ ဟောမဟံ။>
    text <၄၆>
      text <ဒေဝဘူတဿ သန္တဿ၊ အထာပိ မာနုသဿ ဝါ။>
      text <သမန္တာ ဗျာမတော မယှံ၊ ဖုသိတံဝ ပဝဿတိ။>
    text <၄၇>
      text <ဘဝါ ဥဂ္ဃာဋိတာ မယှံ၊ ကိလေသာ ဈာပိတာ မမ။>
      text <သဗ္ဗာသဝပရိက္ခီဏော၊ ဖုသိတဿ ဣဒံ ဖလံ။>
    text <၄၈>
      text <စန္ဒနဿေဝ မေ ကာယာ၊ တထာ ဂန္ဓော ပဝါယတိ။>
      text <သရီရတော မမ ဂန္ဓော၊ အဍ္ဎကောသေ ပဝါယတိ။>
    text <၄၉>
      text <ဒိဗ္ဗဂန္ဓံ သမ္ပဝန္တံ၊ ပုညကမ္မသမင်္ဂိနံ။>
      text <ဂန္ဓံ ဃတွာန ဇာနန္တိ၊ ဖုသိတော အာဂတော ဣဓ။>
    text <၅၀>
      text <သာခါပလာသကဋ္ဌာနိ၊ တိဏာနိပိ စ သဗ္ဗသော။>
      text <မမ သင်္ကပ္ပမညာယ၊ ဂန္ဓော သမ္ပဇ္ဇတေ ခဏေ။>
    text <၅၁>
      text <သတသဟဿိတော ကပ္ပေ၊ စန္ဒနံ အဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဖုသိတဿ ဣဒံ ဖလံ။>
    text <၅၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဖုသိတကမ္ပိယော ထေရော ဣမာ ဂါထာယော အဘာသိတ္ထာတိ။>
    stand <ဖုသိတကမ္ပိယတ္ထေရဿာပဒာနံ ပဉ္စမံ။>
  text <၆။ ပဘင်္ကရတ္ထေရအပဒာနံ>
    text <၅၃>
      text <ပဒုမုတ္တရဘဂဝတော၊ လောကဇေဋ္ဌဿ တာဒိနော။>
      text <ဝိပိနေ စေတိယံ အာသိ၊ ဝါဠမိဂသမာကုလေ။>
    text <၅၄>
      text <န ကောစိ ဝိသဟိ ဂန္တုံ၊ စေတိယံ အဘိဝန္ဒိတုံ။>
      text <တိဏကဋ္ဌလတောနဒ္ဓံ၊ ပလုဂ္ဂံ အာသိ စေတိယံ။>
    text <၅၅>
      text <ဝနကမ္မိကော တဒာ အာသိံ၊ ပိတုမာတုမတေနဟံ။>
      text <အဒ္ဒသံ ဝိပိနေ ထူပံ၊ လုဂ္ဂံ တိဏလတာကုလံ။>
    text <၅၆>
      text <ဒိသွာနာဟံ ဗုဒ္ဓထူပံ၊ ဂရုစိတ္တံ ဥပဋ္ဌဟိံ။>
      text <ဗုဒ္ဓသေဋ္ဌဿ ထူပေါယံ၊ ပလုဂ္ဂေါ အစ္ဆတီ ဝနေ။>
    text <၅၇>
      text <နစ္ဆန္နံ နပ္ပတိရူပံ၊ ဇာနန္တဿ ဂုဏာဂုဏံ။>
      text <ဗုဒ္ဓထူပံ အသောဓေတွာ၊ အညံ ကမ္မံ ပယောဇယေ။>
    text <၅၈>
      text <တိဏကဋ္ဌဉ္စ ဝလ္လိဉ္စ၊ သောဓယိတွာန စေတိယေ။>
      text <ဝန္ဒိတွာ အဋ္ဌ ဝါရာနိ၊ ပဋိကုဋိကော အဂစ္ဆဟံ။>
    text <၅၉>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၆၀>
      text <တတ္ထ မေ သုကတံ ဗျမှံ၊ သောဝဏ္ဏံ သပဘဿရံ။>
      text <သဋ္ဌိယောဇနမုဗ္ဗိဒ္ဓံ၊ တိံသယောဇနဝိတ္ထတံ။>
    text <၆၁>
      text <တိသတာနိ စ ဝါရာနိ၊ ဒေဝရဇ္ဇမကာရယိံ။>
      text <ပဉ္စဝီသတိက္ခတ္တုဉ္စ၊ စက္ကဝတ္တီ အဟောသဟံ။>
    text <၆၂>
      text <ဘဝါဘဝေ သံသရန္တော၊ မဟာဘောဂံ လဘာမဟံ။>
      text <ဘောဂေ မေ ဦနတာ နတ္ထိ၊ သောဓနာယ ဣဒံ ဖလံ။>
    text <၆၃>
      text <သိဝိကာ ဟတ္ထိခန္ဓေန၊ ဝိပိနေ ဂစ္ဆတော မမ။>
      text <ယံ ယံ ဒိသာဟံ ဂစ္ဆာမိ၊ သရဏံ သမ္ပတေ ဝနံ။>
    text <၆၄>
      text <ခါဏုံ ဝါ ကဏ္ဋကံ ဝါပိ၊ နာဟံ ပဿာမိ စက္ခုနာ။>
      text <ပုညကမ္မေန သံယုတ္တော၊ သယမေဝါပနီယရေ။>
    text <၆၅>
      text <ကုဋ္ဌံ ဂဏ္ဍော ကိလာသော စ၊ အပမာရော ဝိတစ္ဆိကာ။>
      text <ဒဒ္ဒု ကစ္ဆု စ မေ နတ္ထိ၊ သောဓနာယ ဣဒံ ဖလံ။>
    text <၆၆>
      text <အညမ္ပိ မေ အစ္ဆရိယံ၊ ဗုဒ္ဓထူပဿ သောဓနေ။>
      text <နာဘိဇာနာမိ မေ ကာယေ၊ ဇာတံ ပိဠကဗိန္ဒုကံ။>
    text <၆၇>
      text <အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။>
      text <ဒုဝေ ဘဝေ သံသရာမိ၊ ဒေဝတ္တေ အထ မာနုသေ။>
    text <၆၈>
      text <အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။>
      text <သုဝဏ္ဏဝဏ္ဏော သဗ္ဗတ္ထ၊ သပ္ပဘာသော ဘဝါမဟံ။>
    text <၆၉>
      text <အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။>
      text <အမနာပံ ဝိဝဇ္ဇတိ၊ မနာပံ ဥပတိဋ္ဌတိ။>
    text <၇၀>
      text <အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။>
      text <ဝိသုဒ္ဓံ ဟောတိ မေ စိတ္တံ၊ ဧကဂ္ဂံ သုသမာဟိတံ။>
    text <၇၁>
      text <အညမ္ပိ မေ အစ္ဆရိယံ၊ ဗုဒ္ဓထူပမှိ သောဓိတေ။>
      text <ဧကာသနေ နိသီဒိတွာ၊ အရဟတ္တမပါပုဏိံ။>
    text <၇၂>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ သောဓနာယ ဣဒံ ဖလံ။>
    text <၇၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဘင်္ကရော ထေရော ဣမာ ဂါထာယော အဘာသိတ္ထာတိ။>
    stand <ပဘင်္ကရတ္ထေရဿာပဒာနံ ဆဋ္ဌံ။>
  text <၇။ တိဏကုဋိဒာယကတ္ထေရအပဒာနံ>
    text <၇၄>
      text <နဂရေ ဗန္ဓုမတိယာ၊ အဟောသိံ ပရကမ္မိကော။>
      text <ပရကမ္မာယနေ ယုတ္တော၊ ပရဘတ္တံ အပဿိတော။>
    text <၇၅>
      text <ရဟောဂတော နိသီဒိတွာ၊ ဧဝံ စိန္တေသဟံ တဒာ။>
      text <ဗုဒ္ဓေါ လောကေ သမုပ္ပန္နော၊ အဓိကာရော စ နတ္ထိ မေ။>
    text <၇၆>
      text <ကာလော မေ ဂတိံ သောဓေတုံ၊ ခဏော မေ ပဋိပါဒိတော။>
      text <ဒုက္ခေါ နိရယသမ္ဖဿော၊ အပုညာနဉှိ ပါဏိနံ။>
    text <၇၇>
      text <ဧဝါဟံ စိန္တယိတွာန၊ ကမ္မသာမိံ ဥပါဂမိံ။>
      text <ဧကာဟံ ကမ္မံ ယာစိတွာ၊ ဝိပိနံ ပါဝိသိံ အဟံ။>
    text <၇၈>
      text <တိဏကဋ္ဌဉ္စ ဝလ္လိဉ္စ၊ အာဟရိတွာနဟံ တဒာ။>
      text <တိဒဏ္ဍကေ ဌပေတွာန၊ အကံ တိဏကုဋိံ အဟံ။>
    text <၇၉>
      text <သင်္ဃဿတ္ထာယ ကုဋိကံ၊ နိယျာဒေတွာန တံ အဟံ။>
      text <တဒဟေယေဝ အာဂန္တွာ၊ ကမ္မသာမိံ ဥပါဂမိံ။>
    text <၈၀>
      text <တေန ကမ္မေန သုကတေန၊ တာဝတိံသမဂစ္ဆဟံ။>
      text <တတ္ထ မေ သုကတံ ဗျမှံ၊ ကုဋိကာယ သုနိမ္မိတံ။>
    text <၈၁>
      text <သဟဿကဏ္ဍံ သတဘေဏ္ဍု၊ ဓဇာလု ဟရိတာမယံ။>
      text <သတသဟဿနိယျူဟာ၊ ဗျမှေ ပါတုဘဝိံသု မေ။>
    text <၈၂>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <မမ သင်္ကပ္ပမညာယ၊ ပါသာဒော ဥပတိဋ္ဌတိ။>
    text <၈၃>
      text <ဘယံ ဝါ ဆမ္ဘိတတ္တံ ဝါ၊ လောမဟံသော န ဝိဇ္ဇတိ။>
      text <တာသံ မမ န ဇာနာမိ၊ တိဏကုဋိကာယိဒံ ဖလံ။>
    text <၈၄>
      text <သီဟဗျဂ္ဃာ စ ဒီပီ စ၊ အစ္ဆကောကတရစ္ဆကာ။>
      text <သဗ္ဗေ မံ ပရိဝဇ္ဇေန္တိ၊ တိဏကုဋိကာယိဒံ ဖလံ။>
    text <၈၅>
      text <သရီသပါ စ ဘူတာ စ၊ အဟီ ကုမ္ဘဏ္ဍရက္ခသာ။>
      text <တေပိ မံ ပရိဝဇ္ဇေန္တိ၊ တိဏကုဋိကာယိဒံ ဖလံ။>
    text <၈၆>
      text <န ပါပသုပိနဿာပိ၊ သရာမိ ဒဿနံ မမ။>
      text <ဥပဋ္ဌိတာ သတိ မယှံ၊ တိဏကုဋိကာယိဒံ ဖလံ။>
    text <၈၇>
      text <တာယေဝ တိဏကုဋိကာယ၊ အနုဘောတွာန သမ္ပဒာ။>
      text <ဂေါတမဿ ဘဂဝတော၊ ဓမ္မံ သစ္ဆိကရိံ အဟံ။>
    text <၈၈>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ တိဏကုဋိကာယိဒံ ဖလံ။>
    text <၈၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တိဏကုဋိဒာယကော ထေရော ဣမာ ဂါထာယော အဘာသိတ္ထာတိ။>
    stand <တိဏကုဋိဒာယကတ္ထေရဿာပဒာနံ သတ္တမံ။>
  text <၈။ ဥတ္တရေယျဒာယကတ္ထေရအပဒာနံ>
    text <၉၀>
      text <နဂရေ ဟံသဝတိယာ၊ အဟောသိံ ဗြာဟ္မဏော တဒာ။>
      text <အဇ္ဈာယကော မန္တဓရော၊ တိဏ္ဏံ ဝေဒာန ပါရဂူ။>
    text <၉၁>
      text <ပုရက္ခတော သသိဿေဟိ၊ ဇာတိမာ စ သုသိက္ခိတော။>
      text <တောယာဘိသေစနတ္ထာယ၊ နဂရာ နိက္ခမိံ တဒာ။>
    text <၉၂>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <ခီဏာသဝသဟဿေဟိ၊ ပါဝိသီ နဂရံ ဇိနော။>
    text <၉၃>
      text <သုစာရုရူပံ ဒိသွာန၊ အာနေဉ္ဇကာရိတံ ဝိယ။>
      text <ပရိဝုတံ အရဟန္တေဟိ၊ ဒိသွာ စိတ္တံ ပသာဒယိံ။>
    text <၉၄>
      text <သိရသ္မိံ အဉ္ဇလိံ ကတွာ၊ နမဿိတွာန သုဗ္ဗတံ။>
      text <ပသန္နစိတ္တော သုမနော၊ ဥတ္တရီယမဒာသဟံ။>
    text <၉၅>
      text <ဥဘော ဟတ္ထေဟိ ပဂ္ဂယှ၊ သာဋကံ ဥက္ခိပိံ အဟံ။>
      text <ယာဝတာ ဗုဒ္ဓပရိသာ၊ တာဝ ဆာဒေသိ သာဋကော။>
    text <၉၆>
      text <ပိဏ္ဍစာရံ စရန္တဿ၊ မဟာဘိက္ခုဂဏာဒိနော။>
      text <ဆဒံ ကရောန္တော အဋ္ဌာသိ၊ ဟာသယန္တော မမံ တဒာ။>
    text <၉၇>
      text <ဃရတော နိက္ခမန္တဿ၊ သယမ္ဘူ အဂ္ဂပုဂ္ဂလော။>
      text <ဝီထိယံဝ ဌိတော သတ္ထာ၊ အကာ မေ အနုမောဒနံ။>
    text <၉၈>
      text <ပသန္နစိတ္တော သုမနော၊ ယော မေ အဒာသိ သာဋကံ။>
      text <တမဟံ ကိတ္တယိဿာမိ၊ သုဏောထ မမ ဘာသတော။>
    text <၉၉>
      text <တိံသကပ္ပသဟဿာနိ၊ ဒေဝလောကေ ရမိဿတိ။>
      text <ပညာသက္ခတ္တုံ ဒေဝိန္ဒော၊ ဒေဝရဇ္ဇံ ကရိဿတိ။>
    text <၁၀၀>
      text <ဒေဝလောကေ ဝသန္တဿ၊ ပုညကမ္မသမင်္ဂိနော။>
      text <သမန္တာ ယောဇနသတံ၊ ဒုဿစ္ဆန္နံ ဘဝိဿတိ။>
    text <၁၀၁>
      text <ဆတ္တိံသက္ခတ္တုံ ရာဇာ စ၊ စက္ကဝတ္တီ ဘဝိဿတိ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၁၀၂>
      text <ဘဝေ သံသရမာနဿ၊ ပုညကမ္မသမင်္ဂိနော။>
      text <မနသာ ပတ္ထိတံ သဗ္ဗံ၊ နိဗ္ဗတ္တိဿတိ တာဝဒေ။>
    text <၁၀၃>
      text <ကောသေယျကမ္ဗလိယာနိ၊ ခေါမကပ္ပါသိကာနိ စ။>
      text <မဟဂ္ဃာနိ စ ဒုဿာနိ၊ ပဋိလစ္ဆတိယံ နရော။>
    text <၁၀၄>
      text <မနသာ ပတ္ထိတံ သဗ္ဗံ၊ ပဋိလစ္ဆတိယံ နရော။>
      text <ဧကဒုဿဿ ဝိပါကံ၊ အနုဘောဿတိ သဗ္ဗဒာ။>
    text <၁၀၅>
      text <သော ပစ္ဆာ ပဗ္ဗဇိတွာန၊ သုက္ကမူလေန စောဒိတော။>
      text <ဂေါတမဿ ဘဂဝတော၊ ဓမ္မံ သစ္ဆိကရိဿတိ။>
    text <၁၀၆>
      text <အဟော မေ သုကတံ ကမ္မံ၊ သဗ္ဗညုဿ မဟေသိနော။>
      text <ဧကာဟံ သာဋကံ ဒတွာ၊ ပတ္တောမှိ အမတံ ပဒံ။>
    text <၁၀၇>
      text <မဏ္ဍပေ ရုက္ခမူလေ ဝါ၊ ဝသတော သုညကေ ဃရေ။>
      text <ဓာရေတိ ဒုဿဆဒနံ၊ သမန္တာ ဗျာမတော မမ။>
    text <၁၀၈>
      text <အဝိညတ္တံ နိဝါသေမိ၊ စီဝရံ ပစ္စယဉ္စဟံ။>
      text <လာဘီ အန္နဿ ပါနဿ၊ ဥတ္တရေယျဿိဒံ ဖလံ။>
    text <၁၀၉>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဝတ္ထဒာနဿိဒံ ဖလံ။>
    text <၁၁၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥတ္တရေယျဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥတ္တရေယျဒာယကတ္ထေရဿာပဒာနံ အဋ္ဌမံ။>
  text <၉။ ဓမ္မသဝနိယတ္ထေရအပဒာနံ>
    text <၁၁၁>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <စတုသစ္စံ ပကာသေန္တော၊ သန္တာရေသိ ဗဟုံ ဇနံ။>
    text <၁၁၂>
      text <အဟံ တေန သမယေန၊ ဇဋိလော ဥဂ္ဂတာပနော။>
      text <ဓုနန္တော ဝါကစီရာနိ၊ ဂစ္ဆာမိ အမ္ဗရေ တဒာ။>
    text <၁၁၃>
      text <ဗုဒ္ဓသေဋ္ဌဿ ဥပရိ၊ ဂန္တုံ န ဝိသဟာမဟံ။>
      text <ပက္ခီဝ သေလမာသဇ္ဇ၊ ဂမနံ န လဘာမဟံ။>
    text <၁၁၄>
      text <န မေ ဣဒံ ဘူတပုဗ္ဗံ၊ ဣရိယဿ ဝိကောပနံ။>
      text <ဒကေ ယထာ ဥမ္မုဇ္ဇိတွာ၊ ဧဝံ ဂစ္ဆာမိ အမ္ဗရေ။>
    text <၁၁၅>
      text <ဥဠာရဘူတော မနုဇော၊ ဟေဋ္ဌာသီနော ဘဝိဿတိ။>
      text <ဟန္ဒ မေနံ ဂဝေသိဿံ၊ အပိ အတ္ထံ လဘေယျဟံ။>
    text <၁၁၆>
      text <ဩရောဟန္တော အန္တလိက္ခါ၊ သဒ္ဒမဿောသိ သတ္ထုနော။>
      text <အနိစ္စတံ ကထေန္တဿ၊ တမဟံ ဥဂ္ဂဟိံ တဒာ။>
    text <၁၁၇>
      text <အနိစ္စသညမုဂ္ဂယှ၊ အဂမာသိံ မမဿမံ။>
      text <ယာဝတာယုံ ဝသိတွာန၊ တတ္ထ ကာလင်္ကတော အဟံ။>
    text <၁၁၈>
      text <စရိမေ ဝတ္တမာနမှိ၊ တံ ဓမ္မသဝနံ သရိံ။>
      text <တေန ကမ္မေန သုကတေန၊ တာဝတိံသမဂစ္ဆဟံ။>
    text <၁၁၉>
      text <တိံသကပ္ပသဟဿာနိ၊ ဒေဝလောကေ ရမိံ အဟံ။>
      text <ဧကပညာသက္ခတ္တုဉ္စ၊ ဒေဝရဇ္ဇမကာရယိံ။>
    text <၁၂၀>
      text <ဧကသတ္တတိက္ခတ္တုဉ္စ၊ စက္ကဝတ္တီ အဟောသဟံ။>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
    text <၁၂၁>
      text <ပိတုဂေဟေ နိသီဒိတွာ၊ သမဏော ဘာဝိတိန္ဒြိယော။>
      text <ဂါထာယ ပရိဒီပေန္တော၊ အနိစ္စတမုဒာဟရိ။>
    text <၁၂၂>
      text <အနုဿရာမိ တံ သညံ၊ သံသရန္တော ဘဝါဘဝေ။>
      text <န ကောဋိံ ပဋိဝိဇ္ဈာမိ၊ နိဗ္ဗာနံ အစ္စုတံ ပဒံ။>
    text <၁၂၃>
      text <အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။>
      text <ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါ။>
    text <၁၂၄>
      text <သဟ ဂါထံ သုဏိတွာန၊ ပုဗ္ဗကမ္မံ အနုဿရိံ။>
      text <ဧကာသနေ နိသီဒိတွာ၊ အရဟတ္တမပါပုဏိံ။>
    text <၁၂၅>
      text <ဇာတိယာ သတ္တဝဿောဟံ၊ အရဟတ္တမပါပုဏိံ။>
      text <ဥပသမ္ပါဒယိ ဗုဒ္ဓေါ၊ ဂုဏမညာယ စက္ခုမာ။>
    text <၁၂၆>
      text <ဒာရကောဝ အဟံ သန္တော၊ ကရဏီယံ သမာပယိံ။>
      text <ကိံ မေ ကရဏီယံ အဇ္ဇ၊ သကျပုတ္တဿ သာသနေ။>
    text <၁၂၇>
      text <သတသဟဿိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ သဒ္ဓမ္မသဝနေ ဖလံ။>
    text <၁၂၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဓမ္မသဝနိယော ထေရော ဣမာ ဂါထာယော အဘာသိတ္ထာတိ။>
    stand <ဓမ္မသဝနိယတ္ထေရဿာပဒာနံ နဝမံ။>
  text <၁၀။ ဥက္ခိတ္တပဒုမိယတ္ထေရအပဒာနံ>
    text <၁၂၉>
      text <နဂရေ ဟံသဝတိယာ၊ အဟောသိံ မာလိကော တဒာ။>
      text <ဩဂါဟေတွာ ပဒုမသရံ၊ သတပတ္တံ ဩစိနာမဟံ။>
    text <၁၃၀>
      text <ပဒုမုတ္တရော နာမ ဇိနော၊ သဗ္ဗဓမ္မာန ပါရဂူ။>
      text <သဟ သတသဟဿေဟိ၊ သန္တစိတ္တေဟိ တာဒိဘိ။>
    text <၁၃၁>
      text <ခီဏာသဝေဟိ သုဒ္ဓေဟိ၊ ဆဠဘိညေဟိ ဈာယိဘိ။>
      text <မမ ဝုဒ္ဓိံ သမနွေသံ၊ အာဂစ္ဆိ မမ သန္တိကံ။>
    text <၁၃၂>
      text <ဒိသွာနဟံ ဒေဝဒေဝံ၊ သယမ္ဘုံ လောကနာယကံ။>
      text <ဝဏ္ဋေ ဆေတွာ သတပတ္တံ၊ ဥက္ခိပိမမ္ဗရေ တဒာ။>
    text <၁၃၃>
      text <ယဒိ ဗုဒ္ဓေါ တုဝံ ဝီရ၊ လောကဇေဋ္ဌော နရာသဘော။>
      text <သယံ ဂန္တွာ သတပတ္တာ၊ မတ္ထကေ ဓာရယန္တု တေ။>
    text <၁၃၄>
      text <အဓိဋ္ဌဟိ မဟာဝီရော၊ လောကဇေဋ္ဌော နရာသဘော။>
      text <ဗုဒ္ဓဿ အာနုဘာဝေန၊ မတ္ထကေ ဓာရယိံသု တေ။>
    text <၁၃၅>
      text <တေန ကမ္မေန သုကတေန၊ စေတနာပဏိဓီဟိ စ။>
      text <ဇဟိတွာ မာနုသံ ဒေဟံ၊ တာဝတိံသမဂစ္ဆဟံ။>
    text <၁၃၆>
      text <တတ္ထ မေ သုကတံ ဗျမှံ၊ သတပတ္တန္တိ ဝုစ္စတိ။>
      text <သဋ္ဌိယောဇနမုဗ္ဗိဒ္ဓံ၊ တိံသယောဇနဝိတ္ထတံ။>
    text <၁၃၇>
      text <သဟဿက္ခတ္တုံ ဒေဝိန္ဒော၊ ဒေဝရဇ္ဇမကာရယိံ။>
      text <ပဉ္စသတ္တတိက္ခတ္တုဉ္စ၊ စက္ကဝတ္တီ အဟောသဟံ။>
    text <၁၃၈>
      text <ပဒေသရဇ္ဇံ ဝိပုလံ၊ ဂဏနာတော အသင်္ခိယံ။>
      text <အနုဘောမိ သကံ ကမ္မံ၊ ပုဗ္ဗေ သုကတမတ္တနော။>
    text <၁၃၉>
      text <တေနေဝေကပဒုမေန၊ အနုဘောတွာန သမ္ပဒာ။>
      text <ဂေါတမဿ ဘဂဝတော၊ ဓမ္မံ သစ္ဆိကရိံ အဟံ။>
    text <၁၄၀>
      text <ကိလေသာ ဈာပိတာ မယှံ၊ ဘဝါ သဗ္ဗေ သမူဟတာ။>
      text <နာဂေါဝ ဗန္ဓနံ ဆေတွာ၊ ဝိဟရာမိ အနာသဝေါ။>
    text <၁၄၁>
      text <သတသဟဿိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဧကပဒုမဿိဒံ ဖလံ။>
    text <၁၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဂန္ဓဓူပေါ ဥဒကဉ္စ၊ ပုန္နာဂ ဧကဒုဿကာ။>
      text <ဖုသိတော စ ပဘင်္ကရော၊ ကုဋိဒော ဥတ္တရီယကော။>
      text <သဝနီ ဧကပဒုမီ၊ ဂါထာယော သဗ္ဗပိဏ္ဍိတာ။>
      text <ဧကံ ဂါထာသတဉ္စေဝ၊ စတုတာလီသမေဝ စ။>
    text <ဣတ္ထံ သုဒံ အာယသ္မာ ဥက္ခိတ္တပဒုမိယော ထေရော ဣမာ ဂါထာယော အဘာသိတ္ထာတိ။>
    stand <ဥက္ခိတ္တပဒုမိယတ္ထေရဿာပဒာနံ ဒသမံ။>
    stand <ဂန္ဓောဒကဝဂ္ဂေါ စတုတိံသတိမော။>
    text <တဿုဒ္ဒာနံ>
