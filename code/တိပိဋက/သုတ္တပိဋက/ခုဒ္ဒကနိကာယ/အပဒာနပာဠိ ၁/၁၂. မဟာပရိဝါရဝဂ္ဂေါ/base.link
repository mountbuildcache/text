text <၁၂။ မဟာပရိဝါရဝဂ္ဂေါ>
  text <၁။ မဟာပရိဝါရကတ္ထေရအပဒာနံ>
    text <၁>
      text <ဝိပဿီ နာမ ဘဂဝါ၊ လောကဇေဋ္ဌော နရာသဘော။>
      text <အဋ္ဌသဋ္ဌိသဟဿေဟိ၊ ပါဝိသိ ဗန္ဓုမံ တဒာ။>
    text <၂>
      text <နဂရာ အဘိနိက္ခမ္မ၊ အဂမံ ဒီပစေတိယံ။>
      text <အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။>
    text <၃>
      text <စုလ္လာသီတိသဟဿာနိ၊ ယက္ခါ မယှံ ဥပန္တိကေ။>
      text <ဥပဋ္ဌဟန္တိ သက္ကစ္စံ၊ ဣန္ဒံဝ တိဒသာ ဂဏာ။>
    text <၄>
      text <ဘဝနာ အဘိနိက္ခမ္မ၊ ဒုဿံ ပဂ္ဂယှဟံ တဒာ။>
      text <သိရသာ အဘိဝါဒေသိံ၊ တဉ္စာဒာသိံ မဟေသိနော။>
    text <၅>
      text <အဟော ဗုဒ္ဓေါ အဟော ဓမ္မော၊ အဟော နော သတ္ထု သမ္ပဒာ။>
      text <ဗုဒ္ဓဿ အာနုဘာဝေန၊ ဝသုဓာယံ ပကမ္ပထ။>
    text <၆>
      text <တဉ္စ အစ္ဆရိယံ ဒိသွာ၊ အဗ္ဘုတံ လောမဟံသနံ။>
      text <ဗုဒ္ဓေ စိတ္တံ ပသာဒေမိ၊ ဒွိပဒိန္ဒမှိ တာဒိနေ။>
    text <၇>
      text <သောဟံ စိတ္တံ ပသာဒေတွာ၊ ဒုဿံ ဒတွာန သတ္ထုနော။>
      text <သရဏဉ္စ ဥပါဂစ္ဆိံ၊ သာမစ္စော သပရိဇ္ဇနော။>
    text <၈>
      text <ဧကနဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၉>
      text <ဣတော ပန္နရသေ ကပ္ပေ၊ သောဠသာသုံ သုဝါဟနာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၀>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဟာပရိဝါရကော ထေရော ဣမာ ဂါထာယော အဘာသိတ္ထာတိ။>
    stand <မဟာပရိဝါရကတ္ထေရဿာပဒာနံ ပဌမံ။>
  text <၂။ သုမင်္ဂလတ္ထေရအပဒာနံ>
    text <၁၁>
      text <အတ္ထဒဿီ ဇိနဝရော၊ လောကဇေဋ္ဌော နရာသဘော။>
      text <ဝိဟာရာ အဘိနိက္ခမ္မ၊ တဠာကံ ဥပသင်္ကမိ။>
    text <၁၂>
      text <နှတွာ ပိတွာ စ သမ္ဗုဒ္ဓေါ၊ ဥတ္တရိတွေကစီဝရော။>
      text <အဋ္ဌာသိ ဘဂဝါ တတ္ထ၊ ဝိလောကေန္တော ဒိသောဒိသံ။>
    text <၁၃>
      text <ဘဝနေ ဥပဝိဋ္ဌောဟံ၊ အဒ္ဒသံ လောကနာယကံ။>
      text <ဟဋ္ဌော ဟဋ္ဌေန စိတ္တေန၊ အပ္ဖောဋေသိံ အဟံ တဒာ။>
    text <၁၄>
      text <သတရံသိံဝ ဇောတန္တံ၊ ပဘာသန္တံဝ ကဉ္စနံ။>
      text <နစ္စဂီတေ ပယုတ္တောဟံ၊ ပဉ္စင်္ဂတူရိယမှိ စ။>
    text <၁၅>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သဗ္ဗေ သတ္တေ အဘိဘောမိ၊ ဝိပုလော ဟောတိ မေ ယသော။>
    text <၁၆>
      text <နမော တေ ပုရိသာဇည၊ နမော တေ ပုရိသုတ္တမ။>
      text <အတ္တာနံ တောသယိတွာန၊ ပရေ တောသေသိ တွံ မုနိ။>
    text <၁၇>
      text <ပရိဂ္ဂဟေ နိသီဒိတွာ၊ ဟာသံ ကတွာန သုဗ္ဗတေ။>
      text <ဥပဋ္ဌဟိတွာ သမ္ဗုဒ္ဓံ၊ တုသိတံ ဥပပဇ္ဇဟံ။>
    text <၁၈>
      text <သောဠသေတော ကပ္ပသတေ၊ ဒွိနဝဧကစိန္တိတာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုမင်္ဂလော ထေရော ဣမာ ဂါထာယော အဘာသိတ္ထာတိ။>
    stand <သုမင်္ဂလတ္ထေရဿာပဒာနံ ဒုတိယံ။>
  text <၃။ သရဏဂမနိယတ္ထေရအပဒာနံ>
    text <၂၀>
      text <ဥဘိန္နံ ဒေဝရာဇူနံ၊ သင်္ဂါမော သမုပဋ္ဌိတော။>
      text <အဟောသိ သမုပဗျူဠှော၊ မဟာဃောသော အဝတ္တထ။>
    text <၂၁>
      text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
      text <အန္တလိက္ခေ ဌိတော သတ္ထာ၊ သံဝေဇေသိ မဟာဇနံ။>
    text <၂၂>
      text <သဗ္ဗေ ဒေဝါ အတ္တမနာ၊ နိက္ခိတ္တကဝစာဝုဓာ။>
      text <သမ္ဗုဒ္ဓံ အဘိဝါဒေတွာ၊ ဧကဂ္ဂါသိံသု တာဝဒေ။>
    text <၂၃>
      text <မယှံ သင်္ကပ္ပမညာယ၊ ဝါစာသဘိမုဒီရယိ။>
      text <အနုကမ္ပကော လောကဝိဒူ၊ နိဗ္ဗာပေသိ မဟာဇနံ။>
    text <၂၄>
      text <ပဒုဋ္ဌစိတ္တော မနုဇော၊ ဧကပါဏံ ဝိဟေဌယံ။>
      text <တေန စိတ္တပ္ပဒောသေန၊ အပါယံ ဥပပဇ္ဇတိ။>
    text <၂၅>
      text <သင်္ဂါမသီသေ နာဂေါဝ၊ ဗဟူ ပါဏေ ဝိဟေဌယံ။>
      text <နိဗ္ဗာပေထ သကံ စိတ္တံ၊ မာ ဟညိတ္ထော ပုနပ္ပုနံ။>
    text <၂၆>
      text <ဒွိန္နမ္ပိ ယက္ခရာဇူနံ၊ သေနာ သာ ဝိမှိတာ အဟု။>
      text <သရဏဉ္စ ဥပါဂစ္ဆုံ၊ လောကဇေဋ္ဌံ သုတာဒိနံ။>
    text <၂၇>
      text <သညာပေတွာန ဇနတံ၊ ပဒမုဒ္ဓရိ စက္ခုမာ။>
      text <ပေက္ခမာနောဝ ဒေဝေဟိ၊ ပက္ကာမိ ဥတ္တရာမုခေါ။>
    text <၂၈>
      text <ပဌမံ သရဏံ ဂစ္ဆိံ၊ ဒွိပဒိန္ဒဿ တာဒိနော။>
      text <ကပ္ပါနံ သတသဟဿံ၊ ဒုဂ္ဂတိံ နုပပဇ္ဇဟံ။>
    text <၂၉>
      text <မဟာဒုန္ဒုဘိနာမာ စ၊ သောဠသာသုံ ရထေသဘာ။>
      text <တိံသကပ္ပသဟဿမှိ၊ ရာဇာနော စက္ကဝတ္တိနော။>
    text <၃၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သရဏဂမနိယော ထေရော ဣမာ ဂါထာယော အဘာသိတ္ထာတိ။>
    stand <သရဏဂမနိယတ္ထေရဿာပဒာနံ တတိယံ။>
  text <၄။ ဧကာသနိယတ္ထေရအပဒာနံ>
    text <၃၁>
      text <ဝရုဏော နာမ နာမေန၊ ဒေဝရာဇာ အဟံ တဒာ။>
      text <ဥပဋ္ဌဟေသိံ သမ္ဗုဒ္ဓံ၊ သယောဂ္ဂဗလဝါဟနော။>
    text <၃၂>
      text <နိဗ္ဗုတေ လောကနာထမှိ၊ အတ္ထဒဿီနရုတ္တမေ။>
      text <တူရိယံ သဗ္ဗမာဒာယ၊ အဂမံ ဗောဓိမုတ္တမံ။>
    text <၃၃>
      text <ဝါဒိတေန စ နစ္စေန၊ သမ္မတာဠသမာဟိတော။>
      text <သမ္မုခါ ဝိယ သမ္ဗုဒ္ဓံ၊ ဥပဋ္ဌိံ ဗောဓိမုတ္တမံ။>
    text <၃၄>
      text <ဥပဋ္ဌဟိတွာ တံ ဗောဓိံ၊ ဓရဏီရုဟပါဒပံ။>
      text <ပလ္လင်္ကံ အာဘုဇိတွာန၊ တတ္ထ ကာလင်္ကတော အဟံ။>
    text <၃၅>
      text <သကကမ္မာဘိရဒ္ဓေါဟံ၊ ပသန္နော ဗောဓိမုတ္တမေ။>
      text <တေန စိတ္တပ္ပသာဒေန၊ နိမ္မာနံ ဥပပဇ္ဇဟံ။>
    text <၃၆>
      text <သဋ္ဌိတူရိယသဟဿာနိ၊ ပရိဝါရေန္တိ မံ သဒာ။>
      text <မနုဿေသု စ ဒေဝေသု၊ ဝတ္တမာနံ ဘဝါဘဝေ။>
    text <၃၇>
      text <တိဝိဓဂ္ဂီ နိဗ္ဗုတာ မယှံ၊ ဘဝါ သဗ္ဗေ သမူဟတာ။>
      text <ဓာရေမိ အန္တိမံ ဒေဟံ၊ သမ္မာသမ္ဗုဒ္ဓသာသနေ။>
    text <၃၈>
      text <သုဗာဟူ နာမ နာမေန၊ စတုတ္တိံသာသု ခတ္တိယာ။>
      text <သတ္တရတနသမ္ပန္နာ၊ ပဉ္စကပ္ပသတေ ဣတော။>
    text <၃၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဧကာသနိယော ထေရော ဣမာ ဂါထာယော အဘာသိတ္ထာတိ။>
    stand <ဧကာသနိယတ္ထေရဿာပဒာနံ စတုတ္ထံ။>
  text <၅။ သုဝဏ္ဏပုပ္ဖိယတ္ထေရအပဒာနံ>
    text <၄၀>
      text <ဝိပဿီ နာမ ဘဂဝါ၊ လောကဇေဋ္ဌော နရာသဘော။>
      text <နိသိန္နော ဇနကာယဿ၊ ဒေသေသိ အမတံ ပဒံ။>
    text <၄၁>
      text <တဿာဟံ ဓမ္မံ သုတွာန၊ ဒွိပဒိန္ဒဿ တာဒိနော။>
      text <သောဏ္ဏပုပ္ဖာနိ စတ္တာရိ၊ ဗုဒ္ဓဿ အဘိရောပယိံ။>
    text <၄၂>
      text <သုဝဏ္ဏစ္ဆဒနံ အာသိ၊ ယာဝတာ ပရိသာ တဒာ။>
      text <ဗုဒ္ဓါဘာ စ သုဝဏ္ဏာဘာ၊ အာလောကော ဝိပုလော အဟု။>
    text <၄၃>
      text <ဥဒဂ္ဂစိတ္တော သုမနော၊ ဝေဒဇာတော ကတဉ္ဇလီ။>
      text <ဝိတ္တိသဉ္ဇနနော တေသံ၊ ဒိဋ္ဌဓမ္မသုခါဝဟော။>
    text <၄၄>
      text <အာယာစိတွာန သမ္ဗုဒ္ဓံ၊ ဝန္ဒိတွာန စ သုဗ္ဗတံ။>
      text <ပါမောဇ္ဇံ ဇနယိတွာန၊ သကံ ဘဝနုပါဂမိံ။>
    text <၄၅>
      text <ဘဝနေ ဥပဝိဋ္ဌောဟံ၊ ဗုဒ္ဓသေဋ္ဌံ အနုဿရိံ။>
      text <တေန စိတ္တပ္ပသာဒေန၊ တုသိတံ ဥပပဇ္ဇဟံ။>
    text <၄၆>
      text <ဧကနဝုတိတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄၇>
      text <သောဠသာသိံသု ရာဇာနော၊ နေမိသမ္မတနာမကာ။>
      text <တေတာလီသေ ဣတော ကပ္ပေ၊ စက္ကဝတ္တီ မဟဗ္ဗလာ။>
    text <၄၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သုဝဏ္ဏပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <သုဝဏ္ဏပုပ္ဖိယတ္ထေရဿာပဒာနံ ပဉ္စမံ။>
  text <၆။ စိတကပူဇကတ္ထေရအပဒာနံ>
    text <၄၉>
      text <ဝသာမိ ရာဇာယတနေ၊ သာမစ္စော သပရိဇ္ဇနော။>
      text <ပရိနိဗ္ဗုတေ ဘဂဝတိ၊ သိခိနော လောကဗန္ဓုနော။>
    text <၅၀>
      text <ပသန္နစိတ္တော သုမနော၊ စိတကံ အဂမာသဟံ။>
      text <တူရိယံ တတ္ထ ဝါဒေတွာ၊ ဂန္ဓမာလံ သမောကိရိံ။>
    text <၅၁>
      text <စိတမှိ ပူဇံ ကတွာန၊ ဝန္ဒိတွာ စိတကံ အဟံ။>
      text <ပသန္နစိတ္တော သုမနော၊ သကံ ဘဝနုပါဂမိံ။>
    text <၅၂>
      text <ဘဝနေ ဥပဝိဋ္ဌောဟံ၊ စိတပူဇံ အနုဿရိံ။>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
    text <၅၃>
      text <အနုဘောတွာန သမ္ပတ္တိံ၊ ဒေဝေသု မာနုသေသု စ။>
      text <ပတ္တောမှိ အစလံ ဌာနံ၊ ဟိတွာ ဇယပရာဇယံ။>
    text <၅၄>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိရောပယိံ။>
      text <ဒုဂ္ဂတိံ နာဘိဇာနာမိ၊ စိတပူဇာယိဒံ ဖလံ။>
    text <၅၅>
      text <ဧကူနတိံသကပ္ပမှိ၊ ဣတော သောဠသ ရာဇာနော။>
      text <ဥဂ္ဂတာ နာမ နာမေန၊ စက္ကဝတ္တီ မဟဗ္ဗလာ။>
    text <၅၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ စိတကပူဇကော ထေရော ဣမာ ဂါထာယော အဘာသိတ္ထာတိ။>
    stand <စိတကပူဇကတ္ထေရဿာပဒာနံ ဆဋ္ဌံ။>
  text <၇။ ဗုဒ္ဓသညကတ္ထေရအပဒာနံ>
    text <၅၇>
      text <ယဒာ ဝိပဿီ လောကဂ္ဂေါ၊ အာယုသင်္ခါရမောဿဇိ။>
      text <ပထဝီ သမ္ပကမ္ပိတ္ထ၊ မေဒနီ ဇလမေခလာ။>
    text <၅၈>
      text <ဩတတံ ဝိတ္ထတံ မယှံ၊ သုဝိစိတ္တဝဋံသကံ။>
      text <ဘဝနမ္ပိ ပကမ္ပိတ္ထ၊ ဗုဒ္ဓဿ အာယုသင်္ခယေ။>
    text <၅၉>
      text <တာသော မယှံ သမုပ္ပန္နော၊ ဘဝနေ သမ္ပကမ္ပိတေ။>
      text <ဥပ္ပါဒော နု ကိမတ္ထာယ၊ အာလောကော ဝိပုလော အဟု။>
    text <၆၀>
      text <ဝေဿဝဏော ဣဓာဂမ္မ၊ နိဗ္ဗာပေသိ မဟာဇနံ။>
      text <ပါဏဘူတေ ဘယံ နတ္ထိ၊ ဧကဂ္ဂါ ဟောထ သံဝုတာ။>
    text <၆၁>
      text <အဟော ဗုဒ္ဓေါ အဟော ဓမ္မော၊ အဟော နော သတ္ထု သမ္ပဒာ။>
      text <ယသ္မိံ ဥပ္ပဇ္ဇမာနမှိ၊ ပထဝီ သမ္ပကမ္ပတိ။>
    text <၆၂>
      text <ဗုဒ္ဓါနုဘာဝံ ကိတ္တေတွာ၊ ကပ္ပံ သဂ္ဂမှိ မောဒဟံ။>
      text <အဝသေသေသု ကပ္ပေသု၊ ကုသလံ စရိတံ မယာ။>
    text <၆၃>
      text <ဧကနဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၆၄>
      text <ဣတော စုဒ္ဒသကပ္ပမှိ၊ ရာဇာ အာသိံ ပတာပဝါ။>
      text <သမိတော နာမ နာမေန၊ စက္ကဝတ္တီ မဟဗ္ဗလော။>
    text <၆၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော အဘာသိတ္ထာတိ။>
    stand <ဗုဒ္ဓသညကတ္ထေရဿာပဒာနံ သတ္တမံ။>
  text <၈။ မဂ္ဂသညကတ္ထေရအပဒာနံ>
    text <၆၆>
      text <ပဒုမုတ္တရဗုဒ္ဓဿ၊ သာဝကာ ဝနစာရိနော။>
      text <ဝိပ္ပနဋ္ဌာ ဗြဟာရညေ၊ အန္ဓာဝ အနုသုယျရေ။>
    text <၆၇>
      text <အနုဿရိတွာ သမ္ဗုဒ္ဓံ၊ ပဒုမုတ္တရနာယကံ။>
      text <တဿ တေ မုနိနော ပုတ္တာ၊ ဝိပ္ပနဋ္ဌာ မဟာဝနေ။>
    text <၆၈>
      text <ဘဝနာ ဩရုဟိတွာန၊ အဂမိံ ဘိက္ခုသန္တိကံ။>
      text <တေသံ မဂ္ဂဉ္စ အာစိက္ခိံ၊ ဘောဇနဉ္စ အဒာသဟံ။>
    text <၆၉>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <ဇာတိယာ သတ္တဝဿောဟံ၊ အရဟတ္တမပါပုဏိံ။>
    text <၇၀>
      text <သစက္ခူ နာမ နာမေန၊ ဒွာဒသ စက္ကဝတ္တိနော။>
      text <သတ္တရတနသမ္ပန္နာ၊ ပဉ္စကပ္ပသတေ ဣတော။>
    text <၇၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ မဂ္ဂသညကော ထေရော ဣမာ ဂါထာယော အဘာသိတ္ထာတိ။>
    stand <မဂ္ဂသညကတ္ထေရဿာပဒာနံ အဋ္ဌမံ။>
  text <၉။ ပစ္စုပဋ္ဌာနသညကတ္ထေရအပဒာနံ>
    text <၇၂>
      text <အတ္ထဒဿိမှိ သုဂတေ၊ နိဗ္ဗုတေ သမနန္တရာ။>
      text <ယက္ခယောနိံ ဥပပဇ္ဇိံ၊ ယသံ ပတ္တော စဟံ တဒာ။>
    text <၇၃>
      text <ဒုလ္လဒ္ဓံ ဝတ မေ အာသိ၊ ဒုပ္ပဘာတံ ဒုရုဋ္ဌိတံ။>
      text <ယံ မေ ဘောဂေ ဝိဇ္ဇမာနေ၊ ပရိနိဗ္ဗာယိ စက္ခုမာ။>
    text <၇၄>
      text <မမ သင်္ကပ္ပမညာယ၊ သာဂရော နာမ သာဝကော။>
      text <မမုဒ္ဓရိတုကာမော သော၊ အာဂစ္ဆိ မမ သန္တိကံ။>
    text <၇၅>
      text <ကိံ နု သောစသိ မာ ဘာယိ၊ စရ ဓမ္မံ သုမေဓသ။>
      text <အနုပ္ပဒိန္နာ ဗုဒ္ဓေန၊ သဗ္ဗေသံ ဗီဇသမ္ပဒာ။>
    text <၇၆>
      text <သော စေ ပူဇေယျ သမ္ဗုဒ္ဓံ၊ တိဋ္ဌန္တံ လောကနာယကံ။>
      text <ဓာတုံ သာသပမတ္တမ္ပိ၊ နိဗ္ဗုတဿာပိ ပူဇယေ။>
    text <၇၇>
      text <သမေ စိတ္တပ္ပသာဒမှိ၊ သမံ ပုညံ မဟဂ္ဂတံ။>
      text <တသ္မာ ထူပံ ကရိတွာန၊ ပူဇေဟိ ဇိနဓာတုယော။>
    text <၇၈>
      text <သာဂရဿ ဝစော သုတွာ၊ ဗုဒ္ဓထူပံ အကာသဟံ။>
      text <ပဉ္စဝဿေ ပရိစရိံ၊ မုနိနော ထူပမုတ္တမံ။>
    text <၇၉>
      text <တေန ကမ္မေန ဒွိပဒိန္ဒ၊ လောကဇေဋ္ဌ နရာသဘ။>
      text <သမ္ပတ္တိံ အနုဘောတွာန၊ အရဟတ္တမပါပုဏိံ။>
    text <၈၀>
      text <ဘူရိပညာ စ စတ္တာရော၊ သတ္တကပ္ပသတေ ဣတော။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၈၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပစ္စုပဋ္ဌာနသညကော ထေရော ဣမာ ဂါထာယော အဘာသိတ္ထာတိ။>
    stand <ပစ္စုပဋ္ဌာနသညကတ္ထေရဿာပဒာနံ နဝမံ။>
  text <၁၀။ ဇာတိပူဇကတ္ထေရအပဒာနံ>
    text <၈၂>
      text <ဇာယန္တဿ ဝိပဿိဿ၊ အာလောကော ဝိပုလော အဟု။>
      text <ပထဝီ စ ပကမ္ပိတ္ထ၊ သသာဂရာ သပဗ္ဗတာ။>
    text <၈၃>
      text <နေမိတ္တာ စ ဝိယာကံသု၊ ဗုဒ္ဓေါ လောကေ ဘဝိဿတိ။>
      text <အဂ္ဂေါ စ သဗ္ဗသတ္တာနံ၊ ဇနတံ ဥဒ္ဓရိဿတိ။>
    text <၈၄>
      text <နေမိတ္တာနံ သုဏိတွာန၊ ဇာတိပူဇမကာသဟံ။>
      text <ဧဒိသာ ပူဇနာ နတ္ထိ၊ ယာဒိသာ ဇာတိပူဇနာ။>
    text <၈၅>
      text <သင်္ခရိတွာန>
      text <ဇာတိပူဇံ ကရိတွာန၊ တတ္ထ ကာလင်္ကတော အဟံ။>
    text <ကုသလံ၊ သကံ စိတ္တံ ပသာဒယိံ။>
    text <၈၆>
      text <ယံ ယံ ယောနုပပဇ္ဇာမိ၊ ဒေဝတ္တံ အထ မာနုသံ။>
      text <သဗ္ဗေ သတ္တေ အဘိဘောမိ၊ ဇာတိပူဇာယိဒံ ဖလံ။>
    text <၈၇>
      text <ဓာတိယော မံ ဥပဋ္ဌန္တိ၊ မမ စိတ္တဝသာနုဂါ။>
      text <န တာ သက္ကောန္တိ ကောပေတုံ၊ ဇာတိပူဇာယိဒံ ဖလံ။>
    text <၈၈>
      text <ဧကနဝုတိတော ကပ္ပေ၊ ယံ ပူဇမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဇာတိပူဇာယိဒံ ဖလံ။>
    text <၈၉>
      text <သုပါရိစရိယာ နာမ၊ စတုတ္တိံသ ဇနာဓိပါ။>
      text <ဣတော တတိယကပ္ပမှိ၊ စက္ကဝတ္တီ မဟဗ္ဗလာ။>
    text <၉၀>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ပရိဝါရသုမင်္ဂလာ၊ သရဏာသနပုပ္ဖိယာ။>
      text <စိတပူဇီ ဗုဒ္ဓသညီ၊ မဂ္ဂုပဋ္ဌာနဇာတိနာ။>
      text <ဂါထာယော နဝုတိ ဝုတ္တာ၊ ဂဏိတာယော ဝိဘာဝိဟိ။>
    text <ဣတ္ထံ သုဒံ အာယသ္မာ ဇာတိပူဇကော ထေရော ဣမာ ဂါထာယော အဘာသိတ္ထာတိ။>
    stand <ဇာတိပူဇကတ္ထေရဿာပဒာနံ ဒသမံ။>
    stand <မဟာပရိဝါရဝဂ္ဂေါ ဒွာဒသမော။>
    text <တဿုဒ္ဒာနံ>
