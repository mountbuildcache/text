text <၃၁။ ပဒုမကေသရဝဂ္ဂေါ>
  text <၁။ ပဒုမကေသရိယတ္ထေရအပဒာနံ>
    text <၁>
      text <ဣသိသင်္ဃေ အဟံ ပုဗ္ဗေ၊ အာသိံ မာတင်္ဂဝါရဏော။>
      text <မဟေသီနံ ပသာဒေန၊ ပဒ္မကေသရမောကိရိံ။>
    text <၂>
      text <ပစ္စေကဇိနသေဋ္ဌေသု၊ ဓုတရာဂေသု တာဒိသု။>
      text <တေသု စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။>
    text <၃>
      text <ဧကနဝုတိတော ကပ္ပေ၊ ကေသရံ ဩကိရိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပဒုမကေသရိယော ထေရော ဣမာ ဂါထာယော အဘာသိတ္ထာတိ။>
    stand <ပဒုမကေသရိယတ္ထေရဿာပဒာနံ ပဌမံ။>
  text <၂။ သဗ္ဗဂန္ဓိယတ္ထေရအပဒာနံ>
    text <၅>
      text <ဂန္ဓမာလံ မယာ ဒိန္နံ၊ ဝိပဿိဿ မဟေသိနော။>
      text <အဒာသိံ ဥဇုဘူတဿ၊ ကောသေယျဝတ္ထမုတ္တမံ။>
    text <၆>
      text <ဧကနဝုတိတော ကပ္ပေ၊ ယံ ဝတ္ထမဒဒိံ ပုရေ။>
      text <ဒုဂ္ဂတိံ နာဘိဇာနာမိ၊ ဂန္ဓဒာနဿိဒံ ဖလံ။>
    text <၇>
      text <ဣတော ပန္နရသေ ကပ္ပေ၊ သုစေဠော နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သဗ္ဗဂန္ဓိယော ထေရော ဣမာ ဂါထာယော အဘာသိတ္ထာတိ။>
    stand <သဗ္ဗဂန္ဓိယတ္ထေရဿာပဒာနံ ဒုတိယံ။>
  text <၃။ ပရမန္နဒာယကတ္ထေရအပဒာနံ>
    text <၉>
      text <ကဏိကာရံဝ ဇောတန္တံ၊ ဥဒယန္တံဝ ဘာဏုမံ။>
      text <ဝိပဿိံ အဒ္ဒသံ ဗုဒ္ဓံ၊ လောကဇေဋ္ဌံ နရာသဘံ။>
    text <၁၀>
      text <အဉ္ဇလိံ ပဂ္ဂဟေတွာန၊ အဘိနေသိံ သကံ ဃရံ။>
      text <အဘိနေတွာန သမ္ဗုဒ္ဓံ၊ ပရမန္နမဒာသဟံ။>
    text <၁၁>
      text <ဧကနဝုတိတော ကပ္ပေ၊ ပရမန္နမဒိံ တဒာ။>
      text <ဒုဂ္ဂတိံ နာဘိဇာနာမိ၊ ပရမန္နဿိဒံ ဖလံ။>
    text <၁၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပရမန္နဒာယကော ထေရော ဣမာ ဂါထာယော အဘာသိတ္ထာတိ။>
    stand <ပရမန္နဒာယကတ္ထေရဿာပဒာနံ တတိယံ။>
  text <၄။ ဓမ္မသညကတ္ထေရအပဒာနံ>
    text <၁၃>
      text <ဝိပဿိနော ဘဂဝတော၊ မဟာဗောဓိမဟော အဟု။>
      text <ရုက္ခဋ္ဌဿေဝ သမ္ဗုဒ္ဓေါ၊ လောကဇေဋ္ဌော နရာသဘော။>
    text <၁၄>
      text <ဘဂဝါ တမှိ သမယေ၊ ဘိက္ခုသင်္ဃပုရက္ခတော။>
      text <စတုသစ္စံ ပကာသေတိ၊ ဝါစာသဘိမုဒီရယံ။>
    text <၁၅>
      text <သင်္ခိတ္တေန စ ဒေသေန္တော၊ ဝိတ္ထာရေန စ ဒေသယံ။>
      text <ဝိဝဋ္ဋစ္ဆဒော သမ္ဗုဒ္ဓေါ၊ နိဗ္ဗာပေသိ မဟာဇနံ။>
    text <၁၆>
      text <တဿာဟံ ဓမ္မံ သုတွာန၊ လောကဇေဋ္ဌဿ တာဒိနော။>
      text <ဝန္ဒိတွာ သတ္ထုနော ပါဒေ၊ ပက္ကာမိံ ဥတ္တရာမုခေါ။>
    text <၁၇>
      text <ဧကနဝုတိတော ကပ္ပေ၊ ယံ ဓမ္မမသုဏိံ တဒာ။>
      text <ဒုဂ္ဂတိံ နာဘိဇာနာမိ၊ ဓမ္မသဝဿိဒံ ဖလံ။>
    text <၁၈>
      text <တေတ္တိံသမှိ ဣတော ကပ္ပေ၊ ဧကော အာသိံ မဟီပတိ။>
      text <သုတဝါ နာမ နာမေန၊ စက္ကဝတ္တီ မဟဗ္ဗလော။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဓမ္မသညကော ထေရော ဣမာ ဂါထာယော အဘာသိတ္ထာတိ။>
    stand <ဓမ္မသညကတ္ထေရဿာပဒာနံ စတုတ္ထံ။>
  text <၅။ ဖလဒာယကတ္ထေရအပဒာနံ>
    text <၂၀>
      text <ဘာဂီရထီနဒီတီရေ၊ အဟောသိ အဿမော တဒာ။>
      text <တမဟံ အဿမံ ဂစ္ဆိံ၊ ဖလဟတ္ထော အပေက္ခဝါ။>
    text <၂၁>
      text <ဝိပဿိံ တတ္ထ အဒ္ဒက္ခိံ၊ ပီတရံသိံဝ ဘာဏုမံ။>
      text <ယံ မေ အတ္ထိ ဖလံ သဗ္ဗံ၊ အဒာသိံ သတ္ထုနော အဟံ။>
    text <၂၂>
      text <ဧကနဝုတိတော ကပ္ပေ၊ ယံ ဖလံ အဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဖလဒာနဿိဒံ ဖလံ။>
    text <၂၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဖလဒာယကော ထေရော ဣမာ ဂါထာယော အဘာသိတ္ထာတိ။>
    stand <ဖလဒာယကတ္ထေရဿာပဒာနံ ပဉ္စမံ။>
  text <၆။ သမ္ပသာဒကတ္ထေရအပဒာနံ>
    text <၂၄>
      text <နမော တေ ဗုဒ္ဓ ဝီရတ္ထု၊ ဝိပ္ပမုတ္တောသိ သဗ္ဗဓိ။>
      text <ဗျသနမှိ အနုပ္ပတ္တော၊ တဿ မေ သရဏံ ဘဝ။>
    text <၂၅>
      text <သိဒ္ဓတ္ထော တဿ ဗျာကာသိ၊ လောကေ အပ္ပဋိပုဂ္ဂလော။>
      text <မဟောဒဓိသမော သင်္ဃော၊ အပ္ပမေယျော အနုတ္တရော။>
    text <၂၆>
      text <တတ္ထ တွံ ဝိရဇေ ခေတ္တေ၊ အနန္တဖလဒာယကေ။>
      text <သင်္ဃေ စိတ္တံ ပသာဒေတွာ၊ သုဗီဇံ ဝါပ ရောပယ။>
    text <၂၇>
      text <ဣဒံ ဝတွာန သဗ္ဗညူ၊ လောကဇေဋ္ဌော နရာသဘော။>
      text <မမေဝ အနုသာသိတွာ၊ ဝေဟာသံ နဘမုဂ္ဂမိ။>
    text <၂၈>
      text <အစိရံ ဂတမတ္တမှိ၊ သဗ္ဗညုမှိ နရာသဘေ။>
      text <မရဏံ သမနုပ္ပတ္တော၊ တုသိတံ ဥပပဇ္ဇဟံ။>
    text <၂၉>
      text <တဒာဟံ ဝိရဇေ ခေတ္တေ၊ အနန္တဖလဒာယကေ။>
      text <သင်္ဃေ စိတ္တံ ပသာဒေတွာ၊ ကပ္ပံ သဂ္ဂမှိ မောဒဟံ။>
    text <၃၀>
      text <စတုန္နဝုတိတော ကပ္ပေ၊ ပသာဒမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ပသာဒဿ ဣဒံ ဖလံ။>
    text <၃၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သမ္ပသာဒကော ထေရော ဣမာ ဂါထာယော အဘာသိတ္ထာတိ။>
    stand <သမ္ပသာဒကတ္ထေရဿာပဒာနံ ဆဋ္ဌံ။>
  text <၇။ အာရာမဒာယကတ္ထေရအပဒာနံ>
    text <၃၂>
      text <သိဒ္ဓတ္ထဿ ဘဂဝတော၊ အာရာမော ရောပိတော မယာ။>
      text <သန္ဒစ္ဆာယေသု ရုက္ခေသု၊ ဥပါသန္တေသု ပက္ခိသု။>
    text <၃၃>
      text <အဒ္ဒသံ ဝိရဇံ ဗုဒ္ဓံ၊ အာဟုတီနံ ပဋိဂ္ဂဟံ။>
      text <အာရာမံ အဘိနာမေသိံ၊ လောကဇေဋ္ဌံ နရာသဘံ။>
    text <၃၄>
      text <ဟဋ္ဌော ဟဋ္ဌေန စိတ္တေန၊ ဖလံ ပုပ္ဖမဒာသဟံ။>
      text <တတော ဇာတပ္ပသာဒောဝ၊ တံ ဝနံ ပရိဏာမယိံ။>
    text <၃၅>
      text <ဗုဒ္ဓဿ ယမိဒံ ဒာသိံ၊ ဝိပ္ပသန္နေန စေတသာ။>
      text <ဘဝေ နိဗ္ဗတ္တမာနမှိ၊ နိဗ္ဗတ္တတိ ဖလံ မမ။>
    text <၃၆>
      text <စတုန္နဝုတိတော ကပ္ပေ၊ ယံ အာရာမမဒံ တဒာ။>
      text <ဒုဂ္ဂတိံ နာဘိဇာနာမိ၊ အာရာမဿ ဣဒံ ဖလံ။>
    text <၃၇>
      text <သတ္တတိံသေ ဣတော ကပ္ပေ၊ သတ္တာသုံ မုဒုသီတလာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အာရာမဒာယကော ထေရော ဣမာ ဂါထာယော အဘာသိတ္ထာတိ။>
    stand <အာရာမဒာယကတ္ထေရဿာပဒာနံ သတ္တမံ။>
  text <၈။ အနုလေပဒာယကတ္ထေရအပဒာနံ>
    text <၃၉>
      text <အတ္ထဒဿိဿ မုနိနော၊ အဒ္ဒသံ သာဝကံ အဟံ။>
      text <နဝကမ္မံ ကရောန္တဿ၊ သီမာယ ဥပဂစ္ဆဟံ။>
    text <၄၀>
      text <နိဋ္ဌိတေ နဝကမ္မေ စ၊ အနုလေပမဒာသဟံ။>
      text <ပသန္နစိတ္တော သုမနော၊ ပုညက္ခေတ္တေ အနုတ္တရေ။>
    text <၄၁>
      text <အဋ္ဌာရသေ ကပ္ပသတေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ အနုလေပဿိဒံ ဖလံ။>
    text <၄၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အနုလေပဒာယကော ထေရော ဣမာ ဂါထာယော အဘာသိတ္ထာတိ။>
    stand <အနုလေပဒာယကတ္ထေရဿာပဒာနံ အဋ္ဌမံ။>
  text <၉။ ဗုဒ္ဓသညကတ္ထေရအပဒာနံ>
    text <၄၃>
      text <ဥဒေန္တံ သတရံသိံဝ၊ ပီတရံသိံဝ ဘာဏုမံ။>
      text <ဝနန္တရဂတံ သန္တံ၊ လောကဇေဋ္ဌံ နရာသဘံ။>
    text <၄၄>
      text <အဒ္ဒသံ သုပိနန္တေန၊ သိဒ္ဓတ္ထံ လောကနာယကံ။>
      text <တတ္ထ စိတ္တံ ပသာဒေတွာ၊ သုဂတိံ ဥပပဇ္ဇဟံ။>
    text <၄၅>
      text <စတုန္နဝုတိတော ကပ္ပေ၊ ယံ သညမလဘိံ တဒာ။>
      text <ဒုဂ္ဂတိံ နာဘိဇာနာမိ၊ ဗုဒ္ဓသညာယိဒံ ဖလံ။>
    text <၄၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗုဒ္ဓသညကော ထေရော ဣမာ ဂါထာယော အဘာသိတ္ထာတိ။>
    stand <ဗုဒ္ဓသညကတ္ထေရဿာပဒာနံ နဝမံ။>
  text <၁၀။ ပဗ္ဘာရဒာယကတ္ထေရအပဒာနံ>
    text <၄၇>
      text <ပိယဒဿိနော ဘဂဝတော၊ ပဗ္ဘာရော သောဓိတော မယာ။>
      text <ဃဋကဉ္စ ဥပဋ္ဌာသိံ၊ ပရိဘောဂါယ တာဒိနော။>
    text <၄၈>
      text <တံ မေ ဗုဒ္ဓေါ ဝိယာကာသိ၊ ပိယဒဿီ မဟာမုနိ။>
      text <သဟဿကဏ္ဍော သတဘေဏ္ဍု၊ ဓဇာလု ဟရိတာမယော။>
    text <၄၉>
      text <နိဗ္ဗတ္တိဿတိ သော ယူပေါ၊ ရတနဉ္စ အနပ္ပကံ။>
      text <ပဗ္ဘာရဒာနံ ဒတွာန၊ ကပ္ပံ သဂ္ဂမှိ မောဒဟံ။>
    text <၅၀>
      text <ဣတော ဗာတ္တိံသကပ္ပမှိ၊ သုသုဒ္ဓေါ နာမ ခတ္တိယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၅၁>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ကေသရံ ဂန္ဓမန္နဉ္စ၊ ဓမ္မသညီ ဖလေန စ။>
      text <ပသာဒာရာမဒာယီ စ၊ လေပကော ဗုဒ္ဓသညကော။>
      text <ပဗ္ဘာရဒော စ ဂါထာယော၊ ဧကပညာသ ကိတ္တိတာ။>
    text <ဣတ္ထံ သုဒံ အာယသ္မာ ပဗ္ဘာရဒာယကော ထေရော ဣမာ ဂါထာယော အဘာသိတ္ထာတိ။>
    stand <ပဗ္ဘာရဒာယကတ္ထေရဿာပဒာနံ ဒသမံ။>
    stand <ပဒုမကေသရဝဂ္ဂေါ ဧကတိံသတိမော။>
    text <တဿုဒ္ဒာနံ>
