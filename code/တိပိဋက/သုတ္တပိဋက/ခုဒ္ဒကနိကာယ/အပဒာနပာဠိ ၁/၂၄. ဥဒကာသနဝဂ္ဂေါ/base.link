text <၂၄။ ဥဒကာသနဝဂ္ဂေါ>
  text <၁။ ဥဒကာသနဒာယကတ္ထေရအပဒာနံ>
    text <၁>
      text <အာရာမဒွာရာ နိက္ခမ္မ၊ ဖလကံ သန္ထရိံ အဟံ။>
      text <ဥဒကဉ္စ ဥပဋ္ဌာသိံ၊ ဥတ္တမတ္ထဿ ပတ္တိယာ။>
    text <၂>
      text <ဧကတ္တိံသေ ဣတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ အာသနေ စောဒကေ ဖလံ။>
    text <၃>
      text <ဣတော ပန္နရသေ ကပ္ပေ၊ အဘိသာမသမဝှယော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၄>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဥဒကာသနဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥဒကာသနဒာယကတ္ထေရဿာပဒာနံ ပဌမံ။>
  text <၂။ ဘာဇနပါလကတ္ထေရအပဒာနံ>
    text <၅>
      text <နဂရေ ဗန္ဓုမတိယာ၊ ကုမ္ဘကာရော အဟံ တဒာ။>
      text <ဘာဇနံ အနုပါလေသိံ၊ ဘိက္ခုသင်္ဃဿ တာဝဒေ။>
    text <၆>
      text <ဧကနဝုတိတော ကပ္ပေ၊ ဘာဇနံ အနုပါလယိံ။>
      text <ဒုဂ္ဂတိံ နာဘိဇာနာမိ၊ ဘာဇနဿ ဣဒံ ဖလံ။>
    text <၇>
      text <တေပညာသေ ဣတော ကပ္ပေ၊ အနန္တဇာလိနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဘာဇနပါလကော ထေရော ဣမာ ဂါထာယော အဘာသိတ္ထာတိ။>
    stand <ဘာဇနပါလကတ္ထေရဿာပဒာနံ ဒုတိယံ။>
  text <၃။ သာလပုပ္ဖိယတ္ထေရအပဒာနံ>
    text <၉>
      text <အရုဏဝတိယာ နဂရေ၊ အဟောသိံ ပူပိကော တဒာ။>
      text <မမ ဒွာရေန ဂစ္ဆန္တံ၊ သိခိနံ အဒ္ဒသံ ဇိနံ။>
    text <၁၀>
      text <ဗုဒ္ဓဿ ပတ္တံ ပဂ္ဂယှ၊ သာလပုပ္ဖံ အဒာသဟံ။>
      text <သမ္မဂ္ဂတဿ ဗုဒ္ဓဿ၊ ဝိပ္ပသန္နေန စေတသာ။>
    text <၁၁>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိဒာသဟံ။>
      text <ဒုဂ္ဂတိံ နာဘိဇာနာမိ၊ သာလပုပ္ဖဿိဒံ ဖလံ။>
    text <၁၂>
      text <ဣတော စုဒ္ဒသကပ္ပမှိ၊ အဟောသိံ အမိတဉ္ဇလော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သာလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <သာလပုပ္ဖိယတ္ထေရဿာပဒာနံ တတိယံ။>
  text <၄။ ကိလဉ္ဇဒာယကတ္ထေရအပဒာနံ>
    text <၁၄>
      text <တိဝရာယံ ပုရေ ရမ္မေ၊ နဠကာရော အဟံ တဒာ။>
      text <သိဒ္ဓတ္ထေ လောကပဇ္ဇောတေ၊ ပသန္နာ ဇနတာ တဟိံ။>
    text <၁၅>
      text <ပူဇတ္ထံ လောကနာထဿ၊ ကိလဉ္ဇံ ပရိယေသတိ။>
      text <ဗုဒ္ဓပူဇံ ကရောန္တာနံ၊ ကိလဉ္ဇံ အဒဒိံ အဟံ။>
    text <၁၆>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ကိလဉ္ဇဿ ဣဒံ ဖလံ။>
    text <၁၇>
      text <သတ္တသတ္တတိကပ္ပမှိ၊ ရာဇာ အာသိံ ဇလဒ္ဓရော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၁၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကိလဉ္ဇဒာယကော ထေရော ဣမာ ဂါထာယော အဘာသိတ္ထာတိ။>
    stand <ကိလဉ္ဇဒာယကတ္ထေရဿာပဒာနံ စတုတ္ထံ။>
  text <၅။ ဝေဒိကာရကတ္ထေရအပဒာနံ>
    text <၁၉>
      text <ဝိပဿိနော ဘဂဝတော၊ ဗောဓိယာ ပါဒပုတ္တမေ။>
      text <ပသန္နစိတ္တော သုမနော၊ ကာရေသိံ ဝေဒိကံ အဟံ။>
    text <၂၀>
      text <ဧကနဝုတိတော ကပ္ပေ၊ ကာရေသိံ ဝေဒိကံ အဟံ။>
      text <ဒုဂ္ဂတိံ နာဘိဇာနာမိ၊ ဝေဒိကာယ ဣဒံ ဖလံ။>
    text <၂၁>
      text <ဣတော ဧကာဒသေ ကပ္ပေ၊ အဟောသိံ သူရိယဿမော။>
      text <သတ္တရတ္တနသမ္ပန္နော၊ စက္ကဝတ္တီ မဟဗ္ဗလော။>
    text <၂၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝေဒိကာရကော ထေရော ဣမာ ဂါထာယော အဘာသိတ္ထာတိ။>
    stand <ဝေဒိကာရကတ္ထေရဿာပဒာနံ ပဉ္စမံ။>
  text <၆။ ဝဏ္ဏကာရတ္ထေရအပဒာနံ>
    text <၂၃>
      text <နဂရေ အရုဏဝတိယာ၊ ဝဏ္ဏကာရော အဟံ တဒာ။>
      text <စေတိယေ ဒုဿဘဏ္ဍာနိ၊ နာနာဝဏ္ဏံ ရဇေသဟံ။>
    text <၂၄>
      text <ဧကတ္တိံသေ ဣတော ကပ္ပေ၊ ယံ ဝဏ္ဏံ ရဇယိံ တဒာ။>
      text <ဒုဂ္ဂတိံ နာဘိဇာနာမိ၊ ဝဏ္ဏဒာနဿိဒံ ဖလံ။>
    text <၂၅>
      text <ဣတော တေဝီသတိကပ္ပေ၊ ဝဏ္ဏသမ သနာမကော။>
      text <သတ္တရတနသမ္ပန္နော၊ စက္ကဝတ္တီ မဟဗ္ဗလော။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝဏ္ဏကာရော ထေရော ဣမာ ဂါထာယော အဘာသိတ္ထာတိ။>
    stand <ဝဏ္ဏကာရတ္ထေရဿာပဒာနံ ဆဋ္ဌံ။>
  text <၇။ ပိယာလပုပ္ဖိယတ္ထေရအပဒာနံ>
    text <၂၇>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <ပိယာလံ ပုပ္ဖိတံ ဒိသွာ၊ ဂတမဂ္ဂေ ခိပိံ အဟံ။>
    text <၂၈>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပိယာလပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ပိယာလပုပ္ဖိယတ္ထေရဿာပဒာနံ သတ္တမံ။>
  text <၈။ အမ္ဗယာဂဒာယကတ္ထေရအပဒာနံ>
    text <၃၀>
      text <သကေ သိပ္ပေ အပတ္ထဒ္ဓေါ၊ အဂမံ ကာနနံ အဟံ။>
      text <သမ္ဗုဒ္ဓံ ယန္တံ ဒိသွာန၊ အမ္ဗယာဂံ အဒာသဟံ။>
    text <၃၁>
      text <ဧကနဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ အမ္ဗယာဂဿိဒံ ဖလံ။>
    text <၃၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ အမ္ဗယာဂဒာယကော ထေရော ဣမာ ဂါထာယော အဘာသိတ္ထာတိ။>
    stand <အမ္ဗယာဂဒာယကတ္ထေရဿာပဒာနံ အဋ္ဌမံ။>
  text <၉။ ဇဂတိကာရကတ္ထေရအပဒာနံ>
    text <၃၃>
      text <နိဗ္ဗုတေ လောကနာထမှိ၊ အတ္ထဒဿိ နရုတ္တမေ။>
      text <ဇဂတီ ကာရိတာ မယှံ၊ ဗုဒ္ဓဿ ထူပမုတ္တမေ။>
    text <၃၄>
      text <အဋ္ဌာရသေ ကပ္ပသတေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဇဂတိယာ ဣဒံ ဖလံ။>
    text <၃၅>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဇဂတိကာရကော ထေရော ဣမာ ဂါထာယော အဘာသိတ္ထာတိ။>
    stand <ဇဂတိကာရကတ္ထေရဿာပဒာနံ နဝမံ။>
  text <၁၀။ ဝါသိဒာယကတ္ထေရအပဒာနံ>
    text <၃၆>
      text <ကမ္မာရောဟံ ပုရေ အာသိံ၊ တိဝရာယံ ပုရုတ္တမေ။>
      text <ဧကာ ဝါသိ မယာ ဒိန္နာ၊ သယမ္ဘုံ အပရာဇိတံ။>
    text <၃၇>
      text <စတုန္နဝုတိတော ကပ္ပေ၊ ယံ ဝါသိမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ဝါသိဒာနဿိဒံ ဖလံ။>
    text <၃၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <ဥဒကာသနဘာဇနံ၊ သာလပုပ္ဖီ ကိလဉ္ဇကော။>
      text <ဝေဒိကာ ဝဏ္ဏကာရော စ၊ ပိယာလအမ္ဗယာဂဒော။>
      text <ဇဂတီ ဝါသိဒာတာ စ၊ ဂါထာ တိံသ စ အဋ္ဌ စ။>
    text <ဣတ္ထံ သုဒံ အာယသ္မာ ဝါသိဒာယကော ထေရော ဣမာ ဂါထာယော အဘာသိတ္ထာတိ။>
    stand <ဝါသိဒာယကတ္ထေရဿာပဒာနံ ဒသမံ။>
    stand <ဥဒကာသနဝဂ္ဂေါ စတုဝီသတိမော။>
    text <တဿုဒ္ဒာနံ>
