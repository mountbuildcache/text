text <၂၅။ တုဝရဒာယကဝဂ္ဂေါ>
  text <၁။ တုဝရဒာယကတ္ထေရအပဒာနံ>
    text <၁>
      text <မိဂလုဒ္ဒော ပုရေ အာသိံ၊ အရညေ ကာနနေ အဟံ။>
      text <ဘရိတွာ တုဝရမာဒာယ၊ သင်္ဃဿ အဒဒိံ အဟံ။>
    text <၂>
      text <ဧကနဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ တုဝရဿ ဣဒံ ဖလံ။>
    text <၃>
      text <ပဋိသမ္ဘိဒာ စတဿော၊ ဝိမောက္ခါပိ စ အဋ္ဌိမေ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ တုဝရဒာယကော ထေရော ဣမာ ဂါထာယော အဘာသိတ္ထာတိ။>
    stand <တုဝရဒာယကတ္ထေရဿာပဒာနံ ပဌမံ။>
  text <၂။ နာဂကေသရိယတ္ထေရအပဒာနံ>
    text <၄>
      text <ဓနုံ အဒွေဇ္ဈံ ကတွာန၊ ဝနမဇ္ဈောဂဟိံ အဟံ။>
      text <ကေသရံ ဩဂတံ ဒိသွာ၊ ပတပတ္တံ သမုဋ္ဌိတံ။>
    text <၅>
      text <ဥဘော ဟတ္ထေဟိ ပဂ္ဂယှ၊ သိရေ ကတွာန အဉ္ဇလိံ။>
      text <ဗုဒ္ဓဿ အဘိရောပေသိံ၊ တိဿဿ လောကဗန္ဓုနော။>
    text <၆>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၇>
      text <တေသတ္တတိမှိ ကပ္ပမှိ၊ သတ္တ ကေသရနာမကာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၈>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နာဂကေသရိယော ထေရော ဣမာ ဂါထာယော အဘာသိတ္ထာတိ။>
    stand <နာဂကေသရိယတ္ထေရဿာပဒာနံ ဒုတိယံ။>
  text <၃။ နဠိနကေသရိယတ္ထေရအပဒာနံ>
    text <၉>
      text <ဇာတဿရဿ ဝေမဇ္ဈေ၊ ဝသာမိ ဇလကုက္ကုဋော။>
      text <အဒ္ဒသာဟံ ဒေဝဒေဝံ၊ ဂစ္ဆန္တံ အနိလဉ္ဇသေ။>
    text <၁၀>
      text <တုဏ္ဍေန ကေသရိံ ဂယှ၊ ဝိပ္ပသန္နေန စေတသာ။>
      text <ဗုဒ္ဓဿ အဘိရောပေသိံ၊ တိဿဿ လောကဗန္ဓုနော။>
    text <၁၁>
      text <ဒွေနဝုတေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၂>
      text <တေသတ္တတိမှိ ကပ္ပမှိ၊ သတ္တ ကေသရနာမကာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၁၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ နဠိနကေသရိယော ထေရော ဣမာ ဂါထာယော အဘာသိတ္ထာတိ။>
    stand <နဠိနကေသရိယတ္ထေရဿာပဒာနံ တတိယံ။>
  text <၄။ ဝိရဝပုပ္ဖိယတ္ထေရအပဒာနံ>
    text <၁၄>
      text <ခီဏာသဝသဟဿေဟိ၊ နိယျာတိ လောကနာယကော။>
      text <ဝိရဝပုပ္ဖမာဒာယ၊ ဗုဒ္ဓဿ အဘိရောပယိံ။>
    text <၁၅>
      text <ဧကနဝုတိတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၁၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဝိရဝပုပ္ဖိယော ထေရော ဣမာ ဂါထာယော အဘာသိတ္ထာတိ။>
    stand <ဝိရဝပုပ္ဖိယတ္ထေရဿာပဒာနံ စတုတ္ထံ။>
  text <၅။ ကုဋိဓူပကတ္ထေရအပဒာနံ>
    text <၁၇>
      text <သိဒ္ဓတ္ထဿ ဘဂဝတော၊ အဟောသိံ ကုဋိဂေါပကော။>
      text <ကာလေန ကာလံ ဓူပေသိံ၊ ပသန္နော သေဟိ ပါဏိဘိ။>
    text <၁၈>
      text <စတုန္နဝုတိတော ကပ္ပေ၊ ယံ ကမ္မမကရိံ တဒာ။>
      text <ဒုဂ္ဂတိံ နာဘိဇာနာမိ၊ ဓူပဒာနဿိဒံ ဖလံ။>
    text <၁၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ကုဋိဓူပကော ထေရော ဣမာ ဂါထာယော အဘာသိတ္ထာတိ။>
    stand <ကုဋိဓူပကတ္ထေရဿာပဒာနံ ပဉ္စမံ။>
  text <၆။ ပတ္တဒာယကတ္ထေရအပဒာနံ>
    text <၂၀>
      text <ပရမေန ဒမထေန၊ သိဒ္ဓတ္ထဿ မဟေသိနော။>
      text <ပတ္တဒာနံ မယာ ဒိန္နံ၊ ဥဇုဘူတဿ တာဒိနော။>
    text <၂၁>
      text <စတုန္နဝုတိတော ကပ္ပေ၊ ယံ ဒာနမဒဒိံ တဒာ။>
      text <ဒုဂ္ဂတိံ နာဘိဇာနာမိ၊ ပတ္တဒာနဿိဒံ ဖလံ။>
    text <၂၂>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ပတ္တဒာယကော ထေရော ဣမာ ဂါထာယော အဘာသိတ္ထာတိ။>
    stand <ပတ္တဒာယကတ္ထေရဿာပဒာနံ ဆဋ္ဌံ။>
  text <၇။ ဓာတုပူဇကတ္ထေရအပဒာနံ>
    text <၂၃>
      text <နိဗ္ဗုတေ လောကနာထမှိ၊ သိဒ္ဓတ္ထမှိ နရုတ္တမေ။>
      text <ဧကာ ဓာတု မယာ လဒ္ဓါ၊ ဒွိပဒိန္ဒဿ တာဒိနော။>
    text <၂၄>
      text <တာဟံ ဓာတုံ ဂဟေတွာန၊ ဗုဒ္ဓဿာဒိစ္စဗန္ဓုနော။>
      text <ပဉ္စဝဿေ ပရိစရိံ၊ တိဋ္ဌန္တံဝ နရုတ္တမံ။>
    text <၂၅>
      text <စတုန္နဝုတိတော ကပ္ပေ၊ ယံ ဓာတုံ ပူဇယိံ တဒာ။>
      text <ဒုဂ္ဂတိံ နာဘိဇာနာမိ၊ ဓာတုပဋ္ဌဟနေ ဖလံ။>
    text <၂၆>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဓာတုပူဇကော ထေရော ဣမာ ဂါထာယော အဘာသိတ္ထာတိ။>
    stand <ဓာတုပူဇကတ္ထေရဿာပဒာနံ သတ္တမံ။>
  text <၈။ သတ္တလိပုပ္ဖပူဇကတ္ထေရအပဒာနံ>
    text <၂၇>
      text <သတ္တ သတ္တလိပုပ္ဖာနိ၊ သီသေ ကတွာနဟံ တဒာ။>
      text <ဗုဒ္ဓဿ အဘိရောပေသိံ၊ ဝေဿဘုမှိ နရုတ္တမေ။>
    text <၂၈>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ဗုဒ္ဓပူဇာယိဒံ ဖလံ။>
    text <၂၉>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ သတ္တလိပုပ္ဖပူဇကော ထေရော ဣမာ ဂါထာယော အဘာသိတ္ထာတိ။>
    stand <သတ္တလိပုပ္ဖပူဇကတ္ထေရဿာပဒာနံ အဋ္ဌမံ။>
  text <၉။ ဗိမ္ဗိဇာလိယတ္ထေရအပဒာနံ>
    text <၃၀>
      text <ပဒုမုတ္တရော နာမ ဇိနော၊ သယမ္ဘူ အဂ္ဂပုဂ္ဂလော။>
      text <စတုသစ္စံ ပကာသေတိ၊ ဒီပေတိ အမတံ ပဒံ။>
    text <၃၁>
      text <ဗိမ္ဗိဇာလကပုပ္ဖာနိ၊ ပုထု ကတွာနဟံ တဒာ။>
      text <ဗုဒ္ဓဿ အဘိရောပေသိံ၊ ဒွိပဒိန္ဒဿ တာဒိနော။>
    text <၃၂>
      text <အဋ္ဌသဋ္ဌိမှိတော ကပ္ပေ၊ စတုရော ကိဉ္ဇကေသရာ။>
      text <သတ္တရတနသမ္ပန္နာ၊ စက္ကဝတ္တီ မဟဗ္ဗလာ။>
    text <၃၃>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
    text <ဣတ္ထံ သုဒံ အာယသ္မာ ဗိမ္ဗိဇာလိယော ထေရော ဣမာ ဂါထာယော အဘာသိတ္ထာတိ။>
    stand <ဗိမ္ဗိဇာလိယတ္ထေရဿာပဒာနံ နဝမံ။>
  text <၁၀။ ဥဒ္ဒာလကဒာယကတ္ထေရအပဒာနံ>
    text <၃၄>
      text <ကကုဓော နာမ နာမေန၊ သယမ္ဘူ အပရာဇိတော။>
      text <ပဝနာ နိက္ခမိတွာန၊ အနုပ္ပတ္တော မဟာနဒိံ။>
    text <၃၅>
      text <ဥဒ္ဒာလကံ ဂဟေတွာန၊ သယမ္ဘုဿ အဒာသဟံ။>
      text <သံယတဿုဇုဘူတဿ၊ ပသန္နမာနသော အဟံ။>
    text <၃၆>
      text <ဧကတ္တိံသေ ဣတော ကပ္ပေ၊ ယံ ပုပ္ဖမဘိပူဇယိံ။>
      text <ဒုဂ္ဂတိံ နာဘိဇာနာမိ၊ ပုပ္ဖဒာနဿိဒံ ဖလံ။>
    text <၃၇>
      text <ပဋိသမ္ဘိဒာ စတဿော။ပေ။ ကတံ ဗုဒ္ဓဿ သာသနံ။>
      text <တုဝရနာဂနဠိနာ၊ ဝိရဝီ ကုဋိဓူပကော။>
      text <ပတ္တော ဓာတုသတ္တလိယော၊ ဗိမ္ဗိ ဥဒ္ဒာလကေန စ။>
      text <သတ္တတိံသတိ ဂါထာယော၊ ဂဏိတာယော ဝိဘာဝိဘိ။>
    text <ဣတ္ထံ သုဒံ အာယသ္မာ ဥဒ္ဒာလကဒာယကော ထေရော ဣမာ ဂါထာယော အဘာသိတ္ထာတိ။>
    stand <ဥဒ္ဒာလကဒာယကတ္ထေရဿာပဒာနံ ဒသမံ။>
    stand <တုဝရဒာယကဝဂ္ဂေါ ပဉ္စဝီသတိမော။>
    text <တဿုဒ္ဒာနံ>
