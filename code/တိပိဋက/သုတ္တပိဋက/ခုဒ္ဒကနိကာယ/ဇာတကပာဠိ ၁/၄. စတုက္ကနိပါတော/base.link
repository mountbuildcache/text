text <၄။ စတုက္ကနိပါတော>
  text <၁။ ကာလိင်္ဂဝဂ္ဂေါ>
    text <  <
    text <၃၀၁။ စူဠကာလိင်္ဂဇာတကံ ၄-၁-၁>
    text <၁>
      text <ဝိဝရထိမာသံ ဒွာရံ၊ နဂရံ ပဝိသန္တု အရုဏရာဇဿ။>
      text <သီဟေန သုသိဋ္ဌေန၊ သုရက္ခိတံ နန္ဒိသေနေန။>
    text <၂>
      text <ဇယော ကလိင်္ဂါနမသယှသာဟိနံ၊ ပရာဇယော အနယော အဿကာနံ။>
      text <ဣစ္စေဝ တေ ဘာသိတံ ဗြဟ္မစာရိ၊ န ဥဇ္ဇုဘူတာ ဝိတထံ ဘဏန္တိ။>
    text <၃>
      text <ဒေဝါ မုသာဝါဒမုပါတိဝတ္တာ၊ သစ္စံ ဓနံ ပရမံ တေသု သက္က။>
      text <တံ တေ မုသာ ဘာသိတံ ဒေဝရာဇ၊ ကိံ ဝါ ပဋိစ္စ မဃဝါ မဟိန္ဒ။>
    text <၄>
      text <နနု တေ သုတံ ဗြာဟ္မဏ ဘညမာနေ၊ ဒေဝါ န ဣဿန္တိ ပုရိသပရက္ကမဿ။>
      text <ဒမော သမာဓိ မနသော အဘေဇ္ဇော၊ အဗျဂ္ဂတာ နိက္ကမနဉ္စ ကာလေ။>
      text <ဒဠှဉ္စ ဝိရိယံ ပုရိသပရက္ကမော စ၊ တေနေဝ အာသိ ဝိဇယော အဿကာနန္တိ။>
    stand <စူဠကာလိင်္ဂဇာတကံ ပဌမံ။>
    text <  <
    text <၃၀၂။ မဟာအဿာရောဟဇာတကံ ၄-၁-၂>
    text <၅>
      text <အဒေယျေသု ဒဒံ ဒာနံ၊ ဒေယျေသု နပ္ပဝေစ္ဆတိ။>
      text <အာပါသု ဗျသနံ ပတ္တော၊ သဟာယံ နာဓိဂစ္ဆတိ။>
    text <၆>
      text <နာဒေယျေသု ဒဒံ ဒာနံ၊ ဒေယျေသု ယော ပဝေစ္ဆတိ။>
      text <အာပါသု ဗျသနံ ပတ္တော၊ သဟာယမဓိဂစ္ဆတိ။>
    text <၇>
      text <သညောဂသမ္ဘောဂဝိသေသဒဿနံ၊ အနရိယဓမ္မေသု သဌေသု နဿတိ။>
      text <ကတဉ္စ အရိယေသု စ အဇ္ဇဝေသု၊ မဟပ္ဖလံ ဟောတိ အဏုမ္ပိ တာဒိသု။>
    text <၈>
      text <ယော ပုဗ္ဗေ ကတကလျာဏော၊ အကာ လောကေ သုဒုက္ကရံ။>
      text <ပစ္ဆာ ကယိရာ န ဝါ ကယိရာ၊ အစ္စန္တံ ပူဇနာရဟောတိ။>
    stand <မဟာအဿာရောဟဇာတကံ ဒုတိယံ။>
    text <  <
    text <၃၀၃။ ဧကရာဇဇာတကံ ၄-၁-၃>
    text <၉>
      text <အနုတ္တရေ ကာမဂုဏေ သမိဒ္ဓေ၊ ဘုတွာန ပုဗ္ဗေ ဝသီ ဧကရာဇ။>
      text <သော ဒာနိ ဒုဂ္ဂေ နရကမှိ ခိတ္တော၊ နပ္ပဇ္ဇဟေ ဝဏ္ဏဗလံ ပုရာဏံ။>
    text <၁၀>
      text <ပုဗ္ဗေဝ ခန္တီ စ တပေါ စ မယှံ၊ သမ္ပတ္ထိတာ ဒုဗ္ဘိသေန အဟောသိ။>
      text <တံ ဒာနိ လဒ္ဓါန ကထံ နု ရာဇ၊ ဇဟေ အဟံ ဝဏ္ဏဗလံ ပုရာဏံ။>
    text <၁၁>
      text <သဗ္ဗာ ကိရေဝံ ပရိနိဋ္ဌိတာနိ၊ ယသဿိနံ ပညဝန္တံ ဝိသယှ။>
      text <ယသော စ လဒ္ဓါ ပုရိမံ ဥဠာရံ၊ နပ္ပဇ္ဇဟေ ဝဏ္ဏဗလံ ပုရာဏံ။>
    text <၁၂>
      text <ပနုဇ္ဇ ဒုက္ခေန သုခံ ဇနိန္ဒ၊ သုခေန ဝါ ဒုက္ခမသယှသာဟိ။>
      text <ဥဘယတ္ထ သန္တော အဘိနိဗ္ဗုတတ္တာ၊ သုခေ စ ဒုက္ခေ စ ဘဝန္တိ တုလျာတိ။>
    stand <ဧကရာဇဇာတကံ တတိယံ။>
    text <  <
    text <၃၀၄။ ဒဒ္ဒရဇာတကံ ၄-၁-၄>
    text <၁၃>
      text <ဣမာနိ မံ ဒဒ္ဒရ တာပယန္တိ၊ ဝါစာဒုရုတ္တာနိ မနုဿလောကေ။>
      text <မဏ္ဍူကဘက္ခါ ဥဒကန္တသေဝီ၊ အာသီဝိသံ မံ အဝိသာ သပန္တိ။>
    text <၁၄>
      text <သကာ ရဋ္ဌာ ပဗ္ဗာဇိတော၊ အညံ ဇနပဒံ ဂတော။>
      text <မဟန္တံ ကောဋ္ဌံ ကယိရာထ၊ ဒုရုတ္တာနံ နိဓေတဝေ။>
    text <၁၅>
      text <ယတ္ထ ပေါသံ န ဇာနန္တိ၊ ဇာတိယာ ဝိနယေန ဝါ။>
      text <န တတ္ထ မာနံ ကယိရာထ၊ ဝသမညာတကေ ဇနေ။>
    text <၁၆>
      text <ဝိဒေသဝါသံ ဝသတော၊ ဇာတဝေဒသမေနပိ။>
      text <ခမိတဗ္ဗံ သပညေန၊ အပိ ဒာသဿ တဇ္ဇိတန္တိ။>
    stand <ဒဒ္ဒရဇာတကံ စတုတ္ထံ။>
    text <  <
    text <၃၀၅။ သီလဝီမံသနဇာတကံ ၄-၁-၅>
    text <၁၇>
      text <နတ္ထိ လောကေ ရဟော နာမ၊ ပါပကမ္မံ ပကုဗ္ဗတော။>
      text <ပဿန္တိ ဝနဘူတာနိ၊ တံ ဗာလော မညတီ ရဟော။>
    text <၁၈>
      text <အဟံ ရဟော န ပဿာမိ၊ သုညံ ဝါပိ န ဝိဇ္ဇတိ။>
      text <ယတ္ထ အညံ န ပဿာမိ၊ အသုညံ ဟောတိ တံ မယာ။>
    text <၁၉>
      text <ဒုဇ္ဇစ္စော စ သုဇစ္စော စ၊ နန္ဒော စ သုခဝဍ္ဎိတော။>
      text <ဝေဇ္ဇော စ အဒ္ဓုဝသီလော စ၊ တေ ဓမ္မံ ဇဟု မတ္ထိကာ။>
    text <၂၀>
      text <ဗြာဟ္မဏော စ ကထံ ဇဟေ၊ သဗ္ဗဓမ္မာန ပါရဂူ။>
      text <ယော ဓမ္မမနုပါလေတိ၊ ဓိတိမာ သစ္စနိက္ကမောတိ။>
    stand <သီလဝီမံသနဇာတကံ ပဉ္စမံ။>
    text <  <
    text <၃၀၆။ သုဇာတဇာတကံ ၄-၁-၆>
    text <၂၁>
      text <ကိမဏ္ဍကာ ဣမေ ဒေဝ၊ နိက္ခိတ္တာ ကံသမလ္လကေ။>
      text <ဥပလောဟိတကာ ဝဂ္ဂူ၊ တံ မေ အက္ခါဟိ ပုစ္ဆိတော။>
    text <၂၂>
      text <ယာနိ ပုရေ တုဝံ ဒေဝိ၊ ဘဏ္ဍု နန္တကဝါသိနီ။>
      text <ဥစ္ဆင်္ဂဟတ္ထာ ပစိနာသိ၊ တဿာ တေ ကောလိယံ ဖလံ။>
    text <၂၃>
      text <ဥဍ္ဍယှတေ န ရမတိ၊ ဘောဂါ ဝိပ္ပဇဟန္တိ တံ။>
      text <တတ္ထေဝိမံ ပဋိနေထ၊ ယတ္ထ ကောလံ ပစိဿတိ။>
    text <၂၄>
      text <ဟောန္တိ ဟေတေ မဟာရာဇ၊ ဣဒ္ဓိပ္ပတ္တာယ နာရိယာ။>
      text <ခမ ဒေဝ သုဇာတာယ၊ မာဿာ ကုဇ္ဈ ရထေသဘာတိ။>
    stand <သုဇာတဇာတကံ ဆဋ္ဌံ။>
    text <  <
    text <၃၀၇။ ပလာသဇာတကံ ၄-၁-၇>
    text <၂၅>
      text <အစေတနံ ဗြာဟ္မဏ အဿုဏန္တံ၊ ဇာနော အဇာနန္တမိမံ ပလာသံ။>
      text <အာရဒ္ဓဝိရိယော ဓုဝံ အပ္ပမတ္တော၊ သုခသေယျံ ပုစ္ဆသိ ကိဿ ဟေတု။>
    text <၂၆>
      text <ဒူရေ သုတော စေဝ ဗြဟာ စ ရုက္ခေါ၊ ဒေသေ ဌိတော ဘူတနိဝါသရူပေါ။>
      text <တသ္မာ နမဿာမိ ဣမံ ပလာသံ၊ ယေ စေတ္ထ ဘူတာ တေ ဓနဿ ဟေတု။>
    text <၂၇>
      text <သော တေ ကရိဿာမိ ယထာနုဘာဝံ၊ ကတညုတံ ဗြာဟ္မဏ ပေက္ခမာနော။>
      text <ကထဉှိ အာဂမ္မ သတံ သကာသေ၊ မောဃာနိ တေ အဿု ပရိဖန္ဒိတာနိ။>
    text <၂၈>
      text <ယော တိန္ဒုကရုက္ခဿ ပရော ပိလက္ခေါ၊ ပရိဝါရိတော ပုဗ္ဗယညော ဥဠာရော။>
      text <တဿေသ မူလသ္မိံ နိဓိ နိခါတော၊ အဒာယာဒော ဂစ္ဆ တံ ဥဒ္ဓရာဟီတိ။>
    stand <ပလာသဇာတကံ သတ္တမံ။>
    text <  <
    text <၃၀၈။ သကုဏဇာတကံ ၄-၁-၈>
    text <၂၉>
      text <အကရမှသ တေ ကိစ္စံ၊ ယံ ဗလံ အဟုဝမှသေ။>
      text <မိဂရာဇ နမော တျတ္ထု၊ အပိ ကိဉ္စိ လဘာမသေ။>
    text <၃၀>
      text <မမ လောဟိတဘက္ခဿ၊ နိစ္စံ လုဒ္ဒာနိ ကုဗ္ဗတော။>
      text <ဒန္တန္တရဂတော သန္တော၊ တံ ဗဟုံ ယမ္ပိ ဇီဝသိ။>
    text <၃၁>
      text <အကတညုမကတ္တာရံ၊ ကတဿ အပ္ပဋိကာရကံ။>
      text <ယသ္မိံ ကတညုတာ နတ္ထိ၊ နိရတ္ထာ တဿ သေဝနာ။>
    text <၃၂>
      text <ယဿ သမ္မုခစိဏ္ဏေန၊ မိတ္တဓမ္မော န လဗ္ဘတိ။>
      text <အနုသူယ မနက္ကောသံ၊ သဏိကံ တမှာ အပက္ကမေတိ။>
    stand <သကုဏဇာတကံ အဋ္ဌမံ။>
    text <  <
    text <၃၀၉။ ဆဝကဇာတကံ ၄-၁-၉>
    text <၃၃>
      text <သဗ္ဗမိဒံ စရိမံ ကတံ၊ ဥဘော ဓမ္မံ န ပဿရေ။>
      text <ဥဘော ပကတိယာ စုတာ၊ ယော စာယံ မန္တေဇ္ဈာပေတိ။>
      text <ယော စ မန္တံ အဓီယတိ။>
    text <၃၄>
      text <သာလီနံ ဩဒနံ ဘုဉ္ဇေ၊ သုစိံ မံသူပသေစနံ။>
      text <တသ္မာ ဧတံ န သေဝါမိ၊ ဓမ္မံ ဣသီဟိ သေဝိတံ။>
    text <၃၅>
      text <ပရိဗ္ဗဇ မဟာ လောကော၊ ပစန္တညေပိ ပါဏိနော။>
      text <မာ တံ အဓမ္မော အာစရိတော၊ အသ္မာ ကုမ္ဘမိဝါဘိဒာ။>
    text <၃၆>
      text <ဓိရတ္ထု တံ ယသလာဘံ၊ ဓနလာဘဉ္စ ဗြာဟ္မဏ။>
      text <ယာ ဝုတ္တိ ဝိနိပါတေန၊ အဓမ္မစရဏေန ဝါတိ။>
    stand <ဆဝကဇာတကံ နဝမံ။>
    text <  <
    text <၃၁၀။ သေယျဇာတကံ ၄-၁-၁၀>
    text <၃၇>
      text <သသမုဒ္ဒပရိယာယံ၊ မဟိံ သာဂရကုဏ္ဍလံ။>
      text <န ဣစ္ဆေ သဟ နိန္ဒာယ၊ ဧဝံ သေယျ ဝိဇာနဟိ။>
    text <၃၈>
      text <ဓိရတ္ထု တံ ယသလာဘံ၊ ဓနလာဘဉ္စ ဗြာဟ္မဏ။>
      text <ယာ ဝုတ္တိ ဝိနိပါတေန၊ အဓမ္မစရဏေန ဝါ။>
    text <၃၉>
      text <အပိ စေ ပတ္တမာဒာယ၊ အနဂါရော ပရိဗ္ဗဇေ။>
      text <သာယေဝ ဇီဝိကာ သေယျော၊ ယာ စာဓမ္မေန ဧသနာ။>
    text <၄၀>
      text <အပိ စေ ပတ္တမာဒာယ၊ အနဂါရော ပရိဗ္ဗဇေ။>
      text <အညံ အဟိံသယံ လောကေ၊ အပိ ရဇ္ဇေန တံ ဝရန္တိ။>
      text <ဝိဝရဉ္စ အဒေယျ သမိဒ္ဓဝရံ၊ အထ ဒဒ္ဒရ ပါပမဟာတိရဟော။>
      text <အထ ကောလိ ပလာသဝရဉ္စ ကရ၊ စရိမံ သသမုဒ္ဒဝရေန ဒသာတိ။>
    stand <သေယျဇာတကံ ဒသမံ။>
    stand <ကာလိင်္ဂဝဂ္ဂေါ ပဌမော။>
    text <တဿုဒ္ဒာနံ>
  text <၂။ ပုစိမန္ဒဝဂ္ဂေါ>
    text <  <
    text <၃၁၁။ ပုစိမန္ဒဇာတကံ ၄-၂-၁>
    text <၄၁>
      text <ဥဋ္ဌေဟိ စောရ ကိံ သေသိ၊ ကော အတ္ထော သုပနေန တေ။>
      text <မာ တံ ဂဟေသုံ ရာဇာနော၊ ဂါမေ ကိဗ္ဗိသကာရကံ။>
    text <၄၂>
      text <ယံ နု စောရံ ဂဟေဿန္တိ၊ ဂါမေ ကိဗ္ဗိသကာရကံ။>
      text <ကိံ တတ္ထ ပုစိမန္ဒဿ၊ ဝနေ ဇာတဿ တိဋ္ဌတော။>
    text <၄၃>
      text <န တွံ အဿတ္ထ ဇာနာသိ၊ မမ စောရဿ စန္တရံ။>
      text <စောရံ ဂဟေတွာ ရာဇာနော၊ ဂါမေ ကိဗ္ဗိသကာရကံ။>
      text <အပ္ပေန္တိ နိမ္ဗသူလသ္မိံ၊ တသ္မိံ မေ သင်္ကတေ မနော။>
    text <၄၄>
      text <သင်္ကေယျ သင်္ကိတဗ္ဗာနိ၊ ရက္ခေယျာနာဂတံ ဘယံ။>
      text <အနာဂတဘယာ ဓီရော၊ ဥဘော လောကေ အဝေက္ခတီတိ။>
    stand <ပုစိမန္ဒဇာတကံ ပဌမံ။>
    text <  <
    text <၃၁၂။ ကဿပမန္ဒိယဇာတကံ ၄-၂-၂>
    text <၄၅>
      text <အပိ ကဿပ မန္ဒိယာ၊ ယုဝါ သပတိ ဟန္တိ ဝါ။>
      text <သဗ္ဗံ တံ ခမတေ ဓီရော၊ ပဏ္ဍိတော တံ တိတိက္ခတိ။>
    text <၄၆>
      text <သစေပိ သန္တော ဝိဝဒန္တိ၊ ခိပ္ပံ သန္ဓီယရေ ပုန။>
      text <ဗာလာ ပတ္တာဝ ဘိဇ္ဇန္တိ၊ န တေ သမထမဇ္ဈဂူ။>
    text <၄၇>
      text <ဧတေ ဘိယျော သမာယန္တိ၊ သန္ဓိ တေသံ န ဇီရတိ။>
      text <ယော စာဓိပန္နံ ဇာနာတိ၊ ယော စ ဇာနာတိ ဒေသနံ။>
    text <၄၈>
      text <ဧသော ဟိ ဥတ္တရိတရော၊ ဘာရဝဟော ဓုရဒ္ဓရော။>
      text <ယော ပရေသာဓိပန္နာနံ၊ သယံ သန္ဓာတုမရဟတီတိ။>
    stand <ကဿပမန္ဒိယဇာတကံ ဒုတိယံ။>
    text <  <
    text <၃၁၃။ ခန္တီဝါဒီဇာတကံ ၄-၂-၃>
    text <၄၉>
      text <ယော တေ ဟတ္ထေ စ ပါဒေ စ၊ ကဏ္ဏနာသဉ္စ ဆေဒယိ။>
      text <တဿ ကုဇ္ဈ မဟာဝီရ၊ မာ ရဋ္ဌံ ဝိနသာ ဣဒံ။>
    text <၅၀>
      text <ယော မေ ဟတ္ထေ စ ပါဒေ စ၊ ကဏ္ဏနာသဉ္စ ဆေဒယိ။>
      text <စိရံ ဇီဝတု သော ရာဇာ၊ န ဟိ ကုဇ္ဈန္တိ မာဒိသာ။>
    text <၅၁>
      text <အဟူ အတီတမဒ္ဓါနံ၊ သမဏော ခန္တိဒီပနော။>
      text <တံ ခန္တိယာယေဝ ဌိတံ၊ ကာသိရာဇာ အဆေဒယိ။>
    text <၅၂>
      text <တဿ ကမ္မ ဖရုသဿ၊ ဝိပါကော ကဋုကော အဟု။>
      text <ယံ ကာသိရာဇာ ဝေဒေသိ၊ နိရယမှိ သမပ္ပိတောတိ။>
    stand <ခန္တီဝါဒီဇာတကံ တတိယံ။>
    text <  <
    text <၃၁၄။ လောဟကုမ္ဘိဇာတကံ ၄-၂-၄>
    text <၅၃>
      text <ဒုဇ္ဇီဝိတမဇီဝိမှ၊ ယေ သန္တေ န ဒဒမှသေ။>
      text <ဝိဇ္ဇမာနေသု ဘောဂေသု၊ ဒီပံ နာကမှ အတ္တနော။>
    text <၅၄>
      text <သဋ္ဌိ ဝဿသဟဿာနိ၊ ပရိပုဏ္ဏာနိ သဗ္ဗသော။>
      text <နိရယေ ပစ္စမာနာနံ၊ ကဒာ အန္တော ဘဝိဿတိ။>
    text <၅၅>
      text <နတ္ထိ အန္တော ကုတော အန္တော၊ န အန္တော ပဋိဒိဿတိ။>
      text <တဒာ ဟိ ပကတံ ပါပံ၊ မမ တုယှဉ္စ မာရိသာ။>
    text <၅၆>
      text <သောဟံ နူန ဣတော ဂန္တွာ၊ ယောနိံ လဒ္ဓါန မာနုသိံ။>
      text <ဝဒညူ သီလသမ္ပန္နော၊ ကာဟာမိ ကုသလံ ဗဟုန္တိ။>
    stand <လောဟကုမ္ဘိဇာတကံ စတုတ္ထံ။>
    text <  <
    text <၃၁၅။ သဗ္ဗမံသလာဘဇာတကံ ၄-၂-၅>
    text <၅၇>
      text <ဖရုသာ ဝတ တေ ဝါစာ၊ မံသံ ယာစနကော အသိ။>
      text <ကိလောမသဒိသီ ဝါစာ၊ ကိလောမံ သမ္မ ဒမ္မိ တေ။>
    text <၅၈>
      text <အင်္ဂမေတံ မနုဿာနံ၊ ဘာတာ လောကေ ပဝုစ္စတိ။>
      text <အင်္ဂဿ သဒိသီ ဝါစာ၊ အင်္ဂံ သမ္မ ဒဒာမိ တေ။>
    text <၅၉>
      text <တာတာတိ ပုတ္တော ဝဒမာနော၊ ကမ္ပေတိ ဟဒယံ ပိတု။>
      text <ဟဒယဿ သဒိသီ ဝါစာ၊ ဟဒယံ သမ္မ ဒမ္မိ တေ။>
    text <၆၀>
      text <ယဿ ဂါမေ သခါ နတ္ထိ၊ ယထာရညံ တထေဝ တံ။>
      text <သဗ္ဗဿ သဒိသီ ဝါစာ၊ သဗ္ဗံ သမ္မ ဒဒာမိ တေတိ။>
    stand <သဗ္ဗမံသလာဘဇာတကံ ပဉ္စမံ။>
    text <  <
    text <၃၁၆။ သသပဏ္ဍိတဇာတကံ ၄-၂-၆>
    text <၆၁>
      text <သတ္တ မေ ရောဟိတာ မစ္ဆာ၊ ဥဒကာ ထလမုဗ္ဘတာ။>
      text <ဣဒံ ဗြာဟ္မဏ မေ အတ္ထိ၊ ဧတံ ဘုတွာ ဝနေ ဝသ။>
    text <၆၂>
      text <ဒုဿ မေ ခေတ္တပါလဿ၊ ရတ္တိဘတ္တံ အပါဘတံ။>
      text <မံသသူလာ စ ဒွေ ဂေါဓာ၊ ဧကဉ္စ ဒဓိဝါရကံ။>
      text <ဣဒံ ဗြာဟ္မဏ မေ အတ္ထိ၊ ဧတံ ဘုတွာ ဝနေ ဝသ။>
    text <၆၃>
      text <အမ္ဗပက္ကံ ဒကံ သီတံ၊ သီတစ္ဆာယာ မနောရမာ။>
      text <ဣဒံ ဗြာဟ္မဏ မေ အတ္ထိ၊ ဧတံ ဘုတွာ ဝနေ ဝသ။>
    text <၆၄>
      text <န သသဿ တိလာ အတ္ထိ၊ န မုဂ္ဂါ နပိ တဏ္ဍုလာ။>
      text <ဣမိနာ အဂ္ဂိနာ ပက္ကံ၊ မမံ ဘုတွာ ဝနေ ဝသာတိ။>
    stand <သသပဏ္ဍိတဇာတကံ ဆဋ္ဌံ။>
    text <  <
    text <၃၁၇။ မတရောဒနဇာတကံ ၄-၂-၇>
    text <၆၅>
      text <မတံ မတံ ဧဝ ရောဒထ၊ န ဟိ တံ ရောဒထ ယော မရိဿတိ။>
      text <သဗ္ဗေပိ သရီရဓာရိနော၊ အနုပုဗ္ဗေန ဇဟန္တိ ဇီဝိတံ။>
    text <၆၆>
      text <ဒေဝမနုဿာ စတုပ္ပဒာ၊ ပက္ခိဂဏာ ဥရဂါ စ ဘောဂိနော။>
      text <သမှိ သရီရေ အနိဿရာ၊ ရမမာနာဝ ဇဟန္တိ ဇီဝိတံ။>
    text <၆၇>
      text <ဧဝံ စလိတံ အသဏ္ဌိတံ၊ သုခဒုက္ခံ မနုဇေသွပေက္ခိယ။>
      text <ကန္ဒိတရုဒိတံ နိရတ္ထကံ၊ ကိံ ဝေါ သောကဂဏာဘိကီရရေ။>
    text <၆၈>
      text <ဓုတ္တာ စ သောဏ္ဍာ အကတာ၊ ဗာလာ သူရာ အယောဂိနော။>
      text <ဓီရံ မညန္တိ ဗာလောတိ၊ ယေ ဓမ္မဿ အကောဝိဒာတိ။>
    stand <မတရောဒနဇာတကံ သတ္တမံ။>
    text <  <
    text <၃၁၈။ ကဏဝေရဇာတကံ ၄-၂-၈>
    text <၆၉>
      text <ယံ တံ ဝသန္တသမယေ၊ ကဏဝေရေသု ဘာဏုသု။>
      text <သာမံ ဗာဟာယ ပီဠေသိ၊ သာ တံ အာရောဂျမဗြဝိ။>
    text <၇၀>
      text <အမ္ဘော န ကိရ သဒ္ဓေယျံ၊ ယံ ဝါတော ပဗ္ဗတံ ဝဟေ။>
      text <ပဗ္ဗတဉ္စေ ဝဟေ ဝါတော၊ သဗ္ဗမ္ပိ ပထဝိံ ဝဟေ။>
      text <ယတ္ထ သာမာ ကာလကတာ၊ သာ မံ အာရောဂျမဗြဝိ။>
    text <၇၁>
      text <န စေဝ သာ ကာလကတာ၊ န စ သာ အညမိစ္ဆတိ။>
      text <ဧကဘတ္တိကိနီ သာမာ၊ တမေဝ အဘိကင်္ခတိ။>
    text <၇၂>
      text <အသန္ထုတံ မံ စိရသန္ထုတေန၊ နိမီနိ သာမာ အဓုဝံ ဓုဝေန။>
      text <မယာပိ သာမာ နိမိနေယျ အညံ၊ ဣတော အဟံ ဒူရတရံ ဂမိဿန္တိ။>
    stand <ကဏဝေရဇာတကံ အဋ္ဌမံ။>
    text <  <
    text <၃၁၉။ တိတ္တိရဇာတကံ ၄-၂-၉>
    text <၇၃>
      text <သုသုခံ ဝတ ဇီဝါမိ၊ လဘာမိ စေဝ ဘုဉ္ဇိတုံ။>
      text <ပရိပန္ထေဝ တိဋ္ဌာမိ၊ ကာ နု ဘန္တေ ဂတီ မမ။>
    text <၇၄>
      text <မနော စေ တေ နပ္ပဏမတိ၊ ပက္ခိ ပါပဿ ကမ္မုနော။>
      text <အဗျာဝဋဿ ဘဒြဿ၊ န ပါပမုပလိမ္ပတိ။>
    text <၇၅>
      text <ဉာတကော နော နိသိန္နောတိ၊ ဗဟု အာဂစ္ဆတေ ဇနော။>
      text <ပဋိစ္စ ကမ္မံ ဖုသတိ၊ တသ္မိံ မေ သင်္ကတေ မနော။>
    text <၇၆>
      text <န ပဋိစ္စ ကမ္မံ ဖုသတိ၊ မနော စေ နပ္ပဒုဿတိ။>
      text <အပ္ပေါဿုက္ကဿ ဘဒြဿ၊ န ပါပမုပလိမ္ပတီတိ။>
    stand <တိတ္တိရဇာတကံ နဝမံ။>
    text <  <
    text <၃၂၀။ သုစ္စဇဇာတကံ ၄-၂-၁၀>
    text <၇၇>
      text <သုစ္စဇံ ဝတ နစ္စဇိ၊ ဝါစာယ အဒဒံ ဂိရိံ။>
      text <ကိံ ဟိတဿ စဇန္တဿ၊ ဝါစာယ အဒဒ ပဗ္ဗတံ။>
    text <၇၈>
      text <ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။>
      text <အကရောန္တံ ဘာသမာနံ၊ ပရိဇာနန္တိ ပဏ္ဍိတာ။>
    text <၇၉>
      text <ရာဇပုတ္တ နမော တျတ္ထု၊ သစ္စေ ဓမ္မေ ဌိတော စသိ။>
      text <ယဿ တေ ဗျသနံ ပတ္တော၊ သစ္စသ္မိံ ရမတေ မနော။>
    text <၈၀>
      text <ယာ ဒလိဒ္ဒီ ဒလိဒ္ဒဿ၊ အဍ္ဎာ အဍ္ဎဿ ကိတ္တိမ။>
      text <သာ ဟိဿ ပရမာ ဘရိယာ၊ သဟိရညဿ ဣတ္ထိယောတိ။>
      text <အထ စောရ သကဿပ ခန္တီဝရော၊ ဒုဇ္ဇီဝိတတာ စ ဝရာ ဖရုသာ။>
      text <အထ သသ မတဉ္စ ဝသန္တ သုခံ၊ သုစ္စဇံဝတနစ္စဇိနာ စ ဒသာတိ။>
    stand <သုစ္စဇဇာတကံ ဒသမံ။>
    stand <ပုစိမန္ဒဝဂ္ဂေါ ဒုတိယော။>
    text <တဿုဒ္ဒာနံ>
  text <၃။ ကုဋိဒူသကဝဂ္ဂေါ>
    text <  <
    text <၃၂၁။ ကုဋိဒူသကဇာတကံ ၄-၃-၁>
    text <၈၁>
      text <မနုဿဿေဝ တေ သီသံ၊ ဟတ္ထပါဒာ စ ဝါနရ။>
      text <အထ ကေန နု ဝဏ္ဏေန၊ အဂါရံ တေ န ဝိဇ္ဇတိ။>
    text <၈၂>
      text <မနုဿဿေဝ မေ သီသံ၊ ဟတ္ထပါဒာ စ သိင်္ဂိလ။>
      text <ယာဟု သေဋ္ဌာ မနုဿေသု၊ သာ မေ ပညာ န ဝိဇ္ဇတိ။>
    text <၈၃>
      text <အနဝဋ္ဌိတစိတ္တဿ၊ လဟုစိတ္တဿ ဒုဗ္ဘိနော။>
      text <နိစ္စံ အဒ္ဓုဝသီလဿ၊ သုခဘာဝေါ န ဝိဇ္ဇတိ။>
    text <၈၄>
      text <သော ကရဿု အာနုဘာဝံ၊ ဝီတိဝတ္တဿု သီလိယံ။>
      text <သီတဝါတပရိတ္တာဏံ၊ ကရဿု ကုဋဝံ ကပီတိ။>
    stand <ကုဋိဒူသက ဇာတကံ ပဌမံ။>
    text <  <
    text <၃၂၂။ ဒုဒ္ဒုဘဇာတကံ ၄-၃-၂>
    text <၈၅>
      text <ဒုဒ္ဒုဘာယတိ ဘဒ္ဒန္တေ၊ ယသ္မိံ ဒေသေ ဝသာမဟံ။>
      text <အဟမ္ပေတံ န ဇာနာမိ၊ ကိမေတံ ဒုဒ္ဒုဘာယတိ။>
    text <၈၆>
      text <ဗေလုဝံ ပတိတံ သုတွာ၊ ဒုဒ္ဒုဘန္တိ သသော ဇဝိ။>
      text <သသဿ ဝစနံ သုတွာ၊ သန္တတ္တာ မိဂဝါဟိနီ။>
    text <၈၇>
      text <အပ္ပတွာ ပဒဝိညာဏံ၊ ပရဃောသာနုသာရိနော။>
      text <ပနာဒပရမာ ဗာလာ၊ တေ ဟောန္တိ ပရပတ္တိယာ။>
    text <၈၈>
      text <ယေ စ သီလေန သမ္ပန္နာ၊ ပညာယူပသမေ ရတာ။>
      text <အာရကာ ဝိရတာ ဓီရာ၊ န ဟောန္တိ ပရပတ္တိယာတိ။>
    stand <ဒုဒ္ဒုဘဇာတကံ ဒုတိယံ။>
    text <  <
    text <၃၂၃။ ဗြဟ္မဒတ္တဇာတကံ ၄-၃-၃>
    text <၈၉>
      text <ဒွယံ ယာစနကော ရာဇ၊ ဗြဟ္မဒတ္တ နိဂစ္ဆတိ။>
      text <အလာဘံ ဓနလာဘံ ဝါ၊ ဧဝံ ဓမ္မာ ဟိ ယာစနာ။>
    text <၉၀>
      text <ယာစနံ ရောဒနံ အာဟု၊ ပဉ္စာလာနံ ရထေသဘ။>
      text <ယော ယာစနံ ပစ္စက္ခါတိ၊ တမာဟု ပဋိရောဒနံ။>
    text <၉၁>
      text <မာ မဒ္ဒသံသု ရောဒန္တံ၊ ပဉ္စာလာ သုသမာဂတာ။>
      text <တုဝံ ဝါ ပဋိရောဒန္တံ၊ တသ္မာ ဣစ္ဆာမဟံ ရဟော။>
    text <၉၂>
      text <ဒဒာမိ တေ ဗြာဟ္မဏ ရောဟိဏီနံ၊ ဂဝံ သဟဿံ သဟ ပုင်္ဂဝေန။>
      text <အရိယော ဟိ အရိယဿ ကထံ န ဒဇ္ဇာ၊ သုတွာန ဂါထာ တဝ ဓမ္မယုတ္တာတိ။>
    stand <ဗြဟ္မဒတ္တဇာတကံ တတိယံ။>
    text <  <
    text <၃၂၄။ စမ္မသာဋကဇာတကံ ၄-၃-၄>
    text <၉၃>
      text <ကလျာဏရူပေါ ဝတယံ စတုပ္ပဒော၊ သုဘဒ္ဒကော စေဝ သုပေသလော စ။>
      text <ယော ဗြာဟ္မဏံ ဇာတိမန္တူပပန္နံ၊ အပစာယတိ မေဏ္ဍဝရော ယသဿီ။>
    text <၉၄>
      text <မာ ဗြာဟ္မဏ ဣတ္တရဒဿနေန၊ ဝိဿာသမာပဇ္ဇိ စတုပ္ပဒဿ။>
      text <ဒဠှပ္ပဟာရံ အဘိကင်္ခမာနော၊ အဝသက္ကတီ ဒဿတိ သုပ္ပဟာရံ။>
    text <၉၅>
      text <ဦရုဋ္ဌိ ဘဂ္ဂံ ပဝဋ္ဋိတော ခါရိဘာရော၊ သဗ္ဗဉ္စ ဘဏ္ဍံ ဗြာဟ္မဏဿ ဘိန္နံ။>
      text <ဥဘောပိ ဗာဟာ ပဂ္ဂယှ ကန္ဒတိ၊ အဘိဓာဝထ ဟညတေ ဗြဟ္မစာရီ။>
    text <၉၆>
      text <ဧဝံ သော နိဟတော သေတိ၊ ယော အပူဇံ ပသံသတိ။>
      text <ယထာဟမဇ္ဇ ပဟတော၊ ဟတော မေဏ္ဍေန ဒုမ္မတီတိ။>
    stand <စမ္မသာဋကဇာတကံ စတုတ္ထံ။>
    text <  <
    text <၃၂၅။ ဂေါဓရာဇဇာတကံ ၄-၃-၅>
    text <၉၇>
      text <သမဏံ တံ မညမာနော၊ ဥပဂစ္ဆိမသညတံ။>
      text <သော မံ ဒဏ္ဍေန ပါဟာသိ၊ ယထာ အဿမဏော တထာ။>
    text <၉၈>
      text <ကိံ တေ ဇဋာဟိ ဒုမ္မေဓ၊ ကိံ တေ အဇိနသာဋိယာ။>
      text <အဗ္ဘန္တရံ တေ ဂဟနံ၊ ဗာဟိရံ ပရိမဇ္ဇသိ။>
    text <၉၉>
      text <ဧဟိ ဂေါဓ နိဝတ္တဿု၊ ဘုဉ္ဇ သာလီနမောဒနံ။>
      text <တေလံ လောဏဉ္စ မေ အတ္ထိ၊ ပဟူတံ မယှ ပိပ္ဖလိ။>
    text <၁၀၀>
      text <ဧသ ဘိယျော ပဝေက္ခါမိ၊ ဝမ္မိကံ သတပေါရိသံ။>
      text <တေလံ လောဏဉ္စ ကိတ္တေသိ၊ အဟိတံ မယှ ပိပ္ဖလီတိ။>
    stand <ဂေါဓရာဇဇာတကံ ပဉ္စမံ။>
    text <  <
    text <၃၂၆။ ကက္ကာရုဇာတကံ ၄-၃-၆>
    text <၁၀၁>
      text <ကာယေန ယော နာဝဟရေ၊ ဝါစာယ န မုသာ ဘဏေ။>
      text <ယသော လဒ္ဓါ န မဇ္ဇေယျ၊ သ ဝေ ကက္ကာရုမရဟတိ။>
    text <၁၀၂>
      text <ဓမ္မေန ဝိတ္တမေသေယျ၊ န နိကတျာ ဓနံ ဟရေ။>
      text <ဘောဂေ လဒ္ဓါ န မဇ္ဇေယျ၊ သ ဝေ ကက္ကာရုမရဟတိ။>
    text <၁၀၃>
      text <ယဿ စိတ္တံ အဟာလိဒ္ဒံ၊ သဒ္ဓါ စ အဝိရာဂိနီ။>
      text <ဧကော သာဒုံ န ဘုဉ္ဇေယျ၊ သ ဝေ ကက္ကာရုမရဟတိ။>
    text <၁၀၄>
      text <သမ္မုခါ ဝါ တိရောက္ခါ ဝါ၊ ယော သန္တေ န ပရိဘာသတိ။>
      text <ယထာဝါဒီ တထာကာရီ၊ သ ဝေ ကက္ကာရုမရဟတီတိ။>
    stand <ကက္ကာရုဇာတကံ ဆဋ္ဌံ။>
    text <  <
    text <၃၂၇။ ကာကဝတီဇာတကံ ၄-၃-၇>
    text <၁၀၅>
      text <ဝါတိ စာယံ တတော ဂန္ဓော၊ ယတ္ထ မေ ဝသတီ ပိယာ။>
      text <ဒူရေ ဣတော ဟိ ကာကဝတီ၊ ယတ္ထ မေ နိရတော မနော။>
    text <၁၀၆>
      text <ကထံ သမုဒ္ဒမတရီ၊ ကထံ အတရိ ကေပုကံ။>
      text <ကထံ သတ္တ သမုဒ္ဒာနိ၊ ကထံ သိမ္ဗလိမာရုဟိ။>
    text <၁၀၇>
      text <တယာ သမုဒ္ဒမတရိံ၊ တယာ အတရိ ကေပုကံ။>
      text <တယာ သတ္တ သမုဒ္ဒာနိ၊ တယာ သိမ္ဗလိမာရုဟိံ။>
    text <၁၀၈>
      text <ဓိရတ္ထုမံ မဟာကာယံ၊ ဓိရတ္ထုမံ အစေတနံ။>
      text <ယတ္ထ ဇာယာယဟံ ဇာရံ၊ အာဝဟာမိ ဝဟာမိ စာတိ။>
    stand <ကာကဝတီဇာတကံ သတ္တမံ။>
    text <  <
    text <၃၂၈။ အနနုသောစိယဇာတကံ ၄-၃-၈>
    text <၁၀၉>
      text <ဗဟူနံ ဝိဇ္ဇတီ ဘောတီ၊ တေဟိ မေ ကိံ ဘဝိဿတိ။>
      text <တသ္မာ ဧတံ န သောစာမိ၊ ပိယံ သမ္မိလ္လဟာသိနိံ။>
    text <၁၁၀>
      text <တံ တံ စေ အနုသောစေယျ၊ ယံ ယံ တဿ န ဝိဇ္ဇတိ။>
      text <အတ္တာနမနုသောစေယျ၊ သဒာ မစ္စုဝသံ ပတံ။>
    text <၁၁၁>
      text <န ဟေဝ ဌိတံ နာသီနံ၊ န သယာနံ န ပဒ္ဓဂုံ။>
      text <ယာဝ ဗျာတိ နိမိသတိ၊ တတြာပိ ရသတီ ဝယော။>
    text <၁၁၂>
      text <တတ္ထတ္တနိ ဝတပ္ပဒ္ဓေ၊ ဝိနာဘာဝေ အသံသယေ။>
      text <ဘူတံ သေသံ ဒယိတဗ္ဗံ၊ ဝီတံ အနနုသောစိယန္တိ။>
    stand <အနနုသောစိယဇာတကံ အဋ္ဌမံ။>
    text <  <
    text <၃၂၉။ ကာဠဗာဟုဇာတကံ ၄-၃-၉>
    text <၁၁၃>
      text <ယံ အန္နပါနဿ ပုရေ လဘာမ၊ တံ ဒာနိ သာခမိဂမေဝ ဂစ္ဆတိ။>
      text <ဂစ္ဆာမ ဒာနိ ဝနမေဝ ရာဓ၊ အသက္ကတာ စသ္မ ဓနဉ္ဇယာယ။>
    text <၁၁၄>
      text <လာဘော အလာဘော ယသော အယသော စ၊ နိန္ဒာ ပသံသာ စ သုခဉ္စ ဒုက္ခံ။>
      text <ဧတေ အနိစ္စာ မနုဇေသု ဓမ္မာ၊ မာ သောစိ ကိံ သောစသိ ပေါဋ္ဌပါဒ။>
    text <၁၁၅>
      text <အဒ္ဓါ တုဝံ ပဏ္ဍိတကောသိ ရာဓ၊ ဇာနာသိ အတ္ထာနိ အနာဂတာနိ။>
      text <ကထံ နု သာခါမိဂံ ဒက္ခိသာမ၊ နိဒ္ဓါဝိတံ ရာဇကုလတောဝ ဇမ္မံ။>
    text <၁၁၆>
      text <စာလေတိ ကဏ္ဏံ ဘကုဋိံ ကရောတိ၊ မုဟုံ မုဟုံ ဘာယယတေ ကုမာရေ။>
      text <သယမေဝ တံ ကာဟတိ ကာဠဗာဟု၊ ယေနာရကာ ဌဿတိ အန္နပါနာတိ။>
    stand <ကာဠဗာဟုဇာတကံ နဝမံ။>
    text <  <
    text <၃၃၀။ သီလဝီမံသဇာတကံ ၄-၃-၁၀>
    text <၁၁၇>
      text <သီလံ ကိရေဝ ကလျာဏံ၊ သီလံ လောကေ အနုတ္တရံ။>
      text <ပဿ ဃောရဝိသော နာဂေါ၊ သီလဝါတိ န ဟညတိ။>
    text <၁၁၈>
      text <ယာဝဒေဝဿဟူ ကိဉ္စိ၊ တာဝဒေဝ အခါဒိသုံ။>
      text <သင်္ဂမ္မ ကုလလာ လောကေ၊ န ဟိံသန္တိ အကိဉ္စနံ။>
    text <၁၁၉>
      text <သုခံ နိရာသာ သုပတိ၊ အာသာ ဖလဝတီ သုခါ။>
      text <အာသံ နိရာသံ ကတွာန၊ သုခံ သုပတိ ပိင်္ဂလာ။>
    text <၁၂၀>
      text <န သမာဓိပရော အတ္ထိ၊ အသ္မိံ လောကေ ပရမှိ စ။>
      text <န ပရံ နာပိ အတ္တာနံ၊ ဝိဟိံသတိ သမာဟိတောတိ။>
      text <သမနုဿ -သဒုဒ္ဒုဘ-ယာစနကော၊ အထ မေဏ္ဍဝရုတ္တမ-ဂေါဓဝရော။>
      text <အထ ကာယသကေပုက ဘောတီဝရော၊ အထ ရာဓသုသီလဝရေန ဒသာတိ။>
    stand <သီလဝီမံသဇာတကံ ဒသမံ။>
    stand <ကုဋိဒူသကဝဂ္ဂေါ တတိယော။>
    text <တဿုဒ္ဒာနံ>
  text <၄။ ကောကိလဝဂ္ဂေါ>
    text <  <
    text <၃၃၁။ ကောကိလဇာတကံ ၄-၄-၁>
    text <၁၂၁>
      text <ယော ဝေ ကာလေ အသမ္ပတ္တေ၊ အတိဝေလံ ပဘာသတိ။>
      text <ဧဝံ သော နိဟတော သေတိ၊ ကောကိလာယိဝ အတြဇော။>
    text <၁၂၂>
      text <န ဟိ သတ္ထံ သုနိသိတံ၊ ဝိသံ ဟလာဟလာမိဝ။>
      text <ဧဝံ နိကဋ္ဌေ ပါတေတိ၊ ဝါစာ ဒုဗ္ဘာသိတာ ယထာ။>
    text <၁၂၃>
      text <တသ္မာ ကာလေ အကာလေ ဝါ၊ ဝါစံ ရက္ခေယျ ပဏ္ဍိတော။>
      text <နာတိဝေလံ ပဘာသေယျ၊ အပိ အတ္တသမမှိ ဝါ။>
    text <၁၂၄>
      text <ယော စ ကာလေ မိတံ ဘာသေ၊ မတိပုဗ္ဗော ဝိစက္ခဏော။>
      text <သဗ္ဗေ အမိတ္တေ အာဒေတိ၊ သုပဏ္ဏော ဥရဂါမိဝါတိ။>
    stand <ကောကိလဇာတကံ ပဌမံ။>
    text <  <
    text <၃၃၂။ ရထလဋ္ဌိဇာတကံ ၄-၄-၂>
    text <၁၂၅>
      text <အပိ ဟန္တွာ ဟတော ဗြူတိ၊ ဇေတွာ ဇိတောတိ ဘာသတိ။>
      text <ပုဗ္ဗဝက္ခါယိနော ရာဇ၊ အညဒတ္ထု န သဒ္ဒဟေ။>
    text <၁၂၆>
      text <တသ္မာ ပဏ္ဍိတဇာတိယော၊ သုဏေယျ ဣတရဿပိ။>
      text <ဥဘိန္နံ ဝစနံ သုတွာ၊ ယထာ ဓမ္မော တထာ ကရေ။>
    text <၁၂၇>
      text <အလသော ဂိဟီ ကာမဘောဂီ န သာဓု၊ အသညတော ပဗ္ဗဇိတော န သာဓု။>
      text <ရာဇာ န သာဓု အနိသမ္မကာရီ၊ ယော ပဏ္ဍိတော ကောဓနော တံ န သာဓု။>
    text <၁၂၈>
      text <နိသမ္မ ခတ္တိယော ကယိရာ၊ နာနိသမ္မ ဒိသမ္ပတိ။>
      text <နိသမ္မကာရိနော ရာဇ၊ ယသော ကိတ္တိ စ ဝဍ္ဎတီတိ။>
    stand <ရထလဋ္ဌိဇာတကံ ဒုတိယံ။>
    text <  <
    text <၃၃၃။ ပက္ကဂေါဓဇာတကံ ၄-၄-၃>
    text <၁၂၉>
      text <တဒေဝ မေ တွံ ဝိဒိတော၊ ဝနမဇ္ဈေ ရထေသဘ။>
      text <ယဿ တေ ခဂ္ဂဗဒ္ဓဿ၊ သန္နဒ္ဓဿ တိရီဋိနော။>
      text <အဿတ္ထဒုမသာခါယ၊ ပက္ကာ ဂေါဓာ ပလာယထ။>
    text <၁၃၀>
      text <နမေ နမန္တဿ ဘဇေ ဘဇန္တံ၊ ကိစ္စာနုကုဗ္ဗဿ ကရေယျ ကိစ္စံ။>
      text <နာနတ္ထကာမဿ ကရေယျ အတ္ထံ၊ အသမ္ဘဇန္တမ္ပိ န သမ္ဘဇေယျ။>
    text <၁၃၁>
      text <စဇေ စဇန္တံ ဝနထံ န ကယိရာ၊ အပေတစိတ္တေန န သမ္ဘဇေယျ။>
      text <ဒိဇော ဒုမံ ခီဏဖလန္တိ ဉတွာ၊ အညံ သမေက္ခေယျ မဟာ ဟိ လောကော။>
    text <၁၃၂>
      text <သော တေ ကရိဿာမိ ယထာနုဘာဝံ၊ ကတညုတံ ခတ္တိယေ ပေက္ခမာနော။>
      text <သဗ္ဗဉ္စ တေ ဣဿရိယံ ဒဒာမိ၊ ယဿိစ္ဆသီ တဿ တုဝံ ဒဒာမီတိ။>
    stand <ပက္ကဂေါဓဇာတကံ တတိယံ။>
    text <  <
    text <၃၃၄။ ရာဇောဝါဒဇာတကံ ၄-၄-၄>
    text <၁၃၃>
      text <ဂဝံ စေ တရမာနာနံ၊ ဇိမှံ ဂစ္ဆတိ ပုင်္ဂဝေါ။>
      text <သဗ္ဗာ တာ ဇိမှံ ဂစ္ဆန္တိ၊ နေတ္တေ ဇိမှံ ဂတေ သတိ။>
    text <၁၃၄>
      text <ဧဝမေဝ မနုဿေသု၊ ယော ဟောတိ သေဋ္ဌသမ္မတော။>
      text <သော စေ အဓမ္မံ စရတိ၊ ပဂေဝ ဣတရာ ပဇာ။>
      text <သဗ္ဗံ ရဋ္ဌံ ဒုခံ သေတိ၊ ရာဇာ စေ ဟောတိ အဓမ္မိကော။>
    text <၁၃၅>
      text <ဂဝံ စေ တရမာနာနံ၊ ဥဇုံ ဂစ္ဆတိ ပုင်္ဂဝေါ။>
      text <သဗ္ဗာ ဂါဝီ ဥဇုံ ယန္တိ၊ နေတ္တေ ဥဇုံ ဂတေ သတိ။>
    text <၁၃၆>
      text <ဧဝမေဝ မနုဿေသု၊ ယော ဟောတိ သေဋ္ဌသမ္မတော။>
      text <သော သစေ ဓမ္မံ စရတိ၊ ပဂေဝ ဣတရာ ပဇာ။>
      text <သဗ္ဗံ ရဋ္ဌံ သုခံ သေတိ၊ ရာဇာ စေ ဟောတိ ဓမ္မိကောတိ။>
    stand <ရာဇောဝါဒဇာတကံ စတုတ္ထံ။>
    text <  <
    text <၃၃၅။ ဇမ္ဗုကဇာတကံ ၄-၄-၅>
    text <၁၃၇>
      text <ဗြဟာ ပဝဍ္ဎကာယော သော၊ ဒီဃဒာဌော စ ဇမ္ဗုက။>
      text <န တွံ တတ္ထ ကုလေ ဇာတော၊ ယတ္ထ ဂဏှန္တိ ကုဉ္ဇရံ။>
    text <၁၃၈>
      text <အသီဟော သီဟမာနေန၊ ယော အတ္တာနံ ဝိကုဗ္ဗတိ။>
      text <ကောတ္ထူဝ ဂဇမာသဇ္ဇ၊ သေတိ ဘူမျာ အနုတ္ထုနံ။>
    text <၁၃၉>
      text <ယသဿိနော ဥတ္တမပုဂ္ဂလဿ၊ သဉ္ဇာတခန္ဓဿ မဟဗ္ဗလဿ။>
      text <အသမေက္ခိယ ထာမဗလူပပတ္တိံ၊ သ သေတိ နာဂေန ဟတောယံ ဇမ္ဗုကော။>
    text <၁၄၀>
      text <ယော စီဓ ကမ္မံ ကုရုတေ ပမာယ၊ ထာမဗ္ဗလံ အတ္တနိ သံဝိဒိတွာ။>
      text <ဇပ္ပေန မန္တေန သုဘာသိတေန၊ ပရိက္ခဝါ သော ဝိပုလံ ဇိနာတီတိ။>
    stand <ဇမ္ဗုကဇာတကံ ပဉ္စမံ။>
    text <  <
    text <၃၃၆။ ဗြဟာဆတ္တဇာတကံ ၄-၄-၆>
    text <၁၄၁>
      text <တိဏံ တိဏန္တိ လပသိ၊ ကော နု တေ တိဏမာဟရိ။>
      text <ကိံ နု တေ တိဏကိစ္စတ္ထိ၊ တိဏမေဝ ပဘာသသိ။>
    text <၁၄၂>
      text <ဣဓာဂမာ ဗြဟ္မစာရီ၊ ဗြဟာ ဆတ္တော ဗဟုဿုတော။>
      text <သော မေ သဗ္ဗံ သမာဒာယ၊ တိဏံ နိက္ခိပ္ပ ဂစ္ဆတိ။>
    text <၁၄၃>
      text <ဧဝေတံ ဟောတိ ကတ္တဗ္ဗံ၊ အပ္ပေန ဗဟုမိစ္ဆတာ။>
      text <သဗ္ဗံ သကဿ အာဒာနံ၊ အနာဒာနံ တိဏဿ စ။>
    text <၁၄၄>
      text <သီလဝန္တော န ကုဗ္ဗန္တိ၊ ဗာလော သီလာနိ ကုဗ္ဗတိ။>
      text <အနိစ္စသီလံ ဒုဿီလျံ၊ ကိံ ပဏ္ဍိစ္စံ ကရိဿတီတိ။>
    stand <ဗြဟာဆတ္တဇာတကံ ဆဋ္ဌံ။>
    text <  <
    text <၃၃၇။ ပီဌဇာတကံ ၄-၄-၇>
    text <၁၄၅>
      text <န တေ ပီဌမဒာယိမှာ၊ န ပါနံ နပိ ဘောဇနံ။>
      text <ဗြဟ္မစာရိ ခမဿု မေ၊ ဧတံ ပဿာမိ အစ္စယံ။>
    text <၁၄၆>
      text <နေဝါဘိသဇ္ဇာမိ န စာပိ ကုပ္ပေ၊ န စာပိ မေ အပ္ပိယမာသိ ကိဉ္စိ။>
      text <အထောပိ မေ အာသိ မနောဝိတက္ကော၊ ဧတာဒိသော နူန ကုလဿ ဓမ္မော။>
    text <၁၄၇>
      text <ဧသသ္မာကံ ကုလေ ဓမ္မော၊ ပိတုပိတာမဟော သဒာ။>
      text <အာသနံ ဥဒကံ ပဇ္ဇံ၊ သဗ္ဗေတံ နိပဒာမသေ။>
    text <၁၄၈>
      text <ဧသသ္မာကံ ကုလေ ဓမ္မော၊ ပိတုပိတာမဟော သဒာ။>
      text <သက္ကစ္စံ ဥပတိဋ္ဌာမ၊ ဥတ္တမံ ဝိယ ဉာတကန္တိ။>
    stand <ပီဌဇာတကံ သတ္တမံ။>
    text <  <
    text <၃၃၈။ ထုသဇာတကံ ၄-၄-၈>
    text <၁၄၉>
      text <ဝိဒိတံ ထုသံ ဥန္ဒုရာနံ၊ ဝိဒိတံ ပန တဏ္ဍုလံ။>
      text <ထုသံ ထုသံ ဝိဝဇ္ဇေတွာ၊ တဏ္ဍုလံ ပန ခါဒရေ။>
    text <၁၅၀>
      text <ယာ မန္တနာ အရညသ္မိံ၊ ယာ စ ဂါမေ နိကဏ္ဏိကာ။>
      text <ယဉ္စေတံ ဣတိ စီတိ စ၊ ဧတမ္ပိ ဝိဒိတံ မယာ။>
    text <၁၅၁>
      text <ဓမ္မေန ကိရ ဇာတဿ၊ ပိတာ ပုတ္တဿ မက္ကဋော။>
      text <ဒဟရဿေဝ သန္တဿ၊ ဒန္တေဟိ ဖလမစ္ဆိဒာ။>
    text <၁၅၂>
      text <ယမေတံ ပရိသပ္ပသိ၊ အဇကာဏောဝ သာသပေ။>
      text <ယောပါယံ ဟေဋ္ဌတော သေတိ၊ ဧတမ္ပိ ဝိဒိတံ မယာတိ။>
    stand <ထုသဇာတကံ အဋ္ဌမံ။>
    text <  <
    text <၃၃၉။ ဗာဝေရုဇာတကံ ၄-၄-၉>
    text <၁၅၃>
      text <အဒဿနေန မောရဿ၊ သိခိနော မဉ္ဇုဘာဏိနော။>
      text <ကာကံ တတ္ထ အပူဇေသုံ၊ မံသေန စ ဖလေန စ။>
    text <၁၅၄>
      text <ယဒာ စ သရသမ္ပန္နော၊ မောရော ဗာဝေရုမာဂမာ။>
      text <အထ လာဘော စ သက္ကာရော၊ ဝါယသဿ အဟာယထ။>
    text <၁၅၅>
      text <ယာဝ နုပ္ပဇ္ဇတီ ဗုဒ္ဓေါ၊ ဓမ္မရာဇာ ပဘင်္ကရော။>
      text <တာဝ အညေ အပူဇေသုံ၊ ပုထူ သမဏဗြာဟ္မဏေ။>
    text <၁၅၆>
      text <ယဒာ စ သရသမ္ပန္နော၊ ဗုဒ္ဓေါ ဓမ္မံ အဒေသယိ။>
      text <အထ လာဘော စ သက္ကာရော၊ တိတ္ထိယာနံ အဟာယထာတိ။>
    stand <ဗာဝေရုဇာတကံ နဝမံ။>
    text <  <
    text <၃၄၀။ ဝိသယှဇာတကံ ၄-၄-၁၀>
    text <၁၅၇>
      text <အဒာသိ ဒာနာနိ ပုရေ ဝိသယှ၊ ဒဒတော စ တေ ခယဓမ္မော အဟောသိ။>
      text <ဣတော ပရံ စေ န ဒဒေယျ ဒာနံ၊ တိဋ္ဌေယျုံ တေ သံယမန္တဿ ဘောဂါ။>
    text <၁၅၈>
      text <အနရိယမရိယေန သဟဿနေတ္တ၊ သုဒုဂ္ဂတေနာပိ အကိစ္စမာဟု။>
      text <မာ ဝေါ ဓနံ တံ အဟု ဒေဝရာဇ၊ ယံ ဘောဂဟေတု ဝိဇဟေမု သဒ္ဓံ။>
    text <၁၅၉>
      text <ယေန ဧကော ရထော ယာတိ၊ ယာတိ တေနာပရော ရထော။>
      text <ပေါရာဏံ နိဟိတံ ဝတ္တံ၊ ဝတ္တတညေဝ ဝါသဝ။>
    text <၁၆၀>
      text <ယဒိ ဟေဿတိ ဒဿာမ၊ အသန္တေ ကိံ ဒဒာမသေ။>
      text <ဧဝံဘူတာပိ ဒဿာမ၊ မာ ဒာနံ ပမဒမှသေတိ။>
      text <အတိဝေလပဘာသတိ ဇီတဝရော၊ ဝနမဇ္ဈ ရထေသဘ ဇိမှဂမော။>
      text <အထ ဇမ္ဗု တိဏာသနပီဌဝရံ၊ အထ တဏ္ဍုလ မောရ ဝိသယှ ဒသာတိ။>
    stand <ဝိသယှဇာတကံ ဒသမံ။>
    stand <ကောကိလဝဂ္ဂေါ စတုတ္ထော။>
    text <တဿုဒ္ဒာနံ>
  text <၅။ စူဠကုဏာလဝဂ္ဂေါ>
    text <  <
    text <၃၄၁။ ကဏ္ဍရီဇာတကံ ၄-၅-၁>
    text <၁၆၁>
      text <နရာနမာရာမကရာသု နာရိသု၊ အနေကစိတ္တာသု အနိဂ္ဂဟာသု စ။>
      text <သဗ္ဗတ္ထ နာပီတိကရာပိ စေ သိယာ၊ န ဝိဿသေ တိတ္ထသမာ ဟိ နာရိယော။>
    text <၁၆၂>
      text <ယံ ဝေ ဒိသွာ ကဏ္ဍရီကိန္နရာနံ၊ သဗ္ဗိတ္ထိယော န ရမန္တိ အဂါရေ။>
      text <တံ တာဒိသံ မစ္စံ စဇိတွာ ဘရိယာ၊ အညံ ဒိသွာ ပုရိသံ ပီဌသပ္ပိံ။>
    text <၁၆၃>
      text <ဗကဿ စ ဗာဝရိကဿ ရညော၊ အစ္စန္တကာမာနုဂတဿ ဘရိယာ။>
      text <အဝါစရီ ပဋ္ဌဝသာနုဂဿ၊ ကံ ဝါပိ ဣတ္ထီ နာတိစရေ တဒညံ။>
    text <၁၆၄>
      text <ပိင်္ဂိယာနီ သဗ္ဗလောကိဿရဿ၊ ရညော ပိယာ ဗြဟ္မဒတ္တဿ ဘရိယာ။>
      text <အဝါစရီ ပဋ္ဌဝသာနုဂဿ၊ တံ ဝါပိ သာ နာဇ္ဈဂါ ကာမကာမိနီတိ။>
    stand <ကဏ္ဍရီဇာတကံ ပဌမံ။>
    text <  <
    text <၃၄၂။ ဝါနရဇာတကံ ၄-၅-၂>
    text <၁၆၅>
      text <အသက္ခိံ ဝတ အတ္တာနံ၊ ဥဒ္ဓါတုံ ဥဒကာ ထလံ။>
      text <န ဒာနာဟံ ပုန တုယှံ၊ ဝသံ ဂစ္ဆာမိ ဝါရိဇ။>
    text <၁၆၆>
      text <အလမေတေဟိ အမ္ဗေဟိ၊ ဇမ္ဗူဟိ ပနသေဟိ စ။>
      text <ယာနိ ပါရံ သမုဒ္ဒဿ၊ ဝရံ မယှံ ဥဒုမ္ဗရော။>
    text <၁၆၇>
      text <ယော စ ဥပ္ပတိတံ အတ္ထံ၊ န ခိပ္ပမနုဗုဇ္ဈတိ။>
      text <အမိတ္တဝသမနွေတိ၊ ပစ္ဆာ စ အနုတပ္ပတိ။>
    text <၁၆၈>
      text <ယော စ ဥပ္ပတိတံ အတ္ထံ၊ ခိပ္ပမေဝ နိဗောဓတိ။>
      text <မုစ္စတေ သတ္တုသမ္ဗာဓာ၊ န စ ပစ္ဆာနုတပ္ပတီတိ။>
    stand <ဝါနရဇာတကံ ဒုတိယံ။>
    text <  <
    text <၃၄၃။ ကုန္တိနီဇာတကံ ၄-၅-၃>
    text <၁၆၉>
      text <အဝသိမှ တဝါဂါရေ၊ နိစ္စံ သက္ကတပူဇိတာ။>
      text <တွမေဝ ဒာနိမကရိ၊ ဟန္ဒ ရာဇ ဝဇာမဟံ။>
    text <၁၇၀>
      text <ယော ဝေ ကတေ ပဋိကတေ၊ ကိဗ္ဗိသေ ပဋိကိဗ္ဗိသေ။>
      text <ဧဝံ တံ သမ္မတီ ဝေရံ၊ ဝသ ကုန္တိနိ မာဂမာ။>
    text <၁၇၁>
      text <န ကတဿ စ ကတ္တာ စ၊ မေတ္တိ သန္ဓီယတေ ပုန။>
      text <ဟဒယံ နာနုဇာနာတိ၊ ဂစ္ဆညေဝ ရထေသဘ။>
    text <၁၇၂>
      text <ကတဿ စေဝ ကတ္တာ စ၊ မေတ္တိ သန္ဓီယတေ ပုန။>
      text <ဓီရာနံ နော စ ဗာလာနံ၊ ဝသ ကုန္တိနိ မာဂမာတိ။>
    stand <ကုန္တိနီဇာတကံ တတိယံ။>
    text <  <
    text <၃၄၄။ အမ္ဗဇာတကံ ၄-၅-၄>
    text <၁၇၃>
      text <ယော နီလိယံ မဏ္ဍယတိ၊ သဏ္ဍာသေန ဝိဟညတိ။>
      text <တဿ သာ ဝသမနွေတု၊ ယာ တေ အမ္ဗေ အဝါဟရိ။>
    text <၁၇၄>
      text <ဝီသံ ဝါ ပဉ္စဝီသံ ဝါ၊ ဦနတိံသံ ဝ ဇာတိယာ။>
      text <တာဒိသာ ပတိ မာ လဒ္ဓါ၊ ယာ တေ အမ္ဗေ အဝါဟရိ။>
    text <၁၇၅>
      text <ဒီဃံ ဂစ္ဆတု အဒ္ဓါနံ၊ ဧကိကာ အဘိသာရိကာ။>
      text <သင်္ကေတေ ပတိ မာ အဒ္ဒ၊ ယာ တေ အမ္ဗေ အဝါဟရိ။>
    text <၁၇၆>
      text <အလင်္ကတာ သုဝသနာ၊ မာလိနီ စန္ဒနုဿဒာ။>
      text <ဧကိကာ သယနေ သေတု၊ ယာ တေ အမ္ဗေ အဝါဟရီတိ။>
    stand <အမ္ဗဇာတကံ စတုတ္ထံ။>
    text <  <
    text <၃၄၅။ ဂဇကုမ္ဘဇာတကံ ၄-၅-၅>
    text <၁၇၇>
      text <ဝနံ ယဒဂ္ဂိ ဒဟတိ၊ ပါဝကော ကဏှဝတ္တနီ။>
      text <ကထံ ကရောသိ ပစလက၊ ဧဝံ ဒန္ဓပရက္ကမော။>
    text <၁၇၈>
      text <ဗဟူနိ ရုက္ခဆိဒ္ဒာနိ၊ ပထဗျာ ဝိဝရာနိ စ။>
      text <တာနိ စေ နာဘိသမ္ဘောမ၊ ဟောတိ နော ကာလပရိယာယော။>
    text <၁၇၉>
      text <ယော ဒန္ဓကာလေ တရတိ၊ တရဏီယေ စ ဒန္ဓတိ။>
      text <သုက္ခပဏ္ဏံဝ အက္ကမ္မ၊ အတ္ထံ ဘဉ္ဇတိ အတ္တနော။>
    text <၁၈၀>
      text <ယော ဒန္ဓကာလေ ဒန္ဓေတိ၊ တရဏီယေ စ တာရယိ။>
      text <သသီဝ ရတ္တိံ ဝိဘဇံ၊ တဿတ္ထော ပရိပူရတီတိ။>
    stand <ဂဇကုမ္ဘဇာတကံ ပဉ္စမံ။>
    text <  <
    text <၃၄၆။ ကေသဝဇာတကံ ၄-၅-၆>
    text <၁၈၁>
      text <မနုဿိန္ဒံ ဇဟိတွာန၊ သဗ္ဗကာမသမိဒ္ဓိနံ။>
      text <ကထံ နု ဘဂဝါ ကေသီ၊ ကပ္ပဿ ရမတိ အဿမေ။>
    text <၁၈၂>
      text <သာဒူနီ ရမဏီယာနိ၊ သန္တိ ဝက္ခါ မနောရမာ။>
      text <သုဘာသိတာနိ ကပ္ပဿ၊ နာရဒ ရမယန္တိ မံ။>
    text <၁၈၃>
      text <သာလီနံ ဩဒနံ ဘုဉ္ဇေ၊ သုစိံ မံသူပသေစနံ။>
      text <ကထံ သာမာကနီဝါရံ၊ အလောဏံ ဆာဒယန္တိ တံ။>
    text <၁၈၄>
      text <သာဒုံ ဝါ ယဒိ ဝါသာဒုံ၊ အပ္ပံ ဝါ ယဒိ ဝါ ဗဟုံ။>
      text <ဝိဿတ္ထော ယတ္ထ ဘုဉ္ဇေယျ၊ ဝိဿာသပရမာ ရသာတိ။>
    stand <ကေသဝဇာတကံ ဆဋ္ဌံ။>
    text <  <
    text <၃၄၇။ အယကူဋဇာတကံ ၄-၅-၇>
    text <၁၈၅>
      text <သဗ္ဗာယသံ ကူဋမတိပ္ပမာဏံ၊ ပဂ္ဂယှ ယော တိဋ္ဌသိ အန္တလိက္ခေ။>
      text <ရက္ခါယ မေ တွံ ဝိဟိတော နုသဇ္ဇ၊ ဥဒာဟု မေ စေတယသေ ဝဓာယ။>
    text <၁၈၆>
      text <ဒူတော အဟံ ရာဇိဓ ရက္ခသာနံ၊ ဝဓာယ တုယှံ ပဟိတောဟမသ္မိ။>
      text <ဣန္ဒော စ တံ ရက္ခတိ ဒေဝရာဇာ၊ တေနုတ္တမင်္ဂံ န တေ ဖာလယာမိ။>
    text <၁၈၇>
      text <သစေ စ မံ ရက္ခတိ ဒေဝရာဇာ၊ ဒေဝါနမိန္ဒော မဃဝါ သုဇမ္ပတိ။>
      text <ကာမံ ပိသာစာ ဝိနဒန္တု သဗ္ဗေ၊ န သန္တသေ ရက္ခသိယာ ပဇာယ။>
    text <၁၈၈>
      text <ကာမံ ကန္ဒန္တု ကုမ္ဘဏ္ဍာ၊ သဗ္ဗေ ပံသုပိသာစကာ။>
      text <နာလံ ပိသာစာ ယုဒ္ဓါယ၊ မဟတီ သာ ဝိဘိံသိကာတိ။>
    stand <အယကူဋဇာတကံ သတ္တမံ။>
    text <  <
    text <၃၄၈။ အရညဇာတကံ ၄-၅-၈>
    text <၁၈၉>
      text <အရညာ ဂါမမာဂမ္မ၊ ကိံသီလံ ကိံဝတံ အဟံ။>
      text <ပုရိသံ တာတ သေဝေယျံ၊ တံ မေ အက္ခါဟိ ပုစ္ဆိတော။>
    text <၁၉၀>
      text <ယော တံ ဝိဿာသယေ တာတ၊ ဝိဿာသဉ္စ ခမေယျ တေ။>
      text <သုဿူသီ စ တိတိက္ခီ စ၊ တံ ဘဇေဟိ ဣတော ဂတော။>
    text <၁၉၁>
      text <ယဿ ကာယေန ဝါစာယ၊ မနသာ နတ္ထိ ဒုက္ကဋံ။>
      text <ဥရသီဝ ပတိဋ္ဌာယ၊ တံ ဘဇေဟိ ဣတော ဂတော။>
    text <၁၉၂>
      text <ဟလိဒ္ဒိရာဂံ ကပိစိတ္တံ၊ ပုရိသံ ရာဂဝိရာဂိနံ။>
      text <တာဒိသံ တာတ မာ သေဝိ၊ နိမ္မနုဿမ္ပိ စေ သိယာတိ။>
    stand <အရညဇာတကံ အဋ္ဌမံ။>
    text <  <
    text <၃၄၉။ သန္ဓိဘေဒဇာတကံ ၄-၅-၉>
    text <၁၉၃>
      text <နေဝ ဣတ္ထီသု သာမညံ၊ နာပိ ဘက္ခေသု သာရထိ။>
      text <အထဿ သန္ဓိဘေဒဿ၊ ပဿ ယာဝ သုစိန္တိတံ။>
    text <၁၉၄>
      text <အသိ တိက္ခေါဝ မံသမှိ၊ ပေသုညံ ပရိဝတ္တတိ။>
      text <ယတ္ထူသဘဉ္စ သီဟဉ္စ၊ ဘက္ခယန္တိ မိဂါဓမာ။>
    text <၁၉၅>
      text <ဣမံ သော သယနံ သေတိ၊ ယမိမံ ပဿသိ သာရထိ။>
      text <ယော ဝါစံ သန္ဓိဘေဒဿ၊ ပိသုဏဿ နိဗောဓတိ။>
    text <၁၉၆>
      text <တေ ဇနာ သုခမေဓန္တိ၊ နရာ သဂ္ဂဂတာရိဝ။>
      text <ယေ ဝါစံ သန္ဓိဘေဒဿ၊ နာဝဗောဓန္တိ သာရထီတိ။>
    stand <သန္ဓိဘေဒဇာတကံ နဝမံ။>
    text <  <
    text <၃၅၀။ ဒေဝတာပဉှဇာတကံ ၄-၅-၁၀>
    text <၁၉၇>
      text <ဟန္တိ ဟတ္ထေဟိ ပါဒေဟိ၊ မုခဉ္စ ပရိသုမ္ဘတိ။>
      text <သ ဝေ ရာဇ ပိယော ဟောတိ၊ ကံ တေန တွာဘိပဿသိ။>
    text <၁၉၈>
      text <အက္ကောသတိ ယထာကာမံ၊ အာဂမဉ္စဿ ဣစ္ဆတိ။>
      text <သ ဝေ ရာဇ ပိယော ဟောတိ၊ ကံ တေန တွာဘိပဿသိ။>
    text <၁၉၉>
      text <အဗ္ဘက္ခါတိ အဘူတေန၊ အလိကေနာဘိသာရယေ။>
      text <သ ဝေ ရာဇ ပိယော ဟောတိ၊ ကံ တေန တွာဘိပဿသိ။>
    text <၂၀၀>
      text <ဟရံ အန္နဉ္စ ပါနဉ္စ၊ ဝတ္ထသေနာသနာနိ စ။>
      text <အညဒတ္ထုဟရာ သန္တာ၊ တေ ဝေ ရာဇ ပိယာ ဟောန္တိ။>
      text <ကံ တေန တွာဘိပဿသီတိ။>
      text <နရာနံ အသက္ခိဝသိမှဝရော၊ နီလိယမဂ္ဂိဝရဉ္စ ပုန။>
      text <ပုန ရသာယသကူဋဝရော၊ တထာရည သာရထိ ဟန္တိ ဒသာတိ။>
      text <ကာလိင်္ဂံ ပုစိမန္ဒဉ္စ၊ ကုဋိဒူသက ကောကိလာ။>
      text <စူဠကုဏာလဝဂ္ဂေါ သော၊ ပဉ္စမော သုပ္ပကာသိတောတိ။>
    stand <ဒေဝတာပဉှဇာတကံ ဒသမံ။>
    stand <စူဠကုဏာလဝဂ္ဂေါ ပဉ္စမော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <စတုက္ကနိပါတံ နိဋ္ဌိတံ။>
