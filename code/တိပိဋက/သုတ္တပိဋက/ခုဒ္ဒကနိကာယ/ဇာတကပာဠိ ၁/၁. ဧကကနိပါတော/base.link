text <၁။ ဧကကနိပါတော>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
  text <ပဌမော ဘာဂေါ>
  text <၁။ အပဏ္ဏကဝဂ္ဂေါ>
    text <၁။ အပဏ္ဏကဇာတကံ>
      text <၁>
        text <အပဏ္ဏကံ ဌာနမေကေ၊ ဒုတိယံ အာဟု တက္ကိကာ။>
        text <ဧတဒညာယ မေဓာဝီ၊ တံ ဂဏှေ ယဒပဏ္ဏကန္တိ။>
      stand <အပဏ္ဏကဇာတကံ ပဌမံ။>
    text <၂။ ဝဏ္ဏုပထဇာတကံ>
      text <၂>
        text <အကိလာသုနော ဝဏ္ဏုပထေ ခဏန္တာ၊ ဥဒင်္ဂဏေ တတ္ထ ပပံ အဝိန္ဒုံ။>
        text <ဧဝံ မုနီ ဝီရိယ ဗလူပပန္နော၊ အကိလာသု ဝိန္ဒေ ဟဒယဿ သန္တိန္တိ။>
      stand <ဝဏ္ဏုပထဇာတကံ ဒုတိယံ။>
    text <၃။ သေရိဝဝါဏိဇဇာတကံ>
      text <၃>
        text <ဣဓ စေ နံ ဝိရာဓေသိ၊ သဒ္ဓမ္မဿ နိယာမတံ။>
        text <စိရံ တွံ အနုတပ္ပေသိ၊ သေရိဝါယံဝ ဝါဏိဇောတိ။>
      stand <သေရိဝဝါဏိဇဇာတကံ တတိယံ။>
    text <၄။ စူဠသေဋ္ဌိဇာတကံ>
      text <၄>
        text <အပ္ပကေနပိ မေဓာဝီ၊ ပါဘတေန ဝိစက္ခဏော။>
        text <သမုဋ္ဌာပေတိ အတ္တာနံ၊ အဏုံ အဂ္ဂိံဝ သန္ဓမန္တိ။>
      stand <စူဠ သေဋ္ဌိဇာတကံ စတုတ္ထံ။>
    text <၅။ တဏ္ဍုလနာဠိဇာတကံ>
      text <၅>
        text <ကိမဂ္ဃတိ တဏ္ဍုလနာဠိကာယ၊ အဿာန မူလာယ ဝဒေဟိ ရာဇ။>
        text <ဗာရာဏသိံ သန္တရဗာဟိရတော၊ အယမဂ္ဃတိ တဏ္ဍုလနာဠိကာတိ။>
      stand <တဏ္ဍုလနာဠိဇာတကံ ပဉ္စမံ။>
    text <၆။ ဒေဝဓမ္မဇာတကံ>
      text <၆>
        text <ဟိရိဩတ္တပ္ပသမ္ပန္နာ၊ သုက္ကဓမ္မသမာဟိတာ။>
        text <သန္တော သပ္ပုရိသာ လောကေ၊ ဒေဝဓမ္မာတိ ဝုစ္စရေတိ။>
      stand <ဒေဝဓမ္မဇာတကံ ဆဋ္ဌံ။>
    text <၇။ ကဋ္ဌဟာရိဇာတကံ>
      text <၇>
        text <ပုတ္တော တျာဟံ မဟာရာဇ၊ တွံ မံ ပေါသ ဇနာဓိပ။>
        text <အညေပိ ဒေဝေါ ပေါသေတိ၊ ကိဉ္စ ဒေဝေါ သကံ ပဇန္တိ။>
      stand <ကဋ္ဌဟာရိ ဇာတကံ သတ္တမံ။>
    text <၈။ ဂါမဏိဇာတကံ>
      text <၈>
        text <အပိ အတရမာနာနံ၊ ဖလာသာဝ သမိဇ္ဈတိ။>
        text <ဝိပက္ကဗြဟ္မစရိယောသ္မိ၊ ဧဝံ ဇာနာဟိ ဂါမဏီတိ။>
      stand <ဂါမဏိဇာတကံ အဋ္ဌမံ။>
    text <၉။ မဃဒေဝဇာတကံ>
      text <၉>
        text <ဥတ္တမင်္ဂရုဟာ မယှံ၊ ဣမေ ဇာတာ ဝယောဟရာ။>
        text <ပါတုဘူတာ ဒေဝဒူတာ၊ ပဗ္ဗဇ္ဇာသမယော မမာတိ။>
      stand <မဃဒေဝ ဇာတကံ နဝမံ။>
    text <၁၀။ သုခဝိဟာရိဇာတကံ>
      text <၁၀>
        text <ယဉ္စ အညေ န ရက္ခန္တိ၊ ယော စ အညေ န ရက္ခတိ။>
        text <သ ဝေ ရာဇ သုခံ သေတိ၊ ကာမေသု အနပေက္ခဝါတိ။>
        text <ဝရာပဏ္ဏက ဝဏ္ဏုပထ သေရိဝရော၊ သုဝိစက္ခဏ တဏ္ဍုလနာဠိကဿာ။>
        text <ဟိရိ ပုတ္တဝရုတ္တဂါမဏိနာ၊ ယော စ န ရက္ခတိ တေန ဒသာတိ။>
      stand <သုခဝိဟာရိဇာတကံ ဒသမံ။>
      stand <အပဏ္ဏကဝဂ္ဂေါ ပဌမော။>
      text <တဿုဒ္ဒာနံ>
  text <၂။ သီလဝဂ္ဂေါ>
    text <၁၁။ လက္ခဏမိဂဇာတကံ>
      text <၁၁>
        text <ဟောတိ သီလဝတံ အတ္ထော၊ ပဋိသန္ထာရ ဝုတ္တိနံ။>
        text <လက္ခဏံ ပဿ အာယန္တံ၊ ဉာတိသင်္ဃပုရက္ခတံ။>
        text <အထ ပဿသိမံ ကာဠံ၊ သုဝိဟီနံဝ ဉာတိဘီတိ။>
      stand <လက္ခဏမိဂဇာတကံ ပဌမံ။>
    text <၁၂။ နိဂြောဓမိဂဇာတကံ>
      text <၁၂>
        text <နိဂြောဓမေဝ သေဝေယျ၊ န သာခမုပသံဝသေ။>
        text <နိဂြောဓသ္မိံ မတံ သေယျော၊ ယဉ္စေ သာခသ္မိ ဇီဝိတန္တိ။>
      stand <နိဂြောဓမိဂဇာတကံ ဒုတိယံ။>
    text <၁၃။ ကဏ္ဍိဇာတကံ>
      text <၁၃>
        text <ဓိရတ္ထု ကဏ္ဍိနံ သလ္လံ၊ ပုရိသံ ဂါဠှဝေဓိနံ။>
        text <ဓိရတ္ထု တံ ဇနပဒံ၊ ယတ္ထိတ္ထီ ပရိဏာယိကာ။>
        text <တေ စာပိ ဓိက္ကိတာ သတ္တာ၊ ယေ ဣတ္ထီနံ ဝသံဂတာတိ။>
      stand <ကဏ္ဍိဇာတကံ တတိယံ။>
    text <၁၄။ ဝါတမိဂဇာတကံ>
      text <၁၄>
        text <န ကိရတ္ထိ ရသေဟိ ပါပိယော၊ အာဝါသေဟိ ဝ သန္ထဝေဟိ ဝါ။>
        text <ဝါတမိဂံ ဂဟနနိဿိတံ၊ ဝသမာနေသိ ရသေဟိ သဉ္ဇယောတိ။>
      stand <ဝါတမိဂဇာတကံ စတုတ္ထံ။>
    text <၁၅။ ခရာဒိယဇာတကံ>
      text <၁၅>
        text <အဋ္ဌက္ခုရံ ခရာဒိယေ၊ မိဂံ ဝင်္ကာတိဝင်္ကိနံ။>
        text <သတ္တဟိ ကာလာတိက္ကန္တံ၊ န နံ ဩဝဒိတုဿဟေတိ။>
      stand <ခရာဒိယဇာတကံ ပဉ္စမံ။>
    text <၁၆။ တိပလ္လတ္ထမိဂဇာတကံ>
      text <၁၆>
        text <မိဂံ တိပလ္လတ္ထ မနေကမာယံ၊ အဋ္ဌက္ခုရံ အဍ္ဎရတ္တာပပါယိံ။>
        text <ဧကေန သောတေန ဆမာဿသန္တော၊ ဆဟိ ကလာဟိတိဘောတိ ဘာဂိနေယျောတိ။>
      stand <တိပလ္လတ္ထမိဂဇာတကံ ဆဋ္ဌံ။>
    text <၁၇။ မာလုတဇာတကံ>
      text <၁၇>
        text <ကာဠေ ဝါ ယဒိ ဝါ ဇုဏှေ၊ ယဒာ ဝါယတိ မာလုတော။>
        text <ဝါတဇာနိ ဟိ သီတာနိ၊ ဥဘောတ္ထမပရာဇိတာတိ။>
      stand <မာလုတဇာတကံ သတ္တမံ။>
    text <၁၈။ မတကဘတ္တဇာတကံ>
      text <၁၈>
        text <ဧဝံ စေ သတ္တာ ဇာနေယျုံ၊ ဒုက္ခါယံ ဇာတိသမ္ဘဝေါ။>
        text <န ပါဏော ပါဏိနံ ဟညေ၊ ပါဏဃာတီ ဟိ သောစတီတိ။>
      stand <မတကဘတ္တဇာတကံ အဋ္ဌမံ။>
    text <၁၉။ အာယာစိတဘတ္တဇာတကံ>
      text <၁၉>
        text <သစေ မုစ္စေ ပေစ္စ မုစ္စေ၊ မုစ္စမာနော ဟိ ဗဇ္ဈတိ။>
        text <န ဟေဝံ ဓီရာ မုစ္စန္တိ၊ မုတ္တိ ဗာလဿ ဗန္ဓနန္တိ။>
      stand <အာယာစိတဘတ္တဇာတကံ နဝမံ။>
    text <၂၀။ နဠပါနဇာတကံ>
      text <၂၀>
        text <ဒိသွာ ပဒမနုတ္တိဏ္ဏံ၊ ဒိသွာနောတရိတံ ပဒံ။>
        text <နဠေန ဝါရိံ ပိဿာမ၊ နေဝ မံ တွံ ဝဓိဿသီတိ။>
        text <အထ လက္ခဏ သာခ ဓိရတ္ထု ပုန၊ န ကိရတ္ထိ ရသေဟိ ခရာဒိယာ။>
        text <အတိဘောတိ ဝရ မာလုတ ပါဏ၊ မုစ္စေန နဠအဝှယနေန ဘဝန္တိ ဒသာတိ။>
      stand <နဠပါနဇာတကံ ဒသမံ။>
      stand <သီလဝဂ္ဂေါ ဒုတိယော။>
      text <တဿုဒ္ဒာနံ>
  text <၃။ ကုရုင်္ဂဝဂ္ဂေါ>
    text <၂၁။ ကုရုင်္ဂမိဂဇာတကံ>
      text <၂၁>
        text <ဉာတမေတံ ကုရုင်္ဂဿ၊ ယံ တွံ သေပဏ္ဏိ သိယျသိ။>
        text <အညံ သေပဏ္ဏိ ဂစ္ဆာမိ၊ န မေ တေ ရုစ္စတေ ဖလန္တိ။>
      stand <ကုရုင်္ဂမိဂဇာတကံ ပဌမံ။>
    text <၂၂။ ကုက္ကုရဇာတကံ>
      text <၂၂>
        text <ယေ ကုက္ကုရာ ရာဇကုလမှိ ဝဒ္ဓါ၊ ကောလေယျကာ ဝဏ္ဏဗလူပပန္နာ။>
        text <တေမေ န ဝဇ္ဈာ မယမသ္မ ဝဇ္ဈာ၊ နာယံ သဃစ္စာ ဒုဗ္ဗလဃာတိကာယန္တိ။>
      stand <ကုက္ကုရဇာတကံ ဒုတိယံ။>
    text <၂၃။ ဂေါဇာနီယဇာတကံ>
      text <၂၃>
        text <အပိ ပဿေန သေမာနော၊ သလ္လေဘိ သလ္လလီကတော။>
        text <သေယျောဝ ဝဠဝါ ဂေါဇော၊ ယုဉ္ဇ မညေဝ သာရထီတိ။>
      stand <ဂေါဇာနီယ ဇာတကံ တတိယံ။>
    text <၂၄။ အာဇညဇာတကံ>
      text <၂၄>
        text <ယဒာ ယဒာ ယတ္ထ ယဒာ၊ ယတ္ထ ယတ္ထ ယဒာ ယဒာ။>
        text <အာဇညော ကုရုတေ ဝေဂံ၊ ဟာယန္တိ တတ္ထ ဝါဠဝါတိ။>
      stand <အာဇညဇာတကံ စတုတ္ထံ။>
    text <၂၅။ တိတ္ထဇာတကံ>
      text <၂၅>
        text <အညမညေဟိ တိတ္ထေဟိ၊ အဿံ ပါယေဟိ သာရထိ။>
        text <အစ္စာသနဿ ပုရိသော၊ ပါယာသဿပိ တပ္ပတီတိ။>
      stand <တိတ္ထဇာတကံ ပဉ္စမံ။>
    text <၂၆။ မဟိဠာမုခဇာတကံ>
      text <၂၆>
        text <ပုရာဏစောရာန ဝစော နိသမ္မ၊ မဟိဠာမုခေါ ပေါထယမနွစာရီ။>
        text <သုသညတာနဉှိ ဝစော နိသမ္မ၊ ဂဇုတ္တမော သဗ္ဗဂုဏေသု အဋ္ဌာတိ။>
      stand <မဟိဠာမုခဇာတကံ ဆဋ္ဌံ။>
    text <၂၇။ အဘိဏှဇာတကံ>
      text <၂၇>
        text <နာလံ ကဗဠံ ပဒာတဝေ၊ န စ ပိဏ္ဍံ န ကုသေ န ဃံသိတုံ။>
        text <မညာမိ အဘိဏှဒဿနာ၊ နာဂေါ သ္နေဟမကာသိ ကုက္ကုရေတိ။>
      stand <အဘိဏှဇာတကံ သတ္တမံ။>
    text <၂၈။ နန္ဒိဝိသာလဇာတကံ>
      text <၂၈>
        text <မနုညမေဝ ဘာသေယျ၊ နာမနုညံ ကုဒာစနံ။>
        text <မနုညံ ဘာသမာနဿ၊ ဂရုံ ဘာရံ ဥဒဒ္ဓရိ။>
        text <ဓနဉ္စ နံ အလာဘေသိ၊ တေန စတ္တမနော အဟူတိ။>
      stand <နန္ဒိဝိသာလဇာတကံ အဋ္ဌမံ။>
    text <၂၉။ ကဏှဇာတကံ>
      text <၂၉>
        text <ယတော ယတော ဂရု ဓုရံ၊ ယတော ဂမ္ဘီရဝတ္တနီ။>
        text <တဒာဿု ကဏှံ ယုဉ္ဇန္တိ၊ သွာဿု တံ ဝဟတေ ဓုရန္တိ။>
      stand <ကဏှဇာတကံ နဝမံ။>
    text <၃၀။ မုနိကဇာတကံ>
      text <၃၀>
        text <မာ မုနိကဿ ပိဟယိ၊ အာတုရန္နာနိ ဘုဉ္ဇတိ။>
        text <အပ္ပေါဿုက္ကော ဘုသံ ခါဒ၊ ဧတံ ဒီဃာယုလက္ခဏန္တိ။>
        text <ကုရုင်္ဂဿ ကုက္ကုရဂေါဇဝရော၊ ပုန ဝါဠဝဿသိရိဝှယနော။>
        text <မဟိဠာမုခနာမနုညဝရော၊ ဝဟတေ ဓုရ မုနိကေန ဒသာတိ။>
      stand <မုနိကဇာတကံ ဒသမံ။>
      stand <ကုရုင်္ဂဝဂ္ဂေါ တတိယော။>
      text <တဿုဒ္ဒာနံ>
  text <၄။ ကုလာဝကဝဂ္ဂေါ>
    text <၃၁။ ကုလာဝကဇာတကံ>
      text <၃၁>
        text <ကုလာဝကာ မာတလိ သိမ္ဗလိသ္မိံ၊ ဤသာမုခေန ပရိဝဇ္ဇယဿု။>
        text <ကာမံ စဇာမ အသုရေသု ပါဏံ၊ မာ မေ ဒိဇာ ဝိက္ကုလဝါ အဟေသုန္တိ။>
      stand <ကုလာဝကဇာတကံ ပဌမံ။>
    text <၃၂။ နစ္စဇာတကံ>
      text <၃၂>
        text <ရုဒံ မနုညံ ရုစိရာ စ ပိဋ္ဌိ၊ ဝေဠုရိယဝဏ္ဏူပနိဘာ စ ဂီဝါ။>
        text <ဗျာမမတ္တာနိ စ ပေခုဏာနိ၊ နစ္စေန တေ ဓီတရံ နော ဒဒာမီတိ။>
      text <နစ္စဇာတကံ ဒုတိယံ။>
    text <၃၃။ သမ္မောဒမာနဇာတကံ>
      text <၃၃>
        text <သမ္မောဒမာနာ ဂစ္ဆန္တိ၊ ဇာလမာဒာယ ပက္ခိနော။>
        text <ယဒာ တေ ဝိဝဒိဿန္တိ၊ တဒာ ဧဟိန္တိ မေ ဝသန္တိ။>
      stand <သမ္မောဒမာနဇာတကံ တတိယံ။>
    text <၃၄။ မစ္ဆဇာတကံ>
      text <၃၄>
        text <န မံ သီတံ န မံ ဥဏှံ၊ န မံ ဇာလသ္မိ ဗာဓနံ။>
        text <ယဉ္စ မံ မညတေ မစ္ဆီ၊ အညံ သော ရတိယာ ဂတောတိ။>
      text <မစ္ဆဇာတကံ စတုတ္ထံ။>
    text <၃၅။ ဝဋ္ဋကဇာတကံ>
      text <၃၅>
        text <သန္တိ ပက္ခါ အပတနာ၊ သန္တိ ပါဒာ အဝဉ္စနာ။>
        text <မာတာပိတာ စ နိက္ခန္တာ၊ ဇာတဝေဒ ပဋိက္ကမာတိ။>
      stand <ဝဋ္ဋကဇာတကံ ပဉ္စမံ။>
    text <၃၆။ သကုဏဇာတကံ>
      text <၃၆>
        text <ယံ နိဿိတာ ဇဂတိရုဟံ ဝိဟင်္ဂမာ၊ သွာယံ အဂ္ဂိံ ပမုဉ္စတိ။>
        text <ဒိသာ ဘဇထ ဝက္ကင်္ဂါ၊ ဇာတံ သရဏတော ဘယန္တိ။>
      stand <သကုဏဇာတကံ ဆဋ္ဌံ။>
    text <၃၇။ တိတ္တိရဇာတကံ>
      text <၃၇>
        text <ယေ ဝုဍ္ဎ မပစာယန္တိ၊ နရာ ဓမ္မဿ ကောဝိဒာ။>
        text <ဒိဋ္ဌေဝ ဓမ္မေ ပါသံသာ၊ သမ္ပရာယေ စ သုဂ္ဂတီတိ။>
      stand <တိတ္တိရဇာတကံ သတ္တမံ။>
    text <၃၈။ ဗကဇာတကံ>
      text <၃၈>
        text <နာစ္စန္တံ နိကတိပ္ပညော၊ နိကတျာ သုခမေဓတိ။>
        text <အာရာဓေတိ နိကတိပ္ပညော၊ ဗကော ကက္ကဋကာမိဝါတိ။>
      stand <ဗကဇာတကံ အဋ္ဌမံ။>
    text <၃၉။ နန္ဒဇာတကံ>
      text <၃၉>
        text <မညေ သောဝဏ္ဏယော ရာသိ၊ သောဏ္ဏမာလာ စ နန္ဒကော။>
        text <ယတ္ထ ဒာသော အာမဇာတော၊ ဌိတော ထုလ္လာနိ ဂဇ္ဇတီတိ။>
      stand <နန္ဒဇာတကံ နဝမံ။>
    text <၄၀။ ခဒိရင်္ဂါရဇာတကံ>
      text <၄၀>
        text <ကာမံ ပတာမိ နိရယံ၊ ဥဒ္ဓံပါဒော အဝံသိရော။>
        text <နာနရိယံ ကရိဿာမိ၊ ဟန္ဒ ပိဏ္ဍံ ပဋိဂ္ဂဟာတိ။>
        text <သိရိမာတလိ ဓီတရ ပက္ခိဝရော၊ ရတိယာဂတော မာတာပိတာ စ ပုန။>
        text <ဇဂတီရုဟ ဝုဍ္ဎ သုကက္ကဋကော၊ တထာ နန္ဒကပိဏ္ဍဝရေန ဒသာတိ။>
      stand <ခဒိရင်္ဂါရဇာတကံ ဒသမံ။>
      stand <ကုလာဝကဝဂ္ဂေါ စတုတ္ထော။>
      text <တဿုဒ္ဒာနံ>
  text <၅။ အတ္ထကာမဝဂ္ဂေါ>
    text <၄၁။ လောသကဇာတကံ>
      text <၄၁>
        text <ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။>
        text <အဇိယာ ပါဒမောလမ္ဗ၊ မိတ္တကော ဝိယ သောစတီတိ။>
      stand <လောသကဇာတကံ ပဌမံ။>
    text <၄၂။ ကပေါတဇာတကံ>
      text <၄၂>
        text <ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။>
        text <ကပေါတကဿ ဝစနံ အကတွာ၊ အမိတ္တဟတ္ထတ္ထဂတောဝ သေတီတိ။>
      stand <ကပေါတဇာတကံ ဒုတိယံ။>
    text <၄၃။ ဝေဠုကဇာတကံ>
      text <၄၃>
        text <ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။>
        text <ဧဝံ သော နိဟတော သေတိ၊ ဝေဠုကဿ ယထာ ပိတာတိ။>
      stand <ဝေဠုကဇာတကံ တတိယံ။>
    text <၄၄။ မကသဇာတကံ>
      text <၄၄>
        text <သေယျော အမိတ္တော မတိယာ ဥပေတော၊ န တွေဝ မိတ္တော မတိဝိပ္ပဟီနော။>
        text <မကသံ ဝဓိဿန္တိ ဟိ ဧဠမူဂေါ၊ ပုတ္တော ပိတု အဗ္ဘိဒာ ဥတ္တမင်္ဂန္တိ။>
      stand <မကသဇာတကံ စတုတ္ထံ။>
    text <၄၅။ ရောဟိဏိဇာတကံ>
      text <၄၅>
        text <သေယျော အမိတ္တော မေဓာဝီ၊ ယဉ္စေ ဗာလာနုကမ္ပကော။>
        text <ပဿ ရောဟိဏိကံ ဇမ္မိံ၊ မာတရံ ဟန္တွာန သောစတီတိ။>
      stand <ရောဟိဏိဇာတကံ ပဉ္စမံ။>
    text <၄၆။ အာရာမဒူသကဇာတကံ>
      text <၄၆>
        text <န ဝေ အနတ္ထကုသလေန၊ အတ္ထစရိယာ သုခါဝဟာ။>
        text <ဟာပေတိ အတ္ထံ ဒုမ္မေဓော၊ ကပိ အာရာမိကော ယထာတိ။>
      stand <အာရာမဒူသကဇာတကံ ဆဋ္ဌံ။>
    text <၄၇။ ဝါရုဏိဒူသကဇာတကံ>
      text <၄၇>
        text <န ဝေ အနတ္ထကုသလေန၊ အတ္ထစရိယာ သုခါဝဟာ။>
        text <ဟာပေတိ အတ္ထံ ဒုမ္မေဓော၊ ကောဏ္ဍညော ဝါရုဏိံ ယထာတိ။>
      stand <ဝါရုဏိဒူသကဇာတကံ သတ္တမံ။>
    text <၄၈။ ဝေဒဗ္ဗဇာတကံ>
      text <၄၈>
        text <အနုပါယေန ယော အတ္ထံ၊ ဣစ္ဆတိ သော ဝိဟညတိ။>
        text <စေတာ ဟနိံသု ဝေဒဗ္ဗံ၊ သဗ္ဗေ တေ ဗျသနမဇ္ဈဂူတိ။>
      stand <ဝေဒဗ္ဗ ဇာတကံ အဋ္ဌမံ။>
    text <၄၉။ နက္ခတ္တဇာတကံ>
      text <၄၉>
        text <နက္ခတ္တံ ပဋိမာနေန္တံ၊ အတ္ထော ဗာလံ ဥပစ္စဂါ။>
        text <အတ္ထော အတ္ထဿ နက္ခတ္တံ၊ ကိံ ကရိဿန္တိ တာရကာတိ။>
      stand <နက္ခတ္တဇာတကံ နဝမံ။>
    text <၅၀။ ဒုမ္မေဓဇာတကံ>
      text <၅၀>
        text <ဒုမ္မေဓာနံ သဟဿေန၊ ယညော မေ ဥပယာစိတော။>
        text <ဣဒာနိ ခေါဟံ ယဇိဿာမိ၊ ဗဟု အဓမ္မိကော ဇနောတိ။>
        text <အထ မိတ္တက မာတု ကပေါတဝရော၊ တထာ ဝေဠူက ဧဠမူဂေါ ရောဟိဏီ။>
        text <ကပိ ဝါရုဏိ စေတစရာ စ ပုန၊ တထာ တာရက ယညဝရေန ဒသာတိ။>
      stand <ဒုမ္မေဓဇာတကံ ဒသမံ။>
      stand <အတ္ထကာမဝဂ္ဂေါ ပဉ္စမော။>
      text <တဿုဒ္ဒာနံ>
      stand <ပဌမော ပဏ္ဏာသကော။>
  text <၆။ အာသီသဝဂ္ဂေါ>
    text <၅၁။မဟာသီလဝဇာတကံ>
      text <၅၁>
        text <အာသီသေထေဝ ပုရိသော၊ န နိဗ္ဗိန္ဒေယျ ပဏ္ဍိတော။>
        text <ပဿာမိ ဝေါဟံ အတ္တာနံ၊ ယထာ ဣစ္ဆိံ တထာ အဟူတိ။>
      stand <မဟာသီလဝဇာတကံ ပဌမံ။>
    text <၅၂။ စူဠဇနကဇာတကံ>
      text <၅၂>
        text <ဝါယမေထေဝ ပုရိသော၊ န နိဗ္ဗိန္ဒေယျ ပဏ္ဍိတော။>
        text <ပဿာမိ ဝေါဟံ အတ္တာနံ၊ ဥဒကာ ထလမုဗ္ဘတန္တိ။>
      stand <စူဠဇနကဇာတကံ ဒုတိယံ။>
    text <၅၃။ ပုဏ္ဏပါတိဇာတကံ>
      text <၅၃>
        text <တထေဝ ပုဏ္ဏာ ပါတိယော၊ အညာယံ ဝတ္တတေ ကထာ။>
        text <အာကာရဏေန ဇာနာမိ၊ န စာယံ ဘဒ္ဒိကာ သုရာတိ။>
      stand <ပုဏ္ဏပါတိဇာတကံ တတိယံ။>
    text <၅၄။ ကိံဖလဇာတကံ>
      text <၅၄>
        text <နာယံ ရုက္ခေါ ဒုရာရုဟော၊ နပိ ဂါမတော အာရကာ။>
        text <အာကာရဏေန ဇာနာမိ၊ နာယံ သာဒုဖလော ဒုမောတိ။>
      stand <ကိံဖလဇာတကံ စတုတ္ထံ။>
    text <၅၅။ ပဉ္စာဝုဓဇာတကံ>
      text <၅၅>
        text <ယော အလီနေန စိတ္တေန၊ အလီနမနသော နရော။>
        text <ဘာဝေတိ ကုသလံ ဓမ္မံ၊ ယောဂက္ခေမဿ ပတ္တိယာ။>
        text <ပါပုဏေ အနုပုဗ္ဗေန၊ သဗ္ဗသံယောဇနက္ခယန္တိ။>
      stand <ပဉ္စာဝုဓဇာတကံ ပဉ္စမံ။>
    text <၅၆။ ကဉ္စနက္ခန္ဓဇာတကံ>
      text <၅၆>
        text <ယော ပဟဋ္ဌေန စိတ္တေန၊ ပဟဋ္ဌမနသော နရော။>
        text <ဘာဝေတိ ကုသလံ ဓမ္မံ၊ ယောဂက္ခေမဿ ပတ္တိယာ။>
        text <ပါပုဏေ အနုပုဗ္ဗေန၊ သဗ္ဗသံယောဇနက္ခယန္တိ။>
      stand <ကဉ္စနက္ခန္ဓဇာတကံ ဆဋ္ဌံ။>
    text <၅၇။ ဝါနရိန္ဒဇာတကံ>
      text <၅၇>
        text <ယဿေတေ စတုရော ဓမ္မာ၊ ဝါနရိန္ဒ ယထာ တဝ။>
        text <သစ္စံ ဓမ္မော ဓိတိ စာဂေါ၊ ဒိဋ္ဌံ သော အတိဝတ္တတီတိ။>
      stand <ဝါနရိန္ဒဇာတကံ သတ္တမံ။>
    text <၅၈။ တယောဓမ္မဇာတကံ>
      text <၅၈>
        text <ယဿေတေ စ တယော ဓမ္မာ၊ ဝါနရိန္ဒ ယထာ တဝ။>
        text <ဒက္ခိယံ သူရိယံ ပညာ၊ ဒိဋ္ဌံ သော အတိဝတ္တတီတိ။>
      stand <တယောဓမ္မဇာတကံ အဋ္ဌမံ။>
    text <၅၉။ ဘေရိဝါဒကဇာတကံ>
      text <၅၉>
        text <ဓမေ ဓမေ နာတိဓမေ၊ အတိဓန္တဉှိ ပါပကံ။>
        text <ဓန္တေန ဟိ သတံ လဒ္ဓံ၊ အတိဓန္တေန နာသိတန္တိ။>
      stand <ဘေရိဝါဒကဇာတကံ နဝမံ။>
    text <၆၀။ သင်္ခဓမဇာတကံ>
      text <၆၀>
        text <ဓမေ ဓမေ နာတိဓမေ၊ အတိဓန္တဉှိ ပါပကံ။>
        text <ဓန္တေနာဓိဂတာ ဘောဂါ၊ တေ တာတော ဝိဓမီ ဓမန္တိ။>
        text <ယထာ ဣစ္ဆိံ တထာဟုဒကာ ထလာ၊ သုရ သာဒုဖလော စ အလီနမနော။>
        text <သမ္ပဟဋ္ဌမနော စတုရော စ တယော၊ သတလဒ္ဓက ဘောဂဓနေန ဒသာတိ။>
      stand <သင်္ခဓမဇာတကံ ဒသမံ။>
      stand <အာသီသဝဂ္ဂေါ ဆဋ္ဌော။>
      text <တဿုဒ္ဒာနံ>
  text <၇။ ဣတ္ထိဝဂ္ဂေါ>
    text <၆၁။ အသာတမန္တဇာတကံ>
      text <၆၁>
        text <အသာ လောကိတ္ထိယော နာမ၊ ဝေလာ တာသံ န ဝိဇ္ဇတိ။>
        text <သာရတ္တာ စ ပဂဗ္ဘာ စ၊ သိခီ သဗ္ဗဃသော ယထာ။>
        text <တာ ဟိတွာ ပဗ္ဗဇိဿာမိ၊ ဝိဝေကမနုဗြူဟယန္တိ။>
      stand <အသာတမန္တဇာတကံ ပဌမံ။>
    text <၆၂။ အဏ္ဍဘူတဇာတကံ>
      text <၆၂>
        text <ယံ ဗြာဟ္မဏော အဝါဒေသိ၊ ဝီဏံ သမုခဝေဌိတော။>
        text <အဏ္ဍဘူတာ ဘတာ ဘရိယာ၊ တာသု ကော ဇာတု ဝိဿသေတိ။>
      stand <အဏ္ဍဘူတဇာတကံ ဒုတိယံ။>
    text <၆၃။ တက္ကပဏ္ဍိတဇာတကံ>
      text <၆၃>
        text <ကောဓနာ အကတညူ စ၊ ပိသုဏာ မိတ္တဘေဒိကာ။>
        text <ဗြဟ္မစရိယံ စရ ဘိက္ခု၊ သော သုခံ န ဝိဟာဟသီတိ။>
      stand <တက္ကပဏ္ဍိတဇာတကံ တတိယံ။>
    text <၆၄။ ဒုရာဇာနဇာတကံ>
      text <၆၄>
        text <မာ သု နန္ဒိ ဣစ္ဆတိ မံ၊ မာ သု သောစိ န မိစ္ဆတိ။>
        text <ထီနံ ဘာဝေါ ဒုရာဇာနော၊ မစ္ဆဿေဝေါဒကေ ဂတန္တိ။>
      stand <ဒုရာဇာနဇာတကံ စတုတ္ထံ။>
    text <၆၅။ အနဘိရတိဇာတကံ>
      text <၆၅>
        text <ယထာ နဒီ စ ပန္ထော စ၊ ပါနာဂါရံ သဘာ ပပါ။>
        text <ဧဝံ လောကိတ္ထိယော နာမ၊ နာသံ ကုဇ္ဈန္တိ ပဏ္ဍိတာတိ။>
      stand <အနဘိရတိဇာတကံ ပဉ္စမံ။>
    text <၆၆။ မုဒုလက္ခဏဇာတကံ>
      text <၆၆>
        text <ဧကာ ဣစ္ဆာ ပုရေ အာသိ၊ အလဒ္ဓါ မုဒုလက္ခဏံ။>
        text <ယတော လဒ္ဓါ အဠာရက္ခီ၊ ဣစ္ဆာ ဣစ္ဆံ ဝိဇာယထာတိ။>
      stand <မုဒုလက္ခဏဇာတကံ ဆဋ္ဌံ။>
    text <၆၇။ ဥစ္ဆင်္ဂဇာတကံ>
      text <၆၇>
        text <ဥစ္ဆင်္ဂေ ဒေဝ မေ ပုတ္တော၊ ပထေ ဓာဝန္တိယာ ပတိ။>
        text <တဉ္စ ဒေသံ န ပဿာမိ၊ ယတော သောဒရိယမာနယေတိ။>
      stand <ဥစ္ဆင်္ဂဇာတကံ သတ္တမံ။>
    text <၆၈။ သာကေတဇာတကံ>
      text <၆၈>
        text <ယသ္မိံ မနော နိဝိသတိ၊ စိတ္တဉ္စာပိ ပသီဒတိ။>
        text <အဒိဋ္ဌပုဗ္ဗကေ ပေါသေ၊ ကာမံ တသ္မိမ္ပိ ဝိဿသေတိ။>
      stand <သာကေတဇာတကံ အဋ္ဌမံ။>
    text <၆၉။ ဝိသဝန္တဇာတကံ>
      text <၆၉>
        text <ဓိရတ္ထု တံ ဝိသံ ဝန္တံ၊ ယမဟံ ဇီဝိတကာရဏာ။>
        text <ဝန္တံ ပစ္စာဝမိဿာမိ၊ မတံ မေ ဇီဝိတာ ဝရန္တိ။>
      stand <ဝိသဝန္တဇာတကံ နဝမံ။>
    text <၇၀။ ကုဒ္ဒာလဇာတကံ>
      text <၇၀>
        text <န တံ ဇိတံ သာဓု ဇိတံ၊ ယံ ဇိတံ အဝဇီယတိ။>
        text <တံ ခေါ ဇိတံ သာဓု ဇိတံ၊ ယံ ဇိတံ နာဝဇီယတီတိ။>
        text <သိခီသဗ္ဗဃသောပိ စ ဝီဏဝရော၊ ပိသုဏာ မိတ္တဘေဒိကာ နန္ဒီ နဒီ။>
        text <မုဒုလက္ခဏ သောဒရိယာ စ မနော၊ ဝိသ သာဓုဇိတေန ဘဝန္တိ ဒသာတိ။>
      stand <ကုဒ္ဒာလဇာတကံ ဒသမံ။>
      stand <ဣတ္ထိဝဂ္ဂေါ သတ္တမော။>
      text <တဿုဒ္ဒာနံ>
  text <၈။ ဝရုဏဝဂ္ဂေါ>
    text <၇၁။ ဝရုဏဇာတကံ>
      text <၇၁>
        text <ယော ပုဗ္ဗေ ကရဏီယာနိ၊ ပစ္ဆာ သော ကာတုမိစ္ဆတိ။>
        text <ဝရုဏကဋ္ဌ ဘဉ္ဇောဝ၊ သ ပစ္ဆာ မနုတပ္ပတီတိ။>
      stand <ဝရုဏဇာတကံ ပဌမံ။>
    text <၇၂။ သီလဝဟတ္ထိဇာတကံ>
      text <၇၂>
        text <အကတညုဿ ပေါသဿ၊ နိစ္စံ ဝိဝရဒဿိနော။>
        text <သဗ္ဗံ စေ ပထဝိံ ဒဇ္ဇာ၊ နေဝ နံ အဘိရာဓယေတိ။>
      stand <သီလဝဟတ္ထိဇာတကံ ဒုတိယံ။>
    text <၇၃။ သစ္စံကိရဇာတကံ>
      text <၇၃>
        text <သစ္စံ ကိရေဝမာဟံသု၊ နရာ ဧကစ္စိယာ ဣဓ။>
        text <ကဋ္ဌံ နိပ္လဝိတံ သေယျော၊ န တွေဝေကစ္စိယော နရောတိ။>
      stand <သစ္စံကိရဇာတကံ တတိယံ။>
    text <၇၄။ ရုက္ခဓမ္မဇာတကံ>
      text <၇၄>
        text <သာဓူ သမ္ဗဟုလာ ဉာတီ၊ အပိ ရုက္ခါ အရညဇာ။>
        text <ဝါတော ဝဟတိ ဧကဋ္ဌံ၊ ဗြဟန္တမ္ပိ ဝနပ္ပတိန္တိ။>
      stand <ရုက္ခဓမ္မဇာတကံ စတုတ္ထံ။>
    text <၇၅။ မစ္ဆဇာတကံ>
      text <၇၅>
        text <အဘိတ္ထနယ ပဇ္ဇုန္န၊ နိဓိံ ကာကဿ နာသယ။>
        text <ကာကံ သောကာယ ရန္ဓေဟိ၊ မဉ္စ သောကာ ပမောစယာတိ။>
      stand <မစ္ဆဇာတကံ ပဉ္စမံ။>
    text <၇၆။ အသင်္ကိယဇာတကံ>
      text <၇၆>
        text <အသင်္ကိယောမှိ ဂါမမှိ၊ အရညေ နတ္ထိ မေ ဘယံ။>
        text <ဥဇုံ မဂ္ဂံ သမာရူဠှော၊ မေတ္တာယ ကရုဏာယ စာတိ။>
      stand <အသင်္ကိယဇာတကံ ဆဋ္ဌံ။>
    text <၇၇။ မဟာသုပိနဇာတကံ>
      text <၇၇>
        text <ဥသဘာ ရုက္ခါ ဂါဝိယော ဂဝါ စ၊ အဿော ကံသော သိင်္ဂါလီ စ ကုမ္ဘော။>
        text <ပေါက္ခရဏီ စ အပါကစန္ဒနံ၊ လာဗူနိ သီဒန္တိ သိလာ ပ္လဝန္တိ။>
        text <မဏ္ဍူကိယော ကဏှသပ္ပေ ဂိလန္တိ၊ ကာကံ သုပဏ္ဏာ ပရိဝါရယန္တိ။>
        text <တသာ ဝကာ ဧဠကာနံ ဘယာဟိ၊ ဝိပရိယာသော ဝတ္တတိ နယိဓ မတ္ထီတိ။>
      stand <မဟာသုပိနဇာတကံ သတ္တမံ။>
    text <၇၈။ ဣလ္လိသဇာတကံ>
      text <၇၈>
        text <ဥဘော ခဉ္ဇာ ဥဘော ကုဏီ၊ ဥဘော ဝိသမစက္ခုကာ။>
        text <ဥဘိန္နံ ပိဠကာ ဇာတာ၊ နာဟံ ပဿာမိ ဣလ္လိသန္တိ။>
      stand <ဣလ္လိသဇာတကံ အဋ္ဌမံ။>
    text <၇၉။ ခရဿရဇာတကံ>
      text <၇၉>
        text <ယတော ဝိလုတ္တာ စ ဟတာ စ ဂါဝေါ၊ ဒဍ္ဎာနိ ဂေဟာနိ ဇနော စ နီတော။>
        text <အထာဂမာ ပုတ္တဟတာယ ပုတ္တော၊ ခရဿရံ ဍိဏ္ဍိမံ ဝါဒယန္တောတိ။>
      stand <ခရဿရဇာတကံ နဝမံ။>
    text <၈၀။ ဘီမသေနဇာတကံ>
      text <၈၀>
        text <ယံ တေ ပဝိကတ္ထိတံ ပုရေ၊ အထ တေ ပူတိသရာ သဇန္တိ ပစ္ဆာ။>
        text <ဥဘယံ န သမေတိ ဘီမသေန၊ ယုဒ္ဓကထာ စ ဣဒဉ္စ တေ ဝိဟညန္တိ။>
        text <ဝရုဏာ အကတညူဝရေ တု သစ္စဝရံ၊ သဝနပ္ပတိနာ စ အဘိတ္ထနယ။>
        text <ကရုဏာယ သိလာပ္လဝ ဣလ္လိသတော၊ ပုန ဍိဏ္ဍိမပူတိသရေန ဒသာတိ။>
      stand <ဘီမသေနဇာတကံ ဒသမံ။>
      stand <ဝရုဏဝဂ္ဂေါ အဋ္ဌမော။>
      text <တဿုဒ္ဒာနံ>
  text <၉။ အပါယိမှဝဂ္ဂေါ>
    text <၈၁။ သုရာပါနဇာတကံ>
      text <၈၁>
        text <အပါယိမှ အနစ္စိမှ၊ အဂါယိမှ ရုဒိမှ စ။>
        text <ဝိသညိကရဏိံ ပိတွာ၊ ဒိဋ္ဌာ နာဟုမှ ဝါနရာတိ။>
      stand <သုရာပါနဇာတကံ ပဌမံ။>
    text <၈၂။ မိတ္တဝိန္ဒကဇာတကံ>
      text <၈၂>
        text <အတိက္ကမ္မ ရမဏကံ၊ သဒာမတ္တဉ္စ ဒူဘကံ။>
        text <သွာသိ ပါသာဏမာသီနော၊ ယသ္မာ ဇီဝံ န မောက္ခသီတိ။>
      stand <မိတ္တဝိန္ဒကဇာတကံ ဒုတိယံ။>
    text <၈၃။ ကာလကဏ္ဏိဇာတကံ>
      text <၈၃>
        text <မိတ္တော ဟဝေ သတ္တပဒေန ဟောတိ၊ သဟာယော ပန ဒွာဒသကေန ဟောတိ။>
        text <မာသဍ္ဎမာသေန စ ဉာတိ ဟောတိ၊ တတုတ္တရိံ အတ္တသမောပိ ဟောတိ။>
        text <သောဟံ ကထံ အတ္တသုခဿ ဟေတု၊ စိရသန္ထုတံ ကာဠကဏ္ဏိံ ဇဟေယျန္တိ။>
      stand <ကာလကဏ္ဏိဇာတကံ တတိယံ။>
    text <၈၄။ အတ္ထဿဒွာရဇာတကံ>
      text <၈၄>
        text <အာရောဂျမိစ္ဆေ ပရမဉ္စ လာဘံ၊ သီလဉ္စ ဝုဒ္ဓါနုမတံ သုတဉ္စ။>
        text <ဓမ္မာနုဝတ္တီ စ အလီနတာ စ၊ အတ္ထဿ ဒွာရာ ပမုခါ ဆဠေတေတိ။>
      stand <အတ္ထဿဒွာရဇာတကံ စတုတ္ထံ။>
    text <၈၅။ ကိံပက္ကဇာတကံ>
      text <၈၅>
        text <အာယတိံ ဒောသံ နာညာယ၊ ယော ကာမေ ပဋိသေဝတိ။>
        text <ဝိပါကန္တေ ဟနန္တိ နံ၊ ကိံပက္ကမိဝ ဘက္ခိတန္တိ။>
      stand <ကိံပက္ကဇာတကံ ပဉ္စမံ။>
    text <၈၆။ သီလဝီမံသကဇာတကံ>
      text <၈၆>
        text <သီလံ ကိရေဝ ကလျာဏံ၊ သီလံ လောကေ အနုတ္တရံ။>
        text <ပဿ ဃောရဝိသော နာဂေါ၊ သီလဝါတိ န ဟညတီတိ။>
      stand <သီလဝီမံသကဇာတကံ ဆဋ္ဌံ။>
    text <၈၇။ မင်္ဂလဇာတကံ>
      text <၈၇>
        text <ယဿ မင်္ဂလာ သမူဟတာသေ၊ ဥပ္ပါတာ သုပိနာ စ လက္ခဏာ စ။>
        text <သော မင်္ဂလဒောသဝီတိဝတ္တော၊ ယုဂယောဂါဓိဂတော န ဇာတုမေတီတိ။>
      stand <မင်္ဂလဇာတကံ သတ္တမံ။>
    text <၈၈။ သာရမ္ဘဇာတကံ>
      text <၈၈>
        text <ကလျာဏိမေဝ မုဉ္စေယျ၊ န ဟိ မုဉ္စေယျ ပါပိကံ။>
        text <မောက္ခေါ ကလျာဏိယာ သာဓု၊ မုတွာ တပ္ပတိ ပါပိကန္တိ။>
      stand <သာရမ္ဘဇာတကံ အဋ္ဌမံ။>
    text <၈၉။ ကုဟကဇာတကံ>
      text <၈၉>
        text <ဝါစာဝ ကိရ တေ အာသိ၊ သဏှာ သခိလဘာဏိနော။>
        text <တိဏမတ္တေ အသဇ္ဇိတ္ထော၊ နော စ နိက္ခသတံ ဟရန္တိ။>
      stand <ကုဟကဇာတကံ နဝမံ။>
    text <၉၀။ အကတညုဇာတကံ>
      text <၉၀>
        text <ယော ပုဗ္ဗေ ကတကလျာဏော၊ ကတတ္ထော နာဝဗုဇ္ဈတိ။>
        text <ပစ္ဆာ ကိစ္စေ သမုပ္ပန္နေ၊ ကတ္တာရံ နာဓိဂစ္ဆတီတိ။>
        text <အပါယိမှ စ ဒူဘကံ သတ္တပဒံ၊ ဆဠဒွရ စ အာယတိနာ စ ပုန။>
        text <အဟိသီလဝ မင်္ဂလိ ပါပိကဿာ၊ သတံနိက္ခ ကတတ္ထဝရေန ဒသာတိ။>
      stand <အကတညုဇာတကံ ဒသမံ။>
      stand <အပါယိမှဝဂ္ဂေါ နဝမော။>
      text <တဿုဒ္ဒာနံ>
  text <၁၀။ လိတ္တဝဂ္ဂေါ>
    text <၉၁။ လိတ္တဇာတကံ>
      text <၉၁>
        text <လိတ္တံ ပရမေန တေဇသာ၊ ဂိလမက္ခံ ပုရိသော န ဗုဇ္ဈတိ။>
        text <ဂိလ ရေ ဂိလ ပါပဓုတ္တက၊ ပစ္ဆာ တေ ကဋုကံ ဘဝိဿတီတိ။>
      stand <လိတ္တဇာတကံ ပဌမံ။>
    text <၉၂။ မဟာသာရဇာတကံ>
      text <၉၂>
        text <ဥက္ကဋ္ဌေ သူရမိစ္ဆန္တိ၊ မန္တီသု အကုတူဟလံ။>
        text <ပိယဉ္စ အန္နပါနမှိ၊ အတ္ထေ ဇာတေ စ ပဏ္ဍိတန္တိ။>
      stand <မဟာသာရဇာတကံ ဒုတိယံ။>
    text <၉၃။ ဝိသာသဘောဇနဇာတကံ>
      text <၉၃>
        text <န ဝိဿသေ အဝိဿတ္ထေ၊ ဝိဿတ္ထေပိ န ဝိဿသေ။>
        text <ဝိဿာသာ ဘယမနွေတိ၊ သီဟံဝ မိဂမာတုကာတိ။>
      stand <ဝိသာသဘောဇနဇာတကံ တတိယံ။>
    text <၉၄။ လောမဟံသဇာတကံ>
      text <၉၄>
        text <သောတတ္တော သောသိန္ဒော စေဝ၊ ဧကော ဘိံသနကေ ဝနေ။>
        text <နဂ္ဂေါ န စဂ္ဂိမာသီနော၊ ဧသနာပသုတော မုနီတိ။>
      stand <လောမဟံသဇာတကံ စတုတ္ထံ။>
    text <၉၅။ မဟာသုဒဿနဇာတကံ>
      text <၉၅>
        text <အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။>
        text <ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါတိ။>
      stand <မဟာသုဒဿနဇာတကံ ပဉ္စမံ။>
    text <၉၆။ တေလပတ္တဇာတကံ>
      text <၉၆>
        text <သမတိတ္တိကံ အနဝသေကံ၊ တေလပတ္တံ ယထာ ပရိဟရေယျ။>
        text <ဧဝံ သစိတ္တမနုရက္ခေ၊ ပတ္ထယာနော ဒိသံ အဂတပုဗ္ဗန္တိ။>
      stand <တေလပတ္တဇာတကံ ဆဋ္ဌံ။>
    text <၉၇။ နာမသိဒ္ဓိဇာတကံ>
      text <၉၇>
        text <ဇီဝကဉ္စ မတံ ဒိသွာ၊ ဓနပါလိဉ္စ ဒုဂ္ဂတံ။>
        text <ပန္ထကဉ္စ ဝနေ မူဠှံ၊ ပါပကော ပုနရာဂတောတိ။>
      stand <နာမသိဒ္ဓိဇာတကံ သတ္တမံ။>
    text <၉၈။ ကူဋဝါဏိဇဇာတကံ>
      text <၉၈>
        text <သာဓု ခေါ ပဏ္ဍိတော နာမ၊ န တွေဝ အတိပဏ္ဍိတော။>
        text <အတိပဏ္ဍိတေန ပုတ္တေန၊ မနမှိ ဥပကူဠိတောတိ။>
      stand <ကူဋဝါဏိဇဇာတကံ အဋ္ဌမံ။>
    text <၉၉။ ပရောသဟဿဇာတကံ>
      text <၉၉>
        text <ပရောသဟဿမ္ပိ သမာဂတာနံ၊ ကန္ဒေယျုံ တေ ဝဿသတံ အပညာ။>
        text <ဧကောဝ သေယျော ပုရိသော သပညော၊ ယော ဘာသိတဿ ဝိဇာနာတိ အတ္ထန္တိ။>
      stand <ပရောသဟဿဇာတကံ နဝမံ။>
    text <၁၀၀။ အသာတရူပဇာတကံ>
      text <၁၀၀>
        text <အသာတံ သာတရူပေန၊ ပိယရူပေန အပ္ပိယံ။>
        text <ဒုက္ခံ သုခဿ ရူပေန၊ ပမတ္တမတိဝတ္တတီတိ။>
        text <ဂိလမက္ခကုတူဟလ မာတုကဿာ၊ မုနိနာ စ အနိစ္စတ ပတ္တဝရံ။>
        text <ဓနပါလိဝရော အတိပဏ္ဍိတကော၊ သပရောသဟဿအသာတဒသာတိ။>
      stand <အသာတရူပဇာတကံ ဒသမံ။>
      stand <လိတ္တဝဂ္ဂေါ ဒသမော။>
      text <တဿုဒ္ဒာနံ>
      stand <မဇ္ဈိမော ပဏ္ဏာသကော။>
  text <၁၁။ ပရောသတဝဂ္ဂေါ>
    text <၁၀၁။ ပရောသတဇာတကံ>
      text <၁၀၁>
        text <ပရောသတံ စေပိ သမာဂတာနံ၊ ဈာယေယျုံ တေ ဝဿသတံ အပညာ။>
        text <ဧကောဝ သေယျော ပုရိသော သပညော၊ ယော ဘာသိတဿ ဝိဇာနာတိ အတ္ထန္တိ။>
      stand <ပရောသတဇာတကံ ပဌမံ။>
    text <၁၀၂။ ပဏ္ဏိကဇာတကံ>
      text <၁၀၂>
        text <ယော ဒုက္ခဖုဋ္ဌာယ ဘဝေယျ တာဏံ၊ သော မေ ပိတာ ဒုဗ္ဘိ ဝနေ ကရောတိ။>
        text <သာ ကဿ ကန္ဒာမိ ဝနဿ မဇ္ဈေ၊ ယော တာယိတာ သော သဟသံ ကရောတီတိ။>
      stand <ပဏ္ဏိကဇာတကံ ဒုတိယံ။>
    text <၁၀၃။ ဝေရိဇာတကံ>
      text <၁၀၃>
        text <ယတ္ထ ဝေရီ နိဝိသတိ၊ န ဝသေ တတ္ထ ပဏ္ဍိတော။>
        text <ဧကရတ္တံ ဒိရတ္တံ ဝါ၊ ဒုက္ခံ ဝသတိ ဝေရိသူတိ။>
      stand <ဝေရိဇာတကံ တတိယံ။>
    text <၁၀၄။ မိတ္တဝိန္ဒကဇာတကံ>
      text <၁၀၄>
        text <စတုဗ္ဘိ အဋ္ဌဇ္ဈဂမာ၊ အဋ္ဌာဟိပိ စ သောဠသ။>
        text <သောဠသာဟိ စ ဗာတ္တိံသ၊ အတြိစ္ဆံ စက္ကမာသဒော။>
        text <ဣစ္ဆာဟတဿ ပေါသဿ၊ စက္ကံ ဘမတိ မတ္ထကေတိ။>
      stand <မိတ္တဝိန္ဒကဇာတကံ စတုတ္ထံ။>
    text <၁၀၅။ ဒုဗ္ဗလကဋ္ဌဇာတကံ>
      text <၁၀၅>
        text <ဗဟုမ္ပေတံ ဝနေ ကဋ္ဌံ၊ ဝါတော ဘဉ္ဇတိ ဒုဗ္ဗလံ။>
        text <တဿ စေ ဘာယသီ နာဂ၊ ကိသော နူန ဘဝိဿသီတိ။>
      stand <ဒုဗ္ဗလကဋ္ဌဇာတကံ ပဉ္စမံ။>
    text <၁၀၆။ ဥဒဉ္စနီဇာတကံ>
      text <၁၀၆>
        text <သုခံ ဝတ မံ ဇီဝန္တံ၊ ပစမာနာ ဥဒဉ္စနီ။>
        text <စောရီ ဇာယပ္ပဝါဒေန၊ တေလံ လောဏဉ္စ ယာစတီတိ။>
      stand <ဥဒဉ္စနီဇာတကံ ဆဋ္ဌံ။>
    text <၁၀၇။ သာလိတ္တကဇာတကံ>
      text <၁၀၇>
        text <သာဓု ခေါ သိပ္ပကံ နာမ၊ အပိ ယာဒိသ ကီဒိသံ။>
        text <ပဿ ခဉ္ဇပ္ပဟာရေန၊ လဒ္ဓါ ဂါမာ စတုဒ္ဒိသာတိ။>
      stand <သာလိတ္တကဇာတကံ သတ္တမံ။>
    text <၁၀၈။ ဗာဟိယဇာတကံ>
      text <၁၀၈>
        text <သိက္ခေယျ သိက္ခိတဗ္ဗာနိ၊ သန္တိ တစ္ဆန္ဒိနော ဇနာ။>
        text <ဗာဟိယာ ဟိ သုဟန္နေန၊ ရာဇာနမဘိရာဓယီတိ။>
      stand <ဗာဟိယဇာတကံ အဋ္ဌမံ။>
    text <၁၀၉။ ကုဏ္ဍပူဝဇာတကံ>
      text <၁၀၉>
        text <ယထန္နော ပုရိသော ဟောတိ၊ တထန္နာ တဿ ဒေဝတာ။>
        text <အာဟရေတံ ကုဏ္ဍပူဝံ၊ မာ မေ ဘာဂံ ဝိနာသယာတိ။>
      stand <ကုဏ္ဍပူဝဇာတကံ နဝမံ။>
    text <၁၁၀။ သဗ္ဗသံဟာရကပဉှဇာတကံ>
      text <၁၁၀>
        text <သဗ္ဗသံဟာရကော နတ္ထိ၊ သုဒ္ဓံ ကင်္ဂု ပဝါယတိ။>
        text <အလိကံ ဘာယတိယံ ဓုတ္တီ၊ သစ္စမာဟ မဟလ္လိကာတိ။>
        text <သပရောသတ တာယိတ ဝေရီ ပုန၊ ဘမစက္ကထ နာဂသိရိဝှယနော။>
        text <သုခကဉ္စ ဝတ သိပ္ပက ဗာဟိယာ၊ ကုဏ္ဍပူဝ မဟလ္လိကကာ စ ဒသာတိ။>
      stand <သဗ္ဗသံဟာရကပဉှဇာတကံ ဒသမံ။>
      stand <ပရောသတဝဂ္ဂေါ ဧကာဒသမော။>
      text <တဿုဒ္ဒာနံ>
  text <၁၂။ ဟံစိဝဂ္ဂေါ>
    text <၁၁၁။ ဂဒြဘပဉှဇာတကံ>
      text <၁၁၁>
        text <ဟံစိ တုဝံ ဧဝမညသိ သေယျော၊ ပုတ္တေန ပိတာတိ ရာဇသေဋ္ဌ။>
        text <ဟန္ဒဿတရဿ တေ အယံ၊ အဿတရဿ ဟိ ဂဒြဘော ပိတာတိ။>
      stand <ဂဒြဘပဉှဇာတကံ ပဌမံ။>
    text <၁၁၂။ အမရာဒေဝီပဉှဇာတကံ>
      text <၁၁၂>
        text <ယေန သတ္တုဗိလင်္ဂါ စ၊ ဒိဂုဏပလာသော စ ပုပ္ဖိတော။>
        text <ယေန ဒဒာမိ တေန ဝဒာမိ၊ ယေန န ဒဒာမိ န တေန ဝဒာမိ။>
        text <ဧသ မဂ္ဂေါ ယဝမဇ္ဈကဿ၊ ဧတံ ဆန္နပထံ ဝိဇာနာဟီတိ။>
      stand <အမရာဒေဝီပဉှဇာတကံ ဒုတိယံ။>
    text <၁၁၃။ သိင်္ဂါလဇာတကံ>
      text <၁၁၃>
        text <သဒ္ဒဟာသိ သိင်္ဂါလဿ၊ သုရာပီတဿ ဗြာဟ္မဏ။>
        text <သိပ္ပိကာနံ သတံ နတ္ထိ၊ ကုတော ကံသသတာ ဒုဝေတိ။>
      stand <သိင်္ဂါလဇာတကံ တတိယံ။>
    text <၁၁၄။ မိတစိန္တိဇာတကံ>
      text <၁၁၄>
        text <ဗဟုစိန္တီ အပ္ပစိန္တီ၊ ဥဘော ဇာလေ အဗဇ္ဈရေ။>
        text <မိတစိန္တီ ပမောစေသီ၊ ဥဘော တတ္ထ သမာဂတာတိ။>
      stand <မိတစိန္တိဇာတကံ စတုတ္ထံ။>
    text <၁၁၅။ အနုသာသိကဇာတကံ>
      text <၁၁၅>
        text <ယာယည မနုသာသတိ၊ သယံ လောလုပ္ပစာရိနီ။>
        text <သာယံ ဝိပက္ခိကာ သေတိ၊ ဟတာ စက္ကေန သာသိကာတိ။>
      stand <အနုသာသိကဇာတကံ ပဉ္စမံ။>
    text <၁၁၆။ ဒုဗ္ဗစဇာတကံ>
      text <၁၁၆>
        text <အတိကရမကရာစရိယ၊ မယှမ္ပေတံ န ရုစ္စတိ။>
        text <စတုတ္ထေ လင်္ဃယိတွာန၊ ပဉ္စမာယသိ အာဝုတောတိ။>
      stand <ဒုဗ္ဗစဇာတကံ ဆဋ္ဌံ။>
    text <၁၁၇။ တိတ္တိရဇာတကံ>
      text <၁၁၇>
        text <အစ္စုဂ္ဂတာတိလပတာ၊ အတိဝေလံ ပဘာသိတာ။>
        text <ဝါစာ ဟနတိ ဒုမ္မေဓံ၊ တိတ္တိရံဝါတိဝဿိတန္တိ။>
      stand <တိတ္တိရဇာတကံ သတ္တမံ။>
    text <၁၁၈။ ဝဋ္ဋကဇာတကံ>
      text <၁၁၈>
        text <နာစိန္တယန္တော ပုရိသော၊ ဝိသေသမဓိဂစ္ဆတိ။>
        text <စိန္တိတဿ ဖလံ ပဿ၊ မုတ္တောသ္မိ ဝဓဗန္ဓနာတိ။>
      stand <ဝဋ္ဋကဇာတကံ အဋ္ဌမံ။>
    text <၁၁၉။ အကာလရာဝိဇာတကံ>
      text <၁၁၉>
        text <အမာတာပိတရသံဝဒ္ဓေါ၊ အနာစေရကုလေ ဝသံ။>
        text <နာယံ ကာလံ အကာလံ ဝါ၊ အဘိဇာနာတိ ကုက္ကုဋောတိ။>
      stand <အကာလရာဝိဇာတကံ နဝမံ။>
    text <၁၂၀။ ဗန္ဓနမောက္ခဇာတကံ>
      text <၁၂၀>
        text <အဗဒ္ဓါ တတ္ထ ဗဇ္ဈန္တိ၊ ယတ္ထ ဗာလာ ပဘာသရေ။>
        text <ဗဒ္ဓါပိ တတ္ထ မုစ္စန္တိ၊ ယတ္ထ ဓီရာ ပဘာသရေတိ။>
        text <အထ ဂဒြဘ သတ္တုဝ ကံသသတံ၊ ဗဟုစိန္တိ သာသိကာယာတိကရ။>
        text <အတိဝေလ ဝိသေသမနာစရိယောဝ၊ ဓီရာပဘာသရတေန ဒသာတိ။>
      stand <ဗန္ဓနမောက္ခဇာတကံ ဒသမံ။>
      stand <ဟံစိဝဂ္ဂေါ ဒွာဒသမော။>
      text <တဿုဒ္ဒာနံ>
  text <၁၃။ ကုသနာဠိဝဂ္ဂေါ>
    text <၁၂၁။ ကုသနာဠိဇာတကံ>
      text <၁၂၁>
        text <ကရေ သရိက္ခေါ အထ ဝါပိ သေဋ္ဌော၊ နိဟီနကော ဝါပိ ကရေယျ ဧကော။>
        text <ကရေယျုမေတေ ဗျသနေ ဥတ္တမတ္ထံ၊ ယထာ အဟံ ကုသနာဠိ ရုစာယန္တိ။>
      stand <ကုသနာဠိဇာတကံ ပဌမံ။>
    text <၁၂၂။ ဒုမ္မေဓဇာတကံ>
      text <၁၂၂>
        text <ယသံ လဒ္ဓါန ဒုမ္မေဓော၊ အနတ္ထံ စရတိ အတ္တနော။>
        text <အတ္တနော စ ပရေသဉ္စ၊ ဟိံသာယ ပဋိပဇ္ဇတီတိ။>
      stand <ဒုမ္မေဓဇာတကံ ဒုတိယံ။>
    text <၁၂၃။ နင်္ဂလီသဇာတကံ>
      text <၁၂၃>
        text <အသဗ္ဗတ္ထဂါမိံ ဝါစံ၊ ဗာလော သဗ္ဗတ္ထ ဘာသတိ။>
        text <နာယံ ဒဓိံ ဝေဒိ န နင်္ဂလီသံ၊ ဒဓိပ္ပယံ မညတိ နင်္ဂလီသန္တိ။>
      stand <နင်္ဂလီသဇာတကံ တတိယံ။>
    text <၁၂၄။ အမ္ဗဇာတကံ>
      text <၁၂၄>
        text <ဝါယမေထေဝ ပုရိသော၊ န နိဗ္ဗိန္ဒေယျ ပဏ္ဍိတော။>
        text <ဝါယာမဿ ဖလံ ပဿ၊ ဘုတ္တာ အမ္ဗာ အနီတိဟန္တိ။>
      stand <အမ္ဗဇာတကံ စတုတ္ထံ။>
    text <၁၂၅။ ကဋာဟကဇာတကံ>
      text <၁၂၅>
        text <ဗဟုမ္ပိ သော ဝိကတ္ထေယျ၊ အညံ ဇနပဒံ ဂတော။>
        text <အနွာဂန္တွာန ဒူသေယျ၊ ဘုဉ္ဇ ဘောဂေ ကဋာဟကာတိ။>
      stand <ကဋာဟကဇာတကံ ပဉ္စမံ။>
    text <၁၂၆။ အသိလက္ခဏဇာတကံ>
      text <၁၂၆>
        text <တဒေဝေကဿ ကလျာဏံ၊ တဒေဝေကဿ ပါပကံ။>
        text <တသ္မာ သဗ္ဗံ န ကလျာဏံ၊ သဗ္ဗံ ဝါပိ န ပါပကန္တိ။>
      stand <အသိလက္ခဏဇာတကံ ဆဋ္ဌံ။>
    text <၁၂၇။ ကလဏ္ဍုကဇာတကံ>
      text <၁၂၇>
        text <တေ ဒေသာ တာနိ ဝတ္ထူနိ၊ အဟဉ္စ ဝနဂေါစရော။>
        text <အနုဝိစ္စ ခေါ တံ ဂဏှေယျုံ၊ ပိဝ ခီရံ ကလဏ္ဍုကာတိ။>
      stand <ကလဏ္ဍုကဇာတကံ သတ္တမံ။>
    text <၁၂၈။ ဗိဠာရဝတဇာတကံ>
      text <၁၂၈>
        text <ယော ဝေ ဓမ္မံ ဓဇံ ကတွာ၊ နိဂူဠှော ပါပမာစရေ။>
        text <ဝိဿာသယိတွာ ဘူတာနိ၊ ဗိဠာရံ နာမ တံ ဝတန္တိ။>
      stand <ဗိဠာရဝတဇာတကံ အဋ္ဌမံ။>
    text <၁၂၉။ အဂ္ဂိကဘာရဒွာဇဇာတကံ>
      text <၁၂၉>
        text <နာယံ သိခါ ပုညဟေတု၊ ဃာသဟေတု အယံ သိခါ။>
        text <နာင်္ဂုဋ္ဌဂဏနံ ယာတိ၊ အလံ တေ ဟောတု အဂ္ဂိကာတိ။>
      stand <အဂ္ဂိကဘာရဒွာဇဇာတကံ နဝမံ။>
    text <၁၃၀။ ကောသိယဇာတကံ>
      text <၁၃၀>
        text <ယထာ ဝါစာ စ ဘုဉ္ဇဿု၊ ယထာ ဘုတ္တဉ္စ ဗျာဟရ။>
        text <ဥဘယံ တေ န သမေတိ၊ ဝါစာ ဘုတ္တဉ္စ ကောသိယေတိ။>
        text <ကုသနာဠိသိရိဝှယနော စ ယသံ၊ ဒဓိ မမ္ဗ ကဋာဟကပဉ္စမကော။>
        text <အထ ပါပက ခီရ ဗိဠာရဝတံ၊ သိခိ ကောသိယသဝှယနေန ဒသာတိ။>
      stand <ကောသိယဇာတကံ ဒသမံ။>
      stand <ကုသနာဠိဝဂ္ဂေါ တေရသမော။>
      text <တဿုဒ္ဒာနံ>
  text <၁၄။ အသမ္ပဒာနဝဂ္ဂေါ>
    text <၁၃၁။ အသမ္ပဒာနဇာတကံ>
      text <၁၃၁>
        text <အသမ္ပဒာနေနိတရီတရဿ၊ ဗာလဿ မိတ္တာနိ ကလီ ဘဝန္တိ။>
        text <တသ္မာ ဟရာမိ ဘုသံ အဍ္ဎမာနံ၊ မာ မေ မိတ္တိ ဇီယိတ္ထ သဿတာယန္တိ။>
      stand <အသမ္ပဒာနဇာတကံ ပဌမံ။>
    text <၁၃၂။ ဘီရုကဇာတကံ>
      text <၁၃၂>
        text <ကုသလူပဒေသေ ဓိတိယာ ဒဠှာယ စ၊ အနိဝတ္တိတတ္တာဘယဘီရုတာယ စ။>
        text <န ရက္ခသီနံ ဝသမာဂမိမှသေ၊ သ သောတ္ထိဘာဝေါ မဟတာ ဘယေန မေတိ။>
      stand <ဘီရုက ဇာတကံ ဒုတိယံ။>
    text <၁၃၃။ ဃတာသနဇာတကံ>
      text <၁၃၃>
        text <ခေမံ ယဟိံ တတ္ထ အရီ ဥဒီရိတော၊ ဒကဿ မဇ္ဈေ ဇလတေ ဃတာသနော။>
        text <န အဇ္ဇ ဝါသော မဟိယာ မဟီရုဟေ၊ ဒိသာ ဘဇဝှော သရဏာဇ္ဇ နော ဘယန္တိ။>
      stand <ဃတာသနဇာတကံ တတိယံ။>
    text <၁၃၄။ ဈာနသောဓနဇာတကံ>
      text <၁၃၄>
        text <ယေ သညိနော တေပိ ဒုဂ္ဂတာ၊ ယေပိ အသညိနော တေပိ ဒုဂ္ဂတာ။>
        text <ဧတံ ဥဘယံ ဝိဝဇ္ဇယ၊ တံ သမာပတ္တိသုခံ အနင်္ဂဏန္တိ။>
      stand <ဈာနသောဓနဇာတကံ စတုတ္ထံ။>
    text <၁၃၅။ စန္ဒာဘဇာတကံ>
      text <၁၃၅>
        text <စန္ဒာဘံ သူရိယာဘဉ္စ၊ ယောဓ ပညာယ ဂါဓတိ။>
        text <အဝိတက္ကေန ဈာနေန၊ ဟောတိ အာဘဿရူပဂေါတိ။>
      stand <စန္ဒာဘဇာတကံ ပဉ္စမံ။>
    text <၁၃၆။ သုဝဏ္ဏဟံသဇာတကံ>
      text <၁၃၆>
        text <ယံ လဒ္ဓံ တေန တုဋ္ဌဗ္ဗံ၊ အတိလောဘော ဟိ ပါပကော။>
        text <ဟံသရာဇံ ဂဟေတွာန၊ သုဝဏ္ဏာ ပရိဟာယထာတိ။>
      stand <သုဝဏ္ဏဟံသဇာတကံ ဆဋ္ဌံ။>
    text <၁၃၇။ ဗဗ္ဗုဇာတကံ>
      text <၁၃၇>
        text <ယတ္ထေကော လဘတေ ဗဗ္ဗု၊ ဒုတိယော တတ္ထ ဇာယတိ။>
        text <တတိယော စ စတုတ္ထော စ၊ ဣဒံ တေ ဗဗ္ဗုကာ ဗိလန္တိ။>
      stand <ဗဗ္ဗုဇာတကံ သတ္တမံ။>
    text <၁၃၈။ ဂေါဓဇာတကံ>
      text <၁၃၈>
        text <ကိံ တေ ဇဋာဟိ ဒုမ္မေဓ၊ ကိံ တေ အဇိနသာဋိယာ။>
        text <အဗ္ဘန္တရံ တေ ဂဟနံ၊ ဗာဟိရံ ပရိမဇ္ဇသီတိ။>
      stand <ဂေါဓဇာတကံ အဋ္ဌမံ။>
    text <၁၃၉။ ဥဘတောဘဋ္ဌဇာတကံ>
      text <၁၃၉>
        text <အက္ခီ ဘိန္နာ ပဋော နဋ္ဌော၊ သခိဂေဟေ စ ဘဏ္ဍနံ။>
        text <ဥဘတော ပဒုဋ္ဌာ ကမ္မန္တာ၊ ဥဒကမှိ ထလမှိ စာတိ။>
      stand <ဥဘတောဘဋ္ဌဇာတကံ နဝမံ။>
    text <၁၄၀။ ကာကဇာတကံ>
      text <၁၄၀>
        text <နိစ္စံ ဥဗ္ဗိဂ္ဂဟဒယာ၊ သဗ္ဗလောကဝိဟေသကာ။>
        text <တသ္မာ နေသံ ဝသာ နတ္ထိ၊ ကာကာနမှာက ဉာတိနန္တိ။>
        text <ဣတရီတရ ရက္ခသိ ခေမိယော စ၊ ပရောသတပဉှေန အာဘဿရော ပုန။>
        text <အထ ဟံသဝရုတ္တမဗဗ္ဗုဇဋံ၊ ပဋနဋ္ဌက ကာကဝရေန ဒသာတိ။>
      stand <ကာကဇာတကံ ဒသမံ။>
      stand <အသမ္ပဒာနဝဂ္ဂေါ စုဒ္ဒသမော။>
      text <တဿုဒ္ဒာနံ>
  text <၁၅။ ကကဏ္ဋကဝဂ္ဂေါ>
    text <၁၄၁။ ဂေါဓဇာတကံ>
      text <၁၄၁>
        text <န ပါပဇနသံသေဝီ၊ အစ္စန္တသုခမေဓတိ။>
        text <ဂေါဓာကုလံ ကကဏ္ဋာဝ၊ ကလိံ ပါပေတိ အတ္တနန္တိ။>
      stand <ဂေါဓဇာတကံ ပဌမံ။>
    text <၁၄၂။ သိင်္ဂါလဇာတကံ>
      text <၁၄၂>
        text <ဧတဉှိ တေ ဒုရာဇာနံ၊ ယံ သေသိ မတသာယိကံ။>
        text <ယဿ တေ ကဍ္ဎမာနဿ၊ ဟတ္ထာ ဒဏ္ဍော န မုစ္စတီတိ။>
      stand <သိင်္ဂါလဇာတကံ ဒုတိယံ။>
    text <၁၄၃။ ဝိရောစဇာတကံ>
      text <၁၄၃>
        text <လသီ စ တေ နိပ္ဖလိတာ၊ မတ္ထကော စ ပဒာလိတော။>
        text <သဗ္ဗာ တေ ဖာသုကာ ဘဂ္ဂါ၊ အဇ္ဇ ခေါ တွံ ဝိရောစသီတိ။>
      stand <ဝိရောစဇာတကံ တတိယံ။>
    text <၁၄၄။ နင်္ဂုဋ္ဌဇာတကံ>
      text <၁၄၄>
        text <ဗဟုမ္ပေတံ အသဗ္ဘိ ဇာတဝေဒ၊ ယံ တံ ဝါလဓိနာဘိပူဇယာမ။>
        text <မံသာရဟဿ နတ္ထဇ္ဇ မံသံ၊ နင်္ဂုဋ္ဌမ္ပိ ဘဝံ ပဋိဂ္ဂဟာတူတိ။>
      stand <နင်္ဂုဋ္ဌဇာတကံ စတုတ္ထံ။>
    text <၁၄၅။ ရာဓဇာတကံ>
      text <၁၄၅>
        text <န တွံ ရာဓ ဝိဇာနာသိ၊ အဍ္ဎရတ္တေ အနာဂတေ။>
        text <အဗျယတံ ဝိလပသိ၊ ဝိရတ္တာ ကောသိယာယနေတိ။>
      stand <ရာဓဇာတကံ ပဉ္စမံ။>
    text <၁၄၆။ သမုဒ္ဒကာကဇာတကံ>
      text <၁၄၆>
        text <အပိ နု ဟနုကာ သန္တာ၊ မုခဉ္စ ပရိသုဿတိ။>
        text <ဩရမာမ န ပါရေမ၊ ပူရတေဝ မဟောဒဓီတိ။>
      stand <သမုဒ္ဒကာကဇာတကံ ဆဋ္ဌံ။>
    text <၁၄၇။ ပုပ္ဖရတ္တဇာတကံ>
      text <၁၄၇>
        text <နယိဒံ ဒုက္ခံ အဒုံ ဒုက္ခံ၊ ယံ မံ တုဒတိ ဝါယသော။>
        text <ယံ သာမာ ပုပ္ဖရတ္တေန၊ ကတ္တိကံ နာနုဘောဿတီတိ။>
      stand <ပုပ္ဖရတ္တဇာတကံ သတ္တမံ။>
    text <၁၄၈။ သိင်္ဂါလဇာတကံ>
      text <၁၄၈>
        text <နာဟံ ပုနံ န စ ပုနံ၊ န စာပိ အပုနပ္ပုနံ။>
        text <ဟတ္ထိဗောန္ဒိံ ပဝေက္ခါမိ၊ တထာ ဟိ ဘယတဇ္ဇိတောတိ။>
      stand <သိင်္ဂါလဇာတကံ အဋ္ဌမံ။>
    text <၁၄၉။ ဧကပဏ္ဏဇာတကံ>
      text <၁၄၉>
        text <ဧကပဏ္ဏော အယံ ရုက္ခေါ၊ န ဘူမျာ စတုရင်္ဂုလော။>
        text <ဖလေန ဝိသကပ္ပေန၊ မဟာယံ ကိံ ဘဝိဿတီတိ။>
      stand <ဧကပဏ္ဏဇာတကံ နဝမံ။>
    text <၁၅၀။ သဉ္ဇီဝဇာတကံ>
      text <၁၅၀>
        text <အသန္တံ ယော ပဂ္ဂဏှာတိ၊ အသန္တံ စူပသေဝတိ။>
        text <တမေဝ ဃာသံ ကုရုတေ၊ ဗျဂ္ဃော သဉ္ဇီဝကော ယထာတိ။>
        text <သုခမေဓတိ ဒဏ္ဍဝရော စ ပုန၊ လသိ ဝါလဓိ ပဉ္စမရာဓဝရော။>
        text <သမဟောဒဓိ ကတ္တိက ဗောန္ဒိ ပုန၊ စတုရင်္ဂုလဗျဂ္ဃဝရေန ဒသာတိ။>
        text <အပဏ္ဏကံ သီလဝဂ္ဂကုရုင်္ဂ၊ ကုလာဝကံ အတ္ထကာမေန ပဉ္စမံ။>
        text <အာသီသော ဣတ္ထိဝရုဏံ အပါယိ၊ လိတ္တဝဂ္ဂေန တေ ဒသ။>
        text <ပရောသတံ ဟံစိ ကုသနာဠိ၊ အသမ္ပဒံ ကကဏ္ဋကဝဂ္ဂေါ။>
      stand <သဉ္ဇီဝဇာတကံ ဒသမံ။>
      stand <ကကဏ္ဋက ဝဂ္ဂေါ ပန္နရသမော။>
      text <တဿုဒ္ဒာနံ>
      stand <ဥပရိမော ပဏ္ဏာသကော။>
      text <အထ ဝဂ္ဂုဒ္ဒာနံ>
      stand <ဧကနိပါတမှိလင်္ကတန္တိ။>
      stand <ဧကကနိပါတံ နိဋ္ဌိတံ။>
