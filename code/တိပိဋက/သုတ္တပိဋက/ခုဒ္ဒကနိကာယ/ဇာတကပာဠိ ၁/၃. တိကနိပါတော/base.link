text <၃။ တိကနိပါတော>
  text <၁။ သင်္ကပ္ပဝဂ္ဂေါ>
    text <  <
    text <၂၅၁။ သင်္ကပ္ပရာဂဇာတကံ ၃-၁-၁>
    text <၁>
      text <သင်္ကပ္ပရာဂဓောတေန၊ ဝိတက္ကနိသိတေန စ။>
      text <နာလင်္ကတေန ဘဒြေန၊ ဥသုကာရာကတေန စ။>
    text <၂>
      text <န ကဏ္ဏာယတမုတ္တေန၊ နာပိ မောရူပသေဝိနာ။>
      text <တေနမှိ ဟဒယေ ဝိဒ္ဓေါ၊ သဗ္ဗင်္ဂပရိဒာဟိနာ။>
    text <၃>
      text <အာဝေဓဉ္စ န ပဿာမိ၊ ယတော ရုဟိရမဿဝေ။>
      text <ယာဝ အယောနိသော စိတ္တံ၊ သယံ မေ ဒုက္ခမာဘတန္တိ။>
    stand <သင်္ကပ္ပရာဂဇာတကံ ပဌမံ။>
    text <  <
    text <၂၅၂။ တိလမုဋ္ဌိဇာတကံ ၃-၁-၂>
    text <၄>
      text <အဇ္ဇာပိ မေ တံ မနသိ၊ ယံ မံ တွံ တိလမုဋ္ဌိယာ။>
      text <ဗာဟာယ မံ ဂဟေတွာန၊ လဋ္ဌိယာ အနုတာဠယိ။>
    text <၅>
      text <နနု ဇီဝိတေ န ရမသိ၊ ယေနာသိ ဗြာဟ္မဏာဂတော။>
      text <ယံ မံ ဗာဟာ ဂဟေတွာန၊ တိက္ခတ္တုံ အနုတာဠယိ။>
    text <၆>
      text <အရိယော အနရိယံ ကုဗ္ဗန္တံ၊ ယော ဒဏ္ဍေန နိသေဓတိ။>
      text <သာသနံ တံ န တံ ဝေရံ၊ ဣတိ နံ ပဏ္ဍိတာ ဝိဒူတိ။>
    stand <တိလမုဋ္ဌိဇာတကံ ဒုတိယံ။>
    text <  <
    text <၂၅၃။ မဏိကဏ္ဌဇာတကံ ၃-၁-၃>
    text <၇>
      text <မမန္နပါနံ ဝိပုလံ ဥဠာရံ၊ ဥပ္ပဇ္ဇတီမဿ မဏိဿ ဟေတု။>
      text <တံ တေ န ဒဿံ အတိယာစကောသိ၊ န စာပိ တေ အဿမမာဂမိဿံ။>
    text <၈>
      text <သုသူ ယထာ သက္ခရဓောတပါဏီ၊ တာသေသိ မံ သေလံ ယာစမာနော။>
      text <တံ တေ န ဒဿံ အတိယာစကောသိ၊ န စာပိ တေ အဿမမာဂမိဿံ။>
    text <၉>
      text <န တံ ယာစေ ယဿ ပိယံ ဇိဂီသေ၊ ဒေဿော ဟောတိ အတိယာစနာယ။>
      text <နာဂေါ မဏိံ ယာစိတော ဗြာဟ္မဏေန၊ အဒဿနံယေဝ တဒဇ္ဈဂမာတိ။>
    stand <မဏိကဏ္ဌဇာတကံ တတိယံ။>
    text <  <
    text <၂၅၄။ ကုဏ္ဍကကုစ္ဆိသိန္ဓဝဇာတကံ ၃-၁-၄>
    text <၁၀>
      text <ဘုတွာ တိဏပရိဃာသံ၊ ဘုတွာ အာစာမကုဏ္ဍကံ။>
      text <ဧတံ တေ ဘောဇနံ အာသိ၊ ကသ္မာ ဒာနိ န ဘုဉ္ဇသိ။>
    text <၁၁>
      text <ယတ္ထ ပေါသံ န ဇာနန္တိ၊ ဇာတိယာ ဝိနယေန ဝါ။>
      text <ဗဟုံ တတ္ထ မဟာဗြမှေ၊ အပိ အာစာမကုဏ္ဍကံ။>
    text <၁၂>
      text <တွဉ္စ ခေါ မံ ပဇာနာသိ၊ ယာဒိသာယံ ဟယုတ္တမော။>
      text <ဇာနန္တော ဇာနမာဂမ္မ၊ န တေ ဘက္ခါမိ ကုဏ္ဍကန္တိ။>
    stand <ကုဏ္ဍကကုစ္ဆိသိန္ဓဝဇာတကံ စတုတ္ထံ။>
    text <  <
    text <၂၅၅။ သုကဇာတကံ ၃-၁-၅>
    text <၁၃>
      text <ယာဝ သော မတ္တမညာသိ၊ ဘောဇနသ္မိံ ဝိဟင်္ဂမော။>
      text <တာဝ အဒ္ဓါနမာပါဒိ၊ မာတရဉ္စ အပေါသယိ။>
    text <၁၄>
      text <ယတော စ ခေါ ဗဟုတရံ၊ ဘောဇနံ အဇ္ဈဝါဟရိ။>
      text <တတော တတ္ထေဝ သံသီဒိ၊ အမတ္တညူ ဟိ သော အဟု။>
    text <၁၅>
      text <တသ္မာ မတ္တညုတာ သာဓု၊ ဘောဇနသ္မိံ အဂိဒ္ဓတာ။>
      text <အမတ္တညူ ဟိ သီဒန္တိ၊ မတ္တညူ စ န သီဒရေတိ။>
    stand <သုကဇာတကံ ပဉ္စမံ။>
    text <  <
    text <၂၅၆။ ဇရူဒပါနဇာတကံ ၃-၁-၆>
    text <၁၆>
      text <ဇရူဒပါနံ ခဏမာနာ၊ ဝါဏိဇာ ဥဒကတ္ထိကာ။>
      text <အဇ္ဈဂမုံ အယသံ လောဟံ၊ တိပုသီသဉ္စ ဝါဏိဇာ။>
      text <ရဇတံ ဇာတရူပဉ္စ၊ မုတ္တာ ဝေဠူရိယာ ဗဟူ။>
    text <၁၇>
      text <တေ စ တေန အသန္တုဋ္ဌာ၊ ဘိယျော ဘိယျော အခါဏိသုံ။>
      text <တေ တတ္ထာသီဝိသော ဃောရော၊ တေဇဿီ တေဇသာ ဟနိ။>
    text <၁၈>
      text <တသ္မာ ခဏေ နာတိခဏေ၊ အတိခါတံ ဟိ ပါပကံ။>
      text <ခါတေန စ ဓနံ လဒ္ဓံ၊ အတိခါတေန နာသိတန္တိ။>
    stand <ဇရူဒပါနဇာတကံ ဆဋ္ဌံ။>
    text <  <
    text <၂၅၇။ ဂါမဏိစန္ဒဇာတကံ ၃-၁-၇>
    text <၁၉>
      text <နာယံ ဃရာနံ ကုသလော၊ လောလော အယံ ဝလီမုခေါ။>
      text <ကတံ ကတံ ခေါ ဒူသေယျ၊ ဧဝံဓမ္မမိဒံ ကုလံ။>
    text <၂၀>
      text <နယိဒံ စိတ္တဝတော လောမံ၊ နာယံ အဿာသိကော မိဂေါ။>
      text <သိဋ္ဌံ မေ ဇနသန္ဓေန၊ နာယံ ကိဉ္စိ ဝိဇာနတိ။>
    text <၂၁>
      text <န မာတရံ ပိတရံ ဝါ၊ ဘာတရံ ဘဂိနိံ သကံ။>
      text <ဘရေယျ တာဒိသော ပေါသော၊ သိဋ္ဌံ ဒသရထေန မေတိ။>
    stand <ဂါမဏိစန္ဒ ဇာတကံ သတ္တမံ။>
    text <  <
    text <၂၅၈။ မန္ဓာတုဇာတကံ ၃-၁-၈>
    text <၂၂>
      text <ယာဝတာ စန္ဒိမသူရိယာ၊ ပရိဟရန္တိ ဒိသာ ဘန္တိ ဝိရောစနာ။>
      text <သဗ္ဗေဝ ဒာသာ မန္ဓာတု၊ ယေ ပါဏာ ပထဝိဿိတာ။>
    text <၂၃>
      text <န ကဟာပဏဝဿေန၊ တိတ္တိ ကာမေသု ဝိဇ္ဇတိ။>
      text <အပ္ပဿာဒာ ဒုခါ ကာမာ၊ ဣတိ ဝိညာယ ပဏ္ဍိတော။>
    text <၂၄>
      text <အပိ ဒိဗ္ဗေသု ကာမေသု၊ ရတိံ သော နာဓိဂစ္ဆတိ။>
      text <တဏှက္ခယရတော ဟောတိ၊ သမ္မာသမ္ဗုဒ္ဓသာဝကောတိ။>
    stand <မန္ဓာတုဇာတကံ အဋ္ဌမံ။>
    text <  <
    text <၂၅၉။ တိရီဋဝစ္ဆဇာတကံ ၃-၁-၉>
    text <၂၅>
      text <နယိမဿ ဝိဇ္ဇာမယမတ္ထိ ကိဉ္စိ၊ န ဗန္ဓဝေါ နော ပန တေ သဟာယော။>
      text <အထ ကေန ဝဏ္ဏေန တိရီဋဝစ္ဆော၊ တေဒဏ္ဍိကော ဘုဉ္ဇတိ အဂ္ဂပိဏ္ဍံ။>
    text <၂၆>
      text <အာပါသု မေ ယုဒ္ဓပရာဇိတဿ၊ ဧကဿ ကတွာ ဝိဝနသ္မိ ဃောရေ။>
      text <ပသာရယီ ကိစ္ဆဂတဿ ပါဏိံ၊ တေနူဒတာရိံ ဒုခသံပရေတော။>
    text <၂၇>
      text <ဧတဿ ကိစ္စေန ဣဓာနုပတ္တော၊ ဝေသာယိနော ဝိသယာ ဇီဝလောကေ။>
      text <လာဘာရဟော တာတ တိရီဋဝစ္ဆော၊ ဒေထဿ ဘောဂံ ယဇထဉ္စ ယညန္တိ။>
    stand <တိရီဋဝစ္ဆဇာတကံ နဝမံ။>
    text <  <
    text <၂၆၀။ ဒူတဇာတကံ ၃-၁-၁၀>
    text <၂၈>
      text <ယဿတ္ထာ ဒူရမာယန္တိ၊ အမိတ္တမပိ ယာစိတုံ။>
      text <တဿူဒရဿဟံ ဒူတော၊ မာ မေ ကုဇ္ဈ ရထေသဘ။>
    text <၂၉>
      text <ယဿ ဒိဝါ စ ရတ္တော စ၊ ဝသမာယန္တိ မာဏဝါ။>
      text <တဿူဒရဿဟံ ဒူတော၊ မာ မေ ကုဇ္ဈ ရထေသဘ။>
    text <၃၀>
      text <ဒဒာမိ တေ ဗြာဟ္မဏ ရောဟိဏီနံ၊ ဂဝံ သဟဿံ သဟ ပုင်္ဂဝေန။>
      text <ဒူတော ဟိ ဒူတဿ ကထံ န ဒဇ္ဇံ၊ မယမ္ပိ တဿေဝ ဘဝါမ ဒူတာတိ။>
      text <ဥသုကာရဝရော တိလမုဋ္ဌိ မဏိ၊ ဟယရာဇ ဝိဟင်္ဂမ အာသိဝိသော။>
      text <ဇနသန္ဓ ကဟာပဏဝဿ ပုန၊ တိရိဋံ ပုန ဒူတဝရေန ဒသာတိ။>
    stand <ဒူတဇာတကံ ဒသမံ။>
    stand <သင်္ကပ္ပဝဂ္ဂေါ ပဌမော။>
    text <တဿုဒ္ဒာနံ>
  text <၂။ ပဒုမဝဂ္ဂေါ>
    text <  <
    text <၂၆၁။ ပဒုမဇာတကံ ၃-၂-၁>
    text <၃၁>
      text <ယထာ ကေသာ စ မဿူ စ၊ ဆိန္နံ ဆိန္နံ ဝိရူဟတိ။>
      text <ဧဝံ ရူဟတု တေ နာသာ၊ ပဒုမံ ဒေဟိ ယာစိတော။>
    text <၃၂>
      text <ယထာ သာရဒိကံ ဗီဇံ၊ ခေတ္တေ ဝုတ္တံ ဝိရူဟတိ။>
      text <ဧဝံ ရူဟတု တေ နာသာ၊ ပဒုမံ ဒေဟိ ယာစိတော။>
    text <၃၃>
      text <ဥဘောပိ ပလပန္တေတေ၊ အပိ ပဒ္မာနိ ဒဿတိ။>
      text <ဝဇ္ဇုံ ဝါ တေ န ဝါ ဝဇ္ဇုံ၊ နတ္ထိ နာသာယ ရူဟနာ။>
      text <ဒေဟိ သမ္မ ပဒုမာနိ၊ အဟံ ယာစာမိ ယာစိတောတိ။>
    stand <ပဒုမဇာတကံ ပဌမံ။>
    text <  <
    text <၂၆၂။ မုဒုပါဏိဇာတကံ ၃-၂-၂>
    text <၃၄>
      text <ပါဏိ စေ မုဒုကော စဿ၊ နာဂေါ စဿ သုကာရိတော။>
      text <အန္ဓကာရော စ ဝဿေယျ၊ အထ နူန တဒာ သိယာ။>
    text <၃၅>
      text <အနလာ မုဒုသမ္ဘာသာ၊ ဒုပ္ပူရာ တာ နဒီသမာ။>
      text <သီဒန္တိ နံ ဝိဒိတွာန၊ အာရကာ ပရိဝဇ္ဇယေ။>
    text <၃၆>
      text <ယံ ဧတာ ဥပသေဝန္တိ၊ ဆန္ဒသာ ဝါ ဓနေန ဝါ။>
      text <ဇာတဝေဒောဝ သံ ဌာနံ၊ ခိပ္ပံ အနုဒဟန္တိ နန္တိ။>
    stand <မုဒုပါဏိဇာတကံ ဒုတိယံ။>
    text <  <
    text <၂၆၃။ စူဠပလောဘနဇာတကံ ၃-၂-၃>
    text <၃၇>
      text <အဘိဇ္ဇမာနေ ဝါရိသ္မိံ၊ သယံ အာဂမ္မ ဣဒ္ဓိယာ။>
      text <မိဿီဘာဝိတ္ထိယာ ဂန္တွာ၊ သံသီဒသိ မဟဏ္ဏဝေ။>
    text <၃၈>
      text <အာဝဋ္ဋနီ မဟာမာယာ၊ ဗြဟ္မစရိယဝိကောပနာ။>
      text <သီဒန္တိ နံ ဝိဒိတွာန၊ အာရကာ ပရိဝဇ္ဇယေ။>
    text <၃၉>
      text <ယံ ဧတာ ဥပသေဝန္တိ၊ ဆန္ဒသာ ဝါ ဓနေန ဝါ။>
      text <ဇာတဝေဒောဝ သံ ဌာနံ၊ ခိပ္ပံ အနုဒဟန္တိ နန္တိ။>
    stand <စူဠပလောဘန ဇာတကံ တတိယံ။>
    text <  <
    text <၂၆၄။ မဟာပနာဒဇာတကံ ၃-၂-၄>
    text <၄၀>
      text <ပနာဒော နာမ သော ရာဇာ၊ ယဿ ယူပေါ သုဝဏ္ဏယော။>
      text <တိရိယံ သောဠသုဗ္ဗေဓော၊ ဥဒ္ဓမာဟု သဟဿဓာ။>
    text <၄၁>
      text <သဟဿကဏ္ဍော သတဂေဏ္ဍု၊ ဓဇာသု ဟရိတာမယော။>
      text <အနစ္စုံ တတ္ထ ဂန္ဓဗ္ဗာ၊ ဆ သဟဿာနိ သတ္တဓာ။>
    text <၄၂>
      text <ဧဝမေတံ တဒာ အာသိ၊ ယထာ ဘာသသိ ဘဒ္ဒဇိ။>
      text <သက္ကော အဟံ တဒာ အာသိံ၊ ဝေယျာဝစ္စကရော တဝါတိ။>
    stand <မဟာပနာဒဇာတကံ စတုတ္ထံ။>
    text <  <
    text <၂၆၅။ ခုရပ္ပဇာတကံ ၃-၂-၅>
    text <၄၃>
      text <ဒိသွာ ခုရပ္ပေ ဓနုဝေဂနုန္နေ၊ ခဂ္ဂေ ဂဟီတေ တိခိဏေ တေလဓောတေ။>
      text <တသ္မိံ ဘယသ္မိံ မရဏေ ဝိယူဠှေ၊ ကသ္မာ နု တေ နာဟု ဆမ္ဘိတတ္တံ။>
    text <၄၄>
      text <ဒိသွာ ခုရပ္ပေ ဓနုဝေဂနုန္နေ၊ ခဂ္ဂေ ဂဟီတေ တိခိဏေ တေလဓောတေ။>
      text <တသ္မိံ ဘယသ္မိံ မရဏေ ဝိယူဠှေ၊ ဝေဒံ အလတ္ထံ ဝိပုလံ ဥဠာရံ။>
    text <၄၅>
      text <သော ဝေဒဇာတော အဇ္ဈဘဝိံ အမိတ္တေ၊ ပုဗ္ဗေဝ မေ ဇီဝိတမာသိ စတ္တံ။>
      text <န ဟိ ဇီဝိတေ အာလယံ ကုဗ္ဗမာနော၊ သူရော ကယိရာ သူရကိစ္စံ ကဒာစီတိ။>
    stand <ခုရပ္ပဇာတကံ ပဉ္စမံ။>
    text <  <
    text <၂၆၆။ ဝါတဂ္ဂသိန္ဓဝဇာတကံ ၃-၂-၆>
    text <၄၆>
      text <ယေနာသိ ကိသိယာ ပဏ္ဍု၊ ယေန ဘတ္တံ န ရုစ္စတိ။>
      text <အယံ သော အာဂတော ဘတ္တာ၊ ကသ္မာ ဒာနိ ပလာယသိ။>
    text <၄၇>
      text <သစေ ပနာဒိကေနေဝ၊ သန္ထဝေါ နာမ ဇာယတိ။>
      text <ယသော ဟာယတိ ဣတ္ထီနံ၊ တသ္မာ တာတ ပလာယဟံ။>
    text <၄၈>
      text <ယဿဿိနံ ကုလေ ဇာတံ၊ အာဂတံ ယာ န ဣစ္ဆတိ။>
      text <သောစတိ စိရရတ္တာယ၊ ဝါတဂ္ဂမိဝ ဘဒ္ဒလီတိ။>
    stand <ဝါတဂ္ဂသိန္ဓဝဇာတကံ ဆဋ္ဌံ။>
    text <  <
    text <၂၆၇။ ကက္ကဋကဇာတကံ ၃-၂-၇>
    text <၄၉>
      text <သိင်္ဂီမိဂေါ အာယတစက္ခုနေတ္တော၊ အဋ္ဌိတ္တစော ဝါရိသယော အလောမော။>
      text <တေနာဘိဘူတော ကပဏံ ရုဒာမိ၊ မာ ဟေဝ မံ ပါဏသမံ ဇဟေယျ။>
    text <၅၀>
      text <အယျ န တံ ဇဟိဿာမိ၊ ကုဉ္ဇရံ သဋ္ဌိဟာယနံ။>
      text <ပထဗျာ စာတုရန္တာယ၊ သုပ္ပိယော ဟောသိ မေ တုဝံ။>
    text <၅၁>
      text <ယေ ကုဠီရာ သမုဒ္ဒသ္မိံ၊ ဂင်္ဂါယ ယမုနာယ စ။>
      text <တေသံ တွံ ဝါရိဇော သေဋ္ဌော၊ မုဉ္စ ရောဒန္တိယာ ပတိန္တိ။>
    stand <ကက္ကဋက ဇာတကံ သတ္တမံ။>
    text <  <
    text <၂၆၈။ အာရာမဒူသကဇာတကံ ၃-၂-၈>
    text <၅၂>
      text <ယော ဝေ သဗ္ဗသမေတာနံ၊ အဟုဝါ သေဋ္ဌသမ္မတော။>
      text <တဿာယံ ဧဒိသီ ပညာ၊ ကိမေဝ ဣတရာ ပဇာ။>
    text <၅၃>
      text <ဧဝမေဝ တုဝံ ဗြဟ္မေ၊ အနညာယ ဝိနိန္ဒသိ။>
      text <ကထံ မူလံ အဒိသွာန၊ ရုက္ခံ ဇညာ ပတိဋ္ဌိတံ။>
    text <၅၄>
      text <နာဟံ တုမှေ ဝိနိန္ဒာမိ၊ ယေ စညေ ဝါနရာ ဝနေ။>
      text <ဝိဿသေနောဝ ဂါရယှော၊ ယဿတ္ထာ ရုက္ခရောပကာတိ။>
    stand <အာရာမဒူသကဇာတကံ အဋ္ဌမံ။>
    text <  <
    text <၂၆၉။ သုဇာတဇာတကံ ၃-၂-၉>
    text <၅၅>
      text <န ဟိ ဝဏ္ဏေန သမ္ပန္နာ၊ မဉ္ဇုကာ ပိယဒဿနာ။>
      text <ခရဝါစာ ပိယာ ဟောတိ၊ အသ္မိံ လောကေ ပရမှိ စ။>
    text <၅၆>
      text <နနု ပဿသိမံ ကာဠိံ၊ ဒုဗ္ဗဏ္ဏံ တိလကာဟတံ။>
      text <ကောကိလံ သဏှဝါစေန၊ ဗဟူနံ ပါဏိနံ ပိယံ။>
    text <၅၇>
      text <တသ္မာ သခိလဝါစဿ၊ မန္တဘာဏီ အနုဒ္ဓတော။>
      text <အတ္ထံ ဓမ္မဉ္စ ဒီပေတိ၊ မဓုရံ တဿ ဘာသိတန္တိ။>
    stand <သုဇာတဇာတကံ နဝမံ။>
    text <  <
    text <၂၇၀။ ဥလူကဇာတကံ ၃-၂-၁၀>
    text <၅၈>
      text <သဗ္ဗေဟိ ကိရ ဉာတီဟိ၊ ကောသိယော ဣဿရော ကတော။>
      text <သစေ ဉာတီဟိ အနုညာတော၊ ဘဏေယျာဟံ ဧကဝါစိကံ။>
    text <၅၉>
      text <ဘဏ သမ္မ အနုညာတော၊ အတ္ထံ ဓမ္မဉ္စ ကေဝလံ။>
      text <သန္တိ ဟိ ဒဟရာ ပက္ခီ၊ ပညဝန္တော ဇုတိန္ဓရာ။>
    text <၆၀>
      text <န မေ ရုစ္စတိ ဘဒ္ဒံ ဝေါ၊ ဥလူကဿာဘိသေစနံ။>
      text <အက္ကုဒ္ဓဿ မုခံ ပဿ၊ ကထံ ကုဒ္ဓေါ ကရိဿတီတိ။>
      text <ပဒုမုတ္တမ နာဂသိရိဝှယနော၊ သ-မဟဏ္ဏဝ ယူပ ခုရပ္ပဝရော။>
      text <အထ ဘဒ္ဒလီ ကုဉ္ဇရ ရုက္ခ ပုန၊ ခရဝါစ ဥလူကဝရေန ဒသာတိ။>
    stand <ဥလူကဇာတကံ ဒသမံ။>
    stand <ပဒုမဝဂ္ဂေါ ဒုတိယော။>
    text <တဿုဒ္ဒာနံ>
  text <၃။ ဥဒပါနဝဂ္ဂေါ>
    text <  <
    text <၂၇၁။ ဥဒပါနဒူသကဇာတကံ ၃-၃-၁>
    text <၆၁>
      text <အာရညိကဿ ဣသိနော၊ စိရရတ္တံ တပဿိနော။>
      text <ကိစ္ဆာကတံ ဥဒပါနံ၊ ကထံ သမ္မ အဝါဟသိ။>
    text <၆၂>
      text <ဧသ ဓမ္မော သိင်္ဂါလာနံ၊ ယံ ပိတွာ ဩဟဒာမသေ။>
      text <ပိတုပိတာမဟံ ဓမ္မော၊ န တံ ဥဇ္ဈာတုမရဟသိ။>
    text <၆၃>
      text <ယေသံ ဝေါ ဧဒိသော ဓမ္မော၊ အဓမ္မော ပန ကီဒိသော။>
      text <မာ ဝေါ ဓမ္မံ အဓမ္မံ ဝါ၊ အဒ္ဒသာမ ကုဒာစနန္တိ။>
    stand <ဥဒပါနဒူသကဇာတကံ ပဌမံ။>
    text <  <
    text <၂၇၂။ ဗျဂ္ဃဇာတကံ ၃-၃-၂>
    text <၆၄>
      text <ယေန မိတ္တေန သံသဂ္ဂါ၊ ယောဂက္ခေမော ဝိဟိယျတိ။>
      text <ပုဗ္ဗေဝဇ္ဈာဘဝံ တဿ၊ ရုက္ခေ အက္ခီဝ ပဏ္ဍိတော။>
    text <၆၅>
      text <ယေန မိတ္တေန သံသဂ္ဂါ၊ ယောဂက္ခေမော ပဝဍ္ဎတိ။>
      text <ကရေယျတ္တသမံ ဝုတ္တိံ၊ သဗ္ဗကိစ္စေသု ပဏ္ဍိတော။>
    text <၆၆>
      text <ဧထ ဗျဂ္ဃာ နိဝတ္တဝှော၊ ပစ္စုပေထ မဟာဝနံ။>
      text <မာ ဝနံ ဆိန္ဒိ နိဗျဂ္ဃံ၊ ဗျဂ္ဃာ မာဟေသု နိဗ္ဗနာတိ။>
    stand <ဗျဂ္ဃဇာတကံ ဒုတိယံ။>
    text <  <
    text <၂၇၃။ ကစ္ဆပဇာတကံ ၃-၃-၃>
    text <၆၇>
      text <ကော နု ဥဒ္ဓိတဘတ္တောဝ၊ ပူရဟတ္ထောဝ ဗြာဟ္မဏော။>
      text <ကဟံ နု ဘိက္ခံ အစရိ၊ ကံ သဒ္ဓံ ဥပသင်္ကမိ။>
    text <၆၈>
      text <အဟံ ကပိသ္မိ ဒုမ္မေဓော၊ အနာမာသာနိ အာမသိံ။>
      text <တွံ မံ မောစယ ဘဒ္ဒန္တေ၊ မုတ္တော ဂစ္ဆေယျ ပဗ္ဗတံ။>
    text <၆၉>
      text <ကစ္ဆပါ ကဿပါ ဟောန္တိ၊ ကောဏ္ဍညာ ဟောန္တိ မက္ကဋာ။>
      text <မုဉ္စ ကဿပ ကောဏ္ဍညံ၊ ကတံ မေထုနကံ တယာတိ။>
    stand <ကစ္ဆပဇာတကံ တတိယံ။>
    text <  <
    text <၂၇၄။ လောလဇာတကံ ၃-၃-၄>
    text <၇၀>
      text <ကာယံ ဗလာကာ သိခိနီ၊ စောရီ လင်္ဃိပိတာမဟာ။>
      text <ဩရံ ဗလာကေ အာဂစ္ဆ၊ စဏ္ဍော မေ ဝါယသော သခါ။>
    text <၇၁>
      text <နာဟံ ဗလာကာ သိခိနီ၊ အဟံ လောလောသ္မိ ဝါယသော။>
      text <အကတွာ ဝစနံ တုယှံ၊ ပဿ လူနောသ္မိ အာဂတော။>
    text <၇၂>
      text <ပုနပါပဇ္ဇသီ သမ္မ၊ သီလဉှိ တဝ တာဒိသံ။>
      text <န ဟိ မာနုသကာ ဘောဂါ၊ သုဘုဉ္ဇာ ဟောန္တိ ပက္ခိနာတိ။>
    stand <လောလဇာတကံ စတုတ္ထံ။>
    text <  <
    text <၂၇၅။ ရုစိရဇာတကံ ၃-၃-၅>
    text <၇၃>
      text <ကာယံ ဗလာကာ ရုစိရာ၊ ကာကနီဠသ္မိမစ္ဆတိ။>
      text <စဏ္ဍော ကာကော သခါ မယှံ၊ ယဿ စေတံ ကုလာဝကံ။>
    text <၇၄>
      text <နနု မံ သမ္မ ဇာနာသိ၊ ဒိဇ သာမာကဘောဇန။>
      text <အကတွာ ဝစနံ တုယှံ၊ ပဿ လူနောသ္မိ အာဂတော။>
    text <၇၅>
      text <ပုနပါပဇ္ဇသီ သမ္မ၊ သီလဉှိ တဝ တာဒိသံ။>
      text <န ဟိ မာနုသကာ ဘောဂါ၊ သုဘုဉ္ဇာ ဟောန္တိ ပက္ခိနာတိ။>
    stand <ရုစိရဇာတကံ ပဉ္စမံ။>
    text <  <
    text <၂၇၆။ ကုရုဓမ္မဇာတကံ ၃-၃-၆>
    text <၇၆>
      text <တဝ သဒ္ဓဉ္စ သီလဉ္စ၊ ဝိဒိတွာန ဇနာဓိပ။>
      text <ဝဏ္ဏံ အဉ္ဇနဝဏ္ဏေန၊ ကာလိင်္ဂသ္မိံ နိမိမှသေ။>
    text <၇၇>
      text <အန္နဘစ္စာ စဘစ္စာ စ၊ ယောဓ ဥဒ္ဒိဿ ဂစ္ဆတိ။>
      text <သဗ္ဗေ တေ အပ္ပဋိက္ခိပ္ပါ၊ ပုဗ္ဗာစရိယဝစော ဣဒံ။>
    text <၇၈>
      text <ဒဒာမိ ဝေါ ဗြာဟ္မဏာ နာဂမေတံ၊ ရာဇာရဟံ ရာဇဘောဂ္ဂံ ယသဿိနံ။>
      text <အလင်္ကတံ ဟေမဇာလာဘိဆန္နံ၊ သသာရထိံ ဂစ္ဆထ ယေန ကာမန္တိ။>
    stand <ကုရုဓမ္မဇာတကံ ဆဋ္ဌံ။>
    text <  <
    text <၂၇၇။ ရောမကဇာတကံ ၃-၃-၇>
    text <၇၉>
      text <ဝဿာနိ ပညာသ သမာဓိကာနိ၊ ဝသိမှ သေလဿ ဂုဟာယ ရောမက။>
      text <အသင်္ကမာနာ အဘိနိဗ္ဗုတတ္တာ၊ ဟတ္ထတ္တ မာယန္တိ မမဏ္ဍဇာ ပုရေ။>
    text <၈၀>
      text <တေ ဒာနိ ဝက္ကင်္ဂ ကိမတ္ထမုဿုကာ၊ ဘဇန္တိ အညံ ဂိရိကန္ဒရံ ဒိဇာ။>
      text <န နူန မညန္တိ မမံ ယထာ ပုရေ၊ စိရပ္ပဝုတ္ထာ အထ ဝါ န တေ ဣမေ။>
    text <၈၁>
      text <ဇာနာမ တံ န မယံ သမ္ပမူဠှာ၊ သောယေဝ တွံ တေ မယမသ္မ နာညေ။>
      text <စိတ္တဉ္စ တေ အသ္မိံ ဇနေ ပဒုဋ္ဌံ၊ အာဇီဝိကာ တေန တမုတ္တသာမာတိ။>
    stand <ရောမကဇာတကံ သတ္တမံ။>
    text <  <
    text <၂၇၈။ မဟိံသရာဇဇာတကံ ၃-၃-၈>
    text <၈၂>
      text <ကိမတ္ထ မဘိသန္ဓာယ၊ လဟုစိတ္တဿ ဒုဗ္ဘိနော။>
      text <သဗ္ဗကာမဒဒဿေဝ၊ ဣမံ ဒုက္ခံ တိတိက္ခသိ။>
    text <၈၃>
      text <သိင်္ဂေန နိဟနာဟေတံ၊ ပဒသာ စ အဓိဋ္ဌဟ။>
      text <ဘိယျော ဗာလာ ပကုဇ္ဈေယျုံ၊ နော စဿ ပဋိသေဓကော။>
    text <၈၄>
      text <မမေဝါယံ မညမာနော၊ အညေပေဝံ ကရိဿတိ။>
      text <တေ နံ တတ္ထ ဝဓိဿန္တိ၊ သာ မေ မုတ္တိ ဘဝိဿတီတိ။>
    stand <မဟိံသရာဇဇာတကံ အဋ္ဌမံ။>
    text <  <
    text <၂၇၉။ သတပတ္တဇာတကံ ၃-၃-၉>
    text <၈၅>
      text <ယထာ မာဏဝကော ပန္ထေ၊ သိင်္ဂါလိံ ဝနဂေါစရိံ။>
      text <အတ္ထကာမံ ပဝေဒေန္တိံ၊ အနတ္ထကာမာတိ မညတိ။>
      text <အနတ္ထကာမံ သတပတ္တံ၊ အတ္ထကာမောတိ မညတိ။>
    text <၈၆>
      text <ဧဝမေဝ ဣဓေကစ္စော၊ ပုဂ္ဂလော ဟောတိ တာဒိသော။>
      text <ဟိတေဟိ ဝစနံ ဝုတ္တော၊ ပဋိဂဏှာတိ ဝါမတော။>
    text <၈၇>
      text <ယေ စ ခေါ နံ ပသံသန္တိ၊ ဘယာ ဥက္ကံသယန္တိ ဝါ။>
      text <တဉှိ သော မညတေ မိတ္တံ၊ သတပတ္တံဝ မာဏဝေါတိ။>
    stand <သတပတ္တဇာတကံ နဝမံ။>
    text <  <
    text <၂၈၀။ ပုဋဒူသကဇာတကံ ၃-၃-၁၀>
    text <၈၈>
      text <အဒ္ဓါ ဟိ နူန မိဂရာဇာ၊ ပုဋကမ္မဿ ကောဝိဒော။>
      text <တထာ ဟိ ပုဋံ ဒူသေတိ၊ အညံ နူန ကရိဿတိ။>
    text <၈၉>
      text <န မေ မာတာ ဝါ ပိတာ ဝါ၊ ပုဋကမ္မဿ ကောဝိဒော။>
      text <ကတံ ကတံ ခေါ ဒူသေမ၊ ဧဝံ ဓမ္မမိဒံ ကုလံ။>
    text <၉၀>
      text <ယေသံ ဝေါ ဧဒိသော ဓမ္မော၊ အဓမ္မော ပန ကီဒိသော။>
      text <မာ ဝေါ ဓမ္မံ အဓမ္မံ ဝါ၊ အဒ္ဒသာမ ကုဒာစနန္တိ။>
      text <ဥဒပါနဝရံ ဝနဗျဂ္ဃ ကပိ၊ သိခိနီ စ ဗလာက ရုစိရဝရော။>
      text <သုဇနာဓိပရောမကဒူသ ပုန၊ သတပတ္တဝရော ပုဋကမ္မ ဒသာတိ။>
    stand <ပုဋဒူသကဇာတကံ ဒသမံ။>
    stand <ဥဒပါနဝဂ္ဂေါ တတိယော။>
    text <တဿုဒ္ဒာနံ>
  text <၄။ အဗ္ဘန္တရဝဂ္ဂေါ>
    text <  <
    text <၂၈၁။ အဗ္ဘန္တရဇာတကံ ၃-၄-၁>
    text <၉၁>
      text <အဗ္ဘန္တရော နာမ ဒုမော၊ ယဿ ဒိဗျမိဒံ ဖလံ။>
      text <ဘုတွာ ဒောဟဠိနီ နာရီ၊ စက္ကဝတ္တိံ ဝိဇာယတိ။>
    text <၉၂>
      text <တွမ္ပိ ဘဒ္ဒေ မဟေသီသိ၊ သာ စာပိ ပတိနော ပိယာ။>
      text <အာဟရိဿတိ တေ ရာဇာ၊ ဣဒံ အဗ္ဘန္တရံ ဖလံ။>
    text <၉၃>
      text <ဘတ္တုရတ္ထေ ပရက္ကန္တော၊ ယံ ဌာနမဓိဂစ္ဆတိ။>
      text <သူရော အတ္တပရိစ္စာဂီ၊ လဘမာနော ဘဝါမဟန္တိ။>
    stand <အဗ္ဘန္တရဇာတကံ ပဌမံ။>
    text <  <
    text <၂၈၂။ သေယျဇာတကံ ၃-၄-၂>
    text <၉၄>
      text <သေယျံသော သေယျသော ဟောတိ၊ ယော သေယျမုပသေဝတိ။>
      text <ဧကေန သန္ဓိံ ကတွာန၊ သတံ ဝဇ္ဈေ အမောစယိံ။>
    text <၉၅>
      text <တသ္မာ သဗ္ဗေန လောကေန၊ သန္ဓိံ ကတွာန ဧကတော။>
      text <ပေစ္စ သဂ္ဂံ နိဂစ္ဆေယျ၊ ဣဒံ သုဏာထ ကာသိယာ။>
    text <၉၆>
      text <ဣဒံ ဝတွာ မဟာရာဇာ၊ ကံသော ဗာရာဏသိဂ္ဂဟော။>
      text <ဓနုံ ကဏ္ဍဉ္စ နိက္ခိပ္ပ၊ သံယမံ အဇ္ဈုပါဂမီတိ။>
    stand <သေယျဇာတကံ ဒုတိယံ။>
    text <  <
    text <၂၈၃။ ဝဍ္ဎကီသူကရဇာတကံ ၃-၄-၃>
    text <၉၇>
      text <ဝရံ ဝရံ တွံ နိဟနံ ပုရေ စရိ၊ အသ္မိံ ပဒေသေ အဘိဘုယျ သူကရေ။>
      text <သော ဒာနိ ဧကော ဗျပဂမ္မ ဈာယသိ၊ ဗလံ နု တေ ဗျဂ္ဃ န စဇ္ဇ ဝိဇ္ဇတိ။>
    text <၉၈>
      text <ဣမေ သုဒံ ယန္တိ ဒိသောဒိသံ ပုရေ၊ ဘယဋ္ဋိတာ လေဏဂဝေသိနော ပုထု။>
      text <တေ ဒာနိ သင်္ဂမ္မ ဝသန္တိ ဧကတော၊ ယတ္ထဋ္ဌိတာ ဒုပ္ပသဟဇ္ဇမေ မယာ။>
    text <၉၉>
      text <နမတ္ထု သင်္ဃာန သမာဂတာနံ၊ ဒိသွာ သယံ သချ ဝဒာမိ အဗ္ဘုတံ။>
      text <ဗျဂ္ဃံ မိဂါ ယတ္ထ ဇိနိံသု ဒာဌိနော၊ သာမဂ္ဂိယာ ဒာဌဗလေသု မုစ္စရေတိ။>
    stand <ဝဍ္ဎကီသူကရဇာတကံ တတိယံ။>
    text <  <
    text <၂၈၄။ သိရိဇာတကံ ၃-၄-၄>
    text <၁၀၀>
      text <ယံ ဥဿုကာ သင်္ဃရန္တိ၊ အလက္ခိကာ ဗဟုံ ဓနံ။>
      text <သိပ္ပဝန္တော အသိပ္ပါ စ၊ လက္ခိဝါ တာနိ ဘုဉ္ဇတိ။>
    text <၁၀၁>
      text <သဗ္ဗတ္ထ ကတပုညဿ၊ အတိစ္စညေဝ ပါဏိနော။>
      text <ဥပ္ပဇ္ဇန္တိ ဗဟူ ဘောဂါ၊ အပ္ပနာယတနေသုပိ။>
    text <၁၀၂>
      text <ကုက္ကုဋော မဏယော ဒဏ္ဍော၊ ထိယော စ ပုညလက္ခဏာ။>
      text <ဥပ္ပဇ္ဇန္တိ အပါပဿ၊ ကတပုညဿ ဇန္တုနောတိ။>
    stand <သိရိဇာတကံ စတုတ္ထံ။>
    text <  <
    text <၂၈၅။ မဏိသူကရဇာတကံ ၃-၄-၅>
    text <၁၀၃>
      text <ဒရိယာ သတ္တ ဝဿာနိ၊ တိံသမတ္တာ ဝသာမသေ။>
      text <ဟညာမ မဏိနော အာဘံ၊ ဣတိ နော မန္တနံ အဟု။>
    text <၁၀၄>
      text <ယာဝတာ မဏိံ ဃံသာမ၊ ဘိယျော ဝေါဒာယတေ မဏိ။>
      text <ဣဒဉ္စ ဒာနိ ပုစ္ဆာမ၊ ကိံ ကိစ္စံ ဣဓ မညသိ။>
    text <၁၀၅>
      text <အယံ မဏိ ဝေဠူရိယော၊ အကာစော ဝိမလော သုဘော။>
      text <နာဿ သက္ကာ သိရိံ ဟန္တုံ၊ အပက္ကမထ သူကရာတိ။>
    stand <မဏိသူကရ ဇာတကံ ပဉ္စမံ။>
    text <  <
    text <၂၈၆။ သာလူကဇာတကံ ၃-၄-၆>
    text <၁၀၆>
      text <မာ သာလူကဿ ပိဟယိ၊ အာတုရန္နာနိ ဘုဉ္ဇတိ။>
      text <အပ္ပေါဿုက္ကော ဘုသံ ခါဒ၊ ဧတံ ဒီဃာယုလက္ခဏံ။>
    text <၁၀၇>
      text <ဣဒာနိ သော ဣဓာဂန္တွာ၊ အတိထီ ယုတ္တသေဝကော။>
      text <အထ ဒက္ခသိ သာလူကံ၊ သယန္တံ မုသလုတ္တရံ။>
    text <၁၀၈>
      text <ဝိကန္တံ သူကရံ ဒိသွာ၊ သယန္တံ မုသလုတ္တရံ။>
      text <ဇရဂ္ဂဝါ ဝိစိန္တေသုံ၊ ဝရမှာကံ ဘုသာမိဝါတိ။>
    stand <သာလူကဇာတကံ ဆဋ္ဌံ။>
    text <  <
    text <၂၈၇။ လာဘဂရဟဇာတကံ ၃-၄-၇>
    text <၁၀၉>
      text <နာနုမ္မတ္တော နာပိသုဏော၊ နာနဋော နာကုတူဟလော။>
      text <မူဠှေသု လဘတေ လာဘံ၊ ဧသာ တေ အနုသာသနီ။>
    text <၁၁၀>
      text <ဓိရတ္ထု တံ ယသလာဘံ၊ ဓနလာဘဉ္စ ဗြာဟ္မဏ။>
      text <ယာ ဝုတ္တိ ဝိနိပါတေန၊ အဓမ္မစရဏေန ဝါ။>
    text <၁၁၁>
      text <အပိ စေ ပတ္တမာဒာယ၊ အနဂါရော ပရိဗ္ဗဇေ။>
      text <ဧသာဝ ဇီဝိကာ သေယျော၊ ယာ စာဓမ္မေန ဧသနာတိ။>
    stand <လာဘဂရဟဇာတကံ သတ္တမံ။>
    text <  <
    text <၂၈၈။ မစ္ဆုဒ္ဒာနဇာတကံ ၃-၄-၈>
    text <၁၁၂>
      text <အဂ္ဃန္တိ မစ္ဆာ အဓိကံ သဟဿံ၊ န သော အတ္ထိ ယော ဣမံ သဒ္ဒဟေယျ။>
      text <မယှဉ္စ အဿု ဣဓ သတ္တ မာသာ၊ အဟမ္ပိ တံ မစ္ဆုဒ္ဒာနံ ကိဏေယျံ။>
    text <၁၁၃>
      text <မစ္ဆာနံ ဘောဇနံ ဒတွာ၊ မမ ဒက္ခိဏမာဒိသိ။>
      text <တံ ဒက္ခိဏံ သရန္တိယာ၊ ကတံ အပစိတိံ တယာ။>
    text <၁၁၄>
      text <ပဒုဋ္ဌစိတ္တဿ န ဖာတိ ဟောတိ၊ န စာပိ တံ ဒေဝတာ ပူဇယန္တိ။>
      text <ယော ဘာတရံ ပေတ္တိကံ သာပတေယျံ၊ အဝဉ္စယီ ဒုက္ကဋကမ္မကာရီတိ။>
    stand <မစ္ဆုဒ္ဒာနဇာတကံ အဋ္ဌမံ။>
    text <  <
    text <၂၈၉။ နာနာဆန္ဒဇာတကံ ၃-၄-၉>
    text <၁၁၅>
      text <နာနာဆန္ဒာ မဟာရာဇ၊ ဧကာဂါရေ ဝသာမသေ။>
      text <အဟံ ဂါမဝရံ ဣစ္ဆေ၊ ဗြာဟ္မဏီ စ ဂဝံ သတံ။>
    text <၁၁၆>
      text <ပုတ္တော စ အာဇညရထံ၊ ကညာ စ မဏိကုဏ္ဍလံ။>
      text <ယာ စေသာ ပုဏ္ဏိကာ ဇမ္မီ၊ ဥဒုက္ခလံဘိကင်္ခတိ။>
    text <၁၁၇>
      text <ဗြာဟ္မဏဿ ဂါမဝရံ၊ ဗြာဟ္မဏိယာ ဂဝံ သတံ။>
      text <ပုတ္တဿ အာဇညရထံ၊ ကညာယ မဏိကုဏ္ဍလံ။>
      text <ယဉ္စေတံ ပုဏ္ဏိကံ ဇမ္မိံ၊ ပဋိပါဒေထုဒုက္ခလန္တိ။>
    stand <နာနာဆန္ဒဇာတကံ နဝမံ။>
    text <  <
    text <၂၉၀။ သီလဝီမံသကဇာတကံ ၃-၄-၁၀>
    text <၁၁၈>
      text <သီလံ ကိရေဝ ကလျာဏံ၊ သီလံ လောကေ အနုတ္တရံ။>
      text <ပဿ ဃောရဝိသော နာဂေါ၊ သီလဝါတိ န ဟညတိ။>
    text <၁၁၉>
      text <သောဟံ သီလံ သမာဒိဿံ၊ လောကေ အနုမတံ သိဝံ။>
      text <အရိယဝုတ္တိသမာစာရော၊ ယေန ဝုစ္စတိ သီလဝါ။>
    text <၁၂၀>
      text <ဉာတီနဉ္စ ပိယော ဟောတိ၊ မိတ္တေသု စ ဝိရောစတိ။>
      text <ကာယဿ ဘေဒာ သုဂတိံ၊ ဥပပဇ္ဇတိ သီလဝါတိ။>
      text <ဒုမ ကံသဝရုတ္တမဗျဂ္ဃမိဂါ၊ မဏယော မဏိ သာလုကမဝှယနော။>
      text <အနုသာသနိယောပိ စ မစ္ဆဝရော၊ မဏိကုဏ္ဍလကေန ကိရေန ဒသာတိ။>
    stand <သီလဝီမံသကဇာတကံ ဒသမံ။>
    stand <အဗ္ဘန္တရဝဂ္ဂေါ စတုတ္ထော။>
    text <တဿုဒ္ဒာနံ>
  text <၅။ ကုမ္ဘဝဂ္ဂေါ>
    text <  <
    text <၂၉၁။ သုရာဃဋဇာတကံ ၂-၅-၁>
    text <၁၂၁>
      text <သဗ္ဗကာမဒဒံ ကုမ္ဘံ၊ ကုဋံ လဒ္ဓါန ဓုတ္တကော။>
      text <ယာဝ နံ အနုပါလေတိ၊ တာဝ သော သုခမေဓတိ။>
    text <၁၂၂>
      text <ယဒာ မတ္တော စ ဒိတ္တော စ၊ ပမာဒာ ကုမ္ဘမဗ္ဘိဒာ။>
      text <တဒာ နဂ္ဂေါ စ ပေါတ္ထော စ၊ ပစ္ဆာ ဗာလော ဝိဟညတိ။>
    text <၁၂၃>
      text <ဧဝမေဝ ယော ဓနံ လဒ္ဓါ၊ ပမတ္တော ပရိဘုဉ္ဇတိ။>
      text <ပစ္ဆာ တပ္ပတိ ဒုမ္မေဓော၊ ကုဋံ ဘိတွာဝ ဓုတ္တကောတိ။>
    stand <သုရာဃဋ ဇာတကံ ပဌမံ။>
    text <  <
    text <၂၉၂။ သုပတ္တဇာတကံ ၃-၅-၂>
    text <၁၂၄>
      text <ဗာရာဏသျံ မဟာရာဇ၊ ကာကရာဇာ နိဝါသကော။>
      text <အသီတိယာ သဟဿေဟိ၊ သုပတ္တော ပရိဝါရိတော။>
    text <၁၂၅>
      text <တဿ ဒောဟဠိနီ ဘရိယာ၊ သုဖဿာ ဘက္ခိတုမိစ္ဆတိ။>
      text <ရညော မဟာနသေ ပက္ကံ၊ ပစ္စဂ္ဃံ ရာဇဘောဇနံ။>
    text <၁၂၆>
      text <တေသာဟံ ပဟိတော ဒူတော၊ ရညော စမှိ ဣဓာဂတော။>
      text <ဘတ္တု အပစိတိံ ကုမ္မိ၊ နာသာယမကရံ ဝဏန္တိ။>
    stand <သုပတ္တဇာတကံ ဒုတိယံ။>
    text <  <
    text <၂၉၃။ ကာယနိဗ္ဗိန္ဒဇာတကံ ၃-၅-၃>
    text <၁၂၇>
      text <ဖုဋ္ဌဿ မေ အညတရေန ဗျာဓိနာ၊ ရောဂေန ဗာဠှံ ဒုခိတဿ ရုပ္ပတော။>
      text <ပရိသုဿတိ ခိပ္ပမိဒံ ကဠေဝရံ၊ ပုပ္ဖံ ယထာ ပံသုနိ အာတပေ ကတံ။>
    text <၁၂၈>
      text <အဇညံ ဇညသင်္ခါတံ၊ အသုစိံ သုစိသမ္မတံ။>
      text <နာနာကုဏပပရိပူရံ၊ ဇညရူပံ အပဿတော။>
    text <၁၂၉>
      text <ဓိရတ္ထုမံ အာတုရံ ပူတိကာယံ၊ ဇေဂုစ္ဆိယံ အဿုစိံ ဗျာဓိဓမ္မံ။>
      text <ယတ္ထပ္ပမတ္တာ အဓိမုစ္ဆိတာ ပဇာ၊ ဟာပေန္တိ မဂ္ဂံ သုဂတူပပတ္တိယာတိ။>
    stand <ကာယနိဗ္ဗိန္ဒ ဇာတကံ တတိယံ။>
    text <  <
    text <၂၉၄။ ဇမ္ဗုခါဒကဇာတကံ ၃-၅-၄>
    text <၁၃၀>
      text <ကောယံ ဗိန္ဒုဿရော ဝဂ္ဂု၊ သရဝန္တာန မုတ္တမော။>
      text <အစ္စုတော ဇမ္ဗုသာခါယ၊ မောရစ္ဆာပေါဝ ကူဇတိ။>
    text <၁၃၁>
      text <ကုလပုတ္တောဝ ဇာနာတိ၊ ကုလပုတ္တံ ပသံသိတုံ။>
      text <ဗျဂ္ဃစ္ဆာပသရီဝဏ္ဏ၊ ဘုဉ္ဇ သမ္မ ဒဒာမိ တေ။>
    text <၁၃၂>
      text <စိရဿံ ဝတ ပဿာမိ၊ မုသာဝါဒီ သမာဂတေ။>
      text <ဝန္တာဒံ ကုဏပါဒဉ္စ၊ အညမညံ ပသံသကေတိ။>
    stand <ဇမ္ဗုခါဒကဇာတကံ စတုတ္ထံ။>
    text <  <
    text <၂၉၅။ အန္တဇာတကံ ၃-၅-၅>
    text <၁၃၃>
      text <ဥသဘဿေဝ တေ ခန္ဓော၊ သီဟဿေဝ ဝိဇမ္ဘိတံ။>
      text <မိဂရာဇ နမော တျတ္ထု၊ အပိ ကိဉ္စိ လဘာမသေ။>
    text <၁၃၄>
      text <ကုလပုတ္တောဝ ဇာနာတိ၊ ကုလပုတ္တံ ပသံသိတုံ။>
      text <မယူရဂီဝသင်္ကာသ၊ ဣတော ပရိယာဟိ ဝါယသ။>
    text <၁၃၅>
      text <မိဂါနံ သိင်္ဂါလော အန္တော၊ ပက္ခီနံ ပန ဝါယသော။>
      text <ဧရဏ္ဍော အန္တော ရုက္ခါနံ၊ တယော အန္တာ သမာဂတာတိ။>
    stand <အန္တဇာတကံ ပဉ္စမံ။>
    text <  <
    text <၂၉၆။ သမုဒ္ဒဇာတကံ ၃-၅-၆>
    text <၁၃၆>
      text <ကော နာယံ လောဏတောယသ္မိံ၊ သမန္တာ ပရိဓာဝတိ။>
      text <မစ္ဆေ မကရေ စ ဝါရေတိ၊ ဦမီသု စ ဝိဟညတိ။>
    text <၁၃၇>
      text <အနန္တပါယီ သကုဏော၊ အတိတ္တောတိ ဒိသာသုတော။>
      text <သမုဒ္ဒံ ပါတုမိစ္ဆာမိ၊ သာဂရံ သရိတံ ပတိံ။>
    text <၁၃၈>
      text <သော အယံ ဟာယတိ စေဝ၊ ပူရတေ စ မဟောဒဓိ။>
      text <နာဿ နာယတိ ပီတန္တော၊ အပေယျော ကိရ သာဂရောတိ။>
    stand <သမုဒ္ဒဇာတကံ ဆဋ္ဌံ။>
    text <  <
    text <၂၉၇။ ကာမဝိလာပဇာတကံ ၃-၅-၇>
    text <၁၃၉>
      text <ဥစ္စေ သကုဏ ဍေမာန၊ ပတ္တယာန ဝိဟင်္ဂမ။>
      text <ဝဇ္ဇာသိ ခေါ တွံ ဝါမူရုံ၊ စိရံ ခေါ သာ ကရိဿတိ။>
    text <၁၄၀>
      text <ဣဒံ ခေါ သာ န ဇာနာတိ၊ အသိံ သတ္တိဉ္စ ဩဍ္ဍိတံ။>
      text <သာ စဏ္ဍီ ကာဟတိ ကောဓံ၊ တံ မေ တပတိ နော ဣဒံ။>
    text <၁၄၁>
      text <ဧသ ဥပ္ပလသန္နာဟော၊ နိက္ခဉ္စုဿီသကောဟိတံ။>
      text <ကာသိကဉ္စ မုဒုံ ဝတ္ထံ၊ တပ္ပေတု ဓနိကာ ပိယာတိ။>
    stand <ကာမဝိလာပဇာတကံ သတ္တမံ။>
    text <  <
    text <၂၉၈။ ဥဒုမ္ဗရဇာတကံ ၃-၅-၈>
    text <၁၄၂>
      text <ဥဒုမ္ဗရာ စိမေ ပက္ကာ၊ နိဂြောဓာ စ ကပိတ္ထနာ။>
      text <ဧဟိ နိက္ခမ ဘုဉ္ဇဿု၊ ကိံ ဇိဃစ္ဆာယ မိယျသိ။>
    text <၁၄၃>
      text <ဧဝံ သော သုဟိတော ဟောတိ၊ ယော ဝုဍ္ဎမပစာယတိ။>
      text <ယထာဟမဇ္ဇ သုဟိတော၊ ဒုမပက္ကာနိ မာသိတော။>
    text <၁၄၄>
      text <ယံ ဝနေဇော ဝနေဇဿ၊ ဝဉ္စေယျ ကပိနော ကပိ။>
      text <ဒဟရော ကပိ သဒ္ဓေယျ၊ န ဟိ ဇိဏ္ဏော ဇရာကပီတိ။>
    stand <ဥဒုမ္ဗရဇာတကံ အဋ္ဌမံ။>
    text <  <
    text <၂၉၉။ ကောမာရပုတ္တဇာတကံ ၃-၅-၉>
    text <၁၄၅>
      text <ပုရေ တုဝံ သီလဝတံ သကာသေ၊ ဩက္ကန္တိကံ ကီဠသိ အဿမမှိ။>
      text <ကရောဟရေ မက္ကဋိယာနိ မက္ကဋ၊ န တံ မယံ သီလဝတံ ရမာမ။>
    text <၁၄၆>
      text <သုတာ ဟိ မယှံ ပရမာ ဝိသုဒ္ဓိ၊ ကောမာရပုတ္တဿ ဗဟုဿုတဿ။>
      text <မာ ဒာနိ မံ မညိ တုဝံ ယထာ ပုရေ၊ ဈာနာနုယုတ္တော ဝိဟရာမိ အာဝုသော။>
    text <၁၄၇>
      text <သစေပိ သေလသ္မိ ဝပေယျ ဗီဇံ၊ ဒေဝေါ စ ဝဿေ န ဟိ တံ ဝိရူဠှေ။>
      text <သုတာ ဟိ တေ သာ ပရမာ ဝိသုဒ္ဓိ၊ အာရာ တုဝံ မက္ကဋ ဈာနဘူမိယာတိ။>
    stand <ကောမာရပုတ္တဇာတကံ နဝမံ။>
    text <  <
    text <၃၀၀။ ဝကဇာတကံ ၃-၅-၁၀>
    text <၁၄၈>
      text <ပရပါဏရောဓာ ဇီဝန္တော၊ မံသလောဟိတဘောဇနော။>
      text <ဝကော ဝတံ သမာဒာယ၊ ဥပပဇ္ဇိ ဥပေါသထံ။>
    text <၁၄၉>
      text <တဿ သက္ကော ဝတညာယ၊ အဇရူပေနုပါဂမိ။>
      text <ဝီတတပေါ အဇ္ဈပ္ပတ္တော၊ ဘဉ္ဇိ လောဟိတပေါ တပံ။>
    text <၁၅၀>
      text <ဧဝမေဝ ဣဓေကစ္စေ၊ သမာဒာနမှိ ဒုဗ္ဗလာ။>
      text <လဟုံ ကရောန္တိ အတ္တာနံ၊ ဝကောဝ အဇကာရဏာတိ။>
      text <ဝရကုမ္ဘ သုပတ္တသိရိဝှယနော၊ သုစိသမ္မတ ဗိန္ဒုသရော စုသဘော။>
      text <သရိတံပတိ စဏ္ဍိ ဇရာကပိနာ၊ အထ မက္ကဋိယာ ဝကကေန ဒသာတိ။>
      text <သင်္ကပ္ပေါ ပဒုမော စေဝ၊ ဥဒပါနေန တတိယံ။>
      text <အဗ္ဘန္တရံ ဃဋဘေဒံ၊ တိကနိပါတမှိလင်္ကတန္တိ။>
    stand <ဝကဇာတကံ ဒသမံ။>
    stand <ကုမ္ဘဝဂ္ဂေါ ပဉ္စမော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <တိကနိပါတံ နိဋ္ဌိတံ။>
