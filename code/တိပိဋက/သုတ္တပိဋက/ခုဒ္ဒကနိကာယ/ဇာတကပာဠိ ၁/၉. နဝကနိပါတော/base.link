text <၉။ နဝကနိပါတော>
  text <  <
  text <၄၂၇။ ဂိဇ္ဈဇာတကံ ၁>
  text <၁>
    text <ပရိသင်္ကုပထော နာမ၊ ဂိဇ္ဈပန္ထော သနန္တနော။>
    text <တတြာသိ မာတာပိတရော၊ ဂိဇ္ဈော ပေါသေသိ ဇိဏ္ဏကေ။>
    text <တေသံ အဇဂရမေဒံ၊ အစ္စဟာသိ ဗဟုတ္တသော။>
  text <၂>
    text <ပိတာ စ ပုတ္တံ အဝစ၊ ဇာနံ ဥစ္စံ ပပါတိနံ။>
    text <သုပတ္တံ ထာမသမ္ပန္နံ၊ တေဇဿိံ ဒူရဂါမိနံ။>
  text <၃>
    text <ပရိပ္လဝန္တံ ပထဝိံ၊ ယဒာ တာတ ဝိဇာနဟိ။>
    text <သာဂရေန ပရိက္ခိတ္တံ၊ စက္ကံဝ ပရိမဏ္ဍလံ။>
    text <တတော တာတ နိဝတ္တဿု၊ မာဿု ဧတ္တော ပရံ ဂမိ။>
  text <၄>
    text <ဥဒပတ္တောသိ ဝေဂေန၊ ဗလီ ပက္ခီ ဒိဇုတ္တမော။>
    text <ဩလောကယန္တော ဝက္ကင်္ဂေါ၊ ပဗ္ဗတာနိ ဝနာနိ စ။>
  text <၅>
    text <အဒ္ဒဿ ပထဝိံ ဂိဇ္ဈော၊ ယထာသာသိ ပိတုဿုတံ။>
    text <သာဂရေန ပရိက္ခိတ္တံ၊ စက္ကံဝ ပရိမဏ္ဍလံ။>
  text <၆>
    text <တဉ္စ သော သမတိက္ကမ္မ၊ ပရမေဝစ္စဝတ္တထ။>
    text <တဉ္စ ဝါတသိခါ တိက္ခါ၊ အစ္စဟာသိ ဗလိံ ဒိဇံ။>
  text <၇>
    text <နာသက္ခါတိဂတော ပေါသော၊ ပုနဒေဝ နိဝတ္တိတုံ။>
    text <ဒိဇော ဗျသနမာပါဒိ၊ ဝေရမ္ဘာနံ ဝသံ ဂတော။>
  text <၈>
    text <တဿ ပုတ္တာ စ ဒာရာ စ၊ ယေ စညေ အနုဇီဝိနော။>
    text <သဗ္ဗေ ဗျသနမာပါဒုံ၊ အနောဝါဒကရေ ဒိဇေ။>
  text <၉>
    text <ဧဝမ္ပိ ဣဓ ဝုဍ္ဎာနံ၊ ယော ဝါကျံ နာဝဗုဇ္ဈတိ။>
    text <အတိသီမစရော ဒိတ္တော၊ ဂိဇ္ဈောဝါတီတသာသနော။>
    text <သ ဝေ ဗျသနံ ပပ္ပေါတိ၊ အကတွာ ဝုဍ္ဎသာသနန္တိ။>
  stand <ဂိဇ္ဈဇာတကံ ပဌမံ။>
  text <  <
  text <၄၂၈။ ကောသမ္ဗိယဇာတကံ ၂>
  text <၁၀>
    text <ပုထုသဒ္ဒော သမဇနော၊ န ဗာလော ကောစိ မညထ။>
    text <သင်္ဃသ္မိံ ဘိဇ္ဇမာနသ္မိံ၊ နာညံ ဘိယျော အမညရုံ။>
  text <၁၁>
    text <ပရိမုဋ္ဌာ ပဏ္ဍိတာဘာသာ၊ ဝါစာဂေါစရဘာဏိနော။>
    text <ယာဝိစ္ဆန္တိ မုခါယာမံ၊ ယေန နီတာ န တံ ဝိဒူ။>
  text <၁၂>
    text <အက္ကောစ္ဆိ မံ အဝဓိ မံ၊ အဇိနိ မံ အဟာသိ မေ။>
    text <ယေ စ တံ ဥပနယှန္တိ၊ ဝေရံ တေသံ န သမ္မတိ။>
  text <၁၃>
    text <အက္ကောစ္ဆိ မံ အဝဓိ မံ၊ အဇိနိ မံ အဟာသိ မေ။>
    text <ယေ စ တံ နုပနယှန္တိ၊ ဝေရံ တေသူပသမ္မတိ။>
  text <၁၄>
    text <န ဟိ ဝေရေန ဝေရာနိ၊ သမ္မန္တီဓ ကုဒာစနံ။>
    text <အဝေရေန စ သမ္မန္တိ၊ ဧသ ဓမ္မော သနန္တနော။>
  text <၁၅>
    text <ပရေ စ န ဝိဇာနန္တိ၊ မယမေတ္ထ ယမာမသေ။>
    text <ယေ စ တတ္ထ ဝိဇာနန္တိ၊ တတော သမ္မန္တိ မေဓဂါ။>
  text <၁၆>
    text <အဋ္ဌိစ္ဆိန္နာ ပါဏဟရာ၊ ဂဝဿ ဓနဟာရိနော။>
    text <ရဋ္ဌံ ဝိလုမ္ပမာနာနံ၊ တေသမ္ပိ ဟောတိ သင်္ဂတိ။>
    text <ကသ္မာ တုမှာက နော သိယာ။>
  text <၁၇>
    text <သစေ လဘေထ နိပကံ သဟာယံ၊ သဒ္ဓိံစရံ သာဓုဝိဟာရိဓီရံ။>
    text <အဘိဘုယျ သဗ္ဗာနိ ပရိဿယာနိ၊ စရေယျ တေနတ္တမနော သတီမာ။>
  text <၁၈>
    text <နော စေ လဘေထ နိပကံ သဟာယံ၊ သဒ္ဓိံစရံ သာဓုဝိဟာရိဓီရံ။>
    text <ရာဇာဝ ရဋ္ဌံ ဝိဇိတံ ပဟာယ၊ ဧကော စရေ မာတင်္ဂရညေဝ နာဂေါ။>
  text <၁၉>
    text <ဧကဿ စရိတံ သေယျော၊ နတ္ထိ ဗာလေ သဟာယတာ။>
    text <ဧကော စရေ န ပါပါနိ ကယိရာ၊ အပ္ပေါဿုက္ကော မာတင်္ဂရညေဝ နာဂေါတိ။>
  stand <ကောသမ္ဗိယဇာတကံ ဒုတိယံ။>
  text <  <
  text <၄၂၉။ မဟာသုဝဇာတကံ ၃>
  text <၂၀>
    text <ဒုမော ယဒာ ဟောတိ ဖလူပပန္နော၊ ဘုဉ္ဇန္တိ နံ ဝိဟင်္ဂမာ သမ္ပတန္တာ။>
    text <ခီဏန္တိ ဉတွာန ဒုမံ ဖလစ္စယေ၊ ဒိသောဒိသံ ယန္တိ တတော ဝိဟင်္ဂမာ။>
  text <၂၁>
    text <စရ စာရိကံ လောဟိတတုဏ္ဍ မာမရိ၊ ကိံ တွံ သုဝ သုက္ခဒုမမှိ ဈာယသိ။>
    text <တဒိင်္ဃ မံ ဗြူဟိ ဝသန္တသန္နိဘ၊ ကသ္မာ သုဝ သုက္ခဒုမံ န ရိဉ္စသိ။>
  text <၂၂>
    text <ယေ ဝေ သခီနံ သခါရော ဘဝန္တိ၊ ပါဏစ္စယေ ဒုက္ခသုခေသု ဟံသ။>
    text <ခီဏံ အခီဏန္တိ န တံ ဇဟန္တိ၊ သန္တော သတံ ဓမ္မမနုဿရန္တာ။>
  text <၂၃>
    text <သောဟံ သတံ အညတရောသ္မိ ဟံသ၊ ဉာတီ စ မေ ဟောတိ သခါ စ ရုက္ခေါ။>
    text <တံ နုဿဟေ ဇီဝိကတ္ထော ပဟာတုံ၊ ခီဏန္တိ ဉတွာန န ဟေသ ဓမ္မော။>
  text <၂၄>
    text <သာဓု သက္ခိ ကတံ ဟောတိ၊ မေတ္တိ သံသတိ သန္ထဝေါ။>
    text <သစေတံ ဓမ္မံ ရောစေသိ၊ ပါသံသောသိ ဝိဇာနတံ။>
  text <၂၅>
    text <သော တေ သုဝ ဝရံ ဒမ္မိ၊ ပတ္တယာန ဝိဟင်္ဂမ။>
    text <ဝရံ ဝရဿု ဝက္ကင်္ဂ၊ ယံ ကိဉ္စိ မနသိစ္ဆသိ။>
  text <၂၆>
    text <ဝရဉ္စ မေ ဟံသ ဘဝံ ဒဒေယျ၊ အယဉ္စ ရုက္ခေါ ပုနရာယုံ လဘေထ။>
    text <သော သာခဝါ ဖလိမာ သံဝိရူဠှော၊ မဓုတ္ထိကော တိဋ္ဌတု သောဘမာနော။>
  text <၂၇>
    text <တံ ပဿ သမ္မ ဖလိမံ ဥဠာရံ၊ သဟာဝ တေ ဟောတု ဥဒုမ္ဗရေန။>
    text <သော သာခဝါ ဖလိမာ သံဝိရူဠှော၊ မဓုတ္ထိကော တိဋ္ဌတု သောဘမာနော။>
  text <၂၈>
    text <ဧဝံ သက္က သုခီ ဟောဟိ၊ သဟ သဗ္ဗေဟိ ဉာတိဘိ။>
    text <ယထာဟမဇ္ဇ သုခိတော၊ ဒိသွာန သဖလံ ဒုမံ။>
  text <၂၉>
    text <သုဝဿ စ ဝရံ ဒတွာ၊ ကတွာန သဖလံ ဒုမံ။>
    text <ပက္ကာမိ သဟ ဘရိယာယ၊ ဒေဝါနံ နန္ဒနံ ဝနန္တိ။>
  stand <မဟာသုဝဇာတကံ တတိယံ။>
  text <  <
  text <၄၃၀။ စူဠသုဝဇာတကံ ၄>
  text <၃၀>
    text <သန္တိ ရုက္ခါ ဟရိပတ္တာ၊ ဒုမာ နေကဖလာ ဗဟူ။>
    text <ကသ္မာ နု သုက္ခေ ကောဠာပေ၊ သုဝဿ နိရတော မနော။>
  text <၃၁>
    text <ဖလဿ ဥပဘုဉ္ဇိမှာ၊ နေကဝဿဂဏေ ဗဟူ။>
    text <အဖလမ္ပိ ဝိဒိတွာန၊ သာဝ မေတ္တိ ယထာ ပုရေ။>
  text <၃၂>
    text <သုခဉ္စ ရုက္ခံ ကောဠာပံ၊ ဩပတ္တမဖလံ ဒုမံ။>
    text <ဩဟာယ သကုဏာ ယန္တိ၊ ကိံ ဒောသံ ပဿသေ ဒိဇ။>
  text <၃၃>
    text <ယေ ဖလတ္ထာ သမ္ဘဇန္တိ၊ အဖလောတိ ဇဟန္တိ နံ။>
    text <အတ္တတ္ထပညာ ဒုမ္မေဓာ၊ တေ ဟောန္တိ ပက္ခပါတိနော။>
  text <၃၄>
    text <သာဓု သက္ခိ ကတံ ဟောတိ၊ မေတ္တိ သံသတိ သန္ထဝေါ။>
    text <သစေတံ ဓမ္မံ ရောစေသိ၊ ပါသံသောသိ ဝိဇာနတံ။>
  text <၃၅>
    text <သော တေ သုဝ ဝရံ ဒမ္မိ၊ ပတ္တယာန ဝိဟင်္ဂမ။>
    text <ဝရံ ဝရဿု ဝက္ကင်္ဂ၊ ယံ ကိဉ္စိ မနသိစ္ဆသိ။>
  text <၃၆>
    text <အပိ နာမ နံ ပဿေယျံ၊ သပတ္တံ သဖလံ ဒုမံ။>
    text <ဒလိဒ္ဒောဝ နိဓိ လဒ္ဓါ၊ နန္ဒေယျာဟံ ပုနပ္ပုနံ။>
  text <၃၇>
    text <တတော အမတမာဒာယ၊ အဘိသိဉ္စိ မဟီရုဟံ။>
    text <တဿ သာခါ ဝိရူဟိံသု၊ သီတစ္ဆာယာ မနောရမာ။>
  text <၃၈>
    text <ဧဝံ သက္က သုခီ ဟောဟိ၊ သဟ သဗ္ဗေဟိ ဉာတိဘိ။>
    text <ယထာဟမဇ္ဇ သုခိတော၊ ဒိသွာန သဖလံ ဒုမံ။>
  text <၃၉>
    text <သုဝဿ စ ဝရံ ဒတွာ၊ ကတွာန သဖလံ ဒုမံ။>
    text <ပက္ကာမိ သဟ ဘရိယာယ၊ ဒေဝါနံ နန္ဒနံ ဝနန္တိ။>
  stand <စူဠသုဝဇာတကံ စတုတ္ထံ။>
  text <  <
  text <၄၃၁။ ဟရိတစဇာတကံ ၅>
  text <၄၀>
    text <သုတံ မေတံ မဟာဗြဟ္မေ၊ ကာမေ ဘုဉ္ဇတိ ဟာရိတော။>
  text <ကစ္စေတံ ဝစနံ တုစ္ဆံ၊ ကစ္စိ သုဒ္ဓေါ ဣရိယျသိ။>
  text <၄၁>
    text <ဧဝမေတံ မဟာရာဇ၊ ယထာ တေ ဝစနံ သုတံ။>
    text <ကုမ္မဂ္ဂံ ပဋိပန္နောသ္မိ၊ မောဟနေယျေသု မုစ္ဆိတော။>
  text <၄၂>
    text <အဒု ပညာ ကိမတ္ထိယာ၊ နိပုဏာ သာဓုစိန္တိနီ။>
    text <ယာယ ဥပ္ပတိတံ ရာဂံ၊ ကိံ မနော န ဝိနောဒယေ။>
  text <၄၃>
    text <စတ္တာရောမေ မဟာရာဇ၊ လောကေ အတိဗလာ ဘုသာ။>
    text <ရာဂေါ ဒောသော မဒော မောဟော၊ ယတ္ထ ပညာ န ဂါဓတိ။>
  text <၄၄>
    text <အရဟာ သီလသမ္ပန္နော၊ သုဒ္ဓေါ စရတိ ဟာရိတော။>
    text <မေဓာဝီ ပဏ္ဍိတော စေဝ၊ ဣတိ နော သမ္မတော ဘဝံ။>
  text <၄၅>
    text <မေဓာဝီနမ္ပိ ဟိံသန္တိ၊ ဣသိံ ဓမ္မဂုဏေ ရတံ။>
    text <ဝိတက္ကာ ပါပကာ ရာဇ၊ သုဘာ ရာဂူပသံဟိတာ။>
  text <၄၆>
    text <ဥပ္ပန္နာယံ သရီရဇော၊ ရာဂေါ ဝဏ္ဏဝိဒူသနော တဝ။>
    text <တံ ပဇဟ ဘဒ္ဒမတ္ထု တေ၊ ဗဟုန္နာသိ မေဓာဝိသမ္မတော။>
  text <၄၇>
    text <တေ အန္ဓကာရကေ ကာမေ၊ ဗဟုဒုက္ခေ မဟာဝိသေ။>
    text <တေသံ မူလံ ဂဝေသိဿံ၊ ဆေစ္ဆံ ရာဂံ သဗန္ဓနံ။>
  text <၄၈>
    text <ဣဒံ ဝတွာန ဟာရိတော၊ ဣသိ သစ္စပရက္ကမော။>
    text <ကာမရာဂံ ဝိရာဇေတွာ၊ ဗြဟ္မလောကူပဂေါ အဟူတိ။>
  stand <ဟရိတစဇာတကံ ပဉ္စမံ။>
  text <  <
  text <၄၃၂။ ပဒကုသလမာဏဝဇာတကံ ၆>
  text <၄၉>
    text <ဗဟုဿုတံ စိတ္တကထိံ၊ ဂင်္ဂါ ဝဟတိ ပါဋလိံ။>
    text <ဝုယှမာနက ဘဒ္ဒန္တေ၊ ဧကံ မေ ဒေဟိ ဂါထကံ။>
  text <၅၀>
    text <ယေန သိဉ္စန္တိ ဒုက္ခိတံ၊ ယေန သိဉ္စန္တိ အာတုရံ။>
    text <တဿ မဇ္ဈေ မရိဿာမိ၊ ဇာတံ သရဏတော ဘယံ။>
  text <၅၁>
    text <ယတ္ထ ဗီဇာနိ ရူဟန္တိ၊ သတ္တာ ယတ္ထ ပတိဋ္ဌိတာ။>
    text <သာ မေ သီသံ နိပီဠေတိ၊ ဇာတံ သရဏတော ဘယံ။>
  text <၅၂>
    text <ယေန ဘတ္တာနိ ပစ္စန္တိ၊ သီတံ ယေန ဝိဟညတိ။>
    text <သော မံ ဍဟတိ ဂတ္တာနိ၊ ဇာတံ သရဏတော ဘယံ။>
  text <၅၃>
    text <ယေန ဘုတ္တေန ယာပေန္တိ၊ ပုထူ ဗြာဟ္မဏခတ္တိယာ။>
    text <သော မံ ဘုတ္တော ဗျာပါဒေတိ၊ ဇာတံ သရဏတော ဘယံ။>
  text <၅၄>
    text <ဂိမှာနံ ပစ္ဆိမေ မာသေ၊ ဝါတမိစ္ဆန္တိ ပဏ္ဍိတာ။>
    text <သော မံ ဘဉ္ဇတိ ဂတ္တာနိ၊ ဇာတံ သရဏတော ဘယံ။>
  text <၅၅>
    text <ယံ နိဿိတာ ဇဂတိရုဟံ၊ သွာယံ အဂ္ဂိံ ပမုဉ္စတိ။>
    text <ဒိသာ ဘဇထ ဝက္ကင်္ဂါ၊ ဇာတံ သရဏတော ဘယံ။>
  text <၅၆>
    text <ယမာနယိံ သောမနဿံ၊ မာလိနိံ စန္ဒနုဿဒံ။>
    text <သာ မံ ဃရာ နိစ္ဆုဘတိ၊ ဇာတံ သရဏတော ဘယံ။>
  text <၅၇>
    text <ယေန ဇာတေန နန္ဒိဿံ၊ ယဿ စ ဘဝမိစ္ဆိသံ။>
    text <သော မံ ဃရာ နိစ္ဆုဘတိ၊ ဇာတံ သရဏတော ဘယံ။>
  text <၅၈>
    text <သုဏန္တု မေ ဇာနပဒာ၊ နေဂမာ စ သမာဂတာ။>
    text <ယတောဒကံ တဒာဒိတ္တံ၊ ယတော ခေမံ တတော ဘယံ။>
  text <၅၉>
    text <ရာဇာ ဝိလုမ္ပတေ ရဋ္ဌံ၊ ဗြာဟ္မဏော စ ပုရောဟိတော။>
    text <အတ္တဂုတ္တာ ဝိဟရထ၊ ဇာတံ သရဏတော ဘယန္တိ။>
  stand <ပဒကုသလမာဏဝဇာတကံ ဆဋ္ဌံ။>
  text <  <
  text <၄၃၃။ လောမသကဿပဇာတကံ ၇>
  text <၆၀>
    text <အဿ ဣန္ဒသမော ရာဇ၊ အစ္စန္တံ အဇရာမရော။>
    text <သစေ တွံ ယညံ ယာဇေယျ၊ ဣသိံ လောမသကဿပံ။>
  text <၆၁>
    text <သသမုဒ္ဒပရိယာယံ၊ မဟိံ သာဂရကုဏ္ဍလံ။>
    text <န ဣစ္ဆေ သဟ နိန္ဒာယ၊ ဧဝံ သေယျ ဝိဇာနဟိ။>
  text <၆၂>
    text <ဓိရတ္ထု တံ ယသလာဘံ၊ ဓနလာဘဉ္စ ဗြာဟ္မဏ။>
    text <ယာ ဝုတ္တိ ဝိနိပါတေန၊ အဓမ္မစရဏေန ဝါ။>
  text <၆၃>
    text <အပိ စေ ပတ္တမာဒာယ၊ အနဂါရော ပရိဗ္ဗဇေ။>
    text <သာယေဝ ဇီဝိကာ သေယျော၊ ယာ စာဓမ္မေန ဧသနာ။>
  text <၆၄>
    text <အပိ စေ ပတ္တမာဒာယ၊ အနဂါရော ပရိဗ္ဗဇေ။>
    text <အညံ အဟိံသယံ လောကေ၊ အပိ ရဇ္ဇေန တံ ဝရံ။>
  text <၆၅>
    text <ဗလံ စန္ဒော ဗလံ သုရိယော၊ ဗလံ သမဏဗြာဟ္မဏာ။>
    text <ဗလံ ဝေလာ သမုဒ္ဒဿ၊ ဗလာတိဗလမိတ္ထိယော။>
  text <၆၆>
    text <ယထာ ဥဂ္ဂတပံ သန္တံ၊ ဣသိံ လောမသကဿပံ။>
    text <ပိတု အတ္ထာ စန္ဒဝတီ၊ ဝါဇပေယျံ အယာဇယိ။>
  text <၆၇>
    text <တံ လောဘပကတံ ကမ္မံ၊ ကဋုကံ ကာမဟေတုကံ။>
    text <တဿ မူလံ ဂဝေသိဿံ၊ ဆေစ္ဆံ ရာဂံ သဗန္ဓနံ။>
  text <၆၈>
    text <ဓိရတ္ထု ကာမေ သုဗဟူပိ လောကေ၊ တပေါဝ သေယျော ကာမဂုဏေဟိ ရာဇ။>
    text <တပေါ ကရိဿာမိ ပဟာယ ကာမေ၊ တဝေဝ ရဋ္ဌံ စန္ဒဝတီ စ ဟောတူတိ။>
  stand <လောမသကဿပဇာတကံ သတ္တမံ။>
  text <  <
  text <၄၃၄။ စက္ကဝါကဇာတကံ ၈>
  text <၆၉>
    text <ကာသာယဝတ္ထေ သကုဏေ ဝဒာမိ၊ ဒုဝေ ဒုဝေ နန္ဒမနေ စရန္တေ။>
    text <ကံ အဏ္ဍဇံ အဏ္ဍဇာ မာနုသေသု၊ ဇာတိံ ပသံသန္တိ တဒိင်္ဃ ဗြူထ။>
  text <၇၀>
    text <အမှေ မနုဿေသု မနုဿဟိံသ၊ အနုဗ္ဗတေ စက္ကဝါကေ ဝဒန္တိ။>
    text <ကလျာဏဘာဝမှေ ဒိဇေသု သမ္မတာ၊ အဘိရူပါ ဝိစရာမ အဏ္ဏဝေ။>
  text <၇၁>
    text <ကိံ အဏ္ဏဝေ ကာနိ ဖလာနိ ဘုဉ္ဇေ၊ မံသံ ကုတော ခါဒထ စက္ကဝါကာ။>
    text <ကိံ ဘောဇနံ ဘုဉ္ဇထ ဝေါ အနောမာ၊ ဗလဉ္စ ဝဏ္ဏော စ အနပ္ပရူပါ။>
  text <၇၂>
    text <န အဏ္ဏဝေ သန္တိ ဖလာနိ ဓင်္က၊ မံသံ ကုတော ခါဒိတုံ စက္ကဝါကေ။>
    text <သေဝါလဘက္ခမှ အပါဏဘောဇနာ၊ န ဃာသဟေတူပိ ကရောမ ပါပံ။>
  text <၇၃>
    text <န မေ ဣဒံ ရုစ္စတိ စက္ကဝါက၊ အသ္မိံ ဘဝေ ဘောဇနသန္နိကာသော။>
    text <အဟောသိ ပုဗ္ဗေ တတော မေ အညထာ၊ ဣစ္စေဝ မေ ဝိမတိ ဧတ္ထ ဇာတာ။>
  text <၇၄>
    text <အဟမ္ပိ မံသာနိ ဖလာနိ ဘုဉ္ဇေ၊ အန္နာနိ စ လောဏိယတေလိယာနိ။>
    text <ရသံ မနုဿေသု လဘာမိ ဘောတ္တုံ၊ သူရောဝ သင်္ဂါမမုခံ ဝိဇေတွာ။>
    text <န စ မေ တာဒိသော ဝဏ္ဏော၊ စက္ကဝါက ယထာ တဝ။>
  text <၇၅>
    text <အသုဒ္ဓဘက္ခေါသိ ခဏာနုပါတီ၊ ကိစ္ဆေန တေ လဗ္ဘတိ အန္နပါနံ။>
    text <န တုဿသီ ရုက္ခဖလေဟိ ဓင်္က၊ မံသာနိ ဝါ ယာနိ သုသာနမဇ္ဈေ။>
  text <၇၆>
    text <ယော သာဟသေန အဓိဂမ္မ ဘောဂေ၊ ပရိဘုဉ္ဇတိ ဓင်္က ခဏာနုပါတီ။>
    text <တတော ဥပက္ကောသတိ နံ သဘာဝေါ၊ ဥပက္ကုဋ္ဌော ဝဏ္ဏဗလံ ဇဟာတိ။>
  text <၇၇>
    text <အပ္ပမ္ပိ စေ နိဗ္ဗုတိံ ဘုဉ္ဇတီ ယဒိ၊ အသာဟသေန အပရူပဃာတီ။>
    text <ဗလဉ္စ ဝဏ္ဏော စ တဒဿ ဟောတိ၊ န ဟိ သဗ္ဗော အာဟာရမယေန ဝဏ္ဏောတိ။>
  stand <စက္ကဝါကဇာတကံ အဋ္ဌမံ။>
  text <  <
  text <၄၃၅။ ဟလိဒ္ဒိရာဂဇာတကံ ၉>
  text <၇၈>
    text <သုတိတိက္ခံ အရညမှိ၊ ပန္တမှိ သယနာသနေ။>
    text <ယေ စ ဂါမေ တိတိက္ခန္တိ၊ တေ ဥဠာရတရာ တယာ။>
  text <၇၉>
    text <အရညာ ဂါမမာဂမ္မ၊ ကိံသီလံ ကိံဝတံ အဟံ။>
    text <ပုရိသံ တာတ သေဝေယျံ၊ တံ မေ အက္ခါဟိ ပုစ္ဆိတော။>
  text <၈၀>
    text <ယော တေ ဝိဿာသယေ တာတ၊ ဝိဿာသဉ္စ ခမေယျ တေ။>
    text <သုဿူသီ စ တိတိက္ခီ စ၊ တံ ဘဇေဟိ ဣတော ဂတော။>
  text <၈၁>
    text <ယဿ ကာယေန ဝါစာယ၊ မနသာ နတ္ထိ ဒုက္ကဋံ။>
    text <ဥရသီဝ ပတိဋ္ဌာယ၊ တံ ဘဇေဟိ ဣတော ဂတော။>
  text <၈၂>
    text <ယော စ ဓမ္မေန စရတိ၊ စရန္တောပိ န မညတိ။>
    text <ဝိသုဒ္ဓကာရိံ သပ္ပညံ၊ တံ ဘဇေဟိ ဣတော ဂတော။>
  text <၈၃>
    text <ဟလိဒ္ဒိရာဂံ ကပိစိတ္တံ၊ ပုရိသံ ရာဂဝိရာဂိနံ။>
    text <တာဒိသံ တာတ မာ သေဝိ၊ နိမ္မနုဿမ္ပိ စေ သိယာ။>
  text <၈၄>
    text <အာသီဝိသံဝ ကုပိတံ၊ မီဠှလိတ္တံ မဟာပထံ။>
    text <အာရကာ ပရိဝဇ္ဇေဟိ၊ ယာနီဝ ဝိသမံ ပထံ။>
  text <၈၅>
    text <အနတ္ထာ တာတ ဝဍ္ဎန္တိ၊ ဗာလံ အစ္စုပသေဝတော။>
    text <မာဿု ဗာလေန သံဂစ္ဆိ၊ အမိတ္တေနေဝ သဗ္ဗဒာ။>
  text <၈၆>
    text <တံ တာဟံ တာတ ယာစာမိ၊ ကရဿု ဝစနံ မမ။>
    text <မာဿု ဗာလေန သံဂစ္ဆိ၊ ဒုက္ခေါ ဗာလေဟိ သင်္ဂမောတိ။>
  stand <ဟလိဒ္ဒိရာဂဇာတကံ နဝမံ။>
  text <  <
  text <၄၃၆။ သမုဂ္ဂဇာတကံ ၁၀>
  text <၈၇>
    text <ကုတော နု အာဂစ္ဆထ ဘော တယော ဇနာ၊ သွာဂတာ ဧထ နိသီဒထာသနေ။>
    text <ကစ္စိတ္ထ ဘောန္တော ကုသလံ အနာမယံ၊ စိရဿမဗ္ဘာဂမနံ ဟိ ဝေါ ဣဓ။>
  text <၈၈>
    text <အဟမေဝ ဧကော ဣဓ မဇ္ဇ ပတ္တော၊ န စာပိ မေ ဒုတိယော ကောစိ ဝိဇ္ဇတိ။>
    text <ကိမေဝ သန္ဓာယ တေ ဘာသိတံ ဣသေ၊ ကုတော နု အာဂစ္ဆထ ဘော တယော ဇနာ။>
  text <၈၉>
    text <တုဝဉ္စ ဧကော ဘရိယာ စ တေ ပိယာ၊ သမုဂ္ဂပက္ခိတ္တနိကိဏ္ဏမန္တရေ။>
    text <သာ ရက္ခိတာ ကုစ္ဆိဂတာဝ တေ သဒာ၊ ဝါယုဿ ပုတ္တေန သဟာ တဟိံ ရတာ။>
  text <၉၀>
    text <သံဝိဂ္ဂရူပေါ ဣသိနာ ဝိယာကတော၊ သော ဒာနဝေါ တတ္ထ သမုဂ္ဂမုဂ္ဂိလိ။>
    text <အဒ္ဒက္ခိ ဘရိယံ သုစိ မာလဓာရိနိံ၊ ဝါယုဿ ပုတ္တေန သဟာ တဟိံ ရတံ။>
  text <၉၁>
    text <သုဒိဋ္ဌရူပမုဂ္ဂတပါနုဝတ္တိနာ၊ ဟီနာ နရာ ယေ ပမဒာဝသံ ဂတာ။>
    text <ယထာ ဟဝေ ပါဏရိဝေတ္ထ ရက္ခိတာ၊ ဒုဋ္ဌာ မယီ အညမဘိပ္ပမောဒယိ။>
  text <၉၂>
    text <ဒိဝါ စ ရတ္တော စ မယာ ဥပဋ္ဌိတာ၊ တပဿိနာ ဇောတိရိဝါ ဝနေ ဝသံ။>
    text <သာ ဓမ္မမုက္ကမ္မ အဓမ္မမာစရိ၊ အကိရိယရူပေါ ပမဒာဟိ သန္ထဝေါ။>
  text <၉၃>
    text <သရီရမဇ္ဈမှိ ဌိတာတိမညဟံ၊ မယှံ အယန္တိ အသတိံ အသညတံ။>
    text <သာ ဓမ္မမုက္ကမ္မ အဓမ္မမာစရိ၊ အကိရိယရူပေါ ပမဒာဟိ သန္ထဝေါ။>
  text <၉၄>
    text <သုရက္ခိတံ မေတိ ကထံ နု ဝိဿသေ၊ အနေကစိတ္တာသု န ဟတ္ထိ ရက္ခဏာ။>
    text <ဧတာ ဟိ ပါတာလပပါတသန္နိဘာ၊ ဧတ္ထပ္ပမတ္တော ဗျသနံ နိဂစ္ဆတိ။>
  text <၉၅>
    text <တသ္မာ ဟိ တေ သုခိနော ဝီတသောကာ၊ ယေ မာတုဂါမေဟိ စရန္တိ နိဿဋာ။>
    text <ဧတံ သိဝံ ဥတ္တမမာဘိပတ္ထယံ၊ န မာတုဂါမေဟိ ကရေယျ သန္ထဝန္တိ။>
  stand <သမုဂ္ဂဇာတကံ ဒသမံ။>
  text <  <
  text <၄၃၇။ ပူတိမံသဇာတကံ ၁၁>
  text <၉၆>
    text <န ခေါ မေ ရုစ္စတိ အာဠိ၊ ပူတိမံသဿ ပေက္ခနာ။>
    text <ဧတာဒိသာ သခါရသ္မာ၊ အာရကာ ပရိဝဇ္ဇယေ။>
  text <၉၇>
    text <ဥမ္မတ္တိကာ အယံ ဝေဏီ၊ ဝဏ္ဏေတိ ပတိနော သခိံ။>
    text <ပဇ္ဈာယိ ပဋိဂစ္ဆန္တိံ၊ အာဂတံ မေဏ္ဍ မာတရံ။>
  text <၉၈>
    text <တွံ ခေါသိ သမ္မ ဥမ္မတ္တော၊ ဒုမ္မေဓော အဝိစက္ခဏော။>
    text <ယော တွံ မတာလယံ ကတွာ၊ အကာလေန ဝိပေက္ခသိ။>
  text <၉၉>
    text <န အကာလေ ဝိပေက္ခေယျ၊ ကာလေ ပေက္ခေယျ ပဏ္ဍိတော။>
    text <ပူတိမံသောဝ ပဇ္ဈာယိ၊ ယော အကာလေ ဝိပေက္ခတိ။>
  text <၁၀၀>
    text <ပိယံ ခေါ အာဠိ မေ ဟောတု၊ ပုဏ္ဏပတ္တံ ဒဒာဟိ မေ။>
    text <ပတိ သဉ္ဇီဝိတော မယှံ၊ ဧယျာသိ ပိယပုစ္ဆိကာ။>
  text <၁၀၁>
    text <ပိယံ ခေါ အာဠိ တေ ဟောတု၊ ပုဏ္ဏပတ္တံ ဒဒာမိ တေ။>
    text <မဟတာ ပရိဝါရေန၊ ဧဿံ ကယိရာဟိ ဘောဇနံ။>
  text <၁၀၂>
    text <ကီဒိသော တုယှံ ပရိဝါရော၊ ယေသံ ကာဟာမိ ဘောဇနံ။>
    text <ကိံနာမကာ စ တေ သဗ္ဗေ၊ တံ မေ အက္ခါဟိ ပုစ္ဆိတာ။>
  text <၁၀၃>
    text <မာလိယော စတုရက္ခေါ စ၊ ပိင်္ဂိယော အထ ဇမ္ဗုကော။>
    text <ဧဒိသော မယှံ ပရိဝါရော၊ တေသံ ကယိရာဟိ ဘောဇနံ။>
  text <၁၀၄>
    text <နိက္ခန္တာယ အဂါရသ္မာ၊ ဘဏ္ဍကမ္ပိ ဝိနဿတိ။>
    text <အာရောဂျံ အာဠိနော ဝဇ္ဇံ၊ ဣဓေဝ ဝသ မာဂမာတိ။>
  stand <ပူတိမံသဇာတကံ ဧကာဒသမံ။>
  text <  <
  text <၄၃၈။ ဒဒ္ဒရဇာတကံ ၁၂>
  text <၁၀၅>
    text <ယော တေ ပုတ္တကေ အခါဒိ၊ ဒိန္နဘတ္တော အဒူသကေ။>
    text <တသ္မိံ ဒာဌံ နိပါတေဟိ၊ မာ တေ မုစ္စိတ္ထ ဇီဝတော။>
  text <၁၀၆>
    text <အာကိဏ္ဏလုဒ္ဒော ပုရိသော၊ ဓာတိစေလံဝ မက္ခိတော။>
    text <ပဒေသံ တံ န ပဿာမိ၊ ယတ္ထ ဒာဌံ နိပါတယေ။>
  text <၁၀၇>
    text <အကတညုဿ ပေါသဿ၊ နိစ္စံ ဝိဝရဒဿိနော။>
    text <သဗ္ဗံ စေ ပထဝိံ ဒဇ္ဇာ၊ နေဝ နံ အဘိရာဓယေ။>
  text <၁၀၈>
    text <ကိန္နု သုဗာဟု တရမာနရူပေါ၊ ပစ္စာဂတောသိ သဟ မာဏဝေန။>
    text <ကိံ ကိစ္စမတ္ထံ ဣဓမတ္ထိ တုယှံ၊ အက္ခါဟိ မေ ပုစ္ဆိတော ဧတမတ္ထံ။>
  text <၁၀၉>
    text <ယော တေ သခါ ဒဒ္ဒရော သာဓုရူပေါ၊ တဿ ဝဓံ ပရိသင်္ကာမိ အဇ္ဇ။>
    text <ပုရိသဿ ကမ္မာယတနာနိ သုတွာ၊ နာဟံ သုခိံ ဒဒ္ဒရံ အဇ္ဇ မညေ။>
  text <၁၁၀>
    text <ကာနိဿ ကမ္မာယတနာနိ အဿု၊ ပုရိသဿ ဝုတ္တိသမောဓာနတာယ။>
    text <ကံ ဝါ ပဋိညံ ပုရိသဿ သုတွာ၊ ပရိသင်္ကသိ ဒဒ္ဒရံ မာဏဝေန။>
  text <၁၁၁>
    text <စိဏ္ဏာ ကလိင်္ဂါ စရိတာ ဝဏိဇ္ဇာ၊ ဝေတ္တာစရော သင်္ကုပထောပိ စိဏ္ဏော။>
    text <နဋေဟိ စိဏ္ဏံ သဟ ဝါကုရေဟိ၊ ဒဏ္ဍေန ယုဒ္ဓမ္ပိ သမဇ္ဇမဇ္ဈေ။>
  text <၁၁၂>
    text <ဗဒ္ဓါ ကုလီကာ မိတမာဠှကေန၊ အက္ခါ ဇိတာ သံယမော အဗ္ဘတီတော။>
    text <အဗ္ဗာဟိတံ ပုဗ္ဗကံ အဍ္ဎရတ္တံ၊ ဟတ္ထာ ဒဍ္ဎာ ပိဏ္ဍပဋိဂ္ဂဟေန။>
  text <၁၁၃>
    text <တာနိဿ ကမ္မာယတနာနိ အဿု၊ ပုရိသဿ ဝုတ္တိသမောဓာနတာယ။>
    text <ယထာ အယံ ဒိဿတိ လောမပိဏ္ဍော၊ ဂါဝေါ ဟတာ ကိံ ပန ဒဒ္ဒရဿာတိ။>
    text <ဝရဂိဇ္ဈ သမဇ္ဇန ဟံသဝရော၊ နိဓိသဝှယ ဟာရိတ ပါဋလိကော။>
    text <အဇရာမရ ဓင်္က တိတိက္ခ ကုတော၊ အထ ဒွာဒသ ပေက္ခန ဒဒ္ဒရိဘီတိ။>
  stand <ဒဒ္ဒရဇာတကံ ဒွာဒသမံ။>
  stand <နဝကနိပါတံ နိဋ္ဌိတံ။>
  text <တဿုဒ္ဒာနံ>
