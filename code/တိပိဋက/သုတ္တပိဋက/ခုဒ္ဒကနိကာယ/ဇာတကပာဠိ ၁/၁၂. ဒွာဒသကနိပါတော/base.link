text <၁၂။ ဒွာဒသကနိပါတော>
  text <  <
  text <၄၆၄။ စူဠကုဏာလဇာတကံ ၁>
  text <၁>
    text <လုဒ္ဓါနံ လဟုစိတ္တာနံ၊ အကတညူန ဒုဗ္ဘိနံ။>
    text <နာဒေဝသတ္တော ပုရိသော၊ ထီနံ သဒ္ဓါတုမရဟတိ။>
  text <၂>
    text <န တာ ပဇာနန္တိ ကတံ န ကိစ္စံ၊ န မာတရံ ပိတရံ ဘာတရံ ဝါ။>
    text <အနရိယာ သမတိက္ကန္တဓမ္မာ၊ သဿေဝ စိတ္တဿ ဝသံ ဝဇန္တိ။>
  text <၃>
    text <စိရာနုဝုဋ္ဌမ္ပိ ပိယံ မနာပံ၊ အနုကမ္ပကံ ပါဏသမမ္ပိ ဘတ္တုံ။>
    text <အာဝါသု ကိစ္စေသု စ နံ ဇဟန္တိ၊ တသ္မာဟမိတ္ထီနံ န ဝိဿသာမိ။>
  text <၄>
    text <ထီနဉှိ စိတ္တံ ယထာ ဝါနရဿ၊ ကန္နပ္ပကန္နံ ယထာ ရုက္ခဆာယာ။>
    text <စလာစလံ ဟဒယမိတ္ထိယာနံ၊ စက္ကဿ နေမိ ဝိယ ပရိဝတ္တတိ။>
  text <၅>
    text <ယဒာ တာ ပဿန္တိ သမေက္ခမာနာ၊ အာဒေယျရူပံ ပုရိသဿ ဝိတ္တံ။>
    text <သဏှာဟိ ဝါစာဟိ နယန္တိ မေနံ၊ ကမ္ဗောဇကာ ဇလဇေနေဝ အဿံ။>
  text <၆>
    text <ယဒာ န ပဿန္တိ သမေက္ခမာနာ၊ အာဒေယျရူပံ ပုရိသဿ ဝိတ္တံ။>
    text <သမန္တတော နံ ပရိဝဇ္ဇယန္တိ၊ တိဏ္ဏော နဒီပါရဂတောဝ ကုလ္လံ။>
  text <၇>
    text <သိလေသူပမာ သိခိရိဝ သဗ္ဗဘက္ခါ၊ တိက္ခမာယာ နဒီရိဝ သီဃသောတာ။>
    text <သေဝန္တိ ဟေတာ ပိယမပ္ပိယဉ္စ၊ နာဝါ ယထာ ဩရကူလံ ပရဉ္စ။>
  text <၈>
    text <န တာ ဧကဿ န ဒွိန္နံ၊ အာပဏောဝ ပသာရိတော။>
    text <ယော တာ မယှန္တိ မညေယျ၊ ဝါတံ ဇာလေန ဗာဓယေ။>
  text <၉>
    text <ယထာ နဒီ စ ပန္ထော စ၊ ပါနာဂါရံ သဘာ ပပါ။>
    text <ဧဝံ လောကိတ္ထိယော နာမ၊ ဝေလာ တာသံ န ဝိဇ္ဇတိ။>
  text <၁၀>
    text <ဃတာသနသမာ ဧတာ၊ ကဏှသပ္ပသိရူပမာ။>
    text <ဂါဝေါ ဗဟိတိဏဿေဝ၊ ဩမသန္တိ ဝရံ ဝရံ။>
  text <၁၁>
    text <ဃတာသနံ ကုဉ္ဇရံ ကဏှသပ္ပံ၊ မုဒ္ဓါဘိသိတ္တံ ပမဒာ စ သဗ္ဗာ။>
    text <ဧတေ နရော နိစ္စယတော ဘဇေထ၊ တေသံ ဟဝေ ဒုဗ္ဗိဒု သဗ္ဗဘာဝေါ။>
  text <၁၂>
    text <နစ္စန္တဝဏ္ဏာ န ဗဟူနံ ကန္တာ၊ န ဒက္ခိဏာ ပမဒာ သေဝိတဗ္ဗာ။>
    text <န ပရဿ ဘရိယာ န ဓနဿ ဟေတု၊ ဧတိတ္ထိယော ပဉ္စ န သေဝိတဗ္ဗာတိ။>
  stand <စူဠကုဏာလဇာတကံ ပဌမံ။>
  text <  <
  text <၄၆၅။ ဘဒ္ဒသာလဇာတကံ ၂>
  text <၁၃>
    text <ကာ တွံ သုဒ္ဓေဟိ ဝတ္ထေဟိ၊ အဃေ ဝေဟာယသံ ဌိတာ။>
    text <ကေန တျာဿူနိ ဝတ္တန္တိ၊ ကုတော တံ ဘယမာဂတံ။>
  text <၁၄>
    text <တဝေဝ ဒေဝ ဝိဇိတေ၊ ဘဒ္ဒသာလောတိ မံ ဝိဒူ။>
    text <သဋ္ဌိ ဝဿသဟဿာနိ၊ တိဋ္ဌတော ပူဇိတဿ မေ။>
  text <၁၅>
    text <ကာရယန္တာ နဂရာနိ၊ အဂါရေ စ ဒိသမ္ပတိ။>
    text <ဝိဝိဓေ စာပိ ပါသာဒေ၊ န မံ တေ အစ္စမညိသုံ။>
    text <ယထေဝ မံ တေ ပူဇေသုံ၊ တထေဝ တွမ္ပိ ပူဇယ။>
  text <၁၆>
    text <တံ ဣဝါဟံ န ပဿာမိ၊ ထူလံ ကာယေန တေ ဒုမံ။>
    text <အာရောဟပရိဏာဟေန၊ အဘိရူပေါသိ ဇာတိယာ။>
  text <၁၇>
    text <ပါသာဒံ ကာရယိဿာမိ၊ ဧကတ္ထမ္ဘံ မနောရမံ။>
    text <တတ္ထ တံ ဥပနေဿာမိ၊ စိရံ တေ ယက္ခ ဇီဝိတံ။>
  text <၁၈>
    text <ဧဝံ စိတ္တံ ဥဒပါဒိ၊ သရီရေန ဝိနာဘာဝေါ။>
    text <ပုထုသော မံ ဝိကန္တိတွာ၊ ခဏ္ဍသော အဝကန္တထ။>
  text <၁၉>
    text <အဂ္ဂေ စ ဆေတွာ မဇ္ဈေ စ၊ ပစ္ဆာ မူလမှိ ဆိန္ဒထ။>
    text <ဧဝံ မေ ဆိဇ္ဇမာနဿ၊ န ဒုက္ခံ မရဏံ သိယာ။>
  text <၂၀>
    text <ဟတ္ထပါဒံ ယထာ ဆိန္ဒေ၊ ကဏ္ဏနာသဉ္စ ဇီဝတော။>
    text <တတော ပစ္ဆာ သိရော ဆိန္ဒေ၊ တံ ဒုက္ခံ မရဏံ သိယာ။>
  text <၂၁>
    text <သုခံ နု ခဏ္ဍသော ဆိန္နံ၊ ဘဒ္ဒသာလဝနပ္ပတိ။>
    text <ကိံ ဟေတု ကိံ ဥပါဒာယ၊ ခဏ္ဍသော ဆိန္နမိစ္ဆသိ။>
  text <၂၂>
    text <ယဉ္စ ဟေတုမုပါဒာယ၊ ဟေတုံ ဓမ္မူပသံဟိတံ။>
    text <ခဏ္ဍသော ဆိန္နမိစ္ဆာမိ၊ မဟာရာဇ သုဏောဟိ မေ။>
  text <၂၃>
    text <ဉာတီ မေ သုခသံဝဒ္ဓါ၊ မမ ပဿေ နိဝါတဇာ။>
    text <တေပိဟံ ဥပဟိံသေယျံ၊ ပရေသံ အသုခေါစိတံ။>
  text <၂၄>
    text <စေတေယျရူပံ စေတေသိ၊ ဘဒ္ဒသာလဝနပ္ပတိ။>
    text <ဟိတကာမောသိ ဉာတီနံ၊ အဘယံ သမ္မ ဒမ္မိ တေတိ။>
  stand <ဘဒ္ဒသာလဇာတကံ ဒုတိယံ။>
  text <  <
  text <၄၆၆။ သမုဒ္ဒဝါဏိဇဇာတကံ ၃>
  text <၂၅>
    text <ကသန္တိ ဝပန္တိ တေ ဇနာ၊ မနုဇာ ကမ္မဖလူပဇီဝိနော။>
    text <နယိမဿ ဒီပကဿ ဘာဂိနော၊ ဇမ္ဗုဒီပါ ဣဒမေဝ နော ဝရံ။>
  text <၂၆>
    text <တိပဉ္စရတ္တူပဂတမှိ စန္ဒေ၊ ဝေဂေါ မဟာ ဟေဟိတိ သာဂရဿ။>
    text <ဥပ္လဝိဿံ ဒီပမိမံ ဥဠာရံ၊ မာ ဝေါ ဝဓီ ဂစ္ဆထ လေဏမညံ။>
  text <၂၇>
    text <န ဇာတုယံ သာဂရဝါရိဝေဂေါ၊ ဥပ္လဝိဿံ ဒီပမိမံ ဥဠာရံ။>
    text <တံ မေ နိမိတ္တေဟိ ဗဟူဟိ ဒိဋ္ဌံ၊ မာ ဘေထ ကိံ သောစထ မောဒထဝှော။>
  text <၂၈>
    text <ပဟူတဘက္ခံ ဗဟုအန္နပါနံ၊ ပတ္တတ္ထ အာဝါသမိမံ ဥဠာရံ။>
    text <န ဝေါ ဘယံ ပဋိပဿာမိ ကိဉ္စိ၊ အာပုတ္တပုတ္တေဟိ ပမောဒထဝှော။>
  text <၂၉>
    text <ယော ဒေဝေါယံ ဒက္ခိဏာယံ ဒိသာယံ၊ ခေမန္တိ ပက္ကောသတိ တဿ သစ္စံ။>
    text <န ဥတ္တရော ဝေဒိ ဘယာဘယဿ၊ မာ ဘေထ ကိံ သောစထ မောဒထဝှော။>
  text <၃၀>
    text <ယထာ ဣမေ ဝိပ္ပဝဒန္တိ ယက္ခါ၊ ဧကော ဘယံ သံသတိ ခေမမေကော။>
    text <တဒိင်္ဃ မယှံ ဝစနံ သုဏာထ၊ ခိပ္ပံ လဟုံ မာ ဝိနဿိမှ သဗ္ဗေ။>
  text <၃၁>
    text <သဗ္ဗေ သမာဂမ္မ ကရောမ နာဝံ၊ ဒောဏိံ ဒဠှံ သဗ္ဗယန္တူပပန္နံ။>
    text <သစေ အယံ ဒက္ခိဏော သစ္စမာဟ၊ မောဃံ ပဋိက္ကောသတိ ဥတ္တရောယံ။>
    text <သာ စေဝ နော ဟေဟိတိ အာပဒတ္ထာ၊ ဣမဉ္စ ဒီပံ န ပရိစ္စဇေမ။>
  text <၃၂>
    text <သစေ စ ခေါ ဥတ္တရော သစ္စမာဟ၊ မောဃံ ပဋိက္ကောသတိ ဒက္ခိဏောယံ။>
    text <တမေဝ နာဝံ အဘိရုယှ သဗ္ဗေ၊ ဧဝံ မယံ သောတ္ထိ တရေမု ပါရံ။>
  text <၃၃>
    text <န ဝေ သုဂဏှံ ပဌမေန သေဋ္ဌံ၊ ကနိဋ္ဌမာပါထဂတံ ဂဟေတွာ။>
    text <ယော စီဓ တစ္ဆံ ပဝိစေယျ ဂဏှတိ၊ သ ဝေ နရော သေဋ္ဌမုပေတိ ဌာနံ။>
  text <၃၄>
    text <ယထာပိ တေ သာဂရဝါရိမဇ္ဈေ၊ သကမ္မုနာ သောတ္ထိ ဝဟိံသု ဝါဏိဇာ။>
    text <အနာဂတတ္ထံ ပဋိဝိဇ္ဈိယာန၊ အပ္ပမ္ပိ နာစ္စေတိ သ ဘူရိပညော။>
  text <၃၅>
    text <ဗာလာ စ မောဟေန ရသာနုဂိဒ္ဓါ၊ အနာဂတံ အပ္ပဋိဝိဇ္ဈိယတ္ထံ။>
  text <ပစ္စုပ္ပန္နေ သီဒန္တိ အတ္ထဇာတေ၊ သမုဒ္ဒမဇ္ဈေ ယထာ တေ မနုဿာ။>
  text <၃၆>
    text <အနာဂတံ ပဋိကယိရာထ ကိစ္စံ၊ မာ မံ ကိစ္စံ ကိစ္စကာလေ ဗျဓေသိ။>
    text <တံ တာဒိသံ ပဋိကတ ကိစ္စကာရိံ၊ န တံ ကိစ္စံ ကိစ္စကာလေ ဗျဓေတီတိ။>
  stand <သမုဒ္ဒဝါဏိဇဇာတကံ တတိယံ။>
  text <  <
  text <၄၆၇။ ကာမဇာတကံ ၄>
  text <၃၇>
    text <ကာမံ ကာမယမာနဿ၊ တဿ စေ တံ သမိဇ္ဈတိ။>
    text <အဒ္ဓါ ပီတိမနော ဟောတိ၊ လဒ္ဓါ မစ္စော ယဒိစ္ဆတိ။>
  text <၃၈>
    text <ကာမံ ကာမယမာနဿ၊ တဿ စေ တံ သမိဇ္ဈတိ။>
    text <တတော နံ အပရံ ကာမေ၊ ဓမ္မေ တဏှံဝ ဝိန္ဒတိ။>
  text <၃၉>
    text <ဂဝံဝ သိင်္ဂိနော သိင်္ဂံ၊ ဝဍ္ဎမာနဿ ဝဍ္ဎတိ။>
    text <ဧဝံ မန္ဒဿ ပေါသဿ၊ ဗာလဿ အဝိဇာနတော။>
    text <ဘိယျော တဏှာ ပိပါသာ စ၊ ဝဍ္ဎမာနဿ ဝဍ္ဎတိ။>
  text <၄၀>
    text <ပထဗျာ သာလိယဝကံ၊ ဂဝဿံ ဒာသပေါရိသံ။>
    text <ဒတွာ စ နာလမေကဿ၊ ဣတိ ဝိဒွာ သမံ စရေ။>
  text <၄၁>
    text <ရာဇာ ပသယှ ပထဝိံ ဝိဇိတွာ၊ သသာဂရန္တံ မဟိမာဝသန္တော။>
    text <ဩရံ သမုဒ္ဒဿ အတိတ္တရူပေါ၊ ပါရံ သမုဒ္ဒဿပိ ပတ္ထယေထ။>
  text <၄၂>
    text <ယာဝ အနုဿရံ ကာမေ၊ မနသာ တိတ္တိ နာဇ္ဈဂါ။>
    text <တတော နိဝတ္တာ ပဋိကမ္မ ဒိသွာ၊ တေ ဝေ သုတိတ္တာ ယေ ပညာယ တိတ္တာ။>
  text <၄၃>
    text <ပညာယ တိတ္တိနံ သေဋ္ဌံ၊ န သော ကာမေဟိ တပ္ပတိ။>
    text <ပညာယ တိတ္တံ ပုရိသံ၊ တဏှာ န ကုရုတေ ဝသံ။>
  text <၄၄>
    text <အပစိနေထေဝ ကာမာနံ၊ အပ္ပိစ္ဆဿ အလောလုပေါ။>
    text <သမုဒ္ဒမတ္တော ပုရိသော၊ န သော ကာမေဟိ တပ္ပတိ။>
  text <၄၅>
    text <ရထကာရောဝ စမ္မဿ၊ ပရိကန္တံ ဥပါဟနံ။>
    text <ယံ ယံ စဇတိ ကာမာနံ၊ တံ တံ သမ္ပဇ္ဇတေ သုခံ။>
    text <သဗ္ဗံ စေ သုခမိစ္ဆေယျ၊ သဗ္ဗေ ကာမေ ပရိစ္စဇေ။>
  text <၄၆>
    text <အဋ္ဌ တေ ဘာသိတာ ဂါထာ၊ သဗ္ဗာ ဟောန္တိ သဟဿိယော။>
    text <ပဋိဂဏှ မဟာဗြဟ္မေ၊ သာဓေတံ တဝ ဘာသိတံ။>
  text <၄၇>
    text <န မေ အတ္ထော သဟဿေဟိ၊ သတေဟိ နဟုတေဟိ ဝါ။>
    text <ပစ္ဆိမံ ဘာသတော ဂါထံ၊ ကာမေ မေ န ရတော မနော။>
  text <၄၈>
    text <ဘဒြကော ဝတာယံ မာဏဝကော၊ သဗ္ဗလောကဝိဒူ မုနိ။>
    text <ယော ဣမံ တဏှံ ဒုက္ခဇနနိံ၊ ပရိဇာနာတိ ပဏ္ဍိတောတိ။>
  stand <ကာမဇာတကံ စတုတ္ထံ။>
  text <  <
  text <၄၆၈။ ဇနသန္ဓဇာတကံ ၅>
  text <၄၉>
    text <ဒသ ခလု ဣမာနိ ဌာနာနိ၊ ယာနိ ပုဗ္ဗေ အကရိတွာ။>
    text <သ ပစ္ဆာ မနုတပ္ပတိ၊ ဣစ္စေဝါဟ ဇနသန္ဓော။>
  text <၅၀>
    text <အလဒ္ဓါ ဝိတ္တံ တပ္ပတိ၊ ပုဗ္ဗေ အသမုဒာနိတံ။>
    text <န ပုဗ္ဗေ ဓနမေသိဿံ၊ ဣတိ ပစ္ဆာနုတပ္ပတိ။>
  text <၅၁>
    text <သကျရူပံ ပုရေ သန္တံ၊ မယာ သိပ္ပံ န သိက္ခိတံ။>
    text <ကိစ္ဆာ ဝုတ္တိ အသိပ္ပဿ၊ ဣတိ ပစ္ဆာနုတပ္ပတိ။>
  text <၅၂>
    text <ကူဋဝေဒီ ပုရေ အာသိံ၊ ပိသုဏော ပိဋ္ဌိမံသိကော။>
    text <စဏ္ဍော စ ဖရုသော စာပိ၊ ဣတိ ပစ္ဆာနုတပ္ပတိ။>
  text <၅၃>
    text <ပါဏာတိပါတီ ပုရေ အာသိံ၊ လုဒ္ဒော စာပိ အနာရိယော။>
    text <ဘူတာနံ နာပစာယိဿံ၊ ဣတိ ပစ္ဆာနုတပ္ပတိ။>
  text <၅၄>
    text <ဗဟူသု ဝတ သန္တီသု၊ အနာပါဒာသု ဣတ္ထိသု။>
    text <ပရဒာရံ အသေဝိဿံ၊ ဣတိ ပစ္ဆာနုတပ္ပတိ။>
  text <၅၅>
    text <ဗဟုမှိ ဝတ သန္တမှိ၊ အန္နပါနေ ဥပဋ္ဌိတေ။>
    text <န ပုဗ္ဗေ အဒဒံ ဒာနံ၊ ဣတိ ပစ္ဆာနုတပ္ပတိ။>
  text <၅၆>
    text <မာတရံ ပိတရဉ္စာပိ၊ ဇိဏ္ဏကံ ဂတယောဗ္ဗနံ။>
    text <ပဟု သန္တော န ပေါသိဿံ၊ ဣတိ ပစ္ဆာနုတပ္ပတိ။>
  text <၅၇>
    text <အာစရိယမနုသတ္ထာရံ၊ သဗ္ဗကာမရသာဟရံ။>
    text <ပိတရံ အတိမညိဿံ၊ ဣတိ ပစ္ဆာနုတပ္ပတိ။>
  text <၅၈>
    text <သမဏေ ဗြာဟ္မဏေ စာပိ၊ သီလဝန္တေ ဗဟုဿုတေ။>
    text <န ပုဗ္ဗေ ပယိရုပါသိဿံ၊ ဣတိ ပစ္ဆာနုတပ္ပတိ။>
  text <၅၉>
    text <သာဓု ဟောတိ တပေါ စိဏ္ဏော၊ သန္တော စ ပယိရုပါသိတော။>
    text <န စ ပုဗ္ဗေ တပေါ စိဏ္ဏော၊ ဣတိ ပစ္ဆာနုတပ္ပတိ။>
  text <၆၀>
    text <ယော စ ဧတာနိ ဌာနာနိ၊ ယောနိသော ပဋိပဇ္ဇတိ။>
    text <ကရံ ပုရိသကိစ္စာနိ၊ သ ပစ္ဆာ နာနုတပ္ပတီတိ။>
  stand <ဇနသန္ဓဇာတကံ ပဉ္စမံ။>
  text <  <
  text <၄၆၉။ မဟာကဏှဇာတကံ ၆>
  text <၆၁>
    text <ကဏှော ကဏှော စ ဃောရော စ၊ သုက္ကဒာဌော ပဘာသဝါ။>
    text <ဗဒ္ဓေါ ပဉ္စဟိ ရဇ္ဇူဟိ၊ ကိံ ရဝိ သုနခေါ တဝ။>
  text <၆၂>
    text <နာယံ မိဂါနမတ္ထာယ၊ ဥသီနက ဘဝိဿတိ။>
    text <မနုဿာနံ အနယော ဟုတွာ၊ တဒာ ကဏှော ပမောက္ခတိ။>
  text <၆၃>
    text <ပတ္တဟတ္ထာ သမဏကာ၊ မုဏ္ဍာ သင်္ဃာဋိပါရုတာ။>
    text <နင်္ဂလေဟိ ကသိဿန္တိ၊ တဒာ ကဏှော ပမောက္ခတိ။>
  text <၆၄>
    text <တပဿိနိယော ပဗ္ဗဇိတာ၊ မုဏ္ဍာ သင်္ဃာဋိပါရုတာ။>
    text <ယဒာ လောကေ ဂမိဿန္တိ၊ တဒာ ကဏှော ပမောက္ခတိ။>
  text <၆၅>
    text <ဒီဃောတ္တရောဋ္ဌာ ဇဋိလာ၊ ပင်္ကဒန္တာ ရဇဿိရာ။>
    text <ဣဏံ စောဒာယ ဂစ္ဆန္တိ၊ တဒာ ကဏှော ပမောက္ခတိ။>
  text <၆၆>
    text <အဓိစ္စ ဝေဒေ သာဝိတ္တိံ၊ ယညတန္တဉ္စ ဗြာဟ္မဏာ။>
    text <ဘတိကာယ ယဇိဿန္တိ၊ တဒာ ကဏှော ပမောက္ခတိ။>
  text <၆၇>
    text <မာတရံ ပိတရဉ္စာပိ၊ ဇိဏ္ဏကံ ဂတယောဗ္ဗနံ။>
    text <ပဟူ သန္တော န ဘရန္တိ၊ တဒာ ကဏှော ပမောက္ခတိ။>
  text <၆၈>
    text <မာတရံ ပိတရဉ္စာပိ၊ ဇိဏ္ဏကံ ဂတယောဗ္ဗနံ။>
    text <ဗာလာ တုမှေတိ ဝက္ခန္တိ၊ တဒာ ကဏှော ပမောက္ခတိ။>
  text <၆၉>
    text <အာစရိယဘရိယံ သခိံ၊ မာတုလာနိံ ပိတုစ္ဆကိံ။>
    text <ယဒာ လောကေ ဂမိဿန္တိ၊ တဒာ ကဏှော ပမောက္ခတိ။>
  text <၇၀>
    text <အသိစမ္မံ ဂဟေတွာန၊ ခဂ္ဂံ ပဂ္ဂယှ ဗြာဟ္မဏာ။>
    text <ပန္ထဃာတံ ကရိဿန္တိ၊ တဒာ ကဏှော ပမောက္ခတိ။>
  text <၇၁>
    text <သုက္ကစ္ဆဝီ ဝေဓဝေရာ၊ ထူလဗာဟူ အပါတုဘာ။>
    text <မိတ္တဘေဒံ ကရိဿန္တိ၊ တဒာ ကဏှော ပမောက္ခတိ။>
  text <၇၂>
    text <မာယာဝိနော နေကတိကာ၊ အသပ္ပုရိသစိန္တကာ။>
    text <ယဒာ လောကေ ဘဝိဿန္တိ၊ တဒာ ကဏှော ပမောက္ခတီတိ။>
  stand <မဟာကဏှဇာတကံ ဆဋ္ဌံ။>
  text <  <
  text <၄၇၀။ ကောသိယဇာတကံ ၇>
  text <၇၃>
    text <နေဝ ကိဏာမိ နပိ ဝိက္ကိဏာမိ၊ န စာပိ မေ သန္နိစယော စ အတ္ထိ။>
    text <သုကိစ္ဆရူပံ ဝတိဒံ ပရိတ္တံ၊ ပတ္ထောဒနော နာလမယံ ဒုဝိန္နံ။>
  text <၇၄>
    text <အပ္ပမှာ အပ္ပကံ ဒဇ္ဇာ၊ အနုမဇ္ဈတော မဇ္ဈကံ။>
    text <ဗဟုမှာ ဗဟုကံ ဒဇ္ဇာ၊ အဒာနံ နုပပဇ္ဇတိ။>
  text <၇၅>
    text <တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။>
    text <အရိယမဂ္ဂံ သမာရူဟ၊ နေကာသီ လဘတေ သုခံ။>
  text <၇၆>
    text <မောဃဉ္စဿ ဟုတံ ဟောတိ၊ မောဃဉ္စာပိ သမီဟိတံ။>
    text <အတိထိသ္မိံ ယော နိသိန္နသ္မိံ၊ ဧကော ဘုဉ္ဇတိ ဘောဇနံ။>
  text <၇၇>
    text <တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။>
    text <အရိယမဂ္ဂံ သမာရူဟ၊ နေကာသီ လဘတေ သုခံ။>
  text <၇၈>
    text <သစ္စဉ္စဿ ဟုတံ ဟောတိ၊ သစ္စဉ္စာပိ သမီဟိတံ။>
    text <အတိထိသ္မိံ ယော နိသိန္နသ္မိံ၊ နေကော ဘုဉ္ဇတိ ဘောဇနံ။>
  text <၇၉>
    text <တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။>
    text <အရိယမဂ္ဂံ သမာရူဟ၊ နေကာသီ လဘတေ သုခံ။>
  text <၈၀>
    text <သရဉ္စ ဇုဟတိ ပေါသော၊ ဗဟုကာယ ဂယာယ စ။>
    text <ဒောဏေ တိမ္ဗရုတိတ္ထသ္မိံ၊ သီဃသောတေ မဟာဝဟေ။>
  text <၈၁>
    text <အတြ စဿ ဟုတံ ဟောတိ၊ အတြ စဿ သမီဟိတံ။>
    text <အတိထိသ္မိံ ယော နိသိန္နသ္မိံ၊ နေကော ဘုဉ္ဇတိ ဘောဇနံ။>
  text <၈၂>
    text <တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။>
    text <အရိယမဂ္ဂံ သမာရူဟ၊ နေကာသီ လဘတေ သုခံ။>
  text <၈၃>
    text <ဗဠိသဉှိ သော နိဂိလတိ၊ ဒီဃသုတ္တံ သဗန္ဓနံ။>
    text <အတိထိသ္မိံ ယော နိသိန္နသ္မိံ၊ ဧကော ဘုဉ္ဇတိ ဘောဇနံ။>
  text <၈၄>
    text <တံ တံ ဝဒာမိ ကောသိယ၊ ဒေဟိ ဒာနာနိ ဘုဉ္ဇ စ။>
    text <အရိယမဂ္ဂံ သမာရူဟ၊ နေကာသီ လဘတေ သုခံ။>
  text <၈၅>
    text <ဥဠာရဝဏ္ဏာ ဝတ ဗြာဟ္မဏာ ဣမေ၊ အယဉ္စ ဝေါ သုနခေါ ကိဿ ဟေတု။>
    text <ဥစ္စာဝစံ ဝဏ္ဏနိဘံ ဝိကုဗ္ဗတိ၊ အက္ခါထ နော ဗြာဟ္မဏာ ကေ နု တုမှေ။>
  text <၈၆>
    text <စန္ဒော စ သုရိယော စ ဥဘော ဣဓာဂတာ၊ အယံ ပန မာတလိ ဒေဝသာရထိ။>
    text <သက္ကောဟမသ္မိ တိဒသာနမိန္ဒော၊ ဧသော စ ခေါ ပဉ္စသိခေါတိ ဝုစ္စတိ။>
  text <၈၇>
    text <ပါဏိဿရာ မုဒိင်္ဂါ စ၊ မုရဇာလမ္ဗရာနိ စ။>
    text <သုတ္တမေနံ ပဗောဓေန္တိ၊ ပဋိဗုဒ္ဓေါ စ နန္ဒတိ။>
  text <၈၈>
    text <ယေ ကေစိမေ မစ္ဆရိနော ကဒရိယာ၊ ပရိဘာသကာ သမဏဗြာဟ္မဏာနံ။>
    text <ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ နိရယံ ဝဇန္တိ။>
  text <၈၉>
    text <ယေ ကေစိမေ သုဂ္ဂတိမာသမာနာ၊ ဓမ္မေ ဌိတာ သံယမေ သံဝိဘာဂေ။>
    text <ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ သုဂတိံ ဝဇန္တိ။>
  text <၉၀>
    text <တွံ နောသိ ဉာတိ ပုရိမာသု ဇာတိသု၊ သော မစ္ဆရီ ရောသကော ပါပဓမ္မော။>
    text <တဝေဝ အတ္ထာယ ဣဓာဂတမှာ၊ မာ ပါပဓမ္မော နိရယံ ဂမိတ္ထ။>
  text <၉၁>
    text <အဒ္ဓါ ဟိ မံ ဝေါ ဟိတကာမာ၊ ယံ မံ သမနုသာသထ။>
    text <သောဟံ တထာ ကရိဿာမိ၊ သဗ္ဗံ ဝုတ္တံ ဟိတေသိဘိ။>
  text <၉၂>
    text <ဧသာဟမဇ္ဇေဝ ဥပါရမာမိ၊ န စာပိဟံ ကိဉ္စိ ကရေယျ ပါပံ။>
    text <န စာပိ မေ ကိဉ္စိ အဒေယျမတ္ထိ၊ န စာပိဒတွာ ဥဒကံ ပိဝါမိ။>
  text <၉၃>
    text <ဧဝဉ္စ မေ ဒဒတော သဗ္ဗကာလံ၊ ဘောဂါ ဣမေ ဝါသဝ ခီယိဿန္တိ။>
    text <တတော အဟံ ပဗ္ဗဇိဿာမိ သက္က၊ ဟိတွာန ကာမာနိ ယထောဓိကာနီတိ။>
  stand <ကောသိယဇာတကံ သတ္တမံ။>
  text <  <
  text <၄၇၁။ မေဏ္ဍကပဉှဇာတကံ ၈>
  text <၉၄>
    text <ယေသံ န ကဒာစိ ဘူတပုဗ္ဗံ၊ သချံ သတ္တပဒမ္ပိမသ္မိ လောကေ။>
    text <ဇာတာ အမိတ္တာ ဒုဝေ သဟာယာ၊ ပဋိသန္ဓာယ စရန္တိ ကိဿ ဟေတု။>
  text <၉၅>
    text <ယဒိ မေ အဇ္ဇ ပါတရာသကာလေ၊ ပဉှံ န သက္ကုဏေယျာထ ဝတ္တုမေတံ။>
    text <ရဋ္ဌာ ပဗ္ဗာဇယိဿာမိ ဝေါ သဗ္ဗေ၊ န ဟိ မတ္ထော ဒုပ္ပညဇာတိကေဟိ။>
  text <၉၆>
    text <မဟာဇနသမာဂမမှိ ဃောရေ၊ ဇနကောလာဟလသင်္ဂမမှိ ဇာတေ။>
    text <ဝိက္ခိတ္တမနာ အနေကစိတ္တာ၊ ပဉှံ န သက္ကုဏောမ ဝတ္တုမေတံ။>
  text <၉၇>
    text <ဧကဂ္ဂစိတ္တာဝ ဧကမေကာ၊ ရဟသိ ဂတာ အတ္ထံ နိစိန္တယိတွာ။>
    text <ပဝိဝေကေ သမ္မသိတွာန ဓီရာ၊ အထ ဝက္ခန္တိ ဇနိန္ဒ ဧတမတ္ထံ။>
  text <၉၈>
    text <ဥဂ္ဂပုတ္တ-ရာဇပုတ္တိယာနံ၊ ဥရဗ္ဘဿ မံသံ ပိယံ မနာပံ။>
    text <န သုနခဿ တေ အဒေန္တိ မံသံ၊ အထ မေဏ္ဍဿ သုဏေန သချမဿ။>
  text <၉၉>
    text <စမ္မံ ဝိဟနန္တိ ဧဠကဿ၊ အဿပိဋ္ဌတ္ထရဿုခဿ ဟေတု။>
    text <န စ တေ သုနခဿ အတ္ထရန္တိ၊ အထ မေဏ္ဍဿ သုဏေန သချမဿ။>
  text <၁၀၀>
    text <အာဝေလ္လိတသိင်္ဂိကော ဟိ မေဏ္ဍော၊ န စ သုနခဿ ဝိသာဏကာနိ အတ္ထိ။>
    text <တိဏဘက္ခေါ မံသဘောဇနော စ၊ အထ မေဏ္ဍဿ သုဏေန သချမဿ။>
  text <၁၀၁>
    text <တိဏမာသိ ပလာသမာသိ မေဏ္ဍော၊ န စ သုနခေါ တိဏမာသိ နော ပလာသံ။>
    text <ဂဏှေယျ သုဏော သသံ ဗိဠာရံ၊ အထ မေဏ္ဍဿ သုဏေန သချမဿ။>
  text <၁၀၂>
    text <အဋ္ဌဍ္ဎပဒော စတုပ္ပဒဿ၊ မေဏ္ဍော အဋ္ဌနခေါ အဒိဿမာနော။>
    text <ဆာဒိယမာဟရတီ အယံ ဣမဿ၊ မံသံ အာဟရတီ အယံ အမုဿ။>
  text <၁၀၃>
    text <ပါသာဒဝရဂတော ဝိဒေဟသေဋ္ဌော၊ ဝိတိဟာရံ အညမညဘောဇနာနံ။>
    text <အဒ္ဒက္ခိ ကိရ သက္ခိကံ ဇနိန္ဒော၊ ဗုဘုက္ကဿ ပုဏ္ဏံ မုခဿ စေတံ။>
  text <၁၀၄>
    text <လာဘာ ဝတ မေ အနပ္ပရူပါ၊ ယဿ မေဒိသာ ပဏ္ဍိတာ ကုလမှိ။>
    text <ပဉှဿ ဂမ္ဘီရဂတံ နိပုဏမတ္ထံ၊ ပဋိဝိဇ္ဈန္တိ သုဘာသိတေန ဓီရာ။>
  text <၁၀၅>
    text <အဿတရိရထဉ္စ ဧကမေကံ၊ ဖီတံ ဂါမဝရဉ္စ ဧကမေကံ။>
    text <သဗ္ဗေသံ ဝေါ ဒမ္မိ ပဏ္ဍိတာနံ၊ ပရမပ္ပတီတမနော သုဘာသိတေနာတိ။>
  stand <မေဏ္ဍကပဉှဇာတကံ အဋ္ဌမံ။>
  text <  <
  text <၄၇၂။ မဟာပဒုမဇာတကံ ၉>
  text <၁၀၆>
    text <နာဒဋ္ဌာ ပရတော ဒောသံ၊ အဏုံ ထူလာနိ သဗ္ဗသော။>
    text <ဣဿရော ပဏယေ ဒဏ္ဍံ၊ သာမံ အပ္ပဋိဝေက္ခိယ။>
  text <၁၀၇>
    text <ယော စ အပ္ပဋိဝေက္ခိတွာ၊ ဒဏ္ဍံ ကုဗ္ဗတိ ခတ္တိယော။>
    text <သကဏ္ဋကံ သော ဂိလတိ၊ ဇစ္စန္ဓောဝ သမက္ခိကံ။>
  text <၁၀၈>
    text <အဒဏ္ဍိယံ ဒဏ္ဍယတိ၊ ဒဏ္ဍိယဉ္စ အဒဏ္ဍိယံ။>
    text <အန္ဓောဝ ဝိသမံ မဂ္ဂံ၊ န ဇာနာတိ သမာသမံ။>
  text <၁၀၉>
    text <ယော စ ဧတာနိ ဌာနာနိ၊ အဏုံ ထူလာနိ သဗ္ဗသော။>
    text <သုဒိဋ္ဌမနုသာသေယျ၊ သ ဝေ ဝေါဟရိတု မရဟတိ။>
  text <၁၁၀>
    text <နေကန္တမုဒုနာ သက္ကာ၊ ဧကန္တတိခိဏေန ဝါ။>
    text <အတ္တံ မဟန္တေ ဌပေတုံ၊ တသ္မာ ဥဘယမာစရေ။>
  text <၁၁၁>
    text <ပရိဘူတော မုဒု ဟောတိ၊ အတိတိက္ခေါ စ ဝေရဝါ။>
    text <ဧတဉ္စ ဥဘယံ ဉတွာ၊ အနုမဇ္ဈံ သမာစရေ။>
  text <၁၁၂>
    text <ဗဟုမ္ပိ ရတ္တော ဘာသေယျ၊ ဒုဋ္ဌောပိ ဗဟု ဘာသတိ။>
    text <န ဣတ္ထိကာရဏာ ရာဇ၊ ပုတ္တံ ဃာတေတုမရဟသိ။>
  text <၁၁၃>
    text <သဗ္ဗောဝ လောကော ဧကတော၊ ဣတ္ထီ စ အယမေကိကာ။>
    text <တေနာဟံ ပဋိပဇ္ဇိဿံ၊ ဂစ္ဆထ ပက္ခိပထေဝ တံ။>
  text <၁၁၄>
    text <အနေကတာလေ နရကေ၊ ဂမ္ဘီရေ စ သုဒုတ္တရေ။>
    text <ပါတိတော ဂိရိဒုဂ္ဂသ္မိံ၊ ကေန တွံ တတ္ထ နာမရိ။>
  text <၁၁၅>
    text <နာဂေါ ဇာတဖဏော တတ္ထ၊ ထာမဝါ ဂိရိသာနုဇော။>
    text <ပစ္စဂ္ဂဟိ မံ ဘောဂေဟိ၊ တေနာဟံ တတ္ထ နာမရိံ။>
  text <၁၁၆>
    text <ဧဟိ တံ ပဋိနေဿာမိ၊ ရာဇပုတ္တ သကံ ဃရံ။>
    text <ရဇ္ဇံ ကာရေဟိ ဘဒ္ဒန္တေ၊ ကိံ အရညေ ကရိဿသိ။>
  text <၁၁၇>
    text <ယထာ ဂိလိတွာ ဗဠိသံ၊ ဥဒ္ဓရေယျ သလောဟိတံ။>
    text <ဥဒ္ဓရိတွာ သုခီ အဿ၊ ဧဝံ ပဿာမိ အတ္တနံ။>
  text <၁၁၈>
    text <ကိံ နု တွံ ဗဠိသံ ဗြူသိ၊ ကိံ တွံ ဗြူသိ သလောဟိတံ။>
    text <ကိံ နု တွံ ဥဗ္ဘတံ ဗြူသိ၊ တံ မေ အက္ခါဟိ ပုစ္ဆိတော။>
  text <၁၁၉>
    text <ကာမာဟံ ဗဠိသံ ဗြူမိ၊ ဟတ္ထိအဿံ သလောဟိတံ။>
    text <စတ္တာဟံ ဥဗ္ဘတံ ဗြူမိ၊ ဧဝံ ဇာနာဟိ ခတ္တိယ။>
  text <၁၂၀>
    text <စိဉ္စာမာဏဝိကာ မာတာ၊ ဒေဝဒတ္တော စ မေ ပိတာ။>
    text <အာနန္ဒော ပဏ္ဍိတော နာဂေါ၊ သာရိပုတ္တော စ ဒေဝတာ။>
    text <ရာဇပုတ္တော အဟံ အာသိံ၊ ဧဝံ ဓာရေထ ဇာတကန္တိ။>
  stand <မဟာပဒုမဇာတကံ နဝမံ။>
  text <  <
  text <၄၇၃။ မိတ္တာမိတ္တဇာတကံ ၁၀>
  text <၁၂၁>
    text <ကာနိ ကမ္မာနိ ကုဗ္ဗာနံ၊ ကထံ ဝိညူ ပရက္ကမေ။>
    text <အမိတ္တံ ဇာနေယျ မေဓာဝီ၊ ဒိသွာ သုတွာ စ ပဏ္ဍိတော။>
  text <၁၂၂>
    text <န နံ ဥမှယတေ ဒိသွာ၊ န စ နံ ပဋိနန္ဒတိ။>
    text <စက္ခူနိ စဿ န ဒဒာတိ၊ ပဋိလောမဉ္စ ဝတ္တတိ။>
  text <၁၂၃>
    text <အမိတ္တေ တဿ ဘဇတိ၊ မိတ္တေ တဿ န သေဝတိ။>
    text <ဝဏ္ဏကာမေ နိဝါရေတိ၊ အက္ကောသန္တေ ပသံသတိ။>
  text <၁၂၄>
    text <ဂုယှဉ္စ တဿ နက္ခါတိ၊ တဿ ဂုယှံ န ဂူဟတိ။>
    text <ကမ္မံ တဿ န ဝဏ္ဏေတိ၊ ပညဿ နပ္ပသံသတိ။>
  text <၁၂၅>
    text <အဘဝေ နန္ဒတိ တဿ၊ ဘဝေ တဿ န နန္ဒတိ။>
    text <အစ္ဆေရံ ဘောဇနံ လဒ္ဓါ၊ တဿ နုပ္ပဇ္ဇတေ သတိ။>
    text <တတော နံ နာနုကမ္ပတိ၊ အဟော သောပိ လဘေယျိတော။>
  text <၁၂၆>
    text <ဣစ္စေတေ သောဠသာကာရာ၊ အမိတ္တသ္မိံ ပတိဋ္ဌိတာ။>
    text <ယေဟိ အမိတ္တံ ဇာနေယျ၊ ဒိသွာ သုတွာ စ ပဏ္ဍိတော။>
  text <၁၂၇>
    text <ကာနိ ကမ္မာနိ ကုဗ္ဗာနံ၊ ကထံ ဝိညူ ပရက္ကမေ။>
    text <မိတ္တံ ဇာနေယျ မေဓာဝီ၊ ဒိသွာ သုတွာ စ ပဏ္ဍိတော။>
  text <၁၂၈>
    text <ပဝုတ္ထံ တဿ သရတိ၊ အာဂတံ အဘိနန္ဒတိ။>
    text <တတော ကေလာယိတော ဟောတိ၊ ဝါစာယ ပဋိနန္ဒတိ။>
  text <၁၂၉>
    text <မိတ္တေ တဿေဝ ဘဇတိ၊ အမိတ္တေ တဿ န သေဝတိ။>
    text <အက္ကောသန္တေ နိဝါရေတိ၊ ဝဏ္ဏကာမေ ပသံသတိ။>
  text <၁၃၀>
    text <ဂုယှဉ္စ တဿ အက္ခါတိ၊ တဿ ဂုယှဉ္စ ဂူဟတိ။>
    text <ကမ္မဉ္စ တဿ ဝဏ္ဏေတိ၊ ပညံ တဿ ပသံသတိ။>
  text <၁၃၁>
    text <ဘဝေ စ နန္ဒတိ တဿ၊ အဘဝေ တဿ န နန္ဒတိ။>
    text <အစ္ဆေရံ ဘောဇနံ လဒ္ဓါ၊ တဿ ဥပ္ပဇ္ဇတေ သတိ။>
    text <တတော နံ အနုကမ္ပတိ၊ အဟော သောပိ လဘေယျိတော။>
  text <၁၃၂>
    text <ဣစ္စေတေ သောဠသာကာရာ၊ မိတ္တသ္မိံ သုပ္ပတိဋ္ဌိတာ။>
    text <ယေဟိ မိတ္တဉ္စ ဇာနေယျ၊ ဒိသွာ သုတွာ စ ပဏ္ဍိတောတိ။>
    text <လဟုစိတ္တ သသာလ ကသန္တိ ပုန၊ အထ ကာမ ဒသခလုဋ္ဌာနဝရော။>
    text <အထ ကဏှ သုကောသိယ မေဏ္ဍဝရော၊ ပဒုမော ပုန မိတ္တဝရေန ဒသာတိ။>
  stand <မိတ္တာမိတ္တဇာတကံ ဒသမံ။>
  stand <ဒွာဒသကနိပါတံ နိဋ္ဌိတံ။>
  text <တဿုဒ္ဒာနံ>
