text <၅။ ပဉ္စကနိပါတော>
  text <၁။ မဏိကုဏ္ဍလဝဂ္ဂေါ>
    text <  <
    text <၃၅၁။ မဏိကုဏ္ဍလဇာတကံ ၅-၁-၁>
    text <၁>
      text <ဇီနော ရထဿံ မဏိကုဏ္ဍလေ စ၊ ပုတ္တေ စ ဒာရေ စ တထေဝ ဇီနော။>
      text <သဗ္ဗေသု ဘောဂေသု အသေသကေသု၊ ကသ္မာ န သန္တပ္ပသိ သောကကာလေ။>
    text <၂>
      text <ပုဗ္ဗေဝ မစ္စံ ဝိဇဟန္တိ ဘောဂါ၊ မစ္စော ဝါ တေ ပုဗ္ဗတရံ ဇဟာတိ။>
      text <အသဿတာ ဘောဂိနော ကာမကာမိ၊ တသ္မာ န သောစာမဟံ သောကကာလေ။>
    text <၃>
      text <ဥဒေတိ အာပူရတိ ဝေတိ စန္ဒော၊ အတ္ထံ တပေတွာန ပလေတိ သူရိယော။>
      text <ဝိဒိတာ မယာ သတ္တုက လောကဓမ္မာ၊ တသ္မာ န သောစာမဟံ သောကကာလေ။>
    text <၄>
      text <အလသော ဂိဟီ ကာမဘောဂီ န သာဓု၊ အသညတော ပဗ္ဗဇိတော န သာဓု။>
      text <ရာဇာ န သာဓု အနိသမ္မကာရီ၊ ယော ပဏ္ဍိတော ကောဓနော တံ န သာဓု။>
    text <၅>
      text <နိသမ္မ ခတ္တိယော ကယိရာ၊ နာနိသမ္မ ဒိသမ္ပတိ။>
      text <နိသမ္မကာရိနော ရာဇ၊ ယသော ကိတ္တိ စ ဝဍ္ဎတီတိ။>
    stand <မဏိကုဏ္ဍလဇာတကံ ပဌမံ။>
    text <  <
    text <၃၅၂။ သုဇာတဇာတကံ ၅-၁-၂>
    text <၆>
      text <ကိံ နု သန္တရမာနောဝ၊ လာယိတွာ ဟရိတံ တိဏံ။>
      text <ခါဒ ခါဒာတိ လပသိ၊ ဂတသတ္တံ ဇရဂ္ဂဝံ။>
    text <၇>
      text <န ဟိ အန္နေန ပါနေန၊ မတော ဂေါဏော သမုဋ္ဌဟေ။>
      text <တွဉ္စ တုစ္ဆံ ဝိလပသိ၊ ယထာ တံ ဒုမ္မတီ တထာ။>
    text <၈>
      text <တထေဝ တိဋ္ဌတိ သီသံ၊ ဟတ္ထပါဒာ စ ဝါလဓိ။>
      text <သောတာ တထေဝ တိဋ္ဌန္တိ၊ မညေ ဂေါဏော သမုဋ္ဌဟေ။>
    text <၉>
      text <နေဝယျကဿ သီသဉ္စ၊ ဟတ္ထပါဒာ စ ဒိဿရေ။>
      text <ရုဒံ မတ္တိကထူပသ္မိံ၊ နနု တွညေဝ ဒုမ္မတိ။>
    text <၁၀>
      text <အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။>
      text <ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။>
    text <၁၁>
      text <အဗ္ဗဟီ ဝတ မေ သလ္လံ၊ ယမာသိ ဟဒယဿိတံ။>
      text <ယော မေ သောကပရေတဿ၊ ပိတု သောကံ အပါနုဒိ။>
    text <၁၂>
      text <သောဟံ အဗ္ဗူဠှသလ္လောသ္မိ၊ ဝီတသောကော အနာဝိလော။>
      text <န သောစာမိ န ရောဒာမိ၊ တဝ သုတွာန မာဏဝ။>
    text <၁၃>
      text <ဧဝံ ကရောန္တိ သပ္ပညာ၊ ယေ ဟောန္တိ အနုကမ္ပကာ။>
      text <ဝိနိဝတ္တေန္တိ သောကမှာ၊ သုဇာတော ပိတရံ ယထာတိ။>
    stand <သုဇာတဇာတကံ ဒုတိယံ။>
    text <  <
    text <၃၅၃။ ဝေနသာခဇာတကံ ၅-၁-၃>
    text <၁၄>
      text <နယိဒံ နိစ္စံ ဘဝိတဗ္ဗံ ဗြဟ္မဒတ္တ၊ ခေမံ သုဘိက္ခံ သုခတာ စ ကာယေ။>
      text <အတ္ထစ္စယေ မာ အဟု သမ္ပမူဠှော၊ ဘိန္နပ္လဝေါ သာဂရဿေဝ မဇ္ဈေ။>
    text <၁၅>
      text <ယာနိ ကရောတိ ပုရိသော၊ တာနိ အတ္တနိ ပဿတိ။>
      text <ကလျာဏကာရီ ကလျာဏံ၊ ပါပကာရီ စ ပါပကံ။>
      text <ယာဒိသံ ဝပတေ ဗီဇံ၊ တာဒိသံ ဟရတေ ဖလံ။>
    text <၁၆>
      text <ဣဒံ တဒာစရိယဝစော၊ ပါရာသရိယော ယဒဗြဝိ။>
      text <မာ သု တွံ အကရိ ပါပံ၊ ယံ တွံ ပစ္ဆာ ကတံ တပေ။>
    text <၁၇>
      text <အယမေဝ သော ပိင်္ဂိယ ဝေနသာခေါ၊ ယမှိ ဃာတယိံ ခတ္တိယာနံ သဟဿံ။>
      text <အလင်္ကတေ စန္ဒနသာရာနုလိတ္တေ၊ တမေဝ ဒုက္ခံ ပစ္စာဂတံ မမံ။>
    text <၁၈>
      text <သာမာ စ ခေါ စန္ဒနလိတ္တဂတ္တာ၊ လဋ္ဌီဝ သောဘဉ္ဇနကဿ ဥဂ္ဂတာ။>
      text <အဒိသွာ ကာလံ ကရိဿာမိ ဥဗ္ဗရိံ၊ တံ မေ ဣတော ဒုက္ခတရံ ဘဝိဿတီတိ။>
    stand <ဝေနသာခဇာတကံ တတိယံ။>
    text <  <
    text <၃၅၄။ ဥရဂဇာတကံ ၅-၁-၄>
    text <၁၉>
      text <ဥရဂေါဝ တစံ ဇိဏ္ဏံ၊ ဟိတွာ ဂစ္ဆတိ သံ တနုံ။>
      text <ဧဝံ သရီရေ နိဗ္ဘောဂေ၊ ပေတေ ကာလင်္ကတေ သတိ။>
    text <၂၀>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န သောစာမိ၊ ဂတော သော တဿ ယာ ဂတိ။>
    text <၂၁>
      text <အနဝှိတော တတော အာဂါ၊ အနနုညာတော ဣတော ဂတော။>
      text <ယထာဂတော တထာ ဂတော၊ တတ္ထ ကာ ပရိဒေဝနာ။>
    text <၂၂>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န သောစာမိ၊ ဂတော သော တဿ ယာ ဂတိ။>
    text <၂၃>
      text <သစေ ရောဒေ ကိသာ အဿံ၊ တဿာ မေ ကိံ ဖလံ သိယာ။>
      text <ဉာတိမိတ္တသုဟဇ္ဇာနံ၊ ဘိယျော နော အရတီ သိယာ။>
    text <၂၄>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န သောစာမိ၊ ဂတော သော တဿ ယာ ဂတိ။>
    text <၂၅>
      text <ယထာပိ ဒာရကော စန္ဒံ၊ ဂစ္ဆန္တမနုရောဒတိ။>
      text <ဧဝံ သမ္ပဒမေဝေတံ၊ ယော ပေတမနုသောစတိ။>
    text <၂၆>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န သောစာမိ၊ ဂတော သော တဿ ယာ ဂတိ။>
    text <၂၇>
      text <ယထာပိ ဥဒကကုမ္ဘော၊ ဘိန္နော အပ္ပဋိသန္ဓိယော။>
      text <ဧဝံ သမ္ပဒမေဝေတံ၊ ယော ပေတမနုသောစတိ။>
    text <၂၈>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န သောစာမိ၊ ဂတော သော တဿ ယာ ဂတီတိ။>
    stand <ဥရဂဇာတကံ စတုတ္ထံ။>
    text <  <
    text <၃၅၅။ ဃဋဇာတကံ ၅-၁-၅>
    text <၂၉>
      text <အညေ သောစန္တိ ရောဒန္တိ၊ အညေ အဿုမုခါ ဇနာ။>
      text <ပသန္နမုခဝဏ္ဏောသိ၊ ကသ္မာ ဃဋ န သောစသိ။>
    text <၃၀>
      text <နာဗ္ဘတီတဟရော သောကော၊ နာနာဂတသုခါဝဟော။>
      text <တသ္မာ ဓင်္က န သောစာမိ၊ နတ္ထိ သောကေ ဒုတီယတာ။>
    text <၃၁>
      text <သောစံ ပဏ္ဍု ကိသော ဟောတိ၊ ဘတ္တဉ္စဿ န ရုစ္စတိ။>
      text <အမိတ္တာ သုမနာ ဟောန္တိ၊ သလ္လဝိဒ္ဓဿ ရုပ္ပတော။>
    text <၃၂>
      text <ဂါမေ ဝါ ယဒိ ဝါရညေ၊ နိန္နေ ဝါ ယဒိ ဝါ ထလေ။>
      text <ဌိတံ မံ နာဂမိဿတိ၊ ဧဝံ ဒိဋ္ဌပဒော အဟံ။>
    text <၃၃>
      text <ယဿတ္တာ နာလမေကောဝ၊ သဗ္ဗကာမရသာဟရော။>
      text <သဗ္ဗာပိ ပထဝီ တဿ၊ န သုခံ အာဝဟိဿတီတိ။>
    stand <ဃဋဇာတကံ ပဉ္စမံ။>
    text <  <
    text <၃၅၆။ ကောရဏ္ဍိယဇာတကံ ၅-၁-၆>
    text <၃၄>
      text <ဧကော အရညေ ဂိရိကန္ဒရာယံ၊ ပဂ္ဂယှ ပဂ္ဂယှ သိလံ ပဝေစ္ဆသိ။>
      text <ပုနပ္ပုနံ သန္တရမာနရူပေါ၊ ကောရဏ္ဍိယ ကော နု တဝ ယိဓတ္ထော။>
    text <၃၅>
      text <အဟဉှိမံ သာဂရ သေဝိတန္တံ၊ သမံ ကရိဿာမိ ယထာပိ ပါဏိ။>
      text <ဝိကိရိယ သာနူနိ စ ပဗ္ဗတာနိ စ၊ တသ္မာ သိလံ ဒရိယာ ပက္ခိပါမိ။>
    text <၃၆>
      text <နယိမံ မဟိံ အရဟတိ ပါဏိကပ္ပံ၊ သမံ မနုဿော ကရဏာယ မေကော။>
      text <မညာမိမညေဝ ဒရိံ ဇိဂီသံ၊ ကောရဏ္ဍိယ ဟာဟသိ ဇီဝလောကံ။>
    text <၃၇>
      text <သစေ အဟံ ဘူတဓရံ န သက္ကာ၊ သမံ မနုဿော ကရဏာယ မေကော။>
      text <ဧဝမေဝ တွံ ဗြဟ္မေ ဣမေ မနုဿေ၊ နာနာဒိဋ္ဌိကေ နာနယိဿသိ တေ။>
    text <၃၈>
      text <သင်္ခိတ္တရူပေန ဘဝံ မမတ္ထံ၊ အက္ခါသိ ကောရဏ္ဍိယ ဧဝမေတံ။>
      text <ယထာ န သက္ကာ ပထဝီ သမာယံ၊ ကတ္တုံ မနုဿေန တထာ မနုဿာတိ။>
    stand <ကောရဏ္ဍိယဇာတကံ ဆဋ္ဌံ။>
    text <  <
    text <၃၅၇။ လဋုကိကဇာတကံ ၅-၁-၇>
    text <၃၉>
      text <ဝန္ဒာမိ တံ ကုဉ္ဇရ သဋ္ဌိဟာယနံ၊ အာရညကံ ယူထပတိံ ယသဿိံ။>
      text <ပက္ခေဟိ တံ ပဉ္ဇလိကံ ကရောမိ၊ မာ မေ ဝဓီ ပုတ္တကေ ဒုဗ္ဗလာယ။>
    text <၄၀>
      text <ဝန္ဒာမိ တံ ကုဉ္ဇရ ဧကစာရိံ၊ အာရညကံ ပဗ္ဗတသာနုဂေါစရံ။>
      text <ပက္ခေဟိ တံ ပဉ္ဇလိကံ ကရောမိ၊ မာ မေ ဝဓီ ပုတ္တကေ ဒုဗ္ဗလာယ။>
    text <၄၁>
      text <ဝမိဿာမိ တေ လဋုကိကေ ပုတ္တကာနိ၊ ကိံ မေ တုဝံ ကာဟသိ ဒုဗ္ဗလာသိ။>
      text <သတံ သဟဿာနိပိ တာဒိသီနံ၊ ဝါမေန ပါဒေန ပပေါထယေယျံ။>
    text <၄၂>
      text <န ဟေဝ သဗ္ဗတ္ထ ဗလေန ကိစ္စံ၊ ဗလဉှိ ဗာလဿ ဝဓာယ ဟောတိ။>
      text <ကရိဿာမိ တေ နာဂရာဇာ အနတ္ထံ၊ ယော မေ ဝဓီ ပုတ္တကေ ဒုဗ္ဗလာယ။>
    text <၄၃>
      text <ကာကဉ္စ ပဿ လဋုကိကံ၊ မဏ္ဍူကံ နီလမက္ခိကံ။>
      text <ဧတေ နာဂံ အဃာတေသုံ၊ ပဿ ဝေရဿ ဝေရိနံ။>
      text <တသ္မာ ဟိ ဝေရံ န ကယိရာထ၊ အပ္ပိယေနပိ ကေနစီတိ။>
    stand <လဋုကိကဇာတကံ သတ္တမံ။>
    text <  <
    text <၃၅၈။ စူဠဓမ္မပါလဇာတကံ ၅-၁-၈>
    text <၄၄>
      text <အဟမေဝ ဒူသိယာ ဘူနဟတာ၊ ရညော မဟာပတာပဿ။>
      text <ဧတံ မုဉ္စတု ဓမ္မပါလံ၊ ဟတ္ထေ မေ ဒေဝ ဆေဒေဟိ။>
    text <၄၅>
      text <အဟမေဝ ဒူသိယာ ဘူနဟတာ၊ ရညော မဟာပတာပဿ။>
      text <ဧတံ မုဉ္စတု ဓမ္မပါလံ၊ ပါဒေ မေ ဒေဝ ဆေဒေဟိ။>
    text <၄၆>
      text <အဟမေဝ ဒူသိယာ ဘူနဟတာ၊ ရညော မဟာပတာပဿ။>
      text <ဧတံ မုဉ္စတု ဓမ္မပါလံ၊ သီသံ မေ ဒေဝ ဆေဒေဟိ။>
    text <၄၇>
      text <န ဟိ နူနိမဿ ရညော၊ မိတ္တာမစ္စာ စ ဝိဇ္ဇရေ သုဟဒာ။>
      text <ယေ န ဝဒန္တိ ရာဇာနံ၊ မာ ဃာတယိ ဩရသံ ပုတ္တံ။>
    text <၄၈>
      text <န ဟိ နူနိမဿ ရညော၊ ဉာတီ မိတ္တာ စ ဝိဇ္ဇရေ သုဟဒာ။>
      text <ယေ န ဝဒန္တိ ရာဇာနံ၊ မာ ဃာတယိ အတြဇံ ပုတ္တံ။>
    text <၄၉>
      text <စန္ဒနသာရာနုလိတ္တာ၊ ဗာဟာ ဆိဇ္ဇန္တိ ဓမ္မပါလဿ။>
      text <ဒာယာဒဿ ပထဗျာ၊ ပါဏာ မေ ဒေဝ ရုဇ္ဈန္တီတိ။>
    stand <စူဠဓမ္မပါလဇာတကံ အဋ္ဌမံ။>
    text <  <
    text <၃၅၉။ သုဝဏ္ဏမိဂဇာတကံ ၅-၁-၉>
    text <၅၀>
      text <ဝိက္ကမ ရေ ဟရိပါဒ၊ ဝိက္ကမ ရေ မဟာမိဂ။>
      text <ဆိန္ဒ ဝါရတ္တိကံ ပါသံ၊ နာဟံ ဧကာ ဝနေ ရမေ။>
    text <၅၁>
      text <ဝိက္ကမာမိ န ပါရေမိ၊ ဘူမိံ သုမ္ဘာမိ ဝေဂသာ။>
      text <ဒဠှော ဝါရတ္တိကော ပါသော၊ ပါဒံ မေ ပရိကန္တတိ။>
    text <၅၂>
      text <အတ္ထရဿု ပလာသာနိ၊ အသိံ နိဗ္ဗာဟ လုဒ္ဒက။>
      text <ပဌမံ မံ ဝဓိတွာန၊ ဟန ပစ္ဆာ မဟာမိဂံ။>
    text <၅၃>
      text <န မေ သုတံ ဝါ ဒိဋ္ဌံ ဝါ၊ ဘာသန္တိံ မာနုသိံ မိဂိံ။>
      text <တွဉ္စ ဘဒ္ဒေ သုခီ ဟောဟိ၊ ဧသော စာပိ မဟာမိဂေါ။>
    text <၅၄>
      text <ဧဝံ လုဒ္ဒက နန္ဒဿု၊ သဟ သဗ္ဗေဟိ ဉာတိဘိ။>
      text <ယထာဟမဇ္ဇ နန္ဒာမိ၊ မုတ္တံ ဒိသွာ မဟာမိဂန္တိ။>
    stand <သုဝဏ္ဏမိဂဇာတကံ နဝမံ။>
    text <  <
    text <၃၆၀။ သုယောနန္ဒီဇာတကံ ၅-၁-၁၀>
    text <၅၅>
      text <ဝါတိ ဂန္ဓော တိမိရာနံ၊ ကုသမုဒ္ဒော စ ဃောသဝါ။>
      text <ဒူရေ ဣတော သုယောနန္ဒီ၊ တမ္ဗကာမာ တုဒန္တိ မံ။>
    text <၅၆>
      text <ကထံ သမုဒ္ဒမတရိ၊ ကထံ အဒ္ဒက္ခိ သေဒုမံ။>
      text <ကထံ တဿာ စ တုယှဉ္စ၊ အဟု သဂ္ဂ သမာဂမော။>
    text <၅၇>
      text <ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။>
      text <မကရေဟိ အဘိဒာ နာဝါ၊ ဖလကေနာဟမပ္လဝိံ။>
    text <၅၈>
      text <သာ မံ သဏှေန မုဒုနာ၊ နိစ္စံ စန္ဒနဂန္ဓိနီ။>
      text <အင်္ဂေန ဥဒ္ဓရီ ဘဒ္ဒာ၊ မာတာ ပုတ္တံဝ ဩရသံ။>
    text <၅၉>
      text <သာ မံ အန္နေန ပါနေန၊ ဝတ္ထေန သယနေန စ။>
      text <အတ္တနာပိ စ မန္ဒက္ခီ၊ ဧဝံ တမ္ဗ ဝိဇာနာဟီတိ။>
      text <အထ ဇိနဝရော ဟရိတံ တိဏကော၊ အထ ဘိန္နပ္လဝေါ ဥရဂေါဝ ဃဋော။>
      text <ဒရိယာ ပုန ကုဉ္ဇရ ဘူနဟတာ၊ မိဂမုတ္တမသဂ္ဂဝရေန ဒသာတိ။>
    stand <သုယောနန္ဒီဇာတကံ ဒသမံ။>
    stand <မဏိကုဏ္ဍလဝဂ္ဂေါ ပဌမော။>
    text <တဿုဒ္ဒာနံ>
  text <၂။ ဝဏ္ဏာရောဟဝဂ္ဂေါ>
    text <  <
    text <၃၆၁။ ဝဏ္ဏာရောဟဇာတကံ ၅-၂-၁>
    text <၆၀>
      text <ဝဏ္ဏာရောဟေန ဇာတိယာ၊ ဗလနိက္ကမနေန စ။>
      text <သုဗာဟု န မယာ သေယျော၊ သုဒာဌ ဣတိ ဘာသသိ။>
    text <၆၁>
      text <ဝဏ္ဏာရောဟေန ဇာတိယာ၊ ဗလနိက္ကမနေန စ။>
      text <သုဒာဌော န မယာ သေယျော၊ သုဗာဟု ဣတိ ဘာသသိ။>
    text <၆၂>
      text <ဧဝံ စေ မံ ဝိဟရန္တံ၊ သုဗာဟု သမ္မ ဒုဗ္ဘသိ။>
      text <န ဒာနာဟံ တယာ သဒ္ဓိံ၊ သံဝါသမဘိရောစယေ။>
    text <၆၃>
      text <ယော ပရေသံ ဝစနာနိ၊ သဒ္ဒဟေယျ ယထာတထံ။>
      text <ခိပ္ပံ ဘိဇ္ဇေထ မိတ္တသ္မိံ၊ ဝေရဉ္စ ပသဝေ ဗဟုံ။>
    text <၆၄>
      text <န သော မိတ္တော ယော သဒာ အပ္ပမတ္တော၊ ဘေဒာသင်္ကီ ရန္ဓမေဝါနုပဿီ။>
      text <ယသ္မိဉ္စ သေတီ ဥရသီဝ ပုတ္တော၊ သ ဝေ မိတ္တော ယော အဘေဇ္ဇော ပရေဟီတိ။>
    stand <ဝဏ္ဏာရောဟဇာတကံ ပဌမံ။>
    text <  <
    text <၃၆၂။ သီလဝီမံသဇာတကံ ၅-၂-၂>
    text <၆၅>
      text <သီလံ သေယျော သုတံ သေယျော၊ ဣတိ မေ သံသယော အဟု။>
      text <သီလမေဝ သုတာ သေယျော၊ ဣတိ မေ နတ္ထိ သံသယော။>
    text <၆၆>
      text <မောဃာ ဇာတိ စ ဝဏ္ဏော စ၊ သီလမေဝ ကိရုတ္တမံ။>
      text <သီလေန အနုပေတဿ၊ သုတေနတ္ထော န ဝိဇ္ဇတိ။>
    text <၆၇>
      text <ခတ္တိယော စ အဓမ္မဋ္ဌော၊ ဝေဿော စာဓမ္မနိဿိတော။>
      text <တေ ပရိစ္စဇ္ဇုဘော လောကေ၊ ဥပပဇ္ဇန္တိ ဒုဂ္ဂတိံ။>
    text <၆၈>
      text <ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။>
      text <ဣဓ ဓမ္မံ စရိတွာန၊ ဘဝန္တိ တိဒိဝေ သမာ။>
    text <၆၉>
      text <န ဝေဒာ သမ္ပရာယာယ၊ န ဇာတိ နာပိ ဗန္ဓဝါ။>
      text <သကဉ္စ သီလံ သံသုဒ္ဓံ၊ သမ္ပရာယာယ သုခါယ စာတိ။>
    stand <သီလဝီမံသဇာတကံ ဒုတိယံ။>
    text <  <
    text <၃၆၃။ ဟိရိဇာတကံ ၅-၂-၃>
    text <၇၀>
      text <ဟိရိံ တရန္တံ ဝိဇိဂုစ္ဆမာနံ၊ တဝါဟမသ္မီ ဣတိ ဘာသမာနံ။>
      text <သေယျာနိ ကမ္မာနိ အနာဒိယန္တံ၊ နေသော မမန္တိ ဣတိ နံ ဝိဇညာ။>
    text <၇၁>
      text <ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။>
      text <အကရောန္တံ ဘာသမာနံ၊ ပရိဇာနန္တိ ပဏ္ဍိတာ။>
    text <၇၂>
      text <န သော မိတ္တော ယော သဒာ အပ္ပမတ္တော၊ ဘေဒာသင်္ကီ ရန္ဓမေဝါနုပဿီ။>
      text <ယသ္မိဉ္စ သေတီ ဥရသီဝ ပုတ္တော၊ သ ဝေ မိတ္တော ယော အဘေဇ္ဇော ပရေဟိ။>
    text <၇၃>
      text <ပါမောဇ္ဇကရဏံ ဌာနံ၊ ပသံသာဝဟနံ သုခံ။>
      text <ဖလာနိသံသော ဘာဝေတိ၊ ဝဟန္တော ပေါရိသံ ဓုရံ။>
    text <၇၄>
      text <ပဝိဝေကရသံ ပိတွာ၊ ရသံ ဥပသမဿ စ။>
      text <နိဒ္ဒရော ဟောတိ နိပ္ပါပေါ၊ ဓမ္မပ္ပီတိရသံ ပိဝန္တိ။>
    stand <ဟိရိဇာတကံ တတိယံ။>
    text <  <
    text <၃၆၄။ ခဇ္ဇောပနကဇာတကံ ၅-၂-၄>
    text <၇၅>
      text <ကော နု သန္တမှိ ပဇ္ဇောတေ၊ အဂ္ဂိပရိယေသနံ စရံ။>
      text <အဒ္ဒက္ခိ ရတ္တိ ခဇ္ဇောတံ၊ ဇာတဝေဒံ အမညထ။>
    text <၇၆>
      text <သွဿ ဂေါမယစုဏ္ဏာနိ၊ အဘိမတ္ထံ တိဏာနိ စ။>
      text <ဝိပရီတာယ သညာယ၊ နာသက္ခိ ပဇ္ဇလေတဝေ။>
    text <၇၇>
      text <ဧဝမ္ပိ အနုပါယေန၊ အတ္ထံ န လဘတေ မိဂေါ။>
      text <ဝိသာဏတော ဂဝံ ဒောဟံ၊ ယတ္ထ ခီရံ န ဝိန္ဒတိ။>
    text <၇၈>
      text <ဝိဝိဓေဟိ ဥပါယေဟိ၊ အတ္ထံ ပပ္ပေါန္တိ မာဏဝါ။>
      text <နိဂ္ဂဟေန အမိတ္တာနံ၊ မိတ္တာနံ ပဂ္ဂဟေန စ။>
    text <၇၉>
      text <သေနာမောက္ခပလာဘေန၊ ဝလ္လဘာနံ နယေန စ။>
      text <ဇဂတိံ ဇဂတိပါလာ၊ အာဝသန္တိ ဝသုန္ဓရန္တိ။>
    stand <ခဇ္ဇောပနကဇာတကံ စတုတ္ထံ။>
    text <  <
    text <၃၆၅။ အဟိတုဏ္ဍိကဇာတကံ ၅-၂-၅>
    text <၈၀>
      text <ဓုတ္တောမှိ သမ္မ သုမုခ၊ ဇူတေ အက္ခပရာဇိတော။>
      text <ဟရေဟိ အမ္ဗပက္ကာနိ၊ ဝီရိယံ တေ ဘက္ခယာမသေ။>
    text <၈၁>
      text <အလိကံ ဝတ မံ သမ္မ၊ အဘူတေန ပသံသသိ။>
      text <ကော တေ သုတော ဝါ ဒိဋ္ဌော ဝါ၊ သုမုခေါ နာမ မက္ကဋော။>
    text <၈၂>
      text <အဇ္ဇာပိ မေ တံ မနသိ၊ ယံ မံ တွံ အဟိတုဏ္ဍိက။>
      text <ဓညာပဏံ ပဝိသိတွာ၊ မတ္တော ဆာတံ ဟနာသိ မံ။>
    text <၈၃>
      text <တာဟံ သရံ ဒုက္ခသေယျံ၊ အပိ ရဇ္ဇမ္ပိ ကာရယေ။>
      text <နေဝါဟံ ယာစိတော ဒဇ္ဇံ၊ တထာ ဟိ ဘယတဇ္ဇိတော။>
    text <၈၄>
      text <ယဉ္စ ဇညာ ကုလေ ဇာတံ၊ ဂဗ္ဘေ တိတ္တံ အမစ္ဆရိံ။>
      text <တေန သခိဉ္စ မိတ္တဉ္စ၊ ဓီရော သန္ဓာတုမရဟတီတိ။>
    stand <အဟိတုဏ္ဍိကဇာတကံ ပဉ္စမံ။>
    text <  <
    text <၃၆၆။ ဂုမ္ဗိယဇာတကံ ၅-၂-၆>
    text <၈၅>
      text <မဓုဝဏ္ဏံ မဓုရသံ၊ မဓုဂန္ဓံ ဝိသံ အဟု။>
      text <ဂုမ္ဗိယော ဃာသမေသာနော၊ အရညေ ဩဒဟီ ဝိသံ။>
    text <၈၆>
      text <မဓု ဣတိ မညမာနာ၊ ယေ တံ ဝိသမခါဒိသုံ။>
      text <တေသံ တံ ကဋုကံ အာသိ၊ မရဏံ တေနုပါဂမုံ။>
    text <၈၇>
      text <ယေ စ ခေါ ပဋိသင်္ခါယ၊ ဝိသံ တံ ပရိဝဇ္ဇယုံ။>
      text <တေ အာတုရေသု သုခိတာ၊ ဍယှမာနေသု နိဗ္ဗုတာ။>
    text <၈၈>
      text <ဧဝမေဝ မနုဿေသု၊ ဝိသံ ကာမာ သမောဟိတာ။>
      text <အာမိသံ ဗန္ဓနဉ္စေတံ၊ မစ္စုဝေသော ဂုဟာသယော။>
    text <၈၉>
      text <ဧဝမေဝ ဣမေ ကာမေ၊ အာတုရာ ပရိစာရိကေ။>
      text <ယေ သဒာ ပရိဝဇ္ဇေန္တိ၊ သင်္ဂံ လောကေ ဥပစ္စဂုန္တိ။>
    stand <ဂုမ္ဗိယဇာတကံ ဆဋ္ဌံ။>
    text <  <
    text <၃၆၇။ သာဠိယဇာတကံ ၅-၂-၇>
    text <၉၀>
      text <ယွာယံ သာဠိယ ဆာပေါတိ၊ ကဏှသပ္ပံ အဂါဟယိ။>
      text <တေန သပ္ပေနယံ ဒဋ္ဌော၊ ဟတော ပါပါနုသာသကော။>
    text <၉၁>
      text <အဟန္တာရ မဟန္တာရံ၊ ယော နရော ဟန္တုမိစ္ဆတိ။>
      text <ဧဝံ သော နိဟတော သေတိ၊ ယထာယံ ပုရိသော ဟတော။>
    text <၉၂>
      text <အဟန္တာရ မဃာတေန္တံ၊ ယော နရော ဟန္တုမိစ္ဆတိ။>
      text <ဧဝံ သော နိဟတော သေတိ၊ ယထာယံ ပုရိသော ဟတော။>
    text <၉၃>
      text <ယထာ ပံသုမုဋ္ဌိံ ပုရိသော၊ ပဋိဝါတံ ပဋိက္ခိပေ။>
      text <တမေဝ သော ရဇော ဟန္တိ၊ တထာယံ ပုရိသော ဟတော။>
    text <၉၄>
      text <ယော အပ္ပဒုဋ္ဌဿ နရဿ ဒုဿတိ၊ သုဒ္ဓဿ ပေါသဿ အနင်္ဂဏဿ။>
      text <တမေဝ ဗာလံ ပစ္စေတိ ပါပံ၊ သုခုမော ရဇော ပဋိဝါတံဝ ခိတ္တောတိ။>
    stand <သာဠိယဇာတကံ သတ္တမံ။>
    text <  <
    text <၃၆၈။ တစသာရဇာတကံ ၅-၂-၈>
    text <၉၅>
      text <အမိတ္တဟတ္ထတ္ထဂတာ၊ တစသာရသမပ္ပိတာ။>
      text <ပသန္နမုခဝဏ္ဏာတ္ထ၊ ကသ္မာ တုမှေ န သောစထ။>
    text <၉၆>
      text <န သောစနာယ ပရိဒေဝနာယ၊ အတ္ထောဝ လဗ္ဘော အပိ အပ္ပကောပိ။>
      text <သောစန္တမေနံ ဒုခိတံ ဝိဒိတွာ၊ ပစ္စတ္ထိကာ အတ္တမနာ ဘဝန္တိ။>
    text <၉၇>
      text <ယတော စ ခေါ ပဏ္ဍိတော အာပဒာသု၊ န ဝေဓတီ အတ္ထဝိနိစ္ဆယညူ။>
      text <ပစ္စတ္ထိကာဿ ဒုခိတာ ဘဝန္တိ၊ ဒိသွာ မုခံ အဝိကာရံ ပုရာဏံ။>
    text <၉၈>
      text <ဇပ္ပေန မန္တေန သုဘာသိတေန၊ အနုပ္ပဒာနေန ပဝေဏိယာ ဝါ။>
      text <ယထာ ယထာ ယတ္ထ လဘေထ အတ္ထံ၊ တထာ တထာ တတ္ထ ပရက္ကမေယျ။>
    text <၉၉>
      text <ယတော စ ဇာနေယျ အလဗ္ဘနေယျော၊ မယာ ဝ အညေန ဝါ ဧသ အတ္ထော။>
      text <အသောစမာနော အဓိဝါသယေယျ၊ ကမ္မံ ဒဠှံ ကိန္တိ ကရောမိ ဒာနီတိ။>
    stand <တစသာရဇာတကံ အဋ္ဌမံ။>
    text <  <
    text <၃၆၉။ မိတ္တဝိန္ဒကဇာတကံ ၅-၂-၉>
    text <၁၀၀>
      text <ကျာဟံ ဒေဝါနမကရံ၊ ကိံ ပါပံ ပကတံ မယာ။>
      text <ယံ မေ သိရသ္မိံ ဩဟစ္စ၊ စက္ကံ ဘမတိ မတ္ထကေ။>
    text <၁၀၁>
      text <အတိက္ကမ္မ ရမဏကံ၊ သဒာမတ္တဉ္စ ဒူဘကံ။>
      text <ဗြဟ္မတ္တရဉ္စ ပါသာဒံ၊ ကေနတ္ထေန ဣဓာဂတော။>
    text <၁၀၂>
      text <ဣတော ဗဟုတရာ ဘောဂါ၊ အတြ မညေ ဘဝိဿရေ။>
      text <ဣတိ ဧတာယ သညာယ၊ ပဿ မံ ဗျသနံ ဂတံ။>
    text <၁၀၃>
      text <စတုဗ္ဘိ အဋ္ဌဇ္ဈဂမာ၊ အဋ္ဌာဟိပိ စ သောဠသ။>
      text <သောဠသာဟိ စ ဗာတ္တိံသ၊ အတြိစ္ဆံ စက္ကမာသဒော။>
    text <ဣစ္ဆာဟတဿ ပေါသဿ၊ စက္ကံ ဘမတိ မတ္ထကေ။>
    text <၁၀၄>
      text <ဥပရိဝိသာလာ ဒုပ္ပူရာ၊ ဣစ္ဆာ ဝိသဋဂါမိနီ။>
      text <ယေ စ တံ အနုဂိဇ္ဈန္တိ၊ တေ ဟောန္တိ စက္ကဓာရိနောတိ။>
    stand <မိတ္တဝိန္ဒကဇာတကံ နဝမံ။>
    text <  <
    text <၃၇၀။ ပလာသဇာတကံ ၅-၂-၁၀>
    text <၁၀၅>
      text <ဟံသော ပလာသမဝစ၊ နိဂြောဓော သမ္မ ဇာယတိ။>
      text <အင်္ကသ္မိံ တေ နိသိန္နောဝ၊ သော တေ မမ္မာနိ ဆေစ္ဆတိ။>
    text <၁၀၆>
      text <ဝဍ္ဎတာမေဝ နိဂြောဓော၊ ပတိဋ္ဌဿ ဘဝါမဟံ။>
      text <ယထာ ပိတာ စ မာတာ စ၊ ဧဝံ မေ သော ဘဝိဿတိ။>
    text <၁၀၇>
      text <ယံ တွံ အင်္ကသ္မိံ ဝဍ္ဎေသိ၊ ခီရရုက္ခံ ဘယာနကံ။>
      text <အာမန္တ ခေါ တံ ဂစ္ဆာမ၊ ဝုဍ္ဎိ မဿ န ရုစ္စတိ။>
    text <၁၀၈>
      text <ဣဒာနိ ခေါ မံ ဘာယေတိ၊ မဟာနေရုနိဒဿနံ။>
      text <ဟံသဿ အနဘိညာယ၊ မဟာ မေ ဘယမာဂတံ။>
    text <၁၀၉>
      text <န တဿ ဝုဍ္ဎိ ကုသလပ္ပသတ္ထာ၊ ယော ဝဍ္ဎမာနော ဃသတေ ပတိဋ္ဌံ။>
      text <တဿူပရောဓံ ပရိသင်္ကမာနော၊ ပတာရယီ မူလဝဓာယ ဓီရောတိ။>
    stand <ပလာသဇာတကံ ဒသမံ။>
    stand <ဝဏ္ဏာရောဟဝဂ္ဂေါ ဒုတိယော။>
  text <၃။ အဍ္ဎဝဂ္ဂေါ>
    text <  <
    text <၃၇၁။ ဒီဃီတိကောသလဇာတကံ ၅-၃-၁>
    text <၁၁၀>
      text <ဧဝံဘူတဿ တေ ရာဇ၊ အာဂတဿ ဝသေ မမ။>
      text <အတ္ထိ နု ကောစိ ပရိယာယော၊ ယော တံ ဒုက္ခါ ပမောစယေ။>
    text <၁၁၁>
      text <ဧဝံဘူတဿ မေ တာတ၊ အာဂတဿ ဝသေ တဝ။>
      text <နတ္ထိ နော ကောစိ ပရိယာယော၊ ယော မံ ဒုက္ခါ ပမောစယေ။>
    text <၁၁၂>
      text <နာညံ သုစရိတံ ရာဇ၊ နာညံ ရာဇ သုဘာသိတံ။>
      text <တာယတေ မရဏကာလေ၊ ဧဝမေဝိတရံ ဓနံ။>
    text <၁၁၃>
      text <အက္ကောစ္ဆိ မံ အဝဓိ မံ၊ အဇိနိ မံ အဟာသိ မေ။>
      text <ယေ စ တံ ဥပနယှန္တိ၊ ဝေရံ တေသံ န သမ္မတိ။>
    text <၁၁၄>
      text <အက္ကောစ္ဆိ မံ အဝဓိ မံ၊ အဇိနိ မံ အဟာသိ မေ။>
      text <ယေ စ တံ နုပနယှန္တိ၊ ဝေရံ တေသူပသမ္မတိ။>
    text <၁၁၅>
      text <န ဟိ ဝေရေန ဝေရာနိ၊ သမ္မန္တီဓ ကုဒာစနံ။>
      text <အဝေရေန စ သမ္မန္တိ၊ ဧသ ဓမ္မော သနန္တနောတိ။>
    stand <ဒီဃီတိကောသလဇာတကံ ပဌမံ။>
    text <  <
    text <၃၇၂။ မိဂပေါတကဇာတကံ ၅-၃-၂>
    text <၁၁၆>
      text <အဂါရာ ပစ္စုပေတဿ၊ အနဂါရဿ တေ သတော။>
      text <သမဏဿ န တံ သာဓု၊ ယံ ပေတမနုသောစသိ။>
    text <၁၁၇>
      text <သံဝါသေန ဟဝေ သက္က၊ မနုဿဿ မိဂဿ ဝါ။>
      text <ဟဒယေ ဇာယတေ ပေမံ၊ န တံ သက္ကာ အသောစိတုံ။>
    text <၁၁၈>
      text <မတံ မရိဿံ ရောဒန္တိ၊ ယေ ရုဒန္တိ လပန္တိ စ။>
      text <တသ္မာ တွံ ဣသိ မာ ရောဒိ၊ ရောဒိတံ မောဃမာဟု သန္တော။>
    text <၁၁၉>
      text <ရောဒိတေန ဟဝေ ဗြဟ္မေ၊ မတော ပေတော သမုဋ္ဌဟေ။>
      text <သဗ္ဗေ သင်္ဂမ္မ ရောဒာမ၊ အညမညဿ ဉာတကေ။>
    text <၁၂၀>
      text <အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။>
      text <ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။>
    text <၁၂၁>
      text <အဗ္ဗဟိ ဝတ မေ သလ္လံ၊ ယမာသိ ဟဒယဿိတံ။>
      text <ယော မေ သောကပရေတဿ၊ ပုတ္တသောကံ အပါနုဒိ။>
    text <၁၂၂>
      text <သောဟံ အဗ္ဗူဠှသလ္လောသ္မိ၊ ဝီတသောကော အနာဝိလော။>
      text <န သောစာမိ န ရောဒာမိ၊ တဝ သုတွာန ဝါသဝါတိ။>
    stand <မိဂပေါတကဇာတကံ ဒုတိယံ။>
    text <  <
    text <၃၇၃။ မူသိကဇာတကံ ၅-၃-၃>
    text <၁၂၃>
      text <ကုဟိံ ဂတာ ကတ္ထ ဂတာ၊ ဣတိ လာလပ္ပတီ ဇနော။>
      text <အဟမေဝေကော ဇာနာမိ၊ ဥဒပါနေ မူသိကာ ဟတာ။>
    text <၁၂၄>
      text <ယဉ္စေတံ ဣတိ စီတိ စ၊ ဂဒြဘောဝ နိဝတ္တသိ။>
      text <ဥဒပါနေ မူသိကံ ဟန္တွာ၊ ယဝံ ဘက္ခေတုမိစ္ဆသိ။>
    text <၁၂၅>
      text <ဒဟရော စာသိ ဒုမ္မေဓ၊ ပဌမုပ္ပတ္တိကော သုသု။>
      text <ဒီဃဉ္စေတံ သမာသဇ္ဇ၊ န တေ ဒဿာမိ ဇီဝိတံ။>
    text <၁၂၆>
      text <နာန္တလိက္ခဘဝနေန၊ နာင်္ဂပုတ္တပိနေန ဝါ။>
      text <ပုတ္တေန ဟိ ပတ္ထယိတော၊ သိလောကေဟိ ပမောစိတော။>
    text <၁၂၇>
      text <သဗ္ဗံ သုတမဓီယေထ၊ ဟီနမုက္ကဋ္ဌမဇ္ဈိမံ။>
      text <သဗ္ဗဿ အတ္ထံ ဇာနေယျ၊ န စ သဗ္ဗံ ပယောဇယေ။>
      text <ဟောတိ တာဒိသကော ကာလော၊ ယတ္ထ အတ္ထာဝဟံ သုတန္တိ။>
    stand <မူသိကဇာတကံ တတိယံ။>
    text <  <
    text <၃၇၄။ စူဠဓနုဂ္ဂဟဇာတကံ ၅-၃-၄>
    text <၁၂၈>
      text <သဗ္ဗံ ဘဏ္ဍံ သမာဒာယ၊ ပါရံ တိဏ္ဏောသိ ဗြာဟ္မဏ။>
    text <ပစ္စာဂစ္ဆ လဟုံ ခိပ္ပံ၊ မမ္ပိ တာရေဟိ ဒာနိတော။>
    text <၁၂၉>
      text <အသန္ထုတံ မံ စိရသန္ထုတေန၊ နိမီနိ ဘောတီ အဒ္ဓုဝံ ဓုဝေန။>
      text <မယာပိ ဘောတီ နိမိနေယျ အညံ၊ ဣတော အဟံ ဒူရတရံ ဂမိဿံ။>
    text <၁၃၀>
      text <ကာယံ ဧဠဂလာဂုမ္ဗေ၊ ကရောတိ အဟုဟာသိယံ။>
      text <နယီဓ နစ္စဂီတံ ဝါ၊ တာဠံ ဝါ သုသမာဟိတံ။>
      text <အနမှိကာလေ သုသောဏိ၊ ကိံ နု ဇဂ္ဃသိ သောဘနေ။>
    text <၁၃၁>
      text <သိင်္ဂါလ ဗာလ ဒုမ္မေဓ၊ အပ္ပပညောသိ ဇမ္ဗုက။>
      text <ဇီနော မစ္ဆဉ္စ ပေသိဉ္စ၊ ကပဏော ဝိယ ဈာယသိ။>
    text <၁၃၂>
      text <သုဒဿံ ဝဇ္ဇမညေသံ၊ အတ္တနော ပန ဒုဒ္ဒသံ။>
      text <ဇီနာ ပတိဉ္စ ဇာရဉ္စ၊ မညေ တွညေဝ ဈာယသိ။>
    text <၁၃၃>
      text <ဧဝမေတံ မိဂရာဇ၊ ယထာ ဘာသသိ ဇမ္ဗုက။>
      text <သာ နူနာဟံ ဣတော ဂန္တွာ၊ ဘတ္တု ဟေဿံ ဝသာနုဂါ။>
    text <၁၃၄>
      text <ယော ဟရေ မတ္တိကံ ထာလံ၊ ကံသထာလမ္ပိ သော ဟရေ။>
      text <ကတဉ္စေဝ တယာ ပါပံ၊ ပုနပေဝံ ကရိဿသီတိ။>
    stand <စူဠဓနုဂ္ဂဟဇာတကံ စတုတ္ထံ။>
    text <  <
    text <၃၇၅။ ကပေါတဇာတကံ ၅-၃-၅>
    text <၁၃၅>
      text <ဣဒာနိ ခေါမှိ သုခိတော အရောဂေါ၊ နိက္ကဏ္ဋကော နိပ္ပတိတော ကပေါတော။>
      text <ကာဟာမိ ဒာနီ ဟဒယဿ တုဋ္ဌိံ၊ တထာဟိမံ မံသသာကံ ဗလေတိ။>
    text <၁၃၆>
      text <ကာယံ ဗလာကာ သိခိနော၊ စောရီ လင်္ဃိပိတာမဟာ။>
      text <ဩရံ ဗလာကေ အာဂစ္ဆ၊ စဏ္ဍော မေ ဝါယသော သခါ။>
    text <၁၃၇>
      text <အလဉှိ တေ ဇဂ္ဃိတာယေ၊ မမံ ဒိသွာန ဧဒိသံ။>
      text <ဝိလူနံ သူဒပုတ္တေန၊ ပိဋ္ဌမဏ္ဍေန မက္ခိတံ။>
    text <၁၃၈>
      text <သုနှာတော သုဝိလိတ္တောသိ၊ အန္နပါနေန တပ္ပိတော။>
      text <ကဏ္ဌေ စ တေ ဝေဠုရိယော၊ အဂမာ နု ကဇင်္ဂလံ။>
    text <၁၃၉>
      text <မာ တေ မိတ္တော အမိတ္တော ဝါ၊ အဂမာသိ ကဇင်္ဂလံ။>
      text <ပိဉ္ဆာနိ တတ္ထ လာယိတွာ၊ ကဏ္ဌေ ဗန္ဓန္တိ ဝဋ္ဋနံ။>
    text <၁၄၀>
      text <ပုနပါပဇ္ဇသီ သမ္မ၊ သီလဉှိ တဝ တာဒိသံ။>
      text <န ဟိ မာနုသကာ ဘောဂါ၊ သုဘုဉ္ဇာ ဟောန္တိ ပက္ခိနာတိ။>
      text <အထ ဝဏ္ဏ သသီလ ဟိရိ လဘတေ၊ သုမုခါ ဝိသ သာဠိယမိတ္တဝရော။>
      text <အထ စက္က ပလာသ သရာဇ သတော၊ ယဝ ဗာလ ကပေါတက ပန္နရသာတိ။>
      text <ဇီနဉ္စ ဝဏ္ဏံ အသမံဝဂုပ္ပရိ၊ သုဒေသိတာ ဇာတကန္တိ သန္တိ ဝီသတိ။>
      text <မဟေသိနော ဗြဟ္မစရိတ္တမုတ္တ-မဝေါစ ဂါထာ အတ္ထဝတီ သုဗျဉ္ဇနာတိ။>
    stand <ကပေါတဇာတကံ ပဉ္စမံ။>
    stand <အဍ္ဎဝဂ္ဂေါ တတိယော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <ပဉ္စကနိပါတံ နိဋ္ဌိတံ။>
