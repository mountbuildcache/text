text <၁၄။ ပကိဏ္ဏကနိပါတော>
  text <  <
  text <၄၈၄။ သာလိကေဒာရဇာတကံ ၁>
  text <၁>
    text <သမ္ပန္နံ သာလိကေဒာရံ၊ သုဝါ ဘုဉ္ဇန္တိ ကောသိယ။>
    text <ပဋိဝေဒေမိ တေ ဗြဟ္မေ၊ န နေ ဝါရေတုမုဿဟေ။>
  text <၂>
    text <ဧကော စ တတ္ထ သကုဏော၊ ယော နေသံ သဗ္ဗသုန္ဒရော။>
    text <ဘုတွာ သာလိံ ယထာကာမံ၊ တုဏ္ဍေနာဒာယ ဂစ္ဆတိ။>
  text <၃>
    text <ဩဍ္ဍေန္တု ဝါဠပါသာနိ၊ ယထာ ဝဇ္ဈေထ သော ဒိဇော။>
    text <ဇီဝဉ္စ နံ ဂဟေတွာန၊ အာနယေဟိ မမန္တိကေ။>
  text <၄>
    text <ဧတေ ဘုတွာ ပိဝိတွာ စ၊ ပက္ကမန္တိ ဝိဟင်္ဂမာ။>
    text <ဧကော ဗဒ္ဓေါသ္မိ ပါသေန၊ ကိံ ပါပံ ပကတံ မယာ။>
  text <၅>
    text <ဥဒရံ နူန အညေသံ၊ သုဝ အစ္စောဒရံ တဝ။>
    text <ဘုတွာ သာလိံ ယထာကာမံ၊ တုဏ္ဍေနာဒာယ ဂစ္ဆသိ။>
  text <၆>
    text <ကောဋ္ဌံ နု တတ္ထ ပူရေသိ၊ သုဝ ဝေရံ နု တေ မယာ။>
    text <ပုဋ္ဌော မေ သမ္မ အက္ခါဟိ၊ ကုဟိံ သာလိံ နိဒာဟသိ။>
  text <၇>
    text <န မေ ဝေရံ တယာ သဒ္ဓိံ၊ ကောဋ္ဌော မယှံ န ဝိဇ္ဇတိ။>
    text <ဣဏံ မုဉ္စာမိဏံ ဒမ္မိ၊ သမ္ပတ္တော ကောဋသိမ္ဗလိံ။>
    text <နိဓိမ္ပိ တတ္ထ နိဒဟာမိ၊ ဧဝံ ဇာနာဟိ ကောသိယ။>
  text <၈>
    text <ကီဒိသံ တေ ဣဏဒာနံ၊ ဣဏမောက္ခေါ စ ကီဒိသော။>
    text <နိဓိနိဓာနမက္ခါဟိ၊ အထ ပါသာ ပမောက္ခသိ။>
  text <၉>
    text <အဇာတပက္ခါ တရုဏာ၊ ပုတ္တကာ မယှ ကောသိယ။>
    text <တေ မံ ဘတာ ဘရိဿန္တိ၊ တသ္မာ တေသံ ဣဏံ ဒဒေ။>
  text <၁၀>
    text <မာတာ ပိတာ စ မေ ဝုဒ္ဓါ၊ ဇိဏ္ဏကာ ဂတယောဗ္ဗနာ။>
    text <တေသံ တုဏ္ဍေန ဟာတူန၊ မုဉ္စေ ပုဗ္ဗကတံ ဣဏံ။>
  text <၁၁>
    text <အညေပိ တတ္ထ သကုဏာ၊ ခီဏပက္ခါ သုဒုဗ္ဗလာ။>
    text <တေသံ ပုညတ္ထိကော ဒမ္မိ၊ တံ နိဓိံ အာဟု ပဏ္ဍိတာ။>
  text <၁၂>
    text <ဤဒိသံ မေ ဣဏဒာနံ၊ ဣဏမောက္ခေါ စ ဤဒိသော။>
    text <နိဓိနိဓာနမက္ခါမိ၊ ဧဝံ ဇာနာဟိ ကောသိယ။>
  text <၁၃>
    text <ဘဒ္ဒကော ဝတယံ ပက္ခီ၊ ဒိဇော ပရမဓမ္မိကော။>
    text <ဧကစ္စေသု မနုဿေသု၊ အယံ ဓမ္မော န ဝိဇ္ဇတိ။>
  text <၁၄>
    text <ဘုဉ္ဇ သာလိံ ယထာကာမံ၊ သဟ သဗ္ဗေဟိ ဉာတိဘိ။>
    text <ပုနာပိ သုဝ ပဿေမု၊ ပိယံ မေ တဝ ဒဿနံ။>
  text <၁၅>
    text <ဘုတ္တဉ္စ ပီတဉ္စ တဝဿမမှိ၊ ရတ္တိဉ္စ နော ကောသိယ တေ သကာသေ။>
    text <နိက္ခိတ္တဒဏ္ဍေသု ဒဒာဟိ ဒာနံ၊ ဇိဏ္ဏေ စ မာတာပိတရော ဘရဿု။>
  text <၁၆>
    text <လက္ခီ ဝတ မေ ဥဒပါဒိ အဇ္ဇ၊ ယော အဒ္ဒသာသိံ ပဝရံ ဒိဇာနံ။>
    text <သုဝဿ သုတွာန သုဘာသိတာနိ၊ ကာဟာမိ ပုညာနိ အနပ္ပကာနိ။>
  text <၁၇>
    text <သော ကောသိယော အတ္တမနော ဥဒဂ္ဂေါ၊ အန္နဉ္စ ပါနဉ္စဘိသင်္ခရိတွာ။>
    text <အန္နေန ပါနေန ပသန္နစိတ္တော၊ သန္တပ္ပယိ သမဏဗြာဟ္မဏေ စာတိ။>
  stand <သာလိကေဒာရဇာတကံ ပဌမံ။>
  text <  <
  text <၄၈၅။ စန္ဒကိန္နရီဇာတကံ ၂>
  text <၁၈>
    text <ဥပနီယတိဒံ မညေ၊ စန္ဒေ လောဟိတမဒ္ဒနေ။>
    text <အဇ္ဇ ဇဟာမိ ဇီဝိတံ၊ ပါဏာ မေ စန္ဒေ နိရုဇ္ဈန္တိ။>
  text <၁၉>
    text <ဩသီဒိ မေ ဒုက္ခံ ဟဒယံ၊ မေ ဍယှတေ နိတမ္မာမိ။>
    text <တဝ စန္ဒိယာ သောစန္တိယာ၊ န နံ အညေဟိ သောကေဟိ။>
  text <၂၀>
    text <တိဏမိဝ ဝနမိဝ မိလာယာမိ၊ နဒီ အပရိပုဏ္ဏာဝ သုဿာမိ။>
    text <တဝ စန္ဒိယာ သောစန္တိယာ၊ န နံ အညေဟိ သောကေဟိ။>
  text <၂၁>
    text <ဝဿမိဝ သရေ ပါဒေ၊ ဣမာနိ အဿူနိ ဝတ္တရေ မယှံ။>
    text <တဝ စန္ဒိယာ သောစန္တိယာ၊ န နံ အညေဟိ သောကေဟိ။>
  text <၂၂>
    text <ပါပေါ ခေါသိ ရာဇပုတ္တ၊ ယော မေ ဣစ္ဆိတံ ပတိံ ဝရာကိယာ။>
    text <ဝိဇ္ဈသိ ဝနမူလသ္မိံ၊ သောယံ ဝိဒ္ဓေါ ဆမာ သေတိ။>
  text <၂၃>
    text <ဣမံ မယှံ ဟဒယသောကံ၊ ပဋိမုဉ္စတု ရာဇပုတ္တ တဝ မာတာ။>
    text <ယော မယှံ ဟဒယသောကော၊ ကိမ္ပုရိသံ အဝေက္ခမာနာယ။>
  text <၂၄>
    text <ဣမံ မယှံ ဟဒယသောကံ၊ ပဋိမုဉ္စတု ရာဇပုတ္တ တဝ ဇာယာ။>
    text <ယော မယှံ ဟဒယသောကော၊ ကိမ္ပုရိသံ အဝေက္ခမာနာယ။>
  text <၂၅>
    text <မာ စ ပုတ္တံ မာ စ ပတိံ၊ အဒ္ဒက္ခိ ရာဇပုတ္တ တဝ မာတာ။>
    text <ယော ကိမ္ပုရိသံ အဝဓိ၊ အဒူသကံ မယှ ကာမာ ဟိ။>
  text <၂၆>
    text <မာ စ ပုတ္တံ မာ စ ပတိံ၊ အဒ္ဒက္ခိ ရာဇပုတ္တ တဝ ဇာယာ။>
    text <ယော ကိမ္ပုရိသံ အဝဓိ၊ အဒူသကံ မယှ ကာမာ ဟိ။>
  text <၂၇>
    text <မာ တွံ စန္ဒေ ရောဒိ၊ မာ သောစိ ဝနတိမိရမတ္တက္ခိ။>
    text <မမ တွံ ဟေဟိသိ ဘရိယာ၊ ရာဇကုလေ ပူဇိတာ နာရီဘိ။>
  text <၂၈>
    text <အပိ နူနဟံ မရိဿံ၊ နာဟံ ရာဇပုတ္တ တဝ ဟေဿံ။>
    text <ယော ကိမ္ပုရိသံ အဝဓိ၊ အဒူသကံ မယှ ကာမာ ဟိ။>
  text <၂၉>
    text <အပိ ဘီရုကေ အပိ ဇီဝိတုကာမိကေ၊ ကိမ္ပုရိသိ ဂစ္ဆ ဟိမဝန္တံ။>
    text <တာလီသတဂရဘောဇနာ၊ အညေ တံ မိဂါ ရမိဿန္တိ။>
  text <၃၀>
    text <တေ ပဗ္ဗတာ တာ စ ကန္ဒရာ၊ တာ စ ဂိရိဂုဟာယော တထေဝ တိဋ္ဌန္တိ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၁>
    text <တေ ပဏ္ဏသန္ထတာ ရမဏီယာ၊ ဝါဠမိဂေဟိ အနုစိဏ္ဏာ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၂>
    text <တေ ပုပ္ဖသန္ထတာ ရမဏီယာ၊ ဝါဠမိဂေဟိ အနုစိဏ္ဏာ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၃>
    text <အစ္ဆာ သဝန္တိ ဂိရိဝန နဒိယော၊ ကုသုမာဘိကိဏ္ဏသောတာယော။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၄>
    text <နီလာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၅>
    text <ပီတာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၆>
    text <တမ္ဗာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၇>
    text <တုင်္ဂါနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၈>
    text <သေတာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၃၉>
    text <စိတြာနိ ဟိမဝတော ပဗ္ဗတဿ၊ ကူဋာနိ ဒဿနီယာနိ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၄၀>
    text <ယက္ခဂဏသေဝိတေ ဂန္ဓမာဒနေ၊ ဩသဓေဘိ သဉ္ဆန္နေ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၄၁>
    text <ကိမ္ပုရိသသေဝိတေ ဂန္ဓမာဒနေ၊ ဩသဓေဘိ သဉ္ဆန္နေ။>
    text <တတ္ထေဝ တံ အပဿန္တီ၊ ကိမ္ပုရိသ ကထံ အဟံ ကဿံ။>
  text <၄၂>
    text <ဝန္ဒေ တေ အယိရဗြဟ္မေ၊ ယော မေ ဣစ္ဆိတံ ပတိံ ဝရာကိယာ။>
    text <အမတေန အဘိသိဉ္စိ၊ သမာဂတာသ္မိ ပိယတမေန။>
  text <၄၃>
    text <ဝိစရာမ ဒာနိ ဂိရိဝန နဒိယော၊ ကုသုမာဘိကိဏ္ဏသောတာယော။>
    text <နာနာဒုမဝသနာယော၊ ပိယံဝဒာ အညမညဿာတိ။>
  stand <စန္ဒကိန္နရီဇာတကံ ဒုတိယံ။>
  text <  <
  text <၄၈၆။ မဟာဥက္ကုသဇာတကံ ၃>
  text <၄၄>
    text <ဥက္ကာ စိလာစာ ဗန္ဓန္တိ ဒီပေ၊ ပဇာ မမံ ခါဒိတုံ ပတ္ထယန္တိ။>
    text <မိတ္တံ သဟာယဉ္စ ဝဒေဟိ သေနက၊ အာစိက္ခ ဉာတိဗျသနံ ဒိဇာနံ။>
  text <၄၅>
    text <ဒိဇော ဒိဇာနံ ပဝရောသိ ပက္ခိမ၊ ဥက္ကုသရာဇ သရဏံ တံ ဥပေမ။>
    text <ပဇာ မမံ ခါဒိတုံ ပတ္ထယန္တိ၊ လုဒ္ဒာ စိလာစာ ဘဝ မေ သုခါယ။>
  text <၄၆>
    text <မိတ္တံ သဟာယဉ္စ ကရောန္တိ ပဏ္ဍိတာ၊ ကာလေ အကာလေ သုခမေသမာနာ။>
    text <ကရောမိ တေ သေနက ဧတမတ္ထံ၊ အရိယော ဟိ အရိယဿ ကရောတိ ကိစ္စံ။>
  text <၄၇>
    text <ယံ ဟောတိ ကိစ္စံ အနုကမ္ပကေန၊ အရိယဿ အရိယေန ကတံ တယီဒံ။>
    text <အတ္တာနုရက္ခီ ဘဝ မာ အဒယှိ၊ လစ္ဆာမ ပုတ္တေ တယိ ဇီဝမာနေ။>
  text <၄၈>
    text <တဝေဝ ရက္ခါဝရဏံ ကရောန္တော၊ သရီရဘေဒာပိ န သန္တသာမိ။>
    text <ကရောန္တိ ဟေကေ သခီနံ သခါရော၊ ပါဏံ စဇန္တာ သတမေသ ဓမ္မော။>
  text <၄၉>
    text <သုဒုက္ကရံ ကမ္မမကာသိ၊ အဏ္ဍဇာယံ ဝိဟင်္ဂမော။>
    text <အတ္ထာယ ကုရရော ပုတ္တေ၊ အဍ္ဎရတ္တေ အနာဂတေ။>
  text <၅၀>
    text <စုတာပိ ဟေကေ ခလိတာ သကမ္မုနာ၊ မိတ္တာနုကမ္ပါယ ပတိဋ္ဌဟန္တိ။>
    text <ပုတ္တာ မမဋ္ဋာ ဂတိမာဂတောသ္မိ၊ အတ္ထံ စရေထော မမ ဝါရိစရ။>
  text <၅၁>
    text <ဓနေန ဓညေန စ အတ္တနာ စ၊ မိတ္တံ သဟာယဉ္စ ကရောန္တိ ပဏ္ဍိတာ။>
    text <ကရောမိ တေ သေနက ဧတမတ္ထံ၊ အရိယော ဟိ အရိယဿ ကရောတိ ကိစ္စံ။>
  text <၅၂>
    text <အပ္ပေါဿုက္ကော တာတ တုဝံ နိသီဒ၊ ပုတ္တော ပိတု စရတိ အတ္ထစရိယံ။>
    text <အဟံ စရိဿာမိ တဝေတမတ္ထံ၊ သေနဿ ပုတ္တေ ပရိတာယမာနော။>
  text <၅၃>
    text <အဒ္ဓါ ဟိ တာတ သတမေသ ဓမ္မော၊ ပုတ္တော ပိတု ယံ စရေ အတ္ထစရိယံ။>
    text <အပ္ပေဝ မံ ဒိသွာန ပဝဍ္ဎကာယံ၊ သေနဿ ပုတ္တာ န ဝိဟေဌယေယျုံ။>
  text <၅၄>
    text <ပသူ မနုဿာ မိဂဝီရသေဋ္ဌ၊ ဘယဋ္ဋိတာ သေဋ္ဌမုပဗ္ဗဇန္တိ။>
    text <ပုတ္တာ မမဋ္ဋာ ဂတိမာဂတောသ္မိ၊ တွံ နောသိ ရာဇာ ဘဝ မေ သုခါယ။>
  text <၅၅>
    text <ကရောမိ တေ သေနက ဧတမတ္ထံ၊ အာယာမိ တေ တံ ဒိသတံ ဝဓာယ။>
    text <ကထဉှိ ဝိညူ ပဟု သမ္ပဇာနော၊ န ဝါယမေ အတ္တဇနဿ ဂုတ္တိယာ။>
  text <၅၆>
    text <မိတ္တဉ္စ ကယိရာထ သုဟဒယဉ္စ၊ အယိရဉ္စ ကယိရာထ သုခါဂမာယ။>
    text <နိဝတ္ထကောစောဝ သရေဘိဟန္တွာ၊ မောဒာမ ပုတ္တေဟိ သမင်္ဂိဘူတာ။>
  text <၅၇>
    text <သကမိတ္တဿ ကမ္မေန၊ သဟာယဿာပလာယိနော။>
    text <ကူဇန္တမုပကူဇန္တိ၊ လောမသာ ဟဒယင်္ဂမံ။>
  text <၅၈>
    text <မိတ္တံ သဟာယံ အဓိဂမ္မ ပဏ္ဍိတော၊ သော ဘုဉ္ဇတီ ပုတ္တ ပသုံ ဓနံ ဝါ။>
    text <အဟဉ္စ ပုတ္တာ စ ပတီ စ မယှံ၊ မိတ္တာနုကမ္ပါယ သမင်္ဂိဘူတာ။>
  text <၅၉>
    text <ရာဇဝတာ သူရဝတာ စ အတ္ထော၊ သမ္ပန္နသခိဿ ဘဝန္တိ ဟေတေ။>
    text <သော မိတ္တဝါ ယသဝါ ဥဂ္ဂတတ္တော၊ အသ္မိံဓလောကေ မောဒတိ ကာမကာမီ။>
  text <၆၀>
    text <ကရဏီယာနိ မိတ္တာနိ၊ ဒလိဒ္ဒေနာပိ သေနက။>
    text <ပဿ မိတ္တာနုကမ္ပါယ၊ သမဂ္ဂမှာ သဉာတကေ။>
  text <၆၁>
    text <သူရေန ဗလဝန္တေန၊ ယော မိတ္တေ ကုရုတေ ဒိဇော။>
    text <ဧဝံ သော သုခိတော ဟောတိ၊ ယထာဟံ တွဉ္စ သေနကာတိ။>
  stand <မဟာဥက္ကုသဇာတကံ တတိယံ။>
  text <  <
  text <၄၈၇။ ဥဒ္ဒာလကဇာတကံ ၄>
  text <၆၂>
    text <ခရာဇိနာ ဇဋိလာ ပင်္ကဒန္တာ၊ ဒုမ္မက္ခရူပါ ယေ မန္တံ ဇပ္ပန္တိ။>
    text <ကစ္စိန္နု တေ မာနုသကေ ပယောဂေ၊ ဣဒံ ဝိဒူ ပရိမုတ္တာ အပါယာ။>
  text <၆၃>
    text <ပါပါနိ ကမ္မာနိ ကရေထ ရာဇ၊ ဗဟုဿုတော စေ န စရေယျ ဓမ္မံ။>
    text <သဟဿဝေဒောပိ န တံ ပဋိစ္စ၊ ဒုက္ခါ ပမုစ္စေ စရဏံ အပတွာ။>
  text <၆၄>
    text <သဟဿဝေဒောပိ န တံ ပဋိစ္စ၊ ဒုက္ခါ ပမုစ္စေ စရဏံ အပတွာ။>
    text <မညာမိ ဝေဒာ အဖလာ ဘဝန္တိ၊ သသံယမံ စရဏညေဝ သစ္စံ။>
  text <၆၅>
    text <န ဟေဝ ဝေဒာ အဖလာ ဘဝန္တိ၊ သသံယမံ စရဏညေဝ သစ္စံ။>
    text <ကိတ္တိဉှိ ပပ္ပေါတိ အဓိစ္စ ဝေဒေ၊ သန္တိံ ပုဏာတိ စရဏေန ဒန္တော။>
  text <၆၆>
    text <ဘစ္စာ မာတာ ပိတာ ဗန္ဓူ၊ ယေန ဇာတော သယေဝ သော။>
    text <ဥဒ္ဒာလကော အဟံ ဘောတော၊ သောတ္တိယာကုလဝံသကော။>
  text <၆၇>
    text <ကထံ ဘော ဗြာဟ္မဏော ဟောတိ၊ ကထံ ဘဝတိ ကေဝလီ။>
    text <ကထဉ္စ ပရိနိဗ္ဗာနံ၊ ဓမ္မဋ္ဌော ကိန္တိ ဝုစ္စတိ။>
  text <၆၈>
    text <နိရံကတွာ အဂ္ဂိမာဒာယ ဗြာဟ္မဏော၊ အာပေါ သိဉ္စံ ယဇံ ဥဿေတိ ယူပံ။>
    text <ဧဝံကရော ဗြာဟ္မဏော ဟောတိ ခေမီ၊ ဓမ္မေ ဌိတံ တေန အမာပယိံသု။>
  text <၆၉>
    text <န သုဒ္ဓိ သေစနေနတ္ထိ၊ နာပိ ကေဝလီ ဗြာဟ္မဏော။>
    text <န ခန္တီ နာပိ သောရစ္စံ၊ နာပိ သော ပရိနိဗ္ဗုတော။>
  text <၇၀>
    text <ကထံ သော ဗြာဟ္မဏော ဟောတိ၊ ကထံ ဘဝတိ ကေဝလီ။>
    text <ကထဉ္စ ပရိနိဗ္ဗာနံ၊ ဓမ္မဋ္ဌော ကိန္တိ ဝုစ္စတိ။>
  text <၇၁>
    text <အခေတ္တဗန္ဓူ အမမော နိရာသော၊ နိလ္လောဘပါပေါ ဘဝလောဘခီဏော။>
    text <ဧဝံကရော ဗြာဟ္မဏော ဟောတိ ခေမီ၊ ဓမ္မေ ဌိတံ တေန အမာပယိံသု။>
  text <၇၂>
    text <ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။>
    text <သဗ္ဗေဝ သောရတာ ဒန္တာ၊ သဗ္ဗေဝ ပရိနိဗ္ဗုတာ။>
    text <သဗ္ဗေသံ သီတိဘူတာနံ၊ အတ္ထိ သေယျောထ ပါပိယော။>
  text <၇၃>
    text <ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။>
    text <သဗ္ဗေဝ သောရတာ ဒန္တာ၊ သဗ္ဗေဝ ပရိနိဗ္ဗုတာ။>
    text <သဗ္ဗေသံ သီတိဘူတာနံ၊ နတ္ထိ သေယျောထ ပါပိယော။>
  text <၇၄>
    text <ခတ္တိယာ ဗြာဟ္မဏာ ဝေဿာ၊ သုဒ္ဒာ စဏ္ဍာလပုက္ကုသာ။>
    text <သဗ္ဗေဝ သောရတာ ဒန္တာ၊ သဗ္ဗေဝ ပရိနိဗ္ဗုတာ။>
  text <၇၅>
    text <သဗ္ဗေသံ သီတိဘူတာနံ၊ နတ္ထိ သေယျောထ ပါပိယော။>
    text <ပနတ္ထံ စရသိ ဗြဟ္မညံ၊ သောတ္တိယာကုလဝံသတံ။>
  text <၇၆>
    text <နာနာရတ္တေဟိ ဝတ္ထေဟိ၊ ဝိမာနံ ဘဝတိ ဆာဒိတံ။>
    text <န တေသံ ဆာယာ ဝတ္ထာနံ၊ သော ရာဂေါ အနုပဇ္ဇထ။>
  text <၇၇>
    text <ဧဝမေဝ မနုဿေသု၊ ယဒာ သုဇ္ဈန္တိ မာဏဝါ။>
    text <တေ သဇာတိံ ပမုဉ္စန္တိ၊ ဓမ္မမညာယ သုဗ္ဗတာတိ။>
  stand <ဥဒ္ဒာလကဇာတကံ စတုတ္ထံ။>
  text <  <
  text <၄၈၈။ ဘိသဇာတကံ ၅>
  text <၇၈>
    text <အဿံ ဂဝံ ရဇတံ ဇာတရူပံ၊ ဘရိယဉ္စ သော ဣဓ လဘတံ မနာပံ။>
    text <ပုတ္တေဟိ ဒာရေဟိ သမင်္ဂိ ဟောတု၊ ဘိသာနိ တေ ဗြာဟ္မဏ ယော အဟာသိ။>
  text <၇၉>
    text <မာလဉ္စ သော ကာသိကစန္ဒနဉ္စ၊ ဓာရေတု ပုတ္တဿ ဗဟူ ဘဝန္တု။>
    text <ကာမေသု တိဗ္ဗံ ကုရုတံ အပေက္ခံ၊ ဘိသာနိ တေ ဗြာဟ္မဏ ယော အဟာသိ။>
  text <၈၀>
    text <ပဟူတဓညော ကသိမာ ယသဿီ၊ ပုတ္တေ ဂိဟီ ဓနိမာ သဗ္ဗကာမေ။>
    text <ဝယံ အပဿံ ဃရမာဝသာတု၊ ဘိသာနိ တေ ဗြာဟ္မဏ ယော အဟာသိ။>
  text <၈၁>
    text <သော ခတ္တိယော ဟောတု ပသယှကာရီ၊ ရာဇာဘိရာဇာ ဗလဝါ ယသဿီ။>
    text <သ စာတုရန္တံ မဟိမာဝသာတု၊ ဘိသာနိ တေ ဗြာဟ္မဏ ယော အဟာသိ။>
  text <၈၂>
    text <သော ဗြာဟ္မဏော ဟောတု အဝီတရာဂေါ၊ မုဟုတ္တနက္ခတ္တပထေသု ယုတ္တော။>
    text <ပူဇေတု နံ ရဋ္ဌပတီ ယသဿီ၊ ဘိသာနိ တေ ဗြာဟ္မဏ ယော အဟာသိ။>
  text <၈၃>
    text <အဇ္ဈာယကံ သဗ္ဗသမန္တဝေဒံ၊ တပဿီနံ မညတု သဗ္ဗလောကော။>
    text <ပူဇေန္တု နံ ဇာနပဒာ သမေစ္စ၊ ဘိသာနိ တေ ဗြာဟ္မဏ ယော အဟာသိ။>
  text <၈၄>
    text <စတုဿဒံ ဂါမဝရံ သမိဒ္ဓံ၊ ဒိန္နဉှိ သော ဘုဉ္ဇတု ဝါသဝေန။>
    text <အဝီတရာဂေါ မရဏံ ဥပေတု၊ ဘိသာနိ တေ ဗြာဟ္မဏ ယော အဟာသိ။>
  text <၈၅>
    text <သော ဂါမဏီ ဟောတု သဟာယမဇ္ဈေ၊ နစ္စေဟိ ဂီတေဟိ ပမောဒမာနော။>
    text <သော ရာဇတော ဗျသန မာလတ္ထ ကိဉ္စိ၊ ဘိသာနိ တေ ဗြာဟ္မဏ ယော အဟာသိ။>
  text <၈၆>
    text <ယံ ဧကရာဇာ ပထဝိံ ဝိဇေတွာ၊ ဣတ္ထီသဟဿာန ဌပေတု အဂ္ဂံ။>
    text <သီမန္တိနီနံ ပဝရာ ဘဝါတု၊ ဘိသာနိ တေ ဗြာဟ္မဏ ယာ အဟာသိ။>
  text <၈၇>
    text <ဣသီနဉှိ သာ သဗ္ဗသမာဂတာနံ၊ ဘုဉ္ဇေယျ သာဒုံ အဝိကမ္ပမာနာ။>
    text <စရာတု လာဘေန ဝိကတ္ထမာနာ၊ ဘိသာနိ တေ ဗြာဟ္မဏ ယာ အဟာသိ။>
  text <၈၈>
    text <အာဝါသိကော ဟောတု မဟာဝိဟာရေ၊ နဝကမ္မိကော ဟောတု ဂဇင်္ဂလာယံ။>
    text <အာလောကသန္ဓိံ ဒိဝသံ ကရောတု၊ ဘိသာနိ တေ ဗြာဟ္မဏ ယော အဟာသိ။>
  text <၈၉>
    text <သော ဗဇ္ဈတူ ပါသသတေဟိ ဆဗ္ဘိ၊ ရမ္မာ ဝနာ နိယျတု ရာဇဓာနိံ။>
    text <တုတ္တေဟိ သော ဟညတု ပါစနေဟိ၊ ဘိသာနိ တေ ဗြာဟ္မဏ ယော အဟာသိ။>
  text <၉၀>
    text <အလက္ကမာလီ တိပုကဏ္ဏဝိဒ္ဓေါ၊ လဋ္ဌီဟတော သပ္ပမုခံ ဥပေတု။>
    text <သကစ္ဆဗန္ဓော ဝိသိခံ စရာတု၊ ဘိသာနိ တေ ဗြာဟ္မဏ ယော အဟာသိ။>
  text <၉၁>
    text <ယော ဝေ အနဋ္ဌံဝ နဋ္ဌန္တိ စာဟ၊ ကာမေဝ သော လဘတံ ဘုဉ္ဇတဉ္စ။>
    text <အဂါရမဇ္ဈေ မရဏံ ဥပေတု၊ ယော ဝါ ဘောန္တော သင်္ကတိ ကဉ္စိဒေဝ။>
  text <၉၂>
    text <ယဒေသမာနာ ဝိစရန္တိ လောကေ၊ ဣဋ္ဌဉ္စ ကန္တဉ္စ ဗဟူနမေတံ။>
    text <ပိယံ မနုညံ စိဓ ဇီဝလောကေ၊ ကသ္မာ ဣသယော နပ္ပသံသန္တိ ကာမေ။>
  text <၉၃>
    text <ကာမေသု ဝေ ဟညရေ ဗဇ္ဈရေ စ၊ ကာမေသု ဒုက္ခဉ္စ ဘယဉ္စ ဇာတံ။>
    text <ကာမေသု ဘူတာဓိပတီ ပမတ္တာ၊ ပါပါနိ ကမ္မာနိ ကရောန္တိ မောဟာ။>
  text <၉၄>
    text <တေ ပါပဓမ္မာ ပသဝေတွ ပါပံ၊ ကာယဿ ဘေဒာ နိရယံ ဝဇန္တိ။>
    text <အာဒီနဝံ ကာမဂုဏေသု ဒိသွာ၊ တသ္မာ ဣသယော နပ္ပသံသန္တိ ကာမေ။>
  text <၉၅>
    text <ဝီမံသမာနော ဣသိနော ဘိသာနိ၊ တီရေ ဂဟေတွာန ထလေ နိဓေသိံ။>
    text <သုဒ္ဓါ အပါပါ ဣသယော ဝသန္တိ၊ ဧတာနိ တေ ဗြဟ္မစာရီ ဘိသာနိ။>
  text <၉၆>
    text <န တေ နဋာ နော ပန ကီဠနေယျာ၊ န ဗန္ဓဝါ နော ပန တေ သဟာယာ။>
    text <ကိသ္မိံ ဝုပတ္ထမ္ဘ သဟဿနေတ္တ၊ ဣသီဟိ တွံ ကီဠသိ ဒေဝရာဇ။>
  text <၉၇>
    text <အာစရိယော မေသိ ပိတာ စ မယှံ၊ ဧသာ ပတိဋ္ဌာ ခလိတဿ ဗြဟ္မေ။>
    text <ဧကာပရာဓံ ခမ ဘူရိပည၊ န ပဏ္ဍိတာ ကောဓဗလာ ဘဝန္တိ။>
  text <၉၈>
    text <သုဝါသိတံ ဣသိနံ ဧကရတ္တံ၊ ယံ ဝါသဝံ ဘူတပတိဒ္ဒသာမ။>
    text <သဗ္ဗေဝ ဘောန္တော သုမနာ ဘဝန္တု၊ ယံ ဗြာဟ္မဏော ပစ္စုပါဒီ ဘိသာနိ။>
  text <၉၉>
    text <အဟဉ္စ သာရိပုတ္တော စ၊ မောဂ္ဂလ္လာနော စ ကဿပေါ။>
    text <အနုရုဒ္ဓေါ ပုဏ္ဏော အာနန္ဒော၊ တဒာသုံ သတ္တ ဘာတရော။>
  text <၁၀၀>
    text <ဘဂိနီ ဥပ္ပလဝဏ္ဏာ စ၊ ဒာသီ ခုဇ္ဇုတ္တရာ တဒာ။>
    text <စိတ္တော ဂဟပတိ ဒာသော၊ ယက္ခေါ သာတာဂိရော တဒာ။>
  text <၁၀၁>
    text <ပါလိလေယျော တဒာ နာဂေါ၊ မဓုဒော သေဋ္ဌဝါနရော။>
    text <ကာဠုဒာယီ တဒာ သက္ကော၊ ဧဝံ ဓာရေထ ဇာတကန္တိ။>
  stand <ဘိသဇာတကံ ပဉ္စမံ။>
  text <  <
  text <၄၈၉။ သုရုစိဇာတကံ ၆>
  text <၁၀၂>
    text <မဟေသီ သုရုစိနော ဘရိယာ၊ အာနီတာ ပဌမံ အဟံ။>
    text <ဒသ ဝဿသဟဿာနိ၊ ယံ မံ သုရုစိမာနယိ။>
  text <၁၀၃>
    text <သာဟံ ဗြာဟ္မဏ ရာဇာနံ၊ ဝေဒေဟံ မိထိလဂ္ဂဟံ။>
    text <နာဘိဇာနာမိ ကာယေန၊ ဝါစာယ ဥဒ စေတသာ။>
    text <သုရုစိံ အတိမညိတ္ထ၊ အာဝိ ဝါ ယဒိ ဝါ ရဟော။>
  text <၁၀၄>
    text <ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။>
    text <မုသာ မေ ဘဏမာနာယ၊ မုဒ္ဓါ ဖလတု သတ္တဓာ။>
  text <၁၀၅>
    text <ဘတ္တု မမ သဿု မာတာ၊ ပိတာ စာပိ စ သဿုရော။>
    text <တေ မံ ဗြဟ္မေ ဝိနေတာရော၊ ယာဝ အဋ္ဌံသု ဇီဝိတံ။>
  text <၁၀၆>
    text <သာဟံ အဟိံသာရတိနီ၊ ကာမသာ ဓမ္မစာရိနီ။>
    text <သက္ကစ္စံ တေ ဥပဋ္ဌာသိံ၊ ရတ္တိန္ဒိဝမတန္ဒိတာ။>
  text <၁၀၇>
    text <ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။>
    text <မုသာ မေ ဘဏမာနာယ၊ မုဒ္ဓါ ဖလတု သတ္တဓာ။>
  text <၁၀၈>
    text <သောဠသိတ္ထိသဟဿာနိ၊ သဟဘရိယာနိ ဗြာဟ္မဏ။>
    text <တာသု ဣဿာ ဝါ ကောဓော ဝါ၊ နာဟု မယှံ ကုဒာစနံ။>
  text <၁၀၉>
    text <ဟိတေန တာသံ နန္ဒာမိ၊ န စ မေ ကာစိ အပ္ပိယာ။>
    text <အတ္တာနံဝါနုကမ္ပါမိ၊ သဒာ သဗ္ဗာ သပတ္တိယော။>
  text <၁၁၀>
    text <ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။>
    text <မုသာ မေ ဘဏမာနာယ၊ မုဒ္ဓါ ဖလတု သတ္တဓာ။>
  text <၁၁၁>
    text <ဒာသေ ကမ္မကရေ ပေဿေ၊ ယေ စညေ အနုဇီဝိနော။>
    text <ပေသေမိ သဟဓမ္မေန၊ သဒာ ပမုဒိတိန္ဒြိယာ။>
  text <၁၁၂>
    text <ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။>
    text <မုသာ မေ ဘဏမာနာယ၊ မုဒ္ဓါ ဖလတု သတ္တဓာ။>
  text <၁၁၃>
    text <သမဏေ ဗြာဟ္မဏေ စာပိ၊ အညေ စာပိ ဝနိဗ္ဗကေ။>
    text <တပ္ပေမိ အန္နပါနေန၊ သဒာ ပယတပါဏိနီ။>
  text <၁၁၄>
    text <ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။>
    text <မုသာ မေ ဘဏမာနာယ၊ မုဒ္ဓါ ဖလတု သတ္တဓာ။>
  text <၁၁၅>
    text <စာတုဒ္ဒသိံ ပဉ္စဒ္ဒသိံ၊ ယာ စ ပက္ခဿ အဋ္ဌမီ။>
    text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
    text <ဥပေါသထံ ဥပဝသာမိ၊ သဒာ သီလေသု သံဝုတာ။>
  text <၁၁၆>
    text <ဧတေန သစ္စဝဇ္ဇေန၊ ပုတ္တော ဥပ္ပဇ္ဇတံ ဣသေ။>
    text <မုသာ မေ ဘဏမာနာယ၊ မုဒ္ဓါ ဖလတု သတ္တဓာ။>
  text <၁၁၇>
    text <သဗ္ဗေဝ တေ ဓမ္မဂုဏာ၊ ရာဇပုတ္တိ ယသဿိနိ။>
    text <သံဝိဇ္ဇန္တိ တယိ ဘဒ္ဒေ၊ ယေ တွံ ကိတ္တေသိ အတ္တနိ။>
  text <၁၁၈>
    text <ခတ္တိယော ဇာတိသမ္ပန္နော၊ အဘိဇာတော ယသဿိမာ။>
    text <ဓမ္မရာဇာ ဝိဒေဟာနံ၊ ပုတ္တော ဥပ္ပဇ္ဇတေ တဝ။>
  text <၁၁၉>
    text <ဒုမ္မီ ရဇောဇလ္လဓရော၊ အဃေ ဝေဟာယသံ ဌိတော။>
    text <မနုညံ ဘာသသေ ဝါစံ၊ ယံ မယှံ ဟဒယင်္ဂမံ။>
  text <၁၂၀>
    text <ဒေဝတာနုသိ သဂ္ဂမှာ၊ ဣသိ ဝါသိ မဟိဒ္ဓိကော။>
    text <ကော ဝါသိ တွံ အနုပ္ပတ္တော၊ အတ္တာနံ မေ ပဝေဒယ။>
  text <၁၂၁>
    text <ယံ ဒေဝသင်္ဃာ ဝန္ဒန္တိ၊ သုဓမ္မာယံ သမာဂတာ။>
    text <သောဟံ သက္ကော သဟဿက္ခေါ၊ အာဂတောသ္မိ တဝန္တိကေ။>
  text <၁၂၂>
    text <ဣတ္ထိယော ဇီဝလောကသ္မိံ၊ ယာ ဟောတိ သမစာရိနီ။>
    text <မေဓာဝိနီ သီလဝတီ၊ သဿုဒေဝါ ပတိဗ္ဗတာ။>
  text <၁၂၃>
    text <တာဒိသာယ သုမေဓာယ၊ သုစိကမ္မာယ နာရိယာ။>
    text <ဒေဝါ ဒဿနမာယန္တိ၊ မာနုသိယာ အမာနုသာ။>
  text <၁၂၄>
    text <တွဉ္စ ဘဒ္ဒေ သုစိဏ္ဏေန၊ ပုဗ္ဗေ သုစရိတေန စ။>
    text <ဣဓ ရာဇကုလေ ဇာတာ၊ သဗ္ဗကာမသမိဒ္ဓိနီ။>
  text <၁၂၅>
    text <အယဉ္စ တေ ရာဇပုတ္တိ၊ ဥဘယတ္ထ ကဋဂ္ဂဟော။>
    text <ဒေဝလောကူပပတ္တီ စ၊ ကိတ္တီ စ ဣဓ ဇီဝိတေ။>
  text <၁၂၆>
    text <စိရံ သုမေဓေ သုခိနီ၊ ဓမ္မမတ္တနိ ပါလယ။>
    text <ဧသာဟံ တိဒိဝံ ယာမိ၊ ပိယံ မေ တဝ ဒဿနန္တိ။>
  stand <သုရုစိဇာတကံ ဆဋ္ဌံ။>
  text <  <
  text <၄၉၀။ ပဉ္စုပေါသထိကဇာတကံ ၇>
  text <၁၂၇>
    text <အပ္ပေါဿုက္ကော ဒာနိ တုဝံ ကပေါတ၊ ဝိဟင်္ဂမ န တဝ ဘောဇနတ္ထော။>
    text <ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော ကပေါတ။>
  text <၁၂၈>
    text <အဟံ ပုရေ ဂိဒ္ဓိဂတော ကပေါတိယာ၊ အသ္မိံ ပဒေသသ္မိမုဘော ရမာမ။>
    text <အထဂ္ဂဟီ သာကုဏိကော ကပေါတိံ၊ အကာမကော တာယ ဝိနာ အဟောသိံ။>
  text <၁၂၉>
    text <နာနာဘဝါ ဝိပ္ပယောဂေန တဿာ၊ မနောမယံ ဝေဒန ဝေဒယာမိ။>
    text <တသ္မာ အဟံပေါသထံ ပါလယာမိ၊ ရာဂေါ မမံ မာ ပုနရာဂမာသိ။>
  text <၁၃၀>
    text <အနုဇ္ဇုဂါမီ ဥရဂါ ဒုဇိဝှ၊ ဒာဌာဝုဓော ဃောရဝိသောသိ သပ္ပ။>
    text <ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော နု ဒီဃ။>
  text <၁၃၁>
    text <ဥသဘော အဟူ ဗလဝါ ဂါမိကဿ၊ စလက္ကကူ ဝဏ္ဏဗလူပပန္နော။>
    text <သော မံ အက္ကမိ တံ ကုပိတော အဍံသိ၊ ဒုက္ခါဘိတုဏ္ဏော မရဏံ ဥပါဂါ။>
  text <၁၃၂>
    text <တတော ဇနာ နိက္ခမိတွာန ဂါမာ၊ ကန္ဒိတွာ ရောဒိတွာ အပက္ကမိံသု။>
    text <တသ္မာ အဟံပေါသထံ ပါလယာမိ၊ ကောဓော မမံ မာ ပုနရာဂမာသိ။>
  text <၁၃၃>
    text <မတာန မံသာနိ ဗဟူ သုသာနေ၊ မနုညရူပံ တဝ ဘောဇနေ တံ။>
    text <ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော သိင်္ဂါလ။>
  text <၁၃၄>
    text <ပဝိသိ ကုစ္ဆိံ မဟတော ဂဇဿ၊ ကုဏပေ ရတော ဟတ္ထိမံသေသု ဂိဒ္ဓေါ။>
    text <ဥဏှော စ ဝါတော တိခိဏာ စ ရသ္မိယော၊ တေ သောသယုံ တဿ ကရီသမဂ္ဂံ။>
  text <၁၃၅>
    text <ကိသော စ ပဏ္ဍူ စ အဟံ ဘဒန္တေ၊ န မေ အဟူ နိက္ခမနာယ မဂ္ဂေါ။>
    text <မဟာ စ မေဃော သဟသာ ပဝဿိ၊ သော တေမယီ တဿ ကရီသမဂ္ဂံ။>
  text <၁၃၆>
    text <တတော အဟံ နိက္ခမိသံ ဘဒန္တေ၊ စန္ဒော ယထာ ရာဟုမုခါ ပမုတ္တော။>
    text <တသ္မာ အဟံပေါသထံ ပါလယာမိ၊ လောဘော မမံ မာ ပုနရာဂမာသိ။>
  text <၁၃၇>
    text <ဝမ္မီကထူပသ္မိံ ကိပိလ္လိကာနိ၊ နိပ္ပေါထယန္တော တုဝံ ပုရေ စရာသိ။>
    text <ခုဒံ ပိပါသံ အဓိဝါသယန္တော၊ ကသ္မာ ဘဝံပေါသထိကော နု အစ္ဆ။>
  text <၁၃၈>
    text <သကံ နိကေတံ အတိဟီဠယာနော၊ အတြိစ္ဆတာ မလ္လဂါမံ အဂစ္ဆိံ။>
    text <တတော ဇနာ နိက္ခမိတွာန ဂါမာ၊ ကောဒဏ္ဍကေန ပရိပေါထယိံသု မံ။>
  text <၁၃၉>
    text <သော ဘိန္နသီသော ရုဟိရမက္ခိတင်္ဂေါ၊ ပစ္စာဂမာသိံ သကံ နိကေတံ။>
    text <တသ္မာ အဟံပေါသထံ ပါလယာမိ၊ အတြိစ္ဆတာ မာ ပုနရာဂမာသိ။>
  text <၁၄၀>
    text <ယံ နော အပုစ္ဆိတ္ထ တုဝံ ဘဒန္တေ၊ သဗ္ဗေဝ ဗျာကရိမှ ယထာ ပဇာနံ။>
    text <မယမ္ပိ ပုစ္ဆာမ တုဝံ ဘဒန္တေ၊ ကသ္မာ ဘဝံပေါသထိကော နု ဗြဟ္မေ။>
  text <၁၄၁>
    text <အနူပလိတ္တော မမ အဿမမှိ၊ ပစ္စေကဗုဒ္ဓေါ မုဟုတ္တံ နိသီဒိ။>
    text <သော မံ အဝေဒီ ဂတိမာဂတိဉ္စ၊ နာမဉ္စ ဂေါတ္တံ စရဏဉ္စ သဗ္ဗံ။>
  text <၁၄၂>
    text <ဧဝမ္ပဟံ ဝန္ဒိ န တဿ ပါဒေ၊ န စာပိ နံ မာနဂတေန ပုစ္ဆိံ။>
    text <တသ္မာ အဟံပေါသထံ ပါလယာမိ၊ မာနော မမံ မာ ပုနရာဂမာသီတိ။>
  stand <ပဉ္စုပေါသထိကဇာတကံ သတ္တမံ။>
  text <  <
  text <၄၉၁။ မဟာမောရဇာတကံ ၈>
  text <၁၄၃>
    text <သစေ ဟိ တျာဟံ ဓနဟေတု ဂါဟိတော၊ မာ မံ ဝဓီ ဇီဝဂါဟံ ဂဟေတွာ။>
    text <ရညော စ မံ သမ္မ ဥပန္တိကံ နေဟိ၊ မညေ ဓနံ လစ္ဆသိနပ္ပရူပံ။>
  text <၁၄၄>
    text <န မေ အယံ တုယှ ဝဓာယ အဇ္ဇ၊ သမာဟိတော စာပဓုရေ ခုရပ္ပေါ။>
    text <ပါသဉ္စ တျာဟံ အဓိပါတယိဿံ၊ ယထာသုခံ ဂစ္ဆတု မောရရာဇာ။>
  text <၁၄၅>
    text <ယံ သတ္တ ဝဿာနိ မမာနုဗန္ဓိ၊ ရတ္တိန္ဒိဝံ ခုပ္ပိပါသံ သဟန္တော။>
    text <အထ ကိဿ မံ ပါသဝသူပနီတံ၊ ပမုတ္တဝေ ဣစ္ဆသိ ဗန္ဓနသ္မာ။>
  text < <
    text <ပါဏာတိပါတာ ဝိရတော နုသဇ္ဇ၊ အဘယံ နု တေ သဗ္ဗဘူတေသု ဒိန္နံ။>
    text <ယံ မံ တုဝံ ပါသဝသူပနီတံ၊ ပမုတ္တဝေ ဣစ္ဆသိ ဗန္ဓနသ္မာ။>
  text <၁၄၇>
    text <ပါဏာတိပါတာ ဝိရတဿ ဗြူဟိ၊ အဘယဉ္စ ယော သဗ္ဗဘူတေသု ဒေတိ။>
    text <ပုစ္ဆာမိ တံ မောရရာဇေတမတ္ထံ၊ ဣတော စုတော ကိံ လဘတေ သုခံ သော။>
  text <၁၄၈>
    text <ပါဏာတိပါတာ ဝိရတဿ ဗြူမိ၊ အဘယဉ္စ ယော သဗ္ဗဘူတေသု ဒေတိ။>
    text <ဒိဋ္ဌေဝ ဓမ္မေ လဘတေ ပသံသံ၊ သဂ္ဂဉ္စ သော ယာတိ သရီရဘေဒာ။>
  text <၁၄၉>
    text <န သန္တိ ဒေဝါ ဣတိ အာဟု ဧကေ၊ ဣဓေဝ ဇီဝေါ ဝိဘဝံ ဥပေတိ။>
    text <တထာ ဖလံ သုကတဒုက္ကဋာနံ၊ ဒတ္တုပညတ္တဉ္စ ဝဒန္တိ ဒာနံ။>
    text <တေသံ ဝစော အရဟတံ သဒ္ဒဟာနော၊ တသ္မာ အဟံ သကုဏေ ဗာဓယာမိ။>
  text <၁၅၀>
    text <စန္ဒော စ သုရိယော စ ဥဘော သုဒဿနာ၊ ဂစ္ဆန္တိ ဩဘာသယမန္တလိက္ခေ။>
    text <ဣမဿ လောကဿ ပရဿ ဝါ တေ၊ ကထံ နု တေ အာဟု မနုဿလောကေ။>
  text <၁၅၁>
    text <စန္ဒော စ သုရိယော စ ဥဘော သုဒဿနာ၊ ဂစ္ဆန္တိ ဩဘာသယမန္တလိက္ခေ။>
    text <ပရဿ လောကဿ န တေ ဣမဿ၊ ဒေဝါတိ တေ အာဟု မနုဿလောကေ။>
  text <၁၅၂>
    text <ဧတ္ထေဝ တေ နီဟတာ ဟီနဝါဒာ၊ အဟေတုကာ ယေ န ဝဒန္တိ ကမ္မံ။>
    text <တထာ ဖလံ သုကတဒုက္ကဋာနံ၊ ဒတ္တုပညတ္တံ ယေ စ ဝဒန္တိ ဒာနံ။>
  text <၁၅၃>
    text <အဒ္ဓါ ဟိ သစ္စံ ဝစနံ တဝေဒံ၊ ကထဉှိ ဒာနံ အဖလံ ဘဝေယျ။>
    text <တထာ ဖလံ သုကတဒုက္ကဋာနံ၊ ဒတ္တုပညတ္တဉ္စ ကထံ ဘဝေယျ။>
  text <၁၅၄>
    text <ကထံကရော ကိန္တိကရော ကိမာစရံ၊ ကိံ သေဝမာနော ကေန တပေါဂုဏေန။>
    text <အက္ခါဟိ မေ မောရရာဇေတမတ္ထံ၊ ယထာ အဟံ နော နိရယံ ပတေယျံ။>
  text <၁၅၅>
    text <ယေ ကေစိ အတ္ထိ သမဏာ ပထဗျာ၊ ကာသာယဝတ္ထာ အနဂါရိယာ တေ။>
    text <ပါတောဝ ပိဏ္ဍာယ စရန္တိ ကာလေ၊ ဝိကာလစရိယာ ဝိရတာ ဟိ သန္တော။>
  text <၁၅၆>
    text <တေ တတ္ထ ကာလေနုပသင်္ကမိတွာ၊ ပုစ္ဆာဟိ ယံ တေ မနသော ပိယံ သိယာ။>
    text <တေ တေ ပဝက္ခန္တိ ယထာပဇာနံ၊ ဣမဿ လောကဿ ပရဿ စတ္ထံ။>
  text <၁၅၇>
    text <တစံဝ ဇိဏ္ဏံ ဥရဂေါ ပုရာဏံ၊ ပဏ္ဍူပလာသံ ဟရိတော ဒုမောဝ။>
    text <ဧသပ္ပဟီနော မမ လုဒ္ဒဘာဝေါ၊ ဇဟာမဟံ လုဒ္ဒကဘာဝမဇ္ဇ။>
  text <၁၅၈>
    text <ယေ စာပိ မေ သကုဏာ အတ္ထိ ဗဒ္ဓါ၊ သတာနိနေကာနိ နိဝေသနသ္မိံ။>
    text <တေသမ္ပဟံ ဇီဝိတမဇ္ဇ ဒမ္မိ၊ မောက္ခဉ္စ တေ ပတ္တာ သကံ နိကေတံ။>
  text <၁၅၉>
    text <လုဒ္ဒော စရီ ပါသဟတ္ထော အရညေ၊ ဗာဓေတု မောရာဓိပတိံ ယသဿိံ။>
    text <ဗန္ဓိတွာ မောရာဓိပတိံ ယသဿိံ၊ ဒုက္ခါ သ ပမုစ္စိ ယထာဟံ ပမုတ္တောတိ။>
  stand <မဟာမောရဇာတကံ အဋ္ဌမံ။>
  text <  <
  text <၄၉၂။ တစ္ဆသူကရဇာတကံ ၉>
  text <၁၆၀>
    text <ယဒေသမာနာ ဝိစရိမှ၊ ပဗ္ဗတာနိ ဝနာနိ စ။>
    text <အနွေသံ ဝိစရိံ ဉာတီ၊ တေမေ အဓိဂတာ မယာ။>
  text <၁၆၁>
    text <ဗဟုဉ္စိဒံ မူလဖလံ၊ ဘက္ခေါ စာယံ အနပ္ပကော။>
    text <ရမ္မာ စိမာ ဂိရီနဇ္ဇော၊ ဖာသုဝါသော ဘဝိဿတိ။>
  text <၁၆၂>
    text <ဣဓေဝါဟံ ဝသိဿာမိ၊ သဟ သဗ္ဗေဟိ ဉာတိဘိ။>
    text <အပ္ပေါဿုက္ကော နိရာသင်္ကီ၊ အသောကော အကုတောဘယော။>
  text <၁၆၃>
    text <အညမ္ပိ လေဏံ ပရိယေသ၊ သတ္တု နော ဣဓ ဝိဇ္ဇတိ။>
    text <သော တစ္ဆ သူကရေ ဟန္တိ၊ ဣဓာဂန္တွာ ဝရံ ဝရံ။>
  text <၁၆၄>
    text <ကော နုမှာကံ ဣဓ သတ္တု၊ ကော ဉာတီ သုသမာဂတေ။>
    text <ဒုပ္ပဓံသေ ပဓံသေတိ၊ တံ မေ အက္ခါထ ပုစ္ဆိတာ။>
  text <၁၆၅>
    text <ဥဒ္ဓဂ္ဂရာဇီ မိဂရာဇာ၊ ဗလီ ဒာဌာဝုဓော မိဂေါ။>
    text <သော တစ္ဆ သူကရေ ဟန္တိ၊ ဣဓာဂန္တွာ ဝရံ ဝရံ။>
  text <၁၆၆>
    text <န နော ဒာဌာ န ဝိဇ္ဇန္တိ၊ ဗလံ ကာယေ သမောဟိတံ။>
    text <သဗ္ဗေ သမဂ္ဂါ ဟုတွာန၊ ဝသံ ကာဟာမ ဧကကံ။>
  text <၁၆၇>
    text <ဟဒယင်္ဂမံ ကဏ္ဏသုခံ၊ ဝါစံ ဘာသသိ တစ္ဆက။>
    text <ယောပိ ယုဒ္ဓေ ပလာယေယျ၊ တမ္ပိ ပစ္ဆာ ဟနာမသေ။>
  text <၁၆၈>
    text <ပါဏာတိပါတာ ဝိရတော နု အဇ္ဇ၊ အဘယံ နု တေ သဗ္ဗဘူတေသု ဒိန္နံ။>
    text <ဒာဌာ နု တေ မိဂဝဓာယ န သန္တိ၊ ယော သင်္ဃပတ္တော ကပဏောဝ ဈာယသိ။>
  text <၁၆၉>
    text <န မေ ဒာဌာ န ဝိဇ္ဇန္တိ၊ ဗလံ ကာယေ သမောဟိတံ။>
    text <ဉာတီ စ ဒိသွာန သာမဂ္ဂီ ဧကတော၊ တသ္မာ စ ဈာယာမိ ဝနမှိ ဧကကော။>
  text <၁၇၀>
    text <ဣမဿုဒံ ယန္တိ ဒိသောဒိသံ ပုရေ၊ ဘယဋ္ဋိတာ လေဏဂဝေသိနော ပုထု။>
    text <တေ ဒာနိ သင်္ဂမ္မ ဝသန္တိ ဧကတော၊ ယတ္ထဋ္ဌိတာ ဒုပ္ပသဟဇ္ဇ တေ မယာ။>
  text <၁၇၁>
    text <ပရိဏာယကသမ္ပန္နာ၊ သဟိတာ ဧကဝါဒိနော။>
    text <တေ မံ သမဂ္ဂါ ဟိံသေယျုံ၊ တသ္မာ နေသံ န ပတ္ထယေ။>
  text <၁၇၂>
    text <ဧကောဝ ဣန္ဒော အသုရေ ဇိနာတိ၊ ဧကောဝ သေနော ဟန္တိ ဒိဇေ ပသယှ။>
    text <ဧကောဝ ဗျဂ္ဃော မိဂသင်္ဃပတ္တော၊ ဝရံ ဝရံ ဟန္တိ ဗလဉှိ တာဒိသံ။>
  text <၁၇၃>
    text <န ဟေဝ ဣန္ဒော န သေနော၊ နပိ ဗျဂ္ဃော မိဂါဓိပေါ။>
    text <သမဂ္ဂေ သဟိတေ ဉာတီ၊ န ဗျဂ္ဃေ ကုရုတေ ဝသေ။>
  text <၁၇၄>
    text <ကုမ္ဘီလကာ သကုဏကာ၊ သင်္ဃိနော ဂဏစာရိနော။>
    text <သမ္မောဒမာနာ ဧကဇ္ဈံ၊ ဥပ္ပတန္တိ ဍယန္တိ စ။>
  text <၁၇၅>
    text <တေသဉ္စ ဍယမာနာနံ၊ ဧကေတ္ထ အပသက္ကတိ။>
    text <တဉ္စ သေနော နိတာဠေတိ၊ ဝေယျဂ္ဃိယေဝ သာ ဂတိ။>
  text <၁၇၆>
    text <ဥဿာဟိတော ဇဋိလေန၊ လုဒ္ဒေနာမိသစက္ခုနာ။>
    text <ဒာဌီ ဒာဌီသု ပက္ခန္ဒိ၊ မညမာနော ယထာ ပုရေ။>
  text <၁၇၇>
    text <သာဓု သမ္ဗဟုလာ ဉာတီ၊ အပိ ရုက္ခါ အရညဇာ။>
    text <သူကရေဟိ သမဂ္ဂေဟိ၊ ဗျဂ္ဃော ဧကာယနေ ဟတော။>
  text <၁၇၈>
    text <ဗြာဟ္မဏဉ္စေဝ ဗျဂ္ဃဉ္စ၊ ဥဘော ဟန္တွာန သူကရာ။>
    text <အာနန္ဒိနော ပမုဒိတာ၊ မဟာနာဒံ ပနာဒိသုံ။>
  text <၁၇၉>
    text <တေ သု ဥဒုမ္ဗရမူလသ္မိံ၊ သူကရာ သုသမာဂတာ။>
    text <တစ္ဆကံ အဘိသိဉ္စိံသု၊ တွံ နော ရာဇာသိ ဣဿရောတိ။>
  stand <တစ္ဆသူကရဇာတကံ နဝမံ။>
  text <  <
  text <၄၉၃။ မဟာဝါဏိဇဇာတကံ ၁၀>
  text <၁၈၀>
    text <ဝါဏိဇာ သမိတိံ ကတွာ၊ နာနာရဋ္ဌတော အာဂတာ။>
    text <ဓနာဟရာ ပက္ကမိံသု၊ ဧကံ ကတွာန ဂါမဏိံ။>
  text <၁၈၁>
    text <တေ တံ ကန္တာရမာဂမ္မ၊ အပ္ပဘက္ခံ အနောဒကံ။>
    text <မဟာနိဂြောဓမဒ္ဒက္ခုံ၊ သီတစ္ဆာယံ မနောရမံ။>
  text <၁၈၂>
    text <တေ စ တတ္ထ နိသီဒိတွာ၊ တဿ ရုက္ခဿ ဆာယယာ။>
    text <ဝါဏိဇာ သမစိန္တေသုံ၊ ဗာလာ မောဟေန ပါရုတာ။>
  text <၁၈၃>
    text <အလ္လာယတေ အယံ ရုက္ခေါ၊ အပိ ဝါရီဝ သန္ဒတိ။>
    text <ဣင်္ဃဿ ပုရိမံ သာခံ၊ မယံ ဆိန္ဒာမ ဝါဏိဇာ။>
  text <၁၈၄>
    text <သာ စ ဆိန္နာဝ ပဂ္ဃရိ၊ အစ္ဆံ ဝါရိံ အနာဝိလံ။>
    text <တေ တတ္ထ နှတွာ ပိဝိတွာ၊ ယာဝတိစ္ဆိံသု ဝါဏိဇာ။>
  text <၁၈၅>
    text <ဒုတိယံ သမစိန္တေသုံ၊ ဗာလာ မောဟေန ပါရုတာ။>
    text <ဣင်္ဃဿ ဒက္ခိဏံ သာခံ၊ မယံ ဆိန္ဒာမ ဝါဏိဇာ။>
  text <၁၈၆>
    text <သာ စ ဆိန္နာဝ ပဂ္ဃရိ၊ သာလိမံသောဒနံ ဗဟုံ။>
    text <အပ္ပေါဒဝဏ္ဏေ ကုမ္မာသေ၊ သိင်္ဂိံ ဝိဒလသူပိယော။>
  text <၁၈၇>
    text <တေ တတ္ထ ဘုတွာ ခါဒိတွာ၊ ယာဝတိစ္ဆိံသု ဝါဏိဇာ။>
    text <တတိယံ သမစိန္တေသုံ၊ ဗာလာ မောဟေန ပါရုတာ။>
    text <ဣင်္ဃဿ ပစ္ဆိမံ သာခံ၊ မယံ ဆိန္ဒာမ ဝါဏိဇာ။>
  text <၁၈၈>
    text <သာ စ ဆိန္နာဝ ပဂ္ဃရိ၊ နာရိယော သမလင်္ကတာ။>
    text <ဝိစိတြဝတ္ထာဘရဏာ၊ အာမုတ္တမဏိကုဏ္ဍလာ။>
  text <၁၈၉>
    text <အပိ သု ဝါဏိဇာ ဧကာ၊ နာရိယော ပဏ္ဏဝီသတိ။>
    text <သမန္တာ ပရိဝါရိံသု၊ တဿ ရုက္ခဿ ဆာယယာ။>
  text <၁၉၀>
    text <တေ တာဟိ ပရိစာရေတွာ၊ ယာဝတိစ္ဆိံသု ဝါဏိဇာ။>
    text <စတုတ္ထံ သမစိန္တေသုံ၊ ဗာလာ မောဟေန ပါရုတာ။>
    text <ဣင်္ဃဿ ဥတ္တရံ သာခံ၊ မယံ ဆိန္ဒာမ ဝါဏိဇာ။>
  text <၁၉၁>
    text <သာ စ ဆိန္နာဝ ပဂ္ဃရိ၊ မုတ္တာ ဝေဠုရိယာ ဗဟူ။>
    text <ရဇတံ ဇာတရူပဉ္စ၊ ကုတ္တိယော ပဋိယာနိ စ။>
  text <၁၉၂>
    text <ကာသိကာနိ စ ဝတ္ထာနိ၊ ဥဒ္ဒိယာနိ စ ကမ္ဗလာ။>
    text <တေ တတ္ထ ဘာရေ ဗန္ဓိတွာ၊ ယာဝတိစ္ဆိံသု ဝါဏိဇာ။>
  text <၁၉၃>
    text <ပဉ္စမံ သမစိန္တေသုံ၊ ဗာလာ မောဟေန ပါရုတာ။>
    text <ဣင်္ဃဿ မူလေ ဆိန္ဒာမ၊ အပိ ဘိယျော လဘာမသေ။>
  text <၁၉၄>
    text <အထုဋ္ဌဟိ သတ္ထဝါဟော၊ ယာစမာနော ကတဉ္ဇလီ။>
    text <နိဂြောဓော ကိံ ပရဇ္ဈတိ၊ ဝါဏိဇာ ဘဒ္ဒမတ္ထု တေ။>
  text <၁၉၅>
    text <ဝါရိဒာ ပုရိမာ သာခါ၊ အန္နပါနဉ္စ ဒက္ခိဏာ။>
    text <နာရိဒာ ပစ္ဆိမာ သာခါ၊ သဗ္ဗကာမေ စ ဥတ္တရာ။>
    text <နိဂြောဓော ကိံ ပရဇ္ဈတိ၊ ဝါဏိဇာ ဘဒ္ဒမတ္ထု တေ။>
  text <၁၉၆>
    text <ယဿ ရုက္ခဿ ဆာယာယ၊ နိသီဒေယျ သယေယျ ဝါ။>
    text <န တဿ သာခံ ဘဉ္ဇေယျ၊ မိတ္တဒုဗ္ဘော ဟိ ပါပကော။>
  text <၁၉၇>
    text <တေ စ တဿာနာဒိယိတွာ၊ ဧကဿ ဝစနံ ဗဟူ။>
    text <နိသိတာဟိ ကုဌာရီဟိ၊ မူလတော နံ ဥပက္ကမုံ။>
  text <၁၉၈>
    text <တတော နာဂါ နိက္ခမိံသု၊ သန္နဒ္ဓါ ပဏ္ဏဝီသတိ။>
    text <ဓနုဂ္ဂဟာနံ တိသတာ၊ ဆသဟဿာ စ ဝမ္မိနော။>
  text <၁၉၉>
    text <ဧတေ ဟနထ ဗန္ဓထ၊ မာ ဝေါ မုဉ္စိတ္ထ ဇီဝိတံ။>
    text <ဌပေတွာ သတ္ထဝါဟံဝ၊ သဗ္ဗေ ဘသ္မံ ကရောထ နေ။>
  text <၂၀၀>
    text <တသ္မာ ဟိ ပဏ္ဍိတော ပေါသော၊ သမ္ပဿံ အတ္ထမတ္တနော။>
    text <လောဘဿ န ဝသံ ဂစ္ဆေ၊ ဟနေယျာရိသကံ မနံ။>
  text <၂၀၁>
    text <ဧဝ မာဒီနဝံ ဉတွာ၊ တဏှာ ဒုက္ခဿ သမ္ဘဝံ။>
    text <ဝီတတဏှော အနာဒာနော၊ သတော ဘိက္ခု ပရိဗ္ဗဇေတိ။>
  stand <မဟာဝါဏိဇဇာတကံ ဒသမံ။>
  text <  <
  text <၄၉၄။ သာဓိနဇာတကံ ၁၁>
  text <၂၀၂>
    text <အဗ္ဘုတော ဝတ လောကသ္မိံ၊ ဥပ္ပဇ္ဇိ လောမဟံသနော။>
    text <ဒိဗ္ဗော ရထော ပါတုရဟု၊ ဝေဒေဟဿ ယသဿိနော။>
  text <၂၀၃>
    text <ဒေဝပုတ္တော မဟိဒ္ဓိကော၊ မာတလိ ဒေဝသာရထိ။>
    text <နိမန္တယိတ္ထ ရာဇာနံ၊ ဝေဒေဟံ မိထိလဂ္ဂဟံ။>
  text <၂၀၄>
    text <ဧဟိမံ ရထမာရုယှ၊ ရာဇသေဋ္ဌ ဒိသမ္ပတိ။>
    text <ဒေဝါ ဒဿနကာမာ တေ၊ တာဝတိံသာ သဣန္ဒကာ။>
    text <သရမာနာ ဟိ တေ ဒေဝါ၊ သုဓမ္မာယံ သမစ္ဆရေ။>
  text <၂၀၅>
    text <တတော စ ရာဇာ သာဓိနော၊ ဝေဒေဟော မိထိလဂ္ဂဟော။>
    text <သဟဿယုတ္တမာရုယှ၊ အဂါ ဒေဝါန သန္တိကေ။>
    text <တံ ဒေဝါ ပဋိနန္ဒိံသု၊ ဒိသွာ ရာဇာနမာဂတံ။>
  text <၂၀၆>
    text <သွာဂတံ တေ မဟာရာဇ၊ အထော တေ အဒုရာဂတံ။>
    text <နိသီဒ ဒာနိ ရာဇီသိ၊ ဒေဝရာဇဿ သန္တိကေ။>
  text <၂၀၇>
    text <သက္ကောပိ ပဋိနန္ဒိတ္ထ၊ ဝေဒေဟံ မိထိလဂ္ဂဟံ။>
    text <နိမန္တယိတ္ထ ကာမေဟိ၊ အာသနေန စ ဝါသဝေါ။>
  text <၂၀၈>
    text <သာဓု ခေါသိ အနုပ္ပတ္တော၊ အာဝါသံ ဝသဝတ္တိနံ။>
    text <ဝသ ဒေဝေသု ရာဇီသိ၊ သဗ္ဗကာမသမိဒ္ဓိသု။>
    text <တာဝတိံသေသု ဒေဝေသု၊ ဘုဉ္ဇ ကာမေ အမာနုသေ။>
  text <၂၀၉>
    text <အဟံ ပုရေ သဂ္ဂဂတော ရမာမိ၊ နစ္စေဟိ ဂီတေဟိ စ ဝါဒိတေဟိ။>
    text <သော ဒာနိ အဇ္ဇ န ရမာမိ သဂ္ဂေ၊ အာယုံ နု ခီဏော မရဏံ နု သန္တိကေ။>
    text <ဥဒာဟု မူဠှောသ္မိ ဇနိန္ဒသေဋ္ဌ။>
  text <၂၁၀>
    text <န တာယု ခီဏံ မရဏဉ္စ ဒူရေ၊ န စာပိ မူဠှော နရဝီရသေဋ္ဌ။>
    text <တုယှဉ္စ ပုညာနိ ပရိတ္တကာနိ၊ ယေသံ ဝိပါကံ ဣဓ ဝေဒယိတ္ထော။>
  text <၂၁၁>
    text <ဝသ ဒေဝါနုဘာဝေန၊ ရာဇသေဋ္ဌ ဒိသမ္ပတိ။>
    text <တာဝတိံသေသု ဒေဝေသု၊ ဘုဉ္ဇ ကာမေ အမာနုသေ။>
  text <၂၁၂>
    text <ယထာ ယာစိတကံ ယာနံ၊ ယထာ ယာစိတကံ ဓနံ။>
    text <ဧဝံ သမ္ပဒမေဝေတံ၊ ယံ ပရတော ဒာနပစ္စယာ။>
  text <၂၁၃>
    text <န စာဟမေတမိစ္ဆာမိ၊ ယံ ပရတော ဒာနပစ္စယာ။>
    text <သယံကတာနိ ပုညာနိ၊ တံ မေ အာဝေဏိကံ ဓနံ။>
  text <၂၁၄>
    text <သောဟံ ဂန္တွာ မနုဿေသု၊ ကာဟာမိ ကုသလံ ဗဟုံ။>
    text <ဒာနေန သမစရိယာယ၊ သံယမေန ဒမေန စ။>
    text <ယံ ကတွာ သုခိတော ဟောတိ၊ န စ ပစ္ဆာနုတပ္ပတိ။>
  text <၂၁၅>
    text <ဣမာနိ တာနိ ခေတ္တာနိ၊ ဣမံ နိက္ခံ သုကုဏ္ဍလံ။>
    text <ဣမာ တာ ဟရိတာနူပါ၊ ဣမာ နဇ္ဇော သဝန္တိယော။>
  text <၂၁၆>
    text <ဣမာ တာ ပေါက္ခရဏီ ရမ္မာ၊ စက္ကဝါကပကူဇိတာ။>
    text <မန္ဒာလကေဟိ သဉ္ဆန္နာ၊ ပဒုမုပ္ပလကေဟိ စ။>
    text <ယဿိမာနိ မမာယိံသု၊ ကိံ နု တေ ဒိသတံ ဂတာ။>
  text <၂၁၇>
    text <တာနီဓ ခေတ္တာနိ သော ဘူမိဘာဂေါ၊ တေယေဝ အာရာမဝနုပစာရာ။>
    text <တမေဝ မယှံ ဇနတံ အပဿတော၊ သုညံဝ မေ နာရဒ ခါယတေ ဒိသာ။>
  text <၂၁၈>
    text <ဒိဋ္ဌာ မယာ ဝိမာနာနိ၊ ဩဘာသေန္တာ စတုဒ္ဒိသာ။>
    text <သမ္မုခါ ဒေဝရာဇဿ၊ တိဒသာနဉ္စ သမ္မုခါ။>
  text <၂၁၉>
    text <ဝုတ္ထံ မေ ဘဝနံ ဒိဗျံ၊ ဘုတ္တာ ကာမာ အမာနုသာ။>
    text <တာဝတိံသေသု ဒေဝေသု၊ သဗ္ဗကာမသမိဒ္ဓိသု။>
  text <၂၂၀>
    text <သောဟံ ဧတာဒိသံ ဟိတွာ၊ ပုညာယမှိ ဣဓာဂတော။>
    text <ဓမ္မမေဝ စရိဿာမိ၊ နာဟံ ရဇ္ဇေန အတ္ထိကော။>
  text <၂၂၁>
    text <အဒဏ္ဍာဝစရံ မဂ္ဂံ၊ သမ္မာသမ္ဗုဒ္ဓဒေသိတံ။>
    text <တံ မဂ္ဂံ ပဋိပဇ္ဇိဿံ၊ ယေန ဂစ္ဆန္တိ သုဗ္ဗတာတိ။>
  stand <သာဓိနဇာတကံ ဧကာဒသမံ။>
  text <  <
  text <၄၉၅။ ဒသဗြာဟ္မဏဇာတကံ ၁၂>
  text <၂၂၂>
    text <ရာဇာ အဝေါစ ဝိဓုရံ၊ ဓမ္မကာမော ယုဓိဋ္ဌိလော။>
    text <ဗြာဟ္မဏေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၂၃>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၂၄>
    text <ဒုလ္လဘာ ဗြာဟ္မဏာ ဒေဝ၊ သီလဝန္တော ဗဟုဿုတာ။>
    text <ဝိရတာ မေထုနာ ဓမ္မာ၊ ယေ တေ ဘုဉ္ဇေယျု ဘောဇနံ။>
  text <၂၂၅>
    text <ဒသ ခလု မဟာရာဇ၊ ယာ တာ ဗြာဟ္မဏဇာတိယော။>
    text <တေသံ ဝိဘင်္ဂံ ဝိစယံ၊ ဝိတ္ထာရေန သုဏောဟိ မေ။>
  text <၂၂၆>
    text <ပသိဗ္ဗကေ ဂဟေတွာန၊ ပုဏ္ဏေ မူလဿ သံဝုတေ။>
    text <ဩသဓိကာယော ဂန္ထေန္တိ၊ နှာပယန္တိ ဇပန္တိ စ။>
  text <၂၂၇>
    text <တိကိစ္ဆကသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၂၈>
    text <အပေတာ တေ စ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၂၉>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၃၀>
    text <ကိင်္ကိဏိကာယော ဂဟေတွာ၊ ဃောသေန္တိ ပုရတောပိ တေ။>
    text <ပေသနာနိပိ ဂစ္ဆန္တိ၊ ရထစရိယာသု သိက္ခရေ။>
  text <၂၃၁>
    text <ပရိစာရကသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၃၂>
    text <အပေတာ တေ စ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၃၃>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၃၄>
    text <ကမဏ္ဍလုံ ဂဟေတွာန၊ ဝင်္ကဒဏ္ဍဉ္စ ဗြာဟ္မဏာ။>
    text <ပစ္စုပေဿန္တိ ရာဇာနော၊ ဂါမေသု နိဂမေသု စ။>
    text <နာဒိန္နေ ဝုဋ္ဌဟိဿာမ၊ ဂါမမှိ ဝါ ဝနမှိ ဝါ။>
  text <၂၃၅>
    text <နိဂ္ဂါဟကသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၃၆>
    text <အပေတာ တေ စ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၃၇>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၃၈>
    text <ပရူဠှကစ္ဆနခလောမာ၊ ပင်္ကဒန္တာ ရဇဿိရာ။>
    text <ဩကိဏ္ဏာ ရဇရေဏူဟိ၊ ယာစကာ ဝိစရန္တိ တေ။>
  text <၂၃၉>
    text <ခါဏုဃာတသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၄၀>
    text <အပေတာ တေ စ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၄၁>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၄၂>
    text <ဟရီတကံ အာမလကံ၊ အမ္ဗံ ဇမ္ဗုံ ဝိဘီတကံ။>
    text <လဗုဇံ ဒန္တပေါဏာနိ၊ ဗေလုဝါ ဗဒရာနိ စ။>
  text <၂၄၃>
    text <ရာဇာယတနံ ဥစ္ဆု-ပုဋံ၊ ဓူမနေတ္တံ မဓု-အဉ္ဇနံ။>
    text <ဥစ္စာဝစာနိ ပဏိယာနိ၊ ဝိပဏေန္တိ ဇနာဓိပ။>
  text <၂၄၄>
    text <ဝါဏိဇကသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၄၅>
    text <အပေတာ တေ စ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၄၆>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၄၇>
    text <ကသိ-ဝါဏိဇ္ဇံ ကာရေန္တိ၊ ပေါသယန္တိ အဇေဠကေ။>
    text <ကုမာရိယော ပဝေစ္ဆန္တိ၊ ဝိဝါဟန္တာဝဟန္တိ စ။>
  text <၂၄၈>
    text <သမာ အမ္ဗဋ္ဌဝေဿေဟိ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၄၉>
    text <အပေတာ တေ စ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၅၀>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၅၁>
    text <နိက္ခိတ္တဘိက္ခံ ဘုဉ္ဇန္တိ၊ ဂါမေသွေကေ ပုရောဟိတာ။>
    text <ဗဟူ တေ ပရိပုစ္ဆန္တိ၊ အဏ္ဍစ္ဆေဒာ နိလဉ္ဆကာ။>
  text <၂၅၂>
    text <ပသူပိ တတ္ထ ဟညန္တိ၊ မဟိံသာ သူကရာ အဇာ။>
    text <ဂေါဃာတကသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၅၃>
    text <အပေတာ တေ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၅၄>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၅၅>
    text <အသိစမ္မံ ဂဟေတွာန၊ ခဂ္ဂံ ပဂ္ဂယှ ဗြာဟ္မဏာ။>
    text <ဝေဿပထေသု တိဋ္ဌန္တိ၊ သတ္ထံ အဗ္ဗာဟယန္တိပိ။>
  text <၂၅၆>
    text <သမာ ဂေါပနိသာဒေဟိ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၅၇>
    text <အပေတာ တေ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၅၈>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၅၉>
    text <အရညေ ကုဋိကံ ကတွာ၊ ကူဋာနိ ကာရယန္တိ တေ။>
    text <သသဗိဠာရေ ဗာဓေန္တိ၊ အာဂေါဓာ မစ္ဆကစ္ဆပံ။>
  text <၂၆၀>
    text <တေ လုဒ္ဒကသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၆၁>
    text <အပေတာ တေ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၆၂>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၆၃>
    text <အညေ ဓနဿ ကာမာ ဟိ၊ ဟေဋ္ဌာမဉ္စေ ပသက္ကိတာ။>
    text <ရာဇာနော ဥပရိ နှာယန္တိ၊ သောမယာဂေ ဥပဋ္ဌိတေ။>
  text <၂၆၄>
    text <မလမဇ္ဇကသမာ ရာဇ၊ တေပိ ဝုစ္စန္တိ ဗြာဟ္မဏာ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၆၅>
    text <အပေတာ တေ ဗြဟ္မညာ၊>
    text <ဣတိ ရာဇာ ကောရဗျော>
    text <န တေ ဝုစ္စန္တိ ဗြာဟ္မဏာ။>
    text <အညေ ဝိဓုရ ပရိယေသ၊ သီလဝန္တေ ဗဟုဿုတေ။>
  text <၂၆၆>
    text <ဝိရတေ မေထုနာ ဓမ္မာ၊ ယေ မေ ဘုဉ္ဇေယျု ဘောဇနံ။>
    text <ဒက္ခိဏံ သမ္မ ဒဿာမ၊ ယတ္ထ ဒိန္နံ မဟပ္ဖလံ။>
  text <၂၆၇>
    text <အတ္ထိ ခေါ ဗြာဟ္မဏာ ဒေဝ၊ သီလဝန္တော ဗဟုဿုတာ။>
    text <ဝိရတာ မေထုနာ ဓမ္မာ၊ ယေ တေ ဘုဉ္ဇေယျု ဘောဇနံ။>
  text <၂၆၈>
    text <ဧကဉ္စ ဘတ္တံ ဘုဉ္ဇန္တိ၊ န စ မဇ္ဇံ ပိဝန္တိ တေ။>
    text <အက္ခါတာ တေ မဟာရာဇ၊ တာဒိသေ နိပတာမသေ။>
  text <၂၆၉>
    text <ဧတေ ခေါ ဗြာဟ္မဏာ ဝိဓုရ၊ သီလဝန္တော ဗဟုဿုတာ။>
    text <ဧတေ ဝိဓုရ ပရိယေသ၊ ခိပ္ပဉ္စ နေ နိမန္တယာတိ။>
  stand <ဒသဗြာဟ္မဏဇာတကံ ဒွာဒသမံ။>
  text <  <
  text <၄၉၆။ ဘိက္ခါပရမ္ပရဇာတကံ ၁၃>
  text <၂၇၀>
    text <သုခုမာလရူပံ ဒိသွာ၊ ရဋ္ဌာ ဝိဝနမာဂတံ။>
    text <ကူဋာဂါရဝရူပေတံ၊ မဟာသယနမုပါသိတံ။>
  text <၂၇၁>
    text <တဿ တေ ပေမကေနာဟံ၊ အဒာသိံ ဝဍ္ဎမောဒနံ။>
    text <သာလီနံ ဝိစိတံ ဘတ္တံ၊ သုစိံ မံသူပသေစနံ။>
  text <၂၇၂>
    text <တံ တွံ ဘတ္တံ ပဋိဂ္ဂယှ၊ ဗြာဟ္မဏဿ အဒာသယိ။>
    text <အတ္တာနံ အနသိတွာန၊ ကောယံ ဓမ္မော နမတ္ထု တေ။>
  text <၂၇၃>
    text <အာစရိယော ဗြာဟ္မဏော မယှံ၊ ကိစ္စာကိစ္စေသု ဗျာဝဋော။>
    text <ဂရု စ အာမန္တနီယော စ၊ ဒာတုမရဟာမိ ဘောဇနံ။>
  text <၂၇၄>
    text <ဗြာဟ္မဏံ ဒာနိ ပုစ္ဆာမိ၊ ဂေါတမံ ရာဇပူဇိတံ။>
    text <ရာဇာ တေ ဘတ္တံ ပါဒာသိ၊ သုစိံ မံသူပသေစနံ။>
  text <၂၇၅>
    text <တံ တွံ ဘတ္တံ ပဋိဂ္ဂယှ၊ ဣသိဿ ဘောဇနံ အဒာ။>
    text <အခေတ္တညူသိ ဒာနဿ၊ ကောယံ ဓမ္မော နမတ္ထု တေ။>
  text <၂၇၆>
    text <ဘရာမိ ပုတ္တ ဒာရေ စ၊ ဃရေသု ဂဓိတော အဟံ။>
    text <ဘုဉ္ဇေ မာနုသကေ ကာမေ၊ အနုသာသာမိ ရာဇိနော။>
  text <၂၇၇>
    text <အာရညိကဿ ဣသိနော၊ စိရရတ္တံ တပဿိနော။>
    text <ဝုဍ္ဎဿ ဘာဝိတတ္တဿ၊ ဒာတုမရဟာမိ ဘောဇနံ။>
  text <၂၇၈>
    text <ဣသိဉ္စ ဒာနိ ပုစ္ဆာမိ၊ ကိသံ ဓမနိသန္ထတံ။>
    text <ပရူဠှကစ္ဆနခလောမံ၊ ပင်္ကဒန္တံ ရဇဿိရံ။>
  text <၂၇၉>
    text <ဧကော အရညေ ဝိဟရသိ၊ နာဝကင်္ခသိ ဇီဝိတံ။>
    text <ဘိက္ခု ကေန တယာ သေယျော၊ ယဿ တွံ ဘောဇနံ အဒာ။>
  text <၂၈၀>
    text <ခဏန္တာလုကလမ္ဗာနိ၊ ဗိလာလိတက္ကလာနိ စ။>
    text <ဓုနံ သာမာကနီဝါရံ၊ သင်္ဃာရိယံ ပသာရိယံ။>
  text <၂၈၁>
    text <သာကံ ဘိသံ မဓုံ မံသံ၊ ဗဒရာမလကာနိ စ။>
    text <တာနိ အာဟရိတွာ ဘုဉ္ဇာမိ၊ အတ္ထိ မေ သော ပရိဂ္ဂဟော။>
  text <၂၈၂>
    text <ပစန္တော အပစန္တဿ၊ အမမဿ သကိဉ္စနော။>
    text <အနာဒာနဿ သာဒာနော၊ ဒာတုမရဟာမိ ဘောဇနံ။>
  text <၂၈၃>
    text <ဘိက္ခုဉ္စ ဒာနိ ပုစ္ဆာမိ၊ တုဏှီမာသီန သုဗ္ဗတံ။>
    text <ဣသိ တေ ဘတ္တံ ပါဒာသိ၊ သုစိံ မံသူပသေစနံ။>
  text <၂၈၄>
    text <တံ တွံ ဘတ္တံ ပဋိဂ္ဂယှ၊ တုဏှီ ဘုဉ္ဇသိ ဧကကော။>
    text <နာညံ ကဉ္စိ နိမန္တေသိ၊ ကောယံ ဓမ္မော နမတ္ထု တေ။>
  text <၂၈၅>
    text <န ပစာမိ န ပါစေမိ၊ န ဆိန္ဒာမိ န ဆေဒယေ။>
    text <တံ မံ အကိဉ္စနံ ဉတွာ၊ သဗ္ဗပါပေဟိ အာရတံ။>
  text <၂၈၆>
    text <ဝါမေန ဘိက္ခမာဒာယ၊ ဒက္ခိဏေန ကမဏ္ဍလုံ။>
    text <ဣသိ မေ ဘတ္တံ ပါဒာသိ၊ သုစိံ မံသူပသေစနံ။>
  text <၂၈၇>
    text <ဧတေ ဟိ ဒာတုမရဟန္တိ၊ သမမာ သပရိဂ္ဂဟာ။>
    text <ပစ္စနီကမဟံ မညေ၊ ယော ဒာတာရံ နိမန္တယေ။>
  text <၂၈၈>
    text <အတ္ထာယ ဝတ မေ အဇ္ဇ၊ ဣဓာဂစ္ဆိ ရထေသဘော။>
    text <သောဟံ အဇ္ဇ ပဇာနာမိ၊ ယတ္ထ ဒိန္နံ မဟပ္ဖလံ။>
  text <၂၈၉>
    text <ရဋ္ဌေသု ဂိဒ္ဓါ ရာဇာနော၊ ကိစ္စာကိစ္စေသု ဗြာဟ္မဏာ။>
    text <ဣသီ မူလဖလေ ဂိဒ္ဓါ၊ ဝိပ္ပမုတ္တာ စ ဘိက္ခဝေါတိ။>
    text <သုဝ ကိန္နရ မုက္က ခရာဇိနသော၊ ဘိသဇာတ မဟေသိ ကပေါတဝရော။>
    text <အထ မောရ သတစ္ဆက ဝါဏိဇကော၊ အထ ရာဇ သဗြာဟ္မဏ ဘိက္ခပရန္တိ။>
  stand <ဘိက္ခါပရမ္ပရဇာတကံ တေရသမံ။>
  text <တဿုဒ္ဒာနံ>
  stand <ပကိဏ္ဏကနိပါတံ နိဋ္ဌိတံ။>
