text <၆။ ဆက္ကနိပါတော>
  text <၁။ အဝါရိယဝဂ္ဂေါ>
    text <  <
    text <၃၇၆။ အဝါရိယဇာတကံ ၆-၁-၁>
    text <၁>
      text <မာသု ကုဇ္ဈ ဘူမိပတိ၊ မာသု ကုဇ္ဈ ရထေသဘ။>
      text <ကုဒ္ဓံ အပ္ပဋိကုဇ္ဈန္တော၊ ရာဇာ ရဋ္ဌဿ ပူဇိတော။>
    text <၂>
      text <ဂါမေ ဝါ ယဒိ ဝါရညေ၊ နိန္နေ ဝါ ယဒိ ဝါ ထလေ။>
      text <သဗ္ဗတ္ထ အနုသာသာမိ၊ မာသု ကုဇ္ဈ ရထေသဘ။>
    text <၃>
      text <အဝါရိယပိတာ နာမ၊ အဟု ဂင်္ဂါယ နာဝိကော။>
      text <ပုဗ္ဗေ ဇနံ တာရေတွာန၊ ပစ္ဆာ ယာစတိ ဝေတနံ။>
      text <တေနဿ ဘဏ္ဍနံ ဟောတိ၊ န စ ဘောဂေဟိ ဝဍ္ဎတိ။>
    text <၄>
      text <အတိဏ္ဏံယေဝ ယာစဿု၊ အပါရံ တာတ နာဝိက။>
      text <အညော ဟိ တိဏ္ဏဿ မနော၊ အညော ဟောတိ ပါရေသိနော။>
    text <၅>
      text <ဂါမေ ဝါ ယဒိ ဝါရညေ၊ နိန္နေ ဝါ ယဒိ ဝါ ထလေ။>
      text <သဗ္ဗတ္ထ အနုသာသာမိ၊ မာသု ကုဇ္ဈိတ္ထ နာဝိက။>
    text <၆>
      text <ယာယေဝါနုသာသနိယာ၊ ရာဇာ ဂါမဝရံ အဒာ။>
      text <တာယေဝါနုသာသနိယာ၊ နာဝိကော ပဟရီ မုခံ။>
    text <၇>
      text <ဘတ္တံ ဘိန္နံ ဟတာ ဘရိယာ၊ ဂဗ္ဘော စ ပတိတော ဆမာ။>
      text <မိဂေါဝ ဇာတရူပေန၊ န တေနတ္ထံ အဗန္ဓိ သူတိ။>
    stand <အဝါရိယဇာတကံ ပဌမံ။>
    text <  <
    text <၃၇၇။ သေတကေတုဇာတကံ ၆-၁-၂>
    text <၈>
      text <မာ တာတ ကုဇ္ဈိ န ဟိ သာဓု ကောဓော၊ ဗဟုမ္ပိ တေ အဒိဋ္ဌမဿုတဉ္စ။>
      text <မာတာ ပိတာ ဒိသတာ သေတကေတု၊ အာစရိယမာဟု ဒိသတံ ပသတ္ထာ။>
    text <၉>
      text <အဂါရိနော အန္နဒပါနဝတ္ထဒာ၊ အဝှာယိကာ တမ္ပိ ဒိသံ ဝဒန္တိ။>
      text <ဧသာ ဒိသာ ပရမာ သေတကေတု၊ ယံ ပတွာ ဒုက္ခီ သုခိနော ဘဝန္တိ။>
    text <၁၀>
      text <ခရာဇိနာ ဇဋိလာ ပင်္ကဒန္တာ၊ ဒုမ္မက္ခရူပါ ယေမေ ဇပ္ပန္တိ မန္တေ။>
      text <ကစ္စိ နု တေ မာနုသကေ ပယောဂေ၊ ဣဒံ ဝိဒူ ပရိမုတ္တာ အပါယာ။>
    text <၁၁>
      text <ပါပါနိ ကမ္မာနိ ကတွာန ရာဇ၊ ဗဟုဿုတော စေ န စရေယျ ဓမ္မံ။>
      text <သဟဿဝေဒောပိ န တံ ပဋိစ္စ၊ ဒုက္ခါ ပမုဉ္စေ စရဏံ အပတွာ။>
    text <၁၂>
      text <သဟဿဝေဒောပိ န တံ ပဋိစ္စ၊ ဒုက္ခါ ပမုဉ္စေ စရဏံ အပတွာ။>
      text <မညာမိ ဝေဒာ အဖလာ ဘဝန္တိ၊ သသံယမံ စရဏမေဝ သစ္စံ။>
    text <၁၃>
      text <န ဟေဝ ဝေဒာ အဖလာ ဘဝန္တိ၊ သသံယမံ စရဏမေဝ သစ္စံ။>
      text <ကိတ္တိဉှိ ပပ္ပေါတိ အဓိစ္စ ဝေဒေ၊ သန္တိံ ပုဏေတိ စရဏေန ဒန္တောတိ။>
    stand <သေတကေတုဇာတကံ ဒုတိယံ။>
    text <  <
    text <၃၇၈။ ဒရီမုခဇာတကံ ၆-၁-၃>
    text <၁၄>
      text <ပင်္ကော စ ကာမာ ပလိပေါ စ ကာမာ၊ ဘယဉ္စ မေတံ တိမူလံ ပဝုတ္တံ။>
      text <ရဇော စ ဓူမော စ မယာ ပကာသိတာ၊ ဟိတွာ တုဝံ ပဗ္ဗဇ ဗြဟ္မဒတ္တ။>
    text <၁၅>
      text <ဂဓိတော စ ရတ္တော စ အဓိမုစ္ဆိတော စ၊ ကာမေသွဟံ ဗြာဟ္မဏ ဘိံသရူပံ။>
      text <တံ နုဿဟေ ဇီဝိကတ္ထော ပဟာတုံ၊ ကာဟာမိ ပုညာနိ အနပ္ပကာနိ။>
    text <၁၆>
      text <ယော အတ္ထကာမဿ ဟိတာနုကမ္ပိနော၊ ဩဝဇ္ဇမာနော န ကရောတိ သာသနံ။>
      text <ဣဒမေဝ သေယျော ဣတိ မညမာနော၊ ပုနပ္ပုနံ ဂဗ္ဘမုပေတိ မန္ဒော။>
    text <၁၇>
      text <သော ဃောရရူပံ နိရယံ ဥပေတိ၊ သုဘာသုဘံ မုတ္တကရီသပူရံ။>
      text <သတ္တာ သကာယေ န ဇဟန္တိ ဂိဒ္ဓါ၊ ယေ ဟောန္တိ ကာမေသု အဝီတရာဂါ။>
    text <၁၈>
      text <မီဠှေန လိတ္တာ ရုဟိရေန မက္ခိတာ၊ သေမှေန လိတ္တာ ဥပနိက္ခမန္တိ။>
      text <ယံ ယဉှိ ကာယေန ဖုသန္တိ တာဝဒေ၊ သဗ္ဗံ အသာတံ ဒုခမေဝ ကေဝလံ။>
    text <၁၉>
      text <ဒိသွာ ဝဒာမိ န ဟိ အညတော သဝံ၊ ပုဗ္ဗေနိဝါသံ ဗဟုကံ သရာမိ။>
      text <စိတြာဟိ ဂါထာဟိ သုဘာသိတာဟိ၊ ဒရီမုခေါ နိဇ္ဈာပယိ သုမေဓန္တိ။>
    stand <ဒရီမုခဇာတကံ တတိယံ။>
    text <  <
    text <၃၇၉။ နေရုဇာတကံ ၆-၁-၄>
    text <၂၀>
      text <ကာကောလာ ကာကသင်္ဃာ စ၊ မယဉ္စ ပတတံ ဝရာ။>
      text <သဗ္ဗေဝ သဒိသာ ဟောမ၊ ဣမံ အာဂမ္မ ပဗ္ဗတံ။>
    text <၂၁>
      text <ဣဓ သီဟာ စ ဗျဂ္ဃာ စ၊ သိင်္ဂါလာ စ မိဂါဓမာ။>
      text <သဗ္ဗေဝ သဒိသာ ဟောန္တိ၊ အယံ ကော နာမ ပဗ္ဗတော။>
    text <၂၂>
      text <ဣမံ နေရူတိ ဇာနန္တိ၊ မနုဿာ ပဗ္ဗတုတ္တမံ။>
      text <ဣဓ ဝဏ္ဏေန သမ္ပန္နာ၊ ဝသန္တိ သဗ္ဗပါဏိနော။>
    text <၂၃>
      text <အမာနနာ ယတ္ထ သိယာ၊ သန္တာနံ ဝါ ဝိမာနနာ။>
      text <ဟီနသမ္မာနနာ ဝါပိ၊ န တတ္ထ ဝသတိံ ဝသေ။>
    text <၂၄>
      text <ယတ္ထာလသော စ ဒက္ခေါ စ၊ သူရော ဘီရု စ ပူဇိယာ။>
      text <န တတ္ထ သန္တော ဝသန္တိ၊ အဝိသေသကရေ နရေ။>
    text <၂၅>
      text <နာယံ နေရု ဝိဘဇတိ၊ ဟီနဥက္ကဋ္ဌမဇ္ဈိမေ။>
      text <အဝိသေသကရော နေရု၊ ဟန္ဒ နေရုံ ဇဟာမသေတိ။>
    stand <နေရုဇာတကံ စတုတ္ထံ။>
    text <  <
    text <၃၈၀။ အာသင်္ကဇာတကံ ၆-၁-၅>
    text <၂၆>
      text <အာသာဝတီ နာမ လတာ၊ ဇာတာ စိတ္တလတာဝနေ။>
      text <တဿာ ဝဿသဟဿေန၊ ဧကံ နိဗ္ဗတ္တတေ ဖလံ။>
    text <၂၇>
      text <တံ ဒေဝါ ပယိရုပါသန္တိ၊ တာဝ ဒူရဖလံ သတိံ။>
      text <အာသီသေဝ တုဝံ ရာဇ၊ အာသာ ဖလဝတီ သုခါ။>
    text <၂၈>
      text <အာသီသတေဝ သော ပက္ခီ၊ အာသီသတေဝ သော ဒိဇော။>
      text <တဿ စာသာ သမိဇ္ဈတိ၊ တာဝ ဒူရဂတာ သတီ။>
      text <အာသီသေဝ တုဝံ ရာဇ၊ အာသာ ဖလဝတီ သုခါ။>
    text <၂၉>
      text <သမ္ပေသိ ခေါ မံ ဝါစာယ၊ န စ သမ္ပေသိ ကမ္မုနာ။>
      text <မာလာ သေရေယျကဿေဝ၊ ဝဏ္ဏဝန္တာ အဂန္ဓိကာ။>
    text <၃၀>
      text <အဖလံ မဓုရံ ဝါစံ၊ ယော မိတ္တေသု ပကုဗ္ဗတိ။>
      text <အဒဒံ အဝိဿဇံ ဘောဂံ၊ သန္ဓိ တေနဿ ဇီရတိ။>
    text <၃၁>
      text <ယဉှိ ကယိရာ တဉှိ ဝဒေ၊ ယံ န ကယိရာ န တံ ဝဒေ။>
      text <အကရောန္တံ ဘာသမာနံ၊ ပရိဇာနန္တိ ပဏ္ဍိတာ။>
    text <၃၂>
      text <ဗလဉ္စ ဝတ မေ ခီဏံ၊ ပါထေယျဉ္စ န ဝိဇ္ဇတိ။>
      text <သင်္ကေ ပါဏူပရောဓာယ၊ ဟန္ဒ ဒာနိ ဝဇာမဟံ။>
    text <၃၃>
      text <ဧတဒေဝ ဟိ မေ နာမံ၊ ယံ နာမသ္မိ ရထေသဘ။>
      text <အာဂမေဟိ မဟာရာဇ၊ ပိတရံ အာမန္တယာမဟန္တိ။>
    stand <အာသင်္ကဇာတကံ ပဉ္စမံ။>
    text <  <
    text <၃၈၁။ မိဂါလောပဇာတကံ ၆-၁-၆>
    text <၃၄>
      text <န မေ ရုစ္စိ မိဂါလောပ၊ ယဿ တေ တာဒိသီ ဂတီ။>
      text <အတုစ္စံ တာတ ပတသိ၊ အဘူမိံ တာတ သေဝသိ။>
    text <၃၅>
      text <စတုက္ကဏ္ဏံဝ ကေဒာရံ၊ ယဒာ တေ ပထဝီ သိယာ။>
      text <တတော တာတ နိဝတ္တဿု၊ မာဿု ဧတ္တော ပရံ ဂမိ။>
    text <၃၆>
      text <သန္တိ အညေပိ သကုဏာ၊ ပတ္တယာနာ ဝိဟင်္ဂမာ။>
      text <အက္ခိတ္တာ ဝါတဝေဂေန၊ နဋ္ဌာ တေ သဿတီသမာ။>
    text <၃၇>
      text <အကတွာ အပနန္ဒဿ၊ ပိတု ဝုဒ္ဓဿ သာသနံ။>
      text <ကာလဝါတေ အတိက္ကမ္မ၊ ဝေရမ္ဘာနံ ဝသံ အဂါ။>
    text <၃၈>
      text <တဿ ပုတ္တာ စ ဒာရာ စ၊ ယေ စညေ အနုဇီဝိနော။>
      text <သဗ္ဗေ ဗျသနမာပါဒုံ၊ အနောဝါဒကရေ ဒိဇေ။>
    text <၃၉>
      text <ဧဝမ္ပိ ဣဓ ဝုဒ္ဓါနံ၊ ယော ဝါကျံ နာဝဗုဇ္ဈတိ။>
      text <အတိသီမစရော ဒိတ္တော၊ ဂိဇ္ဈောဝါတီတသာသနော။>
      text <သဗ္ဗေ ဗျသနံ ပပ္ပေါန္တိ၊ အကတွာ ဗုဒ္ဓသာသနန္တိ။>
    stand <မိဂါလောပဇာတကံ ဆဋ္ဌံ။>
    text <  <
    text <၃၈၂။ သိရိကာဠကဏ္ဏိဇာတကံ ၆-၁-၇>
    text <၄၀>
      text <ကာ နု ကာဠေန ဝဏ္ဏေန၊ န စာပိ ပိယဒဿနာ။>
      text <ကာ ဝါ တွံ ကဿ ဝါ ဓီတာ၊ ကထံ ဇာနေမု တံ မယံ။>
    text <၄၁>
      text <မဟာရာဇဿဟံ ဓီတာ၊ ဝိရူပက္ခဿ စဏ္ဍိယာ။>
      text <အဟံ ကာဠီ အလက္ခိကာ၊ ကာဠကဏ္ဏီတိ မံ ဝိဒူ။>
      text <ဩကာသံ ယာစိတော ဒေဟိ၊ ဝသေမု တဝ သန္တိကေ။>
    text <၄၂>
      text <ကိံသီလေ ကိံသမာစာရေ၊ ပုရိသေ နိဝိသသေ တုဝံ။>
      text <ပုဋ္ဌာ မေ ကာဠိ အက္ခါဟိ၊ ကထံ ဇာနေမု တံ မယံ။>
    text <၄၃>
      text <မက္ခီ ပဠာသီ သာရမ္ဘီ၊ ဣဿုကီ မစ္ဆရီ သဌော။>
      text <သော မယှံ ပုရိသော ကန္တော၊ လဒ္ဓံ ယဿ ဝိနဿတိ။>
    text <၄၄>
      text <ကောဓနော ဥပနာဟီ စ၊ ပိသုဏော စ ဝိဘေဒကော။>
      text <ကဏ္ဍကဝါစော ဖရုသော၊ သော မေ ကန္တတရော တတော။>
    text <၄၅>
      text <အဇ္ဇ သုဝေတိ ပုရိသော၊ သဒတ္ထံ နာဝဗုဇ္ဈတိ။>
      text <ဩဝဇ္ဇမာနော ကုပ္ပတိ၊ သေယျံ သော အတိမညတိ။>
    text <၄၆>
      text <ဒဝပ္ပလုဒ္ဓေါ ပုရိသော၊ သဗ္ဗမိတ္တေဟိ ဓံသတိ။>
      text <သော မယှံ ပုရိသော ကန္တော၊ တသ္မိံ ဟောမိ အနာမယာ။>
    text <၄၇>
      text <အပေဟိ ဧတ္တော တွံ ကာဠိ၊ နေတံ အမှေသု ဝိဇ္ဇတိ။>
      text <အညံ ဇနပဒံ ဂစ္ဆ၊ နိဂမေ ရာဇဓာနိယော။>
    text <၄၈>
      text <အဟမ္ပိ ခေါ တံ ဇာနာမိ၊ နေတံ တုမှေသု ဝိဇ္ဇတိ။>
      text <သန္တိ လောကေ အလက္ခိကာ၊ သင်္ဃရန္တိ ဗဟုံ ဓနံ။>
      text <အဟံ ဒေဝေါ စ မေ ဘာတာ၊ ဥဘော နံ ဝိဓမာမသေ။>
    text <၄၉>
      text <ကာ နု ဒိဗ္ဗေန ဝဏ္ဏေန၊ ပထဗျာ သုပတိဋ္ဌိတာ။>
      text <ကာ ဝါ တွံ ကဿ ဝါ ဓီတာ၊ ကထံ ဇာနေမု တံ မယံ။>
    text <၅၀>
      text <မဟာရာဇဿဟံ ဓီတာ၊ ဓတရဋ္ဌဿ သိရီမတော။>
      text <အဟံ သိရီ စ လက္ခီ စ၊ ဘူရိပညာတိ မံ ဝိဒူ။>
      text <ဩကာသံ ယာစိတော ဒေဟိ၊ ဝသေမု တဝ သန္တိကေ။>
    text <၅၁>
      text <ကိံသီလေ ကိံသမာစာရေ၊ ပုရိသေ နိဝိသသေ တုဝံ။>
      text <ပုဋ္ဌာ မေ လက္ခိ အက္ခါဟိ၊ ကထံ ဇာနေမု တံ မယံ။>
    text <၅၂>
      text <ယော စာပိ သီတေ အထဝါပိ ဥဏှေ၊ ဝါတာတပေ ဍံသသရီသပေ စ။>
      text <ခုဓံ ပိပါသံ အဘိဘုယျ သဗ္ဗံ၊ ရတ္တိန္တိဝံ ယော သတတံ နိယုတ္တော။>
      text <ကာလာဂတဉ္စ န ဟာပေတိ အတ္ထံ၊ သော မေ မနာပေါ နိဝိသေ စ တမှိ။>
    text <၅၃>
      text <အက္ကောဓနော မိတ္တဝါ စာဂဝါ စ၊ သီလူပပန္နော အသဌောဇုဘူတော။>
      text <သင်္ဂါဟကော သခိလော သဏှဝါစော၊ မဟတ္တပတ္တောပိ နိဝါတဝုတ္တိ။>
      text <တသ္မိံဟံ ပေါသေ ဝိပုလာ ဘဝါမိ၊ ဦမိ သမုဒ္ဒဿ ယထာပိ ဝဏ္ဏံ။>
    text <၅၄>
      text <ယော စာပိ မိတ္တေ အထဝါ အမိတ္တေ၊ သေဋ္ဌေ သရိက္ခေ အထ ဝါပိ ဟီနေ။>
      text <အတ္ထံ စရန္တံ အထဝါ အနတ္ထံ၊ အာဝီ ရဟော သင်္ဂဟမေဝ ဝတ္တေ။>
      text <ဝါစံ န ဝဇ္ဇာ ဖရုသံ ကဒာစိ၊ မတဿ ဇီဝဿ စ တဿ ဟောမိ။>
    text <၅၅>
      text <ဧတေသံ ယော အညတရံ လဘိတွာ၊ ကန္တာ သိရီ မဇ္ဇတိ အပ္ပပညော။>
      text <တံ ဒိတ္တရူပံ ဝိသမံ စရန္တံ၊ ကရီသဌာနံဝ ဝိဝဇ္ဇယာမိ။>
    text <၅၆>
      text <အတ္တနာ ကုရုတေ လက္ခိံ၊ အလက္ခိံ ကုရုတတ္တနာ။>
      text <န ဟိ လက္ခိံ အလက္ခိံ ဝါ၊ အညော အညဿ ကာရကောတိ။>
    stand <သိရိကာဠကဏ္ဏိဇာတကံ သတ္တမံ။>
    text <  <
    text <၃၈၃။ ကုက္ကုဋဇာတကံ ၆-၁-၈>
    text <၅၇>
      text <သုစိတ္တပတ္တဆဒန၊ တမ္ဗစူဠ ဝိဟင်္ဂမ။>
      text <ဩရောဟ ဒုမသာခါယ၊ မုဓာ ဘရိယာ ဘဝါမိ တေ။>
    text <၅၈>
      text <စတုပ္ပဒီ တွံ ကလျာဏိ၊ ဒွိပဒာဟံ မနောရမေ။>
      text <မိဂီ ပက္ခီ အသညုတ္တာ၊ အညံ ပရိယေသ သာမိကံ။>
    text <၅၉>
      text <ကောမာရိကာ တေ ဟေဿာမိ၊ မဉ္ဇုကာ ပိယဘာဏိနီ။>
      text <ဝိန္ဒ မံ အရိယေန ဝေဒေန၊ သာဝယ မံ ယဒိစ္ဆသိ။>
    text <၆၀>
      text <ကုဏပါဒိနိ လောဟိတပေ၊ စောရိ ကုက္ကုဋပေါထိနိ။>
      text <န တွံ အရိယေန ဝေဒေန၊ မမံ ဘတ္တာရမိစ္ဆသိ။>
    text <၆၁>
      text <ဧဝမ္ပိ စတုရာ နာရီ၊ ဒိသွာန သဓနံ နရံ။>
      text <နေန္တိ သဏှာဟိ ဝါစာဟိ၊ ဗိဠာရီ ဝိယ ကုက္ကုဋံ။>
    text <၆၂>
      text <ယော စ ဥပ္ပတိတံ အတ္ထံ၊ န ခိပ္ပမနုဗုဇ္ဈတိ။>
      text <အမိတ္တဝသမနွေတိ၊ ပစ္ဆာ စ အနုတပ္ပတိ။>
    text <၆၃>
      text <ယော စ ဥပ္ပတိတံ အတ္ထံ၊ ခိပ္ပမေဝ နိဗောဓတိ။>
      text <မုစ္စတေ သတ္တုသမ္ဗာဓာ၊ ကုက္ကုဋောဝ ဗိဠာရိယာတိ။>
    stand <ကုက္ကုဋဇာတကံ အဋ္ဌမံ။>
    text <  <
    text <၃၈၄။ ဓမ္မဓဇဇာတကံ ၆-၁-၉>
    text <၆၄>
      text <ဓမ္မံ စရထ ဉာတယော၊ ဓမ္မံ စရထ ဘဒ္ဒံ ဝေါ။>
      text <ဓမ္မစာရီ သုခံ သေတိ၊ အသ္မိံ လောကေ ပရမှိ စ။>
    text <၆၅>
      text <ဘဒ္ဒကော ဝတယံ ပက္ခီ၊ ဒိဇော ပရမဓမ္မိကော။>
      text <ဧကပါဒေန တိဋ္ဌန္တော၊ ဓမ္မမေဝါနုသာသတိ။>
    text <၆၆>
      text <နာဿ သီလံ ဝိဇာနာထ၊ အနညာယ ပသံသထ။>
      text <ဘုတွာ အဏ္ဍဉ္စ ပေါတဉ္စ၊ ဓမ္မော ဓမ္မောတိ ဘာသတိ။>
    text <၆၇>
      text <အညံ ဘဏတိ ဝါစာယ၊ အညံ ကာယေန ကုဗ္ဗတိ။>
      text <ဝါစာယ နော စ ကာယေန၊ န တံ ဓမ္မံ အဓိဋ္ဌိတော။>
    text <၆၈>
      text <ဝါစာယ သခိလော မနောဝိဒုဂ္ဂေါ၊ ဆန္နော ကူပသယောဝ ကဏှသပ္ပေါ။>
      text <ဓမ္မဓဇော ဂါမနိဂမာသုသာဓု၊ ဒုဇ္ဇာနော ပုရိသေန ဗာလိသေန။>
    text <၆၉>
      text <ဣမံ တုဏ္ဍေဟိ ပက္ခေဟိ၊ ပါဒာ စိမံ ဝိဟေဌထ။>
      text <ဆဝဉှိမံ ဝိနာသေထ၊ နာယံ သံဝါသနာရဟောတိ။>
    stand <ဓမ္မဓဇဇာတကံ နဝမံ။>
    text <  <
    text <၃၈၅။ နန္ဒိယမိဂရာဇဇာတကံ ၆-၁-၁၀>
    text <၇၀>
      text <သစေ ဗြာဟ္မဏ ဂစ္ဆေသိ၊ သာကေတေ အဇ္ဇုနံ ဝနံ။>
      text <ဝဇ္ဇာသိ နန္ဒိယံ နာမ၊ ပုတ္တံ အသ္မာကမောရသံ။>
      text <မာတာ ပိတာ စ တေ ဝုဒ္ဓါ၊ တေ တံ ဣစ္ဆန္တိ ပဿိတုံ။>
    text <၇၁>
      text <ဘုတ္တာ မယာ နိဝါပါနိ၊ ရာဇိနော ပါနဘောဇနံ။>
      text <တံ ရာဇပိဏ္ဍံ အဝဘောတ္တုံ၊ နာဟံ ဗြာဟ္မဏ မုဿဟေ။>
    text <၇၂>
      text <ဩဒဟိဿာမဟံ ပဿံ၊ ခုရပ္ပါနိဿ ရာဇိနော။>
      text <တဒာဟံ သုခိတော မုတ္တော၊ အပိ ပဿေယျ မာတရံ။>
    text <၇၃>
      text <မိဂရာဇာ ပုရေ အာသိံ၊ ကောသလဿ နိကေတနေ။>
      text <နန္ဒိယော နာမ နာမေန၊ အဘိရူပေါ စတုပ္ပဒော။>
    text <၇၄>
      text <တံ မံ ဝဓိတုမာဂစ္ဆိ၊ ဒာယသ္မိံ အဇ္ဇုနေ ဝနေ။>
      text <ဓနုံ အာရဇ္ဇံ ကတွာန၊ ဥသုံ သန္နယှ ကောသလော။>
    text <၇၅>
      text <တဿာဟံ ဩဒဟိံ ပဿံ၊ ခုရပ္ပါနိဿ ရာဇိနော။>
      text <တဒာဟံ သုခိတော မုတ္တော၊ မာတရံ ဒဋ္ဌုမာဂတောတိ။>
      text <အထ ကုဇ္ဈရထေသဘ ကေတုဝရော၊ သဒရီမုခ နေရု လတာ စ ပုန။>
      text <အပနန္ဒ သိရီ စ သုစိတ္တဝရော၊ အထ ဓမ္မိက နန္ဒိမိဂေန ဒသာတိ။>
    stand <နန္ဒိယမိဂရာဇဇာတကံ ဒသမံ။>
    stand <အဝါရိယဝဂ္ဂေါ ပဌမော။>
    text <တဿုဒ္ဒာနံ>
  text <၂။ ခရပုတ္တဝဂ္ဂေါ>
    text <  <
    text <၃၈၆။ ခရပုတ္တဇာတကံ ၆-၂-၁>
    text <၇၆>
      text <သစ္စံ ကိရေဝမာဟံသု၊ ဝသ္တံ ဗာလောတိ ပဏ္ဍိတာ။>
      text <ပဿ ဗာလော ရဟောကမ္မံ၊ အာဝိကုဗ္ဗံ န ဗုဇ္ဈတိ။>
    text <၇၇>
      text <တွံ ခေါပိ သမ္မ ဗာလောသိ၊ ခရပုတ္တ ဝိဇာနဟိ။>
      text <ရဇ္ဇုယာ ဟိ ပရိက္ခိတ္တော၊ ဝင်္ကောဋ္ဌော ဩဟိတောမုခေါ။>
    text <၇၈>
      text <အပရမ္ပိ သမ္မ တေ ဗာလျံ၊ ယော မုတ္တော န ပလာယသိ။>
      text <သော စ ဗာလတရော သမ္မ၊ ယံ တွံ ဝဟသိ သေနကံ။>
    text <၇၉>
      text <ယံ နု သမ္မ အဟံ ဗာလော၊ အဇရာဇ ဝိဇာနဟိ။>
      text <အထ ကေန သေနကော ဗာလော၊ တံ မေ အက္ခါဟိ ပုစ္ဆိတော။>
    text <၈၀>
      text <ဥတ္တမတ္ထံ လဘိတွာန၊ ဘရိယာယ ယော ပဒဿတိ။>
      text <တေန ဇဟိဿတတ္တာနံ၊ သာ စေဝဿ န ဟေဿတိ။>
    text <၈၁>
      text <န ဝေ ပိယမ္မေတိ ဇနိန္ဒ တာဒိသော၊ အတ္တံ နိရံကတွာ ပိယာနိ သေဝတိ။>
      text <အတ္တာဝ သေယျော ပရမာ စ သေယျော၊ လဗ္ဘာ ပိယာ ဩစိတတ္ထေန ပစ္ဆာတိ။>
    stand <ခရပုတ္တဇာတကံ ပဌမံ။>
    text <  <
    text <၃၈၇။ သူစိဇာတကံ ၆-၂-၂>
    text <၈၂>
      text <အကက္ကသံ အဖရုသံ၊ ခရဓောတံ သုပါသိယံ။>
      text <သုခုမံ တိခိဏဂ္ဂဉ္စ၊ ကော သူစိံ ကေတုမိစ္ဆတိ။>
    text <၈၃>
      text <သုမဇ္ဇဉ္စ သုပါသဉ္စ၊ အနုပုဗ္ဗံ သုဝဋ္ဋိတံ။>
      text <ဃနဃာတိမံ ပဋိထဒ္ဓံ၊ ကော သူစိံ ကေတုမိစ္ဆတိ။>
    text <၈၄>
      text <ဣတော ဒာနိ ပတာယန္တိ၊ သူစိယော ဗဠိသာနိ စ။>
      text <ကောယံ ကမ္မာရဂါမသ္မိံ၊ သူစိံ ဝိက္ကေတုမိစ္ဆတိ။>
    text <၈၅>
      text <ဣတော သတ္ထာနိ ဂစ္ဆန္တိ၊ ကမ္မန္တာ ဝိဝိဓာ ပုထူ။>
      text <ကောယံ ကမ္မာရဂါမသ္မိံ၊ သူစိံ ဝိက္ကေတုမိစ္ဆတိ။>
    text <၈၆>
      text <သူစိံ ကမ္မာရဂါမသ္မိံ၊ ဝိက္ကေတဗ္ဗာ ပဇာနတာ။>
      text <အာစရိယာဝ ဇာနန္တိ၊ ကမ္မံ သုကတဒုက္ကဋံ။>
    text <၈၇>
      text <ဣမံ စေ တေ ပိတာ ဘဒ္ဒေ၊ သူစိံ ဇညာ မယာ ကတံ။>
      text <တယာ စ မံ နိမန္တေယျ၊ ယဉ္စတ္ထညံ ဃရေ ဓနန္တိ။>
    stand <သူစိဇာတကံ ဒုတိယံ။>
    text <  <
    text <၃၈၈။ တုဏ္ဍိလဇာတကံ ၆-၂-၃>
    text <၈၈>
      text <နဝဆန္နကေ ဒာနိ ဒိယျတိ၊ ပုဏ္ဏာယံ ဒောဏိ သုဝါမိနီ ဌိတာ။>
      text <ဗဟုကေ ဇနေ ပါသပါဏိကေ၊ နော စ ခေါ မေ ပဋိဘာတိ ဘုဉ္ဇိတုံ။>
    text <၈၉>
      text <တသသိ ဘမသိ လေဏမိစ္ဆသိ၊ အတ္တာဏောသိ ကုဟိံ ဂမိဿသိ။>
      text <အပ္ပေါဿုက္ကော ဘုဉ္ဇ တုဏ္ဍိလ၊ မံသတ္ထာယ ဟိ ပေါသိတာမှသေ။>
    text <၉၀>
      text <ဩဂဟ ရဟဒံ အကဒ္ဒမံ၊ သဗ္ဗံ သေဒမလံ ပဝါဟယ။>
      text <ဂဏှာဟိ နဝံ ဝိလေပနံ၊ ယဿ ဂန္ဓော န ကဒာစိ ဆိဇ္ဇတိ။>
    text <၉၁>
      text <ကတမော ရဟဒော အကဒ္ဒမော၊ ကိံသု သေဒမလန္တိ ဝုစ္စတိ။>
      text <ကတမဉ္စ နဝံ ဝိလေပနံ၊ ယဿ ဂန္ဓော န ကဒာစိ ဆိဇ္ဇတိ။>
    text <၉၂>
      text <ဓမ္မော ရဟဒော အကဒ္ဒမော၊ ပါပံ သေဒမလန္တိ ဝုစ္စတိ။>
      text <သီလဉ္စ နဝံ ဝိလေပနံ၊ တဿ ဂန္ဓော န ကဒာစိ ဆိဇ္ဇတိ။>
    text <၉၃>
      text <နန္ဒန္တိ သရီရဃာတိနော၊ န စ နန္ဒန္တိ သရီရဓာရိနော။>
      text <ပုဏ္ဏာယ စ ပုဏ္ဏမာသိယာ၊ ရမမာနာဝ ဇဟန္တိ ဇီဝိတန္တိ။>
    stand <တုဏ္ဍိလဇာတကံ တတိယံ။>
    text <  <
    text <၃၈၉။ သုဝဏ္ဏကက္ကဋဇာတကံ ၆-၂-၄>
    text <၉၄>
      text <သိင်္ဂီမိဂေါ အာယတစက္ခုနေတ္တော၊ အဋ္ဌိတ္တစော ဝါရိသယော အလောမော။>
      text <တေနာဘိဘူတော ကပဏံ ရုဒာမိ၊ ဟရေ သခါ ကိဿ နု မံ ဇဟာသိ။>
    text <၉၅>
      text <သော ပဿသန္တော မဟတာ ဖဏေန၊ ဘုဇင်္ဂမော ကက္ကဋမဇ္ဈပတ္တော။>
      text <သခါ သခါရံ ပရိတာယမာနော၊ ဘုဇင်္ဂမံ ကက္ကဋကော ဂဟေသိ။>
    text <၉၆>
      text <န ဝါယသံ နော ပန ကဏှသပ္ပံ၊ ဃာသတ္ထိကော ကက္ကဋကော အဒေယျ။>
      text <ပုစ္ဆာမိ တံ အာယတစက္ခုနေတ္တ၊ အထ ကိဿ ဟေတုမှ ဥဘော ဂဟီတာ။>
    text <၉၇>
      text <အယံ ပုရိသော မမ အတ္ထကာမော၊ ယော မံ ဂဟေတွာန ဒကာယ နေတိ။>
      text <တသ္မိံ မတေ ဒုက္ခမနပ္ပကံ မေ၊ အဟဉ္စ ဧသော စ ဥဘော န ဟောမ။>
    text <၉၈>
      text <မမဉ္စ ဒိသွာန ပဝဒ္ဓကာယံ၊ သဗ္ဗော ဇနော ဟိံသိတုမေဝ မိစ္ဆေ။>
      text <သာဒုဉ္စ ထူလဉ္စ မုဒုဉ္စ မံသံ၊ ကာကာပိ မံ ဒိသွာန ဝိဟေဌယေယျုံ။>
    text <၉၉>
      text <သစေတဿ ဟေတုမှ ဥဘော ဂဟီတာ၊ ဥဋ္ဌာတု ပေါသော ဝိသမာဝမာမိ။>
      text <မမဉ္စ ကာကဉ္စ ပမုဉ္စ ခိပ္ပံ၊ ပုရေ ဝိသံ ဂါဠှမုပေတိ မစ္စံ။>
    text <၁၀၀>
      text <သပ္ပံ ပမောက္ခါမိ န တာဝ ကာကံ၊ ပဋိဗန္ဓကော ဟောဟိတိ တာဝ ကာကော။>
      text <ပုရိသဉ္စ ဒိသွာန သုခိံ အရောဂံ၊ ကာကံ ပမောက္ခါမိ ယထေဝ သပ္ပံ။>
    text <၁၀၁>
      text <ကာကော တဒာ ဒေဝဒတ္တော အဟောသိ၊ မာရော ပန ကဏှသပ္ပေါ အဟောသိ။>
      text <အာနန္ဒဘဒ္ဒော ကက္ကဋကော အဟောသိ၊ အဟံ တဒာ ဗြာဟ္မဏော ဟောမိ သတ္ထာတိ။>
    stand <သုဝဏ္ဏကက္ကဋဇာတကံ စတုတ္ထံ။>
    text <  <
    text <၃၉၀။ မယှကဇာတကံ ၆-၂-၅>
    text <၁၀၂>
      text <သကုဏော မယှကော နာမ၊ ဂိရိသာနုဒရီစရော။>
      text <ပက္ကံ ပိပ္ဖလိမာရုယှ၊ မယှံ မယှန္တိ ကန္ဒတိ။>
    text <၁၀၃>
      text <တဿေဝံ ဝိလပန္တဿ၊ ဒိဇသင်္ဃာ သမာဂတာ။>
      text <ဘုတွာန ပိပ္ဖလိံ ယန္တိ၊ ဝိလပတွေဝ သော ဒိဇော။>
    text <၁၀၄>
      text <ဧဝမေဝ ဣဓေကစ္စော၊ သင်္ဃရိတွာ ဗဟုံ ဓနံ။>
      text <နေဝတ္တနော န ဉာတီနံ၊ ယထောဓိံ ပဋိပဇ္ဇတိ။>
    text <၁၀၅>
      text <န သော အစ္ဆာဒနံ ဘတ္တံ၊ န မာလံ န ဝိလေပနံ။>
      text <အနုဘောတိ သကိံ ကိဉ္စိ၊ န သင်္ဂဏှာတိ ဉာတကေ။>
    text <၁၀၆>
      text <တဿေဝံ ဝိလပန္တဿ၊ မယှံ မယှန္တိ ရက္ခတော။>
      text <ရာဇာနော အထ ဝါ စောရာ၊ ဒာယဒာ ယေ ဝ အပ္ပိယာ။>
      text <ဓနမာဒာယ ဂစ္ဆန္တိ၊ ဝိလပတွေဝ သော နရော။>
    text <၁၀၇>
      text <ဓီရော ဘောဂေ အဓိဂမ္မ၊ သင်္ဂဏှာတိ စ ဉာတကေ။>
      text <တေန သော ကိတ္တိံ ပပ္ပေါတိ၊ ပေစ္စ သဂ္ဂေ ပမောဒတီတိ။>
    stand <မယှကဇာတကံ ပဉ္စမံ။>
    text <  <
    text <၃၉၁။ ဝိဇ္ဇာဓရဇာတကံ ၆-၂-၆>
    text <၁၀၈>
      text <ဒုဗ္ဗဏ္ဏရူပံ တုဝမရိယဝဏ္ဏီ၊ ပုရက္ခတွာ ပဉ္ဇလိကော နမဿသိ။>
      text <သေယျော နု တေ သော ဥဒဝါ သရိက္ခေါ၊ နာမံ ပရဿတ္တနော စာပိ ဗြူဟိ။>
    text <၁၀၉>
      text <န နာမဂေါတ္တံ ဂဏှန္တိ ရာဇ၊ သမ္မဂ္ဂတာနုဇ္ဇုဂတာန ဒေဝါ။>
      text <အဟဉ္စ တေ နာမဓေယျံ ဝဒာမိ၊ သက္ကောဟမသ္မီ တိဒသာနမိန္ဒော။>
    text <၁၁၀>
      text <ယော ဒိသွာ ဘိက္ခုံ စရဏူပပန္နံ၊ ပုရက္ခတွာ ပဉ္ဇလိကော နမဿတိ။>
      text <ပုစ္ဆာမိ တံ ဒေဝရာဇေတမတ္ထံ၊ ဣတော စုတော ကိံ လဘတေ သုခံ သော။>
    text <၁၁၁>
      text <ယော ဒိသွာ ဘိက္ခုံ စရဏူပပန္နံ၊ ပုရက္ခတွာ ပဉ္ဇလိကော နမဿတိ။>
      text <ဒိဋ္ဌေဝ ဓမ္မေ လဘတေ ပသံသံ၊ သဂ္ဂဉ္စ သော ယာတိ သရီရဘေဒာ။>
    text <၁၁၂>
      text <လက္ခီ ဝတ မေ ဥဒပါဒိ အဇ္ဇ၊ ယံ ဝါသဝံ ဘူတပတိဒ္ဒသာမ။>
      text <ဘိက္ခုဉ္စ ဒိသွာန တုဝဉ္စ သက္က၊ ကာဟာမိ ပုညာနိ အနပ္ပကာနိ။>
    text <၁၁၃>
      text <အဒ္ဓါ ဟဝေ သေဝိတဗ္ဗာ သပညာ၊ ဗဟုဿုတာ ယေ ဗဟုဌာနစိန္တိနော။>
      text <ဘိက္ခုဉ္စ ဒိသွာန မမဉ္စ ရာဇ၊ ကရောဟိ ပုညာနိ အနပ္ပကာနိ။>
    text <၁၁၄>
      text <အက္ကောဓနော နိစ္စပသန္နစိတ္တော၊ သဗ္ဗာတိထီယာစယောဂေါ ဘဝိတွာ။>
      text <နိဟစ္စ မာနံ အဘိဝါဒယိဿံ၊ သုတွာန ဒေဝိန္ဒ သုဘာသိတာနီတိ။>
    stand <ဝိဇ္ဇာဓရ ဇာတကံ ဆဋ္ဌံ။>
    text <  <
    text <၃၉၂။ သိင်္ဃပုပ္ဖဇာတကံ ၆-၂-၇>
    text <၁၁၅>
      text <ယမေတံ ဝါရိဇံ ပုပ္ဖံ၊ အဒိန္နံ ဥပသိင်္ဃသိ။>
      text <ဧကင်္ဂမေတံ ထေယျာနံ၊ ဂန္ဓထေနောသိ မာရိသ။>
    text <၁၁၆>
      text <န ဟရာမိ န ဘဉ္ဇာမိ၊ အာရာ သိင်္ဃာမိ ဝါရိဇံ။>
      text <အထ ကေန နု ဝဏ္ဏေန၊ ဂန္ဓထေနောတိ ဝုစ္စတိ။>
    text <၁၁၇>
      text <ယောယံ ဘိသာနိ ခဏတိ၊ ပုဏ္ဍရီကာနိ ဘဉ္ဇတိ။>
      text <ဧဝံ အာကိဏ္ဏကမ္မန္တော၊ ကသ္မာ ဧသော န ဝုစ္စတိ။>
    text <၁၁၈>
      text <အာကိဏ္ဏလုဒ္ဒော ပုရိသော၊ ဓာတိစေလံဝ မက္ခိတော။>
      text <တသ္မိံ မေ ဝစနံ နတ္ထိ၊ တဉ္စာရဟာမိ ဝတ္တဝေ။>
    text <၁၁၉>
      text <အနင်္ဂဏဿ ပေါသဿ၊ နိစ္စံ သုစိဂဝေသိနော။>
      text <ဝါလဂ္ဂမတ္တံ ပါပဿ၊ အဗ္ဘာမတ္တံဝ ခါယတိ။>
    text <၁၂၀>
      text <အဒ္ဓါ မံ ယက္ခ ဇာနာသိ၊ အထော မံ အနုကမ္ပသိ။>
      text <ပုနပိ ယက္ခ ဝဇ္ဇာသိ၊ ယဒာ ပဿသိ ဧဒိသံ။>
    text <၁၂၁>
      text <နေဝ တံ ဥပဇီဝါမိ၊ နပိ တေ ဘတကာမှသေ။>
      text <တွမေဝ ဘိက္ခု ဇာနေယျ၊ ယေန ဂစ္ဆေယျ သုဂ္ဂတိန္တိ။>
    stand <သိင်္ဃပုပ္ဖ ဇာတကံ သတ္တမံ။>
    text <  <
    text <၃၉၃။ ဝိဃာသာဒဇာတကံ ၆-၂-၈>
    text <၁၂၂>
      text <သုသုခံ ဝတ ဇီဝန္တိ၊ ယေ ဇနာ ဝိဃာသာဒိနော။>
      text <ဒိဋ္ဌေဝ ဓမ္မေ ပါသံသာ၊ သမ္ပရာယေ စ သုဂ္ဂတီ။>
    text <၁၂၃>
      text <သုကဿ ဘာသမာနဿ၊ န နိသာမေထ ပဏ္ဍိတာ။>
      text <ဣဒံ သုဏာထ သောဒရိယာ၊ အမှေဝါယံ ပသံသတိ။>
    text <၁၂၄>
      text <နာဟံ တုမှေ ပသံသာမိ၊ ကုဏပါဒာ သုဏာထ မေ။>
      text <ဥစ္ဆိဋ္ဌဘောဇိနော တုမှေ၊ န တုမှေ ဝိဃာသာဒိနော။>
    text <၁၂၅>
      text <သတ္တဝဿာ ပဗ္ဗဇိတာ၊ မေဇ္ဈာရညေ သိခဏ္ဍိနော။>
      text <ဝိဃာသေနေဝ ယာပေန္တာ၊ မယံ စေ ဘောတော ဂါရယှာ။>
      text <ကေ နု ဘောတော ပသံသိယာ။>
    text <၁၂၆>
      text <တုမှေ သီဟာနံ ဗျဂ္ဃာနံ၊ ဝါဠာနဉ္စာဝသိဋ္ဌကံ။>
      text <ဥစ္ဆိဋ္ဌေနေဝ ယာပေန္တာ၊ မညိဝှော ဝိဃာသာဒိနော။>
    text <၁၂၇>
      text <ယေ ဗြာဟ္မဏဿ သမဏဿ၊ အညဿ ဝါ ဝနိဗ္ဗိနော။>
      text <ဒတွာဝ သေသံ ဘုဉ္ဇန္တိ၊ တေ ဇနာ ဝိဃာသာဒိနောတိ။>
    stand <ဝိဃာသာဒဇာတကံ အဋ္ဌမံ။>
    text <  <
    text <၃၉၄။ ဝဋ္ဋကဇာတကံ ၆-၂-၉>
    text <၁၂၈>
      text <ပဏီတံ ဘုဉ္ဇသေ ဘတ္တံ၊ သပ္ပိတေလဉ္စ မာတုလ။>
      text <အထ ကေန နု ဝဏ္ဏေန၊ ကိသော တွမသိ ဝါယသ။>
    text <၁၂၉>
      text <အမိတ္တမဇ္ဈေ ဝသတော၊ တေသု အာမိသမေသတော။>
      text <နိစ္စံ ဥဗ္ဗိဂ္ဂဟဒယဿ၊ ကုတော ကာကဿ ဒဠှိယံ။>
    text <၁၃၀>
      text <နိစ္စံ ဥဗ္ဗေဂိနော ကာကာ၊ ဓင်္ကာ ပါပေန ကမ္မုနာ။>
      text <လဒ္ဓေါ ပိဏ္ဍော န ပီဏေတိ၊ ကိသော တေနသ္မိ ဝဋ္ဋက။>
    text <၁၃၁>
      text <လူခါနိ တိဏဗီဇာနိ၊ အပ္ပသ္နေဟာနိ ဘုဉ္ဇသိ။>
      text <အထ ကေန နု ဝဏ္ဏေန၊ ထူလော တွမသိ ဝဋ္ဋက။>
    text <၁၃၂>
      text <အပ္ပိစ္ဆာ အပ္ပစိန္တာယ၊ အဒူရဂမနေန စ။>
      text <လဒ္ဓါလဒ္ဓေန ယာပေန္တော၊ ထူလော တေနသ္မိ ဝါယသ။>
    text <၁၃၃>
      text <အပ္ပိစ္ဆဿ ဟိ ပေါသဿ၊ အပ္ပစိန္တသုခဿ စ။>
      text <သုသင်္ဂဟိတမာနဿ၊ ဝုတ္တီ သုသမုဒာနယာတိ။>
    stand <ဝဋ္ဋကဇာတကံ နဝမံ။>
    text <  <
    text <၃၉၅။ ပါရာဝတဇာတကံ ၆-၂-၁၀>
    text <၁၃၄>
      text <စိရဿံ ဝတ ပဿာမိ၊ သဟာယံ မဏိဓာရိနံ။>
      text <သုကတာ မဿုကုတ္တိယာ၊ သောဘတေ ဝတ မေ သခါ။>
    text <၁၃၅>
      text <ပရူဠှကစ္ဆနခလောမော၊ အဟံ ကမ္မေသု ဗျာဝဋော။>
      text <စိရဿံ နှာပိတံ လဒ္ဓါ၊ လောမံ တံ အဇ္ဇံ ဟာရယိံ။>
    text <၁၃၆>
      text <ယံ နု လောမံ အဟာရေသိ၊ ဒုလ္လဘံ လဒ္ဓ ကပ္ပကံ။>
      text <အထ ကိဉ္စရဟိ တေ သမ္မ၊ ကဏ္ဌေ ကိဏိကိဏာယတိ။>
    text <၁၃၇>
      text <မနုဿသုခုမာလာနံ၊ မဏိ ကဏ္ဌေသု လမ္ဗတိ။>
      text <တေသာဟံ အနုသိက္ခါမိ၊ မာ တွံ မညိ ဒဝါ ကတံ။>
    text <၁၃၈>
      text <သစေပိမံ ပိဟယသိ၊ မဿုကုတ္တိံ သုကာရိတံ။>
      text <ကာရယိဿာမိ တေ သမ္မ၊ မဏိဉ္စာပိ ဒဒာမိ တေ။>
    text <၁၃၉>
      text <တွညေဝ မဏိနာ ဆန္နော၊ သုကတာယ စ မဿုယာ။>
      text <အာမန္တ ခေါ တံ ဂစ္ဆာမိ၊ ပိယံ မေ တဝ ဒဿနန္တိ။>
      text <အထ ပဿ သသူစိ စ တုဏ္ဍိလကော၊ မိဂ မယှကပဉ္စမပက္ခိဝရော။>
      text <အထ ပဉ္ဇလိ ဝါရိဇ မေဇ္ဈ ပုန၊ အထ ဝဋ္ဋ ကပေါတဝရေန ဒသာတိ။>
      text <အထ ဝဂ္ဂံ ပကိတ္တိဿံ၊ ဆနိပါတံ ဝရုတ္တမေ။>
      text <အဝါရိယာ စ ခရော စ၊ ဒွေ စ ဝုတ္တာ သုဗျဉ္ဇနာတိ။>
    stand <ပါရာဝတဇာတကံ ဒသမံ။>
    stand <ခရပုတ္တဝဂ္ဂေါ ဒုတိယော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <ဆက္ကနိပါတံ နိဋ္ဌိတံ။>
