text <၁၁။ ဧကာဒသကနိပါတော>
  text <  <
  text <၄၅၅။ မာတုပေါသကဇာတကံ ၁>
  text <၁>
    text <တဿ နာဂဿ ဝိပ္ပဝါသေန၊ ဝိရူဠှာ သလ္လကီ စ ကုဋဇာ စ။>
    text <ကုရုဝိန္ဒကရဝီရာ တိသသာမာ စ၊ နိဝါတေ ပုပ္ဖိတာ စ ကဏိကာရာ။>
  text <၂>
    text <ကောစိဒေဝ သုဝဏ္ဏကာယုရာ၊ နာဂရာဇံ ဘရန္တိ ပိဏ္ဍေန။>
    text <ယတ္ထ ရာဇာ ရာဇကုမာရော ဝါ၊ ကဝစမဘိဟေဿတိ အဆမ္ဘိတော။>
  text <၃>
    text <ဂဏှာဟိ နာဂ ကဗဠံ၊ မာ နာဂ ကိသကော ဘဝ။>
    text <ဗဟူနိ ရာဇကိစ္စာနိ၊ တာနိ နာဂ ကရိဿသိ။>
  text <၄>
    text <သာ နူနသာ ကပဏိကာ၊ အန္ဓာ အပရိဏာယိကာ။>
    text <ခါဏုံ ပါဒေန ဃဋ္ဋေတိ၊ ဂိရိံ စဏ္ဍောရဏံ ပတိ။>
  text <၅>
    text <ကာ နု တေ သာ မဟာနာဂ၊ အန္ဓာ အပရိဏာယိကာ။>
    text <ခါဏုံ ပါဒေန ဃဋ္ဋေတိ၊ ဂိရိံ စဏ္ဍောရဏံ ပတိ။>
  text <၆>
    text <မာတာ မေ သာ မဟာရာဇ၊ အန္ဓာ အပရိဏာယိကာ။>
    text <ခါဏုံ ပါဒေန ဃဋ္ဋေတိ၊ ဂိရိံ စဏ္ဍောရဏံ ပတိ။>
  text <၇>
    text <မုဉ္စထေတံ မဟာနာဂံ၊ ယောယံ ဘရတိ မာတရံ။>
    text <သမေတု မာတရာ နာဂေါ၊ သဟ သဗ္ဗေဟိ ဉာတိဘိ။>
  text <၈>
    text <မုတ္တော စ ဗန္ဓနာ နာဂေါ၊ မုတ္တမာဒာယ ကုဉ္ဇရော။>
    text <မုဟုတ္တံ အဿာသယိတွာ၊ အဂမာ ယေန ပဗ္ဗတော။>
  text <၉>
    text <တတော သော နဠိနိံ ဂန္တွာ၊ သီတံ ကုဉ္ဇရသေဝိတံ။>
    text <သောဏ္ဍာယူဒကမာဟတွာ၊ မာတရံ အဘိသိဉ္စထ။>
  text <၁၀>
    text <ကောယ အနရိယော ဒေဝေါ၊ အကာလေနပိ ဝဿတိ။>
    text <ဂတော မေ အတြဇော ပုတ္တော၊ ယော မယှံ ပရိစာရကော။>
  text <၁၁>
    text <ဥဋ္ဌေဟိ အမ္မ ကိံ သေသိ၊ အာဂတော တျာဟမတြဇော။>
    text <မုတ္တောမှိ ကာသိရာဇေန၊ ဝေဒေဟေန ယသဿိနာ။>
  text <၁၂>
    text <စိရံ ဇီဝတု သော ရာဇာ၊ ကာသီနံ ရဋ္ဌဝဍ္ဎနော။>
    text <ယော မေ ပုတ္တံ ပမောစေသိ၊ သဒာ ဝုဒ္ဓါပစာယိကန္တိ။>
  stand <မာတုပေါသကဇာတကံ ပဌမံ။>
  text <  <
  text <၄၅၆။ ဇုဏှဇာတကံ ၂>
  text <၁၃>
    text <သုဏောဟိ မယှံ ဝစနံ ဇနိန္ဒ၊ အတ္ထေန ဇုဏှမှိ ဣဓာနုပတ္တော။>
    text <န ဗြာဟ္မဏေ အဒ္ဓိကေ တိဋ္ဌမာနေ၊ ဂန္တဗ္ဗ မာဟု ဒွိပဒိန္ဒ သေဋ္ဌ။>
  text <၁၄>
    text <သုဏောမိ တိဋ္ဌာမိ ဝဒေဟိ ဗြဟ္မေ၊ ယေနာသိ အတ္ထေန ဣဓာနုပတ္တော။>
    text <ကံ ဝါ တွမတ္ထံ မယိ ပတ္ထယာနော၊ ဣဓာဂမာ ဗြဟ္မေ တဒိင်္ဃ ဗြူဟိ။>
  text <၁၅>
    text <ဒဒာဟိ မေ ဂါမဝရာနိ ပဉ္စ၊ ဒာသီသတံ သတ္တ ဂဝံသတာနိ။>
    text <ပရောသဟဿဉ္စ သုဝဏ္ဏနိက္ခေ၊ ဘရိယာ စ မေ သာဒိသီ ဒွေ ဒဒာဟိ။>
  text <၁၆>
    text <တပေါ နု တေ ဗြာဟ္မဏ ဘိံသရူပေါ၊ မန္တာ နု တေ ဗြာဟ္မဏ စိတ္တရူပါ။>
    text <ယက္ခါ နု တေ အဿဝါ သန္တိ ကေစိ၊ အတ္ထံ ဝါ မေ အဘိဇာနာသိ ကတ္တံ။>
  text <၁၇>
    text <န မေ တပေါ အတ္ထိ န စာပိ မန္တာ၊ ယက္ခါပိ မေ အဿဝါ နတ္ထိ ကေစိ။>
    text <အတ္ထမ္ပိ တေ နာဘိဇာနာမိ ကတ္တံ၊ ပုဗ္ဗေ စ ခေါ သင်္ဂတိမတ္တမာသိ။>
  text <၁၈>
    text <ပဌမံ ဣဒံ ဒဿနံ ဇာနတော မေ၊ န တာဘိဇာနာမိ ဣတော ပုရတ္ထာ။>
    text <အက္ခါဟိ မေ ပုစ္ဆိတော ဧတမတ္ထံ၊ ကဒာ ကုဟိံ ဝါ အဟု သင်္ဂမော နော။>
  text <၁၉>
    text <ဂန္ဓာရရာဇဿ ပုရမှိ ရမ္မေ၊ အဝသိမှသေ တက္ကသီလာယံ ဒေဝ။>
    text <တတ္ထန္ဓကာရမှိ တိမီသိကာယံ၊ အံသေန အံသံ သမဃဋ္ဋယိမှ။>
  text <၂၀>
    text <တေ တတ္ထ ဌတွာန ဥဘော ဇနိန္ဒ၊ သာရာဏိယံ ဝီတိသာရယိမှ တတ္ထ။>
    text <သာယေဝ နော သင်္ဂတိမတ္တမာသိ၊ တတော န ပစ္ဆာ န ပုရေ အဟောသိ။>
  text <၂၁>
    text <ယဒာ ကဒာစိ မနုဇေသု ဗြဟ္မေ၊ သမာဂမော သပ္ပုရိသေန ဟောတိ။>
    text <န ပဏ္ဍိတာ သင်္ဂတိသန္ထဝါနိ၊ ပုဗ္ဗေ ကတံ ဝါပိ ဝိနာသယန္တိ။>
  text <၂၂>
    text <ဗာလာဝ ခေါ သင်္ဂတိသန္ထဝါနိ၊ ပုဗ္ဗေ ကတံ ဝါပိ ဝိနာသယန္တိ။>
    text <ဗဟုမ္ပိ ဗာလေသု ကတံ ဝိနဿတိ၊ တထာ ဟိ ဗာလာ အကတညုရူပါ။>
  text <၂၃>
    text <ဓီရာ စ ခေါ သင်္ဂတိသန္ထဝါနိ၊ ပုဗ္ဗေ ကတံ ဝါပိ န နာသယန္တိ။>
    text <အပ္ပမ္ပိ ဓီရေသု ကတံ န နဿတိ၊ တထာ ဟိ ဓီရာ သုကတညုရူပါ။>
  text <၂၄>
    text <ဒဒာမိ တေ ဂါမဝရာနိ ပဉ္စ၊ ဒာသီသတံ သတ္တ ဂဝံသတာနိ။>
    text <ပရောသဟဿဉ္စ သုဝဏ္ဏနိက္ခေ၊ ဘရိယာ စ တေ သာဒိသီ ဒွေ ဒဒာမိ။>
  text <၂၅>
    text <ဧဝံ သတံ ဟောတိ သမေစ္စ ရာဇ၊ နက္ခတ္တရာဇာရိဝ တာရကာနံ။>
    text <အာပူရတီ ကာသိပတီ တထာဟံ၊ တယာပိ မေ သင်္ဂမော အဇ္ဇ လဒ္ဓေါတိ။>
  stand <ဇုဏှဇာတကံ ဒုတိယံ။>
  text <  <
  text <၄၅၇။ ဓမ္မဒေဝပုတ္တဇာတကံ ၃>
  text <၂၆>
    text <ယသောကရော ပုညကရောဟမသ္မိ၊ သဒာတ္ထုတော သမဏဗြာဟ္မဏာနံ။>
    text <မဂ္ဂါရဟော ဒေဝမနုဿပူဇိတော၊ ဓမ္မော အဟံ ဒေဟိ အဓမ္မ မဂ္ဂံ။>
  text <၂၇>
    text <အဓမ္မယာနံ ဒဠှမာရုဟိတွာ၊ အသန္တသန္တော ဗလဝါဟမသ္မိ။>
    text <သ ကိဿ ဟေတုမှိ တဝဇ္ဇ ဒဇ္ဇံ၊ မဂ္ဂံ အဟံ ဓမ္မ အဒိန္နပုဗ္ဗံ။>
  text <၂၈>
    text <ဓမ္မော ဟဝေ ပါတုရဟောသိ ပုဗ္ဗေ၊ ပစ္ဆာ အဓမ္မော ဥဒပါဒိ လောကေ။>
    text <ဇေဋ္ဌော စ သေဋ္ဌော စ သနန္တနော စ၊ ဥယျာဟိ ဇေဋ္ဌဿ ကနိဋ္ဌ မဂ္ဂါ။>
  text <၂၉>
    text <န ယာစနာယ နပိ ပါတိရူပါ၊ န အရဟတာ တေဟံ ဒဒေယျံ မဂ္ဂံ။>
    text <ယုဒ္ဓဉ္စ နော ဟောတု ဥဘိန္နမဇ္ဇ၊ ယုဒ္ဓမှိ ယော ဇေဿတိ တဿ မဂ္ဂေါ။>
  text <၃၀>
    text <သဗ္ဗာ ဒိသာ အနုဝိသဋောဟမသ္မိ၊ မဟဗ္ဗလော အမိတယသော အတုလျော။>
    text <ဂုဏေဟိ သဗ္ဗေဟိ ဥပေတရူပေါ၊ ဓမ္မော အဓမ္မ တွံ ကထံ ဝိဇေဿသိ။>
  text <၃၁>
    text <လောဟေန ဝေ ဟညတိ ဇာတရူပံ၊ န ဇာတရူပေန ဟနန္တိ လောဟံ။>
    text <သစေ အဓမ္မော ဟဉ္ဆတိ ဓမ္မမဇ္ဇ၊ အယော သုဝဏ္ဏံ ဝိယ ဒဿနေယျံ။>
  text <၃၂>
    text <သစေ တုဝံ ယုဒ္ဓဗလော အဓမ္မ၊ န တုယှ ဝုဍ္ဎာ စ ဂရူ စ အတ္ထိ။>
    text <မဂ္ဂဉ္စ တေ ဒမ္မိ ပိယာပ္ပိယေန၊ ဝါစာဒုရုတ္တာနိပိ တေ ခမာမိ။>
  text <၃၃>
    text <ဣဒဉ္စ သုတွာ ဝစနံ အဓမ္မော၊ အဝံသိရော ပတိတော ဥဒ္ဓပါဒော။>
    text <ယုဒ္ဓတ္ထိကော စေ န လဘာမိ ယုဒ္ဓံ၊ ဧတ္တာဝတာ ဟောတိ ဟတော အဓမ္မော။>
  text <၃၄>
    text <ခန္တီဗလော ယုဒ္ဓဗလံ ဝိဇေတွာ၊ ဟန္တွာ အဓမ္မံ နိဟနိတွ ဘူမျာ။>
    text <ပါယာသိ ဝိတ္တော အဘိရုယှ သန္ဒနံ၊ မဂ္ဂေနေဝ အတိဗလော သစ္စနိက္ကမော။>
  text <၃၅>
    text <မာတာ ပိတာ သမဏဗြာဟ္မဏာ စ၊ အသမ္မာနိတာ ယဿ သကေ အဂါရေ။>
    text <ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ နိရယံ ဝဇန္တိ တေ။>
    text <ယထာ အဓမ္မော ပတိတော အဝံသိရော။>
  text <၃၆>
    text <မာတာ ပိတာ သမဏဗြာဟ္မဏာ စ၊ သုသမ္မာနိတာ ယဿ သကေ အဂါရေ။>
    text <ဣဓေဝ နိက္ခိပ္ပ သရီရဒေဟံ၊ ကာယဿ ဘေဒာ သုဂတိံ ဝဇန္တိ တေ။>
    text <ယထာပိ ဓမ္မော အဘိရုယှ သန္ဒနန္တိ။>
  stand <ဓမ္မဒေဝပုတ္တဇာတကံ တတိယံ။>
  text <  <
  text <၄၅၈။ ဥဒယဇာတကံ ၄>
  text <၃၇>
    text <ဧကာ နိသိန္နာ သုစိ သညတူရူ၊ ပါသာဒမာရုယှ အနိန္ဒိတင်္ဂီ။>
    text <ယာစာမိ တံ ကိန္နရနေတ္တစက္ခု၊ ဣမေကရတ္တိံ ဥဘယော ဝသေမ။>
  text <၃၈>
    text <ဩကိဏ္ဏန္တရပရိခံ၊ ဒဠှမဋ္ဋာလကောဋ္ဌကံ။>
    text <ရက္ခိတံ ခဂ္ဂဟတ္ထေဟိ၊ ဒုပ္ပဝေသမိဒံ ပုရံ။>
  text <၃၉>
    text <ဒဟရဿ ယုဝိနော စာပိ၊ အာဂမော စ န ဝိဇ္ဇတိ။>
    text <အထ ကေန နု ဝဏ္ဏေန၊ သင်္ဂမံ ဣစ္ဆသေ မယာ။>
  text <၄၀>
    text <ယက္ခေါဟမသ္မိ ကလျာဏိ၊ အာဂတောသ္မိ တဝန္တိကေ။>
    text <တွံ မံ နန္ဒယ ဘဒ္ဒန္တေ၊ ပုဏ္ဏကံသံ ဒဒာမိ တေ။>
  text <၄၁>
    text <ဒေဝံ ဝ ယက္ခံ အထ ဝါ မနုဿံ၊ န ပတ္ထယေ ဥဒယမတိစ္စ အညံ။>
    text <ဂစ္ဆေဝ တွံ ယက္ခ မဟာနုဘာဝ၊ မာ စဿု ဂန္တွာ ပုနရာဝဇိတ္ထ။>
  text <၄၂>
    text <ယာ သာ ရတိ ဥတ္တမာ ကာမဘောဂိနံ၊ ယံ ဟေတု သတ္တာ ဝိသမံ စရန္တိ။>
    text <မာ တံ ရတိံ ဇီယိ တုဝံ သုစိမှိ တေ၊ ဒဒာမိ တေ ရူပိယံ ကံသပူရံ။>
  text <၄၃>
    text <နာရိံ နရော နိဇ္ဈပယံ ဓနေန၊ ဥက္ကံသတီ ယတ္ထ ကရောတိ ဆန္ဒံ။>
    text <ဝိပစ္စနီကော တဝ ဒေဝဓမ္မော၊ ပစ္စက္ခတော ထောကတရေန ဧသိ။>
  text <၄၄>
    text <အာယု စ ဝဏ္ဏော စ မနုဿလောကေ၊ နိဟီယတိ မနုဇာနံ သုဂ္ဂတ္တေ။>
    text <တေနေဝ ဝဏ္ဏေန ဓနမ္ပိ တုယှံ၊ နိဟီယတိ ဇိဏ္ဏတရာသိ အဇ္ဇ။>
  text <၄၅>
    text <ဧဝံ မေ ပေက္ခမာနဿ၊ ရာဇပုတ္တိ ယသဿိနိ။>
    text <ဟာယတေဝ တဝ ဝဏ္ဏော၊ အဟောရတ္တာနမစ္စယေ။>
  text <၄၆>
    text <ဣမိနာဝ တွံ ဝယသာ၊ ရာဇပုတ္တိ သုမေဓသေ။>
    text <ဗြဟ္မစရိယံ စရေယျာသိ၊ ဘိယျော ဝဏ္ဏဝတီ သိယာ။>
  text <၄၇>
    text <ဒေဝါ န ဇီရန္တိ ယထာ မနုဿာ၊ ဂတ္တေသု တေသံ ဝလိယော န ဟောန္တိ။>
    text <ပုစ္ဆာမိ တံ ယက္ခ မဟာနုဘာဝ၊ ကထံ နု ဒေဝါန သရီရဒေဟော။>
  text <၄၈>
    text <ဒေဝါ န ဇီရန္တိ ယထာ မနုဿာ၊ ဂတ္တေသု တေသံ ဝလိယော န ဟောန္တိ။>
    text <သုဝေ သုဝေ ဘိယျတရောဝ တေသံ၊ ဒိဗ္ဗော စ ဝဏ္ဏော ဝိပုလာ စ ဘောဂါ။>
  text <၄၉>
    text <ကိံသူဓ ဘီတာ ဇနတာ အနေကာ၊ မဂ္ဂေါ စ နေကာယတနံ ပဝုတ္တော။>
    text <ပုစ္ဆာမိ တံ ယက္ခ မဟာနုဘာဝ၊ ကတ္ထဋ္ဌိတော ပရလောကံ န ဘာယေ။>
  text <၅၀>
    text <ဝါစံ မနဉ္စ ပဏိဓာယ သမ္မာ၊ ကာယေန ပါပါနိ အကုဗ္ဗမာနော။>
    text <ဗဟုန္နပါနံ ဃရမာဝသန္တော၊ သဒ္ဓေါ မုဒူ သံဝိဘာဂီ ဝဒညူ။>
    text <သင်္ဂါဟကော သခိလော သဏှဝါစော၊ ဧတ္ထဋ္ဌိတော ပရလောကံ န ဘာယေ။>
  text <၅၁>
    text <အနုသာသသိ မံ ယက္ခ၊ ယထာ မာတာ ယထာ ပိတာ။>
    text <ဥဠာရဝဏ္ဏံ ပုစ္ဆာမိ၊ ကော နု တွမသိ သုဗြဟာ။>
  text <၅၂>
    text <ဥဒယောဟမသ္မိ ကလျာဏိ၊ သင်္ကရတ္တာ ဣဓာဂတော။>
    text <အာမန္တ ခေါ တံ ဂစ္ဆာမိ၊ မုတ္တောသ္မိ တဝ သင်္ကရာ။>
  text <၅၃>
    text <သစေ ခေါ တွံ ဥဒယောသိ၊ သင်္ကရတ္တာ ဣဓာဂတော။>
    text <အနုသာသ မံ ရာဇပုတ္တ၊ ယထာဿ ပုန သင်္ဂမော။>
  text <၅၄>
    text <အတိပတတိ ဝယော ခဏော တထေဝ၊ ဌာနံ နတ္ထိ ဓုဝံ စဝန္တိ သတ္တာ။>
    text <ပရိဇိယျတိ အဒ္ဓုဝံ သရီရံ၊ ဥဒယေ မာ ပမာဒ စရဿု ဓမ္မံ။>
  text <၅၅>
    text <ကသိဏာ ပထဝီ ဓနဿ ပူရာ၊ ဧကဿေဝ သိယာ အနညဓေယျာ။>
    text <တဉ္စာပိ ဇဟတိ အဝီတရာဂေါ၊ ဥဒယေ မာ ပမာဒ စရဿု ဓမ္မံ။>
  text <၅၆>
    text <မာတာ စ ပိတာ စ ဘာတရော စ၊ ဘရိယာ ယာပိ ဓနေန ဟောတိ ကီတာ။>
    text <တေ စာပိ ဇဟန္တိ အညမညံ၊ ဥဒယေ မာ ပမာဒ စရဿု ဓမ္မံ။>
  text <၅၇>
    text <ကာယော ပရဘောဇနန္တိ ဉတွာ၊ သံသာရေ သုဂတိဉ္စ ဒုဂ္ဂတိဉ္စ။>
    text <ဣတ္တရဝါသောတိ ဇာနိယာန၊ ဥဒယေ မာ ပမာဒ စရဿု ဓမ္မံ။>
  text <၅၈>
    text <သာဓု ဘာသတိယံ ယက္ခေါ၊ အပ္ပံ မစ္စာန ဇီဝိတံ။>
    text <ကသိရဉ္စ ပရိတ္တဉ္စ၊ တဉ္စ ဒုက္ခေန သံယုတံ။>
    text <သာဟံ ဧကာ ပဗ္ဗဇိဿာမိ၊ ဟိတွာ ကာသိံ သုရုန္ဓနန္တိ။>
  stand <ဥဒယဇာတကံ စတုတ္ထံ။>
  text <  <
  text <၄၅၉။ ပါနီယဇာတကံ ၅>
  text <၅၉>
    text <မိတ္တော မိတ္တဿ ပါနီယံ၊ အဒိန္နံ ပရိဘုဉ္ဇိသံ။>
    text <တေန ပစ္ဆာ ဝိဇိဂုစ္ဆိံ၊ တံ ပါပံ ပကတံ မယာ။>
    text <မာ ပုန အကရံ ပါပံ၊ တသ္မာ ပဗ္ဗဇိတော အဟံ။>
  text <၆၀>
    text <ပရဒာရဉ္စ ဒိသွာန၊ ဆန္ဒော မေ ဥဒပဇ္ဇထ။>
    text <တေန ပစ္ဆာ ဝိဇိဂုစ္ဆိံ၊ တံ ပါပံ ပကတံ မယာ။>
    text <မာ ပုန အကရံ ပါပံ၊ တသ္မာ ပဗ္ဗဇိတော အဟံ။>
  text <၆၁>
    text <ပိတရံ မေ မဟာရာဇ၊ စောရာ အဂဏှု ကာနနေ။>
    text <တေသာဟံ ပုစ္ဆိတော ဇာနံ၊ အညထာ နံ ဝိယာကရိံ။>
  text <၆၂>
    text <တေန ပစ္ဆာ ဝိဇိဂုစ္ဆိံ၊ တံ ပါပံ ပကတံ မယာ။>
    text <မာ ပုန အကရံ ပါပံ၊ တသ္မာ ပဗ္ဗဇိတော အဟံ။>
  text <၆၃>
    text <ပါဏာတိပါတမကရုံ၊ သောမယာဂေ ဥပဋ္ဌိတေ။>
    text <တေသာဟံ သမနုညာသိံ၊ တေန ပစ္ဆာ ဝိဇိဂုစ္ဆိံ။>
  text <၆၄>
    text <တံ ပါပံ ပကတံ မယာ၊ မာ ပုန အကရံ ပါပံ။>
    text <တသ္မာ ပဗ္ဗဇိတော အဟံ။>
  text <၆၅>
    text <သုရာမေရယမာဓုကာ၊ ယေ ဇနာ ပဌမာသု နော။>
    text <ဗဟူနံ တေ အနတ္ထာယ၊ မဇ္ဇပါနမကပ္ပယုံ။>
  text <၆၆>
    text <တေသာဟံ သမနုညာသိံ၊ တေန ပစ္ဆာ ဝိဇိဂုစ္ဆိံ။>
    text <တံ ပါပံ ပကတံ မယာ၊ မာ ပုန အကရံ ပါပံ။>
    text <တသ္မာ ပဗ္ဗဇိတော အဟံ။>
  text <၆၇>
    text <ဓိရတ္ထု သုဗဟူ ကာမေ၊ ဒုဂ္ဂန္ဓေ ဗဟုကဏ္ဋကေ။>
    text <ယေ အဟံ ပဋိသေဝန္တော၊ နာလဘိံ တာဒိသံ သုခံ။>
  text <၆၈>
    text <မဟဿာဒာ သုခါ ကာမာ၊ နတ္ထိ ကာမာ ပရံ သုခံ။>
    text <ယေ ကာမေ ပဋိသေဝန္တိ၊ သဂ္ဂံ တေ ဥပပဇ္ဇရေ။>
  text <၆၉>
    text <အပ္ပဿာဒာ ဒုခါ ကာမာ၊ နတ္ထိ ကာမာ ပရံ ဒုခံ။>
    text <ယေ ကာမေ ပဋိသေဝန္တိ၊ နိရယံ တေ ဥပပဇ္ဇရေ။>
  text <၇၀>
    text <အသီ ယထာ သုနိသိတော၊ နေတ္တိံသောဝ သုပါယိကော။>
    text <သတ္တီဝ ဥရသိ ခိတ္တာ၊ ကာမာ ဒုက္ခတရာ တတော။>
  text <၇၁>
    text <အင်္ဂါရာနံဝ ဇလိတံ၊ ကာသုံ သာဓိကပေါရိသံ။>
    text <ဖာလံဝ ဒိဝသံတတ္တံ၊ ကာမာ ဒုက္ခတရာ တတော။>
  text <၇၂>
    text <ဝိသံ ယထာ ဟလာဟလံ၊ တေလံ ပက္ကုထိတံ ယထာ။>
    text <တမ္ဗလောဟ ဝိလီနံဝ၊ ကာမာ ဒုက္ခတရာ တတောတိ။>
  stand <ပါနီယဇာတကံ ပဉ္စမံ။>
  text <  <
  text <၄၆၀။ ယုဓဉ္စယဇာတကံ ၆>
  text <၇၃>
    text <မိတ္တာမစ္စပရိဗျူဠှံ၊ အဟံ ဝန္ဒေ ရထေသဘံ။>
    text <ပဗ္ဗဇိဿာမဟံ ရာဇ၊ တံ ဒေဝေါ အနုမညတု။>
  text <၇၄>
    text <သစေ တေ ဦနံ ကာမေဟိ၊ အဟံ ပရိပူရယာမိ တေ။>
    text <ယော တံ ဟိံသတိ ဝါရေမိ၊ မာ ပဗ္ဗဇ ယုဓဉ္စယ။>
  text <၇၅>
    text <န မတ္ထိ ဦနံ ကာမေဟိ၊ ဟိံသိတာ မေ န ဝိဇ္ဇတိ။>
    text <ဒီပဉ္စ ကာတုမိစ္ဆာမိ၊ ယံ ဇရာ နာဘိကီရတိ။>
  text <၇၆>
    text <ပုတ္တော ဝါ ပိတရံ ယာစေ၊ ပိတာ ဝါ ပုတ္တမောရသံ။>
    text <နေဂမော တံ ယာစေ တာတ၊ မာ ပဗ္ဗဇ ယုဓဉ္စယ။>
  text <၇၇>
    text <မာ မံ ဒေဝ နိဝါရေဟိ၊ ပဗ္ဗဇန္တံ ရထေသဘ။>
    text <မာဟံ ကာမေဟိ သမ္မတ္တော၊ ဇရာယ ဝသမနွဂူ။>
  text <၇၈>
    text <အဟံ တံ တာတ ယာစာမိ၊ အဟံ ပုတ္တ နိဝါရယေ။>
    text <စိရံ တံ ဒဋ္ဌုမိစ္ဆာမိ၊ မာ ပဗ္ဗဇ ယုဓဉ္စယ။>
  text <၇၉>
    text <ဥဿာဝေါဝ တိဏဂ္ဂမှိ၊ သူရိယုဂ္ဂမနံ ပတိ။>
    text <ဧဝမာယု မနုဿာနံ၊ မာ မံ အမ္မ နိဝါရယ။>
  text <၈၀>
    text <တရမာနော ဣမံ ယာနံ၊ အာရောပေတု ရထေသဘ။>
    text <မာ မေ မာတာ တရန္တဿ၊ အန္တရာယကရာ အဟု။>
  text <၈၁>
    text <အဘိဓာဝထ ဘဒ္ဒန္တေ၊ သုညံ ဟေဿတိ ရမ္မကံ။>
    text <ယုဓဉ္စယော အနုညာတော၊ သဗ္ဗဒတ္တေန ရာဇိနာ။>
  text <၈၂>
    text <ယောဟု သေဋ္ဌော သဟဿဿ၊ ယုဝါ ကဉ္စနသန္နိဘော။>
    text <သောယံ ကုမာရော ပဗ္ဗဇိတော၊ ကာသာယဝသနော ဗလီ။>
  text <၈၃>
    text <ဥဘော ကုမာရာ ပဗ္ဗဇိတာ၊ ယုဓဉ္စယော ယုဓိဋ္ဌိလော။>
    text <ပဟာယ မာတာပိတရော၊ သင်္ဂံ ဆေတွာန မစ္စုနောတိ။>
  stand <ယုဓဉ္စယဇာတကံ ဆဋ္ဌံ။>
  text <  <
  text <၄၆၁။ ဒသရထဇာတကံ ၇>
  text <၈၄>
    text <ဧထ လက္ခဏ သီတာ စ၊ ဥဘော ဩတရထောဒကံ။>
    text <ဧဝါယံ ဘရတော အာဟ၊ ရာဇာ ဒသရထော မတော။>
  text <၈၅>
    text <ကေန ရာမပ္ပဘာဝေန၊ သောစိတဗ္ဗံ န သောစသိ။>
    text <ပိတရံ ကာလကတံ သုတွာ၊ န တံ ပသဟတေ ဒုခံ။>
  text <၈၆>
    text <ယံ န သက္ကာ နိပါလေတုံ၊ ပေါသေန လပတံ ဗဟုံ။>
    text <သ ကိဿ ဝိညူ မေဓာဝီ၊ အတ္တာနမုပတာပယေ။>
  text <၈၇>
    text <ဒဟရာ စ ဟိ ဝုဒ္ဓါ စ၊ ယေ ဗာလာ ယေ စ ပဏ္ဍိတာ။>
    text <အဍ္ဎာ စေဝ ဒလိဒ္ဒာ စ၊ သဗ္ဗေ မစ္စုပရာယဏာ။>
  text <၈၈>
    text <ဖလာနမိဝ ပက္ကာနံ၊ နိစ္စံ ပတနတော ဘယံ။>
    text <ဧဝံ ဇာတာန မစ္စာနံ၊ နိစ္စ မရဏတော ဘယံ။>
  text <၈၉>
    text <သာယမေကေ န ဒိဿန္တိ၊ ပါတော ဒိဋ္ဌာ ဗဟုဇ္ဇနာ။>
    text <ပါတော ဧကေ န ဒိဿန္တိ၊ သာယံ ဒိဋ္ဌာ ဗဟုဇ္ဇနာ။>
  text <၉၀>
    text <ပရိဒေဝယမာနော စေ၊ ကိဉ္စိဒတ္ထံ ဥဒဗ္ဗဟေ။>
    text <သမ္မူဠှော ဟိံသမတ္တာနံ၊ ကယိရာ တံ ဝိစက္ခဏော။>
  text <၉၁>
    text <ကိသော ဝိဝဏ္ဏော ဘဝတိ၊ ဟိံသမတ္တာနမတ္တနော။>
    text <န တေန ပေတာ ပါလေန္တိ၊ နိရတ္ထာ ပရိဒေဝနာ။>
  text <၉၂>
    text <ယထာ သရဏမာဒိတ္တံ၊ ဝါရိနာ ပရိနိဗ္ဗယေ။>
    text <ဧဝမ္ပိ ဓီရော သုတဝါ၊ မေဓာဝီ ပဏ္ဍိတော နရော။>
    text <ခိပ္ပမုပ္ပတိတံ သောကံ၊ ဝါတော တူလံဝ ဓံသယေ။>
  text <၉၃>
    text <မစ္စော ဧကောဝ အစ္စေတိ၊ ဧကောဝ ဇာယတေ ကုလေ။>
    text <သံယောဂပရမာတွေဝ၊ သမ္ဘောဂါ သဗ္ဗပါဏိနံ။>
  text <၉၄>
    text <တသ္မာ ဟိ ဓီရဿ ဗဟုဿုတဿ၊ သမ္ပဿတော လောကမိမံ ပရဉ္စ။>
    text <အညာယ ဓမ္မံ ဟဒယံ မနဉ္စ၊ သောကာ မဟန္တာပိ န တာပယန္တိ။>
  text <၉၅>
    text <သောဟံ ဒဿဉ္စ ဘောက္ခဉ္စ၊ ဘရိဿာမိ စ ဉာတကေ။>
    text <သေသဉ္စ ပါလယိဿာမိ၊ ကိစ္စမေတံ ဝိဇာနတော။>
  text <၉၆>
    text <ဒသ ဝဿသဟဿာနိ၊ သဋ္ဌိ ဝဿသတာနိ စ။>
    text <ကမ္ဗုဂီဝေါ မဟာဗာဟု၊ ရာမော ရဇ္ဇမကာရယီတိ။>
  stand <ဒသရထဇာတကံ သတ္တမံ။>
  text <  <
  text <၄၆၂။ သံဝရဇာတကံ ၈>
  text <၉၇>
    text <ဇာနန္တော နော မဟာရာဇ၊ တဝ သီလံ ဇနာဓိပေါ။>
    text <ဣမေ ကုမာရေ ပူဇေန္တော၊ န တံ ကေနစိ မညထ။>
  text <၉၈>
    text <တိဋ္ဌန္တေ နော မဟာရာဇေ၊ အဒု ဒေဝေ ဒိဝင်္ဂတေ။>
    text <ဉာတီ တံ သမနုညိံသု၊ သမ္ပဿံ အတ္ထမတ္တနော။>
  text <၉၉>
    text <ကေန သံဝရဝတ္တေန၊ သဉ္ဇာတေ အဘိတိဋ္ဌသိ။>
    text <ကေန တံ နာတိဝတ္တန္တိ၊ ဉာတိသင်္ဃာ သမာဂတာ။>
  text <၁၀၀>
    text <န ရာဇပုတ္တ ဥသူယာမိ၊ သမဏာနံ မဟေသိနံ။>
    text <သက္ကစ္စံ တေ နမဿာမိ၊ ပါဒေ ဝန္ဒာမိ တာဒိနံ။>
  text <၁၀၁>
    text <တေ မံ ဓမ္မဂုဏေ ယုတ္တံ၊ သုဿူသမနုသူယကံ။>
    text <သမဏာ မနုသာသန္တိ၊ ဣသီ ဓမ္မဂုဏေ ရတာ။>
  text <၁၀၂>
    text <တေသာဟံ ဝစနံ သုတွာ၊ သမဏာနံ မဟေသိနံ။>
    text <န ကိဉ္စိ အတိမညာမိ၊ ဓမ္မေ မေ နိရတော မနော။>
  text <၁၀၃>
    text <ဟတ္ထာရောဟာ အနီကဋ္ဌာ၊ ရထိကာ ပတ္တိကာရကာ။>
    text <တေသံ နပ္ပဋိဗန္ဓာမိ၊ နိဝိဋ္ဌံ ဘတ္တဝေတနံ။>
  text <၁၀၄>
    text <မဟာမတ္တာ စ မေ အတ္ထိ၊ မန္တိနော ပရိစာရကာ။>
    text <ဗာရာဏသိံ ဝေါဟရန္တိ၊ ဗဟုမံသသုရောဒကံ။>
  text <၁၀၅>
    text <အထောပိ ဝါဏိဇာ ဖီတာ၊ နာနာရဋ္ဌေဟိ အာဂတာ။>
    text <တေသု မေ ဝိဟိတာ ရက္ခါ၊ ဧဝံ ဇာနာဟုပေါသထ။>
  text <၁၀၆>
    text <ဓမ္မေန ကိရ ဉာတီနံ၊ ရဇ္ဇံ ကာရေဟိ သံဝရ။>
    text <မေဓာဝီ ပဏ္ဍိတော စာသိ၊ အထောပိ ဉာတိနံ ဟိတော။>
  text <၁၀၇>
    text <တံ တံ ဉာတိပရိဗျူဠှံ၊ နာနာရတနမောစိတံ။>
    text <အမိတ္တာ နပ္ပသဟန္တိ၊ ဣန္ဒံဝ အသုရာဓိပေါတိ။>
  stand <သံဝရဇာတကံ အဋ္ဌမံ။>
  text <  <
  text <၄၆၃။ သုပ္ပါရကဇာတကံ ၉>
  text <၁၀၈>
    text <ဥမ္မုဇ္ဇန္တိ နိမုဇ္ဇန္တိ၊ မနုဿာ ခုရနာသိကာ။>
    text <သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။>
  text <၁၀၉>
    text <ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။>
    text <နာဝါယ ဝိပ္ပနဋ္ဌာယ၊ ခုရမာလီတိ ဝုစ္စတိ။>
  text <၁၁၀>
    text <ယထာ အဂ္ဂီဝ သုရိယောဝ၊ သမုဒ္ဒော ပဋိဒိဿတိ။>
    text <သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။>
  text <၁၁၁>
    text <ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။>
    text <နာဝါယ ဝိပ္ပနဋ္ဌာယ၊ အဂ္ဂိမာလီတိ ဝုစ္စတိ။>
  text <၁၁၂>
    text <ယထာ ဒဓီဝ ခီရံဝ၊ သမုဒ္ဒော ပဋိဒိဿတိ။>
    text <သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။>
  text <၁၁၃>
    text <ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။>
    text <နာဝါယ ဝိပ္ပနဋ္ဌာယ၊ ဒဓိမာလီတိ ဝုစ္စတိ။>
  text <၁၁၄>
    text <ယထာ ကုသောဝ သဿောဝ၊ သမုဒ္ဒော ပဋိဒိဿတိ။>
    text <သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။>
  text <၁၁၅>
    text <ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။>
    text <နာဝါယ ဝိပ္ပနဋ္ဌာယ၊ ကုသမာလီတိ ဝုစ္စတိ။>
  text <၁၁၆>
    text <ယထာ နဠောဝ ဝေဠူဝ၊ သမုဒ္ဒော ပဋိဒိဿတိ။>
    text <သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။>
  text <၁၁၇>
    text <ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။>
    text <နာဝါယ ဝိပ္ပနဋ္ဌာယ၊ နဠမာလီတိ ဝုစ္စတိ။>
  text <၁၁၈>
    text <မဟဗ္ဘယော ဘိံသနကော၊ သဒ္ဒော သုယျတိမာနုသော။>
    text <ယထာ သောဗ္ဘော ပပါတောဝ၊ သမုဒ္ဒော ပဋိဒိဿတိ။>
    text <သုပ္ပါရကံ တံ ပုစ္ဆာမ၊ သမုဒ္ဒော ကတမော အယံ။>
  text <၁၁၉>
    text <ကုရုကစ္ဆာ ပယာတာနံ၊ ဝါဏိဇာနံ ဓနေသိနံ။>
    text <နာဝါယ ဝိပ္ပနဋ္ဌာယ၊ ဗဠဝါမုခီတိ ဝုစ္စတိ။>
  text <၁၂၀>
    text <ယတော သရာမိ အတ္တာနံ၊ ယတော ပတ္တောသ္မိ ဝိညုတံ။>
    text <နာဘိဇာနာမိ သဉ္စိစ္စ၊ ဧကပါဏမ္ပိ ဟိံသိတံ။>
    text <ဧတေန သစ္စဝဇ္ဇေန၊ သောတ္ထိံ နာဝါ နိဝတ္တတူတိ။>
    text <သိရိမာတုသုပေါသကနာဂဝရော၊ ပုန ဇုဏှက ဓမ္မမုဒယဝရော။>
    text <အထ ပါနိ ယုဓဉ္စယကော စ၊ ဒသရထ သံဝရ ပါရဂတေန နဝါတိ။>
  stand <သုပ္ပါရကဇာတကံ နဝမံ။>
  stand <ဧကာဒသကနိပါတံ နိဋ္ဌိတံ။>
  text <တဿုဒ္ဒာနံ>
