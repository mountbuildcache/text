text <၈။ အဋ္ဌကနိပါတော>
  text <  <
  text <၄၁၇။ ကစ္စာနိဇာတကံ ၁>
  text <၁>
    text <ဩဒာတဝတ္ထာ သုစိ အလ္လကေသာ၊ ကစ္စာနိ ကိံ ကုမ္ဘိမဓိဿယိတွာ။>
    text <ပိဋ္ဌာ တိလာ ဓောဝသိ တဏ္ဍုလာနိ၊ တိလောဒနော ဟေဟိတိ ကိဿ ဟေတု။>
  text <၂>
    text <န ခေါ အယံ ဗြာဟ္မဏ ဘောဇနတ္ထာ၊ တိလောဒနော ဟေဟိတိ သာဓုပက္ကော။>
    text <ဓမ္မော မတော တဿ ပဟုတ္တမဇ္ဇ၊ အဟံ ကရိဿာမိ သုသာနမဇ္ဈေ။>
  text <၃>
    text <အနုဝိစ္စ ကစ္စာနိ ကရောဟိ ကိစ္စံ၊ ဓမ္မော မတော ကော နု တဝေဝ သံသိ။>
    text <သဟဿနေတ္တော အတုလာနုဘာဝေါ၊ န မိယျတီ ဓမ္မဝရော ကဒာစိ။>
  text <၄>
    text <ဒဠှပ္ပမာဏံ မမ ဧတ္ထ ဗြဟ္မေ၊ ဓမ္မော မတော နတ္ထိ မမေတ္ထ ကင်္ခါ။>
    text <ယေ ယေဝ ဒာနိ ပါပါ ဘဝန္တိ၊ တေ တေဝ ဒာနိ သုခိတာ ဘဝန္တိ။>
  text <၅>
    text <သုဏိသာ ဟိ မယှံ ဝဉ္ဈာ အဟောသိ၊ သာ မံ ဝဓိတွာန ဝိဇာယိ ပုတ္တံ။>
    text <သာ ဒာနိ သဗ္ဗဿ ကုလဿ ဣဿရာ၊ အဟံ ပနမှိ အပဝိဒ္ဓါ ဧကိကာ။>
  text <၆>
    text <ဇီဝါမိ ဝေါဟံ န မတောဟမသ္မိ၊ တဝေဝ အတ္ထာယ ဣဓာဂတောသ္မိ။>
    text <ယာ တံ ဝဓိတွာန ဝိဇာယိ ပုတ္တံ၊ သဟာဝ ပုတ္တေန ကရောမိ ဘသ္မံ။>
  text <၇>
    text <ဧဝဉ္စ တေ ရုစ္စတိ ဒေဝရာဇ၊ မမေဝ အတ္ထာယ ဣဓာဂတောသိ။>
    text <အဟဉ္စ ပုတ္တော သုဏိသာ စ နတ္တာ၊ သမ္မောဒမာနာ ဃရမာဝသေမ။>
  text <၈>
    text <ဧဝဉ္စ တေ ရုစ္စတိ ကာတိယာနိ၊ ဟတာပိ သန္တာ န ဇဟာသိ ဓမ္မံ။>
    text <တုဝဉ္စ ပုတ္တော သုဏိသာ စ နတ္တာ၊ သမ္မောဒမာနာ ဃရမာဝသေထ။>
  text <၉>
    text <သာ ကာတိယာနီ သုဏိသာယ သဒ္ဓိံ၊ သမ္မောဒမာနာ ဃရမာဝသိတ္ထ။>
    text <ပုတ္တော စ နတ္တာ စ ဥပဋ္ဌဟိံသု၊ ဒေဝါနမိန္ဒေန အဓိဂ္ဂဟီတာတိ။>
  stand <ကစ္စာနိဇာတကံ ပဌမံ။>
  text <  <
  text <၄၁၈။ အဋ္ဌသဒ္ဒဇာတကံ ၂>
  text <၁၀>
    text <ဣဒံ ပုရေ နိန္နမာဟု၊ ဗဟုမစ္ဆံ မဟောဒကံ။>
    text <အာဝါသော ဗကရာဇဿ၊ ပေတ္တိကံ ဘဝနံ မမ။>
    text <တျဇ္ဇ ဘေကေန ယာပေမ၊ ဩကံ န ဝဇဟာမသေ။>
  text <၁၁>
    text <ကော ဒုတိယံ အသီလိဿ၊ ဗန္ဓရဿက္ခိ ဘေစ္ဆတိ။>
    text <ကော မေ ပုတ္တေ ကုလာဝကံ၊ မဉ္စ သောတ္ထိံ ကရိဿတိ။>
  text <၁၂>
    text <သဗ္ဗာ ပရိက္ခယာ ဖေဂ္ဂု၊ ယာဝ တဿာ ဂတီ အဟု။>
    text <ခီဏဘက္ခေါ မဟာရာဇ၊ သာရေ န ရမတီ ဃုဏော။>
  text <၁၃>
    text <သာ နူနာဟံ ဣတော ဂန္တွာ၊ ရညော မုတ္တာ နိဝေသနာ။>
    text <အတ္တာနံ ရမယိဿာမိ၊ ဒုမသာခနိကေတိနီ။>
  text <၁၄>
    text <သော နူနာဟံ ဣတော ဂန္တွာ၊ ရညော မုတ္တော နိဝေသနာ။>
    text <အဂ္ဂေါဒကာနိ ပိဿာမိ၊ ယူထဿ ပုရတော ဝဇံ။>
  text <၁၅>
    text <တံ မံ ကာမေဟိ သမ္မတ္တံ၊ ရတ္တံ ကာမေသု မုစ္ဆိတံ။>
    text <အာနယီ ဘရတော လုဒ္ဒော၊ ဗာဟိကော ဘဒ္ဒမတ္ထု တေ။>
  text <၁၆>
    text <အန္ဓကာရတိမိသာယံ၊ တုင်္ဂေ ဥပရိပဗ္ဗတေ။>
    text <သာ မံ သဏှေန မုဒုနာ၊ မာ ပါဒံ ခလိ ယသ္မနိ။>
  text <၁၇>
    text <အသံသယံ ဇာတိခယန္တဒဿီ၊ န ဂဗ္ဘသေယျံ ပုနရာဝဇိဿံ။>
    text <အယမန္တိမာ ပစ္ဆိမာ ဂဗ္ဘသေယျာ၊ ခီဏော မေ သံသာရော ပုနဗ္ဘဝါယာတိ။>
  stand <အဋ္ဌသဒ္ဒဇာတကံ ဒုတိယံ။>
  text <  <
  text <၄၁၉။ သုလသာဇာတကံ ၃>
  text <၁၈>
    text <ဣဒံ သုဝဏ္ဏကာယူရံ၊ မုတ္တာ ဝေဠုရိယာ ဗဟူ။>
    text <သဗ္ဗံ ဟရဿု ဘဒ္ဒန္တေ၊ မဉ္စ ဒာသီတိ သာဝယ။>
  text <၁၉>
    text <ဩရောပယဿု ကလျာဏိ၊ မာ ဗာဠှံ ပရိဒေဝသိ။>
    text <န စာဟံ အဘိဇာနာမိ၊ အဟန္တွာ ဓနမာဘတံ။>
  text <၂၀>
    text <ယတော သရာမိ အတ္တာနံ၊ ယတော ပတ္တာသ္မိ ဝိညုတံ။>
    text <န စာဟံ အဘိဇာနာမိ၊ အညံ ပိယတရံ တယာ။>
  text <၂၁>
    text <ဧဟိ တံ ဥပဂူဟိဿံ၊ ကရိဿဉ္စ ပဒက္ခိဏံ။>
    text <န ဟိ ဒာနိ ပုန အတ္ထိ၊ မမ တုယှဉ္စ သင်္ဂမော။>
  text <၂၂>
    text <န ဟိ သဗ္ဗေသု ဌာနေသု၊ ပုရိသော ဟောတိ ပဏ္ဍိတော။>
    text <ဣတ္ထီပိ ပဏ္ဍိတာ ဟောတိ၊ တတ္ထ တတ္ထ ဝိစက္ခဏာ။>
  text <၂၃>
    text <န ဟိ သဗ္ဗေသု ဌာနေသု၊ ပုရိသော ဟောတိ ပဏ္ဍိတော။>
    text <ဣတ္ထီပိ ပဏ္ဍိတာ ဟောတိ၊ လဟုံ အတ္ထံ ဝိစိန္တိကာ။>
  text <၂၄>
    text <လဟုဉ္စ ဝတ ခိပ္ပဉ္စ၊ နိကဋ္ဌေ သမစေတယိ။>
    text <မိဂံ ပုဏ္ဏာယတေနေဝ၊ သုလသာ သတ္တုကံ ဝဓိ။>
  text <၂၅>
    text <ယောဓ ဥပ္ပတိတံ အတ္ထံ၊ န ခိပ္ပမနုဗုဇ္ဈတိ။>
    text <သော ဟညတိ မန္ဒမတိ၊ စောရောဝ ဂိရိဂဗ္ဘရေ။>
  text <၂၆>
    text <ယော စ ဥပ္ပတိတံ အတ္ထံ၊ ခိပ္ပမေဝ နိဗောဓတိ။>
    text <မုစ္စတေ သတ္တုသမ္ဗာဓာ၊ သုလသာ သတ္တုကာမိဝါတိ။>
  stand <သုလသာဇာတကံ တတိယံ။>
  text <  <
  text <၄၂၀။ သုမင်္ဂလဇာတကံ ၄>
  text <၂၇>
    text <ဘုသမှိ ကုဒ္ဓေါတိ အဝေက္ခိယာန၊ န တာဝ ဒဏ္ဍံ ပဏယေယျ ဣဿရော။>
    text <အဋ္ဌာနသော အပ္ပတိရူပမတ္တနော၊ ပရဿ ဒုက္ခါနိ ဘုသံ ဥဒီရယေ။>
  text <၂၈>
    text <ယတော စ ဇာနေယျ ပသာဒမတ္တနော၊ အတ္ထံ နိယုဉ္ဇေယျ ပရဿ ဒုက္ကဋံ။>
    text <တဒာယမတ္ထောတိ သယံ အဝေက္ခိယ၊ အထဿ ဒဏ္ဍံ သဒိသံ နိဝေသယေ။>
  text <၂၉>
    text <န စာပိ ဈာပေတိ ပရံ န အတ္တနံ၊ အမုစ္ဆိတော ယော နယတေ နယာနယံ။>
    text <ယော ဒဏ္ဍဓာရော ဘဝတီဓ ဣဿရော၊ သ ဝဏ္ဏဂုတ္တော သိရိယာ န ဓံသတိ။>
  text <၃၀>
    text <ယေ ခတ္တိယာ သေ အနိသမ္မကာရိနော၊ ပဏေန္တိ ဒဏ္ဍံ သဟသာ ပမုစ္ဆိတာ။>
    text <အဝဏ္ဏသံယုတာ ဇဟန္တိ ဇီဝိတံ၊ ဣတော ဝိမုတ္တာပိ စ ယန္တိ ဒုဂ္ဂတိံ။>
  text <၃၁>
    text <ဓမ္မေ စ ယေ အရိယပ္ပဝေဒိတေ ရတာ၊ အနုတ္တရာ တေ ဝစသာ မနသာ ကမ္မုနာ စ။>
    text <တေ သန္တိသောရစ္စသမာဓိသဏ္ဌိတာ၊ ဝဇန္တိ လောကံ ဒုဘယံ တထာဝိဓာ။>
  text <၃၂>
    text <ရာဇာဟမသ္မိ နရပမဒာနမိဿရော၊ သစေပိ ကုဇ္ဈာမိ ဌပေမိ အတ္တနံ။>
    text <နိသေဓယန္တော ဇနတံ တထာဝိဓံ၊ ပဏေမိ ဒဏ္ဍံ အနုကမ္ပ ယောနိသော။>
  text <၃၃>
    text <သိရီ စ လက္ခီ စ တဝေဝ ခတ္တိယ၊ ဇနာဓိပ မာ ဝိဇဟိ ကုဒာစနံ။>
    text <အက္ကောဓနော နိစ္စပသန္နစိတ္တော၊ အနီဃော တုဝံ ဝဿသတာနိ ပါလယ။>
  text <၃၄>
    text <ဂုဏေဟိ ဧတေဟိ ဥပေတ ခတ္တိယ၊ ဌိတမရိယဝတ္တီ သုဝစော အကောဓနော။>
    text <သုခီ အနုပ္ပီဠ ပသာသမေဒိနိံ၊ ဣတော ဝိမုတ္တောပိ စ ယာဟိ သုဂ္ဂတိံ။>
  text <၃၅>
    text <ဧဝံ သုနီတေန သုဘာသိတေန၊ ဓမ္မေန ဉာယေန ဥပါယသော နယံ။>
    text <နိဗ္ဗာပယေ သင်္ခုဘိတံ မဟာဇနံ၊ မဟာဝ မေဃော သလိလေန မေဒိနိန္တိ။>
  stand <သုမင်္ဂလဇာတကံ စတုတ္ထံ။>
  text <  <
  text <၄၂၁။ ဂင်္ဂမာလဇာတကံ ၅>
  text <၃၆>
    text <အင်္ဂါရဇာတာ ပထဝီ၊ ကုက္ကုဠာနုဂတာ မဟီ။>
    text <အထ ဂါယသိ ဝတ္တာနိ၊ န တံ တပတိ အာတပေါ။>
  text <၃၇>
    text <ဥဒ္ဓံ တပတိ အာဒိစ္စော၊ အဓော တပတိ ဝါလုကာ။>
    text <အထ ဂါယသိ ဝတ္တာနိ၊ န တံ တပတိ အာတပေါ။>
  text <၃၈>
    text <န မံ တပတိ အာတပေါ၊ အာတပါ တပယန္တိ မံ။>
    text <အတ္ထာ ဟိ ဝိဝိဓာ ရာဇ၊ တေ တပန္တိ န အာတပေါ။>
  text <၃၉>
    text <အဒ္ဒသံ ကာမ တေ မူလံ၊ သင်္ကပ္ပါ ကာမ ဇာယသိ။>
    text <န တံ သင်္ကပ္ပယိဿာမိ၊ ဧဝံ ကာမ န ဟေဟိသိ။>
  text <၄၀>
    text <အပ္ပါပိ ကာမာ န အလံ၊ ဗဟူဟိပိ န တပ္ပတိ။>
    text <အဟဟာ ဗာလလပနာ၊ ပရိဝဇ္ဇေထ ဇဂ္ဂတော။>
  text <၄၁>
    text <အပ္ပဿ ကမ္မဿ ဖလံ မမေဒံ၊ ဥဒယော အဇ္ဈာဂမာ မဟတ္တပတ္တံ။>
    text <သုလဒ္ဓလာဘော ဝတ မာဏဝဿ၊ ယော ပဗ္ဗဇီ ကာမရာဂံ ပဟာယ။>
  text <၄၂>
    text <တပသာ ပဇဟန္တိ ပါပကမ္မံ၊ တပသာ နှာပိတကုမ္ဘကာရဘာဝံ။>
    text <တပသာ အဘိဘုယျ ဂင်္ဂမာလ၊ နာမေနာလပသဇ္ဇ ဗြဟ္မဒတ္တံ။>
  text <၄၃>
    text <သန္ဒိဋ္ဌိကမေဝ အမ္မ ပဿထ၊ ခန္တီသောရစ္စဿ အယံ ဝိပါကော။>
    text <ယော သဗ္ဗဇနဿ ဝန္ဒိတောဟု၊ တံ ဝန္ဒာမ သရာဇိကာ သမစ္စာ။>
  text <၄၄>
    text <မာ ကိဉ္စိ အဝစုတ္ထ ဂင်္ဂမာလံ၊ မုနိနံ မောနပထေသု သိက္ခမာနံ။>
    text <ဧသော ဟိ အတရိ အဏ္ဏဝံ၊ ယံ တရိတွာ စရန္တိ ဝီတသောကာတိ။>
  stand <ဂင်္ဂမာလဇာတကံ ပဉ္စမံ။>
  text <  <
  text <၄၂၂။ စေတိယဇာတကံ ၆>
  text <၄၅>
    text <ဓမ္မော ဟဝေ ဟတော ဟန္တိ၊ နာဟတော ဟန္တိ ကိဉ္စနံ။>
    text <တသ္မာ ဟိ ဓမ္မံ န ဟနေ၊ မာ တွံ ဓမ္မော ဟတော ဟနိ။>
  text <၄၆>
    text <အလိကံ ဘာသမာနဿ၊ အပက္ကမန္တိ ဒေဝတာ။>
    text <ပူတိကဉ္စ မုခံ ဝါတိ၊ သကဋ္ဌာနာ စ ဓံသတိ။>
    text <ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။>
  text <၄၇>
    text <သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။>
    text <မုသာ စေ ဘာသသေ ရာဇ၊ ဘူမိယံ တိဋ္ဌ စေတိယ။>
  text <၄၈>
    text <အကာလေ ဝဿတီ တဿ၊ ကာလေ တဿ န ဝဿတိ။>
    text <ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။>
  text <၄၉>
    text <သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။>
    text <မုသာ စေ ဘာသသေ ရာဇ၊ ဘူမိံ ပဝိသ စေတိယ။>
  text <၅၀>
    text <ဇိဝှာ တဿ ဒွိဓာ ဟောတိ၊ ဥရဂဿေဝ ဒိသမ္ပတိ။>
    text <ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။>
  text <၅၁>
    text <သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။>
    text <မုသာ စေ ဘာသသေ ရာဇ၊ ဘိယျော ပဝိသ စေတိယ။>
  text <၅၂>
    text <ဇိဝှာ တဿ န ဘဝတိ၊ မစ္ဆဿေဝ ဒိသမ္ပတိ။>
    text <ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။>
  text <၅၃>
    text <သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။>
    text <မုသာ စေ ဘာသသေ ရာဇ၊ ဘိယျော ပဝိသ စေတိယ။>
  text <၅၄>
    text <ထိယောဝ တဿ ဇာယန္တိ၊ န ပုမာ ဇာယရေ ကုလေ။>
    text <ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။>
  text <၅၅>
    text <သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။>
    text <မုသာ စေ ဘာသသေ ရာဇ၊ ဘိယျော ပဝိသ စေတိယ။>
  text <၅၆>
    text <ပုတ္တာ တဿ န ဘဝန္တိ၊ ပက္ကမန္တိ ဒိသောဒိသံ။>
    text <ယော ဇာနံ ပုစ္ဆိတော ပဉှံ၊ အညထာ နံ ဝိယာကရေ။>
  text <၅၇>
    text <သစေ ဟိ သစ္စံ ဘဏသိ၊ ဟောဟိ ရာဇ ယထာ ပုရေ။>
    text <မုသာ စေ ဘာသသေ ရာဇ၊ ဘိယျော ပဝိသ စေတိယ။>
  text <၅၈>
    text <သ ရာဇာ ဣသိနာ သတ္တော၊ အန္တလိက္ခစရော ပုရေ။>
    text <ပါဝေက္ခိ ပထဝိံ စေစ္စော၊ ဟီနတ္တော ပတွ ပရိယာယံ။>
  text <၅၉>
    text <တသ္မာ ဟိ ဆန္ဒာဂမနံ၊ နပ္ပသံသန္တိ ပဏ္ဍိတာ။>
    text <အဒုဋ္ဌစိတ္တော ဘာသေယျ၊ ဂိရံ သစ္စူပသံဟိတန္တိ။>
  stand <စေတိယဇာတကံ ဆဋ္ဌံ။>
  text <  <
  text <၄၂၃။ ဣန္ဒြိယဇာတကံ ၇>
  text <၆၀>
    text <ယော ဣန္ဒြိယာနံ ကာမေန၊ ဝသံ နာရဒ ဂစ္ဆတိ။>
    text <သော ပရိစ္စဇ္ဇုဘော လောကေ၊ ဇီဝန္တောဝ ဝိသုဿတိ။>
  text <၆၁>
    text <သုခဿာနန္တရံ ဒုက္ခံ၊ ဒုက္ခဿာနန္တရံ သုခံ။>
    text <သောသိ ပတ္တော သုခါ ဒုက္ခံ၊ ပါဋိကင်္ခ ဝရံ သုခံ။>
  text <၆၂>
    text <ကိစ္ဆကာလေ ကိစ္ဆသဟော၊ ယော ကိစ္ဆံ နာတိဝတ္တတိ။>
    text <သ ကိစ္ဆန္တံ သုခံ ဓီရော၊ ယောဂံ သမဓိဂစ္ဆတိ။>
  text <၆၃>
    text <န ဟေဝ ကာမာန ကာမာ၊ နာနတ္ထာ နာတ္ထကာရဏာ။>
    text <န ကတဉ္စ နိရင်္ကတွာ၊ ဓမ္မာ စဝိတုမရဟသိ။>
  text <၆၄>
    text <ဒက္ခံ ဂဟပတီ သာဓု၊ သံဝိဘဇ္ဇဉ္စ ဘောဇနံ။>
    text <အဟာသော အတ္ထလာဘေသု၊ အတ္ထဗျာပတ္တိ အဗျထော။>
  text <၆၅>
    text <ဧတ္တာဝတေတံ ပဏ္ဍိစ္စံ၊ အပိ သော ဒဝိလော ဗြဝိ။>
    text <န ယိတော ကိဉ္စိ ပါပိယော၊ ယော ဣန္ဒြိယာနံ ဝသံ ဝဇေ။>
  text <၆၆>
    text <အမိတ္တာနံဝ ဟတ္ထတ္ထံ၊ သိဝိ ပပ္ပေါတိ မာမိဝ။>
    text <ကမ္မံ ဝိဇ္ဇဉ္စ ဒက္ခေယျံ၊ ဝိဝါဟံ သီလမဒ္ဒဝံ။>
    text <ဧတေ စ ယသေ ဟာပေတွာ၊ နိဗ္ဗတ္တော သေဟိ ကမ္မေဟိ။>
  text <၆၇>
    text <သောဟံ သဟဿဇီနောဝ အဗန္ဓု အပရာယဏော။>
    text <အရိယဓမ္မာ အပက္ကန္တော၊ ယထာ ပေတော တထေဝဟံ။>
  text <၆၈>
    text <သုခကာမေ ဒုက္ခါပေတွာ၊ အာပန္နောသ္မိ ပဒံ ဣမံ။>
    text <သော သုခံ နာဓိဂစ္ဆာမိ၊ ဌိတော ဘာဏုမတာမိဝါတိ။>
  stand <ဣန္ဒြိယဇာတကံ သတ္တမံ။>
  text <  <
  text <၄၂၄။ အာဒိတ္တဇာတကံ ၈>
  text <၆၉>
    text <အာဒိတ္တသ္မိံ အဂါရသ္မိံ၊ ယံ နီဟရတိ ဘာဇနံ။>
    text <တံ တဿ ဟောတိ အတ္ထာယ၊ နော စ ယံ တတ္ထ ဍယှတိ။>
  text <၇၀>
    text <ဧဝါမာဒီပိတော လောကော၊ ဇရာယ မရဏေန စ။>
    text <နီဟရေထေဝ ဒာနေန၊ ဒိန္နံ ဟောတိ သုနီဟတံ။>
  text <၇၁>
    text <ယော ဓမ္မလဒ္ဓဿ ဒဒာတိ ဒာနံ၊ ဥဋ္ဌာနဝီရိယာဓိဂတဿ ဇန္တု။>
    text <အတိက္ကမ္မ သော ဝေတရဏိံ ယမဿ၊ ဒိဗ္ဗာနိ ဌာနာနိ ဥပေတိ မစ္စော။>
  text <၇၂>
    text <ဒာနဉ္စ ယုဒ္ဓဉ္စ သမာနမာဟု၊ အပ္ပါပိ သန္တာ ဗဟုကေ ဇိနန္တိ။>
    text <အပ္ပမ္ပိ စေ သဒ္ဒဟာနော ဒဒာတိ၊ တေနေဝ သော ဟောတိ သုခီ ပရတ္ထ။>
  text <၇၃>
    text <ဝိစေယျ ဒာနံ သုဂတပ္ပသတ္ထံ၊ ယေ ဒက္ခိဏေယျာ ဣဓ ဇီဝလောကေ။>
    text <ဧတေသု ဒိန္နာနိ မဟပ္ဖလာနိ၊ ဗီဇာနိ ဝုတ္တာနိ ယထာ သုခေတ္တေ။>
  text <၇၄>
    text <ယော ပါဏဘူတာနိ အဟေဌယံ စရံ၊ ပရူပဝါဒာ န ကရောတိ ပါပံ။>
    text <ဘီရုံ ပသံသန္တိ န တတ္ထ သူရံ၊ ဘယာ ဟိ သန္တော န ကရောန္တိ ပါပံ။>
  text <၇၅>
    text <ဟီနေန ဗြဟ္မစရိယေန၊ ခတ္တိယေ ဥပပဇ္ဇတိ။>
    text <မဇ္ဈိမေန စ ဒေဝတ္တံ၊ ဥတ္တမေန ဝိသုဇ္ဈတိ။>
  text <၇၆>
    text <အဒ္ဓါ ဟိ ဒာနံ ဗဟုဓာ ပသတ္ထံ၊ ဒာနာ စ ခေါ ဓမ္မပဒံဝ သေယျော။>
    text <ပုဗ္ဗေဝ ဟိ ပုဗ္ဗတရေဝ သန္တော၊ နိဗ္ဗာနမေဝဇ္ဈဂမုံ သပညာတိ။>
  stand <အာဒိတ္တဇာတကံ အဋ္ဌမံ။>
  text <  <
  text <၄၂၅။ အဋ္ဌာနဇာတကံ ၉>
  text <၇၇>
    text <ဂင်္ဂါ ကုမုဒိနီ သန္တာ၊ သင်္ခဝဏ္ဏာ စ ကောကိလာ။>
    text <ဇမ္ဗု တာလဖလံ ဒဇ္ဇာ၊ အထ နူန တဒာ သိယာ။>
  text <၇၈>
    text <ယဒာ ကစ္ဆပလောမာနံ၊ ပါဝါရော တိဝိဓော သိယာ။>
    text <ဟေမန္တိကံ ပါဝုရဏံ၊ အထ နူန တဒာ သိယာ။>
  text <၇၉>
    text <ယဒာ မကသပါဒာနံ၊ အဋ္ဋာလော သုကတော သိယာ။>
    text <ဒဠှော စ အဝိကမ္ပီ စ၊ အထ နူန တဒာ သိယာ။>
  text <၈၀>
    text <ယဒာ သသဝိသာဏာနံ၊ နိဿေဏီ သုကတာ သိယာ။>
    text <သဂ္ဂဿာရောဟဏတ္ထာယ၊ အထ နူန တဒာ သိယာ။>
  text <၈၁>
    text <ယဒာ နိဿေဏိမာရုယှ၊ စန္ဒံ ခါဒေယျု မူသိကာ။>
    text <ရာဟုဉ္စ ပရိပါတေယျုံ၊ အထ နူန တဒာ သိယာ။>
  text <၈၂>
    text <ယဒာ သုရာဃဋံ ပိတွာ၊ မက္ခိကာ ဂဏစာရိဏီ။>
    text <အင်္ဂါရေ ဝါသံ ကပ္ပေယျုံ၊ အထ နူန တဒာ သိယာ။>
  text <၈၃>
    text <ယဒာ ဗိမ္ဗောဋ္ဌသမ္ပန္နော၊ ဂဒြဘော သုမုခေါ သိယာ။>
    text <ကုသလော နစ္စဂီတဿ၊ အထ နူန တဒာ သိယာ။>
  text <၈၄>
    text <ယဒာ ကာကာ ဥလူကာ စ၊ မန္တယေယျုံ ရဟောဂတာ။>
    text <အညမညံ ပိဟယေယျုံ၊ အထ နူန တဒာ သိယာ။>
  text <၈၅>
    text <ယဒာ မုဠာလ ပတ္တာနံ၊ ဆတ္တံ ထိရတရံ သိယာ။>
    text <ဝဿဿ ပဋိဃာတာယ၊ အထ နူန တဒာ သိယာ။>
  text <၈၆>
    text <ယဒာ ကုလကော သကုဏော၊ ပဗ္ဗတံ ဂန္ဓမာဒနံ။>
    text <တုဏ္ဍေနာဒာယ ဂစ္ဆေယျ၊ အထ နူန တဒာ သိယာ။>
  text <၈၇>
    text <ယဒာ သာမုဒ္ဒိကံ နာဝံ၊ သ-ယန္တံ သ-ဝဋာကရံ။>
    text <စေဋော အာဒာယ ဂစ္ဆေယျ၊ အထ နူန တဒာ သိယာတိ။>
  stand <အဋ္ဌာနဇာတကံ နဝမံ။>
  text <  <
  text <၄၂၆။ ဒီပိဇာတကံ ၁၀>
  text <၈၈>
    text <ခမနီယံ ယာပနီယံ၊ ကစ္စိ မာတုလ တေ သုခံ။>
    text <သုခံ တေ အမ္မာ အဝစ၊ သုခကာမာဝ တေ မယံ။>
  text <၈၉>
    text <နင်္ဂုဋ္ဌံ မေ အဝက္ကမ္မ၊ ဟေဌယိတွာန ဧဠိကေ။>
    text <သာဇ္ဇ မာတုလဝါဒေန၊ မုဉ္စိတဗ္ဗာ နု မညသိ။>
  text <၉၀>
    text <ပုရတ္ထာမုခေါ နိသိန္နောသိ၊ အဟံ တေ မုခမာဂတာ။>
    text <ပစ္ဆတော တုယှံ နင်္ဂုဋ္ဌံ၊ ကထံ ခွာဟံ အဝက္ကမိံ။>
  text <၉၁>
    text <ယာဝတာ စတုရော ဒီပါ၊ သသမုဒ္ဒာ သပဗ္ဗတာ။>
    text <တာဝတာ မယှံ နင်္ဂုဋ္ဌံ၊ ကထံ ခေါ တွံ ဝိဝဇ္ဇယိ။>
  text <၉၂>
    text <ပုဗ္ဗေဝ မေတမက္ခိံသု၊ မာတာ ပိတာ စ ဘာတရော။>
    text <ဒီဃံ ဒုဋ္ဌဿ နင်္ဂုဋ္ဌံ၊ သာမှိ ဝေဟာယသာဂတာ။>
  text <၉၃>
    text <တဉ္စ ဒိသွာန အာယန္တိံ၊ အန္တလိက္ခသ္မိ ဧဠိကေ။>
    text <မိဂသင်္ဃော ပလာယိတ္ထ၊ ဘက္ခေါ မေ နာသိတော တယာ။>
  text <၉၄>
    text <ဣစ္စေဝံ ဝိလပန္တိယာ၊ ဧဠကိယာ ရုဟဂ္ဃသော။>
    text <ဂလကံ အနွာဝမဒ္ဒိ၊ နတ္ထိ ဒုဋ္ဌေ သုဘာသိတံ။>
  text <၉၅>
    text <နေဝ ဒုဋ္ဌေ နယော အတ္ထိ၊ န ဓမ္မော န သုဘာသိတံ။>
    text <နိက္ကမံ ဒုဋ္ဌေ ယုဉ္ဇေထ၊ သော စ သဗ္ဘိံ န ရဉ္ဇတီတိ။>
    text <ပရိသုဒ္ဓါ မနာဝိလာ ဝတ္ထဓရာ၊ ဗကရာဇဿ ကာယုရံ ဒဏ္ဍဝရော။>
    text <အထ အင်္ဂါရ စေတိယ ဒေဝိလိနာ၊ အထ အာဒိတ္တ ဂင်္ဂါ ဒသေဠကိနာတိ။>
  stand <ဒီပိဇာတကံ ဒသမံ။>
  stand <အဋ္ဌကနိပါတံ နိဋ္ဌိတံ။>
  text <တဿုဒ္ဒာနံ>
