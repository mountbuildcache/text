text <၂။ ဒုကနိပါတော>
  text <၁။ ဒဠှဝဂ္ဂေါ>
    text <  <
    text <၁၅၁။ ရာဇောဝါဒဇာတကံ ၂-၁-၁>
    text <၁>
      text <ဒဠှံ ဒဠှဿ ခိပတိ၊ ဗလ္လိကော မုဒုနာ မုဒုံ။>
      text <သာဓုမ္ပိ သာဓုနာ ဇေတိ၊ အသာဓုမ္ပိ အသာဓုနာ။>
      text <ဧတာဒိသော အယံ ရာဇာ၊ မဂ္ဂါ ဥယျာဟိ သာရထိ။>
    text <၂>
      text <အက္ကောဓေန ဇိနေ ကောဓံ၊ အသာဓုံ သာဓုနာ ဇိနေ။>
      text <ဇိနေ ကဒရိယံ ဒာနေန၊ သစ္စေနာလိကဝါဒိနံ။>
      text <ဧတာဒိသော အယံ ရာဇာ၊ မဂ္ဂါ ဥယျာဟိ သာရထီတိ။>
    stand <ရာဇောဝါဒဇာတကံ ပဌမံ။>
    text <  <
      text <သာနိ ကမ္မာနိ တပ္ပေန္တိ၊ ဥဏှံဝဇ္ဈောဟိတံ မုခေ။>
    text <၁၅၂ အသမေက္ခိတကမ္မန္တံ၊ တုရိတာဘိနိပါတိနံ။>
    text <၄>
      text <သီဟော စ သီဟနာဒေန၊ ဒဒ္ဒရံ အဘိနာဒယိ။>
      text <သုတွာ သီဟဿ နိဂ္ဃောသံ၊ သိင်္ဂါလော ဒဒ္ဒရေ ဝသံ။>
      text <ဘီတော သန္တာသမာပါဒိ၊ ဟဒယဉ္စဿ အပ္ဖလီတိ။>
    stand <သိင်္ဂါလဇာတကံ ဒုတိယံ။>
    text <  <
    text <၁၅၃။ သူကရဇာတကံ ၂-၁-၃>
    text <၅>
      text <စတုပ္ပဒော အဟံ သမ္မ၊ တွမ္ပိ သမ္မ စတုပ္ပဒော။>
      text <ဧဟိ သမ္မ နိဝတ္တဿု၊ ကိံ နု ဘီတော ပလာယသိ။>
    text <၆>
      text <အသုစိ ပူတိလောမောသိ၊ ဒုဂ္ဂန္ဓော ဝါသိ သူကရ။>
      text <သစေ ယုဇ္ဈိတုကာမောသိ၊ ဇယံ သမ္မ ဒဒာမိ တေတိ။>
    stand <သူကရဇာတကံ တတိယံ။>
    text <  <
    text <၁၅၄။ ဥရဂဇာတက ၂-၁-၄>
    text <၇>
      text <ဣဓူရဂါနံ ပဝရော ပဝိဋ္ဌော၊ သေလဿ ဝဏ္ဏေန ပမောက္ခမိစ္ဆံ။>
      text <ဗြဟ္မဉ္စ ဝဏ္ဏံ အပစာယမာနော၊ ဗုဘုက္ခိတော နော ဝိတရာမိ ဘောတ္တုံ။>
    text <၈>
      text <သော ဗြဟ္မဂုတ္တော စိရမေဝ ဇီဝ၊ ဒိဗျာ စ တေ ပါတုဘဝန္တု ဘက္ခါ။>
      text <ယော ဗြဟ္မဝဏ္ဏံ အပစာယမာနော၊ ဗုဘုက္ခိတော နော ဝိတရာသိ ဘောတ္တုန္တိ။>
    stand <ဥရဂဇာတကံ စတုတ္ထံ။>
    text <  <
    text <၁၅၅။ ဘဂ္ဂဇာတကံ ၂-၁-၅>
    text <၉>
      text <ဇီဝ ဝဿသတံ ဘဂ္ဂ၊ အပရာနိ စ ဝီသတိံ။>
      text <မာ မံ ပိသာစာ ခါဒန္တု၊ ဇီဝ တွံ သရဒော သတံ။>
    text <၁၀>
      text <တွမ္ပိ ဝဿသတံ ဇီဝ၊ အပရာနိ စ ဝီသတိံ။>
      text <ဝိသံ ပိသာစာ ခါဒန္တု၊ ဇီဝ တွံ သရဒော သတန္တိ။>
    stand <ဘဂ္ဂဇာတကံ ပဉ္စမံ။>
    text <  <
    text <၁၅၆။ အလီနစိတ္တဇာတကံ ၂-၁-၆>
    text <၁၁>
      text <အလီနစိတ္တံ နိဿာယ၊ ပဟဋ္ဌာ မဟတီ စမူ။>
      text <ကောသလံ သေနာသန္တုဋ္ဌံ၊ ဇီဝဂ္ဂါဟံ အဂါဟယိ။>
    text <၁၂>
      text <ဧဝံ နိဿယသမ္ပန္နော၊ ဘိက္ခု အာရဒ္ဓဝီရိယော။>
      text <ဘာဝယံ ကုသလံ ဓမ္မံ၊ ယောဂက္ခေမဿ ပတ္တိယာ။>
      text <ပါပုဏေ အနုပုဗ္ဗေန၊ သဗ္ဗသံယောဇနက္ခယန္တိ။>
    stand <အလီနစိတ္တဇာတကံ ဆဋ္ဌံ။>
    text <  <
    text <၁၅၇။ ဂုဏဇာတကံ ၂-၁-၇>
    text <၁၃>
      text <ယေန ကာမံ ပဏာမေတိ၊ ဓမ္မော ဗလဝတံ မိဂီ။>
      text <ဥန္နဒန္တီ ဝိဇာနာဟိ၊ ဇာတံ သရဏတော ဘယံ။>
    text <၁၄>
      text <အပိ စေပိ ဒုဗ္ဗလော မိတ္တော၊ မိတ္တဓမ္မေသု တိဋ္ဌတိ။>
      text <သော ဉာတကော စ ဗန္ဓု စ၊ သော မိတ္တော သော စ မေ သခါ။>
      text <ဒာဌိနိ မာတိမညိတ္ထော၊ သိင်္ဂါလော မမ ပါဏဒောတိ။>
    stand <ဂုဏဇာတကံ သတ္တမံ။>
    text <  <
    text <၁၅၈။ သုဟနုဇာတကံ ၂-၁-၈>
    text <၁၅>
      text <နယိဒံ ဝိသမသီလေန၊ သောဏေန သုဟနူ သဟ။>
      text <သုဟနူပိ တာဒိသောယေဝ၊ ယော သောဏဿ သဂေါစရော။>
    text <၁၆>
      text <ပက္ခန္ဒိနာ ပဂဗ္ဘေန၊ နိစ္စံ သန္ဒာနခါဒိနာ။>
      text <သမေတိ ပါပံ ပါပေန၊ သမေတိ အသတာ အသန္တိ။>
    stand <သုဟနုဇာတကံ အဋ္ဌမံ။>
    text <  <
    text <၁၅၉။ မောရဇာတကံ ၂-၁-၉>
    text <၁၇>
      text <ဥဒေတယံ စက္ခုမာ ဧကရာဇာ၊ ဟရိဿဝဏ္ဏော ပထဝိပ္ပဘာသော။>
      text <တံ တံ နမဿာမိ ဟရိဿဝဏ္ဏံ ပထဝိပ္ပဘာသံ၊ တယာဇ္ဇ ဂုတ္တာ ဝိဟရေမု ဒိဝသံ။>
      text <ယေ ဗြာဟ္မဏာ ဝေဒဂူ သဗ္ဗဓမ္မေ၊ တေ မေ နမော တေ စ မံ ပါလယန္တု။>
      text <နမတ္ထု ဗုဒ္ဓါနံ နမတ္ထု ဗောဓိယာ၊ နမော ဝိမုတ္တာနံ နမော ဝိမုတ္တိယာ။>
      text <ဣမံ သော ပရိတ္တံ ကတွာ၊ မောရော စရတိ ဧသနာ။>
    text <၁၈>
      text <အပေတယံ စက္ခုမာ ဧကရာဇာ၊ ဟရိဿဝဏ္ဏော ပထဝိပ္ပဘာသော။>
      text <တံ တံ နမ္မဿာမိ ဟရိဿဝဏ္ဏံ ပထဝိပ္ပဘာသံ၊ တယာဇ္ဇ ဂုတ္တာ ဝိဟရေမု ရတ္တိံ။>
      text <ယေ ဗြာဟ္မဏာ ဝေဒဂူ သဗ္ဗဓမ္မေ၊ တေ မေ နမော တေ စ မံ ပါလယန္တု။>
      text <နမတ္ထု ဗုဒ္ဓါနံ နမတ္ထု ဗောဓိယာ၊ နမော ဝိမုတ္တာနံ နမော ဝိမုတ္တိယာ။>
      text <ဣမံ သော ပရိတ္တံ ကတွာ၊ မောရော ဝါသမကပ္ပယီတိ။>
    stand <မောရဇာတကံ နဝမံ။>
    text <  <
    text <၁၆၀။ ဝိနီလဇာတကံ ၂-၁-၁၀>
    text <၁၉>
      text <ဧဝမေဝ နူန ရာဇာနံ၊ ဝေဒေဟံ မိထိလဂ္ဂဟံ။>
      text <အဿာ ဝဟန္တိ အာဇညာ၊ ယထာ ဟံသာ ဝိနီလကံ။>
    text <၂၀>
      text <ဝိနီလ ဒုဂ္ဂံ ဘဇသိ၊ အဘူမိံ တာတ သေဝသိ။>
      text <ဂါမန္တကာနိ သေဝဿု၊ ဧတံ မာတာလယံ တဝါတိ။>
      text <ဝရဗလ္လိက ဒဒ္ဒရ သူကရကော၊ ဥရဂူတ္တမ ပဉ္စမဘဂ္ဂဝရော။>
      text <မဟတီစမု ယာဝ သိင်္ဂါလဝရော၊ သုဟနုတ္တမ မောရ ဝိနီလံ ဒသာတိ။>
    stand <ဝိနီလဇာတကံ ဒသမံ။>
    stand <ဒဠှဝဂ္ဂေါ ပဌမော။>
    text <တဿုဒ္ဒာနံ>
  text <၂။ သန္ထဝဝဂ္ဂေါ>
    text <  <
    text <၁၆၁။ ဣန္ဒသမာနဂေါတ္တဇာတကံ ၂-၂-၁>
    text <၂၁>
      text <န သန္ထဝံ ကာပုရိသေန ကယိရာ၊ အရိယော အနရိယေန ပဇာနမတ္ထံ။>
      text <စိရာနုဝုတ္ထောပိ ကရောတိ ပါပံ၊ ဂဇော ယထာ ဣန္ဒသမာနဂေါတ္တံ။>
    text <၂၂>
      text <ယံ တွေဝ ဇညာ သဒိသော မမန္တိ၊ သီလေန ပညာယ သုတေန စာပိ။>
      text <တေနေဝ မေတ္တိံ ကယိရာထ သဒ္ဓိံ၊ သုခေါ ဟဝေ သပ္ပုရိသေန သင်္ဂမောတိ။>
    stand <ဣန္ဒသမာနဂေါတ္တဇာတကံ ပဌမံ။>
    text <  <
    text <၁၆၂။ သန္ထဝဇာတကံ ၂-၂-၂>
    text <၂၃>
      text <န သန္ထဝသ္မာ ပရမတ္ထိ ပါပိယော၊ ယော သန္ထဝေါ ကာပုရိသေန ဟောတိ။>
      text <သန္တပ္ပိတော သပ္ပိနာ ပါယသေန၊ ကိစ္ဆာကတံ ပဏ္ဏကုဋိံ အဒယှိ။>
    text <၂၄>
      text <န သန္ထဝသ္မာ ပရမတ္ထိ သေယျော၊ ယော သန္ထဝေါ သပ္ပုရိသေန ဟောတိ။>
      text <သီဟဿ ဗျဂ္ဃဿ စ ဒီပိနော စ၊ သာမာ မုခံ လေဟတိ သန္ထဝေနာတိ။>
    stand <သန္ထဝဇာတကံ ဒုတိယံ။>
    text <  <
    text <၁၆၃။ သုသီမဇာတကံ ၂-၂-၃>
    text <၂၅>
      text <ကာဠာ မိဂါ သေတဒန္တာ တဝီမေ၊ ပရောသတံ ဟေမဇာလာဘိဆန္နာ။>
      text <တေ တေ ဒဒာမီတိ သုသီမ ဗြူသိ၊ အနုဿရံ ပေတ္တိပိတာမဟာနံ။>
    text <၂၆>
      text <ကာဠာ မိဂါ သေတဒန္တာ မမီမေ၊ ပရောသတံ ဟေမဇာလာဘိစ္ဆန္နာ။>
      text <တေ တေ ဒဒာမီတိ ဝဒာမိ မာဏဝ၊ အနုဿရံ ပေတ္တိပိတာမဟာနန္တိ။>
    stand <သုသီမဇာတကံ တတိယံ။>
    text <  <
    text <၁၆၄။ ဂိဇ္ဈဇာတကံ ၂-၂-၄>
    text <၂၇>
      text <ယံ နု ဂိဇ္ဈော ယောဇနသတံ၊ ကုဏပါနိ အဝေက္ခတိ။>
      text <ကသ္မာ ဇာလဉ္စ ပါသဉ္စ၊ အာသဇ္ဇာပိ န ဗုဇ္ဈသိ။>
    text <၂၈>
      text <ယဒာ ပရာဘဝေါ ဟောတိ၊ ပေါသော ဇီဝိတသင်္ခယေ။>
      text <အထ ဇာလဉ္စ ပါသဉ္စ၊ အာသဇ္ဇာပိ န ဗုဇ္ဈတီတိ။>
    stand <ဂိဇ္ဈဇာတကံ စတုတ္ထံ။>
    text <  <
    text <၁၆၅။ နကုလဇာတကံ ၂-၂-၅>
    text <၂၉>
      text <သန္ဓိံ ကတွာ အမိတ္တေန၊ အဏ္ဍဇေန ဇလာဗုဇ။>
      text <ဝိဝရိယ ဒာဌံ သေသိ၊ ကုတော တေ ဘယမာဂတံ။>
    text <၃၀>
      text <သင်္ကေထေဝ အမိတ္တသ္မိံ၊ မိတ္တသ္မိမ္ပိ န ဝိဿသေ။>
      text <အဘယာ ဘယမုပ္ပန္နံ၊ အပိ မူလာနိ ကန္တတီတိ။>
    stand <နကုလဇာတကံ ပဉ္စမံ။>
    text <  <
    text <၁၆၆။ ဥပသာဠကဇာတကံ ၂-၂-၆>
    text <၃၁>
      text <ဥပသာဠကနာမာနိ၊ သဟဿာနိ စတုဒ္ဒသ။>
      text <အသ္မိံ ပဒေသေ ဒဍ္ဎာနိ၊ နတ္ထိ လောကေ အနာမတံ။>
    text <၃၂>
      text <ယမှိ သစ္စဉ္စ ဓမ္မော စ၊ အဟိံသာ သံယမော ဒမော။>
      text <ဧတံ အရိယာ သေဝန္တိ၊ ဧတံ လောကေ အနာမတန္တိ။>
    stand <ဥပသာဠကဇာတကံ ဆဋ္ဌံ။>
    text <  <
    text <၁၆၇။ သမိဒ္ဓိဇာတကံ ၂-၂-၇>
    text <၃၃>
      text <အဘုတွာ ဘိက္ခသိ ဘိက္ခု၊ န ဟိ ဘုတွာန ဘိက္ခသိ။>
      text <ဘုတွာန ဘိက္ခု ဘိက္ခဿု၊ မာ တံ ကာလော ဥပစ္စဂါ။>
    text <၃၄>
      text <ကာလံ ဝေါဟံ န ဇာနာမိ၊ ဆန္နော ကာလော န ဒိဿတိ။>
      text <တသ္မာ အဘုတွာ ဘိက္ခါမိ၊ မာ မံ ကာလော ဥပစ္စဂါတိ။>
    stand <သမိဒ္ဓိဇာတကံ သတ္တမံ။>
    text <  <
    text <၁၆၈။ သကုဏဂ္ဃိဇာတကံ ၂-၂-၈>
    text <၃၅>
      text <သေနော ဗလသာ ပတမာနော၊ လာပံ ဂေါစရဌာယိနံ။>
      text <သဟသာ အဇ္ဈပ္ပတ္တောဝ၊ မရဏံ တေနုပါဂမိ။>
    text <၃၆>
      text <သောဟံ နယေန သမ္ပန္နော၊ ပေတ္တိကေ ဂေါစရေ ရတော။>
      text <အပေတသတ္တု မောဒာမိ၊ သမ္ပဿံ အတ္ထမတ္တနောတိ။>
    stand <သကုဏဂ္ဃိဇာတကံ အဋ္ဌမံ။>
    text <  <
    text <၁၆၉။ အရကဇာတကံ ၂-၂-၉>
    text <၃၇>
      text <ယော ဝေ မေတ္တေန စိတ္တေန၊ သဗ္ဗလောကာနုကမ္ပတိ။>
      text <ဥဒ္ဓံ အဓော စ တိရိယံ၊ အပ္ပမာဏေန သဗ္ဗသော။>
    text <၃၈>
      text <အပ္ပမာဏံ ဟိတံ စိတ္တံ၊ ပရိပုဏ္ဏံ သုဘာဝိတံ။>
      text <ယံ ပမာဏကတံ ကမ္မံ၊ န တံ တတြာဝသိဿတီတိ။>
    stand <အရကဇာတကံ နဝမံ။>
    text <  <
    text <၁၇၀။ ကကဏ္ဋကဇာတကံ ၂-၂-၁၀>
    text <၃၉>
      text <နာယံ ပုရေ ဥဏ္ဏမတိ၊ တောရဏဂ္ဂေ ကကဏ္ဋကော။>
      text <မဟောသဓ ဝိဇာနာဟိ၊ ကေန ထဒ္ဓေါ ကကဏ္ဋကော။>
    text <၄၀>
      text <အလဒ္ဓပုဗ္ဗံ လဒ္ဓါန၊ အဍ္ဎမာသံ ကကဏ္ဋကော။>
      text <အတိမညတိ ရာဇာနံ၊ ဝေဒေဟံ မိထိလဂ္ဂဟန္တိ။>
      text <အထ ဣန္ဒသမာန သပဏ္ဏကုဋိ၊ သုသိမုတ္တမ ဂိဇ္ဈ ဇလာဗုဇကော။>
      text <ဥပသာဠက ဘိက္ခု သလာပဝရော၊ အထ မေတ္တဝရော ဒသပုဏ္ဏမတီတိ။>
    stand <ကကဏ္ဋကဇာတကံ ဒသမံ။>
    stand <သန္ထဝဝဂ္ဂေါ ဒုတိယော။>
    text <တဿုဒ္ဒာနံ>
  text <၃။ ကလျာဏဝဂ္ဂေါ>
    text <  <
    text <၁၇၁။ ကလျာဏဓမ္မဇာတကံ ၂-၃-၁>
    text <၄၁>
      text <ကလျာဏဓမ္မောတိ ယဒာ ဇနိန္ဒ၊ လောကေ သမညံ အနုပါပုဏာတိ။>
      text <တသ္မာ န ဟိယျေထ နရော သပညော၊ ဟိရိယာပိ သန္တော ဓုရမာဒိယန္တိ။>
    text <၄၂>
      text <သာယံ သမညာ ဣဓ မဇ္ဇ ပတ္တာ၊ ကလျာဏဓမ္မောတိ ဇနိန္ဒ လောကေ။>
      text <တာဟံ သမေက္ခံ ဣဓ ပဗ္ဗဇိဿံ၊ န ဟိ မတ္ထိ ဆန္ဒော ဣဓ ကာမဘောဂေတိ။>
    stand <ကလျာဏဓမ္မဇာတကံ ပဌမံ။>
    text <  <
    text <၁၇၂။ ဒဒ္ဒရဇာတကံ ၂-၃-၂>
    text <၄၃>
      text <ကော နု သဒ္ဒေန မဟတာ၊ အဘိနာဒေတိ ဒဒ္ဒရံ။>
      text <တံ သီဟာ နပ္ပဋိနဒန္တိ၊ ကော နာမေသော မိဂါဓိဘူ။>
    text <၄၄>
      text <အဓမော မိဂဇာတာနံ၊ သိင်္ဂါလော တာတ ဝဿတိ။>
      text <ဇာတိမဿ ဇိဂုစ္ဆန္တာ၊ တုဏှီ သီဟာ သမစ္ဆရေတိ။>
    stand <ဒဒ္ဒရဇာတကံ ဒုတိယံ။>
    text <  <
    text <၁၇၃။ မက္ကဋဇာတကံ ၂-၃-၃>
    text <၄၅>
      text <တာတ မာဏဝကော ဧသော၊ တာလမူလံ အပဿိတော။>
      text <အဂါရကဉ္စိဒံ အတ္ထိ၊ ဟန္ဒ ဒေမဿဂါရကံ။>
    text <၄၆>
      text <မာ ခေါ တွံ တာတ ပက္ကောသိ၊ ဒူသေယျ နော အဂါရကံ။>
      text <နေတာဒိသံ မုခံ ဟောတိ၊ ဗြာဟ္မဏဿ သုသီလိနောတိ။>
    stand <မက္ကဋဇာတကံ တတိယံ။>
    text <  <
    text <၁၇၄။ ဒုဗ္ဘိယမက္ကဋဇာတကံ ၂-၃-၄>
    text <၄၇>
      text <အဒမှ တေ ဝါရိ ပဟူတရူပံ၊ ဃမ္မာဘိတတ္တဿ ပိပါသိတဿ။>
      text <သော ဒာနိ ပိတွာန ကိရိင်္ကရောသိ၊ အသင်္ဂမော ပါပဇနေန သေယျော။>
    text <၄၈>
      text <ကော တေ သုတော ဝါ ဒိဋ္ဌော ဝါ၊ သီလဝါ နာမ မက္ကဋော။>
      text <ဣဒာနိ ခေါ တံ ဩဟစ္ဆံ၊ ဧသာ အသ္မာက ဓမ္မတာတိ။>
    stand <ဒုဗ္ဘိယမက္ကဋဇာတကံ စတုတ္ထံ။>
    text <  <
    text <၁၇၅။ အာဒိစ္စုပဋ္ဌာနဇာတကံ ၂-၃-၅>
    text <၄၉>
      text <သဗ္ဗေသု ကိရ ဘူတေသု၊ သန္တိ သီလသမာဟိတာ။>
      text <ပဿ သာခါမိဂံ ဇမ္မံ၊ အာဒိစ္စမုပတိဋ္ဌတိ။>
    text <၅၀>
      text <နာဿ သီလံ ဝိဇာနာထ၊ အနညာယ ပသံသထ။>
      text <အဂ္ဂိဟုတ္တဉ္စ ဥဟန္နံ၊ ဒွေ စ ဘိန္နာ ကမဏ္ဍလူတိ။>
    stand <အာဒိစ္စုပဋ္ဌာနဇာတကံ ပဉ္စမံ။>
    text <  <
    text <၁၇၆။ ကဠာယမုဋ္ဌိဇာတကံ ၂-၃-၆>
    text <၅၁>
      text <ဗာလော ဝတာယံ ဒုမသာခဂေါစရော၊ ပညာ ဇနိန္ဒ နယိမဿ ဝိဇ္ဇတိ။>
      text <ကဠာယမုဋ္ဌိံ အဝကိရိယ ကေဝလံ၊ ဧကံ ကဠာယံ ပတိတံ ဂဝေသတိ။>
    text <၅၂>
      text <ဧဝမေဝ မယံ ရာဇ၊ ယေ စညေ အတိလောဘိနော။>
      text <အပ္ပေန ဗဟုံ ဇိယျာမ၊ ကဠာယေနေဝ ဝါနရောတိ။>
    stand <ကဠာယမုဋ္ဌိဇာတကံ ဆဋ္ဌံ။>
    text <  <
    text <၁၇၇။ တိန္ဒုကဇာတကံ ၂-၃-၇>
    text <၅၃>
      text <ဓနုဟတ္ထကလာပေဟိ၊ နေတ္တိံ သဝရဓာရိဘိ။>
      text <သမန္တာ ပရိကိဏ္ဏမှ၊ ကထံ မောက္ခေါ ဘဝိဿတိ။>
    text <၅၄>
      text <အပ္ပေဝ ဗဟုကိစ္စာနံ၊ အတ္ထော ဇာယေထ ကောစိ နံ။>
      text <အတ္ထိ ရုက္ခဿ အစ္ဆိန္နံ၊ ခဇ္ဇထညေဝ တိန္ဒုကန္တိ။>
    stand <တိန္ဒုကဇာတကံ သတ္တမံ။>
    text <  <
    text <၁၇၈။ ကစ္ဆပဇာတကံ ၂-၃-၈>
    text <၅၅>
      text <ဇနိတ္တံ မေ ဘဝိတ္တံ မေ၊ ဣတိ ပင်္ကေ အဝဿယိံ။>
      text <တံ မံ ပင်္ကော အဇ္ဈဘဝိ၊ ယထာ ဒုဗ္ဗလကံ တထာ။>
      text <တံ တံ ဝဒာမိ ဘဂ္ဂဝ၊ သုဏောဟိ ဝစနံ မမ။>
    text <၅၆>
      text <ဂါမေ ဝါ ယဒိ ဝါ ရညေ၊ သုခံ ယတြာဓိဂစ္ဆတိ။>
      text <တံ ဇနိတ္တံ ဘဝိတ္တဉ္စ၊ ပုရိသဿ ပဇာနတော။>
      text <ယမှိ ဇီဝေ တမှိ ဂစ္ဆေ၊ န နိကေတဟတော သိယာတိ။>
    text <ကစ္ဆပဇာတကံ အဋ္ဌမံ။>
    text <  <
    text <၁၇၉။ သတဓမ္မဇာတကံ ၂-၃-၉>
    text <၅၇>
      text <တဉ္စ အပ္ပဉ္စ ဥစ္ဆိဋ္ဌံ၊ တဉ္စ ကိစ္ဆေန နော အဒာ။>
      text <သောဟံ ဗြာဟ္မဏဇာတိကော၊ ယံ ဘုတ္တံ တမ္ပိ ဥဂ္ဂတံ။>
    text <၅၈>
      text <ဧဝံ ဓမ္မံ နိရံကတွာ၊ ယော အဓမ္မေန ဇီဝတိ။>
      text <သတဓမ္မောဝ လာဘေန၊ လဒ္ဓေနပိ န နန္ဒတီတိ။>
    stand <သတဓမ္မဇာတကံ နဝမံ။>
    text <  <
    text <၁၈၀။ ဒုဒ္ဒဒဇာတကံ ၂-၃-၁၀>
    text <၅၉>
      text <ဒုဒ္ဒဒံ ဒဒမာနာနံ၊ ဒုက္ကရံ ကမ္မ ကုဗ္ဗတံ။>
      text <အသန္တော နာနုကုဗ္ဗန္တိ၊ သတံ ဓမ္မော ဒုရန္နယော။>
    text <၆၀>
      text <တသ္မာ သတဉ္စ အသတံ၊ နာနာ ဟောတိ ဣတော ဂတိ။>
      text <အသန္တော နိရယံ ယန္တိ၊ သန္တော သဂ္ဂပရာယဏာတိ။>
      text <သုသမညမိဂါဓိဘူ မာဏဝကော၊ ဝါရိပဟူတရူပါဒိစ္စုပဋ္ဌာနာ။>
      text <သကဠာယသတိန္ဒုကပင်္က ပုန၊ သတဓမ္မ သုဒုဒ္ဒဒကေန ဒသာတိ။>
    stand <ဒုဒ္ဒဒဇာတကံ ဒသမံ။>
    stand <ကလျာဏဝဂ္ဂေါ တတိယော။>
    text <တဿုဒ္ဒာနံ>
  text <၄။ အသဒိသဝဂ္ဂေါ>
    text <  <
    text <၁၈၁။ အသဒိသဇာတကံ ၂-၄-၁>
    text <၆၁>
      text <ဓနုဂ္ဂဟော အသဒိသော၊ ရာဇပုတ္တော မဟဗ္ဗလော။>
      text <ဒူရေပါတီ အက္ခဏဝေဓီ၊ မဟာကာယပ္ပဒာလနော။>
    text <၆၂>
      text <သဗ္ဗာမိတ္တေ ရဏံ ကတွာ၊ န စ ကဉ္စိ ဝိဟေဌယိ။>
      text <ဘာတရံ သောတ္ထိံ ကတွာန၊ သံယမံ အဇ္ဈုပါဂမီတိ။>
    stand <အသဒိသဇာတကံ ပဌမံ။>
    text <  <
    text <၁၈၂။ သင်္ဂါမာဝစရဇာတကံ ၂-၄-၂>
    text <၆၃>
      text <သင်္ဂါမာဝစရော သူရော၊ ဗလဝါ ဣတိ ဝိဿုတော။>
      text <ကိံ နု တောရဏမာသဇ္ဇ၊ ပဋိက္ကမသိ ကုဉ္ဇရ။>
    text <၆၄>
      text <ဩမဒ္ဒ ခိပ္ပံ ပလိဃံ၊ ဧသိကာနိ စ အဗ္ဗဟ။>
      text <တောရဏာနိ စ မဒ္ဒိတွာ၊ ခိပ္ပံ ပဝိသ ကုဉ္ဇရာတိ။>
    stand <သင်္ဂါမာဝစရဇာတကံ ဒုတိယံ။>
    text <  <
    text <၁၈၃။ ဝါလောဒကဇာတကံ ၂-၄-၃>
    text <၆၅>
      text <ဝါလောဒကံ အပ္ပရသံ နိဟီနံ၊ ပိတွာ မဒော ဇာယတိ ဂဒြဘာနံ။>
      text <ဣမဉ္စ ပိတွာန ရသံ ပဏီတံ၊ မဒော န သဉ္ဇာယတိ သိန္ဓဝါနံ။>
    text <၆၆>
      text <အပ္ပံ ပိဝိတွာန နိဟီနဇစ္စော၊ သော မဇ္ဇတီ တေန ဇနိန္ဒ ပုဋ္ဌော။>
      text <ဓောရယှသီလီ စ ကုလမှိ ဇာတော၊ န မဇ္ဇတီ အဂ္ဂရသံ ပိဝိတွာတိ။>
    stand <ဝါလောဒကဇာတကံ တတိယံ။>
    text <  <
    text <၁၈၄။ ဂိရိဒတ္တဇာတကံ ၂-၄-၄>
    text <၆၇>
      text <ဒူသိတော ဂိရိဒတ္တေန၊ ဟယော သာမဿ ပဏ္ဍဝေါ။>
      text <ပေါရာဏံ ပကတိံ ဟိတွာ၊ တဿေဝါနုဝိဓိယျတိ။>
    text <၆၈>
      text <သစေ စ တနုဇော ပေါသော၊ သိခရာကာရ ကပ္ပိတော။>
      text <အာနနေ နံ ဂဟေတွာန၊ မဏ္ဍလေ ပရိဝတ္တယေ။>
      text <ခိပ္ပမေဝ ပဟန္တွာန၊ တဿေဝါနုဝိဓိယျတီတိ။>
    stand <ဂိရိဒတ္တဇာတကံ စတုတ္ထံ။>
    text <  <
    text <၁၈၅။ အနဘိရတိဇာတကံ ၂-၄-၅>
    text <၆၉>
      text <ယထောဒကေ အာဝိလေ အပ္ပသန္နေ၊ န ပဿတိ သိပ္ပိကသမ္ဗုကဉ္စ။>
      text <သက္ခရံ ဝါလုကံ မစ္ဆဂုမ္ဗံ၊ ဧဝံ အာဝိလမှိ စိတ္တေ။>
      text <န ပဿတိ အတ္တဒတ္ထံ ပရတ္ထံ။>
    text <၇၀>
      text <ယထောဒကေ အစ္ဆေ ဝိပ္ပသန္နေ၊ သော ပဿတိ သိပ္ပိကသမ္ဗုကဉ္စ။>
      text <သက္ခရံ ဝါလုကံ မစ္ဆဂုမ္ဗံ၊ ဧဝံ အနာဝိလမှိ စိတ္တေ။>
      text <သော ပဿတိ အတ္တဒတ္ထံ ပရတ္ထန္တိ။>
    stand <အနဘိရတိဇာတကံ ပဉ္စမံ။>
    text <  <
    text <၁၈၆။ ဒဓိဝါဟနဇာတကံ ၂-၄-၆>
    text <၇၁>
      text <ဝဏ္ဏဂန္ဓရသူပေတော၊ အမ္ဗောယံ အဟုဝါ ပုရေ။>
      text <တမေဝ ပူဇံ လဘမာနော၊ ကေနမ္ဗော ကဋုကပ္ဖလော။>
    text <၇၂>
      text <ပုစိမန္ဒပရိဝါရော၊ အမ္ဗော တေ ဒဓိဝါဟန။>
      text <မူလံ မူလေန သံသဋ္ဌံ၊ သာခါ သာခါ နိသေဝရေ။>
      text <အသာတသန္နိဝါသေန၊ တေနမ္ဗော ကဋုကပ္ဖလောတိ။>
    stand <ဒဓိဝါဟနဇာတကံ ဆဋ္ဌံ။>
    text <  <
    text <၁၈၇။ စတုမဋ္ဌဇာတကံ ၂-၄-၇>
    text <၇၃>
      text <ဥစ္စေ ဝိဋဘိမာရုယှ၊ မန္တယဝှော ရဟောဂတာ။>
      text <နီစေ ဩရုယှ မန္တဝှော၊ မိဂရာဇာပိ သောဿတိ။>
    text <၇၄>
      text <ယံ သုဝဏ္ဏော သုဝဏ္ဏေန၊ ဒေဝေါ ဒေဝေန မန္တယေ။>
      text <ကိံ တေတ္ထ စတုမဋ္ဌဿ၊ ဗိလံ ပဝိသ ဇမ္ဗုကာတိ။>
    stand <စတုမဋ္ဌဇာတကံ သတ္တမံ။>
    text <  <
    text <၁၈၈။ သီဟကောတ္ထုဇာတကံ ၂-၄-၈>
    text <၇၅>
      text <သီဟင်္ဂုလီ သီဟနခေါ၊ သီဟပါဒပတိဋ္ဌိတော။>
      text <သော သီဟော သီဟသင်္ဃမှိ၊ ဧကော နဒတိ အညထာ။>
    text <၇၆>
      text <မာ တွံ နဒိ ရာဇပုတ္တ၊ အပ္ပသဒ္ဒော ဝနေ ဝသ။>
      text <သရေန ခေါ တံ ဇာနေယျုံ၊ န ဟိ တေ ပေတ္တိကော သရောတိ။>
    stand <သီဟကောတ္ထုဇာတကံ အဋ္ဌမံ။>
    text <  <
    text <၁၈၉။ သီဟစမ္မဇာတကံ ၂-၄-၉>
    text <၇၇>
      text <နေတံ သီဟဿ နဒိတံ၊ န ဗျဂ္ဃဿ န ဒီပိနော။>
      text <ပါရုတော သီဟစမ္မေန၊ ဇမ္မော နဒတိ ဂဒြဘော။>
    text <၇၈>
      text <စိရမ္ပိ ခေါ တံ ခါဒေယျ၊ ဂဒြဘော ဟရိတံ ယဝံ။>
      text <ပါရုတော သီဟစမ္မေန၊ ရဝမာနောဝ ဒူသယီတိ။>
    stand <သီဟစမ္မဇာတကံ နဝမံ။>
    text <  <
    text <၁၉၀။ သီလာနိသံသဇာတကံ ၂-၄-၁၀>
    text <၇၉>
      text <ပဿ သဒ္ဓါယ သီလဿ၊ စာဂဿ စ အယံ ဖလံ။>
      text <နာဂေါ နာဝါယ ဝဏ္ဏေန၊ သဒ္ဓံ ဝဟတုပါသကံ။>
    text <၈၀>
      text <သဗ္ဘိရေဝ သမာသေထ၊ သဗ္ဘိ ကုဗ္ဗေထ သန္ထဝံ။>
      text <သတဉှိ သန္နိဝါသေန၊ သောတ္ထိံ ဂစ္ဆတိ နှာပိတောတိ။>
      text <ဓနုဂ္ဂဟ ကုဉ္ဇရ အပ္ပရသော၊ ဂိရိဒတ္တမနာဝိလစိတ္တဝရံ။>
      text <ဒဓိဝါဟန ဇမ္ဗူက သီဟနခေါ၊ ဟရိတယဝ နာဂဝရေန ဒသာတိ။>
    stand <သီလာနိသံသဇာတကံ ဒသမံ။>
    stand <အသဒိသဝဂ္ဂေါ စတုတ္ထော။>
    text <တဿုဒ္ဒာနံ>
  text <၅။ ရုဟကဝဂ္ဂေါ>
    text <  <
    text <၁၉၁။ ရုဟကဇာတကံ ၂-၅-၁>
    text <၈၁>
      text <အပိ ရုဟက ဆိန္နာပိ၊ ဇိယာ သန္ဓီယတေ ပုန။>
      text <သန္ဓီယဿု ပုရာဏိယာ၊ မာ ကောဓဿ ဝသံ ဂမိ။>
    text <၈၂>
      text <ဝိဇ္ဇမာနေသု ဝါကေသု၊ ဝိဇ္ဇမာနေသု ကာရိသု။>
      text <အညံ ဇိယံ ကရိဿာမိ၊ အလညေဝ ပုရာဏိယာတိ။>
    stand <ရုဟကဇာတကံ ပဌမံ။>
    text <  <
    text <၁၉၂။ သိရိကာဠကဏ္ဏိဇာတကံ ၂-၅-၂>
    text <၈၃>
      text <ဣတ္ထီ သိယာ ရူပဝတီ၊ သာ စ သီလဝတီ သိယာ။>
      text <ပုရိသော တံ န ဣစ္ဆေယျ၊ သဒ္ဒဟာသိ မဟောသဓ။>
    text <၈၄>
      text <သဒ္ဒဟာမိ မဟာရာဇ၊ ပုရိသော ဒုဗ္ဘဂေါ သိယာ။>
      text <သိရီ စ ကာဠကဏ္ဏီ စ၊ န သမေန္တိ ကုဒာစနန္တိ။>
    stand <သိရိကာဠကဏ္ဏိဇာတကံ ဒုတိယံ။>
    text <  <
    text <၁၉၃။ စူဠပဒုမဇာတကံ ၂-၅-၃>
    text <၈၅>
      text <အယမေဝ သာ အဟမပိ သော အနညော၊ အယမေဝ သော ဟတ္ထစ္ဆိန္နော အနညော။>
      text <ယမာဟ ကောမာရပတီ မမန္တိ၊ ဝဇ္ဈိတ္ထိယော နတ္ထိ ဣတ္ထီသု သစ္စံ။>
    text <၈၆>
      text <ဣမဉ္စ ဇမ္မံ မုသလေန ဟန္တွာ၊ လုဒ္ဒံ ဆဝံ ပရဒာရူပသေဝိံ။>
      text <ဣမိဿာ စ နံ ပါပပတိဗ္ဗတာယ၊ ဇီဝန္တိယာ ဆိန္ဒထ ကဏ္ဏနာသန္တိ။>
    stand <စူဠပဒုမဇာတကံ တတိယံ။>
    text <  <
    text <၁၉၄။ မဏိစောရဇာတကံ ၂-၅-၄>
    text <၈၇>
      text <န သန္တိ ဒေဝါ ပဝသန္တိ နူန၊ န ဟိ နူန သန္တိ ဣဓ လောကပါလာ။>
      text <သဟသာ ကရောန္တာနမသညတာနံ၊ န ဟိ နူန သန္တီ ပဋိသေဓိတာရော။>
    text <၈၈>
      text <အကာလေ ဝဿတီ တဿ၊ ကာလေ တဿ န ဝဿတိ။>
      text <သဂ္ဂါ စ စဝတိ ဌာနာ၊ နနု သော တာဝတာ ဟတောတိ။>
    stand <မဏိစောရဇာတကံ စတုတ္ထံ။>
    text <  <
    text <၁၉၅။ ပဗ္ဗတူပတ္ထရဇာတကံ ၂-၅-၅>
    text <၈၉>
      text <ပဗ္ဗတူပတ္ထရေ ရမ္မေ၊ ဇာတာ ပေါက္ခရဏီ သိဝါ။>
      text <တံ သိင်္ဂါလော အပါပါယိ၊ ဇာနံ သီဟေန ရက္ခိတံ။>
    text <၉၀>
      text <ပိဝန္တိ စေ မဟာရာဇ၊ သာပဒာနိ မဟာနဒိံ။>
      text <န တေန အနဒီ ဟောတိ၊ ခမဿု ယဒိ တေ ပိယာတိ။>
    stand <ပဗ္ဗတူပတ္ထရ ဇာတကံ ပဉ္စမံ။>
    text <  <
    text <၁၉၆။ ဝလာဟကဿဇာတကံ ၂-၅-၆>
    text <၉၁>
      text <ယေ န ကာဟန္တိ ဩဝါဒံ၊ နရာ ဗုဒ္ဓေန ဒေသိတံ။>
      text <ဗျသနံ တေ ဂမိဿန္တိ၊ ရက္ခသီဟိဝ ဝါဏိဇာ။>
    text <၉၂>
      text <ယေ စ ကာဟန္တိ ဩဝါဒံ၊ နရာ ဗုဒ္ဓေန ဒေသိတံ။>
      text <သောတ္ထိံ ပါရံ ဂမိဿန္တိ၊ ဝလာဟေနေဝ ဝါဏိဇာတိ။>
    stand <ဝလာဟကဿ ဇာတကံ ဆဋ္ဌံ။>
    text <  <
    text <၁၉၇။ မိတ္တာမိတ္တဇာတကံ ၂-၅-၇>
    text <၉၃>
      text <န နံ ဥမှယတေ ဒိသွာ၊ န စ နံ ပဋိနန္ဒတိ။>
      text <စက္ခူနိ စဿ န ဒဒာတိ၊ ပဋိလောမဉ္စ ဝတ္တတိ။>
    text <၉၄>
      text <ဧတေ ဘဝန္တိ အာကာရာ၊ အမိတ္တသ္မိံ ပတိဋ္ဌိတာ။>
      text <ယေဟိ အမိတ္တံ ဇာနေယျ၊ ဒိသွာ သုတွာ စ ပဏ္ဍိတောတိ။>
    stand <မိတ္တာမိတ္တဇာတကံ သတ္တမံ။>
    text <  <
    text <၁၉၈။ ရာဓဇာတကံ ၂-၅-၈>
    text <၉၅>
      text <ပဝါသာ အာဂတော တာတ၊ ဣဒာနိ နစိရာဂတော။>
      text <ကစ္စိန္နု တာတ တေ မာတာ၊ န အညမုပသေဝတိ။>
    text <၉၆>
      text <န ခေါ ပနေတံ သုဘဏံ၊ ဂိရံ သစ္စုပသံဟိတံ။>
      text <သယေထ ပေါဋ္ဌပါဒောဝ၊ မုမ္မုရေ ဥပကူထိတောတိ။>
    stand <ရာဓဇာတကံ အဋ္ဌမံ။>
    text <  <
    text <၁၉၉။ ဂဟပတိဇာတကံ ၂-၅-၉>
    text <၉၇>
      text <ဥဘယံ မေ န ခမတိ၊ ဥဘယံ မေ န ရုစ္စတိ။>
      text <ယာစာယံ ကောဋ္ဌမောတိဏ္ဏာ၊ နာဒ္ဒသံ ဣတိ ဘာသတိ။>
    text <၉၈>
      text <တံ တံ ဂါမပတိ ဗြူမိ၊ ကဒရေ အပ္ပသ္မိ ဇီဝိတေ။>
      text <ဒွေ မာသေ သင်္ဂရံ ကတွာ၊ မံသံ ဇရဂ္ဂဝံ ကိသံ။>
      text <အပ္ပတ္တကာလေ စောဒေသိ၊ တမ္ပိ မယှံ န ရုစ္စတီတိ။>
    stand <ဂဟပတိဇာတကံ နဝမံ။>
    text <  <
    text <၂၀၀။ သာဓုသီလဇာတကံ ၂-၅-၁၀>
    text <၉၉>
      text <သရီရဒဗျံ ဝုဍ္ဎဗျံ၊ သောဇစ္စံ သာဓုသီလိယံ။>
      text <ဗြာဟ္မဏံ တေဝ ပုစ္ဆာမ၊ ကန္နု တေသံ ဝနိမှသေ။>
    text <၁၀၀>
      text <အတ္ထော အတ္ထိ သရီရသ္မိံ၊ ဝုဍ္ဎဗျဿ နမော ကရေ။>
      text <အတ္ထော အတ္ထိ သုဇာတသ္မိံ၊ သီလံ အသ္မာက ရုစ္စတီတိ။>
      text <အပိရုဟက ရူပဝတီ မုသလော၊ ပဝသန္တိ သပဉ္စမပေါက္ခရဏီ။>
      text <အထ မုတ္တိမဝါဏိဇ ဥမှယတေ၊ စိရအာဂတ ကောဋ္ဌ သရီရ ဒသာတိ။>
    stand <သာဓုသီလဇာတကံ ဒသမံ။>
    stand <ရုဟကဝဂ္ဂေါ ပဉ္စမော။>
    text <တဿုဒ္ဒာနံ>
  text <၆။ နတံဒဠှဝဂ္ဂေါ>
    text <  <
    text <၂၀၁။ ဗန္ဓနာဂါရဇာတကံ ၂-၆-၁>
    text <၁၀၁>
      text <န တံ ဒဠှံ ဗန္ဓနမာဟု ဓီရာ၊ ယဒာယသံ ဒာရုဇပဗ္ဗဇဉ္စ။>
      text <သာရတ္တရတ္တာ မဏိကုဏ္ဍလေသု၊ ပုတ္တေသု ဒာရေသု စ ယာ အပေက္ခါ။>
    text <၁၀၂>
      text <ဧတံ ဒဠှံ ဗန္ဓနမာဟု ဓီရာ၊ ဩဟာရိနံ သိထိလံ ဒုပ္ပမုဉ္စံ။>
      text <ဧတမ္ပိ ဆေတွာန ဝဇန္တိ ဓီရာ၊ အနပေက္ခိနော ကာမသုခံ ပဟာယာတိ။>
    stand <ဗန္ဓနာဂါရဇာတကံ ပဌမံ။>
    text <  <
    text <၂၀၂။ ကေဠိသီလဇာတကံ ၂-၆-၂>
    text <၁၀၃>
      text <ဟံသာ ကောဉ္စာ မယူရာ စ၊ ဟတ္ထယော ပသဒာ မိဂါ။>
      text <သဗ္ဗေ သီဟဿ ဘာယန္တိ၊ နတ္ထိ ကာယသ္မိ တုလျတာ။>
    text <၁၀၄>
      text <ဧဝမေဝ မနုဿေသု၊ ဒဟရော စေပိ ပညဝါ။>
      text <သော ဟိ တတ္ထ မဟာ ဟောတိ၊ နေဝ ဗာလော သရီရဝါတိ။>
    stand <ကေဠိသီလဇာတကံ ဒုတိယံ။>
    text <  <
    text <၂၀၃။ ခဏ္ဍဇာတကံ ၂-၆-၃>
    text <၁၀၅>
      text <ဝိရူပက္ခေဟိ မေ မေတ္တံ၊ မေတ္တံ ဧရာပထေဟိ မေ။>
      text <ဆဗျာပုတ္တေဟိ မေ မေတ္တံ၊ မေတ္တံ ကဏှာဂေါတမကေဟိ စ။>
      text <အပါဒကေဟိ မေ မေတ္တံ၊ မေတ္တံ ဒွိပါဒကေဟိ မေ။>
      text <စတုပ္ပဒေဟိ မေ မေတ္တံ၊ မေတ္တံ ဗဟုပ္ပဒေဟိ မေ။>
      text <မာ မံ အပါဒကော ဟိံသိ၊ မာ မံ ဟိံသိ ဒွိပါဒကော။>
      text <မာ မံ စတုပ္ပဒော ဟိံသိ၊ မာ မံ ဟိံသိ ဗဟုပ္ပဒော။>
      text <သဗ္ဗေ သတ္တာ သဗ္ဗေ ပါဏာ၊ သဗ္ဗေ ဘူတာ စ ကေဝလာ။>
      text <သဗ္ဗေ ဘဒြာနိ ပဿန္တု၊ မာ ကဉ္စိ ပါပမာဂမာ။>
    text <၁၀၆>
      text <အပ္ပမာဏော ဗုဒ္ဓေါ၊ အပ္ပမာဏော ဓမ္မော။>
      text <အပ္ပမာဏော သင်္ဃော၊ ပမာဏဝန္တာနိ သရီသပါနိ။>
      text <အဟိဝိစ္ဆိကသတပဒီ၊ ဥဏ္ဏနာဘိ သရဗူမူသိကာ။>
      text <ကတာ မေ ရက္ခါ ကတာ မေ ပရိတ္တာ၊ ပဋိက္ကမန္တု ဘူတာနိ။>
      text <သောဟံ နမော ဘဂဝတော၊ နမော သတ္တန္နံ သမ္မာသမ္ဗုဒ္ဓါနန္တိ။>
    stand <ခဏ္ဍဇာတကံ တတိယံ။>
    text <  <
    text <၂၀၄။ ဝီရကဇာတကံ ၂-၆-၄>
    text <၁၀၇>
      text <အပိ ဝီရက ပဿေသိ၊ သကုဏံ မဉ္ဇုဘာဏကံ။>
      text <မယူရဂီဝသင်္ကာသံ၊ ပတိံ မယှံ သဝိဋ္ဌကံ။>
    text <၁၀၈>
      text <ဥဒကထလစရဿ ပက္ခိနော၊ နိစ္စံ အာမကမစ္ဆဘောဇိနော။>
      text <တဿာနုကရံ သဝိဋ္ဌကော၊ သေဝါလေ ပလိဂုဏ္ဌိတော မတောတိ။>
    stand <ဝီရကဇာတကံ စတုတ္ထံ။>
    text <  <
    text <၂၀၅။ ဂင်္ဂေယျဇာတကံ ၂-၆-၅>
    text <၁၀၉>
      text <သောဘတိ မစ္ဆော ဂင်္ဂေယျော၊ အထော သောဘတိ ယာမုနော။>
      text <စတုပ္ပဒောယံ ပုရိသော၊ နိဂြောဓပရိမဏ္ဍလော။>
      text <ဤသကာယတ ဂီဝေါ စ၊ သဗ္ဗေဝ အတိရောစတိ။>
    text <၁၁၀>
      text <ယံ ပုစ္ဆိတော န တံ အက္ခါသိ၊ အညံ အက္ခါသိ ပုစ္ဆိတော။>
      text <အတ္တပ္ပသံသကော ပေါသော၊ နာယံ အသ္မာက ရုစ္စတီတိ။>
    stand <ဂင်္ဂေယျဇာတကံ ပဉ္စမံ။>
    text <  <
    text <၂၀၆။ ကုရုင်္ဂမိဂဇာတကံ ၂-၆-၆>
    text <၁၁၁>
      text <ဣင်္ဃ ဝဒ္ဓမယံ ပါသံ၊ ဆိန္ဒ ဒန္တေဟိ ကစ္ဆပ။>
      text <အဟံ တထာ ကရိဿာမိ၊ ယထာ နေဟိတိ လုဒ္ဒကော။>
    text <၁၁၂>
      text <ကစ္ဆပေါ ပါဝိသီ ဝါရိံ၊ ကုရုင်္ဂေါ ပါဝိသီ ဝနံ။>
      text <သတပတ္တော ဒုမဂ္ဂမှာ၊ ဒူရေ ပုတ္တေ အပါနယီတိ။>
    stand <ကုရုင်္ဂမိဂဇာတကံ ဆဋ္ဌံ။>
    text <  <
    text <၂၀၇။ အဿကဇာတကံ ၂-၆-၇>
    text <၁၁၃>
      text <အယမဿကရာဇေန၊ ဒေသော ဝိစရိတော မယာ။>
      text <အနုကာမယ ကာမေန၊ ပိယေန ပတိနာ သဟ။>
    text <၁၁၄>
      text <နဝေန သုခဒုက္ခေန၊ ပေါရာဏံ အပိဓီယတိ။>
      text <တသ္မာ အဿကရညာဝ၊ ကီဋော ပိယတရော မမာတိ။>
    stand <အဿကဇာတကံ သတ္တမံ။>
    text <  <
    text <၂၀၈။ သုသုမာရဇာတကံ ၂-၆-၈>
    text <၁၁၅>
      text <အလံ မေတေဟိ အမ္ဗေဟိ၊ ဇမ္ဗူဟိ ပနသေဟိ စ။>
      text <ယာနိ ပါရံ သမုဒ္ဒဿ၊ ဝရံ မယှံ ဥဒုမ္ဗရော။>
    text <၁၁၆>
      text <မဟတီ ဝတ တေ ဗောန္ဒိ၊ န စ ပညာ တဒူပိကာ။>
      text <သုသုမာရ ဝဉ္စိတော မေသိ၊ ဂစ္ဆ ဒာနိ ယထာသုခန္တိ။>
    stand <သုသုမာရဇာတကံ အဋ္ဌမံ။>
    text <  <
    text <၂၀၉။ ကုက္ကုဋဇာတကံ ၂-၆-၉>
    text <၁၁၇>
      text <ဒိဋ္ဌာ မယာ ဝနေ ရုက္ခါ၊ အဿကဏ္ဏာ ဝိဘီဋကာ။>
      text <န တာနိ ဧဝံ သက္ကန္တိ၊ ယထာ တွံ ရုက္ခ သက္ကသိ။>
    text <၁၁၈>
      text <ပုရာဏကုက္ကုဋော အယံ၊ ဘေတွာ ပဉ္ဇရမာဂတော။>
      text <ကုသလော ဝါဠပါသာနံ၊ အပက္ကမတိ ဘာသတီတိ။>
    stand <ကုက္ကုဋ ဇာတကံ နဝမံ။>
    text <  <
    text <၂၁၀။ ကန္ဒဂလကဇာတကံ ၂-၆-၁၀>
    text <၁၁၉>
      text <အမ္ဘော ကော နာမ ယံ ရုက္ခေါ၊ သိန္နပတ္တော သကဏ္ဋကော။>
      text <ယတ္ထ ဧကပ္ပဟာရေန၊ ဥတ္တမင်္ဂံ ဝိဘိဇ္ဇိတံ။>
    text <၁၂၀>
      text <အစာရိ ဝတာယံ ဝိတုဒံ ဝနာနိ၊ ကဋ္ဌင်္ဂရုက္ခေသု အသာရကေသု။>
      text <အထာသဒာ ခဒိရံ ဇာတသာရံ၊ ယတ္ထဗ္ဘိဒာ ဂရုဠော ဥတ္တမင်္ဂန္တိ။>
      text <ဒဠှဗန္ဓန ဟံသဝရော စ ပုန၊ ဝိရူပက္ခ သဝိဋ္ဌက မစ္ဆဝရော။>
      text <သကုရုင်္ဂ သအဿက အမ္ဗဝရော၊ ပုန ကုက္ကုဋကော ဂရုဠေန ဒသာတိ။>
    stand <ကန္ဒဂလက ဇာတကံ ဒသမံ။>
    stand <နတံဒဠှဝဂ္ဂေါ ဆဋ္ဌော။>
    text <တဿုဒ္ဒာနံ>
  text <၇။ ဗီရဏထမ္ဘဝဂ္ဂေါ>
    text <  <
    text <၂၁၁။ သောမဒတ္တဇာတကံ ၂-၇-၁>
    text <၁၂၁>
      text <အကာသိ ယောဂ္ဂံ ဓုဝမပ္ပမတ္တော၊ သံဝစ္ဆရံ ဗီရဏထမ္ဘကသ္မိံ။>
      text <ဗျာကာသိ သညံ ပရိသံ ဝိဂယှ၊ န နိယျမော တာယတိ အပ္ပပညံ။>
    text <၁၂၂>
      text <ဒွယံ ယာစနကော တာတ၊ သောမဒတ္တ နိဂစ္ဆတိ။>
      text <အလာဘံ ဓနလာဘံ ဝါ၊ ဧဝံ ဓမ္မာ ဟိ ယာစနာတိ။>
    stand <သောမဒတ္တဇာတကံ ပဌမံ။>
    text <  <
    text <၂၁၂။ ဥစ္ဆိဋ္ဌဘတ္တဇာတကံ ၂-၇-၂>
    text <၁၂၃>
      text <အညော ဥပရိမော ဝဏ္ဏော၊ အညော ဝဏ္ဏော စ ဟေဋ္ဌိမော။>
      text <ဗြာဟ္မဏီ တွေဝ ပုစ္ဆာမိ၊ ကိံ ဟေဋ္ဌာ ကိဉ္စ ဥပ္ပရိ။>
    text <၁၂၄>
      text <အဟံ နဋောသ္မိ ဘဒ္ဒန္တေ၊ ဘိက္ခကောသ္မိ ဣဓာဂတော။>
      text <အယဉှိ ကောဋ္ဌမောတိဏ္ဏော၊ အယံ သော ယံ ဂဝေသသီတိ။>
    stand <ဥစ္ဆိဋ္ဌဘတ္တဇာတကံ ဒုတိယံ။>
    text <  <
    text <၂၁၃။ ဘရုဇာတကံ ၂-၇-၃>
    text <၁၂၅>
      text <ဣသီနမန္တရံ ကတွာ၊ ဘရုရာဇာတိ မေ သုတံ။>
      text <ဥစ္ဆိန္နော သဟ ရဋ္ဌေဟိ၊ သရာဇာ ဝိဘဝင်္ဂတော။>
    text <၁၂၆>
      text <တသ္မာ ဟိ ဆန္ဒာဂမနံ၊ နပ္ပသံသန္တိ ပဏ္ဍိတာ။>
      text <အဒုဋ္ဌစိတ္တော ဘာသေယျ၊ ဂိရံ သစ္စုပသံဟိတန္တိ။>
    stand <ဘရုဇာတကံ တတိယံ။>
    text <  <
    text <၂၁၄။ ပုဏ္ဏနဒီဇာတကံ ၂-၇-၄>
    text <၁၂၇>
      text <ပုဏ္ဏံ နဒိံ ယေန စ ပေယျမာဟု၊ ဇာတံ ယဝံ ယေန စ ဂုယှမာဟု။>
      text <ဒူရံ ဂတံ ယေန စ အဝှယန္တိ၊ သော တျာဂတော ဟန္ဒ စ ဘုဉ္ဇ ဗြာဟ္မဏ။>
    text <၁၂၈>
      text <ယတော မံ သရတီ ရာဇာ၊ ဝါယသမ္ပိ ပဟေတဝေ။>
      text <ဟံသာ ကောဉ္စာ မယူရာ စ၊ အသတီယေဝ ပါပိယာတိ။>
    stand <ပုဏ္ဏနဒီဇာတကံ စတုတ္ထံ။>
    text <  <
    text <၂၁၅။ ကစ္ဆပဇာတကံ ၂-၇-၅>
    text <၁၂၉>
      text <အဝဓီ ဝတ အတ္တာနံ၊ ကစ္ဆပေါ ဗျာဟရံ ဂိရံ။>
      text <သုဂ္ဂဟီတသ္မိံ ကဋ္ဌသ္မိံ၊ ဝါစာယ သကိယာဝဓိ။>
    text <၁၃၀>
      text <ဧတမ္ပိ ဒိသွာ နရဝီရိယသေဋ္ဌ၊ ဝါစံ ပမုဉ္စေ ကုသလံ နာတိဝေလံ။>
      text <ပဿသိ ဗဟုဘာဏေန၊ ကစ္ဆပံ ဗျသနံ ဂတန္တိ။>
    text <ကစ္ဆပဇာတကံ ပဉ္စမံ။>
    text <  <
    text <၂၁၆။ မစ္ဆဇာတကံ ၂-၇-၆>
    text <၁၃၁>
      text <န မာယမဂ္ဂိ တပတိ၊ န သူလော သာဓုတစ္ဆိတော။>
      text <ယဉ္စ မံ မညတေ မစ္ဆီ၊ အညံ သော ရတိယာ ဂတော။>
    text <၁၃၂>
      text <သော မံ ဒဟတိ ရာဂဂ္ဂိ၊ စိတ္တံ စူပတပေတိ မံ။>
      text <ဇာလိနော မုဉ္စထာယိရာ မံ၊ န ကာမေ ဟညတေ ကွစီတိ။>
    text <မစ္ဆဇာတကံ ဆဋ္ဌံ။>
    text <  <
    text <၂၁၇။ သေဂ္ဂုဇာတကံ ၂-၇-၇>
    text <၁၃၃>
      text <သဗ္ဗော လောကော အတ္တမနော အဟောသိ၊ အကောဝိဒာ ဂါမဓမ္မဿ သေဂ္ဂု။>
      text <ကောမာရိ ကော နာမ တဝဇ္ဇ ဓမ္မော၊ ယံ တွံ ဂဟိတာ ပဝနေ ပရောဒသိ။>
    text <၁၃၄>
      text <ယော ဒုက္ခဖုဋ္ဌာယ ဘဝေယျ တာဏံ၊ သော မေ ပိတာ ဒုဗ္ဘိ ဝနေ ကရောတိ။>
      text <သာ ကဿ ကန္ဒာမိ ဝနဿ မဇ္ဈေ၊ ယော တာယိတာ သော သဟသံ ကရောတီတိ။>
    stand <သေဂ္ဂုဇာတကံ သတ္တမံ။>
    text <  <
    text <၂၁၈။ ကူဋဝါဏိဇဇာတကံ ၂-၇-၈>
    text <၁၃၅>
      text <သဌဿ သာဌေယျမိဒံ သုစိန္တိတံ၊ ပစ္စောဍ္ဍိတံ ပဋိကူဋဿ ကူဋံ။>
      text <ဖာလဉ္စေ ခါဒေယျုံ မူသိကာ၊ ကသ္မာ ကုမာရံ ကုလလာ န ဟရေယျုံ။>
    text <၁၃၆>
      text <ကူဋဿ ဟိ သန္တိ ကူဋကူဋာ၊ ဘဝတိ စာပိ နိကတိနော နိကတျာ။>
      text <ဒေဟိ ပုတ္တနဋ္ဌ ဖာလနဋ္ဌဿ ဖာလံ၊ မာ တေ ပုတ္တမဟာသိ ဖာလနဋ္ဌောတိ။>
    stand <ကူဋဝါဏိဇဇာတကံ အဋ္ဌမံ။>
    text <  <
    text <၂၁၉။ ဂရဟိတဇာတကံ ၂-၇-၉>
    text <၁၃၇>
      text <ဟိရညံ မေ သုဝဏ္ဏံ မေ၊ ဧသာ ရတ္တိံ ဒိဝါ ကထာ။>
      text <ဒုမ္မေဓာနံ မနုဿာနံ၊ အရိယဓမ္မံ အပဿတံ။>
    text <၁၃၈>
      text <ဒွေ ဒွေ ဂဟပတယော ဂေဟေ၊ ဧကော တတ္ထ အမဿုကော။>
      text <လမ္ဗတ္ထနော ဝေဏိကတော၊ အထော အင်္ကိတကဏ္ဏကော။>
      text <ကီတော ဓနေန ဗဟုနာ၊ သော တံ ဝိတုဒတေ ဇနန္တိ။>
    stand <ဂရဟိတဇာတကံ နဝမံ။>
    text <  <
    text <၂၂၀။ ဓမ္မဓဇဇာတကံ ၂-၇-၁၀>
    text <၁၃၉>
      text <သုခံ ဇီဝိတရူပေါသိ၊ ရဋ္ဌာ ဝိဝနမာဂတော။>
      text <သော ဧကကော ရုက္ခမူလေ၊ ကပဏော ဝိယ ဈာယသိ။>
    text <၁၄၀>
      text <သုခံ ဇီဝိတရူပေါသ္မိ၊ ရဋ္ဌာ ဝိဝနမာဂတော။>
      text <သော ဧကကော ရုက္ခမူလေ၊ ကပဏော ဝိယ ဈာယာမိ။>
      text <သတံ ဓမ္မံ အနုဿရံတိ။>
      text <အထ ဗီရဏထမ္ဘဝရော စ နဋော၊ ဘရုရာဇဝရုတ္တမပုဏ္ဏနဒီ။>
      text <ဗဟုဘာဏိ အဂ္ဂိပဝနေ မူသိကာ၊ သဟလမ္ဗတ္ထနော ကပဏေန ဒသာတိ။>
    stand <ဓမ္မဓဇဇာတကံ ဒသမံ။>
    stand <ဗီရဏထမ္ဘဝဂ္ဂေါ သတ္တမော။>
    text <တဿုဒ္ဒာနံ>
  text <၈။ ကာသာဝဝဂ္ဂေါ>
    text <  <
    text <၂၂၁။ ကာသာဝဇာတကံ ၂-၈-၁>
    text <၁၄၁>
      text <အနိက္ကသာဝေါ ကာသာဝံ၊ ယော ဝတ္ထံ ပရိဒဟိဿတိ။>
      text <အပေတော ဒမသစ္စေန၊ န သော ကာသာဝမရဟတိ။>
    text <၁၄၂>
      text <ယော စ ဝန္တကသာဝဿ၊ သီလေသု သုသမာဟိတော။>
      text <ဥပေတော ဒမသစ္စေန၊ သ ဝေ ကာသာဝမရဟတီတိ။>
    stand <ကာသာဝဇာတကံ ပဌမံ။>
    text <  <
    text <၂၂၂။ စူဠနန္ဒိယဇာတကံ ၂-၈-၂>
    text <၁၄၃>
      text <ဣဒံ တဒာစရိယဝစော၊ ပါရာသရိယော ယဒဗြဝိ။>
      text <မာသု တွံ အကရိ ပါပံ၊ ယံ တွံ ပစ္ဆာ ကတံ တပေ။>
    text <၁၄၄>
      text <ယာနိ ကရောတိ ပုရိသော၊ တာနိ အတ္တနိ ပဿတိ။>
      text <ကလျာဏကာရီ ကလျာဏံ၊ ပါပကာရီ စ ပါပကံ။>
      text <ယာဒိသံ ဝပတေ ဗီဇံ၊ တာဒိသံ ဟရတေ ဖလန္တိ။>
    stand <စူဠနန္ဒိယဇာတကံ ဒုတိယံ။>
    text <  <
    text <၂၂၃။ ပုဋဘတ္တဇာတကံ ၂-၈-၃>
    text <၁၄၅>
      text <နမေ နမန္တဿ ဘဇေ ဘဇန္တံ၊ ကိစ္စာနုကုဗ္ဗဿ ကရေယျ ကိစ္စံ။>
      text <နာနတ္ထကာမဿ ကရေယျ အတ္ထံ၊ အသမ္ဘဇန္တမ္ပိ န သမ္ဘဇေယျ။>
    text <၁၄၆>
      text <စဇေ စဇန္တံ ဝနထံ န ကယိရာ၊ အပေတစိတ္တေန န သမ္ဘဇေယျ။>
      text <ဒိဇော ဒုမံ ခီဏဖလန္တိ ဉတွာ၊ အညံ သမေက္ခေယျ မဟာ ဟိ လောကောတိ။>
    stand <ပုဋဘတ္တဇာတကံ တတိယံ။>
    text <  <
    text <၂၂၄။ ကုမ္ဘိလဇာတကံ ၂-၈-၄>
    text <၁၄၇>
      text <ယဿေတေ စတုရော ဓမ္မာ၊ ဝါနရိန္ဒ ယထာ တဝ။>
      text <သစ္စံ ဓမ္မော ဓိတိ စာဂေါ၊ ဒိဋ္ဌံ သော အတိဝတ္တတိ။>
    text <၁၄၈>
      text <ယဿ စေတေ န ဝိဇ္ဇန္တိ၊ ဂုဏာ ပရမဘဒ္ဒကာ။>
      text <သစ္စံ ဓမ္မော ဓိတိ စာဂေါ၊ ဒိဋ္ဌံ သော နာတိဝတ္တတီတိ။>
    stand <ကုမ္ဘိလဇာတကံ စတုတ္ထံ။>
    text <  <
    text <၂၂၅။ ခန္တိဝဏ္ဏဇာတကံ ၂-၈-၅>
    text <၁၄၉>
      text <အတ္ထိ မေ ပုရိသော ဒေဝ၊ သဗ္ဗကိစ္စေသု ဗျာဝဋော။>
      text <တဿ စေကောပရာဓတ္ထိ၊ တတ္ထ တွံ ကိန္တိ မညသိ။>
    text <၁၅၀>
      text <အမှာကမ္ပတ္ထိ ပုရိသော၊ ဧဒိသော ဣဓ ဝိဇ္ဇတိ။>
      text <ဒုလ္လဘော အင်္ဂသမ္ပန္နော၊ ခန္တိရသ္မာက ရုစ္စတီတိ။>
    stand <ခန္တိဝဏ္ဏဇာတကံ ပဉ္စမံ။>
    text <  <
    text <၂၂၆။ ကောသိယဇာတကံ ၂-၈-၆>
    text <၁၅၁>
      text <ကာလေ နိက္ခမနာ သာဓု၊ နာကာလေ သာဓု နိက္ခမော။>
      text <အကာလေန ဟိ နိက္ခမ္မ၊ ဧကကမ္ပိ ဗဟုဇ္ဇနော။>
      text <န ကိဉ္စိ အတ္ထံ ဇောတေတိ၊ ဓင်္ကသေနာဝ ကောသိယံ။>
    text <၁၅၂>
      text <ဓီရော စ ဝိဓိဝိဓာနညူ၊ ပရေသံ ဝိဝရာနုဂူ။>
      text <သဗ္ဗာမိတ္တေ ဝသီကတွာ၊ ကောသိယောဝ သုခီ သိယာတိ။>
    stand <ကောသိယဇာတကံ ဆဋ္ဌံ။>
    text <  <
    text <၂၂၇။ ဂူထပါဏဇာတကံ ၂-၈-၇>
    text <၁၅၃>
      text <သူရော သူရေန သင်္ဂမ္မ၊ ဝိက္ကန္တေန ပဟာရိနာ။>
      text <ဧဟိ နာဂ နိဝတ္တဿု၊ ကိံ နု ဘီတော ပလာယသိ။>
      text <ပဿန္တု အင်္ဂမဂဓာ၊ မမ တုယှဉ္စ ဝိက္ကမံ။>
    text <၁၅၄>
      text <န တံ ပါဒာ ဝဓိဿာမိ၊ န ဒန္တေဟိ န သောဏ္ဍိယာ။>
      text <မီဠှေန တံ ဝဓိဿာမိ၊ ပူတိ ဟညတု ပူတိနာတိ။>
    stand <ဂူထပါဏဇာတကံ သတ္တမံ။>
    text <  <
    text <၂၂၈။ ကာမနီတဇာတကံ ၂-၈-၈>
    text <၁၅၅>
      text <တယော ဂိရိံ အန္တရံ ကာမယာမိ၊ ပဉ္စာလာ ကုရုယော ကေကကေ စ။>
      text <တတုတ္တရိံ ဗြာဟ္မဏ ကာမယာမိ၊ တိကိစ္ဆ မံ ဗြာဟ္မဏ ကာမနီတံ။>
    text <၁၅၆>
      text <ကဏှာဟိဒဋ္ဌဿ ကရောန္တိ ဟေကေ၊ အမနုဿပဝိဋ္ဌဿ ကရောန္တိ ပဏ္ဍိတာ။>
      text <န ကာမနီတဿ ကရောတိ ကောစိ၊ ဩက္ကန္တသုက္ကဿ ဟိ ကာ တိကိစ္ဆာတိ။>
    stand <ကာမနီတဇာတကံ အဋ္ဌမံ။>
    text <  <
    text <၂၂၉။ ပလာယိတဇာတကံ ၂-၈-၉>
    text <၁၅၇>
      text <ဂဇဂ္ဂမေဃေဟိ ဟယဂ္ဂမာလိဘိ၊ ရထူမိဇာတေဟိ သရာဘိဝဿေဘိ။>
      text <ထရုဂ္ဂဟာဝဋ္ဋ ဒဠှပ္ပဟာရိဘိ၊ ပရိဝါရိတာ တက္ကသိလာ သမန္တတော။>
    text <၁၅၈>
      text <အဘိဓာဝထ စူပဓာဝထ စ၊ ဝိဝိဓာ ဝိနာဒိတာ ဝဒန္တိဘိ။>
      text <ဝတ္တတဇ္ဇ တုမုလော ဃောသော ယထာ၊ ဝိဇ္ဇုလတာ ဇလဓရဿ ဂဇ္ဇတောတိ။>
    stand <ပလာယိတဇာတကံ နဝမံ။>
    text <  <
    text <၂၃၀။ ဒုတိယပလာယိတဇာတကံ ၂-၈-၁၀>
    text <၁၅၉>
      text <ဓဇမပရိမိတံ အနန္တပါရံ၊ ဒုပ္ပသဟံဓင်္ကေဟိ သာဂရံဝ။>
      text <ဂိရိမိဝအနိလေန ဒုပ္ပသယှော၊ ဒုပ္ပသဟော အဟမဇ္ဇတာဒိသေန။>
    text <၁၆၀>
      text <မာ ဗာလိယံ ဝိလပိ န ဟိဿ တာဒိသံ၊ ဝိဍယှသေ န ဟိ လဘသေ နိသေဓကံ။>
      text <အာသဇ္ဇသိ ဂဇမိဝ ဧကစာရိနံ၊ ယော တံ ပဒာ နဠမိဝ ပေါထယိဿတီတိ။>
      text <ဝရဝတ္ထဝစော ဒုမခီဏဖလံ၊ စတုရောဓမ္မဝရံ ပုရိသုတ္တမ။>
      text <ဓင်္ကမဂဓာ စ တယောဂိရိနာမ၊ ဂဇဂ္ဂဝရော ဓဇဝရေန ဒသာတိ။>
    stand <ဒုတိယပလာယိတဇာတကံ ဒသမံ။>
    stand <ကာသာဝဝဂ္ဂေါ အဋ္ဌမော။>
    text <တဿုဒ္ဒာနံ>
  text <၉။ ဥပါဟနဝဂ္ဂေါ>
    text <  <
    text <၂၃၁။ ဥပါဟနဇာတကံ ၂-၉-၁>
    text <၁၆၁>
      text <ယထာပိ ကီတာ ပုရိသဿုပါဟနာ၊ သုခဿ အတ္ထာယ ဒုခံ ဥဒဗ္ဗဟေ။>
      text <ဃမ္မာဘိတတ္တာ ထလသာ ပပီဠိတာ၊ တဿေဝ ပါဒေ ပုရိသဿ ခါဒရေ။>
    text <၁၆၂>
      text <ဧဝမေဝ ယော ဒုက္ကုလီနော အနရိယော၊ တမ္မာက ဝိဇ္ဇဉ္စ သုတဉ္စ အာဒိယ။>
      text <တမေဝ သော တတ္ထ သုတေန ခါဒတိ၊ အနရိယော ဝုစ္စတိ ဒုပါဟနူပမောတိ။>
    stand <ဥပါဟနဇာတကံ ပဌမံ။>
    text <  <
    text <၂၃၂။ ဝီဏာဂုဏဇာတကံ ၂-၉-၂>
    text <၁၆၃>
      text <ဧကစိန္တိတော ယမတ္ထော၊ ဗာလော အပရိဏာယကော။>
      text <န ဟိ ခုဇ္ဇေန ဝါမေန၊ ဘောတိ သင်္ဂန္တုမရဟသိ။>
    text <၁၆၄>
      text <ပုရိသူသဘံ မညမာနာ၊ အဟံ ခုဇ္ဇမကာမယိံ။>
      text <သောယံ သံကုဋိတော သေတိ၊ ဆိန္နတန္တိ ယထာ ဝိဏာတိ။>
    stand <ဝီဏာဂုဏဇာတကံ ဒုတိယံ။>
    text <  <
    text <၂၃၃။ ဝိကဏ္ဏဇာတကံ ၂-၉-၃>
    text <၁၆၅>
      text <ကာမံ ယဟိံ ဣစ္ဆသိ တေန ဂစ္ဆ၊ ဝိဒ္ဓေါသိ မမ္မမှိ ဝိကဏ္ဏကေန။>
      text <ဟတောသိ ဘတ္တေန သုဝါဒိတေန၊ လောလော စ မစ္ဆေ အနုဗန္ဓမာနော။>
    text <၁၆၆>
      text <ဧဝမ္ပိ လောကာမိသံ ဩပတန္တော၊ ဝိဟညတီ စိတ္တဝသာနုဝတ္တီ။>
      text <သော ဟညတိ ဉာတိသခါန မဇ္ဈေ၊ မစ္ဆာနုဂေါ သောရိဝ သုံသုမာရောတိ။>
    stand <ဝိကဏ္ဏဇာတကံ တတိယံ။>
    text <  <
    text <၂၃၄။ အသိတာဘူဇာတကံ ၂-၉-၄>
    text <၁၆၇>
      text <တွမေဝ ဒာနိမကရ၊ ယံ ကာမော ဗျဂမာ တယိ။>
      text <သောယံ အပ္ပဋိသန္ဓိကော၊ ခရဆိန္နံဝ ရေနုကံ။>
    text <၁၆၈>
      text <အတြိစ္ဆံ အတိလောဘေန၊ အတိလောဘမဒေန စ။>
      text <ဧဝံ ဟာယတိ အတ္ထမှာ၊ အဟံဝ အသိတာဘုယာတိ။>
    stand <အသိတာဘူဇာတကံ စတုတ္ထံ။>
    text <  <
    text <၂၃၅။ ဝစ္ဆနခဇာတကံ ၂-၉-၅>
    text <၁၆၉>
      text <သုခါ ဃရာ ဝစ္ဆနခ၊ သဟိရညာ သဘောဇနာ။>
      text <ယတ္ထ ဘုတွာ ပိဝိတွာ စ၊ သယေယျာထ အနုဿုကော။>
    text <၁၇၀>
      text <ဃရာ နာနီဟမာနဿ၊ ဃရာ နာဘဏတော မုသာ။>
      text <ဃရာ နာဒိန္နဒဏ္ဍဿ၊ ပရေသံ အနိကုဗ္ဗတော။>
      text <ဧဝံ ဆိဒ္ဒံ ဒုရဘိသမ္ဘဝံ၊ ကော ဃရံ ပဋိပဇ္ဇတီတိ။>
    text <ဝစ္ဆနခဇာတကံ ပဉ္စမံ။>
    text <  <
    text <၂၃၆။ ဗကဇာတကံ ၂-၉-၆>
    text <၁၇၁>
      text <ဘဒ္ဒကော ဝတယံ ပက္ခီ၊ ဒိဇော ကုမုဒသန္နိဘော။>
      text <ဝူပသန္တေဟိ ပက္ခေဟိ၊ မန္ဒမန္ဒောဝ ဈာယတိ။>
    text <၁၇၂>
      text <နာဿ သီလံ ဝိဇာနာထ၊ အနညာယ ပသံသထ။>
      text <အမှေ ဒိဇော န ပါလေတိ၊ တေန ပက္ခီ န ဖန္ဒတီတိ။>
    stand <ဗကဇာတကံ ဆဋ္ဌံ။>
    text <  <
    text <၂၃၇။ သာကေတဇာတကံ ၂-၉-၇>
    text <၁၇၃>
      text <ကော နု ခေါ ဘဂဝါ ဟေတု၊ ဧကစ္စေ ဣဓ ပုဂ္ဂလေ။>
      text <အတီဝ ဟဒယံ နိဗ္ဗာတိ၊ စိတ္တဉ္စာပိ ပသီဒတိ။>
    text <၁၇၄>
      text <ပုဗ္ဗေဝ သန္နိဝါသေန၊ ပစ္စုပ္ပန္နဟိတေန ဝါ။>
      text <ဧဝံ တံ ဇာယတေ ပေမံ၊ ဥပ္ပလံဝ ယထောဒကေတိ။>
    stand <သာကေတဇာတကံ သတ္တမံ။>
    text <  <
    text <၂၃၈။ ဧကပဒဇာတကံ ၂-၉-၈>
    text <၁၇၅>
      text <ဣင်္ဃ ဧကပဒံ တာတ၊ အနေကတ္ထပဒဿိတံ။>
      text <ကိဉ္စိ သင်္ဂါဟိကံ ဗြူသိ၊ ယေနတ္ထေ သာဓယေမသေ။>
    text <၁၇၆>
      text <ဒက္ခေယျေကပဒံ တာတ၊ အနေကတ္ထပဒဿိတံ။>
      text <တဉ္စ သီလေန သညုတ္တံ၊ ခန္တိယာ ဥပပါဒိတံ။>
      text <အလံ မိတ္တေ သုခါပေတုံ၊ အမိတ္တာနံ ဒုခါယ စာတိ။>
    stand <ဧကပဒဇာတကံ အဋ္ဌမံ။>
    text <  <
    text <၂၃၉။ ဟရိတမဏ္ဍူကဇာတကံ ၂-၉-၉>
    text <၁၇၇>
      text <အာသီဝိသမ္ပိ မံ သန္တံ၊ ပဝိဋ္ဌံ ကုမိနာမုခံ။>
      text <ရုစ္စတေ ဟရိတာမာတာ၊ ယံ မံ ခါဒန္တိ မစ္ဆကာ။>
    text <၁၇၈>
      text <ဝိလုမ္ပတေဝ ပုရိသော၊ ယာဝဿ ဥပကပ္ပတိ။>
      text <ယဒာ စညေ ဝိလုမ္ပန္တိ၊ သော ဝိလုတ္တော ဝိလုမ္ပတီတိ။>
    stand <ဟရိတမဏ္ဍူကဇာတကံ နဝမံ။>
    text <  <
    text <၂၄၀။ မဟာပိင်္ဂလဇာတကံ ၂-၉-၁၀>
    text <၁၇၉>
      text <သဗ္ဗော ဇနော ဟိံသိတော ပိင်္ဂလေန၊ တသ္မိံ မတေ ပစ္စယာ ဝေဒယန္တိ။>
      text <ပိယော နု တေ အာသိ အကဏှနေတ္တော၊ ကသ္မာ နု တွံ ရောဒသိ ဒွာရပါလ။>
    text <၁၈၀>
      text <န မေ ပိယော အာသိ အကဏှနေတ္တော၊ ဘာယာမိ ပစ္စာဂမနာယ တဿ။>
      text <ဣတော ဂတော ဟိံသေယျ မစ္စုရာဇံ၊ သော ဟိံသိတော အာနေယျ ပုန ဣဓ။>
    text <၁၈၁>
      text <ဒဍ္ဎော ဝါဟသဟဿေဟိ၊ သိတ္တော ဃဋသတေဟိ သော။>
      text <ပရိက္ခတာ စ သာ ဘူမိ၊ မာ ဘာယိ နာဂမိဿတီတိ။>
      text <ဝရုပါဟန ခုဇ္ဇ ဝိကဏ္ဏကကော၊ အသိတာဘုယ ပဉ္စမဝစ္ဆနခေါ။>
      text <ဒိဇ ပေမဝရုတ္တမဧကပဒံ၊ ကုမိနာမုခ ပိင်္ဂလကေန ဒသာတိ။>
    stand <မဟာပိင်္ဂလဇာတကံ ဒသမံ။>
    stand <ဥပါဟနဝဂ္ဂေါ နဝမော။>
    text <တဿုဒ္ဒာနံ>
  text <၁၀။ သိင်္ဂါလဝဂ္ဂေါ>
    text <  <
    text <၂၄၁။ သဗ္ဗဒာဌိဇာတကံ ၂-၁၀-၁>
    text <၁၈၂>
      text <သိင်္ဂါလော မာနထဒ္ဓေါ စ၊ ပရိဝါရေန အတ္ထိကော။>
      text <ပါပုဏိ မဟတိံ ဘူမိံ၊ ရာဇာသိ သဗ္ဗဒာဌိနံ။>
    text <၁၈၃>
      text <ဧဝမေဝ မနုဿေသု၊ ယော ဟောတိ ပရိဝါရဝါ။>
      text <သော ဟိ တတ္ထ မဟာ ဟောတိ၊ သိင်္ဂါလော ဝိယ ဒာဌိနန္တိ။>
    stand <သဗ္ဗဒာဌိဇာတကံ ပဌမံ။>
    text <  <
    text <၂၄၂။ သုနခဇာတကံ ၂-၁၀-၂>
    text <၁၈၄>
      text <ဗာလော ဝတာယံ သုနခေါ၊ ယော ဝရတ္တံ န ခါဒတိ။>
      text <ဗန္ဓနာ စ ပမုဉ္စေယျ၊ အသိတော စ ဃရံ ဝဇေ။>
    text <၁၈၅>
      text <အဋ္ဌိတံ မေ မနသ္မိံ မေ၊ အထော မေ ဟဒယေ ကတံ။>
      text <ကာလဉ္စ ပဋိကင်္ခါမိ၊ ယာဝ ပဿုပတူ ဇနော။>
    stand <သုနခဇာတကံ ဒုတိယံ။>
    text <  <
    text <၂၄၃။ ဂုတ္တိလဇာတကံ ၂-၁၀-၃>
    text <၁၈၆>
      text <သတ္တတန္တိံ သုမဓုရံ၊ ရာမဏေယျံ အဝါစယိံ။>
      text <သော မံ ရင်္ဂမှိ အဝှေတိ၊ သရဏံ မေ ဟောဟိ ကောသိယ။>
    text <၁၈၇>
      text <အဟံ တံ သရဏံ သမ္မ၊ အဟမာစရိယပူဇကော။>
      text <န တံ ဇယိဿတိ သိဿော၊ သိဿမာစရိယ ဇေဿသီတိ။>
    stand <ဂုတ္တိလဇာတကံ တတိယံ။>
    text <  <
    text <၂၄၄။ ဝိဂတိစ္ဆဇာတကံ ၂-၁၀-၄>
    text <၁၈၈>
      text <ယံ ပဿတိ န တံ ဣစ္ဆတိ၊ ယဉ္စ န ပဿတိ တံ ကိရိစ္ဆတိ။>
      text <မညာမိ စိရံ စရိဿတိ၊ န ဟိ တံ လစ္ဆတိ ယံ သ ဣစ္ဆတိ။>
    text <၁၈၉>
      text <ယံ လဘတိ န တေန တုဿတိ၊ ယဉ္စ ပတ္ထေတိ လဒ္ဓံ ဟီဠေတိ။>
      text <ဣစ္ဆာ ဟိ အနန္တဂေါစရာ၊ ဝိဂတိစ္ဆာန နမော ကရောမသေတိ။>
    stand <ဝိဂတိစ္ဆ ဇာတကံ စတုတ္ထံ။>
    text <  <
    text <၂၄၅။ မူလပရိယာယဇာတကံ ၂-၁၀-၅>
    text <၁၉၀>
      text <ကာလော ဃသတိ ဘူတာနိ၊ သဗ္ဗာနေဝ သဟတ္တနာ။>
      text <ယော စ ကာလဃသော ဘူတော၊ သ ဘူတပစနိံ ပစိ။>
    text <၁၉၁>
      text <ဗဟူနိ နရသီသာနိ၊ လောမသာနိ ဗြဟာနိ စ။>
      text <ဂီဝါသု ပဋိမုက္ကာနိ၊ ကောစိဒေဝေတ္ထ ကဏ္ဏဝါတိ။>
    stand <မူလပရိယာယဇာတကံ ပဉ္စမံ။>
    text <  <
    text <၂၄၆။ ဗာလောဝါဒဇာတကံ ၂-၁၀-၆>
    text <၁၉၂>
      text <ဟန္တွာ ဆေတွာ ဝဓိတွာ စ၊ ဒေတိ ဒာနံ အသညတော။>
      text <ဧဒိသံ ဘတ္တံ ဘုဉ္ဇမာနော၊ သ ပါပမုပလိမ္ပတိ။>
    text <၁၉၃>
      text <ပုတ္တဒာရမ္ပိ စေ ဟန္တွာ၊ ဒေတိ ဒာနံ အသညတော။>
      text <ဘုဉ္ဇမာနောပိ သပ္ပညော၊ န ပါပမုပလိမ္ပတီတိ။>
    stand <ဗာလောဝါဒဇာတကံ ဆဋ္ဌံ။>
    text <  <
    text <၂၄၇။ ပါဒဉ္ဇလီဇာတကံ ၂-၁၀-၇>
    text <၁၉၄>
      text <အဒ္ဓါ ပါဒဉ္ဇလီ သဗ္ဗေ၊ ပညာယ အတိရောစတိ။>
      text <တထာ ဟိ ဩဋ္ဌံ ဘဉ္ဇတိ၊ ဥတ္တရိံ နူန ပဿတိ။>
    text <၁၉၅>
      text <နာယံ ဓမ္မံ အဓမ္မံ ဝါ၊ အတ္ထာနတ္ထဉ္စ ဗုဇ္ဈတိ။>
      text <အညတြ ဩဋ္ဌနိဗ္ဘောဂါ၊ နာယံ ဇာနာတိ ကိဉ္စနန္တိ။>
    stand <ပါဒဉ္ဇလီဇာတကံ သတ္တမံ။>
    text <  <
    text <၂၄၈။ ကိံသုကောပမဇာတကံ ၂-၁၀-၈>
    text <၁၉၆>
      text <သဗ္ဗေဟိ ကိံသုကော ဒိဋ္ဌော၊ ကိံနွေတ္ထ ဝိစိကိစ္ဆထ။>
      text <န ဟိ သဗ္ဗေသု ဌာနေသု၊ သာရထီ ပရိပုစ္ဆိတော။>
    text <၁၉၇>
      text <ဧဝံ သဗ္ဗေဟိ ဉာဏေဟိ၊ ယေသံ ဓမ္မာ အဇာနိတာ။>
      text <တေ ဝေ ဓမ္မေသု ကင်္ခန္တိ၊ ကိံသုကသ္မိံဝ ဘာတရောတိ။>
    stand <ကိံသုကောပမဇာတကံ အဋ္ဌမံ။>
    text <  <
    text <၂၄၉။ သာလကဇာတကံ ၂-၁၀-၉>
    text <၁၉၈>
      text <ဧကပုတ္တကော ဘဝိဿသိ၊ တွဉ္စ နော ဟေဿသိ ဣဿရော ကုလေ။>
      text <ဩရောဟ ဒုမသ္မာ သာလက၊ ဧဟိ ဒာနိ ဃရကံ ဝဇေမသေ။>
    text <၁၉၉>
      text <နနု မံ သုဟဒယောတိ မညသိ၊ ယဉ္စ မံ ဟနသိ ဝေဠုယဋ္ဌိယာ။>
      text <ပက္ကမ္ဗဝနေ ရမာမသေ၊ ဂစ္ဆ တွံ ဃရကံ ယထာသုခန္တိ။>
    stand <သာလကဇာတကံ နဝမံ။>
    text <  <
    text <၂၅၀။ ကပိဇာတကံ ၂-၁၀-၁၀>
    text <၂၀၀>
      text <အယံ ဣသီ ဥပသမသံယမေ ရတော၊ သ တိဋ္ဌတိ သိသိရဘယေန အဋ္ဋိတော။>
      text <ဟန္ဒ အယံ ပဝိသတုမံ အဂါရကံ၊ ဝိနေတု သီတံ ဒရထဉ္စ ကေဝလံ။>
    text <၂၀၁>
      text <နာယံ ဣသီ ဥပသမသံယမေ ရတော၊ ကပီ အယံ ဒုမဝရသာခဂေါစရော။>
      text <သော ဒူသကော ရောသကော စာပိ ဇမ္မော၊ သစေဝဇေမမ္ပိ ဒူသေယျဂါရန္တိ။>
      text <အထ ရာဇာ သိင်္ဂါလဝရော သုနခေါ၊ တထာ ကောသိယ ဣစ္ဆတိ ကာလဃသော။>
      text <အထ ဒာနဝရောဋ္ဌပိ သာရထိနာ၊ ပုနမ္ဗဝနဉ္စ သိသိရကပိ ဒသာတိ။>
      text <ဒဠှဉ္စ ဝဂ္ဂံ အပရေန သန္ထဝံ၊ ကလျာဏဝဂ္ဂါသဒိသော စ ရူဟကံ။>
      text <နတံဒဠှ ဗီရဏထမ္ဘကံ ပုန၊ ကာသာဝုပါဟန သိင်္ဂါလကေန ဒသာတိ။>
    stand <ကပိဇာတကံ ဒသမံ။>
    stand <သိင်္ဂါလဝဂ္ဂေါ ဒသမော။>
    text <တဿုဒ္ဒာနံ>
    text <အထ ဝဂ္ဂုဒ္ဒာနံ>
    stand <ဒုကနိပါတံ နိဋ္ဌိတံ။>
