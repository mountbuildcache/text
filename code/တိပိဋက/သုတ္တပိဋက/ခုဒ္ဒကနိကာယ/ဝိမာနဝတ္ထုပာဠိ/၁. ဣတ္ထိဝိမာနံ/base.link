text <၁။ ဣတ္ထိဝိမာနံ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
  text <၁။ ပီဌဝဂ္ဂေါ>
    text <၁။ ပဌမပီဌဝိမာနဝတ္ထု>
      text <၁>
        text <ပီဌံ တေ သောဝဏ္ဏမယံ ဥဠာရံ၊ မနောဇဝံ ဂစ္ဆတိ ယေနကာမံ။>
        text <အလင်္ကတေ မလျဓရေ သုဝတ္ထေ၊ ဩဘာသသိ ဝိဇ္ဇုရိဝဗ္ဘကူဋံ။>
      text <၂>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၃>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၄>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၅>
        text <အဟံ မနုဿေသု မနုဿဘူတာ၊ အဗ္ဘာဂတာနာသနကံ အဒာသိံ။>
        text <အဘိဝါဒယိံ အဉ္ဇလိကံ အကာသိံ၊ ယထာနုဘာဝဉ္စ အဒာသိ ဒာနံ။>
      text <၆>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၇>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ပဌမပီဌဝိမာနံ ပဌမံ။>
    text <၂။ ဒုတိယပီဌဝိမာနဝတ္ထု>
      text <၈>
        text <ပီဌံ တေ ဝေဠုရိယမယံ ဥဠာရံ၊ မနောဇဝံ ဂစ္ဆတိ ယေနကာမံ။>
        text <အလင်္ကတေ မလျဓရေ သုဝတ္ထေ၊ ဩဘာသသိ ဝိဇ္ဇုရိဝဗ္ဘကူဋံ။>
      text <၉>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၁၀>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၁>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၂>
        text <အဟံ မနုဿေသု မနုဿဘူတာ၊ အဗ္ဘာဂတာနာသနကံ အဒာသိံ။>
        text <အဘိဝါဒယိံ အဉ္ဇလိကံ အကာသိံ၊ ယထာနုဘာဝဉ္စ အဒာသိ ဒာနံ။>
      text <၁၃>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၁၄>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ဒုတိယပီဌဝိမာနံ ဒုတိယံ။>
    text <၃။ တတိယပီဌဝိမာနဝတ္ထု>
      text <၁၅>
        text <ပီဌံ တေ သောဝဏ္ဏမယံ ဥဠာရံ၊ မနောဇဝံ ဂစ္ဆတိ ယေနကာမံ။>
        text <အလင်္ကတေ မလျဓရေ သုဝတ္ထေ၊ ဩဘာသသိ ဝိဇ္ဇုရိဝဗ္ဘကူဋံ။>
      text <၁၆>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၁၇>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၈>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၉>
        text <အပ္ပဿ ကမ္မဿ ဖလံ မမေဒံ၊ ယေနမှိ ဧဝံ ဇလိတာနုဘာဝါ။>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
      text <၂၀>
        text <အဒ္ဒသံ ဝိရဇံ ဘိက္ခုံ၊ ဝိပ္ပသန္နမနာဝိလံ။>
        text <တဿ အဒာသဟံ ပီဌံ၊ ပသန္နာ သေဟိ ပါဏိဘိ။>
      text <၂၁>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၂၂>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <တတိယပီဌဝိမာနံ တတိယံ။>
    text <၄။ စတုတ္ထပီဌဝိမာနဝတ္ထု>
      text <၂၃>
        text <ပီဌံ တေ ဝေဠုရိယမယံ ဥဠာရံ၊ မနောဇဝံ ဂစ္ဆတိ ယေနကာမံ။>
        text <အလင်္ကတေ မလျဓရေ သုဝတ္ထေ၊ ဩဘာသသိ ဝိဇ္ဇုရိဝဗ္ဘကူဋံ။>
      text <၂၄>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၂၅>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၂၆>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၂၇>
        text <အပ္ပဿ ကမ္မဿ ဖလံ မမေဒံ၊ ယေနမှိ ဧဝံ ဇလိတာနုဘာဝါ။>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
      text <၂၈>
        text <အဒ္ဒသံ ဝိရဇံ ဘိက္ခုံ၊ ဝိပ္ပသန္နမနာဝိလံ။>
        text <တဿ အဒာသဟံ ပီဌံ၊ ပသန္နာ သေဟိ ပါဏိဘိ။>
      text <၂၉>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၃၀>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <စတုတ္ထပီဌဝိမာနံ စတုတ္ထံ။>
    text <၅။ ကုဉ္ဇရဝိမာနဝတ္ထု>
      text <၃၁>
        text <ကုဉ္ဇရော တေ ဝရာရောဟော၊ နာနာရတနကပ္ပနော။>
        text <ရုစိရော ထာမဝါ ဇဝသမ္ပန္နော၊ အာကာသမှိ သမီဟတိ။>
      text <၃၂>
        text <ပဒုမိ ပဒ္မ ပတ္တက္ခိ၊ ပဒ္မုပ္ပလဇုတိန္ဓရော။>
        text <ပဒ္မစုဏ္ဏာဘိကိဏ္ဏင်္ဂေါ၊ သောဏ္ဏပေါက္ခရမာလဓာ။>
      text <၃၃>
        text <ပဒုမာနုသဋံ မဂ္ဂံ၊ ပဒ္မပတ္တဝိဘူသိတံ။>
        text <ဌိတံ ဝဂ္ဂုမနုဂ္ဃာတီ၊ မိတံ ဂစ္ဆတိ ဝါရဏော။>
      text <၃၄>
        text <တဿ ပက္ကမမာနဿ၊ သောဏ္ဏကံသာ ရတိဿရာ။>
        text <တေသံ သုယျတိ နိဂ္ဃောသော၊ တုရိယေ ပဉ္စင်္ဂိကေ ယထာ။>
      text <၃၅>
        text <တဿ နာဂဿ ခန္ဓမှိ၊ သုစိဝတ္ထာ အလင်္ကတာ။>
        text <မဟန္တံ အစ္ဆရာသင်္ဃံ၊ ဝဏ္ဏေန အတိရောစသိ။>
      text <၃၆>
        text <ဒာနဿ တေ ဣဒံ ဖလံ၊ အထော သီလဿ ဝါ ပန။>
        text <အထော အဉ္ဇလိကမ္မဿ၊ တံ မေ အက္ခါဟိ ပုစ္ဆိတာတိ။>
      text <၃၇>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၃၈>
        text <ဒိသွာန ဂုဏသမ္ပန္နံ၊ ဈာယိံ ဈာနရတံ သတံ။>
        text <အဒာသိံ ပုပ္ဖာဘိကိဏ္ဏံ၊ အာသနံ ဒုဿသန္ထတံ။>
      text <၃၉>
        text <ဥပဍ္ဎံ ပဒ္မမာလာဟံ၊ အာသနဿ သမန္တတော။>
        text <အဗ္ဘောကိရိဿံ ပတ္တေဟိ၊ ပသန္နာ သေဟိ ပါဏိဘိ။>
      text <၄၀>
        text <တဿ ကမ္မကုသလဿ၊ ဣဒံ မေ ဤဒိသံ ဖလံ။>
        text <သက္ကာရော ဂရုကာရော စ၊ ဒေဝါနံ အပစိတာ အဟံ။>
      text <၄၁>
        text <ယော ဝေ သမ္မာဝိမုတ္တာနံ၊ သန္တာနံ ဗြဟ္မစာရိနံ။>
        text <ပသန္နော အာသနံ ဒဇ္ဇာ၊ ဧဝံ နန္ဒေ ယထာ အဟံ။>
      text <၄၂>
        text <တသ္မာ ဟိ အတ္တကာမေန၊ မဟတ္တမဘိကင်္ခတာ။>
        text <အာသနံ ဒာတဗ္ဗံ ဟောတိ၊ သရီရန္တိမဓာရိနန္တိ။>
      stand <ကုဉ္ဇရဝိမာနံ ပဉ္စမံ။>
    text <၆။ ပဌမနာဝါဝိမာနဝတ္ထု>
      text <၄၃>
        text <သုဝဏ္ဏစ္ဆဒနံ နာဝံ၊ နာရိ အာရုယှ တိဋ္ဌသိ။>
        text <ဩဂါဟသိ ပေါက္ခရဏိံ၊ ပဒ္မံ ဆိန္ဒသိ ပါဏိနာ။>
      text <၄၄>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၄၅>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၄၆>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၄၇>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
        text <ဒိသွာန ဘိက္ခူ တသိတေ ကိလန္တေ၊ ဥဋ္ဌာယ ပါတုံ ဥဒကံ အဒာသိံ။>
      text <၄၈>
        text <ယော ဝေ ကိလန္တာန ပိပါသိတာနံ၊ ဥဋ္ဌာယ ပါတုံ ဥဒကံ ဒဒာတိ။>
        text <သီတောဒကာ တဿ ဘဝန္တိ နဇ္ဇော၊ ပဟူတမလျာ ဗဟုပုဏ္ဍရီကာ။>
      text <၄၉>
        text <တံ အာပဂါ အနုပရိယန္တိ သဗ္ဗဒာ၊ သီတောဒကာ ဝါလုကသန္ထတာ နဒီ။>
        text <အမ္ဗာ စ သာလာ တိလကာ စ ဇမ္ဗုယော၊ ဥဒ္ဒာလကာ ပါဋလိယော စ ဖုလ္လာ။>
      text <၅၀>
        text <တံ ဘူမိဘာဂေဟိ ဥပေတရူပံ၊ ဝိမာနသေဋ္ဌံ ဘုသသောဘမာနံ။>
        text <တဿီဓ ကမ္မဿ အယံ ဝိပါကော၊ ဧတာဒိသံ ပုညကတာ လဘန္တိ။>
      text <၅၁>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၅၂>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ပဌမနာဝါဝိမာနံ ဆဋ္ဌံ။>
    text <၇။ ဒုတိယနာဝါဝိမာနဝတ္ထု>
      text <၅၃>
        text <သုဝဏ္ဏစ္ဆဒနံ နာဝံ၊ နာရိ အာရုယှ တိဋ္ဌသိ။>
        text <ဩဂါဟသိ ပေါက္ခရဏိံ၊ ပဒ္မံ ဆိန္ဒသိ ပါဏိနာ။>
      text <၅၄>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၅၅>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘုတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၅၆>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၅၇>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
        text <ဒိသွာန ဘိက္ခုံ တသိတံ ကိလန္တံ၊ ဥဋ္ဌာယ ပါတုံ ဥဒကံ အဒာသိံ။>
      text <၅၈>
        text <ယော ဝေ ကိလန္တဿ ပိပါသိတဿ၊ ဥဋ္ဌာယ ပါတုံ ဥဒကံ ဒဒာတိ။>
        text <သီတောဒကာ တဿ ဘဝန္တိ နဇ္ဇော၊ ပဟူတမလျာ ဗဟုပုဏ္ဍရီကာ။>
      text <၅၉>
        text <တံ အာပဂါ အနုပရိယန္တိ သဗ္ဗဒာ၊ သီတောဒကာ ဝါလုကသန္ထတာ နဒီ။>
        text <အမ္ဗာ စ သာလာ တိလကာ စ ဇမ္ဗုယော၊ ဥဒ္ဒာလကာ ပါဋလိယော စ ဖုလ္လာ။>
      text <၆၀>
        text <တံ ဘူမိဘာဂေဟိ ဥပေတရူပံ၊ ဝိမာနသေဋ္ဌံ ဘုသသောဘမာနံ။>
        text <တဿီဓ ကမ္မဿ အယံ ဝိပါကော၊ ဧတာဒိသံ ပုညကတာ လဘန္တိ။>
      text <၆၁>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၆၂>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ဒုတိယနာဝါဝိမာနံ သတ္တမံ။>
    text <၈။ တတိယနာဝါဝိမာနဝတ္ထု>
      text <၆၃>
        text <သုဝဏ္ဏစ္ဆဒနံ နာဝံ၊ နာရိ အာရုယှ တိဋ္ဌသိ။>
        text <ဩဂါဟသိ ပေါက္ခရဏိံ၊ ပဒ္မံ ဆိန္ဒသိ ပါဏိနာ။>
      text <၆၄>
        text <ကူဋာဂါရာ နိဝေသာ တေ၊ ဝိဘတ္တာ ဘာဂသော မိတာ။>
        text <ဒဒ္ဒလ္လမာနာ အာဘန္တိ၊ သမန္တာ စတုရော ဒိသာ။>
      text <၆၅>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၆၆>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၆၇>
        text <သာ ဒေဝတာ အတ္တမနာ၊ သမ္ဗုဒ္ဓေနေဝ ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၆၈>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
        text <ဒိသွာန ဘိက္ခူ တသိတေ ကိလန္တေ၊ ဥဋ္ဌာယ ပါတုံ ဥဒကံ အဒာသိံ။>
      text <၆၉>
        text <ယော ဝေ ကိလန္တာန ပိပါသိတာနံ၊ ဥဋ္ဌာယ ပါတုံ ဥဒကံ ဒဒာတိ။>
        text <သီတောဒကာ တဿ ဘဝန္တိ နဇ္ဇော၊ ပဟူတမလျာ ဗဟုပုဏ္ဍရီကာ။>
      text <၇၀>
        text <တံ အာပဂါ အနုပရိယန္တိ သဗ္ဗဒာ၊ သီတောဒကာ ဝါလုကသန္ထတာ နဒီ။>
        text <အမ္ဗာ စ သာလာ တိလကာ စ ဇမ္ဗုယော၊ ဥဒ္ဒာလကာ ပါဋလိယော စ ဖုလ္လာ။>
      text <၇၁>
        text <တံ ဘူမိဘာဂေဟိ ဥပေတရူပံ၊ ဝိမာနသေဋ္ဌံ ဘုသသောဘမာနံ။>
        text <တဿီဓ ကမ္မဿ အယံ ဝိပါကော၊ ဧတာဒိသံ ပုညကတာ လဘန္တိ။>
      text <၇၂>
        text <ကူဋာဂါရာ နိဝေသာ မေ၊ ဝိဘတ္တာ ဘာဂသော မိတာ။>
        text <ဒဒ္ဒလ္လမာနာ အာဘန္တိ၊ သမန္တာ စတုရော ဒိသာ။>
      text <၇၃>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၇၄>
        text <အက္ခါမိ တေ ဗုဒ္ဓ မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတိ။>
        text <ဧတဿ ကမ္မဿ ဖလံ မမေဒံ၊ အတ္ထာယ ဗုဒ္ဓေါ ဥဒကံ အပါယီတိ။>
      stand <တတိယနာဝါဝိမာနံ အဋ္ဌမံ။>
    text <၉။ ဒီပဝိမာနဝတ္ထု>
      text <၇၅>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၇၆>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၇၇>
        text <ကေန တွံ ဝိမလောဘာသာ၊ အတိရောစသိ ဒေဝတာ။>
        text <ကေန တေ သဗ္ဗဂတ္တေဟိ၊ သဗ္ဗာ ဩဘာသတေ ဒိသာ။>
      text <၇၈>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၉>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၈၀>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
        text <တမန္ဓကာရမှိ တိမီသိကာယံ၊ ပဒီပကာလမှိ အဒာသိ ဒီပံ။>
      text <၈၁>
        text <ယော အန္ဓကာရမှိ တိမီသိကာယံ၊ ပဒီပကာလမှိ ဒဒာတိ ဒီပံ။>
        text <ဥပ္ပဇ္ဇတိ ဇောတိရသံ ဝိမာနံ၊ ပဟူတမလျံ ဗဟုပုဏ္ဍရီကံ။>
      text <၈၂>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၈၃>
        text <တေနာဟံ ဝိမလောဘာသာ၊ အတိရောစာမိ ဒေဝတာ။>
        text <တေန မေ သဗ္ဗဂတ္တေဟိ၊ သဗ္ဗာ ဩဘာသတေ ဒိသာ။>
      text <၈၄>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ဒီပဝိမာနံ နဝမံ။>
    text <၁၀။ တိလဒက္ခိဏဝိမာနဝတ္ထု>
      text <၈၅>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၈၆>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၈၇>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၈၈>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၈၉>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
      text <၉၀>
        text <အဒ္ဒသံ ဝိရဇံ ဗုဒ္ဓံ၊ ဝိပ္ပသန္နမနာဝိလံ။>
        text <အာသဇ္ဇ ဒာနံ အဒာသိံ၊ အကာမာ တိလဒက္ခိဏံ။>
        text <ဒက္ခိဏေယျဿ ဗုဒ္ဓဿ၊ ပသန္နာ သေဟိ ပါဏိဘိ။>
      text <၉၁>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၉၂>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <တိလဒက္ခိဏဝိမာနံ ဒသမံ။>
    text <၁၁။ ပဌမပတိဗ္ဗတာဝိမာနဝတ္ထု>
      text <၉၃>
        text <ကောဉ္စာ မယူရာ ဒိဝိယာ စ ဟံသာ၊ ဝဂ္ဂုဿရာ ကောကိလာ သမ္ပတန္တိ။>
        text <ပုပ္ဖာဘိကိဏ္ဏံ ရမ္မမိဒံ ဝိမာနံ၊ အနေကစိတ္တံ နရနာရိသေဝိတံ။>
      text <၉၄>
        text <တတ္ထစ္ဆသိ ဒေဝိ မဟာနုဘာဝေ၊ ဣဒ္ဓီ ဝိကုဗ္ဗန္တိ အနေကရူပါ။>
        text <ဣမာ စ တေ အစ္ဆရာယော သမန္တတော၊ နစ္စန္တိ ဂါယန္တိ ပမောဒယန္တိ စ။>
      text <၉၅>
        text <ဒေဝိဒ္ဓိပတ္တာသိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၉၆>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၉၇>
        text <အဟံ မနုဿေသု မနုဿဘူတာ၊ ပတိဗ္ဗတာနညမနာ အဟောသိံ။>
        text <မာတာဝ ပုတ္တံ အနုရက္ခမာနာ၊ ကုဒ္ဓါပိဟံ နပ္ဖရုသံ အဝေါစံ။>
      text <၉၈>
        text <သစ္စေ ဌိတာ မောသဝဇ္ဇံ ပဟာယ၊ ဒာနေ ရတာ သင်္ဂဟိတတ္တဘာဝါ။>
        text <အန္နဉ္စ ပါနဉ္စ ပသန္နစိတ္တာ၊ သက္ကစ္စ ဒာနံ ဝိပုလံ အဒာသိံ။>
      text <၉၉>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၁၀၀>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ပဌမပတိဗ္ဗတာဝိမာနံ ဧကာဒသမံ။>
    text <၁၂။ ဒုတိယပတိဗ္ဗတာဝိမာနဝတ္ထု>
      text <၁၀၁>
        text <ဝေဠုရိယထမ္ဘံ ရုစိရံ ပဘဿရံ၊ ဝိမာနမာရုယှ အနေကစိတ္တံ။>
        text <တတ္ထစ္ဆသိ ဒေဝိ မဟာနုဘာဝေ၊ ဥစ္စာဝစာ ဣဒ္ဓိ ဝိကုဗ္ဗမာနာ။>
        text <ဣမာ စ တေ အစ္ဆရာယော သမန္တတော၊ နစ္စန္တိ ဂါယန္တိ ပမောဒယန္တိ စ။>
      text <၁၀၂>
        text <ဒေဝိဒ္ဓိပတ္တာသိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၀၃>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၀၄>
        text <အဟံ မနုဿေသု မနုဿဘူတာ၊ ဥပါသိကာ စက္ခုမတော အဟောသိံ။>
        text <ပါဏာတိပါတာ ဝိရတာ အဟောသိံ၊ လောကေ အဒိန္နံ ပရိဝဇ္ဇယိဿံ။>
      text <၁၀၅>
        text <အမဇ္ဇပါ နော စ မုသာ အဘာဏိံ၊ သကေန သာမိနာ အဟောသိံ တုဋ္ဌာ။>
        text <အန္နဉ္စ ပါနဉ္စ ပသန္နစိတ္တာ၊ သက္ကစ္စ ဒာနံ ဝိပုလံ အဒာသိံ။>
      text <၁၀၆>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၁၀၇>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ဒုတိယပတိဗ္ဗတာဝိမာနံ ဒွာဒသမံ။>
    text <၁၃။ ပဌမသုဏိသာဝိမာနဝတ္ထု>
      text <၁၀၈>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၁၀၉>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၁၁၀>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၁၁>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၁၂>
        text <အဟံ မနုဿေသု မနုဿဘူတာ၊ သုဏိသာ အဟောသိံ သသုရဿ ဂေဟေ။>
      text <၁၁၃>
        text <အဒ္ဒသံ ဝိရဇံ ဘိက္ခုံ၊ ဝိပ္ပသန္နမနာဝိလံ။>
        text <တဿ အဒာသဟံ ပူဝံ၊ ပသန္နာ သေဟိ ပါဏိဘိ။>
        text <ဘာဂဍ္ဎဘာဂံ ဒတွာန၊ မောဒာမိ နန္ဒနေ ဝနေ။>
      text <၁၁၄>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၁၁၅>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ပဌမသုဏိသာဝိမာနံ တေရသမံ။>
    text <၁၄။ ဒုတိယသုဏိသာဝိမာနဝတ္ထု>
      text <၁၁၆>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၁၁၇>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၁၁၈>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၁၉>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၂၀>
        text <အဟံ မနုဿေသု မနုဿဘူတာ၊ သုဏိသာ အဟောသိံ သသုရဿ ဂေဟေ။>
      text <၁၂၁>
        text <အဒ္ဒသံ ဝိရဇံ ဘိက္ခုံ၊ ဝိပ္ပသန္နမနာဝိလံ။>
        text <တဿ အဒာသဟံ ဘာဂံ၊ ပသန္နာ သေဟိ ပါဏိဘိ။>
        text <ကုမ္မာသပိဏ္ဍံ ဒတွာန၊ မောဒာမိ နန္ဒနေ ဝနေ။>
      text <၁၂၂>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၁၂၃>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ဒုတိယသုဏိသာဝိမာနံ စုဒ္ဒသမံ။>
    text <၁၅။ ဥတ္တရာဝိမာနဝတ္ထု>
      text <၁၂၄>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၁၂၅>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၁၂၆>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၂၇>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၂၈>
        text <ဣဿာ စ မစ္ဆေရမထော ပဠာသော၊ နာဟောသိ မယှံ ဃရမာဝသန္တိယာ။>
        text <အက္ကောဓနာ ဘတ္တုဝသာနုဝတ္တိနီ၊ ဥပေါသထေ နိစ္စဟမပ္ပမတ္တာ။>
      text <၁၂၉>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
      text <၁၃၀>
        text <ဥပေါသထံ ဥပဝသိဿံ၊ သဒာ သီလေသု သံဝုတာ။>
        text <သညမာ သံဝိဘာဂါ စ၊ ဝိမာနံ အာဝသာမဟံ။>
      text <၁၃၁>
        text <ပါဏာတိပါတာ ဝိရတာ၊ မုသာဝါဒာ စ သညတာ။>
        text <ထေယျာ စ အတိစာရာ စ၊ မဇ္ဇပါနာ စ အာရကာ။>
      text <၁၃၂>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ ဂေါတမဿ ယသဿိနော။>
      text <၁၃၃>
        text <သာဟံ သကေန သီလေန၊ ယသသာ စ ယသဿိနီ။>
        text <အနုဘောမိ သကံ ပုညံ၊ သုခိတာ စမှိနာမယာ။>
      text <၁၃၄>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၁၃၅>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမဟံ အကာသိံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      text <၁၃၆>, <မမ စ၊ ဘန္တေ၊ ဝစနေန ဘဂဝတော ပါဒေ သိရသာ ဝန္ဒေယျာသိ ဥတ္တရာ နာမ၊ ဘန္တေ၊ ဥပါသိကာ ဘဂဝတော ပါဒေ သိရသာ ဝန္ဒတီတိ။ အနစ္ဆရိယံ ခေါ ပနေတံ၊ ဘန္တေ၊ ယံ မံ ဘဂဝါ အညတရသ္မိံ သာမညဖလေ ဗျာကရေယျ၊ တံ ဘဂဝါ သကဒာဂါမိဖလေ ဗျာကာသီတိ။>
      stand <ဥတ္တရာဝိမာနံ ပန္နရသမံ။>
    text <၁၆။ သိရိမာဝိမာနဝတ္ထု>
      text <၁၃၇>
        text <ယုတ္တာ စ တေ ပရမအလင်္ကတာ ဟယာ၊ အဓောမုခါ အဃသိဂမာ ဗလီ ဇဝါ။>
        text <အဘိနိမ္မိတာ ပဉ္စရထာသတာ စ တေ၊ အနွေန္တိ တံ သာရထိစောဒိတာ ဟယာ။>
      text <၁၃၈>
        text <သာ တိဋ္ဌသိ ရထဝရေ အလင်္ကတာ၊ ဩဘာသယံ ဇလမိဝ ဇောတိ ပါဝကော။>
        text <ပုစ္ဆာမိ တံ ဝရတနု အနောမဒဿနေ၊ ကသ္မာ နု ကာယာ အနဓိဝရံ ဥပါဂမိ။>
      text <၁၃၉>
        text <ကာမဂ္ဂပတ္တာနံ ယမာဟုနုတ္တရံ၊ နိမ္မာယ နိမ္မာယ ရမန္တိ ဒေဝတာ။>
        text <တသ္မာ ကာယာ အစ္ဆရာ ကာမဝဏ္ဏိနီ၊ ဣဓာဂတာ အနဓိဝရံ နမဿိတုံ။>
      text <၁၄၀>
        text <ကိံ တွံ ပုရေ သုစရိတမာစရီဓ၊>
        text <ကေနစ္ဆသိ တွံ အမိတယသာ သုခေဓိတာ။>
        text <ဣဒ္ဓီ စ တေ အနဓိဝရာ ဝိဟင်္ဂမာ၊>
        text <ဝဏ္ဏော စ တေ ဒသ ဒိသာ ဝိရောစတိ။>
      text <၁၄၁>
        text <ဒေဝေဟိ တွံ ပရိဝုတာ သက္ကတာ စသိ၊>
        text <ကုတော စုတာ သုဂတိဂတာသိ ဒေဝတေ။>
        text <ကဿ ဝါ တွံ ဝစနကရာနုသာသနိံ၊>
        text <အာစိက္ခ မေ တွံ ယဒိ ဗုဒ္ဓသာဝိကာတိ။>
      text <၁၄၂>
        text <နဂန္တရေ နဂရဝရေ သုမာပိတေ၊ ပရိစာရိကာ ရာဇဝရဿ သိရိမတော။>
        text <နစ္စေ ဂီတေ ပရမသုသိက္ခိတာ အဟုံ၊ သိရိမာတိ မံ ရာဇဂဟေ အဝေဒိံသု။>
      text <၁၄၃>
        text <ဗုဒ္ဓေါ စ မေ ဣသိနိသဘော ဝိနာယကော၊ အဒေသယီ သမုဒယဒုက္ခနိစ္စတံ။>
        text <အသင်္ခတံ ဒုက္ခနိရောဓသဿတံ၊ မဂ္ဂဉ္စိမံ အကုဋိလမဉ္ဇသံ သိဝံ။>
      text <၁၄၄>
        text <သုတွာနဟံ အမတပဒံ အသင်္ခတံ၊ တထာဂတဿနဓိဝရဿ သာသနံ။>
        text <သီလေသွဟံ ပရမသုသံဝုတာ အဟုံ၊ ဓမ္မေ ဌိတာ နရဝရဗုဒ္ဓဒေသိတေ။>
      text <၁၄၅>
        text <ဉတွာနဟံ ဝိရဇပဒံ အသင်္ခတံ၊ တထာဂတေနနဓိဝရေန ဒေသိတံ။>
        text <တတ္ထေဝဟံ သမထသမာဓိမာဖုသိံ၊ သာယေဝ မေ ပရမနိယာမတာ အဟု။>
      text <၁၄၆>
        text <လဒ္ဓါနဟံ အမတဝရံ ဝိသေသနံ၊ ဧကံသိကာ အဘိသမယေ ဝိသေသိယ။>
        text <အသံသယာ ဗဟုဇနပူဇိတာ အဟံ၊ ခိဍ္ဍာရတိံ ပစ္စနုဘောမနပ္ပကံ။>
      text <၁၄၇>
        text <ဧဝံ အဟံ အမတဒသမှိ ဒေဝတာ၊ တထာဂတဿနဓိဝရဿ သာဝိကာ။>
        text <ဓမ္မဒ္ဒသာ ပဌမဖလေ ပတိဋ္ဌိတာ၊ သောတာပန္နာ န စ ပန မတ္ထိ ဒုဂ္ဂတိ။>
      text <၁၄၈>
        text <သာ ဝန္ဒိတုံ အနဓိဝရံ ဥပါဂမိံ၊ ပါသာဒိကေ ကုသလရတေ စ ဘိက္ခဝေါ။>
        text <နမဿိတုံ သမဏသမာဂမံ သိဝံ၊ သဂါရဝါ သိရိမတော ဓမ္မရာဇိနော။>
      text <၁၄၉>
        text <ဒိသွာ မုနိံ မုဒိတမနမှိ ပီဏိတာ၊ တထာဂတံ နရဝရဒမ္မသာရထိံ။>
        text <တဏှစ္ဆိဒံ ကုသလရတံ ဝိနာယကံ၊ ဝန္ဒာမဟံ ပရမဟိတာနုကမ္ပကန္တိ။>
      stand <သိရိမာဝိမာနံ သောဠသမံ။>
    text <၁၇။ ကေသကာရီဝိမာနဝတ္ထု>
      text <၁၅၀>
        text <ဣဒံ ဝိမာနံ ရုစိရံ ပဘဿရံ၊ ဝေဠုရိယထမ္ဘံ သတတံ သုနိမ္မိတံ။>
        text <သုဝဏ္ဏရုက္ခေဟိ သမန္တမောတ္ထတံ၊ ဌာနံ မမံ ကမ္မဝိပါကသမ္ဘဝံ။>
      text <၁၅၁>
        text <တတြူပပန္နာ ပုရိမစ္ဆရာ ဣမာ၊ သတံ သဟဿာနိ သကေန ကမ္မုနာ။>
        text <တုဝံသိ အဇ္ဈုပဂတာ ယသဿိနီ၊ ဩဘာသယံ တိဋ္ဌသိ ပုဗ္ဗဒေဝတာ။>
      text <၁၅၂>
        text <သသီ အဓိဂ္ဂယှ ယထာ ဝိရောစတိ၊ နက္ခတ္တရာဇာရိဝ တာရကာဂဏံ။>
        text <တထေဝ တွံ အစ္ဆရာသင်္ဂဏံ ဣမံ၊ ဒဒ္ဒလ္လမာနာ ယသသာ ဝိရောစသိ။>
      text <၁၅၃>
        text <ကုတော နု အာဂမ္မ အနောမဒဿနေ၊ ဥပပန္နာ တွံ ဘဝနံ မမံ ဣဒံ။>
        text <ဗြဟ္မံဝ ဒေဝါ တိဒသာ သဟိန္ဒကာ၊ သဗ္ဗေ န တပ္ပါမသေ ဒဿနေန တန္တိ။>
      text <၁၅၄>
        text <ယမေတံ သက္က အနုပုစ္ဆသေ မမံ၊ ကုတော စုတာ တွံ ဣဓ အာဂတာတိ။>
        text <ဗာရာဏသီ နာမ ပုရတ္ထိ ကာသိနံ၊ တတ္ထ အဟောသိံ ပုရေ ကေသကာရိကာ။>
      text <၁၅၅>
        text <ဗုဒ္ဓေ စ ဓမ္မေ စ ပသန္နမာနသာ၊ သင်္ဃေ စ ဧကန္တဂတာ အသံသယာ။>
        text <အခဏ္ဍသိက္ခါပဒာ အာဂတပ္ဖလာ၊ သမ္ဗောဓိဓမ္မေ နိယတာ အနာမယာတိ။>
      text <၁၅၆>
        text <တန္တျာဘိနန္ဒာမသေ သွာဂတဉ္စ တေ၊ ဓမ္မေန စ တွံ ယသသာ ဝိရောစသိ။>
        text <ဗုဒ္ဓေ စ ဓမ္မေ စ ပသန္နမာနသေ၊ သင်္ဃေ စ ဧကန္တဂတေ အသံသယေ။>
        text <အခဏ္ဍသိက္ခါပဒေ အာဂတပ္ဖလေ၊ သမ္ဗောဓိဓမ္မေ နိယတေ အနာမယေတိ။>
        text <ပဉ္စ ပီဌာ တယော နာဝါ၊ ဒီပတိလဒက္ခိဏာ ဒွေ။>
        text <ပတိ ဒွေ သုဏိသာ ဥတ္တရာ၊ သိရိမာ ကေသကာရိကာ။>
        text <ဝဂ္ဂေါ တေန ပဝုစ္စတီတိ။>
      stand <ကေသကာရီဝိမာနံ သတ္တရသမံ။>
      stand <ပီဌဝဂ္ဂေါ ပဌမော နိဋ္ဌိတော။>
      text <တဿုဒ္ဒာနံ>
  text <၂။ စိတ္တလတာဝဂ္ဂေါ>
    text <၁။ ဒာသိဝိမာနဝတ္ထု>
      text <၁၅၇>
        text <အပိ သက္ကောဝ ဒေဝိန္ဒော၊ ရမ္မေ စိတ္တလတာဝနေ။>
        text <သမန္တာ အနုပရိယာသိ၊ နာရီဂဏပုရက္ခတာ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၁၅၈>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၁၅၉>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၆၀>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၆၁>
        text <အဟံ မနုဿေသု မနုဿဘူတာ၊ ဒာသီ အဟောသိံ ပရပေဿိယာ ကုလေ။>
      text <၁၆၂>
        text <ဥပါသိကာ စက္ခုမတော၊ ဂေါတမဿ ယသဿိနော။>
        text <တဿာ မေ နိက္ကမော အာသိ၊ သာသနေ တဿ တာဒိနော။>
      text <၁၆၃>
        text <ကာမံ ဘိဇ္ဇတုယံ ကာယော၊ နေဝ အတ္ထေတ္ထ သဏ္ဌနံ။>
        text <သိက္ခါပဒာနံ ပဉ္စန္နံ၊ မဂ္ဂေါ သောဝတ္ထိကော သိဝေါ။>
      text <၁၆၄>
        text <အကဏ္ဋကော အဂဟနော၊ ဥဇု သဗ္ဘိ ပဝေဒိတော။>
        text <နိက္ကမဿ ဖလံ ပဿ၊ ယထိဒံ ပါပုဏိတ္ထိကာ။>
      text <၁၆၅>
        text <အာမန္တနိကာ ရညောမှိ၊ သက္ကဿ ဝသဝတ္တိနော။>
        text <သဋ္ဌိ တုရိယ သဟဿာနိ၊ ပဋိဗောဓံ ကရောန္တိ မေ။>
      text <၁၆၆>
        text <အာလမ္ဗော ဂဂ္ဂရော ဘီမော၊ သာဓုဝါဒီ စ သံသယော။>
        text <ပေါက္ခရော စ သုဖဿော စ၊ ဝိဏာမောက္ခါ စ နာရိယော။>
      text <၁၆၇>
        text <နန္ဒာ စေဝ သုနန္ဒာ စ၊ သောဏဒိန္နာ သုစိမှိတာ။>
        text <အလမ္ဗုသာ မိဿကေသီ စ၊ ပုဏ္ဍရီကာတိ ဒာရုဏီ။>
      text <၁၆၈>
        text <ဧဏီဖဿာ သုဖဿာ စ၊ သုဘဒ္ဒာ မုဒုဝါဒိနီ။>
        text <ဧတာ စညာ စ သေယျာသေ၊ အစ္ဆရာနံ ပဗောဓိကာ။>
      text <၁၆၉>
        text <တာ မံ ကာလေနုပါဂန္တွာ၊ အဘိဘာသန္တိ ဒေဝတာ။>
        text <ဟန္ဒ နစ္စာမ ဂါယာမ၊ ဟန္ဒ တံ ရမယာမသေ။>
      text <၁၇၀>
        text <နယိဒံ အကတပုညာနံ၊ ကတပုညာနမေဝိဒံ။>
        text <အသောကံ နန္ဒနံ ရမ္မံ၊ တိဒသာနံ မဟာဝနံ။>
      text <၁၇၁>
        text <သုခံ အကတပုညာနံ၊ ဣဓ နတ္ထိ ပရတ္ထ စ။>
        text <သုခဉ္စ ကတပုညာနံ၊ ဣဓ စေဝ ပရတ္ထ စ။>
      text <၁၇၂>
        text <တေသံ သဟဗျကာမာနံ၊ ကတ္တဗ္ဗံ ကုသလံ ဗဟုံ။>
        text <ကတပုညာ ဟိ မောဒန္တိ၊ သဂ္ဂေ ဘောဂသမင်္ဂိနောတိ။>
      stand <ဒာသိဝိမာနံ ပဌမံ။>
    text <၂။ လခုမာဝိမာနဝတ္ထု>
      text <၁၇၃>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၁၇၄>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၁၇၅>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၁၇၆>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၁၇၇>
        text <ကေဝဋ္ဋဒွာရာ နိက္ခမ္မ၊ အဟု မယှံ နိဝေသနံ။>
        text <တတ္ထ သဉ္စရမာနာနံ၊ သာဝကာနံ မဟေသိနံ။>
      text <၁၇၈>
        text <ဩဒနံ ကုမ္မာသံ ဍာကံ၊ လောဏသောဝီရကဉ္စဟံ။>
        text <အဒာသိံ ဥဇုဘူတေသု၊ ဝိပ္ပသန္နေန စေတသာ။>
      text <၁၇၉>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
      text <၁၈၀>
        text <ဥပေါသထံ ဥပဝသိဿံ၊ သဒာ သီလေသု သံဝုတာ။>
        text <သညမာ သံဝိဘာဂါ စ၊ ဝိမာနံ အာဝသာမဟံ။>
      text <၁၈၁>
        text <ပါဏာတိပါတာ ဝိရတာ၊ မုသာဝါဒာ စ သညတာ။>
        text <ထေယျာ စ အတိစာရာ စ၊ မဇ္ဇပါနာ စ အာရကာ။>
      text <၁၈၂>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ ဂေါတမဿ ယသဿိနော။>
      text <၁၈၃>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      text <မမ စ၊ ဘန္တေ၊ ဝစနေန ဘဂဝတော ပါဒေ သိရသာ ဝန္ဒေယျာသိ လခုမာ နာမ၊ဘန္တေ၊ဥပါသိကာ ဘဂဝတော ပါဒေ သိရသာ ဝန္ဒတီတိ။ အနစ္ဆရိယံ ခေါ ပနေတံ၊ ဘန္တေ၊ ယံ မံ ဘဂဝါ အညတရသ္မိံ သာမညဖလေ ဗျာကရေယျ။ တံ ဘဂဝါ သကဒာဂါမိဖလေ ဗျာကာသီတိ။>
      stand <လခုမာဝိမာနံ ဒုတိယံ။>
    text <၃။ အာစာမဒာယိကာဝိမာနဝတ္ထု>
      text <၁၈၅>
        text <ပိဏ္ဍာယ တေ စရန္တဿ၊ တုဏှီဘူတဿ တိဋ္ဌတော။>
        text <ဒလိဒ္ဒာ ကပဏာ နာရီ၊ ပရာဂါရံ အပဿိတာ။>
      text <၁၈၆>
        text <ယာ တေ အဒာသိ အာစာမံ၊ ပသန္နာ သေဟိ ပါဏိဘိ။>
        text <သာ ဟိတွာ မာနုသံ ဒေဟံ၊ ကံ နု သာ ဒိသတံ ဂတာတိ။>
      text <၁၈၇>
        text <ပိဏ္ဍာယ မေ စရန္တဿ၊ တုဏှီဘူတဿ တိဋ္ဌတော။>
        text <ဒလိဒ္ဒာ ကပဏာ နာရီ၊ ပရာဂါရံ အပဿိတာ။>
      text <၁၈၈>
        text <ယာ မေ အဒာသိ အာစာမံ၊ ပသန္နာ သေဟိ ပါဏိဘိ။>
        text <သာ ဟိတွာ မာနုသံ ဒေဟံ၊ ဝိပ္ပမုတ္တာ ဣတော စုတာ။>
      text <၁၈၉>
        text <နိမ္မာနရတိနော နာမ၊ သန္တိ ဒေဝါ မဟိဒ္ဓိကာ။>
        text <တတ္ထ သာ သုခိတာ နာရီ၊ မောဒတာစာမဒာယိကာတိ။>
      text <၁၉၀>
        text <အဟော ဒာနံ ဝရာကိယာ၊ ကဿပေ သုပ္ပတိဋ္ဌိတံ။>
        text <ပရာဘတေန ဒာနေန၊ ဣဇ္ဈိတ္ထ ဝတ ဒက္ခိဏာ။>
      text <၁၉၁>
        text <ယာ မဟေသိတ္တံ ကာရေယျ၊ စက္ကဝတ္တိဿ ရာဇိနော။>
        text <နာရီ သဗ္ဗင်္ဂကလျာဏီ၊ ဘတ္တု စာနောမဒဿိကာ။>
        text <ဧတဿာစာမဒာနဿ၊ ကလံ နာဂ္ဃတိ သောဠသိံ။>
      text <၁၉၂>
        text <သတံ နိက္ခါ သတံ အဿာ၊ သတံ အဿတရီရထာ။>
        text <သတံ ကညာသဟဿာနိ၊ အာမုတ္တမဏိကုဏ္ဍလာ။>
        text <ဧတဿာစာမဒာနဿ၊ ကလံ နာဂ္ဃန္တိ သောဠသိံ။>
      text <၁၉၃>
        text <သတံ ဟေမဝတာ နာဂါ၊ ဤသာဒန္တာ ဥရူဠှဝါ။>
        text <သုဝဏ္ဏကစ္ဆာ မာတင်္ဂါ၊ ဟေမကပ္ပနဝါသသာ။>
        text <ဧတဿာစာမဒာနဿ၊ ကလံ နာဂ္ဃတိ သောဠသိံ။>
      text <၁၉၄>
        text <စတုန္နမပိ ဒီပါနံ၊ ဣဿရံ ယောဓ ကာရယေ။>
        text <ဧတဿာစာမဒာနဿ၊ ကလံ နာဂ္ဃတိ သောဠသိန္တိ။>
      stand <အာစာမဒာယိကာဝိမာနံ တတိယံ။>
    text <၄။ စဏ္ဍာလိဝိမာနဝတ္ထု>
      text <၁၉၅>
        text <စဏ္ဍာလိ ဝန္ဒ ပါဒာနိ၊ ဂေါတမဿ ယသဿိနော။>
        text <တမေဝ အနုကမ္ပါယ၊ အဋ္ဌာသိ ဣသိသတ္တမော။>
      text <၁၉၆>
        text <အဘိပ္ပသာဒေဟိ မနံ၊ အရဟန္တမှိ တာဒိနိ။>
        text <ခိပ္ပံ ပဉ္ဇလိကာ ဝန္ဒ၊ ပရိတ္တံ တဝ ဇီဝိတန္တိ။>
      text <၁၉၇>
        text <စောဒိတာ ဘာဝိတတ္တေန၊ သရီရန္တိမဓာရိနာ။>
        text <စဏ္ဍာလီ ဝန္ဒိ ပါဒာနိ၊ ဂေါတမဿ ယသဿိနော။>
      text <၁၉၈>
        text <တမေနံ အဝဓီ ဂါဝီ၊ စဏ္ဍာလိံ ပဉ္ဇလိံ ဌိတံ။>
        text <နမဿမာနံ သမ္ဗုဒ္ဓံ၊ အန္ဓကာရေ ပဘင်္ကရန္တိ။>
      text <၁၉၉>
        text <ခီဏာသဝံ ဝိဂတရဇံ အနေဇံ၊ ဧကံ အရညမှိ ရဟော နိသိန္နံ။>
        text <ဒေဝိဒ္ဓိပတ္တာ ဥပသင်္ကမိတွာ၊ ဝန္ဒာမိ တံ ဝီရ မဟာနုဘာဝန္တိ။>
      text <၂၀၀>
        text <သုဝဏ္ဏဝဏ္ဏာ ဇလိတာ မဟာယသာ၊ ဝိမာနမောရုယှ အနေကစိတ္တာ။>
        text <ပရိဝါရိတာ အစ္ဆရာသင်္ဂဏေန၊ ကာ တွံ သုဘေ ဒေဝတေ ဝန္ဒသေ မမန္တိ။>
      text <၂၀၁>
        text <အဟံ ဘဒ္ဒန္တေ စဏ္ဍာလီ၊ တယာ ဝီရေန ပေသိတာ။>
        text <ဝန္ဒိံ အရဟတော ပါဒေ၊ ဂေါတမဿ ယသဿိနော။>
      text <၂၀၂>
        text <သာဟံ ဝန္ဒိတွာ ပါဒာနိ၊ စုတာ စဏ္ဍာလယောနိယာ။>
        text <ဝိမာနံ သဗ္ဗတော ဘဒ္ဒံ၊ ဥပပန္နမှိ နန္ဒနေ။>
      text <၂၀၃>
        text <အစ္ဆရာနံ သတသဟဿံ၊ ပုရက္ခတွာန တိဋ္ဌတိ။>
        text <တာသာဟံ ပဝရာ သေဋ္ဌာ၊ ဝဏ္ဏေန ယသသာယုနာ။>
      text <၂၀၄>
        text <ပဟူတကတကလျာဏာ၊ သမ္ပဇာနာ ပဋိဿတာ။>
        text <မုနိံ ကာရုဏိကံ လောကေ၊ တံ ဘန္တေ ဝန္ဒိတုမာဂတာတိ။>
      text <၂၀၅>
        text <ဣဒံ ဝတွာန စဏ္ဍာလီ၊ ကတညူ ကတဝေဒိနီ။>
        text <ဝန္ဒိတွာ အရဟတော ပါဒေ၊ တတ္ထေဝန္တရဓာယထာတိ။>
      stand <စဏ္ဍာလိဝိမာနံ စတုတ္ထံ။>
    text <၅။ ဘဒ္ဒိတ္ထိဝိမာနဝတ္ထု>
      text <၂၀၆>
        text <နီလာ ပီတာ စ ကာဠာ စ၊ မဉ္ဇိဋ္ဌာ အထ လောဟိတာ။>
        text <ဥစ္စာဝစာနံ ဝဏ္ဏာနံ၊ ကိဉ္ဇက္ခပရိဝါရိတာ။>
      text <၂၀၇>
        text <မန္ဒာရဝါနံ ပုပ္ဖာနံ၊ မာလံ ဓာရေသိ မုဒ္ဓနိ။>
        text <နယိမေ အညေသု ကာယေသု၊ ရုက္ခါ သန္တိ သုမေဓသေ။>
      text <၂၀၈>
        text <ကေန ကာယံ ဥပပန္နာ၊ တာဝတိံသံ ယသဿိနီ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၂၀၉>
        text <ဘဒ္ဒိတ္ထိကာတိ မံ အညံသု၊ ကိမိလာယံ ဥပါသိကာ။>
        text <သဒ္ဓါ သီလေန သမ္ပန္နာ၊ သံဝိဘာဂရတာ သဒာ။>
      text <၂၁၀>
        text <အစ္ဆာဒနဉ္စ ဘတ္တဉ္စ၊ သေနာသနံ ပဒီပိယံ။>
        text <အဒာသိံ ဥဇုဘူတေသု၊ ဝိပ္ပသန္နေန စေတသာ။>
      text <၂၁၁>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
      text <၂၁၂>
        text <ဥပေါသထံ ဥပဝသိဿံ၊ သဒာ သီလေသု သံဝုတာ။>
        text <သညမာ သံဝိဘာဂါ စ၊ ဝိမာနံ အာဝသာမဟံ။>
      text <၂၁၃>
        text <ပါဏာတိပါတာ ဝိရတာ၊ မုသာဝါဒာ စ သညတာ။>
        text <ထေယျာ စ အတိစာရာ စ၊ မဇ္ဇပါနာ စ အာရကာ။>
      text <၂၁၄>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ အပ္ပမာဒဝိဟာရိနီ။>
        text <ကတာဝါသာ ကတကုသလာ တတော စုတာ၊>
        text <သယံ ပဘာ အနုဝိစရာမိ နန္ဒနံ။>
      text <၂၁၅>
        text <ဘိက္ခူ စာဟံ ပရမဟိတာနုကမ္ပကေ၊ အဘောဇယိံ တပဿိယုဂံ မဟာမုနိံ။>
        text <ကတာဝါသာ ကတကုသလာ တတော စုတာ၊ သယံ ပဘာ အနုဝိစရာမိ နန္ဒနံ။>
      text <၂၁၆>
        text <အဋ္ဌင်္ဂိကံ အပရိမိတံ သုခါဝဟံ၊ ဥပေါသထံ သတတမုပါဝသိံ အဟံ။>
        text <ကတာဝါသာ ကတကုသလာ တတော စုတာ၊ သယံ ပဘာ အနုဝိစရာမိ နန္ဒနန္တိ။>
      stand <ဘဒ္ဒိတ္ထိဝိမာနံ ပဉ္စမံ။>
    text <၆။ သောဏဒိန္နာဝိမာနဝတ္ထု>
      text <၂၁၇>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၂၁၈>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၂၁၉>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၂၂၀>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၂၂၁>
        text <သောဏဒိန္နာတိ မံ အညံသု၊ နာဠန္ဒာယံ ဥပါသိကာ။>
        text <သဒ္ဓါ သီလေန သမ္ပန္နာ၊ သံဝိဘာဂရတာ သဒာ။>
      text <၂၂၂>
        text <အစ္ဆာဒနဉ္စ ဘတ္တဉ္စ၊ သေနာသနံ ပဒီပိယံ။>
        text <အဒာသိံ ဥဇုဘူတေသု၊ ဝိပ္ပသန္နေန စေတသာ။>
      text <၂၂၃>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
      text <၂၂၄>
        text <ဥပေါသထံ ဥပဝသိဿံ၊ သဒာ သီလေသု သံဝုတာ။>
        text <သညမာ သံဝိဘာဂါ စ၊ ဝိမာနံ အာဝသာမဟံ။>
      text <၂၂၅>
        text <ပါဏာတိပါတာ ဝိရတာ၊ မုသာဝါဒာ စ သညတာ။>
        text <ထေယျာ စ အတိစာရာ စ၊ မဇ္ဇပါနာ စ အာရကာ။>
      text <၂၂၆>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ ဂေါတမဿ ယသဿိနော။>
      text <၂၂၇>
        text <တေန မေတာဒိသော ဝဏ္ဏော။ပေ။>
        text <ဝဏ္ဏော စ မေ သဗ္ဗဒိသာ ပဘာသတီတိ။>
      stand <သောဏဒိန္နာဝိမာနံ ဆဋ္ဌံ။>
    text <၇။ ဥပေါသထာဝိမာနဝတ္ထု>
      text <၂၂၉>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၂၃၀>
        text <ကေန တေတာဒိသော ဝဏ္ဏော။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၂၃၂>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၂၃၃>
        text <ဥပေါသထာတိ မံ အညံသု၊ သာကေတာယံ ဥပါသိကာ။>
        text <သဒ္ဓါ သီလေန သမ္ပန္နာ၊ သံဝိဘာဂရတာ သဒာ။>
      text <၂၃၄>
        text <အစ္ဆာဒနဉ္စ ဘတ္တဉ္စ၊ သေနာသနံ ပဒီပိယံ။>
        text <အဒာသိံ ဥဇုဘူတေသု၊ ဝိပ္ပသန္နေန စေတသာ။>
      text <၂၃၅>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
      text <၂၃၆>
        text <ဥပေါသထံ ဥပဝသိဿံ၊ သဒာ သီလေသု သံဝုတာ။>
        text <သညမာ သံဝိဘာဂါ စ၊ ဝိမာနံ အာဝသာမဟံ။>
      text <၂၃၇>
        text <ပါဏာတိပါတာ ဝိရတာ၊ မုသာဝါဒာ စ သညတာ။>
        text <ထေယျာ စ အတိစာရာ စ၊ မဇ္ဇပါနာ စ အာရကာ။>
      text <၂၃၈>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ ဂေါတမဿ ယသဿိနော။>
      text <၂၃၉>
        text <တေန မေတာဒိသော ဝဏ္ဏော။ပေ။>
        text <ဝဏ္ဏော စ မေ သဗ္ဗဒိသာ ပဘာသတီတိ။>
      text <၂၄၁>
        text <အဘိက္ခဏံ နန္ဒနံ သုတွာ၊ ဆန္ဒော မေ ဥဒပဇ္ဇထ။>
        text <တတ္ထ စိတ္တံ ပဏိဓာယ၊ ဥပပန္နမှိ နန္ဒနံ။>
      text <၂၄၂>
        text <နာကာသိံ သတ္ထု ဝစနံ၊ ဗုဒ္ဓဿာဒိစ္စဗန္ဓုနော။>
        text <ဟီနေ စိတ္တံ ပဏိဓာယ၊ သာမှိ ပစ္ဆာနုတာပိနီတိ။>
      text <၂၄၃>
        text <ကီဝ စိရံ ဝိမာနမှိ၊ ဣဓ ဝစ္ဆသုပေါသထေ။>
        text <ဒေဝတေ ပုစ္ဆိတာစိက္ခ၊ ယဒိ ဇာနာသိ အာယုနောတိ။>
      text <၂၄၄>
        text <သဋ္ဌိဝဿသဟဿာနိ၊ တိဿော စ ဝဿကောဋိယော။>
        text <ဣဓ ဌတွာ မဟာမုနိ၊ ဣတော စုတာ ဂမိဿာမိ။>
        text <မနုဿာနံ သဟဗျတန္တိ။>
      text <၂၄၅>
        text <မာ တွံ ဥပေါသထေ ဘာယိ၊ သမ္ဗုဒ္ဓေနာသိ ဗျာကတာ။>
        text <သောတာပန္နာ ဝိသေသယိ၊ ပဟီနာ တဝ ဒုဂ္ဂတီတိ။>
      stand <ဥပေါသထာဝိမာနံ သတ္တမံ။>
    text <၈။ နိဒ္ဒာဝိမာနဝတ္ထု>
      text <၂၄၆>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၂၄၇>
        text <ကေန တေတာဒိသော ဝဏ္ဏော။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၂၄၉>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၂၅၀>
        text <နိဒ္ဒာတိ မမံ အညံသု၊ ရာဇဂဟသ္မိံ ဥပါသိကာ။>
        text <သဒ္ဓါ သီလေန သမ္ပန္နာ၊ သံဝိဘာဂရတာ သဒာ။>
      text <၂၅၁>
        text <အစ္ဆာဒနဉ္စ ဘတ္တဉ္စ၊ သေနာသနံ ပဒီပိယံ။>
        text <အဒာသိံ ဥဇုဘူတေသု၊ ဝိပ္ပသန္နေန စေတသာ။>
      text <၂၅၂>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
      text <၂၅၃>
        text <ဥပေါသထံ ဥပဝသိဿံ၊ သဒာ သီလေသု သံဝုတာ။>
        text <သညမာ သံဝိဘာဂါ စ၊ ဝိမာနံ အာဝသာမဟံ။>
      text <၂၅၄>
        text <ပါဏာတိပါတာ ဝိရတာ၊ မုသာဝါဒာ စ သညတာ။>
        text <ထေယျာ စ အတိစာရာ စ၊ မဇ္ဇပါနာ စ အာရကာ။>
      text <၂၅၅>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ ဂေါတမဿ ယသဿိနော။>
      text <၂၅၆>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <နိဒ္ဒာဝိမာနံ အဋ္ဌမံ။>
    text <၉။ သုနိဒ္ဒာဝိမာနဝတ္ထု>
      text <၂၅၈>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၂၅၉>
        text <ကေန တေတာဒိသော ဝဏ္ဏော။ပေ။ ဝဏ္ဏော စ တေ သဗ္ဗဒိသာ ပဘာသတီတိ။>
      text <၂၆၁>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၂၆၂>
        text <သုနိဒ္ဒာတိ မံ အညံသု၊ ရာဇဂဟသ္မိံ ဥပါသိကာ။>
        text <သဒ္ဓါ သီလေန သမ္ပန္နာ၊ သံဝိဘာဂရတာ သဒာ။>
      text <၂၆၆>
        text <ယထာ နိဒ္ဒာဝိမာနံ တထာ ဝိတ္ထာရေတဗ္ဗံ။>
      text <၂၆၇>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ ဂေါတမဿ ယသဿိနော။>
      text <၂၆၈>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <သုနိဒ္ဒာဝိမာနံ နဝမံ။>
    text <၁၀။ ပဌမဘိက္ခါဒာယိကာဝိမာနဝတ္ထု>
      text <၂၇၀>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၂၇၁>
        text <ကေန တေတာဒိသော ဝဏ္ဏော။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၂၇၃>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၂၇၄>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
      text <၂၇၅>
        text <အဒ္ဒသံ ဝိရဇံ ဗုဒ္ဓံ၊ ဝိပ္ပသန္နမနာဝိလံ။>
        text <တဿ အဒာသဟံ ဘိက္ခံ၊ ပသန္နာ သေဟိ ပါဏိဘိ။>
      text <၂၇၆>
        text <တေန မေတာဒိသော ဝဏ္ဏော။ပေ။>
        text <ဝဏ္ဏော စ မေ သဗ္ဗဒိသာ ပဘာသတီတိ။>
      stand <ပဌမဘိက္ခါဒာယိကာဝိမာနံ ဒသမံ။>
    text <၁၁။ ဒုတိယဘိက္ခါဒာယိကာဝိမာနဝတ္ထု>
      text <၂၇၈>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၂၇၉>
        text <ကေန တေတာဒိသော ဝဏ္ဏော။ပေ။ ဝဏ္ဏော စ တေ သဗ္ဗဒိသာ ပဘာသတီတိ။>
      text <၂၈၁>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၂၈၂>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
      text <၂၈၃>
        text <အဒ္ဒသံ ဝိရဇံ ဘိက္ခုံ၊ ဝိပ္ပသန္နမနာဝိလံ။>
        text <တဿ အဒာသဟံ ဘိက္ခံ၊ ပသန္နာ သေဟိ ပါဏိဘိ။>
      text <၂၈၄>
        text <တေန မေတာဒိသော ဝဏ္ဏော။ပေ။။ ဝဏ္ဏော စ မေ သဗ္ဗဒိသာ ပဘာသတီတိ။>
        text <ဒာသီ စေဝ လခုမာ စ၊ အထ အာစာမဒာယိကာ။>
        text <စဏ္ဍာလီ ဘဒ္ဒိတ္ထီ စေဝ၊ သောဏဒိန္နာ ဥပေါသထာ။>
        text <နိဒ္ဒာ စေဝ သုနိဒ္ဒာ စ၊ ဒွေ စ ဘိက္ခါယ ဒာယိကာ။>
        text <ဝဂ္ဂေါ တေန ပဝုစ္စတီတိ။>
      stand <ဒုတိယဘိက္ခါဒာယိကာဝိမာနံ ဧကာဒသမံ။>
      stand <စိတ္တလတာဝဂ္ဂေါ ဒုတိယော နိဋ္ဌိတော။>
      text <တဿုဒ္ဒာနံ>
      stand <ဘာဏဝါရံ ပဌမံ နိဋ္ဌိတံ။>
  text <၃။ ပါရိစ္ဆတ္တကဝဂ္ဂေါ>
    text <၁။ ဥဠာရဝိမာနဝတ္ထု>
      text <၂၈၆>
        text <ဥဠာရော တေ ယသော ဝဏ္ဏော၊ သဗ္ဗာ ဩဘာသတေ ဒိသာ။>
        text <နာရိယော နစ္စန္တိ ဂါယန္တိ၊ ဒေဝပုတ္တာ အလင်္ကတာ။>
      text <၂၈၇>
        text <မောဒေန္တိ ပရိဝါရေန္တိ၊ တဝ ပူဇာယ ဒေဝတေ။>
        text <သောဝဏ္ဏာနိ ဝိမာနာနိ၊ တဝိမာနိ သုဒဿနေ။>
      text <၂၈၈>
        text <တုဝံသိ ဣဿရာ တေသံ၊ သဗ္ဗကာမသမိဒ္ဓိနီ။>
        text <အဘိဇာတာ မဟန္တာသိ၊ ဒေဝကာယေ ပမောဒသိ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၂၈၉>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
        text <ဒုဿီလကုလေ သုဏိသာ အဟောသိံ၊ အဿဒ္ဓေသု ကဒရိယေသု အဟံ။>
      text <၂၉၀>
        text <သဒ္ဓါ သီလေန သမ္ပန္နာ၊ သံဝိဘာဂရတာ သဒာ။>
        text <ပိဏ္ဍာယ စရမာနဿ၊ အပူဝံ တေ အဒာသဟံ။>
      text <၂၉၁>
        text <တဒာဟံ သဿုယာစိက္ခိံ၊ သမဏော အာဂတော ဣဓ။>
        text <တဿ အဒာသဟံ ပူဝံ၊ ပသန္နာ သေဟိ ပါဏိဘိ။>
      text <၂၉၂>
        text <ဣတိဿာ သဿု ပရိဘာသိ၊ အဝိနီတာသိ တွံ ဝဓု။>
        text <န မံ သမ္ပုစ္ဆိတုံ ဣစ္ဆိ၊ သမဏဿ ဒဒာမဟံ။>
      text <၂၉၃>
        text <တတော မေ သဿု ကုပိတာ၊ ပဟာသိ မုသလေန မံ။>
        text <ကူဋင်္ဂစ္ဆိ အဝဓိ မံ၊ နာသက္ခိံ ဇီဝိတုံ စိရံ။>
      text <၂၉၄>
        text <သာ အဟံ ကာယဿ ဘေဒာ၊ ဝိပ္ပမုတ္တာ တတော စုတာ။>
        text <ဒေဝါနံ တာဝတိံသာနံ၊ ဥပပန္နာ သဟဗျတံ။>
      text <၂၉၅>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      stand <ဥဠာရဝိမာနံ ပဌမံ။>
    text <၂။ ဥစ္ဆုဒာယိကာဝိမာနဝတ္ထု>
      text <၂၉၆>
        text <ဩဘာသယိတွာ ပထဝိံ သဒေဝကံ၊ အတိရောစသိ စန္ဒိမသူရိယာ ဝိယ။>
        text <သိရိယာ စ ဝဏ္ဏေန ယသေန တေဇသာ၊ ဗြဟ္မာဝ ဒေဝေ တိဒသေ သဟိန္ဒကေ။>
      text <၂၉၇>
        text <ပုစ္ဆာမိ တံ ဥပ္ပလမာလဓာရိနီ၊ အာဝေဠိနီ ကဉ္စနသန္နိဘတ္တစေ။>
        text <အလင်္ကတေ ဥတ္တမဝတ္ထဓာရိနီ၊ ကာ တွံ သုဘေ ဒေဝတေ ဝန္ဒသေ မမံ။>
      text <၂၉၈>
        text <ကိံ တွံ ပုရေ ကမ္မမကာသိ အတ္တနာ၊ မနုဿဘူတာ ပုရိမာယ ဇာတိယာ။>
        text <ဒာနံ သုစိဏ္ဏံ အထ သီလသံယမံ၊ ကေနူပပန္နာ သုဂတိံ ယသဿိနီ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၂၉၉>
        text <ဣဒာနိ ဘန္တေ ဣမမေဝ ဂါမံ၊ ပိဏ္ဍာယ အမှာကံ ဃရံ ဥပါဂမိ။>
        text <တတော တေ ဥစ္ဆုဿ အဒာသိ ခဏ္ဍိကံ၊ ပသန္နစိတ္တာ အတုလာယ ပီတိယာ။>
      text <၃၀၀>
        text <သဿု စ ပစ္ဆာ အနုယုဉ္ဇတေ မမံ၊ ကဟံ နု ဥစ္ဆုံ ဝဓုကေ အဝါကိရိ။>
        text <န ဆဍ္ဍိတံ နော ပန ခါဒိတံ မယာ၊ သန္တဿ ဘိက္ခုဿ သယံ အဒာသဟံ။>
      text <၃၀၁>
        text <တုယှံနွိဒံ ဣဿရိယံ အထော မမ၊ ဣတိဿာ သဿု ပရိဘာသတေ မမံ။>
        text <ပီဌံ ဂဟေတွာ ပဟာရံ အဒာသိ မေ၊ တတော စုတာ ကာလကတာမှိ ဒေဝတာ။>
      text <၃၀၂>
        text <တဒေဝ ကမ္မံ ကုသလံ ကတံ မယာ၊ သုခဉ္စ ကမ္မံ အနုဘောမိ အတ္တနာ။>
        text <ဒေဝေဟိ သဒ္ဓိံ ပရိစာရယာမဟံ၊ မောဒာမဟံ ကာမဂုဏေဟိ ပဉ္စဟိ။>
      text <၃၀၃>
        text <တဒေဝ ကမ္မံ ကုသလံ ကတံ မယာ၊ သုခဉ္စ ကမ္မံ အနုဘောမိ အတ္တနာ။>
        text <ဒေဝိန္ဒဂုတ္တာ တိဒသေဟိ ရက္ခိတာ၊ သမပ္ပိတာ ကာမဂုဏေဟိ ပဉ္စဟိ။>
      text <၃၀၄>
        text <ဧတာဒိသံ ပုညဖလံ အနပ္ပကံ၊ မဟာဝိပါကာ မမ ဥစ္ဆုဒက္ခိဏာ။>
        text <ဒေဝေဟိ သဒ္ဓိံ ပရိစာရယာမဟံ၊ မောဒာမဟံ ကာမဂုဏေဟိ ပဉ္စဟိ။>
      text <၃၀၅>
        text <ဧတာဒိသံ ပုညဖလံ အနပ္ပကံ၊ မဟာဇုတိကာ မမ ဥစ္ဆုဒက္ခိဏာ။>
        text <ဒေဝိန္ဒဂုတ္တာ တိဒသေဟိ ရက္ခိတာ၊ သဟဿနေတ္တောရိဝ နန္ဒနေ ဝနေ။>
      text <၃၀၆>
        text <တုဝဉ္စ ဘန္တေ အနုကမ္ပကံ ဝိဒုံ၊ ဥပေစ္စ ဝန္ဒိံ ကုသလဉ္စ ပုစ္ဆိသံ။>
        text <တတော တေ ဥစ္ဆုဿ အဒာသိ ခဏ္ဍိကံ၊ ပသန္နစိတာ အတုလာယ ပီတိယာတိ။>
      stand <ဥစ္ဆုဒာယိကာဝိမာနံ ဒုတိယံ။>
    text <၃။ ပလ္လင်္ကဝိမာနဝတ္ထု>
      text <၃၀၇>
        text <ပလ္လင်္ကသေဋ္ဌေ မဏိသောဏ္ဏစိတ္တေ၊ ပုပ္ဖာဘိကိဏ္ဏေ သယနေ ဥဠာရေ။>
        text <တတ္ထစ္ဆသိ ဒေဝိ မဟာနုဘာဝေ၊ ဥစ္စာဝစာ ဣဒ္ဓိ ဝိကုဗ္ဗမာနာ။>
      text <၃၀၈>
        text <ဣမာ စ တေ အစ္ဆရာယော သမန္တတော၊ နစ္စန္တိ ဂါယန္တိ ပမောဒယန္တိ။>
        text <ဒေဝိဒ္ဓိပတ္တာသိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၀၉>
        text <အဟံ မနုဿေသု မနုဿဘူတာ၊ အဍ္ဎေ ကုလေ သုဏိသာ အဟောသိံ။>
        text <အက္ကောဓနာ ဘတ္တုဝသာနုဝတ္တိနီ၊ ဥပေါသထေ အပ္ပမတ္တာ အဟောသိံ။>
      text <၃၁၀>
        text <မနုဿဘူတာ ဒဟရာ အပါပိကာ၊ ပသန္နစိတ္တာ ပတိမာဘိရာဓယိံ။>
        text <ဒိဝါ စ ရတ္တော စ မနာပစာရိနီ၊ အဟံ ပုရေ သီလဝတီ အဟောသိံ။>
      text <၃၁၁>
        text <ပါဏာတိပါတာ ဝိရတာ အစောရိကာ၊ သံသုဒ္ဓကာယာ သုစိဗြဟ္မစာရိနီ။>
        text <အမဇ္ဇပါ နော စ မုသာ အဘာဏိံ၊ သိက္ခါပဒေသု ပရိပူရကာရိနီ။>
      text <၃၁၂>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ ပသန္နမာနသာ အဟံ။>
      text <၃၁၃>
        text <အဋ္ဌင်္ဂုပေတံ အနုဓမ္မစာရိနီ၊ ဥပေါသထံ ပီတိမနာ ဥပါဝသိံ။>
        text <ဣမဉ္စ အရိယံ အဋ္ဌင်္ဂဝရေဟုပေတံ၊ သမာဒိယိတွာ ကုသလံ သုခုဒြယံ။>
        text <ပတိမှိ ကလျာဏီ ဝသာနုဝတ္တိနီ၊ အဟောသိံ ပုဗ္ဗေ သုဂတဿ သာဝိကာ။>
      text <၃၁၄>
        text <ဧတာဒိသံ ကုသလံ ဇီဝလောကေ၊ ကမ္မံ ကရိတွာန ဝိသေသဘာဂိနီ။>
        text <ကာယဿ ဘေဒာ အဘိသမ္ပရာယံ၊ ဒေဝိဒ္ဓိပတ္တာ သုဂတိမှိ အာဂတာ။>
      text <၃၁၅>
        text <ဝိမာနပါသာဒဝရေ မနောရမေ၊ ပရိဝါရိတာ အစ္ဆရာသင်္ဂဏေန။>
        text <သယံပဘာ ဒေဝဂဏာ ရမေန္တိ မံ၊ ဒီဃာယုကိံ ဒေဝဝိမာနမာဂတန္တိ။>
      stand <ပလ္လင်္ကဝိမာနံ တတိယံ။>
    text <၄။ လတာဝိမာနဝတ္ထု>
      text <၃၁၆>
        text <လတာ စ သဇ္ဇာ ပဝရာ စ ဒေဝတာ၊ အစ္စိမတီ ရာဇဝရဿ သိရီမတော။>
        text <သုတာ စ ရညော ဝေဿဝဏဿ ဓီတာ၊ ရာဇီမတီ ဓမ္မဂုဏေဟိ သောဘထ။>
      text <၃၁၇>
        text <ပဉ္စေတ္ထ နာရိယော အာဂမံသု နှာယိတုံ၊ သီတောဒကံ ဥပ္ပလိနိံ သိဝံ နဒိံ။>
        text <တာ တတ္ထ နှာယိတွာ ရမေတွာ ဒေဝတာ၊ နစ္စိတွာ ဂါယိတွာ သုတာ လတံ ဗြဝိ။>
      text <၃၁၈>
        text <ပုစ္ဆာမိ တံ ဥပ္ပလမာလဓာရိနိ၊ အာဝေဠိနိ ကဉ္စနသန္နိဘတ္တစေ။>
        text <တိမိရတမ္ဗက္ခိ နဘေဝ သောဘနေ၊ ဒီဃာယုကီ ကေန ကတော ယသော တဝ။>
      text <၃၁၉>
        text <ကေနာသိ ဘဒ္ဒေ ပတိနော ပိယတရာ၊ ဝိသိဋ္ဌကလျာဏိတရဿု ရူပတော။>
        text <ပဒက္ခိဏာ နစ္စဂီတဝါဒိတေ၊ အာစိက္ခ နော တွံ နရနာရိပုစ္ဆိတာတိ။>
      text <၃၂၀>
        text <အဟံ မနုဿေသု မနုဿဘူတာ၊ ဥဠာရဘောဂေ ကုလေ သုဏိသာ အဟောသိံ။>
        text <အက္ကောဓနာ ဘတ္တုဝသာနုဝတ္တိနီ၊ ဥပေါသထေ အပ္ပမတ္တာ အဟောသိံ။>
      text <၃၂၁>
        text <မနုဿဘူတာ ဒဟရာ အပါပိကာ၊ ပသန္နစိတ္တာ ပတိမာဘိရာဓယိံ။>
        text <သဒေဝရံ သဿသုရံ သဒာသကံ၊ အဘိရာဓယိံ တမှိ ကတော ယသော မမ။>
      text <၃၂၂>
        text <သာဟံ တေန ကုသလေန ကမ္မုနာ၊ စတုဗ္ဘိ ဌာနေဟိ ဝိသေသမဇ္ဈဂါ။>
        text <အာယုဉ္စ ဝဏ္ဏဉ္စ သုခံ ဗလဉ္စ၊ ခိဍ္ဍာရတိံ ပစ္စနုဘောမနပ္ပကံ။>
      text <၃၂၃>
        text <သုတံ နု တံ ဘာသတိ ယံ အယံ လတာ၊ ယံ နော အပုစ္ဆိမှ အကိတ္တယီ နော။>
        text <ပတိနော ကိရမှာကံ ဝိသိဋ္ဌ နာရီနံ၊ ဂတီ စ တာသံ ပဝရာ စ ဒေဝတာ။>
      text <၃၂၄>
        text <ပတီသု ဓမ္မံ ပစရာမ သဗ္ဗာ၊ ပတိဗ္ဗတာ ယတ္ထ ဘဝန္တိ ဣတ္ထိယော။>
        text <ပတီသု ဓမ္မံ ပစရိတွ သဗ္ဗာ၊ လစ္ဆာမသေ ဘာသတိ ယံ အယံ လတာ။>
      text <၃၂၅>
        text <သီဟော ယထာ ပဗ္ဗတသာနုဂေါစရော၊ မဟိန္ဓရံ ပဗ္ဗတမာဝသိတွာ။>
        text <ပသယှ ဟန္တွာ ဣတရေ စတုပ္ပဒေ၊ ခုဒ္ဒေ မိဂေ ခါဒတိ မံသဘောဇနော။>
      text <၃၂၆>
        text <တထေဝ သဒ္ဓါ ဣဓ အရိယသာဝိကာ၊ ဘတ္တာရံ နိဿာယ ပတိံ အနုဗ္ဗတာ။>
        text <ကောဓံ ဝဓိတွာ အဘိဘုယျ မစ္ဆရံ၊ သဂ္ဂမှိ သာ မောဒတိ ဓမ္မစာရိနီတိ။>
      stand <လတာဝိမာနံ စတုတ္ထံ။>
    text <၅။ ဂုတ္တိလဝိမာနံ>
      stand <၁။ ဝတ္ထုတ္တမဒာယိကာဝိမာနဝတ္ထု>
      text <၃၂၇>
        text <သတ္တတန္တိံ သုမဓုရံ၊ ရာမဏေယျံ အဝါစယိံ။>
        text <သော မံ ရင်္ဂမှိ အဝှေတိ၊ သရဏံ မေ ဟောဟိ ကောသိယာတိ။>
      text <၃၂၈>
        text <အဟံ တေ သရဏံ ဟောမိ၊ အဟမာစရိယပူဇကော။>
        text <န တံ ဇယိဿတိ သိဿော၊ သိဿမာစရိယ ဇေဿသီတိ။>
      text <၃၂၉>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၃၃၀>
        text <ကေန တေတာဒိသော ဝဏ္ဏော၊ ကေန တေ ဣဓ မိဇ္ဈတိ။>
        text <ဥပ္ပဇ္ဇန္တိ စ တေ ဘောဂါ၊ ယေ ကေစိ မနသော ပိယာ။>
      text <၃၃၁>
        text <ပုစ္ဆာမိ တံ ဒေဝိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၃၂>
        text <သာ ဒေဝတာ အတ္တမနာ၊ မောဂ္ဂလ္လာနေန ပုစ္ဆိတာ။>
        text <ပဉှံ ပုဋ္ဌာ ဝိယာကာသိ၊ ယဿ ကမ္မဿိဒံ ဖလံ။>
      text <၃၃၃>
        text <ဝတ္ထုတ္တမဒာယိကာ နာရီ၊ ပဝရာ ဟောတိ နရေသု နာရီသု။>
        text <ဧဝံ ပိယရူပဒာယိကာ မနာပံ၊ ဒိဗ္ဗံ သာ လဘတေ ဥပေစ္စ ဌာနံ။>
      text <၃၃၄>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၃၅>
        text <တေန မေတာဒိသော ဝဏ္ဏော၊ တေန မေ ဣဓ မိဇ္ဈတိ။>
        text <ဥပ္ပဇ္ဇန္တိ စ မေ ဘောဂါ၊ ယေ ကေစိ မနသော ပိယာ။>
      text <၃၃၆>
        text <အက္ခါမိ တေ ဘိက္ခု မဟာနုဘာဝ၊ မနုဿဘူတာ ယမကာသိ ပုညံ။>
        text <တေနမှိ ဧဝံ ဇလိတာနုဘာဝါ၊ ဝဏ္ဏော စ မေ သဗ္ဗဒိသာ ပဘာသတီတိ။>
      text <အနန္တရံ စတုရဝိမာနံ ယထာ ဝတ္ထုဒာယိကာဝိမာနံ တထာ ဝိတ္ထာရေတဗ္ဗံ>
      stand <၂။ ပုပ္ဖုတ္တမဒာယိကာဝိမာနဝတ္ထု ၁>
      text <၃၃၇>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၃၃၈>
        text <ကေန တေတာဒိသော ဝဏ္ဏော။ပေ။ ယေ ကေစိ မနသော ပိယာ။>
      text <၃၃၉>
        text <ပုစ္ဆာမိ တံ ဒေဝိ မဟာနုဘာဝေ။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၄၀>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၃၄၁>
        text <ပုပ္ဖုတ္တမဒာယိကာ နာရီ၊ ပဝရာ ဟောတိ နရေသု နာရီသု။>
        text <ဧဝံ ပိယရူပဒာယိကာ မနာပံ၊ ဒိဗ္ဗံ သာ လဘတေ ဥပေစ္စ ဌာနံ။>
      text <၃၄၂>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၄၃>
        text <တေန မေတာဒိသော ဝဏ္ဏော။ပေ။>
        text <ဝဏ္ဏော စ မေ သဗ္ဗဒိသာ ပဘာသတီတိ။>
      stand <၃။ ဂန္ဓုတ္တမဒာယိကာဝိမာနဝတ္ထု ၂>
      text <၃၄၅>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၃၄၆>
        text <ကေန တေတာဒိသော ဝဏ္ဏော။ပေ။ ယေ ကေစိ မနသော ပိယာ။>
      text <၃၄၇>
        text <ပုစ္ဆာမိ တံ ဒေဝိ မဟာနုဘာဝေ။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၄၈>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၃၄၉>
        text <ဂန္ဓုတ္တမဒာယိကာ နာရီ၊ ပဝရာ ဟောတိ နရေသု နာရီသု။>
        text <ဧဝံ ပိယရူပဒာယိကာ မနာပံ၊ ဒိဗ္ဗံ သာ လဘတေ ဥပေစ္စ ဌာနံ။>
      text <၃၅၀>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၅၁>
        text <တေန မေတာဒိသော ဝဏ္ဏော။ပေ။>
        text <ဝဏ္ဏော စ မေ သဗ္ဗဒိသာ ပဘာသတီတိ။>
      stand <၄။ ဖလုတ္တမဒာယိကာဝိမာနဝတ္ထု ၃>
      text <၃၅၃>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၃၅၄>
        text <ကေန တေတာဒိသော ဝဏ္ဏော။ပေ။ ယေ ကေစိ မနသော ပိယာ။>
      text <၃၅၅>
        text <ပုစ္ဆာမိ တံ ဒေဝိ မဟာနုဘာဝေ။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၅၆>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၃၅၇>
        text <ဖလုတ္တမဒာယိကာ နာရီ၊ ပဝရာ ဟောတိ နရေသု နာရီသု။>
        text <ဧဝံ ပိယရူပဒာယိကာ မနာပံ၊ ဒိဗ္ဗံ သာ လဘတေ ဥပေစ္စ ဌာနံ။>
      text <၃၅၈>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၅၉>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <၅။ ရသုတ္တမဒာယိကာဝိမာနဝတ္ထု ၄>
      text <၃၆၁>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၃၆၂>
        text <ကေန တေတာဒိသော ဝဏ္ဏော။ပေ။ ယေ ကေစိ မနသော ပိယာ။>
      text <၃၆၃>
        text <ပုစ္ဆာမိ တံ ဒေဝိ မဟာနုဘာဝေ။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၆၄>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၃၆၅>
        text <ရသုတ္တမဒာယိကာ နာရီ၊ ပဝရာ ဟောတိ နရေသု နာရီသု။>
        text <ဧဝံ ပိယရူပဒာယိကာ မနာပံ၊ ဒိဗ္ဗံ သာ လဘတေ ဥပေစ္စ ဌာနံ။>
      text <၃၆၆>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၆၇>
        text <တေန မေတာဒိသော ဝဏ္ဏော။ပေ။>
        text <ဝဏ္ဏော စ မေ သဗ္ဗဒိသာ ပဘာသတီတိ။>
      stand <၆။ ဂန္ဓပဉ္စင်္ဂုလိကဒာယိကာဝိမာနဝတ္ထု>
      text <၃၆၉>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၃၇၀>
        text <ကေန တေတာဒိသော ဝဏ္ဏော။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၇၂>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၃၇၃>
        text <ဂန္ဓပဉ္စင်္ဂုလိကံ အဟမဒာသိံ၊ ကဿပဿ ဘဂဝတော ထူပမှိ။>
        text <ဧဝံ ပိယရူပဒာယိကာ မနာပံ၊ ဒိဗ္ဗံ သာ လဘတေ ဥပေစ္စ ဌာနံ။>
      text <၃၇၄>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၇၅>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
        text <အနန္တရံ စတုရဝိမာနံ ယထာ ဂန္ဓပဉ္စင်္ဂုလိကဒာယိကာဝိမာနံ တထာ ဝိတ္ထာရေတဗ္ဗံ>
      stand <၇။ ဧကူပေါသထဝိမာနဝတ္ထု ၁>
      text <၃၇၇>
        text <အဘိက္ကန္တေန ဝဏ္ဏေန။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၈၀>
        text <သာ ဒေဝတာ အတ္တမနာ။ပေ။ယဿ ကမ္မဿိဒံ ဖလံ။>
      text <၃၈၁>
        text <ဘိက္ခူ စ အဟံ ဘိက္ခုနိယော စ၊ အဒ္ဒသာသိံ ပန္ထပဋိပန္နေ။>
        text <တေသာဟံ ဓမ္မံ သုတွာန၊ ဧကူပေါသထံ ဥပဝသိဿံ။>
      text <၃၈၂>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၈၃>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <၈။ ဥဒကဒာယိကာဝိမာနဝတ္ထု ၂>
      text <၃၈၅>
        text <အဘိက္ကန္တေန ဝဏ္ဏေန။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၈၈>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၃၈၉>
        text <ဥဒကေ ဌိတာ ဥဒကမဒာသိံ၊ ဘိက္ခုနော စိတ္တေန ဝိပ္ပသန္နေန။>
        text <ဧဝံ ပိယရူပဒာယိကာ မနာပံ၊ ဒိဗ္ဗံ သာ လဘတေ ဥပေစ္စ ဌာနံ။>
      text <၃၉၀>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၉၁>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <၉။ ဥပဋ္ဌာနဝိမာနဝတ္ထု ၃>
      text <၃၉၃>
        text <အဘိက္ကန္တေန ဝဏ္ဏေန။ပေ။ ဝဏ္ဏော စ တေ သဗ္ဗဒိသာ ပဘာသတီတိ။>
      text <၃၉၆>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၃၉၇>
        text <သဿုဉ္စာဟံ သသုရဉ္စ၊ စဏ္ဍိကေ ကောဓနေ စ ဖရုသေ စ။>
        text <အနုသူယိကာ ဥပဋ္ဌာသိံ၊ အပ္ပမတ္တာ သကေန သီလေန။>
      text <၃၉၈>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၃၉၉>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <၁၀။ အပရကမ္မကာရိနီဝိမာနဝတ္ထု ၄>
      text <၄၀၁>
        text <အဘိက္ကန္တေန ဝဏ္ဏေန။ပေ။ ဝဏ္ဏော စ တေ သဗ္ဗဒိသာ ပဘာသတီတိ။>
      text <၄၀၄>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၄၀၅>
        text <ပရကမ္မကရီ အာသိံ၊ အတ္ထေနာတန္ဒိတာ ဒာသီ။>
        text <အက္ကောဓနာနတိမာနိနီ၊ သံဝိဘာဂိနီ သကဿ ဘာဂဿ။>
      text <၄၀၆>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၄၀၇>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      stand <၁၁။ ခီရောဒနဒာယိကာဝိမာနဝတ္ထု>
      text <၄၀၉>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၄၁၀>
        text <ကေန တေတာဒိသော ဝဏ္ဏော။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၄၁၂>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၄၁၃>
        text <ခီရောဒနံ အဟမဒာသိံ၊ ဘိက္ခုနော ပိဏ္ဍာယ စရန္တဿ။>
        text <ဧဝံ ကရိတွာ ကမ္မံ၊ သုဂတိံ ဥပပဇ္ဇ မောဒာမိ။>
      text <၄၁၄>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၄၁၅>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      text <အနန္တရံ ပဉ္စဝီသတိဝိမာနံ ယထာ ခီရောဒနဒာယိကာဝိမာနံ တထာ ဝိတ္ထာရေတဗ္ဗံ>
      stand <၁၂။ ဖာဏိတဒာယိကာဝိမာနဝတ္ထု ၁>
      text <၄၁၇>
        text <အဘိက္ကန္တေန ဝဏ္ဏေန။ပေ။ သဗ္ဗဒိသာ ပဘာသတီတိ။>
      text <၄၂၀>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၄၂၁>
        text <ဖာဏိတံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၁၃။ ဥစ္ဆုခဏ္ဍိကဒာယိကာဝတ္ထု ၂>
      text <၄၂၉>
        text <ဥစ္ဆုခဏ္ဍိကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၁၄။ တိမ္ဗရုသကဒာယိကာဝိမာနဝတ္ထု ၃>
      text <၄၃၇>
        text <တိမ္ဗရုသကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၁၅။ ကက္ကာရိကဒာယိကာဝိမာနဝတ္ထု ၄>
      text <၄၄၅>
        text <ကက္ကာရိကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၁၆။ ဧဠာလုကဒာယိကာဝိမာနဝတ္ထု ၅>
      text <၄၅၃>
        text <ဧဠာလုကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၁၇။ ဝလ္လိဖလဒာယိကာဝိမာနဝတ္ထု၆>
      text <၄၆၁>
        text <ဝလ္လိဖလံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၁၈။ ဖာရုသကဒာယိကာဝိမာနဝတ္ထု ၇>
      text <၄၆၉>
        text <ဖာရုသကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၁၉။ ဟတ္ထပ္ပတာပကဒာယိကာဝိမာနဝတ္ထု ၈>
      text <၄၇၇>
        text <ဟတ္ထပ္ပတာပကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၀။ သာကမုဋ္ဌိဒာယိကာဝိမာနဝတ္ထု ၉>
      text <၄၈၅>
        text <သာကမုဋ္ဌိံ အဟမဒာသိံ၊ ဘိက္ခုနော ပန္ထပဋိပန္နဿ။ပေ။>
      stand <၂၁။ ပုပ္ဖကမုဋ္ဌိဒာယိကာဝိမာနဝတ္ထု ၁၀>
      text <၄၉၃>
        text <ပုပ္ဖကမုဋ္ဌိံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၂။ မူလကဒာယိကာဝိမာနဝတ္ထု ၁၁>
      text <၅၀၁>
        text <မူလကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၃။ နိမ္ဗမုဋ္ဌိဒာယိကာဝိမာနဝတ္ထု ၁၂>
      text <၅၀၆>
        text <နိမ္ဗမုဋ္ဌိံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၄။ အမ္ဗကဉ္ဇိကဒာယိကာဝိမာနဝတ္ထု ၁၃>
      text <၅၁၇>
        text <အမ္ဗကဉ္ဇိကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၅။ ဒောဏိနိမ္မဇ္ဇနိဒာယိကာဝိမာနဝတ္ထု ၁၄>
      text <၅၂၅>
        text <ဒောဏိနိမ္မဇ္ဇနိံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၆။ ကာယဗန္ဓနဒာယိကာဝိမာနဝတ္ထု ၁၅>
      text <၅၃၃>
        text <ကာယဗန္ဓနံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၇။ အံသဗဒ္ဓကဒာယိကာဝိမာနဝတ္ထု ၁၆>
      text <၅၄၁>
        text <အံသဗဒ္ဓကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၈။ အာယောဂပဋ္ဋဒာယိကာဝိမာနဝတ္ထု ၁၇>
      text <၅၄၆>
        text <အာယောဂပဋ္ဋံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၂၉။ ဝိဓူပနဒာယိကာဝိမာနဝတ္ထု ၁၈>
      text <၅၅၇>
        text <ဝိဓူပနံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၃၀။ တာလဝဏ္ဋဒာယိကာဝိမာနဝတ္ထု ၁၉>
      text <၅၆၅>
        text <တာလဝဏ္ဋံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၃၁။ မောရဟတ္ထဒာယိကာဝိမာနဝတ္ထု ၂၀>
      text <၅၇၃>
        text <မောရဟတ္ထံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၃၂။ ဆတ္တဒာယိကာဝိမာနဝတ္ထု ၂၁>
      text <၅၈၁>
        text <ဆတ္တံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၃၃။ ဥပါဟနဒာယိကာဝိမာနဝတ္ထု ၂၂>
      text <၅၈၆>
        text <ဥပါဟနံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၃၄။ ပူဝဒာယိကာဝိမာနဝတ္ထု ၂၃>
      text <၅၉၇>
        text <ပူဝံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၃၅။ မောဒကဒာယိကာဝိမာနဝတ္ထု ၂၄>
      text <၆၀၅>
        text <မောဒကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      stand <၃၆။ သက္ခလိကဒာယိကာဝိမာနဝတ္ထု ၂၅>
      text <၆၁၃>
        text <သက္ခလိကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။ပေ။>
      text <၆၁၄>
        text <တဿာ မေ ပဿ ဝိမာနံ၊ အစ္ဆရာ ကာမဝဏ္ဏိနီဟမသ္မိ။>
        text <အစ္ဆရာသဟဿဿာဟံ၊ ပဝရာ ပဿ ပုညာနံ ဝိပါကံ။>
      text <၆၁၅>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      text <၆၁၇>
        text <သွာဂတံ ဝတ မေ အဇ္ဇ၊ သုပ္ပဘာတံ သုဟုဋ္ဌိတံ။>
        text <ယံ အဒ္ဒသာမိ ဒေဝတာယော၊ အစ္ဆရာ ကာမဝဏ္ဏိနိယော။>
      text <၆၁၈>
        text <ဣမာသာဟံ ဓမ္မံ သုတွာ၊ ကာဟာမိ ကုသလံ ဗဟုံ။>
        text <ဒာနေန သမစရိယာယ၊ သညမေန ဒမေန စ။>
        text <သွာဟံ တတ္ထ ဂမိဿာမိ၊ ယတ္ထ ဂန္တွာ န သောစရေတိ။>
      stand <ဂုတ္တိလဝိမာနံ ပဉ္စမံ။>
    text <၆။ ဒဒ္ဒလ္လဝိမာနဝတ္ထု>
      text <၆၁၉>
        text <ဒဒ္ဒလ္လမာနာ ဝဏ္ဏေန၊ ယသသာ စ ယသဿိနီ။>
        text <သဗ္ဗေ ဒေဝေ တာဝတိံသေ၊ ဝဏ္ဏေန အတိရောစသိ။>
      text <၆၂၀>
        text <ဒဿနံ နာဘိဇာနာမိ၊ ဣဒံ ပဌမဒဿနံ။>
        text <ကသ္မာ ကာယာ နု အာဂမ္မ၊ နာမေန ဘာသသေ မမန္တိ။>
      text <၆၂၁>
        text <အဟံ ဘဒ္ဒေ သုဘဒ္ဒာသိံ၊ ပုဗ္ဗေ မာနုသကေ ဘဝေ။>
        text <သဟဘရိယာ စ တေ အာသိံ၊ ဘဂိနီ စ ကနိဋ္ဌိကာ။>
      text <၆၂၂>
        text <သာ အဟံ ကာယဿ ဘေဒာ၊ ဝိပ္ပမုတ္တာ တတော စုတာ။>
        text <နိမ္မာနရတီနံ ဒေဝါနံ၊ ဥပပန္နာ သဟဗျတန္တိ။>
      text <၆၂၃>
        text <ပဟူတကတကလျာဏာ၊ တေ ဒေဝေ ယန္တိ ပါဏိနော။>
        text <ယေသံ တွံ ကိတ္တယိဿသိ၊ သုဘဒ္ဒေ ဇာတိမတ္တနော။>
      text <၆၂၄>
        text <အထ တွံ ကေန ဝဏ္ဏေန၊ ကေန ဝါ အနုသာသိတာ။>
        text <ကီဒိသေနေဝ ဒာနေန၊ သုဗ္ဗတေန ယသဿိနီ။>
      text <၆၂၅>
        text <ယသံ ဧတာဒိသံ ပတ္တာ၊ ဝိသေသံ ဝိပုလမဇ္ဈဂါ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၆၂၆>
        text <အဋ္ဌေဝ ပိဏ္ဍပါတာနိ၊ ယံ ဒာနံ အဒဒံ ပုရေ။>
        text <ဒက္ခိဏေယျဿ သင်္ဃဿ၊ ပသန္နာ သေဟိ ပါဏိဘိ။>
      text <၆၂၇>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      text <၆၂၉>
        text <အဟံ တယာ ဗဟုတရေ ဘိက္ခူ၊ သညတေ ဗြဟ္မစာရယော။>
        text <တပ္ပေသိံ အန္နပါနေန၊ ပသန္နာ သေဟိ ပါဏိဘိ။>
      text <၆၃၀>
        text <တယာ ဗဟုတရံ ဒတွာ၊ ဟီနကာယူပဂါ အဟံ။>
        text <ကထံ တွံ အပ္ပတရံ ဒတွာ၊ ဝိသေသံ ဝိပုလမဇ္ဈဂါ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၆၃၁>
        text <မနောဘာဝနီယော ဘိက္ခု၊ သန္ဒိဋ္ဌော မေ ပုရေ အဟု။>
        text <တာဟံ ဘတ္တေန နိမန္တေသိံ၊ ရေဝတံ အတ္တနဋ္ဌမံ။>
      text <၆၃၂>
        text <သော မေ အတ္ထပုရေက္ခါရော၊ အနုကမ္ပါယ ရေဝတော။>
        text <သင်္ဃေ ဒေဟီတိ မံဝေါစ၊ တဿာဟံ ဝစနံ ကရိံ။>
      text <၆၃၃>
        text <သာ ဒက္ခိဏာ သင်္ဃဂတာ၊ အပ္ပမေယျေ ပတိဋ္ဌိတာ။>
        text <ပုဂ္ဂလေသု တယာ ဒိန္နံ၊ န တံ တဝ မဟပ္ဖလန္တိ။>
      text <၆၃၄>
        text <ဣဒာနေဝါဟံ ဇာနာမိ၊ သင်္ဃေ ဒိန္နံ မဟပ္ဖလံ။>
        text <သာဟံ ဂန္တွာ မနုဿတ္တံ၊ ဝဒညူ ဝီတမစ္ဆရာ။>
        text <သင်္ဃေ ဒာနာနိ ဒဿာမိ၊ အပ္ပမတ္တာ ပုနပ္ပုနန္တိ။>
      text <၆၃၅>
        text <ကာ ဧသာ ဒေဝတာ ဘဒ္ဒေ၊ တယာ မန္တယတေ သဟ။>
        text <သဗ္ဗေ ဒေဝေ တာဝတိံသေ၊ ဝဏ္ဏေန အတိရောစတီတိ။>
      text <၆၃၆>
        text <မနုဿဘူတာ ဒေဝိန္ဒ၊ ပုဗ္ဗေ မာနုသကေ ဘဝေ။>
        text <သဟဘရိယာ စ မေ အာသိ၊ ဘဂိနီ စ ကနိဋ္ဌိကာ။>
        text <သင်္ဃေ ဒာနာနိ ဒတွာန၊ ကတပုညာ ဝိရောစတီတိ။>
      text <၆၃၇>
        text <ဓမ္မေန ပုဗ္ဗေ ဘဂိနီ၊ တယာ ဘဒ္ဒေ ဝိရောစတိ။>
        text <ယံ သင်္ဃမှိ အပ္ပမေယျေ၊ ပတိဋ္ဌာပေသိ ဒက္ခိဏံ။>
      text <၆၃၈>
        text <ပုစ္ဆိတော ဟိ မယာ ဗုဒ္ဓေါ၊ ဂိဇ္ဈကူဋမှိ ပဗ္ဗတေ။>
        text <ဝိပါကံ သံဝိဘာဂဿ၊ ယတ္ထ ဒိန္နံ မဟပ္ဖလံ။>
      text <၆၃၉>
        text <ယဇမာနာနံ မနုဿာနံ၊ ပုညပေက္ခါန ပါဏိနံ။>
        text <ကရောတံ ဩပဓိကံ ပုညံ၊ ယတ္ထ ဒိန္နံ မဟပ္ဖလံ။>
      text <၆၄၀>
        text <တံ မေ ဗုဒ္ဓေါ ဝိယာကာသိ၊ ဇာနံ ကမ္မဖလံ သကံ။>
        text <ဝိပါကံ သံဝိဘာဂဿ၊ ယတ္ထ ဒိန္နံ မဟပ္ဖလံ။>
      text <၆၄၁>
        text <စတ္တာရော စ ပဋိပန္နာ၊ စတ္တာရော စ ဖလေ ဌိတာ။>
        text <ဧသ သင်္ဃော ဥဇုဘူတော၊ ပညာသီလသမာဟိတော။>
      text <၆၄၂>
        text <ယဇမာနာနံ မနုဿာနံ၊ ပုညပေက္ခါန ပါဏိနံ။>
        text <ကရောတံ ဩပဓိကံ ပုညံ၊ သင်္ဃေ ဒိန္နံ မဟပ္ဖလံ။>
      text <၆၄၃>
        text <ဧသော ဟိ သင်္ဃော ဝိပုလော မဟဂ္ဂတော၊ ဧသပ္ပမေယျော ဥဒဓီဝ သာဂရော။>
        text <ဧတေ ဟိ သေဋ္ဌာ နရဝီရသာဝကာ၊ ပဘင်္ကရာ ဓမ္မမုဒီရယန္တိ။>
      text <၆၄၄>
        text <တေသံ သုဒိန္နံ သုဟုတံ သုယိဋ္ဌံ၊ ယေ သင်္ဃမုဒ္ဒိဿ ဒဒန္တိ ဒာနံ။>
        text <သာ ဒက္ခိဏာ သင်္ဃဂတာ ပတိဋ္ဌိတာ၊ မဟပ္ဖလာ လောကဝိဒူန ဝဏ္ဏိတာ။>
      text <၆၄၅>
        text <ဧတာဒိသံ ယညမနုဿရန္တာ၊ ယေ ဝေဒဇာတာ ဝိစရန္တိ လောကေ။>
        text <ဝိနေယျ မစ္ဆေရမလံ သမူလံ၊ အနိန္ဒိတာ သဂ္ဂမုပေန္တိ ဌာနန္တိ။>
      stand <ဒဒ္ဒလ္လဝိမာနံ ဆဋ္ဌံ။>
    text <၇။ ပေသဝတီဝိမာနဝတ္ထု>
      text <၆၄၆>
        text <ဖလိကရဇတဟေမဇာလဆန္နံ၊ ဝိဝိဓစိတြတလမဒ္ဒသံ သုရမ္မံ။>
        text <ဗျမှံ သုနိမ္မိတံ တောရဏူပပန္နံ၊ ရုစကုပကိဏ္ဏမိဒံ သုဘံ ဝိမာနံ။>
      text <၆၄၇>
        text <ဘာတိ စ ဒသ ဒိသာ နဘေဝ သုရိယော၊ သရဒေ တမောနုဒော သဟဿရံသီ။>
        text <တထာ တပတိမိဒံ တဝ ဝိမာနံ၊ ဇလမိဝ ဓူမသိခေါ နိသေ နဘဂ္ဂေ။>
      text <၆၄၈>
        text <မုသတီဝ နယနံ သတေရတာဝ၊ အာကာသေ ဌပိတမိဒံ မနုညံ။>
        text <ဝီဏာမုရဇသမ္မတာဠဃုဋ္ဌံ၊ ဣဒ္ဓံ ဣန္ဒပုရံ ယထာ တဝေဒံ။>
      text <၆၄၉>
        text <ပဒုမကုမုဒုပ္ပလကုဝလယံ၊ ယောဓိက ဗန္ဓုကနောဇကာ စ သန္တိ။>
        text <သာလကုသုမိတပုပ္ဖိတာ အသောကာ၊ ဝိဝိဓဒုမဂ္ဂသုဂန္ဓသေဝိတမိဒံ။>
      text <၆၅၀>
        text <သဠလလဗုဇဘုဇက သံယုတ္တာ၊ ကုသကသုဖုလ္လိတလတာဝလမ္ဗိနီဟိ။>
        text <မဏိဇာလသဒိသာ ယသဿိနီ၊ ရမ္မာ ပေါက္ခရဏီ ဥပဋ္ဌိတာ တေ။>
      text <၆၅၁>
        text <ဥဒကရုဟာ စ ယေတ္ထိ ပုပ္ဖဇာတာ၊ ထလဇာ ယေ စ သန္တိ ရုက္ခဇာတာ။>
        text <မာနုသကာမာနုဿကာ စ ဒိဗ္ဗာ၊ သဗ္ဗေ တုယှံ နိဝေသနမှိ ဇာတာ။>
      text <၆၅၂>
        text <ကိဿ သံယမဒမဿယံ ဝိပါကော၊ ကေနာသိ ကမ္မဖလေနိဓူပပန္နာ။>
        text <ယထာ စ တေ အဓိဂတမိဒံ ဝိမာနံ၊ တဒနုပဒံ အဝစာသိဠာရပမှေတိ။>
      text <၆၅၃>
        text <ယထာ စ မေ အဓိဂတမိဒံ ဝိမာနံ၊ ကောဉ္စမယူရစကောရ သင်္ဃစရိတံ။>
        text <ဒိဗျ ပိလဝဟံသရာဇစိဏ္ဏံ၊ ဒိဇကာရဏ္ဍဝကောကိလာဘိနဒိတံ။>
      text <၆၅၄>
        text <နာနာသန္တာနကပုပ္ဖရုက္ခဝိဝိဓာ၊ ပါဋလိဇမ္ဗုအသောကရုက္ခဝန္တံ။>
        text <ယထာ စ မေ အဓိဂတမိဒံ ဝိမာနံ၊ တံ တေ ပဝေဒယာမိ သုဏောဟိ ဘန္တေ။>
      text <၆၅၅>
        text <မဂဓဝရပုရတ္ထိမေန၊ နာဠကဂါမော နာမ အတ္ထိ ဘန္တေ။>
        text <တတ္ထ အဟောသိံ ပုရေ သုဏိသာ၊ ပေသဝတီတိ တတ္ထ ဇာနိံသု မမံ။>
      text <၆၅၆>
        text <သာဟမပစိတတ္ထဓမ္မကုသလံ၊ ဒေဝမနုဿပူဇိတံ မဟန္တံ။>
        text <ဥပတိဿံ နိဗ္ဗုတမပ္ပမေယျံ၊ မုဒိတမနာ ကုသုမေဟိ အဗ္ဘုကိရိံ။>
      text <၆၅၇>
        text <ပရမဂတိဂတဉ္စ ပူဇယိတွာ၊ အန္တိမဒေဟဓရံ ဣသိံ ဥဠာရံ။>
        text <ပဟာယ မာနုသကံ သမုဿယံ၊ တိဒသဂတာ ဣဓ မာဝသာမိ ဌာနန္တိ။>
      stand <ပေသဝတီဝိမာနံ သတ္တမံ။>
    text <၈။ မလ္လိကာဝိမာနဝတ္ထု>
      text <၆၅၈>
        text <ပီတဝတ္ထေ ပီတဓဇေ၊ ပီတာလင်္ကာရဘူသိတေ။>
        text <ပီတန္တရာဟိ ဝဂ္ဂူဟိ၊ အပိဠန္ဓာဝ သောဘသိ။>
      text <၆၅၉>
        text <ကာ ကမ္ဗုကာယူရဓရေ၊ ကဉ္စနာဝေဠဘူသိတေ။>
        text <ဟေမဇာလကသဉ္ဆန္နေ၊ နာနာရတနမာလိနီ။>
      text <၆၆၀>
        text <သောဝဏ္ဏမယာ လောဟိတင်္ဂမယာ စ၊ မုတ္တာမယာ ဝေဠုရိယမယာ စ။>
        text <မသာရဂလ္လာ သဟလောဟိတင်္ဂါ၊ ပါရေဝတက္ခီဟိ မဏီဟိ စိတ္တတာ။>
      text <၆၆၁>
        text <ကောစိ ကောစိ ဧတ္ထ မယူရသုဿရော၊ ဟံသဿ ရညော ကရဝီကသုဿရော။>
        text <တေသံ သရော သုယျတိ ဝဂ္ဂုရူပေါ၊ ပဉ္စင်္ဂိကံ တူရိယမိဝပ္ပဝါဒိတံ။>
      text <၆၆၂>
        text <ရထော စ တေ သုဘော ဝဂ္ဂု၊ နာနာရတနစိတ္တိတော။>
        text <နာနာဝဏ္ဏာဟိ ဓာတူဟိ၊ သုဝိဘတ္တောဝ သောဘတိ။>
      text <၆၆၃>
        text <တသ္မိံ ရထေ ကဉ္စနဗိမ္ဗဝဏ္ဏေ၊ ယာ တွံ ဌိတာ ဘာသသိ မံ ပဒေသံ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၆၆၄>
        text <သောဝဏ္ဏဇာလံ မဏိသောဏ္ဏစိတ္တိတံ၊ မုတ္တာစိတံ ဟေမဇာလေန ဆန္နံ။>
        text <ပရိနိဗ္ဗုတေ ဂေါတမေ အပ္ပမေယျေ၊ ပသန္နစိတ္တာ အဟမာဘိရောပယိံ။>
      text <၆၆၅>
        text <တာဟံ ကမ္မံ ကရိတွာန၊ ကုသလံ ဗုဒ္ဓဝဏ္ဏိတံ။>
        text <အပေတသောကာ သုခိတာ၊ သမ္ပမောဒာမနာမယာတိ။>
      stand <မလ္လိကာဝိမာနံ အဋ္ဌမံ။>
    text <၉။ ဝိသာလက္ခိဝိမာနဝတ္ထု>
      text <၆၆၆>
        text <ကာ နာမ တွံ ဝိသာလက္ခိ၊ ရမ္မေ စိတ္တလတာဝနေ။>
        text <သမန္တာ အနုပရိယာသိ၊ နာရီဂဏပုရက္ခတာ။>
      text <၆၆၇>
        text <ယဒာ ဒေဝါ တာဝတိံသာ၊ ပဝိသန္တိ ဣမံ ဝနံ။>
        text <သယောဂ္ဂါ သရထာ သဗ္ဗေ၊ စိတြာ ဟောန္တိ ဣဓာဂတာ။>
      text <၆၆၈>
        text <တုယှဉ္စ ဣဓ ပတ္တာယ၊ ဥယျာနေ ဝိစရန္တိယာ။>
        text <ကာယေ န ဒိဿတီ စိတ္တံ၊ ကေန ရူပံ တဝေဒိသံ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၆၆၉>
        text <ယေန ကမ္မေန ဒေဝိန္ဒ၊ ရူပံ မယှံ ဂတီ စ မေ။>
        text <ဣဒ္ဓိ စ အာနုဘာဝေါ စ၊ တံ သုဏောဟိ ပုရိန္ဒဒ။>
      text <၆၇၀>
        text <အဟံ ရာဇဂဟေ ရမ္မေ၊ သုနန္ဒာ နာမုပါသိကာ။>
        text <သဒ္ဓါ သီလေန သမ္ပန္နာ၊ သံဝိဘာဂရတာ သဒာ။>
      text <၆၇၁>
        text <အစ္ဆာဒနဉ္စ ဘတ္တဉ္စ၊ သေနာသနံ ပဒီပိယံ။>
        text <အဒာသိံ ဥဇုဘူတေသု၊ ဝိပ္ပသန္နေန စေတသာ။>
      text <၆၇၂>
        text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
        text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
      text <၆၇၃>
        text <ဥပေါသထံ ဥပဝသိဿံ၊ သဒာ သီလေသု သံဝုတာ။>
        text <သညမာ သံဝိဘာဂါ စ၊ ဝိမာနံ အာဝသာမဟံ။>
      text <၆၇၄>
        text <ပါဏာတိပါတာ ဝိရတာ၊ မုသာဝါဒာ စ သညတာ။>
        text <ထေယျာ စ အတိစာရာ စ၊ မဇ္ဇပါနာ စ အာရကာ။>
      text <၆၇၅>
        text <ပဉ္စသိက္ခါပဒေ ရတာ၊ အရိယသစ္စာန ကောဝိဒာ။>
        text <ဥပါသိကာ စက္ခုမတော၊ ဂေါတမဿ ယသဿိနော။>
      text <၆၇၆>
        text <တဿာ မေ ဉာတိကုလာ ဒာသီ၊ သဒာ မာလာဘိဟာရတိ။>
        text <တာဟံ ဘဂဝတော ထူပေ၊ သဗ္ဗမေဝါဘိရောပယိံ။>
      text <၆၇၇>
        text <ဥပေါသထေ စဟံ ဂန္တွာ၊ မာလာဂန္ဓဝိလေပနံ။>
        text <ထူပသ္မိံ အဘိရောပေသိံ၊ ပသန္နာ သေဟိ ပါဏိဘိ။>
      text <၆၇၈>
        text <တေန ကမ္မေန ဒေဝိန္ဒ၊ ရူပံ မယှံ ဂတီ စ မေ။>
        text <ဣဒ္ဓီ စ အာနုဘာဝေါ စ၊ ယံ မာလံ အဘိရောပယိံ။>
      text <၆၇၉>
        text <ယဉ္စ သီလဝတီ အာသိံ၊ န တံ တာဝ ဝိပစ္စတိ။>
        text <အာသာ စ ပန မေ ဒေဝိန္ဒ၊ သကဒာဂါမိနီ သိယန္တိ။>
      stand <ဝိသာလက္ခိဝိမာနံ နဝမံ။>
    text <၁၀။ ပါရိစ္ဆတ္တကဝိမာနဝတ္ထု>
      text <၆၈၀>
        text <ပါရိစ္ဆတ္တကေ ကောဝိဠာရေ၊ ရမဏီယေ မနောရမေ။>
        text <ဒိဗ္ဗမာလံ ဂန္ထမာနာ၊ ဂါယန္တီ သမ္ပမောဒသိ။>
      text <၆၈၁>
        text <တဿာ တေ နစ္စမာနာယ၊ အင်္ဂမင်္ဂေဟိ သဗ္ဗသော။>
        text <ဒိဗ္ဗာ သဒ္ဒာ နိစ္ဆရန္တိ၊ သဝနီယာ မနောရမာ။>
      text <၆၈၂>
        text <တဿာ တေ နစ္စမာနာယ၊ အင်္ဂမင်္ဂေဟိ သဗ္ဗသော။>
        text <ဒိဗ္ဗာ ဂန္ဓာ ပဝါယန္တိ၊ သုစိဂန္ဓာ မနောရမာ။>
      text <၆၈၃>
        text <ဝိဝတ္တမာနာ ကာယေန၊ ယာ ဝေဏီသု ပိဠန္ဓနာ။>
        text <တေသံ သုယျတိ နိဂ္ဃောသော၊ တူရိယေ ပဉ္စင်္ဂိကေ ယထာ။>
      text <၆၈၄>
        text <ဝဋံသကာ ဝါတဓုတာ၊ ဝါတေန သမ္ပကမ္ပိတာ။>
        text <တေသံ သုယျတိ နိဂ္ဃောသော၊ တူရိယေ ပဉ္စင်္ဂိကေ ယထာ။>
      text <၆၈၅>
        text <ယာပိ တေ သိရသ္မိံ မာလာ၊ သုစိဂန္ဓာ မနောရမာ။>
        text <ဝါတိ ဂန္ဓော ဒိသာ သဗ္ဗာ၊ ရုက္ခေါ မဉ္ဇူသကော ယထာ။>
      text <၆၈၆>
        text <ဃာယသေ တံ သုစိဂန္ဓံ၊ ရူပံ ပဿသိ အမာနုသံ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၆၈၇>
        text <ပဘဿရံ အစ္စိမန္တံ၊ ဝဏ္ဏဂန္ဓေန သံယုတံ။>
        text <အသောကပုပ္ဖမာလာဟံ၊ ဗုဒ္ဓဿ ဥပနာမယိံ။>
      text <၆၈၈>
        text <တာဟံ ကမ္မံ ကရိတွာန၊ ကုသလံ ဗုဒ္ဓဝဏ္ဏိတံ။>
        text <အပေတသောကာ သုခိတာ၊ သမ္ပမောဒာမနာမယာတိ။>
        text <ဥဠာရော ဥစ္ဆု ပလ္လင်္ကော၊ လတာ စ ဂုတ္တိလေန စ။>
        text <ဒဒ္ဒလ္လပေသမလ္လိကာ၊ ဝိသာလက္ခိ ပါရိစ္ဆတ္တကော။>
        text <ဝဂ္ဂေါ တေန ပဝုစ္စတီတိ။>
      stand <ပါရိစ္ဆတ္တကဝိမာနံ ဒသမံ။>
      stand <ပါရိစ္ဆတ္တကဝဂ္ဂေါ တတိယော နိဋ္ဌိတော။>
      text <တဿုဒ္ဒာနံ>
  text <၄။ မဉ္ဇိဋ္ဌကဝဂ္ဂေါ>
    text <၁။ မဉ္ဇိဋ္ဌကဝိမာနဝတ္ထု>
      text <၆၈၉>
        text <မဉ္ဇိဋ္ဌကေ ဝိမာနသ္မိံ၊ သောဏ္ဏဝါလုကသန္ထတေ။>
        text <ပဉ္စင်္ဂိကေ တုရိယေန၊ ရမသိ သုပ္ပဝါဒိတေ။>
      text <၆၉၀>
        text <တမှာ ဝိမာနာ ဩရုယှ၊ နိမ္မိတာ ရတနာမယာ။>
        text <ဩဂါဟသိ သာလဝနံ၊ ပုပ္ဖိတံ သဗ္ဗကာလိကံ။>
      text <၆၉၁>
        text <ယဿ ယဿေဝ သာလဿ၊ မူလေ တိဋ္ဌသိ ဒေဝတေ။>
        text <သော သော မုဉ္စတိ ပုပ္ဖာနိ၊ ဩနမိတွာ ဒုမုတ္တမော။>
      text <၆၉၂>
        text <ဝါတေရိတံ သာလဝနံ၊ အာဓုတံ ဒိဇသေဝိတံ။>
        text <ဝါတိ ဂန္ဓော ဒိသာ သဗ္ဗာ၊ ရုက္ခေါ မဉ္ဇူသကော ယထာ။>
      text <၆၉၃>
        text <ဃာယသေ တံ သုစိဂန္ဓံ၊ ရူပံ ပဿသိ အမာနုသံ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၆၉၄>
        text <အဟံ မနုဿေသု မနုဿဘူတာ၊ ဒာသီ အယိရကုလေ အဟုံ။>
        text <ဗုဒ္ဓံ နိသိန္နံ ဒိသွာန၊ သာလပုပ္ဖေဟိ ဩကိရိံ။>
      text <၆၉၅>
        text <ဝဋံသကဉ္စ သုကတံ၊ သာလပုပ္ဖမယံ အဟံ။>
        text <ဗုဒ္ဓဿ ဥပနာမေသိံ၊ ပသန္နာ သေဟိ ပါဏိဘိ။>
      text <၆၉၆>
        text <တာဟံ ကမ္မံ ကရိတွာန၊ ကုသလံ ဗုဒ္ဓဝဏ္ဏိတံ။>
        text <အပေတသောကာ သုခိတာ၊ သမ္ပမောဒာမနာမယာတိ။>
      stand <မဉ္ဇိဋ္ဌကဝိမာနံ ပဌမံ။>
    text <၂။ ပဘဿရဝိမာနဝတ္ထု>
      text <၆၉၇>
        text <ပဘဿရဝရဝဏ္ဏနိဘေ၊ သုရတ္တဝတ္ထဝသနေ။>
        text <မဟိဒ္ဓိကေ စန္ဒနရုစိရဂတ္တေ၊ ကာ တွံ သုဘေ ဒေဝတေ ဝန္ဒသေ မမံ။>
      text <၆၉၈>
        text <ပလ္လင်္ကော စ တေ မဟဂ္ဃော၊ နာနာရတနစိတ္တိတော ရုစိရော။>
        text <ယတ္ထ တွံ နိသိန္နာ ဝိရောစသိ၊ ဒေဝရာဇာရိဝ နန္ဒနေ ဝနေ။>
      text <၆၉၉>
        text <ကိံ တွံ ပုရေ သုစရိတမာစရီ ဘဒ္ဒေ၊ ကိဿ ကမ္မဿ ဝိပါကံ။>
        text <အနုဘောသိ ဒေဝလောကသ္မိံ၊ ဒေဝတေ ပုစ္ဆိတာစိက္ခ။>
        text <ကိဿ ကမ္မဿိဒံ ဖလန္တိ။>
      text <၇၀၀>
        text <ပိဏ္ဍာယ တေ စရန္တဿ၊ မာလံ ဖာဏိတဉ္စ အဒဒံ ဘန္တေ။>
        text <တဿ ကမ္မဿိဒံ ဝိပါကံ၊ အနုဘောမိ ဒေဝလောကသ္မိံ။>
      text <၇၀၁>
        text <ဟောတိ စ မေ အနုတာပေါ၊ အပရဒ္ဓံ ဒုက္ခိတဉ္စ မေ ဘန္တေ။>
        text <သာဟံ ဓမ္မံ နာဿောသိံ၊ သုဒေသိတံ ဓမ္မရာဇေန။>
      text <၇၀၂>
        text <တံ တံ ဝဒာမိ ဘဒ္ဒန္တေ၊ ယဿ မေ အနုကမ္ပိယော ကောစိ။>
        text <ဓမ္မေသု တံ သမာဒပေထ၊ သုဒေသိတံ ဓမ္မရာဇေန။>
      text <၇၀၃>
        text <ယေသံ အတ္ထိ သဒ္ဓါ ဗုဒ္ဓေ၊ ဓမ္မေ စ သင်္ဃရတနေ။>
        text <တေ မံ အတိဝိရောစန္တိ၊ အာယုနာ ယသသာ သိရိယာ။>
      text <၇၀၄>
        text <ပတာပေန ဝဏ္ဏေန ဥတ္တရိတရာ၊>
        text <အညေ မဟိဒ္ဓိကတရာ မယာ ဒေဝါတိ။>
      stand <ပဘဿရဝိမာနံ ဒုတိယံ။>
    text <၃။ နာဂဝိမာနဝတ္ထု>
      text <၇၀၅>
        text <အလင်္ကတာ မဏိကဉ္စနာစိတံ၊ သောဝဏ္ဏဇာလစိတံ မဟန္တံ။>
        text <အဘိရုယှ ဂဇဝရံ သုကပ္ပိတံ၊ ဣဓာဂမာ ဝေဟာယသံ အန္တလိက္ခေ။>
      text <၇၀၆>
        text <နာဂဿ ဒန္တေသု ဒုဝေသု နိမ္မိတာ၊ အစ္ဆောဒကာ ပဒုမိနိယော သုဖုလ္လာ။>
        text <ပဒုမေသု စ တုရိယဂဏာ ပဘိဇ္ဇရေ၊ ဣမာ စ နစ္စန္တိ မနောဟရာယော။>
      text <၇၀၇>
        text <ဒေဝိဒ္ဓိပတ္တာသိ မဟာနုဘာဝေ၊ မနုဿဘူတာ ကိမကာသိ ပုညံ။>
        text <ကေနာသိ ဧဝံ ဇလိတာနုဘာဝါ၊ ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၀၈>
        text <ဗာရာဏသိယံ ဥပသင်္ကမိတွာ၊ ဗုဒ္ဓဿဟံ ဝတ္ထယုဂံ အဒာသိံ။>
        text <ပါဒာနိ ဝန္ဒိတွာ ဆမာ နိသီဒိံ၊ ဝိတ္တာ စဟံ အဉ္ဇလိကံ အကာသိံ။>
      text <၇၀၉>
        text <ဗုဒ္ဓေါ စ မေ ကဉ္စနသန္နိဘတ္တစော၊ အဒေသယိ သမုဒယဒုက္ခနိစ္စတံ။>
        text <အသင်္ခတံ ဒုက္ခနိရောဓသဿတံ၊ မဂ္ဂံ အဒေသယိ ယတော ဝိဇာနိသံ။>
      text <၇၁၀>
        text <အပ္ပါယုကီ ကာလကတာ တတော စုတာ၊ ဥပပန္နာ တိဒသဂဏံ ယသဿိနီ။>
        text <သက္ကဿဟံ အညတရာ ပဇာပတိ၊ ယသုတ္တရာ နာမ ဒိသာသု ဝိဿုတာတိ။>
      stand <နာဂဝိမာနံ တတိယံ။>
    text <၄။ အလောမဝိမာနဝတ္ထု>
      text <၇၁၁>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၇၁၂>
        text <ကေန တေတာဒိသော ဝဏ္ဏော။ပေ။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၁၄>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၇၁၅>
        text <အဟဉ္စ ဗာရာဏသိယံ၊ ဗုဒ္ဓဿာဒိစ္စဗန္ဓုနော။>
        text <အဒာသိံ သုက္ခကုမ္မာသံ၊ ပသန္နာ သေဟိ ပါဏိဘိ။>
      text <၇၁၆>
        text <သုက္ခါယ အလောဏိကာယ စ၊ ပဿ ဖလံ ကုမ္မာသပိဏ္ဍိယာ။>
        text <အလောမံ သုခိတံ ဒိသွာ၊ ကော ပုညံ န ကရိဿတိ။>
      text <၇၁၇>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <အလောမဝိမာနံ စတုတ္ထံ။>
    text <၅။ ကဉ္ဇိကဒာယိကာဝိမာနဝတ္ထု>
      text <၇၁၉>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၇၂၀>
        text <ကေန တေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      text <၇၂၂>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၇၂၃>
        text <အဟံ အန္ဓကဝိန္ဒမှိ၊ ဗုဒ္ဓဿာဒိစ္စဗန္ဓုနော။>
        text <အဒာသိံ ကောလသမ္ပါကံ၊ ကဉ္ဇိကံ တေလဓူပိတံ။>
      text <၇၂၄>
        text <ပိပ္ဖလျာ လသုဏေန စ၊ မိဿံ လာမဉ္ဇကေန စ။>
        text <အဒာသိံ ဥဇုဘူတသ္မိံ၊ ဝိပ္ပသန္နေန စေတသာ။>
      text <၇၂၅>
        text <ယာ မဟေသိတ္တံ ကာရေယျ၊ စက္ကဝတ္တိဿ ရာဇိနော။>
        text <နာရီ သဗ္ဗင်္ဂကလျာဏီ၊ ဘတ္တု စာနောမဒဿိကာ။>
        text <ဧကဿ ကဉ္ဇိကဒာနဿ၊ ကလံ နာဂ္ဃတိ သောဠသိံ။>
      text <၇၂၆>
        text <သတံ နိက္ခါ သတံ အဿာ၊ သတံ အဿတရီရထာ။>
        text <သတံ ကညာသဟဿာနိ၊ အာမုတ္တမဏိကုဏ္ဍလာ။>
        text <ဧကဿ ကဉ္ဇိကဒာနဿ၊ ကလံ နာဂ္ဃန္တိ သောဠသိံ။>
      text <၇၂၇>
        text <သတံ ဟေမဝတာ နာဂါ၊ ဤသာဒန္တာ ဥရူဠှဝါ။>
        text <သုဝဏ္ဏကစ္ဆာ မာတင်္ဂါ၊ ဟေမကပ္ပနဝါသသာ။>
        text <ဧကဿ ကဉ္ဇိကဒာနဿ၊ ကလံ နာဂ္ဃန္တိ သောဠသိံ။>
      text <၇၂၈>
        text <စတုန္နမပိ ဒီပါနံ၊ ဣဿရံ ယောဓ ကာရယေ။>
        text <ဧကဿ ကဉ္ဇိကဒာနဿ၊ ကလံ နာဂ္ဃတိ သောဠသိန္တိ။>
      stand <ကဉ္ဇိကဒာယိကာဝိမာနံ ပဉ္စမံ။>
    text <၆။ ဝိဟာရဝိမာနဝတ္ထု>
      text <၇၂၉>
        text <အဘိက္ကန္တေန ဝဏ္ဏေန။ပေ။ ဩသဓီ ဝိယ တာရကာ။>
      text <၇၃၀>
        text <တဿာ တေ နစ္စမာနာယ၊ အင်္ဂမင်္ဂေဟိ သဗ္ဗသော။>
        text <ဒိဗ္ဗာ သဒ္ဒာ နိစ္ဆရန္တိ၊ သဝနီယာ မနောရမာ။>
      text <၇၃၁>
        text <တဿာ တေ နစ္စမာနာယ၊ အင်္ဂမင်္ဂေဟိ သဗ္ဗသော။>
        text <ဒိဗ္ဗာ ဂန္ဓာ ပဝါယန္တိ၊ သုစိဂန္ဓာ မနောရမာ။>
      text <၇၃၂>
        text <ဝိဝတ္တမာနာ ကာယေန၊ ယာ ဝေဏီသု ပိဠန္ဓနာ။>
        text <တေသံ သုယျတိ နိဂ္ဃောသော၊ တုရိယေ ပဉ္စင်္ဂိကေ ယထာ။>
      text <၇၃၃>
        text <ဝဋံသကာ ဝါတဓုတာ၊ ဝါတေန သမ္ပကမ္ပိတာ။>
        text <တေသံ သုယျတိ နိဂ္ဃောသော၊ တုရိယေ ပဉ္စင်္ဂိကေ ယထာ။>
      text <၇၃၄>
        text <ယာပိ တေ သိရသ္မိံ မာလာ၊ သုစိဂန္ဓာ မနောရမာ။>
        text <ဝါတိ ဂန္ဓော ဒိသာ သဗ္ဗာ၊ ရုက္ခေါ မဉ္ဇူသကော ယထာ။>
      text <၇၃၅>
        text <ဃာယသေ တံ သုစိဂန္ဓံ၊ ရူပံ ပဿသိ အမာနုသံ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၇၃၆>
        text <သာဝတ္ထိယံ မယှံ သခီ ဘဒန္တေ၊ သင်္ဃဿ ကာရေသိ မဟာဝိဟာရံ။>
        text <တတ္ထပ္ပသန္နာ အဟမာနုမောဒိံ၊ ဒိသွာ အဂါရဉ္စ ပိယဉ္စ မေတံ။>
      text <၇၃၇>
        text <တာယေဝ မေ သုဒ္ဓနုမောဒနာယ၊ လဒ္ဓံ ဝိမာနဗ္ဘုတဒဿနေယျံ။>
        text <သမန္တတော သောဠသယောဇနာနိ၊ ဝေဟာယသံ ဂစ္ဆတိ ဣဒ္ဓိယာ မမ။>
      text <၇၃၈>
        text <ကူဋာဂါရာ နိဝေသာ မေ၊ ဝိဘတ္တာ ဘာဂသော မိတာ။>
      text <  <
        text <ဒဒ္ဒလ္လမာနာ အာဘန္တိ၊ သမန္တာ သတယောဇနံ။>
      text <၇၃၉>
        text <ပေါက္ခရညော စ မေ ဧတ္ထ၊ ပုထုလောမနိသေဝိတာ။>
        text <အစ္ဆောဒကာ ဝိပ္ပသန္နာ၊ သောဏ္ဏဝါလုကသန္ထတာ။>
      text <၇၄၀>
        text <နာနာပဒုမသဉ္ဆန္နာ၊ ပုဏ္ဍရီကသမောတတာ။>
        text <သုရဘီ သမ္ပဝါယန္တိ၊ မနုညာ မာလုတေရိတာ။>
      text <၇၄၁>
        text <ဇမ္ဗုယော ပနသာ တာလာ၊ နာဠိကေရဝနာနိ စ။>
        text <အန္တောနိဝေသနေ ဇာတာ၊ နာနာရုက္ခါ အရောပိမာ။>
      text <၇၄၂>
        text <နာနာတူရိယသင်္ဃုဋ္ဌံ၊ အစ္ဆရာဂဏဃောသိတံ။>
        text <ယောပိ မံ သုပိနေ ပဿေ၊ သောပိ ဝိတ္တော သိယာ နရော။>
      text <၇၄၃>
        text <ဧတာဒိသံ အဗ္ဘုတဒဿနေယျံ၊ ဝိမာနံ သဗ္ဗသောပဘံ။>
        text <မမ ကမ္မေဟိ နိဗ္ဗတ္တံ၊ အလံ ပုညာနိ ကာတဝေတိ။>
      text <၇၄၄>
        text <တာယေဝ တေ သုဒ္ဓနုမောဒနာယ၊ လဒ္ဓံ ဝိမာနဗ္ဘုတဒဿနေယျံ။>
        text <ယာ စေဝ သာ ဒာနမဒာသိ နာရီ၊ တဿာ ဂတိံ ဗြူဟိ ကုဟိံ ဥပ္ပန္နာ သာတိ။>
      text <၇၄၅>
        text <ယာ သာ အဟု မယှံ သခီ ဘဒန္တေ၊ သင်္ဃဿ ကာရေသိ မဟာဝိဟာရံ။>
        text <ဝိညာတဓမ္မာ သာ အဒာသိ ဒာနံ၊ ဥပ္ပန္နာ နိမ္မာနရတီသု ဒေဝေသု။>
      text <၇၄၆>
        text <ပဇာပတီ တဿ သုနိမ္မိတဿ၊ အစိန္တိယာ ကမ္မဝိပါကာ တဿ။>
        text <ယမေတံ ပုစ္ဆသိ ကုဟိံ ဥပ္ပန္နာ သာတိ၊ တံ တေ ဝိယာကာသိံ အနညထာ အဟံ။>
      text <၇၄၇>
        text <တေနဟညေပိ သမာဒပေထ၊ သင်္ဃဿ ဒာနာနိ ဒဒာထ ဝိတ္တာ။>
        text <ဓမ္မဉ္စ သုဏာထ ပသန္နမာနသာ၊ သုဒုလ္လဘော လဒ္ဓေါ မနုဿလာဘော။>
      text <၇၄၈>
        text <ယံ မဂ္ဂံ မဂ္ဂါဓိပတီ အဒေသယိ၊ ဗြဟ္မဿရော ကဉ္စနသန္နိဘတ္တစော။>
        text <သင်္ဃဿ ဒာနာနိ ဒဒာထ ဝိတ္တာ၊ မဟပ္ဖလာ ယတ္ထ ဘဝန္တိ ဒက္ခိဏာ။>
      text <၇၄၉>
        text <ယေ ပုဂ္ဂလာ အဋ္ဌ သတံ ပသတ္ထာ၊ စတ္တာရိ ဧတာနိ ယုဂါနိ ဟောန္တိ။>
        text <တေ ဒက္ခိဏေယျာ သုဂတဿ သာဝကာ၊ ဧတေသု ဒိန္နာနိ မဟပ္ဖလာနိ။>
      text <၇၅၀>
        text <စတ္တာရော စ ပဋိပန္နာ၊ စတ္တာရော စ ဖလေ ဌိတာ။>
        text <ဧသ သင်္ဃော ဥဇုဘူတော၊ ပညာသီလသမာဟိတော။>
      text <၇၅၁>
        text <ယဇမာနာနံ မနုဿာနံ၊ ပုညပေက္ခါန ပါဏိနံ။>
        text <ကရောတံ ဩပဓိကံ ပုညံ၊ သင်္ဃေ ဒိန္နံ မဟပ္ဖလံ။>
      text <၇၅၂>
        text <ဧသော ဟိ သင်္ဃော ဝိပုလော မဟဂ္ဂတော၊ ဧသပ္ပမေယျော ဥဒဓီဝ သာဂရော။>
        text <ဧတေဟိ သေဋ္ဌာ နရဝီရသာဝကာ၊ ပဘင်္ကရာ ဓမ္မမုဒီရယန္တိ။>
      text <၇၅၃>
        text <တေသံ သုဒိန္နံ သုဟုတံ သုယိဋ္ဌံ၊ ယေ သင်္ဃမုဒ္ဒိဿ ဒဒန္တိ ဒာနံ။>
        text <သာ ဒက္ခိဏာ သင်္ဃဂတာ ပတိဋ္ဌိတာ၊ မဟပ္ဖလာ လောကဝိဒူန ဝဏ္ဏိတာ။>
      text <၇၅၄>
        text <ဧတာဒိသံ ယညမနုဿရန္တာ၊ ယေ ဝေဒဇာတာ ဝိစရန္တိ လောကေ။>
        text <ဝိနေယျ မစ္ဆေရမလံ သမူလံ၊ အနိန္ဒိတာ သဂ္ဂမုပေန္တိ ဌာနန္တိ။>
      stand <ဝိဟာရဝိမာနံ ဆဋ္ဌံ။>
      stand <ဘာဏဝါရံ ဒုတိယံ နိဋ္ဌိတံ။>
    text <၇။ စတုရိတ္ထိဝိမာနဝတ္ထု>
      text <၇၅၅>
        text <အဘိက္ကန္တေန ဝဏ္ဏေန။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၅၈>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၇၅၉>
        text <ဣန္ဒီဝရာနံ ဟတ္ထကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။>
        text <ဧသိကာနံ ဥဏ္ဏတသ္မိံ၊ နဂရဝရေ ပဏ္ဏကတေ ရမ္မေ။>
      text <၇၆၀>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိဿာ ပဘာသတီတိ။>
      text <၇၆၂>
        text <အဘိက္ကန္တေန ဝဏ္ဏေန။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၆၅>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၇၆၆>
        text <နီလုပ္ပလဟတ္ထကံ အဟမဒာသိံ၊ ဘိက္ခုနော ပိဏ္ဍာယ စရန္တဿ။>
        text <ဧသိကာနံ ဥဏ္ဏတသ္မိံ၊ နဂရဝရေ ပဏ္ဏကတေ ရမ္မေ။>
      text <၇၆၇>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      text <၇၆၉>
        text <အဘိက္ကန္တေန ဝဏ္ဏေန။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၇၂>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၇၇၃>
        text <ဩဒာတမူလကံ ဟရိတပတ္တံ၊ ဥဒကသ္မိံ သရေ ဇာတံ အဟမဒာသိံ။>
        text <ဘိက္ခုနော ပိဏ္ဍာယ စရန္တဿ၊ ဧသိကာနံ ဥဏ္ဏတသ္မိံ။>
        text <နဂရဝရေ ပဏ္ဏကတေ ရမ္မေ။>
      text <၇၇၄>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      text <၇၇၆>
        text <အဘိက္ကန္တေန ဝဏ္ဏေန။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၇၉>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၇၈၀>
        text <အဟံ သုမနာ သုမနဿ သုမနမကုဠာနိ၊ ဒန္တဝဏ္ဏာနိ အဟမဒာသိံ။>
        text <ဘိက္ခုနော ပိဏ္ဍာယ စရန္တဿ၊ ဧသိကာနံ ဥဏ္ဏတသ္မိံ။>
        text <နဂရဝရေ ပဏ္ဏကတေ ရမ္မေ။>
      text <၇၈၁>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      stand <စတုရိတ္ထိဝိမာနံ သတ္တမံ။>
    text <၈။ အမ္ဗဝိမာနဝတ္ထု>
      text <၇၈၃>
        text <ဒိဗ္ဗံ တေ အမ္ဗဝနံ ရမ္မံ၊ ပါသာဒေတ္ထ မဟလ္လကော။>
        text <နာနာတုရိယသင်္ဃုဋ္ဌော၊ အစ္ဆရာဂဏဃောသိတော။>
      text <၇၈၄>
        text <ပဒီပေါ စေတ္ထ ဇလတိ၊ နိစ္စံ သောဝဏ္ဏယော မဟာ။>
        text <ဒုဿဖလေဟိ ရုက္ခေဟိ၊ သမန္တာ ပရိဝါရိတော။>
      text <၇၈၅>
        text <ကေန တေတာဒိသော ဝဏ္ဏော။ပေ။ဝဏ္ဏော စ တေ သဗ္ဗဒိသာ ပဘာသတီတိ။>
      text <၇၈၇>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၇၈၈>
        text <အဟံ မနုဿေသု မနုဿဘူတာ၊ ပုရိမာယ ဇာတိယာ မနုဿလောကေ။>
        text <ဝိဟာရံ သင်္ဃဿ ကာရေသိံ၊ အမ္ဗေဟိ ပရိဝါရိတံ။>
      text <၇၈၉>
        text <ပရိယောသိတေ ဝိဟာရေ၊ ကာရေန္တေ နိဋ္ဌိတေ မဟေ။>
        text <အမ္ဗေဟိ ဆာဒယိတွာန၊ ကတွာ ဒုဿမယေ ဖလေ။>
      text <၇၉၀>
        text <ပဒီပံ တတ္ထ ဇာလေတွာ၊ ဘောဇယိတွာ ဂဏုတ္တမံ။>
        text <နိယျာဒေသိံ တံ သင်္ဃဿ၊ ပသန္နာ သေဟိ ပါဏိဘိ။>
      text <၇၉၁>
        text <တေန မေ အမ္ဗဝနံ ရမ္မံ၊ ပါသာဒေတ္ထ မဟလ္လကော။>
        text <နာနာတုရိယသင်္ဃုဋ္ဌော၊ အစ္ဆရာဂဏဃောသိတော။>
      text <၇၉၂>
        text <ပဒီပေါ စေတ္ထ ဇလတိ၊ နိစ္စံ သောဝဏ္ဏယော မဟာ။>
        text <ဒုဿဖလေဟိ ရုက္ခေဟိ၊ သမန္တာ ပရိဝါရိတော။>
      text <၇၉၃>
        text <တေန မေတာဒိသော ဝဏ္ဏော။ပေ။ဝဏ္ဏော စ မေ သဗ္ဗဒိသာ ပဘာသတီတိ။>
      stand <အမ္ဗဝိမာနံ အဋ္ဌမံ။>
    text <၉။ ပီတဝိမာနဝတ္ထု>
      text <၇၉၅>
        text <ပီတဝတ္ထေ ပီတဓဇေ၊ ပီတာလင်္ကာရဘူသိတေ။>
        text <ပီတစန္ဒနလိတ္တင်္ဂေ၊ ပီတဥပ္ပလမာလိနီ။>
      text <၇၉၆>
        text <ပီတပါသာဒသယနေ၊ ပီတာသနေ ပီတဘာဇနေ။>
        text <ပီတဆတ္တေ ပီတရထေ၊ ပီတဿေ ပီတဗီဇနေ။>
      text <၇၉၇>
        text <ကိံ ကမ္မမကရီ ဘဒ္ဒေ၊ ပုဗ္ဗေ မာနုသကေ ဘဝေ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၇၉၈>
        text <ကောသာတကီ နာမ လတတ္ထိ ဘန္တေ၊ တိတ္တိကာ အနဘိစ္ဆိတာ။>
        text <တဿာ စတ္တာရိ ပုပ္ဖာနိ၊ ထူပံ အဘိဟရိံ အဟံ။>
      text <၇၉၉>
        text <သတ္ထု သရီရမုဒ္ဒိဿ၊ ဝိပ္ပသန္နေန စေတသာ။>
        text <နာဿ မဂ္ဂံ အဝေက္ခိဿံ၊ န တဂ္ဂမနသာ သတီ။>
      text <၈၀၀>
        text <တတော မံ အဝဓီ ဂါဝီ၊ ထူပံ အပတ္တမာနသံ။>
        text <တဉ္စာဟံ အဘိသဉ္စေယျံ၊ ဘိယျော နူန ဣတော သိယာ။>
      text <၈၀၁>
        text <တေန ကမ္မေန ဒေဝိန္ဒ၊ မဃဝါ ဒေဝကုဉ္ဇရော။>
        text <ပဟာယ မာနုသံ ဒေဟံ၊ တဝ သဟဗျ မာဂတာတိ။>
      text <၈၀၂>
        text <ဣဒံ သုတွာ တိဒသာဓိပတိ၊ မဃဝါ ဒေဝကုဉ္ဇရော။>
        text <တာဝတိံသေ ပသာဒေန္တော၊ မာတလိံ ဧတဒဗြဝိ။>
      text <၈၀၃>
        text <ပဿ မာတလိ အစ္ဆေရံ၊ စိတ္တံ ကမ္မဖလံ ဣဒံ။>
        text <အပ္ပကမ္ပိ ကတံ ဒေယျံ၊ ပုညံ ဟောတိ မဟပ္ဖလံ။>
      text <၈၀၄>
        text <နတ္ထိ စိတ္တေ ပသန္နမှိ၊ အပ္ပကာ နာမ ဒက္ခိဏာ။>
        text <တထာဂတေ ဝါ သမ္ဗုဒ္ဓေ၊ အထ ဝါ တဿ သာဝကေ။>
      text <၈၀၅>
        text <ဧဟိ မာတလိ အမှေပိ၊ ဘိယျော ဘိယျော မဟေမသေ။>
        text <တထာဂတဿ ဓာတုယော၊ သုခေါ ပုညာန မုစ္စယော။>
      text <၈၀၆>
        text <တိဋ္ဌန္တေ နိဗ္ဗုတေ စာပိ၊ သမေ စိတ္တေ သမံ ဖလံ။>
        text <စေတောပဏိဓိဟေတု ဟိ၊ သတ္တာ ဂစ္ဆန္တိ သုဂ္ဂတိံ။>
      text <၈၀၇>
        text <ဗဟူနံ ဝတ အတ္ထာယ၊ ဥပ္ပဇ္ဇန္တိ တထာဂတာ။>
        text <ယတ္ထ ကာရံ ကရိတွာန၊ သဂ္ဂံ ဂစ္ဆန္တိ ဒာယကာတိ။>
      stand <ပီတဝိမာနံ နဝမံ။>
    text <၁၀။ ဥစ္ဆုဝိမာနဝတ္ထု>
      text <၈၀၈>
        text <ဩဘာသယိတွာ ပထဝိံ သဒေဝကံ၊ အတိရောစသိ စန္ဒိမသူရိယာ ဝိယ။>
        text <သိရိယာ စ ဝဏ္ဏေန ယသေန တေဇသာ၊ ဗြဟ္မာဝ ဒေဝေ တိဒသေ သဟိန္ဒကေ။>
      text <၈၀၉>
        text <ပုစ္ဆာမိ တံ ဥပ္ပလမာလဓာရိနီ၊ အာဝေဠိနီ ကဉ္စနသန္နိဘတ္တစေ။>
        text <အလင်္ကတေ ဥတ္တမဝတ္ထဓာရိနီ၊ ကာ တွံ သုဘေ ဒေဝတေ ဝန္ဒသေ မမံ။>
      text <၈၁၀>
        text <ကိံ တွံ ပုရေ ကမ္မမကာသိ အတ္တနာ၊ မနုဿဘူတာ ပုရိမာယ ဇာတိယာ။>
        text <ဒာနံ သုစိဏ္ဏံ အထ သီလသညမံ၊ ကေနုပပန္နာ သုဂတိံ ယသဿိနီ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၈၁၁>
        text <ဣဒာနိ ဘန္တေ ဣမမေဝ ဂါမံ၊ ပိဏ္ဍာယ အမှာက ဃရံ ဥပါဂမိ။>
        text <တတော တေ ဥစ္ဆုဿ အဒာသိ ခဏ္ဍိကံ၊ ပသန္နစိတ္တာ အတုလာယ ပီတိယာ။>
      text <၈၁၂>
        text <သဿု စ ပစ္ဆာ အနုယုဉ္ဇတေ မမံ၊ ကဟံ နု ဥစ္ဆုံ ဝဓုကေ အဝါကိရီ။>
        text <န ဆဍ္ဍိတံ နော ပန ခါဒိတံ မယာ၊ သန္တဿ ဘိက္ခုဿ သယံ အဒာသဟံ။>
      text <၈၁၃>
        text <တုယှံနွိဒံ ဣဿရိယံ အထော မမ၊ ဣတိဿာ သဿု ပရိဘာသတေ မမံ။>
        text <လေဍ္ဍုံ ဂဟေတွာ ပဟာရံ အဒာသိ မေ၊ တတော စုတာ ကာလကတာမှိ ဒေဝတာ။>
      text <၈၁၄>
        text <တဒေဝ ကမ္မံ ကုသလံ ကတံ မယာ၊ သုခဉ္စ ကမ္မံ အနုဘောမိ အတ္တနာ။>
        text <ဒေဝေဟိ သဒ္ဓိံ ပရိစာရယာမဟံ၊ မောဒာမဟံ ကာမဂုဏေဟိ ပဉ္စဟိ။>
      text <၈၁၅>
        text <တဒေဝ ကမ္မံ ကုသလံ ကတံ မယာ၊ သုခဉ္စ ကမ္မံ အနုဘောမိ အတ္တနာ။>
        text <ဒေဝိန္ဒဂုတ္တာ တိဒသေဟိ ရက္ခိတာ၊ သမပ္ပိတာ ကာမဂုဏေဟိ ပဉ္စဟိ။>
      text <၈၁၆>
        text <ဧတာဒိသံ ပုညဖလံ အနပ္ပကံ၊ မဟာဝိပါကာ မမ ဥစ္ဆုဒက္ခိဏာ။>
        text <ဒေဝေဟိ သဒ္ဓိံ ပရိစာရယာမဟံ၊ မောဒာမဟံ ကာမဂုဏေဟိ ပဉ္စဟိ။>
      text <၈၁၇>
        text <ဧတာဒိသံ ပုညဖလံ အနပ္ပကံ၊ မဟာဇုတိကာ မမ ဥစ္ဆုဒက္ခိဏာ။>
        text <ဒေဝိန္ဒဂုတ္တာ တိဒသေဟိ ရက္ခိတာ၊ သဟဿနေတ္တောရိဝ နန္ဒနေ ဝနေ။>
      text <၈၁၈>
        text <တုဝဉ္စ ဘန္တေ အနုကမ္ပကံ ဝိဒုံ၊ ဥပေစ္စ ဝန္ဒိံ ကုသလဉ္စ ပုစ္ဆိသံ။>
        text <တတော တေ ဥစ္ဆုဿ အဒာသိံ ခဏ္ဍိကံ၊ ပသန္နစိတ္တာ အတုလာယ ပီတိယာတိ။>
      stand <ဥစ္ဆုဝိမာနံ ဒသမံ။>
    text <၁၁။ ဝန္ဒနဝိမာနဝတ္ထု>
      text <၈၁၉>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဩဘာသေန္တီ ဒိသာ သဗ္ဗာ၊ ဩသဓီ ဝိယ တာရကာ။>
      text <၈၂၀>
        text <ကေန တေတာဒိသော ဝဏ္ဏော။ပေ။။>
        text <ဝဏ္ဏော စ တေ သဗ္ဗဒိသာ ပဘာသတီတိ။>
      text <၈၂၂>
        text <သာ ဒေဝတာ အတ္တမနာ။ပေ။ ယဿ ကမ္မဿိဒံ ဖလံ။>
      text <၈၂၃>
        text <အဟံ မနုဿေသု မနုဿဘူတာ၊ ဒိသွာန သမဏေ သီလဝန္တေ။>
        text <ပါဒာနိ ဝန္ဒိတွာ မနံ ပသာဒယိံ၊ ဝိတ္တာ စဟံ အဉ္ဇလိကံ အကာသိံ။>
      text <၈၂၄>
        text <တေန မေတာဒိသော ဝဏ္ဏော။ပေ။ ဝဏ္ဏော စ မေ သဗ္ဗဒိသာ ပဘာသတီတိ။>
      stand <ဝန္ဒနဝိမာနံ ဧကာဒသမံ။>
    text <၁၂။ ရဇ္ဇုမာလာဝိမာနဝတ္ထု>
      text <၈၂၆>
        text <အဘိက္ကန္တေန ဝဏ္ဏေန၊ ယာ တွံ တိဋ္ဌသိ ဒေဝတေ။>
        text <ဟတ္ထပါဒေ စ ဝိဂ္ဂယှ၊ နစ္စသိ သုပ္ပဝါဒိတေ။>
      text <၈၂၇>
        text <တဿာ တေ နစ္စမာနာယ၊ အင်္ဂမင်္ဂေဟိ သဗ္ဗသော။>
        text <ဒိဗ္ဗာ သဒ္ဒာ နိစ္ဆရန္တိ၊ သဝနီယာ မနောရမာ။>
      text <၈၂၈>
        text <တဿာ တေ နစ္စမာနာယ၊ အင်္ဂမင်္ဂေဟိ သဗ္ဗသော။>
        text <ဒိဗ္ဗာ ဂန္ဓာ ပဝါယန္တိ၊ သုစိဂန္ဓာ မနောရမာ။>
      text <၈၂၉>
        text <ဝိဝတ္တမာနာ ကာယေန၊ ယာ ဝေဏီသု ပိဠန္ဓနာ။>
        text <တေသံ သုယျတိ နိဂ္ဃောသော၊ တုရိယေ ပဉ္စင်္ဂိကေ ယထာ။>
      text <၈၃၀>
        text <ဝဋံသကာ ဝါတဓုတာ၊ ဝါတေန သမ္ပကမ္ပိတာ။>
        text <တေသံ သုယျတိ နိဂ္ဃောသော၊ တုရိယေ ပဉ္စင်္ဂိကေ ယထာ။>
      text <၈၃၁>
        text <ယာပိ တေ သိရသ္မိံ မာလာ၊ သုစိဂန္ဓာ မနောရမာ။>
        text <ဝါတိ ဂန္ဓော ဒိသာ သဗ္ဗာ၊ ရုက္ခေါ မဉ္ဇူသကော ယထာ။>
      text <၈၃၂>
        text <ဃာယသေ တံ သုစိဂန္ဓံ၊ ရူပံ ပဿသိ အမာနုသံ။>
        text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
      text <၈၃၃>
        text <ဒာသီ အဟံ ပုရေ အာသိံ၊ ဂယာယံ ဗြာဟ္မဏဿဟံ။>
        text <အပ္ပပုညာ အလက္ခိကာ၊ ရဇ္ဇုမာလာတိ မံ ဝိဒုံ။>
      text <၈၃၄>
        text <အက္ကောသာနံ ဝဓာနဉ္စ၊ တဇ္ဇနာယ စ ဥဂ္ဂတာ။>
        text <ကုဋံ ဂဟေတွာ နိက္ခမ္မ၊ အဂဉ္ဆိံ ဥဒဟာရိယာ။>
      text <၈၃၅>
        text <ဝိပထေ ကုဋံ နိက္ခိပိတွာ၊ ဝနသဏ္ဍံ ဥပါဂမိံ။>
        text <ဣဓေဝါဟံ မရိဿာမိ၊ ကော အတ္ထော ဇီဝိတေန မေ။>
      text <၈၃၆>
        text <ဒဠှံ ပါသံ ကရိတွာန၊ အာသုမ္ဘိတွာန ပါဒပေ။>
        text <တတော ဒိသာ ဝိလောကေသိံ၊ကော နု ခေါ ဝနမဿိတော။>
      text <၈၃၇>
        text <တတ္ထဒ္ဒသာသိံ သမ္ဗုဒ္ဓံ၊ သဗ္ဗလောကဟိတံ မုနိံ။>
        text <နိသိန္နံ ရုက္ခမူလသ္မိံ၊ ဈာယန္တံ အကုတောဘယံ။>
      text <၈၃၈>
        text <တဿာ မေ အဟု သံဝေဂေါ၊ အဗ္ဘုတော လောမဟံသနော။>
        text <ကော နု ခေါ ဝနမဿိတော၊ မနုဿော ဥဒာဟု ဒေဝတာ။>
      text <၈၃၉>
        text <ပါသာဒိကံ ပသာဒနီယံ၊ ဝနာ နိဗ္ဗနမာဂတံ။>
        text <ဒိသွာ မနော မေ ပသီဒိ၊ နာယံ ယာဒိသကီဒိသော။>
      text <၈၄၀>
        text <ဂုတ္တိန္ဒြိယော ဈာနရတော၊ အဗဟိဂ္ဂတမာနသော။>
        text <ဟိတော သဗ္ဗဿ လောကဿ၊ ဗုဒ္ဓေါ အယံ ဘဝိဿတိ။>
      text <၈၄၁>
        text <ဘယဘေရဝေါ ဒုရာသဒော၊ သီဟောဝ ဂုဟမဿိတော။>
        text <ဒုလ္လဘာယံ ဒဿနာယ၊ ပုပ္ဖံ ဩဒုမ္ဗရံ ယထာ။>
      text <၈၄၂>
        text <သော မံ မုဒူဟိ ဝါစာဟိ၊ အာလပိတွာ တထာဂတော။>
        text <ရဇ္ဇုမာလေတိ မံဝေါစ၊ သရဏံ ဂစ္ဆ တထာဂတံ။>
      text <၈၄၃>
        text <တာဟံ ဂိရံ သုဏိတွာန၊ နေလံ အတ္ထဝတိံ သုစိံ။>
        text <သဏှံ မုဒုဉ္စ ဝဂ္ဂုဉ္စ၊ သဗ္ဗသောကာပနူဒနံ။>
      text <၈၄၄>
        text <ကလ္လစိတ္တဉ္စ မံ ဉတွာ၊ ပသန္နံ သုဒ္ဓမာနသံ။>
        text <ဟိတော သဗ္ဗဿ လောကဿ၊ အနုသာသိ တထာဂတော။>
      text <၈၄၅>
        text <ဣဒံ ဒုက္ခန္တိ မံဝေါစ၊ အယံ ဒုက္ခဿ သမ္ဘဝေါ။>
        text <ဒုက္ခ နိရောဓော မဂ္ဂေါ စ၊ အဉ္ဇသော အမတောဂဓော။>
      text <၈၄၆>
        text <အနုကမ္ပကဿ ကုသလဿ၊ ဩဝါဒမှိ အဟံ ဌိတာ။>
        text <အဇ္ဈဂါ အမတံ သန္တိံ၊ နိဗ္ဗာနံ ပဒမစ္စုတံ။>
      text <၈၄၇>
        text <သာဟံ အဝဋ္ဌိတာပေမာ၊ ဒဿနေ အဝိကမ္ပိနီ။>
        text <မူလဇာတာယ သဒ္ဓါယ၊ ဓီတာ ဗုဒ္ဓဿ ဩရသာ။>
      text <၈၄၈>
        text <သာဟံ ရမာမိ ကီဠာမိ၊ မောဒာမိ အကုတောဘယာ။>
        text <ဒိဗ္ဗမာလံ ဓာရယာမိ၊ ပိဝါမိ မဓုမဒ္ဒဝံ။>
      text <၈၄၉>
        text <သဋ္ဌိတုရိယသဟဿာနိ၊ ပဋိဗောဓံ ကရောန္တိ မေ။>
        text <အာဠမ္ဗော ဂဂ္ဂရော ဘီမော၊ သာဓုဝါဒီ စ သံသယော။>
      text <၈၅၀>
        text <ပေါက္ခရော စ သုဖဿော စ၊ ဝီဏာမောက္ခါ စ နာရိယော။>
        text <နန္ဒာ စေဝ သုနန္ဒာ စ၊ သောဏဒိန္နာ သုစိမှိတာ။>
      text <၈၅၁>
        text <အလမ္ဗုသာ မိဿကေသီ စ၊ ပုဏ္ဍရီကာတိဒာရုဏီ။>
        text <ဧဏီဖဿာ သုဖဿာ စ၊ သုဘဒ္ဒာ မုဒုဝါဒိနီ။>
      text <၈၅၂>
        text <ဧတာ စညာ စ သေယျာသေ၊ အစ္ဆရာနံ ပဗောဓိကာ။>
        text <တာ မံ ကာလေနုပါဂန္တွာ၊ အဘိဘာသန္တိ ဒေဝတာ။>
      text <၈၅၃>
        text <ဟန္ဒ နစ္စာမ ဂါယာမ၊ ဟန္ဒ တံ ရမယာမသေ။>
        text <နယိဒံ အကတပုညာနံ၊ ကတပုညာနမေဝိဒံ။>
      text <၈၅၄>
        text <အသောကံ နန္ဒနံ ရမ္မံ၊ တိဒသာနံ မဟာဝနံ။>
        text <သုခံ အကတပုညာနံ၊ ဣဓ နတ္ထိ ပရတ္ထ စ။>
      text <၈၅၅>
        text <သုခဉ္စ ကတပုညာနံ၊ ဣဓ စေဝ ပရတ္ထ စ။>
        text <တေသံ သဟဗျကာမာနံ၊ ကတ္တဗ္ဗံ ကုသလံ ဗဟုံ။>
        text <ကတပုညာ ဟိ မောဒန္တိ၊ သဂ္ဂေ ဘောဂသမင်္ဂိနော။>
      text <၈၅၆>
        text <ဗဟူနံ ဝတ အတ္ထာယ၊ ဥပ္ပဇ္ဇန္တိ တထာဂတာ။>
        text <ဒက္ခိဏေယျာ မနုဿာနံ၊ ပုညခေတ္တာနမာကရာ။>
        text <ယတ္ထ ကာရံ ကရိတွာန၊ သဂ္ဂေ မောဒန္တိ ဒာယကာတိ။>
        text <မဉ္ဇိဋ္ဌာ ပဘဿရာ နာဂါ၊ အလောမာကဉ္ဇိကဒာယိကာ။>
        text <ဝိဟာရစတုရိတ္ထမ္ဗာ၊ ပီတာ ဥစ္ဆုဝန္ဒနရဇ္ဇုမာလာ စ။>
        text <ဝဂ္ဂေါ တေန ပဝုစ္စတီတိ။>
      stand <ရဇ္ဇုမာလာဝိမာနံ ဒွာဒသမံ။>
      stand <မဉ္ဇိဋ္ဌကဝဂ္ဂေါ စတုတ္ထော နိဋ္ဌိတော။>
      text <တဿုဒ္ဒာနံ>
      stand <ဣတ္ထိဝိမာနံ သမတ္တံ။>
