text <၁။ ဥရဂဝဂ္ဂေါ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
  text <၁။ ခေတ္တူပမပေတဝတ္ထု>
    text <၁>
      text <ခေတ္တူပမာ အရဟန္တော၊ ဒာယကာ ကဿကူပမာ။>
      text <ဗီဇူပမံ ဒေယျဓမ္မံ၊ ဧတ္တော နိဗ္ဗတ္တတေ ဖလံ။>
    text <၂>
      text <ဧတံ ဗီဇံ ကသိ ခေတ္တံ၊ ပေတာနံ ဒာယကဿ စ။>
      text <တံ ပေတာ ပရိဘုဉ္ဇန္တိ၊ ဒာတာ ပုညေန ဝဍ္ဎတိ။>
    text <၃>
      text <ဣဓေဝ ကုသလံ ကတွာ၊ ပေတေ စ ပဋိပူဇိယ။>
      text <သဂ္ဂဉ္စ ကမတိ ဋ္ဌာနံ၊ ကမ္မံ ကတွာန ဘဒ္ဒကန္တိ။>
    stand <ခေတ္တူပမပေတဝတ္ထု ပဌမံ။>
  text <၂။ သူကရမုခပေတဝတ္ထု>
    text <၄>
      text <ကာယော တေ သဗ္ဗသောဝဏ္ဏော၊ သဗ္ဗာ ဩဘာသတေ ဒိသာ။>
      text <မုခံ တေ သူကရဿေဝ၊ ကိံ ကမ္မမကရီ ပုရေ။>
    text <၅>
      text <ကာယေန သညတော အာသိံ၊ ဝါစာယာသိမသညတော။>
      text <တေန မေတာဒိသော ဝဏ္ဏော၊ ယထာ ပဿသိ နာရဒ။>
    text <၆>
      text <တံ တျာဟံ နာရဒ ဗြူမိ၊ သာမံ ဒိဋ္ဌမိဒံ တယာ။>
      text <မာကာသိ မုခသာ ပါပံ၊ မာ ခေါ သူကရမုခေါ အဟူတိ။>
    stand <သူကရမုခပေတဝတ္ထု ဒုတိယံ။>
  text <၃။ ပူတိမုခပေတဝတ္ထု>
    text <၇>
      text <ဒိဗ္ဗံ သုဘံ ဓာရေသိ ဝဏ္ဏဓာတုံ၊ ဝေဟာယသံ တိဋ္ဌသိ အန္တလိက္ခေ။>
      text <မုခဉ္စ တေ ကိမယော ပူတိဂန္ဓံ၊ ခါဒန္တိ ကိံ ကမ္မမကာသိ ပုဗ္ဗေ။>
    text <၈>
      text <သမဏော အဟံ ပါပေါတိဒုဋ္ဌဝါစော၊ တပဿိရူပေါ မုခသာ အသညတော။>
      text <လဒ္ဓါ စ မေ တပသာ ဝဏ္ဏဓာတု၊ မုခဉ္စ မေ ပေသုဏိယေန ပူတိ။>
    text <၉>
      text <တယိဒံ တယာ နာရဒ သာမံ ဒိဋ္ဌံ၊>
      text <အနုကမ္ပကာ ယေ ကုသလာ ဝဒေယျုံ။>
      text <မာ ပေသုဏံ မာ စ မုသာ အဘာဏိ၊>
      text <ယက္ခေါ တုဝံ ဟောဟိသိ ကာမကာမီတိ။>
    stand <ပူတိမုခပေတဝတ္ထု တတိယံ။>
  text <၄။ ပိဋ္ဌဓီတလိကပေတဝတ္ထု>
    text <၁၀>
      text <ယံ ကိဉ္စာရမ္မဏံ ကတွာ၊ ဒဇ္ဇာ ဒာနံ အမစ္ဆရီ။>
      text <ပုဗ္ဗပေတေ စ အာရဗ္ဘ၊ အထ ဝါ ဝတ္ထုဒေဝတာ။>
    text <၁၁>
      text <စတ္တာရော စ မဟာရာဇေ၊ လောကပါလေ ယသဿိနေ။>
      text <>
      text <ကုဝေရံ ဓတရဋ္ဌဉ္စ၊ ဝိရူပက္ခံ ဝိရူဠှကံ။>
      text <တေ စေဝ ပူဇိတာ ဟောန္တိ၊ ဒာယကာ စ အနိပ္ဖလာ။>
    text <၁၂>
      text <န ဟိ ရုဏ္ဏံ ဝါ သောကော ဝါ၊ ယာ စညာ ပရိဒေဝနာ။>
      text <န တံ ပေတဿ အတ္ထာယ၊ ဧဝံ တိဋ္ဌန္တိ ဉာတယော။>
    text <၁၃>
      text <အယဉ္စ ခေါ ဒက္ခိဏာ ဒိန္နာ၊ သင်္ဃမှိ သုပ္ပတိဋ္ဌိတာ။>
      text <ဒီဃရတ္တံ ဟိတာယဿ၊ ဌာနသော ဥပကပ္ပတီတိ။>
    stand <ပိဋ္ဌဓီတလိကပေတဝတ္ထု စတုတ္ထံ။>
  text <၅။ တိရောကုဋ္ဋပေတဝတ္ထု>
    text <၁၄>
      text <တိရောကုဋ္ဋေသု တိဋ္ဌန္တိ၊ သန္ဓိသိင်္ဃာဋကေသု စ။>
      text <ဒွာရဗာဟာသု တိဋ္ဌန္တိ၊ အာဂန္တွာန သကံ ဃရံ။>
    text <၁၅>
      text <ပဟူတေ အန္နပါနမှိ၊ ခဇ္ဇဘောဇ္ဇေ ဥပဋ္ဌိတေ။>
      text <န တေသံ ကောစိ သရတိ၊ သတ္တာနံ ကမ္မပစ္စယာ။>
    text <၁၆>
      text <ဧဝံ ဒဒန္တိ ဉာတီနံ၊ ယေ ဟောန္တိ အနုကမ္ပကာ။>
      text <သုစိံ ပဏီတံ ကာလေန၊ ကပ္ပိယံ ပါနဘောဇနံ။>
      text <ဣဒံ ဝေါ ဉာတီနံ ဟောတု၊ သုခိတာ ဟောန္တု ဉာတယော။>
    text <၁၇>
      text <တေ စ တတ္ထ သမာဂန္တွာ၊ ဉာတိပေတာ သမာဂတာ။>
      text <ပဟူတေ အန္နပါနမှိ၊ သက္ကစ္စံ အနုမောဒရေ။>
    text <၁၈>
      text <စိရံ ဇီဝန္တု နော ဉာတီ၊ ယေသံ ဟေတု လဘာမသေ။>
      text <အမှာကဉ္စ ကတာ ပူဇာ၊ ဒာယကာ စ အနိပ္ဖလာ။>
    text <၁၉>
      text <န ဟိ တတ္ထ ကသိ အတ္ထိ၊ ဂေါရက္ခေတ္ထ န ဝိဇ္ဇတိ။>
      text <ဝဏိဇ္ဇာ တာဒိသီ နတ္ထိ၊ ဟိရညေန ကယာကယံ။>
      text <ဣတော ဒိန္နေန ယာပေန္တိ၊ ပေတာ ကာလဂတာ တဟိံ။>
    text <၂၀>
      text <ဥန္နမေ ဥဒကံ ဝုဋ္ဌံ၊ ယထာ နိန္နံ ပဝတ္တတိ။>
      text <ဧဝမေဝ ဣတော ဒိန္နံ၊ ပေတာနံ ဥပကပ္ပတိ။>
    text <၂၁>
      text <ယထာ ဝါရိဝဟာ ပူရာ၊ ပရိပူရေန္တိ သာဂရံ။>
      text <ဧဝမေဝ ဣတော ဒိန္နံ၊ ပေတာနံ ဥပကပ္ပတိ။>
    text <၂၂>
      text <အဒာသိ မေ အကာသိ မေ၊ ဉာတိ မိတ္တာ သခါ စ မေ။>
      text <ပေတာနံ ဒက္ခိဏံ ဒဇ္ဇာ၊ ပုဗ္ဗေ ကတမနုဿရံ။>
    text <၂၃>
      text <န ဟိ ရုဏ္ဏံ ဝါ သောကော ဝါ၊ ယာ စညာ ပရိဒေဝနာ။>
      text <န တံ ပေတာနမတ္ထာယ၊ ဧဝံ တိဋ္ဌန္တိ ဉာတယော။>
    text <၂၄>
      text <အယဉ္စ ခေါ ဒက္ခိဏာ ဒိန္နာ၊ သင်္ဃမှိ သုပ္ပတိဋ္ဌိတာ။>
      text <ဒီဃရတ္တံ ဟိတာယဿ၊ ဌာနသော ဥပကပ္ပတိ။>
    text <၂၅>
      text <သော ဉာတိဓမ္မော စ အယံ နိဒဿိတော၊ ပေတာန ပူဇာ စ ကတာ ဥဠာရာ။>
      text <ဗလဉ္စ ဘိက္ခူနမနုပ္ပဒိန္နံ၊ တုမှေဟိ ပုညံ ပသုတံ အနပ္ပကန္တိ။>
    stand <တိရောကုဋ္ဋပေတဝတ္ထု ပဉ္စမံ။>
  text <၆။ ပဉ္စပုတ္တခါဒပေတိဝတ္ထု>
    text <၂၆>
      text <နဂ္ဂါ ဒုဗ္ဗဏ္ဏရူပါသိ၊ ဒုဂ္ဂန္ဓာ ပူတိ ဝါယသိ။>
      text <မက္ခိကာဟိ ပရိကိဏ္ဏာ၊ ကာ နု တွံ ဣဓ တိဋ္ဌသီတိ။>
    text <၂၇>
      text <အဟံ ဘဒန္တေ ပေတီမှိ၊ ဒုဂ္ဂတာ ယမလောကိကာ။>
      text <ပါပကမ္မံ ကရိတွာန၊ ပေတလောကံ ဣတော ဂတာ။>
    text <၂၈>
      text <ကာလေန ပဉ္စ ပုတ္တာနိ၊ သာယံ ပဉ္စ ပုနာပရေ။>
      text <ဝိဇာယိတွာန ခါဒာမိ၊ တေပိ နာ ဟောန္တိ မေ အလံ။>
    text <၂၉>
      text <ပရိဍယှတိ ဓူမာယတိ၊ ခုဒာယ ဟဒယံ မမ။>
      text <ပါနီယံ န လဘေ ပါတုံ၊ ပဿ မံ ဗျသနံ ဂတန္တိ။>
    text <၃၀>
      text <ကိံ နု ကာယေန ဝါစာယ၊ မနသာ ဒုက္ကဋံ ကတံ။>
      text <ကိဿ ကမ္မဝိပါကေန၊ ပုတ္တမံသာနိ ခါဒသီတိ။>
    text <၃၁>
      text <သပတီ မေ ဂဗ္ဘိနီ အာသိ၊ တဿာ ပါပံ အစေတယိံ။>
      text <သာဟံ ပဒုဋ္ဌမနသာ၊ အကရိံ ဂဗ္ဘပါတနံ။>
    text <၃၂>
      text <တဿာ ဒွေမာသိကော ဂဗ္ဘော၊ လောဟိတညေဝ ပဂ္ဃရိ။>
      text <တဒဿာ မာတာ ကုပိတာ၊ မယှံ ဉာတီ သမာနယိ။>
      text <သပထဉ္စ မံ ကာရေသိ၊ ပရိဘာသာပယီ စ မံ။>
    text <၃၃>
      text <သာဟံ ဃောရဉ္စ သပထံ၊ မုသာဝါဒံ အဘာသိသံ။>
      text <ပုတ္တမံသာနိ ခါဒာမိ၊ သစေ တံ ပကတံ မယာ။>
    text <၃၄>
      text <တဿ ကမ္မဿ ဝိပါကေန၊ မုသာဝါဒဿ စူဘယံ။>
      text <ပုတ္တမံသာနိ ခါဒာမိ၊ ပုဗ္ဗလောဟိတမက္ခိတာတိ။>
    stand <ပဉ္စပုတ္တခါဒပေတိဝတ္ထု ဆဋ္ဌံ။>
  text <၇။ သတ္တပုတ္တခါဒပေတိဝတ္ထု>
    text <၃၅>
      text <နဂ္ဂါ ဒုဗ္ဗဏ္ဏရူပါသိ၊ ဒုဂ္ဂန္ဓာ ပူတိ ဝါယသိ။>
      text <မက္ခိကာဟိ ပရိကိဏ္ဏာ၊ ကာ နု တွံ ဣဓ တိဋ္ဌသီတိ။>
    text <၃၆>
      text <အဟံ ဘဒန္တေ ပေတီမှိ၊ ဒုဂ္ဂတာ ယမလောကိကာ။>
      text <ပါပကမ္မံ ကရိတွာန၊ ပေတလောကံ ဣတော ဂတာ။>
    text <၃၇>
      text <ကာလေန သတ္တ ပုတ္တာနိ၊ သာယံ သတ္တ ပုနာပရေ။>
      text <ဝိဇာယိတွာန ခါဒာမိ၊ တေပိ နာ ဟောန္တိ မေ အလံ။>
    text <၃၈>
      text <ပရိဍယှတိ ဓူမာယတိ၊ ခုဒာယ ဟဒယံ မမ။>
      text <နိဗ္ဗုတိံ နာဓိဂစ္ဆာမိ၊ အဂ္ဂိဒဍ္ဎာဝ အာတပေတိ။>
    text <၃၉>
      text <ကိံ နု ကာယေန ဝါစာယ၊ မနသာ ဒုက္ကဋံ ကတံ။>
      text <ကိဿ ကမ္မဝိပါကေန၊ ပုတ္တမံသာနိ ခါဒသီတိ။>
    text <၄၀>
      text <အဟူ မယှံ ဒုဝေ ပုတ္တာ၊ ဥဘော သမ္ပတ္တယောဗ္ဗနာ။>
      text <သာဟံ ပုတ္တဗလူပေတာ၊ သာမိကံ အတိမညိသံ။>
    text <၄၁>
      text <တတော မေ သာမိကော ကုဒ္ဓေါ၊ သပတ္တိံ မယှမာနယိ။>
      text <သာ စ ဂဗ္ဘံ အလဘိတ္ထ၊ တဿာ ပါပံ အစေတယိံ။>
    text <၄၂>
      text <သာဟံ ပဒုဋ္ဌမနသာ၊ အကရိံ ဂဗ္ဘပါတနံ။>
      text <တဿာ တေမာသိကော ဂဗ္ဘော၊ ပုဗ္ဗလောဟိတကော ပတိ။>
    text <၄၃>
      text <တဒဿာ မာတာ ကုပိတာ၊ မယှံ ဉာတီ သမာနယိ။>
      text <သပထဉ္စ မံ ကာရေသိ၊ ပရိဘာသာပယီ စ မံ။>
    text <၄၄>
      text <သာဟံ ဃောရဉ္စ သပထံ၊ မုသာဝါဒံ အဘာသိသံ။>
      text <ပုတ္တမံသာနိ ခါဒာမိ၊ သစေ တံ ပကတံ မယာ။>
    text <၄၅>
      text <တဿ ကမ္မဿ ဝိပါကေန၊ မုသာဝါဒဿ စူဘယံ။>
      text <ပုတ္တမံသာနိ ခါဒာမိ၊ ပုဗ္ဗလောဟိတမက္ခိတာတိ။>
    stand <သတ္တပုတ္တခါဒပေတိဝတ္ထု သတ္တမံ။>
  text <၈။ ဂေါဏပေတဝတ္ထု>
    text <၄၆>
      text <ကိံ နု ဥမ္မတ္တရူပေါဝ၊ လာယိတွာ ဟရိတံ တိဏံ။>
      text <ခါဒ ခါဒာတိ လပသိ၊ ဂတသတ္တံ ဇရဂ္ဂဝံ။>
    text <၄၇>
      text <န ဟိ အန္နေန ပါနေန၊ မတော ဂေါဏော သမုဋ္ဌဟေ။>
      text <တွံသိ ဗာလော စ ဒုမ္မေဓော၊ ယထာ တညောဝ ဒုမ္မတီတိ။>
    text <၄၈>
      text <ဣမေ ပါဒာ ဣဒံ သီသံ၊ အယံ ကာယော သဝါလဓိ။>
      text <နေတ္တာ တထေဝ တိဋ္ဌန္တိ၊ အယံ ဂေါဏော သမုဋ္ဌဟေ။>
    text <၄၉>
      text <နာယျကဿ ဟတ္ထပါဒာ၊ ကာယော သီသဉ္စ ဒိဿတိ။>
      text <ရုဒံ မတ္တိကထူပသ္မိံ၊ နနု တွညေဝ ဒုမ္မတီတိ။>
    text <၅၀>
      text <အာဒိတ္တံ ဝတ မံ သန္တံ၊ ဃတသိတ္တံဝ ပါဝကံ။>
      text <ဝါရိနာ ဝိယ ဩသိဉ္စံ၊ သဗ္ဗံ နိဗ္ဗာပယေ ဒရံ။>
    text <၅၁>
      text <အဗ္ဗဟီ ဝတ မေ သလ္လံ၊ သောကံ ဟဒယနိဿိတံ။>
      text <ယော မေ သောကပရေတဿ၊ ပိတုသောကံ အပါနုဒိ။>
    text <၅၂>
      text <သွာဟံ အဗ္ဗူဠှသလ္လောသ္မိ၊ သီတိဘူတောသ္မိ နိဗ္ဗုတော။>
      text <န သောစာမိ န ရောဒာမိ၊ တဝ သုတွာန မာဏဝ။>
    text <၅၃>
      text <ဧဝံ ကရောန္တိ သပ္ပညာ၊ ယေ ဟောန္တိ အနုကမ္ပကာ။>
      text <ဝိနိဝတ္တယန္တိ သောကမှာ၊ သုဇာတော ပိတရံ ယထာတိ။>
    stand <ဂေါဏပေတဝတ္ထု အဋ္ဌမံ။>
  text <၉။ မဟာပေသကာရပေတိဝတ္ထု>
    text <၅၄>
      text <ဂူထဉ္စ မုတ္တံ ရုဟိရဉ္စ ပုဗ္ဗံ၊ ပရိဘုဉ္ဇတိ ကိဿ အယံ ဝိပါကော။>
      text <အယံ နု ကိံ ကမ္မမကာသိ နာရီ၊ ယာ သဗ္ဗဒာ လောဟိတပုဗ္ဗဘက္ခါ။>
    text <၅၅>
      text <နဝါနိ ဝတ္ထာနိ သုဘာနိ စေဝ၊ မုဒူနိ သုဒ္ဓါနိ စ လောမသာနိ။>
      text <ဒိန္နာနိ မိဿာ ကိတကာ ဘဝန္တိ၊ အယံ နု ကိံ ကမ္မမကာသိ နာရီတိ။>
    text <၅၆>
      text <ဘရိယာ မမေသာ အဟူ ဘဒန္တေ၊ အဒာယိကာ မစ္ဆရိနီ ကဒရိယာ။>
      text <သာ မံ ဒဒန္တံ သမဏဗြာဟ္မဏာနံ၊ အက္ကောသတိ စ ပရိဘာသတိ စ။>
    text <၅၇>
      text <ဂူထဉ္စ မုတ္တံ ရုဟိရဉ္စ ပုဗ္ဗံ၊ ပရိဘုဉ္ဇ တွံ အသုစိံ သဗ္ဗကာလံ။>
      text <ဧတံ တေ ပရလောကသ္မိံ ဟောတု၊ ဝတ္ထာ စ တေ ကိဋကသမာ ဘဝန္တု။>
      text <ဧတာဒိသံ ဒုစ္စရိတံ စရိတွာ၊ ဣဓာဂတာ စိရရတ္တာယ ခါဒတီတိ။>
    stand <မဟာပေသကာရပေတိဝတ္ထု နဝမံ။>
  text <၁၀။ ခလ္လာဋိယပေတိဝတ္ထု>
    text <၅၈>
      text <ကာ နု အန္တောဝိမာနသ္မိံ၊ တိဋ္ဌန္တီ နူပနိက္ခမိ။>
      text <ဥပနိက္ခမဿု ဘဒ္ဒေ၊ ပဿာမ တံ ဗဟိဋ္ဌိတန္တိ။>
    text <၅၉>
      text <အဋ္ဋီယာမိ ဟရာယာမိ၊ နဂ္ဂါ နိက္ခမိတုံ ဗဟိ။>
      text <ကေသေဟမှိ ပဋိစ္ဆန္နာ၊ ပုညံ မေ အပ္ပကံ ကတန္တိ။>
    text <၆၀>
      text <ဟန္ဒုတ္တရီယံ ဒဒာမိ တေ၊ ဣဒံ ဒုဿံ နိဝါသယ။>
      text <ဣဒံ ဒုဿံ နိဝါသေတွာ၊ ဧဟိ နိက္ခမ သောဘနေ။>
      text <ဥပနိက္ခမဿု ဘဒ္ဒေ၊ ပဿာမ တံ ဗဟိဋ္ဌိတန္တိ။>
    text <၆၁>
      text <ဟတ္ထေန ဟတ္ထေ တေ ဒိန္နံ၊ န မယှံ ဥပကပ္ပတိ။>
      text <ဧသေတ္ထုပါသကော သဒ္ဓေါ၊ သမ္မာသမ္ဗုဒ္ဓသာဝကော။>
    text <၆၂>
      text <ဧတံ အစ္ဆာဒယိတွာန၊ မမ ဒက္ခိဏမာဒိသ။>
      text <တထာဟံ သုခိတာ ဟေဿံ၊ သဗ္ဗကာမသမိဒ္ဓိနီတိ။>
    text <၆၃>
      text <တဉ္စ တေ နှာပယိတွာန၊ ဝိလိမ္ပေတွာန ဝါဏိဇာ။>
      text <ဝတ္ထေဟစ္ဆာဒယိတွာန၊ တဿာ ဒက္ခိဏမာဒိသုံ။>
    text <၆၄>
      text <သမနန္တရာနုဒ္ဒိဋ္ဌေ၊ ဝိပါကော ဥဒပဇ္ဇထ။>
      text <ဘောဇနစ္ဆာဒနပါနီယံ၊ ဒက္ခိဏာယ ဣဒံ ဖလံ။>
    text <၆၅>
      text <တတော သုဒ္ဓါ သုစိဝသနာ၊ ကာသိကုတ္တမဓာရိနီ။>
      text <ဟသန္တီ ဝိမာနာ နိက္ခမိ၊ ဒက္ခိဏာယ ဣဒံ ဖလန္တိ။>
    text <၆၆>
      text <သုစိတ္တရူပံ ရုစိရံ၊ ဝိမာနံ တေ ပဘာသတိ။>
      text <ဒေဝတေ ပုစ္ဆိတာစိက္ခ၊ ကိဿ ကမ္မဿိဒံ ဖလန္တိ။>
    text <၆၇>
      text <ဘိက္ခုနော စရမာနဿ၊ ဒောဏိနိမ္မဇ္ဇနိံ အဟံ။>
      text <အဒာသိံ ဥဇုဘူတဿ၊ ဝိပ္ပသန္နေန စေတသာ။>
    text <၆၈>
      text <တဿ ကမ္မဿ ကုသလဿ၊ ဝိပါကံ ဒီဃမန္တရံ။>
      text <အနုဘောမိ ဝိမာနသ္မိံ၊ တဉ္စ ဒာနိ ပရိတ္တကံ။>
    text <၆၉>
      text <ဥဒ္ဓံ စတူဟိ မာသေဟိ၊ ကာလံကိရိယာ ဘဝိဿတိ။>
      text <ဧကန္တကဋုကံ ဃောရံ၊ နိရယံ ပပတိဿဟံ။>
    text <၇၀>
      text <စတုက္ကဏ္ဏံ စတုဒွာရံ၊ ဝိဘတ္တံ ဘာဂသော မိတံ။>
      text <အယောပါကာရပရိယန္တံ၊ အယသာ ပဋိကုဇ္ဇိတံ။>
    text <၇၁>
      text <တဿ အယောမယာ ဘူမိ၊ ဇလိတာ တေဇသာ ယုတာ။>
      text <သမန္တာ ယောဇနသတံ၊ ဖရိတွာ တိဋ္ဌတိ သဗ္ဗဒာ။>
    text <၇၂>
      text <တတ္ထာဟံ ဒီဃမဒ္ဓါနံ၊ ဒုက္ခံ ဝေဒိဿ ဝေဒနံ။>
      text <ဖလဉ္စ ပါပကမ္မဿ၊ တသ္မာ သောစာမဟံ ဘုသန္တိ။>
    stand <ခလ္လာဋိယပေတိဝတ္ထု ဒသမံ။>
  text <၁၁။ နာဂပေတဝတ္ထု>
    text <၇၃>
      text <ပုရတောဝ သေတေန ပလေတိ ဟတ္ထိနာ၊ မဇ္ဈေ ပန အဿတရီရထေန။>
      text <ပစ္ဆာ စ ကညာ သိဝိကာယ နီယတိ၊ ဩဘာသယန္တီ ဒသ သဗ္ဗတော ဒိသာ။>
    text <၇၄>
      text <တုမှေ ပန မုဂ္ဂရဟတ္ထပါဏိနော၊ ရုဒံမုခါ ဆိန္နပဘိန္နဂတ္တာ။>
      text <မနုဿဘူတာ ကိမကတ္ထ ပါပံ၊ ယေနညမညဿ ပိဝါထ လောဟိတန္တိ။>
    text <၇၅>
      text <ပုရတောဝ ယော ဂစ္ဆတိ ကုဉ္ဇရေန၊ သေတေန နာဂေန စတုက္ကမေန။>
      text <အမှာက ပုတ္တော အဟု ဇေဋ္ဌကော သော၊ ဒာနာနိ ဒတွာန သုခီ ပမောဒတိ။>
    text <၇၆>
      text <ယော သော မဇ္ဈေ အဿတရီရထေန၊ စတုဗ္ဘိ ယုတ္တေန သုဝဂ္ဂိတေန။>
      text <အမှာက ပုတ္တော အဟု မဇ္ဈိမော သော၊ အမစ္ဆရီ ဒာနဝတီ ဝိရောစတိ။>
    text <၇၇>
      text <ယာ သာ စ ပစ္ဆာ သိဝိကာယ နီယတိ၊ နာရီ သပညာ မိဂမန္ဒလောစနာ။>
      text <အမှာက ဓီတာ အဟု သာ ကနိဋ္ဌိကာ၊ ဘာဂဍ္ဎဘာဂေန သုခီ ပမောဒတိ။>
    text <၇၈>
      text <ဧတေ စ ဒာနာနိ အဒံသု ပုဗ္ဗေ၊ ပသန္နစိတ္တာ သမဏဗြာဟ္မဏာနံ။>
      text <မယံ ပန မစ္ဆရိနော အဟုမှ၊ ပရိဘာသကာ သမဏဗြာဟ္မဏာနံ။>
      text <ဧတေ စ ဒတွာ ပရိစာရယန္တိ၊ မယဉ္စ သုဿာမ နဠောဝ ဆိန္နောတိ။>
    text <၇၉>
      text <ကိံ တုမှာကံ ဘောဇနံ ကိံ သယာနံ၊ ကထဉ္စ ယာပေထ သုပါပဓမ္မိနော။>
      text <ပဟူတဘောဂေသု အနပ္ပကေသု၊ သုခံ ဝိရာဓာယ ဒုက္ခဇ္ဇ ပတ္တာတိ။>
    text <၈၀>
      text <အညမညံ ဝဓိတွာန၊ ပိဝါမ ပုဗ္ဗလောဟိတံ။>
      text <ဗဟုံ ပိတွာ န ဓာတာ ဟောမ၊ နစ္ဆာဒိမှသေ မယံ။>
    text <၈၁>
      text <ဣစ္စေဝ မစ္စာ ပရိဒေဝယန္တိ၊ အဒာယကာ ပေစ္စ ယမဿ ဌာယိနော။>
      text <ယေ တေ ဝိဒိစ္စ အဓိဂမ္မ ဘောဂေ၊ န ဘုဉ္ဇရေ နာပိ ကရောန္တိ ပုညံ။>
    text <၈၂>
      text <တေ ခုပ္ပိပါသူပဂတာ ပရတ္ထ၊ ပစ္ဆာ စိရံ ဈာယရေ ဍယှမာနာ။>
      text <ကမ္မာနိ ကတွာန ဒုခုဒြာနိ၊ အနုဘောန္တိ ဒုက္ခံ ကဋုကပ္ဖလာနိ။>
    text <၈၃>
      text <ဣတ္တရံ ဟိ ဓနံ ဓညံ၊ ဣတ္တရံ ဣဓ ဇီဝိတံ။>
      text <ဣတ္တရံ ဣတ္တရတော ဉတွာ၊ ဒီပံ ကယိရာထ ပဏ္ဍိတော။>
    text <၈၄>
      text <ယေ တေ ဧဝံ ပဇာနန္တိ၊ နရာ ဓမ္မဿ ကောဝိဒာ။>
      text <တေ ဒာနေ နပ္ပမဇ္ဇန္တိ၊ သုတွာ အရဟတံ ဝစောတိ။>
    stand <နာဂပေတဝတ္ထု ဧကာဒသမံ။>
  text <၁၂။ ဥရဂပေတဝတ္ထု>
    text <၈၅>
      text <ဥရဂေါဝ တစံ ဇိဏ္ဏံ၊ ဟိတွာ ဂစ္ဆတိ သန္တနုံ။>
      text <ဧဝံ သရီရေ နိဗ္ဘောဂေ၊ ပေတေ ကာလင်္ကတေ သတိ။>
    text <၈၆>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န ရောဒာမိ၊ ဂတော သော တဿ ယာ ဂတိ။>
    text <၈၇>
      text <အနဗ္ဘိတော တတော အာဂါ၊ နာနုညာတော ဣတော ဂတော။>
      text <ယထာဂတော တထာ ဂတော၊ တတ္ထ ကာ ပရိဒေဝနာ။>
    text <၈၈>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န ရောဒာမိ၊ ဂတော သော တဿ ယာ ဂတိ။>
    text <၈၉>
      text <သစေ ရောဒေ ကိသာ အဿံ၊ တတ္ထ မေ ကိံ ဖလံ သိယာ။>
      text <ဉာတိမိတ္တသုဟဇ္ဇာနံ၊ ဘိယျော နော အရတီ သိယာ။>
    text <၉၀>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န ရောဒာမိ၊ ဂတော သော တဿ ယာ ဂတိ။>
    text <၉၁>
      text <ယထာပိ ဒာရကော စန္ဒံ၊ ဂစ္ဆန္တမနုရောဒတိ။>
      text <ဧဝံ သမ္ပဒမေဝေတံ၊ ယော ပေတမနုသောစတိ။>
    text <၉၂>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န ရောဒာမိ၊ ဂတော သော တဿ ယာ ဂတိ။>
    text <၉၃>
      text <ယထာပိ ဗြဟ္မေ ဥဒကုမ္ဘော၊ ဘိန္နော အပ္ပဋိသန္ဓိယော။>
      text <ဧဝံ သမ္ပဒမေဝေတံ၊ ယော ပေတမနုသောစတိ။>
    text <၉၄>
      text <ဍယှမာနော န ဇာနာတိ၊ ဉာတီနံ ပရိဒေဝိတံ။>
      text <တသ္မာ ဧတံ န ရောဒာမိ၊ ဂတော သော တဿ ယာ ဂတီတိ။>
      text <ခေတ္တဉ္စ သူကရံ ပူတိ၊ ပိဋ္ဌံ စာပိ တိရောကုဋ္ဋံ။>
      text <ပဉ္စာပိ သတ္တပုတ္တဉ္စ၊ ဂေါဏံ ပေသကာရကဉ္စ။>
      text <တထာ ခလ္လာဋိယံ နာဂံ၊ ဒွာဒသံ ဥရဂဉ္စေဝါတိ။>
    stand <ဥရဂပေတဝတ္ထု ဒွာဒသမံ။>
    stand <ဥရဂဝဂ္ဂေါ ပဌမော နိဋ္ဌိတော။>
    text <တဿုဒ္ဒာနံ>
