text <၁။ ဧကကနိပါတော>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
  text <၁။ အညတရာထေရီဂါထာ>
    text <၁>
      text <သုခံ သုပါဟိ ထေရိကေ၊ ကတွာ စောဠေန ပါရုတာ။>
      text <ဥပသန္တော ဟိ တေ ရာဂေါ၊ သုက္ခဍာကံ ဝ ကုမ္ဘိယန္တိ။>
    text <ဣတ္ထံ သုဒံ အညတရာ ထေရီ အပညာတာ ဘိက္ခုနီ ဂါထံ အဘာသိတ္ထာတိ။>
  text <၂။ မုတ္တာထေရီဂါထာ>
    text <၂>
      text <မုတ္တေ မုစ္စဿု ယောဂေဟိ၊ စန္ဒော ရာဟုဂ္ဂဟာ ဣဝ။>
      text <ဝိပ္ပမုတ္တေန စိတ္တေန၊ အနဏာ ဘုဉ္ဇ ပိဏ္ဍကန္တိ။>
    text <ဣတ္ထံ သုဒံ ဘဂဝါ မုတ္တံ သိက္ခမာနံ ဣမာယ ဂါထာယ အဘိဏှံ ဩဝဒတီတိ။>
  text <၃။ ပုဏ္ဏာထေရီဂါထာ>
    text <၃>
      text <ပုဏ္ဏေ ပူရဿု ဓမ္မေဟိ၊ စန္ဒော ပန္နရသေရိဝ။>
      text <ပရိပုဏ္ဏာယ ပညာယ၊ တမောခန္ဓံ ပဒာလယာတိ။>
    text <ဣတ္ထံ သုဒံ ပုဏ္ဏာ ထေရီ ဂါထံ အဘာသိတ္ထာတိ။>
  text <၄။ တိဿာထေရီဂါထာ>
    text <၄>
      text <တိဿေ သိက္ခဿု သိက္ခါယ၊ မာ တံ ယောဂါ ဥပစ္စဂုံ။>
      text <သဗ္ဗယောဂဝိသံယုတ္တာ၊ စရ လောကေ အနာသဝါတိ။>
    stand <။ တိဿာ ထေရီ။>
  text <၅။ အညတရာတိဿာထေရီဂါထာ>
    text <၅>
      text <တိဿေ ယုဉ္ဇဿု ဓမ္မေဟိ၊ ခဏော တံ မာ ဥပစ္စဂါ။>
      text <ခဏာတီတာ ဟိ သောစန္တိ၊ နိရယမှိ သမပ္ပိတာတိ။>
    stand <။ အညတရာ တိဿာ ထေရီ။>
  text <၆။ ဓီရာထေရီဂါထာ>
    text <၆>
      text <ဓီရေ နိရောဓံ ဖုသေဟိ၊ သညာဝူပသမံ သုခံ။>
      text <အာရာဓယာဟိ နိဗ္ဗာနံ၊ ယောဂက္ခေမမနုတ္တရန္တိ။>
    stand <။ ဓီရာ ထေရီ။>
  text <၇။ ဝီရာထေရီဂါထာ>
    text <၇>
      text <ဝီရာ ဝီရေဟိ ဓမ္မေဟိ၊ ဘိက္ခုနီ ဘာဝိတိန္ဒြိယာ။>
      text <ဓာရေဟိ အန္တိမံ ဒေဟံ၊ ဇေတွာ မာရံ သဝါဟိနိန္တိ။>
    stand <။ ဝီရာ ထေရီ။>
  text <၈။ မိတ္တာထေရီဂါထာ>
    text <၈>
      text <သဒ္ဓါယ ပဗ္ဗဇိတွာန၊ မိတ္တေ မိတ္တရတာ ဘဝ။>
      text <ဘာဝေဟိ ကုသလေ ဓမ္မေ၊ ယောဂက္ခေမဿ ပတ္တိယာတိ။>
    stand <။ မိတ္တာ ထေရီ။>
  text <၉။ ဘဒြာထေရီဂါထာ>
    text <၉>
      text <သဒ္ဓါယ ပဗ္ဗဇိတွာန၊ ဘဒြေ ဘဒြရတာ ဘဝ။>
      text <ဘာဝေဟိ ကုသလေ ဓမ္မေ၊ ယောဂက္ခေမမနုတ္တရန္တိ။>
    stand <။ ဘဒြာ ထေရီ။>
  text <၁၀။ ဥပသမာထေရီဂါထာ>
    text <၁၀>
      text <ဥပသမေ တရေ ဩဃံ၊ မစ္စုဓေယျံ သုဒုတ္တရံ။>
      text <ဓာရေဟိ အန္တိမံ ဒေဟံ၊ ဇေတွာ မာရံ သဝါဟနန္တိ။>
    stand <။ ဥပသမာ ထေရီ။>
  text <၁၁။ မုတ္တာထေရီဂါထာ>
    text <၁၁>
      text <သုမုတ္တာ သာဓုမုတ္တာမှိ၊ တီဟိ ခုဇ္ဇေဟိ မုတ္တိယာ။>
      text <ဥဒုက္ခလေန မုသလေန၊ ပတိနာ ခုဇ္ဇကေန စ။>
      text <မုတ္တာမှိ ဇာတိမရဏာ၊ ဘဝနေတ္တိ သမူဟတာတိ။>
    stand <။ မုတ္တာ ထေရီ။>
  text <၁၂။ ဓမ္မဒိန္နာထေရီဂါထာ>
    text <၁၂>
      text <ဆန္ဒဇာတာ အဝသာယီ၊ မနသာ စ ဖုဋာ သိယာ။>
      text <ကာမေသု အပ္ပဋိဗဒ္ဓစိတ္တာ၊ ဥဒ္ဓံသောတာတိ ဝုစ္စတီတိ။>
    stand <။ ဓမ္မဒိန္နာ ထေရီ။>
  text <၁၃။ဝိသာခါထေရီဂါထာ>
    text <၁၃>
      text <ကရောထ ဗုဒ္ဓသာသနံ၊ ယံ ကတွာ နာနုတပ္ပတိ။>
      text <ခိပ္ပံ ပါဒာနိ ဓောဝိတွာ၊ ဧကမန္တေ နိသီဒထာတိ။>
    stand <။ ဝိသာခါ ထေရီ။>
  text <၁၄။သုမနာထေရီဂါထာ>
    text <၁၄>
      text <ဓာတုယော ဒုက္ခတော ဒိသွာ၊ မာ ဇာတိံ ပုနရာဂမိ။>
      text <ဘဝေ ဆန္ဒံ ဝိရာဇေတွာ၊ ဥပသန္တာ စရိဿသီတိ။>
    stand <။ သုမနာ ထေရီ။>
  text <၁၅။ ဥတ္တရာထေရီဂါထာ>
    text <၁၅>
      text <ကာယေန သံဝုတာ အာသိံ၊ ဝါစာယ ဥဒ စေတသာ။>
      text <သမူလံ တဏှမဗ္ဗုယှ၊ သီတိဘူတာမှိ နိဗ္ဗုတာတိ။>
    stand <။ ဥတ္တရာ ထေရီ။>
  text <၁၆။ ဝုဍ္ဎပဗ္ဗဇိတသုမနာထေရီဂါထာ>
    text <၁၆>
      text <သုခံ တွံ ဝုဍ္ဎိကေ သေဟိ၊ ကတွာ စောဠေန ပါရူတာ။>
      text <ဥပသန္တော ဟိ တေ ရာဂေါ၊ သီတိဘူတာသိ နိဗ္ဗုတာတိ။>
    stand <။ သုမနာ ဝုဍ္ဎပဗ္ဗဇိတာ ထေရီ။>
  text <၁၇။ ဓမ္မာထေရီဂါထာ>
    text <၁၇>
      text <ပိဏ္ဍပါတံ စရိတွာန၊ ဒဏ္ဍမောလုဗ္ဘ ဒုဗ္ဗလာ။>
      text <ဝေဓမာနေဟိ ဂတ္တေဟိ၊ တတ္ထေဝ နိပတိံ ဆမာ။>
      text <ဒိသွာ အာဒီနဝံ ကာယေ၊ အထ စိတ္တံ ဝိမုစ္စိ မေတိ။>
    stand <။ ဓမ္မာ ထေရီ။>
  text <၁၈။ သင်္ဃာထေရီဂါထာ>
    text <၁၈>
      text <ဟိတွာ ဃရေ ပဗ္ဗဇိတွာ၊ ဟိတွာ ပုတ္တံ ပသုံ ပိယံ။>
      text <ဟိတွာ ရာဂဉ္စ ဒောသဉ္စ၊ အဝိဇ္ဇဉ္စ ဝိရာဇိယ။>
      text <သမူလံ တဏှမဗ္ဗုယှ၊ ဥပသန္တာမှိ နိဗ္ဗုတာတိ။>
    stand <။ သင်္ဃာ ထေရီ။>
    stand <ဧကကနိပါတော နိဋ္ဌိတော။>
