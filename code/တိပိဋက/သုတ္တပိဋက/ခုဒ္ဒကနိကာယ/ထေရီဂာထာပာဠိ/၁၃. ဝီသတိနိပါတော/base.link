text <၁၃။ ဝီသတိနိပါတော>
  text <၁။ အမ္ဗပါလီထေရီဂါထာ>
    text <၂၅၂>
      text <ကာဠကာ ဘမရဝဏ္ဏသာဒိသာ၊ ဝေလ္လိတဂ္ဂါ မမ မုဒ္ဓဇာ အဟုံ။>
      text <တေ ဇရာယ သာဏဝါကသာဒိသာ၊ သစ္စဝါဒိဝစနံ အနညထာ။>
    text <၂၅၃>
      text <>
      text <တံ ဇရာယထ သလောမဂန္ဓိကံ၊ သစ္စဝါဒိဝစနံ အနညထာ။>
    text <ဝါသိတောဝ သုရဘီ ကရဏ္ဍကော၊ ပုပ္ဖပူရ မမ ဥတ္တမင်္ဂဇော။>
    text <၂၅၄>
      text <ကာနနံဝ သဟိတံ သုရောပိတံ၊ ကောစ္ဆသူစိဝိစိတဂ္ဂသောဘိတံ။>
      text <တံ ဇရာယ ဝိရလံ တဟိံ တဟိံ၊ သစ္စဝါဒိဝစနံ အနညထာ။>
    text <၂၅၅>
      text <ကဏှခန္ဓကသုဝဏ္ဏမဏ္ဍိတံ၊ သောဘတေ သုဝေဏီဟိလင်္ကတံ။>
      text <တံ ဇရာယ ခလိတံ သိရံ ကတံ၊ သစ္စဝါဒိဝစနံ အနညထာ။>
    text <၂၅၆>
      text <စိတ္တကာရသုကတာဝ လေခိကာ၊ သောဘရေ သု ဘမုကာ ပုရေ မမ။>
      text <တာ ဇရာယ ဝလိဘိပ္ပလမ္ဗိတာ၊ သစ္စဝါဒိဝစနံ အနညထာ။>
    text <၂၅၇>
      text <ဘဿရာ သုရုစိရာ ယထာ မဏီ၊ နေတ္တဟေသုမဘိနီလမာယတာ။>
      text <တေ ဇရာယဘိဟတာ န သောဘရေ၊ သစ္စဝါဒိဝစနံ အနညထာ။>
    text <၂၅၈>
      text <သဏှတုင်္ဂသဒိသီ စ နာသိကာ၊ သောဘတေ သု အဘိယောဗ္ဗနံ ပတိ။>
      text <သာ ဇရာယ ဥပကူလိတာ ဝိယ၊ သစ္စဝါဒိဝစနံ အနညထာ။>
    text <၂၅၉>
      text <ကင်္ကဏံ ဝ သုကတံ သုနိဋ္ဌိတံ၊ သောဘရေ သု မမ ကဏ္ဏပါဠိယော။>
      text <တာ ဇရာယ ဝလိဘိပ္ပလမ္ဗိတာ၊ သစ္စဝါဒိဝစနံ အနညထာ။>
    text <၂၆၀>
      text <ပတ္တလီမကုလဝဏ္ဏသာဒိသာ၊ သောဘရေ သု ဒန္တာ ပုရေ မမ။>
      text <တေ ဇရာယ ခဏ္ဍိတာ စာသိတာ၊ သစ္စဝါဒိဝစနံ အနညထာ။>
    text <၂၆၁>
      text <ကာနနမှိ ဝနသဏ္ဍစာရိနီ၊ ကောကိလာဝ မဓုရံ နိကူဇိဟံ။>
      text <တံ ဇရာယ ခလိတံ တဟိံ တဟိံ၊ သစ္စဝါဒိဝစနံ အနညထာ။>
    text <၂၆၂>
      text <သဏှကမ္ဗုရိဝ သုပ္ပမဇ္ဇိတာ၊ သောဘတေ သု ဂီဝါ ပုရေ မမ။>
      text <သာ ဇရာယ ဘဂ္ဂါ ဝိနာမိတာ၊ သစ္စဝါဒိဝစနံ အနညထာ။>
    text <၂၆၃>
      text <ဝဋ္ဋပလိဃသဒိသောပမာ ဥဘော၊ သောဘရေ သု ဗာဟာ ပုရေ မမ။>
      text <တာ ဇရာယ ယထ ပါဋလိဗ္ဗလိတာ၊ သစ္စဝါဒိဝစနံ အနညထာ။>
    text <၂၆၄>
      text <သဏှမုဒ္ဒိကသုဝဏ္ဏမဏ္ဍိတာ၊ သောဘရေ သု ဟတ္ထာ ပုရေ မမ။>
      text <တေ ဇရာယ ယထာ မူလမူလိကာ၊ သစ္စဝါဒိဝစနံ အနညထာ။>
    text <၂၆၅>
      text <ပီနဝဋ္ဋသဟိတုဂ္ဂတာ ဥဘော၊ သောဘရေ သု ထနကာ ပုရေ မမ။>
      text <ထေဝိကီဝ လမ္ဗန္တိ နောဒကာ၊ သစ္စဝါဒိဝစနံ အနညထာ။>
    text <၂၆၆>
      text <ကဉ္စနဿဖလကံဝ သမ္မဋ္ဌံ၊ သောဘတေ သု ကာယော ပုရေ မမ။>
      text <သော ဝလီဟိ သုခုမာဟိ ဩတတော၊ သစ္စဝါဒိဝစနံ အနညထာ။>
    text <၂၆၇>
      text <နာဂဘောဂသဒိသောပမာ ဥဘော၊ သောဘရေ သု ဦရူ ပုရေ မမ။>
      text <တေ ဇရာယ ယထာ ဝေဠုနာဠိယော၊ သစ္စဝါဒိဝစနံ အနညထာ။>
    text <၂၆၈>
      text <သဏှနူပုရသုဝဏ္ဏမဏ္ဍိတာ၊ သောဘရေ သု ဇင်္ဃာ ပုရေ မမ။>
      text <တာ ဇရာယ တိလဒဏ္ဍကာရိဝ၊ သစ္စဝါဒိဝစနံ အနညထာ။>
    text <၂၆၉>
      text <တူလပုဏ္ဏသဒိသောပမာ ဥဘော၊ သောဘရေ သု ပါဒာ ပုရေ မမ။>
      text <တေ ဇရာယ ဖုဋိတာ ဝလီမတာ၊ သစ္စဝါဒိဝစနံ အနညထာ။>
    text <၂၇၀>
      text <ဧဒိသော အဟု အယံ သမုဿယော၊ ဇဇ္ဇရော ဗဟုဒုက္ခါနမာလယော။>
      text <သောပလေပပတိတော ဇရာဃရော၊ သစ္စဝါဒိဝစနံ အနညထာ။>
    stand <။ အမ္ဗပါလီ ထေရီ။>
  text <၂။ ရောဟိနီထေရီဂါထာ>
    text <၂၇၁>
      text <သမဏာတိ ဘောတိ သုပိ၊ သမဏာတိ ပဗုဇ္ဈသိ။>
      text <သမဏာနေဝ ကိတ္တေသိ၊ သမဏီ နူန ဘဝိဿသိ။>
    text <၂၇၂>
      text <ဝိပုလံ အန္နဉ္စ ပါနဉ္စ၊ သမဏာနံ ပဝေစ္စသိ။>
      text <ရောဟိနီ ဒာနိ ပုစ္ဆာမိ၊ ကေန တေ သမဏာ ပိယာ။>
    text <၂၇၃>
      text <အကမ္မကာမာ အလသာ၊ ပရဒတ္တူပဇီဝိနော။>
      text <အာသံသုကာ သာဒုကာမာ၊ ကေန တေ သမဏာ ပိယာ။>
    text <၂၇၄>
      text <စိရဿံ ဝတ မံ တာတ၊ သမဏာနံ ပရိပုစ္ဆသိ။>
      text <တေသံ တေ ကိတ္တယိဿာမိ၊ ပညာသီလပရက္ကမံ။>
    text <၂၇၅>
      text <ကမ္မကာမာ အနလသာ၊ ကမ္မသေဋ္ဌဿ ကာရကာ။>
      text <ရာဂံ ဒောသံ ပဇဟန္တိ၊ တေန မေ သမဏာ ပိယာ။>
    text <၂၇၆>
      text <တီဏိ ပါပဿ မူလာနိ၊ ဓုနန္တိ သုစိကာရိနော။>
      text <သဗ္ဗံ ပါပံ ပဟီနေသံ၊ တေန မေ သမဏာ ပိယာ။>
    text <၂၇၇>
      text <ကာယကမ္မံ သုစိ နေသံ၊ ဝစီကမ္မဉ္စ တာဒိသံ။>
      text <မနောကမ္မံ သုစိ နေသံ၊ တေန မေ သမဏာ ပိယာ။>
    text <၂၇၈>
      text <ဝိမလာ သင်္ခမုတ္တာဝ၊ သုဒ္ဓါ သန္တရဗာဟိရာ။>
      text <ပုဏ္ဏာ သုက္ကာန ဓမ္မာနံ၊ တေန မေ သမဏာ ပိယာ။>
    text <၂၇၉>
      text <ဗဟုဿုတာ ဓမ္မဓရာ၊ အရိယာ ဓမ္မဇီဝိနော။>
      text <အတ္ထံ ဓမ္မဉ္စ ဒေသေန္တိ၊ တေန မေ သမဏာ ပိယာ။>
    text <၂၈၀>
      text <ဗဟုဿုတာ ဓမ္မဓရာ၊ အရိယာ ဓမ္မဇီဝိနော။>
      text <ဧကဂ္ဂစိတ္တာ သတိမန္တော၊ တေန မေ သမဏာ ပိယာ။>
    text <၂၈၁>
      text <ဒူရင်္ဂမာ သတိမန္တော၊ မန္တဘာဏီ အနုဒ္ဓတာ။>
      text <ဒုက္ခဿန္တံ ပဇာနန္တိ၊ တေန မေ သမဏာ ပိယာ။>
    text <၂၈၂>
      text <ယသ္မာ ဂါမာ ပက္ကမန္တိ၊ န ဝိလောကေန္တိ ကိဉ္စနံ။>
      text <အနပေက္ခါဝ ဂစ္ဆန္တိ၊ တေန မေ သမဏာ ပိယာ။>
    text <၂၈၃>
      text <န တေသံ ကောဋ္ဌေ ဩပေန္တိ၊ န ကုမ္ဘိံ န ခဠောပိယံ။>
      text <ပရိနိဋ္ဌိတမေသာနာ၊ တေန မေ သမဏာ ပိယာ။>
    text <၂၈၄>
      text <န တေ ဟိရညံ ဂဏှန္တိ၊ န သုဝဏ္ဏံ န ရူပိယံ။>
      text <ပစ္စုပ္ပန္နေန ယာပေန္တိ၊ တေန မေ သမဏာ ပိယာ။>
    text <၂၈၅>
      text <နာနာကုလာ ပဗ္ဗဇိတာ၊ နာနာဇနပဒေဟိ စ။>
      text <အညမညံ ပိယာယန္တိ၊ တေန မေ သမဏာ ပိယာ။>
    text <၂၈၆>
      text <အတ္ထာယ ဝတ နော ဘောတိ၊ ကုလေ ဇာတာသိ ရောဟိနီ။>
      text <သဒ္ဓါ ဗုဒ္ဓေ စ ဓမ္မေ စ၊ သင်္ဃေ စ တိဗ္ဗဂါရဝါ။>
    text <၂၈၇>
      text <တုဝံ ဟေတံ ပဇာနာသိ၊ ပုညက္ခေတ္တံ အနုတ္တရံ။>
      text <အမှမ္ပိ ဧတေ သမဏာ၊ ပဋိဂဏှန္တိ ဒက္ခိဏံ။>
    text <၂၈၈>
      text <ပတိဋ္ဌိတော ဟေတ္ထ ယညော၊ ဝိပုလော နော ဘဝိဿတိ။>
      text <သစေ ဘာယသိ ဒုက္ခဿ၊ သစေ တေ ဒုက္ခမပ္ပိယံ။>
    text <၂၈၉>
      text <ဥပေဟိ သရဏံ ဗုဒ္ဓံ၊ ဓမ္မံ သင်္ဃဉ္စ တာဒိနံ။>
      text <သမာဒိယာဟိ သီလာနိ၊ တံ တေ အတ္ထာယ ဟေဟိတိ။>
    text <၂၉၀>
      text <ဥပေမိ သရဏံ ဗုဒ္ဓံ၊ ဓမ္မံ သင်္ဃဉ္စ တာဒိနံ။>
      text <သမာဒိယာမိ သီလာနိ၊ တံ မေ အတ္ထာယ ဟေဟိတိ။>
    text <၂၉၁>
      text <ဗြဟ္မဗန္ဓု ပုရေ အာသိံ၊ သော ဣဒာနိမှိ ဗြာဟ္မဏော။>
      text <တေဝိဇ္ဇော သောတ္တိယော စမှိ၊ ဝေဒဂူ စမှိ နှာတကော။>
    stand <။ ရောဟိနီ ထေရီ။>
  text <၃။ စာပါထေရီဂါထာ>
    text <၂၉၂>
      text <လဋ္ဌိဟတ္ထော ပုရေ အာသိ၊ သော ဒာနိ မိဂလုဒ္ဒကော။>
      text <အာသာယ ပလိပါ ဃောရာ၊ နာသက္ခိ ပါရမေတဝေ။>
    text <၂၉၃>
      text <သုမတ္တံ မံ မညမာနာ၊ စာပါ ပုတ္တမတောသယိ။>
      text <စာပါယ ဗန္ဓနံ ဆေတွာ၊ ပဗ္ဗဇိဿံ ပုနောပဟံ။>
    text <၂၉၄>
      text <မာ မေ ကုဇ္ဈိ မဟာဝီရ၊ မာ မေ ကုဇ္ဈိ မဟာမုနိ။>
      text <န ဟိ ကောဓပရေတဿ၊ သုဒ္ဓိ အတ္ထိ ကုတော တပေါ။>
    text <၂၉၅>
      text <ပက္ကမိဿဉ္စ နာဠာတော၊ ကောဓ နာဠာယ ဝစ္ဆတိ။>
      text <ဗန္ဓန္တီ ဣတ္ထိရူပေန၊ သမဏေ ဓမ္မဇီဝိနော။>
    text <၂၉၆>
      text <ဧဟိ ကာဠ နိဝတ္တဿု၊ ဘုဉ္ဇ ကာမေ ယထာ ပုရေ။>
      text <အဟဉ္စ တေ ဝသီကတာ၊ ယေ စ မေ သန္တိ ဉာတကာ။>
    text <၂၉၇>
      text <ဧတ္တော စာပေ စတုဗ္ဘာဂံ၊ ယထာ ဘာသသိ တွဉ္စ မေ။>
      text <တယိ ရတ္တဿ ပေါသဿ၊ ဥဠာရံ ဝတ တံ သိယာ။>
    text <၂၉၈>
      text <ကာဠင်္ဂိနိံဝ တက္ကာရိံ၊ ပုပ္ဖိတံ ဂိရိမုဒ္ဓနိ။>
      text <ဖုလ္လံ ဒာလိမလဋ္ဌိံဝ၊ အန္တောဒီပေဝ ပါဋလိံ။>
    text <၂၉၉>
      text <ဟရိစန္ဒနလိတ္တင်္ဂိံ၊ ကာသိကုတ္တမဓာရိနိံ။>
      text <တံ မံ ရူပဝတိံ သန္တိံ၊ ကဿ ဩဟာယ ဂစ္ဆသိ။>
    text <၃၀၀>
      text <သာကုန္တိကောဝ သကုဏိံ၊ ယထာ ဗန္ဓိတုမိစ္ဆတိ။>
      text <အာဟရိမေန ရူပေန၊ န မံ တွံ ဗာဓယိဿသိ။>
    text <၃၀၁>
      text <ဣမဉ္စ မေ ပုတ္တဖလံ၊ ကာဠ ဥပ္ပါဒိတံ တယာ။>
      text <တံ မံ ပုတ္တဝတိံ သန္တိံ၊ ကဿ ဩဟာယ ဂစ္ဆသိ။>
    text <၃၀၂>
      text <ဇဟန္တိ ပုတ္တေ သပ္ပညာ၊ တတော ဉာတီ တတော ဓနံ။>
      text <ပဗ္ဗဇန္တိ မဟာဝီရာ၊ နာဂေါ ဆေတွာဝ ဗန္ဓနံ။>
    text <၃၀၃>
      text <ဣဒာနိ တေ ဣမံ ပုတ္တံ၊ ဒဏ္ဍေန ဆုရိကာယ ဝါ။>
      text <ဘူမိယံ ဝါ နိသုမ္ဘိဿံ၊ ပုတ္တသောကာ န ဂစ္ဆသိ။>
    text <၃၀၄>
      text <သစေ ပုတ္တံ သိင်္ဂါလာနံ၊ ကုက္ကုရာနံ ပဒာဟိသိ။>
      text <န မံ ပုတ္တကတ္တေ ဇမ္မိ၊ ပုနရာဝတ္တယိဿသိ။>
    text <၃၀၅>
      text <ဟန္ဒ ခေါ ဒာနိ ဘဒ္ဒန္တေ၊ ကုဟိံ ကာဠ ဂမိဿသိ။>
      text <ကတမံ ဂါမနိဂမံ၊ နဂရံ ရာဇဓာနိယော။>
    text <၃၀၆>
      text <အဟုမှ ပုဗ္ဗေ ဂဏိနော၊ အဿမဏာ သမဏမာနိနော။>
      text <ဂါမေန ဂါမံ ဝိစရိမှ၊ နဂရေ ရာဇဓာနိယော။>
    text <၃၀၇>
      text <ဧသော ဟိ ဘဂဝါ ဗုဒ္ဓေါ၊ နဒိံ နေရဉ္ဇရံ ပတိ။>
      text <သဗ္ဗဒုက္ခပ္ပဟာနာယ၊ ဓမ္မံ ဒေသေတိ ပါဏိနံ။>
      text <တဿာဟံ သန္တိကံ ဂစ္ဆံ၊ သော မေ သတ္ထာ ဘဝိဿတိ။>
    text <၃၀၈>
      text <ဝန္ဒနံ ဒာနိ ဝဇ္ဇာသိ၊ လောကနာထံ အနုတ္တရံ။>
      text <ပဒက္ခိဏဉ္စ ကတွာန၊ အာဒိသေယျာသိ ဒက္ခိဏံ။>
    text <၃၀၉>
      text <ဧတံ ခေါ လဗ္ဘမမှေဟိ၊ ယထာ ဘာသသိ တွဉ္စ မေ။>
      text <ဝန္ဒနံ ဒာနိ တေ ဝဇ္ဇံ၊ လောကနာထံ အနုတ္တရံ။>
      text <ပဒက္ခိဏဉ္စ ကတွာန၊ အာဒိသိဿာမိ ဒက္ခိဏံ။>
    text <၃၁၀>
      text <တတော စ ကာဠော ပက္ကာမိ၊ နဒိံ နေရဉ္ဇရံ ပတိ။>
      text <သော အဒ္ဒသာသိ သမ္ဗုဒ္ဓံ၊ ဒေသေန္တံ အမတံ ပဒံ။>
    text <၃၁၁>
      text <ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။>
      text <အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။>
    text <၃၁၂>
      text <တဿ ပါဒာနိ ဝန္ဒိတွာ၊ ကတွာန နံ ပဒက္ခိဏံ။>
      text <စာပါယ အာဒိသိတွာန၊ ပဗ္ဗဇိံ အနဂါရိယံ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    stand <။ စာပါ ထေရီ။>
  text <၄။ သုန္ဒရီထေရီဂါထာ>
    text <၃၁၃>
      text <ပေတာနိ ဘောတိ ပုတ္တာနိ၊ ခါဒမာနာ တုဝံ ပုရေ။>
      text <တုဝံ ဒိဝါ စ ရတ္တော စ၊ အတီဝ ပရိတပ္ပသိ။>
    text <၃၁၄>
      text <သာဇ္ဇ သဗ္ဗာနိ ခါဒိတွာ၊ သတပုတ္တာနိ ဗြာဟ္မဏီ။>
      text <ဝါသေဋ္ဌိ ကေန ဝဏ္ဏေန၊ န ဗာဠှံ ပရိတပ္ပသိ။>
    text <၃၁၅>
      text <ဗဟူနိ ပုတ္တသတာနိ၊ ဉာတိသင်္ဃသတာနိ စ။>
      text <ခါဒိတာနိ အတီတံသေ၊ မမ တုယှဉ္စ ဗြာဟ္မဏ။>
    text <၃၁၆>
      text <သာဟံ နိဿရဏံ ဉတွာ၊ ဇာတိယာ မရဏဿ စ။>
      text <န သောစာမိ န ရောဒာမိ၊ န စာပိ ပရိတပ္ပယိံ။>
    text <၃၁၇>
      text <အဗ္ဘုတံ ဝတ ဝါသေဋ္ဌိ၊ ဝါစံ ဘာသသိ ဧဒိသိံ။>
      text <ကဿ တွံ ဓမ္မမညာယ၊ ဂိရံ ဘာသသိ ဧဒိသိံ။>
    text <၃၁၈>
      text <ဧသ ဗြာဟ္မဏ သမ္ဗုဒ္ဓေါ၊ နဂရံ မိထိလံ ပတိ။>
      text <သဗ္ဗဒုက္ခပ္ပဟာနာယ၊ ဓမ္မံ ဒေသေသိ ပါဏိနံ။>
    text <၃၁၉>
      text <တဿ ဗြဟ္မေ အရဟတော၊ ဓမ္မံ သုတွာ နိရူပဓိံ။>
      text <တတ္ထ ဝိညာတသဒ္ဓမ္မာ၊ ပုတ္တသောကံ ဗျပါနုဒိံ။>
    text <၃၂၀>
      text <သော အဟမ္ပိ ဂမိဿာမိ၊ နဂရံ မိထိလံ ပတိ။>
      text <အပ္ပေဝ မံ သော ဘဂဝါ၊ သဗ္ဗဒုက္ခါ ပမောစယေ။>
    text <၃၂၁>
      text <အဒ္ဒသ ဗြာဟ္မဏော ဗုဒ္ဓံ၊ ဝိပ္ပမုတ္တံ နိရူပဓိံ။>
      text <သွဿ ဓမ္မမဒေသေသိ၊ မုနိ ဒုက္ခဿ ပါရဂူ။>
    text <၃၂၂>
      text <ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။>
      text <အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။>
    text <၃၂၃>
      text <တတ္ထ ဝိညာတသဒ္ဓမ္မော၊ ပဗ္ဗဇ္ဇံ သမရောစယိ။>
      text <သုဇာတော တီဟိ ရတ္တီဟိ၊ တိဿော ဝိဇ္ဇာ အဖဿယိ။>
    text <၃၂၄>
      text <ဧဟိ သာရထိ ဂစ္ဆာဟိ၊ ရထံ နိယျာဒယာဟိမံ။>
      text <အာရောဂျံ ဗြာဟ္မဏိံ ဝဇ္ဇ၊ ပဗ္ဗဇိ ဒာနိ ဗြာဟ္မဏော။>
      text <သုဇာတော တီဟိ ရတ္တီဟိ၊ တိဿော ဝိဇ္ဇာ အဖဿယိ။>
    text <၃၂၅>
      text <တတော စ ရထမာဒာယ၊ သဟဿဉ္စာပိ သာရထိ။>
      text <အာရောဂျံ ဗြာဟ္မဏိဝေါစ၊ ပဗ္ဗဇိ ဒာနိ ဗြာဟ္မဏော။>
      text <သုဇာတော တီဟိ ရတ္တီဟိ၊ တိဿော ဝိဇ္ဇာ အဖဿယိ။>
    text <၃၂၆>
      text <ဧတဉ္စာဟံ အဿရထံ၊ သဟဿဉ္စာပိ သာရထိ။>
      text <တေဝိဇ္ဇံ ဗြာဟ္မဏံ သုတွာ၊ ပုဏ္ဏပတ္တံ ဒဒာမိ တေ။>
    text <၃၂၇>
      text <တုယှေဝ ဟောတွဿရထော၊ သဟဿဉ္စာပိ ဗြာဟ္မဏိ။>
      text <အဟမ္ပိ ပဗ္ဗဇိဿာမိ၊ ဝရပညဿ သန္တိကေ။>
    text <၃၂၈>
      text <ဟတ္ထီ ဂဝဿံ မဏိကုဏ္ဍလဉ္စ၊ ဖီတဉ္စိမံ ဂဟဝိဘဝံ ပဟာယ။>
      text <ပိတာ ပဗ္ဗဇိတော တုယှံ၊ ဘုဉ္ဇ ဘောဂါနိ သုန္ဒရိ။ တုဝံ ဒာယာဒိကာ ကုလေ။>
    text <၃၂၉>
      text <ဟတ္ထီ ဂဝဿံ မဏိကုဏ္ဍလဉ္စ၊ ရမ္မံ စိမံ ဂဟဝိဘဝံ ပဟာယ။>
      text <ပိတာ ပဗ္ဗဇိတော မယှံ၊ ပုတ္တသောကေန အဋ္ဋိတော။>
      text <အဟမ္ပိ ပဗ္ဗဇိဿာမိ၊ ဘာတုသောကေန အဋ္ဋိတာ။>
    text <၃၃၀>
      text <သော တေ ဣဇ္ဈတု သင်္ကပ္ပေါ၊ ယံ တွံ ပတ္ထေသိ သုန္ဒရီ။>
      text <ဥတ္တိဋ္ဌပိဏ္ဍော ဥဉ္ဆော စ၊ ပံသုကူလဉ္စ စီဝရံ။>
      text <ဧတာနိ အဘိသမ္ဘောန္တီ၊ ပရလောကေ အနာသဝါ။>
    text <၃၃၁>
      text <သိက္ခမာနာယ မေ အယျေ၊ ဒိဗ္ဗစက္ခု ဝိသောဓိတံ။>
      text <ပုဗ္ဗေနိဝါသံ ဇာနာမိ၊ ယတ္ထ မေ ဝုသိတံ ပုရေ။>
    text <၃၃၂>
      text <တုဝံ နိဿာယ ကလျာဏီ၊ ထေရီ သင်္ဃဿ သောဘနေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၃၃၃>
      text <အနုဇာနာဟိ မေ အယျေ၊ ဣစ္ဆေ သာဝတ္ထိ ဂန္တဝေ။>
      text <သီဟနာဒံ နဒိဿာမိ၊ ဗုဒ္ဓသေဋ္ဌဿ သန္တိကေ။>
    text <၃၃၄>
      text <ပဿ သုန္ဒရိ သတ္ထာရံ၊ ဟေမဝဏ္ဏံ ဟရိတ္တစံ။>
      text <အဒန္တာနံ ဒမေတာရံ၊ သမ္ဗုဒ္ဓမကုတောဘယံ။>
    text <၃၃၅>
      text <ပဿ သုန္ဒရိမာယန္တိံ၊ ဝိပ္ပမုတ္တံ နိရူပဓိံ။>
      text <ဝီတရာဂံ ဝိသံယုတ္တံ၊ ကတကိစ္စမနာသဝံ။>
    text <၃၃၆>
      text <ဗာရာဏသီတော နိက္ခမ္မ၊ တဝ သန္တိကမာဂတာ။>
      text <သာဝိကာ တေ မဟာဝီရ၊ ပါဒေ ဝန္ဒတိ သုန္ဒရီ။>
    text <၃၃၇>
      text <တုဝံ ဗုဒ္ဓေါ တုဝံ သတ္ထာ၊ တုယှံ ဓီတာမှိ ဗြာဟ္မဏ။>
      text <ဩရသာ မုခတော ဇာတာ၊ ကတကိစ္စာ အနာသဝါ။>
    text <၃၃၈>
      text <တဿာ တေ သွာဂတံ ဘဒ္ဒေ၊ တတော တေ အဒုရာဂတံ။>
      text <ဧဝဉှိ ဒန္တာ အာယန္တိ၊ သတ္ထု ပါဒာနိ ဝန္ဒိကာ။>
      text <ဝီတရာဂါ ဝိသံယုတ္တာ၊ ကတကိစ္စာ အနာသဝါ။>
    stand <။ သုန္ဒရီ ထေရီ။>
  text <၅။ သုဘာကမ္မာရဓီတုထေရီဂါထာ>
    text <၃၃၉>
      text <ဒဟရာဟံ သုဒ္ဓဝသနာ၊ ယံ ပုရေ ဓမ္မမဿုဏိံ။>
      text <တဿာ မေ အပ္ပမတ္တာယ၊ သစ္စာဘိသမယော အဟု။>
    text <၃၄၀>
      text <တတောဟံ သဗ္ဗကာမေသု၊ ဘုသံ အရတိမဇ္ဈဂံ။>
      text <သက္ကာယသ္မိံ ဘယံ ဒိသွာ၊ နေက္ခမ္မမေဝ ပီဟယေ။>
    text <၃၄၁>
      text <ဟိတွာနဟံ ဉာတိဂဏံ၊ ဒာသကမ္မကရာနိ စ။>
      text <ဂါမခေတ္တာနိ ဖီတာနိ၊ ရမဏီယေ ပမောဒိတေ။>
    text <၃၄၂>
      text <ပဟာယဟံ ပဗ္ဗဇိတာ၊ သာပတေယျမနပ္ပကံ။>
      text <ဧဝံ သဒ္ဓါယ နိက္ခမ္မ၊ သဒ္ဓမ္မေ သုပ္ပဝေဒိတေ။>
    text <၃၄၃>
      text <နေတံ အဿ ပတိရူပံ၊ အာကိဉ္စညဉှိ ပတ္ထယေ။>
      text <ယော ဇာတရူပံ ရဇတံ၊ ဆဍ္ဍေတွာ ပုနရာဂမေ။>
    text <၃၄၄>
      text <ရဇတံ ဇာတရူပံ ဝါ၊ န ဗောဓာယ န သန္တိယာ။>
      text <နေတံ သမဏသာရုပ္ပံ၊ န ဧတံ အရိယဒ္ဓနံ။>
    text <၃၄၅>
      text <လောဘနံ မဒနဉ္စေတံ၊ မောဟနံ ရဇဝဍ္ဎနံ။>
      text <သာသင်္ကံ ဗဟုအာယာသံ၊ နတ္ထိ စေတ္ထ ဓုဝံ ဌိတိ။>
    text <၃၄၆>
      text <ဧတ္ထ ရတ္တာ ပမတ္တာ စ၊ သင်္ကိလိဋ္ဌမနာ နရာ။>
      text <အညမညေန ဗျာရုဒ္ဓါ၊ ပုထု ကုဗ္ဗန္တိ မေဓဂံ။>
    text <၃၄၇>
      text <ဝဓော ဗန္ဓော ပရိက္လေသော၊ ဇာနိ သောကပရိဒ္ဒဝေါ။>
      text <ကာမေသု အဓိပန္နာနံ၊ ဒိဿတေ ဗျသနံ ဗဟုံ။>
    text <၃၄၈>
      text <တံ မံ ဉာတီ အမိတ္တာဝ၊ ကိံ ဝေါ ကာမေသု ယုဉ္ဇထ။>
      text <ဇာနာထ မံ ပဗ္ဗဇိတံ၊ ကာမေသု ဘယဒဿိနိံ။>
    text <၃၄၉>
      text <န ဟိရညသုဝဏ္ဏေန၊ ပရိက္ခီယန္တိ အာသဝါ။>
      text <အမိတ္တာ ဝဓကာ ကာမာ၊ သပတ္တာ သလ္လဗန္ဓနာ။>
    text <၃၅၀>
      text <တံ မံ ဉာတီ အမိတ္တာဝ၊ ကိံ ဝေါ ကာမေသု ယုဉ္ဇထ။>
      text <ဇာနာထ မံ ပဗ္ဗဇိတံ၊ မုဏ္ဍံ သင်္ဃာဋိပါရုတံ။>
    text <၃၅၁>
      text <ဥတ္တိဋ္ဌပိဏ္ဍော ဥဉ္ဆော စ၊ ပံသုကူလဉ္စ စီဝရံ။>
      text <ဧတံ ခေါ မမ သာရုပ္ပံ၊ အနဂါရူပနိဿယော။>
    text <၃၅၂>
      text <ဝန္တာ မဟေသီဟိ ကာမာ၊ ယေ ဒိဗ္ဗာ ယေ စ မာနုသာ။>
      text <ခေမဋ္ဌာနေ ဝိမုတ္တာ တေ၊ ပတ္တာ တေ အစလံ သုခံ။>
    text <၃၅၃>
      text <မာဟံ ကာမေဟိ သင်္ဂစ္ဆိံ၊ ယေသု တာဏံ န ဝိဇ္ဇတိ။>
      text <အမိတ္တာ ဝဓကာ ကာမာ၊ အဂ္ဂိက္ခန္ဓူပမာ ဒုခါ။>
    text <၃၅၄>
      text <ပရိပန္ထော ဧသ ဘယော၊ သဝိဃာတော သကဏ္ဋကော။>
      text <ဂေဓော သုဝိသမော စေသော၊ မဟန္တော မောဟနာမုခေါ။>
    text <၃၅၅>
      text <ဥပသဂ္ဂေါ ဘီမရူပေါ၊ ကာမာ သပ္ပသိရူပမာ။>
      text <ယေ ဗာလာ အဘိနန္ဒန္တိ၊ အန္ဓဘူတာ ပုထုဇ္ဇနာ။>
    text <၃၅၆>
      text <ကာမပင်္ကေန သတ္တာ ဟိ၊ ဗဟူ လောကေ အဝိဒ္ဒသူ။>
      text <ပရိယန္တံ န ဇာနန္တိ၊ ဇာတိယာ မရဏဿ စ။>
    text <၃၅၇>
      text <ဒုဂ္ဂတိဂမနံ မဂ္ဂံ၊ မနုဿာ ကာမဟေတုကံ။>
      text <ဗဟုံ ဝေ ပဋိပဇ္ဇန္တိ၊ အတ္တနော ရောဂမာဝဟံ။>
    text <၃၅၈>
      text <ဧဝံ အမိတ္တဇနနာ၊ တာပနာ သံကိလေသိကာ။>
      text <လောကာမိသာ ဗန္ဓနီယာ၊ ကာမာ မရဏဗန္ဓနာ။>
    text <၃၅၉>
      text <ဥမ္မာဒနာ ဥလ္လပနာ၊ ကာမာ စိတ္တပ္ပမဒ္ဒိနော။>
      text <သတ္တာနံ သင်္ကိလေသာယ၊ ခိပ္ပံ မာရေန ဩဍ္ဍိတံ။>
    text <၃၆၀>
      text <အနန္တာဒီနဝါ ကာမာ၊ ဗဟုဒုက္ခါ မဟာဝိသာ။>
      text <အပ္ပဿာဒာ ရဏကရာ၊ သုက္ကပက္ခဝိသောသနာ။>
    text <၃၆၁>
      text <သာဟံ ဧတာဒိသံ ကတွာ၊ ဗျသနံ ကာမဟေတုကံ။>
      text <န တံ ပစ္စာဂမိဿာမိ၊ နိဗ္ဗာနာဘိရတာ သဒာ။>
    text <၃၆၂>
      text <ရဏံ ကရိတွာ ကာမာနံ၊ သီတိဘာဝါဘိကင်္ခိနီ။>
      text <အပ္ပမတ္တာ ဝိဟဿာမိ၊ သဗ္ဗသံယောဇနက္ခယေ။>
    text <၃၆၃>
      text <အသောကံ ဝိရဇံ ခေမံ၊ အရိယဋ္ဌင်္ဂိကံ ဥဇုံ။>
      text <တံ မဂ္ဂံ အနုဂစ္ဆာမိ၊ ယေန တိဏ္ဏာ မဟေသိနော။>
    text <၃၆၄>
      text <ဣမံ ပဿထ ဓမ္မဋ္ဌံ၊ သုဘံ ကမ္မာရဓီတရံ။>
      text <အနေဇံ ဥပသမ္ပဇ္ဇ၊ ရုက္ခမူလမှိ ဈာယတိ။>
    text <၃၆၅>
      text <အဇ္ဇဋ္ဌမီ ပဗ္ဗဇိတာ၊ သဒ္ဓါ သဒ္ဓမ္မသောဘနာ။>
      text <ဝိနီတုပ္ပလဝဏ္ဏာယ၊ တေဝိဇ္ဇာ မစ္စုဟာယိနီ။>
    text <၃၆၆>
      text <သာယံ ဘုဇိဿာ အနဏာ၊ ဘိက္ခုနီ ဘာဝိတိန္ဒြိယာ။>
      text <သဗ္ဗယောဂဝိသံယုတ္တာ၊ ကတကိစ္စာ အနာသဝါ။>
    text <၃၆၇>
      text <တံ သက္ကော ဒေဝသင်္ဃေန၊ ဥပသင်္ကမ္မ ဣဒ္ဓိယာ။>
      text <နမဿတိ ဘူတပတိ၊ သုဘံ ကမ္မာရဓီတရန္တိ။>
    stand <။ သုဘာ ကမ္မာရဓီတာ ထေရီ။>
    stand <ဝီသတိနိပါတော နိဋ္ဌိတော။>
