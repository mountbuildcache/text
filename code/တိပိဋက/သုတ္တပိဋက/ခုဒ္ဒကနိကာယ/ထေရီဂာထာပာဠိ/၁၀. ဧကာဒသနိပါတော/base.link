text <၁၀။ ဧကာဒသနိပါတော>
  text <၁။ ကိသာဂေါတမီထေရီဂါထာ>
    text <၂၁၃>
      text <ကလျာဏမိတ္တတာ မုနိနာ၊ လောကံ အာဒိဿ ဝဏ္ဏိတာ။>
      text <ကလျာဏမိတ္တေ ဘဇမာနော၊ အပိ ဗာလော ပဏ္ဍိတော အဿ။>
    text <၂၁၄>
      text <ဘဇိတဗ္ဗာ သပ္ပုရိသာ၊ ပညာ တထာ ဝဍ္ဎတိ ဘဇန္တာနံ။>
      text <ဘဇမာနော သပ္ပုရိသေ၊ သဗ္ဗေဟိပိ ဒုက္ခေဟိ ပမုစ္စေယျ။>
    text <၂၁၅>
      text <ဒုက္ခဉ္စ ဝိဇာနေယျ၊ ဒုက္ခဿ စ သမုဒယံ နိရောဓံ။>
      text <အဋ္ဌင်္ဂိကဉ္စ မဂ္ဂံ၊ စတ္တာရိပိ အရိယသစ္စာနိ။>
    text <၂၁၆>
      text <ဒုက္ခေါ ဣတ္ထိဘာဝေါ၊ အက္ခါတော ပုရိသဒမ္မသာရထိနာ။>
      text <သပတ္တိကမ္ပိ ဟိ ဒုက္ခံ၊ အပ္ပေကစ္စာ သကိံ ဝိဇာတာယော။>
    text <၂၁၇>
      text <ဂလကေ အပိ ကန္တန္တိ၊ သုခုမာလိနိယော ဝိသာနိ ခါဒန္တိ။>
      text <ဇနမာရကမဇ္ဈဂတာ၊ ဥဘောပိ ဗျသနာနိ အနုဘောန္တိ။>
    text <၂၁၈>
      text <ဥပဝိဇညာ ဂစ္ဆန္တီ၊ အဒ္ဒသာဟံ ပတိံ မတံ။>
      text <ပန္ထမှိ ဝိဇာယိတွာန၊ အပ္ပတ္တာဝ သကံ ဃရံ။>
    text <၂၁၉>
      text <ဒွေ ပုတ္တာ ကာလကတာ၊ ပတီ စ ပန္ထေ မတော ကပဏိကာယ။>
      text <မာတာ ပိတာ စ ဘာတာ၊ ဍယှန္တိ စ ဧကစိတကာယံ။>
    text <၂၂၀>
      text <ခီဏကုလီနေ ကပဏေ၊ အနုဘူတံ တေ ဒုခံ အပရိမာဏံ။>
      text <အဿူ စ တေ ပဝတ္တံ၊ ဗဟူနိ စ ဇာတိသဟဿာနိ။>
    text <၂၂၁>
      text <ဝသိတာ သုသာနမဇ္ဈေ၊ အထောပိ ခါဒိတာနိ ပုတ္တမံသာနိ။>
      text <ဟတကုလိကာ သဗ္ဗဂရဟိတာ၊ မတပတိကာ အမတမဓိဂစ္ဆိံ။>
    text <၂၂၂>
      text <ဘာဝိတော မေ မဂ္ဂေါ၊ အရိယော အဋ္ဌင်္ဂိကော အမတဂါမီ။>
      text <နိဗ္ဗာနံ သစ္ဆိကတံ၊ ဓမ္မာဒာသံ အဝေက္ခိံဟံ။>
    text <၂၂၃>
      text <အဟမမှိ ကန္တသလ္လာ၊ ဩဟိတဘာရာ ကတဉှိ ကရဏီယံ။>
      text <ကိသာ ဂေါတမီ ထေရီ၊ ဝိမုတ္တစိတ္တာ ဣမံ ဘဏီတိ။>
    stand <။ ကိသာ ဂေါတမီ ထေရီ။>
    stand <ဧကာဒသနိပါတော နိဋ္ဌိတော။>
