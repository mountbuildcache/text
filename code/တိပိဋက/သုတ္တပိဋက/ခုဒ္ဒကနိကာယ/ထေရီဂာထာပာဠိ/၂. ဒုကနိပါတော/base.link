text <၂။ ဒုကနိပါတော>
  text <၁။ အဘိရူပနန္ဒာထေရီဂါထာ>
    text <၁၉>
      text <အာတုရံ အသုစိံ ပူတိံ၊ ပဿ နန္ဒေ သမုဿယံ။>
      text <အသုဘာယ စိတ္တံ ဘာဝေဟိ၊ ဧကဂ္ဂံ သုသမာဟိတံ။>
    text <၂၀>
      text <အနိမိတ္တဉ္စ ဘာဝေဟိ၊ မာနာနုသယမုဇ္ဇဟ။>
      text <တတော မာနာဘိသမယာ၊ ဥပသန္တာ စရိဿသီတိ။>
    text <ဣတ္ထံ သုဒံ ဘဂဝါ အဘိရူပနန္ဒံ သိက္ခမာနံ ဣမာဟိ ဂါထာဟိ အဘိဏှံ ဩဝဒတီတိ။>
  text <၂။ ဇေန္တာထေရီဂါထာ>
    text <၂၁>
      text <ယေ ဣမေ သတ္တ ဗောဇ္ဈင်္ဂါ၊ မဂ္ဂါ နိဗ္ဗာနပတ္တိယာ။>
      text <ဘာဝိတာ တေ မယာ သဗ္ဗေ၊ ယထာ ဗုဒ္ဓေန ဒေသိတာ။>
    text <၂၂>
      text <ဒိဋ္ဌော ဟိ မေ သော ဘဂဝါ၊ အန္တိမောယံ သမုဿယော။>
      text <ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။>
    text <ဣတ္ထံ သုဒံ ဇေန္တာ ထေရီ ဂါထာယော အဘာသိတ္ထာတိ။>
  text <၃။ သုမင်္ဂလမာတာထေရီဂါထာ>
    text <၂၃>
      text <သုမုတ္တိကာ သုမုတ္တိကာ၊ သာဓုမုတ္တိကာမှိ မုသလဿ။>
      text <အဟိရိကော မေ ဆတ္တကံ ဝါပိ၊ ဥက္ခလိကာ မေ ဒေဍ္ဍုဘံ ဝါတိ။>
    text <၂၄>
      text <ရာဂဉ္စ အဟံ ဒောသဉ္စ၊ စိစ္စိဋိ စိစ္စိဋီတိ ဝိဟနာမိ။>
      text <သာ ရုက္ခမူလမုပဂမ္မ၊ အဟော သုခန္တိ သုခတော ဈာယာမီတိ။>
    stand <။ သုမင်္ဂလမာတာ ထေရီ။>
  text <၄။ အဍ္ဎကာသိထေရီဂါထာ>
    text <၂၅>
      text <ယာဝ ကာသိဇနပဒော၊ သုင်္ကော မေ တတ္ထကော အဟု။>
      text <တံ ကတွာ နေဂမော အဂ္ဃံ၊ အဍ္ဎေနဂ္ဃံ ဌပေသိ မံ။>
    text <၂၆>
      text <အထ နိဗ္ဗိန္ဒဟံ ရူပေ၊ နိဗ္ဗိန္ဒဉ္စ ဝိရဇ္ဇဟံ။>
      text <မာ ပုန ဇာတိသံသာရံ၊ သန္ဓာဝေယျံ ပုနပ္ပုနံ။>
      text <တိဿော ဝိဇ္ဇာ သစ္ဆိကတာ၊ ကတံ ဗုဒ္ဓဿ သာသနန္တိ။>
    stand <။ အဍ္ဎကာသိ ထေရီ။>
  text <၅။ စိတ္တာထေရီဂါထာ>
    text <၂၇>
      text <ကိဉ္စာပိ ခေါမှိ ကိသိကာ၊ ဂိလာနာ ဗာဠှဒုဗ္ဗလာ။>
      text <ဒဏ္ဍမောလုဗ္ဘ ဂစ္ဆာမိ၊ ပဗ္ဗတံ အဘိရူဟိယ။>
    text <၂၈>
      text <သင်္ဃာဋိံ နိက္ခိပိတွာန၊ ပတ္တကဉ္စ နိကုဇ္ဇိယ။>
      text <သေလေ ခမ္ဘေသိမတ္တာနံ၊ တမောခန္ဓံ ပဒာလိယာတိ။>
    stand <။ စိတ္တာ ထေရီ။>
  text <၆။ မေတ္တိကာထေရီဂါထာ>
    text <၂၉>
      text <ကိဉ္စာပိ ခေါမှိ ဒုက္ခိတာ၊ ဒုဗ္ဗလာ ဂတယောဗ္ဗနာ။>
      text <ဒဏ္ဍမောလုဗ္ဘ ဂစ္ဆာမိ၊ ပဗ္ဗတံ အဘိရူဟိယ။>
    text <၃၀>
      text <နိက္ခိပိတွာန သင်္ဃာဋိံ၊ ပတ္တကဉ္စ နိကုဇ္ဇိယ။>
      text <နိသိန္နာ စမှိ သေလမှိ၊ အထ စိတ္တံ ဝိမုစ္စိ မေ။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနန္တိ။>
    stand <။ မေတ္တိကာ ထေရီ။>
  text <၇။ မိတ္တာထေရီဂါထာ>
    text <၃၁>
      text <စာတုဒ္ဒသိံ ပဉ္စဒသိံ၊ ယာ စ ပက္ခဿ အဋ္ဌမီ။>
      text <ပါဋိဟာရိယပက္ခဉ္စ၊ အဋ္ဌင်္ဂသုသမာဂတံ။>
    text <၃၂>
      text <ဥပေါသထံ ဥပါဂစ္ဆိံ၊ ဒေဝကာယာဘိနန္ဒိနီ။>
      text <သာဇ္ဇ ဧကေန ဘတ္တေန၊ မုဏ္ဍာ သင်္ဃာဋိပါရုတာ။>
      text <ဒေဝကာယံ န ပတ္ထေဟံ၊ ဝိနေယျ ဟဒယေ ဒရန္တိ။>
    stand <။ မိတ္တာ ထေရီ။>
  text <၈။ အဘယမာတုထေရီဂါထာ>
    text <၃၃>
      text <ဥဒ္ဓံ ပါဒတလာ အမ္မ၊ အဓော ဝေ ကေသမတ္ထကာ။>
      text <ပစ္စဝေက္ခဿုမံ ကာယံ၊ အသုစိံ ပူတိဂန္ဓိကံ။>
    text <၃၄>
      text <ဧဝံ ဝိဟရမာနာယ၊ သဗ္ဗော ရာဂေါ သမူဟတော။>
      text <ပရိဠာဟော သမုစ္ဆိန္နော၊ သီတိဘူတာမှိ နိဗ္ဗုတာတိ။>
    stand <။ အဘယမာတု ထေရီ။>
  text <၉။ အဘယာထေရီဂါထာ>
    text <၃၅>
      text <အဘယေ ဘိဒုရော ကာယော၊ ယတ္ထ သတာ ပုထုဇ္ဇနာ။>
      text <နိက္ခိပိဿာမိမံ ဒေဟံ၊ သမ္ပဇာနာ သတီမတီ။>
    text <၃၆>
      text <ဗဟူဟိ ဒုက္ခဓမ္မေဟိ၊ အပ္ပမာဒရတာယ မေ။>
      text <တဏှက္ခယော အနုပ္ပတ္တော၊ ကတံ ဗုဒ္ဓဿ သာသနန္တိ။>
    stand <။ အဘယာ ထေရီ။>
  text <၁၀။ သာမာထေရီဂါထာ>
    text <၃၇>
      text <စတုက္ခတ္တုံ ပဉ္စက္ခတ္တုံ၊ ဝိဟာရာ ဥပနိက္ခမိံ။>
      text <အလဒ္ဓါ စေတသော သန္တိံ၊ စိတ္တေ အဝသဝတ္တိနီ။>
      text <တဿာ မေ အဋ္ဌမီ ရတ္တိ၊ ယတော တဏှာ သမူဟတာ။>
    text <၃၈>
      text <ဗဟူဟိ ဒုက္ခဓမ္မေဟိ၊ အပ္ပမာဒရတာယ မေ။>
      text <တဏှက္ခယော အနုပ္ပတ္တော၊ ကတံ ဗုဒ္ဓဿ သာသနန္တိ။>
    stand <။ သာမာ ထေရီ။>
    stand <ဒုကနိပါတော နိဋ္ဌိတော။>
