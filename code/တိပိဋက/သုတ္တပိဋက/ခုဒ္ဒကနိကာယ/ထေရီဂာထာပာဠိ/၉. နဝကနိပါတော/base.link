text <၉။ နဝကနိပါတော>
  text <၁။ ဝဍ္ဎမာတုထေရီဂါထာ>
    text <၂၀၄>
      text <မာ သု တေ ဝဍ္ဎ လောကမှိ၊ ဝနထော အာဟု ကုဒာစနံ။>
      text <မာ ပုတ္တက ပုနပ္ပုနံ၊ အဟု ဒုက္ခဿ ဘာဂိမာ။>
    text <၂၀၅>
      text <သုခဉှိ ဝဍ္ဎ မုနယော၊ အနေဇာ ဆိန္နသံသယာ။>
      text <သီတိဘူတာ ဒမပ္ပတ္တာ၊ ဝိဟရန္တိ အနာသဝါ။>
    text <၂၀၆>
      text <တေဟာနုစိဏ္ဏံ ဣသီဘိ၊ မဂ္ဂံ ဒဿနပတ္တိယာ။>
      text <ဒုက္ခဿန္တကိရိယာယ၊ တွံ ဝဍ္ဎ အနုဗြူဟယ။>
    text <၂၀၇>
      text <ဝိသာရဒာဝ ဘဏသိ၊ ဧတမတ္ထံ ဇနေတ္တိ မေ။>
      text <မညာမိ နူန မာမိကေ၊ ဝနထော တေ န ဝိဇ္ဇတိ။>
    text <၂၀၈>
      text <ယေ ကေစိ ဝဍ္ဎ သင်္ခါရာ၊ ဟီနာ ဥက္ကဋ္ဌမဇ္ဈိမာ။>
      text <အဏူပိ အဏုမတ္တောပိ၊ ဝနထော မေ န ဝိဇ္ဇတိ။>
    text <၂၀၉>
      text <သဗ္ဗေ မေ အာသဝါ ခီဏာ၊ အပ္ပမတ္တဿ ဈာယတော။>
      text <တိဿော ဝိဇ္ဇာ အနုပ္ပတ္တာ၊ ကတံ ဗုဒ္ဓဿ သာသနံ။>
    text <၂၁၀>
      text <ဥဠာရံ ဝတ မေ မာတာ၊ ပတောဒံ သမဝဿရိ။>
      text <ပရမတ္ထသဉှိတာ ဂါထာ၊ ယထာပိ အနုကမ္ပိကာ။>
    text <၂၁၁>
      text <တဿာဟံ ဝစနံ သုတွာ၊ အနုသိဋ္ဌိံ ဇနေတ္တိယာ။>
      text <ဓမ္မသံဝေဂမာပါဒိံ၊ ယောဂက္ခေမဿ ပတ္တိယာ။>
    text <၂၁၂>
      text <သောဟံ ပဓာနပဟိတတ္တော၊ ရတ္တိန္ဒိဝမတန္ဒိတော။>
      text <မာတရာ စောဒိတော သန္တော၊ အဖုသိံ သန္တိမုတ္တမံ။>
    stand <။ ဝဍ္ဎမာတာ ထေရီ။>
    stand <နဝကနိပါတော နိဋ္ဌိတော။>
