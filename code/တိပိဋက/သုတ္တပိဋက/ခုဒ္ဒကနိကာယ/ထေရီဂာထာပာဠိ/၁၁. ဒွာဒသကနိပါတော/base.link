text <၁၁။ ဒွာဒသကနိပါတော>
  text <၁။ ဥပ္ပလဝဏ္ဏာထေရီဂါထာ>
    text <၂၂၄>
      text <ဥဘော မာတာ စ ဓီတာ စ၊ မယံ အာသုံ သပတ္တိယော။>
      text <တဿာ မေ အဟု သံဝေဂေါ၊ အဗ္ဘုတော လောမဟံသနော။>
    text <၂၂၅>
      text <ဓိရတ္ထု ကာမာ အသုစီ၊ ဒုဂ္ဂန္ဓာ ဗဟုကဏ္ဋကာ။>
      text <ယတ္ထ မာတာ စ ဓီတာ စ၊ သဘရိယာ မယံ အဟုံ။>
    text <၂၂၆>
      text <ကာမေသွာဒီနဝံ ဒိသွာ၊ နေက္ခမ္မံ ဒဋ္ဌု ခေမတော။>
      text <သာ ပဗ္ဗဇ္ဇိံ ရာဇဂဟေ၊ အဂါရသ္မာနဂါရိယံ။>
    text <၂၂၇>
      text <ပုဗ္ဗေနိဝါသံ ဇာနာမိ၊ ဒိဗ္ဗစက္ခုံ ဝိသောဓိတံ။>
      text <စေတောပရိစ္စဉာဏဉ္စ၊ သောတဓာတု ဝိသောဓိတာ။>
    text <၂၂၈>
      text <ဣဒ္ဓီပိ မေ သစ္ဆိကတာ၊ ပတ္တော မေ အာသဝက္ခယော။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <၂၂၉>
      text <ဣဒ္ဓိယာ အဘိနိမ္မိတွာ၊ စတုရဿံ ရထံ အဟံ။>
      text <ဗုဒ္ဓဿ ပါဒေ ဝန္ဒိတွာ၊ လောကနာထဿ တာဒိနော။>
    text <၂၃၀>
      text <သုပုပ္ဖိတဂ္ဂံ ဥပဂမ္မ ပါဒပံ၊ ဧကာ တုဝံ တိဋ္ဌသိ သာလမူလေ။>
      text <န စာပိ တေ ဒုတိယော အတ္ထိ ကောစိ၊ န တွံ ဗာလေ ဘာယသိ ဓုတ္တကာနံ။>
    text <၂၃၁>
      text <သတံ သဟဿာနိပိ ဓုတ္တကာနံ၊ သမာဂတာ ဧဒိသကာ ဘဝေယျုံ။>
      text <လောမံ န ဣဉ္ဇေ နပိ သမ္ပဝေဓေ၊ ကိံ မေ တုဝံ မာရ ကရိဿသေကော။>
    text <၂၃၂>
      text <ဧသာ အန္တရဓာယာမိ၊ ကုစ္ဆိံ ဝါ ပဝိသာမိ တေ။>
      text <ဘမုကန္တရေ တိဋ္ဌာမိ၊ တိဋ္ဌန္တိံ မံ န ဒက္ခသိ။>
    text <၂၃၃>
      text <စိတ္တမှိ ဝသီဘူတာဟံ၊ ဣဒ္ဓိပါဒာ သုဘာဝိတာ။>
      text <ဆဠဘိညာ သစ္ဆိကတာ၊ ကတံ ဗုဒ္ဓဿ သာသနံ။>
    text <၂၃၄>
      text <သတ္တိသူလူပမာ ကာမာ၊ ခန္ဓာသံ အဓိကုဋ္ဋနာ။>
      text <ယံ တွံ ကာမရတိံ ဗြူသိ၊ အရတီ ဒာနိ သာ မမ။>
    text <၂၃၅>
      text <သဗ္ဗတ္ထ ဝိဟတာ နန္ဒီ၊ တမောခန္ဓော ပဒာလိတော။>
      text <ဧဝံ ဇာနာဟိ ပါပိမ၊ နိဟတော တွမသိ အန္တကာတိ။>
    stand <။ ဥပ္ပလဝဏ္ဏာ ထေရီ။>
    stand <ဒွာဒသနိပါတော နိဋ္ဌိတော။>
