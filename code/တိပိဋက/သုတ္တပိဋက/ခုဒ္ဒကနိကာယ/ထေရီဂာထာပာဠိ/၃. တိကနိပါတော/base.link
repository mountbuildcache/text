text <၃။ တိကနိပါတော>
  text <၁။ အပရာသာမာထေရီဂါထာ>
    text <၃၉>
      text <ပဏ္ဏဝီသတိဝဿာနိ၊ ယတော ပဗ္ဗဇိတာယ မေ။>
      text <နာဘိဇာနာမိ စိတ္တဿ၊ သမံ လဒ္ဓံ ကုဒာစနံ။>
    text <၄၀>
      text <အလဒ္ဓါ စေတသော သန္တိံ၊ စိတ္တေ အဝသဝတ္တိနီ။>
      text <တတော သံဝေဂမာပါဒိံ၊ သရိတွာ ဇိနသာသနံ။>
    text <၄၁>
      text <ဗဟူဟိ ဒုက္ခဓမ္မေဟိ၊ အပ္ပမာဒရတာယ မေ။>
      text <တဏှက္ခယော အနုပ္ပတ္တော၊ ကတံ ဗုဒ္ဓဿ သာသနံ။>
      text <အဇ္ဇ မေ သတ္တမီ ရတ္တိ၊ ယတော တဏှာ ဝိသောသိတာတိ။>
    stand <။ အပရာ သာမာ ထေရီ။>
  text <၂။ ဥတ္တမာထေရီဂါထာ>
    text <၄၂>
      text <စတုက္ခတ္တုံ ပဉ္စက္ခတ္တုံ၊ ဝိဟာရာ ဥပနိက္ခမိံ။>
      text <အလဒ္ဓါ စေတသော သန္တိံ၊ စိတ္တေ အဝသဝတ္တိနီ။>
    text <၄၃>
      text <သာ ဘိက္ခုနိံ ဥပဂစ္ဆိံ၊ ယာ မေ သဒ္ဓါယိကာ အဟု။>
      text <သာ မေ ဓမ္မမဒေသေသိ၊ ခန္ဓာယတနဓာတုယော။>
    text <၄၄>
      text <တဿာ ဓမ္မံ သုဏိတွာန၊ ယထာ မံ အနုသာသိ သာ။>
      text <သတ္တာဟံ ဧကပလ္လင်္ကေန၊ နိသီဒိံ ပီတိသုခသမပ္ပိတာ။>
      text <အဋ္ဌမိယာ ပါဒေ ပသာရေသိံ၊ တမောခန္ဓံ ပဒာလိယာတိ။>
    stand <။ ဥတ္တမာ ထေရီ။>
  text <၃။ အပရာဥတ္တမာထေရီဂါထာ>
    text <၄၅>
      text <ယေ ဣမေ သတ္တ ဗောဇ္ဈင်္ဂါ၊ မဂ္ဂါ နိဗ္ဗာနပတ္တိယာ။>
      text <ဘာဝိတာ တေ မယာ သဗ္ဗေ၊ ယထာ ဗုဒ္ဓေန ဒေသိတာ။>
    text <၄၆>
      text <သုညတဿာနိမိတ္တဿ၊ လာဘိနီဟံ ယဒိစ္ဆကံ။>
      text <ဩရသာ ဓီတာ ဗုဒ္ဓဿ၊ နိဗ္ဗာနာဘိရတာ သဒာ။>
    text <၄၇>
      text <သဗ္ဗေ ကာမာ သမုစ္ဆိန္နာ၊ ယေ ဒိဗ္ဗာ ယေ စ မာနုသာ။>
      text <ဝိက္ခီဏော ဇာတိသံသာရော၊ နတ္ထိ ဒာနိ ပုနဗ္ဘဝေါတိ။>
    stand <။ အပရာ ဥတ္တမာ ထေရီ။>
  text <၄။ ဒန္တိကာထေရီဂါထာ>
    text <၄၈>
      text <ဒိဝါဝိဟာရာ နိက္ခမ္မ၊ ဂိဇ္ဈကူဋမှိ ပဗ္ဗတေ။>
      text <နာဂံ ဩဂါဟမုတ္တိဏ္ဏံ၊ နဒီတီရမှိ အဒ္ဒသံ။>
    text <၄၉>
      text <ပုရိသော အင်္ကုသမာဒာယ၊ ဒေဟိ ပါဒန္တိ ယာစတိ။>
      text <နာဂေါ ပသာရယီ ပါဒံ၊ ပုရိသော နာဂမာရုဟိ။>
    text <၅၀>
      text <ဒိသွာ အဒန္တံ ဒမိတံ၊ မနုဿာနံ ဝသံ ဂတံ။>
      text <တတော စိတ္တံ သမာဓေသိံ၊ ခလု တာယ ဝနံ ဂတာတိ။>
    stand <။ ဒန္တိကာ ထေရီ။>
  text <၅။ ဥဗ္ဗိရိထေရီဂါထာ>
    text <၅၁>
      text <အမ္မ ဇီဝါတိ ဝနမှိ ကန္ဒသိ၊ အတ္တာနံ အဓိဂစ္ဆ ဥဗ္ဗိရိ။>
      text <စုလ္လာသီတိသဟဿာနိ၊ သဗ္ဗာ ဇီဝသနာမိကာ။>
      text <ဧတမှာဠာဟနေ ဒဍ္ဎာ၊ တာသံ ကမနုသောစသိ။>
    text <၅၂>
      text <အဗ္ဗဟီ ဝတ မေ သလ္လံ၊ ဒုဒ္ဒသံ ဟဒယဿိတံ။>
      text <ယံ မေ သောကပရေတာယ၊ ဓီတုသောကံ ဗျပါနုဒိ။>
    text <၅၃>
      text <သာဇ္ဇ အဗ္ဗူဠှသလ္လာဟံ၊ နိစ္ဆာတာ ပရိနိဗ္ဗုတာ။>
      text <ဗုဒ္ဓံ ဓမ္မဉ္စ သင်္ဃဉ္စ၊ ဥပေမိ သရဏံ မုနိန္တိ။>
    stand <။ ဥဗ္ဗိရီ ထေရီ။>
  text <၆။ သုက္ကာထေရီဂါထာ>
    text <၅၄>
      text <ကိံမေ ကတာ ရာဇဂဟေ မနုဿာ၊ မဓုံ ပီတာဝ အစ္ဆရေ။>
      text <ယေ သုက္ကံ န ဥပါသန္တိ၊ ဒေသေန္တိံ ဗုဒ္ဓသာသနံ။>
    text <၅၅>
      text <တဉ္စ အပ္ပဋိဝါနီယံ၊ အသေစနကမောဇဝံ။>
      text <ပိဝန္တိ မညေ သပ္ပညာ၊ ဝလာဟကမိဝဒ္ဓဂူ။>
    text <၅၆>
      text <သုက္ကာ သုက္ကေဟိ ဓမ္မေဟိ၊ ဝီတရာဂါ သမာဟိတာ။>
      text <ဓာရေတိ အန္တိမံ ဒေဟံ၊ ဇေတွာ မာရံ သဝါဟနန္တိ။>
    stand <။ သုက္ကာ ထေရီ။>
  text <၇။ သေလာထေရီဂါထာ>
    text <၅၇>
      text <နတ္ထိ နိဿရဏံ လောကေ၊ ကိံ ဝိဝေကေန ကာဟသိ။>
      text <ဘုဉ္ဇာဟိ ကာမရတိယော၊ မာဟု ပစ္ဆာနုတာပိနီ။>
    text <၅၈>
      text <သတ္တိသူလူပမာ ကာမာ၊ ခန္ဓာသံ အဓိကုဋ္ဋနာ။>
      text <ယံ တွံ ကာမရတိံ ဗြူသိ၊ အရတီ ဒာနိ သာ မမ။>
    text <၅၉>
      text <သဗ္ဗတ္ထ ဝိဟတာ နန္ဒီ၊ တမောခန္ဓော ပဒာလိတော။>
      text <ဧဝံ ဇာနာဟိ ပါပိမ၊ နိဟတော တွမသိ အန္တကာတိ။>
    stand <။ သေလာ ထေရီ။>
  text <၈။ သောမာထေရီဂါထာ>
    text <၆၀>
      text <ယံ တံ ဣသီဟိ ပတ္တဗ္ဗံ၊ ဌာနံ ဒုရဘိသမ္ဘဝံ။>
      text <န တံ ဒွင်္ဂုလပညာယ၊ သက္ကာ ပပ္ပေါတုမိတ္ထိယာ။>
    text <၆၁>
      text <ဣတ္ထိဘာဝေါ နော ကိံ ကယိရာ၊ စိတ္တမှိ သုသမာဟိတေ။>
      text <ဉာဏမှိ ဝတ္တမာနမှိ၊ သမ္မာ ဓမ္မံ ဝိပဿတော။>
    text <၆၂>
      text <သဗ္ဗတ္ထ ဝိဟတာ နန္ဒီ၊ တမောခန္ဓော ပဒာလိတော။>
      text <ဧဝံ ဇာနာဟိ ပါပိမ၊ နိဟတော တွမသိ အန္တကာတိ။>
    stand <။ သောမာ ထေရီ။>
    stand <တိကနိပါတော နိဋ္ဌိတော။>
