text <၁၃။ သုမေဓဗုဒ္ဓဝံသော>
  text <၁>
    text <ပဒုမုတ္တရဿ အပရေန၊ သုမေဓော နာမ နာယကော။>
    text <ဒုရာသဒော ဥဂ္ဂတေဇော၊ သဗ္ဗလောကုတ္တမော မုနိ။>
  text <၂>
    text <ပသန္နနေတ္တော သုမုခေါ၊ ဗြဟာ ဥဇု ပတာပဝါ။>
    text <ဟိတေသီ သဗ္ဗသတ္တာနံ၊ ဗဟူ မောစေသိ ဗန္ဓနာ။>
  text <၃>
    text <ယဒာ ဗုဒ္ဓေါ ပါပုဏိတွာ၊ ကေဝလံ ဗောဓိမုတ္တမံ။>
    text <သုဒဿနမှိ နဂရေ၊ ဓမ္မစက္ကံ ပဝတ္တယိ။>
  text <၄>
    text <တဿာပိ အဘိသမယာ တီဏိ၊ အဟေသုံ ဓမ္မဒေသနေ။>
    text <ကောဋိသတသဟဿာနံ၊ ပဌမာဘိသမယော အဟု။>
  text <၅>
    text <ပုနာပရံ ကုမ္ဘကဏ္ဏံ၊ ယက္ခံ သော ဒမယီ ဇိနော။>
    text <နဝုတိကောဋိသဟဿာနံ၊ ဒုတိယာဘိသမယော အဟု။>
  text <၆>
    text <ပုနာပရံ အမိတယသော၊ စတုသစ္စံ ပကာသယိ။>
    text <အသီတိကောဋိသဟဿာနံ၊ တတိယာဘိသမယော အဟု။>
  text <၇>
    text <သန္နိပါတာ တယော အာသုံ၊ သုမေဓဿ မဟေသိနော။>
    text <ခီဏာသဝါနံ ဝိမလာနံ၊ သန္တစိတ္တာန တာဒိနံ။>
  text <၈>
    text <သုဒဿနံ နာမ နဂရံ၊ ဥပဂဉ္ဆိ ဇိနော ယဒာ။>
    text <တဒာ ခီဏာသဝါ ဘိက္ခူ၊ သမိံသု သတကောဋိယော။>
  text <၉>
    text <ပုနာပရံ ဒေဝကူဋေ၊ ဘိက္ခူနံ ကထိနတ္ထတေ။>
    text <တဒာ နဝုတိကောဋီနံ၊ ဒုတိယော အာသိ သမာဂမော။>
  text <၁၀>
    text <ပုနာပရံ ဒသဗလော၊ ယဒာ စရတိ စာရိကံ။>
    text <တဒာ အသီတိကောဋီနံ၊ တတိယော အာသိ သမာဂမော။>
  text <၁၁>
    text <အဟံ တေန သမယေန၊ ဥတ္တရော နာမ မာဏဝေါ။>
    text <အသီတိကောဋိယော မယှံ၊ ဃရေ သန္နိစိတံ ဓနံ။>
  text <၁၂>
    text <ကေဝလံ သဗ္ဗံ ဒတွာန၊ သသင်္ဃေ လောကနာယကေ။>
    text <သရဏံ တဿုပဂဉ္ဆိံ၊ ပဗ္ဗဇ္ဇဉ္စာဘိရောစယိံ။>
  text <၁၃>
    text <သောပိ မံ ဗုဒ္ဓေါ ဗျာကာသိ၊ ကရောန္တော အနုမောဒနံ။>
    text <တိံသကပ္ပသဟဿမှိ၊ အယံ ဗုဒ္ဓေါ ဘဝိဿတိ။>
  text <၁၄>
    text <ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။>
  text <၁၅>
    text <တဿာပိ ဝစနံ သုတွာ၊ ဘိယျော စိတ္တံ ပသာဒယိံ။>
    text <ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။>
  text <၁၆>
    text <သုတ္တန္တံ ဝိနယဉ္စာပိ၊ နဝင်္ဂံ သတ္ထုသာသနံ။>
    text <သဗ္ဗံ ပရိယာပုဏိတွာန၊ သောဘယိံ ဇိနသာသနံ။>
  text <၁၇>
    text <တတ္ထပ္ပမတ္တော ဝိဟရန္တော၊ နိသဇ္ဇဋ္ဌာနစင်္ကမေ။>
    text <အဘိညာသု ပါရမိံ ဂန္တွာ၊ ဗြဟ္မလောကမဂဉ္ဆဟံ။>
  text <၁၈>
    text <သုဒဿနံ နာမ နဂရံ၊ သုဒတ္တော နာမ ခတ္တိယော။>
    text <သုဒတ္တာ နာမ ဇနိကာ၊ သုမေဓဿ မဟေသိနော။>
  text <၁၉>
    text <နဝဝဿသဟဿာနိ၊ အဂါရံ အဇ္ဈ သော ဝသိ။>
    text <သုစန္ဒကဉ္စနသိရိဝဍ္ဎာ၊ တယော ပါသာဒမုတ္တမာ။>
  text <၂၀>
    text <တိသောဠသသဟဿာနိ၊ နာရိယော သမလင်္ကတာ။>
    text <သုမနာ နာမ သာ နာရီ၊ ပုနဗ္ဗသု နာမ အတြဇော။>
  text <၂၁>
    text <နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။>
    text <အနူနကံ အဍ္ဎမာသံ၊ ပဓာနံ ပဒဟီ ဇိနော။>
  text <၂၂>
    text <ဗြဟ္မုနာ ယာစိတော သန္တော၊ သုမေဓော လောကနာယကော။>
    text <ဝတ္တိ စက္ကံ မဟာဝီရော၊ သုဒဿနုယျာနမုတ္တမေ။>
  text <၂၃>
    text <သရဏော သဗ္ဗကာမော စ၊ အဟေသုံ အဂ္ဂသာဝကာ။>
    text <သာဂရော နာမုပဋ္ဌာကော၊ သုမေဓဿ မဟေသိနော။>
  text <၂၄>
    text <ရာမာ စေဝ သုရာမာ စ၊ အဟေသုံ အဂ္ဂသာဝိကာ။>
    text <ဗောဓိ တဿ ဘဂဝတော၊ မဟာနီပေါတိ ဝုစ္စတိ။>
  text <၂၅>
    text <ဥရုဝေလာ ယသဝါ စ၊ အဟေသုံ အဂ္ဂုပဋ္ဌကာ။>
    text <ယသောဓရာ သိရိမာ စ၊ အဟေသုံ အဂ္ဂုပဋ္ဌိကာ။>
  text <၂၆>
    text <အဋ္ဌာသီတိရတနာနိ၊ အစ္စုဂ္ဂတော မဟာမုနိ။>
    text <ဩဘာသေတိ ဒိသာ သဗ္ဗာ၊ စန္ဒော တာရဂဏေ ယထာ။>
  text <၂၇>
    text <စက္ကဝတ္တိမဏီ နာမ၊ ယထာ တပတိ ယောဇနံ။>
    text <တထေဝ တဿ ရတနံ၊ သမန္တာ ဖရတိ ယောဇနံ။>
  text <၂၈>
    text <နဝုတိဝဿသဟဿာနိ၊ အာယု ဝိဇ္ဇတိ တာဝဒေ။>
    text <တာဝတာ တိဋ္ဌမာနော သော၊ တာရေသိ ဇနတံ ဗဟုံ။>
  text <၂၉>
    text <တေဝိဇ္ဇဆဠဘိညေဟိ၊ ဗလပ္ပတ္တေဟိ တာဒိဟိ။>
    text <သမာကုလမိဒံ အာသိ၊ အရဟန္တေဟိ သာဓုဟိ။>
  text <၃၀>
    text <တေပိ သဗ္ဗေ အမိတယသာ၊ ဝိပ္ပမုတ္တာ နိရူပဓီ။>
    text <ဉာဏာလောကံ ဒဿယိတွာ၊ နိဗ္ဗုတာ တေ မဟာယသာ။>
  text <၃၁>
    text <သုမေဓော ဇိနဝရော ဗုဒ္ဓေါ၊ မေဓာရာမမှိ နိဗ္ဗုတော။>
    text <ဓာတုဝိတ္ထာရိကံ အာသိ၊ တေသု တေသု ပဒေသတောတိ။>
  stand <သုမေဓဿ ဘဂဝတော ဝံသော ဧကာဒသမော။>
