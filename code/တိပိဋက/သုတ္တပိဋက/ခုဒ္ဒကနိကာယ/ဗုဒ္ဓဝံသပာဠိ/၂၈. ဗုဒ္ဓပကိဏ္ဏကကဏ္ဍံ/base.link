text <၂၈။ ဗုဒ္ဓပကိဏ္ဏကကဏ္ဍံ>
  text <၁>
    text <အပရိမေယျိတော ကပ္ပေ၊ စတုရော အာသုံ ဝိနာယကာ။>
    text <တဏှင်္ကရော မေဓင်္ကရော၊ အထောပိ သရဏင်္ကရော။>
    text <ဒီပင်္ကရော စ သမ္ဗုဒ္ဓေါ၊ ဧကကပ္ပမှိ တေ ဇိနာ။>
  text <၂>
    text <ဒီပင်္ကရဿ အပရေန၊ ကောဏ္ဍညော နာမ နာယကော။>
    text <ဧကောဝ ဧကကပ္ပမှိ၊ တာရေသိ ဇနတံ ဗဟုံ။>
  text <၃>
    text <ဒီပင်္ကရဿ ဘဂဝတော၊ ကောဏ္ဍညဿ စ သတ္ထုနော။>
    text <ဧတေသံ အန္တရာ ကပ္ပါ၊ ဂဏနာတော အသင်္ခိယာ။>
  text <၄>
    text <ကောဏ္ဍညဿ အပရေန၊ မင်္ဂလော နာမ နာယကော။>
    text <တေသမ္ပိ အန္တရာ ကပ္ပါ၊ ဂဏနာတော အသင်္ခိယာ။>
  text <၅>
    text <မင်္ဂလော စ သုမနော စ၊ ရေဝတော သောဘိတော မုနိ။>
    text <တေပိ ဗုဒ္ဓါ ဧကကပ္ပေ၊ စက္ခုမန္တော ပဘင်္ကရာ။>
  text <၆>
    text <သောဘိတဿ အပရေန၊ အနောမဒဿီ မဟာယသော။>
    text <တေသမ္ပိ အန္တရာ ကပ္ပါ၊ ဂဏနာတော အသင်္ခိယာ။>
  text <၇>
    text <အနောမဒဿီ ပဒုမော၊ နာရဒော စာပိ နာယကော။>
    text <တေပိ ဗုဒ္ဓါ ဧကကပ္ပေ၊ တမန္တကာရကာ မုနီ။>
  text <၈>
    text <နာရဒဿ အပရေန၊ ပဒုမုတ္တရော နာမ နာယကော။>
    text <ဧကကပ္ပမှိ ဥပ္ပန္နော၊ တာရေသိ ဇနတံ ဗဟုံ။>
  text <၉>
    text <နာရဒဿ ဘဂဝတော၊ ပဒုမုတ္တရဿ သတ္ထုနော။>
    text <တေသမ္ပိ အန္တရာ ကပ္ပါ၊ ဂဏနာတော အသင်္ခိယာ။>
  text <၁၀>
    text <ကပ္ပသတသဟဿမှိ၊ ဧကော အာသိ မဟာမုနိ။>
    text <ပဒုမုတ္တရော လောကဝိဒူ၊ အာဟုတီနံ ပဋိဂ္ဂဟော။>
  text <၁၁>
    text <တိံသကပ္ပသဟဿမှိ၊ ဒုဝေ အာသုံ ဝိနာယကာ။>
    text <သုမေဓော စ သုဇာတော စ၊ ဩရတော ပဒုမုတ္တရာ။>
  text <၁၂>
    text <အဋ္ဌာရသေ ကပ္ပသတေ၊ တယော အာသုံ ဝိနာယကာ။>
    text <ပိယဒဿီ အတ္ထဒဿီ၊ ဓမ္မဒဿီ စ နာယကာ။>
  text <၁၃>
    text <ဩရတော စ သုဇာတဿ၊ သမ္ဗုဒ္ဓါ ဒွိပဒုတ္တမာ။>
    text <ဧကကပ္ပမှိ တေ ဗုဒ္ဓါ၊ လောကေ အပ္ပဋိပုဂ္ဂလာ။>
  text <၁၄>
    text <စတုန္နဝုတိတော ကပ္ပေ၊ ဧကော အာသိ မဟာမုနိ။>
    text <သိဒ္ဓတ္ထော သော လောကဝိဒူ၊ သလ္လကတ္တော အနုတ္တရော။>
  text <၁၅>
    text <ဒွေနဝုတေ ဣတော ကပ္ပေ၊ ဒုဝေ အာသုံ ဝိနာယကာ။>
    text <တိဿော ဖုဿော စ သမ္ဗုဒ္ဓါ၊ အသမာ အပ္ပဋိပုဂ္ဂလာ။>
  text <၁၆>
    text <ဧကနဝုတိတော ကပ္ပေ၊ ဝိပဿီ နာမ နာယကော။>
    text <သောပိ ဗုဒ္ဓေါ ကာရုဏိကော၊ သတ္တေ မောစေသိ ဗန္ဓနာ။>
  text <၁၇>
    text <ဧကတိံသေ ဣတော ကပ္ပေ၊ ဒုဝေ အာသုံ ဝိနာယကာ။>
    text <သိခီ စ ဝေဿဘူ စေဝ၊ အသမာ အပ္ပဋိပုဂ္ဂလာ။>
  text <၁၈>
    text <ဣမမှိ ဘဒ္ဒကေ ကပ္ပေ၊ တယော အာသုံ ဝိနာယကာ။>
    text <ကကုသန္ဓော ကောဏာဂမနော၊ ကဿပေါ စာပိ နာယကော။>
  text <၁၉>
    text <အဟမေတရဟိ သမ္ဗုဒ္ဓေါ၊ မေတ္တေယျော စာပိ ဟေဿတိ။>
    text <ဧတေပိမေ ပဉ္စ ဗုဒ္ဓါ၊ ဓီရာ လောကာနုကမ္ပကာ။>
  text <၂၀>
    text <ဧတေသံ ဓမ္မရာဇူနံ၊ အညေသံနေကကောဋိနံ။>
    text <အာစိက္ခိတွာန တံ မဂ္ဂံ၊ နိဗ္ဗုတာ တေ သသာဝကာတိ။>
  stand <ဗုဒ္ဓပကိဏ္ဏကကဏ္ဍံ နိဋ္ဌိတံ။>
