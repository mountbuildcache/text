text <၂၀။ ဖုဿဗုဒ္ဓဝံသော>
  text <၁>
    text <တတ္ထေဝ မဏ္ဍကပ္ပမှိ၊ အဟု သတ္ထာ အနုတ္တရော။>
    text <အနုပမော အသမသမော၊ ဖုဿော လောကဂ္ဂနာယကော။>
  text <၂>
    text <သောပိ သဗ္ဗံ တမံ ဟန္တွာ၊ ဝိဇဋေတွာ မဟာဇဋံ။>
    text <သဒေဝကံ တပ္ပယန္တော၊ အဘိဝဿိ အမတမ္ဗုနာ။>
  text <၃>
    text <ဓမ္မစက္ကံ ပဝတ္တေန္တေ၊ ဖုဿေ နက္ခတ္တမင်္ဂလေ။>
    text <ကောဋိသတသဟဿာနံ၊ ပဌမာဘိသမယော အဟု။>
  text <၄>
    text <နဝုတိသတသဟဿာနံ၊ ဒုတိယာဘိသမယော အဟု။>
    text <အသီတိသတသဟဿာနံ၊ တတိယာဘိသမယော အဟု။>
  text <၅>
    text <သန္နိပါတာ တယော အာသုံ၊ ဖုဿဿာပိ မဟေသိနော။>
    text <ခီဏာသဝါနံ ဝိမလာနံ၊ သန္တစိတ္တာန တာဒိနံ။>
  text <၆>
    text <သဋ္ဌိသတသဟဿာနံ၊ ပဌမော အာသိ သမာဂမော။>
    text <ပညာသသတသဟဿာနံ၊ ဒုတိယော အာသိ သမာဂမော။>
  text <၇>
    text <စတ္တာရီသသတသဟဿာနံ၊ တတိယော အာသိ သမာဂမော။>
    text <အနုပါဒာ ဝိမုတ္တာနံ၊ ဝေါစ္ဆိန္နပဋိသန္ဓိနံ။>
  text <၈>
    text <အဟံ တေန သမယေန၊ ဝိဇိတာဝီ နာမ ခတ္တိယော။>
    text <ဆဍ္ဍယိတွာ မဟာရဇ္ဇံ၊ ပဗ္ဗဇိံ တဿ သန္တိကေ။>
  text <၉>
    text <သောပိ မံ ဗုဒ္ဓေါ ဗျာကာသိ၊ ဖုဿော လောကဂ္ဂနာယကော။>
    text <ဒွေနဝုတေ ဣတော ကပ္ပေ၊ အယံ ဗုဒ္ဓေါ ဘဝိဿတိ။>
  text <၁၀>
    text <ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။>
  text <၁၁>
    text <တဿာပိ ဝစနံ သုတွာ၊ ဘိယျော စိတ္တံ ပသာဒယိံ။>
    text <ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။>
  text <၁၂>
    text <သုတ္တန္တံ ဝိနယဉ္စာပိ၊ နဝင်္ဂံ သတ္ထုသာသနံ။>
    text <သဗ္ဗံ ပရိယာပုဏိတွာ၊ သောဘယိံ ဇိနသာသနံ။>
  text <၁၃>
    text <တတ္ထပ္ပမတ္တော ဝိဟရန္တော၊ ဗြဟ္မံ ဘာဝေတွ ဘာဝနံ။>
    text <အဘိညာသု ပါရမိံ ဂန္တွာ၊ ဗြဟ္မလောကမဂဉ္ဆဟံ။>
  text <၁၄>
    text <ကာသိကံ နာမ နဂရံ၊ ဇယသေနော နာမ ခတ္တိယော။>
    text <သိရိမာ နာမ ဇနိကာ၊ ဖုဿဿာပိ မဟေသိနော။>
  text <၁၅>
    text <နဝဝဿသဟဿာနိ၊ အဂါရံ အဇ္ဈ သော ဝသိ။>
    text <ဂရုဠပက္ခ ဟံသ သုဝဏ္ဏဘာရာ၊ တယော ပါသာဒမုတ္တမာ။>
  text <၁၆>
    text <တိံသဣတ္ထိသဟဿာနိ၊ နာရိယော သမလင်္ကတာ။>
    text <ကိသာဂေါတမီ နာမ နာရီ၊ အနူပမော နာမ အတြဇော။>
  text <၁၇>
    text <နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။>
    text <ဆမာသံ ပဓာနစာရံ၊ အစရီ ပုရိသုတ္တမော။>
  text <၁၈>
    text <ဗြဟ္မုနာ ယာစိတော သန္တော၊ ဖုဿော လောကဂ္ဂနာယကော။>
    text <ဝတ္တိ စက္ကံ မဟာဝီရော၊ မိဂဒာယေ နရုတ္တမော။>
  text <၁၉>
    text <သုရက္ခိတော ဓမ္မသေနော၊ အဟေသုံ အဂ္ဂသာဝကာ။>
    text <သဘိယော နာမုပဋ္ဌာကော၊ ဖုဿဿာပိ မဟေသိနော။>
  text <၂၀>
    text <စာလာ စ ဥပစာလာ စ၊ အဟေသုံ အဂ္ဂသာဝိကာ။>
    text <ဗောဓိ တဿ ဘဂဝတော၊ အာမဏ္ဍောတိ ပဝုစ္စတိ။>
  text <၂၁>
    text <ဓနဉ္စယော ဝိသာခေါ စ၊ အဟေသုံ အဂ္ဂုပဋ္ဌကာ။>
    text <ပဒုမာ စေဝ နာဂါ စ၊ အဟေသုံ အဂ္ဂုပဋ္ဌိကာ။>
  text <၂၂>
    text <အဋ္ဌပဏ္ဏာသရတနံ၊ သောပိ အစ္စုဂ္ဂတော မုနိ။>
    text <သောဘတေ သတရံသီဝ၊ ဥဠုရာဇာဝ ပူရိတော။>
  text <၂၃>
    text <နဝုတိဝဿသဟဿာနိ၊ အာယု ဝိဇ္ဇတိ တာဝဒေ။>
    text <တာဝတာ တိဋ္ဌမာနော သော၊ တာရေသိ ဇနတံ ဗဟုံ။>
  text <၂၄>
    text <ဩဝဒိတွာ ဗဟူ သတ္တေ၊ သန္တာရေတွာ ဗဟူ ဇနေ။>
    text <သောပိ သတ္ထာ အတုလယသော၊ နိဗ္ဗုတော သော သသာဝကော။>
  text <၂၅>
    text <ဖုဿော ဇိနဝရော သတ္ထာ၊ သေနာရာမမှိ နိဗ္ဗုတော။>
    text <ဓာတုဝိတ္ထာရိကံ အာသိ၊ တေသု တေသု ပဒေသတောတိ။>
  stand <ဖုဿဿ ဘဂဝတော ဝံသော အဋ္ဌာရသမော။>
