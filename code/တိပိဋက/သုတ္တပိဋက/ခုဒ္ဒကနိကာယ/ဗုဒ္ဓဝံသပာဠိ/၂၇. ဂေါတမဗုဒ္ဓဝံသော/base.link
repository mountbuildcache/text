text <၂၇။ ဂေါတမဗုဒ္ဓဝံသော>
  text <၁>
    text <အဟမေတရဟိ သမ္ဗုဒ္ဓေါ၊ ဂေါတမော သကျဝဍ္ဎနော။>
    text <ပဓာနံ ပဒဟိတွာန၊ ပတ္တော သမ္ဗောဓိမုတ္တမံ။>
  text <၂>
    text <ဗြဟ္မုနာ ယာစိတော သန္တော၊ ဓမ္မစက္ကံ ပဝတ္တယိံ။>
    text <အဋ္ဌာရသန္နံ ကောဋီနံ၊ ပဌမာဘိသမယော အဟု။>
  text <၃>
    text <တတော ပရဉ္စ ဒေသေန္တေ၊ နရဒေဝသမာဂမေ။>
    text <ဂဏနာယ န ဝတ္တဗ္ဗော၊ ဒုတိယာဘိသမယော အဟု။>
  text <၄>
    text <ဣဓေဝါဟံ ဧတရဟိ၊ ဩဝဒိံ မမ အတြဇံ။>
    text <ဂဏနာယ န ဝတ္တဗ္ဗော၊ တတိယာဘိသမယော အဟု။>
  text <၅>
    text <ဧကောသိ သန္နိပါတော မေ၊ သာဝကာနံ မဟေသိနံ။>
    text <အဍ္ဎတေဠသသတာနံ၊ ဘိက္ခူနာသိ သမာဂမော။>
  text <၆>
    text <ဝိရောစမာနော ဝိမလော၊ ဘိက္ခုသင်္ဃဿ မဇ္ဈဂေါ။>
    text <ဒဒာမိ ပတ္ထိတံ သဗ္ဗံ၊ မဏီဝ သဗ္ဗကာမဒော။>
  text <၇>
    text <ဖလမာကင်္ခမာနာနံ၊ ဘဝစ္ဆန္ဒဇဟေသိနံ။>
    text <စတုသစ္စံ ပကာသေမိ၊ အနုကမ္ပါယ ပါဏိနံ။>
  text <၈>
    text <ဒသဝီသသဟဿာနံ၊ ဓမ္မာဘိသမယော အဟု။>
    text <ဧကဒွိန္နံ အဘိသမယော၊ ဂဏနာတော အသင်္ခိယော။>
  text <၉>
    text <ဝိတ္ထာရိကံ ဗာဟုဇညံ၊ ဣဒ္ဓံ ဖီတံ သုဖုလ္လိတံ။>
    text <ဣဓ မယှံ သကျမုနိနော၊ သာသနံ သုဝိသောဓိတံ။>
  text <၁၀>
    text <အနာသဝါ ဝီတရာဂါ၊ သန္တစိတ္တာ သမာဟိတာ။>
    text <ဘိက္ခူနေကသတာ သဗ္ဗေ၊ ပရိဝါရေန္တိ မံ သဒာ။>
  text <၁၁>
    text <ဣဒာနိ ယေ ဧတရဟိ၊ ဇဟန္တိ မာနုသံ ဘဝံ။>
    text <အပ္ပတ္တမာနသာ သေခါ၊ တေ ဘိက္ခူ ဝိညုဂရဟိတာ။>
  text <၁၂>
    text <အရိယဉ္စ သံထောမယန္တာ၊ သဒာ ဓမ္မရတာ ဇနာ။>
    text <ဗုဇ္ဈိဿန္တိ သတိမန္တော၊ သံသာရသရိတံ ဂတာ။>
  text <၁၃>
    text <နဂရံ ကပိလဝတ္ထု မေ၊ ရာဇာ သုဒ္ဓေါဒနော ပိတာ။>
    text <မယှံ ဇနေတ္တိကာ မာတာ၊ မာယာဒေဝီတိ ဝုစ္စတိ။>
  text <၁၄>
    text <ဧကူနတိံသဝဿာနိ၊ အဂါရံ အဇ္ဈဟံ ဝသိံ။>
    text <ရမ္မော သုရမ္မော သုဘကော၊ တယော ပါသာဒမုတ္တမာ။>
  text <၁၅>
    text <စတ္တာရီသသဟဿာနိ၊ နာရိယော သမလင်္ကတာ။>
    text <ဘဒ္ဒကဉ္စနာ နာမ နာရီ၊ ရာဟုလော နာမ အတြဇော။>
  text <၁၆>
    text <နိမိတ္တေ စတုရော ဒိသွာ၊ အဿယာနေန နိက္ခမိံ။>
    text <ဆဗ္ဗဿံ ပဓာနစာရံ၊ အစရိံ ဒုက္ကရံ အဟံ။>
  text <၁၇>
    text <ဗာရာဏသိယံ ဣသိပတနေ၊ စက္ကံ ပဝတ္တိတံ မယာ။>
    text <အဟံ ဂေါတမသမ္ဗုဒ္ဓေါ၊ သရဏံ သဗ္ဗပါဏိနံ။>
  text <၁၈>
    text <ကောလိတော ဥပတိဿော စ၊ ဒွေ ဘိက္ခူ အဂ္ဂသာဝကာ။>
    text <အာနန္ဒော နာမုပဋ္ဌာကော၊ သန္တိကာဝစရော မမ။>
    text <ခေမာ ဥပ္ပလဝဏ္ဏာ စ၊ ဘိက္ခုနီ အဂ္ဂသာဝိကာ။>
  text <၁၉>
    text <စိတ္တော ဟတ္ထာဠဝကော စ၊ အဂ္ဂုပဋ္ဌာကုပါသကာ။>
    text <နန္ဒမာတာ စ ဥတ္တရာ၊ အဂ္ဂုပဋ္ဌိကုပါသိကာ။>
  text <၂၀>
    text <အဟံ အဿတ္ထမူလမှိ၊ ပတ္တော သမ္ဗောဓိမုတ္တမံ။>
    text <ဗျာမပ္ပဘာ သဒာ မယှံ၊ သောဠသဟတ္ထမုဂ္ဂတာ။>
  text <၂၁>
    text <အပ္ပံ ဝဿသတံ အာယု၊ ဣဒာနေတရဟိ ဝိဇ္ဇတိ။>
    text <တာဝတာ တိဋ္ဌမာနောဟံ၊ တာရေမိ ဇနတံ ဗဟုံ။>
  text <၂၂>
    text <ဌပယိတွာန ဓမ္မုက္ကံ၊ ပစ္ဆိမံ ဇနဗောဓနံ။>
    text <အဟမ္ပိ နစိရဿေဝ၊ သဒ္ဓိံ သာဝကသင်္ဃတော။>
    text <ဣဓေဝ ပရိနိဗ္ဗိဿံ၊ အဂ္ဂီ ဝါဟာရသင်္ခယာ။>
  text <၂၃>
    text <တာနိ စ အတုလတေဇာနိ၊ ဣမာနိ စ ဒသဗလာနိ။>
    text <အယဉ္စ ဂုဏဓာရဏော ဒေဟော၊ ဒွတ္တိံသဝရလက္ခဏဝိစိတ္တော။>
  text <၂၄>
    text <ဒသ ဒိသာ ပဘာသေတွာ၊ သတရံသီဝ ဆပ္ပဘာ။>
    text <သဗ္ဗံ တမန္တရဟိဿန္တိ၊ နနု ရိတ္တာ သဗ္ဗသင်္ခါရာတိ။>
  stand <ဂေါတမဿ ဘဂဝတော ဝံသော ပဉ္စဝီသတိမော။>
