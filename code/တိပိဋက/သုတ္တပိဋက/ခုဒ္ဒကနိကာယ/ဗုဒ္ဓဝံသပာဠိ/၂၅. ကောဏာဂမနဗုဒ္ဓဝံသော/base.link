text <၂၅။ ကောဏာဂမနဗုဒ္ဓဝံသော>
  text <၁>
    text <ကကုသန္ဓဿ အပရေန၊ သမ္ဗုဒ္ဓေါ ဒွိပဒုတ္တမော။>
    text <ကောဏာဂမနော နာမ ဇိနော၊ လောကဇေဋ္ဌော နရာသဘော။>
  text <၂>
    text <ဒသဓမ္မေ ပူရယိတွာန၊ ကန္တာရံ သမတိက္ကမိ။>
    text <ပဝါဟိယ မလံ သဗ္ဗံ၊ ပတ္တော သမ္ဗောဓိမုတ္တမံ။>
  text <၃>
    text <ဓမ္မစက္ကံ ပဝတ္တေန္တေ၊ ကောဏာဂမနနာယကေ။>
    text <တိံသကောဋိသဟဿာနံ၊ ပဌမာဘိသမယော အဟု။>
  text <၄>
    text <ပါဋိဟီရံ ကရောန္တေ စ၊ ပရဝါဒပ္ပမဒ္ဒနေ။>
    text <ဝီသတိကောဋိသဟဿာနံ၊ ဒုတိယာဘိသမယော အဟု။>
  text <၅>
    text <တတော ဝိကုဗ္ဗနံ ကတွာ၊ ဇိနော ဒေဝပုရံ ဂတော။>
    text <ဝသတေ တတ္ထ သမ္ဗုဒ္ဓေါ၊ သိလာယ ပဏ္ဍုကမ္ဗလေ။>
  text <၆>
    text <ပကရဏေ သတ္တ ဒေသေန္တော၊ ဝဿံ ဝသတိ သော မုနိ။>
    text <ဒသကောဋိသဟဿာနံ၊ တတိယာဘိသမယော အဟု။>
  text <၇>
    text <တဿာပိ ဒေဝဒေဝဿ၊ ဧကော အာသိ သမာဂမော။>
    text <ခီဏာသဝါနံ ဝိမလာနံ၊ သန္တစိတ္တာန တာဒိနံ။>
  text <၈>
    text <တိံသဘိက္ခုသဟဿာနံ၊ တဒာ အာသိ သမာဂမော။>
    text <ဩဃာနမတိက္ကန္တာနံ၊ ဘိဇ္ဇိတာနဉ္စ မစ္စုယာ။>
  text <၉>
    text <အဟံ တေန သမယေန၊ ပဗ္ဗတော နာမ ခတ္တိယော။>
    text <မိတ္တာမစ္စေဟိ သမ္ပန္နော၊ အနန္တဗလဝါဟနော။>
  text <၁၀>
    text <သမ္ဗုဒ္ဓဒဿနံ ဂန္တွာ၊ သုတွာ ဓမ္မမနုတ္တရံ။>
    text <နိမန္တေတွာ သဇိနသင်္ဃံ၊ ဒာနံ ဒတွာ ယဒိစ္ဆကံ။>
  text <၁၁>
    text <ပဋ္ဋုဏ္ဏံ စီနပဋ္ဋဉ္စ၊ ကောသေယျံ ကမ္ဗလမ္ပိ စ။>
    text <သောဝဏ္ဏပါဒုကဉ္စေဝ၊ အဒာသိံ သတ္ထုသာဝကေ။>
  text <၁၂>
    text <သောပိ မံ ဗုဒ္ဓေါ ဗျာကာသိ၊ သင်္ဃမဇ္ဈေ နိသီဒိယ။>
    text <ဣမမှိ ဘဒ္ဒကေ ကပ္ပေ၊ အယံ ဗုဒ္ဓေါ ဘဝိဿတိ။>
  text <၁၃>
    text <အဟု ကပိလဝှယာ ရမ္မာ။ပေ။ ဟေဿာမ သမ္မုခါ ဣမံ။>
  text <၁၄>
    text <တဿာပိ ဝစနံ သုတွာ၊ ဘိယျော စိတ္တံ ပသာဒယိံ။>
    text <ဥတ္တရိံ ဝတမဓိဋ္ဌာသိံ၊ ဒသပါရမိပူရိယာ။>
  text <၁၅>
    text <သဗ္ဗညုတံ ဂဝေသန္တော၊ ဒာနံ ဒတွာ နရုတ္တမေ။>
    text <ဩဟာယာဟံ မဟာရဇ္ဇံ၊ ပဗ္ဗဇိံ ဇိနသန္တိကေ။>
  text <၁၆>
    text <နဂရံ သောဘဝတီ နာမ၊ သောဘော နာမာသိ ခတ္တိယော။>
    text <ဝသတေ တတ္ထ နဂရေ၊ သမ္ဗုဒ္ဓဿ မဟာကုလံ။>
  text <၁၇>
    text <ဗြာဟ္မဏော ယညဒတ္တော စ၊ အာသိ ဗုဒ္ဓဿ သော ပိတာ။>
    text <ဥတ္တရာ နာမ ဇနိကာ၊ ကောဏာဂမနဿ သတ္ထုနော။>
  text <၁၈>
    text <တီဏိ ဝဿသဟဿာနိ၊ အဂါရံ အဇ္ဈ သော ဝသိ။>
    text <တုသိတသန္တုသိတသန္တုဋ္ဌာ၊ တယော ပါသာဒမုတ္တမာ။>
  text <၁၉>
    text <အနူနသောဠသသဟဿာနိ၊ နာရိယော သမလင်္ကတာ။>
    text <ရုစိဂတ္တာ နာမ နာရီ၊ သတ္ထဝါဟော နာမ အတြဇော။>
  text <၂၀>
    text <နိမိတ္တေ စတုရော ဒိသွာ၊ ဟတ္ထိယာနေန နိက္ခမိ။>
    text <ဆမာသံ ပဓာနစာရံ၊ အစရီ ပုရိသုတ္တမော။>
  text <၂၁>
    text <ဗြဟ္မုနာ ယာစိတော သန္တော၊ ကောဏာဂမနနာယကော။>
    text <ဝတ္တိ စက္ကံ မဟာဝီရော၊ မိဂဒာယေ နရုတ္တမော။>
  text <၂၂>
    text <ဘိယျသော ဥတ္တရော နာမ၊ အဟေသုံ အဂ္ဂသာဝကာ။>
    text <သောတ္ထိဇော နာမုပဋ္ဌာကော၊ ကောဏာဂမနဿ သတ္ထုနော။>
  text <၂၃>
    text <သမုဒ္ဒာ ဥတ္တရာ စေဝ၊ အဟေသုံ အဂ္ဂသာဝိကာ။>
    text <ဗောဓိ တဿ ဘဂဝတော၊ ဥဒုမ္ဗရောတိ ပဝုစ္စတိ။>
  text <၂၄>
    text <ဥဂ္ဂေါ စ သောမဒေဝေါ စ၊ အဟေသုံ အဂ္ဂုပဋ္ဌကာ။>
    text <သီဝလာ စေဝ သာမာ စ၊ အဟေသုံ အဂ္ဂုပဋ္ဌိကာ။>
  text <၂၅>
    text <ဥစ္စတ္တနေန သော ဗုဒ္ဓေါ၊ တိံသဟတ္ထသမုဂ္ဂတော။>
    text <ဥက္ကာမုခေ ယထာ ကမ္ဗု၊ ဧဝံ ရံသီဟိ မဏ္ဍိတော။>
  text <၂၆>
    text <တိံသဝဿသဟဿာနိ၊ အာယု ဗုဒ္ဓဿ တာဝဒေ။>
    text <တာဝတာ တိဋ္ဌမာနော သော၊ တာရေသိ ဇနတံ ဗဟုံ။>
  text <၂၇>
    text <ဓမ္မစေတိံ သမုဿေတွာ၊ ဓမ္မဒုဿဝိဘူသိတံ။>
    text <ဓမ္မပုပ္ဖဂုဠံ ကတွာ၊ နိဗ္ဗုတော သော သသာဝကော။>
  text <၂၈>
    text <မဟာဝိလာသော တဿ ဇနော၊ သိရိဓမ္မပ္ပကာသနော။>
    text <သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။>
  text <၂၉>
    text <ကောဏာဂမနော သမ္ဗုဒ္ဓေါ၊ ပဗ္ဗတာရာမမှိ နိဗ္ဗုတော။>
    text <ဓာတုဝိတ္ထာရိကံ အာသိ၊ တေသု တေသု ပဒေသတောတိ။>
  stand <ကောဏာဂမနဿ ဘဂဝတော ဝံသော တေဝီသတိမော။>
