text <၁၁။ နာရဒဗုဒ္ဓဝံသော>
  text <၁>
    text <ပဒုမဿ အပရေန၊ သမ္ဗုဒ္ဓေါ ဒွိပဒုတ္တမော။>
    text <နာရဒော နာမ နာမေန၊ အသမော အပ္ပဋိပုဂ္ဂလော။>
  text <၂>
    text <သော ဗုဒ္ဓေါ စက္ကဝတ္တိဿ၊ ဇေဋ္ဌော ဒယိတဩရသော။>
    text <အာမုက္ကမာလာဘရဏော၊ ဥယျာနံ ဥပသင်္ကမိ။>
  text <၃>
    text <တတ္ထာသိ ရုက္ခေါ ယသဝိပုလော၊ အဘိရူပေါ ဗြဟာ သုစိ။>
    text <တမဇ္ဈပတွာ ဥပနိသီဒိ၊ မဟာသောဏဿ ဟေဋ္ဌတော။>
  text <၄>
    text <တတ္ထ ဉာဏဝရုပ္ပဇ္ဇိ၊ အနန္တံ ဝဇိရူပမံ။>
    text <တေန ဝိစိနိ သင်္ခါရေ၊ ဥက္ကုဇ္ဇမဝကုဇ္ဇကံ။>
  text <၅>
    text <တတ္ထ သဗ္ဗကိလေသာနိ၊ အသေသမဘိဝါဟယိ။>
    text <ပါပုဏီ ကေဝလံ ဗောဓိံ၊ ဗုဒ္ဓဉာဏေ စ စုဒ္ဒသ။>
  text <၆>
    text <ပါပုဏိတွာန သမ္ဗောဓိံ၊ ဓမ္မစက္ကံ ပဝတ္တယိ။>
    text <ကောဋိသတသဟဿာနံ၊ ပဌမာဘိသမယော အဟု။>
  text <၇>
    text <မဟာဒောဏံ နာဂရာဇံ၊ ဝိနယန္တော မဟာမုနိ။>
    text <ပါဋိဟေရံ တဒာကာသိ၊ ဒဿယန္တော သဒေဝကေ။>
  text <၈>
    text <တဒာ ဒေဝမနုဿာနံ၊ တမှိ ဓမ္မပ္ပကာသနေ။>
    text <နဝုတိကောဋိသဟဿာနိ၊ တရိံသု သဗ္ဗသံသယံ။>
  text <၉>
    text <ယမှိ ကာလေ မဟာဝီရော၊ ဩဝဒီ သကမတြဇံ။>
    text <အသီတိကောဋိသဟဿာနံ၊ တတိယာဘိသမယော အဟု။>
  text <၁၀>
    text <သန္နိပါတာ တယော အာသုံ၊ နာရဒဿ မဟေသိနော။>
    text <ကောဋိသတသဟဿာနံ၊ ပဌမော အာသိ သမာဂမော။>
  text <၁၁>
    text <ယဒာ ဗုဒ္ဓေါ ဗုဒ္ဓဂုဏံ၊ သနိဒာနံ ပကာသယိ။>
    text <နဝုတိကောဋိသဟဿာနိ၊ သမိံသု ဝိမလာ တဒာ။>
  text <၁၂>
    text <ယဒာ ဝေရောစနော နာဂေါ၊ ဒာနံ ဒဒာတိ သတ္ထုနော။>
    text <တဒာ သမိံသု ဇိနပုတ္တာ၊ အသီတိသတသဟဿိယော။>
  text <၁၃>
    text <အဟံ တေန သမယေန၊ ဇဋိလော ဥဂ္ဂတာပနော။>
    text <အန္တလိက္ခစရော အာသိံ၊ ပဉ္စာဘိညာသု ပါရဂူ။>
  text <၁၄>
    text <တဒာပါဟံ အသမသမံ၊ သသင်္ဃံ သပရိဇ္ဇနံ။>
    text <အန္နပါနေန တပ္ပေတွာ၊ စန္ဒနေနာဘိပူဇယိံ။>
  text <၁၅>
    text <သောပိ မံ တဒာ ဗျာကာသိ၊ နာရဒော လောကနာယကော။>
    text <အပရိမေယျိတော ကပ္ပေ၊ အယံ ဗုဒ္ဓေါ ဘဝိဿတိ။>
  text <၁၆>
    text <ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။>
  text <၁၇>
    text <တဿာပိ ဝစနံ သုတွာ၊ ဘိယျော ဟာသေတွ မာနသံ။>
    text <အဓိဋ္ဌဟိံ ဝတံ ဥဂ္ဂံ၊ ဒသပါရမိပူရိယာ။>
  text <၁၈>
    text <နဂရံ ဓညဝတီ နာမ၊ သုဒေဝေါ နာမ ခတ္တိယော။>
    text <အနောမာ နာမ ဇနိကာ၊ နာရဒဿ မဟေသိနော။>
  text <၁၉>
    text <နဝဝဿသဟဿာနိ၊ အဂါရံ အဇ္ဈ သော ဝသိ။>
    text <ဇိတော ဝိဇိတာဘိရာမော၊ တယော ပါသာဒမုတ္တမာ။>
  text <၂၀>
    text <တိစတ္တာရီသသဟဿာနိ၊ နာရိယော သမလင်္ကတာ။>
    text <ဝိဇိတသေနာ နာမ နာရီ၊ နန္ဒုတ္တရော နာမ အတြဇော။>
  text <၂၁>
    text <နိမိတ္တေ စတုရော ဒိသွာ၊ ပဒသာ ဂမနေန နိက္ခမိ။>
    text <သတ္တာဟံ ပဓာနစာရံ၊ အစရီ ပုရိသုတ္တမော။>
  text <၂၂>
    text <ဗြဟ္မုနာ ယာစိတော သန္တော၊ နာရဒော လောကနာယကော။>
    text <ဝတ္တိ စက္ကံ မဟာဝီရော၊ ဓနဉ္စုယျာနမုတ္တမေ။>
  text <၂၃>
    text <ဘဒ္ဒသာလော ဇိတမိတ္တော၊ အဟေသုံ အဂ္ဂသာဝကာ။>
    text <ဝါသေဋ္ဌော နာမုပဋ္ဌာကော၊ နာရဒဿ မဟေသိနော။>
  text <၂၄>
    text <ဥတ္တရာ ဖဂ္ဂုနီ စေဝ၊ အဟေသုံ အဂ္ဂသာဝိကာ။>
    text <ဗောဓိ တဿ ဘဂဝတော၊ မဟာသောဏောတိ ဝုစ္စတိ။>
  text <၂၅>
    text <ဥဂ္ဂရိန္ဒော ဝသဘော စ၊ အဟေသုံ အဂ္ဂုပဋ္ဌကာ။>
    text <ဣန္ဒာဝရီ စ ဝဏ္ဍီ စ၊ အဟေသုံ အဂ္ဂုပဋ္ဌိကာ။>
  text <၂၆>
    text <အဋ္ဌာသီတိရတနာနိ၊ အစ္စုဂ္ဂတော မဟာမုနိ။>
    text <ကဉ္စနဂ္ဃိယသင်္ကာသော၊ ဒသသဟဿီ ဝိရောစတိ။>
  text <၂၇>
    text <တဿ ဗျာမပ္ပဘာ ကာယာ၊ နိဒ္ဓါဝတိ ဒိသောဒိသံ။>
    text <နိရန္တရံ ဒိဝါရတ္တိံ၊ ယောဇနံ ဖရတေ သဒာ။>
  text <၂၈>
    text <န ကေစိ တေန သမယေန၊ သမန္တာ ယောဇနေ ဇနာ။>
    text <ဥက္ကာပဒီပေ ဥဇ္ဇာလေန္တိ၊ ဗုဒ္ဓရံသီဟိ ဩတ္ထဋာ။>
  text <၂၉>
    text <နဝုတိဝဿသဟဿာနိ၊ အာယု ဝိဇ္ဇတိ တာဝဒေ။>
    text <တာဝတာ တိဋ္ဌမာနော သော၊ တာရေသိ ဇနတံ ဗဟုံ။>
  text <၃၀>
    text <ယထာ ဥဠူဟိ ဂဂနံ၊ ဝိစိတ္တံ ဥပသောဘတိ။>
    text <တထေဝ သာသနံ တဿ၊ အရဟန္တေဟိ သောဘတိ။>
  text <၃၁>
    text <သံသာရသောတံ တရဏာယ၊ သေသကေ ပဋိပန္နကေ။>
    text <ဓမ္မသေတုံ ဒဠှံ ကတွာ၊ နိဗ္ဗုတော သော နရာသဘော။>
  text <၃၂>
    text <သောပိ ဗုဒ္ဓေါ အသမသမော၊ တေပိ ခီဏာသဝါ အတုလတေဇာ။>
    text <သဗ္ဗံ တမန္တရဟိတံ၊ နနု ရိတ္တာ သဗ္ဗသင်္ခါရာ။>
  text <၃၃>
    text <နာရဒော ဇိနဝသဘော၊ နိဗ္ဗုတော သုဒဿနေ ပုရေ။>
    text <တတ္ထေဝဿ ထူပဝရော၊ စတုယောဇနမုဂ္ဂတောတိ။>
  stand <နာရဒဿ ဘဂဝတော ဝံသော နဝမော။>
