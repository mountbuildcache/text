text <၁၂။ ပဒုမုတ္တရဗုဒ္ဓဝံသော>
  text <၁>
    text <နာရဒဿ အပရေန၊ သမ္ဗုဒ္ဓေါ ဒွိပဒုတ္တမော။>
    text <ပဒုမုတ္တရော နာမ ဇိနော၊ အက္ခေါဘော သာဂရူပမော။>
  text <၂>
    text <မဏ္ဍကပ္ပေါဝ သော အာသိ၊ ယမှိ ဗုဒ္ဓေါ အဇာယထ။>
    text <ဥဿန္နကုသလာ ဇနတာ၊ တမှိ ကပ္ပေ အဇာယထ။>
  text <၃>
    text <ပဒုမုတ္တရဿ ဘဂဝတော၊ ပဌမေ ဓမ္မဒေသနေ။>
    text <ကောဋိသတသဟဿာနံ၊ ဓမ္မာဘိသမယော အဟု။>
  text <၄>
    text <တတော ပရမ္ပိ ဝဿန္တေ၊ တပ္ပယန္တေ စ ပါဏိနေ။>
    text <သတ္တတိံသသတသဟဿာနံ၊ ဒုတိယာဘိသမယော အဟု။>
  text <၅>
    text <ယမှိ ကာလေ မဟာဝီရော၊ အာနန္ဒံ ဥပသင်္ကမိ။>
    text <ပိတုသန္တိကံ ဥပဂန္တွာ၊ အာဟနီ အမတဒုန္ဒုဘိံ။>
  text <၆>
    text <အာဟတေ အမတဘေရိမှိ၊ ဝဿန္တေ ဓမ္မဝုဋ္ဌိယာ။>
    text <ပညာသသတသဟဿာနံ၊ တတိယာဘိသမယော အဟု။>
  text <၇>
    text <ဩဝါဒကော ဝိညာပကော၊ တာရကော သဗ္ဗပါဏိနံ။>
    text <ဒေသနာကုသလော ဗုဒ္ဓေါ၊ တာရေသိ ဇနတံ ဗဟုံ။>
  text <၈>
    text <သန္နိပါတာ တယော အာသုံ၊ ပဒုမုတ္တရဿ သတ္ထုနော။>
    text <ကောဋိသတသဟဿာနံ၊ ပဌမော အာသိ သမာဂမော။>
  text <၉>
    text <ယဒာ ဗုဒ္ဓေါ အသမသမော၊ ဝသိ ဝေဘာရပဗ္ဗတေ။>
    text <နဝုတိကောဋိသဟဿာနံ၊ ဒုတိယော အာသိ သမာဂမော။>
  text <၁၀>
    text <ပုန စာရိကံ ပက္ကန္တေ၊ ဂါမနိဂမရဋ္ဌတော။>
    text <အသီတိကောဋိသဟဿာနံ၊ တတိယော အာသိ သမာဂမော။>
  text <၁၁>
    text <အဟံ တေန သမယေန၊ ဇဋိလော နာမ ရဋ္ဌိကော။>
    text <သမ္ဗုဒ္ဓပ္ပမုခံ သင်္ဃံ၊ သဘတ္တံ ဒုဿမဒာသဟံ။>
  text <၁၂>
    text <သောပိ မံ ဗုဒ္ဓေါ ဗျာကာသိ၊ သင်္ဃမဇ္ဈေ နိသီဒိယ။>
    text <သတသဟဿိတော ကပ္ပေ၊ အယံ ဗုဒ္ဓေါ ဘဝိဿတိ။>
  text <၁၃>
    text <ပဓာနံ ပဒဟိတွာန။ပေ။ ဟေဿာမ သမ္မုခါ ဣမံ။>
  text <၁၄>
    text <တဿာပိ ဝစနံ သုတွာ၊ ဥတ္တရိံ ဝတမဓိဋ္ဌဟိံ။>
    text <အကာသိံ ဥဂ္ဂဒဠှံ ဓိတိံ၊ ဒသပါရမိပူရိယာ။>
  text <၁၅>
    text <ဗျာဟတာ တိတ္ထိယာ သဗ္ဗေ၊ ဝိမနာ ဒုမ္မနာ တဒာ။>
    text <န တေသံ ကေစိ ပရိစရန္တိ၊ ရဋ္ဌတော နိစ္ဆုဘန္တိ တေ။>
  text <၁၆>
    text <သဗ္ဗေ တတ္ထ သမာဂန္တွာ၊ ဥပဂစ္ဆုံ ဗုဒ္ဓသန္တိကေ။>
    text <တုဝံ နာထော မဟာဝီရ၊ သရဏံ ဟောဟိ စက္ခုမ။>
  text <၁၇>
    text <အနုကမ္ပကော ကာရုဏိကော၊ ဟိတေသီ သဗ္ဗပါဏိနံ။>
    text <သမ္ပတ္တေ တိတ္ထိယေ သဗ္ဗေ၊ ပဉ္စသီလေ ပတိဋ္ဌပိ။>
  text <၁၈>
    text <ဧဝံ နိရာကုလံ အာသိ၊ သုညတံ တိတ္ထိယေဟိ တံ။>
    text <ဝိစိတ္တံ အရဟန္တေဟိ၊ ဝသီဘူတေဟိ တာဒိဟိ။>
  text <၁၉>
    text <နဂရံ ဟံသဝတီ နာမ၊ အာနန္ဒော နာမ ခတ္တိယော။>
    text <သုဇာတာ နာမ ဇနိကာ၊ ပဒုမုတ္တရဿ သတ္ထုနော။>
  text <၂၀>
    text <ဒသဝဿသဟဿာနိ၊ အဂါရံ အဇ္ဈ သော ဝသိ။>
    text <နရဝါဟနော ယသော ဝသဝတ္တီ၊ တယော ပါသာဒမုတ္တမာ။>
  text <၂၁>
    text <တိစတ္တာရီသသဟဿာနိ၊ နာရိယော သမလင်္ကတာ။>
    text <ဝသုဒတ္တာ နာမ နာရီ၊ ဥတ္တမော နာမ အတြဇော။>
  text <၂၂>
    text <နိမိတ္တေ စတုရော ဒိသွာ၊ ပါသာဒေနာဘိနိက္ခမိ။>
    text <သတ္တာဟံ ပဓာနစာရံ၊ အစရီ ပုရိသုတ္တမော။>
  text <၂၃>
    text <ဗြဟ္မုနာ ယာစိတော သန္တော၊ ပဒုမုတ္တရော ဝိနာယကော။>
    text <ဝတ္တိ စက္ကံ မဟာဝီရော၊ မိထိလုယျာနမုတ္တမေ။>
  text <၂၄>
    text <ဒေဝလော စ သုဇာတော စ၊ အဟေသုံ အဂ္ဂသာဝကာ။>
    text <သုမနော နာမုပဋ္ဌာကော၊ ပဒုမုတ္တရဿ မဟေသိနော။>
  text <၂၅>
    text <အမိတာ စ အသမာ စ၊ အဟေသုံ အဂ္ဂသာဝိကာ။>
    text <ဗောဓိ တဿ ဘဂဝတော၊ သလလောတိ ပဝုစ္စတိ။>
  text <၂၆>
    text <ဝိတိဏ္ဏော စေဝ တိဿော စ၊ အဟေသုံ အဂ္ဂုပဋ္ဌကာ။>
    text <ဟဋ္ဌာ စေဝ ဝိစိတ္တာ စ၊ အဟေသုံ အဂ္ဂုပဋ္ဌိကာ။>
  text <၂၇>
    text <အဋ္ဌပဏ္ဏာသရတနံ၊ အစ္စုဂ္ဂတော မဟာမုနိ။>
    text <ကဉ္စနဂ္ဃိယသင်္ကာသော၊ ဒွတ္တိံသဝရလက္ခဏော။>
  text <၂၈>
    text <ကုဋ္ဋာ ကဝါဋာ ဘိတ္တီ စ၊ ရုက္ခါ နဂသိလုစ္စယာ။>
    text <န တဿာဝရဏံ အတ္ထိ၊ သမန္တာ ဒွာဒသယောဇနေ။>
  text <၂၉>
    text <ဝဿသတသဟဿာနိ၊ အာယု ဝိဇ္ဇတိ တာဝဒေ။>
    text <တာဝတာ တိဋ္ဌမာနော သော၊ တာရေသိ ဇနတံ ဗဟုံ။>
  text <၃၀>
    text <သန္တာရေတွာ ဗဟုဇနံ၊ ဆိန္ဒိတွာ သဗ္ဗသံသယံ။>
    text <ဇလိတွာ အဂ္ဂိက္ခန္ဓောဝ နိဗ္ဗုတော သော သသာဝကော။>
  text <၃၁>
    text <ပဒုမုတ္တရော ဇိနော ဗုဒ္ဓေါ၊ နန္ဒာရာမမှိ နိဗ္ဗုတော။>
    text <တတ္ထေဝဿ ထူပဝရော၊ ဒွာဒသုဗ္ဗေဓယောဇနောတိ။>
  stand <ပဒုမုတ္တရဿ ဘဂဝတော ဝံသော ဒသမော။>
