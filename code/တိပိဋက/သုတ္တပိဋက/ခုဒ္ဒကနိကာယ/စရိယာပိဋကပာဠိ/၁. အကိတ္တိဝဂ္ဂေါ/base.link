text <၁။ အကိတ္တိဝဂ္ဂေါ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။ခုဒ္ဒကနိကာယေ>
  text <၁။ အကိတ္တိစရိယာ>
    text <၁>
      text <ကပ္ပေ စ သတသဟဿေ၊ စတုရော စ အသင်္ခိယေ။>
      text <ဧတ္ထန္တရေ ယံ စရိတံ၊ သဗ္ဗံ တံ ဗောဓိပါစနံ။>
    text <၂>
      text <အတီတကပ္ပေ စရိတံ၊ ဌပယိတွာ ဘဝါဘဝေ။>
      text <ဣမမှိ ကပ္ပေ စရိတံ၊ ပဝက္ခိဿံ သုဏောဟိ မေ။>
    text <၃>
      text <ယဒာ အဟံ ဗြဟာရညေ၊ သုညေ ဝိပိနကာနနေ။>
      text <အဇ္ဈောဂါဟေတွာ ဝိဟရာမိ၊ အကိတ္တိ နာမ တာပသော။>
    text <၄>
      text <တဒာ မံ တပတေဇေန၊ သန္တတ္တော တိဒိဝါဘိဘူ။>
      text <ဓာရေန္တော ဗြာဟ္မဏဝဏ္ဏံ၊ ဘိက္ခါယ မံ ဥပါဂမိ။>
    text <၅>
      text <ပဝနာ အာဘတံ ပဏ္ဏံ၊ အတေလဉ္စ အလောဏိကံ။>
      text <မမ ဒွာရေ ဌိတံ ဒိသွာ၊ သကဋာဟေန အာကိရိံ။>
    text <၆>
      text <တဿ ဒတွာနဟံ ပဏ္ဏံ၊ နိက္ကုဇ္ဇိတွာန ဘာဇနံ။>
      text <ပုနေသနံ ဇဟိတွာန၊ ပါဝိသိံ ပဏ္ဏသာလကံ။>
    text <၇>
      text <ဒုတိယမ္ပိ တတိယမ္ပိ၊ ဥပဂဉ္ဆိ မမန္တိကံ။>
      text <အကမ္ပိတော အနောလဂ္ဂေါ၊ ဧဝမေဝမဒာသဟံ။>
    text <၈>
      text <န မေ တပ္ပစ္စယာ အတ္ထိ၊ သရီရသ္မိံ ဝိဝဏ္ဏိယံ။>
      text <ပီတိသုခေန ရတိယာ၊ ဝီတိနာမေမိ တံ ဒိဝံ။>
    text <၉>
      text <ယဒိ မာသမ္ပိ ဒွေမာသံ၊ ဒက္ခိဏေယျံ ဝရံ လဘေ။>
      text <အကမ္ပိတော အနောလီနော၊ ဒဒေယျံ ဒာနမုတ္တမံ။>
    text <၁၀>
      text <န တဿ ဒာနံ ဒဒမာနော၊ ယသံ လာဘဉ္စ ပတ္ထယိံ။>
      text <သဗ္ဗညုတံ ပတ္ထယာနော၊ တာနိ ကမ္မာနိ အာစရိန္တိ။>
    stand <အကိတ္တိစရိယံ ပဌမံ။>
  text <၂။ သင်္ခစရိယာ>
    text <၁၁>
      text <ပုနာပရံ ယဒာ ဟောမိ၊ ဗြာဟ္မဏော သင်္ခသဝှယော။>
      text <မဟာသမုဒ္ဒံ တရိတုကာမော၊ ဥပဂစ္ဆာမိ ပဋ္ဋနံ။>
    text <၁၂>
      text <တတ္ထဒ္ဒသံ ပဋိပထေ၊ သယမ္ဘုံ အပရာဇိတံ။>
      text <ကန္တာရဒ္ဓါနံ ပဋိပန္နံ၊ တတ္တာယ ကဌိနဘူမိယာ။>
    text <၁၃>
      text <တမဟံ ပဋိပထေ ဒိသွာ၊ ဣမမတ္ထံ ဝိစိန္တယိံ။>
      text <ဣဒံ ခေတ္တံ အနုပ္ပတ္တံ၊ ပုညကာမဿ ဇန္တုနော။>
    text <၁၄>
      text <ယထာ ကဿကော ပုရိသော၊ ခေတ္တံ ဒိသွာ မဟာဂမံ။>
      text <တတ္ထ ဗီဇံ န ရောပေတိ၊ န သော ဓညေန အတ္ထိကော။>
    text <၁၅>
      text <ဧဝမေဝါဟံ ပုညကာမော၊ ဒိသွာ ခေတ္တဝရုတ္တမံ။>
      text <ယဒိ တတ္ထ ကာရံ န ကရောမိ၊ နာဟံ ပုညေန အတ္ထိကော။>
    text <၁၆>
      text <ယထာ အမစ္စော မုဒ္ဒိကာမော၊ ရညော အန္တေပုရေ ဇနေ။>
      text <န ဒေတိ တေသံ ဓနဓညံ၊ မုဒ္ဒိတော ပရိဟာယတိ။>
    text <၁၇>
      text <ဧဝမေဝါဟံ ပုညကာမော၊ ဝိပုလံ ဒိသွာန ဒက္ခိဏံ။>
      text <ယဒိ တဿ ဒာနံ န ဒဒာမိ၊ ပရိဟာယိဿာမိ ပုညတော။>
    text <၁၈>
      text <ဧဝါဟံ စိန္တယိတွာန၊ ဩရောဟိတွာ ဥပါဟနာ။>
      text <တဿ ပါဒာနိ ဝန္ဒိတွာ၊ အဒာသိံ ဆတ္တုပါဟနံ။>
    text <၁၉>
      text <တေနေဝါဟံ သတဂုဏတော၊ သုခုမာလော သုခေဓိတော။>
      text <အပိ စ ဒာနံ ပရိပူရေန္တော၊ ဧဝံ တဿ အဒာသဟန္တိ။>
    stand <သင်္ခစရိယံ ဒုတိယံ။>
  text <၃။ ကုရုရာဇစရိယာ>
    text <၂၀>
      text <ပုနာပရံ ယဒာ ဟောမိ၊ ဣန္ဒပတ္ထေ ပုရုတ္တမေ။>
      text <ရာဇာ ဓနဉ္စယော နာမ၊ ကုသလေ ဒသဟုပါဂတော။>
    text <၂၁>
      text <ကလိင်္ဂရဋ္ဌဝိသယာ၊ ဗြာဟ္မဏာ ဥပဂဉ္ဆု မံ။>
      text <အာယာစုံ မံ ဟတ္ထိနာဂံ၊ ဓညံ မင်္ဂလသမ္မတံ။>
    text <၂၂>
      text <အဝုဋ္ဌိကော ဇနပဒော၊ ဒုဗ္ဘိက္ခေါ ဆာတကော မဟာ။>
      text <ဒဒာဟိ ပဝရံ နာဂံ၊ နီလံ အဉ္ဇနသဝှယံ။>
    text <၂၃>
      text <န မေ ယာစကမနုပ္ပတ္တေ၊ ပဋိက္ခေပေါ အနုစ္ဆဝေါ။>
      text <မာ မေ ဘိဇ္ဇိ သမာဒာနံ၊ ဒဿာမိ ဝိပုလံ ဂဇံ။>
    text <၂၄>
      text <နာဂံ ဂဟေတွာ သောဏ္ဍာယ၊ ဘိင်္ဂါရေ ရတနာမယေ။>
      text <ဇလံ ဟတ္ထေ အာကိရိတွာ၊ ဗြာဟ္မဏာနံ အဒံ ဂဇံ။>
    text <၂၅>
      text <တဿ နာဂေ ပဒိန္နမှိ၊ အမစ္စာ ဧတဒဗြဝုံ။>
      text <ကိံ နု တုယှံ ဝရံ နာဂံ၊ ယာစကာနံ ပဒဿသိ။>
    text <၂၆>
      text <ဓညံ မင်္ဂလသမ္ပန္နံ၊ သင်္ဂါမဝိဇယုတ္တမံ။>
      text <တသ္မိံ နာဂေ ပဒိန္နမှိ၊ ကိံ တေ ရဇ္ဇံ ကရိဿတိ။>
    text <၂၇>
      text <ရဇ္ဇမ္ပိ မေ ဒဒေ သဗ္ဗံ၊ သရီရံ ဒဇ္ဇမတ္တနော။>
      text <သဗ္ဗညုတံ ပိယံ မယှံ၊ တသ္မာ နာဂံ အဒာသဟန္တိ။>
    stand <ကုရုရာဇစရိယံ တတိယံ။>
  text <၄။ မဟာသုဒဿနစရိယာ>
    text <၂၈>
      text <ကုသာဝတိမှိ နဂရေ၊ ယဒာ အာသိံ မဟီပတိ။>
      text <မဟာသုဒဿနော နာမ၊ စက္ကဝတ္တီ မဟဗ္ဗလော။>
    text <၂၉>
      text <တတ္ထာဟံ ဒိဝသေ တိက္ခတ္တုံ၊ ဃောသာပေမိ တဟိံ တဟိံ။>
      text <ကော ကိံ ဣစ္ဆတိ ပတ္ထေတိ၊ ကဿ ကိံ ဒီယတူ ဓနံ။>
    text <၃၀>
      text <ကော ဆာတကော ကော တသိတော၊ ကော မာလံ ကော ဝိလေပနံ။>
      text <နာနာရတ္တာနိ ဝတ္ထာနိ၊ ကော နဂ္ဂေါ ပရိဒဟိဿတိ။>
    text <၃၁>
      text <ကော ပထေ ဆတ္တမာဒေတိ၊ ကောပါဟနာ မုဒူ သုဘာ။>
      text <ဣတိ သာယဉ္စ ပါတော စ၊ ဃောသာပေမိ တဟိံ တဟိံ။>
    text <၃၂>
      text <န တံ ဒသသု ဌာနေသု၊ နပိ ဌာနသတေသု ဝါ။>
      text <အနေကသတဌာနေသု၊ ပဋိယတ္တံ ယာစကေ ဓနံ။>
    text <၃၃>
      text <ဒိဝါ ဝါ ယဒိ ဝါ ရတ္တိံ၊ ယဒိ ဧတိ ဝနိဗ္ဗကော။>
      text <လဒ္ဓါ ယဒိစ္ဆကံ ဘောဂံ၊ ပူရဟတ္ထောဝ ဂစ္ဆတိ။>
    text <၃၄>
      text <ဧဝရူပံ မဟာဒာနံ၊ အဒာသိံ ယာဝဇီဝိကံ။>
      text <နပါဟံ ဒေဿံ ဓနံ ဒမ္မိ၊ နပိ နတ္ထိ နိစယော မယိ။>
    text <၃၅>
      text <ယထာပိ အာတုရော နာမ၊ ရောဂတော ပရိမုတ္တိယာ။>
      text <ဓနေန ဝေဇ္ဇံ တပ္ပေတွာ၊ ရောဂတော ပရိမုစ္စတိ။>
    text <၃၆>
      text <တထေဝါဟံ ဇာနမာနော၊ ပရိပူရေတုမသေသတော။>
      text <ဦနမနံ ပူရယိတုံ၊ ဒေမိ ဒာနံ ဝနိဗ္ဗကေ။>
      text <နိရာလယော အပစ္စာသော၊ သမ္ဗောဓိမနုပတ္တိယာတိ။>
    stand <မဟာသုဒဿနစရိယံ စတုတ္ထံ။>
  text <၅။ မဟာဂေါဝိန္ဒစရိယာ>
    text <၃၇>
      text <ပုနာပရံ ယဒာ ဟောမိ၊ သတ္တရာဇပုရောဟိတော။>
      text <ပူဇိတော နရဒေဝေဟိ၊ မဟာဂေါဝိန္ဒဗြာဟ္မဏော။>
    text <၃၈>
      text <တဒာဟံ သတ္တရဇ္ဇေသု၊ ယံ မေ အာသိ ဥပါယနံ။>
      text <တေန ဒေမိ မဟာဒာနံ၊ အက္ခေါဗ္ဘံ သာဂရူပမံ။>
    text <၃၉>
      text <န မေ ဒေဿံ ဓနံ ဓညံ၊ နပိ နတ္ထိ နိစယော မယိ။>
      text <သဗ္ဗညုတံ ပိယံ မယှံ၊ တသ္မာ ဒေမိ ဝရံ ဓနန္တိ။>
    stand <မဟာဂေါဝိန္ဒစရိယံ ပဉ္စမံ။>
  text <၆။ နိမိရာဇစရိယာ>
    text <၄၀>
      text <ပုနာပရံ ယဒာ ဟောမိ၊ မိထိလာယံ ပုရုတ္တမေ။>
      text <နိမိ နာမ မဟာရာဇာ၊ ပဏ္ဍိတော ကုသလတ္ထိကော။>
    text <၄၁>
      text <တဒာဟံ မာပယိတွာန၊ စတုဿာလံ စတုမ္မုခံ။>
      text <တတ္ထ ဒာနံ ပဝတ္တေသိံ၊ မိဂပက္ခိနရာဒိနံ။>
    text <၄၂>
      text <အစ္ဆာဒနဉ္စ သယနံ၊ အန္နံ ပါနဉ္စ ဘောဇနံ။>
      text <အဗ္ဗောစ္ဆိန္နံ ကရိတွာန၊ မဟာဒာနံ ပဝတ္တယိံ။>
    text <၄၃>
      text <ယထာပိ သေဝကော သာမိံ၊ ဓနဟေတုမုပါဂတော။>
      text <ကာယေန ဝါစာ မနသာ၊ အာရာဓနီယမေသတိ။>
    text <၄၄>
      text <တထေဝါဟံ သဗ္ဗဘဝေ၊ ပရိယေသိဿာမိ ဗောဓိဇံ။>
      text <ဒာနေန သတ္တေ တပ္ပေတွာ၊ ဣစ္ဆာမိ ဗောဓိမုတ္တမန္တိ။>
    stand <နိမိရာဇစရိယံ ဆဋ္ဌံ။>
  text <၇။ စန္ဒကုမာရစရိယာ>
    text <၄၅>
      text <ပုနာပရံ ယဒာ ဟောမိ၊ ဧကရာဇဿ အတြဇော။>
      text <နဂရေ ပုပ္ဖဝတိယာ၊ ကုမာရော စန္ဒသဝှယော။>
    text <၄၆>
      text <တဒာဟံ ယဇနာ မုတ္တော၊ နိက္ခန္တော ယညဝါဋတော။>
      text <သံဝေဂံ ဇနယိတွာန၊ မဟာဒာနံ ပဝတ္တယိံ။>
    text <၄၇>
      text <နာဟံ ပိဝါမိ ခါဒာမိ၊ နပိ ဘုဉ္ဇာမိ ဘောဇနံ။>
      text <ဒက္ခိဏေယျေ အဒတွာန၊ အပိ ဆပ္ပဉ္စရတ္တိယော။>
    text <၄၈>
      text <ယထာပိ ဝါဏိဇော နာမ၊ ကတွာန ဘဏ္ဍသဉ္စယံ။>
      text <ယတ္ထ လာဘော မဟာ ဟောတိ၊ တတ္ထ တံ ဟရတိ ဘဏ္ဍကံ။>
    text <၄၉>
      text <တထေဝ သကဘုတ္တာပိ၊ ပရေ ဒိန္နံ မဟပ္ဖလံ။>
      text <တသ္မာ ပရဿ ဒာတဗ္ဗံ၊ သတဘာဂေါ ဘဝိဿတိ။>
    text <၅၀>
      text <ဧတမတ္ထဝသံ ဉတွာ၊ ဒေမိ ဒာနံ ဘဝါဘဝေ။>
      text <န ပဋိက္ကမာမိ ဒာနတော၊ သမ္ဗောဓိမနုပတ္တိယာတိ။>
    stand <စန္ဒကုမာရစရိယံ သတ္တမံ။>
  text <၈။ သိဝိရာဇစရိယာ>
    text <၅၁>
      text <အရိဋ္ဌသဝှယေ နဂရေ၊ သိဝိနာမာသိ ခတ္တိယော။>
      text <နိသဇ္ဇ ပါသာဒဝရေ၊ ဧဝံ စိန္တေသဟံ တဒာ။>
    text <၅၂>
      text <ယံ ကိဉ္စိ မာနုသံ ဒာနံ၊ အဒိန္နံ မေ န ဝိဇ္ဇတိ။>
      text <ယောပိ ယာစေယျ မံ စက္ခုံ၊ ဒဒေယျံ အဝိကမ္ပိတော။>
    text <၅၃>
      text <မမ သင်္ကပ္ပမညာယ၊ သက္ကော ဒေဝါနမိဿရော။>
      text <နိသိန္နော ဒေဝပရိသာယ၊ ဣဒံ ဝစနမဗြဝိ။>
    text <၅၄>
      text <နိသဇ္ဇ ပါသာဒဝရေ၊ သိဝိရာဇာ မဟိဒ္ဓိကော။>
      text <စိန္တေန္တော ဝိဝိဓံ ဒာနံ၊ အဒေယျံ သော န ပဿတိ။>
    text <၅၅>
      text <တထံ နု ဝိတထံ နေတံ၊ ဟန္ဒ ဝီမံသယာမိ တံ။>
      text <မုဟုတ္တံ အာဂမေယျာထ၊ ယာဝ ဇာနာမိ တံ မနံ။>
    text <၅၆>
      text <ပဝေဓမာနော ပလိတသိရော၊ ဝလိဂတ္တော ဇရာတုရော။>
      text <အန္ဓဝဏ္ဏောဝ ဟုတွာန၊ ရာဇာနံ ဥပသင်္ကမိ။>
    text <၅၇>
      text <သော တဒာ ပဂ္ဂဟေတွာန၊ ဝါမံ ဒက္ခိဏဗာဟု စ။>
      text <သိရသ္မိံ အဉ္ဇလိံ ကတွာ၊ ဣဒံ ဝစနမဗြဝိ။>
    text <၅၈>
      text <ယာစာမိ တံ မဟာရာဇ၊ ဓမ္မိက ရဋ္ဌဝဍ္ဎန။>
      text <တဝ ဒာနရတာ ကိတ္တိ၊ ဥဂ္ဂတာ ဒေဝမာနုသေ။>
    text <၅၉>
      text <ဥဘောပိ နေတ္တာ နယနာ၊ အန္ဓာ ဥပဟတာ မမ။>
      text <ဧကံ မေ နယနံ ဒေဟိ၊ တွမ္ပိ ဧကေန ယာပယ။>
    text <၆၀>
      text <တဿာဟံ ဝစနံ သုတွာ၊ ဟဋ္ဌော သံဝိဂ္ဂမာနသော။>
      text <ကတဉ္ဇလီ ဝေဒဇာတော၊ ဣဒံ ဝစနမဗြဝိံ။>
    text <၆၁>
      text <ဣဒာနာဟံ စိန္တယိတွာန၊ ပါသာဒတော ဣဓာဂတော။>
      text <တွံ မမ စိတ္တမညာယ၊ နေတ္တံ ယာစိတုမာဂတော။>
    text <၆၂>
      text <အဟော မေ မာနသံ သိဒ္ဓံ၊ သင်္ကပ္ပေါ ပရိပူရိတော။>
      text <အဒိန္နပုဗ္ဗံ ဒာနဝရံ၊ အဇ္ဇ ဒဿာမိ ယာစကေ။>
    text <၆၃>
      text <ဧဟိ သိဝက ဥဋ္ဌေဟိ၊ မာ ဒန္ဓယိ မာ ပဝေဓယိ။>
      text <ဥဘောပိ နယနံ ဒေဟိ၊ ဥပ္ပါဋေတွာ ဝဏိဗ္ဗကေ။>
    text <၆၄>
      text <တတော သော စောဒိတော မယှံ၊ သိဝကော ဝစနံ ကရော။>
      text <ဥဒ္ဓရိတွာန ပါဒာသိ၊ တာလမိဉ္ဇံဝ ယာစကေ။>
    text <၆၅>
      text <ဒဒမာနဿ ဒေန္တဿ၊ ဒိန္နဒာနဿ မေ သတော။>
      text <စိတ္တဿ အညထာ နတ္ထိ၊ ဗောဓိယာယေဝ ကာရဏာ။>
    text <၆၆>
      text <န မေ ဒေဿာ ဥဘော စက္ခူ၊ အတ္တာ န မေ န ဒေဿိယော။>
      text <သဗ္ဗညုတံ ပိယံ မယှံ၊ တသ္မာ စက္ခုံ အဒာသဟန္တိ။>
    stand <သိဝိရာဇစရိယံ အဋ္ဌမံ။>
  text <၉။ ဝေဿန္တရစရိယာ>
    text <၆၇>
      text <ယာ မေ အဟောသိ ဇနိကာ၊ ဖုဿတီ နာမ ခတ္တိယာ။>
      text <သာ အတီတာသု ဇာတီသု၊ သက္ကဿ မဟေသီ ပိယာ။>
    text <၆၈>
      text <တဿာ အာယုက္ခယံ ဉတွာ၊ ဒေဝိန္ဒော ဧတဒဗြဝိ။>
      text <ဒဒာမိ တေ ဒသ ဝရေ၊ ဝရဘဒ္ဒေ ယဒိစ္ဆသိ။>
    text <၆၉>
      text <ဧဝံ ဝုတ္တာ စ သာ ဒေဝီ၊ သက္ကံ ပုနိဒမဗြဝိ။>
      text <ကိံ နု မေ အပရာဓတ္ထိ၊ ကိံ နု ဒေဿာ အဟံ တဝ။>
      text <ရမ္မာ စာဝေသိ မံ ဌာနာ၊ ဝါတောဝ ဓရဏီရုဟံ။>
    text <၇၀>
      text <ဧဝံ ဝုတ္တော စ သော သက္ကော၊ ပုန တဿိဒမဗြဝိ။>
      text <န စေဝ တေ ကတံ ပါပံ၊ န စ မေ တွံသိ အပ္ပိယာ။>
    text <၇၁>
      text <ဧတ္တကံယေဝ တေ အာယု၊ စဝနကာလော ဘဝိဿတိ။>
      text <ပဋိဂ္ဂဏှ မယာ ဒိန္နေ၊ ဝရေ ဒသ ဝရုတ္တမေ။>
    text <၇၂>
      text <သက္ကေန သာ ဒိန္နဝရာ၊ တုဋ္ဌဟဋ္ဌာ ပမောဒိတာ။>
      text <မမံ အဗ္ဘန္တရံ ကတွာ၊ ဖုဿတီ ဒသ ဝရေ ဝရီ။>
    text <၇၃>
      text <တတော စုတာ သာ ဖုဿတီ၊ ခတ္တိယေ ဥပပဇ္ဇထ။>
      text <ဇေတုတ္တရမှိ နဂရေ၊ သဉ္ဇယေန သမာဂမိ။>
    text <၇၄>
      text <ယဒာဟံ ဖုဿတိယာ ကုစ္ဆိံ၊ ဩက္ကန္တော ပိယမာတုယာ။>
      text <မမ တေဇေန မေ မာတာ၊ သဒာ ဒာနရတာ အဟု။>
    text <၇၅>
      text <အဓနေ အာတုရေ ဇိဏ္ဏေ၊ ယာစကေ အဒ္ဓိကေ ဇနေ။>
      text <သမဏေ ဗြာဟ္မဏေ ခီဏေ၊ ဒေတိ ဒာနံ အကိဉ္စနေ။>
    text <၇၆>
      text <ဒသ မာသေ ဓာရယိတွာန၊ ကရောန္တေ ပုရံ ပဒက္ခိဏံ။>
      text <ဝေဿာနံ ဝီထိယာ မဇ္ဈေ၊ ဇနေသိ ဖုဿတီ မမံ။>
    text <၇၇>
      text <န မယှံ မတ္တိကံ နာမံ၊ နပိ ပေတ္တိကသမ္ဘဝံ။>
      text <ဇာတေတ္ထ ဝေဿဝီထိယာ၊ တသ္မာ ဝေဿန္တရော အဟု။>
    text <၇၈>
      text <ယဒာဟံ ဒာရကော ဟောမိ၊ ဇာတိယာ အဋ္ဌဝဿိကော။>
      text <တဒာ နိသဇ္ဇ ပါသာဒေ၊ ဒာနံ ဒာတုံ ဝိစိန္တယိံ။>
    text <၇၉>
      text <ဟဒယံ ဒဒေယျံ စက္ခုံ၊ မံသမ္ပိ ရုဓိရမ္ပိ စ။>
      text <ဒဒေယျံ ကာယံ သာဝေတွာ၊ ယဒိ ကောစိ ယာစယေ မမံ။>
    text <၈၀>
      text <သဘာဝံ စိန္တယန္တဿ၊ အကမ္ပိတမသဏ္ဌိတံ။>
      text <အကမ္ပိ တတ္ထ ပထဝီ၊ သိနေရုဝနဝဋံသကာ။>
    text <၈၁>
      text <အနွဒ္ဓမာသေ ပန္နရသေ၊ ပုဏ္ဏမာသေ ဥပေါသထေ။>
      text <ပစ္စယံ နာဂမာရုယှ၊ ဒာနံ ဒာတုံ ဥပါဂမိံ။>
    text <၈၂>
      text <ကလိင်္ဂရဋ္ဌဝိသယာ၊ ဗြာဟ္မဏာ ဥပဂဉ္ဆု မံ။>
      text <အယာစုံ မံ ဟတ္ထိနာဂံ၊ ဓညံ မင်္ဂလသမ္မတံ။>
    text <၈၃>
      text <အဝုဋ္ဌိကော ဇနပဒော၊ ဒုဗ္ဘိက္ခေါ ဆာတကော မဟာ။>
      text <ဒဒာဟိ ပဝရံ နာဂံ၊ သဗ္ဗသေတံ ဂဇုတ္တမံ။>
    text <၈၄>
      text <ဒဒာမိ န ဝိကမ္ပါမိ၊ ယံ မံ ယာစန္တိ ဗြာဟ္မဏာ။>
      text <သန္တံ နပ္ပတိဂူဟာမိ၊ ဒာနေ မေ ရမတေ မနော။>
    text <၈၅>
      text <န မေ ယာစကမနုပ္ပတ္တေ၊ ပဋိက္ခေပေါ အနုစ္ဆဝေါ။>
      text <မာ မေ ဘိဇ္ဇိ သမာဒာနံ၊ ဒဿာမိ ဝိပုလံ ဂဇံ။>
    text <၈၆>
      text <နာဂံ ဂဟေတွာ သောဏ္ဍာယ၊ ဘိင်္ဂါရေ ရတနာမယေ။>
      text <ဇလံ ဟတ္ထေ အာကိရိတွာ၊ ဗြာဟ္မဏာနံ အဒံ ဂဇံ။>
    text <၈၇>
      text <ပုနာပရံ ဒဒန္တဿ၊ သဗ္ဗသေတံ ဂဇုတ္တမံ။>
      text <တဒာပိ ပထဝီ ကမ္ပိ၊ သိနေရုဝနဝဋံသကာ။>
    text <၈၈>
      text <တဿ နာဂဿ ဒာနေန၊ သိဝယော ကုဒ္ဓါ သမာဂတာ။>
      text <ပဗ္ဗာဇေသုံ သကာ ရဋ္ဌာ၊ ဝင်္ကံ ဂစ္ဆတု ပဗ္ဗတံ။>
    text <၈၉>
      text <တေသံ နိစ္ဆုဘမာနာနံ၊ အကမ္ပိတ္ထမသဏ္ဌိတံ။>
      text <မဟာဒာနံ ပဝတ္တေတုံ၊ ဧကံ ဝရမယာစိသံ။>
    text <၉၀>
      text <ယာစိတာ သိဝယော သဗ္ဗေ၊ ဧကံ ဝရမဒံသု မေ။>
      text <သာဝယိတွာ ကဏ္ဏဘေရိံ၊ မဟာဒာနံ ဒဒာမဟံ။>
    text <၉၁>
      text <အထေတ္ထ ဝတ္တတီ သဒ္ဒော၊ တုမုလော ဘေရဝေါ မဟာ။>
      text <ဒာနေနိမံ နီဟရန္တိ၊ ပုန ဒာနံ ဒဒာတယံ။>
    text <၉၂>
      text <ဟတ္ထိံ အဿေ ရထေ ဒတွာ၊ ဒာသိံ ဒာသံ ဂဝံ ဓနံ။>
      text <မဟာဒာနံ ဒဒိတွာန၊ နဂရာ နိက္ခမိံ တဒာ။>
    text <၉၃>
      text <နိက္ခမိတွာန နဂရာ၊ နိဝတ္တိတွာ ဝိလောကိတေ။>
      text <တဒာပိ ပထဝီ ကမ္ပိ၊ သိနေရုဝနဝဋံသကာ။>
    text <၉၄>
      text <စတုဝါဟိံ ရထံ ဒတွာ၊ ဌတွာ စာတုမ္မဟာပထေ။>
      text <ဧကာကိယော အဒုတိယော၊ မဒ္ဒိဒေဝိံ ဣဒမဗြဝိံ။>
    text <၉၅>
      text <တွံ မဒ္ဒိ ကဏှံ ဂဏှာဟိ၊ လဟုကာ ဧသာ ကနိဋ္ဌိကာ။>
      text <အဟံ ဇာလိံ ဂဟေဿာမိ၊ ဂရုကော ဘာတိကော ဟိ သော။>
    text <၉၆>
      text <ပဒုမံ ပုဏ္ဍရီကံဝ၊ မဒ္ဒီ ကဏှာဇိနဂ္ဂဟီ။>
      text <အဟံ သုဝဏ္ဏဗိမ္ဗံဝ၊ ဇာလိံ ခတ္တိယမဂ္ဂဟိံ။>
    text <၉၇>
      text <အဘိဇာတာ သုခုမာလာ၊ ခတ္တိယာ စတုရော ဇနာ။>
      text <ဝိသမံ သမံ အက္ကမန္တာ၊ ဝင်္ကံ ဂစ္ဆာမ ပဗ္ဗတံ။>
    text <၉၈>
      text <ယေ ကေစိ မနုဇာ ဧန္တိ၊ အနုမဂ္ဂေ ပဋိပ္ပထေ။>
      text <မဂ္ဂန္တေ ပဋိပုစ္ဆာမ၊ ကုဟိံ ဝင်္ကန္တ ပဗ္ဗတော။>
    text <၉၉>
      text <တေ တတ္ထ အမှေ ပဿိတွာ၊ ကရုဏံ ဂိရမုဒီရယုံ။>
      text <ဒုက္ခံ တေ ပဋိဝေဒေန္တိ၊ ဒူရေ ဝင်္ကန္တပဗ္ဗတော။>
    text <၁၀၀>
      text <ယဒိ ပဿန္တိ ပဝနေ၊ ဒာရကာ ဖလိနေ ဒုမေ။>
      text <တေသံ ဖလာနံ ဟေတုမှိ၊ ဥပရောဒန္တိ ဒာရကာ။>
    text <၁၀၁>
      text <ရောဒန္တေ ဒာရကေ ဒိသွာ၊ ဥဗ္ဗိဒ္ဓါ ဝိပုလာ ဒုမာ။>
      text <သယမေဝေါဏမိတွာန၊ ဥပဂစ္ဆန္တိ ဒာရကေ။>
    text <၁၀၂>
      text <ဣဒံ အစ္ဆရိယံ ဒိသွာ၊ အဗ္ဘုတံ လောမဟံသနံ။>
      text <သာဟုကာရံ ပဝတ္တေသိ၊ မဒ္ဒီ သဗ္ဗင်္ဂသောဘနာ။>
    text <၁၀၃>
      text <အစ္ဆေရံ ဝတ လောကသ္မိံ၊ အဗ္ဘုတံ လောမဟံသနံ။>
      text <ဝေဿန္တရဿ တေဇေန၊ သယမေဝေါဏတာ ဒုမာ။>
    text <၁၀၄>
      text <သင်္ခိပိံသု ပထံ ယက္ခါ၊ အနုကမ္ပါယ ဒာရကေ။>
      text <နိက္ခန္တဒိဝသေနေဝ၊ စေတရဋ္ဌမုပါဂမုံ။>
    text <၁၀၅>
      text <သဋ္ဌိရာဇသဟဿာနိ၊ တဒာ ဝသန္တိ မာတုလေ။>
      text <သဗ္ဗေ ပဉ္ဇလိကာ ဟုတွာ၊ ရောဒမာနာ ဥပါဂမုံ။>
    text <၁၀၆>
      text <တတ္ထ ဝတ္တေတွာ သလ္လာပံ၊ စေတေဟိ စေတပုတ္တေဟိ။>
      text <တေ တတော နိက္ခမိတွာန၊ ဝင်္ကံ အဂမု ပဗ္ဗတံ။>
    text <၁၀၇>
      text <အာမန္တယိတွာ ဒေဝိန္ဒော၊ ဝိဿကမ္မံ မဟိဒ္ဓိကံ။>
      text <အဿမံ သုကတံ ရမ္မံ၊ ပဏ္ဏသာလံ သုမာပယ။>
    text <၁၀၈>
      text <သက္ကဿ ဝစနံ သုတွာ၊ ဝိဿကမ္မော မဟိဒ္ဓိကော။>
      text <အဿမံ သုကတံ ရမ္မံ၊ ပဏ္ဏသာလံ သုမာပယိ။>
    text <၁၀၉>
      text <အဇ္ဈောဂါဟေတွာ ပဝနံ၊ အပ္ပသဒ္ဒံ နိရာကုလံ။>
      text <စတုရော ဇနာ မယံ တတ္ထ၊ ဝသာမ ပဗ္ဗတန္တရေ။>
    text <၁၁၀>
      text <အဟဉ္စ မဒ္ဒိဒေဝီ စ၊ ဇာလီ ကဏှာဇိနာ စုဘော။>
      text <အညမညံ သောကနုဒာ၊ ဝသာမ အဿမေ တဒာ။>
    text <၁၁၁>
      text <ဒာရကေ အနုရက္ခန္တော၊ အသုညော ဟောမိ အဿမေ။>
      text <မဒ္ဒီ ဖလံ အာဟရိတွာ၊ ပေါသေတိ သာ တယော ဇနေ။>
    text <၁၁၂>
      text <ပဝနေ ဝသမာနဿ၊ အဒ္ဓိကော မံ ဥပါဂမိ။>
      text <အာယာစိ ပုတ္တကေ မယှံ၊ ဇာလိံ ကဏှာဇိနံ စုဘော။>
    text <၁၁၃>
      text <ယာစကံ ဥပဂတံ ဒိသွာ၊ ဟာသော မေ ဥပပဇ္ဇထ။>
      text <ဥဘော ပုတ္တေ ဂဟေတွာန၊ အဒာသိံ ဗြာဟ္မဏေ တဒာ။>
    text <၁၁၄>
      text <သကေ ပုတ္တေ စဇန္တဿ၊ ဇူဇကေ ဗြာဟ္မဏေ ယဒာ။>
      text <တဒာပိ ပထဝီ ကမ္ပိ၊ သိနေရုဝနဝဋံသကာ။>
    text <၁၁၅>
      text <ပုနဒေဝ သက္ကော ဩရုယှ၊ ဟုတွာ ဗြာဟ္မဏသန္နိဘော။>
      text <အာယာစိ မံ မဒ္ဒိဒေဝိံ၊ သီလဝန္တိံ ပတိဗ္ဗတံ။>
    text <၁၁၆>
      text <မဒ္ဒိံ ဟတ္ထေ ဂဟေတွာန၊ ဥဒကဉ္ဇလိ ပူရိယ။>
      text <ပသန္နမနသင်္ကပ္ပေါ၊ တဿ မဒ္ဒိံ အဒာသဟံ။>
    text <၁၁၇>
      text <မဒ္ဒိယာ ဒီယမာနာယ၊ ဂဂနေ ဒေဝါ ပမောဒိတာ။>
      text <တဒာပိ ပထဝီ ကမ္ပိ၊ သိနေရုဝနဝဋံသကာ။>
    text <၁၁၈>
      text <ဇာလိံ ကဏှာဇိနံ ဓီတံ၊ မဒ္ဒိဒေဝိံ ပတိဗ္ဗတံ။>
      text <စဇမာနော န စိန္တေသိံ၊ ဗောဓိယာယေဝ ကာရဏာ။>
    text <၁၁၉>
      text <န မေ ဒေဿာ ဥဘော ပုတ္တာ၊ မဒ္ဒိဒေဝီ န ဒေဿိယာ။>
      text <သဗ္ဗညုတံ ပိယံ မယှံ၊ တသ္မာ ပိယေ အဒာသဟံ။>
    text <၁၂၀>
      text <ပုနာပရံ ဗြဟာရညေ၊ မာတာပိတုသမာဂမေ။>
      text <ကရုဏံ ပရိဒေဝန္တေ၊ သလ္လပန္တေ သုခံ ဒုခံ။>
    text <၁၂၁>
      text <ဟိရောတ္တပ္ပေန ဂရုနာ၊ ဥဘိန္နံ ဥပသင်္ကမိ။>
      text <တဒာပိ ပထဝီ ကမ္ပိ၊ သိနေရုဝနဝဋံသကာ။>
    text <၁၂၂>
      text <ပုနာပရံ ဗြဟာရညာ၊ နိက္ခမိတွာ သဉာတိဘိ။>
      text <ပဝိသာမိ ပုရံ ရမ္မံ၊ ဇေတုတ္တရံ ပုရုတ္တမံ။>
    text <၁၂၃>
      text <ရတနာနိ သတ္တ ဝဿိံသု၊ မဟာမေဃော ပဝဿထ။>
      text <တဒာပိ ပထဝီ ကမ္ပိ၊ သိနေရုဝနဝဋံသကာ။>
    text <၁၂၄>
      text <အစေတနာယံ ပထဝီ၊ အဝိညာယ သုခံ ဒုခံ။>
      text <သာပိ ဒာနဗလာ မယှံ၊ သတ္တက္ခတ္တုံ ပကမ္ပထာတိ။>
    stand <ဝေဿန္တရစရိယံ နဝမံ။>
  text <၁၀။ သသပဏ္ဍိတစရိယာ>
    text <၁၂၅>
      text <ပုနာပရံ ယဒာ ဟောမိ၊ သသကော ပဝနစာရကော။>
      text <တိဏပဏ္ဏသာကဖလဘက္ခေါ၊ ပရဟေဌနဝိဝဇ္ဇိတော။>
    text <၁၂၆>
      text <မက္ကဋော စ သိင်္ဂါလော စ၊ သုတ္တပေါတော စဟံ တဒာ။>
      text <ဝသာမ ဧကသာမန္တာ၊ သာယံ ပါတော စ ဒိဿရေ။>
    text <၁၂၇>
      text <အဟံ တေ အနုသာသာမိ၊ ကိရိယေ ကလျာဏပါပကေ။>
      text <ပါပါနိ ပရိဝဇ္ဇေထ၊ ကလျာဏေ အဘိနိဝိဿထ။>
    text <၁၂၈>
      text <ဥပေါသထမှိ ဒိဝသေ၊ စန္ဒံ ဒိသွာန ပူရိတံ။>
      text <ဧတေသံ တတ္ထ အာစိက္ခိံ၊ ဒိဝသော အဇ္ဇုပေါသထော။>
    text <၁၂၉>
      text <ဒာနာနိ ပဋိယာဒေထ၊ ဒက္ခိဏေယျဿ ဒာတဝေ။>
      text <ဒတွာ ဒာနံ ဒက္ခိဏေယျေ၊ ဥပဝဿထုပေါသထံ။>
    text <၁၃၀>
      text <တေ မေ သာဓူတိ ဝတွာန၊ ယထာသတ္တိ ယထာဗလံ။>
      text <ဒာနာနိ ပဋိယာဒေတွာ၊ ဒက္ခိဏေယျံ ဂဝေသိသုံ။>
    text <၁၃၁>
      text <အဟံ နိသဇ္ဇ စိန္တေသိံ၊ ဒာနံ ဒက္ခိဏနုစ္ဆဝံ။>
      text <ယဒိဟံ လဘေ ဒက္ခိဏေယျံ၊ ကိံ မေ ဒာနံ ဘဝိဿတိ။>
    text <၁၃၂>
      text <န မေ အတ္ထိ တိလာ မုဂ္ဂါ၊ မာသာ ဝါ တဏ္ဍုလာ ဃတံ။>
      text <အဟံ တိဏေန ယာပေမိ၊ န သက္ကာ တိဏ ဒာတဝေ။>
    text <၁၃၃>
      text <ယဒိ ကောစိ ဧတိ ဒက္ခိဏေယျော၊ ဘိက္ခါယ မမ သန္တိကေ။>
      text <ဒဇ္ဇာဟံ သကမတ္တာနံ၊ န သော တုစ္ဆော ဂမိဿတိ။>
    text <၁၃၄>
      text <မမ သင်္ကပ္ပမညာယ၊ သက္ကော ဗြာဟ္မဏဝဏ္ဏိနာ။>
      text <အာသယံ မေ ဥပါဂစ္ဆိ၊ ဒာနဝီမံသနာယ မေ။>
    text <၁၃၅>
      text <တမဟံ ဒိသွာန သန္တုဋ္ဌော၊ ဣဒံ ဝစနမဗြဝိံ။>
      text <သာဓု ခေါသိ အနုပ္ပတ္တော၊ ဃာသဟေတု မမန္တိကေ။>
    text <၁၃၆>
      text <အဒိန္နပုဗ္ဗံ ဒာနဝရံ၊ အဇ္ဇ ဒဿာမိ တေ အဟံ။>
      text <တုဝံ သီလဂုဏူပေတော၊ အယုတ္တံ တေ ပရဟေဌနံ။>
    text <၁၃၇>
      text <ဧဟိ အဂ္ဂိံ ပဒီပေဟိ၊ နာနာကဋ္ဌေ သမာနယ။>
      text <အဟံ ပစိဿမတ္တာနံ၊ ပက္ကံ တွံ ဘက္ခယိဿသိ။>
    text <၁၃၈>
      text <သာဓူတိ သော ဟဋ္ဌမနော၊ နာနာကဋ္ဌေ သမာနယိ။>
      text <မဟန္တံ အကာသိ စိတကံ၊ ကတွာ အင်္ဂါရဂဗ္ဘကံ။>
    text <၁၃၉>
      text <အဂ္ဂိံ တတ္ထ ပဒီပေသိ၊ ယထာ သော ခိပ္ပံ မဟာ ဘဝေ။>
      text <ဖောဋေတွာ ရဇဂတေ ဂတ္တေ၊ ဧကမန္တံ ဥပါဝိသိံ။>
    text <၁၄၀>
      text <ယဒာ မဟာကဋ္ဌပုဉ္ဇော၊ အာဒိတ္တော ဓမဓမာယတိ။>
      text <တဒုပ္ပတိတွာ ပပတိံ၊ မဇ္ဈေ ဇာလသိခန္တရေ။>
    text <၁၄၁>
      text <ယထာ သီတောဒကံ နာမ၊ ပဝိဋ္ဌံ ယဿ ကဿစိ။>
      text <သမေတိ ဒရထပရိဠာဟံ၊ အဿာဒံ ဒေတိ ပီတိ စ။>
    text <၁၄၂>
      text <တထေဝ ဇလိတံ အဂ္ဂိံ၊ ပဝိဋ္ဌဿ မမံ တဒာ။>
      text <သဗ္ဗံ သမေတိ ဒရထံ၊ ယထာ သီတောဒကံ ဝိယ။>
    text <၁၄၃>
      text <ဆဝိံ စမ္မံ မံသံ နှာရုံ၊ အဋ္ဌိံ ဟဒယဗန္ဓနံ။>
      text <ကေဝလံ သကလံ ကာယံ၊ ဗြာဟ္မဏဿ အဒာသဟန္တိ။>
      text <အကိတ္တိဗြာဟ္မဏော သင်္ခေါ၊ ကုရုရာဇာ ဓနဉ္စယော။>
      text <မဟာသုဒဿနော ရာဇာ၊ မဟာဂေါဝိန္ဒဗြာဟ္မဏော။>
      text <နိမိ စန္ဒကုမာရော စ၊ သိဝိ ဝေဿန္တရော သသော။>
      text <အဟမေဝ တဒာ အာသိံ၊ ယော တေ ဒာနဝရေ အဒာ။>
      text <ဧတေ ဒာနပရိက္ခါရာ၊ ဧတေ ဒာနဿ ပါရမီ။>
      text <ဇီဝိတံ ယာစကေ ဒတွာ၊ ဣမံ ပါရမိ ပူရယိံ။>
      text <ဘိက္ခါယ ဥပဂတံ ဒိသွာ၊ သကတ္တာနံ ပရိစ္စဇိံ။>
      text <ဒာနေန မေ သမော နတ္ထိ၊ ဧသာ မေ ဒာနပါရမီတိ။>
    stand <သသပဏ္ဍိတစရိယံ ဒသမံ။>
    stand <အကိတ္တိဝဂ္ဂေါ ပဌမော။>
    text <တဿုဒ္ဒာနံ>
    stand <ဒာနပါရမိနိဒ္ဒေသော နိဋ္ဌိတော။>
