text <၃။ တိကနိပါတော>
  text <၁။ ပဌမဝဂ္ဂေါ>
    text <၁။ မူလသုတ္တံ>
      text <၅၀>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ အကုသလမူလာနိ။ ကတမာနိ တီဏိ။ လောဘော အကုသလမူလံ၊ ဒောသော အကုသလမူလံ၊ မောဟော အကုသလမူလံ ဣမာနိ ခေါ၊ ဘိက္ခဝေ၊ တီဏိ အကုသလမူလာနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      block
        text <လောဘော ဒောသော စ မောဟော စ၊ ပုရိသံ ပါပစေတသံ။>
        text <ဟိံသန္တိ အတ္တသမ္ဘူတာ၊ တစသာရံဝ သမ္ဖလန္တိ။>
        text <ရူပဓာတုံ ပရိညာယ၊ အရူပေသု အသဏ္ဌိတာ။>
        text <နိရောဓေ ယေ ဝိမုစ္စန္တိ၊ တေ ဇနာ မစ္စုဟာယိနော။>
        text <ကာယေန အမတံ ဓာတုံ၊ ဖုသယိတွာ နိရူပဓိံ။>
        text <ဥပဓိပ္ပဋိနိဿဂ္ဂံ၊ သစ္ဆိကတွာ အနာသဝေါ။>
        text <ဒေသေတိ သမ္မာသမ္ဗုဒ္ဓေါ၊ အသောကံ ဝိရဇံ ပဒန္တိ။>
        text <သမာဟိတော သမ္ပဇာနော၊ သတော ဗုဒ္ဓဿ သာဝကော။>
        text <ဝေဒနာ စ ပဇာနာတိ၊ ဝေဒနာနဉ္စ သမ္ဘဝံ။>
        text <ယတ္ထ စေတာ နိရုဇ္ဈန္တိ၊ မဂ္ဂဉ္စ ခယဂါမိနံ။>
        text <ဝေဒနာနံ ခယာ ဘိက္ခု၊ နိစ္ဆာတော ပရိနိဗ္ဗုတောတိ။>
        text <ယော သုခံ ဒုက္ခတော အဒ္ဒ၊ ဒုက္ခမဒ္ဒက္ခိ သလ္လတော။>
        text <အဒုက္ခမသုခံ သန္တံ၊ အဒက္ခိ နံ အနိစ္စတော။>
        text <သ ဝေ သမ္မဒ္ဒသော ဘိက္ခု၊ ယတော တတ္ထ ဝိမုစ္စတိ။>
        text <အဘိညာဝေါသိတော သန္တော၊ သ ဝေ ယောဂါတိဂေါ မုနီတိ။>
        text <သမာဟိတော သမ္ပဇာနော၊ သတော ဗုဒ္ဓဿ သာဝကော။>
        text <ဧသနာ စ ပဇာနာတိ၊ ဧသနာနဉ္စ သမ္ဘဝံ။>
        text <ယတ္ထ စေတာ နိရုဇ္ဈန္တိ၊ မဂ္ဂဉ္စ ခယဂါမိနံ။>
        text <ဧသနာနံ ခယာ ဘိက္ခု၊ နိစ္ဆာတော ပရိနိဗ္ဗုတောတိ။>
        text <ကာမေသနာ ဘဝေသနာ၊ ဗြဟ္မစရိယေသနာ သဟ။>
        text <ဣတိ သစ္စပရာမာသော၊ ဒိဋ္ဌိဋ္ဌာနာ သမုဿယာ။>
        text <သဗ္ဗရာဂဝိရတ္တဿ၊ တဏှက္ခယဝိမုတ္တိနော။>
        text <ဧသနာ ပဋိနိဿဋ္ဌာ၊ ဒိဋ္ဌိဋ္ဌာနာ သမူဟတာ။>
        text <ဧသနာနံ ခယာ ဘိက္ခု၊ နိရာသော အကထံကထီတိ။>
        text <သမာဟိတော သမ္ပဇာနော၊ သတော ဗုဒ္ဓဿ သာဝကော။>
        text <အာသဝေ စ ပဇာနာတိ၊ အာသဝါနဉ္စ သမ္ဘဝံ။>
        text <ယတ္ထ စေတာ နိရုဇ္ဈန္တိ၊ မဂ္ဂဉ္စ ခယဂါမိနံ။>
        text <အာသဝါနံ ခယာ ဘိက္ခု၊ နိစ္ဆာတော ပရိနိဗ္ဗုတောတိ။>
        text <ယဿ ကာမာသဝေါ ခီဏော၊ အဝိဇ္ဇာ စ ဝိရာဇိတာ။>
        text <ဘဝါသဝေါ ပရိက္ခီဏော၊ ဝိပ္ပမုတ္တော နိရူပဓိ။>
        text <ဓာရေတိ အန္တိမံ ဒေဟံ၊ ဇေတွာ မာရံ သဝါဟိနိန္တိ။>
        text <တဏှာယောဂေန သံယုတ္တာ၊ ရတ္တစိတ္တာ ဘဝါဘဝေ။>
        text <တေ ယောဂယုတ္တာ မာရဿ၊ အယောဂက္ခေမိနော ဇနာ။>
        text <သတ္တာ ဂစ္ဆန္တိ သံသာရံ၊ ဇာတီမရဏဂါမိနော။>
        text <ယေ စ တဏှံ ပဟန္တွာန၊ ဝီတတဏှာ ဘဝါဘဝေ။>
        text <တေ ဝေ ပါရင်္ဂတာ လောကေ၊ ယေ ပတ္တာ အာသဝက္ခယန္တိ။>
        text <သီလံ သမာဓိ ပညာ စ၊ ယဿ ဧတေ သုဘာဝိတာ။>
        text <အတိက္ကမ္မ မာရဓေယျံ၊ အာဒိစ္စောဝ ဝိရောစတီတိ။>
        text <မူလဓာတု အထ ဝေဒနာ ဒုဝေ၊ ဧသနာ စ ဒုဝေ အာသဝါ ဒုဝေ။>
        text <တဏှာတော စ အထ မာရဓေယျတော၊ ဝဂ္ဂမာဟု ပဌမန္တိ မုတ္တမန္တိ။>
        text <ပုညမေဝ သော သိက္ခေယျ၊ အာယတဂ္ဂံ သုခုဒြယံ။>
        text <ဒာနဉ္စ သမစရိယဉ္စ၊ မေတ္တစိတ္တဉ္စ ဘာဝယေ။>
        text <ဧတေ ဓမ္မေ ဘာဝယိတွာ၊ တယော သုခသမုဒ္ဒယေ။>
        text <အဗျာပဇ္ဈံ သုခံ လောကံ၊ ပဏ္ဍိတော ဥပပဇ္ဇတီတိ။>
        text <မံသစက္ခု ဒိဗ္ဗစက္ခု၊ ပညာစက္ခု အနုတ္တရံ။>
        text <ဧတာနိ တီဏိ စက္ခူနိ၊ အက္ခါသိ ပုရိသုတ္တမော။>
        text <မံသစက္ခုဿ ဥပ္ပါဒော၊ မဂ္ဂေါ ဒိဗ္ဗဿ စက္ခုနော။>
        text <ယတော ဉာဏံ ဥဒပါဒိ၊ ပညာစက္ခု အနုတ္တရံ။>
        text <ယဿ စက္ခုဿ ပဋိလာဘာ၊ သဗ္ဗဒုက္ခါ ပမုစ္စတီတိ။>
        text <သေခဿ သိက္ခမာနဿ၊ ဥဇုမဂ္ဂါနုသာရိနော။>
        text <ခယသ္မိံ ပဌမံ ဉာဏံ၊ တတော အညာ အနန္တရာ။>
        text <တတော အညာ ဝိမုတ္တဿ၊ ဉာဏံ ဝေ ဟောတိ တာဒိနော။>
        text <အကုပ္ပါ မေ ဝိမုတ္တီတိ၊ ဘဝသံယောဇနက္ခယာ။>
        text <သ ဝေ ဣန္ဒြိယသမ္ပန္နော၊ သန္တော သန္တိပဒေ ရတော။>
        text <ဓာရေတိ အန္တိမံ ဒေဟံ၊ ဇေတွာ မာရံ သဝါဟိနိန္တိ။>
        text <အက္ခေယျသညိနော သတ္တာ၊ အက္ခေယျသ္မိံ ပတိဋ္ဌိတာ။>
        text <အက္ခေယျံ အပရိညာယ၊ ယောဂမာယန္တိ မစ္စုနော။>
        text <အက္ခေယျဉ္စ ပရိညာယ၊ အက္ခါတာရံ န မညတိ။>
        text <ဖုဋ္ဌော ဝိမောက္ခေါ မနသာ၊ သန္တိပဒမနုတ္တရံ။>
        text <သ ဝေ အက္ခေယျသမ္ပန္နော၊ သန္တော သန္တိပဒေ ရတော။>
        text <သင်္ခါယသေဝီ ဓမ္မဋ္ဌော၊ သင်္ချံ နောပေတိ ဝေဒဂူတိ။>
        text <ကာယဒုစ္စရိတံ ကတွာ၊ ဝစီဒုစ္စရိတာနိ စ။>
        text <မနောဒုစ္စရိတံ ကတွာ၊ ယဉ္စညံ ဒောသသံဟိတံ။>
        text <အကတွာ ကုသလံ ကမ္မံ၊ ကတွာနာကုသလံ ဗဟုံ။>
        text <ကာယဿ ဘေဒာ ဒုပ္ပညော၊ နိရယံ သောပပဇ္ဇတီတိ။>
        text <ကာယဒုစ္စရိတံ ဟိတွာ၊ ဝစီဒုစ္စရိတာနိ စ။>
        text <မနောဒုစ္စရိတံ ဟိတွာ၊ ယဉ္စညံ ဒောသသံဟိတံ။>
        text <အကတွာကုသလံ ကမ္မံ၊ ကတွာန ကုသလံ ဗဟုံ။>
        text <ကာယဿ ဘေဒာ သပ္ပညော၊ သဂ္ဂံ သော ဥပပဇ္ဇတီတိ။>
        text <ကာယသုစိံ ဝစီသုစိံ၊ စေတောသုစိမနာသဝံ။>
        text <သုစိံ သောစေယျသမ္ပန္နံ၊ အာဟု သဗ္ဗပ္ပဟာယိနန္တိ။>
        text <ကာယမုနိံ ဝစီမုနိံ၊ မနောမုနိမနာသဝံ။>
        text <မုနိံ မောနေယျသမ္ပန္နံ၊ အာဟု နိနှာတပါပကန္တိ။>
        text <ယဿ ရာဂေါ စ ဒောသော စ၊ အဝိဇ္ဇာ စ ဝိရာဇိတာ။>
        text <တံ ဘာဝိတတ္တညတရံ၊ ဗြဟ္မဘူတံ တထာဂတံ။>
        text <ဗုဒ္ဓံ ဝေရဘယာတီတံ၊ အာဟု သဗ္ဗပ္ပဟာယိနန္တိ။>
        text <ယဿ ရာဂေါ စ ဒောသော စ၊ အဝိဇ္ဇာ စ ဝိရာဇိတာ။>
        text <သောမံ သမုဒ္ဒံ သဂဟံ သရက္ခသံ၊ သဦမိဘယံ ဒုတ္တရံ အစ္စတာရိ။>
        text <သင်္ဂါတိဂေါ မစ္စုဇဟော နိရူပဓိ၊ ပဟာသိ ဒုက္ခံ အပုနဗ္ဘဝါယ။>
        text <အတ္ထင်္ဂတော သော န ပမာဏမေတိ၊ အမောဟယိ မစ္စုရာဇန္တိ ဗြူမီတိ။>
        text <ပုညံ စက္ခု အထ ဣန္ဒြိယာနိ၊ အဒ္ဓါ စ စရိတံ ဒုဝေ သောစိ။>
        text <မုနော အထ ရာဂဒုဝေ၊ ပုန ဝဂ္ဂမာဟု ဒုတိယမုတ္တမန္တိ။>
        text <မိစ္ဆာ မနံ ပဏိဓာယ၊ မိစ္ဆာ ဝါစဉ္စ ဘာသိယ။>
        text <မိစ္ဆာ ကမ္မာနိ ကတွာန၊ ကာယေန ဣဓ ပုဂ္ဂလော။>
        text <အပ္ပဿုတာပုညကရော၊ အပ္ပသ္မိံ ဣဓ ဇီဝိတေ။>
        text <ကာယဿ ဘေဒာ ဒုပ္ပညော၊ နိရယံ သောပပဇ္ဇတီတိ။>
        text <သမ္မာ မနံ ပဏိဓာယ၊ သမ္မာ ဝါစဉ္စ ဘာသိယ။>
        text <သမ္မာ ကမ္မာနိ ကတွာန၊ ကာယေန ဣဓ ပုဂ္ဂလော။>
        text <ဗဟုဿုတော ပုညကရော၊ အပ္ပသ္မိံ ဣဓ ဇီဝိတေ။>
        text <ကာယဿ ဘေဒာ သပ္ပညော၊ သဂ္ဂံ သော ဥပပဇ္ဇတီတိ။>
        text <ကာမနိဿရဏံ ဉတွာ၊ ရူပါနဉ္စ အတိက္ကမံ။>
        text <သဗ္ဗသင်္ခါရသမထံ၊ ဖုသံ အာတာပိ သဗ္ဗဒာ။>
        text <သ ဝေ သမ္မဒ္ဒသော ဘိက္ခု၊ ယတော တတ္ထ ဝိမုစ္စတိ။>
        text <အဘိညာဝေါသိတော သန္တော၊ သ ဝေ ယောဂါတိဂေါ မုနီတိ။>
        text <ယေ စ ရူပူပဂါ သတ္တာ၊ ယေ စ အရူပဋ္ဌာယိနော။>
        text <နိရောဓံ အပ္ပဇာနန္တာ၊ အာဂန္တာရော ပုနဗ္ဘဝံ။>
        text <ယေ စ ရူပေ ပရိညာယ၊ အရူပေသု အသဏ္ဌိတာ။>
        text <နိရောဓေ ယေ ဝိမုစ္စန္တိ၊ တေ ဇနာ မစ္စုဟာယိနော။>
        text <ကာယေန အမတံ ဓာတုံ၊ ဖုသယိတွာ နိရူပဓိံ။>
        text <ဥပဓိပ္ပဋိနိဿဂ္ဂံ၊ သစ္ဆိကတွာ အနာသဝေါ။>
        text <ဒေသေတိ သမ္မာသမ္ဗုဒ္ဓေါ၊ အသောကံ ဝိရဇံ ပဒန္တိ။>
        text <အတိဇာတံ အနုဇာတံ၊ ပုတ္တမိစ္ဆန္တိ ပဏ္ဍိတာ။>
        text <အဝဇာတံ န ဣစ္ဆန္တိ၊ ယော ဟောတိ ကုလဂန္ဓနော။>
        text <ဧတေ ခေါ ပုတ္တာ လောကသ္မိံ၊ ယေ ဘဝန္တိ ဥပါသကာ။>
        text <သဒ္ဓါ သီလေန သမ္ပန္နာ၊ ဝဒညူ ဝီတမစ္ဆရာ။>
        text <စန္ဒော အဗ္ဘဃနာ မုတ္တော၊ ပရိသာသု ဝိရောစရေတိ။>
        text <န သမဏေ န ဗြာဟ္မဏေ၊ န ကပဏဒ္ဓိကဝနိဗ္ဗကေ။>
        text <လဒ္ဓါန သံဝိဘာဇေတိ၊ အန္နံ ပါနဉ္စ ဘောဇနံ။>
        text <တံ ဝေ အဝုဋ္ဌိကသမောတိ၊ အာဟု နံ ပုရိသာဓမံ။>
        text <ဧကစ္စာနံ န ဒဒာတိ၊ ဧကစ္စာနံ ပဝေစ္ဆတိ။>
        text <တံ ဝေ ပဒေသဝဿီတိ၊ အာဟု မေဓာဝိနော ဇနာ။>
        text <သုဘိက္ခဝါစော ပုရိသော၊ သဗ္ဗဘူတာနုကမ္ပကော။>
        text <အာမောဒမာနော ပကိရေတိ၊ ဒေထ ဒေထာတိ ဘာသတိ။>
        text <ယထာပိ မေဃော ထနယိတွာ၊ ဂဇ္ဇယိတွာ ပဝဿတိ။>
        text <ထလံ နိန္နဉ္စ ပူရေတိ၊ အဘိသန္ဒန္တောဝ ဝါရိနာ။>
        text <ဧဝမေဝ ဣဓေကစ္စော၊ ပုဂ္ဂလော ဟောတိ တာဒိသော။>
        text <ဓမ္မေန သံဟရိတွာန၊ ဥဋ္ဌာနာဓိဂတံ ဓနံ။>
        text <တပ္ပေတိ အန္နပါနေန၊ သမ္မာ ပတ္တေ ဝနိဗ္ဗကေတိ။>
        text <သီလံ ရက္ခေယျ မေဓာဝီ၊ ပတ္ထယာနော တယော သုခေ။>
        text <ပသံသံ ဝိတ္တလာဘဉ္စ၊ ပေစ္စ သဂ္ဂေ ပမောဒနံ။>
        text <အကရောန္တောပိ စေ ပါပံ၊ ကရောန္တမုပသေဝတိ။>
        text <သင်္ကိယော ဟောတိ ပါပသ္မိံ၊ အဝဏ္ဏော စဿ ရူဟတိ။>
        text <ယာဒိသံ ကုရုတေ မိတ္တံ၊ ယာဒိသံ စူပသေဝတိ။>
        text <သ ဝေ တာဒိသကော ဟောတိ၊ သဟဝါသော ဟိ တာဒိသော။>
        text <သေဝမာနော သေဝမာနံ၊ သမ္ဖုဋ္ဌော သမ္ဖုသံ ပရံ။>
        text <သရော ဒိဒ္ဓေါ ကလာပံဝ၊ အလိတ္တမုပလိမ္ပတိ။>
        text <ဥပလေပဘယာ ဓီရော၊ နေဝ ပါပသခါ သိယာ။>
        text <ပူတိမစ္ဆံ ကုသဂ္ဂေန၊ ယော နရော ဥပနယှတိ။>
        text <ကုသာပိ ပူတိ ဝါယန္တိ၊ ဧဝံ ဗာလူပသေဝနာ။>
        text <တဂရဉ္စ ပလာသေန၊ ယော နရော ဥပနယှတိ။>
        text <ပတ္တာပိ သုရဘိ ဝါယန္တိ၊ ဧဝံ ဓီရူပသေဝနာ။>
        text <တသ္မာ ပတ္တပုဋဿေဝ၊ ဉတွာ သမ္ပါကမတ္တနော။>
        text <အသန္တေ နုပသေဝေယျ၊ သန္တေ သေဝေယျ ပဏ္ဍိတော။>
        text <အသန္တော နိရယံ နေန္တိ၊ သန္တော ပါပေန္တိ သုဂ္ဂတိန္တိ။>
        text <ကာယဉ္စ ဘိဒုရံ ဉတွာ၊ ဝိညာဏဉ္စ ဝိရာဂုနံ။>
        text <ဥပဓီသု ဘယံ ဒိသွာ၊ ဇာတိမရဏမစ္စဂါ။>
        text <သမ္ပတွာ ပရမံ သန္တိံ၊ ကာလံ ကင်္ခတိ ဘာဝိတတ္တောတိ။>
        text <သံသဂ္ဂါ ဝနထော ဇာတော၊ အသံသဂ္ဂေန ဆိဇ္ဇတိ။>
        text <ပရိတ္တံ ဒာရုမာရုယှ၊ ယထာ သီဒေ မဟဏ္ဏဝေ။>
        text <ဧဝံ ကုသီတမာဂမ္မ၊ သာဓုဇီဝီပိ သီဒတိ။>
        text <တသ္မာ တံ ပရိဝဇ္ဇေယျ၊ ကုသီတံ ဟီနဝီရိယံ။>
        text <ပဝိဝိတ္တေဟိ အရိယေဟိ၊ ပဟိတတ္တေဟိ ဈာယိဘိ။>
        text <နိစ္စံ အာရဒ္ဓဝီရိယေဟိ၊ ပဏ္ဍိတေဟိ သဟာဝသေတိ။>
        text <ကမ္မာရာမော ဘဿာရာမော၊ နိဒ္ဒာရာမော စ ဥဒ္ဓတော။>
        text <အဘဗ္ဗော တာဒိသော ဘိက္ခု၊ ဖုဋ္ဌုံ သမ္ဗောဓိမုတ္တမံ။>
        text <တသ္မာ ဟိ အပ္ပကိစ္စဿ၊ အပ္ပမိဒ္ဓေါ အနုဒ္ဓတော။>
        text <ဘဗ္ဗော သော တာဒိသော ဘိက္ခု၊ ဖုဋ္ဌုံ သမ္ဗောဓိမုတ္တမန္တိ။>
        text <ဒွေ ဒိဋ္ဌီ နိဿရဏံ ရူပံ၊ ပုတ္တော အဝုဋ္ဌိကေန စ။>
        text <သုခါ စ ဘိဒုရော ဓာတု၊ ပရိဟာနေန တေ ဒသာတိ။>
        text <အနဝညတ္တိသံယုတ္တော၊ လာဘသက္ကာရဂါရဝေါ။>
        text <သဟနန္ဒီ အမစ္စေဟိ၊ အာရာ သံယောဇနက္ခယာ။>
        text <ယော စ ပုတ္တပသုံ ဟိတွာ၊ ဝိဝါဟေ သံဟရာနိ စ။>
        text <ဘဗ္ဗော သော တာဒိသော ဘိက္ခု၊ ဖုဋ္ဌုံ သမ္ဗောဓိမုတ္တမန္တိ။>
        text <ယဿ သက္ကရိယမာနဿ၊ အသက္ကာရေန စူဘယံ။>
        text <သမာဓိ န ဝိကမ္ပတိ၊ အပ္ပမာဒဝိဟာရိနော။>
        text <တံ ဈာယိနံ သာတတိကံ၊ သုခုမံ ဒိဋ္ဌိဝိပဿကံ။>
        text <ဥပါဒာနက္ခယာရာမံ၊ အာဟု သပ္ပုရိသော ဣတီတိ။>
        text <ဒိသွာ ဝိဇိတသင်္ဂါမံ၊ သမ္မာသမ္ဗုဒ္ဓသာဝကံ။>
        text <ဒေဝတာပိ နမဿန္တိ၊ မဟန္တံ ဝီတသာရဒံ။>
        text <နမော တေ ပုရိသာဇည၊ ယော တွံ ဒုဇ္ဇယမဇ္ဈဘူ။>
        text <ဇေတွာန မစ္စုနော သေနံ၊ ဝိမောက္ခေန အနာဝရံ။>
        text <ဣတိ ဟေတံ နမဿန္တိ၊ ဒေဝတာ ပတ္တမာနသံ။>
        text <တဉှိ တဿ န ပဿန္တိ၊ ယေန မစ္စုဝသံ ဝဇေတိ။>
        text <ယဒာ ဒေဝေါ ဒေဝကာယာ၊ စဝတိ အာယုသင်္ခယာ။>
        text <တယော သဒ္ဒာ နိစ္ဆရန္တိ၊ ဒေဝါနံ အနုမောဒတံ။>
        text <ဣတော ဘော သုဂတိံ ဂစ္ဆ၊ မနုဿာနံ သဟဗျတံ။>
        text <မနုဿဘူတော သဒ္ဓမ္မေ၊ လဘ သဒ္ဓံ အနုတ္တရံ။>
        text <သာ တေ သဒ္ဓါ နိဝိဋ္ဌဿ၊ မူလဇာတာ ပတိဋ္ဌိတာ။>
        text <ယာဝဇီဝံ အသံဟီရာ၊ သဒ္ဓမ္မေ သုပ္ပဝေဒိတေ။>
        text <ကာယဒုစ္စရိတံ ဟိတွာ၊ ဝစီဒုစ္စရိတာနိ စ။>
        text <မနောဒုစ္စရိတံ ဟိတွာ၊ ယဉ္စညံ ဒောသသဉှိတံ။>
        text <ကာယေန ကုသလံ ကတွာ၊ ဝါစာယ ကုသလံ ဗဟုံ။>
        text <မနသာ ကုသလံ ကတွာ၊ အပ္ပမာဏံ နိရူပဓိံ။>
        text <တတော ဩပဓိကံ ပုညံ၊ ကတွာ ဒာနေန တံ ဗဟုံ။>
        text <အညေပိ မစ္စေ သဒ္ဓမ္မေ၊ ဗြဟ္မစရိယေ နိဝေသယ။>
        text <ဣမာယ အနုကမ္ပါယ၊ ဒေဝါ ဒေဝံ ယဒာ ဝိဒူ။>
        text <စဝန္တံ အနုမောဒေန္တိ၊ ဧဟိ ဒေဝ ပုနပ္ပုနန္တိ။>
        text <သတ္ထာ ဟိ လောကေ ပဌမော မဟေသိ၊ တဿနွယော သာဝကော ဘာဝိတတ္တော။>
        text <အထာပရော ပါဋိပဒောပိ သေခေါ၊ ဗဟုဿုတော သီလဝတူပပန္နော။>
        text <ဧတေ တယော ဒေဝမနုဿသေဋ္ဌာ၊ ပဘင်္ကရာ ဓမ္မမုဒီရယန္တာ။>
        text <အပါပုရန္တိ အမတဿ ဒွာရံ၊ ယောဂါ ပမောစေန္တိ ဟုဇ္ဇနံ တေ။>
        text <ယေ သတ္ထဝါဟေန အနုတ္တရေန၊ သုဒေသိတံ မဂ္ဂမနုက္ကမန္တိ။>
        text <ဣဓေဝ ဒုက္ခဿ ကရောန္တိ အန္တံ၊ ယေ အပ္ပမတ္တာ သုဂတဿ သာသနေတိ။>
        text <အသုဘာနုပဿီ ကာယသ္မိံ၊ အာနာပါနေ ပဋိဿတော။>
        text <သဗ္ဗသင်္ခါရသမထံ၊ ပဿံ အာတာပိ သဗ္ဗဒာ။>
        text <သ ဝေ သမ္မဒ္ဒသော ဘိက္ခု၊ ယတော တတ္ထ ဝိမုစ္စတိ။>
        text <အဘိညာဝေါသိတော သန္တော၊ သ ဝေ ယောဂါတိဂေါ မုနီတိ။>
        text <ဓမ္မာရာမော ဓမ္မရတော၊ ဓမ္မံ အနုဝိစိန္တယံ။>
        text <ဓမ္မံ အနုဿရံ ဘိက္ခု၊ သဒ္ဓမ္မာ န ပရိဟာယတိ။>
        text <စရံ ဝါ ယဒိ ဝါ တိဋ္ဌံ၊ နိသိန္နော ဥဒ ဝါ သယံ။>
        text <အဇ္ဈတ္တံ သမယံ စိတ္တံ၊ သန္တိမေဝါဓိဂစ္ဆတီတိ။>
        text <တယော ဝိတက္ကေ ကုသလေ ဝိတက္ကယေ၊ တယော ပန အကုသလေ နိရာကရေ။>
        text <သ ဝေ ဝိတက္ကာနိ ဝိစာရိတာနိ၊ သမေတိ ဝုဋ္ဌီဝ ရဇံ သမူဟတံ။>
        text <သ ဝေ ဝိတက္ကူပသမေန စေတသာ၊ ဣဓေဝ သော သန္တိပဒံ သမဇ္ဈဂါတိ။>
        text <အနတ္ထဇနနော လောဘော၊ လောဘော စိတ္တပ္ပကောပနော။>
        text <ဘယမန္တရတော ဇာတံ၊ တံ ဇနော နာဝဗုဇ္ဈတိ။>
        text <လုဒ္ဓေါ အတ္ထံ န ဇာနာတိ၊ လုဒ္ဓေါ ဓမ္မံ န ပဿတိ။>
        text <အန္ဓတမံ တဒာ ဟောတိ၊ ယံ လောဘော သဟတေ နရံ။>
        text <ယော စ လောဘံ ပဟန္တွာန၊ လောဘနေယျေ န လုဗ္ဘတိ။>
        text <လောဘော ပဟီယတေ တမှာ၊ ဥဒဗိန္ဒူဝ ပေါက္ခရာ။>
        text <အနတ္ထဇနနော ဒောသော၊ ဒောသော စိတ္တပ္ပကောပနော။>
        text <ဘယမန္တရတော ဇာတံ၊ တံ ဇနော နာဝဗုဇ္ဈတိ။>
        text <ဒုဋ္ဌော အတ္ထံ န ဇာနာတိ၊ ဒုဋ္ဌော ဓမ္မံ န ပဿတိ။>
        text <အန္ဓတမံ တဒာ ဟောတိ၊ ယံ ဒောသော သဟတေ နရံ။>
        text <ယော စ ဒောသံ ပဟန္တွာန၊ ဒောသနေယျေ န ဒုဿတိ။>
        text <ဒောသော ပဟီယတေ တမှာ၊ တာလပက္ကံဝ ဗန္ဓနာ။>
        text <အနတ္ထဇနနော မောဟော၊ မောဟော စိတ္တပ္ပကောပနော။>
        text <ဘယမန္တရတော ဇာတံ၊ တံ ဇနော နာဝဗုဇ္ဈတိ။>
        text <မူဠှော အတ္ထံ န ဇာနာတိ၊ မူဠှော ဓမ္မံ န ပဿတိ။>
        text <အန္ဓတမံ တဒာ ဟောတိ၊ ယံ မောဟော သဟတေ နရံ။>
        text <ယော စ မောဟံ ပဟန္တွာန၊ မောဟနေယျေ န မုယှတိ။>
        text <မောဟံ ဝိဟန္တိ သော သဗ္ဗံ၊ အာဒိစ္စောဝုဒယံ တမန္တိ။>
        text <မာ ဇာတု ကောစိ လောကသ္မိံ၊ ပါပိစ္ဆော ဥဒပဇ္ဇထ။>
        text <တဒမိနာပိ ဇာနာထ၊ ပါပိစ္ဆာနံ ယထာ ဂတိ။>
        text <ပဏ္ဍိတောတိ သမညာတော၊ ဘာဝိတတ္တောတိ သမ္မတော။>
        text <ဇလံဝ ယသသာ အဋ္ဌာ၊ ဒေဝဒတ္တောတိ ဝိဿုတော။>
        text <သော ပမာဏမနုစိဏ္ဏော၊ အာသဇ္ဇ နံ တထာဂတံ။>
        text <အဝီစိနိရယံ ပတ္တော၊ စတုဒွာရံ ဘယာနကံ။>
        text <အဒုဋ္ဌဿ ဟိ ယော ဒုဗ္ဘေ၊ ပါပကမ္မံ အကုဗ္ဗတော။>
        text <တမေဝ ပါပံ ဖုသတိ၊ ဒုဋ္ဌစိတ္တံ အနာဒရံ။>
        text <သမုဒ္ဒံ ဝိသကုမ္ဘေန၊ ယော မညေယျ ပဒူသိတုံ။>
        text <န သော တေန ပဒူသေယျ၊ ဘေသ္မာ ဟိ ဥဒဓိ မဟာ။>
        text <ဧဝမေဝ တထာဂတံ၊ ယော ဝါဒေန ဝိဟိံသတိ။>
        text <သမ္မဂ္ဂတံ သန္တစိတ္တံ၊ ဝါဒော တမှိ န ရူဟတိ။>
        text <တာဒိသံ မိတ္တံ ကုဗ္ဗေထ၊ တဉ္စ သေဝေယျ ပဏ္ဍိတော။>
        text <ယဿ မဂ္ဂါနုဂေါ ဘိက္ခု၊ ခယံ ဒုက္ခဿ ပါပုဏေတိ။>
        text <ဝိတက္ကာသက္ကာရသဒ္ဒ၊ စဝနလောကေ အသုဘံ။>
        text <ဓမ္မအန္ဓကာရမလံ၊ ဒေဝဒတ္တေန တေ ဒသာတိ။>
        text <အဂ္ဂတော ဝေ ပသန္နာနံ၊ အဂ္ဂံ ဓမ္မံ ဝိဇာနတံ။>
        text <အဂ္ဂေ ဗုဒ္ဓေ ပသန္နာနံ၊ ဒက္ခိဏေယျေ အနုတ္တရေ။>
        text <အဂ္ဂေ ဓမ္မေ ပသန္နာနံ၊ ဝိရာဂူပသမေ သုခေ။>
        text <အဂ္ဂေ သင်္ဃေ ပသန္နာနံ၊ ပုညက္ခေတ္တေ အနုတ္တရေ။>
        text <အဂ္ဂသ္မိံ ဒာနံ ဒဒတံ၊ အဂ္ဂံ ပုညံ ပဝဍ္ဎတိ။>
        text <အဂ္ဂံ အာယု စ ဝဏ္ဏော စ၊ ယသော ကိတ္တိ သုခံ ဗလံ။>
        text <အဂ္ဂဿ ဒာတာ မေဓာဝီ၊ အဂ္ဂဓမ္မသမာဟိတော။>
        text <ဒေဝဘူတော မနုဿော ဝါ၊ အဂ္ဂပ္ပတ္တော ပမောဒတီတိ။>
        text <ဂိဟိဘောဂါ ပရိဟီနော၊ သာမညတ္ထဉ္စ ဒုဗ္ဘဂေါ။>
        text <ပရိဓံသမာနော ပကိရေတိ၊ ဆဝါလာတံဝ နဿတိ။>
        text <ကာသာဝကဏ္ဌာ ဗဟဝေါ၊ ပါပဓမ္မာ အသညတာ။>
        text <ပါပါ ပါပေဟိ ကမ္မေဟိ၊ နိရယံ တေ ဥပပဇ္ဇရေ။>
        text <သေယျော အယောဂုဠော ဘုတ္တော၊ တတ္တော အဂ္ဂိသိခူပမော။>
        text <ယဉ္စေ ဘုဉ္ဇေယျ ဒုဿီလော၊ ရဋ္ဌပိဏ္ဍမသညတောတိ။>
        text <အနုဗန္ဓောပိ စေ အဿ၊ မဟိစ္ဆော စ ဝိဃာတဝါ။>
        text <ဧဇာနုဂေါ အနေဇဿ၊ နိဗ္ဗုတဿ အနိဗ္ဗုတော။>
        text <ဂိဒ္ဓေါ သော ဝီတဂေဓဿ၊ ပဿ ယာဝဉ္စ အာရကာ။>
        text <ယော စ ဓမ္မမဘိညာယ၊ ဓမ္မမညာယ ပဏ္ဍိတော။>
        text <ရဟဒောဝ နိဝါတေ စ၊ အနေဇော ဝူပသမ္မတိ။>
        text <အနေဇော သော အနေဇဿ၊ နိဗ္ဗုတဿ စ နိဗ္ဗုတော။>
        text <အဂိဒ္ဓေါ ဝီတဂေဓဿ၊ ပဿ ယာဝဉ္စ သန္တိကေတိ။>
        text <ရာဂဂ္ဂိ ဒဟတိ မစ္စေ၊ ရတ္တေ ကာမေသု မုစ္ဆိတေ။>
        text <ဒောသဂ္ဂိ ပန ဗျာပန္နေ၊ နရေ ပါဏာတိပါတိနော။>
        text <မောဟဂ္ဂိ ပန သမ္မူဠှေ၊ အရိယဓမ္မေ အကောဝိဒေ။>
        text <ဧတေ အဂ္ဂီ အဇာနန္တာ၊ သက္ကာယာဘိရတာ ပဇာ။>
        text <တေ ဝဍ္ဎယန္တိ နိရယံ၊ တိရစ္ဆာနဉ္စ ယောနိယော။>
        text <အသုရံ ပေတ္တိဝိသယံ၊ အမုတ္တာ မာရဗန္ဓနာ။>
        text <ယေ စ ရတ္တိန္ဒိဝါ ယုတ္တာ၊ သမ္မာသမ္ဗုဒ္ဓသာသနေ။>
        text <တေ နိဗ္ဗာပေန္တိ ရာဂဂ္ဂိံ၊ နိစ္စံ အသုဘသညိနော။>
        text <ဒောသဂ္ဂိံ ပန မေတ္တာယ၊ နိဗ္ဗာပေန္တိ နရုတ္တမာ။>
        text <မောဟဂ္ဂိံ ပန ပညာယ၊ ယာယံ နိဗ္ဗေဓဂါမိနီ။>
        text <တေ နိဗ္ဗာပေတွာ နိပကာ၊ ရတ္တိန္ဒိဝမတန္ဒိတာ။>
        text <အသေသံ ပရိနိဗ္ဗန္တိ၊ အသေသံ ဒုက္ခမစ္စဂုံ။>
        text <အရိယဒ္ဒသာ ဝေဒဂုနော၊ သမ္မဒညာယ ပဏ္ဍိတာ။>
        text <ဇာတိက္ခယမဘိညာယ၊ နာဂစ္ဆန္တိ ပုနဗ္ဘဝန္တိ။>
        text <သတ္တသင်္ဂပ္ပဟီနဿ၊ နေတ္တိစ္ဆိန္နဿ ဘိက္ခုနော။>
        text <ဝိက္ခီဏော ဇာတိသံသာရော၊ နတ္ထိ တဿ ပုနဗ္ဘဝေါတိ။>
        text <ပစ္စုပဋ္ဌိတကာမာ စ၊ ယေ ဒေဝါ ဝသဝတ္တိနော။>
        text <နိမ္မာနရတိနော ဒေဝါ၊ ယေ စညေ ကာမဘောဂိနော။>
        text <ဣတ္ထဘာဝညထာဘာဝံ၊ သံသာရံ နာတိဝတ္တရေ။>
        text <ဧတမာဒီနဝံ ဉတွာ၊ ကာမဘောဂေသု ပဏ္ဍိတော။>
        text <သဗ္ဗေ ပရိစ္စဇေ ကာမေ၊ ယေ ဒိဗ္ဗာ ယေ စ မာနုသာ။>
        text <ပိယရူပသာတဂဓိတံ၊ ဆေတွာ သောတံ ဒုရစ္စယံ။>
        text <အသေသံ ပရိနိဗ္ဗန္တိ၊ အသေသံ ဒုက္ခမစ္စဂုံ။>
        text <အရိယဒ္ဒသာ ဝေဒဂုနော၊ သမ္မဒညာယ ပဏ္ဍိတာ။>
        text <ဇာတိက္ခယမဘိညာယ၊ နာဂစ္ဆန္တိ ပုနဗ္ဘဝန္တိ။>
        text <ကာမယောဂေန သံယုတ္တာ၊ ဘဝယောဂေန စူဘယံ။>
        text <သတ္တာ ဂစ္ဆန္တိ သံသာရံ၊ ဇာတိမရဏဂါမိနော။>
        text <ယေ စ ကာမေ ပဟန္တွာန၊ အပ္ပတ္တာ အာသဝက္ခယံ။>
        text <ဘဝယောဂေန သံယုတ္တာ၊ အနာဂါမီတိ ဝုစ္စရေ။>
        text <ယေ စ ခေါ ဆိန္နသံသယာ၊ ခီဏမာနပုနဗ္ဘဝါ။>
        text <တေ ဝေ ပါရင်္ဂတာ လောကေ၊ ယေ ပတ္တာ အာသဝက္ခယန္တိ။>
        text <ယဿ ကာယေန ဝါစာယ၊ မနသာ နတ္ထိ ဒုက္ကဋံ။>
        text <တံ ဝေ ကလျာဏသီလောတိ၊ အာဟု ဘိက္ခုံ ဟိရီမနံ။>
        text <ယဿ ဓမ္မာ သုဘာဝိတာ၊ သတ္တ သမ္ဗောဓိဂါမိနော။>
        text <တံ ဝေ ကလျာဏဓမ္မောတိ၊ အာဟု ဘိက္ခုံ အနုဿဒံ။>
        text <ယော ဒုက္ခဿ ပဇာနာတိ၊ ဣဓေဝ ခယမတ္တနော။>
        text <တံ ဝေ ကလျာဏပညောတိ၊ အာဟု ဘိက္ခုံ အနာသဝံ။>
        text <တေဟိ ဓမ္မေဟိ သမ္ပန္နံ၊ အနီဃံ ဆိန္နသံသယံ။>
        text <အသိတံ သဗ္ဗလောကဿ၊ အာဟု သဗ္ဗပဟာယိနန္တိ။>
        text <ယမာဟု ဒာနံ ပရမံ အနုတ္တရံ၊ ယံ သံဝိဘာဂံ ဘဂဝါ အဝဏ္ဏယိ။>
        text <အဂ္ဂမှိ ခေတ္တမှိ ပသန္နစိတ္တော၊ ဝိညူ ပဇာနံ ကော န ယဇေထ ကာလေ။>
        text <ယေ စေဝ ဘာသန္တိ သုဏန္တိ စူဘယံ၊ ပသန္နစိတ္တာ သုဂတဿ သာသနေ။>
        text <တေသံ သော အတ္ထော ပရမော ဝိသုဇ္ဈတိ၊ ယေ အပ္ပမတ္တာ သုဂတဿ သာသနေတိ။>
        text <ပုဗ္ဗေနိဝါသံ ယောဝေဒိ၊ သဂ္ဂါပါယဉ္စ ပဿတိ။>
        text <အထော ဇာတိက္ခယံ ပတ္တော၊ အဘိညာဝေါသိတော မုနိ။>
        text <ဧတာဟိ တီဟိ ဝိဇ္ဇာဟိ၊ တေဝိဇ္ဇော ဟောတိ ဗြာဟ္မဏော။>
        text <တမဟံ ဝဒာမိ တေဝိဇ္ဇံ၊ နာညံ လပိတလာပနန္တိ။>
        text <ပသာဒ ဇီဝိတ သင်္ဃာဋိ၊ အဂ္ဂိ ဥပပရိက္ခယာ။>
        text <ဥပပတ္တိ ကာမ ကလျာဏံ၊ ဒာနံ ဓမ္မေန တေ ဒသာတိ။>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဌမံ။>
    text <၂။ ဓာတုသုတ္တံ>
      text <၅၁>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ ဓာတုယော။ ကတမာ တိဿော။ ရူပဓာတု၊ အရူပဓာတု၊ နိရောဓဓာတု ဣမာ ခေါ၊ ဘိက္ခဝေ၊ တိဿော ဓာတုယောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒုတိယံ။>
    text <၃။ ပဌမဝေဒနာသုတ္တံ>
      text <၅၂>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ ဝေဒနာ။ ကတမာ တိဿော။ သုခါ ဝေဒနာ၊ ဒုက္ခါ ဝေဒနာ၊ အဒုက္ခမသုခါ ဝေဒနာ>
      text <ဣမာ ခေါ၊ ဘိက္ခဝေ၊ တိဿော ဝေဒနာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ တတိယံ။>
    text <၄။ ဒုတိယဝေဒနာသုတ္တံ>
      text <၅၃>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ ဝေဒနာ။ ကတမာ တိဿော။ သုခါ ဝေဒနာ၊ ဒုက္ခါ ဝေဒနာ၊ အဒုက္ခမသုခါ ဝေဒနာ။ သုခါ၊ ဘိက္ခဝေ၊ ဝေဒနာ ဒုက္ခတော ဒဋ္ဌဗ္ဗာ၊ ဒုက္ခါ ဝေဒနာ သလ္လတော ဒဋ္ဌဗ္ဗာ၊ အဒုက္ခမသုခါ ဝေဒနာ အနိစ္စတော ဒဋ္ဌဗ္ဗာ။ ယတော ခေါ၊ ဘိက္ခဝေ၊ ဘိက္ခုနော သုခါ ဝေဒနာ ဒုက္ခတော ဒိဋ္ဌာ ဟောတိ၊ ဒုက္ခါ ဝေဒနာ သလ္လတော ဒိဋ္ဌာ ဟောတိ၊ အဒုက္ခမသုခါ ဝေဒနာ အနိစ္စတော ဒိဋ္ဌာ ဟောတိ၊ အယံ ဝုစ္စတိ၊ ဘိက္ခဝေ၊ ဘိက္ခု အရိယော သမ္မဒ္ဒသော အစ္ဆေစ္ဆိ၊ တဏှံ၊ ဝိဝတ္တယိ သံယောဇနံ၊ သမ္မာ မာနာဘိသမယာ အန္တမကာသိ ဒုက္ခဿာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ စတုတ္ထံ။>
    text <၅။ ပဌမဧသနာသုတ္တံ>
      text <၅၄>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ ဧသနာ။ ကတမာ တိဿော။ ကာမေသနာ၊ ဘဝေသနာ၊ ဗြဟ္မစရိယေသနာ ဣမာ ခေါ၊ ဘိက္ခဝေ၊ တိဿော ဧသနာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဉ္စမံ။>
    text <၆။ ဒုတိယဧသနာသုတ္တံ>
      text <၅၅>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ ဧသနာ။ ကတမာ တိဿော။ ကာမေသနာ၊ ဘဝေသနာ၊ ဗြဟ္မစရိယေသနာ ဣမာ ခေါ၊ ဘိက္ခဝေ၊ တိဿော ဧသနာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဆဋ္ဌံ။>
    text <၇။ ပဌမအာသဝသုတ္တံ>
      text <၅၆>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အာသဝါ။ ကတမေ တယော။ ကာမာသဝေါ၊ ဘဝါသဝေါ၊ အဝိဇ္ဇာသဝေါ ဣမေ ခေါ၊ ဘိက္ခဝေ၊ တယော အာသဝါတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ သတ္တမံ။>
    text <၈။ ဒုတိယအာသဝသုတ္တံ>
      text <၅၇>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အာသဝါ။ ကတမေ တယော။ ကာမာသဝေါ၊ ဘဝါသဝေါ၊ အဝိဇ္ဇာသဝေါ ဣမေ ခေါ၊ ဘိက္ခဝေ၊ တယော အာသဝါတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ အဋ္ဌမံ။>
    text <၉။ တဏှာသုတ္တံ>
      text <၅၈>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ တဏှာ။ ကတမာ တိဿော။ ကာမတဏှာ၊ ဘဝတဏှာ၊ ဝိဘဝတဏှာ ဣမာ ခေါ၊ ဘိက္ခဝေ၊ တိဿော တဏှာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ နဝမံ။>
    text <၁၀။ မာရဓေယျသုတ္တံ>
      text <၅၉>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဟိ၊ ဘိက္ခဝေ၊ ဓမ္မေဟိ သမန္နာဂတော ဘိက္ခု အတိက္ကမ္မ မာရဓေယျံ အာဒိစ္စောဝ ဝိရောစတိ။ ကတမေဟိ တီဟိ။ ဣဓ၊ ဘိက္ခဝေ၊ ဘိက္ခု အသေခေန သီလက္ခန္ဓေန သမန္နာဂတော ဟောတိ၊ အသေခေန သမာဓိက္ခန္ဓေန သမန္နာဂတော ဟောတိ၊ အသေခေန ပညာက္ခန္ဓေန သမန္နာဂတော ဟောတိ ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ဘိက္ခု အတိက္ကမ္မ မာရဓေယျံ အာဒိစ္စောဝ ဝိရောစတီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒသမံ။>
      stand <ပဌမော ဝဂ္ဂေါ နိဋ္ဌိတော။>
      text <တဿုဒ္ဒာနံ>
  text <၂။ ဒုတိယဝဂ္ဂေါ>
    text <၁။ ပုညကိရိယဝတ္ထုသုတ္တံ>
      text <၆၀>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ ပုညကိရိယဝတ္ထူနိ။ ကတမာနိ တီဏိ။ ဒာနမယံ ပုညကိရိယဝတ္ထု၊ သီလမယံ ပုညကိရိယဝတ္ထု၊ ဘာဝနာမယံ ပုညကိရိယဝတ္ထု ဣမာနိ ခေါ၊ ဘိက္ခဝေ၊ တီဏိ ပုညကိရိယဝတ္ထူနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဌမံ။>
    text <၂။ စက္ခုသုတ္တံ>
      text <၆၁>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ စက္ခူနိ။ ကတမာနိ တီဏိ။ မံသစက္ခု၊ ဒိဗ္ဗစက္ခု၊ ပညာစက္ခု ဣမာနိ ခေါ၊ ဘိက္ခဝေ၊ တီဏိ စက္ခူနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒုတိယံ။>
    text <၃။ ဣန္ဒြိယသုတ္တံ>
      text <၆၂>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ ဣန္ဒြိယာနိ။ ကတမာနိ တီဏိ။ အနညာတညဿာမီတိန္ဒြိယံ၊ အညိန္ဒြိယံ၊ အညာတာဝိန္ဒြိယံ ဣမာနိ ခေါ၊ ဘိက္ခဝေ၊ တီဏိ ဣန္ဒြိယာနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ တတိယံ။>
    text <၄။ အဒ္ဓါသုတ္တံ>
      text <၆၃>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အဒ္ဓါ။ ကတမေ တယော။ အတီတော အဒ္ဓါ၊ အနာဂတော အဒ္ဓါ၊ ပစ္စုပ္ပန္နော အဒ္ဓါ ဣမေ ခေါ၊ ဘိက္ခဝေ၊ တယော အဒ္ဓါတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ စတုတ္ထံ။>
    text <၅။ ဒုစ္စရိတသုတ္တံ>
      text <၆၄>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ ဒုစ္စရိတာနိ။ ကတမာနိ တီဏိ။ ကာယဒုစ္စရိတံ၊ ဝစီဒုစ္စရိတံ၊ မနောဒုစ္စရိတံ ဣမာနိ ခေါ၊ ဘိက္ခဝေ၊ တီဏိ ဒုစ္စရိတာနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဉ္စမံ။>
    text <၆။ သုစရိတသုတ္တံ>
      text <၆၅>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ သုစရိတာနိ။ ကတမာနိ တီဏိ။ ကာယသုစရိတံ၊ ဝစီသုစရိတံ၊ မနောသုစရိတံ ဣမာနိ ခေါ၊ ဘိက္ခဝေ၊ တီဏိ သုစရိတာနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဆဋ္ဌံ။>
    text <၇။ သောစေယျသုတ္တံ>
      text <၆၆>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ သောစေယျာနိ။ ကတမာနိ တီဏိ။ ကာယသောစေယျံ၊ ဝစီသောစေယျံ၊ မနောသောစေယျံ ဣမာနိ ခေါ၊ ဘိက္ခဝေ၊ တီဏိ သောစေယျာနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ သတ္တမံ။>
    text <၈။ မောနေယျသုတ္တံ>
      text <၆၇>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ မောနေယျာနိ။ ကတမာနိ တီဏိ။ ကာယမောနေယျံ၊ ဝစီမောနေယျံ၊ မနောမောနေယျံ ဣမာနိ ခေါ၊ ဘိက္ခဝေ၊ တီဏိ မောနေယျာနီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ အဋ္ဌမံ။>
    text <၉။ ပဌမရာဂသုတ္တံ>
      text <၆၈>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ယဿ ကဿစိ၊ ဘိက္ခဝေ၊ ရာဂေါ အပ္ပဟီနော၊ ဒောသော အပ္ပဟီနော၊ မောဟော အပ္ပဟီနော အယံ ဝုစ္စတိ၊ ဘိက္ခဝေ၊ ဗဒ္ဓေါ မာရဿ ပဋိမုက္ကဿ မာရပါသော ယထာကာမကရဏီယော ပါပိမတော။ ယဿ ကဿစိ၊ ဘိက္ခဝေ၊ ရာဂေါ ပဟီနော၊ ဒောသော ပဟီနော၊ မောဟော ပဟီနော အယံ ဝုစ္စတိ၊ ဘိက္ခဝေ၊ အဗဒ္ဓေါ မာရဿ ဩမုက္ကဿ မာရပါသော န ယထာ ကာမကရဏီယော ပါပိမတောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ နဝမံ။>
    text <၁၀။ ဒုတိယရာဂသုတ္တံ>
      text <၆၉>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ယဿ ကဿစိ၊ ဘိက္ခဝေ၊ ဘိက္ခုဿ ဝါ ဘိက္ခုနိယာ ဝါ ရာဂေါ အပ္ပဟီနော၊ ဒောသော အပ္ပဟီနော၊ မောဟော အပ္ပဟီနော အယံ ဝုစ္စတိ၊ ဘိက္ခဝေ၊ န အတရိ သမုဒ္ဒံ သဦမိံ သဝီစိံ သာဝဋ္ဋံ သဂဟံ သရက္ခသံ။ ယဿ ကဿစိ၊ ဘိက္ခဝေ၊ ဘိက္ခုဿ ဝါ ဘိက္ခုနိယာ ဝါ ရာဂေါ ပဟီနော၊ ဒောသော ပဟီနော၊ မောဟော ပဟီနော အယံ ဝုစ္စတိ၊ ဘိက္ခဝေ၊ အတရိ သမုဒ္ဒံ သဦမိံ သဝီစိံ သာဝဋ္ဋံ သဂဟံ သရက္ခသံ၊ တိဏ္ဏော ပါရင်္ဂတော ထလေ တိဋ္ဌတိ ဗြာဟ္မဏောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒသမံ။>
      stand <ဒုတိယော ဝဂ္ဂေါ နိဋ္ဌိတော။>
      text <တဿုဒ္ဒာနံ>
  text <၃။ တတိယဝဂ္ဂေါ>
    text <၁။ မိစ္ဆာဒိဋ္ဌိကသုတ္တံ>
      text <၇၀>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဒိဋ္ဌာ မယာ၊ ဘိက္ခဝေ၊ သတ္တာ ကာယဒုစ္စရိတေန သမန္နာဂတာ ဝစီဒုစ္စရိတေန သမန္နာဂတာ မနောဒုစ္စရိတေန သမန္နာဂတာ အရိယာနံ ဥပဝါဒကာ မိစ္ဆာဒိဋ္ဌိကာ မိစ္ဆာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။>
      text <တံ ခေါ ပနာဟံ၊ ဘိက္ခဝေ၊ နာညဿ သမဏဿ ဝါ ဗြာဟ္မဏဿ ဝါ သုတွာ ဝဒာမိ။ ဒိဋ္ဌာ မယာ၊ ဘိက္ခဝေ၊ သတ္တာ ကာယဒုစ္စရိတေန သမန္နာဂတာ ဝစီဒုစ္စရိတေန သမန္နာဂတာ မနောဒုစ္စရိတေန သမန္နာဂတာ အရိယာနံ ဥပဝါဒကာ မိစ္ဆာဒိဋ္ဌိကာ မိစ္ဆာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။ အပိ စ၊ ဘိက္ခဝေ၊ ယဒေဝ သာမံ ဉာတံ သာမံ ဒိဋ္ဌံ သာမံ ဝိဒိတံ တဒေဝါဟံ ဝဒာမိ။>
      text <ဒိဋ္ဌာ မယာ၊ ဘိက္ခဝေ၊ သတ္တာ ကာယဒုစ္စရိတေန သမန္နာဂတာ ဝစီဒုစ္စရိတေန သမန္နာဂတာ မနောဒုစ္စရိတေန သမန္နာဂတာ အရိယာနံ ဥပဝါဒကာ မိစ္ဆာဒိဋ္ဌိကာ မိစ္ဆာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဌမံ။>
    text <၂။ သမ္မာဒိဋ္ဌိကသုတ္တံ>
      text <၇၁>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဒိဋ္ဌာ မယာ၊ ဘိက္ခဝေ၊ သတ္တာ ကာယသုစရိတေန သမန္နာဂတာ ဝစီသုစရိတေန သမန္နာဂတာ မနောသုစရိတေန သမန္နာဂတာ အရိယာနံ အနုပဝါဒကာ သမ္မာဒိဋ္ဌိကာ သမ္မာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပန္နာ။>
      text <တံ ခေါ ပနာဟံ၊ ဘိက္ခဝေ၊ နာညဿ သမဏဿ ဝါ ဗြာဟ္မဏဿ ဝါ သုတွာ ဝဒာမိ။ ဒိဋ္ဌာ မယာ၊ ဘိက္ခဝေ၊ သတ္တာ ကာယသုစရိတေန သမန္နာဂတာ ဝစီသုစရိတေန သမန္နာဂတာ မနောသုစရိတေန သမန္နာဂတာ အရိယာနံ အနုပဝါဒကာ သမ္မာဒိဋ္ဌိကာ သမ္မာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပန္နာ။ အပိ စ၊ ဘိက္ခဝေ၊ ယဒေဝ သာမံ ဉာတံ သာမံ ဒိဋ္ဌံ သာမံ ဝိဒိတံ တဒေဝါဟံ ဝဒာမိ။>
      text <ဒိဋ္ဌာ မယာ၊ ဘိက္ခဝေ၊ သတ္တာ ကာယသုစရိတေန သမန္နာဂတာ ဝစီသုစရိတေန သမန္နာဂတာ မနောသုစရိတေန သမန္နာဂတာ အရိယာနံ အနုပဝါဒကာ သမ္မာဒိဋ္ဌိကာ သမ္မာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပန္နာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒုတိယံ။>
    text <၃။ နိဿရဏိယသုတ္တံ>
      text <၇၂>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ နိဿရဏိယာ ဓာတုယော။ ကတမာ တိဿော။ ကာမာနမေတံ နိဿရဏံ ယဒိဒံ နေက္ခမ္မံ၊ ရူပါနမေတံ နိဿရဏံ ယဒိဒံ အာရုပ္ပံ၊ ယံ ခေါ ပန ကိဉ္စိ ဘူတံ သင်္ခတံ ပဋိစ္စသမုပ္ပန္နံ နိရောဓော တဿ နိဿရဏံ ဣမာ ခေါ၊ ဘိက္ခဝေ၊ တိဿော နိဿရဏိယာ ဓာတုယောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ တတိယံ။>
    text <၄။ သန္တတရသုတ္တံ>
      text <၇၃>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ရူပေဟိ၊ ဘိက္ခဝေ၊ အရူပါ သန္တတရာ၊ အရူပေဟိ နိရောဓော သန္တတရောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ စတုတ္ထံ။>
    text <၅။ ပုတ္တသုတ္တံ>
      text <၇၄>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ ပုတ္တာ သန္တော သံဝိဇ္ဇမာနာ လောကသ္မိံ။ ကတမေ တယော။ အတိဇာတော၊ အနုဇာတော၊ အဝဇာတောတိ။>
      text <ကထဉ္စ၊ ဘိက္ခဝေ၊ ပုတ္တော အတိဇာတော ဟောတိ။ ဣဓ၊ ဘိက္ခဝေ၊ ပုတ္တဿ မာတာပိတရော ဟောန္တိ န ဗုဒ္ဓံ သရဏံ ဂတာ၊ န ဓမ္မံ သရဏံ ဂတာ၊ န သင်္ဃံ သရဏံ ဂတာ၊ ပါဏာတိပါတာ အပ္ပဋိဝိရတာ၊ အဒိန္နာဒာနာ အပ္ပဋိဝိရတာ၊ ကာမေသုမိစ္ဆာစာရာ အပ္ပဋိဝိရတာ၊ မုသာဝါဒာ အပ္ပဋိဝိရတာ၊ သုရာမေရယမဇ္ဇပမာဒဋ္ဌာနာ အပ္ပဋိဝိရတာ၊ ဒုဿီလာ ပါပဓမ္မာ။ ပုတ္တော စ နေသံ ဟောတိ ဗုဒ္ဓံ သရဏံ ဂတော၊ ဓမ္မံ သရဏံ ဂတော၊ သင်္ဃံ သရဏံ ဂတော၊ ပါဏာတိပါတာ ပဋိဝိရတော၊ အဒိန္နာဒာနာ ပဋိဝိရတော၊ ကာမေသုမိစ္ဆာစာရာ ပဋိဝိရတော၊ မုသာဝါဒာ ပဋိဝိရတော၊ သုရာမေရယမဇ္ဇပမာဒဋ္ဌာနာ ပဋိဝိရတော၊ သီလဝါ ကလျာဏဓမ္မော။ ဧဝံ ခေါ၊ ဘိက္ခဝေ၊ ပုတ္တော အတိဇာတော ဟောတိ။>
      text <ကထဉ္စ၊ ဘိက္ခဝေ၊ ပုတ္တော အနုဇာတော ဟောတိ။ ဣဓ၊ ဘိက္ခဝေ၊ ပုတ္တဿ မာတာပိတရော ဟောန္တိ ဗုဒ္ဓံ သရဏံ ဂတာ၊ ဓမ္မံ သရဏံ ဂတာ၊ သင်္ဃံ သရဏံ ဂတာ၊ ပါဏာတိပါတာ ပဋိဝိရတာ၊ အဒိန္နာဒာနာ ပဋိဝိရတာ၊ ကာမေသုမိစ္ဆာစာရာ ပဋိဝိရတာ၊ မုသာဝါဒာ ပဋိဝိရတာ၊ သုရာမေရယမဇ္ဇပမာဒဋ္ဌာနာ ပဋိဝိရတာ၊ သီလဝန္တော ကလျာဏဓမ္မာ။ ပုတ္တောပိ နေသံ ဟောတိ ဗုဒ္ဓံ သရဏံ ဂတော၊ ဓမ္မံ သရဏံ ဂတော၊ သင်္ဃံ သရဏံ ဂတော၊ ပါဏာတိပါတာ ပဋိဝိရတော၊ အဒိန္နာဒာနာ ပဋိဝိရတော၊ ကာမေသုမိစ္ဆာစာရာ ပဋိဝိရတော၊ မုသာဝါဒာ ပဋိဝိရတော၊ သုရာမေရယမဇ္ဇပမာဒဋ္ဌာနာ ပဋိဝိရတော၊ သီလဝါ ကလျာဏဓမ္မော။ ဧဝံ ခေါ၊ ဘိက္ခဝေ၊ ပုတ္တော အနုဇာတော ဟောတိ။>
      text <ကထဉ္စ၊ ဘိက္ခဝေ၊ ပုတ္တော အဝဇာတော ဟောတိ။ ဣဓ၊ ဘိက္ခဝေ၊ ပုတ္တဿ မာတာပိတရော ဟောန္တိ ဗုဒ္ဓံ သရဏံ ဂတာ၊ ဓမ္မံ သရဏံ ဂတာ၊ သင်္ဃံ သရဏံ ဂတာ၊ ပါဏာတိပါတာ ပဋိဝိရတာ၊ အဒိန္နာဒာနာ ပဋိဝိရတာ၊ ကာမေသုမိစ္ဆာစာရာ ပဋိဝိရတာ၊ မုသာဝါဒာ ပဋိဝိရတာ၊ သုရာမေရယမဇ္ဇပမာဒဋ္ဌာနာ ပဋိဝိရတာ၊ သီလဝန္တော ကလျာဏဓမ္မာ။ ပုတ္တော စ နေသံ ဟောတိ န ဗုဒ္ဓံ သရဏံ ဂတော၊ န ဓမ္မံ သရဏံ ဂတော၊ န သင်္ဃံ သရဏံ ဂတော၊ ပါဏာတိပါတာ အပ္ပဋိဝိရတော၊ အဒိန္နာဒာနာ အပ္ပဋိဝိရတော၊ ကာမေသုမိစ္ဆာစာရာ အပ္ပဋိဝိရတော၊ မုသာဝါဒာ အပ္ပဋိဝိရတော၊ သုရာမေရယမဇ္ဇပမာဒဋ္ဌာနာ အပ္ပဋိဝိရတော၊ ဒုဿီလော ပါပဓမ္မော။ ဧဝံ ခေါ၊ ဘိက္ခဝေ၊ ပုတ္တော အဝဇာတော ဟောတိ။ ဣမေ ခေါ၊ ဘိက္ခဝေ၊ တယော ပုတ္တာ သန္တော သံဝိဇ္ဇမာနာ လောကသ္မိန္တိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဉ္စမံ။>
    text <၆။ အဝုဋ္ဌိကသုတ္တံ>
      text <၇၅>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ ပုဂ္ဂလာ သန္တော သံဝိဇ္ဇမာနာ လောကသ္မိံ။ ကတမေ တယော။ အဝုဋ္ဌိကသမော၊ ပဒေသဝဿီ၊ သဗ္ဗတ္ထာဘိဝဿီ။>
      text <ကထဉ္စ၊ ဘိက္ခဝေ၊ ပုဂ္ဂလော အဝုဋ္ဌိကသမော ဟောတိ။ ဣဓ၊ ဘိက္ခဝေ၊ ဧကစ္စော ပုဂ္ဂလော သဗ္ဗေသညေဝ န ဒာတာ ဟောတိ၊ သမဏဗြာဟ္မဏကပဏဒ္ဓိကဝနိဗ္ဗကယာစကာနံ အန္နံ ပါနံ ဝတ္ထံ ယာနံ မာလာဂန္ဓဝိလေပနံ သေယျာဝသထပဒီပေယျံ။ ဧဝံ ခေါ၊ ဘိက္ခဝေ၊ ပုဂ္ဂလော အဝုဋ္ဌိကသမော ဟောတိ။>
      text <ကထဉ္စ၊ ဘိက္ခဝေ၊ ပုဂ္ဂလော ပဒေသဝဿီ ဟောတိ။ ဣဓ၊ ဘိက္ခဝေ၊ ဧကစ္စော ပုဂ္ဂလော ဧကစ္စာနံ ဒာတာ ဟောတိ၊ ဧကစ္စာနံ န ဒာတာ ဟောတိ သမဏဗြာဟ္မဏကပဏဒ္ဓိကဝနိဗ္ဗကယာစကာနံ အန္နံ ပါနံ ဝတ္ထံ ယာနံ မာလာဂန္ဓဝိလေပနံ သေယျာဝသထပဒီပေယျံ။ ဧဝံ ခေါ၊ ဘိက္ခဝေ၊ ပုဂ္ဂလော ပဒေသဝဿီ ဟောတိ။>
      text <ကထဉ္စ၊ ဘိက္ခဝေ၊ ပုဂ္ဂလော သဗ္ဗတ္ထာဘိဝဿီ ဟောတိ။ ဣဓ၊ ဘိက္ခဝေ၊ ဧကစ္စော ပုဂ္ဂလော သဗ္ဗေသံဝ ဒေတိ၊ သမဏဗြာဟ္မဏကပဏဒ္ဓိကဝနိဗ္ဗကယာစကာနံ အန္နံ ပါနံ ဝတ္ထံ ယာနံ မာလာဂန္ဓဝိလေပနံ သေယျာဝသထပဒီပေယျံ။ ဧဝံ ခေါ၊ ဘိက္ခဝေ၊ ပုဂ္ဂလော သဗ္ဗတ္ထာဘိဝဿီ ဟောတိ။ ဣမေ ခေါ၊ ဘိက္ခဝေ၊ တယော ပုဂ္ဂလာ သန္တော သံဝိဇ္ဇမာနာ လောကသ္မိန္တိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဆဋ္ဌံ။>
    text <၇။ သုခပတ္ထနာသုတ္တံ>
      text <၇၆>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဏိမာနိ၊ ဘိက္ခဝေ၊ သုခါနိ ပတ္ထယမာနော သီလံ ရက္ခေယျ ပဏ္ဍိတော။ ကတမာနိ တီဏိ။ ပသံသာ မေ အာဂစ္ဆတူတိ သီလံ ရက္ခေယျ ပဏ္ဍိတော၊ ဘောဂါ မေ ဥပ္ပဇ္ဇန္တူတိ သီလံ ရက္ခေယျ ပဏ္ဍိတော၊ ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပဇ္ဇိဿာမီတိ သီလံ ရက္ခေယျ ပဏ္ဍိတော။ ဣမာနိ ခေါ၊ ဘိက္ခဝေ၊ တီဏိ သုခါနိ ပတ္ထယမာနော သီလံ ရက္ခေယျ ပဏ္ဍိတောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ သတ္တမံ။>
    text <၈။ ဘိဒုရသုတ္တံ>
      text <၇၇>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဘိဒုရာယံ၊ ဘိက္ခဝေ၊ ကာယော၊ ဝိညာဏံ ဝိရာဂဓမ္မံ၊ သဗ္ဗေ ဥပဓီ အနိစ္စာ ဒုက္ခါ ဝိပရိဏာမဓမ္မာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ အဋ္ဌမံ။>
    text <၉။ ဓာတုသောသံသန္ဒနသုတ္တံ>
      text <၇၈>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဓာတုသော၊ ဘိက္ခဝေ၊ သတ္တာ သတ္တေဟိ သဒ္ဓိံ သံသန္ဒန္တိ သမေန္တိ။ ဟီနာဓိမုတ္တိကာ သတ္တာ ဟီနာဓိမုတ္တိကေဟိ သတ္တေဟိ သဒ္ဓိံ သံသန္ဒန္တိ သမေန္တိ၊ ကလျာဏာဓိမုတ္တိကာ သတ္တာ ကလျာဏာဓိမုတ္တိကေဟိ သတ္တေဟိ သဒ္ဓိံ သံသန္ဒန္တိ သမေန္တိ။>
      text <အတီတမ္ပိ၊ ဘိက္ခဝေ၊ အဒ္ဓါနံ ဓာတုသောဝ သတ္တာ သတ္တေဟိ သဒ္ဓိံ သံသန္ဒိံသု သမိံသု။ ဟီနာဓိမုတ္တိကာ သတ္တာ ဟီနာဓိမုတ္တိကေဟိ သတ္တေဟိ သဒ္ဓိံ သံသန္ဒိံသု သမိံသု၊ ကလျာဏာဓိမုတ္တိကာ သတ္တာ ကလျာဏာဓိမုတ္တိကေဟိ သတ္တေဟိ သဒ္ဓိံ သံသန္ဒိံသု သမိံသု။>
      text <အနာဂတမ္ပိ၊ ဘိက္ခဝေ၊ အဒ္ဓါနံ ဓာတုသောဝ သတ္တာ သတ္တေဟိ သဒ္ဓိံ သံသန္ဒိဿန္တိ သမေဿန္တိ။ ဟီနာဓိမုတ္တိကာ သတ္တာ ဟီနာဓိမုတ္တိကေဟိ သတ္တေဟိ သဒ္ဓိံ သံသန္ဒိဿန္တိ သမေဿန္တိ၊ ကလျာဏာဓိမုတ္တိကာ သတ္တာ ကလျာဏာဓိမုတ္တိကေဟိ သတ္တေဟိ သဒ္ဓိံ သံသန္ဒိဿန္တိ သမေဿန္တိ။>
      text <ဧတရဟိပိ၊ ဘိက္ခဝေ၊ ပစ္စုပ္ပနံ အဒ္ဓါနံ ဓာတုသောဝ သတ္တာ သတ္တေဟိ သဒ္ဓိံ သံသန္ဒန္တိ သမေန္တိ။ ဟီနာဓိမုတ္တိကာ သတ္တာ ဟီနာဓိမုတ္တိကေဟိ သတ္တေဟိ သဒ္ဓိံ သံသန္ဒန္တိ သမေန္တိ၊ ကလျာဏာဓိမုတ္တိကာ သတ္တာ ကလျာဏာဓိမုတ္တိကေဟိ သတ္တေဟိ သဒ္ဓိံ သံသန္ဒန္တိ သမေန္တီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ နဝမံ။>
    text <၁၀။ ပရိဟာနသုတ္တံ>
      text <၇၉>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ ဓမ္မာ သေခဿ ဘိက္ခုနော ပရိဟာနာယ သံဝတ္တန္တိ။ ကတမေ တယော။ ဣဓ၊ ဘိက္ခဝေ၊ သေခေါ ဘိက္ခု ကမ္မာရာမော ဟောတိ၊ ကမ္မရတော၊ ကမ္မာရာမတမနုယုတ္တော၊ ဘဿာရာမော ဟောတိ၊ ဘဿရတော၊ ဘဿာရာမတမနုယုတ္တော၊ နိဒ္ဒာရာမော ဟောတိ၊ နိဒ္ဒာရတော၊ နိဒ္ဒာရာမတမနုယုတ္တော။ ဣမေ ခေါ၊ ဘိက္ခဝေ၊ တယော ဓမ္မာ သေခဿ ဘိက္ခုနော ပရိဟာနာယ သံဝတ္တန္တိ။>
      text <တယောမေ၊ ဘိက္ခဝေ၊ ဓမ္မာ သေခဿ ဘိက္ခုနော အပရိဟာနာယ သံဝတ္တန္တိ။ ကတမေ တယော။ ဣဓ၊ ဘိက္ခဝေ၊ သေခေါ ဘိက္ခု န ကမ္မာရာမော ဟောတိ၊ န ကမ္မရတော၊ န ကမ္မာရာမတမနုယုတ္တော၊ န ဘဿာရာမော ဟောတိ၊ န ဘဿရတော၊ န ဘဿာရာမတမနုယုတ္တော၊ န နိဒ္ဒာရာမော ဟောတိ၊ န နိဒ္ဒာရတော၊ န နိဒ္ဒာရာမတမနုယုတ္တော။ ဣမေ ခေါ၊ ဘိက္ခဝေ၊ တယော ဓမ္မာ သေခဿ ဘိက္ခုနော အပရိဟာနာယ သံဝတ္တန္တီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒသမံ။>
      stand <တတိယော ဝဂ္ဂေါ နိဋ္ဌိတော။>
      text <တဿုဒ္ဒာနံ>
  text <၄။ စတုတ္ထဝဂ္ဂေါ>
    text <၁။ ဝိတက္ကသုတ္တံ>
      text <၈၀>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အကုသလဝိတက္ကာ။ ကတမေ တယော။ အနဝညတ္တိပဋိသံယုတ္တော ဝိတက္ကော၊ လာဘသက္ကာရသိလောကပဋိသံယုတ္တော ဝိတက္ကော၊ ပရာနုဒ္ဒယတာပဋိသံယုတ္တော ဝိတက္ကော။ ဣမေ ခေါ၊ ဘိက္ခဝေ၊ တယော အကုသလဝိတက္ကာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဌမံ။>
    text <၂။ သက္ကာရသုတ္တံ>
      text <၈၁>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဒိဋ္ဌာ မယာ၊ ဘိက္ခဝေ၊ သတ္တာ သက္ကာရေန အဘိဘူတာ၊ ပရိယာဒိန္နစိတ္တာ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။>
      text <ဒိဋ္ဌာ မယာ၊ ဘိက္ခဝေ၊ သတ္တာ အသက္ကာရေန အဘိဘူတာ၊ ပရိယာဒိန္နစိတ္တာ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။>
      text <ဒိဋ္ဌာ မယာ၊ ဘိက္ခဝေ၊ သတ္တာ သက္ကာရေန စ အသက္ကာရေန စ တဒုဘယေန အဘိဘူတာ၊ ပရိယာဒိန္နစိတ္တာ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။>
      text <တံ ခေါ ပနာဟံ၊ ဘိက္ခဝေ၊ နာညဿ သမဏဿ ဝါ ဗြာဟ္မဏဿ ဝါ သုတွာ ဝဒာမိ၊ အပိ စ၊ ဘိက္ခဝေ၊ ယဒေဝ မေ သာမံ ဉာတံ သာမံ ဒိဋ္ဌံ သာမံ ဝိဒိတံ တမေဝါဟံ ဝဒာမိ။>
      text <ဒိဋ္ဌာ မယာ၊ ဘိက္ခဝေ၊ သတ္တာ သက္ကာရေန အဘိဘူတာ၊ ပရိယာဒိန္နစိတ္တာ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။>
      text <ဒိဋ္ဌာ မယာ၊ ဘိက္ခဝေ၊ သတ္တာ အသက္ကာရေန အဘိဘူတာ၊ ပရိယာဒိန္နစိတ္တာ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။>
      text <ဒိဋ္ဌာ မယာ၊ ဘိက္ခဝေ၊ သတ္တာ သက္ကာရေန စ အသက္ကာရေန စ တဒုဘယေန အဘိဘူတာ၊ ပရိယာဒိန္နစိတ္တာ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒုတိယံ။>
    text <၃။ ဒေဝသဒ္ဒသုတ္တံ>
      text <၈၂>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ ဒေဝေသု ဒေဝသဒ္ဒာ နိစ္ဆရန္တိ သမယာ သမယံ ဥပါဒာယ။ ကတမေ တယော။ ယသ္မိံ၊ ဘိက္ခဝေ၊ သမယေ အရိယသာဝကော ကေသမဿုံ ဩဟာရေတွာ ကာသာယာနိ ဝတ္ထာနိ အစ္ဆာဒေတွာ အဂါရသ္မာ အနဂါရိယံ ပဗ္ဗဇ္ဇာယ စေတေတိ၊ တသ္မိံ သမယေ ဒေဝေသု ဒေဝသဒ္ဒော နိစ္ဆရတိ ဧသော အရိယသာဝကော မာရေန သဒ္ဓိံ သင်္ဂါမာယ စေတေတီတိ။ အယံ၊ ဘိက္ခဝေ၊ ပဌမော ဒေဝေသု ဒေဝသဒ္ဒော နိစ္ဆရတိ သမယာ သမယံ ဥပါဒာယ။>
      text <ပုန စပရံ၊ ဘိက္ခဝေ၊ ယသ္မိံ သမယေ အရိယသာဝကော သတ္တန္နံ ဗောဓိပက္ခိယာနံ ဓမ္မာနံ ဘာဝနာနုယောဂမနုယုတ္တော ဝိဟရတိ၊ တသ္မိံ သမယေ ဒေဝေသု ဒေဝသဒ္ဒော နိစ္ဆရတိ ဧသော အရိယသာဝကော မာရေန သဒ္ဓိံ သင်္ဂါမေတီတိ။ အယံ၊ ဘိက္ခဝေ၊ ဒုတိယော ဒေဝေသု ဒေဝသဒ္ဒော နိစ္ဆရတိ သမယာ သမယံ ဥပါဒာယ။>
      text <ပုန စပရံ၊ ဘိက္ခဝေ၊ ယသ္မိံ သမယေ အရိယသာဝကော အာသဝါနံ ခယာ အနာသဝံ စေတောဝိမုတ္တိံ ပညာဝိမုတ္တိံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရတိ၊ တသ္မိံ သမယေ ဒေဝေသု ဒေဝသဒ္ဒော နိစ္ဆရတိ ဧသော အရိယသာဝကော ဝိဇိတသင်္ဂါမော တမေဝ သင်္ဂါမသီသံ အဘိဝိဇိယ အဇ္ဈာဝသတီတိ။ အယံ၊ ဘိက္ခဝေ၊ တတိယော ဒေဝေသု ဒေဝသဒ္ဒော နိစ္ဆရတိ သမယာ သမယံ ဥပါဒာယ။ ဣမေ ခေါ၊ ဘိက္ခဝေ၊ တယော ဒေဝေသု ဒေဝသဒ္ဒာ နိစ္ဆရန္တိ သမယာ သမယံ ဥပါဒာယာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ တတိယံ။>
    text <၄။ ပဉ္စပုဗ္ဗနိမိတ္တသုတ္တံ>
      text <၈၃>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ယဒာ၊ ဘိက္ခဝေ၊ ဒေဝေါ ဒေဝကာယာ စဝနဓမ္မော ဟောတိ၊ ပဉ္စဿ ပုဗ္ဗနိမိတ္တာနိ ပါတုဘဝန္တိ မာလာ မိလာယန္တိ၊ ဝတ္ထာနိ ကိလိဿန္တိ၊ ကစ္ဆေဟိ သေဒာ မုစ္စန္တိ၊ ကာယေ ဒုဗ္ဗဏ္ဏိယံ ဩက္ကမတိ၊ သကေ ဒေဝေါ ဒေဝါသနေ နာဘိရမတီတိ။ တမေနံ၊ ဘိက္ခဝေ၊ ဒေဝါ စဝနဓမ္မော အယံ ဒေဝပုတ္တောတိ ဣတိ ဝိဒိတွာ တီဟိ ဝါစာဟိ အနုမောဒေန္တိ ဣတော၊ ဘော၊ သုဂတိံ ဂစ္ဆ၊ သုဂတိံ ဂန္တွာ သုလဒ္ဓလာဘံ လဘ၊ သုလဒ္ဓလာဘံ လဘိတွာ သုပ္ပတိဋ္ဌိတော ဘဝါဟီတိ။>
      text <ဧဝံ ဝုတ္တေ၊ အညတရော ဘိက္ခု ဘဂဝန္တံ ဧတဒဝေါစ ကိန္နု ခေါ၊ ဘန္တေ၊ ဒေဝါနံ သုဂတိဂမနသင်္ခါတံ၊ ကိဉ္စ၊ ဘန္တေ၊ ဒေဝါနံ သုလဒ္ဓလာဘသင်္ခါတံ၊ ကိံ ပန၊ ဘန္တေ၊ ဒေဝါနံ သုပ္ပတိဋ္ဌိတသင်္ခါတန္တိ။>
      text <မနုဿတ္တံ ခေါ၊ ဘိက္ခု၊ ဒေဝါနံ သုဂတိဂမနသင်္ခါတံ၊ ယံ မနုဿဘူတော သမာနော တထာဂတပ္ပဝေဒိတေ ဓမ္မဝိနယေ သဒ္ဓံ ပဋိလဘတိ။ ဣဒံ ခေါ၊ ဘိက္ခု၊ ဒေဝါနံ သုလဒ္ဓလာဘသင်္ခါတံ၊ သာ ခေါ ပနဿ သဒ္ဓါ နိဝိဋ္ဌာ ဟောတိ မူလဇာတာ ပတိဋ္ဌိတာ ဒဠှာ အသံဟာရိယာ သမဏေန ဝါ ဗြာဟ္မဏေန ဝါ ဒေဝေန ဝါ မာရေန ဝါ ဗြဟ္မုနာ ဝါ ကေနစိ ဝါ လောကသ္မိံ။ ဣဒံ ခေါ၊ ဘိက္ခု၊ ဒေဝါနံ သုပ္ပတိဋ္ဌိတသင်္ခါတန္တိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ စတုတ္ထံ။>
    text <၅။ ဗဟုဇနဟိတသုတ္တံ>
      text <၈၄>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ ပုဂ္ဂလာ လောကေ ဥပ္ပဇ္ဇမာနာ ဥပ္ပဇ္ဇန္တိ ဗဟုဇနဟိတာယ ဗဟုဇနသုခါယ လောကာနုကမ္ပါယ အတ္ထာယ ဟိတာယ သုခါယ ဒေဝမနုဿာနံ။ ကတမေ တယော။ ဣဓ၊ ဘိက္ခဝေ၊ တထာဂတော လောကေ ဥပ္ပဇ္ဇတိ အရဟံ သမ္မာသမ္ဗုဒ္ဓေါ ဝိဇ္ဇာစရဏသမ္ပန္နော သုဂတော လောကဝိဒူ အနုတ္တရော ပုရိသဒမ္မသာရထိ သတ္ထာ ဒေဝမနုဿာနံ ဗုဒ္ဓေါ ဘဂဝါ။ သော ဓမ္မံ ဒေသေတိ အာဒိကလျာဏံ မဇ္ဈေကလျာဏံ ပရိယောသာနကလျာဏံ သာတ္ထံ သဗျဉ္ဇနံ၊ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ ပကာသေတိ။ အယံ၊ ဘိက္ခဝေ၊ ပဌမော ပုဂ္ဂလော လောကေ ဥပ္ပဇ္ဇမာနော ဥပ္ပဇ္ဇတိ ဗဟုဇနဟိတာယ ဗဟုဇနသုခါယ လောကာနုကမ္ပါယ အတ္ထာယ ဟိတာယ သုခါယ ဒေဝမနုဿာနံ။>
      text <ပုန စပရံ၊ ဘိက္ခဝေ၊ တဿေဝ သတ္ထု သာဝကော အရဟံ ဟောတိ ခီဏာသဝေါ ဝုသိတဝါ ကတကရဏီယော ဩဟိတဘာရော အနုပ္ပတ္တသဒတ္ထော ပရိက္ခီဏဘဝသံယောဇနော သမ္မဒညာ ဝိမုတ္တော။ သော ဓမ္မံ ဒေသေတိ အာဒိကလျာဏံ မဇ္ဈေကလျာဏံ ပရိယောသာနကလျာဏံ သာတ္ထံ သဗျဉ္ဇနံ၊ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ ပကာသေတိ။ အယံ၊ ဘိက္ခဝေ၊ ဒုတိယော ပုဂ္ဂလော လောကေ ဥပ္ပဇ္ဇမာနော ဥပ္ပဇ္ဇတိ ဗဟုဇနဟိတာယ ဗဟုဇနသုခါယ လောကာနုကမ္ပါယ အတ္ထာယ ဟိတာယ သုခါယ ဒေဝမနုဿာနံ။>
      text <ပုန စပရံ၊ ဘိက္ခဝေ၊ တဿေဝ သတ္ထု သာဝကော သေခေါ ဟောတိ ပါဋိပဒော ဗဟုဿုတော သီလဝတူပပန္နော။ သောပိ ဓမ္မံ ဒေသေတိ အာဒိကလျာဏံ မဇ္ဈေကလျာဏံ ပရိယောသာနကလျာဏံ သာတ္ထံ သဗျဉ္ဇနံ၊ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ ပကာသေတိ။ အယံ၊ ဘိက္ခဝေ၊ တတိယော ပုဂ္ဂလော လောကေ ဥပ္ပဇ္ဇမာနော ဥပ္ပဇ္ဇတိ ဗဟုဇနဟိတာယ ဗဟုဇနသုခါယ လောကာနုကမ္ပါယ အတ္ထာယ ဟိတာယ သုခါယ ဒေဝမနုဿာနံ။ ဣမေ ခေါ၊ ဘိက္ခဝေ၊ တယော ပုဂ္ဂလာ လောကေ ဥပ္ပဇ္ဇမာနာ ဥပ္ပဇ္ဇန္တိ ဗဟုဇနဟိတာယ ဗဟုဇနသုခါယ လောကာနုကမ္ပါယ အတ္ထာယ ဟိတာယ သုခါယ ဒေဝမနုဿာနန္တိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဉ္စမံ။>
    text <၆။ အသုဘာနုပဿီသုတ္တံ>
      text <၈၅>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <အသုဘာနုပဿီ၊ ဘိက္ခဝေ၊ ကာယသ္မိံ ဝိဟရထ၊ အာနာပါနဿတိ စ ဝေါ အဇ္ဈတ္တံ ပရိမုခံ သူပဋ္ဌိတာ ဟောတု၊ သဗ္ဗသင်္ခါရေသု အနိစ္စာနုပဿိနော ဝိဟရထ။ အသုဘာနုပဿီနံ၊ ဘိက္ခဝေ၊ ကာယသ္မိံ ဝိဟရတံ ယော သုဘာယ ဓာတုယာ ရာဂါနုသယော သော ပဟီယတိ။ အာနာပါနဿတိယာ အဇ္ဈတ္တံ ပရိမုခံ သူပဋ္ဌိတိတာယ ယေ ဗာဟိရာ ဝိတက္ကာသယာ ဝိဃာတပက္ခိကာ၊ တေ န ဟောန္တိ။ သဗ္ဗသင်္ခါရေသု အနိစ္စာနုပဿီနံ ဝိဟရတံ ယာ အဝိဇ္ဇာ သာ ပဟီယတိ၊ ယာ ဝိဇ္ဇာ သာ ဥပ္ပဇ္ဇတီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဆဋ္ဌံ။>
    text <၇။ ဓမ္မာနုဓမ္မပဋိပန္နသုတ္တံ>
      text <၈၆>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဓမ္မာနုဓမ္မပဋိပန္နဿ ဘိက္ခုနော အယမနုဓမ္မော ဟောတိ ဝေယျာကရဏာယ ဓမ္မာနုဓမ္မပဋိပန္နောယန္တိ ဘာသမာနော ဓမ္မညေဝ ဘာသတိ နော အဓမ္မံ၊ ဝိတက္ကယမာနော ဝါ ဓမ္မဝိတက္ကညေဝ ဝိတက္ကေတိ နော အဓမ္မဝိတက္ကံ၊ တဒုဘယံ ဝါ ပန အဘိနိဝေဇ္ဇေတွာ ဥပေက္ခကော ဝိဟရတိ သတော သမ္ပဇာနောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ သတ္တမံ။>
    text <၈။ အန္ဓကရဏသုတ္တံ>
      text <၈၇>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အကုသလဝိတက္ကာ အန္ဓကရဏာ အစက္ခုကရဏာ အညာဏကရဏာ ပညာနိရောဓိကာ ဝိဃာတပက္ခိကာ အနိဗ္ဗာနသံဝတ္တနိကာ။ ကတမေ တယော။ ကာမဝိတက္ကော၊ ဘိက္ခဝေ၊ အန္ဓကရဏော အစက္ခုကရဏော အညာဏကရဏော ပညာနိရောဓိကော ဝိဃာတပက္ခိကော အနိဗ္ဗာနသံဝတ္တနိကော။ ဗျာပါဒဝိတက္ကော၊ ဘိက္ခဝေ၊ အန္ဓကရဏော အစက္ခုကရဏော အညာဏကရဏော ပညာနိရောဓိကော ဝိဃာတပက္ခိကော အနိဗ္ဗာနသံဝတ္တနိကော။ ဝိဟိံသာဝိတက္ကော၊ ဘိက္ခဝေ၊ အန္ဓကရဏော အစက္ခုကရဏော အညာဏကရဏော ပညာနိရောဓိကော ဝိဃာတပက္ခိကော အနိဗ္ဗာနသံဝတ္တနိကော။ ဣမေ ခေါ၊ ဘိက္ခဝေ၊ တယော အကုသလဝိတက္ကာ အန္ဓကရဏာ အစက္ခုကရဏာ အညာဏကရဏာ ပညာနိရောဓိကာ ဝိဃာတပက္ခိကာ အနိဗ္ဗာနသံဝတ္တနိကာ။>
      text <တယောမေ၊ ဘိက္ခဝေ၊ ကုသလဝိတက္ကာ အနန္ဓကရဏာ စက္ခုကရဏာ ဉာဏကရဏာ ပညာဝုဒ္ဓိကာ အဝိဃာတပက္ခိကာ နိဗ္ဗာနသံဝတ္တနိကာ။ ကတမေ တယော။ နေက္ခမ္မဝိတက္ကော၊ ဘိက္ခဝေ၊ အနန္ဓကရဏော စက္ခုကရဏော ဉာဏကရဏော ပညာဝုဒ္ဓိကော အဝိဃာတပက္ခိကော နိဗ္ဗာနသံဝတ္တနိကော။ အဗျာပါဒဝိတက္ကော၊ ဘိက္ခဝေ၊ အနန္ဓကရဏော စက္ခုကရဏော ဉာဏကရဏော ပညာဝုဒ္ဓိကော အဝိဃာတပက္ခိကော နိဗ္ဗာနသံဝတ္တနိကော။ အဝိဟိံသာဝိတက္ကော၊ ဘိက္ခဝေ၊ အနန္ဓကရဏော စက္ခုကရဏော ဉာဏကရဏော ပညာဝုဒ္ဓိကော အဝိဃာတပက္ခိကော နိဗ္ဗာနသံဝတ္တနိကော။ ဣမေ ခေါ၊ ဘိက္ခဝေ၊ တယော ကုသလဝိတက္ကာ အနန္ဓကရဏာ စက္ခုကရဏာ ဉာဏကရဏာ ပညာဝုဒ္ဓိကာ အဝိဃာတပက္ခိကာ နိဗ္ဗာနသံဝတ္တနိကာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ အဋ္ဌမံ။>
    text <၉။ အန္တရာမလသုတ္တံ>
      text <၈၈>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အန္တရာမလာ အန္တရာအမိတ္တာ အန္တရာသပတ္တာ အန္တရာဝဓကာ အန္တရာပစ္စတ္ထိကာ။ ကတမေ တယော။ လောဘော၊ ဘိက္ခဝေ၊ အန္တရာမလော အန္တရာအမိတ္တော အန္တရာသပတ္တော အန္တရာဝဓကော အန္တရာပစ္စတ္ထိကော။ ဒောသော၊ ဘိက္ခဝေ၊ အန္တရာမလော အန္တရာအမိတ္တော အန္တရာသပတ္တော အန္တရာဝဓကော အန္တရာပစ္စတ္ထိကော။ မောဟော၊ ဘိက္ခဝေ၊ အန္တရာမလော အန္တရာအမိတ္တော အန္တရာသပတ္တော အန္တရာဝဓကော အန္တရာပစ္စတ္ထိကော။ ဣမေ ခေါ၊ ဘိက္ခဝေ၊ တယော အန္တရာမလာ အန္တရာအမိတ္တာ အန္တရာသပတ္တာ အန္တရာဝဓကာ အန္တရာပစ္စတ္ထိကာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ နဝမံ။>
    text <၁၀။ ဒေဝဒတ္တသုတ္တံ>
      text <၈၉>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တီဟိ၊ ဘိက္ခဝေ၊ အသဒ္ဓမ္မေဟိ အဘိဘူတော ပရိယာဒိန္နစိတ္တော ဒေဝဒတ္တော အာပါယိကော နေရယိကော ကပ္ပဋ္ဌော အတေကိစ္ဆော။ ကတမေဟိ တီဟိ။ ပါပိစ္ဆတာယ၊ ဘိက္ခဝေ၊ အဘိဘူတော ပရိယာဒိန္နစိတ္တော ဒေဝဒတ္တော အာပါယိကော နေရယိကော ကပ္ပဋ္ဌော အတေကိစ္ဆော။ ပါပမိတ္တတာယ၊ ဘိက္ခဝေ၊ အဘိဘူတော ပရိယာဒိန္နစိတ္တော ဒေဝဒတ္တော အာပါယိကော နေရယိကော ကပ္ပဋ္ဌော အတေကိစ္ဆော။ သတိ ခေါ ပန ဥတ္တရိကရဏီယေ ဩရမတ္တကေန ဝိသေသာဓိဂမေန အန္တရာ ဝေါသာနံ အာပါဒိ။ ဣမေဟိ ခေါ၊ ဘိက္ခဝေ၊ တီဟိ အသဒ္ဓမ္မေဟိ အဘိဘူတော ပရိယာဒိန္နစိတ္တော ဒေဝဒတ္တော အာပါယိကော နေရယိကော ကပ္ပဋ္ဌော အတေကိစ္ဆောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒသမံ။>
      stand <စတုတ္ထော ဝဂ္ဂေါ နိဋ္ဌိတော။>
      text <တဿုဒ္ဒာနံ>
  text <၅။ ပဉ္စမဝဂ္ဂေါ>
    text <၁။ အဂ္ဂပ္ပသာဒသုတ္တံ>
      text <၉၀>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အဂ္ဂပ္ပသာဒာ။ ကတမေ တယော။ ယာဝတာ၊ ဘိက္ခဝေ၊ သတ္တာ အပဒာ ဝါ ဒွိပဒာ ဝါ စတုပ္ပဒာ ဝါ ဗဟုပ္ပဒာ ဝါ ရူပိနော ဝါ အရူပိနော ဝါ သညိနော ဝါ အသညိနော ဝါ နေဝသညိနာသညိနော ဝါ၊ တထာဂတော တေသံ အဂ္ဂမက္ခါယတိ အရဟံ သမ္မာသမ္ဗုဒ္ဓေါ။ ယေ၊ ဘိက္ခဝေ၊ ဗုဒ္ဓေ ပသန္နာ၊ အဂ္ဂေ တေ ပသန္နာ။ အဂ္ဂေ ခေါ ပန ပသန္နာနံ အဂ္ဂေါ ဝိပါကော ဟောတိ။>
      text <ယာဝတာ၊ ဘိက္ခဝေ၊ ဓမ္မာ သင်္ခတာ ဝါ အသင်္ခတာ ဝါ၊ ဝိရာဂေါ တေသံ အဂ္ဂမက္ခါယတိ၊ ယဒိဒံ မဒနိမ္မဒနော ပိပါသဝိနယော အာလယသမုဂ္ဃာတော ဝဋ္ဋုပစ္ဆေဒော တဏှက္ခယော ဝိရာဂေါ နိရောဓော နိဗ္ဗာနံ။ ယေ၊ ဘိက္ခဝေ၊ ဝိရာဂေ ဓမ္မေ ပသန္နာ၊ အဂ္ဂေ တေ ပသန္နာ။ အဂ္ဂေ ခေါ ပန ပသန္နာနံ အဂ္ဂေါ ဝိပါကော ဟောတိ။>
      text <ယာဝတာ၊ ဘိက္ခဝေ၊ သင်္ဃာ ဝါ ဂဏာ ဝါ၊ တထာဂတသာဝကသင်္ဃော တေသံ အဂ္ဂမက္ခါယတိ၊ ယဒိဒံ စတ္တာရိ ပုရိသယုဂါနိ အဋ္ဌ ပုရိသပုဂ္ဂလာ ဧသ ဘဂဝတော သာဝကသင်္ဃော အာဟုနေယျော ပါဟုနေယျော ဒက္ခိဏေယျော အဉ္ဇလိကရဏီယော အနုတ္တရံ ပုညက္ခေတ္တံ လောကဿ။ ယေ၊ ဘိက္ခဝေ၊ သင်္ဃေ ပသန္နာ၊ အဂ္ဂေ တေ ပသန္နာ။ အဂ္ဂေ ခေါ ပန ပသန္နာနံ အဂ္ဂေါ ဝိပါကော ဟောတိ။ ဣမေ ခေါ၊ ဘိက္ခဝေ၊ တယော အဂ္ဂပ္ပသာဒာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဌမံ။>
    text <၂။ ဇီဝိကသုတ္တံ>
      text <၉၁>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <အန္တမိဒံ၊ ဘိက္ခဝေ၊ ဇီဝိကာနံ ယဒိဒံ ပိဏ္ဍောလျံ။ အဘိသာပေါယံ၊ ဘိက္ခဝေ၊ လောကသ္မိံ ပိဏ္ဍောလော ဝိစရသိ ပတ္တပါဏီတိ။ တဉ္စ ခေါ ဧတံ၊ ဘိက္ခဝေ၊ ကုလပုတ္တာ ဥပေန္တိ အတ္ထဝသိကာ၊ အတ္ထဝသံ ပဋိစ္စ၊ နေဝ ရာဇာဘိနီတာ၊ န စောရာဘိနီတာ၊ န ဣဏဋ္ဋာ၊ န ဘယဋ္ဋာ၊ န အာဇီဝိကာပကတာ။ အပိ စ ခေါ ဩတိဏ္ဏမှာ ဇာတိယာ ဇရာယ မရဏေန သောကေဟိ ပရိဒေဝေဟိ ဒုက္ခေဟိ ဒောမနဿေဟိ ဥပါယာသေဟိ ဒုက္ခေါတိဏ္ဏာ ဒုက္ခပရေတာ၊ အပ္ပေဝ နာမ ဣမဿ ကေဝလဿ ဒုက္ခက္ခန္ဓဿ အန္တကိရိယာ ပညာယေထာတိ။ ဧဝံ ပဗ္ဗဇိတော စာယံ၊ ဘိက္ခဝေ၊ ကုလပုတ္တော သော စ ဟောတိ အဘိဇ္ဈာလု ကာမေသု တိဗ္ဗသာရာဂေါ၊ ဗျာပန္နစိတ္တော ပဒုဋ္ဌမနသင်္ကပ္ပေါ၊ မုဋ္ဌဿတိ အသမ္ပဇာနော အသမာဟိတော ဝိဗ္ဘန္တစိတ္တော ပါကတိန္ဒြိယော။ သေယျထာပိ၊ ဘိက္ခဝေ၊ ဆဝါလာတံ ဥဘတောပဒိတ္တံ မဇ္ဈေ ဂူထဂတံ နေဝ ဂါမေ ကဋ္ဌတ္ထံ ဖရတိ န အရညေः တထူပမာဟံ၊ ဘိက္ခဝေ၊ ဣမံ ပုဂ္ဂလံ ဝဒာမိ ဂိဟိဘောဂါ ပရိဟီနော သာမညတ္ထဉ္စ န ပရိပူရေတီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒုတိယံ။>
    text <၃။ သင်္ဃာဋိကဏ္ဏသုတ္တံ>
      text <၉၂>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <သင်္ဃာဋိကဏ္ဏေ စေပိ၊ ဘိက္ခဝေ၊ ဘိက္ခု ဂဟေတွာ ပိဋ္ဌိတော ပိဋ္ဌိတော အနုဗန္ဓော အဿ ပါဒေ ပါဒံ နိက္ခိပန္တော၊ သော စ ဟောတိ အဘိဇ္ဈာလု ကာမေသု တိဗ္ဗသာရာဂေါ ဗျာပန္နစိတ္တော ပဒုဋ္ဌမနသင်္ကပ္ပေါ မုဋ္ဌဿတိ အသမ္ပဇာနော အသမာဟိတော ဝိဗ္ဘန္တစိတ္တော ပါကတိန္ဒြိယော၊ အထ ခေါ သော အာရကာဝ မယှံ၊ အဟဉ္စ တဿ။ တံ ကိဿ ဟေတု။ ဓမ္မဉှိ သော၊ ဘိက္ခဝေ၊ ဘိက္ခု န ပဿတိ။ ဓမ္မံ အပဿန္တော န မံ ပဿတိ။>
      text <ယောဇနသတေ စေပိ သော၊ ဘိက္ခဝေ၊ ဘိက္ခု ဝိဟရေယျ။ သော စ ဟောတိ အနဘိဇ္ဈာလု ကာမေသု န တိဗ္ဗသာရာဂေါ အဗျာပန္နစိတ္တော အပဒုဋ္ဌမနသင်္ကပ္ပေါ ဥပဋ္ဌိတဿတိ သမ္ပဇာနော သမာဟိတော ဧကဂ္ဂစိတ္တော သံဝုတိန္ဒြိယော၊ အထ ခေါ သော သန္တိကေဝ မယှံ၊ အဟဉ္စ တဿ။ တံ ကိဿ ဟေတု။ ဓမ္မံ ဟိ သော၊ ဘိက္ခဝေ၊ ဘိက္ခု ပဿတိ၊ ဓမ္မံ ပဿန္တော မံ ပဿတီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ တတိယံ။>
    text <၄။ အဂ္ဂိသုတ္တံ>
      text <၉၃>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တယောမေ၊ ဘိက္ခဝေ၊ အဂ္ဂီ။ ကတမေ တယော။ ရာဂဂ္ဂိ၊ ဒောသဂ္ဂိ၊ မောဟဂ္ဂိ ဣမေ ခေါ၊ ဘိက္ခဝေ၊ တယော အဂ္ဂီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ စတုတ္ထံ။>
    text <၅။ ဥပပရိက္ခသုတ္တံ>
      text <၉၄>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တထာ တထာ၊ ဘိက္ခဝေ၊ ဘိက္ခု ဥပပရိက္ခေယျ ယထာ ယထာဿ ဥပပရိက္ခတော ဗဟိဒ္ဓါ စဿ ဝိညာဏံ အဝိက္ခိတ္တံ အဝိသဋံ အဇ္ဈတ္တံ အသဏ္ဌိတံ အနုပါဒာယ န ပရိတဿေယျ။ ဗဟိဒ္ဓါ၊ ဘိက္ခဝေ၊ ဝိညာဏေ အဝိက္ခိတ္တေ အဝိသဋေ သတိ အဇ္ဈတ္တံ အသဏ္ဌိတေ အနုပါဒာယ အပရိတဿတော အာယတိံ ဇာတိဇရာမရဏဒုက္ခသမုဒယသမ္ဘဝေါ န ဟောတီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ပဉ္စမံ။>
    text <၆။ ကာမူပပတ္တိသုတ္တံ>
      text <၉၅>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <တိဿော ဣမာ၊ ဘိက္ခဝေ၊ ကာမူပပတ္တိယော။ ကတမာ တိဿော။ ပစ္စုပဋ္ဌိတကာမာ၊ နိမ္မာနရတိနော၊ ပရနိမ္မိတဝသဝတ္တိနော ဣမာ ခေါ၊ ဘိက္ခဝေ၊ တိဿော ကာမူပပတ္တိယောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဆဋ္ဌံ။>
    text <၇။ ကာမယောဂသုတ္တံ>
      text <၉၆>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ကာမယောဂယုတ္တော၊ ဘိက္ခဝေ၊ ဘဝယောဂယုတ္တော အာဂါမီ ဟောတိ အာဂန္တာ ဣတ္ထတ္တံ။ ကာမယောဂဝိသံယုတ္တော၊ ဘိက္ခဝေ၊ ဘဝယောဂယုတ္တော အနာဂါမီ ဟောတိ အနာဂန္တာ ဣတ္ထတ္တံ။ ကာမယောဂဝိသံယုတ္တော၊ ဘိက္ခဝေ၊ ဘဝယောဂဝိသံယုတ္တော အရဟာ ဟောတိ၊ ခီဏာသဝေါတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ သတ္တမံ။>
    text <ကလျာဏသီလသုတ္တံ>
      text <၉၇>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ကလျာဏသီလော၊ ဘိက္ခဝေ၊ ဘိက္ခု ကလျာဏဓမ္မော ကလျာဏပညော ဣမသ္မိံ ဓမ္မဝိနယေ ကေဝလီ ဝုသိတဝါ ဥတ္တမပုရိသောတိ ဝုစ္စတိ>
      text <ကထဉ္စ၊ ဘိက္ခဝေ၊ ဘိက္ခု ကလျာဏသီလော ဟောတိ။ ဣဓ၊ ဘိက္ခဝေ၊ ဘိက္ခု သီလဝါ ဟောတိ၊ ပါတိမောက္ခသံဝရသံဝုတော ဝိဟရတိ၊ အာစာရဂေါစရသမ္ပန္နော အဏုမတ္တေသု ဝဇ္ဇေသု ဘယဒဿာဝီ၊ သမာဒာယ သိက္ခတိ သိက္ခါပဒေသု။ ဧဝံ ခေါ၊ ဘိက္ခဝေ၊ ဘိက္ခု ကလျာဏသီလော ဟောတိ။ ဣတိ ကလျာဏသီလော။>
      text <ကလျာဏဓမ္မော စ ကထံ ဟောတိ။ ဣဓ၊ ဘိက္ခဝေ၊ ဘိက္ခု သတ္တန္နံ ဗောဓိပက္ခိယာနံ ဓမ္မာနံ ဘာဝနာနုယောဂမနုယုတ္တော ဝိဟရတိ။ ဧဝံ ခေါ၊ ဘိက္ခဝေ၊ ဘိက္ခု ကလျာဏဓမ္မော ဟောတိ။ ဣတိ ကလျာဏသီလော၊ ကလျာဏဓမ္မော။>
      text <ကလျာဏပညော စ ကထံ ဟောတိ။ ဣဓ၊ ဘိက္ခဝေ၊ ဘိက္ခု အာသဝါနံ ခယာ အနာသဝံ စေတောဝိမုတ္တိံ ပညာဝိမုတ္တိံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရတိ။ ဧဝံ ခေါ၊ ဘိက္ခဝေ၊ ဘိက္ခု ကလျာဏပညော ဟောတိ။>
      text <ဣတိ ကလျာဏသီလော ကလျာဏဓမ္မော ကလျာဏပညော ဣမသ္မိံ ဓမ္မဝိနယေ ကေဝလီ ဝုသိတဝါ ဥတ္တမပုရိသောတိ ဝုစ္စတီတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ အဋ္ဌမံ။>
    text <၉။ ဒာနသုတ္တံ>
      text <၉၈>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဒွေမာနိ၊ ဘိက္ခဝေ၊ ဒာနာနိ အာမိသဒာနဉ္စ ဓမ္မဒာနဉ္စ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ဒာနာနံ ယဒိဒံ ဓမ္မဒာနံ။>
      text <ဒွေမေ၊ ဘိက္ခဝေ၊ သံဝိဘာဂါ အာမိသသံဝိဘာဂေါ စ ဓမ္မသံဝိဘာဂေါ စ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သံဝိဘာဂါနံ ယဒိဒံ ဓမ္မသံဝိဘာဂေါ။>
      text <ဒွေမေ၊ ဘိက္ခဝေ၊ အနုဂ္ဂဟာ အာမိသာနုဂ္ဂဟော စ ဓမ္မာနုဂ္ဂဟော စ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ အနုဂ္ဂဟာနံ ယဒိဒံ ဓမ္မာနုဂ္ဂဟောတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ နဝမံ။>
    text <၁၀။ တေဝိဇ္ဇသုတ္တံ>
      text <၉၉>, <ဝုတ္တဉှေတံ ဘဂဝတာ၊ ဝုတ္တမရဟတာတိ မေ သုတံ>
      text <ဓမ္မေနာဟံ၊ ဘိက္ခဝေ၊ တေဝိဇ္ဇံ ဗြာဟ္မဏံ ပညာပေမိ၊ နာညံ လပိတလာပနမတ္တေန။>
      text <ကထဉ္စာဟံ၊ ဘိက္ခဝေ၊ ဓမ္မေန တေဝိဇ္ဇံ ဗြာဟ္မဏံ ပညာပေမိ၊ နာညံ လပိတလာပနမတ္တေန။ ဣဓ၊ ဘိက္ခဝေ၊ ဘိက္ခု အနေကဝိဟိတံ ပုဗ္ဗေနိဝါသံ အနုဿရတိ၊ သေယျထိဒံ ဧကမ္ပိ ဇာတိံ ဒွေပိ ဇာတိယော တိဿောပိ ဇာတိယော စတဿောပိ ဇာတိယော ပဉ္စပိ ဇာတိယော ဒသပိ ဇာတိယော ဝီသမ္ပိ ဇာတိယော တိံသမ္ပိ ဇာတိယော စတ္တာလီသမ္ပိ ဇာတိယော ပညာသမ္ပိ ဇာတိယော ဇာတိသတမ္ပိ ဇာတိသဟဿမ္ပိ ဇာတိသတသဟဿမ္ပိ အနေကေပိ သံဝဋ္ဋကပ္ပေ အနေကေပိ ဝိဝဋ္ဋကပ္ပေ အနေကေပိ သံဝဋ္ဋဝိဝဋ္ဋကပ္ပေ အမုတြာသိံ ဧဝံနာမော ဧဝံဂေါတ္တော ဧဝံဝဏ္ဏော ဧဝမာဟာရော ဧဝံသုခဒုက္ခပ္ပဋိသံဝေဒီ ဧဝမာယုပရိယန္တော။ သော တတော စုတော အမုတြ ဥဒပါဒိံ။ တတြာပါသိံ ဧဝံနာမော ဧဝံဂေါတ္တော ဧဝံဝဏ္ဏော ဧဝမာဟာရော ဧဝံသုခဒုက္ခပ္ပဋိသံဝေဒီ ဧဝမာယုပရိယန္တော။ သော တတော စုတော ဣဓူပပန္နောတိ။ ဣတိ သာကာရံ သဥဒ္ဒေသံ အနေကဝိဟိတံ ပုဗ္ဗေနိဝါသံ အနုဿရတိ။ အယမဿ ပဌမာ ဝိဇ္ဇာ အဓိဂတာ ဟောတိ၊ အဝိဇ္ဇာ ဝိဟတာ၊ ဝိဇ္ဇာ ဥပ္ပန္နာ၊ တမော ဝိဟတော၊ အာလောကော ဥပ္ပန္နော၊ ယထာ တံ အပ္ပမတ္တဿ အာတာပိနော ပဟိတတ္တဿ ဝိဟရတော။>
      text <ပုန စပရံ၊ ဘိက္ခဝေ၊ ဘိက္ခု ဒိဗ္ဗေန စက္ခုနာ ဝိသုဒ္ဓေန အတိက္ကန္တမာနုသကေန သတ္တေ ပဿတိ စဝမာနေ ဥပပဇ္ဇမာနေ ဟီနေ ပဏီတေ သုဝဏ္ဏေ ဒုဗ္ဗဏ္ဏေ၊ သုဂတေ ဒုဂ္ဂတေ ယထာကမ္မူပဂေ သတ္တေ ပဇာနာတိ ဣမေ ဝတ ဘောန္တော သတ္တာ ကာယဒုစ္စရိတေန သမန္နာဂတာ ဝစီဒုစ္စရိတေန သမန္နာဂတာ မနောဒုစ္စရိတေန သမန္နာဂတာ အရိယာနံ ဥပဝါဒကာ မိစ္ဆာဒိဋ္ဌိကာ မိစ္ဆာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နာ။ ဣမေ ဝါ ပန ဘောန္တော သတ္တာ ကာယသုစရိတေန သမန္နာဂတာ ဝစီသုစရိတေန သမန္နာဂတာ မနောသုစရိတေန သမန္နာဂတာ အရိယာနံ အနုပဝါဒကာ သမ္မာဒိဋ္ဌိကာ သမ္မာဒိဋ္ဌိကမ္မသမာဒာနာ။ တေ ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပန္နာတိ။ ဣတိ ဒိဗ္ဗေန စက္ခုနာ ဝိသုဒ္ဓေန အတိက္ကန္တမာနုသကေန သတ္တေ ပဿတိ စဝမာနေ ဥပပဇ္ဇမာနေ ဟီနေ ပဏီတေ သုဝဏ္ဏေ ဒုဗ္ဗဏ္ဏေ၊ သုဂတေ ဒုဂ္ဂတေ ယထာကမ္မူပဂေ သတ္တေ ပဇာနာတိ။ အယမဿ ဒုတိယာ ဝိဇ္ဇာ အဓိဂတာ ဟောတိ၊ အဝိဇ္ဇာ ဝိဟတာ၊ ဝိဇ္ဇာ ဥပ္ပန္နာ၊ တမော ဝိဟတော၊ အာလောကော ဥပ္ပန္နော၊ ယထာ တံ အပ္ပမတ္တဿ အာတာပိနော ပဟိတတ္တဿ ဝိဟရတော။>
      text <ပုန စပရံ၊ ဘိက္ခဝေ၊ ဘိက္ခု အာသဝါနံ ခယာ အနာသဝံ စေတောဝိမုတ္တိံ ပညာဝိမုတ္တိံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရတိ။ အယမဿ တတိယာ ဝိဇ္ဇာ အဓိဂတာ ဟောတိ၊ အဝိဇ္ဇာ ဝိဟတာ၊ ဝိဇ္ဇာ ဥပ္ပန္နာ၊ တမော ဝိဟတော၊ အာလောကော ဥပ္ပန္နော၊ ယထာ တံ အပ္ပမတ္တဿ အာတာပိနော ပဟိတတ္တဿ ဝိဟရတော။ ဧဝံ ခေါ အဟံ၊ ဘိက္ခဝေ၊ ဓမ္မေန တေဝိဇ္ဇံ ဗြာဟ္မဏံ ပညာပေမိ၊ နာညံ လပိတလာပနမတ္တေနာတိ။ ဧတမတ္ထံ ဘဂဝါ အဝေါစ။ တတ္ထေတံ ဣတိ ဝုစ္စတိ>
      text <အယမ္ပိ အတ္ထော ဝုတ္တော ဘဂဝတာ၊ ဣတိ မေ သုတန္တိ။ ဒသမံ။>
      stand <ပဉ္စမော ဝဂ္ဂေါ နိဋ္ဌိတော။>
      text <တဿုဒ္ဒာနံ>
      stand <တိကနိပါတော နိဋ္ဌိတော။>
