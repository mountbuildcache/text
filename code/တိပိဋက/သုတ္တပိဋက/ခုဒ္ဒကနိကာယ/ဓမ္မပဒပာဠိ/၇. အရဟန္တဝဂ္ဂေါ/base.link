text <၇။ အရဟန္တဝဂ္ဂေါ>
  text <၉၀>
    text <ဂတဒ္ဓိနော ဝိသောကဿ၊ ဝိပ္ပမုတ္တဿ သဗ္ဗဓိ။>
    text <သဗ္ဗဂန္ထပ္ပဟီနဿ၊ ပရိဠာဟော န ဝိဇ္ဇတိ။>
  text <၉၁>
    text <ဥယျုဉ္ဇန္တိ သတီမန္တော၊ န နိကေတေ ရမန္တိ တေ။>
    text <ဟံသာဝ ပလ္လလံ ဟိတွာ၊ ဩကမောကံ ဇဟန္တိ တေ။>
  text <၉၂>
    text <ယေသံ သန္နိစယော နတ္ထိ၊ ယေ ပရိညာတဘောဇနာ။>
    text <သုညတော အနိမိတ္တော စ၊ ဝိမောက္ခေါ ယေသံ ဂေါစရော။>
    text <အာကာသေ ဝ သကုန္တာနံ၊ ဂတိ တေသံ ဒုရန္နယာ။>
  text <၉၃>
    text <ယဿာသဝါ ပရိက္ခီဏာ၊ အာဟာရေ စ အနိဿိတော။>
    text <သုညတော အနိမိတ္တော စ၊ ဝိမောက္ခေါ ယဿ ဂေါစရော။>
    text <အာကာသေ ဝ သကုန္တာနံ၊ ပဒံ တဿ ဒုရန္နယံ။>
  text <၉၄>
    text <ယဿိန္ဒြိယာနိ သမထင်္ဂတာနိ၊ အဿာ ယထာ သာရထိနာ သုဒန္တာ။>
    text <ပဟီနမာနဿ အနာသဝဿ၊ ဒေဝါပိ တဿ ပိဟယန္တိ တာဒိနော။>
  text <၉၅>
    text <ပထဝိသမော နော ဝိရုဇ္ဈတိ၊ ဣန္ဒခိလုပမော တာဒိ သုဗ္ဗတော။>
    text <ရဟဒောဝ အပေတကဒ္ဒမော၊ သံသာရာ န ဘဝန္တိ တာဒိနော။>
  text <၉၆>
    text <သန္တံ တဿ မနံ ဟောတိ၊ သန္တာ ဝါစာ စ ကမ္မ စ။>
    text <သမ္မဒညာ ဝိမုတ္တဿ၊ ဥပသန္တဿ တာဒိနော။>
  text <၉၇>
    text <အဿဒ္ဓေါ အကတညူ စ၊ သန္ဓိစ္ဆေဒော စ ယော နရော။>
    text <ဟတာဝကာသော ဝန္တာသော၊ သ ဝေ ဥတ္တမပေါရိသော။>
  text <၉၈>
    text <ဂါမေ ဝါ ယဒိ ဝါရညေ၊ နိန္နေ ဝါ ယဒိ ဝါ ထလေ။>
    text <ယတ္ထ အရဟန္တော ဝိဟရန္တိ၊ တံ ဘူမိရာမဏေယျကံ။>
  text <၉၉>
    text <ရမဏီယာနိ အရညာနိ၊ ယတ္ထ န ရမတီ ဇနော။>
    text <ဝီတရာဂါ ရမိဿန္တိ၊ န တေ ကာမဂဝေသိနော။>
  stand <အရဟန္တဝဂ္ဂေါ သတ္တမော နိဋ္ဌိတော။>
