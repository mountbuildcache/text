text <၂။ အပ္ပမာဒဝဂ္ဂေါ>
  text <၂၁>
    text <အပ္ပမာဒော အမတပဒံ၊ ပမာဒော မစ္စုနော ပဒံ။>
    text <အပ္ပမတ္တာ န မီယန္တိ၊ ယေ ပမတ္တာ ယထာ မတာ။>
  text <၂၂>
    text <ဧဝံ ဝိသေသတော ဉတွာ၊ အပ္ပမာဒမှိ ပဏ္ဍိတာ။>
    text <အပ္ပမာဒေ ပမောဒန္တိ၊ အရိယာနံ ဂေါစရေ ရတာ။>
  text <၂၃>
    text <တေ ဈာယိနော သာတတိကာ၊ နိစ္စံ ဒဠှပရက္ကမာ။>
    text <ဖုသန္တိ ဓီရာ နိဗ္ဗာနံ၊ ယောဂက္ခေမံ အနုတ္တရံ။>
  text <၂၄>
    text <ဥဋ္ဌာနဝတော သတီမတော၊ သုစိကမ္မဿ နိသမ္မကာရိနော။>
    text <သညတဿ ဓမ္မဇီဝိနော၊ အပ္ပမတ္တဿ ယသောဘိဝဍ္ဎတိ။>
  text <၂၅>
    text <ဥဋ္ဌာနေနပ္ပမာဒေန၊ သံယမေန ဒမေန စ။>
    text <ဒီပံ ကယိရာထ မေဓာဝီ၊ ယံ ဩဃော နာဘိကီရတိ။>
  text <၂၆>
    text <ပမာဒမနုယုဉ္ဇန္တိ၊ ဗာလာ ဒုမ္မေဓိနော ဇနာ။>
    text <အပ္ပမာဒဉ္စ မေဓာဝီ၊ ဓနံ သေဋ္ဌံဝ ရက္ခတိ။>
  text <၂၇>
    text <မာ ပမာဒမနုယုဉ္ဇေထ၊ မာ ကာမရတိသန္ထဝံ။>
    text <အပ္ပမတ္တော ဟိ ဈာယန္တော၊ ပပ္ပေါတိ ဝိပုလံ သုခံ။>
  text <၂၈>
    text <ပမာဒံ အပ္ပမာဒေန၊ ယဒာ နုဒတိ ပဏ္ဍိတော။>
    text <ပညာပါသာဒမာရုယှ၊ အသောကော သောကိနိံ ပဇံ။>
    text <ပဗ္ဗတဋ္ဌောဝ ဘူမဋ္ဌေ၊ ဓီရော ဗာလေ အဝေက္ခတိ။>
  text <၂၉>
    text <အပ္ပမတ္တော ပမတ္တေသု၊ သုတ္တေသု ဗဟုဇာဂရော။>
    text <အဗလဿံဝ သီဃဿော၊ ဟိတွာ ယာတိ သုမေဓသော။>
  text <၃၀>
    text <အပ္ပမာဒေန မဃဝါ၊ ဒေဝါနံ သေဋ္ဌတံ ဂတော။>
    text <အပ္ပမာဒံ ပသံသန္တိ၊ ပမာဒော ဂရဟိတော သဒာ။>
  text <၃၁>
    text <အပ္ပမာဒရတော ဘိက္ခု၊ ပမာဒေ ဘယဒဿိ ဝါ။>
    text <သံယောဇနံ အဏုံ ထူလံ၊ ဍဟံ အဂ္ဂီဝ ဂစ္ဆတိ။>
  text <၃၂>
    text <အပ္ပမာဒရတော ဘိက္ခု၊ ပမာဒေ ဘယဒဿိ ဝါ။>
    text <အဘဗ္ဗော ပရိဟာနာယ၊ နိဗ္ဗာနဿေဝ သန္တိကေ။>
  stand <အပ္ပမာဒဝဂ္ဂေါ ဒုတိယော နိဋ္ဌိတော။>
