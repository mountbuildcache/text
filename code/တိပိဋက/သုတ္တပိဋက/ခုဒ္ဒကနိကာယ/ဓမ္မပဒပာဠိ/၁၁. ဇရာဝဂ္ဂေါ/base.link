text <၁၁။ ဇရာဝဂ္ဂေါ>
  text <၁၄၆>
    text <ကော နု ဟာသော ကိမာနန္ဒော၊ နိစ္စံ ပဇ္ဇလိတေ သတိ။>
    text <အန္ဓကာရေန ဩနဒ္ဓါ၊ ပဒီပံ န ဂဝေသထ။>
  text <၁၄၇>
    text <ပဿ စိတ္တကတံ ဗိမ္ဗံ၊ အရုကာယံ သမုဿိတံ။>
    text <အာတုရံ ဗဟုသင်္ကပ္ပံ၊ ယဿ နတ္ထိ ဓုဝံ ဌိတိ။>
  text <၁၄၈>
    text <ပရိဇိဏ္ဏမိဒံ ရူပံ၊ ရောဂနီဠံ ပဘင်္ဂုရံ။>
    text <ဘိဇ္ဇတိ ပူတိသန္ဒေဟော၊ မရဏန္တဉှိ ဇီဝိတံ။>
  text <၁၄၉>
    text <ယာနိမာနိ အပတ္ထာနိ၊ အလာဗူနေဝ သာရဒေ။>
    text <ကာပေါတကာနိ အဋ္ဌီနိ၊ တာနိ ဒိသွာန ကာ ရတိ။>
  text <၁၅၀>
    text <အဋ္ဌီနံ နဂရံ ကတံ၊ မံသလောဟိတလေပနံ။>
    text <ယတ္ထ ဇရာ စ မစ္စု စ၊ မာနော မက္ခေါ စ ဩဟိတော။>
  text <၁၅၁>
    text <ဇီရန္တိ ဝေ ရာဇရထာ သုစိတ္တာ၊ အထော သရီရမ္ပိ ဇရံ ဥပေတိ။>
    text <သတဉ္စ ဓမ္မော န ဇရံ ဥပေတိ၊ သန္တော ဟဝေ သဗ္ဘိ ပဝေဒယန္တိ။>
  text <၁၅၂>
    text <အပ္ပဿုတာယံ ပုရိသော၊ ဗလိဗဒ္ဓေါဝ ဇီရတိ။>
    text <မံသာနိ တဿ ဝဍ္ဎန္တိ၊ ပညာ တဿ န ဝဍ္ဎတိ။>
  text <၁၅၃>
    text <အနေကဇာတိသံသာရံ၊ သန္ဓာဝိဿံ အနိဗ္ဗိသံ။>
    text <ဂဟကာရံ ဂဝေသန္တော၊ ဒုက္ခါ ဇာတိ ပုနပ္ပုနံ။>
  text <၁၅၄>
    text <ဂဟကာရက ဒိဋ္ဌောသိ၊ ပုန ဂေဟံ န ကာဟသိ။>
    text <သဗ္ဗာ တေ ဖာသုကာ ဘဂ္ဂါ၊ ဂဟကူဋံ ဝိသင်္ခတံ။>
    text <ဝိသင်္ခါရဂတံ စိတ္တံ၊ တဏှာနံ ခယမဇ္ဈဂါ။>
  text <၁၅၅>
    text <အစရိတွာ ဗြဟ္မစရိယံ၊ အလဒ္ဓါ ယောဗ္ဗနေ ဓနံ။>
    text <ဇိဏ္ဏကောဉ္စာဝ ဈာယန္တိ၊ ခီဏမစ္ဆေဝ ပလ္လလေ။>
  text <၁၅၆>
    text <အစရိတွာ ဗြဟ္မစရိယံ၊ အလဒ္ဓါ ယောဗ္ဗနေ ဓနံ။>
    text <သေန္တိ စာပါတိခီဏာဝ၊ ပုရာဏာနိ အနုတ္ထုနံ။>
  stand <ဇရာဝဂ္ဂေါ ဧကာဒသမော နိဋ္ဌိတော။>
