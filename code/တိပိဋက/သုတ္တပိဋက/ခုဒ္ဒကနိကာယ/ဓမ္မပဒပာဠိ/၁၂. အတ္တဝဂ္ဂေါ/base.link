text <၁၂။ အတ္တဝဂ္ဂေါ>
  text <၁၅၇>
    text <အတ္တာနဉ္စေ ပိယံ ဇညာ၊ ရက္ခေယျ နံ သုရက္ခိတံ။>
    text <တိဏ္ဏံ အညတရံ ယာမံ၊ ပဋိဇဂ္ဂေယျ ပဏ္ဍိတော။>
  text <၁၅၈>
    text <အတ္တာနမေဝ ပဌမံ၊ ပတိရူပေ နိဝေသယေ။>
    text <အထညမနုသာသေယျ၊ န ကိလိဿေယျ ပဏ္ဍိတော။>
  text <၁၅၉>
    text <အတ္တာနံ စေ တထာ ကယိရာ၊ ယထာညမနုသာသတိ။>
    text <သုဒန္တော ဝတ ဒမေထ၊ အတ္တာ ဟိ ကိရ ဒုဒ္ဒမော။>
  text <၁၆၀>
    text <အတ္တာ ဟိ အတ္တနော နာထော၊ ကော ဟိ နာထော ပရော သိယာ။>
    text <အတ္တနာ ဟိ သုဒန္တေန၊ နာထံ လဘတိ ဒုလ္လဘံ။>
  text <၁၆၁>
    text <အတ္တနာ ဟိ ကတံ ပါပံ၊ အတ္တဇံ အတ္တသမ္ဘဝံ။>
    text <အဘိမတ္ထတိ ဒုမ္မေဓံ၊ ဝဇိရံ ဝသ္မမယံ မဏိံ။>
  text <၁၆၂>
    text <ယဿ အစ္စန္တဒုဿီလျံ၊ မာလုဝါ သာလမိဝေါတ္ထတံ။>
    text <ကရောတိ သော တထတ္တာနံ၊ ယထာ နံ ဣစ္ဆတီ ဒိသော။>
  text <၁၆၃>
    text <သုကရာနိ အသာဓူနိ၊ အတ္တနော အဟိတာနိ စ။>
    text <ယံ ဝေ ဟိတဉ္စ သာဓုဉ္စ၊ တံ ဝေ ပရမဒုက္ကရံ။>
  text <၁၆၄>
    text <ယော သာသနံ အရဟတံ၊ အရိယာနံ ဓမ္မဇီဝိနံ။>
    text <ပဋိက္ကောသတိ ဒုမ္မေဓော၊ ဒိဋ္ဌိံ နိဿာယ ပါပိကံ။>
    text <ဖလာနိ ကဋ္ဌကဿေဝ၊ အတ္တဃာတာယ ဖလ္လတိ။>
  text <၁၆၅>
    text <အတ္တနာ ဟိ ကတံ ပါပံ၊ အတ္တနာ သံကိလိဿတိ။>
    text <အတ္တနာ အကတံ ပါပံ၊ အတ္တနာဝ ဝိသုဇ္ဈတိ။>
    text <သုဒ္ဓီ အသုဒ္ဓိ ပစ္စတ္တံ၊ နာညော အညံ ဝိသောဓယေ။>
  text <၁၆၆>
    text <အတ္တဒတ္ထံ ပရတ္ထေန၊ ဗဟုနာပိ န ဟာပယေ။>
    text <အတ္တဒတ္ထမဘိညာယ၊ သဒတ္ထပသုတော သိယာ။>
  stand <အတ္တဝဂ္ဂေါ ဒွာဒသမော နိဋ္ဌိတော။>
