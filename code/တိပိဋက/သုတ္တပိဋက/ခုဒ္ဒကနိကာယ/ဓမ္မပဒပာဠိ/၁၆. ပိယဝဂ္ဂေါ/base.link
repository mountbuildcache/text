text <၁၆။ ပိယဝဂ္ဂေါ>
  text <၂၀၉>
    text <အယောဂေ ယုဉ္ဇမတ္တာနံ၊ ယောဂသ္မိဉ္စ အယောဇယံ။>
    text <အတ္ထံ ဟိတွာ ပိယဂ္ဂါဟီ၊ ပိဟေတတ္တာနုယောဂိနံ။>
  text <၂၁၀>
    text <မာ ပိယေဟိ သမာဂဉ္ဆိ၊ အပ္ပိယေဟိ ကုဒာစနံ။>
    text <ပိယာနံ အဒဿနံ ဒုက္ခံ၊ အပ္ပိယာနဉ္စ ဒဿနံ။>
  text <၂၁၁>
    text <တသ္မာ ပိယံ န ကယိရာထ၊ ပိယာပါယော ဟိ ပါပကော။>
    text <ဂန္ထာ တေသံ န ဝိဇ္ဇန္တိ၊ ယေသံ နတ္ထိ ပိယာပ္ပိယံ။>
  text <၂၁၂>
    text <ပိယတော ဇာယတီ သောကော၊ ပိယတော ဇာယတီ ဘယံ။>
    text <ပိယတော ဝိပ္ပမုတ္တဿ၊ နတ္ထိ သောကော ကုတော ဘယံ။>
  text <၂၁၃>
    text <ပေမတော ဇာယတီ သောကော၊ ပေမတော ဇာယတီ ဘယံ။>
    text <ပေမတော ဝိပ္ပမုတ္တဿ၊ နတ္ထိ သောကော ကုတော ဘယံ။>
  text <၂၁၄>
    text <ရတိယာ ဇာယတီ သောကော၊ ရတိယာ ဇာယတီ ဘယံ။>
    text <ရတိယာ ဝိပ္ပမုတ္တဿ၊ နတ္ထိ သောကော ကုတော ဘယံ။>
  text <၂၁၅>
    text <ကာမတော ဇာယတီ သောကော၊ ကာမတော ဇာယတီ ဘယံ။>
    text <ကာမတော ဝိပ္ပမုတ္တဿ၊ နတ္ထိ သောကော ကုတော ဘယံ။>
  text <၂၁၆>
    text <တဏှာယ ဇာယတီ သောကော၊ တဏှာယ ဇာယတီ ဘယံ။>
    text <တဏှာယ ဝိပ္ပမုတ္တဿ၊ နတ္ထိ သောကော ကုတော ဘယံ။>
  text <၂၁၇>
    text <သီလဒဿနသမ္ပန္နံ၊ ဓမ္မဋ္ဌံ သစ္စဝေဒိနံ။>
    text <အတ္တနော ကမ္မ ကုဗ္ဗာနံ၊ တံ ဇနော ကုရုတေ ပိယံ။>
  text <၂၁၈>
    text <ဆန္ဒဇာတော အနက္ခါတေ၊ မနသာ စ ဖုဋော သိယာ။>
    text <ကာမေသု စ အပ္ပဋိဗဒ္ဓစိတ္တော၊ ဥဒ္ဓံသောတောတိ ဝုစ္စတိ။>
  text <၂၁၉>
    text <စိရပ္ပဝါသိံ ပုရိသံ၊ ဒူရတော သောတ္ထိမာဂတံ။>
    text <ဉာတိမိတ္တာ သုဟဇ္ဇာ စ၊ အဘိနန္ဒန္တိ အာဂတံ။>
  text <၂၂၀>
    text <တထေဝ ကတပုညမ္ပိ၊ အသ္မာ လောကာ ပရံ ဂတံ။>
    text <ပုညာနိ ပဋိဂဏှန္တိ၊ ပိယံ ဉာတီဝ အာဂတံ။>
  stand <ပိယဝဂ္ဂေါ သောဠသမော နိဋ္ဌိတော။>
