text <၁၈။ မလဝဂ္ဂေါ>
  text <၂၃၅>
    text <ပဏ္ဍုပလာသောဝ ဒာနိသိ၊ ယမပုရိသာပိ စ တေ ဥပဋ္ဌိတာ။>
    text <ဥယျောဂမုခေ စ တိဋ္ဌသိ၊ ပါထေယျမ္ပိ စ တေ န ဝိဇ္ဇတိ။>
    text <သော ကရောဟိ ဒီပမတ္တနော၊ ခိပ္ပံ ဝါယမ ပဏ္ဍိတော ဘဝ။>
    text <နိဒ္ဓန္တမလော အနင်္ဂဏော၊ ဒိဗ္ဗံ အရိယဘူမိံ ဥပေဟိသိ။>
  text <၂၃၆>, <>
  text <၂၃၇>
    text <ဥပနီတဝယော စ ဒာနိသိ၊ သမ္ပယာတောသိ ယမဿ သန္တိကေ။>
    text <ဝါသော တေ နတ္ထိ အန္တရာ၊ ပါထေယျမ္ပိ စ တေ န ဝိဇ္ဇတိ။>
  text <၂၃၈>
    text <သော ကရောဟိ ဒီပမတ္တနော၊ ခိပ္ပံ ဝါယမ ပဏ္ဍိတော ဘဝ။>
    text <နိဒ္ဓန္တမလော အနင်္ဂဏော၊ န ပုနံ ဇာတိဇရံ ဥပေဟိသိ။>
  text <၂၃၉>
    text <အနုပုဗ္ဗေန မေဓာဝီ၊ ထောကံ ထောကံ ခဏေ ခဏေ။>
    text <ကမ္မာရော ရဇတဿေဝ၊ နိဒ္ဓမေ မလမတ္တနော။>
  text <၂၄၀>
    text <အယသာဝ မလံ သမုဋ္ဌိတံ၊ တတုဋ္ဌာယ တမေဝ ခါဒတိ။>
    text <ဧဝံ အတိဓောနစာရိနံ၊ သာနိ ကမ္မာနိ နယန္တိ ဒုဂ္ဂတိံ။>
  text <၂၄၁>
    text <အသဇ္ဈာယမလာ မန္တာ၊ အနုဋ္ဌာနမလာ ဃရာ။>
    text <မလံ ဝဏ္ဏဿ ကောသဇ္ဇံ၊ ပမာဒော ရက္ခတော မလံ။>
  text <၂၄၂>
    text <မလိတ္ထိယာ ဒုစ္စရိတံ၊ မစ္ဆေရံ ဒဒတော မလံ။>
    text <မလာ ဝေ ပါပကာ ဓမ္မာ၊ အသ္မိံ လောကေ ပရမှိ စ။>
  text <၂၄၃>
    text <တတော မလာ မလတရံ၊ အဝိဇ္ဇာ ပရမံ မလံ။>
    text <ဧတံ မလံ ပဟန္တွာန၊ နိမ္မလာ ဟောထ ဘိက္ခဝေါ။>
  text <၂၄၄>
    text <သုဇီဝံ အဟိရိကေန၊ ကာကသူရေန ဓံသိနာ။>
    text <ပက္ခန္ဒိနာ ပဂဗ္ဘေန၊ သံကိလိဋ္ဌေန ဇီဝိတံ။>
  text <၂၄၅>
    text <ဟိရီမတာ စ ဒုဇ္ဇီဝံ၊ နိစ္စံ သုစိဂဝေသိနာ။>
    text <အလီနေနာပ္ပဂဗ္ဘေန၊ သုဒ္ဓါဇီဝေန ပဿတာ။>
  text <၂၄၆>
    text <ယော ပါဏမတိပါတေတိ၊ မုသာဝါဒဉ္စ ဘာသတိ။>
    text <လောကေ အဒိန္နမာဒိယတိ၊ ပရဒာရဉ္စ ဂစ္ဆတိ။>
  text <၂၄၇>
    text <သုရာမေရယပါနဉ္စ၊ ယော နရော အနုယုဉ္ဇတိ။>
    text <ဣဓေဝမေသော လောကသ္မိံ၊ မူလံ ခဏတိ အတ္တနော။>
  text <၂၄၈>
    text <ဧဝံ ဘော ပုရိသ ဇာနာဟိ၊ ပါပဓမ္မာ အသညတာ။>
    text <မာ တံ လောဘော အဓမ္မော စ၊ စိရံ ဒုက္ခါယ ရန္ဓယုံ။>
  text <၂၄၉>
    text <ဒဒာတိ ဝေ ယထာသဒ္ဓံ၊ ယထာပသာဒနံ ဇနော။>
    text <တတ္ထ ယော မင်္ကု ဘဝတိ၊ ပရေသံ ပါနဘောဇနေ။>
    text <န သော ဒိဝါ ဝါ ရတ္တိံ ဝါ၊ သမာဓိမဓိဂစ္ဆတိ။>
  text <၂၅၀>
    text <ယဿ စေတံ သမုစ္ဆိန္နံ၊ မူလဃစ္စံ သမူဟတံ။>
    text <သ ဝေ ဒိဝါ ဝါ ရတ္တိံ ဝါ၊ သမာဓိမဓိဂစ္ဆတိ။>
  text <၂၅၁>
    text <နတ္ထိ ရာဂသမော အဂ္ဂိ၊ နတ္ထိ ဒောသသမော ဂဟော။>
    text <နတ္ထိ မောဟသမံ ဇာလံ၊ နတ္ထိ တဏှာသမာ နဒီ။>
  text <၂၅၂>
    text <သုဒဿံ ဝဇ္ဇမညေသံ၊ အတ္တနော ပန ဒုဒ္ဒသံ။>
    text <ပရေသံ ဟိ သော ဝဇ္ဇာနိ၊ ဩပုနာတိ ယထာ ဘုသံ။>
    text <အတ္တနော ပန ဆာဒေတိ၊ ကလိံဝ ကိတဝါ သဌော။>
  text <၂၅၃>
    text <ပရဝဇ္ဇာနုပဿိဿ၊ နိစ္စံ ဥဇ္ဈာနသညိနော။>
    text <အာသဝါ တဿ ဝဍ္ဎန္တိ၊ အာရာ သော အာသဝက္ခယာ။>
  text <၂၅၄>
    text <အာကာသေဝ ပဒံ နတ္ထိ၊ သမဏော နတ္ထိ ဗာဟိရေ။>
    text <ပပဉ္စာဘိရတာ ပဇာ၊ နိပ္ပပဉ္စာ တထာဂတာ။>
  text <၂၅၅>
    text <အာကာသေဝ ပဒံ နတ္ထိ၊ သမဏော နတ္ထိ ဗာဟိရေ။>
    text <သင်္ခါရာ သဿတာ နတ္ထိ၊ နတ္ထိ ဗုဒ္ဓါနမိဉ္ဇိတံ။>
  stand <မလဝဂ္ဂေါ အဋ္ဌာရသမော နိဋ္ဌိတော။>
