text <၁၄။ ဗုဒ္ဓဝဂ္ဂေါ>
  text <၁၇၉>
    text <ယဿ ဇိတံ နာဝဇီယတိ၊ ဇိတံ ယဿ နော ယာတိ ကောစိ လောကေ။>
    text <တံ ဗုဒ္ဓမနန္တဂေါစရံ၊ အပဒံ ကေန ပဒေန နေဿထ။>
  text <၁၈၀>
    text <ယဿ ဇာလိနီ ဝိသတ္တိကာ၊ တဏှာ နတ္ထိ ကုဟိဉ္စိ နေတဝေ။>
    text <တံ ဗုဒ္ဓမနန္တဂေါစရံ၊ အပဒံ ကေန ပဒေန နေဿထ။>
  text <၁၈၁>
    text <ယေ ဈာနပသုတာ ဓီရာ၊ နေက္ခမ္မူပသမေ ရတာ။>
    text <ဒေဝါပိ တေသံ ပိဟယန္တိ၊ သမ္ဗုဒ္ဓါနံ သတီမတံ။>
  text <၁၈၂>
    text <ကိစ္ဆော မနုဿပဋိလာဘော၊ ကိစ္ဆံ မစ္စာန ဇီဝိတံ။>
    text <ကိစ္ဆံ သဒ္ဓမ္မဿဝနံ၊ ကိစ္ဆော ဗုဒ္ဓါနမုပ္ပါဒော။>
  text <၁၈၃>
    text <သဗ္ဗပါပဿ အကရဏံ၊ ကုသလဿ ဥပသမ္ပဒာ။>
    text <သစိတ္တပရိယောဒပနံ၊ ဧတံ ဗုဒ္ဓါန သာသနံ။>
  text <၁၈၄>
    text <ခန္တီ ပရမံ တပေါ တိတိက္ခါ၊ နိဗ္ဗာနံ ပရမံ ဝဒန္တိ ဗုဒ္ဓါ။>
    text <န ဟိ ပဗ္ဗဇိတော ပရူပဃာတီ၊ န သမဏော ဟောတိ ပရံ ဝိဟေဌယန္တော။>
  text <၁၈၅>
    text <အနူပဝါဒော အနူပဃာတော၊ ပါတိမောက္ခေ စ သံဝရော။>
    text <မတ္တညုတာ စ ဘတ္တသ္မိံ၊ ပန္တဉ္စ သယနာသနံ။>
    text <အဓိစိတ္တေ စ အာယောဂေါ၊ ဧတံ ဗုဒ္ဓါန သာသနံ။>
  text <၁၈၆>
    text <န ကဟာပဏဝဿေန၊ တိတ္တိ ကာမေသု ဝိဇ္ဇတိ။>
    text <အပ္ပဿာဒာ ဒုခါ ကာမာ၊ ဣတိ ဝိညာယ ပဏ္ဍိတော။>
  text <၁၈၇>
    text <အပိ ဒိဗ္ဗေသု ကာမေသု၊ ရတိံ သော နာဓိဂစ္ဆတိ။>
    text <တဏှက္ခယရတော ဟောတိ၊ သမ္မာသမ္ဗုဒ္ဓသာဝကော။>
  text <၁၈၈>
    text <ဗဟုံ ဝေ သရဏံ ယန္တိ၊ ပဗ္ဗတာနိ ဝနာနိ စ။>
    text <အာရာမရုက္ခစေတျာနိ၊ မနုဿာ ဘယတဇ္ဇိတာ။>
  text <၁၈၉>
    text <နေတံ ခေါ သရဏံ ခေမံ၊ နေတံ သရဏမုတ္တမံ။>
    text <နေတံ သရဏမာဂမ္မ၊ သဗ္ဗဒုက္ခါ ပမုစ္စတိ။>
  text <၁၉၀>
    text <ယော စ ဗုဒ္ဓဉ္စ ဓမ္မဉ္စ၊ သင်္ဃဉ္စ သရဏံ ဂတော။>
    text <စတ္တာရိ အရိယသစ္စာနိ၊ သမ္မပ္ပညာယ ပဿတိ။>
  text <၁၉၁>
    text <ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။>
    text <အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။>
  text <၁၉၂>
    text <ဧတံ ခေါ သရဏံ ခေမံ၊ ဧတံ သရဏမုတ္တမံ။>
    text <ဧတံ သရဏမာဂမ္မ၊ သဗ္ဗဒုက္ခါ ပမုစ္စတိ။>
  text <၁၉၃>
    text <ဒုလ္လဘော ပုရိသာဇညော၊ န သော သဗ္ဗတ္ထ ဇာယတိ။>
    text <ယတ္ထ သော ဇာယတိ ဓီရော၊ တံ ကုလံ သုခမေဓတိ။>
  text <၁၉၄>
    text <သုခေါ ဗုဒ္ဓါနမုပ္ပါဒော၊ သုခါ သဒ္ဓမ္မဒေသနာ။>
    text <သုခါ သင်္ဃဿ သာမဂ္ဂီ၊ သမဂ္ဂါနံ တပေါ သုခေါ။>
  text <၁၉၅>
    text <ပူဇာရဟေ ပူဇယတော၊ ဗုဒ္ဓေ ယဒိ ဝ သာဝကေ။>
    text <ပပဉ္စသမတိက္ကန္တေ၊ တိဏ္ဏသောကပရိဒ္ဒဝေ။>
  text <၁၉၆>
    text <တေ တာဒိသေ ပူဇယတော၊ နိဗ္ဗုတေ အကုတောဘယေ။>
    text <န သက္ကာ ပုညံ သင်္ခါတုံ၊ ဣမေတ္တမပိ ကေနစိ။>
  stand <ဗုဒ္ဓဝဂ္ဂေါ စုဒ္ဒသမော နိဋ္ဌိတော။>
