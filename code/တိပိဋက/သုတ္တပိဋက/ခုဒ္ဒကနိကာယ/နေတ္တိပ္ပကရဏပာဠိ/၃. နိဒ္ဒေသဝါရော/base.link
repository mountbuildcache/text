text <၃။ နိဒ္ဒေသဝါရော>
  text <၄>, <တတ္ထ သင်္ခေပတော နေတ္တိ ကိတ္တိတာ။>
  text <ဟာရသင်္ခေပေါ>
    text <၁>
      text <အဿာဒာဒီနဝတာ၊ နိဿရဏမ္ပိ စ ဖလံ ဥပါယော စ။>
      text <အာဏတ္တီ စ ဘဂဝတော၊ ယောဂီနံ ဒေသနာဟာရော။>
    text <၂>
      text <ယံ ပုစ္ဆိတဉ္စ ဝိဿဇ္ဇိတဉ္စ၊ သုတ္တဿ ယာ စ အနုဂီတိ။>
      text <သုတ္တဿ ယော ပဝိစယော၊ ဟာရော ဝိစယောတိ နိဒ္ဒိဋ္ဌော။>
    text <၃>
      text <သဗ္ဗေသံ ဟာရာနံ၊ ယာ ဘူမီ ယော စ ဂေါစရော တေသံ။>
      text <ယုတ္တာယုတ္တပရိက္ခါ၊ ဟာရော ယုတ္တီတိ နိဒ္ဒိဋ္ဌော။>
    text <၄>
      text <ဓမ္မံ ဒေသေတိ ဇိနော၊ တဿ စ ဓမ္မဿ ယံ ပဒဋ္ဌာနံ။>
      text <ဣတိ ယာဝ သဗ္ဗဓမ္မာ၊ ဧသော ဟာရော ပဒဋ္ဌာနော။>
    text <၅>
      text <ဝုတ္တမှိ ဧကဓမ္မေ၊ ယေ ဓမ္မာ ဧကလက္ခဏာ ကေစိ။>
      text <ဝုတ္တာ ဘဝန္တိ သဗ္ဗေ၊ သော ဟာရော လက္ခဏော နာမ။>
    text <၆>
      text <နေရုတ္တမဓိပ္ပါယော၊ ဗျဉ္ဇနမထ ဒေသနာနိဒာနဉ္စ။>
      text <ပုဗ္ဗာပရာနုသန္ဓီ၊ ဧသော ဟာရော စတုဗျူဟော။>
    text <၇>
      text <ဧကမှိ ပဒဋ္ဌာနေ၊ ပရိယေသတိ သေသကံ ပဒဋ္ဌာနံ။>
      text <အာဝဋ္ဋတိ ပဋိပက္ခေ၊ အာဝဋ္ဋော နာမ သော ဟာရော။>
    text <၈>
      text <ဓမ္မဉ္စ ပဒဋ္ဌာနံ၊ ဘူမိဉ္စ ဝိဘဇ္ဇတေ အယံ ဟာရော။>
      text <သာဓာရဏေ အသာဓာရဏေ စ နေယျော ဝိဘတ္တီတိ။>
    text <၉>
      text <ကုသလာကုသလေ ဓမ္မေ၊ နိဒ္ဒိဋ္ဌေ ဘာဝိတေ ပဟီနေ စ။>
      text <ပရိဝတ္တတိ ပဋိပက္ခေ၊ ဟာရော ပရိဝတ္တနော နာမ။>
    text <၁၀>
      text <ဝေဝစနာနိ ဗဟူနိ တု၊ သုတ္တေ ဝုတ္တာနိ ဧကဓမ္မဿ။>
      text <ယော ဇာနာတိ သုတ္တဝိဒူ၊ ဝေဝစနော နာမ သော ဟာရော။>
    text <၁၁>
      text <ဧကံ ဘဂဝါ ဓမ္မံ၊ ပညတ္တီဟိ ဝိဝိဓာဟိ ဒေသေတိ။>
      text <သော အာကာရော ဉေယျော၊ ပညတ္တီ နာမ ဟာရောတိ။>
    text <၁၂>
      text <ယော စ ပဋိစ္စုပ္ပါဒော၊ ဣန္ဒြိယခန္ဓာ စ ဓာတု အာယတနာ။>
      text <ဧတေဟိ ဩတရတိ ယော၊ ဩတရဏော နာမ သော ဟာရော။>
    text <၁၃>
      text <ဝိဿဇ္ဇိတမှိ ပဉှေ၊ ဂါထာယံ ပုစ္ဆိတာယမာရဗ္ဘ။>
      text <သုဒ္ဓါသုဒ္ဓပရိက္ခါ၊ ဟာရော သော သောဓနော နာမ။>
    text <၁၄>
      text <ဧကတ္တတာယ ဓမ္မာ၊ ယေပိ စ ဝေမတ္တတာယ နိဒ္ဒိဋ္ဌာ။>
      text <တေန ဝိကပ္ပယိတဗ္ဗာ၊ ဧသော ဟာရော အဓိဋ္ဌာနော။>
    text <၁၅>
      text <ယေ ဓမ္မာ ယံ ဓမ္မံ၊ ဇနယန္တိပ္ပစ္စယာ ပရမ္ပရတော။>
      text <ဟေတုမဝကဍ္ဎယိတွာ၊ ဧသော ဟာရော ပရိက္ခါရော။>
    text <၁၆>
      text <ယေ ဓမ္မာ ယံ မူလာ၊ ယေ စေကတ္ထာ ပကာသိတာ မုနိနာ။>
      text <တေ သမရောပယိတဗ္ဗာ၊ ဧသ သမာရောပနော ဟာရော။>
    stand <နယသင်္ခေပေါ>
    text <၁၇>
      text <တဏှဉ္စ အဝိဇ္ဇမ္ပိ စ၊ သမထေန ဝိပဿနာ ယော နေတိ။>
      text <သစ္စေဟိ ယောဇယိတွာ၊ အယံ နယော နန္ဒိယာဝဋ္ဋော။>
    text <၁၈>
      text <ယော အကုသလေ သမူလေဟိ၊ နေတိ ကုသလေ စ ကုသလမူလေဟိ။>
      text <ဘူတံ တထံ အဝိတထံ၊ တိပုက္ခလံ တံ နယံ အာဟု။>
    text <၁၉>
      text <ယော နေတိ ဝိပလ္လာသေဟိ၊ ကိလေသေ ဣန္ဒြိယေဟိ သဒ္ဓမ္မေ။>
      text <ဧတံ နယံ နယဝိဒူ၊ သီဟဝိက္ကီဠိတံ အာဟု။>
    text <၂၀>
      text <ဝေယျာကရဏေသု ဟိ ယေ၊ ကုသလာကုသလာ တဟိံ တဟိံ ဝုတ္တာ။>
      text <မနသာ ဝေါလောကယတေ၊ တံ ခု ဒိသာလောစနံ အာဟု။>
    text <၂၁>
      text <ဩလောကေတွာ ဒိသလောစနေန၊ ဥက္ခိပိယ ယံ သမာနေတိ။>
      text <သဗ္ဗေ ကုသလာကုသလေ၊ အယံ နယော အင်္ကုသော နာမ။>
    text <၂၂>
      text <သောဠသ ဟာရာ ပဌမံ၊ ဒိသလောစနတော ဒိသာ ဝိလောကေတွာ။>
      text <သင်္ခိပိယ အင်္ကုသေန ဟိ၊ နယေဟိ တီဟိ နိဒ္ဒိသေ သုတ္တံ။>
  text <ဒွာဒသပဒ>
    text <၂၃>
      text <အက္ခရံ ပဒံ ဗျဉ္ဇနံ၊ နိရုတ္တိ တထေဝ နိဒ္ဒေသော။>
      text <အာကာရဆဋ္ဌဝစနံ၊ ဧတ္တာဝ ဗျဉ္ဇနံ သဗ္ဗံ။>
    text <၂၄>
      text <သင်္ကာသနာ ပကာသနာ၊ ဝိဝရဏာ ဝိဘဇနုတ္တာနီကမ္မပညတ္တိ။>
      text <ဧတေဟိ ဆဟိ ပဒေဟိ၊ အတ္ထော ကမ္မဉ္စ နိဒ္ဒိဋ္ဌံ။>
    text <၂၅>
      text <တီဏိ စ နယာ အနူနာ၊ အတ္ထဿ စ ဆပ္ပဒာနိ ဂဏိတာနိ။>
      text <နဝဟိ ပဒေဟိ ဘဂဝတော၊ ဝစနဿတ္ထော သမာယုတ္တော။>
    text <၂၆>
      text <အတ္ထဿ နဝပ္ပဒာနိ၊ ဗျဉ္ဇနပရိယေဋ္ဌိယာ စတုဗ္ဗီသ။>
      text <ဥဘယံ သင်္ကလယိတွာ၊ တေတ္တိံသာ ဧတ္တိကာ နေတ္တီတိ။>
    stand <နိဒ္ဒေသဝါရော။>
