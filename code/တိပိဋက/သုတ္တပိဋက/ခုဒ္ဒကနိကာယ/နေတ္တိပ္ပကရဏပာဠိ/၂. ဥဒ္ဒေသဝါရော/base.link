text <၂။ ဥဒ္ဒေသဝါရော>
  text <၁>, <တတ္ထ ကတမေ သောဠသ ဟာရာ။ ဒေသနာ ဝိစယော ယုတ္တိ ပဒဋ္ဌာနော လက္ခဏော စတုဗျူဟော အာဝဋ္ဋော ဝိဘတ္တိ ပရိဝတ္တနော ဝေဝစနော ပညတ္တိ ဩတရဏော သောဓနော အဓိဋ္ဌာနော ပရိက္ခါရော သမာရောပနော ဣတိ။>
  text <တဿာနုဂီတိ>
    block
      text <ဒေသနာ ဝိစယော ယုတ္တိ၊ ပဒဋ္ဌာနော စ လက္ခဏော။>
      text <စတုဗျူဟော စ အာဝဋ္ဋော၊ ဝိဘတ္တိ ပရိဝတ္တနော။>
      text <ဝေဝစနော စ ပညတ္တိ၊ ဩတရဏော စ သောဓနော။>
      text <အဓိဋ္ဌာနော ပရိက္ခါရော၊ သမာရောပနော သောဠသော။>
      text <ဧတေ သောဠသ ဟာရာ၊ ပကိတ္တိတာ အတ္ထတော အသံကိဏ္ဏာ။>
      text <ဧတေသဉ္စေဝ ဘဝတိ၊ ဝိတ္ထာရတယာ နယဝိဘတ္တီတိ။>
      text <ပဌမော နန္ဒိယာဝဋ္ဋော၊ ဒုတိယော စ တိပုက္ခလော။>
      text <သီဟဝိက္ကီဠိတော နာမ၊ တတိယော နယလဉ္ဇကော။>
      text <ဒိသာလောစနမာဟံသု၊ စတုတ္ထံ နယမုတ္တမံ။>
      text <ပဉ္စမော အင်္ကုသော နာမ၊ သဗ္ဗေ ပဉ္စ နယာ ဂတာတိ။>
      text <တဏှာ စ အဝိဇ္ဇာပိ စ၊ လောဘော ဒောသော တထေဝ မောဟော စ။>
      text <စတုရော စ ဝိပလ္လာသာ၊ ကိလေသဘူမီ နဝ ပဒာနိ။>
      text <သမထော စ ဝိပဿနာ စ၊ ကုသလာနိ စ ယာနိ တီဏိ မူလာနိ။>
      text <စတုရော သတိပဋ္ဌာနာ၊ ဣန္ဒြိယဘူမီ နဝ ပဒာနိ။>
      text <နဝဟိ စ ပဒေဟိ ကုသလာ၊ နဝဟိ စ ယုဇ္ဇန္တိ အကုသလပက္ခါ။>
      text <ဧတေ ခေါ မူလပဒာ၊ ဘဝန္တိ အဋ္ဌာရသ ပဒာနီတိ။>
    text <၂>, <တတ္ထ ကတမေ ပဉ္စ နယာ။ နန္ဒိယာဝဋ္ဋော တိပုက္ခလော သီဟဝိက္ကီဠိတော ဒိသာလောစနော အင်္ကုသော ဣတိ။>
  text <တဿာနုဂီတိ>
    text <၃>, <တတ္ထ ကတမာနိ အဋ္ဌာရသ မူလပဒာနိ။ နဝ ပဒာနိ ကုသလာနိ နဝ ပဒာနိ အကုသလာနိ။ တတ္ထ ကတမာနိ နဝ ပဒာနိ အကုသလာနိ၊ တဏှာ အဝိဇ္ဇာ လောဘော ဒောသော မောဟော သုဘသညာ သုခသညာ နိစ္စသညာ အတ္တသညာတိ၊ ဣမာနိ နဝ ပဒာနိ အကုသလာနိ၊ ယတ္ထ သဗ္ဗော အကုသလပက္ခေါ သင်္ဂဟံ သမောသရဏံ ဂစ္ဆတိ။>
    text <တတ္ထ ကတမာနိ နဝ ပဒာနိ ကုသလာနိ။ သမထော ဝိပဿနာ အလောဘော အဒောသော အမောဟော အသုဘသညာ ဒုက္ခသညာ အနိစ္စသညာ အနတ္တသညာတိ၊ ဣမာနိ နဝ ပဒာနိ ကုသလာနိ၊ ယတ္ထ သဗ္ဗော ကုသလပက္ခေါ သင်္ဂဟံ သမောသရဏံ ဂစ္ဆတိ။>
  text <တတြိဒံ ဥဒ္ဒာနံ>
    stand <ဥဒ္ဒေသဝါရော။>
