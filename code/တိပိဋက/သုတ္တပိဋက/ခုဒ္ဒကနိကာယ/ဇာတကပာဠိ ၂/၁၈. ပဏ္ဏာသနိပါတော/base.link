text <၁၈။ ပဏ္ဏာသနိပါတော>
  text <  <
  text <၅၂၆။ နိဠိနိကာဇာတကံ ၁>
  text <၁>
    text <ဥဒ္ဒယှတေ ဇနပဒော၊ ရဋ္ဌဉ္စာပိ ဝိနဿတိ။>
    text <ဧဟိ နိဠိနိကေ ဂစ္ဆ၊ တံ မေ ဗြာဟ္မဏမာနယ။>
  text <၂>
    text <နာဟံ ဒုက္ခက္ခမာ ရာဇ၊ နာဟံ အဒ္ဓါနကောဝိဒာ။>
    text <ကထံ အဟံ ဂမိဿာမိ၊ ဝနံ ကုဉ္ဇရသေဝိတံ။>
  text <၃>
    text <ဖီတံ ဇနပဒံ ဂန္တွာ၊ ဟတ္ထိနာ စ ရထေန စ။>
    text <ဒာရုသင်္ဃာဋယာနေန၊ ဧဝံ ဂစ္ဆ နိဠိနိကေ။>
  text <၄>
    text <ဟတ္ထိအဿရထေ ပတ္တီ၊ ဂစ္ဆေဝါဒာယ ခတ္တိယေ။>
    text <တဝေဝ ဝဏ္ဏရူပေန၊ ဝသံ တမာနယိဿသိ။>
  text <၅>
    text <ကဒလီဓဇပညာဏော၊ အာဘုဇီပရိဝါရိတော။>
    text <ဧသော ပဒိဿတိ ရမ္မော၊ ဣသိသိင်္ဂဿ အဿမော။>
  text <၆>
    text <ဧသော အဂ္ဂိဿ သင်္ခါတော၊ ဧသော ဓူမော ပဒိဿတိ။>
    text <မညေ နော အဂ္ဂိံ ဟာပေတိ၊ ဣသိသိင်္ဂေါ မဟိဒ္ဓိကော။>
  text <၇>
    text <တဉ္စ ဒိသွာန အာယန္တိံ၊ အာမုတ္တမဏိကုဏ္ဍလံ။>
    text <ဣသိသိင်္ဂေါ ပါဝိသိ ဘီတော၊ အဿမံ ပဏ္ဏဆာဒနံ။>
  text <၈>
    text <အဿမဿ စ သာ ဒွာရေ၊ ဂေဏ္ဍုကေနဿ ကီဠတိ။>
    text <ဝိဒံသယန္တီ အင်္ဂါနိ၊ ဂုယှံ ပကာသိတာနိ စ။>
  text <၉>
    text <တဉ္စ ဒိသွာန ကီဠန္တိံ၊ ပဏ္ဏသာလဂတော ဇဋီ။>
    text <အဿမာ နိက္ခမိတွာန၊ ဣဒံ ဝစနမဗြဝိ။>
  text <၁၀>
    text <အမ္ဘော ကော နာမ သော ရုက္ခေါ၊ ယဿ တေဝံဂတံ ဖလံ။>
    text <ဒူရေပိ ခိတ္တံ ပစ္စေတိ၊ န တံ ဩဟာယ ဂစ္ဆတိ။>
  text <၁၁>
    text <အဿမဿ မမ ဗြဟ္မေ၊ သမီပေ ဂန္ဓမာဒနေ။>
    text <ဗဟဝေါ တာဒိသာ ရုက္ခါ၊ ယဿ တေဝံဂတံ ဖလံ။>
    text <ဒူရေပိ ခိတ္တံ ပစ္စေတိ၊ န မံ ဩဟာယ ဂစ္ဆတိ။>
  text <၁၂>
    text <ဧတူ ဘဝံ အဿမိမံ အဒေတု၊ ပဇ္ဇဉ္စ ဘက္ခဉ္စ ပဋိစ္ဆ ဒမ္မိ။>
    text <ဣဒမာသနံ အတြ ဘဝံ နိသီဒတု၊ ဣတော ဘဝံ မူလဖလာနိ ဘုဉ္ဇတု။>
  text <၁၃>
    text <ကိံ တေ ဣဒံ ဦရူနမန္တရသ္မိံ၊ သုပိစ္ဆိတံ ကဏှရိဝပ္ပကာသတိ။>
    text <အက္ခါဟိ မေ ပုစ္ဆိတော ဧတမတ္ထံ၊ ကောသေ နု တေ ဥတ္တမင်္ဂံ ပဝိဋ္ဌံ။>
  text <၁၄>
    text <အဟံ ဝနေ မူလဖလေသနံ စရံ၊ အာသာဒယိံ အစ္ဆံ သုဃောရရူပံ။>
    text <သော မံ ပတိတွာ သဟသာဇ္ဈပတ္တော၊ ပနုဇ္ဇ မံ အဗ္ဗဟိ ဥတ္တမင်္ဂံ။>
  text <၁၅>
    text <သွာယံ ဝဏော ခဇ္ဇတိ ကဏ္ဍုဝါယတိ၊ သဗ္ဗဉ္စ ကာလံ န လဘာမိ သာတံ။>
    text <ပဟော ဘဝံ ကဏ္ဍုမိမံ ဝိနေတုံ၊ ကုရုတံ ဘဝံ ယာစိတော ဗြာဟ္မဏတ္ထံ။>
  text <၁၆>
    text <ဂမ္ဘီရရူပေါ တေ ဝဏော သလောဟိတော၊ အပူတိကော ဝဏဂန္ဓော မဟာ စ။>
    text <ကရောမိ တေ ကိဉ္စိ ကသာယယောဂံ၊ ယထာ ဘဝံ ပရမသုခီ ဘဝေယျ။>
  text <၁၇>
    text <န မန္တယောဂါ န ကသာယယောဂါ၊ န ဩသဓာ ဗြဟ္မစာရိ ကမန္တိ။>
    text <ဃဋ္ဋေ မုဒုကေန ဝိနေဟိ ကဏ္ဍုံ၊ ယထာ အဟံ ပရမသုခီ ဘဝေယျံ။>
  text <၁၈>
    text <ဣတော နု ဘောတော ကတမေန အဿမော၊ ကစ္စိ ဘဝံ အဘိရမသိ အရညေ။>
    text <ကစ္စိ နု တေ မူလဖလံ ပဟူတံ၊ ကစ္စိ ဘဝန္တံ န ဝိဟိံသန္တိ ဝါဠာ။>
  text <၁၉>
    text <ဣတော ဥဇုံ ဥတ္တရာယံ ဒိသာယံ၊ ခေမာနဒီ ဟိမဝတာ ပဘာဝီ။>
    text <တဿာ တီရေ အဿမော မယှ ရမ္မော၊ အဟော ဘဝံ အဿမံ မယှံ ပဿေ။>
  text <၂၀>
    text <အမ္ဗာ စ သာလာ တိလကာ စ ဇမ္ဗုယော၊ ဥဒ္ဒာလကာ ပါဋလိယော စ ဖုလ္လာ။>
    text <သမန္တတော ကိမ္ပုရိသာဘိဂီတံ၊ အဟော ဘဝံ အဿမံ မယှံ ပဿေ။>
  text <၂၁>
    text <တာလာ စ မူလာ စ ဖလာ စ မေတ္ထ၊ ဝဏ္ဏေန ဂန္ဓေန ဥပေတရူပံ။>
    text <တံ ဘူမိဘာဂေဟိ ဥပေတရူပံ၊ အဟော ဘဝံ အဿမံ မယှံ ပဿေ။>
  text <၂၁>
    text <ဖလာ စ မူလာ စ ပဟူတမေတ္ထ၊ ဝဏ္ဏေန ဂန္ဓေန ရသေနုပေတာ။>
    text <အာယန္တိ စ လုဒ္ဒကာ တံ ပဒေသံ၊ မာ မေ တတော မူလဖလံ အဟာသုံ။>
  text <၂၃>
    text <ပိတာ မမံ မူလဖလေသနံ ဂတော၊ ဣဒာနိ အာဂစ္ဆတိ သာယကာလေ။>
    text <ဥဘောဝ ဂစ္ဆာမသေ အဿမံ တံ၊ ယာဝ ပိတာ မူလဖလတော ဧတု။>
  text <၂၄>
    text <အညေ ဗဟူ ဣသယော သာဓုရူပါ၊ ရာဇီသယော အနုမဂ္ဂေ ဝသန္တိ။>
    text <တေ ယေဝ ပုစ္ဆေသိ မမဿမံ တံ၊ တေ တံ နယိဿန္တိ မမံ သကာသေ။>
  text <၂၅>
    text <န တေ ကဋ္ဌာနိ ဘိန္နာနိ၊ န တေ ဥဒကမာဘတံ။>
    text <အဂ္ဂီပိ တေ န ဟာပိတော၊ ကိံ နု မန္ဒောဝ ဈာယသိ။>
  text <၂၆>
    text <ဘိန္နာနိ ကဋ္ဌာနိ ဟုတော စ အဂ္ဂိ၊ တပနီပိ တေ သမိတာ ဗြဟ္မစာရီ။>
    text <ပီဌဉ္စ မယှံ ဥဒကဉ္စ ဟောတိ၊ ရမသိ တုဝံ ဗြဟ္မဘူတော ပုရတ္ထာ။>
  text <၂၇>
    text <အဘိန္နကဋ္ဌောသိ အနာဘတောဒကော၊ အဟာပိတဂ္ဂီသိ အသိဒ္ဓဘောဇနော။>
    text <န မေ တုဝံ အာလပသီ မမဇ္ဇ၊ နဋ္ဌံ နု ကိံ စေတသိကဉ္စ ဒုက္ခံ။>
  text <၂၈>
    text <ဣဓာဂမာ ဇဋိလော ဗြဟ္မစာရီ၊ သုဒဿနေယျော သုတနူ ဝိနေတိ။>
    text <နေဝါတိဒီဃော န ပနာတိရဿော၊ သုကဏှကဏှစ္ဆဒနေဟိ ဘောတော။>
  text <၂၉>
    text <အမဿုဇာတော အပုရာဏဝဏ္ဏီ၊ အာဓာရရူပဉ္စ ပနဿ ကဏ္ဌေ။>
    text <ဒွေ ယမာ ဂဏ္ဍာ ဥရေသု ဇာတာ၊ သုဝဏ္ဏတိန္ဒုကနိဘာ ပဘဿရာ။>
  text <၃၀>
    text <မုခဉ္စ တဿ ဘုသဒဿနေယျံ၊ ကဏ္ဏေသု လမ္ဗန္တိ စ ကုဉ္စိတဂ္ဂါ။>
    text <တေ ဇောတရေ စရတော မာဏဝဿ၊ သုတ္တဉ္စ ယံ သံယမနံ ဇဋာနံ။>
  text <၃၁>
    text <အညာ စ တဿ သံယမာနိ စတဿော၊ နီလာ ပီတာ လောဟိတိကာ စ သေတာ။>
    text <တာ ပိံသရေ စရတော မာဏဝဿ၊ တိရိဋိ သင်္ဃာရိဝ ပါဝုသမှိ။>
  text <၃၂>
    text <န မိခလံ မုဉ္ဇမယံ ဓာရေတိ၊ န သန္ထရေ နော ပန ပဗ္ဗဇဿ။>
    text <တာ ဇောတရေ ဇဃနန္တရေ ဝိလဂ္ဂါ၊ သတေရတာ ဝိဇ္ဇုရိဝန္တလိက္ခေ။>
  text <၃၃>
    text <အခီလကာနိ စ အဝဏ္ဋကာနိ၊ ဟေဋ္ဌာ နဘျာ ကဋိသမောဟိတာနိ။>
    text <အဃဋ္ဋိတာ နိစ္စကီဠံ ကရောန္တိ၊ ဟံ တာတ ကိံရုက္ခဖလာနိ တာနိ။>
  text <၃၄>
    text <ဇဋာ စ တဿ ဘုသဒဿနေယျာ၊ ပရောသတံ ဝေလ္လိတဂ္ဂါ သုဂန္ဓာ။>
    text <ဒွေဓာ သိရော သာဓု ဝိဘတ္တရူပေါ၊ အဟော နု ခေါ မယှ တထာ ဇဋာဿု။>
  text <၃၅>
    text <ယဒာ စ သော ပကိရတိ တာ ဇဋာယော၊ ဝဏ္ဏေန ဂန္ဓေန ဥပေတရူပါ။>
    text <နီလုပ္ပလံ ဝါတသမေရိတံဝ၊ တထေဝ သံဝါတိ ပနဿမော အယံ။>
  text <၃၆>
    text <ပင်္ကော စ တဿ ဘုသဒဿနေယျော၊ နေတာဒိသော ယာဒိသော မယှံ ကာယေ။>
    text <သော ဝါယတီ ဧရိတော မာလုတေန၊ ဝနံ ယထာ အဂ္ဂဂိမှေ သုဖုလ္လံ။>
  text <၃၇>
    text <နိဟန္တိ သော ရုက္ခဖလံ ပထဗျာ၊ သုစိတ္တရူပံ ရုစိရံ ဒဿနေယျံ။>
    text <ခိတ္တဉ္စ တဿ ပုနရေတိ ဟတ္ထံ၊ ဟံ တာတ ကိံရုက္ခဖလံ နု ခေါ တံ။>
  text <၃၈>
    text <ဒန္တာ စ တဿ ဘုသဒဿနေယျာ၊ သုဒ္ဓါ သမာ သင်္ခဝရူပပန္နာ။>
    text <မနော ပသာဒေန္တိ ဝိဝရိယမာနာ၊ န ဟိ နူန သော သာကမခါဒိ တေဟိ။>
  text <၃၉>
    text <အကက္ကသံ အဂ္ဂဠိတံ မုဟုံ မုဒုံ၊ ဥဇုံ အနုဒ္ဓတံ အစပလမဿ ဘာသိတံ။>
    text <ရုဒံ မနုညံ ကရဝီကသုဿရံ၊ ဟဒယင်္ဂမံ ရဉ္ဇယတေဝ မေ မနော။>
  text <၄၀>
    text <ဗိန္ဒုဿရော နာတိဝိသဋ္ဌဝါကျော၊ န နူန သဇ္ဈာယမတိပ္ပယုတ္တော။>
    text <ဣစ္ဆာမိ ဘော တံ ပုနဒေဝ ဒဋ္ဌုံ၊ မိတ္တော ဟိ မေ မာဏဝေါဟု ပုရတ္ထာ။>
  text <၄၁>
    text <သုသန္ဓိ သဗ္ဗတ္ထ ဝိမဋ္ဌိမံ ဝဏံ၊ ပုထူ သုဇာတံ ခရပတ္တသန္နိဘံ။>
    text <တေနေဝ မံ ဥတ္တရိယာန မာဏဝေါ၊ ဝိဝရိတံ ဦရုံ ဇဃနေန ပီဠယိ။>
  text <၄၂>
    text <တပန္တိ အာဘန္တိ ဝိရောစရေ စ၊ သတေရတာ ဝိဇ္ဇုရိဝန္တလိက္ခေ။>
    text <ဗာဟာ မုဒူ အဉ္ဇနလောမသာဒိသာ၊ ဝိစိတြဝဋ္ဋင်္ဂုလိကာဿ သောဘရေ။>
  text <၄၃>
    text <အကက္ကသင်္ဂေါ န စ ဒီဃလောမော၊ နခါဿ ဒီဃာ အပိ လောဟိတဂ္ဂါ။>
    text <မုဒူဟိ ဗာဟာဟိ ပလိဿဇန္တော၊ ကလျာဏရူပေါ ရမယံ ဥပဋ္ဌဟိ။>
  text <၄၄>
    text <ဒုမဿ တူလူပနိဘာ ပဘဿရာ၊ သုဝဏ္ဏကမ္ဗုတလဝဋ္ဋသုစ္ဆဝီ။>
    text <ဟတ္ထာ မုဒူ တေဟိ မံ သံဖုသိတွာ၊ ဣတော ဂတော တေန မံ ဒဟန္တိ တာတ။>
  text <၄၅>
    text <န နူန သော ခါရိဝိဓံ အဟာသိ၊ န နူန သော ကဋ္ဌာနိ သယံ အဘဉ္ဇိ။>
    text <န နူန သော ဟန္တိ ဒုမေ ကုဌာရိယာ၊ န ဟိဿ ဟတ္ထေသု ခိလာနိ အတ္ထိ။>
  text <၄၆>
    text <အစ္ဆော စ ခေါ တဿ ဝဏံ အကာသိ၊ သော မံဗြဝိ သုခိတံ မံ ကရောဟိ။>
    text <တာဟံ ကရိံ တေန မမာသိ သောချံ၊ သော စဗြဝိ သုခိတောသ္မီတိ ဗြဟ္မေ။>
  text <၄၇>
    text <အယဉ္စ တေ မာလုဝပဏ္ဏသန္ထတာ၊ ဝိကိဏ္ဏရူပါဝ မယာ စ တေန စ။>
    text <ကိလန္တရူပါ ဥဒကေ ရမိတွာ၊ ပုနပ္ပုနံ ပဏ္ဏကုဋိံ ဝဇာမ။>
  text <၄၈>
    text <န မဇ္ဇ မန္တာ ပဋိဘန္တိ တာတ၊ န အဂ္ဂိဟုတ္တံ နပိ ယညတန္တံ။>
    text <န စာပိ တေ မူလဖလာနိ ဘုဉ္ဇေ၊ ယာဝ န ပဿာမိ တံ ဗြဟ္မစာရိံ။>
  text <၄၉>
    text <အဒ္ဓါ ပဇာနာသိ တုဝမ္ပိ တာတ၊ ယဿံ ဒိသံ ဝသတေ ဗြဟ္မစာရီ။>
    text <တံ မံ ဒိသံ ပါပယ တာတ ခိပ္ပံ၊ မာ တေ အဟံ အမရိမဿမမှိ။>
  text <၅၀>
    text <ဝိစိတြဖုလ္လံ ဟိ ဝနံ သုတံ မယာ၊ ဒိဇာဘိဃုဋ္ဌံ ဒိဇသင်္ဃသေဝိတံ။>
    text <တံ မံ ဝနံ ပါပယ တာတ ခိပ္ပံ၊ ပုရာ တေ ပါဏံ ဝိဇဟာမိ အဿမေ။>
  text <၅၁>
    text <ဣမသ္မာဟံ ဇောတိရသေ ဝနမှိ၊ ဂန္ဓဗ္ဗဒေဝစ္ဆရသင်္ဃသေဝိတေ။>
    text <ဣသီနမာဝါသေ သနန္တနမှိ၊ နေတာဒိသံ အရတိံ ပါပုဏေထ။>
  text <၅၂>
    text <ဘဝန္တိ မိတ္တာနိ အထော န ဟောန္တိ၊ ဉာတီသု မိတ္တေသု ကရောန္တိ ပေမံ။>
    text <အယဉ္စ ဇမ္မော ကိဿ ဝါ နိဝိဋ္ဌော၊ ယော နေဝ ဇာနာတိ ကုတောမှိ အာဂတော။>
  text <၅၃>
    text <သံဝါသေန ဟိ မိတ္တာနိ၊ သန္ဓိယန္တိ ပုနပ္ပုနံ။>
    text <သွေဝ မိတ္တော အသံဂန္တု၊ အသံဝါသေန ဇီရတိ။>
  text <၅၄>
    text <သစေ တုဝံ ဒက္ခသိ ဗြဟ္မစာရိံ၊ သစေ တုဝံ သလ္လပေ ဗြဟ္မစာရိနာ။>
    text <သမ္ပန္နသဿံဝ မဟောဒကေန၊ တပေါဂုဏံ ခိပ္ပမိမံ ပဟိဿသိ။>
  text <၅၅>
    text <ပုနပိ စေ ဒက္ခသိ ဗြဟ္မစာရိံ၊ ပုနပိ စေ သလ္လပေ ဗြဟ္မစာရိနာ။>
    text <သမ္ပန္နသဿံဝ မဟောဒကေန၊ ဥသ္မာဂတံ ခိပ္ပမိမံ ပဟိဿသိ။>
  text <၅၆>
    text <ဘူတာနိ ဟေတာနိ စရန္တိ တာတ၊ ဝိရူပရူပေန မနုဿလောကေ။>
    text <န တာနိ သေဝေထ နရော သပညော၊ အာသဇ္ဇ နံ နဿတိ ဗြဟ္မစာရီတိ။>
  stand <နိဠိနိကာဇာတကံ ပဌမံ။>
  text <  <
  text <၅၂၇။ ဥမ္မာဒန္တီဇာတကံ ၂>
  text <၅၇>
    text <နိဝေသနံ ကဿ နုဒံ သုနန္ဒ၊ ပါကာရေန ပဏ္ဍုမယေန ဂုတ္တံ။>
    text <ကာ ဒိဿတိ အဂ္ဂိသိခါဝ ဒူရေ၊ ဝေဟာယသံ ပဗ္ဗတဂ္ဂေဝ အစ္စိ။>
  text <၅၈>
    text <ဓီတာ နွယံ ကဿ သုနန္ဒ ဟောတိ၊ သုဏိသာ နွယံ ကဿ အထောပိ ဘရိယာ။>
    text <အက္ခါဟိ မေ ခိပ္ပမိဓေဝ ပုဋ္ဌော၊ အဝါဝဋာ ယဒိ ဝါ အတ္ထိ ဘတ္တာ။>
  text <၅၉>
    text <အဟဉှိ ဇာနာမိ ဇနိန္ဒ ဧတံ၊ မတျာ စ ပေတျာ စ အထောပိ အဿာ။>
    text <တဝေဝ သော ပုရိသော ဘူမိပါလ၊ ရတ္တိန္ဒိဝံ အပ္ပမတ္တော တဝတ္ထေ။>
  text <၆၀>
    text <ဣဒ္ဓေါ စ ဖီတော စ သုဝဍ္ဎိတော စ၊ အမစ္စော စ တေ အညတရော ဇနိန္ဒ။>
    text <တဿေသာ ဘရိယာဘိပါရကဿ၊ ဥမ္မာဒန္တီ နာမဓေယျေန ရာဇ။>
  text <၆၁>
    text <အမ္ဘော အမ္ဘော နာမမိဒံ ဣမိဿာ၊ မတျာ စ ပေတျာ စ ကတံ သုသာဓု။>
    text <တဒာ ဟိ မယှံ အဝလောကယန္တီ၊ ဥမ္မတ္တကံ ဥမ္မဒန္တီ အကာသိ။>
  text <၆၂>
    text <ယာ ပုဏ္ဏမာသေ မိဂမန္ဒလောစနာ၊ ဥပါဝိသိ ပုဏ္ဍရီကတ္တစင်္ဂီ။>
    text <ဒွေ ပုဏ္ဏမာယော တဒဟူ အမညဟံ၊ ဒိသွာန ပါရာဝတရတ္တဝါသိနိံ။>
  text <၆၃>
    text <အဠာရပမှေဟိ သုဘေဟိ ဝဂ္ဂုဘိ၊ ပလောဘယန္တီ မံ ယဒာ ဥဒိက္ခတိ။>
    text <ဝိဇမ္ဘမာနာ ဟရတေဝ မေ မနော၊ ဇာတာ ဝနေ ကိမ္ပုရိသီဝ ပဗ္ဗတေ။>
  text <၆၄>
    text <တဒာ ဟိ ဗြဟတီ သာမာ၊ အာမုတ္တမဏိကုဏ္ဍလာ။>
    text <ဧကစ္စဝသနာ နာရီ၊ မိဂီ ဘန္တာဝုဒိက္ခတိ။>
  text <၆၅>
    text <ကဒာဿု မံ တမ္ဗနခါ သုလောမာ၊ ဗာဟာမုဒူ စန္ဒနသာရလိတ္တာ။>
    text <ဝဋ္ဋင်္ဂုလီ သန္နတဓီရကုတ္တိယာ၊ နာရီ ဥပညိဿတိ သီသတော သုဘာ။>
  text <၆၆>
    text <ကဒာဿု မံ ကဉ္စနဇာလုရစ္ဆဒာ၊ ဓီတာ တိရီဋိဿ ဝိလဂ္ဂမဇ္ဈာ။>
    text <မုဒူဟိ ဗာဟာဟိ ပလိဿဇိဿတိ၊ ဗြဟာဝနေ ဇာတဒုမံဝ မာလုဝါ။>
  text <၆၇>
    text <ကဒာဿု လာခါရသရတ္တသုစ္ဆဝီ၊ ဗိန္ဒုတ္ထနီ ပုဏ္ဍရီကတ္တစင်္ဂီ။>
    text <မုခံ မုခေန ဥပနာမယိဿတိ၊ သောဏ္ဍောဝ သောဏ္ဍဿ သုရာယ ထာလံ။>
  text <၆၈>
    text <ယဒာဒ္ဒသံ တံ တိဋ္ဌန္တိံ၊ သဗ္ဗဘဒ္ဒံ မနောရမံ။>
    text <တတော သကဿ စိတ္တဿ၊ နာဝဗောဓာမိ ကဉ္စိနံ။>
  text <၆၉>
    text <ဥမ္မာဒန္တိမဟံ ဒဋ္ဌာ၊ အာမုတ္တမဏိကုဏ္ဍလံ။>
    text <န သုပါမိ ဒိဝါရတ္တိံ၊ သဟဿံဝ ပရာဇိတော။>
  text <၇၀>
    text <သက္ကော စေ မေ ဝရံ ဒဇ္ဇာ၊ သော စ လဗ္ဘေထ မေ ဝရော။>
    text <ဧကရတ္တံ ဒွိရတ္တံ ဝါ၊ ဘဝေယျံ အဘိပါရကော။>
    text <ဥမ္မာဒန္တျာ ရမိတွာန၊ သိဝိရာဇာ တတော သိယံ။>
  text <၇၁>
    text <ဘူတာနိ မေ ဘူတပတီ နမဿတော၊ အာဂမ္မ ယက္ခေါ ဣဒမေတဒဗြဝိ။>
    text <ရညော မနော ဥမ္မဒန္တျာ နိဝိဋ္ဌော၊ ဒဒာမိ တေ တံ ပရိစာရယဿု။>
  text <၇၂>
    text <ပုညာ ဝိဓံသေ အမရော န စမှိ၊ ဇနော စ မေ ပါပမိဒဉ္စ ဇညာ။>
    text <ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။>
  text <၇၃>
    text <ဇနိန္ဒ နာညတြ တယာ မယာ ဝါ၊ သဗ္ဗာပိ ကမ္မဿ ကတဿ ဇညာ။>
    text <ယံ တေ မယာ ဥမ္မဒန္တီ ပဒိန္နာ၊ ဘုသေဟိ ရာဇာ ဝနထံ သဇာဟိ။>
  text <၇၄>
    text <ယော ပါပကံ ကမ္မ ကရံ မနုဿော၊ သော မညတိ မာယိဒ မညိံသု အညေ။>
    text <ပဿန္တိ ဘူတာနိ ကရောန္တမေတံ၊ ယုတ္တာ စ ယေ ဟောန္တိ နရာ ပထဗျာ။>
  text <၇၅>
    text <အညော နု တေ ကောစိ နရော ပထဗျာ၊ သဒ္ဓေယျ လောကသ္မိ န မေ ပိယာတိ။>
    text <ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။>
  text <၇၆>
    text <အဒ္ဓါ ပိယာ မယှ ဇနိန္ဒ ဧသာ၊ န သာ မမံ အပ္ပိယာ ဘူမိပါလ။>
  text <ဂစ္ဆေဝ တွံ ဥမ္မဒန္တိံ ဘဒန္တေ၊ သီဟောဝ သေလဿ ဂုဟံ ဥပေတိ။>
  text <၇၇>
    text <န ပီဠိတာ အတ္တဒုခေန ဓီရာ၊ သုခပ္ဖလံ ကမ္မ ပရိစ္စဇန္တိ။>
    text <သမ္မောဟိတာ ဝါပိ သုခေန မတ္တာ၊ န ပါပကမ္မဉ္စ သမာစရန္တိ။>
  text <၇၈>
    text <တုဝဉှိ မာတာ စ ပိတာ စ မယှံ၊ ဘတ္တာ ပတီ ပေါသကော ဒေဝတာ စ။>
    text <ဒာသော အဟံ တုယှ သပုတ္တဒာရော၊ ယထာသုခံ သာမိ ကရောဟိ ကာမံ။>
  text <၇၉>
    text <ယော ဣဿရောမှီတိ ကရောတိ ပါပံ၊ ကတွာ စ သော နုတ္တသတေ ပရေသံ။>
    text <န တေန သော ဇီဝတိ ဒီဃမာယု၊ ဒေဝါပိ ပါပေန သမေက္ခရေ နံ။>
  text <၈၀>
    text <အညာတကံ သာမိကေဟီ ပဒိန္နံ၊ ဓမ္မေ ဌိတာ ယေ ပဋိစ္ဆန္တိ ဒာနံ။>
    text <ပဋိစ္ဆကာ ဒာယကာ စာပိ တတ္ထ၊ သုခပ္ဖလညေဝ ကရောန္တိ ကမ္မံ။>
  text <၈၁>
    text <အညော နု တေ ကောစိ နရော ပထဗျာ၊ သဒ္ဓေယျ လောကသ္မိ န မေ ပိယာတိ။>
    text <ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။>
  text <၈၂>
    text <အဒ္ဓါ ပိယာ မယှ ဇနိန္ဒ ဧသာ၊ န သာ မမံ အပ္ပိယာ ဘူမိပါလ။>
    text <ယံ တေ မယာ ဥမ္မဒန္တီ ပဒိန္နာ၊ ဘုသေဟိ ရာဇာ ဝနထံ သဇာဟိ။>
  text <၈၃>
    text <ယော အတ္တဒုက္ခေန ပရဿ ဒုက္ခံ၊ သုခေန ဝါ အတ္တသုခံ ဒဟာတိ။>
    text <ယထေဝိဒံ မယှ တထာ ပရေသံ၊ ယော ဧဝံ ဇာနာတိ သ ဝေဒိ ဓမ္မံ။>
  text <၈၄>
    text <အညော နု တေ ကောစိ နရော ပထဗျာ၊ သဒ္ဓေယျ လောကသ္မိ န မေ ပိယာတိ။>
    text <ဘုသော စ တျဿ မနသော ဝိဃာတော၊ ဒတွာ ပိယံ ဥမ္မဒန္တိံ အဒဋ္ဌာ။>
  text <၈၅>
    text <ဇနိန္ဒ ဇာနာသိ ပိယာ မမေသာ၊ န သာ မမံ အပ္ပိယာ ဘူမိပါလ။>
    text <ပိယေန တေ ဒမ္မိ ပိယံ ဇနိန္ဒ၊ ပိယဒာယိနော ဒေဝ ပိယံ လဘန္တိ။>
  text <၈၆>
    text <သော နူနာဟံ ဝဓိဿာမိ၊ အတ္တာနံ ကာမဟေတုကံ။>
    text <န ဟိ ဓမ္မံ အဓမ္မေန၊ အဟံ ဝဓိတုမုဿဟေ။>
  text <၈၇>
    text <သစေ တုဝံ မယှ သတိံ ဇနိန္ဒ၊ န ကာမယာသိ နရဝီရ သေဋ္ဌ။>
    text <စဇာမိ နံ သဗ္ဗဇနဿ သိဗျာ၊ မယာ ပမုတ္တံ တတော အဝှယေသိ နံ။>
  text <၈၈>
    text <အဒူသိယံ စေ အဘိပါရက တွံ၊ စဇာသိ ကတ္တေ အဟိတာယ တျဿ။>
    text <မဟာ စ တေ ဥပဝါဒောပိ အဿ၊ န စာပိ တျဿ နဂရမှိ ပက္ခေါ။>
  text <၈၉>
    text <အဟံ သဟိဿံ ဥပဝါဒမေတံ၊ နိန္ဒံ ပသံသံ ဂရဟဉ္စ သဗ္ဗံ။>
    text <မမေတမာဂစ္ဆတု ဘူမိပါလ၊ ယထာသုခံ သိဝိ ကရောဟိ ကာမံ။>
  text <၉၀>
    text <ယော နေဝ နိန္ဒံ န ပနပ္ပသံသံ၊ အာဒိယတိ ဂရဟံ နောပိ ပူဇံ။>
    text <သိရီ စ လက္ခီ စ အပေတိ တမှာ၊ အာပေါ သုဝုဋ္ဌီဝ ယထာ ထလမှာ။>
  text <၉၁>
    text <ယံ ကိဉ္စိ ဒုက္ခဉ္စ သုခဉ္စ ဧတ္တော၊ ဓမ္မာတိသာရဉ္စ မနောဝိဃာတံ။>
    text <ဥရသာ အဟံ ပစ္စုတ္တရိဿာမိ သဗ္ဗံ၊ ပထဝီ ယထာ ထာဝရာနံ တသာနံ။>
  text <၉၂>
    text <ဓမ္မာတိသာရဉ္စ မနောဝိဃာတံ၊ ဒုက္ခဉ္စ နိစ္ဆာမိ အဟံ ပရေသံ။>
    text <ဧကောဝိမံ ဟာရယိဿာမိ ဘာရံ၊ ဓမ္မေ ဌိတော ကိဉ္စိ အဟာပယန္တော။>
  text <၉၃>
    text <သဂ္ဂူပဂံ ပုညကမ္မံ ဇနိန္ဒ၊ မာ မေ တုဝံ အန္တရာယံ အကာသိ။>
    text <ဒဒာမိ တေ ဥမ္မဒန္တိံ ပသန္နော၊ ရာဇာဝ ယညေ ဓနံ ဗြာဟ္မဏာနံ။>
  text <၉၄>
    text <အဒ္ဓါ တုဝံ ကတ္တေ ဟိတေသိ မယှံ၊ သခါ မမံ ဥမ္မဒန္တီ တုဝဉ္စ။>
    text <နိန္ဒေယျု ဒေဝါ ပိတရော စ သဗ္ဗေ၊ ပါပဉ္စ ပဿံ အဘိသမ္ပရာယံ။>
  text <၉၅>
    text <န ဟေတဓမ္မံ သိဝိရာဇ ဝဇ္ဇုံ၊ သနေဂမာ ဇာနပဒာ စ သဗ္ဗေ။>
    text <ယံ တေ မယာ ဥမ္မဒန္တီ ပဒိန္နာ၊ ဘုသေဟိ ရာဇာ ဝနထံ သဇာဟိ။>
  text <၉၆>
    text <အဒ္ဓါ တုဝံ ကတ္တေ ဟိတေသိ မယှံ၊ သခါ မမံ ဥမ္မဒန္တီ တုဝဉ္စ။>
    text <သတဉ္စ ဓမ္မာနိ သုကိတ္တိတာနိ၊ သမုဒ္ဒဝေလာဝ ဒုရစ္စယာနိ။>
  text <၉၇>
    text <အာဟုနေယျော မေသိ ဟိတာနုကမ္ပီ၊ ဓာတာ ဝိဓာတာ စသိ ကာမပါလော။>
    text <တယီ ဟုတာ ရာဇ မဟပ္ဖလာ ဟိ၊ ကာမေန မေ ဥမ္မဒန္တိံ ပဋိစ္ဆ။>
  text <၉၈>
    text <အဒ္ဓါ ဟိ သဗ္ဗံ အဘိပါရက တွံ၊ ဓမ္မံ အစာရီ မမ ကတ္တုပုတ္တ။>
    text <အညော နု တေ ကော ဣဓ သောတ္ထိကတ္တာ၊ ဒွိပဒော နရော အရုဏေ ဇီဝလောကေ။>
  text <၉၉>
    text <တုဝံ နု သေဋ္ဌော တွမနုတ္တရောသိ၊ တွံ ဓမ္မဂူ ဓမ္မဝိဒူ သုမေဓော။>
    text <သော ဓမ္မဂုတ္တော စိရမေဝ ဇီဝ၊ ဓမ္မဉ္စ မေ ဒေသယ ဓမ္မပါလ။>
  text <၁၀၀>
    text <တဒိင်္ဃ အဘိပါရက၊ သုဏောဟိ ဝစနံ မမ။>
    text <ဓမ္မံ တေ ဒေသယိဿာမိ၊ သတံ အာသေဝိတံ အဟံ။>
  text <၁၀၁>
    text <သာဓု ဓမ္မရုစိ ရာဇာ၊ သာဓု ပညာဏဝါ နရော။>
    text <သာဓု မိတ္တာနမဒ္ဒုဗ္ဘော၊ ပါပဿာကရဏံ သုခံ။>
  text <၁၀၂>
    text <အက္ကောဓနဿ ဝိဇိတေ၊ ဌိတဓမ္မဿ ရာဇိနော။>
    text <သုခံ မနုဿာ အာသေထ၊ သီတစ္ဆာယာယ သင်္ဃရေ။>
  text <၁၀၃>
    text <န စာဟမေတံ အဘိရောစယာမိ၊ ကမ္မံ အသမေက္ခကတံ အသာဓု။>
    text <ယေ ဝါပိ ဉတွာန သယံ ကရောန္တိ၊ ဥပမာ ဣမာ မယှံ တုဝံ သုဏောဟိ။>
  text <၁၀၄>
    text <ဂဝံ စေ တရမာနာနံ၊ ဇိမှံ ဂစ္ဆတိ ပုင်္ဂဝေါ။>
    text <သဗ္ဗာ တာ ဇိမှံ ဂစ္ဆန္တိ၊ နေတ္တေ ဇိမှံ ဂတေ သတိ။>
  text <၁၀၅>
    text <ဧဝမေဝ မနုဿေသု၊ ယော ဟောတိ သေဋ္ဌသမ္မတော။>
    text <သော စေ အဓမ္မံ စရတိ၊ ပဂေဝ ဣတရာ ပဇာ။>
    text <သဗ္ဗံ ရဋ္ဌံ ဒုခံ သေတိ၊ ရာဇာ စေ ဟောတိ အဓမ္မိကော။>
  text <၁၀၆>
    text <ဂဝံ စေ တရမာနာနံ၊ ဥဇုံ ဂစ္ဆတိ ပုင်္ဂဝေါ။>
    text <သဗ္ဗာ ဂါဝီ ဥဇုံ ယန္တိ၊ နေတ္တေ ဥဇုံ ဂတေ သတိ။>
  text <၁၀၇>
    text <ဧဝမေဝ မနုဿေသု၊ ယော ဟောတိ သေဋ္ဌသမ္မတော။>
    text <သော သစေ ဓမ္မံ စရတိ၊ ပဂေဝ ဣတရာ ပဇာ။>
    text <သဗ္ဗံ ရဋ္ဌံ သုခံ သေတိ၊ ရာဇာ စေ ဟောတိ ဓမ္မိကော။>
  text <၁၀၈>
    text <န စာပါဟံ အဓမ္မေန၊ အမရတ္တမဘိပတ္ထယေ။>
    text <ဣမံ ဝါ ပထဝိံ သဗ္ဗံ၊ ဝိဇေတုံ အဘိပါရက။>
  text <၁၀၉>
    text <ယဉှိ ကိဉ္စိ မနုဿေသု၊ ရတနံ ဣဓ ဝိဇ္ဇတိ။>
    text <ဂါဝေါ ဒာသော ဟိရညဉ္စ၊ ဝတ္ထိယံ ဟရိစန္ဒနံ။>
  text <၁၁၀>
    text <အဿိတ္ထိယော ရတနံ မဏိကဉ္စ၊ ယဉ္စာပိ မေ စန္ဒသူရိယာ အဘိပါလယန္တိ။>
    text <န တဿ ဟေတု ဝိသမံ စရေယျံ၊ မဇ္ဈေ သိဝီနံ ဥသဘောမှိ ဇာတော။>
  text <၁၁၁>
    text <နေတာ ဟိတာ ဥဂ္ဂတော ရဋ္ဌပါလော၊ ဓမ္မံ သိဝီနံ အပစာယမာနော။>
    text <သော ဓမ္မမေဝါနုဝိစိန္တယန္တော၊ တသ္မာ သကေ စိတ္တဝသေ န ဝတ္တော။>
  text <၁၁၂>
    text <အဒ္ဓါ တုဝံ မဟာရာဇ၊ နိစ္စံ အဗျသနံ သိဝံ။>
    text <ကရိဿသိ စိရံ ရဇ္ဇံ၊ ပညာ ဟိ တဝ တာဒိသီ။>
  text <၁၁၃>
    text <ဧတံ တေ အနုမောဒာမ၊ ယံ ဓမ္မံ နပ္ပမဇ္ဇသိ။>
    text <ဓမ္မံ ပမဇ္ဇ ခတ္တိယော၊ ရဋ္ဌာ စဝတိ ဣဿရော။>
  text <၁၁၄>
    text <ဓမ္မံ စရ မဟာရာဇ၊ မာတာပိတူသု ခတ္တိယ။>
    text <ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။>
  text <၁၁၅>
    text <ဓမ္မံ စရ မဟာရာဇ၊ ပုတ္တဒာရေသု ခတ္တိယ။ပေ။>
  text <၁၁၆>
    text <ဓမ္မံ စရ မဟာရာဇ၊ မိတ္တာမစ္စေသု ခတ္တိယ။ပေ။>
  text <၁၁၇>
    text <ဓမ္မံ စရ မဟာရာဇ၊ ဝါဟနေသု ဗလေသု စ။ပေ။>
  text <၁၁၈>
    text <ဓမ္မံ စရ မဟာရာဇ၊ ဂါမေသု နိဂမေသု စ။ပေ။>
  text <၁၁၉>
    text <ဓမ္မံ စရ မဟာရာဇ၊ ရဋ္ဌေသု ဇနပဒေသု စ။ပေ။>
  text <၁၂၀>
    text <ဓမ္မံ စရ မဟာရာဇ၊ သမဏဗြာဟ္မဏေသု စ။ပေ။>
  text <၁၂၁>
    text <ဓမ္မံ စရ မဟာရာဇ၊ မိဂပက္ခီသု ခတ္တိယ။ပေ။>
  text <၁၂၂>
    text <ဓမ္မံ စရ မဟာရာဇ၊ ဓမ္မော စိဏ္ဏော သုခါဝဟော။>
    text <ဣဓ ဓမ္မံ စရိတွာန၊ ရာဇ သဂ္ဂံ ဂမိဿသိ။>
  text <၁၂၃>
    text <ဓမ္မံ စရ မဟာရာဇ၊ သဣန္ဒာ ဒေဝါ သဗြဟ္မကာ။>
    text <သုစိဏ္ဏေန ဒိဝံ ပတ္တာ၊ မာ ဓမ္မံ ရာဇ ပါမဒောတိ။>
  stand <ဥမ္မာဒန္တီဇာတကံ ဒုတိယံ။>
  text <  <
  text <၅၂၈။ မဟာဗောဓိဇာတကံ ၃>
  text <၁၂၄>
    text <ကိံ နု ဒဏ္ဍံ ကိမဇိနံ၊ ကိံ ဆတ္တံ ကိမုပါဟနံ။>
    text <ကိမင်္ကုသဉ္စ ပတ္တဉ္စ၊ သင်္ဃာဋိဉ္စာပိ ဗြာဟ္မဏ။>
    text <တရမာနရူပေါဟာသိ၊ ကိံ နု ပတ္ထယသေ ဒိသံ။>
  text <၁၂၅>
    text <ဒွာဒသေတာနိ ဝဿာနိ၊ ဝုသိတာနိ တဝန္တိကေ။>
    text <နာဘိဇာနာမိ သောဏေန၊ ပိင်္ဂလေနာဘိကူဇိတံ။>
  text <၁၂၆>
    text <သွာယံ ဒိတ္တောဝ နဒတိ၊ သုက္ကဒာဌံ ဝိဒံသယံ။>
    text <တဝ သုတွာ သဘရိယဿ၊ ဝီတသဒ္ဓဿ မံ ပတိ။>
  text <၁၂၇>
    text <အဟု ဧသ ကတော ဒောသော၊ ယထာ ဘာသသိ ဗြာဟ္မဏ။>
    text <ဧသ ဘိယျော ပသီဒာမိ၊ ဝသ ဗြာဟ္မဏ မာဂမာ။>
  text <၁၂၈>
    text <သဗ္ဗသေတော ပုရေ အာသိ၊ တတောပိ သဗလော အဟု။>
    text <သဗ္ဗလောဟိတကော ဒာနိ၊ ကာလော ပက္ကမိတုံ မမ။>
  text <၁၂၉>
    text <အဗ္ဘန္တရံ ပုရေ အာသိ၊ တတော မဇ္ဈေ တတော ဗဟိ။>
    text <ပုရာ နိဒ္ဓမနာ ဟောတိ၊ သယမေဝ ဝဇာမဟံ။>
  text <၁၃၀>
    text <ဝီတသဒ္ဓံ န သေဝေယျ၊ ဥဒပါနံဝနောဒကံ။>
    text <သစေပိ နံ အနုခဏေ၊ ဝါရိ ကဒ္ဒမဂန္ဓိကံ။>
  text <၁၃၁>
    text <ပသန္နမေဝ သေဝေယျ၊ အပ္ပသန္နံ ဝိဝဇ္ဇယေ။>
    text <ပသန္နံ ပယိရုပါသေယျ၊ ရဟဒံ ဝုဒကတ္ထိကော။>
  text <၁၃၂>
    text <ဘဇေ ဘဇန္တံ ပုရိသံ၊ အဘဇန္တံ န ဘဇ္ဇယေ။>
    text <အသပ္ပုရိသဓမ္မော သော၊ ယော ဘဇန္တံ န ဘဇ္ဇတိ။>
  text <၁၃၃>
    text <ယော ဘဇန္တံ န ဘဇတိ၊ သေဝမာနံ န သေဝတိ။>
    text <သ ဝေ မနုဿပါပိဋ္ဌော၊ မိဂေါ သာခဿိတော ယထာ။>
  text <၁၃၄>
    text <အစ္စာဘိက္ခဏသံသဂ္ဂါ၊ အသမောသရဏေန စ။>
    text <ဧတေန မိတ္တာ ဇီရန္တိ၊ အကာလေ ယာစနာယ စ။>
  text <၁၃၅>
    text <တသ္မာ နာဘိက္ခဏံ ဂစ္ဆေ၊ န စ ဂစ္ဆေ စိရာစိရံ။>
    text <ကာလေန ယာစံ ယာစေယျ၊ ဧဝံ မိတ္တာ န ဇီယရေ။>
  text <၁၃၆>
    text <အတိစိရံ နိဝါသေန၊ ပိယော ဘဝတိ အပ္ပိယော။>
    text <အာမန္တ ခေါ တံ ဂစ္ဆာမ၊ ပုရာ တေ ဟောမ အပ္ပိယာ။>
  text <၁၃၇>
    text <ဧဝံ စေ ယာစမာနာနံ၊ အဉ္ဇလိံ နာဝဗုဇ္ဈသိ။>
    text <ပရိစာရကာနံ သတံ၊ ဝစနံ န ကရောသိ နော။>
    text <ဧဝံ တံ အဘိယာစာမ၊ ပုန ကယိရာသိ ပရိယာယံ။>
  text <၁၃၈>
    text <ဧဝံ စေ နော ဝိဟရတံ၊ အန္တရာယော န ဟေဿတိ။>
    text <တုယှံ ဝါပိ မဟာရာဇ၊ မယှံ ဝါ ရဋ္ဌဝဒ္ဓန။>
    text <အပ္ပေဝ နာမ ပဿေမ၊ အဟောရတ္တာနမစ္စယေ။>
  text <၁၃၉>
    text <ဥဒီရဏာ စေ သံဂတျာ၊ ဘာဝါယ မနုဝတ္တတိ။>
    text <အကာမာ အကရဏီယံ ဝါ၊ ကရဏီယံ ဝါပိ ကုဗ္ဗတိ။>
    text <အာကာမာကရဏီယမှိ၊ ကွိဓ ပါပေန လိပ္ပတိ။>
  text <၁၄၀>
    text <သော စေ အတ္ထော စ ဓမ္မော စ၊ ကလျာဏော န စ ပါပကော။>
    text <ဘောတော စေ ဝစနံ သစ္စံ၊ သုဟတော ဝါနရော မယာ။>
  text <၁၄၁>
    text <အတ္တနော စေ ဟိ ဝါဒဿ၊ အပရာဓံ ဝိဇာနိယာ။>
    text <န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။>
  text <၁၄၂>
    text <ဣဿရော သဗ္ဗလောကဿ၊ သစေ ကပ္ပေတိ ဇီဝိတံ။>
    text <ဣဒ္ဓိံ ဗျသနဘာဝဉ္စ၊ ကမ္မံ ကလျာဏပါပကံ။>
    text <နိဒ္ဒေသကာရီ ပုရိသော၊ ဣဿရော တေန လိပ္ပတိ။>
  text <၁၄၃>
    text <သော စေ အတ္ထော စ ဓမ္မော စ၊ ကလျာဏော န စ ပါပကော။>
    text <ဘောတော စေ ဝစနံ သစ္စံ၊ သုဟတော ဝါနရော မယာ။>
  text <၁၄၄>
    text <အတ္တနော စေ ဟိ ဝါဒဿ၊ အပရာဓံ ဝိဇာနိယာ။>
    text <န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။>
  text <၁၄၅>
    text <သစေ ပုဗ္ဗေကတဟေတု၊ သုခဒုက္ခံ နိဂစ္ဆတိ။>
    text <ပေါရာဏကံ ကတံ ပါပံ၊ တမေသော မုစ္စတေ ဣဏံ။>
    text <ပေါရာဏကဣဏမောက္ခေါ၊ ကွိဓ ပါပေန လိပ္ပတိ။>
  text <၁၄၆>
    text <သော စေ အတ္ထော စ ဓမ္မော စ၊ ကလျာဏော န စ ပါပကော။>
    text <ဘောတော စေ ဝစနံ သစ္စံ၊ သုဟတော ဝါနရော မယာ။>
  text <၁၄၇>
    text <အတ္တနော စေ ဟိ ဝါဒဿ၊ အပရာဓံ ဝိဇာနိယာ။>
    text <န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။>
  text <၁၄၈>
    text <စတုန္နံယေဝုပါဒာယ၊ ရူပံ သမ္ဘောတိ ပါဏိနံ။>
    text <ယတော စ ရူပံ သမ္ဘောတိ၊ တတ္ထေဝါနုပဂစ္ဆတိ။>
    text <ဣဓေဝ ဇီဝတိ ဇီဝေါ၊ ပေစ္စ ပေစ္စ ဝိနဿတိ။>
  text <၁၄၉>
    text <ဥစ္ဆိဇ္ဇတိ အယံ လောကော၊ ယေ ဗာလာ ယေ စ ပဏ္ဍိတာ။>
    text <ဥစ္ဆိဇ္ဇမာနေ လောကသ္မိံ၊ ကွိဓ ပါပေန လိပ္ပတိ။>
  text <၁၅၀>
    text <သော စေ အတ္ထော စ ဓမ္မော စ၊ ကလျာဏော န စ ပါပကော။>
    text <ဘောတော စေ ဝစနံ သစ္စံ၊ သုဟတော ဝါနရော မယာ။>
  text <၁၅၁>
    text <အတ္တနော စေ ဟိ ဝါဒဿ၊ အပရာဓံ ဝိဇာနိယာ။>
    text <န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။>
  text <၁၅၂>
    text <အာဟု ခတ္တဝိဒာ လောကေ၊ ဗာလာ ပဏ္ဍိတမာနိနော။>
    text <မာတရံ ပိတရံ ဟညေ၊ အထော ဇေဋ္ဌမ္ပိ ဘာတရံ။>
    text <ဟနေယျ ပုတ္တ ဒာရေ စ၊ အတ္ထော စေ တာဒိသော သိယာ။>
  text <၁၅၃>
    text <ယဿ ရုက္ခဿ ဆာယာယ၊ နိသီဒေယျ သယေယျ ဝါ။>
    text <န တဿ သာခံ ဘဉ္ဇေယျ၊ မိတ္တဒုဗ္ဘော ဟိ ပါပကော။>
  text <၁၅၄>
    text <အထ အတ္ထေ သမုပ္ပန္နေ၊ သမူလမပိ အဗ္ဗဟေ။>
    text <အတ္ထော မေ သမ္ဗလေနာပိ၊ သုဟတော ဝါနရော မယာ။>
  text <၁၅၅>
    text <သော စေ အတ္ထော စ ဓမ္မော စ၊ ကလျာဏော န စ ပါပကော။>
    text <ဘောတော စေ ဝစနံ သစ္စံ၊ သုဟတော ဝါနရော မယာ။>
  text <၁၅၆>
    text <အတ္တနော စေ ဟိ ဝါဒဿ၊ အပရာဓံ ဝိဇာနိယာ။>
    text <န မံ တွံ ဂရဟေယျာသိ၊ ဘောတော ဝါဒော ဟိ တာဒိသော။>
  text <၁၅၇>
    text <အဟေတုဝါဒော ပုရိသော၊ ယော စ ဣဿရကုတ္တိကော။>
    text <ပုဗ္ဗေကတီ စ ဥစ္ဆေဒီ၊ ယော စ ခတ္တဝိဒော နရော။>
  text <၁၅၈>
    text <ဧတေ အသပ္ပုရိသာ လောကေ၊ ဗာလာ ပဏ္ဍိတမာနိနော။>
    text <ကရေယျ တာဒိသော ပါပံ၊ အထော အညမ္ပိ ကာရယေ။>
    text <အသပ္ပုရိသသံသဂ္ဂေါ၊ ဒုက္ခန္တော ကဋုကုဒြယော။>
  text <၁၅၉>
    text <ဥရဗ္ဘရူပေန ဝကဿု ပုဗ္ဗေ၊ အသံကိတော အဇယူထံ ဥပေတိ။>
    text <ဟန္တွာ ဥရဏိံ အဇိကံ အဇဉ္စ၊ ဥတြာသယိတွာ ယေန ကာမံ ပလေတိ။>
  text <၁၆၀>
    text <တထာဝိဓေကေ သမဏဗြာဟ္မဏာသေ၊ ဆဒနံ ကတွာ ဝဉ္စယန္တိ မနုဿေ။>
    text <အနာသကာ ထဏ္ဍိလသေယျကာ စ၊ ရဇောဇလ္လံ ဥက္ကုဋိကပ္ပဓာနံ။>
    text <ပရိယာယဘတ္တဉ္စ အပါနကတ္တာ၊ ပါပါစာရာ အရဟန္တော ဝဒာနာ။>
  text <၁၆၁>
    text <ဧတေ အသပ္ပုရိသာ လောကေ၊ ဗာလာ ပဏ္ဍိတမာနိနော။>
    text <ကရေယျ တာဒိသော ပါပံ၊ အထော အညမ္ပိ ကာရယေ။>
    text <အသပ္ပုရိသသံသဂ္ဂေါ၊ ဒုက္ခန္တော ကဋုကုဒြယော။>
  text <၁၆၂>
    text <ယမာဟု နတ္ထိ ဝီရိယန္တိ၊ အဟေတုဉ္စ ပဝဒန္တိ ယေ။>
    text <ပရကာရံ အတ္တကာရဉ္စ၊ ယေ တုစ္ဆံ သမဝဏ္ဏယုံ။>
  text <၁၆၃>
    text <ဧတေ အသပ္ပုရိသာ လောကေ၊ ဗာလာ ပဏ္ဍိတမာနိနော။>
    text <ကရေယျ တာဒိသော ပါပံ၊ အထော အညမ္ပိ ကာရယေ။>
    text <အသပ္ပုရိသသံသဂ္ဂေါ၊ ဒုက္ခန္တော ကဋုကုဒြယော။>
  text <၁၆၄>
    text <သစေ ဟိ ဝီရိယံ နာဿ၊ ကမ္မံ ကလျာဏပါပကံ။>
    text <န ဘရေ ဝဍ္ဎကိံ ရာဇာ၊ နပိ ယန္တာနိ ကာရယေ။>
  text <၁၆၅>
    text <ယသ္မာ စ ဝီရိယံ အတ္ထိ၊ ကမ္မံ ကလျာဏပါပကံ။>
    text <တသ္မာ ယန္တာနိ ကာရေတိ၊ ရာဇာ ဘရတိ ဝဍ္ဎကိံ။>
  text <၁၆၆>
    text <ယဒိ ဝဿသတံ ဒေဝေါ၊ န ဝဿေ န ဟိမံ ပတေ။>
    text <ဥစ္ဆိဇ္ဇေယျ အယံ လောကော၊ ဝိနဿေယျ အယံ ပဇာ။>
  text <၁၆၇>
    text <ယသ္မာ စ ဝဿတီ ဒေဝေါ၊ ဟိမဉ္စာနုဖုသာယတိ။>
    text <တသ္မာ သဿာနိ ပစ္စန္တိ၊ ရဋ္ဌဉ္စ ပါလိတေ စိရံ။>
  text <၁၆၈>
    text <ဂဝံ စေ တရမာနာနံ၊ ဇိမှံ ဂစ္ဆတိ ပုင်္ဂဝေါ။>
    text <သဗ္ဗာ တာ ဇိမှံ ဂစ္ဆန္တိ၊ နေတ္တေ ဇိမှံ ဂတေ သတိ။>
  text <၁၆၉>
    text <ဧဝမေဝ မနုဿေသု၊ ယော ဟောတိ သေဋ္ဌသမ္မတော။>
    text <သော စေ အဓမ္မံ စရတိ၊ ပဂေဝ ဣတရာ ပဇာ။>
    text <သဗ္ဗံ ရဋ္ဌံ ဒုခံ သေတိ၊ ရာဇာ စေ ဟောတိ အဓမ္မိကော။>
  text <၁၇၀>
    text <ဂဝံ စေ တရမာနာနံ၊ ဥဇုံ ဂစ္ဆတိ ပုင်္ဂဝေါ။>
    text <သဗ္ဗာ ဂါဝီ ဥဇုံ ယန္တိ၊ နေတ္တေ ဥဇုံ ဂတေ သတိ။>
  text <၁၇၁>
    text <ဧဝမေဝ မနုဿေသု၊ ယော ဟောတိ သေဋ္ဌသမ္မတော။>
    text <သော သစေ ဓမ္မံ စရတိ၊ ပဂေဝ ဣတရာ ပဇာ။>
    text <သဗ္ဗံ ရဋ္ဌံ သုခံ သေတိ၊ ရာဇာ စေ ဟောတိ ဓမ္မိကော။>
  text <၁၇၂>
    text <မဟာရုက္ခဿ ဖလိနော၊ အာမံ ဆိန္ဒတိ ယော ဖလံ။>
    text <ရသဉ္စဿ န ဇာနာတိ၊ ဗီဇဉ္စဿ ဝိနဿတိ။>
  text <၁၇၃>
    text <မဟာရုက္ခူပမံ ရဋ္ဌံ၊ အဓမ္မေန ပသာသတိ။>
    text <ရသဉ္စဿ န ဇာနာတိ၊ ရဋ္ဌဉ္စဿ ဝိနဿတိ။>
  text <၁၇၄>
    text <မဟာရုက္ခဿ ဖလိနော၊ ပက္ကံ ဆိန္ဒတိ ယော ဖလံ။>
    text <ရသဉ္စဿ ဝိဇာနာတိ၊ ဗီဇဉ္စဿ န နဿတိ။>
  text <၁၇၅>
    text <မဟာရုက္ခူပမံ ရဋ္ဌံ၊ ဓမ္မေန ယော ပသာသတိ။>
    text <ရသဉ္စဿ ဝိဇာနာတိ၊ ရဋ္ဌဉ္စဿ န နဿတိ။>
  text <၁၇၆>
    text <ယော စ ရာဇာ ဇနပဒံ၊ အဓမ္မေန ပသာသတိ။>
    text <သဗ္ဗောသဓီဟိ သော ရာဇာ၊ ဝိရုဒ္ဓေါ ဟောတိ ခတ္တိယော။>
  text <၁၇၇>
    text <တထေဝ နေဂမေ ဟိံသံ၊ ယေ ယုတ္တာ ကယဝိက္ကယေ။>
    text <ဩဇဒာနဗလီကာရေ၊ သ ကောသေန ဝိရုဇ္ဈတိ။>
  text <၁၇၈>
    text <ပဟာရဝရခေတ္တညူ၊ သင်္ဂါမေ ကတနိဿမေ။>
    text <ဥဿိတေ ဟိံသယံ ရာဇာ၊ သ ဗလေန ဝိရုဇ္ဈတိ။>
  text <၁၇၉>
    text <တထေဝ ဣသယော ဟိံသံ၊ သညတေ ဗြဟ္မစာရိယော။>
    text <အဓမ္မစာရီ ခတ္တိယော၊ သော သဂ္ဂေန ဝိရုဇ္ဈတိ။>
  text <၁၈၀>
    text <ယော စ ရာဇာ အဓမ္မဋ္ဌော၊ ဘရိယံ ဟန္တိ အဒူသိကံ။>
    text <လုဒ္ဒံ ပသဝတေ ဌာနံ၊ ပုတ္တေဟိ စ ဝိရုဇ္ဈတိ။>
  text <၁၈၁>
    text <ဓမ္မံ စရေ ဇာနပဒေ၊ နေဂမေသု ဗလေသု စ။>
    text <ဣသယော စ န ဟိံသေယျ၊ ပုတ္တဒာရေ သမံ စရေ။>
  text <၁၈၂>
    text <သ တာဒိသော ဘူမိပတိ၊ ရဋ္ဌပါလော အကောဓနော။>
    text <သပတ္တေ သမ္ပကမ္ပေတိ၊ ဣန္ဒောဝ အသုရာဓိပေါတိ။>
    text <သနိဠီနိကမဝှယနော ပဌမော၊ ဒုတိယော ပန သဥမ္မဒန္တိဝရော။>
    text <တတိယော ပန ဗောဓိသိရီဝှယနော၊ ကထိတာ ပန တီဏိ ဇိနေန သုဘာတိ။>
  stand <မဟာဗောဓိဇာတကံ တတိယံ။>
  stand <ပဏ္ဏာသနိပါတံ နိဋ္ဌိတံ။>
  text <တဿုဒ္ဒာနံ>
