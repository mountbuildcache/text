text <၂၀။ သတ္တတိနိပါတော>
  text <  <
  text <၅၃၁။ ကုသဇာတကံ ၁>
  text <၁>
    text <ဣဒံ တေ ရဋ္ဌံ သဓနံ သယောဂ္ဂံ၊ သကာယုရံ သဗ္ဗကာမူပပန္နံ။>
    text <ဣဒံ တေ ရဇ္ဇံ အနုသာသ အမ္မ၊ ဂစ္ဆာမဟံ ယတ္ထ ပိယာ ပဘာဝတီ။>
  text <၂>
    text <အနုဇ္ဇုဘူတေန ဟရံ မဟန္တံ၊ ဒိဝါ စ ရတ္တော စ နိသီထကာလေ။>
    text <ပဋိဂစ္ဆ တွံ ခိပ္ပံ ကုသာဝတိံ ကုသ၊ နိစ္ဆာမိ ဒုဗ္ဗဏ္ဏမဟံ ဝသန္တံ။>
  text <၃>
    text <နာဟံ ဂမိဿာမိ ဣတော ကုသာဝတိံ၊ ပဘာဝတီ ဝဏ္ဏပလောဘိတော တဝ။>
    text <ရမာမိ မဒ္ဒဿ နိကေတရမ္မေ၊ ဟိတွာန ရဋ္ဌံ တဝ ဒဿနေ ရတော။>
  text <၄>
    text <ပဘာဝတီ ဝဏ္ဏပလောဘိတော တဝ၊ သမ္မူဠှရူပေါ ဝိစရာမိ မေဒိနိံ။>
    text <ဒိသံ န ဇာနာမိ ကုတောမှိ အာဂတော၊ တယမှိ မတ္တော မိဂမန္ဒလောစနေ။>
  text <၅>
    text <သုဝဏ္ဏစီရဝသနေ၊ ဇာတရူပသုမေခလေ။>
    text <သုဿောဏိ တဝ ကာမာ ဟိ၊ နာဟံ ရဇ္ဇေန မတ္ထိကော။>
  text <၆>
    text <အဗ္ဘူတိ တဿ ဘော ဟောတိ၊ ယော အနိစ္ဆန္တမိစ္ဆတိ။>
    text <အကာမံ ရာဇ ကာမေသိ၊ အကန္တံ ကန္တု မိစ္ဆသိ။>
  text <၇>
    text <အကာမံ ဝါ သကာမံ ဝါ၊ ယော နရော လဘတေ ပိယံ။>
    text <လာဘမေတ္ထ ပသံသာမ၊ အလာဘော တတ္ထ ပါပကော။>
  text <၈>
    text <ပါသာဏသာရံ ခဏသိ၊ ကဏိကာရဿ ဒာရုနာ။>
    text <ဝါတံ ဇာလေန ဗာဓေသိ၊ ယော အနိစ္ဆန္တမိစ္ဆသိ။>
  text <၉>
    text <ပါသာဏော နူန တေ ဟဒယေ၊ ဩဟိတော မုဒုလက္ခဏေ။>
    text <ယော တေ သာတံ န ဝိန္ဒာမိ၊ တိရောဇနပဒာဂတော။>
  text <၁၀>
    text <ယဒာ မံ ဘကုဋိံ ကတွာ၊ ရာဇပုတ္တီ ဥဒိက္ခတိ။>
    text <အာဠာရိကော တဒာ ဟောမိ၊ ရညော မဒ္ဒဿန္တေပုရေ။>
  text <၁၁>
    text <ယဒာ ဥမှယမာနာ မံ၊ ရာဇပုတ္တီ ဥဒိက္ခတိ။>
    text <နာဠာရိကော တဒာ ဟောမိ၊ ရာဇာ ဟောမိ တဒာ ကုသော။>
  text <၁၂>
    text <သစေ ဟိ ဝစနံ သစ္စံ၊ နေမိတ္တာနံ ဘဝိဿတိ။>
    text <နေဝ မေ တွံ ပတီ အဿ၊ ကာမံ ဆိန္ဒန္တု သတ္တဓာ။>
  text <၁၃>
    text <သစေ ဟိ ဝစနံ သစ္စံ၊ အညေသံ ယဒိ ဝါ မမံ။>
    text <နေဝ တုယှံ ပတီ အတ္ထိ၊ အညော သီဟဿရာ ကုသာ။>
  text <၁၄>
    text <နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။>
    text <သစေ မံ နာဂနာသူရူ၊ ဩလောကေယျ ပဘာဝတီ။>
  text <၁၅>
    text <နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။>
    text <သစေ မံ နာဂနာသူရူ၊ အာလပေယျ ပဘာဝတီ။>
  text <၁၆>
    text <နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။>
    text <သစေ မံ နာဂနာသူရူ၊ ဥမှာယေယျ ပဘာဝတီ။>
  text <၁၇>
    text <နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။>
    text <သစေ မံ နာဂနာသူရူ၊ ပမှာယေယျ ပဘာဝတီ။>
  text <၁၈>
    text <နေက္ခံ ဂီဝံ တေ ကာရေဿံ၊ ပတွာ ခုဇ္ဇေ ကုသာဝတိံ။>
    text <သစေ မေ နာဂနာသူရူ၊ ပါဏီဟိ ဥပသမ္ဖုသေ။>
  text <၁၉>
    text <န ဟိ နူနာယံ ရာဇပုတ္တီ၊ ကုသေ သာတမ္ပိ ဝိန္ဒတိ။>
    text <အာဠာရိကေ ဘတေ ပေါသေ၊ ဝေတနေန အနတ္ထိကေ။>
  text <၂၀>
    text <န ဟိ နူနာယံ သာ ခုဇ္ဇာ၊ လဘတိ ဇိဝှာယ ဆေဒနံ။>
    text <သုနိသိတေန သတ္ထေန၊ ဧဝံ ဒုဗ္ဘာသိတံ ဘဏံ။>
  text <၂၁>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <မဟာယသောတိ ကတွာန၊ ကရဿု ရုစိရေ ပိယံ။>
  text <၂၂>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <မဟဒ္ဓနောတိ ကတွာန၊ ကရဿု ရုစိရေ ပိယံ။>
  text <၂၃>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <မဟဗ္ဗလောတိ ကတွာန၊ ကရဿု ရုစိရေ ပိယံ။>
  text <၂၄>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <မဟာရဋ္ဌောတိ ကတွာန၊ ကရဿု ရုစိရေ ပိယံ။>
  text <၂၅>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <မဟာရာဇာတိ ကတွာန၊ ကရဿု ရုစိရေ ပိယံ။>
  text <၂၆>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <သီဟဿရောတိ ကတွာန၊ ကရဿု ရုစိရေ ပိယံ။>
  text <၂၇>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <ဝဂ္ဂုဿရောတိ ကတွာန၊ ကရဿု ရုစိရေ ပိယံ။>
  text <၂၈>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <ဗိန္ဒုဿရောတိ ကတွာန၊ ကရဿု ရုစိရေ ပိယံ။>
  text <၂၉>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <မဉ္ဇုဿရောတိ ကတွာန၊ ကရဿု ရုစိရေ ပိယံ။>
  text <၃၀>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <မဓုဿရောတိ ကတွာန၊ ကရဿု ရုစိရေ ပိယံ။>
  text <၃၁>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <သတသိပ္ပေါတိ ကတွာန၊ ကရဿု ရုစိရေ ပိယံ။>
  text <၃၂>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <ခတ္တိယောတိပိ ကတွာန၊ ကရဿု ရုစိရေ ပိယံ။>
  text <၃၃>
    text <မာ နံ ရူပေန ပါမေသိ၊ အာရောဟေန ပဘာဝတိ။>
    text <ကုသရာဇာတိ ကတွာန၊ ကရဿု ရုစိရေ ပိယံ။>
  text <၃၄>
    text <ဧတေ နာဂါ ဥပတ္ထဒ္ဓါ၊ သဗ္ဗေ တိဋ္ဌန္တိ ဝမ္မိတာ။>
    text <ပုရာ မဒ္ဒန္တိ ပါကာရံ၊ အာနေန္တေတံ ပဘာဝတိံ။>
  text <၃၅>
    text <သတ္တ ဗိလေ ကရိတွာန၊ အဟမေတံ ပဘာဝတိံ။>
    text <ခတ္တိယာနံ ပဒဿာမိ၊ ယေ မံ ဟန္တုံ ဣဓာဂတာ။>
  text <၃၆>
    text <အဝုဋ္ဌဟိ ရာဇပုတ္တီ၊ သာမာ ကောသေယျဝါသိနီ။>
    text <အဿုပုဏ္ဏေဟိ နေတ္တေဟိ၊ ဒာသီဂဏပုရက္ခတာ။>
  text <၃၇>
    text <တံ နူန ကက္ကူပနိသေဝိတံ မုခံ၊ အာဒာသဒန္တာထရုပစ္စဝေက္ခိတံ။>
    text <သုဘံ သုနေတ္တံ ဝိရဇံ အနင်္ဂဏံ၊ ဆုဒ္ဓံ ဝနေ ဌဿတိ ခတ္တိယေဟိ။>
  text <၃၈>
    text <တေ နူန မေ အသိတေ ဝေလ္လိတဂ္ဂေ၊ ကေသေ မုဒူ စန္ဒနသာရလိတ္တေ။>
    text <သမာကုလေ သီဝထိကာယ မဇ္ဈေ၊ ပါဒေဟိ ဂိဇ္ဈာ ပရိကဍ္ဎိဿန္တိ။>
  text <၃၉>
    text <တာ နူန မေ တမ္ဗနခါ သုလောမာ၊ ဗာဟာ မုဒူ စန္ဒနသာရလိတ္တာ။>
    text <ဆိန္နာ ဝနေ ဥဇ္ဈိတာ ခတ္တိယေဟိ၊ ဂယှ ဓင်္ကော ဂစ္ဆတိ ယေန ကာမံ။>
  text <၄၀>
    text <တေ နူန တာလူပနိဘေ အလမ္ဗေ၊ နိသေဝိတေ ကာသိကစန္ဒနေန။>
    text <ထနေသု မေ လမ္ဗိဿတိ သိင်္ဂါလော၊ မာတူဝ ပုတ္တော တရုဏော တနူဇော။>
  text <၄၁>
    text <တံ နူန သောဏိံ ပုထုလံ သုကောဋ္ဋိတံ၊ နိသေဝိတံ ကဉ္စနမေခလာဟိ။>
    text <ဆိန္နံ ဝနေ ခတ္တိယေဟီ အဝတ္ထံ၊ သိင်္ဂါလသင်္ဃာ ပရိကဍ္ဎိဿန္တိ။>
  text <၄၂>
    text <သောဏာ ဓင်္ကာ သိင်္ဂါလာ စ၊ ယေ စညေ သန္တိ ဒာဌိနော။>
    text <အဇရာ နူန ဟေဿန္တိ၊ ဘက္ခယိတွာ ပဘာဝတိံ။>
  text <၄၃>
    text <သစေ မံသာနိ ဟရိံသု၊ ခတ္တိယာ ဒူရဂါမိနော။>
    text <အဋ္ဌီနိ အမ္မ ယာစိတွာ၊ အနုပထေ ဒဟာထ နံ။>
  text <၄၄>
    text <ခေတ္တာနိ အမ္မ ကာရေတွာ၊ ကဏိကာရေတ္ထ ရောပယ။>
    text <ယဒာ တေ ပုပ္ဖိတာ အဿု၊ ဟေမန္တာနံ ဟိမစ္စယေ။>
    text <သရေယျာထ မမံ အမ္မ၊ ဧဝံဝဏ္ဏာ ပဘာဝတီ။>
  text <၄၅>
    text <တဿာ မာတာ ဥဒဋ္ဌာသိ၊ ခတ္တိယာ ဒေဝဝဏ္ဏိနီ။>
    text <ဒိသွာ အသိဉ္စ သူနဉ္စ၊ ရညော မဒ္ဒဿန္တေပုရေ။>
  text <၄၆>
    text <ဣမိနာ နူန အသိနာ၊ သုသညံ တနုမဇ္ဈိမံ။>
    text <ဓီတရံ မဒ္ဒ ဟန္တွာန၊ ခတ္တိယာနံ ပဒဿသိ။>
  text <၄၇>
    text <န မေ အကာသိ ဝစနံ၊ အတ္ထကာမာယ ပုတ္တိကေ။>
    text <သာဇ္ဇ လောဟိတသဉ္ဆန္နာ၊ ဂစ္ဆသိ ယမသာဓနံ။>
  text <၄၈>
    text <ဧဝမာပဇ္ဇတီ ပေါသော၊ ပါပိယဉ္စ နိဂစ္ဆတိ။>
    text <ယော ဝေ ဟိတာနံ ဝစနံ၊ န ကရောတိ အတ္ထဒဿိနံ။>
  text <၄၉>
    text <သစေ စ အဇ္ဇ ဓာရေသိ၊ ကုမာရံ စာရုဒဿနံ။>
    text <ကုသေန ဇာတံ ခတ္တိယံ၊ သုဝဏ္ဏမဏိမေခလံ။>
    text <ပူဇိတံ ဉာတိသင်္ဃေဟိ၊ န ဂစ္ဆသိ ယမက္ခယံ။>
  text <၅၀>
    text <ယတ္ထဿု ဘေရီ နဒတိ၊ ကုဉ္ဇရော စ နိကူဇတိ။>
    text <ခတ္တိယာနံ ကုလေ ဘဒ္ဒေ၊ ကိံ နု သုခတရံ တတော။>
  text <၅၁>
    text <အဿော စ သိသတိ ဒွာရေ၊ ကုမာရော ဥပရောဒတိ။>
    text <ခတ္တိယာနံ ကုလေ ဘဒ္ဒေ၊ ကိံ နု သုခတရံ တတော။>
  text <၅၂>
    text <မယူရကောဉ္စာဘိရုဒေ၊ ကောကိလာဘိနိကူဇိတေ။>
    text <ခတ္တိယာနံ ကုလေ ဘဒ္ဒေ၊ ကိံ နု သုခတရံ တတော။>
  text <၅၃>
    text <ကဟံ နု သော သတ္တုမဒ္ဒနော၊ ပရရဋ္ဌပ္ပမဒ္ဒနော။>
    text <ကုသော သောဠာရပညာဏော၊ ယော နော ဒုက္ခါ ပမောစယေ။>
  text <၅၄>
    text <ဣဓေဝ သော သတ္တုမဒ္ဒနော၊ ပရရဋ္ဌပ္ပမဒ္ဒနော။>
    text <ကုသော သောဠာရပညာဏော၊ ယော တေ သဗ္ဗေ ဝဓိဿတိ။>
  text <၅၅>
    text <ဥမ္မတ္တိကာ နု ဘဏသိ၊ အန္ဓဗာလာ ပဘာသသိ။>
    text <ကုသော စေ အာဂတော အဿ၊ ကိံ န ဇာနေမု တံ မယံ။>
  text <၅၆>
    text <ဧသော အာဠာရိကော ပေါသော၊ ကုမာရီပုရမန္တရေ။>
    text <ဒဠှံ ကတွာန သံဝေလ္လိံ၊ ကုမ္ဘိံ ဓောဝတိ ဩဏတော။>
  text <၅၇>
    text <ဝေဏီ တွမသိ စဏ္ဍာလီ၊ အဒူသိ ကုလဂန္ဓိနီ။>
    text <ကထံ မဒ္ဒကုလေ ဇာတာ၊ ဒာသံ ကယိရာသိ ကာမုကံ။>
  text <၅၈>
    text <နမှိ ဝေဏီ န စဏ္ဍာလီ၊ န စမှိ ကုလဂန္ဓိနီ။>
    text <ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။>
  text <၅၉>
    text <ယော ဗြာဟ္မဏသဟဿာနိ၊ သဒာ ဘောဇေတိ ဝီသတိံ။>
    text <ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။>
  text <၆၀>
    text <ယဿ နာဂသဟဿာနိ၊ သဒာ ယောဇေန္တိ ဝီသတိံ။>
    text <ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။>
  text <၆၁>
    text <ယဿ အဿသဟဿာနိ၊ သဒာ ယောဇေန္တိ ဝီသတိံ။>
    text <ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။>
  text <၆၂>
    text <ယဿ ရထသဟဿာနိ၊ သဒာ ယောဇေန္တိ ဝီသတိံ။>
    text <ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။>
    text <ယဿ ဥသဘသဟဿာနိ၊ သဒာ ယောဇေန္တိ ဝီသတိံ။>
    text <ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။>
  text <၆၃>
    text <ယဿ ဓေနုသဟဿာနိ၊ သဒာ ဒုဟန္တိ ဝီသတိံ။>
    text <ဩက္ကာကပုတ္တော ဘဒ္ဒန္တေ၊ တွံ နု ဒာသောတိ မညသိ။>
  text <၆၄>
    text <တဂ္ဃ တေ ဒုက္ကဋံ ဗာလေ၊ ယံ ခတ္တိယံ မဟဗ္ဗလံ။>
    text <နာဂံ မဏ္ဍူကဝဏ္ဏေန၊ န နံ အက္ခါသိဓာဂတံ။>
  text <၆၅>
    text <အပရာဓံ မဟာရာဇ၊ တွံ နော ခမ ရထေသဘ။>
    text <ယံ တံ အညာတဝေသေန၊ နာညာသိမှာ ဣဓာဂတံ။>
  text <၆၆>
    text <မာဒိသဿ န တံ ဆန္နံ၊ ယောဟံ အာဠာရိကော ဘဝေ။>
    text <တွညေဝ မေ ပသီဒဿု၊ နတ္ထိ တေ ဒေဝ ဒုက္ကဋံ။>
  text <၆၇>
    text <ဂစ္ဆ ဗာလေ ခမာပေဟိ၊ ကုသရာဇံ မဟဗ္ဗလံ။>
    text <ခမာပိတော ကုသော ရာဇာ၊ သော တေ ဒဿတိ ဇီဝိတံ။>
  text <၆၈>
    text <ပိတုဿ ဝစနံ သုတွာ၊ ဒေဝဝဏ္ဏီ ပဘာဝတီ။>
    text <သိရသာ အဂ္ဂဟီ ပါဒေ၊ ကုသရာဇံ မဟဗ္ဗလံ။>
  text <၆၉>
    text <ယာမာ ရတျော အတိက္ကန္တာ၊ တာမာ ဒေဝ တယာ ဝိနာ။>
    text <ဝန္ဒေ တေ သိရသာ ပါဒေ၊ မာ မေ ကုဇ္ဈံ ရထေသဘ။>
  text <၇၀>
    text <သဗ္ဗံ တေ ပဋိဇာနာမိ၊ မဟာရာဇ သုဏောဟိ မေ။>
    text <န စာပိ အပ္ပိယံ တုယှံ၊ ကရေယျာမိ အဟံ ပုန။>
  text <၇၁>
    text <ဧဝံ စေ ယာစမာနာယ၊ ဝစနံ မေ န ကာဟသိ။>
    text <ဣဒာနိ မံ တာတော ဟန္တွာ၊ ခတ္တိယာနံ ပဒဿတိ။>
  text <၇၂>
    text <ဧဝံ တေ ယာစမာနာယ၊ ကိံ န ကာဟာမိ တေ ဝစော။>
    text <ဝိကုဒ္ဓေါ တျသ္မိ ကလျာဏိ၊ မာ တွံ ဘာယိ ပဘာဝတိ။>
  text <၇၃>
    text <သဗ္ဗံ တေ ပဋိဇာနာမိ၊ ရာဇပုတ္တိ သုဏောဟိ မေ။>
    text <န စာပိ အပ္ပိယံ တုယှံ၊ ကရေယျာမိ အဟံ ပုန။>
  text <၇၄>
    text <တဝ ကာမာ ဟိ သုဿောဏိ၊ ပဟု ဒုက္ခံ တိတိက္ခိသံ။>
    text <ဗဟုံ မဒ္ဒကုလံ ဟန္တွာ၊ နယိတုံ တံ ပဘာဝတိ။>
  text <၇၅>
    text <ယောဇယန္တု ရထေ အဿေ၊ နာနာစိတ္တေ သမာဟိတေ။>
    text <အထ ဒက္ခထ မေ ဝေဂံ၊ ဝိဓမန္တဿ သတ္တဝေါ။>
  text <၇၆>
    text <တဉ္စ တတ္ထ ဥဒိက္ခိံသု၊ ရညော မဒ္ဒဿန္တေပုရေ။>
    text <ဝိဇမ္ဘမာနံ သီဟံဝ၊ ဖောဋေန္တံ ဒိဂုဏံ ဘုဇံ။>
  text <၇၇>
    text <ဟတ္ထိက္ခန္ဓဉ္စ အာရုယှ၊ အာရောပေတွာ ပဘာဝတိံ။>
    text <သင်္ဂါမံ ဩတရိတွာန၊ သီဟနာဒံ နဒီ ကုသော။>
  text <၇၈>
    text <တဿ တံ နဒတော သုတွာ၊ သီဟဿေဝိတရေ မိဂါ။>
    text <ခတ္တိယာ ဝိပလာယိံသု၊ ကုသသဒ္ဒဘယဋ္ဋိတာ။>
  text <၇၉>
    text <ဟတ္ထာရောဟာ အနီကဋ္ဌာ၊ ရထိကာ ပတ္တိကာရကာ။>
    text <အညမညဿ ဆိန္ဒန္တိ၊ ကုသသဒ္ဒဘယဋ္ဋိတာ။>
  text <၈၀>
    text <တသ္မိံ သင်္ဂါမသီသသ္မိံ၊ ပဿိတွာ ဟဋ္ဌ မာနသော။>
    text <ကုသဿ ရညော ဒေဝိန္ဒော၊ အဒာ ဝေရောစနံ မဏိံ။>
  text <၈၁>
    text <သော တံ ဝိဇိတွာ သင်္ဂါမံ၊ လဒ္ဓါ ဝေရောစနံ မဏိံ။>
    text <ဟတ္ထိက္ခန္ဓဂတော ရာဇာ၊ ပါဝေက္ခိ နဂရံ ပုရံ။>
  text <၈၂>
    text <ဇီဝဂ္ဂါဟံ ဂဟေတွာန၊ ဗန္ဓိတွာ သတ္တ ခတ္တိယေ။>
    text <သသုရဿုပနာမေသိ၊ ဣမေ တေ ဒေဝ သတ္တဝေါ။>
  text <၈၃>
    text <သဗ္ဗေဝ တေ ဝသံ ဂတာ၊ အမိတ္တာ ဝိဟတာ တဝ။>
    text <ကာမံ ကရောဟိ တေ တယာ၊ မုဉ္စ ဝါ တေ ဟနဿု ဝါ။>
  text <၈၄>
    text <တုယှေဝ သတ္တဝေါ ဧတေ၊ န ဟိ တေ မယှ သတ္တဝေါ။>
    text <တွညေဝ နော မဟာရာဇ၊ မုဉ္စ ဝါ တေ ဟနဿု ဝါ။>
  text <၈၅>
    text <ဣမာ တေ ဓီတရော သတ္တ၊ ဒေဝကညူပမာ သုဘာ။>
    text <ဒဒာဟိ နေသံ ဧကေကံ၊ ဟောန္တု ဇာမာတရော တဝ။>
  text <၈၆>
    text <အမှာကဉ္စေဝ တာသဉ္စ၊ တွံ နော သဗ္ဗေသမိဿရော။>
    text <တွညေဝ နော မဟာရာဇ၊ ဒေဟိ နေသံ ယဒိစ္ဆသိ။>
  text <၈၇>
    text <ဧကမေကဿ ဧကေကံ၊ အဒာ သီဟဿရော ကုသော။>
    text <ခတ္တိယာနံ တဒာ တေသံ၊ ရညော မဒ္ဒဿ ဓီတရော။>
  text <၈၈>
    text <ပီဏိတာ တေန လာဘေန၊ တုဋ္ဌာ သီဟဿရေ ကုသေ။>
    text <သကရဋ္ဌာနိ ပါယိံသု၊ ခတ္တိယာ သတ္တ တာဝဒေ။>
  text <၈၉>
    text <ပဘာဝတိဉ္စ အာဒာယ၊ မဏိံ ဝေရောစနံ သုဘံ။>
    text <ကုသာဝတိံ ကုသော ရာဇာ၊ အဂမာသိ မဟဗ္ဗလော။>
  text <၉၀>
    text <တျဿု ဧကရထေ ယန္တာ၊ ပဝိသန္တာ ကုသာဝတိံ။>
    text <သမာနာ ဝဏ္ဏရူပေန၊ နာညမညာတိရောစိသုံ။>
  text <၉၁>
    text <မာတာ ပုတ္တေန သင်္ဂစ္ဆိ၊ ဥဘယော စ ဇယမ္ပတီ။>
    text <သမဂ္ဂါ တေ တဒာ အာသုံ၊ ဖီတံ ဓရဏိမာဝသုန္တိ။>
  stand <ကုသဇာတကံ ပဌမံ။>
  text <  <
  text <၅၃၂။ သောဏနန္ဒဇာတကံ ၂>
  text <၉၂>
    text <ဒေဝတာ နုသိ ဂန္ဓဗ္ဗော၊ အဒု သက္ကော ပုရိန္ဒဒော။>
    text <မနုဿဘူတော ဣဒ္ဓိမာ၊ ကထံ ဇာနေမု တံ မယံ။>
  text <၉၃>
    text <နာပိ ဒေဝေါ န ဂန္ဓဗ္ဗော၊ နာပိ သက္ကော ပုရိန္ဒဒော။>
    text <မနုဿဘူတော ဣဒ္ဓိမာ၊ ဧဝံ ဇာနာဟိ ဘာရဓ။>
  text <၉၄>
    text <ကတရူပမိဒံ ဘောတော၊ ဝေယျာဝစ္စံ အနပ္ပကံ။>
    text <ဒေဝမှိ ဝဿမာနမှိ၊ အနောဝဿံ ဘဝံ အကာ။>
  text <၉၅>
    text <တတော ဝါတာတပေ ဃောရေ၊ သီတစ္ဆာယံ ဘဝံ အကာ။>
    text <တတော အမိတ္တမဇ္ဈေသု၊ သရတာဏံ ဘဝံ အကာ။>
  text <၉၆>
    text <တတော ဖီတာနိ ရဋ္ဌာနိ၊ ဝသိနော တေ ဘဝံ အကာ။>
    text <တတော ဧကသတံ ခတျေ၊ အနုယန္တေ ဘဝံ အကာ။>
  text <၉၇>
    text <ပတီတာဿု မယံ ဘောတော၊ ဝဒ တံ ဘဉ္ဇ မိစ္ဆသိ။>
    text <ဟတ္ထိယာနံ အဿရထံ၊ နာရိယော စ အလင်္ကတာ။>
    text <နိဝေသနာနိ ရမ္မာနိ၊ မယံ ဘောတော ဒဒာမသေ။>
  text <၉၈>
    text <အထ ဝင်္ဂေ ဝါ မဂဓေ၊ မယံ ဘောတော ဒဒာမသေ။>
    text <အထ ဝါ အဿကာဝန္တီ၊ သုမနာ ဒမ္မ တေ မယံ။>
  text <၉၉>
    text <ဥပဍ္ဎံ ဝါပိ ရဇ္ဇဿ၊ မယံ ဘောတော ဒဒာမသေ။>
    text <သစေ တေ အတ္ထော ရဇ္ဇေန၊ အနုသာသ ယဒိစ္ဆသိ။>
  text <၁၀၀>
    text <န မေ အတ္ထောပိ ရဇ္ဇေန၊ နဂရေန ဓနေန ဝါ။>
    text <အထောပိ ဇနပဒေန၊ အတ္ထော မယှံ န ဝိဇ္ဇတိ။>
  text <၁၀၁>
    text <ဘောတောဝ ရဋ္ဌေ ဝိဇိတေ၊ အရညေ အတ္ထိ အဿမော။>
    text <ပိတာ မယှံ ဇနေတ္တီ စ၊ ဥဘော သမ္မန္တိ အဿမေ။>
  text <၁၀၂>
    text <တေသာဟံ ပုဗ္ဗာစရိယေသု၊ ပုညံ န လဘာမိ ကာတဝေ။>
    text <ဘဝန္တံ အဇ္ဈာဝရံ ကတွာ၊ သောဏံ ယာစေမု သံဝရံ။>
  text <၁၀၃>
    text <ကရောမိ တေ တံ ဝစနံ၊ ယံ မံ ဘဏသိ ဗြာဟ္မဏ။>
    text <ဧတဉ္စ ခေါ နော အက္ခါဟိ၊ ကီဝန္တော ဟောန္တု ယာစကာ။>
  text <၁၀၄>
    text <ပရောသတံ ဇာနပဒာ၊ မဟာသာလာ စ ဗြာဟ္မဏာ။>
    text <ဣမေ စ ခတ္တိယာ သဗ္ဗေ၊ အဘိဇာတာ ယသဿိနော။>
    text <ဘဝဉ္စ ရာဇာ မနောဇော၊ အလံ ဟေဿန္တိ ယာစကာ။>
  text <၁၀၅>
    text <ဟတ္ထီ အဿေ စ ယောဇေန္တု၊ ရထံ သန္နယှ သာရထိ။>
    text <အာဗန္ဓနာနိ ဂဏှာထ၊ ပါဒာသုဿာရယဒ္ဓဇေ။>
    text <အဿမံ တံ ဂမိဿာမိ၊ ယတ္ထ သမ္မတိ ကောသိယော။>
  text <၁၀၆>
    text <တတော စ ရာဇာ ပါယာသိ၊ သေနာယ စတုရင်္ဂိနီ။>
    text <အဂမာ အဿမံ ရမ္မံ၊ ယတ္ထ သမ္မတိ ကောသိယော။>
  text <၁၀၇>
    text <ကဿ ကာဒမ္ဗယော ကာဇော၊ ဝေဟာသံ စတုရင်္ဂုလံ။>
    text <အံသံ အသမ္ဖုသံ ဧတိ၊ ဥဒဟာရာယ ဂစ္ဆတော။>
  text <၁၀၈>
    text <အဟံ သောဏော မဟာရာဇ၊ တာပသော သဟိတဗ္ဗတော။>
    text <ဘရာမိ မာတာပိတရော၊ ရတ္တိန္ဒိဝမတန္ဒိတော။>
  text <၁၀၉>
    text <ဝနေ ဖလဉ္စ မူလဉ္စ၊ အာဟရိတွာ ဒိသမ္ပတိ။>
    text <ပေါသေမိ မာတာပိတရော၊ ပုဗ္ဗေ ကတမနုဿရံ။>
  text <၁၁၀>
    text <ဣစ္ဆာမ အဿမံ ဂန္တုံ၊ ယတ္ထ သမ္မတိ ကောသိယော။>
    text <မဂ္ဂံ နော သောဏ အက္ခါဟိ၊ ယေန ဂစ္ဆေမု အဿမံ။>
  text <၁၁၁>
    text <အယံ ဧကပဒီ ရာဇ၊ ယေနေတံ မေဃသန္နိဘံ။>
    text <ကောဝိဠာရေဟိ သဉ္ဆန္နံ၊ ဧတ္ထ သမ္မတိ ကောသိယော။>
  text <၁၁၂>
    text <ဣဒံ ဝတွာန ပက္ကာမိ၊ တရမာနော မဟာဣသိ။>
    text <ဝေဟာသေ အန္တလိက္ခသ္မိံ၊ အနုသာသိတွာန ခတ္တိယေ။>
  text <၁၁၃>
    text <အဿမံ ပရိမဇ္ဇိတွာ၊ ပညပေတွာန အာသနံ။>
    text <ပဏ္ဏသာလံ ပဝိသိတွာ၊ ပိတရံ ပဋိဗောဓယိ။>
  text <၁၁၄>
    text <ဣမေ အာယန္တိ ရာဇာနော၊ အဘိဇာတာ ယသဿိနော။>
    text <အဿမာ နိက္ခမိတွာန၊ နိသီဒ တွံ မဟာဣသေ။>
  text <၁၁၅>
    text <တဿ တံ ဝစနံ သုတွာ၊ တရမာနော မဟာဣသိ။>
    text <အဿမာ နိက္ခမိတွာန၊ သဒွာရမှိ ဥပါဝိသိ။>
  text <၁၁၆>
    text <တဉ္စ ဒိသွာန အာယန္တံ၊ ဇလန္တံရိဝ တေဇသာ။>
    text <ခတျသင်္ဃပရိဗျူဠှံ၊ ကောသိယော ဧတဒဗြဝိ။>
  text <၁၁၇>
    text <ကဿ ဘေရီ မုဒိင်္ဂါ စ၊ သင်္ခါ ပဏဝဒိန္ဒိမာ။>
    text <ပုရတော ပဋိပန္နာနိ၊ ဟာသယန္တာ ရထေသဘံ။>
  text <၁၁၈>
    text <ကဿ ကဉ္စနပဋ္ဋေန၊ ပုထုနာ ဝိဇ္ဇုဝဏ္ဏိနာ။>
    text <ယုဝါ ကလာပသန္နဒ္ဓေါ၊ ကော ဧတိ သိရိယာ ဇလံ။>
  text <၁၁၉>
    text <ဥက္ကာမုခပဟဋ္ဌံဝ၊ ခဒိရင်္ဂါရသန္နိဘံ။>
    text <မုခဉ္စ ရုစိရာ ဘာတိ၊ ကော ဧတိ သိရိယာ ဇလံ။>
  text <၁၂၀>
    text <ကဿ ပဂ္ဂဟိတံ ဆတ္တံ၊ သသလာကံ မနောရမံ။>
    text <အာဒိစ္စရံသာဝရဏံ၊ ကော ဧတိ သိရိယာ ဇလံ။>
  text <၁၂၁>
    text <ကဿ အင်္ဂံ ပရိဂ္ဂယှ၊ ဝါဠဗီဇနိမုတ္တမံ။>
    text <စရန္တိ ဝရပုညဿ၊ ဟတ္ထိက္ခန္ဓေန အာယတော။>
  text <၁၂၂>
    text <ကဿ သေတာနိ ဆတ္တာနိ၊ အာဇာနီယာ စ ဝမ္မိတာ။>
    text <သမန္တာ ပရိကိရေန္တိ၊ ကော ဧတိ သိရိယာ ဇလံ။>
  text <၁၂၃>
    text <ကဿ ဧကသတံ ခတျာ၊ အနုယန္တာ ယသဿိနော။>
    text <သမန္တာနုပရိယန္တိ၊ ကော ဧတိ သိရိယာ ဇလံ။>
  text <၁၂၄>
    text <ဟတ္ထိ အဿရထ ပတ္တိ၊ သေနာ စ စတုရင်္ဂိနီ။>
    text <သမန္တာနုပရိယန္တိ၊ ကော ဧတိ သိရိယာ ဇလံ။>
  text <၁၂၅>
    text <ကဿေသာ မဟတီ သေနာ၊ ပိဋ္ဌိတော အနုဝတ္တတိ။>
    text <အက္ခေါဘဏီ အပရိယန္တာ၊ သာဂရဿေဝ ဦမိယော။>
  text <၁၂၆>
    text <ရာဇာဘိရာဇာ မနောဇော၊ ဣန္ဒောဝ ဇယတံ ပတိ။>
    text <နန္ဒဿဇ္ဈာဝရံ ဧတိ၊ အဿမံ ဗြဟ္မစာရိနံ။>
  text <၁၂၇>
    text <တဿေသာ မဟတီ သေနာ၊ ပိဋ္ဌိတော အနုဝတ္တတိ။>
    text <အက္ခေါဘဏီ အပရိယန္တာ၊ သာဂရဿေဝ ဦမိယော။>
  text <၁၂၈>
    text <အနုလိတ္တာ စန္ဒနေန၊ ကာသိကုတ္တမဓာရိနော။>
    text <သဗ္ဗေ ပဉ္ဇလိကာ ဟုတွာ၊ ဣသီနံ အဇ္ဈုပါဂမုံ။>
  text <၁၂၉>
    text <ကစ္စိ နု ဘောတော ကုသလံ၊ ကစ္စိ ဘောတော အနာမယံ။>
    text <ကစ္စိ ဥဉ္ဆေန ယာပေထ၊ ကစ္စိ မူလဖလာ ဗဟူ။>
  text <၁၃၀>
    text <ကစ္စိ ဍံသာ မကသာ စ၊ အပ္ပမေဝ သရီသပါ။>
    text <ဝနေ ဝါဠမိဂါကိဏ္ဏေ၊ ကစ္စိ ဟိံသာ န ဝိဇ္ဇတိ။>
  text <၁၃၁>
    text <ကုသလဉ္စေဝ နော ရာဇ၊ အထော ရာဇ အနာမယံ။>
    text <အထော ဥဉ္ဆေန ယာပေမ၊ အထော မူလဖလာ ဗဟူ။>
  text <၁၃၂>
    text <အထော ဍံသာ မကသာ စ၊ အပ္ပမေဝ သရီသပါ။>
    text <ဝနေ ဝါဠမိဂါကိဏ္ဏေ၊ ဟိံသာ မယှံ န ဝိဇ္ဇတိ။>
  text <၁၃၃>
    text <ဗဟူနိ ဝဿပူဂါနိ၊ အဿမေ သမ္မတံ ဣဓ။>
    text <နာဘိဇာနာမိ ဥပ္ပန္နံ၊ အာဗာဓံ အမနောရမံ။>
  text <၁၃၄>
    text <သွာဂတံ တေ မဟာရာဇ၊ အထော တေ အဒုရာဂတံ။>
    text <ဣဿရောသိ အနုပ္ပတ္တော၊ ယံ ဣဓတ္ထိ ပဝေဒယ။>
  text <၁၃၅>
    text <တိန္ဒုကာနိ ပိယာလာနိ၊ မဓုကေ ကာသုမာရိယော။>
    text <ဖလာနိ ခုဒ္ဒကပ္ပါနိ၊ ဘုဉ္ဇ ရာဇ ဝရံ ဝရံ။>
  text <၁၃၆>
    text <ဣဒမ္ပိ ပါနီယံ သီတံ၊ အာဘတံ ဂိရိဂဗ္ဘရာ။>
    text <တတော ပိဝ မဟာရာဇ၊ သစေ တွံ အဘိကင်္ခသိ။>
  text <၁၃၇>
    text <ပဋိဂ္ဂဟိတံ ယံ ဒိန္နံ၊ သဗ္ဗဿ အဂ္ဃိယံ ကတံ။>
    text <နန္ဒဿာပိ နိသာမေထ၊ ဝစနံ သော ပဝက္ခတိ။>
  text <၁၃၈>
    text <အဇ္ဈာဝရမှာ နန္ဒဿ၊ ဘောတော သန္တိကမာဂတာ။>
    text <သုဏာတု ဘဝံ ဝစနံ၊ နန္ဒဿ ပရိသာယ စ။>
  text <၁၃၉>
    text <ပရောသတံ ဇာနပဒာ၊ မဟာသာလာ စ ဗြာဟ္မဏာ။>
    text <ဣမေ စ ခတ္တိယာ သဗ္ဗေ၊ အဘိဇာတာ ယသဿိနော။>
    text <ဘဝဉ္စ ရာဇာ မနောဇော၊ အနုမညန္တု မေ ဝစော။>
  text <၁၄၀>
    text <ယေ စ သန္တိ သမီတာရော၊ ယက္ခါနိ ဣဓ မဿမေ။>
    text <အရညေ ဘူတဘဗျာနိ၊ သုဏန္တု ဝစနံ မမ။>
  text <၁၄၁>
    text <နမော ကတွာန ဘူတာနံ၊ ဣသိံ ဝက္ခါမိ သုဗ္ဗတံ။>
    text <သော တျာဟံ ဒက္ခိဏာ ဗာဟု၊ တဝ ကောသိယ သမ္မတော။>
  text <၁၄၂>
    text <ပိတရံ မေ ဇနေတ္တိဉ္စ၊ ဘတ္တုကာမဿ မေ သတော။>
    text <ဝီရ ပုညမိဒံ ဌာနံ၊ မာ မံ ကောသိယ ဝါရယ။>
  text <၁၄၃>
    text <သဗ္ဘိ ဟေတံ ဥပညာတံ၊ မမေတံ ဥပနိဿဇ။>
    text <ဥဋ္ဌာနပါရိစရိယာယ၊ ဒီဃရတ္တံ တယာ ကတံ။>
    text <မာတာပိတူသု ပုညာနိ၊ မမ လောကဒဒော ဘဝ။>
  text <၁၄၄>
    text <တထေဝ သန္တိ မနုဇာ၊ ဓမ္မေ ဓမ္မပဒံ ဝိဒူ။>
    text <မဂ္ဂေါ သဂ္ဂဿ လောကဿ၊ ယထာ ဇာနာသိ တွံ ဣသေ။>
  text <၁၄၅>
    text <ဥဋ္ဌာနပါရိစရိယာယ၊ မာတာပိတုသုခါဝဟံ။>
    text <တံ မံ ပုညာ နိဝါရေတိ၊ အရိယမဂ္ဂါဝရော နရော။>
  text <၁၄၆>
    text <သုဏန္တု ဘောန္တော ဝစနံ၊ ဘာတုရဇ္ဈာဝရာ မမ။>
    text <ကုလဝံသံ မဟာရာဇ၊ ပေါရာဏံ ပရိဟာပယံ။>
    text <အဓမ္မစာရီ ဇေဋ္ဌေသု၊ နိရယံ သောပပဇ္ဇတိ။>
  text <၁၄၇>
    text <ယေ စ ဓမ္မဿ ကုသလာ၊ ပေါရာဏဿ ဒိသမ္ပတိ။>
    text <စာရိတ္တေန စ သမ္ပန္နာ၊ န တေ ဂစ္ဆန္တိ ဒုဂ္ဂတိံ။>
  text <၁၄၈>
    text <မာတာပိတာ စ ဘာတာ စ၊ ဘဂိနီ ဉာတိဗန္ဓဝါ။>
    text <သဗ္ဗေ ဇေဋ္ဌဿ တေ ဘာရာ၊ ဧဝံ ဇာနာဟိ ဘာရဓ။>
  text <၁၄၉>
    text <အာဒိယိတွာ ဂရုံ ဘာရံ၊ နာဝိကော ဝိယ ဥဿဟေ။>
    text <ဓမ္မဉ္စ နပ္ပမဇ္ဇာမိ၊ ဇေဋ္ဌော စသ္မိ ရထေသဘ။>
  text <၁၅၀>
    text <အဓိဂမာ တမေ ဉာဏံ၊ ဇာလံဝ ဇာတဝေဒတော။>
    text <ဧဝမေဝ နော ဘဝံ ဓမ္မံ၊ ကောသိယော ပဝိဒံသယိ။>
  text <၁၅၁>
    text <ယထာ ဥဒယမာဒိစ္စော၊ ဝါသုဒေဝေါ ပဘင်္ကရော။>
    text <ပါဏီနံ ပဝိဒံသေတိ၊ ရူပံ ကလျာဏပါပကံ။>
    text <ဧဝမေဝ နော ဘဝံ ဓမ္မံ၊ ကောသိယော ပဝိဒံသယိ။>
  text <၁၅၂>
    text <ဧဝံ မေ ယာစမာနဿ၊ အဉ္ဇလိံ နာဝဗုဇ္ဈထ။>
    text <တဝ ပဒ္ဓစရော ဟေဿံ၊ ဝုဋ္ဌိတော ပရိစာရကော။>
  text <၁၅၃>
    text <အဒ္ဓါ နန္ဒ ဝိဇာနာသိ၊ သဒ္ဓမ္မံ သဗ္ဘိ ဒေသိတံ။>
    text <အရိယော အရိယသမာစာရော၊ ဗာဠှံ တွံ မမ ရုစ္စသိ။>
  text <၁၅၄>
    text <ဘဝန္တံ ဝဒာမိ ဘောတိဉ္စ၊ သုဏာထ ဝစနံ မမ။>
    text <နာယံ ဘာရော ဘာရမတော၊ အဟု မယှံ ကုဒာစနံ။>
  text <၁၅၅>
    text <တံ မံ ဥပဋ္ဌိတံ သန္တံ၊ မာတာပိတုသုခါဝဟံ။>
    text <နန္ဒော အဇ္ဈာဝရံ ကတွာ၊ ဥပဋ္ဌာနာယ ယာစတိ။>
  text <၁၅၆>
    text <ယော ဝေ ဣစ္ဆတိ ကာမေန၊ သန္တာနံ ဗြဟ္မစာရိနံ။>
    text <နန္ဒံ ဝေါ ဝရထ ဧကော၊ ကံ နန္ဒော ဥပတိဋ္ဌတု။>
  text <၁၅၇>
    text <တယာ တာတ အနုညာတာ၊ သောဏ တံ နိဿိတာ မယံ။>
    text <ဥပဃာတုံ လဘေ နန္ဒံ၊ မုဒ္ဓနိ ဗြဟ္မစာရိနံ။>
  text <၁၅၈>
    text <အဿတ္ထဿေဝ တရုဏံ၊ ပဝါဠံ မာလုတေရိတံ။>
    text <စိရဿံ နန္ဒံ ဒိသွာန၊ ဟဒယံ မေ ပဝေဓတိ။>
  text <၁၅၉>
    text <ယဒာ သုတ္တာပိ သုပိနေ၊ နန္ဒံ ပဿာမိ အာဂတံ။>
    text <ဥဒဂ္ဂါ သုမနာ ဟောမိ၊ နန္ဒော နော အာဂတော အယံ။>
  text <၁၆၀>
    text <ယဒာ စ ပဋိဗုဇ္ဈိတွာ၊ နန္ဒံ ပဿာမိ နာဂတံ။>
    text <ဘိယျော အာဝိသတီ သောကော၊ ဒောမနဿဉ္စနပ္ပကံ။>
  text <၁၆၁>
    text <သာဟံ အဇ္ဇ စိရဿမ္ပိ၊ နန္ဒံ ပဿာမိ အာဂတံ။>
    text <ဘတ္တုစ္စ မယှဉ္စ ပိယော၊ နန္ဒော နော ပါဝိသီ ဃရံ။>
  text <၁၆၂>
    text <ပိတုပိ နန္ဒော သုပ္ပိယော၊ ယံ နန္ဒော နပ္ပဝသေ ဃရာ။>
    text <လဘတူ တာတ နန္ဒော တံ၊ မံ နန္ဒော ဥပတိဋ္ဌတု။>
  text <၁၆၃>
    text <အနုကမ္ပိကာ ပတိဋ္ဌာ စ၊ ပုဗ္ဗေ ရသဒဒီ စ နော။>
    text <မဂ္ဂေါ သဂ္ဂဿ လောကဿ၊ မာတာ တံ ဝရတေ ဣသေ။>
  text <၁၆၄>
    text <ပုဗ္ဗေ ရသဒဒီ ဂေါတ္တီ၊ မာတာ ပုညူပသံဟိတာ။>
    text <မဂ္ဂေါ သဂ္ဂဿ လောကဿ၊ မာတာ တံ ဝရတေ ဣသေ။>
  text <၁၆၅>
    text <အာကင်္ခမာနာ ပုတ္တဖလံ၊ ဒေဝတာယ နမဿတိ။>
    text <နက္ခတ္တာနိ စ ပုစ္ဆတိ၊ ဥတုသံဝစ္ဆရာနိ စ။>
  text <၁၆၆>
    text <တဿာ ဥတုမှိ နှာတာယ၊ ဟောတိ ဂဗ္ဘဿ ဝေါက္ကမော။>
    text <တေန ဒောဟဠိနီ ဟောတိ၊ သုဟဒာ တေန ဝုစ္စတိ။>
  text <၁၆၇>
    text <သံဝစ္ဆရံ ဝါ ဦနံ ဝါ၊ ပရိဟရိတွာ ဝိဇာယတိ။>
    text <တေန သာ ဇနယန္တီတိ၊ ဇနေတ္တိ တေန ဝုစ္စတိ။>
  text <၁၆၈>
    text <ထနခီရေန ဂီတေန၊ အင်္ဂပါဝုရဏေန စ။>
    text <ရောဒန္တံ ပုတ္တံ တောသေတိ၊ တောသေန္တီ တေန ဝုစ္စတိ။>
  text <၁၆၉>
    text <တတော ဝါတာတပေ ဃောရေ၊ မမံ ကတွာ ဥဒိက္ခတိ။>
    text <ဒာရကံ အပ္ပဇာနန္တံ၊ ပေါသေန္တီ တေန ဝုစ္စတိ။>
  text <၁၇၀>
    text <ယဉ္စ မာတုဓနံ ဟောတိ၊ ယဉ္စ ဟောတိ ပိတုဒ္ဓနံ။>
    text <ဥဘယမ္ပေတဿ ဂေါပေတိ၊ အပိ ပုတ္တဿ နော သိယာ။>
  text <၁၇၁>
    text <ဧဝံ ပုတ္တ အဒုံ ပုတ္တ၊ ဣတိ မာတာ ဝိဟညတိ။>
    text <ပမတ္တံ ပရဒာရေသု၊ နိသီထေ ပတ္တယောဗ္ဗနေ။>
    text <သာယံ ပုတ္တံ အနာယန္တံ၊ ဣတိ မာတာ ဝိဟညတိ။>
  text <၁၇၂>
    text <ဧဝံ ကိစ္ဆာ ဘတော ပေါသော၊ မာတု အပရိစာရကော။>
    text <မာတရိ မိစ္ဆာ စရိတွာန၊ နိရယံ သောပပဇ္ဇတိ။>
  text <၁၇၃>
    text <ဧဝံ ကိစ္ဆာ ဘတော ပေါသော၊ ပိတု အပရိစာရကော။>
    text <ပိတရိ မိစ္ဆာ စရိတွာန၊ နိရယံ သောပပဇ္ဇတိ။>
  text <၁၇၄>
    text <ဓနာပိ ဓနကာမာနံ၊ နဿတိ ဣတိ မေ သုတံ။>
    text <မာတရံ အပရိစရိတွာန၊ ကိစ္ဆံ ဝါ သော နိဂစ္ဆတိ။>
  text <၁၇၅>
    text <ဓနာပိ ဓနကာမာနံ၊ နဿတိ ဣတိ မေ သုတံ။>
    text <ပိတရံ အပရိစရိတွာန၊ ကိစ္ဆံ ဝါ သော နိဂစ္ဆတိ။>
  text <၁၇၆>
    text <အာနန္ဒော စ ပမောဒော စ၊ သဒာ ဟသိတကီဠိတံ။>
    text <မာတရံ ပရိစရိတွာန၊ လဗ္ဘမေတံ ဝိဇာနတော။>
  text <၁၇၇>
    text <အာနန္ဒော စ ပမောဒော စ၊ သဒာ ဟသိတကီဠိတံ။>
    text <ပိတရံ ပရိစရိတွာန၊ လဗ္ဘမေတံ ဝိဇာနတော။>
  text <၁၇၈>
    text <ဒာနဉ္စ ပေယျဝဇ္ဇဉ္စ၊ အတ္ထစရိယာ စ ယာ ဣဓ။>
    text <သမာနတ္တတာ စ ဓမ္မေသု၊ တတ္ထ တတ္ထ ယထာရဟံ။>
    text <ဧတေ ခေါ သင်္ဂဟာ လောကေ၊ ရထဿာဏီဝ ယာယတော။>
  text <၁၇၉>
    text <ဧတေ စ သင်္ဂဟာ နာဿု၊ န မာတာ ပုတ္တကာရဏာ။>
    text <လဘေထ မာနံ ပူဇံ ဝါ၊ ပိတာ ဝါ ပုတ္တကာရဏာ။>
  text <၁၈၀>
    text <ယသ္မာ စ သင်္ဂဟာ ဧတေ၊ သမ္မပေက္ခန္တိ ပဏ္ဍိတာ။>
    text <တသ္မာ မဟတ္တံ ပပ္ပေါန္တိ၊ ပါသံသာ စ ဘဝန္တိ တေ။>
  text <၁၈၁>
    text <ဗြဟ္မာတိ မာတာပိတရော၊ ပုဗ္ဗာစရိယာတိ ဝုစ္စရေ။>
    text <အာဟုနေယျာ စ ပုတ္တာနံ၊ ပဇာယ အနုကမ္ပကာ။>
  text <၁၈၂>
    text <တသ္မာ ဟိ နေ နမဿေယျ၊ သက္ကရေယျ စ ပဏ္ဍိတော။>
    text <အန္နေန အထော ပါနေန၊ ဝတ္ထေန သယနေန စ။>
    text <ဥစ္ဆာဒနေန နှာပနေန၊ ပါဒာနံ ဓောဝနေန စ။>
  text <၁၈၃>
    text <တာယ နံ ပါရိစရိယာယ၊ မာတာပိတူသု ပဏ္ဍိတာ။>
    text <ဣဓေဝ နံ ပသံသန္တိ၊ ပေစ္စ သဂ္ဂေ ပမောဒတီတိ။>
    text <အထ သတ္တတိမမှိ နိပါတဝရေ၊ သဘာဝန္တု ကုသာဝတိရာဇဝရော။>
    text <အထ သောဏသုနန္ဒဝရော စ ပုန၊ အဘိဝါသိတသတ္တတိမမှိ သုတေတိ။>
  stand <သောဏနန္ဒဇာတကံ ဒုတိယံ။>
  stand <သတ္တတိနိပါတံ နိဋ္ဌိတံ။>
  text <တဿုဒ္ဒာနံ>
