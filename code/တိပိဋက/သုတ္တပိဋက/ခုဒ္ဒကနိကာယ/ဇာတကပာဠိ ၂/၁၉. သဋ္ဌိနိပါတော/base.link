text <၁၉။ သဋ္ဌိနိပါတော>
  text <  <
  text <၅၂၉။ သောဏကဇာတကံ ၁>
  text <၁>
    text <တဿ သုတွာ သတံ ဒမ္မိ၊ သဟဿံ ဒိဋ္ဌ သောဏကံ။>
    text <ကော မေ သောဏကမက္ခါတိ၊ သဟာယံ ပံသုကီဠိတံ။>
  text <၂>
    text <အထဗြဝီ မာဏဝကော၊ ဒဟရော ပဉ္စစူဠကော။>
    text <မယှံ သုတွာ သတံ ဒေဟိ၊ သဟဿံ ဒိဋ္ဌ သောဏကံ။>
    text <အဟံ တေ သောဏကက္ခိဿံ၊ သဟာယံ ပံသုကီဠိတံ။>
  text <၃>
    text <ကတမသ္မိံ သော ဇနပဒေ၊ ရဋ္ဌေသု နိဂမေသု စ။>
    text <ကတ္ထ သောဏကမဒ္ဒက္ခိ၊ တံ မေ အက္ခါဟိ ပုစ္ဆိတော။>
  text <၄>
    text <တဝေဝ ဒေဝ ဝိဇိတေ၊ တဝေဝုယျာနဘူမိယာ။>
    text <ဥဇုဝံသာ မဟာသာလာ၊ နီလောဘာသာ မနောရမာ။>
  text <၅>
    text <တိဋ္ဌန္တိ မေဃသမာနာ၊ ရမ္မာ အညောညနိဿိတာ။>
    text <တေသံ မူလမှိ သောဏကော၊ ဈာယတီ အနုပါဒနော။>
    text <ဥပါဒာနေသု လောကေသု၊ ဍယှမာနေသု နိဗ္ဗုတော။>
  text <၆>
    text <တတော စ ရာဇာ ပါယာသိ၊ သေနာယ စတုရင်္ဂိယာ။>
    text <ကာရာပေတွာ သမံ မဂ္ဂံ၊ အဂမာ ယေန သောဏကော။>
  text <၇>
    text <ဥယျာနဘူမိံ ဂန္တွာန၊ ဝိစရန္တော ဗြဟာဝနေ။>
    text <အာသီနံ သောဏကံ ဒက္ခိ၊ ဍယှမာနေသု နိဗ္ဗုတံ။>
  text <၈>
    text <ကပဏော ဝတယံ ဘိက္ခု၊ မုဏ္ဍော သင်္ဃာဋိပါရုတော။>
    text <အမာတိကော အပိတိကော၊ ရုက္ခမူလသ္မိ ဈာယတိ။>
  text <၉>
    text <ဣမံ ဝါကျံ နိသာမေတွာ၊ သောဏကော ဧတဒဗြဝိ။>
    text <န ရာဇ ကပဏော ဟောတိ၊ ဓမ္မံ ကာယေန ဖဿယံ။>
  text <၁၀>
    text <ယော စ ဓမ္မံ နိရံကတွာ၊ အဓမ္မမနုဝတ္တတိ။>
    text <သ ရာဇ ကပဏော ဟောတိ၊ ပါပေါ ပါပပရာယနော။>
  text <၁၁>
    text <အရိန္ဒမောတိ မေ နာမံ၊ ကာသိရာဇာတိ မံ ဝိဒူ။>
    text <ကစ္စိ ဘောတော သုခဿေယျာ၊ ဣဓ ပတ္တဿ သောဏက။>
  text <၁၂>
    text <သဒာပိ ဘဒြမဓနဿ၊ အနာဂါရဿ ဘိက္ခုနော။>
    text <န တေသံ ကောဋ္ဌေ ဩပေန္တိ၊ န ကုမ္ဘိံ န ခဠောပိယံ။>
    text <ပရနိဋ္ဌိတမေသာနာ၊ တေန ယာပေန္တိ သုဗ္ဗတာ။>
  text <၁၃>
    text <ဒုတိယမ္ပိ ဘဒြမဓနဿ၊ အနာဂါရဿ ဘိက္ခုနော။>
    text <အနဝဇ္ဇပိဏ္ဍော ဘောတ္တဗ္ဗော၊ န စ ကောစူပရောဓတိ။>
  text <၁၄>
    text <တတိယမ္ပိ ဘဒြမဓနဿ၊ အနာဂါရဿ ဘိက္ခုနော။>
    text <နိဗ္ဗုတော ပိဏ္ဍော ဘောတ္တဗ္ဗော၊ န စ ကောစူပရောဓတိ။>
  text <၁၅>
    text <စတုတ္ထမ္ပိ ဘဒြမဓနဿ၊ အနာဂါရဿ ဘိက္ခုနော။>
    text <မုတ္တဿ ရဋ္ဌေ စရတော၊ သင်္ဂေါ ယဿ န ဝိဇ္ဇတိ။>
  text <၁၆>
    text <ပဉ္စမမ္ပိ ဘဒြမဓနဿ၊ အနာဂါရဿ ဘိက္ခုနော။>
    text <နဂရမှိ ဍယှမာနမှိ၊ နာဿ ကိဉ္စိ အဍယှထ။>
  text <၁၇>
    text <ဆဋ္ဌမ္ပိ ဘဒြမဓနဿ၊ အနာဂါရဿ ဘိက္ခုနော။>
    text <ရဋ္ဌေ ဝိလုမ္ပမာနမှိ၊ နာဿ ကိဉ္စိ အဟီရထ။>
  text <၁၈>
    text <သတ္တမမ္ပိ ဘဒြမဓနဿ၊ အနာဂါရဿ ဘိက္ခုနော။>
    text <စောရေဟိ ရက္ခိတံ မဂ္ဂံ၊ ယေ စညေ ပရိပန္ထိကာ။>
    text <ပတ္တစီဝရမာဒာယ၊ သောတ္ထိံ ဂစ္ဆတိ သုဗ္ဗတော။>
  text <၁၉>
    text <အဋ္ဌမမ္ပိ ဘဒြမဓနဿ၊ အနာဂါရဿ ဘိက္ခုနော။>
    text <ယံ ယံ ဒိသံ ပက္ကမတိ၊ အနပေက္ခေါဝ ဂစ္ဆတိ။>
  text <၂၀>
    text <ဗဟူပိ ဘဒြာ ဧတေသံ၊ ယော တွံ ဘိက္ခု ပသံသသိ။>
    text <အဟဉ္စ ဂိဒ္ဓေါ ကာမေသု၊ ကထံ ကာဟာမိ သောဏက။>
  text <၂၁>
    text <ပိယာ မေ မာနုသာ ကာမာ၊ အထော ဒိဗျာပိ မေ ပိယာ။>
    text <အထ ကေန နု ဝဏ္ဏေန၊ ဥဘော လောကေ လဘာမသေ။>
  text <၂၂>
    text <ကာမေ ဂိဒ္ဓါ ကာမရတာ၊ ကာမေသု အဓိမုစ္ဆိတာ။>
    text <နရာ ပါပါနိ ကတွာန၊ ဥပပဇ္ဇန္တိ ဒုဂ္ဂတိံ။>
  text <၂၃>
    text <ယေ စ ကာမေ ပဟန္တွာန၊ နိက္ခန္တာ အကုတောဘယာ။>
    text <ဧကောဒိဘာဝါဓိဂတာ၊ န တေ ဂစ္ဆန္တိ ဒုဂ္ဂတိံ။>
  text <၂၄>
    text <ဥပမံ တေ ကရိဿာမိ၊ တံ သုဏောဟိ အရိန္ဒမ။>
    text <ဥပမာယ မိဓေကစ္စေ၊ အတ္ထံ ဇာနန္တိ ပဏ္ဍိတာ။>
  text <၂၅>
    text <ဂင်္ဂါယ ကုဏပံ ဒိသွာ၊ ဝုယှမာနံ မဟဏ္ဏဝေ။>
    text <ဝါယသော သမစိန္တေသိ၊ အပ္ပပညော အစေတသော။>
  text <၂၆>
    text <ယာနဉ္စ ဝတိဒံ လဒ္ဓံ၊ ဘက္ခေါ စာယံ အနပ္ပကော။>
    text <တတ္ထ ရတ္တိံ တတ္ထ ဒိဝါ၊ တတ္ထေဝ နိရတော မနော။>
  text <၂၇>
    text <ခါဒံ နာဂဿ မံသာနိ၊ ပိဝံ ဘာဂီရထောဒကံ။>
    text <သမ္ပဿံ ဝနစေတျာနိ၊ န ပလေတ္ထ ဝိဟင်္ဂမော။>
  text <၂၈>
    text <တဉ္စ ဩတရဏီ ဂင်္ဂါ၊ ပမတ္တံ ကုဏပေ ရတံ။>
    text <သမုဒ္ဒံ အဇ္ဈဂါဟာသိ၊ အဂတီ ယတ္ထ ပက္ခိနံ။>
  text <၂၉>
    text <သော စ ဘက္ခပရိက္ခီဏော၊ ဥဒပတွာ ဝိဟင်္ဂမော။>
    text <န ပစ္ဆတော န ပုရတော၊ နုတ္တရံ နောပိ ဒက္ခိဏံ။>
  text <၃၀>
    text <ဒီပံ သော နဇ္ဈဂါဂဉ္ဆိ၊ အဂတီ ယတ္ထ ပက္ခိနံ။>
    text <သော စ တတ္ထေဝ ပါပတ္ထ၊ ယထာ ဒုဗ္ဗလကော တထာ။>
  text <၃၁>
    text <တဉ္စ သာမုဒ္ဒိကာ မစ္ဆာ၊ ကုမ္ဘီလာ မကရာ သုသူ။>
    text <ပသယှကာရာ ခါဒိံသု၊ ဖန္ဒမာနံ ဝိပက္ခကံ။>
  text <၃၂>
    text <ဧဝမေဝ တုဝံ ရာဇ၊ ယေ စညေ ကာမဘောဂိနော။>
    text <ဂိဒ္ဓါ စေ န ဝမိဿန္တိ၊ ကာကပညာဝ တေ ဝိဒူ။>
  text <၃၃>
    text <ဧသာ တေ ဥပမာ ရာဇ၊ အတ္ထသန္ဒဿနီ ကတာ။>
    text <တွဉ္စ ပညာယသေ တေန၊ ယဒိ ကာဟသိ ဝါ န ဝါ။>
  text <၃၄>
    text <ဧကဝါစမ္ပိ ဒွိဝါစံ၊ ဘဏေယျ အနုကမ္ပကော။>
    text <တတုတ္တရိံ န ဘာသေယျ၊ ဒာသောဝယျဿ သန္တိကေ။>
  text <၃၅>
    text <ဣဒံ ဝတွာန ပက္ကာမိ၊ သောဏကော အမိတဗုဒ္ဓိမာ။>
    text <ဝေဟာသေ အန္တလိက္ခသ္မိံ၊ အနုသာသိတွာန ခတ္တိယံ။>
  text <၃၆>
    text <ကော နုမေ ရာဇကတ္တာရော၊ သုဒ္ဒာ ဝေယျတ္တမာဂတာ။>
    text <ရဇ္ဇံ နိယျာဒယိဿာမိ၊ နာဟံ ရဇ္ဇေန မတ္ထိကော။>
  text <၃၇>
    text <အဇ္ဇေဝ ပဗ္ဗဇိဿာမိ၊ ကော ဇညာ မရဏံ သုဝေ။>
    text <မာဟံ ကာကောဝ ဒုမ္မေဓော၊ ကာမာနံ ဝသမနွဂံ။>
  text <၃၈>
    text <အတ္ထိ တေ ဒဟရော ပုတ္တော၊ ဒီဃာဝု ရဋ္ဌဝဍ္ဎနော။>
    text <တံ ရဇ္ဇေ အဘိသိဉ္စဿု၊ သော နော ရာဇာ ဘဝိဿတိ။>
  text <၃၉>
    text <ခိပ္ပံ ကုမာရမာနေထ၊ ဒီဃာဝုံ ရဋ္ဌဝဍ္ဎနံ။>
    text <တံ ရဇ္ဇေ အဘိသိဉ္စိဿံ၊ သော ဝေါ ရာဇာ ဘဝိဿတိ။>
  text <၄၀>
    text <တတော ကုမာရမာနေသုံ၊ ဒီဃာဝုံ ရဋ္ဌဝဍ္ဎနံ။>
    text <တံ ဒိသွာ အာလပီ ရာဇာ၊ ဧကပုတ္တံ မနောရမံ။>
  text <၄၁>
    text <သဋ္ဌိ ဂါမသဟဿာနိ၊ ပရိပုဏ္ဏာနိ သဗ္ဗသော။>
    text <တေ ပုတ္တ ပဋိပဇ္ဇဿု၊ ရဇ္ဇံ နိယျာဒယာမိ တေ။>
  text <၄၂>
    text <အဇ္ဇေဝ ပဗ္ဗဇိဿာမိ၊ ကော ဇညာ မရဏံ သုဝေ။>
    text <မာဟံ ကာကောဝ ဒုမ္မေဓော၊ ကာမာနံ ဝသမနွဂံ။>
  text <၄၃>
    text <သဋ္ဌိ နာဂသဟဿာနိ၊ သဗ္ဗာလင်္ကာရဘူသိတာ။>
    text <သုဝဏ္ဏကစ္ဆာ မာတင်္ဂါ၊ ဟေမကပ္ပနဝါသသာ။>
  text <၄၄>
    text <အာရူဠှာ ဂါမဏီယေဟိ၊ တောမရင်္ကုသပါဏိဘိ။>
    text <တေ ပုတ္တ ပဋိပဇ္ဇဿု၊ ရဇ္ဇံ နိယျာဒယာမိ တေ။>
  text <၄၅>
    text <အဇ္ဇေဝ ပဗ္ဗဇိဿာမိ၊ ကော ဇညာ မရဏံ သုဝေ။>
    text <မာဟံ ကာကောဝ ဒုမ္မေဓော၊ ကာမာနံ ဝသမနွဂံ။>
  text <၄၆>
    text <သဋ္ဌိ အဿသဟဿာနိ၊ သဗ္ဗာလင်္ကာရဘူသိတာ။>
    text <အာဇာနီယာဝ ဇာတိယာ၊ သိန္ဓဝါ သီဃဝါဟိနော။>
  text <၄၇>
    text <အာရူဠှာ ဂါမဏီယေဟိ၊ ဣလ္လိယာစာပဓာရိဘိ။>
    text <တေ ပုတ္တ ပဋိပဇ္ဇဿု၊ ရဇ္ဇံ နိယျာဒယာမိ တေ။>
  text <၄၈>
    text <အဇ္ဇေဝ ပဗ္ဗဇိဿာမိ၊ ကော ဇညာ မရဏံ သုဝေ။>
    text <မာဟံ ကာကောဝ ဒုမ္မေဓော၊ ကာမာနံ ဝသမနွဂံ။>
  text <၄၉>
    text <သဋ္ဌိ ရထသဟဿာနိ၊ သန္နဒ္ဓါ ဥဿိတဒ္ဓဇာ။>
    text <ဒီပါ အထောပိ ဝေယျဂ္ဃာ၊ သဗ္ဗာလင်္ကာရဘူသိတာ။>
  text <၅၀>
    text <အာရူဠှာ ဂါမဏီယေဟိ၊ စာပဟတ္ထေဟိ ဝမ္မိဘိ။>
    text <တေ ပုတ္တ ပဋိပဇ္ဇဿု၊ ရဇ္ဇံ နိယျာဒယာမိ တေ။>
  text <၅၁>
    text <အဇ္ဇေဝ ပဗ္ဗဇိဿာမိ၊ ကော ဇညာ မရဏံ သုဝေ။>
    text <မာဟံ ကာကောဝ ဒုမ္မေဓော၊ ကာမာနံ ဝသမနွဂံ။>
  text <၅၂>
    text <သဋ္ဌိ ဓေနုသဟဿာနိ၊ ရောဟညာ ပုင်္ဂဝူသဘာ။>
    text <တာ ပုတ္တ ပဋိပဇ္ဇဿု၊ ရဇ္ဇံ နိယျာဒယာမိ တေ။>
  text <၅၃>
    text <အဇ္ဇေဝ ပဗ္ဗဇိဿာမိ၊ ကော ဇညာ မရဏံ သုဝေ။>
    text <မာဟံ ကာကောဝ ဒုမ္မေဓော၊ ကာမာနံ ဝသမနွဂံ။>
  text <၅၄>
    text <သောဠသိတ္ထိသဟဿာနိ၊ သဗ္ဗာလင်္ကာရဘူသိတာ။>
    text <ဝိစိတြဝတ္ထာဘရဏာ၊ အာမုတ္တမဏိကုဏ္ဍလာ။>
    text <တာ ပုတ္တ ပဋိပဇ္ဇဿု၊ ရဇ္ဇံ နိယျာဒယာမိ တေ။>
  text <၅၅>
    text <အဇ္ဇေဝ ပဗ္ဗဇိဿာမိ၊ ကော ဇညာ မရဏံ သုဝေ။>
    text <မာဟံ ကာကောဝ ဒုမ္မေဓော၊ ကာမာနံ ဝသမနွဂံ။>
  text <၅၆>
    text <ဒဟရဿေဝ မေ တာတ၊ မာတာ မတာတိ မေ သုတံ။>
    text <တယာ ဝိနာ အဟံ တာတ၊ ဇီဝိတုမ္ပိ န ဥဿဟေ။>
  text <၅၇>
    text <ယထာ အာရညကံ နာဂံ၊ ပေါတော အနွေတိ ပစ္ဆတော။>
    text <ဇေဿန္တံ ဂိရိဒုဂ္ဂေသု၊ သမေသု ဝိသမေသု စ။>
  text <၅၈>
    text <ဧဝံ တံ အနုဂစ္ဆာမိ၊ ပုတ္တမာဒာယ ပစ္ဆတော။>
    text <သုဘရော တေ ဘဝိဿာမိ၊ န တေ ဟေဿာမိ ဒုဗ္ဘရော။>
  text <၅၉>
    text <ယထာ သာမုဒ္ဒိကံ နာဝံ၊ ဝါဏိဇာနံ ဓနေသိနံ။>
    text <ဝေါဟာရော တတ္ထ ဂဏှေယျ၊ ဝါဏိဇာ ဗျသနီ သိယာ။>
  text <၆၀>
    text <ဧဝမေဝါယံ ပုတ္တကလိ၊ အန္တရာယကရော မမ။>
    text <ဣမံ ကုမာရံ ပါပေထ၊ ပါသာဒံ ရတိဝဍ္ဎနံ။>
  text <၆၁>
    text <တတ္ထ ကမ္ဗုသဟတ္ထာယော၊ ယထာ သက္ကံဝ အစ္ဆရာ။>
    text <တာ နံ တတ္ထ ရမေဿန္တိ၊ တာဟိ စေသော ရမိဿတိ။>
  text <၆၂>
    text <တတော ကုမာရံ ပါပေသုံ၊ ပါသာဒံ ရတိဝဍ္ဎနံ။>
    text <တံ ဒိသွာ အဝစုံ ကညာ၊ ဒီဃာဝုံ ရဋ္ဌဝဍ္ဎနံ။>
  text <၆၃>
    text <ဒေဝတာ နုသိ ဂန္ဓဗ္ဗော၊ အဒု သက္ကော ပုရိန္ဒဒော။>
    text <ကော ဝါ တွံ ကဿ ဝါ ပုတ္တော၊ ကထံ ဇာနေမု တံ မယံ။>
  text <၆၄>
    text <နမှိ ဒေဝေါ န ဂန္ဓဗ္ဗော၊ နာပိ သက္ကော ပုရိန္ဒဒော။>
    text <ကာသိရညော အဟံ ပုတ္တော၊ ဒီဃာဝု ရဋ္ဌဝဍ္ဎနော။>
    text <မမံ ဘရထ ဘဒ္ဒံ ဝေါ၊ အဟံ ဘတ္တာ ဘဝါမိ ဝေါ။>
  text <၆၅>
    text <တံ တတ္ထ အဝစုံ ကညာ၊ ဒီဃာဝုံ ရဋ္ဌဝဍ္ဎနံ။>
    text <ကုဟိံ ရာဇာ အနုပ္ပတ္တော၊ ဣတော ရာဇာ ကုဟိံ ဂတော။>
  text <၆၆>
    text <ပင်္ကံ ရာဇာ အတိက္ကန္တော၊ ထလေ ရာဇာ ပတိဋ္ဌိတော။>
    text <အကဏ္ဋကံ အဂဟနံ၊ ပဋိပန္နော မဟာပထံ။>
  text <၆၇>
    text <အဟဉ္စ ပဋိပန္နောသ္မိ၊ မဂ္ဂံ ဒုဂ္ဂတိဂါမိနံ။>
    text <သကဏ္ဋကံ သဂဟနံ၊ ယေန ဂစ္ဆန္တိ ဒုဂ္ဂတိံ။>
  text <၆၈>
    text <တဿ တေ သွာဂတံ ရာဇ၊ သီဟဿေဝ ဂိရိဗ္ဗဇံ။>
    text <အနုသာသ မဟာရာဇ၊ တွံ နော သဗ္ဗာသမိဿရောတိ။>
  stand <သောဏကဇာတကံ ပဌမံ။>
  text <  <
  text <၅၃၀။ သံကိစ္စဇာတကံ ၂>
  text <၆၉>
    text <ဒိသွာ နိသိန္နံ ရာဇာနံ၊ ဗြဟ္မဒတ္တံ ရထေသဘံ။>
    text <အထဿ ပဋိဝေဒေသိ၊ ယဿာသိ အနုကမ္ပကော။>
  text <၇၀>
    text <သံကိစ္စာယံ အနုပ္ပတ္တော၊ ဣသီနံ သာဓုသမ္မတော။>
    text <တရမာနရူပေါ နိယျာဟိ၊ ခိပ္ပံ ပဿ မဟေသိနံ။>
  text <၇၁>
    text <တတော စ ရာဇာ တရမာနော၊ ယုတ္တမာရုယှ သန္ဒနံ။>
    text <မိတ္တာမစ္စပရိဗျူဠှော၊ အဂမာသိ ရထေသဘော။>
  text <၇၂>
    text <နိက္ခိပ္ပ ပဉ္စ ကကုဓာနိ၊ ကာသီနံ ရဋ္ဌဝဍ္ဎနော။>
    text <ဝါဠဗီဇနိ မုဏှီသံ၊ ခဂ္ဂံ ဆတ္တဉ္စုပါဟနံ။>
  text <၇၃>
    text <ဩရုယှ ရာဇာ ယာနမှာ၊ ဌပယိတွာ ပဋိစ္ဆဒံ။>
    text <အာသီနံ ဒာယပဿသ္မိံ၊ သံကိစ္စမုပသင်္ကမိ။>
  text <၇၄>
    text <ဥပသင်္ကမိတွာ သော ရာဇာ၊ သမ္မောဒိ ဣသိနာ သဟ။>
    text <တံ ကထံ ဝီတိသာရေတွာ၊ ဧကမန္တံ ဥပါဝိသိ။>
  text <၇၅>
    text <ဧကမန္တံ နိသိန္နောဝ၊ အထ ကာလံ အမညထ။>
    text <တတော ပါပါနိ ကမ္မာနိ၊ ပုစ္ဆိတုံ ပဋိပဇ္ဇထ။>
  text <၇၆>
    text <ဣသိံ ပုစ္ဆာမ သံကိစ္စံ၊ ဣသီနံ သာဓုသမ္မတံ။>
    text <အာသီနံ ဒာယပဿသ္မိံ၊ ဣသိသင်္ဃပုရက္ခတံ။>
  text <၇၇>
    text <ကံ ဂတိံ ပေစ္စ ဂစ္ဆန္တိ၊ နရာ ဓမ္မာတိစာရိနော။>
    text <အတိစိဏ္ဏော မယာ ဓမ္မော၊ တံ မေ အက္ခါဟိ ပုစ္ဆိတော။>
  text <၇၈>
    text <ဣသီ အဝစ သံကိစ္စော၊ ကာသီနံ ရဋ္ဌဝဍ္ဎနံ။>
    text <အာသီနံ ဒာယပဿသ္မိံ၊ မဟာရာဇ သုဏောဟိ မေ။>
  text <၇၉>
    text <ဥပ္ပထေန ဝဇန္တဿ၊ ယော မဂ္ဂမနုသာသတိ။>
    text <တဿ စေ ဝစနံ ကယိရာ၊ နာဿ မဂ္ဂေယျ ကဏ္ဋကော။>
  text <၈၀>
    text <အဓမ္မံ ပဋိပန္နဿ၊ ယော ဓမ္မမနုသာသတိ။>
    text <တဿ စေ ဝစနံ ကယိရာ၊ န သော ဂစ္ဆေယျ ဒုဂ္ဂတိံ။>
  text <၈၁>
    text <ဓမ္မော ပထော မဟာရာဇ၊ အဓမ္မော ပန ဥပ္ပထော။>
    text <အဓမ္မော နိရယံ နေတိ၊ ဓမ္မော ပါပေတိ သုဂ္ဂတိံ။>
  text <၈၂>
    text <အဓမ္မစာရိနော ရာဇ၊ နရာ ဝိသမဇီဝိနော။>
    text <ယံ ဂတိံ ပေစ္စ ဂစ္ဆန္တိ၊ နိရယေ တေ သုဏောဟိ မေ။>
  text <၈၃>
    text <သဉ္ဇီဝေါ ကာဠသုတ္တော စ၊ သင်္ဃာတော ဒွေ စ ရောရုဝါ။>
    text <အထာပရော မဟာဝီစိ၊ တာပနော စ ပတာပနော။>
  text <၈၄>
    text <ဣစ္စေတေ အဋ္ဌ နိရယာ၊ အက္ခါတာ ဒုရတိက္ကမာ။>
    text <အာကိဏ္ဏာ လုဒ္ဒကမ္မေဟိ၊ ပစ္စေကာ သောဠသုဿဒာ။>
  text <၈၅>
    text <ကဒရိယတာပနာ ဃောရာ၊ အစ္စိမန္တော မဟဗ္ဘယာ။>
    text <လောမဟံသနရူပါ စ၊ ဘေသ္မာ ပဋိဘယာ ဒုခါ။>
  text <၈၆>
    text <စတုက္ကဏ္ဏာ စတုဒွာရာ၊ ဝိဘတ္တာ ဘာဂသော မိတာ။>
    text <အယောပါကာရပရိယန္တာ၊ အယသာ ပဋိကုဇ္ဇိတာ။>
  text <၈၇>
    text <တေသံ အယောမယာ ဘူမိ၊ ဇလိတာ တေဇသာ ယုတာ။>
    text <သမန္တာ ယောဇနသတံ၊ ဖုဋာ တိဋ္ဌန္တိ သဗ္ဗဒာ။>
  text <၈၈>
    text <ဧတေ ပတန္တိ နိရယေ၊ ဥဒ္ဓံပါဒာ အဝံသိရာ။>
    text <ဣသီနံ အတိဝတ္တာရော၊ သညတာနံ တပဿိနံ။>
  text <၈၉>
    text <တေ ဘူနဟုနော ပစ္စန္တိ၊ မစ္ဆာ ဗိလကတာ ယထာ။>
    text <သံဝစ္ဆရေ အသင်္ခေယျေ၊ နရာ ကိဗ္ဗိသကာရိနော။>
  text <၉၀>
    text <ဍယှမာနေန ဂတ္တေန၊ နိစ္စံ သန္တရဗာဟိရံ။>
    text <နိရယာ နာဓိဂစ္ဆန္တိ၊ ဒွာရံ နိက္ခမနေသိနော။>
  text <၉၁>
    text <ပုရတ္ထိမေန ဓာဝန္တိ၊ တတော ဓာဝန္တိ ပစ္ဆတော။>
    text <ဥတ္တရေနပိ ဓာဝန္တိ၊ တတော ဓာဝန္တိ ဒက္ခိဏံ။>
    text <ယံ ယဉှိ ဒွာရံ ဂစ္ဆန္တိ၊ တံ တဒေဝ ပိဓီယရေ။>
  text <၉၂>
    text <ဗဟူနိ ဝဿသဟဿာနိ၊ ဇနာ နိရယဂါမိနော။>
    text <ဗာဟာ ပဂ္ဂယှ ကန္ဒန္တိ၊ ပတွာ ဒုက္ခံ အနပ္ပကံ။>
  text <၉၃>
    text <အာသီဝိသံဝ ကုပိတံ၊ တေဇဿိံ ဒုရတိက္ကမံ။>
    text <န သာဓုရူပေ အာသီဒေ၊ သညတာနံ တပဿိနံ။>
  text <၉၄>
    text <အတိကာယော မဟိဿာသော၊ အဇ္ဇုနော ကေကကာဓိပေါ။>
    text <သဟဿဗာဟု ဥစ္ဆိန္နော၊ ဣသိမာသဇ္ဇ ဂေါတမံ။>
  text <၉၅>
    text <အရဇံ ရဇသာ ဝစ္ဆံ၊ ကိသံ အဝကိရိယ ဒဏ္ဍကီ။>
    text <တာလောဝ မူလတော ဆိန္နော၊ သ ရာဇာ ဝိဘဝင်္ဂတော။>
  text <၉၆>
    text <ဥပဟစ္စ မနံ မဇ္ဈော၊ မာတင်္ဂသ္မိံ ယသဿိနေ။>
    text <သပါရိသဇ္ဇော ဥစ္ဆိန္နော၊ မဇ္ဈာရညံ တဒာ အဟု။>
  text <၉၇>
    text <ကဏှဒီပါယနာသဇ္ဇ၊ ဣသိံ အန္ဓကဝေဏ္ဍယော။>
    text <အညောညံ မုသလာ ဟန္တွာ၊ သမ္ပတ္တာ ယမသာဓနံ။>
  text <၉၈>
    text <အထာယံ ဣသိနာ သတ္တော၊ အန္တလိက္ခစရော ပုရေ။>
    text <ပါဝေက္ခိ ပထဝိံ စေစ္စော၊ ဟီနတ္တော ပတ္တပရိယာယံ။>
  text <၉၉>
    text <တသ္မာ ဟိ ဆန္ဒာဂမနံ၊ နပ္ပသံသန္တိ ပဏ္ဍိတာ။>
    text <အဒုဋ္ဌစိတ္တော ဘာသေယျ၊ ဂိရံ သစ္စူပသံဟိတံ။>
  text <၁၀၀>
    text <မနသာ စေ ပဒုဋ္ဌေန၊ ယော နရော ပေက္ခတေ မုနိံ။>
    text <ဝိဇ္ဇာစရဏသမ္ပန္နံ၊ ဂန္တာ သော နိရယံ အဓော။>
  text <၁၀၁>
    text <ယေ ဝုဍ္ဎေ ပရိဘာသန္တိ၊ ဖရုသူပက္ကမာ ဇနာ။>
    text <အနပစ္စာ အဒာယာဒာ၊ တာလဝတ္ထု ဘဝန္တိ တေ။>
  text <၁၀၂>
    text <ယော စ ပဗ္ဗဇိတံ ဟန္တိ၊ ကတကိစ္စံ မဟေသိနံ။>
    text <သ ကာဠသုတ္တေ နိရယေ၊ စိရရတ္တာယ ပစ္စတိ။>
  text <၁၀၃>
    text <ယော စ ရာဇာ အဓမ္မဋ္ဌော၊ ရဋ္ဌဝိဒ္ဓံသနော မဂေါ။>
    text <တာပယိတွာ ဇနပဒံ၊ တာပနေ ပေစ္စ ပစ္စတိ။>
  text <၁၀၄>
    text <သော စ ဝဿသဟဿာနိ၊ သတံ ဒိဗ္ဗာနိ ပစ္စတိ။>
    text <အစ္စိသင်္ဃပရေတော သော၊ ဒုက္ခံ ဝေဒေတိ ဝေဒနံ။>
  text <၁၀၅>
    text <တဿ အဂ္ဂိသိခါ ကာယာ၊ နိစ္ဆရန္တိ ပဘဿရာ။>
    text <တေဇောဘက္ခဿ ဂတ္တာနိ၊ လောမေဟိ စ နခေဟိ စ။>
  text <၁၀၆>
    text <ဍယှမာနေန ဂတ္တေန၊ နိစ္စံ သန္တရဗာဟိရံ။>
    text <ဒုက္ခါဘိတုန္နော နဒတိ၊ နာဂေါ တုတ္တဋ္ဋိတော ယထာ။>
  text <၁၀၇>
    text <ယော လောဘာ ပိတရံ ဟန္တိ၊ ဒောသာ ဝါ ပုရိသာဓမော။>
    text <သ ကာဠသုတ္တေ နိရယေ၊ စိရရတ္တာယ ပစ္စတိ။>
  text <၁၀၈>
    text <သ တာဒိသော ပစ္စတိ လောဟကုမ္ဘိယံ၊ ပက္ကဉ္စ သတ္တီဟိ ဟနန္တိ နိတ္တစံ။>
    text <အန္ဓံ ကရိတွာ မုတ္တကရီသဘက္ခံ၊ ခါရေ နိမုဇ္ဇန္တိ တထာဝိဓံ နရံ။>
  text <၁၀၉>
    text <တတ္တံ ပက္ကုထိတမယောဂုဠဉ္စ၊ ဒီဃေ စ ဖာလေ စိရရတ္တတာပိတေ။>
    text <ဝိက္ခမ္ဘမာဒာယ ဝိဗန္ဓ ရဇ္ဇုဘိ၊ ဝိဝဋေ မုခေ သမ္ပဝိသန္တိ ရက္ခသာ။>
  text <၁၁၀>
    text <သာမာ စ သောဏာ သဗလာ စ ဂိဇ္ဈာ၊ ကာကောဠသင်္ဃာ စ ဒိဇာ အယောမုခါ။>
    text <သင်္ဂမ္မ ခါဒန္တိ ဝိပ္ဖန္ဒမာနံ၊ ဇိဝှံ ဝိဘဇ္ဇ ဝိဃာသံ သလောဟိတံ။>
  text <၁၁၁>
    text <တံ ဒဍ္ဎတာလံ ပရိဘိန္နဂတ္တံ၊ နိပ္ပေါထယန္တာ အနုဝိစရန္တိ ရက္ခသာ။>
    text <ရတီ ဟိ နေသံ ဒုခိနော ပနီတရေ၊ ဧတာဒိသသ္မိံ နိရယေ ဝသန္တိ။>
    text <ယေ ကေစိ လောကေ ဣဓ ပေတ္တိဃာတိနော။>
  text <၁၁၂>
    text <ပုတ္တော စ မာတရံ ဟန္တွာ၊ ဣတော ဂန္တွာ ယမက္ခယံ။>
    text <ဘုသမာပဇ္ဇတေ ဒုက္ခံ၊ အတ္တကမ္မဖလူပဂေါ။>
  text <၁၁၃>
    text <အမနုဿာ အတိဗလာ၊ ဟန္တာရံ ဇနယန္တိယာ။>
    text <အယောမယေဟိ ဝါဠေဟိ၊ ပီဠယန္တိ ပုနပ္ပုနံ။>
  text <၁၁၄>
    text <တမဿဝံ သကာ ဂတ္တာ၊ ရုဟိရံ အတ္တသမ္ဘဝံ။>
    text <တမ္ဗလောဟဝိလီနံဝ၊ တတ္တံ ပါယေန္တိ မတ္တိဃံ။>
  text <၁၁၅>
    text <ဇိဂုစ္ဆံ ကုဏပံ ပူတိံ၊ ဒုဂ္ဂန္ဓံ ဂူထကဒ္ဒမံ။>
    text <ပုဗ္ဗလောဟိတသင်္ကာသံ၊ ရဟဒမောဂယှ တိဋ္ဌတိ။>
  text <၁၁၆>
    text <တမေနံ ကိမယော တတ္ထ၊ အတိကာယာ အယောမုခါ။>
    text <ဆဝိံ ဘေတွာန ခါဒန္တိ၊ သံဂိဒ္ဓါ မံသလောဟိတေ။>
  text <၁၁၇>
    text <သော စ တံ နိရယံ ပတ္တော၊ နိမုဂ္ဂေါ သတပေါရိသံ။>
    text <ပူတိကံ ကုဏပံ ဝါတိ၊ သမန္တာ သတယောဇနံ။>
  text <၁၁၈>
    text <စက္ခုမာပိ ဟိ စက္ခူဟိ၊ တေန ဂန္ဓေန ဇီယတိ။>
    text <ဧတာဒိသံ ဗြဟ္မဒတ္တ၊ မာတုဃော လဘတေ ဒုခံ။>
  text <၁၁၉>
    text <ခုရဓာရမနုက္ကမ္မ၊ တိက္ခံ ဒုရဘိသမ္ဘဝံ။>
    text <ပတန္တိ ဂဗ္ဘပါတိယော၊ ဒုဂ္ဂံ ဝေတရဏိံ နဒိံ။>
  text <၁၂၀>
    text <အယောမယာ သိမ္ဗလိယော၊ သောဠသင်္ဂုလကဏ္ဋကာ။>
    text <ဥဘတော အဘိလမ္ဗန္တိ၊ ဒုဂ္ဂံ ဝေတရဏိံ နဒိံ။>
  text <၁၂၁>
    text <တေ အစ္စိမန္တော တိဋ္ဌန္တိ၊ အဂ္ဂိက္ခန္ဓာဝ အာရကာ။>
    text <အာဒိတ္တာ ဇာတဝေဒေန၊ ဥဒ္ဓံ ယောဇနမုဂ္ဂတာ။>
  text <၁၂၂>
    text <ဧတေ ဝဇန္တိ နိရယေ၊ တတ္တေ တိခိဏကဏ္ဋကေ။>
    text <နာရိယော စ အတိစာရာ၊ နရာ စ ပရဒာရဂူ။>
  text <၁၂၃>
    text <တေ ပတန္တိ အဓောက္ခန္ဓာ၊ ဝိဝတ္တာ ဝိဟတာ ပုထူ။>
    text <သယန္တိ ဝိနိဝိဒ္ဓင်္ဂါ၊ ဒီဃံ ဇဂ္ဂန္တိ သဗ္ဗဒာ။>
  text <၁၂၄>
    text <တတော ရတျာ ဝိဝသာနေ၊ မဟတိံ ပဗ္ဗတူပမံ။>
    text <လောဟကုမ္ဘိံ ပဝဇ္ဇန္တိ၊ တတ္တံ အဂ္ဂိသမူဒကံ။>
  text <၁၂၅>
    text <ဧဝံ ဒိဝါ စ ရတ္တော စ၊ ဒုဿီလာ မောဟပါရုတာ။>
    text <အနုဘောန္တိ သကံ ကမ္မံ၊ ပုဗ္ဗေ ဒုက္ကဋမတ္တနော။>
  text <၁၂၆>
    text <ယာ စ ဘရိယာ ဓနက္ကီတာ၊ သာမိကံ အတိမညတိ။>
    text <သဿုံ ဝါ သသုရံ ဝါပိ၊ ဇေဋ္ဌံ ဝါပိ နနန္ဒရံ။>
  text <၁၂၇>
    text <တဿာ ဝင်္ကေန ဇိဝှဂ္ဂံ၊ နိဗ္ဗဟန္တိ သဗန္ဓနံ။>
    text <သ ဗျာမမတ္တံ ကိမိနံ၊ ဇိဝှံ ပဿတိ အတ္တနိ။>
    text <ဝိညာပေတုံ န သက္ကောတိ၊ တာပနေ ပေစ္စ ပစ္စတိ။>
  text <၁၂၈>
    text <ဩရဗ္ဘိကာ သူကရိကာ၊ မစ္ဆိကာ မိဂဗန္ဓကာ။>
    text <စောရာ ဂေါဃာတကာ လုဒ္ဒာ၊ အဝဏ္ဏေ ဝဏ္ဏကာရကာ။>
  text <၁၂၉>
    text <သတ္တီဟိ လောဟကူဋေဟိ၊ နေတ္တိံသေဟိ ဥသူဟိ စ။>
    text <ဟညမာနာ ခါရနဒိံ၊ ပပတန္တိ အဝံသိရာ။>
  text <၁၃၀>
    text <သာယံ ပါတော ကူဋကာရီ၊ အယောကူဋေဟိ ဟညတိ။>
    text <တတော ဝန္တံ ဒုရတ္တာနံ၊ ပရေသံ ဘုဉ္ဇရေ သဒာ။>
  text <၁၃၁>
    text <ဓင်္ကာ ဘေရဏ္ဍကာ ဂိဇ္ဈာ၊ ကာကောဠာ စ အယောမုခါ။>
    text <ဝိပ္ဖန္ဒမာနံ ခါဒန္တိ၊ နရံ ကိဗ္ဗိသကာရကံ။>
  text <၁၃၂>
    text <ယေ မိဂေန မိဂံ ဟန္တိ၊ ပက္ခိံ ဝါ ပန ပက္ခိနာ။>
    text <အသန္တော ရဇသာ ဆန္နာ၊ ဂန္တာ တေ နိရယုဿဒံ။>
  text <၁၃၃>
    text <သန္တော စ ဥဒ္ဓံ ဂစ္ဆန္တိ၊ သုစိဏ္ဏေနိဓ ကမ္မုနာ။>
    text <သုစိဏ္ဏဿ ဖလံ ပဿ၊ သဣန္ဒာ ဒေဝါ သဗြဟ္မကာ။>
  text <၁၃၄>
    text <တံ တံ ဗြူမိ မဟာရာဇ၊ ဓမ္မံ ရဋ္ဌပတီ စရ။>
    text <တထာ ရာဇ စရာဟိ ဓမ္မံ၊ ယထာ တံ သုစိဏ္ဏံ နာနုတပ္ပေယျ ပစ္ဆာတိ။>
    text <အထ သဋ္ဌိနိပါတမှိ၊ သုဏာထ မမ ဘာသိတံ။>
    text <ဇာတကသဝှယနော ပဝရော၊ သောဏကအရိန္ဒမသဝှယနော။>
    text <တထာ ဝုတ္တရထေသဘကိစ္စဝရောတိ။>
  stand <သံကိစ္စဇာတကံ ဒုတိယံ။>
  stand <သဋ္ဌိနိပါတံ နိဋ္ဌိတံ။>
  text <တဿုဒ္ဒာနံ>
