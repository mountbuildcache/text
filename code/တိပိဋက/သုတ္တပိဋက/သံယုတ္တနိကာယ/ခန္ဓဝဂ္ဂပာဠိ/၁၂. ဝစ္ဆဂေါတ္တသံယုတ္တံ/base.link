text <၁၂။ ဝစ္ဆဂေါတ္တသံယုတ္တံ>
  text <၁။ ရူပအညာဏသုတ္တံ>
    text <၆၀၇>, <ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ အထ ခေါ ဝစ္ဆဂေါတ္တော ပရိဗ္ဗာဇကော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ၊ အန္တဝါ လောကောတိ ဝါ၊ အနန္တဝါ လောကောတိ ဝါ၊ တံ ဇီဝံ တံ သရီရန္တိ ဝါ၊ အညံ ဇီဝံ အညံ သရီရန္တိ ဝါ၊ ဟောတိ တထာဂတော ပရံ မရဏာတိ ဝါ၊ န ဟောတိ တထာဂတော ပရံ မရဏာတိ ဝါ၊ ဟောတိ စ န စ ဟောတိ တထာဂတော ပရံ မရဏာတိ ဝါ၊ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ရူပေ ခေါ၊ ဝစ္ဆ၊ အညာဏာ၊ ရူပသမုဒယေ အညာဏာ၊ ရူပနိရောဓေ အညာဏာ၊ ရူပနိရောဓဂါမိနိယာ ပဋိပဒာယ အညာဏာ၊ ဧဝမိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ အယံ ခေါ၊ ဝစ္ဆ၊ ဟေတု၊ အယံ ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ပဌမံ။>
  text <၂။ ဝေဒနာအညာဏသုတ္တံ>
    text <၆၀၈>, <သာဝတ္ထိနိဒာနံ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ဝေဒနာယ ခေါ၊ ဝစ္ဆ၊ အညာဏာ၊ ဝေဒနာသမုဒယေ အညာဏာ၊ ဝေဒနာနိရောဓေ အညာဏာ၊ ဝေဒနာနိရောဓဂါမိနိယာ ပဋိပဒာယ အညာဏာ၊ ဧဝမိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ အယံ ခေါ၊ ဝစ္ဆ၊ ဟေတု၊ အယံ ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ဒုတိယံ။>
  text <၃။ သညာအညာဏသုတ္တံ>
    text <၆၀၉>, <သာဝတ္ထိနိဒာနံ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ သညာယ ခေါ၊ ဝစ္ဆ၊ အညာဏာ၊ သညာသမုဒယေ အညာဏာ၊ သညာနိရောဓေ အညာဏာ၊ သညာနိရောဓဂါမိနိယာ ပဋိပဒာယ အညာဏာ၊ ဧဝမိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ အယံ ခေါ၊ ဝစ္ဆ၊ ဟေတု၊ အယံ ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ တတိယံ။>
  text <၄။ သင်္ခါရအညာဏသုတ္တံ>
    text <၆၁၀>, <သာဝတ္ထိနိဒာနံ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ သင်္ခါရေသု ခေါ၊ ဝစ္ဆ၊ အညာဏာ၊ သင်္ခါရသမုဒယေ အညာဏာ၊ သင်္ခါရနိရောဓေ အညာဏာ၊ သင်္ခါရနိရောဓဂါမိနိယာ ပဋိပဒာယ အညာဏာ၊ ဧဝမိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ အယံ ခေါ၊ ဝစ္ဆ၊ ဟေတု၊ အယံ ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ စတုတ္ထံ။>
  text <၅။ ဝိညာဏအညာဏသုတ္တံ>
    text <၆၁၁>, <သာဝတ္ထိနိဒာနံ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ဝိညာဏေ ခေါ၊ ဝစ္ဆ၊ အညာဏာ၊ ဝိညာဏသမုဒယေ အညာဏာ၊ ဝိညာဏနိရောဓေ အညာဏာ၊ ဝိညာဏနိရောဓဂါမိနိယာ ပဋိပဒာယ အညာဏာ၊ ဧဝမိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ အယံ ခေါ၊ ဝစ္ဆ၊ ဟေတု၊ အယံ ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ပဉ္စမံ။>
  text <၆-၁၀။ ရူပအဒဿနာဒိသုတ္တပဉ္စကံ>
    text <၆၁၂-၆၁၆>, <သာဝတ္ထိနိဒာနံ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ရူပေ ခေါ၊ ဝစ္ဆ၊ အဒဿနာ။ပေ။ ရူပနိရောဓဂါမိနိယာ ပဋိပဒာယ အဒဿနာ။ပေ။ ဝေဒနာယ။ သညာယ။ သင်္ခါရေသု ခေါ၊ ဝစ္ဆ၊ အဒဿနာ။ပေ။ ဝိညာဏေ ခေါ၊ ဝစ္ဆ၊ အဒဿနာ။ပေ။ ဝိညာဏနိရောဓဂါမိနိယာ ပဋိပဒာယ အဒဿနာ။ပေ။ ဒသမံ။>
  text <၁၁-၁၅။ ရူပအနဘိသမယာဒိသုတ္တပဉ္စကံ>
    text <၆၁၇-၆၂၁>, <သာဝတ္ထိနိဒာနံ။ ရူပေ ခေါ၊ ဝစ္ဆ၊ အနဘိသမယာ။ပေ။ ရူပနိရောဓဂါမိနိယာ ပဋိပဒာယ အနဘိသမယာ။ပေ။>
    text <သာဝတ္ထိနိဒာနံ။ ဝေဒနာယ ခေါ၊ ဝစ္ဆ၊ အနဘိသမယာ။ပေ။>
    text <သာဝတ္ထိနိဒာနံ။ သညာယ ခေါ၊ ဝစ္ဆ၊ အနဘိသမယာ။ပေ။>
    text <သာဝတ္ထိနိဒာနံ။ သင်္ခါရေသု ခေါ၊ ဝစ္ဆ၊ အနဘိသမယာ။ပေ။>
    text <သာဝတ္ထိနိဒာနံ။ ဝိညာဏေ ခေါ၊ ဝစ္ဆ၊ အနဘိသမယာ။ပေ။ ပန္နရသမံ။>
  text <၁၆-၂၀။ ရူပအနနုဗောဓာဒိသုတ္တပဉ္စကံ>
    text <၆၂၂-၆၂၆>, <သာဝတ္ထိနိဒာနံ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော။ပေ။ ရူပေ ခေါ၊ ဝစ္ဆ၊ အနနုဗောဓာ။ပေ။ ရူပနိရောဓဂါမိနိယာ ပဋိပဒာယ အနနုဗောဓာ။ပေ။>
    text <သာဝတ္ထိနိဒာနံ။ ဝေဒနာယ ခေါ၊ ဝစ္ဆ။ပေ။>
    text <သာဝတ္ထိနိဒာနံ။ သညာယ ခေါ၊ ဝစ္ဆ။ပေ။>
    text <သာဝတ္ထိနိဒာနံ။ သင်္ခါရေသု ခေါ၊ ဝစ္ဆ။ပေ။>
    text <သာဝတ္ထိနိဒာနံ။ ဝိညာဏေ ခေါ၊ ဝစ္ဆ အနနုဗောဓာ။ပေ။ ဝိညာဏနိရောဓဂါမိနိယာ ပဋိပဒာယ အနနုဗောဓာ။ ဝီသတိမံ။>
  text <၂၁-၂၅။ ရူပအပ္ပဋိဝေဓာဒိသုတ္တပဉ္စကံ>
    text <၆၂၇-၆၃၁>, <သာဝတ္ထိနိဒာနံ။ ကော နု ခေါ၊ ဘော ဂေါတမ၊ ဟေတု၊ ကော ပစ္စယော။ပေ။။ ရူပေ ခေါ၊ ဝစ္ဆ၊ အပ္ပဋိဝေဓာ။ပေ။ ဝိညာဏေ ခေါ၊ ဝစ္ဆ၊ အပ္ပဋိဝေဓာ။ပေ။ ပဉ္စဝီသတိမံ။>
  text <၂၆-၃၀။ ရူပအသလ္လက္ခဏာဒိသုတ္တပဉ္စကံ>
    text <၆၃၂-၆၃၆>, <သာဝတ္ထိနိဒာနံ။ ရူပေ ခေါ၊ ဝစ္ဆ၊ အသလ္လက္ခဏာ။ပေ။ ဝိညာဏေ ခေါ၊ ဝစ္ဆ၊ အသလ္လက္ခဏာ။ပေ။ တိံသတိမံ။>
  text <၃၁-၃၅။ ရူပအနုပလက္ခဏာဒိသုတ္တပဉ္စကံ>
    text <၆၃၇-၆၄၁>, <သာဝတ္ထိနိဒာနံ။ ရူပေ ခေါ၊ ဝစ္ဆ၊ အနုပလက္ခဏာ။ပေ။ ဝိညာဏေ ခေါ၊ ဝစ္ဆ၊ အနုပလက္ခဏာ။ပေ။ ပဉ္စတိံသတိမံ။>
  text <၃၆-၄၀။ ရူပအပ္ပစ္စုပလက္ခဏာဒိသုတ္တပဉ္စကံ>
    text <၆၄၂-၆၄၆>, <သာဝတ္ထိနိဒာနံ။ ရူပေ ခေါ၊ ဝစ္ဆ၊ အပ္ပစ္စုပလက္ခဏာ။ပေ။ ဝိညာဏေ ခေါ၊ ဝစ္ဆ၊ အပ္ပစ္စုပလက္ခဏာ။ပေ။ စတ္တာလီသမံ။>
  text <၄၁-၄၅။ ရူပအသမပေက္ခဏာဒိသုတ္တပဉ္စကံ>
    text <၆၄၇-၆၅၁>, <သာဝတ္ထိနိဒာနံ။ ရူပေ ခေါ၊ ဝစ္ဆ၊ အသမပေက္ခဏာ။ပေ။ ဝိညာဏေ ခေါ၊ ဝစ္ဆ၊ အသမပေက္ခဏာ။ပေ။ ပဉ္စစတ္တာလီသမံ။>
  text <၄၆-၅၀။ ရူပအပ္ပစ္စုပေက္ခဏာဒိသုတ္တပဉ္စကံ>
    text <၆၅၂-၆၅၆>, <သာဝတ္ထိနိဒာနံ။ ရူပေ ခေါ၊ ဝစ္ဆ၊ အပ္ပစ္စုပေက္ခဏာ။ပေ။ ဝိညာဏေ ခေါ၊ ဝစ္ဆ၊ အပ္ပစ္စုပေက္ခဏာ။ပေ။ ပညာသမံ။>
  text <၅၁-၅၄။ ရူပအပ္ပစ္စက္ခကမ္မာဒိသုတ္တစတုက္ကံ>
    text <၆၅၇-၆၆၀>, <သာဝတ္ထိနိဒာနံ။ အထ ခေါ ဝစ္ဆဂေါတ္တော ပရိဗ္ဗာဇကော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဝစ္ဆဂေါတ္တော ပရိဗ္ဗာဇကော ဘဂဝန္တံ ဧတဒဝေါစ ကော နု ခေါ၊ ဘော ဂေါတမ၊ ဟေတု၊ ကော ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ရူပေ ခေါ၊ ဝစ္ဆ၊ အပ္ပစ္စက္ခကမ္မာ၊ ရူပသမုဒယေ အပ္ပစ္စက္ခကမ္မာ၊ ရူပနိရောဓေ အပ္ပစ္စက္ခကမ္မာ၊ ရူပနိရောဓဂါမိနိယာ ပဋိပဒာယ အပ္ပစ္စက္ခကမ္မာ။ပေ။>
    text <သာဝတ္ထိနိဒာနံ။ ဝေဒနာယ ခေါ၊ ဝစ္ဆ၊ အပ္ပစ္စက္ခကမ္မာ။ပေ။ ဝေဒနာနိရောဓဂါမိနိယာ ပဋိပဒာယ အပ္ပစ္စက္ခကမ္မာ။ပေ။>
    text <သာဝတ္ထိနိဒာနံ။ သညာယ ခေါ၊ ဝစ္ဆ၊ အပ္ပစ္စက္ခကမ္မာ။ပေ။ သညာနိရောဓဂါမိနိယာ ပဋိပဒာယ အပ္ပစ္စက္ခကမ္မာ။ပေ။>
    text <သာဝတ္ထိနိဒာနံ။ သင်္ခါရေသု ခေါ၊ ဝစ္ဆ၊ အပ္ပစ္စက္ခကမ္မာ။ပေ။ သင်္ခါရနိရောဓဂါမိနိယာ ပဋိပဒာယ အပ္ပစ္စက္ခကမ္မာ။ပေ။ စတုပညာသမံ။>
  text <၅၅။ ဝိညာဏအပ္ပစ္စက္ခကမ္မသုတ္တံ>
    text <၆၆၁>, <သာဝတ္ထိနိဒာနံ။ ဝိညာဏေ ခေါ၊ ဝစ္ဆ၊ အပ္ပစ္စက္ခကမ္မာ၊ ဝိညာဏသမုဒယေ အပ္ပစ္စက္ခကမ္မာ၊ ဝိညာဏနိရောဓေ အပ္ပစ္စက္ခကမ္မာ၊ ဝိညာဏနိရောဓဂါမိနိယာ ပဋိပဒာယ အပ္ပစ္စက္ခကမ္မာ၊ ဧဝမိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ။ပေ။ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ အယံ ခေါ၊ ဝစ္ဆ၊ ဟေတု၊ အယံ ပစ္စယော၊ ယာနိမာနိ အနေကဝိဟိတာနိ ဒိဋ္ဌိဂတာနိ လောကေ ဥပ္ပဇ္ဇန္တိ သဿတော လောကောတိ ဝါ၊ အသဿတော လောကောတိ ဝါ၊ အန္တဝါ လောကောတိ ဝါ၊ အနန္တဝါ လောကောတိ ဝါ၊ တံ ဇီဝံ တံ သရီရန္တိ ဝါ၊ အညံ ဇီဝံ အညံ သရီရန္တိ ဝါ၊ ဟောတိ တထာဂတော ပရံ မရဏာတိ ဝါ၊ န ဟောတိ တထာဂတော ပရံ မရဏာတိ ဝါ၊ ဟောတိ စ န စ ဟောတိ တထာဂတော ပရံ မရဏာတိ ဝါ၊ နေဝ ဟောတိ န န ဟောတိ တထာဂတော ပရံ မရဏာတိ ဝါတိ။ ပဉ္စပညာသမံ။>
    text <ဝစ္ဆဂေါတ္တသံယုတ္တံ သမတ္တံ။>
    text <တဿုဒ္ဒာနံ>
    block
      text <အညာဏာ အဒဿနာ စေဝ၊ အနဘိသမယာ အနနုဗောဓာ။>
      text <အပ္ပဋိဝေဓာ အသလ္လက္ခဏာ၊ အနုပလက္ခဏေန အပ္ပစ္စုပလက္ခဏာ။>
      text <အသမပေက္ခဏာ အပ္ပစ္စုပေက္ခဏာ၊ အပ္ပစ္စက္ခကမ္မန္တိ။>
