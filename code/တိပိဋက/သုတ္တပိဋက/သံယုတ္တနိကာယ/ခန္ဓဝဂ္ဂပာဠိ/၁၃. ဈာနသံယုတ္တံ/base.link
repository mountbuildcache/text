text <၁၃။ ဈာနသံယုတ္တံ>
  text <၁။ သမာဓိမူလကသမာပတ္တိသုတ္တံ>
    text <၆၆၂>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သမာပတ္တိကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သမာပတ္တိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သမာပတ္တိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ပဌမံ။>
  text <၂။ သမာဓိမူလကဌိတိသုတ္တံ>
    text <၆၆၃>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ဌိတိကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဌိတိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဌိတိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ဒုတိယံ။>
  text <၃။ သမာဓိမူလကဝုဋ္ဌာနသုတ္တံ>
    text <၆၆၄>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ဝုဋ္ဌာနကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဝုဋ္ဌာနကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ တတိယံ။>
  text <၄။ သမာဓိမူလကကလ္လိတသုတ္တံ>
    text <၆၆၅>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ကလ္လိတကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ကလ္လိတကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ စတုတ္ထံ။>
  text <၅။ သမာဓိမူလကအာရမ္မဏသုတ္တံ>
    text <၆၆၆>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ အာရမ္မဏကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ အာရမ္မဏကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ပဉ္စမံ။>
  text <၆။ သမာဓိမူလကဂေါစရသုတ္တံ>
    text <၆၆၇>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ ဂေါစရကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ ဂေါစရကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ဆဋ္ဌံ။>
  text <၇။ သမာဓိမူလကအဘိနီဟာရသုတ္တံ>
    text <၆၆၈>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ အဘိနီဟာရကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ အဘိနီဟာရကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ သတ္တမံ။>
  text <၈။ သမာဓိမူလကသက္ကစ္စကာရီသုတ္တံ>
    text <၆၆၉>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သက္ကစ္စကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သက္ကစ္စကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ အဋ္ဌမံ။>
  text <၉။ သမာဓိမူလကသာတစ္စကာရီသုတ္တံ>
    text <၆၇၀>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သာတစ္စကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သာတစ္စကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ နဝမံ။>
  text <၁၀။ သမာဓိမူလကသပ္ပါယကာရီသုတ္တံ>
    text <၆၇၁>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော ဟောတိ၊ န သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သပ္ပါယကာရီ ဟောတိ၊ န သမာဓိသ္မိံ သမာဓိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာဓိကုသလော ဟောတိ၊ န စ သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာဓိကုသလော စ ဟောတိ၊ သမာဓိသ္မိံ သပ္ပါယကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာဓိကုသလော စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ဒသမံ။ သမာဓိမူလကံ။>
  text <၁၁။ သမာပတ္တိမူလကဌိတိသုတ္တံ>
    text <၆၇၂>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဌိတိကုသလော စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဌိတိကုသလော စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ။ပေ။ ပဝရော စာတိ။ ဧကာဒသမံ။>
  text <၁၂။ သမာပတ္တိမူလကဝုဋ္ဌာနသုတ္တံ>
    text <၆၇၃>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဝုဋ္ဌာနကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ပဝရော စာတိ။ ဒွာဒသမံ။>
  text <၁၃။ သမာပတ္တိမူလကကလ္လိတသုတ္တံ>
    text <၆၇၄>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ကလ္လိတကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ကလ္လိတကုသလော စ။ တတြ။ပေ။ ပဝရော စာတိ။ တေရသမံ။>
  text <၁၄။ သမာပတ္တိမူလကအာရမ္မဏသုတ္တံ>
    text <၆၇၅>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ အာရမ္မဏကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ အာရမ္မဏကုသလော စ။ တတြ။ပေ။ ပဝရော စာတိ။ စုဒ္ဒသမံ။>
  text <၁၅။ သမာပတ္တိမူလကဂေါစရသုတ္တံ>
    text <၆၇၆>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ ဂေါစရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ ဂေါစရကုသလော စ။ တတြ။ပေ။ ပဝရော စာတိ။ ပန္နရသမံ။>
  text <၁၆။ သမာပတ္တိမူလကအဘိနီဟာရသုတ္တံ>
    text <၆၇၇>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ အဘိနီဟာရကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ အဘိနီဟာရကုသလော စ။ တတြ။ပေ။ ပဝရော စာတိ။ သောဠသမံ။>
  text <၁၇။ သမာပတ္တိမူလကသက္ကစ္စသုတ္တံ>
    text <၆၇၈>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ သက္ကစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ သက္ကစ္စကာရီ စ။ တတြ။ပေ။ ပဝရော စာတိ။ သတ္တရသမံ။>
  text <၁၈။ သမာပတ္တိမူလကသာတစ္စသုတ္တံ>
    text <၆၇၉>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ သာတစ္စကာရီ စ။ တတြ။ပေ။ ပဝရော စာတိ။ အဋ္ဌာရသမံ။>
  text <၁၉။ သမာပတ္တိမူလကသပ္ပါယကာရီသုတ္တံ>
    text <၆၈၀>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော ဟောတိ၊ န သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သပ္ပါယကာရီ ဟောတိ၊ န သမာဓိသ္မိံ သမာပတ္တိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သမာပတ္တိကုသလော ဟောတိ၊ န စ သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သမာပတ္တိကုသလော စ ဟောတိ၊ သမာဓိသ္မိံ သပ္ပါယကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သမာပတ္တိကုသလော စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သမာပတ္တိကုသလော စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ဧကူနဝီသတိမံ။ သမာပတ္တိမူလကံ။>
  text <၂၀-၂၇။ ဌိတိမူလကဝုဋ္ဌာနသုတ္တာဒိအဋ္ဌကံ>
    text <၆၈၁-၆၈၈>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော ဟောတိ၊ န သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ ဌိတိကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ ဌိတိကုသလော ဟောတိ၊ န စ သမာဓိသ္မိံ ဝုဋ္ဌာနကုသလော။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ ဌိတိကုသလော စ ဟောတိ၊ သမာဓိသ္မိံ ဝုဋ္ဌာနကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ဝီသတိမံ။ ပုရိမမူလကာနိ ဝိယ ယာဝ သတ္တဝီသတိမာ ဌိတိမူလကသပ္ပါယကာရီသုတ္တာ အဋ္ဌ သုတ္တာနိ ပူရေတဗ္ဗာနိ။ ဌိတိမူလကံ။>
  text <၂၈-၃၄။ ဝုဋ္ဌာနမူလကကလ္လိတသုတ္တာဒိသတ္တကံ>
    text <၆၈၉-၆၉၅>, <သာဝတ္ထိနိဒာနံ။ စတ္တာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ ဝုဋ္ဌာနကုသလော ဟောတိ၊ န သမာဓိသ္မိံ ကလ္လိတကုသလော။ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ ဝုဋ္ဌာနကုသလော။ နေဝ သမာဓိသ္မိံ ဝုဋ္ဌာနကုသလော ဟောတိ၊ န စ သမာဓိသ္မိံ ကလ္လိတကုသလော။ သမာဓိသ္မိံ ဝုဋ္ဌာနကုသလော စ ဟောတိ သမာဓိသ္မိံ ကလ္လိတကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ အဋ္ဌဝီသတိမံ။ ပုရိမမူလကာနိ ဝိယ ယာဝ စတုတ္တိံသတိမာ ဝုဋ္ဌာနမူလကသပ္ပါယကာရီသုတ္တာ သတ္တ သုတ္တာနိ ပူရေတဗ္ဗာနိ။ ဝုဋ္ဌာနမူလကံ။>
  text <၃၅-၄၀။ ကလ္လိတမူလကအာရမ္မဏသုတ္တာဒိဆက္ကံ>
    text <၆၉၆-၇၀၁>, <သာဝတ္ထိနိဒာနံ။ သမာဓိသ္မိံ ကလ္လိတကုသလော ဟောတိ၊ န သမာဓိသ္မိံ အာရမ္မဏကုသလော။ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ ကလ္လိတကုသလော။ နေဝ သမာဓိသ္မိံ ကလ္လိတကုသလော ဟောတိ၊ န စ သမာဓိသ္မိံ အာရမ္မဏကုသလော။ သမာဓိသ္မိံ ကလ္လိတကုသလော စ ဟောတိ၊ သမာဓိသ္မိံ အာရမ္မဏကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ပဉ္စတိံသတိမံ။ ပုရိမမူလကာနိ ဝိယ ယာဝ စတ္တာလီသမာ ကလ္လိတမူလကသပ္ပါယကာရီသုတ္တာ ဆ သုတ္တာနိ ပူရေတဗ္ဗာနိ။ ကလ္လိတမူလကံ။>
  text <၄၁-၄၅။ အာရမ္မဏမူလကဂေါစရသုတ္တာဒိပဉ္စကံ>
    text <၇၀၂-၇၀၆>, <သာဝတ္ထိနိဒာနံ။ သမာဓိသ္မိံ အာရမ္မဏကုသလော ဟောတိ၊ န သမာဓိသ္မိံ ဂေါစရကုသလော။ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ အာရမ္မဏကုသလော။ နေဝ သမာဓိသ္မိံ အာရမ္မဏကုသလော ဟောတိ၊ န စ သမာဓိသ္မိံ ဂေါစရကုသလော။ သမာဓိသ္မိံ အာရမ္မဏကုသလော စ ဟောတိ၊ သမာဓိသ္မိံ ဂေါစရကုသလော စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ဧကစတ္တာလီသမံ။ ပုရိမမူလကာနိ ဝိယ ယာဝ ပဉ္စစတ္တာလီသမာ အာရမ္မဏမူလကသပ္ပါယကာရီသုတ္တာ ပဉ္စ သုတ္တာနိ ပူရေတဗ္ဗာနိ။ အာရမ္မဏမူလကံ။>
  text <၄၆-၄၉။ ဂေါစရမူလကအဘိနီဟာရသုတ္တာဒိစတုက္ကံ>
    text <၇၀၇>, <သာဝတ္ထိနိဒာနံ။ သမာဓိသ္မိံ ဂေါစရကုသလော ဟောတိ၊ န သမာဓိသ္မိံ အဘိနီဟာရကုသလော။ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ ဂေါစရကုသလော။ နေဝ သမာဓိသ္မိံ ဂေါစရကုသလော ဟောတိ၊ န စ သမာဓိသ္မိံ အဘိနီဟာရကုသလော။ သမာဓိသ္မိံ ဂေါစရကုသလော စ ဟောတိ၊ သမာဓိသ္မိံ အဘိနီဟာရကုသလော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ ဂေါစရကုသလော စ ဟောတိ သမာဓိသ္မိံ အဘိနီဟာရကုသလော စ အယံ ဣမေသံ စတုန္နံ ဈာယီနံ။ပေ။ ဥတ္တမော စ ပဝရော စာတိ။ ဆစတ္တာလီသမံ။>
    text <၇၀၈>, <သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သက္ကစ္စကာရီ။ပေ။ ဝိတ္ထာရေတဗ္ဗံ။ သတ္တစတ္တာလီသမံ။>
    text <၇၀၉>, <သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သာတစ္စကာရီ။ပေ။ အဋ္ဌစတ္တာလီသမံ။>
    text <၇၁၀>, <သမာဓိသ္မိံ ဂေါစရကုသလော ဟောတိ၊ န သမာဓိသ္မိံ သပ္ပါယကာရီ။ပေ။ ဧကူနပညာသမံ။ ဂေါစရမူလကံ။>
  text <၅၀-၅၂။ အဘိနီဟာရမူလကသက္ကစ္စသုတ္တာဒိတိကံ>
    text <၇၁၁>, <သာဝတ္ထိနိဒာနံ။ သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သက္ကစ္စကာရီ။ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ အဘိနီဟာရကုသလော။ နေဝ သမာဓိသ္မိံ အဘိနီဟာရကုသလော ဟောတိ၊ န စ သမာဓိသ္မိံ သက္ကစ္စကာရီ။ သမာဓိသ္မိံ အဘိနီဟာရကုသလော စ ဟောတိ၊ သမာဓိသ္မိံ သက္ကစ္စကာရီ စ။ တတြ၊ ဘိက္ခဝေ၊ ယွာယံ ဈာယီ။ပေ။ ဥတ္တမော စ ပဝရော စာတိ။ ပညာသမံ။>
    text <၇၁၂>, <သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သာတစ္စကာရီ။ပေ။ ဧကပညာသမံ။>
    text <၇၁၃>, <သမာဓိသ္မိံ အဘိနီဟာရကုသလော ဟောတိ၊ န သမာဓိသ္မိံ သပ္ပါယကာရီ။ပေ။ ဒွေပညာသမံ။ အဘိနီဟာရမူလကံ။>
  text <၅၃-၅၄။ သက္ကစ္စမူလကသာတစ္စကာရီသုတ္တာဒိဒုကံ>
    text <၇၁၄>, <သာဝတ္ထိနိဒာနံ။ သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သာတစ္စကာရီ။ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သက္ကစ္စကာရီ။ နေဝ သမာဓိသ္မိံ သက္ကစ္စကာရီ ဟောတိ၊ န စ သမာဓိသ္မိံ သာတစ္စကာရီ။ သမာဓိသ္မိံ သက္ကစ္စကာရီ စ ဟောတိ၊ သမာဓိသ္မိံ သာတစ္စကာရီ စ။ တတြ၊ ဘိက္ခဝေ၊ ယွာယံ။ပေ။ ဥတ္တမော စ ပဝရော စာတိ။ တေပညာသမံ။>
    text <၇၁၅>, <သမာဓိသ္မိံ သက္ကစ္စကာရီ ဟောတိ၊ န သမာဓိသ္မိံ သပ္ပါယကာရီ။ပေ။ စတုပညာသမံ။>
  text <၅၅။ သာတစ္စမူလကသပ္ပါယကာရီသုတ္တံ>
    text <၇၁၆>, <သာဝတ္ထိနိဒာနံ။ စတာရောမေ၊ ဘိက္ခဝေ၊ ဈာယီ။ ကတမေ စတ္တာရော။ ဣဓ၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ ဟောတိ၊ န သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သပ္ပါယကာရီ ဟောတိ၊ န သမာဓိသ္မိံ သာတစ္စကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ နေဝ သမာဓိသ္မိံ သာတစ္စကာရီ ဟောတိ၊ န စ သမာဓိသ္မိံ သပ္ပါယကာရီ။ ဣဓ ပန၊ ဘိက္ခဝေ၊ ဧကစ္စော ဈာယီ သမာဓိသ္မိံ သာတစ္စကာရီ စ ဟောတိ၊ သမာဓိသ္မိံ သပ္ပါယကာရီ စ။ တတြ၊ ဘိက္ခဝေ၊ ယွာယံ ဈာယီ သမာဓိသ္မိံ သာတစ္စကာရီ စ ဟောတိ သမာဓိသ္မိံ သပ္ပါယကာရီ စ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စ။ သေယျထာပိ၊ ဘိက္ခဝေ၊ ဂဝါ ခီရံ၊ ခီရမှာ ဒဓိ၊ ဒဓိမှာ နဝနီတံ၊ နဝနီတမှာ သပ္ပိ၊ သပ္ပိမှာ သပ္ပိမဏ္ဍော တတြ အဂ္ဂမက္ခါယတိ၊ ဧဝမေဝ ခေါ၊ ဘိက္ခဝေ၊ ယွာယံ ဈာယီ သမာဓိသ္မိံ သာတစ္စကာရီ စ ဟောတိ၊ သမာဓိသ္မိံ သပ္ပါယကာရီ အယံ ဣမေသံ စတုန္နံ ဈာယီနံ အဂ္ဂေါ စ သေဋ္ဌော စ မောက္ခေါ စ ဥတ္တမော စ ပဝရော စာတိ။ ဣဒမဝေါစ ဘဂဝါ။ အတ္တမနာ တေ ဘိက္ခူ ဘဂဝတော ဘာသိတံ အဘိနန္ဒုန္တိ။ ပဉ္စပညာသမံ။ ယထာ ပဉ္စပညာသံ ဝေယျာကရဏာနိ ဟောန္တိ တထာ ဝိတ္ထာရေတဗ္ဗာနိ။>
    stand <ဈာနသံယုတ္တံ သမတ္တံ။>
    text <တဿုဒ္ဒာနံ>
    block
      text <သမာဓိ သမာပတ္တိ ဌိတိ စ၊ ဝုဋ္ဌာနံ ကလ္လိတာရမ္မဏေန စ။>
      text <ဂေါစရာ အဘိနီဟာရော သက္ကစ္စ၊ သာတစ္စ အထောပိ သပ္ပါယန္တိ။>
      text <ခန္ဓ ရာဓသံယုတ္တဉ္စ၊ ဒိဋ္ဌိဩက္ကန္တ ဥပ္ပါဒာ။>
      text <ကိလေသ သာရိပုတ္တာ စ၊ နာဂါ သုပဏ္ဏ ဂန္ဓဗ္ဗာ။>
      text <ဝလာဟ ဝစ္ဆဈာနန္တိ၊ ခန္ဓဝဂ္ဂမှိ တေရသာတိ။>
    stand <ခန္ဓဝဂ္ဂေါ တတိယော။>
    text <တဿုဒ္ဒာနံ>
    stand <ခန္ဓဝဂ္ဂသံယုတ္တပါဠိ နိဋ္ဌိတာ။>
