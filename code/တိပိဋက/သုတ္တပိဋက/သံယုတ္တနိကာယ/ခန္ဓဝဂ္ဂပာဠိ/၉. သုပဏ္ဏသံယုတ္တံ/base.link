text <၉။ သုပဏ္ဏသံယုတ္တံ>
  text <၁။ သုဒ္ဓိကသုတ္တံ>
    text <၃၉၂>, <သာဝတ္ထိနိဒာနံ။ စတဿော ဣမာ၊ ဘိက္ခဝေ၊ သုပဏ္ဏယောနိယော။ ကတမာ စတဿော။ အဏ္ဍဇာ သုပဏ္ဏာ၊ ဇလာဗုဇာ သုပဏ္ဏာ၊ သံသေဒဇာ သုပဏ္ဏာ၊ ဩပပါတိကာ သုပဏ္ဏာ ဣမာ ခေါ၊ ဘိက္ခဝေ၊ စတဿော သုပဏ္ဏယောနိယောတိ။ ပဌမံ။>
  text <၂။ ဟရန္တိသုတ္တံ>
    text <၃၉၃>, <သာဝတ္ထိနိဒာနံ။ စတဿော ဣမာ၊ ဘိက္ခဝေ၊ သုပဏ္ဏယောနိယော။ ကတမာ စတဿော။ အဏ္ဍဇာ။ပေ။ ဣမာ ခေါ၊ ဘိက္ခဝေ၊ စတဿော သုပဏ္ဏယောနိယော။ တတြ၊ ဘိက္ခဝေ၊ အဏ္ဍဇာ သုပဏ္ဏာ အဏ္ဍဇေဝ နာဂေ ဟရန္တိ၊ န ဇလာဗုဇေ၊ န သံသေဒဇေ၊ န ဩပပါတိကေ။ တတြ၊ ဘိက္ခဝေ၊ ဇလာဗုဇာ သုပဏ္ဏာ အဏ္ဍဇေ စ ဇလာဗုဇေ စ နာဂေ ဟရန္တိ၊ န သံသေဒဇေ၊ န ဩပပါတိကေ။ တတြ၊ ဘိက္ခဝေ၊ သံသေဒဇာ သုပဏ္ဏာ အဏ္ဍဇေ စ ဇလာဗုဇေ စ သံသေဒဇေ စ နာဂေ ဟရန္တိ၊ န ဩပပါတိကေ။ တတြ၊ ဘိက္ခဝေ၊ ဩပပါတိကာ သုပဏ္ဏာ အဏ္ဍဇေ စ ဇလာဗုဇေ စ သံသေဒဇေ စ ဩပပါတိကေ စ နာဂေ ဟရန္တိ။ ဣမာ ခေါ၊ ဘိက္ခဝေ၊ စတဿော သုပဏ္ဏယောနိယောတိ။ ဒုတိယံ။>
  text <၃။ ဒွယကာရီသုတ္တံ>
    text <၃၉၄>, <သာဝတ္ထိနိဒာနံ။ အညတရော ဘိက္ခု ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ။ ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ ကော နု ခေါ၊ ဘန္တေ၊ ဟေတု၊ ကော ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇတီတိ။ ဣဓ၊ ဘိက္ခု၊ ဧကစ္စော ကာယေန ဒွယကာရီ ဟောတိ၊ ဝါစာယ ဒွယကာရီ၊ မနသာ ဒွယကာရီ။ တဿ သုတံ ဟောတိ အဏ္ဍဇာ သုပဏ္ဏာ ဒီဃာယုကာ ဝဏ္ဏဝန္တော သုခဗဟုလာတိ။ တဿ ဧဝံ ဟောတိ အဟော ဝတာဟံ ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇေယျန္တိ။ သော ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇတိ။ အယံ ခေါ၊ ဘိက္ခု၊ ဟေတု၊ အယံ ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇတီတိ။ တတိယံ။>
  text <၄-၆။ ဒုတိယာဒိဒွယကာရီသုတ္တတ္တိကံ>
    text <၃၉၅-၃၉၇>, <သာဝတ္ထိနိဒာနံ။ ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ ကော နု ခေါ၊ ဘန္တေ၊ ဟေတု၊ ကော ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ ဇလာဗုဇာနံ သုပဏ္ဏာနံ။ပေ။ သံသေဒဇာနံ သုပဏ္ဏာနံ။ပေ။ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတီတိ။ ဣဓ၊ ဘိက္ခု၊ ဧကစ္စော ကာယေန ဒွယကာရီ ဟောတိ၊ ဝါစာယ ဒွယကာရီ၊ မနသာ ဒွယကာရီ။ တဿ သုတံ ဟောတိ ဩပပါတိကာ သုပဏ္ဏာ ဒီဃာယုကာ ဝဏ္ဏဝန္တော သုခဗဟုလာတိ။ တဿ ဧဝံ ဟောတိ အဟော ဝတာဟံ ကာယဿ ဘေဒာ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇေယျန္တိ။ သော ကာယဿ ဘေဒာ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတိ။ အယံ ခေါ၊ ဘိက္ခု၊ ဟေတု၊ အယံ ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတီတိ။ ဆဋ္ဌံ။>
  text <၇-၁၆။ အဏ္ဍဇဒာနူပကာရသုတ္တဒသကံ>
    text <၃၉၈-၄၀၇>, <သာဝတ္ထိနိဒာနံ။ ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ ကော နု ခေါ၊ ဘန္တေ၊ ဟေတု၊ ကော ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇတီတိ။ ဣဓ၊ ဘိက္ခု၊ ဧကစ္စော ကာယေန ဒွယကာရီ ဟောတိ၊ ဝါစာယ ဒွယကာရီ၊ မနသာ ဒွယကာရီ။ တဿ သုတံ ဟောတိ အဏ္ဍဇာ သုပဏ္ဏာ ဒီဃာယုကာ ဝဏ္ဏဝန္တော သုခဗဟုလာတိ။ တဿ ဧဝံ ဟောတိ အဟော ဝတာဟံ ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇေယျန္တိ။ သော အန္နံ ဒေတိ။ပေ။ ပါနံ ဒေတိ။ ဝတ္ထံ ဒေတိ။ ယာနံ ဒေတိ။ မာလံ ဒေတိ။ ဂန္ဓံ ဒေတိ။ ဝိလေပနံ ဒေတိ။ သေယျံ ဒေတိ။ အာဝသထံ ဒေတိ။ ပဒီပေယျံ ဒေတိ။ သော ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇတိ။ အယံ ခေါ၊ ဘိက္ခု၊ ဟေတု၊ အယံ ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ အဏ္ဍဇာနံ သုပဏ္ဏာနံ သဟဗျတံ ဥပပဇ္ဇတီတိ။ သောဠသမံ။>
  text <၁၇-၄၆။ ဇလာဗုဇာဒိဒာနူပကာရသုတ္တတိံသကံ>
    text <၄၀၈-၄၃၇>, <သာဝတ္ထိနိဒာနံ။ ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ ကော နု ခေါ၊ ဘန္တေ၊ ဟေတု၊ ကော ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ ဇလာဗုဇာနံ သုပဏ္ဏာနံ။ပေ။ သံသေဒဇာနံ သုပဏ္ဏာနံ။ပေ။ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတီတိ။ ဣဓ၊ ဘိက္ခု၊ ဧကစ္စော ကာယေန ဒွယကာရီ ဟောတိ၊ ဝါစာယ ဒွယကာရီ၊ မနသာ ဒွယကာရီ။ တဿ သုတံ ဟောတိ ဩပပါတိကာ သုပဏ္ဏာ ဒီဃာယုကာ ဝဏ္ဏဝန္တော သုခဗဟုလာတိ။ တဿ ဧဝံ ဟောတိ အဟော ဝတာဟံ ကာယဿ ဘေဒာ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇေယျန္တိ။ သော အန္နံ ဒေတိ။ပေ။ ပါနံ ဒေတိ။ပေ။ ပဒီပေယျံ ဒေတိ။ သော ကာယဿ ဘေဒာ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတိ။ အယံ ခေါ၊ ဘိက္ခု၊ ဟေတု၊ အယံ ပစ္စယော၊ ယေန မိဓေကစ္စော ကာယဿ ဘေဒာ ပရံ မရဏာ ဩပပါတိကာနံ သုပဏ္ဏာနံ သဟဗျတံ ဥပပဇ္ဇတီတိ။ ဆစတ္တာလီသမံ။>
    text <ဧဝံ ပိဏ္ဍကေန ဆစတ္တာလီသံ သုတ္တန္တာ ဟောန္တိ။>
    stand <သုပဏ္ဏသံယုတ္တံ သမတ္တံ။>
    text <တဿုဒ္ဒာနံ>
    block
      text <သုဒ္ဓိကံ ဟရန္တိ စေဝ၊ ဒွယကာရီ စ စတုရော။>
      text <ဒာနူပကာရာ တာလီသံ၊ သုပဏ္ဏေ သုပ္ပကာသိတာတိ။>
