text <၄။ မာရသံယုတ္တံ>
  text <၁။ ပဌမဝဂ္ဂေါ>
    text <၁။ တပေါကမ္မသုတ္တံ>
      text <၁၃၇>, <ဧဝံ မေ သုတံ ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြောဓမူလေ ပဌမာဘိသမ္ဗုဒ္ဓေါ။ အထ ခေါ ဘဂဝတော ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ မုတ္တော ဝတမှိ တာယ ဒုက္ကရကာရိကာယ။ သာဓု မုတ္တော ဝတမှိ တာယ အနတ္ထသံဟိတာယ ဒုက္ကရကာရိကာယ။ သာဓု ဝတမှိ မုတ္တော ဗောဓိံ သမဇ္ဈဂန္တိ။>
      text <အထ ခေါ မာရော ပါပိမာ ဘဂဝတော စေတသာ စေတောပရိဝိတက္ကမညာယ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      block
        text <တပေါကမ္မာ အပက္ကမ္မ၊ ယေန န သုဇ္ဈန္တိ မာဏဝါ။>
        text <အသုဒ္ဓေါ မညသိ သုဒ္ဓေါ၊ သုဒ္ဓိမဂ္ဂါ အပရဒ္ဓေါ တိ။>
        text <အနတ္ထသံဟိတံ ဉတွာ၊ ယံ ကိဉ္စိ အမရံ တပံ။>
        text <သဗ္ဗံ နတ္ထာဝဟံ ဟောတိ၊ ဖိယာရိတ္တံဝ ဓမ္မနိ။>
        text <သီလံ သမာဓိ ပညဉ္စ၊ မဂ္ဂံ ဗောဓာယ ဘာဝယံ။>
        text <ပတ္တောသ္မိ ပရမံ သုဒ္ဓိံ၊ နိဟတော တွမသိ အန္တကာတိ။>
        text <သံသရံ ဒီဃမဒ္ဓါနံ၊ ဝဏ္ဏံ ကတွာ သုဘာသုဘံ။>
        text <အလံ တေ တေန ပါပိမ၊ နိဟတော တွမသိ အန္တကာတိ။>
        text <သံသရံ ဒီဃမဒ္ဓါနံ၊ ဝဏ္ဏံ ကတွာ သုဘာသုဘံ။>
        text <အလံ တေ တေန ပါပိမ၊ နိဟတော တွမသိ အန္တက။>
        text <ယေ စ ကာယေန ဝါစာယ၊ မနသာ စ သုသံဝုတာ။>
        text <န တေ မာရဝသာနုဂါ၊ န တေ မာရဿ ဗဒ္ဓဂူ တိ။>
        text <ဗဒ္ဓေါသိ မာရပါသေန၊ ယေ ဒိဗ္ဗာ ယေ စ မာနုသာ။>
        text <မာရဗန္ဓနဗဒ္ဓေါသိ၊ န မေ သမဏ မောက္ခသီတိ။>
        text <မုတ္တာဟံ မာရပါသေန၊ ယေ ဒိဗ္ဗာ ယေ စ မာနုသာ။>
        text <မာရဗန္ဓနမုတ္တောမှိ၊ နိဟတော တွမသိ အန္တကာတိ။>
        text <ဗဒ္ဓေါသိ သဗ္ဗပါသေဟိ၊ ယေ ဒိဗ္ဗာ ယေ စ မာနုသာ။>
        text <မဟာဗန္ဓနဗဒ္ဓေါသိ၊ န မေ သမဏ မောက္ခသီတိ။>
        text <မုတ္တာဟံ သဗ္ဗပါသေဟိ၊ ယေ ဒိဗ္ဗာ ယေ စ မာနုသာ။>
        text <မဟာဗန္ဓနမုတ္တောမှိ၊ နိဟတော တွမသိ အန္တကာတိ။>
        text <ယော သုညဂေဟာနိ သေဝတိ၊>
        text <သေယျော သော မုနိ အတ္တသညတော။>
        text <ဝေါဿဇ္ဇ စရေယျ တတ္ထ သော၊>
        text <ပတိရူပဉှိ တထာဝိဓဿ တံ။>
        text <စရကာ ဗဟူ ဘေရဝါ ဗဟူ၊>
        text <အထော ဍံသသရီသပါ ဗဟူ။>
        text <လောမမ္ပိ န တတ္ထ ဣဉ္ဇယေ၊>
        text <သုညာဂါရဂတော မဟာမုနိ။>
        text <နဘံ ဖလေယျ ပထဝီ စလေယျ၊>
        text <သဗ္ဗေပိ ပါဏာ ဥဒ သန္တသေယျုံ။>
        text <သလ္လမ္ပိ စေ ဥရသိ ပကပ္ပယေယျုံ၊>
        text <ဥပဓီသု တာဏံ န ကရောန္တိ ဗုဒ္ဓါတိ။>
        text <ကိံ သောပ္ပသိ ကိံ နု သောပ္ပသိ၊>
        text <ကိမိဒံ သောပ္ပသိ ဒုဗ္ဘဂေါ ဝိယ။>
        text <သုညမဂါရန္တိ သောပ္ပသိ၊>
        text <ကိမိဒံ သောပ္ပသိ သူရိယေ ဥဂ္ဂတေတိ။>
        text <ယဿ ဇာလိနီ ဝိသတ္တိကာ၊>
        text <တဏှာ နတ္ထိ ကုဟိဉ္စိ နေတဝေ။>
        text <သဗ္ဗူပဓိပရိက္ခယာ ဗုဒ္ဓေါ၊>
        text <သောပ္ပတိ ကိံ တဝေတ္ထ မာရာတိ။>
        text <နန္ဒတိ ပုတ္တေဟိ ပုတ္တိမာ၊ ဂေါမာ ဂေါဘိ တထေဝ နန္ဒတိ။>
        text <ဥပဓီဟိ နရဿ နန္ဒနာ၊ န ဟိ သော နန္ဒတိ ယော နိရူပဓီတိ။>
        text <သောစတိ ပုတ္တေဟိ ပုတ္တိမာ၊ ဂေါမာ ဂေါဘိ တထေဝ သောစတိ။>
        text <ဥပဓီဟိ နရဿ သောစနာ၊ န ဟိ သော သောစတိ ယော နိရူပဓီတိ။>
        text <ဒီဃမာယု မနုဿာနံ၊ န နံ ဟီဠေ သုပေါရိသော။>
        text <စရေယျ ခီရမတ္တောဝ၊ နတ္ထိ မစ္စုဿ အာဂမောတိ။>
        text <အပ္ပမာယု မနုဿာနံ၊ ဟီဠေယျ နံ သုပေါရိသော။>
        text <စရေယျာဒိတ္တသီသောဝ၊ နတ္ထိ မစ္စုဿ နာဂမောတိ။>
        text <နာစ္စယန္တိ အဟောရတ္တာ၊ ဇီဝိတံ နူပရုဇ္ဈတိ။>
        text <အာယု အနုပရိယာယတိ၊ မစ္စာနံ နေမီဝ ရထကုဗ္ဗရန္တိ။>
        text <အစ္စယန္တိ အဟောရတ္တာ၊ ဇီဝိတံ ဥပရုဇ္ဈတိ။>
        text <အာယု ခီယတိ မစ္စာနံ၊ ကုန္နဒီနံဝ ဩဒကန္တိ။>
        text <တပေါကမ္မဉ္စ နာဂေါ စ၊ သုဘံ ပါသေန တေ ဒုဝေ။>
        text <သပ္ပေါ သုပတိ နန္ဒနံ၊ အာယုနာ အပရေ ဒုဝေတိ။>
        text <သစေပိ ကေဝလံ သဗ္ဗံ၊ ဂိဇ္ဈကူဋံ စလေဿသိ။>
        text <နေဝ သမ္မာဝိမုတ္တာနံ၊ ဗုဒ္ဓါနံ အတ္ထိ ဣဉ္ဇိတန္တိ။>
        text <ကိန္နု သီဟောဝ နဒသိ၊ ပရိသာယံ ဝိသာရဒော။>
        text <ပဋိမလ္လော ဟိ တေ အတ္ထိ၊ ဝိဇိတာဝီ နု မညသီတိ။>
        text <နဒန္တိ ဝေ မဟာဝီရာ၊ ပရိသာသု ဝိသာရဒာ။>
        text <တထာဂတာ ဗလပ္ပတ္တာ၊ တိဏ္ဏာ လောကေ ဝိသတ္တိကန္တိ။>
        text <မန္ဒိယာ နု ခေါ သေသိ ဥဒာဟု ကာဝေယျမတ္တော၊>
        text <အတ္ထာ နု တေ သမ္ပစုရာ န သန္တိ။>
        text <ဧကော ဝိဝိတ္တေ သယနာသနမှိ၊>
        text <နိဒ္ဒာမုခေါ ကိမိဒံ သောပ္ပသေ ဝါတိ။>
        text <န မန္ဒိယာ သယာမိ နာပိ ကာဝေယျမတ္တော၊>
        text <အတ္ထံ သမေစ္စာဟမပေတသောကော။>
        text <ဧကော ဝိဝိတ္တေ သယနာသနမှိ၊>
        text <သယာမဟံ သဗ္ဗဘူတာနုကမ္ပီ။>
        text <ယေသမ္ပိ သလ္လံ ဥရသိ ပဝိဋ္ဌံ၊>
        text <မုဟုံ မုဟုံ ဟဒယံ ဝေဓမာနံ။>
        text <တေပီဓ သောပ္ပံ လဘရေ သသလ္လာ၊>
        text <တသ္မာ အဟံ န သုပေ ဝီတသလ္လော။>
        text <ဇဂ္ဂံ န သင်္ကေ နပိ ဘေမိ သောတ္တုံ၊>
        text <ရတ္တိန္ဒိဝါ နာနုတပန္တိ မာမံ။>
        text <ဟာနိံ န ပဿာမိ ကုဟိဉ္စိ လောကေ၊>
        text <တသ္မာ သုပေ သဗ္ဗဘူတာနုကမ္ပီတိ။>
        text <နေတံ တဝ ပတိရူပံ၊ ယဒညမနုသာသသိ။>
        text <အနုရောဓဝိရောဓေသု၊ မာ သဇ္ဇိတ္ထော တဒာစရန္တိ။>
        text <ဟိတာနုကမ္ပီ သမ္ဗုဒ္ဓေါ၊ ယဒညမနုသာသတိ။>
        text <အနုရောဓဝိရောဓေဟိ၊ ဝိပ္ပမုတ္တော တထာဂတောတိ။>
        text <အန္တလိက္ခစရော ပါသော၊ ယွာယံ စရတိ မာနသော။>
        text <တေန တံ ဗာဓယိဿာမိ၊ န မေ သမဏ မောက္ခသီတိ။>
        text <ရူပါ သဒ္ဒာ ရသာ ဂန္ဓာ၊ ဖောဋ္ဌဗ္ဗာ စ မနောရမာ။>
        text <ဧတ္ထ မေ ဝိဂတော ဆန္ဒော၊ နိဟတော တွမသိ အန္တကာတိ။>
        text <ရူပံ ဝေဒယိတံ သညာ၊ ဝိညာဏံ ယဉ္စ သင်္ခတံ။>
        text <နေသောဟမသ္မိ နေတံ မေ၊ ဧဝံ တတ္ထ ဝိရဇ္ဇတိ။>
        text <ဧဝံ ဝိရတ္တံ ခေမတ္တံ၊ သဗ္ဗသံယောဇနာတိဂံ။>
        text <အနွေသံ သဗ္ဗဋ္ဌာနေသု၊ မာရသေနာပိ နာဇ္ဈဂါတိ။>
        text <ရူပါ သဒ္ဒာ ရသာ ဂန္ဓာ၊ ဖဿာ ဓမ္မာ စ ကေဝလာ။>
        text <ဧတံ လောကာမိသံ ဃောရံ၊ ဧတ္ထ လောကော ဝိမုစ္ဆိတော။>
        text <ဧတဉ္စ သမတိက္ကမ္မ၊ သတော ဗုဒ္ဓဿ သာဝကော။>
        text <မာရဓေယျံ အတိက္ကမ္မ၊ အာဒိစ္စောဝ ဝိရောစတီတိ။>
        text <အပုညံ ပသဝိ မာရော၊ အာသဇ္ဇ နံ တထာဂတံ။>
        text <ကိံ နု မညသိ ပါပိမ၊ န မေ ပါပံ ဝိပစ္စတိ။>
        text <သုသုခံ ဝတ ဇီဝါမ၊ ယေသံ နော နတ္ထိ ကိဉ္စနံ။>
        text <ပီတိဘက္ခါ ဘဝိဿာမ၊ ဒေဝါ အာဘဿရာ ယထာတိ။>
        text <ယံ ဝဒန္တိ မမ ယိဒန္တိ၊ ယေ ဝဒန္တိ မမန္တိ စ။>
        text <ဧတ္ထ စေ တေ မနော အတ္ထိ၊ န မေ သမဏ မောက္ခသီတိ။>
        text <ယံ ဝဒန္တိ န တံ မယှံ၊ ယေ ဝဒန္တိ န တေ အဟံ။>
        text <ဧဝံ ပါပိမ ဇာနာဟိ၊ န မေ မဂ္ဂမ္ပိ ဒက္ခသီတိ။>
        text <ပဗ္ဗတဿ သုဝဏ္ဏဿ၊ ဇာတရူပဿ ကေဝလော။>
        text <ဒွိတ္တာဝ နာလမေကဿ၊ ဣတိ ဝိဒွာ သမဉ္စရေ။>
        text <ယော ဒုက္ခမဒ္ဒက္ခိ ယတောနိဒာနံ၊>
        text <ကာမေသု သော ဇန္တု ကထံ နမေယျ။>
        text <ဥပဓိံ ဝိဒိတွာ သင်္ဂေါတိ လောကေ၊>
        text <တဿေဝ ဇန္တု ဝိနယာယ သိက္ခေတိ။>
        text <ပါသာဏော သီဟော သကလိကံ၊ ပတိရူပဉ္စ မာနသံ။>
        text <ပတ္တံ အာယတနံ ပိဏ္ဍံ၊ ကဿကံ ရဇ္ဇေန တေ ဒသာတိ။>
        text <ယော ဒုက္ခမဒ္ဒက္ခိ ယတောနိဒာနံ၊>
        text <ကာမေသု သော ဇန္တု ကထံ နမေယျ။>
        text <ဥပဓိံ ဝိဒိတွာ သင်္ဂေါတိ လောကေ၊>
        text <တဿေဝ ဇန္တု ဝိနယာယ သိက္ခေတိ။>
        text <သဒ္ဓါယာဟံ ပဗ္ဗဇိတော၊ အဂါရသ္မာ အနဂါရိယံ။>
        text <သတိ ပညာ စ မေ ဗုဒ္ဓါ၊ စိတ္တဉ္စ သုသမာဟိတံ။>
        text <ကာမံ ကရဿု ရူပါနိ၊ နေဝ မံ ဗျာဓယိဿသီတိ။>
        text <မဟာဝီရ မဟာပည၊ ဣဒ္ဓိယာ ယသသာ ဇလ။>
        text <သဗ္ဗဝေရဘယာတီတ၊ ပါဒေ ဝန္ဒာမိ စက္ခုမ။>
        text <သာဝကော တေ မဟာဝီရ၊ မရဏံ မရဏာဘိဘူ။>
        text <အာကင်္ခတိ စေတယတိ၊ တံ နိသေဓ ဇုတိန္ဓရ။>
        text <ကထဉှိ ဘဂဝါ တုယှံ၊ သာဝကော သာသနေ ရတော။>
        text <အပ္ပတ္တမာနသော သေက္ခေါ၊ ကာလံ ကယိရာ ဇနေသုတာတိ။>
        text <ဧဝဉှိ ဓီရာ ကုဗ္ဗန္တိ၊ နာဝကင်္ခန္တိ ဇီဝိတံ။>
        text <သမူလံ တဏှမဗ္ဗုယှ၊ ဂေါဓိကော ပရိနိဗ္ဗုတောတိ။>
        text <ဥဒ္ဓံ အဓော စ တိရိယံ၊ ဒိသာ အနုဒိသာ သွဟံ။>
        text <အနွေသံ နာဓိဂစ္ဆာမိ၊ ဂေါဓိကော သော ကုဟိံ ဂတောတိ။>
        text <ယော ဓီရော ဓိတိသမ္ပန္နော၊ ဈာယီ ဈာနရတော သဒာ။>
        text <အဟောရတ္တံ အနုယုဉ္ဇံ၊ ဇီဝိတံ အနိကာမယံ။>
        text <ဇေတွာန မစ္စုနော သေနံ၊ အနာဂန္တွာ ပုနဗ္ဘဝံ။>
        text <သမူလံ တဏှမဗ္ဗုယှ၊ ဂေါဓိကော ပရိနိဗ္ဗုတောတိ။>
        text <တဿ သောကပရေတဿ၊ ဝီဏာ ကစ္ဆာ အဘဿထ။>
        text <တတော သော ဒုမ္မနော ယက္ခေါ၊ တတ္ထေဝန္တရဓာယထာတိ။>
        text <သောကာဝတိဏ္ဏော နု ဝနမှိ ဈာယသိ၊>
        text <ဝိတ္တံ နု ဇီနော ဥဒ ပတ္ထယာနော။>
        text <အာဂုံ နု ဂါမသ္မိမကာသိ ကိဉ္စိ၊>
        text <ကသ္မာ ဇနေန န ကရောသိ သက္ခိံ။>
        text <သက္ခီ န သမ္ပဇ္ဇတိ ကေနစိ တေတိ။>
        text <သောကဿ မူလံ ပလိခါယ သဗ္ဗံ၊>
        text <အနာဂု ဈာယာမိ အသောစမာနော။>
        text <ဆေတွာန သဗ္ဗံ ဘဝလောဘဇပ္ပံ၊>
        text <အနာသဝေါ ဈာယာမိ ပမတ္တဗန္ဓူတိ။>
        text <ယံ ဝဒန္တိ မမ ယိဒန္တိ၊ ယေ ဝဒန္တိ မမန္တိ စ။>
        text <ဧတ္ထ စေ တေ မနော အတ္ထိ၊ န မေ သမဏ မောက္ခသီတိ။>
        text <ယံ ဝဒန္တိ န တံ မယှံ၊ ယေ ဝဒန္တိ န တေ အဟံ။>
        text <ဧဝံ ပါပိမ ဇာနာဟိ၊ န မေ မဂ္ဂမ္ပိ ဒက္ခသီတိ။>
        text <သစေ မဂ္ဂံ အနုဗုဒ္ဓံ၊ ခေမံ အမတဂါမိနံ။>
        text <အပေဟိ ဂစ္ဆ တွမေဝေကော၊ ကိမညမနုသာသသီတိ။>
        text <အမစ္စုဓေယျံ ပုစ္ဆန္တိ၊ ယေ ဇနာ ပါရဂါမိနော။>
        text <တေသာဟံ ပုဋ္ဌော အက္ခါမိ၊ ယံ သစ္စံ တံ နိရူပဓိန္တိ။>
        text <မေဒဝဏ္ဏဉ္စ ပါသာဏံ၊ ဝါယသော အနုပရိယဂါ။>
        text <အပေတ္ထ မုဒုံ ဝိန္ဒေမ၊ အပိ အဿာဒနာ သိယာ။>
        text <အလဒ္ဓါ တတ္ထ အဿာဒံ၊ ဝါယသေတ္တော အပက္ကမေ။>
        text <ကာကောဝ သေလမာသဇ္ဇ၊ နိဗ္ဗိဇ္ဇာပေမ ဂေါတမာတိ။>
        text <ကေနာသိ ဒုမ္မနော တာတ၊ ပုရိသံ ကံ နု သောစသိ။>
        text <မယံ တံ ရာဂပါသေန၊ အာရညမိဝ ကုဉ္ဇရံ။>
        text <ဗန္ဓိတွာ အာနယိဿာမ၊ ဝသဂေါ တေ ဘဝိဿတီတိ။>
        text <အရဟံ သုဂတော လောကေ၊ န ရာဂေန သုဝါနယော။>
        text <မာရဓေယျံ အတိက္ကန္တော၊ တသ္မာ သောစာမဟံ ဘုသန္တိ။>
        text <အရဟံ သုဂတော လောကေ၊ န ရာဂေန သုဝါနယော။>
        text <မာရဓေယျံ အတိက္ကန္တော၊ တသ္မာ သောစာမဟံ ဘုသန္တိ။>
        text <သောကာဝတိဏ္ဏော နု ဝနမှိ ဈာယသိ၊>
        text <ဝိတ္တံ နု ဇီနော ဥဒ ပတ္ထယာနော။>
        text <အာဂုံ နု ဂါမသ္မိမကာသိ ကိဉ္စိ၊>
        text <ကသ္မာ ဇနေန န ကရောသိ သက္ခိံ။>
        text <သက္ခီ န သမ္ပဇ္ဇတိ ကေနစိ တေတိ။>
        text <အတ္ထဿ ပတ္တိံ ဟဒယဿ သန္တိံ၊>
        text <ဇေတွာန သေနံ ပိယသာတရူပံ။>
        text <ဧကောဟံ ဈာယံ သုခမနုဗောဓိံ၊>
        text <တသ္မာ ဇနေန န ကရောမိ သက္ခိံ။>
        text <သက္ခီ န သမ္ပဇ္ဇတိ ကေနစိ မေတိ။>
        text <ကထံ ဝိဟာရီဗဟုလောဓ ဘိက္ခု၊>
        text <ပဉ္စောဃတိဏ္ဏော အတရီဓ ဆဋ္ဌံ။>
        text <ကထံ ဈာယိံ ဗဟုလံ ကာမသညာ၊>
        text <ပရိဗာဟိရာ ဟောန္တိ အလဒ္ဓ ယော တန္တိ။>
        text <ပဿဒ္ဓကာယော သုဝိမုတ္တစိတ္တော၊>
        text <အသင်္ခရာနော သတိမာ အနောကော။>
        text <အညာယ ဓမ္မံ အဝိတက္ကဈာယီ၊>
        text <န ကုပ္ပတိ န သရတိ န ထိနော။>
        text <ဧဝံဝိဟာရီဗဟုလောဓ ဘိက္ခု၊>
        text <ပဉ္စောဃတိဏ္ဏော အတရီဓ ဆဋ္ဌံ။>
        text <ဧဝံ ဈာယိံ ဗဟုလံ ကာမသညာ၊>
        text <ပရိဗာဟိရာ ဟောန္တိ အလဒ္ဓ ယော တန္တိ။>
        text <အစ္ဆေဇ္ဇ တဏှံ ဂဏသင်္ဃစာရီ၊>
        text <အဒ္ဓါ စရိဿန္တိ ဗဟူ စ သဒ္ဓါ။>
        text <ဗဟုံ ဝတာယံ ဇနတံ အနောကော၊>
        text <အစ္ဆေဇ္ဇ နေဿတိ မစ္စုရာဇဿ ပါရန္တိ။>
        text <နယန္တိ ဝေ မဟာဝီရာ၊ သဒ္ဓမ္မေန တထာဂတာ။>
        text <ဓမ္မေန နယမာနာနံ၊ ကာ ဥသူယာ ဝိဇာနတန္တိ။>
        text <ဗာလာ ကုမုဒနာဠေဟိ၊ ပဗ္ဗတံ အဘိမတ္ထထ။>
        text <ဂိရိံ နခေန ခနထ၊ အယော ဒန္တေဟိ ခါဒထ။>
        text <သေလံဝ သိရသူဟစ္စ၊ ပါတာလေ ဂါဓမေသထ။>
        text <ခါဏုံဝ ဥရသာသဇ္ဇ၊ နိဗ္ဗိဇ္ဇာပေထ ဂေါတမာတိ။>
        text <ဒဒ္ဒလ္လမာနာ အာဂဉ္ဆုံ၊ တဏှာ စ အရတီ ရဂါ။>
        text <တာ တတ္ထ ပနုဒီ သတ္ထာ၊ တူလံ ဘဋ္ဌံဝ မာလုတောတိ။>
        text <သမ္ဗဟုလာ သမိဒ္ဓိ စ၊ ဂေါဓိကံ သတ္တဝဿာနိ။>
        text <ဓီတရံ ဒေသိတံ ဗုဒ္ဓ၊ သေဋ္ဌေန ဣမံ မာရပဉ္စကန္တိ။>
      text <အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ၊ ဒုက္ခီ ဒုမ္မနော တတ္ထေဝန္တရဓာယီတိ။>
    text <၂။ ဟတ္ထိရာဇဝဏ္ဏသုတ္တံ>
      text <၁၃၈>, <ဧဝံ မေ သုတံ ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြောဓမူလေ ပဌမာဘိသမ္ဗုဒ္ဓေါ။ တေန ခေါ ပန သမယေန ဘဂဝါ ရတ္တန္ဓကာရတိမိသာယံ အဗ္ဘောကာသေ နိသိန္နော ဟောတိ၊ ဒေဝေါ စ ဧကမေကံ ဖုသာယတိ။ အထ ခေါ မာရော ပါပိမာ ဘဂဝတော ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော မဟန္တံ ဟတ္ထိရာဇဝဏ္ဏံ အဘိနိမ္မိနိတွာ ယေန ဘဂဝါ တေနုပသင်္ကမိ။ သေယျထာပိ နာမ မဟာအရိဋ္ဌကော မဏိ၊ ဧဝမဿ သီသံ ဟောတိ။ သေယျထာပိ နာမ သုဒ္ဓံ ရူပိယံ၊ ဧဝမဿ ဒန္တာ ဟောန္တိ။ သေယျထာပိ နာမ မဟတီ နင်္ဂလီသာ၊ ဧဝမဿ သောဏ္ဍော ဟောတိ။ အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၃။ သုဘသုတ္တံ>
      text <၁၃၉>, <ဧဝံ မေ သုတံ ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြောဓမူလေ ပဌမာဘိသမ္ဗုဒ္ဓေါ။ တေန ခေါ ပန သမယေန ဘဂဝါ ရတ္တန္ဓကာရတိမိသာယံ အဗ္ဘောကာသေ နိသိန္နော ဟောတိ၊ ဒေဝေါ စ ဧကမေကံ ဖုသာယတိ။ အထ ခေါ မာရော ပါပိမာ၊ ဘဂဝတော ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော၊ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတော အဝိဒူရေ ဥစ္စာဝစာ ဝဏ္ဏနိဘာ ဥပဒံသေတိ၊ သုဘာ စေဝ အသုဘာ စ။ အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ အဇ္ဈဘာသိ>
      text <အထ ခေါ မာရော။ပေ။ တတ္ထေဝန္တရဓာယီတိ။>
    text <၄။ ပဌမမာရပါသသုတ္တံ>
      text <၁၄၀>, <ဧဝံ မေ သုတံ ဧကံ သမယံ ဘဂဝါ ဗာရာဏသိယံ ဝိဟရတိ ဣသိပတနေ မိဂဒာယေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <မယှံ ခေါ၊ ဘိက္ခဝေ၊ ယောနိသော မနသိကာရာ ယောနိသော သမ္မပ္ပဓာနာ အနုတ္တရာ ဝိမုတ္တိ အနုပ္ပတ္တာ၊ အနုတ္တရာ ဝိမုတ္တိ သစ္ဆိကတာ။ တုမှေပိ၊ ဘိက္ခဝေ၊ ယောနိသော မနသိကာရာ ယောနိသော သမ္မပ္ပဓာနာ အနုတ္တရံ ဝိမုတ္တိံ အနုပါပုဏာထ၊ အနုတ္တရံ ဝိမုတ္တိံ သစ္ဆိကရောထာတိ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ။ပေ။ တတ္ထေဝန္တရဓာယီတိ။>
    text <၅။ ဒုတိယမာရပါသသုတ္တံ>
      text <၁၄၁>, <ဧကံ သမယံ ဘဂဝါ ဗာရာဏသိယံ ဝိဟရတိ ဣသိပတနေ မိဂဒာယေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <မုတ္တာဟံ၊ ဘိက္ခဝေ၊ သဗ္ဗပါသေဟိ ယေ ဒိဗ္ဗာ ယေ စ မာနုသာ။ တုမှေပိ၊ ဘိက္ခဝေ၊ မုတ္တာ သဗ္ဗပါသေဟိ ယေ ဒိဗ္ဗာ ယေ စ မာနုသာ။ စရထ၊ ဘိက္ခဝေ၊ စာရိကံ ဗဟုဇနဟိတာယ ဗဟုဇနသုခါယ လောကာနုကမ္ပါယ အတ္ထာယ ဟိတာယ သုခါယ ဒေဝမနုဿာနံ။ မာ ဧကေန ဒွေ အဂမိတ္ထ။ ဒေသေထ၊ ဘိက္ခဝေ၊ ဓမ္မံ အာဒိကလျာဏံ မဇ္ဈေကလျာဏံ ပရိယောသာနကလျာဏံ သာတ္ထံ သဗျဉ္ဇနံ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ ပကာသေထ။ သန္တိ သတ္တာ အပ္ပရဇက္ခဇာတိကာ၊ အဿဝနတာ ဓမ္မဿ ပရိဟာယန္တိ။ ဘဝိဿန္တိ ဓမ္မဿ အညာတာရော။ အဟမ္ပိ၊ ဘိက္ခဝေ၊ ယေန ဥရုဝေလာ သေနာနိဂမော တေနုပသင်္ကမိဿာမိ ဓမ္မဒေသနာယာတိ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ။ပေ။ တတ္ထေဝန္တရဓာယီတိ။>
    text <၆။ သပ္ပသုတ္တံ>
      text <၁၄၂>, <ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန ဘဂဝါ ရတ္တန္ဓကာရတိမိသာယံ အဗ္ဘောကာသေ နိသိန္နော ဟောတိ၊ ဒေဝေါ စ ဧကမေကံ ဖုသာယတိ။>
      text <အထ ခေါ မာရော ပါပိမာ ဘဂဝတော ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော မဟန္တံ သပ္ပရာဇဝဏ္ဏံ အဘိနိမ္မိနိတွာ ယေန ဘဂဝါ တေနုပသင်္ကမိ။ သေယျထာပိ နာမ မဟတီ ဧကရုက္ခိကာ နာဝါ၊ ဧဝမဿ ကာယော ဟောတိ။ သေယျထာပိ နာမ မဟန္တံ သောဏ္ဍိကာကိဠဉ္ဇံ၊ ဧဝမဿ ဖဏော ဟောတိ။ သေယျထာပိ နာမ မဟတီ ကောသလိကာ ကံသပါတိ၊ ဧဝမဿ အက္ခီနိ ဘဝန္တိ။ သေယျထာပိ နာမ ဒေဝေ ဂဠဂဠာယန္တေ ဝိဇ္ဇုလ္လတာ နိစ္ဆရန္တိ၊ ဧဝမဿ မုခတော ဇိဝှာ နိစ္ဆရတိ။ သေယျထာပိ နာမ ကမ္မာရဂဂ္ဂရိယာ ဓမမာနာယ သဒ္ဒော ဟောတိ၊ ဧဝမဿ အဿာသပဿာသာနံ သဒ္ဒော ဟောတိ။>
      text <အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၇။ သုပတိသုတ္တံ>
      text <၁၄၃>, <ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ အထ ခေါ ဘဂဝါ ဗဟုဒေဝရတ္တိံ အဗ္ဘောကာသေ စင်္ကမိတွာ ရတ္တိယာ ပစ္စူသသမယံ ပါဒေ ပက္ခါလေတွာ ဝိဟာရံ ပဝိသိတွာ ဒက္ခိဏေန ပဿေန သီဟသေယျံ ကပ္ပေသိ ပါဒေ ပါဒံ အစ္စာဓာယ သတော သမ္ပဇာနော ဥဋ္ဌာနသညံ မနသိ ကရိတွာ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ။ပေ။ တတ္ထေဝန္တရဓာယီတိ။>
    text <၈။ နန္ဒတိသုတ္တံ>
      text <၁၄၄>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတော သန္တိကေ ဣမံ ဂါထံ အဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၉။ ပဌမအာယုသုတ္တံ>
      text <၁၄၅>, <ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <အပ္ပမိဒံ၊ ဘိက္ခဝေ၊ မနုဿာနံ အာယု။ ဂမနီယော သမ္ပရာယော၊ ကတ္တဗ္ဗံ ကုသလံ၊ စရိတဗ္ဗံ ဗြဟ္မစရိယံ။ နတ္ထိ ဇာတဿ အမရဏံ။ ယော၊ ဘိက္ခဝေ၊ စိရံ ဇီဝတိ၊ သော ဝဿသတံ အပ္ပံ ဝါ ဘိယျောတိ။>
      text <အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော။ပေ။ တတ္ထေဝန္တရဓာယီတိ။>
    text <၁၀။ ဒုတိယအာယုသုတ္တံ>
      text <၁၄၆>, <ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တတြ ခေါ ဘဂဝါ။ပေ။ ဧတဒဝေါစ>
      text <အပ္ပမိဒံ၊ ဘိက္ခဝေ၊ မနုဿာနံ အာယု။ ဂမနီယော သမ္ပရာယော၊ ကတ္တဗ္ဗံ ကုသလံ၊ စရိတဗ္ဗံ ဗြဟ္မစရိယံ။ နတ္ထိ ဇာတဿ အမရဏံ။ ယော၊ ဘိက္ခဝေ၊ စိရံ ဇီဝတိ၊ သော ဝဿသတံ အပ္ပံ ဝါ ဘိယျောတိ။>
      text <အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
      stand <ပဌမော ဝဂ္ဂေါ။>
      text <တဿုဒ္ဒာနံ>
  text <၂။ ဒုတိယဝဂ္ဂေါ>
    text <၁။ ပါသာဏသုတ္တံ>
      text <၁၄၇>, <ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ။ တေန ခေါ ပန သမယေန ဘဂဝါ ရတ္တန္ဓကာရတိမိသာယံ အဗ္ဘောကာသေ နိသိန္နော ဟောတိ၊ ဒေဝေါ စ ဧကမေကံ ဖုသာယတိ။ အထ ခေါ မာရော ပါပိမာ ဘဂဝတော ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတော အဝိဒူရေ မဟန္တေ ပါသာဏေ ပဒာလေသိ။>
      text <အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၂။ ကိန္နုသီဟသုတ္တံ>
      text <၁၄၈>, <ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တေန ခေါ ပန သမယေန ဘဂဝါ မဟတိယာ ပရိသာယ ပရိဝုတော ဓမ္မံ ဒေသေတိ။>
      text <အထ ခေါ မာရဿ ပါပိမတော ဧတဒဟောသိ အယံ ခေါ သမဏော ဂေါတမော မဟတိယာ ပရိသာယ ပရိဝုတော ဓမ္မံ ဒေသေတိ။ ယံနူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာတိ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၃။ သကလိကသုတ္တံ>
      text <၁၄၉>, <ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ မဒ္ဒကုစ္ဆိသ္မိံ မိဂဒာယေ။ တေန ခေါ ပန သမယေန ဘဂဝတော ပါဒော သကလိကာယ ခတော ဟောတိ၊ ဘုသာ သုဒံ ဘဂဝတော ဝေဒနာ ဝတ္တန္တိ သာရီရိကာ ဒုက္ခါ တိဗ္ဗာ ခရာ ကဋုကာ အသာတာ အမနာပါ။ တာ သုဒံ ဘဂဝါ သတော သမ္ပဇာနော အဓိဝါသေတိ အဝိဟညမာနော။ အထ ခေါ ဘဂဝါ စတုဂ္ဂုဏံ သင်္ဃာဋိံ ပညပေတွာ ဒက္ခိဏေန ပဿေန သီဟသေယျံ ကပ္ပေသိ ပါဒေ ပါဒံ အစ္စာဓာယ သတော သမ္ပဇာနော။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၄။ ပတိရူပသုတ္တံ>
      text <၁၅၀>, <ဧကံ သမယံ ဘဂဝါ ကောသလေသု ဝိဟရတိ ဧကသာလာယံ ဗြာဟ္မဏဂါမေ။ တေန ခေါ ပန သမယေန ဘဂဝါ မဟတိယာ ဂိဟိပရိသာယ ပရိဝုတော ဓမ္မံ ဒေသေတိ။>
      text <အထ ခေါ မာရဿ ပါပိမတော ဧတဒဟောသိ အယံ ခေါ သမဏော ဂေါတမော မဟတိယာ ဂိဟိပရိသာယ ပရိဝုတော ဓမ္မံ ဒေသေတိ။ ယံနူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာတိ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၅။ မာနသသုတ္တံ>
      text <၁၅၁>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၆။ ပတ္တသုတ္တံ>
      text <၁၅၂>, <သာဝတ္ထိနိဒာနံ။ တေန ခေါ ပန သမယေန ဘဂဝါ ပဉ္စန္နံ ဥပါဒာနက္ခန္ဓာနံ ဥပါဒာယ ဘိက္ခူနံ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ။ တေ စ ဘိက္ခူ အဋ္ဌိံ ကတွာ မနသိ ကတွာ သဗ္ဗစေတသာ သမန္နာဟရိတွာ ဩဟိတသောတာ ဓမ္မံ သုဏန္တိ။>
      text <အထ ခေါ မာရဿ ပါပိမတော ဧတဒဟောသိ အယံ ခေါ သမဏော ဂေါတမော ပဉ္စန္နံ ဥပါဒာနက္ခန္ဓာနံ ဥပါဒာယ ဘိက္ခူနံ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ။ တေ စ ဘိက္ခူ အဋ္ဌိံ ကတွာ မနသိ ကတွာ သဗ္ဗစေတသာ သမန္နာဟရိတွာ ဩဟိတသောတာ ဓမ္မံ သုဏန္တိ။ ယံနူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာတိ။>
      text <တေန ခေါ ပန သမယေန သမ္ဗဟုလာ ပတ္တာ အဗ္ဘောကာသေ နိက္ခိတ္တာ ဟောန္တိ။ အထ ခေါ မာရော ပါပိမာ ဗလီဗဒ္ဒဝဏ္ဏံ အဘိနိမ္မိနိတွာ ယေန တေ ပတ္တာ တေနုပသင်္ကမိ။ အထ ခေါ အညတရော ဘိက္ခု အညတရံ ဘိက္ခုံ ဧတဒဝေါစ ဘိက္ခု၊ ဘိက္ခု၊ ဧသော ဗလီဗဒ္ဒော ပတ္တေ ဘိန္ဒေယျာတိ။ ဧဝံ ဝုတ္တေ ဘဂဝါ တံ ဘိက္ခုံ ဧတဒဝေါစ န သော၊ ဘိက္ခု၊ ဗလီဗဒ္ဒော။ မာရော ဧသော ပါပိမာ တုမှာကံ ဝိစက္ခုကမ္မာယ အာဂတောတိ။ အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ။ပေ။ တတ္ထေဝန္တရဓာယီတိ။>
    text <၇။ ဆဖဿာယတနသုတ္တံ>
      text <၁၅၃>, <ဧကံ သမယံ ဘဂဝါ ဝေသာလိယံ ဝိဟရတိ မဟာဝနေ ကူဋာဂါရသာလာယံ။ တေန ခေါ ပန သမယေန ဘဂဝါ ဆန္နံ ဖဿာယတနာနံ ဥပါဒာယ ဘိက္ခူနံ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ။ တေ စ ဘိက္ခူ အဋ္ဌိံ ကတွာ မနသိ ကတွာ သဗ္ဗစေတသာ သမန္နာဟရိတွာ ဩဟိတသောတာ ဓမ္မံ သုဏန္တိ။>
      text <အထ ခေါ မာရဿ ပါပိမတော ဧတဒဟောသိ အယံ ခေါ သမဏော ဂေါတမော ဆန္နံ ဖဿာယတနာနံ ဥပါဒာယ ဘိက္ခူနံ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သပ္ပဟံသေတိ။ တေ စ ဘိက္ခူ အဋ္ဌိံ ကတွာ မနသိ ကတွာ သဗ္ဗစေတသာ သမန္နာဟရိတွာ ဩဟိတသောတာ ဓမ္မံ သုဏန္တိ။ ယံနူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာတိ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတော အဝိဒူရေ မဟန္တံ ဘယဘေရဝံ သဒ္ဒမကာသိ၊ အပိဿုဒံ ပထဝီ မညေ ဥန္ဒြီယတိ။ အထ ခေါ အညတရော ဘိက္ခု အညတရံ ဘိက္ခုံ ဧတဒဝေါစ ဘိက္ခု၊ ဘိက္ခု၊ ဧသာ ပထဝီ မညေ ဥန္ဒြီယတီတိ။ ဧဝံ ဝုတ္တေ၊ ဘဂဝါ တံ ဘိက္ခုံ ဧတဒဝေါစ နေသာ ဘိက္ခု ပထဝီ ဥန္ဒြီယတိ။ မာရော ဧသော ပါပိမာ တုမှာကံ ဝိစက္ခုကမ္မာယ အာဂတောတိ။ အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ။ပေ။ တတ္ထေဝန္တရဓာယီတိ။>
    text <၈။ ပိဏ္ဍသုတ္တံ>
      text <၁၅၄>, <ဧကံ သမယံ ဘဂဝါ မဂဓေသု ဝိဟရတိ ပဉ္စသာလာယံ ဗြာဟ္မဏဂါမေ။ တေန ခေါ ပန သမယေန ပဉ္စသာလာယံ ဗြာဟ္မဏဂါမေ ကုမာရိကာနံ ပါဟုနကာနိ ဘဝန္တိ။ အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒာယ ပဉ္စသာလံ ဗြာဟ္မဏဂါမံ ပိဏ္ဍာယ ပါဝိသိ။ တေန ခေါ ပန သမယေန ပဉ္စသာလေယျကာ ဗြာဟ္မဏဂဟပတိကာ မာရေန ပါပိမတာ အနွာဝိဋ္ဌာ ဘဝန္တိ မာ သမဏော ဂေါတမော ပိဏ္ဍမလတ္ထာတိ။>
      text <အထ ခေါ ဘဂဝါ ယထာဓောတေန ပတ္တေန ပဉ္စသာလံ ဗြာဟ္မဏဂါမံ ပိဏ္ဍာယ ပါဝိသိ တထာဓောတေန ပတ္တေန ပဋိက္ကမိ။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဧတဒဝေါစ အပိ တွံ၊ သမဏ၊ ပိဏ္ဍမလတ္ထာတိ။ တထာ နု တွံ၊ ပါပိမ၊ အကာသိ ယထာဟံ ပိဏ္ဍံ န လဘေယျန္တိ။ တေန ဟိ၊ ဘန္တေ၊ ဘဂဝါ ဒုတိယမ္ပိ ပဉ္စသာလံ ဗြာဟ္မဏဂါမံ ပိဏ္ဍာယ ပဝိသတု။ တထာဟံ ကရိဿာမိ ယထာ ဘဂဝါ ပိဏ္ဍံ လစ္ဆတီတိ။>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၉။ ကဿကသုတ္တံ>
      text <၁၅၅>, <သာဝတ္ထိနိဒာနံ။ တေန ခေါ ပန သမယေန ဘဂဝါ ဘိက္ခူနံ နိဗ္ဗာနပဋိသံယုတ္တာယ ဓမ္မိယာ ကထာယ သန္ဒဿေတိ သမာဒပေတိ သမုတ္တေဇေတိ သမ္ပဟံသေတိ။ တေ စ ဘိက္ခူ အဋ္ဌိံ ကတွာ မနသိ ကတွာ သဗ္ဗစေတသာ သမန္နာဟရိတွာ ဩဟိတသောတာ ဓမ္မံ သုဏန္တိ။>
      text <အထ ခေါ မာရဿ ပါပိမတော ဧတဒဟောသိ အယံ ခေါ သမဏော ဂေါတမော ဘိက္ခူနံ နိဗ္ဗာနပဋိသံယုတ္တာယ ဓမ္မိယာ ကထာယ။ပေ။ ယံနူနာဟံ ယေန သမဏော ဂေါတမော တေနုပသင်္ကမေယျံ ဝိစက္ခုကမ္မာယာတိ။ အထ ခေါ မာရော ပါပိမာ ကဿကဝဏ္ဏံ အဘိနိမ္မိနိတွာ မဟန္တံ နင်္ဂလံ ခန္ဓေ ကရိတွာ ဒီဃပါစနယဋ္ဌိံ ဂဟေတွာ ဟဋဟဋကေသော သာဏသာဋိနိဝတ္ထော ကဒ္ဒမမက္ခိတေဟိ ပါဒေဟိ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဧတဒဝေါစ အပိ၊ သမဏ၊ ဗလီဗဒ္ဒေ အဒ္ဒသာတိ။ ကိံ ပန၊ ပါပိမ၊ တေ ဗလီဗဒ္ဒေဟီတိ။ မမေဝ၊ သမဏ၊ စက္ခု၊ မမ ရူပါ၊ မမ စက္ခုသမ္ဖဿဝိညာဏာယတနံ။ ကုဟိံ မေ၊ သမဏ၊ ဂန္တွာ မောက္ခသိ။ မမေဝ၊ သမဏ၊ သောတံ၊ မမ သဒ္ဒာ။ပေ။ မမေဝ၊ သမဏ၊ ဃာနံ၊ မမ ဂန္ဓာ၊ မမေဝ၊ သမဏ၊ ဇိဝှာ၊ မမ ရသာ၊ မမေဝ၊ သမဏ၊ ကာယော၊ မမ ဖောဋ္ဌဗ္ဗာ၊ မမေဝ၊ သမဏ၊ မနော၊ မမ ဓမ္မာ၊ မမ မနောသမ္ဖဿဝိညာဏာယတနံ။ ကုဟိံ မေ၊ သမဏ၊ ဂန္တွာ မောက္ခသီတိ။>
      text <တဝေဝ၊ ပါပိမ၊ စက္ခု၊ တဝ ရူပါ၊ တဝ စက္ခုသမ္ဖဿဝိညာဏာယတနံ။ ယတ္ထ စ ခေါ၊ ပါပိမ၊ နတ္ထိ စက္ခု၊ နတ္ထိ ရူပါ၊ နတ္ထိ စက္ခုသမ္ဖဿဝိညာဏာယတနံ၊ အဂတိ တဝ တတ္ထ၊ ပါပိမ။ တဝေဝ၊ ပါပိမ၊ သောတံ၊ တဝ သဒ္ဒာ၊ တဝ သောတသမ္ဖဿဝိညာဏာယတနံ။ ယတ္ထ စ ခေါ၊ ပါပိမ၊ နတ္ထိ သောတံ၊ နတ္ထိ သဒ္ဒာ၊ နတ္ထိ သောတသမ္ဖဿဝိညာဏာယတနံ၊ အဂတိ တဝ တတ္ထ၊ ပါပိမ။ တဝေဝ၊ ပါပိမ၊ ဃာနံ၊ တဝ ဂန္ဓာ၊ တဝ ဃာနသမ္ဖဿဝိညာဏာယတနံ။ ယတ္ထ စ ခေါ၊ ပါပိမ၊ နတ္ထိ ဃာနံ၊ နတ္ထိ ဂန္ဓာ၊ နတ္ထိ ဃာနသမ္ဖဿဝိညာဏာယတနံ၊ အဂတိ တဝ တတ္ထ၊ ပါပိမ။ တဝေဝ၊ ပါပိမ၊ ဇိဝှာ၊ တဝ ရသာ၊ တဝ ဇိဝှာသမ္ဖဿဝိညာဏာယတနံ။ပေ။ တဝေဝ၊ ပါပိမ၊ ကာယော၊ တဝ ဖောဋ္ဌဗ္ဗာ၊ တဝ ကာယသမ္ဖဿဝိညာဏာယတနံ။ပေ။ တဝေဝ၊ ပါပိမ၊ မနော၊ တဝ ဓမ္မာ၊ တဝ မနောသမ္ဖဿဝိညာဏာယတနံ။ ယတ္ထ စ ခေါ၊ ပါပိမ၊ နတ္ထိ မနော၊ နတ္ထိ ဓမ္မာ၊ နတ္ထိ မနောသမ္ဖဿဝိညာဏာယတနံ၊ အဂတိ တဝ တတ္ထ၊ ပါပိမာတိ။>
      text <အထ ခေါ မာရော ပါပိမာ။ပေ။ တတ္ထေဝန္တရဓာယီတိ။>
    text <၁၀။ ရဇ္ဇသုတ္တံ>
      text <၁၅၆>, <ဧကံ သမယံ ဘဂဝါ ကောသလေသု ဝိဟရတိ ဟိမဝန္တပဒေသေ အရညကုဋိကာယံ။ အထ ခေါ ဘဂဝတော ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ သက္ကာ နု ခေါ ရဇ္ဇံ ကာရေတုံ အဟနံ အဃာတယံ အဇိနံ အဇာပယံ အသောစံ အသောစာပယံ ဓမ္မေနာတိ။>
      text <အထ ခေါ မာရော ပါပိမာ ဘဂဝတော စေတသာ စေတောပရိဝိတက္ကမညာယ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဧတဒဝေါစ ကာရေတု၊ ဘန္တေ၊ ဘဂဝါ ရဇ္ဇံ၊ ကာရေတု၊ သုဂတော၊ ရဇ္ဇံ အဟနံ အဃာတယံ အဇိနံ အဇာပယံ အသောစံ အသောစာပယံ ဓမ္မေနာတိ။ ကိံ ပန မေ တွံ၊ ပါပိမ၊ ပဿသိ ယံ မံ တွံ ဧဝံ ဝဒေသိ ကာရေတု၊ ဘန္တေ၊ ဘဂဝါ ရဇ္ဇံ၊ ကာရေတု သုဂတော၊ ရဇ္ဇံ အဟနံ အဃာတယံ အဇိနံ အဇာပယံ အသောစံ အသောစာပယံ ဓမ္မေနာတိ။ ဘဂဝတာ ခေါ၊ ဘန္တေ၊ စတ္တာရော ဣဒ္ဓိပါဒာ ဘာဝိတာ ဗဟုလီကတာ ယာနီကတာ ဝတ္ထုကတာ အနုဋ္ဌိတာ ပရိစိတာ သုသမာရဒ္ဓါ။ အာကင်္ခမာနော စ၊ ဘန္တေ၊ ဘဂဝါ ဟိမဝန္တံ ပဗ္ဗတရာဇံ သုဝဏ္ဏံ တွေဝ အဓိမုစ္စေယျ သုဝဏ္ဏဉ္စ ပနဿာတိ။>
      text <အထ ခေါ မာရော ပါပိမာ ဇာနာတိ မံ ဘဂဝါ၊ ဇာနာတိ မံ သုဂတောတိ ဒုက္ခီ ဒုမ္မနော တတ္ထေဝန္တရဓာယီတိ။>
      stand <ဒုတိယော ဝဂ္ဂေါ။>
      text <တဿုဒ္ဒာနံ>
  text <၃။ တတိယဝဂ္ဂေါ>
    text <၁။ သမ္ဗဟုလသုတ္တံ>
      text <၁၅၇>, <ဧဝံ မေ သုတံ ဧကံ သမယံ ဘဂဝါ သက္ကေသု ဝိဟရတိ သိလာဝတိယံ။ တေန ခေါ ပန သမယေန သမ္ဗဟုလာ ဘိက္ခူ ဘဂဝတော အဝိဒူရေ အပ္ပမတ္တာ အာတာပိနော ပဟိတတ္တာ ဝိဟရန္တိ။ အထ ခေါ မာရော ပါပိမာ ဗြာဟ္မဏဝဏ္ဏံ အဘိနိမ္မိနိတွာ မဟန္တေန ဇဋဏ္ဍုဝေန အဇိနက္ခိပနိဝတ္ထော ဇိဏ္ဏော ဂေါပါနသိဝင်္ကော ဃုရုဃုရုပဿာသီ ဥဒုမ္ဗရဒဏ္ဍံ ဂဟေတွာ ယေန တေ ဘိက္ခူ တေနုပသင်္ကမိ၊ ဥပသင်္ကမိတွာ တေ ဘိက္ခူ ဧတဒဝေါစ ဒဟရာ ဘဝန္တော ပဗ္ဗဇိတာ သုသူ ကာဠကေသာ ဘဒြေန ယောဗ္ဗနေန သမန္နာဂတာ ပဌမေန ဝယသာ အနိက္ကီဠိတာဝိနော ကာမေသု။ ဘုဉ္ဇန္တု ဘဝန္တော မာနုသကေ ကာမေ။ မာ သန္ဒိဋ္ဌိကံ ဟိတွာ ကာလိကံ အနုဓာဝိတ္ထာတိ။ န ခေါ မယံ၊ ဗြာဟ္မဏ၊ သန္ဒိဋ္ဌိကံ ဟိတွာ ကာလိကံ အနုဓာဝါမ။ ကာလိကဉ္စ ခေါ မယံ၊ ဗြာဟ္မဏ၊ ဟိတွာ သန္ဒိဋ္ဌိကံ အနုဓာဝါမ။ ကာလိကာ ဟိ၊ ဗြာဟ္မဏ၊ ကာမာ ဝုတ္တာ ဘဂဝတာ ဗဟုဒုက္ခါ ဗဟုပါယာသာ၊ အာဒီနဝေါ ဧတ္ထ ဘိယျော။ သန္ဒိဋ္ဌိကော အယံ ဓမ္မော အကာလိကော ဧဟိပဿိကော ဩပနေယျိကော ပစ္စတ္တံ ဝေဒိတဗ္ဗော ဝိညူဟီတိ။ ဧဝံ ဝုတ္တေ၊ မာရော ပါပိမာ သီသံ ဩကမ္ပေတွာ ဇိဝှံ နိလ္လာလေတွာ တိဝိသာခံ နလာဋေ နလာဋိကံ ဝုဋ္ဌာပေတွာ ဒဏ္ဍမောလုဗ္ဘ ပက္ကာမိ။>
      text <အထ ခေါ တေ ဘိက္ခူ ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု။ ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ ဣဓ မယံ၊ ဘန္တေ၊ ဘဂဝတော အဝိဒူရေ အပ္ပမတ္တာ အာတာပိနော ပဟိတတ္တာ ဝိဟရာမ။ အထ ခေါ၊ ဘန္တေ၊ အညတရော ဗြာဟ္မဏော မဟန္တေန ဇဋဏ္ဍုဝေန အဇိနက္ခိပနိဝတ္ထော ဇိဏ္ဏော ဂေါပါနသိဝင်္ကော ဃုရုဃုရုပဿာသီ ဥဒုမ္ဗရဒဏ္ဍံ ဂဟေတွာ ယေန မယံ တေနုပသင်္ကမိ၊ ဥပသင်္ကမိတွာ အမှေ ဧတဒဝေါစ ဒဟရာ ဘဝန္တော ပဗ္ဗဇိတာ သုသူ ကာဠကေသာ ဘဒြေန ယောဗ္ဗနေန သမန္နာဂတာ ပဌမေန ဝယသာ အနိက္ကီဠိတာဝိနော ကာမေသု။ ဘုဉ္ဇန္တု ဘဝန္တော မာနုသကေ ကာမေ။ မာ သန္ဒိဋ္ဌိကံ ဟိတွာ ကာလိကံ အနုဓာဝိတ္ထာတိ။ ဧဝံ ဝုတ္တေ၊ မယံ၊ ဘန္တေ၊ တံ ဗြာဟ္မဏံ ဧတဒဝေါစုမှ န ခေါ မယံ၊ ဗြာဟ္မဏ၊ သန္ဒိဋ္ဌိကံ ဟိတွာ ကာလိကံ အနုဓာဝါမ။ ကာလိကဉ္စ ခေါ မယံ၊ ဗြာဟ္မဏ၊ ဟိတွာ သန္ဒိဋ္ဌိကံ အနုဓာဝါမ။ ကာလိကာ ဟိ၊ ဗြာဟ္မဏ၊ ကာမာ ဝုတ္တာ ဘဂဝတာ ဗဟုဒုက္ခါ ဗဟုပါယာသာ၊ အာဒီနဝေါ ဧတ္ထ ဘိယျော။ သန္ဒိဋ္ဌိကော အယံ ဓမ္မော အကာလိကော ဧဟိပဿိကော ဩပနေယျိကော ပစ္စတ္တံ ဝေဒိတဗ္ဗော ဝိညူဟီတိ။ ဧဝံ ဝုတ္တေ၊ ဘန္တေ၊ သော ဗြာဟ္မဏော သီသံ ဩကမ္ပေတွာ ဇိဝှံ နိလ္လာလေတွာ တိဝိသာခံ နလာဋေ နလာဋိကံ ဝုဋ္ဌာပေတွာ ဒဏ္ဍမောလုဗ္ဘ ပက္ကန္တောတိ။>
      text <နေသော၊ ဘိက္ခဝေ၊ ဗြာဟ္မဏော။ မာရော ဧသော ပါပိမာ တုမှာကံ ဝိစက္ခုကမ္မာယ အာဂတောတိ။ အထ ခေါ ဘဂဝါ ဧတမတ္ထံ ဝိဒိတွာ တာယံ ဝေလာယံ ဣမံ ဂါထံ အဘာသိ>
    text <၂။ သမိဒ္ဓိသုတ္တံ>
      text <၁၅၈>, <ဧကံ သမယံ ဘဂဝါ သက္ကေသု ဝိဟရတိ သိလာဝတိယံ။ တေန ခေါ ပန သမယေန အာယသ္မာ သမိဒ္ဓိ ဘဂဝတော အဝိဒူရေ အပ္ပမတ္တော အာတာပီ ပဟိတတ္တော ဝိဟရတိ။ အထ ခေါ အာယသ္မတော သမိဒ္ဓိဿ ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ လာဘာ ဝတ မေ၊ သုလဒ္ဓံ ဝတ မေ၊ ယဿ မေ သတ္ထာ အရဟံ သမ္မာသမ္ဗုဒ္ဓေါ။ လာဘာ ဝတ မေ၊ သုလဒ္ဓံ ဝတ မေ၊ ယွာဟံ ဧဝံ သွာက္ခါတေ ဓမ္မဝိနယေ ပဗ္ဗဇိတော။ လာဘာ ဝတ မေ၊ သုလဒ္ဓံ ဝတ မေ၊ ယဿ မေ သဗြဟ္မစာရိနော သီလဝန္တော ကလျာဏဓမ္မာတိ။ အထ ခေါ မာရော ပါပိမာ အာယသ္မတော သမိဒ္ဓိဿ စေတသာ စေတောပရိဝိတက္ကမညာယ ယေနာယသ္မာ သမိဒ္ဓိ တေနုပသင်္ကမိ၊ ဥပသင်္ကမိတွာ အာယသ္မတော သမိဒ္ဓိဿ အဝိဒူရေ မဟန္တံ ဘယဘေရဝံ သဒ္ဒမကာသိ၊ အပိဿုဒံ ပထဝီ မညေ ဥန္ဒြီယတိ။>
      text <အထ ခေါ အာယသ္မာ သမိဒ္ဓိ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ။ ဧကမန္တံ နိသိန္နော အာယသ္မာ သမိဒ္ဓိ ဘဂဝန္တံ ဧတဒဝေါစ ဣဓာဟံ၊ ဘန္တေ၊ ဘဂဝတော အဝိဒူရေ အပ္ပမတ္တော အာတာပီ ပဟိတတ္တော ဝိဟရာမိ။ တဿ မယှံ၊ ဘန္တေ၊ ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ လာဘာ ဝတ မေ၊ သုလဒ္ဓံ ဝတ မေ၊ ယဿ မေ သတ္ထာ အရဟံ သမ္မာသမ္ဗုဒ္ဓေါ။ လာဘာ ဝတ မေ၊ သုလဒ္ဓံ ဝတ မေ၊ ယွာဟံ ဧဝံ သွာက္ခါတေ ဓမ္မဝိနယေ ပဗ္ဗဇိတော။ လာဘာ ဝတ မေ၊ သုလဒ္ဓံ ဝတ မေ၊ ယဿ မေ သဗြဟ္မစာရိနော သီလဝန္တော ကလျာဏဓမ္မာတိ။ တဿ မယှံ၊ ဘန္တေ၊ အဝိဒူရေ မဟာဘယဘေရဝသဒ္ဒော အဟောသိ၊ အပိဿုဒံ ပထဝီ မညေ ဥန္ဒြီယတီတိ။>
      text <နေသာ၊ သမိဒ္ဓိ၊ ပထဝီ ဥန္ဒြီယတိ။ မာရော ဧသော ပါပိမာ တုယှံ ဝိစက္ခုကမ္မာယ အာဂတော။ ဂစ္ဆ တွံ၊ သမိဒ္ဓိ၊ တတ္ထေဝ အပ္ပမတ္တော အာတာပီ ပဟိတတ္တော ဝိဟရာဟီတိ။ ဧဝံ၊ ဘန္တေတိ ခေါ အာယသ္မာ သမိဒ္ဓိ ဘဂဝတော ပဋိဿုတွာ ဥဋ္ဌာယာသနာ ဘဂဝန္တံ အဘိဝါဒေတွာ ပဒက္ခိဏံ ကတွာ ပက္ကာမိ။ ဒုတိယမ္ပိ ခေါ အာယသ္မာ သမိဒ္ဓိ တတ္ထေဝ အပ္ပမတ္တော အာတာပီ ပဟိတတ္တော ဝိဟာသိ။ ဒုတိယမ္ပိ ခေါ အာယသ္မတော သမိဒ္ဓိဿ ရဟောဂတဿ ပဋိသလ္လီနဿ။ပေ။ ဒုတိယမ္ပိ ခေါ မာရော ပါပိမာ အာယသ္မတော သမိဒ္ဓိဿ စေတသာ စေတောပရိဝိတက္ကမညာယ။ပေ။ အပိဿုဒံ ပထဝီ မညေ ဥန္ဒြီယတိ။ အထ ခေါ အာယသ္မာ သမိဒ္ဓိ မာရံ ပါပိမန္တံ ဂါထာယ အဇ္ဈဘာသိ>
      text <အထ ခေါ မာရော ပါပိမာ ဇာနာတိ မံ သမိဒ္ဓိ ဘိက္ခူတိ ဒုက္ခီ ဒုမ္မနော တတ္ထေဝန္တရဓာယီတိ။>
    text <၃။ ဂေါဓိကသုတ္တံ>
      text <၁၅၉>, <ဧဝံ မေ သုတံ ဧကံ သမယံ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန အာယသ္မာ ဂေါဓိကော ဣသိဂိလိပဿေ ဝိဟရတိ ကာဠသိလာယံ။ အထ ခေါ အာယသ္မာ ဂေါဓိကော အပ္ပမတ္တော အာတာပီ ပဟိတတ္တော ဝိဟရန္တော သာမယိကံ စေတောဝိမုတ္တိံ ဖုသိ။ အထ ခေါ အာယသ္မာ ဂေါဓိကော တမှာ သာမယိကာယ စေတောဝိမုတ္တိယာ ပရိဟာယိ။ ဒုတိယမ္ပိ ခေါ အာယသ္မာ ဂေါဓိကော အပ္ပမတ္တော အာတာပီ ပဟိတတ္တော ဝိဟရန္တော သာမယိကံ စေတောဝိမုတ္တိံ ဖုသိ။ ဒုတိယမ္ပိ ခေါ အာယသ္မာ ဂေါဓိကော တမှာ သာမယိကာယ စေတောဝိမုတ္တိယာ ပရိဟာယိ။ တတိယမ္ပိ ခေါ အာယသ္မာ ဂေါဓိကော အပ္ပမတ္တော အာတာပီ ပဟိတတ္တော ဝိဟရန္တော သာမယိကံ စေတောဝိမုတ္တိံ ဖုသိ။ တတိယမ္ပိ ခေါ အာယသ္မာ ဂေါဓိကော တမှာ။ပေ။ ပရိဟာယိ။ စတုတ္ထမ္ပိ ခေါ အာယသ္မာ ဂေါဓိကော အပ္ပမတ္တော။ပေ။ ဝိမုတ္တိံ ဖုသိ။ စတုတ္ထမ္ပိ ခေါ အာယသ္မာ ဂေါဓိကော တမှာ။ပေ။ ပရိဟာယိ။ ပဉ္စမမ္ပိ ခေါ အာယသ္မာ ဂေါဓိကော။ပေ။ စေတောဝိမုတ္တိံ ဖုသိ။ ပဉ္စမမ္ပိ ခေါ အာယသ္မာ။ပေ။ ဝိမုတ္တိယာ ပရိဟာယိ။ ဆဋ္ဌမ္ပိ ခေါ အာယသ္မာ ဂေါဓိကော အပ္ပမတ္တော အာတာပီ ပဟိတတ္တော ဝိဟရန္တော သာမယိကံ စေတောဝိမုတ္တိံ ဖုသိ။ ဆဋ္ဌမ္ပိ ခေါ အာယသ္မာ ဂေါဓိကော တမှာ သာမယိကာယ စေတောဝိမုတ္တိယာ ပရိဟာယိ။ သတ္တမမ္ပိ ခေါ အာယသ္မာ ဂေါဓိကော အပ္ပမတ္တော အာတာပီ ပဟိတတ္တော ဝိဟရန္တော သာမယိကံ စေတောဝိမုတ္တိံ ဖုသိ။>
      text <အထ ခေါ အာယသ္မတော ဂေါဓိကဿ ဧတဒဟောသိ ယာဝ ဆဋ္ဌံ ခွာဟံ သာမယိကာယ စေတောဝိမုတ္တိယာ ပရိဟီနော။ ယံနူနာဟံ သတ္ထံ အာဟရေယျန္တိ။ အထ ခေါ မာရော ပါပိမာ အာယသ္မတော ဂေါဓိကဿ စေတသာ စေတောပရိဝိတက္ကမညာယ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာဟိ အဇ္ဈဘာသိ>
      text <တေန ခေါ ပန သမယေန အာယသ္မတော ဂေါဓိကေန သတ္ထံ အာဟရိတံ ဟောတိ။ အထ ခေါ ဘဂဝါ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာယ အဇ္ဈဘာသိ>
      text <အထ ခေါ ဘဂဝါ ဘိက္ခူ အာမန္တေသိ အာယာမ၊ ဘိက္ခဝေ၊ ယေန ဣသိဂိလိပဿံ ကာဠသိလာ တေနုပသင်္ကမိဿာမ ယတ္ထ ဂေါဓိကေန ကုလပုတ္တေန သတ္ထံ အာဟရိတန္တိ။ ဧဝံ၊ ဘန္တေတိ ခေါ တေ ဘိက္ခူ ဘဂဝတော ပစ္စဿောသုံ။>
      text <အထ ခေါ ဘဂဝါ သမ္ဗဟုလေဟိ ဘိက္ခူဟိ သဒ္ဓိံ ယေန ဣသိဂိလိပဿံ ကာဠသိလာ တေနုပသင်္ကမိ။ အဒ္ဒသာ ခေါ ဘဂဝါ အာယသ္မန္တံ ဂေါဓိကံ ဒူရတောဝ မဉ္စကေ ဝိဝတ္တက္ခန္ဓံ သေမာနံ။ တေန ခေါ ပန သမယေန ဓူမာယိတတ္တံ တိမိရာယိတတ္တံ ဂစ္ဆတေဝ ပုရိမံ ဒိသံ၊ ဂစ္ဆတိ ပစ္ဆိမံ ဒိသံ၊ ဂစ္ဆတိ ဥတ္တရံ ဒိသံ၊ ဂစ္ဆတိ ဒက္ခိဏံ ဒိသံ၊ ဂစ္ဆတိ ဥဒ္ဓံ၊ ဂစ္ဆတိ အဓော၊ ဂစ္ဆတိ အနုဒိသံ။>
      text <အထ ခေါ ဘဂဝါ ဘိက္ခူ အာမန္တေသိ ပဿထ နော တုမှေ၊ ဘိက္ခဝေ၊ ဧတံ ဓူမာယိတတ္တံ တိမိရာယိတတ္တံ ဂစ္ဆတေဝ ပုရိမံ ဒိသံ၊ ဂစ္ဆတိ ပစ္ဆိမံ ဒိသံ၊ ဂစ္ဆတိ ဥတ္တရံ ဒိသံ၊ ဂစ္ဆတိ ဒက္ခိဏံ ဒိသံ၊ ဂစ္ဆတိ ဥဒ္ဓံ၊ ဂစ္ဆတိ အဓော၊ ဂစ္ဆတိ အနုဒိသန္တိ။ ဧဝံ၊ ဘန္တေ။ ဧသော ခေါ၊ ဘိက္ခဝေ၊ မာရော ပါပိမာ ဂေါဓိကဿ ကုလပုတ္တဿ ဝိညာဏံ သမနွေသတိ ကတ္ထ ဂေါဓိကဿ ကုလပုတ္တဿ ဝိညာဏံ ပတိဋ္ဌိတန္တိ။ အပ္ပတိဋ္ဌိတေန စ၊ ဘိက္ခဝေ၊ ဝိညာဏေန ဂေါဓိကော ကုလပုတ္တော ပရိနိဗ္ဗုတောတိ။ အထ ခေါ မာရော ပါပိမာ ဗေလုဝပဏ္ဍုဝီဏံ အာဒာယ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
    text <၄။ သတ္တဝဿာနုဗန္ဓသုတ္တံ>
      text <၁၆၀>, <ဧဝံ မေ သုတံ ဧကံ သမယံ ဘဂဝါ ဥရုဝေလာယံ ဝိဟရတိ နဇ္ဇာ နေရဉ္ဇရာယ တီရေ အဇပါလနိဂြောဓေ။ တေန ခေါ ပန သမယေန မာရော ပါပိမာ သတ္တဝဿာနိ ဘဂဝန္တံ အနုဗန္ဓော ဟောတိ ဩတာရာပေက္ခေါ ဩတာရံ အလဘမာနော။ အထ ခေါ မာရော ပါပိမာ ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ>
      text <သေယျထာပိ၊ ဘန္တေ၊ ဂါမဿ ဝါ နိဂမဿ ဝါ အဝိဒူရေ ပေါက္ခရဏီ။ တတြဿ ကက္ကဋကော။ အထ ခေါ၊ ဘန္တေ၊ သမ္ဗဟုလာ ကုမာရကာ ဝါ ကုမာရိကာယော ဝါ တမှာ ဂါမာ ဝါ နိဂမာ ဝါ နိက္ခမိတွာ ယေန သာ ပေါက္ခရဏီ တေနုပသင်္ကမေယျုံ၊ ဥပသင်္ကမိတွာ တံ ကက္ကဋကံ ဥဒကာ ဥဒ္ဓရိတွာ ထလေ ပတိဋ္ဌပေယျုံ။ ယံ ယဒေဝ ဟိ သော၊ ဘန္တေ၊ ကက္ကဋကော အဠံ အဘိနိန္နာမေယျ တံ တဒေဝ တေ ကုမာရကာ ဝါ ကုမာရိကာယော ဝါ ကဋ္ဌေန ဝါ ကထလာယ ဝါ သဉ္ဆိန္ဒေယျုံ သမ္ဘဉ္ဇေယျုံ သမ္ပလိဘဉ္ဇေယျုံ။ ဧဝဉှိ သော၊ ဘန္တေ၊ ကက္ကဋကော သဗ္ဗေဟိ အဠေဟိ သဉ္ဆိန္နေဟိ သမ္ဘဂ္ဂေဟိ သမ္ပလိဘဂ္ဂေဟိ အဘဗ္ဗော တံ ပေါက္ခရဏိံ ဩတရိတုံ။ ဧဝမေဝ ခေါ၊ ဘန္တေ၊ ယာနိ ကာနိစိ ဝိသူကာယိကာနိ ဝိသေဝိတာနိ ဝိပ္ဖန္ဒိတာနိ၊ သဗ္ဗာနိ တာနိ ဘဂဝတာ သဉ္ဆိန္နာနိ သမ္ဘဂ္ဂါနိ သမ္ပလိဘဂ္ဂါနိ။ အဘဗ္ဗော ဒာနာဟံ၊ ဘန္တေ၊ ပုန ဘဂဝန္တံ ဥပသင်္ကမိတုံ ယဒိဒံ ဩတာရာပေက္ခေါတိ။ အထ ခေါ မာရော ပါပိမာ ဘဂဝတော သန္တိကေ ဣမာ နိဗ္ဗေဇနီယာ ဂါထာယော အဘာသိ>
    text <၅။ မာရဓီတုသုတ္တံ>
      text <၁၆၁>, <အထ ခေါ မာရော ပါပိမာ ဘဂဝတော သန္တိကေ ဣမာ နိဗ္ဗေဇနီယာ ဂါထာယော အဘာသိတွာ တမှာ ဌာနာ အပက္ကမ္မ ဘဂဝတော အဝိဒူရေ ပထဝိယံ ပလ္လင်္ကေန နိသီဒိ တုဏှီဘူတော မင်္ကုဘူတော ပတ္တက္ခန္ဓော အဓောမုခေါ ပဇ္ဈာယန္တော အပ္ပဋိဘာနော ကဋ္ဌေန ဘူမိံ ဝိလိခန္တော။ အထ ခေါ တဏှာ စ အရတိ စ ရဂါ စ မာရဓီတရော ယေန မာရော ပါပိမာ တေနုပသင်္ကမိံသု၊ ဥပသင်္ကမိတွာ မာရံ ပါပိမန္တံ ဂါထာယ အဇ္ဈဘာသိံသု>
      text <အထ ခေါ တဏှာ စ အရတိ စ ရဂါ စ မာရဓီတရော ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ ဧတဒဝေါစုံ ပါဒေ တေ၊ သမဏ၊ ပရိစာရေမာတိ။ အထ ခေါ ဘဂဝါ န မနသာကာသိ၊ ယထာ တံ အနုတ္တရေ ဥပဓိသင်္ခယေ ဝိမုတ္တော။>
      text <အထ ခေါ တဏှာ စ အရတိ စ ရဂါ စ မာရဓီတရော ဧကမန္တံ အပက္ကမ္မ ဧဝံ သမစိန္တေသုံ ဥစ္စာဝစာ ခေါ ပုရိသာနံ အဓိပ္ပါယာ။ ယံနူန မယံ ဧကသတံ ဧကသတံ ကုမာရိဝဏ္ဏသတံ အဘိနိမ္မိနေယျာမာတိ။ အထ ခေါ တဏှာ စ အရတိ စ ရဂါ စ မာရဓီတရော ဧကသတံ ဧကသတံ ကုမာရိဝဏ္ဏသတံ အဘိနိမ္မိနိတွာ ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ ဧတဒဝေါစုံ ပါဒေ တေ၊ သမဏ၊ ပရိစာရေမာတိ။ တမ္ပိ ဘဂဝါ န မနသာကာသိ၊ ယထာ တံ အနုတ္တရေ ဥပဓိသင်္ခယေ ဝိမုတ္တော။>
      text <အထ ခေါ တဏှာ စ အရတိ စ ရဂါ စ မာရဓီတရော ဧကမန္တံ အပက္ကမ္မ ဧဝံ သမစိန္တေသုံ ဥစ္စာဝစာ ခေါ ပုရိသာနံ အဓိပ္ပါယာ။ ယံနူန မယံ ဧကသတံ ဧကသတံ အဝိဇာတဝဏ္ဏသတံ အဘိနိမ္မိနေယျာမာတိ။ အထ ခေါ တဏှာ စ အရတိ စ ရဂါ စ မာရဓီတရော ဧကသတံ ဧကသတံ အဝိဇာတဝဏ္ဏသတံ အဘိနိမ္မိနိတွာ ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ ဧတဒဝေါစုံ ပါဒေ တေ၊ သမဏ၊ ပရိစာရေမာတိ။ တမ္ပိ ဘဂဝါ န မနသာကာသိ၊ ယထာ တံ အနုတ္တရေ ဥပဓိသင်္ခယေ ဝိမုတ္တော။>
      text <အထ ခေါ တဏှာ စ။ပေ။ ယံနူန မယံ ဧကသတံ ဧကသတံ သကိံ ဝိဇာတဝဏ္ဏသတံ အဘိနိမ္မိနေယျာမာတိ။ အထ ခေါ တဏှာ စ။ပေ။ သကိံ ဝိဇာတဝဏ္ဏသတံ အဘိနိမ္မိနိတွာ ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ ဧတဒဝေါစုံ ပါဒေ တေ၊ သမဏ၊ ပရိစာရေမာတိ။ တမ္ပိ ဘဂဝါ န မနသာကာသိ၊ ယထာ တံ အနုတ္တရေ ဥပဓိသင်္ခယေ ဝိမုတ္တော။>
      text <အထ ခေါ တဏှာ စ။ပေ။ ယံနူန မယံ ဧကသတံ ဧကသတံ ဒုဝိဇာတဝဏ္ဏသတံ အဘိနိမ္မိနေယျာမာတိ။ အထ ခေါ တဏှာ စ။ပေ။ ဒုဝိဇာတဝဏ္ဏသတံ အဘိနိမ္မိနိတွာ ယေန ဘဂဝါ။ပေ။ ယထာ တံ အနုတ္တရေ ဥပဓိသင်္ခယေ ဝိမုတ္တော။ အထ ခေါ တဏှာ စ။ပေ။ မဇ္ဈိမိတ္ထိဝဏ္ဏသတံ အဘိနိမ္မိနေယျာမာတိ။ အထ ခေါ တဏှာ စ။ပေ။ မဇ္ဈိမိတ္ထိဝဏ္ဏသတံ အဘိနိမ္မိနိတွာ။ပေ။ အနုတ္တရေ ဥပဓိသင်္ခယေ ဝိမုတ္တော။>
      text <အထ ခေါ တဏှာ စ။ပေ။ မဟိတ္ထိဝဏ္ဏသတံ အဘိနိမ္မိနေယျာမာတိ။ အထ ခေါ တဏှာ စ။ပေ။ မဟိတ္ထိဝဏ္ဏသတံ အဘိနိမ္မိနိတွာ ယေန ဘဂဝါ။ပေ။ အနုတ္တရေ ဥပဓိသင်္ခယေ ဝိမုတ္တော။ အထ ခေါ တဏှာ စ အရတိ စ ရဂါ စ မာရဓီတရော ဧကမန္တံ အပက္ကမ္မ ဧတဒဝေါစုံ သစ္စံ ကိရ နော ပိတာ အဝေါစ>
      text <ယဉှိ မယံ သမဏံ ဝါ ဗြာဟ္မဏံ ဝါ အဝီတရာဂံ ဣမိနာ ဥပက္ကမေန ဥပက္ကမေယျာမ ဟဒယံ ဝါဿ ဖလေယျ၊ ဥဏှံ လောဟိတံ ဝါ မုခတော ဥဂ္ဂစ္ဆေယျ၊ ဥမ္မာဒံ ဝါ ပါပုဏေယျ စိတ္တက္ခေပံ ဝါ။ သေယျထာ ဝါ ပန နဠော ဟရိတော လုတော ဥဿုဿတိ ဝိသုဿတိ မိလာယတိ၊ ဧဝမေဝ ဥဿုဿေယျ ဝိသုဿေယျ မိလာယေယျာတိ။>
      text <အထ ခေါ တဏှာ စ အရတိ စ ရဂါ စ မာရဓီတရော ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဧကမန္တံ အဋ္ဌံသု။ ဧကမန္တံ ဌိတာ ခေါ တဏှာ မာရဓီတာ ဘဂဝန္တံ ဂါထာယ အဇ္ဈဘာသိ>
      text <အထ ခေါ အရတိ မာရဓီတာ ဘဂဝန္တံ ဂါထာယ အဇ္ဈဘာသိ>
      text <အထ ခေါ ရဂါ မာရဓီတာ ဘဂဝတော သန္တိကေ ဂါထာယ အဇ္ဈဘာသိ>
      text <အထ ခေါ တဏှာ စ အရတိ စ ရဂါ စ မာရဓီတရော ယေန မာရော ပါပိမာ တေနုပသင်္ကမိံသု။ အဒ္ဒသာ ခေါ မာရော ပါပိမာ တဏှဉ္စ အရတိဉ္စ ရဂဉ္စ မာရဓီတရော ဒူရတောဝ အာဂစ္ဆန္တိယော။ ဒိသွာန ဂါထာဟိ အဇ္ဈဘာသိ>
      stand <တတိယော ဝဂ္ဂေါ။>
      text <တဿုဒ္ဒာနံ>
      stand <မာရသံယုတ္တံ သမတ္တံ။>
