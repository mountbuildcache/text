text <၅။ ဘိက္ခုနီသံယုတ္တံ>
  text <၁။ အာဠဝိကာသုတ္တံ>
    text <၁၆၂>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ အထ ခေါ အာဠဝိကာ ဘိက္ခုနီ ပုဗ္ဗဏှသမယံ နိဝါသေတွာ ပတ္တစီဝရမာဒာယ သာဝတ္ထိံ ပိဏ္ဍာယ ပါဝိသိ။ သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန အန္ဓဝနံ တေနုပသင်္ကမိ ဝိဝေကတ္ထိနီ။ အထ ခေါ မာရော ပါပိမာ အာဠဝိကာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော ဝိဝေကမှာ စာဝေတုကာမော ယေန အာဠဝိကာ ဘိက္ခုနီ တေနုပသင်္ကမိ၊ ဥပသင်္ကမိတွာ အာဠဝိကံ ဘိက္ခုနိံ ဂါထာယ အဇ္ဈဘာသိ>
    block
      text <နတ္ထိ နိဿရဏံ လောကေ၊ ကိံ ဝိဝေကေန ကာဟသိ။>
      text <ဘုဉ္ဇဿု ကာမရတိယော၊ မာဟု ပစ္ဆာနုတာပိနီတိ။>
      text <အတ္ထိ နိဿရဏံ လောကေ၊ ပညာယ မေ သုဖုဿိတံ။>
      text <ပမတ္တဗန္ဓု ပါပိမ၊ န တွံ ဇာနာသိ တံ ပဒံ။>
      text <သတ္တိသူလူပမာ ကာမာ၊ ခန္ဓာသံ အဓိကုဋ္ဋနာ။>
      text <ယံ တွံ ကာမရတိံ ဗြူသိ၊ အရတိ မယှ သာ အဟူတိ။>
      text <ယံ တံ ဣသီဟိ ပတ္တဗ္ဗံ၊ ဌာနံ ဒုရဘိသမ္ဘဝံ။>
      text <န တံ ဒွင်္ဂုလပညာယ၊ သက္ကာ ပပ္ပေါတုမိတ္ထိယာတိ။>
      text <ဣတ္ထိဘာဝေါ ကိံ ကယိရာ၊ စိတ္တမှိ သုသမာဟိတေ။>
      text <ဉာဏမှိ ဝတ္တမာနမှိ၊ သမ္မာ ဓမ္မံ ဝိပဿတော။>
      text <ယဿ နူန သိယာ ဧဝံ၊ ဣတ္ထာဟံ ပုရိသောတိ ဝါ။>
      text <ကိဉ္စိ ဝါ ပန အညသ္မိ၊ တံ မာရော ဝတ္တုမရဟတီတိ။>
      text <ကိံ နု တွံ မတပုတ္တာဝ၊ ဧကမာသိ ရုဒမ္မုခီ။>
      text <ဝနမဇ္ဈဂတာ ဧကာ၊ ပုရိသံ နု ဂဝေသသီတိ။>
      text <အစ္စန္တံ မတပုတ္တာမှိ၊ ပုရိသာ ဧတဒန္တိကာ။>
      text <န သောစာမိ န ရောဒာမိ၊ န တံ ဘာယာမိ အာဝုသော။>
      text <သဗ္ဗတ္ထ ဝိဟတာ နန္ဒီ၊ တမောက္ခန္ဓော ပဒာလိတော။>
      text <ဇေတွာန မစ္စုနော သေနံ၊ ဝိဟရာမိ အနာသဝါတိ။>
      text <ဒဟရာ တွံ ရူပဝတီ၊ အဟဉ္စ ဒဟရော သုသု။>
      text <ပဉ္စင်္ဂိကေန တုရိယေန၊ ဧဟယျေဘိရမာမသေတိ။>
      text <ရူပါ သဒ္ဒာ ရသာ ဂန္ဓာ၊ ဖောဋ္ဌဗ္ဗာ စ မနောရမာ။>
      text <နိယျာတယာမိ တုယှေဝ၊ မာရ နာဟံ တေနတ္ထိကာ။>
      text <ဣမိနာ ပူတိကာယေန၊ ဘိန္ဒနေန ပဘင်္ဂုနာ။>
      text <အဋ္ဋီယာမိ ဟရာယာမိ၊ ကာမတဏှာ သမူဟတာ။>
      text <ယေ စ ရူပူပဂါ သတ္တာ၊ ယေ စ အရူပဋ္ဌာယိနော။>
      text <ယာ စ သန္တာ သမာပတ္တိ၊ သဗ္ဗတ္ထ ဝိဟတော တမောတိ။>
      text <သုပုပ္ဖိတဂ္ဂံ ဥပဂမ္မ ဘိက္ခုနိ၊>
      text <ဧကာ တုဝံ တိဋ္ဌသိ သာလမူလေ။>
      text <န စတ္ထိ တေ ဒုတိယာ ဝဏ္ဏဓာတု၊>
      text <ဗာလေ န တွံ ဘာယသိ ဓုတ္တကာနန္တိ။>
      text <သတံ သဟဿာနိပိ ဓုတ္တကာနံ၊>
      text <ဣဓာဂတာ တာဒိသကာ ဘဝေယျုံ။>
      text <လောမံ န ဣဉ္ဇာမိ န သန္တသာမိ၊>
      text <န မာရ ဘာယာမိ တမေကိကာပိ။>
      text <ဧသာ အန္တရဓာယာမိ၊ ကုစ္ဆိံ ဝါ ပဝိသာမိ တေ။>
      text <ပခုမန္တရိကာယမ္ပိ၊ တိဋ္ဌန္တိံ မံ န ဒက္ခသိ။>
      text <စိတ္တသ္မိံ ဝသီဘူတာမှိ၊ ဣဒ္ဓိပါဒာ သုဘာဝိတာ။>
      text <သဗ္ဗဗန္ဓနမုတ္တာမှိ၊ န တံ ဘာယာမိ အာဝုသောတိ။>
      text <ကိံ နု ဇာတိံ န ရောစေသိ၊ ဇာတော ကာမာနိ ဘုဉ္ဇတိ။>
      text <ကော နု တံ ဣဒမာဒပယိ၊ ဇာတိံ မာ ရောစ ဘိက္ခုနီတိ။>
      text <ဇာတဿ မရဏံ ဟောတိ၊ ဇာတော ဒုက္ခါနိ ဖုဿတိ။>
      text <ဗန္ဓံ ဝဓံ ပရိက္လေသံ၊ တသ္မာ ဇာတိံ န ရောစယေ။>
      text <ဗုဒ္ဓေါ ဓမ္မမဒေသေသိ၊ ဇာတိယာ သမတိက္ကမံ။>
      text <သဗ္ဗဒုက္ခပ္ပဟာနာယ၊ သော မံ သစ္စေ နိဝေသယိ။>
      text <ယေ စ ရူပူပဂါ သတ္တာ၊ ယေ စ အရူပဋ္ဌာယိနော။>
      text <နိရောဓံ အပ္ပဇာနန္တာ၊ အာဂန္တာရော ပုနဗ္ဘဝန္တိ။>
      text <တာဝတိံသာ စ ယာမာ စ၊ တုသိတာ စာပိ ဒေဝတာ။>
      text <နိမ္မာနရတိနော ဒေဝါ၊ ယေ ဒေဝါ ဝသဝတ္တိနော။>
      text <တတ္ထ စိတ္တံ ပဏိဓေဟိ၊ ရတိံ ပစ္စနုဘောဿသီတိ။>
      text <တာဝတိံသာ စ ယာမာ စ၊ တုသိတာ စာပိ ဒေဝတာ။>
      text <နိမ္မာနရတိနော ဒေဝါ၊ ယေ ဒေဝါ ဝသဝတ္တိနော။>
      text <ကာမဗန္ဓနဗဒ္ဓါ တေ၊ ဧန္တိ မာရဝသံ ပုန။>
      text <သဗ္ဗော အာဒီပိတော လောကော၊ သဗ္ဗော လောကော ပဓူပိတော။>
      text <သဗ္ဗော ပဇ္ဇလိတော လောကော၊ သဗ္ဗော လောကော ပကမ္ပိတော။>
      text <အကမ္ပိတံ အပဇ္ဇလိတံ၊ အပုထုဇ္ဇနသေဝိတံ။>
      text <အဂတိ ယတ္ထ မာရဿ၊ တတ္ထ မေ နိရတော မနောတိ။>
      text <ကံ နု ဥဒ္ဒိဿ မုဏ္ဍာသိ၊ သမဏီ ဝိယ ဒိဿသိ။>
      text <န စ ရောစေသိ ပါသဏ္ဍံ၊ ကိမိဝ စရသိ မောမူဟာတိ။>
      text <ဣတော ဗဟိဒ္ဓါ ပါသဏ္ဍာ၊ ဒိဋ္ဌီသု ပသီဒန္တိ တေ။>
      text <န တေသံ ဓမ္မံ ရောစေမိ၊ တေ ဓမ္မဿ အကောဝိဒာ။>
      text <အတ္ထိ သကျကုလေ ဇာတော၊ ဗုဒ္ဓေါ အပ္ပဋိပုဂ္ဂလော။>
      text <သဗ္ဗာဘိဘူ မာရနုဒော၊ သဗ္ဗတ္ထမပရာဇိတော။>
      text <သဗ္ဗတ္ထ မုတ္တော အသိတော၊ သဗ္ဗံ ပဿတိ စက္ခုမာ။>
      text <သဗ္ဗကမ္မက္ခယံ ပတ္တော၊ ဝိမုတ္တော ဥပဓိသင်္ခယေ။>
      text <သော မယှံ ဘဂဝါ သတ္ထာ၊ တဿ ရောစေမိ သာသနန္တိ။>
      text <ကေနိဒံ ပကတံ ဗိမ္ဗံ၊ ကွနု ဗိမ္ဗဿ ကာရကော။>
      text <ကွနု ဗိမ္ဗံ သမုပ္ပန္နံ၊ ကွနု ဗိမ္ဗံ နိရုဇ္ဈတီတိ။>
      text <နယိဒံ အတ္တကတံ ဗိမ္ဗံ၊ နယိဒံ ပရကတံ အဃံ။>
      text <ဟေတုံ ပဋိစ္စ သမ္ဘူတံ၊ ဟေတုဘင်္ဂါ နိရုဇ္ဈတိ။>
      text <ယထာ အညတရံ ဗီဇံ၊ ခေတ္တေ ဝုတ္တံ ဝိရူဟတိ။>
      text <ပထဝီရသဉ္စာဂမ္မ၊ သိနေဟဉ္စ တဒူဘယံ။>
      text <ဧဝံ ခန္ဓာ စ ဓာတုယော၊ ဆ စ အာယတနာ ဣမေ။>
      text <ဟေတုံ ပဋိစ္စ သမ္ဘူတာ၊ ဟေတုဘင်္ဂါ နိရုဇ္ဈရေတိ။>
      text <ကေနာယံ ပကတော သတ္တော၊ ကုဝံ သတ္တဿ ကာရကော။>
      text <ကုဝံ သတ္တော သမုပ္ပန္နော၊ ကုဝံ သတ္တော နိရုဇ္ဈတီတိ။>
      text <ကိံ နု သတ္တောတိ ပစ္စေသိ၊ မာရ ဒိဋ္ဌိဂတံ နု တေ။>
      text <သုဒ္ဓသင်္ခါရပုဉ္ဇောယံ၊ နယိဓ သတ္တုပလဗ္ဘတိ။>
      text <ယထာ ဟိ အင်္ဂသမ္ဘာရာ၊ ဟောတိ သဒ္ဒော ရထော ဣတိ။>
      text <ဧဝံ ခန္ဓေသု သန္တေသု၊ ဟောတိ သတ္တောတိ သမ္မုတိ။>
      text <ဒုက္ခမေဝ ဟိ သမ္ဘောတိ၊ ဒုက္ခံ တိဋ္ဌတိ ဝေတိ စ။>
      text <နာညတြ ဒုက္ခါ သမ္ဘောတိ၊ နာညံ ဒုက္ခါ နိရုဇ္ဈတီတိ။>
      text <အာဠဝိကာ စ သောမာ စ၊ ဂေါတမီ ဝိဇယာ သဟ။>
      text <ဥပ္ပလဝဏ္ဏာ စ စာလာ၊ ဥပစာလာ သီသုပစာလာ စ။>
      text <သေလာ ဝဇိရာယ တေ ဒသာတိ။>
    text <အထ ခေါ အာဠဝိကာယ ဘိက္ခုနိယာ ဧတဒဟောသိ ကော နု ခွာယံ မနုဿော ဝါ အမနုဿော ဝါ ဂါထံ ဘာသတီတိ။ အထ ခေါ အာဠဝိကာယ ဘိက္ခုနိယာ ဧတဒဟောသိ မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော ဝိဝေကမှာ စာဝေတုကာမော ဂါထံ ဘာသတီတိ။ အထ ခေါ အာဠဝိကာ ဘိက္ခုနီ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ>
    text <အထ ခေါ မာရော ပါပိမာ ဇာနာတိ မံ အာဠဝိကာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၂။ သောမာသုတ္တံ>
    text <၁၆၃>, <သာဝတ္ထိနိဒာနံ။ အထ ခေါ သောမာ ဘိက္ခုနီ ပုဗ္ဗဏှသမယံ နိဝါသေတွာ ပတ္တစီဝရမာဒာယ သာဝတ္ထိံ ပိဏ္ဍာယ ပါဝိသိ။ သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန အန္ဓဝနံ တေနုပသင်္ကမိ ဒိဝါဝိဟာရာယ။ အန္ဓဝနံ အဇ္ဈောဂါဟေတွာ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ သောမာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ယေန သောမာ ဘိက္ခုနီ တေနုပသင်္ကမိ၊ ဥပသင်္ကမိတွာ သောမံ ဘိက္ခုနိံ ဂါထာယ အဇ္ဈဘာသိ>
    text <အထ ခေါ သောမာယ ဘိက္ခုနိယာ ဧတဒဟောသိ ကော နု ခွာယံ မနုဿော ဝါ အမနုဿော ဝါ ဂါထံ ဘာသတီတိ။ အထ ခေါ သောမာယ ဘိက္ခုနိယာ ဧတဒဟောသိ မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီတိ။ အထ ခေါ သောမာ ဘိက္ခုနီ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ>
    text <အထ ခေါ မာရော ပါပိမာ ဇာနာတိ မံ သောမာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၃။ ကိသာဂေါတမီသုတ္တံ>
    text <၁၆၄>, <သာဝတ္ထိနိဒာနံ။ အထ ခေါ ကိသာဂေါတမီ ဘိက္ခုနီ ပုဗ္ဗဏှသမယံ နိဝါသေတွာ ပတ္တစီဝရမာဒာယ သာဝတ္ထိံ ပိဏ္ဍာယ ပါဝိသိ။ သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန အန္ဓဝနံ တေနုပသင်္ကမိ၊ ဒိဝါဝိဟာရာယ။ အန္ဓဝနံ အဇ္ဈောဂါဟေတွာ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ ကိသာဂေါတမိယာ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ယေန ကိသာဂေါတမီ ဘိက္ခုနီ တေနုပသင်္ကမိ၊ ဥပသင်္ကမိတွာ ကိသာဂေါတမိံ ဘိက္ခုနိံ ဂါထာယ အဇ္ဈဘာသိ>
    text <အထ ခေါ ကိသာဂေါတမိယာ ဘိက္ခုနိယာ ဧတဒဟောသိ ကော နု ခွာယံ မနုဿော ဝါ အမနုဿော ဝါ ဂါထံ ဘာသတီတိ။ အထ ခေါ ကိသာဂေါတမိယာ ဘိက္ခုနိယာ ဧတဒဟောသိ မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီတိ။>
    text <အထ ခေါ ကိသာဂေါတမီ ဘိက္ခုနီ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ>
    text <အထ ခေါ မာရော ပါပိမာ ဇာနာတိ မံ ကိသာဂေါတမီ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၄။ ဝိဇယာသုတ္တံ>
    text <၁၆၅>, <သာဝတ္ထိနိဒာနံ။ အထ ခေါ ဝိဇယာ ဘိက္ခုနီ ပုဗ္ဗဏှသမယံ နိဝါသေတွာ။ပေ။ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ ဝိဇယာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ယေန ဝိဇယာ ဘိက္ခုနီ တေနုပသင်္ကမိ၊ ဥပသင်္ကမိတွာ ဝိဇယံ ဘိက္ခုနိံ ဂါထာယ အဇ္ဈဘာသိ>
    text <အထ ခေါ ဝိဇယာယ ဘိက္ခုနိယာ ဧတဒဟောသိ ကော နု ခွာယံ မနုဿော ဝါ အမနုဿော ဝါ ဂါထံ ဘာသတီတိ။ အထ ခေါ ဝိဇယာယ ဘိက္ခုနိယာ ဧတဒဟောသိ မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီတိ။ အထ ခေါ ဝိဇယာ ဘိက္ခုနီ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ>
    text <အထ ခေါ မာရော ပါပိမာ ဇာနာတိ မံ ဝိဇယာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၅။ ဥပ္ပလဝဏ္ဏာသုတ္တံ>
    text <၁၆၆>, <သာဝတ္ထိနိဒာနံ။ အထ ခေါ ဥပ္ပလဝဏ္ဏာ ဘိက္ခုနီ ပုဗ္ဗဏှသမယံ နိဝါသေတွာ။ပေ။ အညတရသ္မိံ သုပုပ္ဖိတသာလရုက္ခမူလေ အဋ္ဌာသိ။ အထ ခေါ မာရော ပါပိမာ ဥပ္ပလဝဏ္ဏာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ယေန ဥပ္ပလဝဏ္ဏာ ဘိက္ခုနီ တေနုပသင်္ကမိ၊ ဥပသင်္ကမိတွာ ဥပ္ပလဝဏ္ဏံ ဘိက္ခုနိံ ဂါထာယ အဇ္ဈဘာသိ>
    text <အထ ခေါ ဥပ္ပလဝဏ္ဏာယ ဘိက္ခုနိယာ ဧတဒဟောသိ ကော နု ခွာယံ မနုဿော ဝါ အမနုဿော ဝါ ဂါထံ ဘာသတီတိ။ အထ ခေါ ဥပ္ပလဝဏ္ဏာယ ဘိက္ခုနိယာ ဧတဒဟောသိ မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီတိ။ အထ ခေါ ဥပ္ပလဝဏ္ဏာ ဘိက္ခုနီ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ>
    text <အထ ခေါ မာရော ပါပိမာ ဇာနာတိ မံ ဥပ္ပလဝဏ္ဏာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၆။ စာလာသုတ္တံ>
    text <၁၆၇>, <သာဝတ္ထိနိဒာနံ။ အထ ခေါ စာလာ ဘိက္ခုနီ ပုဗ္ဗဏှသမယံ နိဝါသေတွာ။ပေ။ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ ယေန စာလာ ဘိက္ခုနီ တေနုပသင်္ကမိ၊ ဥပသင်္ကမိတွာ စာလံ ဘိက္ခုနိံ ဧတဒဝေါစ ကိံ နု တွံ၊ ဘိက္ခုနိ၊ န ရောစေသီတိ။ ဇာတိံ ခွာဟံ၊ အာဝုသော၊ န ရောစေမီတိ။>
    text <အထ ခေါ မာရော ပါပိမာ ဇာနာတိ မံ စာလာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၇။ ဥပစာလာသုတ္တံ>
    text <၁၆၈>, <သာဝတ္ထိနိဒာနံ။ အထ ခေါ ဥပစာလာ ဘိက္ခုနီ ပုဗ္ဗဏှသမယံ နိဝါသေတွာ။ပေ။ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ ယေန ဥပစာလာ ဘိက္ခုနီ တေနုပသင်္ကမိ၊ ဥပသင်္ကမိတွာ ဥပစာလံ ဘိက္ခုနိံ ဧတဒဝေါစ ကတ္ထ နု တွံ၊ ဘိက္ခုနိ၊ ဥပ္ပဇ္ဇိတုကာမာတိ။ န ခွာဟံ၊ အာဝုသော၊ ကတ္ထစိ ဥပ္ပဇ္ဇိတုကာမာတိ။>
    text <အထ ခေါ မာရော ပါပိမာ ဇာနာတိ မံ ဥပစာလာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၈။ သီသုပစာလာသုတ္တံ>
    text <၁၆၉>, <သာဝတ္ထိနိဒာနံ။ အထ ခေါ သီသုပစာလာ ဘိက္ခုနီ ပုဗ္ဗဏှသမယံ နိဝါသေတွာ။ပေ။ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ ယေန သီသုပစာလာ ဘိက္ခုနီ တေနုပသင်္ကမိ၊ ဥပသင်္ကမိတွာ သီသုပစာလံ ဘိက္ခုနိံ ဧတဒဝေါစ ကဿ နု တွံ၊ ဘိက္ခုနိ၊ ပါသဏ္ဍံ ရောစေသီတိ။ န ခွာဟံ၊ အာဝုသော၊ ကဿစိ ပါသဏ္ဍံ ရောစေမီတိ။>
    text <အထ ခေါ မာရော ပါပိမာ ဇာနာတိ မံ သီသုပစာလာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၉။ သေလာသုတ္တံ>
    text <၁၇၀>, <သာဝတ္ထိနိဒာနံ။ အထ ခေါ သေလာ ဘိက္ခုနီ ပုဗ္ဗဏှသမယံ နိဝါသေတွာ။ပေ။ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ သေလာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော။ပေ။ သေလံ ဘိက္ခုနိံ ဂါထာယ အဇ္ဈဘာသိ>
    text <အထ ခေါ သေလာယ ဘိက္ခုနိယာ ဧတဒဟောသိ ကော နု ခွာယံ မနုဿော ဝါ အမနုဿော ဝါ ဂါထံ ဘာသတီတိ။ အထ ခေါ သေလာယ ဘိက္ခုနိယာ ဧတဒဟောသိ မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီတိ။ အထ ခေါ သေလာ ဘိက္ခုနီ မာရော အယံ ပါပိမာ ဣတိ ဝိဒိတွာ မာရံ ပါပိမန္တံ ဂါထာဟိ ပစ္စဘာသိ>
    text <အထ ခေါ မာရော ပါပိမာ ဇာနာတိ မံ သေလာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
  text <၁၀။ ဝဇိရာသုတ္တံ>
    text <၁၇၁>, <သာဝတ္ထိနိဒာနံ။ အထ ခေါ ဝဇိရာ ဘိက္ခုနီ ပုဗ္ဗဏှသမယံ နိဝါသေတွာ ပတ္တစီဝရမာဒာယ သာဝတ္ထိံ ပိဏ္ဍာယ ပါဝိသိ။ သာဝတ္ထိယံ ပိဏ္ဍာယ စရိတွာ ပစ္ဆာဘတ္တံ ပိဏ္ဍပါတပဋိက္ကန္တာ ယေန အန္ဓဝနံ တေနုပသင်္ကမိ ဒိဝါဝိဟာရာယ။ အန္ဓဝနံ အဇ္ဈောဂါဟေတွာ အညတရသ္မိံ ရုက္ခမူလေ ဒိဝါဝိဟာရံ နိသီဒိ။ အထ ခေါ မာရော ပါပိမာ ဝဇိရာယ ဘိက္ခုနိယာ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ယေန ဝဇိရာ ဘိက္ခုနီ တေနုပသင်္ကမိ၊ ဥပသင်္ကမိတွာ ဝဇိရံ ဘိက္ခုနိံ ဂါထာယ အဇ္ဈဘာသိ>
    text <အထ ခေါ ဝဇိရာယ ဘိက္ခုနိယာ ဧတဒဟောသိ ကော နု ခွာယံ မနုဿော ဝါ အမနုဿော ဝါ ဂါထံ ဘာသတီတိ။ အထ ခေါ ဝဇိရာယ ဘိက္ခုနိယာ ဧတဒဟောသိ မာရော ခေါ အယံ ပါပိမာ မမ ဘယံ ဆမ္ဘိတတ္တံ လောမဟံသံ ဥပ္ပါဒေတုကာမော သမာဓိမှာ စာဝေတုကာမော ဂါထံ ဘာသတီတိ။ အထ ခေါ ဝဇိရာ ဘိက္ခုနီ မာရော အယံ ပါပိမာ ဣတိ ဝိဒိတွာ၊ မာရံ ပါပိမန္တံ ဂါထာဟိ ပစ္စဘာသိ>
    text <အထ ခေါ မာရော ပါပိမာ ဇာနာတိ မံ ဝဇိရာ ဘိက္ခုနီတိ ဒုက္ခီ ဒုမ္မနော တတ္ထေဝန္တရဓာယီတိ။>
    stand <ဘိက္ခုနီသံယုတ္တံ သမတ္တံ။>
    text <တဿုဒ္ဒာနံ>
