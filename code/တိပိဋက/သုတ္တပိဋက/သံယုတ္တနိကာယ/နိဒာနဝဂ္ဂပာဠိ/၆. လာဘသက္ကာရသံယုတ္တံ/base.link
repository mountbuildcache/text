text <၆။ လာဘသက္ကာရသံယုတ္တံ>
  text <၁။ ပဌမဝဂ္ဂေါ>
    text <၁။ ဒာရုဏသုတ္တံ>
      text <၁၅၇>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <ဒာရုဏော၊ ဘိက္ခဝေ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ တသ္မာတိဟ၊ ဘိက္ခဝေ၊ ဧဝံ သိက္ခိတဗ္ဗံ ဥပ္ပန္နံ လာဘသက္ကာရသိလောကံ ပဇဟိဿာမ၊ န စ နော ဥပ္ပန္နော လာဘသက္ကာရသိလောကော စိတ္တံ ပရိယာဒာယ ဌဿတီတိ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ပဌမံ။>
    text <၂။ ဗဠိသသုတ္တံ>
      text <၁၅၈>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ သေယျထာပိ၊ ဘိက္ခဝေ၊ ဗာဠိသိကော အာမိသဂတံ ဗဠိသံ ဂမ္ဘီရေ ဥဒကရဟဒေ ပက္ခိပေယျ။ တမေနံ အညတရော အာမိသစက္ခု မစ္ဆော ဂိလေယျ။ ဧဝဉှိ သော၊ ဘိက္ခဝေ၊ မစ္ဆော ဂိလဗဠိသော ဗာဠိသိကဿ အနယံ အာပန္နော ဗျသနံ အာပန္နော ယထာကာမကရဏီယော ဗာဠိသိကဿ။>
      text <ဗာဠိသိကောတိ ခေါ၊ ဘိက္ခဝေ၊ မာရဿေတံ ပါပိမတော အဓိဝစနံ။ ဗဠိသန္တိ ခေါ၊ ဘိက္ခဝေ၊ လာဘသက္ကာရသိလောကဿေတံ အဓိဝစနံ။ ယော ဟိ ကောစိ၊ ဘိက္ခဝေ၊ ဘိက္ခု ဥပ္ပန္နံ လာဘသက္ကာရသိလောကံ အဿာဒေတိ နိကာမေတိ၊ အယံ ဝုစ္စတိ၊ ဘိက္ခဝေ၊ ဘိက္ခု ဂိလဗဠိသော မာရဿ အနယံ အာပန္နော ဗျသနံ အာပန္နော ယထာကာမကရဏီယော ပါပိမတော။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ တသ္မာတိဟ၊ ဘိက္ခဝေ၊ ဧဝံ သိက္ခိတဗ္ဗံ ဥပ္ပန္နံ လာဘသက္ကာရသိလောကံ ပဇဟိဿာမ၊ န စ နော ဥပ္ပန္နော လာဘသက္ကာရသိလောကော စိတ္တံ ပရိယာဒာယ ဌဿတီတိ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ဒုတိယံ။>
    text <၃။ ကုမ္မသုတ္တံ>
      text <၁၅၉>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ ဘူတပုဗ္ဗံ၊ ဘိက္ခဝေ၊ အညတရသ္မိံ ဥဒကရဟဒေ မဟာကုမ္မကုလံ စိရနိဝါသိ အဟောသိ။ အထ ခေါ၊ ဘိက္ခဝေ၊ အညတရော ကုမ္မော အညတရံ ကုမ္မံ ဧတဒဝေါစ မာ ခေါ တွံ၊ တာတ ကုမ္မ၊ ဧတံ ပဒေသံ အဂမာသီတိ။ အဂမာသိ ခေါ၊ ဘိက္ခဝေ၊ သော ကုမ္မော တံ ပဒေသံ။ တမေနံ လုဒ္ဒော ပပတာယ ဝိဇ္ဈိ။ အထ ခေါ၊ ဘိက္ခဝေ၊ သော ကုမ္မော ယေန သော ကုမ္မော တေနုပသင်္ကမိ။ အဒ္ဒသာ ခေါ၊ ဘိက္ခဝေ၊ သော ကုမ္မော တံ ကုမ္မံ ဒူရတောဝ အာဂစ္ဆန္တံ။ ဒိသွာန တံ ကုမ္မံ ဧတဒဝေါစ ကစ္စိ တွံ၊ တာတ ကုမ္မ၊ န တံ ပဒေသံ အဂမာသီတိ။ အဂမာသိံ ခွာဟံ၊ တာတ ကုမ္မ၊ တံ ပဒေသန္တိ။ ကစ္စိ ပနာသိ၊ တာတ ကုမ္မ၊ အက္ခတော အနုပဟတောတိ။ အက္ခတော ခေါမှိ၊ တာတ ကုမ္မ၊ အနုပဟတော၊ အတ္ထိ စ မေ ဣဒံ သုတ္တကံ ပိဋ္ဌိတော ပိဋ္ဌိတော အနုဗန္ဓန္တိ။ တဂ္ဃသိ၊ တာတ ကုမ္မ၊ ခတော၊ တဂ္ဃ ဥပဟတော။ ဧတေန ဟိ တေ၊ တာတ ကုမ္မ၊ သုတ္တကေန ပိတရော စ ပိတာမဟာ စ အနယံ အာပန္နာ ဗျသနံ အာပန္နာ။ ဂစ္ဆ ဒာနိ တွံ၊ တာတ ကုမ္မ၊ န ဒာနိ တွံ အမှာကန္တိ။>
      text <လုဒ္ဒောတိ ခေါ၊ ဘိက္ခဝေ၊ မာရဿေတံ ပါပိမတော အဓိဝစနံ။ ပပတာတိ ခေါ၊ ဘိက္ခဝေ၊ လာဘသက္ကာရသိလောကဿေတံ အဓိဝစနံ။ သုတ္တကန္တိ ခေါ၊ ဘိက္ခဝေ၊ နန္ဒိရာဂဿေတံ အဓိဝစနံ။ ယော ဟိ ကောစိ၊ ဘိက္ခဝေ၊ ဘိက္ခု ဥပ္ပန္နံ လာဘသက္ကာရသိလောကံ အဿာဒေတိ နိကာမေတိ အယံ ဝုစ္စတိ၊ ဘိက္ခဝေ၊ ဘိက္ခု ဂိဒ္ဓေါ ပပတာယ အနယံ အာပန္နော ဗျသနံ အာပန္နော ယထာကာမကရဏီယော ပါပိမတော။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ တတိယံ။>
    text <၄။ ဒီဃလောမိကသုတ္တံ>
      text <၁၆၀>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ သေယျထာပိ၊ ဘိက္ခဝေ၊ ဒီဃလောမိကာ ဧဠကာ ကဏ္ဋကဂဟနံ ပဝိသေယျ။ သာ တတြ တတြ သဇ္ဇေယျ၊ တတြ တတြ ဂယှေယျ၊ တတြ တတြ ဗဇ္ဈေယျ၊ တတြ တတြ အနယဗျသနံ အာပဇ္ဇေယျ။ ဧဝမေဝ ခေါ၊ ဘိက္ခဝေ၊ ဣဓေကစ္စော ဘိက္ခု လာဘသက္ကာရသိလောကေန အဘိဘူတော ပရိယာဒိဏ္ဏစိတ္တော ပုဗ္ဗဏှသမယံ နိဝါသေတွာ ပတ္တစီဝရမာဒာယ ဂါမံ ဝါ နိဂမံ ဝါ ပိဏ္ဍာယ ပဝိသတိ။ သော တတြ တတြ သဇ္ဇတိ၊ တတြ တတြ ဂယှတိ၊ တတြ တတြ ဗဇ္ဈတိ၊ တတြ တတြ အနယဗျသနံ အာပဇ္ဇတိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ စတုတ္ထံ။>
    text <၅။ မီဠှကသုတ္တံ>
      text <၁၆၁>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ သေယျထာပိ၊ ဘိက္ခဝေ၊ မီဠှကာ ဂူထာဒီ ဂူထပူရာ ပုဏ္ဏာ ဂူထဿ။ ပုရတော စဿ မဟာဂူထပုဉ္ဇော။ သာ တေန အညာ မီဠှကာ အတိမညေယျ အဟမှိ ဂူထာဒီ ဂူထပူရာ ပုဏ္ဏာ ဂူထဿ၊ ပုရတော စ မျာယံ မဟာဂူထပုဉ္ဇောတိ။ ဧဝမေဝ ခေါ၊ ဘိက္ခဝေ၊ ဣဓေကစ္စော ဘိက္ခု လာဘသက္ကာရသိလောကေန အဘိဘူတော ပရိယာဒိဏ္ဏစိတ္တော ပုဗ္ဗဏှသမယံ နိဝါသေတွာ ပတ္တစီဝရမာဒာယ ဂါမံ ဝါ နိဂမံ ဝါ ပိဏ္ဍာယ ပဝိသတိ။ သော တတ္ထ ဘုတ္တာဝီ စ ဟောတိ ယာဝဒတ္ထော၊ နိမန္တိတော စ သွာတနာယ၊ ပိဏ္ဍပါတော စဿ ပူရော။ သော အာရာမံ ဂန္တွာ ဘိက္ခုဂဏဿ မဇ္ဈေ ဝိကတ္ထတိ ဘုတ္တာဝီ စမှိ ယာဝဒတ္ထော၊ နိမန္တိတော စမှိ သွာတနာယ၊ ပိဏ္ဍပါတော စ မျာယံ ပူရော၊ လာဘီ စမှိ စီဝရ-ပိဏ္ဍပါတ-သေနာသန-ဂိလာနပ္ပစ္စယ-ဘေသဇ္ဇပရိက္ခါရာနံ၊ ဣမေ ပနညေ ဘိက္ခူ အပ္ပပုညာ အပ္ပေသက္ခါ န လာဘိနော စီဝရ-ပိဏ္ဍပါတသေနာသန-ဂိလာနပ္ပစ္စယ-ဘေသဇ္ဇ-ပရိက္ခါရာနန္တိ။ သော တေန လာဘသက္ကာရသိလောကေန အဘိဘူတော ပရိယာဒိဏ္ဏစိတ္တော အညေ ပေသလေ ဘိက္ခူ အတိမညတိ။ တဉှိ တဿ၊ ဘိက္ခဝေ၊ မောဃပုရိသဿ ဟောတိ ဒီဃရတ္တံ အဟိတာယ ဒုက္ခါယ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ ဘိက္ခဝေ၊ သိက္ခိတဗ္ဗန္တိ။ ပဉ္စမံ။>
    text <၆။ အသနိသုတ္တံ>
      text <၁၆၂>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ ကံ၊ ဘိက္ခဝေ၊ အသနိဝိစက္ကံ အာဂစ္ဆတု၊ သေခံ အပ္ပတ္တမာနသံ လာဘသက္ကာရသိလောကော အနုပါပုဏာတု။>
      text <အသနိဝိစက္ကန္တိ ခေါ၊ ဘိက္ခဝေ၊ လာဘသက္ကာရသိလောကဿေတံ အဓိဝစနံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ဆဋ္ဌံ။>
    text <၇။ ဒိဒ္ဓသုတ္တံ>
      text <၁၆၃>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ ကံ၊ ဘိက္ခဝေ၊ ဒိဒ္ဓဂတေန ဝိသလ္လေန သလ္လေန ဝိဇ္ဈတု၊ သေခံ အပ္ပတ္တမာနသံ လာဘသက္ကာရသိလောကော အနုပါပုဏာတု။>
      text <သလ္လန္တိ ခေါ၊ ဘိက္ခဝေ၊ လာဘသက္ကာရသိလောကဿေတံ အဓိဝစနံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ သတ္တမံ။>
    text <၈။ သိင်္ဂါလသုတ္တံ>
      text <၁၆၄>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ အဿုတ္ထ နော တုမှေ၊ ဘိက္ခဝေ၊ ရတ္တိယာ ပစ္စူသသမယံ ဇရသိင်္ဂါလဿ ဝဿမာနဿာတိ။ ဧဝံ၊ ဘန္တေ။ ဧသော ခေါ၊ ဘိက္ခဝေ၊ ဇရသိင်္ဂါလော ဥက္ကဏ္ဍကေန နာမ ရောဂဇာတေန ဖုဋ္ဌော နေဝ ဗိလဂတော ရမတိ၊ န ရုက္ခမူလဂတော ရမတိ၊ န အဇ္ဈောကာသဂတော ရမတိ၊ ယေန ယေန ဂစ္ဆတိ၊ ယတ္ထ ယတ္ထ တိဋ္ဌတိ၊ ယတ္ထ ယတ္ထ နိသီဒတိ၊ ယတ္ထ ယတ္ထ နိပဇ္ဇတိ၊ တတ္ထ တတ္ထ အနယဗျသနံ အာပဇ္ဇတိ။ ဧဝမေဝ ခေါ၊ ဘိက္ခဝေ၊ ဣဓေကစ္စော ဘိက္ခု လာဘသက္ကာရသိလောကေန အဘိဘူတော ပရိယာဒိဏ္ဏစိတ္တော နေဝ သုညာဂါရဂတော ရမတိ၊ န ရုက္ခမူလဂတော ရမတိ၊ န အဇ္ဈောကာသဂတော ရမတိ၊ ယေန ယေန ဂစ္ဆတိ၊ ယတ္ထ ယတ္ထ တိဋ္ဌတိ၊ ယတ္ထ ယတ္ထ နိသီဒတိ၊ ယတ္ထ ယတ္ထ နိပဇ္ဇတိ၊ တတ္ထ တတ္ထ အနယဗျသနံ အာပဇ္ဇတိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ အဋ္ဌမံ။>
    text <၉။ ဝေရမ္ဘသုတ္တံ>
      text <၁၆၅>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ ဥပရိ၊ ဘိက္ခဝေ၊ အာကာသေ ဝေရမ္ဘာ နာမ ဝါတာ ဝါယန္တိ။ တတ္ထ ယော ပက္ခီ ဂစ္ဆတိ တမေနံ ဝေရမ္ဘာ ဝါတာ ခိပန္တိ။ တဿ ဝေရမ္ဘဝါတက္ခိတ္တဿ အညေနေဝ ပါဒာ ဂစ္ဆန္တိ၊ အညေန ပက္ခါ ဂစ္ဆန္တိ၊ အညေန သီသံ ဂစ္ဆတိ၊ အညေန ကာယော ဂစ္ဆတိ။ ဧဝမေဝ ခေါ၊ ဘိက္ခဝေ၊ ဣဓေကစ္စော ဘိက္ခု လာဘသက္ကာရသိလောကေန အဘိဘူတော ပရိယာဒိဏ္ဏစိတ္တော ပုဗ္ဗဏှသမယံ နိဝါသေတွာ ပတ္တစီဝရမာဒာယ ဂါမံ ဝါ နိဂမံ ဝါ ပိဏ္ဍာယ ပဝိသတိ အရက္ခိတေနေဝ ကာယေန အရက္ခိတာယ ဝါစာယ အရက္ခိတေန စိတ္တေန၊ အနုပဋ္ဌိတာယ သတိယာ၊ အသံဝုတေဟိ ဣန္ဒြိယေဟိ။ သော တတ္ထ ပဿတိ မာတုဂါမံ ဒုန္နိဝတ္ထံ ဝါ ဒုပ္ပါရုတံ ဝါ။ တဿ မာတုဂါမံ ဒိသွာ ဒုန္နိဝတ္ထံ ဝါ ဒုပ္ပါရုတံ ဝါ ရာဂေါ စိတ္တံ အနုဒ္ဓံသေတိ။ သော ရာဂါနုဒ္ဓံသိတေန စိတ္တေန သိက္ခံ ပစ္စက္ခါယ ဟီနာယာဝတ္တတိ။ တဿ အညေ စီဝရံ ဟရန္တိ၊ အညေ ပတ္တံ ဟရန္တိ၊ အညေ နိသီဒနံ ဟရန္တိ၊ အညေ သူစိဃရံ ဟရန္တိ၊ ဝေရမ္ဘဝါတက္ခိတ္တဿေဝ သကုဏဿ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ နဝမံ။>
    text <၁၀။ သဂါထကသုတ္တံ>
      text <၁၆၆>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ ဣဓာဟံ၊ ဘိက္ခဝေ၊ ဧကစ္စံ ပုဂ္ဂလံ ပဿာမိ သက္ကာရေန အဘိဘူတံ ပရိယာဒိဏ္ဏစိတ္တံ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နံ။ ဣဓ ပနာဟံ၊ ဘိက္ခဝေ၊ ဧကစ္စံ ပုဂ္ဂလံ ပဿာမိ အသက္ကာရေန အဘိဘူတံ ပရိယာဒိဏ္ဏစိတ္တံ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နံ။ ဣဓ ပနာဟံ၊ ဘိက္ခဝေ၊ ဧကစ္စံ ပုဂ္ဂလံ ပဿာမိ သက္ကာရေန စ အသက္ကာရေန စ တဒုဘယေန အဘိဘူတံ ပရိယာဒိဏ္ဏစိတ္တံ၊ ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပန္နံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။>
      text <ဣဒမဝေါစ ဘဂဝါ။ ဣဒံ ဝတွာန သုဂတော အထာပရံ ဧတဒဝေါစ သတ္ထာ>
      block
        text <ယဿ သက္ကရိယမာနဿ၊ အသက္ကာရေန စူဘယံ။>
        text <သမာဓိ န ဝိကမ္ပတိ၊ အပ္ပမာဏဝိဟာရိနော။>
        text <တံ ဈာယိနံ သာတတိကံ၊ သုခုမံ ဒိဋ္ဌိဝိပဿကံ။>
        text <ဥပါဒာနက္ခယာရာမံ၊ အာဟု သပ္ပုရိသော ဣတီတိ။ ဒသမံ။>
        text <ဒာရုဏော ဗဠိသံ ကုမ္မံ၊ ဒီဃလောမိ စ မီဠှကံ။>
        text <အသနိ ဒိဒ္ဓံ သိင်္ဂါလံ၊ ဝေရမ္ဘေန သဂါထကန္တိ။>
        text <ဒွေ ပါတိ ဒွေ သုဝဏ္ဏာ စ၊ သိင်္ဂီဟိ အပရေ ဒုဝေ။>
        text <ပထဝီ ကိဉ္စိက္ခဇီဝိတံ၊ ဇနပဒကလျာဏိယာ ဒသာတိ။>
        text <မာတုဂါမော စ ကလျာဏီ၊ ပုတ္တော စ ဧကဓီတု စ။>
        text <သမဏဗြာဟ္မဏာ တီဏိ၊ ဆဝိ ရဇ္ဇု စ ဘိက္ခုနာတိ။>
        text <ဖလံ ဝေ ကဒလိံ ဟန္တိ၊ ဖလံ ဝေဠုံ ဖလံ နဠံ။>
        text <သက္ကာရော ကာပုရိသံ ဟန္တိ၊ ဂဗ္ဘော အဿတရိံ ယထာတိ။ ပဉ္စမံ။>
        text <ဘိန္ဒိ မူလံ ဒုဝေ ဓမ္မာ၊ ပက္ကန္တံ ရထ မာတရိ။>
        text <ပိတာ ဘာတာ စ ဘဂိနီ၊ ပုတ္တော ဓီတာ ပဇာပတီတိ။>
      stand <ပဌမော ဝဂ္ဂေါ။>
      text <တဿုဒ္ဒာနံ>
  text <၂။ ဒုတိယဝဂ္ဂေါ>
    text <၁။ သုဝဏ္ဏပါတိသုတ္တံ>
      text <၁၆၇>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ အဓိဂမာယ။ ဣဓာဟံ၊ ဘိက္ခဝေ၊ ဧကစ္စံ ပုဂ္ဂလံ ဧဝံ စေတသာ စေတော ပရိစ္စ ပဇာနာမိ န စာယမာယသ္မာ သုဝဏ္ဏပါတိယာပိ ရူပိယစုဏ္ဏပရိပူရာယ ဟေတု သမ္ပဇာနမုသာ ဘာသေယျာတိ။ တမေနံ ပဿာမိ အပရေန သမယေန လာဘသက္ကာရသိလောကေန အဘိဘူတံ ပရိယာဒိဏ္ဏစိတ္တံ သမ္ပဇာနမုသာ ဘာသန္တံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ပဌမံ။>
    text <၂။ ရူပိယပါတိသုတ္တံ>
      text <၁၆၈>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ ဣဓာဟံ၊ ဘိက္ခဝေ၊ ဧကစ္စံ ပုဂ္ဂလံ ဧဝံ စေတသာ စေတော ပရိစ္စ ပဇာနာမိ န စာယမာယသ္မာ ရူပိယပါတိယာပိ သုဝဏ္ဏစုဏ္ဏပရိပူရာယ ဟေတု သမ္ပဇာနမုသာ ဘာသေယျာတိ။ တမေနံ ပဿာမိ အပရေန သမယေန လာဘသက္ကာရသိလောကေန အဘိဘူတံ ပရိယာဒိဏ္ဏစိတ္တံ သမ္ပဇာနမုသာ ဘာသန္တံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ဒုတိယံ။>
    text <၃-၁၀။ သုဝဏ္ဏနိက္ခသုတ္တာဒိအဋ္ဌကံ>
      text <၁၆၉>, <သာဝတ္ထိယံ ဝိဟရတိ။ပေ။ ဣဓာဟံ၊ ဘိက္ခဝေ၊ ဧကစ္စံ ပုဂ္ဂလံ ဧဝံ စေတသာ စေတော ပရိစ္စ ပဇာနာမိ န စာယမာယသ္မာ သုဝဏ္ဏနိက္ခဿာပိ ဟေတု။ပေ။ သုဝဏ္ဏနိက္ခသတဿာပိ ဟေတု။ သိင်္ဂီနိက္ခဿာပိ ဟေတု။ သိင်္ဂီနိက္ခသတဿာပိ ဟေတု။ ပထဝိယာပိ ဇာတရူပပရိပူရာယ ဟေတု။ အာမိသကိဉ္စိက္ခဟေတုပိ။ ဇီဝိတဟေတုပိ။ ဇနပဒကလျာဏိယာပိ ဟေတု သမ္ပဇာနမုသာ ဘာသေယျာတိ။ တမေနံ ပဿာမိ အပရေန သမယေန လာဘသက္ကာရသိလောကေန အဘိဘူတံ ပရိယာဒိဏ္ဏစိတ္တံ သမ္ပဇာနမုသာ ဘာသန္တံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ဒသမံ။>
      stand <ဒုတိယော ဝဂ္ဂေါ။>
      text <တဿုဒ္ဒာနံ>
  text <၃။ တတိယဝဂ္ဂေါ>
    text <၁။ မာတုဂါမသုတ္တံ>
      text <၁၇၀>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ န တဿ၊ ဘိက္ခဝေ၊ မာတုဂါမော ဧကော ဧကဿ စိတ္တံ ပရိယာဒာယ တိဋ္ဌတိ ယဿ လာဘသက္ကာရသိလောကော စိတ္တံ ပရိယာဒာယ တိဋ္ဌတိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ပဌမံ။>
    text <၂။ ကလျာဏီသုတ္တံ>
      text <၁၇၁>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ န တဿ၊ ဘိက္ခဝေ၊ ဇနပဒကလျာဏီ ဧကာ ဧကဿ စိတ္တံ ပရိယာဒာယ တိဋ္ဌတိ ယဿ လာဘသက္ကာရသိလောကော စိတ္တံ ပရိယာဒာယ တိဋ္ဌတိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ဒုတိယံ။>
    text <၃။ ဧကပုတ္တကသုတ္တံ>
      text <၁၇၂>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ သဒ္ဓါ၊ ဘိက္ခဝေ၊ ဥပါသိကာ ဧကပုတ္တကံ ပိယံ မနာပံ ဧဝံ သမ္မာ အာယာစမာနာ အာယာစေယျ တာဒိသော၊ တာတ၊ ဘဝါဟိ ယာဒိသော စိတ္တော စ ဂဟပတိ ဟတ္ထကော စ အာဠဝကောတိ။ ဧသာ၊ ဘိက္ခဝေ၊ တုလာ ဧတံ ပမာဏံ မမ သာဝကာနံ ဥပါသကာနံ၊ ယဒိဒံ စိတ္တော စ ဂဟပတိ ဟတ္ထကော စ အာဠဝကော။ သစေ ခေါ တွံ၊ တာတ၊ အဂါရသ္မာ အနဂါရိယံ ပဗ္ဗဇသိ၊ တာဒိသော၊ တာတ၊ ဘဝါဟိ ယာဒိသာ သာရိပုတ္တမောဂ္ဂလ္လာနာတိ။ ဧသာ၊ ဘိက္ခဝေ၊ တုလာ ဧတံ ပမာဏံ မမ သာဝကာနံ ဘိက္ခူနံ၊ ယဒိဒံ သာရိပုတ္တမောဂ္ဂလာနာ။ မာ စ ခေါ တွံ၊ တာတ၊ သေခံ အပ္ပတ္တမာနသံ လာဘသက္ကာရသိလောကော အနုပါပုဏာတူတိ။ တဉ္စေ၊ ဘိက္ခဝေ၊ ဘိက္ခုံ သေခံ အပ္ပတ္တမာနသံ လာဘသက္ကာရသိလောကော အနုပါပုဏာတိ၊ သော တဿ ဟောတိ အန္တရာယာယ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ တတိယံ။>
    text <၄။ ဧကဓီတုသုတ္တံ>
      text <၁၇၃>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ပေ။ သဒ္ဓါ ဘိက္ခဝေ ဥပါသိကာ ဧကံ ဓီတရံ ပိယံ မနာပံ ဧဝံ သမ္မာ အာယာစမာနာ အာယာစေယျ တာဒိသာ၊ အယျေ၊ ဘဝါဟိ ယာဒိသာ ခုဇ္ဇုတ္တရာ စ ဥပါသိကာ ဝေဠုကဏ္ဍကိယာ စ နန္ဒမာတာတိ။ ဧသာ၊ ဘိက္ခဝေ၊ တုလာ ဧတံ ပမာဏံ မမ သာဝိကာနံ ဥပါသိကာနံ၊ ယဒိဒံ ခုဇ္ဇုတ္တရာ စ ဥပါသိကာ ဝေဠုကဏ္ဍကိယာ စ နန္ဒမာတာ။ သစေ ခေါ တွံ၊ အယျေ၊ အဂါရသ္မာ အနဂါရိယံ ပဗ္ဗဇသိ၊ တာဒိသာ၊ အယျေ၊ ဘဝါဟိ ယာဒိသာ ခေမာ စ ဘိက္ခုနီ ဥပ္ပလဝဏ္ဏာ စာတိ။ ဧသာ၊ ဘိက္ခဝေ၊ တုလာ ဧတံ ပမာဏံ မမ သာဝိကာနံ ဘိက္ခုနီနံ၊ ယဒိဒံ ခေမာ စ ဘိက္ခုနီ ဥပ္ပလဝဏ္ဏာ စ။ မာ စ ခေါ တွံ၊ အယျေ၊ သေခံ အပ္ပတ္တမာနသံ လာဘသက္ကာရသိလောကော အနုပါပုဏာတူတိ။ တံ စေ၊ ဘိက္ခဝေ၊ ဘိက္ခုနိံ သေခံ အပ္ပတ္တမာနသံ လာဘသက္ကာရသိလောကော အနုပါပုဏာတိ၊ သော တဿာ ဟောတိ အန္တရာယာယ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ စတုတ္ထံ။>
    text <၅။ သမဏဗြာဟ္မဏသုတ္တံ>
      text <၁၇၄>, <သာဝတ္ထိယံ ဝိဟရတိ။ပေ။ ယေ ဟိ ကေစိ၊ ဘိက္ခဝေ၊ သမဏာ ဝါ ဗြာဟ္မဏာ ဝါ လာဘသက္ကာရသိလောကဿ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနန္တိ၊ န မေ တေ၊ ဘိက္ခဝေ၊ သမဏာ ဝါ ဗြာဟ္မဏာ ဝါ သမဏေသု ဝါ သမဏသမ္မတာ ဗြာဟ္မဏေသု ဝါ ဗြာဟ္မဏသမ္မတာ၊ န စ ပန တေ အာယသ္မန္တာ သာမညတ္ထံ ဝါ ဗြဟ္မညတ္ထံ ဝါ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တိ။ ယေ စ ခေါ ကေစိ၊ ဘိက္ခဝေ၊ သမဏာ ဝါ ဗြာဟ္မဏာ ဝါ လာဘသက္ကာရသိလောကဿ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနန္တိ၊ တေ စ ခေါ မေ၊ ဘိက္ခဝေ၊ သမဏာ ဝါ ဗြာဟ္မဏာ ဝါ သမဏေသု စေဝ သမဏသမ္မတာ ဗြာဟ္မဏေသု စ ဗြာဟ္မဏသမ္မတာ၊ တေ စ ပနာယသ္မန္တော သာမညတ္ထဉ္စ ဗြဟ္မညတ္ထဉ္စ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တီတိ။ ပဉ္စမံ။>
    text <၆။ ဒုတိယသမဏဗြာဟ္မဏသုတ္တံ>
      text <၁၇၅>, <သာဝတ္ထိယံ ဝိဟရတိ။ပေ။ ယေ ဟိ ကေစိ၊ ဘိက္ခဝေ၊ သမဏာ ဝါ ဗြာဟ္မဏာ ဝါ လာဘသက္ကာရသိလောကဿ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနန္တိ။ပေ။ ပဇာနန္တိ။ပေ။ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တီတိ။ ဆဋ္ဌံ။>
    text <၇။ တတိယသမဏဗြာဟ္မဏသုတ္တံ>
      text <၁၇၆>, <သာဝတ္ထိယံ ဝိဟရတိ။ပေ။ ယေ ဟိ ကေစိ၊ ဘိက္ခဝေ၊ သမဏာ ဝါ ဗြာဟ္မဏာ ဝါ လာဘသက္ကာရသိလောကံ ယထာဘူတံ နပ္ပဇာနန္တိ၊ လာဘသက္ကာရသိလောကသမုဒယံ နပ္ပဇာနန္တိ၊ လာဘသက္ကာရသိလောကနိရောဓံ နပ္ပဇာနန္တိ၊ လာဘသက္ကာရသိလောကနိရောဓဂါမိနိံ ပဋိပဒံ နပ္ပဇာနန္တိ။ပေ။ ပဇာနန္တိ။ပေ။ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရန္တီတိ။ သတ္တမံ။>
    text <၈။ ဆဝိသုတ္တံ>
      text <၁၇၇>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ လာဘသက္ကာရသိလောကော၊ ဘိက္ခဝေ၊ ဆဝိံ ဆိန္ဒတိ၊ ဆဝိံ ဆေတွာ စမ္မံ ဆိန္ဒတိ၊ စမ္မံ ဆေတွာ မံသံ ဆိန္ဒတိ၊ မံသံ ဆေတွာ နှာရုံ ဆိန္ဒတိ၊ နှာရုံ ဆေတွာ အဋ္ဌိံ ဆိန္ဒတိ၊ အဋ္ဌိံ ဆေတွာ အဋ္ဌိမိဉ္ဇံ အာဟစ္စ တိဋ္ဌတိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ ဘိက္ခဝေ၊ သိက္ခိတဗ္ဗန္တိ။ အဋ္ဌမံ။>
    text <၉။ ရဇ္ဇုသုတ္တံ>
      text <၁၇၈>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ လာဘသက္ကာရသိလောကော၊ ဘိက္ခဝေ၊ ဆဝိံ ဆိန္ဒတိ၊ ဆဝိံ ဆေတွာ စမ္မံ ဆိန္ဒတိ၊ စမ္မံ ဆေတွာ မံသံ ဆိန္ဒတိ၊ မံသံ ဆေတွာ နှာရုံ ဆိန္ဒတိ၊ နှာရုံ ဆေတွာ အဋ္ဌိံ ဆိန္ဒတိ၊ အဋ္ဌိံ ဆေတွာ အဋ္ဌိမိဉ္ဇံ အာဟစ္စ တိဋ္ဌတိ။>
      text <သေယျထာပိ၊ ဘိက္ခဝေ၊ ဗလဝါ ပုရိသော ဒဠှာယ ဝါဠရဇ္ဇုယာ ဇင်္ဃံ ဝေဌေတွာ ဃံသေယျ။ သာ ဆဝိံ ဆိန္ဒေယျ၊ ဆဝိံ ဆေတွာ စမ္မံ ဆိန္ဒေယျ၊ စမ္မံ ဆေတွာ မံသံ ဆိန္ဒေယျ၊ မံသံ ဆေတွာ နှာရုံ ဆိန္ဒေယျ၊ နှာရုံ ဆေတွာ အဋ္ဌိံ ဆိန္ဒေယျ၊ အဋ္ဌိံ ဆေတွာ အဋ္ဌိမိဉ္ဇံ အာဟစ္စ တိဋ္ဌေယျ။ ဧဝမေဝ ခေါ၊ ဘိက္ခဝေ၊ လာဘသက္ကာရသိလောကော ဆဝိံ ဆိန္ဒတိ၊ ဆဝိံ ဆေတွာ စမ္မံ ဆိန္ဒတိ၊ စမ္မံ ဆေတွာ မံသံ ဆိန္ဒတိ၊ မံသံ ဆေတွာ နှာရုံ ဆိန္ဒတိ၊ နှာရုံ ဆေတွာ အဋ္ဌိံ ဆိန္ဒတိ၊ အဋ္ဌိံ ဆေတွာ အဋ္ဌိံမိဉ္ဇံ အာဟစ္စ တိဋ္ဌတိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ နဝမံ။>
    text <၁၀။ ဘိက္ခုသုတ္တံ>
      text <၁၇၉>, <သာဝတ္ထိယံ ဝိဟရတိ။ပေ။ ယောပိ သော၊ ဘိက္ခဝေ၊ ဘိက္ခု အရဟံ ခီဏာသဝေါ တဿပါဟံ လာဘသက္ကာရသိလောကော အန္တရာယာယ ဝဒာမီတိ။ ဧဝံ ဝုတ္တေ၊ အာယသ္မာ အာနန္ဒော ဘဂဝန္တံ ဧတဒဝေါစ ကိဿ ပန၊ ဘန္တေ၊ ခီဏာသဝဿ ဘိက္ခုနော လာဘသက္ကာရသိလောကော အန္တရာယာယာတိ။ ယာ ဟိဿ သာ၊ အာနန္ဒ၊ အကုပ္ပါ စေတောဝိမုတ္တိ နာဟံ တဿာ လာဘသက္ကာရသိလောကံ အန္တရာယာယ ဝဒာမိ။ ယေ စ ခွဿ၊ အာနန္ဒ၊ အပ္ပမတ္တဿ အာတာပိနော ပဟိတတ္တဿ ဝိဟရတော ဒိဋ္ဌဓမ္မသုခဝိဟာရာ အဓိဂတာ တေသာဟမဿ လာဘသက္ကာရသိလောကံ အန္တရာယာယ ဝဒာမိ။ ဧဝံ ဒာရုဏော ခေါ၊ အာနန္ဒ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ တသ္မာတိဟာနန္ဒ၊ ဧဝံ သိက္ခိတဗ္ဗံ ဥပ္ပန္နံ လာဘသက္ကာရသိလောကံ ပဇဟိဿာမ၊ န စ နော ဥပ္ပန္နော လာဘသက္ကာရသိလောကော စိတ္တံ ပရိယာဒာယ ဌဿတီတိ။ ဧဝဉှိ ဝေါ၊ အာနန္ဒ၊ သိက္ခိတဗ္ဗန္တိ။ ဒသမံ။>
      stand <တတိယော ဝဂ္ဂေါ။>
      text <တဿုဒ္ဒာနံ>
  text <၄။ စတုတ္ထဝဂ္ဂေါ>
    text <၁။ ဘိန္ဒိသုတ္တံ>
      text <၁၈၀>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ လာဘသက္ကာရသိလောကေန အဘိဘူတော ပရိယာဒိဏ္ဏစိတ္တော၊ ဘိက္ခဝေ၊ ဒေဝဒတ္တော သင်္ဃံ ဘိန္ဒိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ သိက္ခိတဗ္ဗန္တိ။ ပဌမံ။>
    text <၂။ ကုသလမူလသုတ္တံ>
      text <၁၈၁>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ လာဘသက္ကာရသိလောကေန အဘိဘူတဿ ပရိယာဒိဏ္ဏစိတ္တဿ၊ ဘိက္ခဝေ၊ ဒေဝဒတ္တဿ ကုသလမူလံ သမုစ္ဆေဒမဂမာ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ သိက္ခိတဗ္ဗန္တိ။ ဒုတိယံ။>
    text <၃။ ကုသလဓမ္မသုတ္တံ>
      text <၁၈၂>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ လာဘသက္ကာရသိလောကေန အဘိဘူတဿ ပရိယာဒိဏ္ဏစိတ္တဿ၊ ဘိက္ခဝေ၊ ဒေဝဒတ္တဿ ကုသလော ဓမ္မော သမုစ္ဆေဒမဂမာ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ သိက္ခိတဗ္ဗန္တိ။ တတိယံ။>
    text <၄။ သုက္ကဓမ္မသုတ္တံ>
      text <၁၈၃>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော။ လာဘသက္ကာရသိလောကေန အဘိဘူတဿ ပရိယာဒိဏ္ဏစိတ္တဿ၊ ဘိက္ခဝေ၊ ဒေဝဒတ္တဿ သုက္ကော ဓမ္မော သမုစ္ဆေဒမဂမာ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ သိက္ခိတဗ္ဗန္တိ။ စတုတ္ထံ။>
    text <၅။ အစိရပက္ကန္တသုတ္တံ>
      text <၁၈၄>, <ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ အစိရပက္ကန္တေ ဒေဝဒတ္တေ။ တတြ ခေါ ဘဂဝါ ဒေဝဒတ္တံ အာရဗ္ဘ ဘိက္ခူ အာမန္တေသိ အတ္တဝဓာယ၊ ဘိက္ခဝေ၊ ဒေဝဒတ္တဿ လာဘသက္ကာရသိလောကော ဥဒပါဒိ၊ ပရာဘဝါယ ဒေဝဒတ္တဿ လာဘသက္ကာရသိလောကော ဥဒပါဒိ။>
      text <သေယျထာပိ၊ ဘိက္ခဝေ၊ ကဒလီ အတ္တဝဓာယ ဖလံ ဒေတိ၊ ပရာဘဝါယ ဖလံ ဒေတိ၊ ဧဝမေဝ ခေါ၊ ဘိက္ခဝေ၊ အတ္တဝဓာယ ဒေဝဒတ္တဿ လာဘသက္ကာရသိလောကော ဥဒပါဒိ၊ ပရာဘဝါယ ဒေဝဒတ္တဿ လာဘသက္ကာရသိလောကော ဥဒပါဒိ။>
      text <သေယျထာပိ၊ ဘိက္ခဝေ၊ ဝေဠု အတ္တဝဓာယ ဖလံ ဒေတိ၊ ပရာဘဝါယ ဖလံ ဒေတိ၊ ဧဝမေဝ ခေါ၊ ဘိက္ခဝေ၊ အတ္တဝဓာယ ဒေဝဒတ္တဿ လာဘသက္ကာရသိလောကော ဥဒပါဒိ၊ ပရာဘဝါယ ဒေဝဒတ္တဿ လာဘသက္ကာရသိလောကော ဥဒပါဒိ။>
      text <သေယျထာပိ၊ ဘိက္ခဝေ၊ နဠော အတ္တဝဓာယ ဖလံ ဒေတိ၊ ပရာဘဝါယ ဖလံ ဒေတိ၊ ဧဝမေဝ ခေါ၊ ဘိက္ခဝေ၊ အတ္တဝဓာယ ဒေဝဒတ္တဿ လာဘသက္ကာရသိလောကော ဥဒပါဒိ၊ ပရာဘဝါယ ဒေဝဒတ္တဿ လာဘသက္ကာရသိလောကော ဥဒပါဒိ။>
      text <သေယျထာပိ၊ ဘိက္ခဝေ၊ အဿတရီ အတ္တဝဓာယ ဂဗ္ဘံ ဂဏှာတိ၊ ပရာဘဝါယ ဂဗ္ဘံ ဂဏှာတိ၊ ဧဝမေဝ ခေါ၊ ဘိက္ခဝေ၊ အတ္တဝဓာယ ဒေဝဒတ္တဿ လာဘသက္ကာရသိလောကော ဥဒပါဒိ၊ ပရာဘဝါယ ဒေဝဒတ္တဿ လာဘသက္ကာရသိလောကော ဥဒပါဒိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။>
      text <ဣဒမဝေါစ ဘဂဝါ။ ဣဒံ ဝတွာန သုဂတော အထာပရံ ဧတဒဝေါစ သတ္ထာ>
    text <၆။ ပဉ္စရထသတသုတ္တံ>
      text <၁၈၅>, <ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ။ တေန ခေါ ပန သမယေန ဒေဝဒတ္တဿ အဇာတသတ္တုကုမာရော ပဉ္စဟိ ရထသတေဟိ သာယံ ပါတံ ဥပဋ္ဌာနံ ဂစ္ဆတိ၊ ပဉ္စ စ ထာလိပါကသတာနိ ဘတ္တာဘိဟာရော အဘိဟရီယတိ။ အထ ခေါ သမ္ဗဟုလာ ဘိက္ခူ ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု။ ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ ဒေဝဒတ္တဿ၊ ဘန္တေ၊ အဇာတသတ္တုကုမာရော ပဉ္စဟိ ရထသတေဟိ သာယံ ပါတံ ဥပဋ္ဌာနံ ဂစ္ဆတိ၊ ပဉ္စ စ ထာလိပါကသတာနိ ဘတ္တာဘိဟာရော အဘိဟရီယတီတိ။ မာ၊ ဘိက္ခဝေ၊ ဒေဝဒတ္တဿ လာဘသက္ကာရသိလောကံ ပိဟယိတ္ထ။ ယာဝကီဝဉ္စ၊ ဘိက္ခဝေ၊ ဒေဝဒတ္တဿ အဇာတသတ္တုကုမာရော ပဉ္စဟိ ရထသတေဟိ သာယံ ပါတံ ဥပဋ္ဌာနံ ဂမိဿတိ၊ ပဉ္စ စ ထာလိပါကသတာနိ ဘတ္တာဘိဟာရော အာဟရီယိဿတိ၊ ဟာနိယေဝ၊ ဘိက္ခဝေ၊ ဒေဝဒတ္တဿ ပါဋိကင်္ခါ ကုသလေသု ဓမ္မေသု၊ နော ဝုဒ္ဓိ။>
      text <သေယျထာပိ၊ ဘိက္ခဝေ၊ စဏ္ဍဿ ကုက္ကုရဿ နာသာယ ပိတ္တံ ဘိန္ဒေယျုံ၊ ဧဝဉှိ သော၊ ဘိက္ခဝေ၊ ကုက္ကုရော ဘိယျောသောမတ္တာယ စဏ္ဍတရော အဿ၊ ဧဝမေဝ၊ ဘိက္ခဝေ၊ ယာဝကီဝဉ္စ ဒေဝဒတ္တဿ အဇာတသတ္တုကုမာရော ပဉ္စဟိ ရထသတေဟိ သာယံ ပါတံ ဥပဋ္ဌာနံ ဂမိဿတိ၊ ပဉ္စ စ ထာလိပါကသတာနိ ဘတ္တာဘိဟာရော အာဟရီယိဿတိ၊ ဟာနိယေဝ၊ ဘိက္ခဝေ၊ ဒေဝဒတ္တဿ ပါဋိကင်္ခါ ကုသလေသု ဓမ္မေသု၊ နော ဝုဒ္ဓိ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော။ပေ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ ဆဋ္ဌံ။>
    text <၇။ မာတုသုတ္တံ>
      text <၁၈၆>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ ဣဓာဟံ၊ ဘိက္ခဝေ၊ ဧကစ္စံ ပုဂ္ဂလံ ဧဝံ စေတသာ စေတော ပရိစ္စ ပဇာနာမိ န စာယမာယသ္မာ မာတုပိ ဟေတု သမ္ပဇာနမုသာ ဘာသေယျာတိ။ တမေနံ ပဿာမိ အပရေန သမယေန လာဘသက္ကာရသိလောကေန အဘိဘူတံ ပရိယာဒိဏ္ဏစိတ္တံ သမ္ပဇာနမုသာ ဘာသန္တံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ တသ္မာတိဟ၊ ဘိက္ခဝေ၊ ဧဝံ သိက္ခိတဗ္ဗံ ဥပ္ပန္နံ လာဘသက္ကာရသိလောကံ ပဇဟိဿာမ။ န စ နော ဥပ္ပန္နော လာဘသက္ကာရသိလောကော စိတ္တံ ပရိယာဒာယ ဌဿတီတိ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ သတ္တမံ။>
    text <၈-၁၃။ ပိတုသုတ္တာဒိဆက္ကံ>
      text <၁၈၇>, <သာဝတ္ထိယံ ဝိဟရတိ။ပေ။ ဒာရုဏော၊ ဘိက္ခဝေ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ ဣဓာဟံ၊ ဘိက္ခဝေ၊ ဧကစ္စံ ပုဂ္ဂလံ ဧဝံ စေတသာ စေတော ပရိစ္စ ပဇာနာမိ န စာယမာယသ္မာ ပိတုပိ ဟေတု။ပေ။ ဘာတုပိ ဟေတု။ ဘဂိနိယာပိ ဟေတု။ ပုတ္တဿပိ ဟေတု။ ဓီတုယာပိ ဟေတု။ ပဇာပတိယာပိ ဟေတု သမ္ပဇာနမုသာ ဘာသေယျာတိ။ တမေနံ ပဿာမိ အပရေန သမယေန လာဘသက္ကာရသိလောကေန အဘိဘူတံ ပရိယာဒိဏ္ဏစိတ္တံ သမ္ပဇာနမုသာ ဘာသန္တံ။ ဧဝံ ဒာရုဏော ခေါ၊ ဘိက္ခဝေ၊ လာဘသက္ကာရသိလောကော ကဋုကော ဖရုသော အန္တရာယိကော အနုတ္တရဿ ယောဂက္ခေမဿ အဓိဂမာယ။ တသ္မာတိဟ၊ ဘိက္ခဝေ၊ ဧဝံ သိက္ခိတဗ္ဗံ ဥပ္ပန္နံ လာဘသက္ကာရသိလောကံ ပဇဟိဿာမ၊ န စ နော ဥပ္ပန္နော လာဘသက္ကာရသိလောကော စိတ္တံ ပရိယာဒာယ ဌဿတီတိ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ တေရသမံ။>
      stand <စတုတ္ထော ဝဂ္ဂေါ။>
      text <တဿုဒ္ဒာနံ>
      stand <လာဘသက္ကာရသံယုတ္တံ သမတ္တံ။>
