text <၄။ အနမတဂ္ဂသံယုတ္တံ>
  text <၁။ ပဌမဝဂ္ဂေါ>
    text <၁။ တိဏကဋ္ဌသုတ္တံ>
      text <၁၂၄>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <အနမတဂ္ဂေါယံ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ သေယျထာပိ၊ ဘိက္ခဝေ၊ ပုရိသော ယံ ဣမသ္မိံ ဇမ္ဗုဒီပေ တိဏကဋ္ဌသာခါပလာသံ တံ ဆေတွာ ဧကဇ္ဈံ သံဟရိတွာ စတုရင်္ဂုလံ စတုရင်္ဂုလံ ဃဋိကံ ကတွာ နိက္ခိပေယျ အယံ မေ မာတာ၊ တဿာ မေ မာတု အယံ မာတာတိ၊ အပရိယာဒိန္နာဝ ဘိက္ခဝေ၊ တဿ ပုရိသဿ မာတုမာတရော အဿု၊ အထ ဣမသ္မိံ ဇမ္ဗုဒီပေ တိဏကဋ္ဌသာခါပလာသံ ပရိက္ခယံ ပရိယာဒာနံ ဂစ္ဆေယျ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ ဧဝံ ဒီဃရတ္တံ ဝေါ၊ ဘိက္ခဝေ၊ ဒုက္ခံ ပစ္စနုဘူတံ တိဗ္ဗံ ပစ္စနုဘူတံ ဗျသနံ ပစ္စနုဘူတံ၊ ကဋသီ ဝဍ္ဎိတာ။ ယာဝဉ္စိဒံ၊ ဘိက္ခဝေ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ အလံ ဝိရဇ္ဇိတုံ အလံ ဝိမုစ္စိတုန္တိ။ ပဌမံ။>
    text <၂။ ပထဝီသုတ္တံ>
      text <၁၂၅>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ သေယျထာပိ၊ ဘိက္ခဝေ၊ ပုရိသော ဣမံ မဟာပထဝိံ ကောလဋ္ဌိမတ္တံ ကောလဋ္ဌိမတ္တံ မတ္တိကာဂုဠိကံ ကရိတွာ နိက္ခိပေယျ အယံ မေ ပိတာ၊ တဿ မေ ပိတု အယံ ပိတာတိ၊ အပရိယာဒိန္နာဝ ဘိက္ခဝေ၊ တဿ ပုရိသဿ ပိတုပိတရော အဿု၊ အထာယံ မဟာပထဝီ ပရိက္ခယံ ပရိယာဒာနံ ဂစ္ဆေယျ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ ဧဝံ ဒီဃရတ္တံ ဝေါ၊ ဘိက္ခဝေ၊ ဒုက္ခံ ပစ္စနုဘူတံ တိဗ္ဗံ ပစ္စနုဘူတံ ဗျသနံ ပစ္စနုဘူတံ၊ ကဋသီ ဝဍ္ဎိတာ။ ယာဝဉ္စိဒံ၊ ဘိက္ခဝေ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ၊ အလံ ဝိရဇ္ဇိတုံ၊ အလံ ဝိမုစ္စိတုန္တိ။ ဒုတိယံ။>
    text <၃။ အဿုသုတ္တံ>
      text <၁၂၆>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ တံ ကိံ မညထ၊ ဘိက္ခဝေ၊ ကတမံ နု ခေါ ဗဟုတရံ၊ ယံ ဝါ ဝေါ ဣမိနာ ဒီဃေန အဒ္ဓုနာ သန္ဓာဝတံ သံသရတံ အမနာပသမ္ပယောဂါ မနာပဝိပ္ပယောဂါ ကန္ဒန္တာနံ ရောဒန္တာနံ အဿု ပဿန္နံ ပဂ္ဃရိတံ၊ ယံ ဝါ စတူသု မဟာသမုဒ္ဒေသု ဥဒကန္တိ။ ယထာ ခေါ မယံ၊ ဘန္တေ၊ ဘဂဝတာ ဓမ္မံ ဒေသိတံ အာဇာနာမ၊ ဧတဒေဝ၊ ဘန္တေ၊ ဗဟုတရံ ယံ နော ဣမိနာ ဒီဃေန အဒ္ဓုနာ သန္ဓာဝတံ သံသရတံ အမနာပသမ္ပယောဂါ မနာပဝိပ္ပယောဂါ ကန္ဒန္တာနံ ရောဒန္တာနံ အဿု ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကန္တိ။>
      text <သာဓု သာဓု၊ ဘိက္ခဝေ၊ သာဓု ခေါ မေ တုမှေ၊ ဘိက္ခဝေ၊ ဧဝံ ဓမ္မံ ဒေသိတံ အာဇာနာထ။ ဧတဒေဝ၊ ဘိက္ခဝေ၊ ဗဟုတရံ ယံ ဝေါ ဣမိနာ ဒီဃေန အဒ္ဓုနာ သန္ဓာဝတံ သံသရတံ အမနာပသမ္ပယောဂါ မနာပဝိပ္ပယောဂါ ကန္ဒန္တာနံ ရောဒန္တာနံ အဿု ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကံ။ ဒီဃရတ္တံ ဝေါ၊ ဘိက္ခဝေ၊ မာတုမရဏံ ပစ္စနုဘူတံ၊ တေသံ ဝါ မာတုမရဏံ ပစ္စနုဘောန္တာနံ အမနာပသမ္ပယောဂါ မနာပဝိပ္ပယောဂါ ကန္ဒန္တာနံ ရောဒန္တာနံ အဿု ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကံ။ ဒီဃရတ္တံ ဝေါ၊ ဘိက္ခဝေ၊ ပိတုမရဏံ ပစ္စနုဘူတံ။ပေ။ ဘာတုမရဏံ ပစ္စနုဘူတံ။ ဘဂိနိမရဏံ ပစ္စနုဘူတံ။ ပုတ္တမရဏံ ပစ္စနုဘူတံ။ ဓီတုမရဏံ ပစ္စနုဘူတံ။ ဉာတိဗျသနံ ပစ္စနုဘူတံ။ ဘောဂဗျသနံ ပစ္စနုဘူတံ။ ဒီဃရတ္တံ ဝေါ၊ ဘိက္ခဝေ၊ ရောဂဗျသနံ ပစ္စနုဘူတံ၊ တေသံ ဝေါ ရောဂဗျသနံ ပစ္စနုဘောန္တာနံ အမနာပသမ္ပယောဂါ မနာပဝိပ္ပယောဂါ ကန္ဒန္တာနံ ရောဒန္တာနံ အဿု ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကံ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ပေ။ ယာဝဉ္စိဒံ၊ ဘိက္ခဝေ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ၊ အလံ ဝိရဇ္ဇိတုံ၊ အလံ ဝိမုစ္စိတုန္တိ။ တတိယံ။>
    text <၄။ ခီရသုတ္တံ>
      text <၁၂၇>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ တံ ကိံ မညထ၊ ဘိက္ခဝေ၊ ကတမံ နု ခေါ ဗဟုတရံ၊ ယံ ဝါ ဝေါ ဣမိနာ ဒီဃေန အဒ္ဓုနာ သန္ဓာဝတံ သံသရတံ မာတုထညံ ပီတံ၊ ယံ ဝါ စတူသု မဟာသမုဒ္ဒေသု ဥဒကန္တိ။ ယထာ ခေါ မယံ၊ ဘန္တေ၊ ဘဂဝတာ ဓမ္မံ ဒေသိတံ အာဇာနာမ၊ ဧတဒေဝ၊ ဘန္တေ၊ ဗဟုတရံ ယံ နော ဣမိနာ ဒီဃေန အဒ္ဓုနာ သန္ဓာဝတံ သံသရတံ မာတုထညံ ပီတံ၊ န တွေဝ စတူသု မဟာသမုဒ္ဒေသု ဥဒကန္တိ။>
      text <သာဓု သာဓု၊ ဘိက္ခဝေ၊ သာဓု ခေါ မေ တုမှေ၊ ဘိက္ခဝေ၊ ဧဝံ ဓမ္မံ ဒေသိတံ အာဇာနာထ။ ဧတဒေဝ၊ ဘိက္ခဝေ၊ ဗဟုတရံ ယံ ဝေါ ဣမိနာ ဒီဃေန အဒ္ဓုနာ သန္ဓာဝတံ သံသရတံ မာတုထညံ ပီတံ၊ န တွေဝ စတူသု မဟာသမုဒ္ဒေသု ဥဒကံ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ပေ။ အလံ ဝိမုစ္စိတုန္တိ။ စတုတ္ထံ။>
    text <၅။ ပဗ္ဗတသုတ္တံ>
      text <၁၂၈>, <သာဝတ္ထိယံ ဝိဟရတိ။ပေ။ အာရာမေ။ အထ ခေါ အညတရော ဘိက္ခု ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ။ ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ ကီဝဒီဃော နု ခေါ၊ ဘန္တေ၊ ကပ္ပေါတိ။ ဒီဃော ခေါ၊ ဘိက္ခု၊ ကပ္ပေါ။ သော န သုကရော သင်္ခါတုံ ဧတ္တကာနိ ဝဿာနိ ဣတိ ဝါ၊ ဧတ္တကာနိ ဝဿသတာနိ ဣတိ ဝါ၊ ဧတ္တကာနိ ဝဿသဟဿာနိ ဣတိ ဝါ၊ ဧတ္တကာနိ ဝဿသတသဟဿာနိ ဣတိ ဝါတိ။>
      text <သက္ကာ ပန၊ ဘန္တေ၊ ဥပမံ ကာတုန္တိ။ သက္ကာ၊ ဘိက္ခူတိ ဘဂဝါ အဝေါစ။ သေယျထာပိ၊ ဘိက္ခု၊ မဟာသေလော ပဗ္ဗတော ယောဇနံ အာယာမေန ယောဇနံ ဝိတ္ထာရေန ယောဇနံ ဥဗ္ဗေဓေန အစ္ဆိန္နော အသုသိရော ဧကဂ္ဃနော။ တမေနံ ပုရိသော ဝဿသတဿ ဝဿသတဿ အစ္စယေန ကာသိကေန ဝတ္ထေန သကိံ သကိံ ပရိမဇ္ဇေယျ။ ခိပ္ပတရံ ခေါ သော၊ ဘိက္ခု၊ မဟာသေလော ပဗ္ဗတော ဣမိနာ ဥပက္ကမေန ပရိက္ခယံ ပရိယာဒာနံ ဂစ္ဆေယျ၊ န တွေဝ ကပ္ပေါ။ ဧဝံ ဒီဃော၊ ဘိက္ခု၊ ကပ္ပေါ။ ဧဝံ ဒီဃာနံ ခေါ၊ ဘိက္ခု၊ ကပ္ပါနံ နေကော ကပ္ပေါ သံသိတော၊ နေကံ ကပ္ပသတံ သံသိတံ၊ နေကံ ကပ္ပသဟဿံ သံသိတံ၊ နေကံ ကပ္ပသတသဟဿံ သံသိတံ။ တံ ကိဿ ဟေတု။ အနမတဂ္ဂေါယံ၊ ဘိက္ခု၊ သံသာရော။ ပုဗ္ဗာ ကောဋိ။ပေ။ ယာဝဉ္စိဒံ၊ ဘိက္ခု၊ အလမေဝ သဗ္ဗသင်္ခါရေသု နိဗ္ဗိန္ဒိတုံ၊ အလံ ဝိရဇ္ဇိတုံ၊ အလံ ဝိမုစ္စိတုန္တိ။ ပဉ္စမံ။>
    text <၆။ သာသပသုတ္တံ>
      text <၁၂၉>, <သာဝတ္ထိယံ ဝိဟရတိ။ အထ ခေါ အညတရော ဘိက္ခု ယေန ဘဂဝါ။ပေ။ ဧကမန္တံ နိသိန္နော ခေါ သော ဘိက္ခု ဘဂဝန္တံ ဧတဒဝေါစ ကီဝဒီဃော၊ နု ခေါ၊ ဘန္တေ၊ ကပ္ပေါတိ။ ဒီဃော ခေါ၊ ဘိက္ခု၊ ကပ္ပေါ။ သော န သုကရော သင်္ခါတုံ ဧတ္တကာနိ ဝဿာနိ ဣတိ ဝါ။ပေ။ ဧတ္တကာနိ ဝဿသတသဟဿာနိ ဣတိ ဝါတိ။>
      text <သက္ကာ ပန၊ ဘန္တေ၊ ဥပမံ ကာတုန္တိ။ သက္ကာ၊ ဘိက္ခူတိ ဘဂဝါ အဝေါစ။ သေယျထာပိ၊ ဘိက္ခု၊ အာယသံ နဂရံ ယောဇနံ အာယာမေန ယောဇနံ ဝိတ္ထာရေန ယောဇနံ ဥဗ္ဗေဓေန၊ ပုဏ္ဏံ သာသပါနံ ဂုဠိကာဗဒ္ဓံ။ တတော ပုရိသော ဝဿသတဿ ဝဿသတဿ အစ္စယေန ဧကမေကံ သာသပံ ဥဒ္ဓရေယျ။ ခိပ္ပတရံ ခေါ သော၊ ဘိက္ခု မဟာသာသပရာသိ ဣမိနာ ဥပက္ကမေန ပရိက္ခယံ ပရိယာဒာနံ ဂစ္ဆေယျ၊ န တွေဝ ကပ္ပေါ။ ဧဝံ ဒီဃော ခေါ၊ ဘိက္ခု၊ ကပ္ပေါ။ ဧဝံ ဒီဃာနံ ခေါ၊ ဘိက္ခု၊ ကပ္ပါနံ နေကော ကပ္ပေါ သံသိတော၊ နေကံ ကပ္ပသတံ သံသိတံ၊ နေကံ ကပ္ပသဟဿံ သံသိတံ၊ နေကံ ကပ္ပသတသဟဿံ သံသိတံ။ တံ ကိဿ ဟေတု။ အနမတဂ္ဂေါယံ၊ ဘိက္ခု၊ သံသာရော။ပေ။ အလံ ဝိမုစ္စိတုန္တိ။ ဆဋ္ဌံ။>
    text <၇။ သာဝကသုတ္တံ>
      text <၁၃၀>, <သာဝတ္ထိယံ ဝိဟရတိ။ အထ ခေါ သမ္ဗဟုလာ ဘိက္ခူ ယေန ဘဂဝါ။ပေ။ ဧကမန္တံ နိသိန္နာ ခေါ တေ ဘိက္ခူ ဘဂဝန္တံ ဧတဒဝေါစုံ ကီဝဗဟုကာ နု ခေါ၊ ဘန္တေ၊ ကပ္ပါ အဗ္ဘတီတာ အတိက္ကန္တာတိ။ ဗဟုကာ ခေါ၊ ဘိက္ခဝေ၊ ကပ္ပါ အဗ္ဘတီတာ အတိက္ကန္တာ။ တေ န သုကရာ သင်္ခါတုံ ဧတ္တကာ ကပ္ပါ ဣတိ ဝါ၊ ဧတ္တကာနိ ကပ္ပသတာနိ ဣတိ ဝါ၊ ဧတ္တကာနိ ကပ္ပသဟဿာနိ ဣတိ ဝါ၊ ဧတ္တကာနိ ကပ္ပသတသဟဿာနိ ဣတိ ဝါတိ။>
      text <သက္ကာ ပန၊ ဘန္တေ၊ ဥပမံ ကာတုန္တိ။ သက္ကာ၊ ဘိက္ခဝေတိ ဘဂဝါ အဝေါစ။ ဣဓဿု၊ ဘိက္ခဝေ၊ စတ္တာရော သာဝကာ ဝဿသတာယုကာ ဝဿသတဇီဝိနော။ တေ ဒိဝသေ ဒိဝသေ ကပ္ပသတသဟဿံ ကပ္ပသတသဟဿံ အနုဿရေယျုံ။ အနနုဿရိတာဝ ဘိက္ခဝေ၊ တေဟိ ကပ္ပါ အဿု၊ အထ ခေါ တေ စတ္တာရော သာဝကာ ဝဿသတာယုကာ ဝဿသတဇီဝိနော ဝဿသတဿ အစ္စယေန ကာလံ ကရေယျုံ။ ဧဝံ ဗဟုကာ ခေါ၊ ဘိက္ခဝေ၊ ကပ္ပါ အဗ္ဘတီတာ အတိက္ကန္တာ။ တေ န သုကရာ သင်္ခါတုံ ဧတ္တကာ ကပ္ပါ ဣတိ ဝါ၊ ဧတ္တကာနိ ကပ္ပသတာနိ ဣတိ ဝါ၊ ဧတ္တကာနိ ကပ္ပသဟဿာနိ ဣတိ ဝါ၊ ဧတ္တကာနိ ကပ္ပသတသဟဿာနိ ဣတိ ဝါတိ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ပေ။ အလံ ဝိမုစ္စိတုန္တိ။ သတ္တမံ။>
    text <၈။ ဂင်္ဂါသုတ္တံ>
      text <၁၃၁>, <ရာဇဂဟေ ဝိဟရတိ ဝေဠုဝနေ။ အထ ခေါ အညတရော ဗြာဟ္မဏော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝတာ သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ သော ဗြာဟ္မဏော ဘဂဝန္တံ ဧတဒဝေါစ ကီဝဗဟုကာ နု ခေါ၊ ဘော ဂေါတမ၊ ကပ္ပါ အဗ္ဘတီတာ အတိက္ကန္တာတိ။ ဗဟုကာ ခေါ၊ ဗြာဟ္မဏ၊ ကပ္ပါ အဗ္ဘတီတာ အတိက္ကန္တာ။ တေ န သုကရာ သင်္ခါတုံ ဧတ္တကာ ကပ္ပါ ဣတိ ဝါ၊ ဧတ္တကာနိ ကပ္ပသတာနိ ဣတိ ဝါ၊ ဧတ္တကာနိ ကပ္ပသဟဿာနိ ဣတိ ဝါ၊ ဧတ္တကာနိ ကပ္ပသတသဟဿာနိ ဣတိ ဝါတိ။>
      text <သက္ကာ ပန၊ ဘော ဂေါတမ၊ ဥပမံ ကာတုန္တိ။ သက္ကာ၊ ဗြာဟ္မဏာတိ ဘဂဝါ အဝေါစ။ သေယျထာပိ၊ ဗြာဟ္မဏ၊ ယတော စာယံ ဂင်္ဂါ နဒီ ပဘဝတိ ယတ္ထ စ မဟာသမုဒ္ဒံ အပ္ပေတိ၊ ယာ ဧတသ္မိံ အန္တရေ ဝါလိကာ သာ န သုကရာ သင်္ခါတုံ ဧတ္တကာ ဝါလိကာ ဣတိ ဝါ၊ ဧတ္တကာနိ ဝါလိကသတာနိ ဣတိ ဝါ၊ ဧတ္တကာနိ ဝါလိကသဟဿာနိ ဣတိ ဝါ၊ ဧတ္တကာနိ ဝါလိကသတသဟဿာနိ ဣတိ ဝါတိ။ တတော ဗဟုတရာ ခေါ၊ ဗြာဟ္မဏ၊ ကပ္ပါ အဗ္ဘတီတာ အတိက္ကန္တာ။ တေ န သုကရာ သင်္ခါတုံ ဧတ္တကာ ကပ္ပါ ဣတိ ဝါ၊ ဧတ္တကာနိ ကပ္ပသတာနိ ဣတိ ဝါ၊ ဧတ္တကာနိ ကပ္ပသဟဿာနိ ဣတိ ဝါ၊ ဧတ္တကာနိ ကပ္ပသတသဟဿာနိ ဣတိ ဝါတိ။ တံ ကိဿ ဟေတု။ အနမတဂ္ဂေါယံ၊ ဗြာဟ္မဏ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ ဧဝံ ဒီဃရတ္တံ ခေါ၊ ဗြာဟ္မဏ၊ ဒုက္ခံ ပစ္စနုဘူတံ တိဗ္ဗံ ပစ္စနုဘူတံ ဗျသနံ ပစ္စနုဘူတံ၊ ကဋသီ ဝဍ္ဎိတာ။ ယာဝဉ္စိဒံ၊ ဗြာဟ္မဏ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ၊ အလံ ဝိရဇ္ဇိတုံ၊ အလံ ဝိမုစ္စိတုန္တိ။>
      text <ဧဝံ ဝုတ္တေ၊ သော ဗြာဟ္မဏော ဘဂဝန္တံ ဧတဒဝေါစ အဘိက္ကန္တံ၊ ဘော ဂေါတမ၊ အဘိက္ကန္တံ၊ ဘော ဂေါတမ။ပေ။ ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန္တိ။ အဋ္ဌမံ။>
    text <၉။ ဒဏ္ဍသုတ္တံ>
      text <၁၃၂>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ သေယျထာပိ၊ ဘိက္ခဝေ၊ ဒဏ္ဍော ဥပရိဝေဟာသံ ခိတ္တော သကိမ္ပိ မူလေန နိပတတိ၊ သကိမ္ပိ မဇ္ဈေန နိပတတိ၊ သကိမ္ပိ အန္တေန နိပတတိ၊ ဧဝမေဝ ခေါ၊ ဘိက္ခဝေ၊ အဝိဇ္ဇာနီဝရဏာ သတ္တာ တဏှာသံယောဇနာ သန္ဓာဝန္တာ သံသရန္တာ သကိမ္ပိ အသ္မာ လောကာ ပရံ လောကံ ဂစ္ဆန္တိ၊ သကိမ္ပိ ပရသ္မာ လောကာ ဣမံ လောကံ အာဂစ္ဆန္တိ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ပေ။ အလံ ဝိမုစ္စိတုန္တိ။ နဝမံ။>
    text <၁၀။ ပုဂ္ဂလသုတ္တံ>
      text <၁၃၃>, <ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <အနမတဂ္ဂေါယံ၊ ဘိက္ခဝေ၊ သံသာရော။ပေ။ ဧကပုဂ္ဂလဿ၊ ဘိက္ခဝေ၊ ကပ္ပံ သန္ဓာဝတော သံသရတော သိယာ ဧဝံ မဟာ အဋ္ဌိကင်္ကလော အဋ္ဌိပုဉ္ဇော အဋ္ဌိရာသိ ယထာယံ ဝေပုလ္လော ပဗ္ဗတော၊ သစေ သံဟာရကော အဿ၊ သမ္ဘတဉ္စ န ဝိနဿေယျ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ပေ။ အလံ ဝိမုစ္စိတုန္တိ။>
      text <ဣဒမဝေါစ ဘဂဝါ။ ဣဒံ ဝတွာန သုဂတော အထာပရံ ဧတဒဝေါစ သတ္ထာ>
      block
        text <ဧကဿေကေန ကပ္ပေန၊ ပုဂ္ဂလဿဋ္ဌိသဉ္စယော။>
        text <သိယာ ပဗ္ဗတသမော ရာသိ၊ ဣတိ ဝုတ္တံ မဟေသိနာ။>
        text <သော ခေါ ပနာယံ အက္ခါတော၊ ဝေပုလ္လော ပဗ္ဗတော မဟာ။>
        text <ဥတ္တရော ဂိဇ္ဈကူဋဿ၊ မဂဓာနံ ဂိရိဗ္ဗဇေ။>
        text <ယတော စ အရိယသစ္စာနိ၊ သမ္မပ္ပညာယ ပဿတိ။>
        text <ဒုက္ခံ ဒုက္ခသမုပ္ပါဒံ၊ ဒုက္ခဿ စ အတိက္ကမံ။>
        text <အရိယံ စဋ္ဌင်္ဂိကံ မဂ္ဂံ၊ ဒုက္ခူပသမဂါမိနံ။>
        text <သ သတ္တက္ခတ္တုံပရမံ၊ သန္ဓာဝိတွာန ပုဂ္ဂလော။>
        text <ဒုက္ခဿန္တကရော ဟောတိ၊ သဗ္ဗသံယောဇနက္ခယာတိ။ ဒသမံ။>
        text <တိဏကဋ္ဌဉ္စ ပထဝီ၊ အဿု ခီရဉ္စ ပဗ္ဗတံ။>
        text <သာသပါ သာဝကာ ဂင်္ဂါ၊ ဒဏ္ဍော စ ပုဂ္ဂလေန စာတိ။>
        text <ပါစီနဝံသော တိဝရာနံ၊ ရောဟိတဿာန ဝင်္ကကော။>
        text <သုပ္ပိယာနံ သုပဿောတိ၊ မာဂဓာနဉ္စ ဝေပုလ္လော။>
        text <အနိစ္စာ ဝတ သင်္ခါရာ၊ ဥပ္ပါဒဝယဓမ္မိနော။>
        text <ဥပ္ပဇ္ဇိတွာ နိရုဇ္ဈန္တိ၊ တေသံ ဝူပသမော သုခေါတိ။ ဒသမံ။>
        text <ဒုဂ္ဂတံ သုခိတဉ္စေဝ၊ တိံသ မာတာပိတေန စ။>
        text <ဘာတာ ဘဂိနီ ပုတ္တော စ၊ ဓီတာ ဝေပုလ္လပဗ္ဗတံ။>
      stand <ပဌမော ဝဂ္ဂေါ။>
      text <တဿုဒ္ဒာနံ>
  text <၂။ ဒုတိယဝဂ္ဂေါ>
    text <၁။ ဒုဂ္ဂတသုတ္တံ>
      text <၁၃၄>, <ဧကံ သမယံ ဘဂဝါ သာဝတ္ထိယံ ဝိဟရတိ။ တတြ ခေါ ဘဂဝါ ဘိက္ခု အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ ယံ၊ ဘိက္ခဝေ၊ ပဿေယျာထ ဒုဂ္ဂတံ ဒုရူပေတံ နိဋ္ဌမေတ္ထ ဂန္တဗ္ဗံ အမှေဟိပိ ဧဝရူပံ ပစ္စနုဘူတံ ဣမိနာ ဒီဃေန အဒ္ဓုနာတိ။ တံ ကိဿ ဟေတု။ပေ။ ယာဝဉ္စိဒံ၊ ဘိက္ခဝေ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ အလံ ဝိရဇ္ဇိတုံ အလံ ဝိမုစ္စိတုန္တိ။ ပဌမံ။>
    text <၂။ သုခိတသုတ္တံ>
      text <၁၃၅>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ပေ။ ယံ၊ ဘိက္ခဝေ၊ ပဿေယျာထ သုခိတံ သုသဇ္ဇိတံ၊ နိဋ္ဌမေတ္ထ ဂန္တဗ္ဗံ အမှေဟိပိ ဧဝရူပံ ပစ္စနုဘူတံ ဣမိနာ ဒီဃေန အဒ္ဓုနာတိ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ။ပေ။ အလံ ဝိမုစ္စိတုန္တိ။ ဒုတိယံ။>
    text <၃။ တိံသမတ္တသုတ္တံ>
      text <၁၃၆>, <ရာဇဂဟေ ဝိဟရတိ ဝေဠုဝနေ။ အထ ခေါ တိံသမတ္တာ ပါဝေယျကာ ဘိက္ခူ သဗ္ဗေ အာရညိကာ သဗ္ဗေ ပိဏ္ဍပါတိကာ သဗ္ဗေ ပံသုကူလိကာ သဗ္ဗေ တေစီဝရိကာ သဗ္ဗေ သသံယောဇနာ ယေန ဘဂဝါ တေနုပသင်္ကမိံသု၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု။ အထ ခေါ ဘဂဝတော ဧတဒဟောသိ ဣမေ ခေါ တိံသမတ္တာ ပါဝေယျကာ ဘိက္ခူ သဗ္ဗေ အာရညိကာ သဗ္ဗေ ပိဏ္ဍပါတိကာ သဗ္ဗေ ပံသုကူလိကာ သဗ္ဗေ တေစီဝရိကာ သဗ္ဗေ သသံယောဇနာ။ ယံနူနာဟံ ဣမေသံ တထာ ဓမ္မံ ဒေသေယျံ ယထာ နေသံ ဣမသ္မိံယေဝ အာသနေ အနုပါဒာယ အာသဝေဟိ စိတ္တာနိ ဝိမုစ္စေယျုန္တိ။ အထ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ တံ ကိံ မညထ၊ ဘိက္ခဝေ၊ ကတမံ နု ခေါ ဗဟုတရံ၊ ယံ ဝါ ဝေါ ဣမိနာ ဒီဃေန အဒ္ဓုနာ သန္ဓာဝတံ သံသရတံ သီသစ္ဆိန္နာနံ လောဟိတံ ပဿန္နံ ပဂ္ဃရိတံ၊ ယံ ဝါ စတူသု မဟာသမုဒ္ဒေသု ဥဒကန္တိ။ ယထာ ခေါ မယံ၊ ဘန္တေ၊ ဘဂဝတာ ဓမ္မံ ဒေသိတံ အာဇာနာမ၊ ဧတဒေဝ၊ ဘန္တေ၊ ဗဟုတရံ၊ ယံ နော ဣမိနာ ဒီဃေန အဒ္ဓုနာ သန္ဓာဝတံ သံသရတံ သီသစ္ဆိန္နာနံ လောဟိတံ ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကန္တိ။>
      text <သာဓု သာဓု၊ ဘိက္ခဝေ၊ သာဓု ခေါ မေ တုမှေ၊ ဘိက္ခဝေ၊ ဧဝံ ဓမ္မံ ဒေသိတံ အာဇာနာထ။ ဧတဒေဝ၊ ဘိက္ခဝေ၊ ဗဟုတရံ၊ ယံ ဝေါ ဣမိနာ ဒီဃေန အဒ္ဓုနာ သန္ဓာဝတံ သံသရတံ သီသစ္ဆိန္နာနံ လောဟိတံ ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကံ။ ဒီဃရတ္တံ ဝေါ၊ ဘိက္ခဝေ၊ ဂုန္နံ သတံ ဂေါဘူတာနံ သီသစ္ဆိန္နာနံ လောဟိတံ ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကံ။ ဒီဃရတ္တံ ဝေါ၊ ဘိက္ခဝေ၊ မဟိံသာနံ သတံ မဟိံသဘူတာနံ သီသစ္ဆိန္နာနံ လောဟိတံ ပဿန္နံ ပဂ္ဃရိတံ။ပေ။ ဒီဃရတ္တံ ဝေါ၊ ဘိက္ခဝေ၊ ဥရဗ္ဘာနံ သတံ ဥရဗ္ဘဘူတာနံ။ပေ။ အဇာနံ သတံ အဇဘူတာနံ။ မိဂါနံ သတံ မိဂဘူတာနံ။ ကုက္ကုဋာနံ သတံ ကုက္ကုဋဘူတာနံ။ သူကရာနံ သတံ သူကရဘူတာနံ။ ဒီဃရတ္တံ ဝေါ၊ ဘိက္ခဝေ၊ စောရာ ဂါမဃာတာတိ ဂဟေတွာ သီသစ္ဆိန္နာနံ လောဟိတံ ပဿန္နံ ပဂ္ဃရိတံ။ ဒီဃရတ္တံ ဝေါ၊ ဘိက္ခဝေ၊ စောရာ ပါရိပန္ထိကာတိ ဂဟေတွာ သီသစ္ဆိန္နာနံ လောဟိတံ ပဿန္နံ ပဂ္ဃရိတံ။ ဒီဃရတ္တံ ဝေါ၊ ဘိက္ခဝေ၊ စောရာ ပါရဒာရိကာတိ ဂဟေတွာ သီသစ္ဆိန္နာနံ လောဟိတံ ပဿန္နံ ပဂ္ဃရိတံ၊ န တွေဝ စတူသု မဟာသမုဒ္ဒေသု ဥဒကံ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ပေ။ အလံ ဝိမုစ္စိတုန္တိ။>
      text <ဣဒမဝေါစ ဘဂဝါ။ အတ္တမနာ တေ ဘိက္ခူ ဘဂဝတော ဘာသိတံ အဘိနန္ဒုန္တိ။ ဣမသ္မိဉ္စ ပန ဝေယျာကရဏသ္မိံ ဘညမာနေ တိံသမတ္တာနံ ပါဝေယျကာနံ ဘိက္ခူနံ အနုပါဒာယ အာသဝေဟိ စိတ္တာနိ ဝိမုစ္စိံသူတိ။ တတိယံ။>
    text <၄။ မာတုသုတ္တံ>
      text <၁၃၇>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ပေ။ န သော၊ ဘိက္ခဝေ၊ သတ္တော သုလဘရူပေါ ယော နမာတာဘူတပုဗ္ဗော ဣမိနာ ဒီဃေန အဒ္ဓုနာ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ပေ။ အလံ ဝိမုစ္စိတုန္တိ။ စတုတ္ထံ။>
    text <၅။ ပိတုသုတ္တံ>
      text <၁၃၈>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ပေ။ န သော၊ ဘိက္ခဝေ၊ သတ္တော သုလဘရူပေါ ယော နပိတာဘူတပုဗ္ဗော။ပေ။ အလံ ဝိမုစ္စိတုန္တိ။ ပဉ္စမံ။>
    text <၆။ ဘာတုသုတ္တံ>
      text <၁၃၉>, <သာဝတ္ထိယံ ဝိဟရတိ။ပေ။ န သော၊ ဘိက္ခဝေ၊ သတ္တော သုလဘရူပေါ ယော နဘာတာဘူတပုဗ္ဗော။ပေ။ အလံ ဝိမုစ္စိတုန္တိ။ ဆဋ္ဌံ။>
    text <၇။ ဘဂိနိသုတ္တံ>
      text <၁၄၀>, <သာဝတ္ထိယံ ဝိဟရတိ။ပေ။ န သော၊ ဘိက္ခဝေ၊ သတ္တော သုလဘရူပေါ ယော နဘဂိနိဘူတပုဗ္ဗော။ပေ။ အလံ ဝိမုစ္စိတုန္တိ။ သတ္တမံ။>
    text <၈။ ပုတ္တသုတ္တံ>
      text <၁၄၁>, <သာဝတ္ထိယံ ဝိဟရတိ။ပေ။ န သော၊ ဘိက္ခဝေ၊ သတ္တော သုလဘရူပေါ ယော နပုတ္တဘူတပုဗ္ဗော။ပေ။ အလံ ဝိမုစ္စိတုန္တိ။ အဋ္ဌမံ။>
    text <၉။ ဓီတုသုတ္တံ>
      text <၁၄၂>, <သာဝတ္ထိယံ ဝိဟရတိ။ပေ။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ န သော၊ ဘိက္ခဝေ၊ သတ္တော သုလဘရူပေါ ယော န ဓီတာဘူတပုဗ္ဗော ဣမိနာ ဒီဃေန အဒ္ဓုနာ။ တံ ကိဿ ဟေတု။ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ ဧဝံ ဒီဃရတ္တံ ဝေါ၊ ဘိက္ခဝေ၊ ဒုက္ခံ ပစ္စနုဘူတံ တိဗ္ဗံ ပစ္စနုဘူတံ ဗျသနံ ပစ္စနုဘူတံ၊ ကဋသီ ဝဍ္ဎိတာ။ ယာဝဉ္စိဒံ၊ ဘိက္ခဝေ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ၊ အလံ ဝိရဇ္ဇိတုံ၊ အလံ ဝိမုစ္စိတုန္တိ။ နဝမံ။>
    text <၁၀။ ဝေပုလ္လပဗ္ဗတသုတ္တံ>
      text <၁၄၃>, <ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗာ ကောဋိ န ပညာယတိ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတံ။ ဘူတပုဗ္ဗံ၊ ဘိက္ခဝေ၊ ဣမဿ ဝေပုလ္လဿ ပဗ္ဗတဿ ပါစီနဝံသောတွေဝ သမညာ ဥဒပါဒိ။ တေန ခေါ ပန၊ ဘိက္ခဝေ၊ သမယေန မနုဿာနံ တိဝရာတွေဝ သမညာ ဥဒပါဒိ။ တိဝရာနံ၊ ဘိက္ခဝေ၊ မနုဿာနံ စတ္တာရီသ ဝဿသဟဿာနိ အာယုပ္ပမာဏံ အဟောသိ။ တိဝရာ၊ ဘိက္ခဝေ၊ မနုဿာ ပါစီနဝံသံ ပဗ္ဗတံ စတူဟေန အာရောဟန္တိ၊ စတူဟေန ဩရောဟန္တိ။ တေန ခေါ ပန၊ ဘိက္ခဝေ၊ သမယေန ကကုသန္ဓော ဘဂဝါ အရဟံ သမ္မာသမ္ဗုဒ္ဓေါ လောကေ ဥပ္ပန္နော ဟောတိ။ ကကုသန္ဓဿ၊ ဘိက္ခဝေ၊ ဘဂဝတော အရဟတော သမ္မာသမ္ဗုဒ္ဓဿ ဝိဓုရသဉ္ဇီဝံ နာမ သာဝကယုဂံ အဟောသိ အဂ္ဂံ ဘဒ္ဒယုဂံ။ ပဿထ၊ ဘိက္ခဝေ၊ သာ စေဝိမဿ ပဗ္ဗတဿ သမညာ အန္တရဟိတာ၊ တေ စ မနုဿာ ကာလင်္ကတာ၊ သော စ ဘဂဝါ ပရိနိဗ္ဗုတော။ ဧဝံ အနိစ္စာ၊ ဘိက္ခဝေ၊ သင်္ခါရာ၊ ဧဝံ အဒ္ဓုဝါ၊ ဘိက္ခဝေ၊ သင်္ခါရာ၊ ဧဝံ အနဿာသိကာ၊ ဘိက္ခဝေ၊ သင်္ခါရာ။ ယာဝဉ္စိဒံ၊ ဘိက္ခဝေ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ၊ အလံ ဝိရဇ္ဇိတုံ၊ အလံ ဝိမုစ္စိတုံ။>
      text <ဘူတပုဗ္ဗံ၊ ဘိက္ခဝေ၊ ဣမဿ ဝေပုလ္လဿ ပဗ္ဗတဿ ဝင်္ကကောတွေဝ သမညာ ဥဒပါဒိ။ တေန ခေါ ပန၊ ဘိက္ခဝေ၊ သမယေန မနုဿာနံ ရောဟိတဿာတွေဝ သမညာ ဥဒပါဒိ။ ရောဟိတဿာနံ၊ ဘိက္ခဝေ၊ မနုဿာနံ တိံသဝဿသဟဿာနိ အာယုပ္ပမာဏံ အဟောသိ။ ရောဟိတဿာ၊ ဘိက္ခဝေ၊ မနုဿာ ဝင်္ကကံ ပဗ္ဗတံ တီဟေန အာရောဟန္တိ၊ တီဟေန ဩရောဟန္တိ။ တေန ခေါ ပန၊ ဘိက္ခဝေ၊ သမယေန ကောဏာဂမနော ဘဂဝါ အရဟံ သမ္မာသမ္ဗုဒ္ဓေါ လောကေ ဥပ္ပန္နော ဟောတိ။ ကောဏာဂမနဿ၊ ဘိက္ခဝေ၊ ဘဂဝတော အရဟတော သမ္မာသမ္ဗုဒ္ဓဿ ဘိယျောသုတ္တရံ နာမ သာဝကယုဂံ အဟောသိ အဂ္ဂံ ဘဒ္ဒယုဂံ။ ပဿထ၊ ဘိက္ခဝေ၊ သာ စေဝိမဿ ပဗ္ဗတဿ သမညာ အန္တရဟိတာ၊ တေ စ မနုဿာ ကာလင်္ကတာ၊ သော စ ဘဂဝါ ပရိနိဗ္ဗုတော။ ဧဝံ အနိစ္စာ၊ ဘိက္ခဝေ၊ သင်္ခါရာ။ပေ။ အလံ ဝိမုစ္စိတုံ။>
      text <ဘူတပုဗ္ဗံ၊ ဘိက္ခဝေ၊ ဣမဿ ဝေပုလ္လဿ ပဗ္ဗတဿ သုပဿောတွေဝ သမညာ ဥဒပါဒိ။ တေန ခေါ ပန၊ ဘိက္ခဝေ၊ သမယေန မနုဿာနံ သုပ္ပိယာတွေဝ သမညာ ဥဒပါဒိ။ သုပ္ပိယာနံ၊ ဘိက္ခဝေ၊ မနုဿာနံ ဝီသတိဝဿသဟဿာနိ အာယုပ္ပမာဏံ အဟောသိ။ သုပ္ပိယာ၊ ဘိက္ခဝေ၊ မနုဿာ သုပဿံ ပဗ္ဗတံ ဒွီဟေန အာရောဟန္တိ၊ ဒွီဟေန ဩရောဟန္တိ။ တေန ခေါ ပန၊ ဘိက္ခဝေ၊ သမယေန ကဿပေါ ဘဂဝါ အရဟံ သမ္မာသမ္ဗုဒ္ဓေါ လောကေ ဥပ္ပန္နော ဟောတိ။ ကဿပဿ၊ ဘိက္ခဝေ၊ ဘဂဝတော အရဟတော သမ္မာသမ္ဗုဒ္ဓဿ တိဿဘာရဒွာဇံ နာမ သာဝကယုဂံ အဟောသိ အဂ္ဂံ ဘဒ္ဒယုဂံ။ ပဿထ၊ ဘိက္ခဝေ၊ သာ စေဝိမဿ ပဗ္ဗတဿ သမညာ အန္တရဟိတာ၊ တေ စ မနုဿာ ကာလင်္ကတာ၊ သော စ ဘဂဝါ ပရိနိဗ္ဗုတော။ ဧဝံ အနိစ္စာ၊ ဘိက္ခဝေ၊ သင်္ခါရာ၊ ဧဝံ အဒ္ဓုဝါ၊ ဘိက္ခဝေ၊ သင်္ခါရာ။ပေ။ အလံ ဝိမုစ္စိတုံ။>
      text <ဧတရဟိ ခေါ ပန၊ ဘိက္ခဝေ၊ ဣမဿ ဝေပုလ္လဿ ပဗ္ဗတဿ ဝေပုလ္လောတွေဝ သမညာ ဥဒပါဒိ။ ဧတရဟိ ခေါ ပန၊ ဘိက္ခဝေ၊ ဣမေသံ မနုဿာနံ မာဂဓကာတွေဝ သမညာ ဥဒပါဒိ။ မာဂဓကာနံ၊ ဘိက္ခဝေ၊ မနုဿာနံ အပ္ပကံ အာယုပ္ပမာဏံ ပရိတ္တံ လဟုကံ၊ ယော စိရံ ဇီဝတိ သော ဝဿသတံ အပ္ပံ ဝါ ဘိယျော။ မာဂဓကာ၊ ဘိက္ခဝေ၊ မနုဿာ ဝေပုလ္လံ ပဗ္ဗတံ မုဟုတ္တေန အာရောဟန္တိ မုဟုတ္တေန ဩရောဟန္တိ။ ဧတရဟိ ခေါ ပနာဟံ၊ ဘိက္ခဝေ၊ အရဟံ သမ္မာသမ္ဗုဒ္ဓေါ လောကေ ဥပ္ပန္နော။ မယှံ ခေါ ပန၊ ဘိက္ခဝေ၊ သာရိပုတ္တမောဂ္ဂလ္လာနံ နာမ သာဝကယုဂံ အဂ္ဂံ ဘဒ္ဒယုဂံ။ ဘဝိဿတိ၊ ဘိက္ခဝေ၊ သော သမယော ယာ အယဉ္စေဝိမဿ ပဗ္ဗတဿ သမညာ အန္တရဓာယိဿတိ၊ ဣမေ စ မနုဿာ ကာလံ ကရိဿန္တိ၊ အဟဉ္စ ပရိနိဗ္ဗာယိဿာမိ။ ဧဝံ အနိစ္စာ၊ ဘိက္ခဝေ၊ သင်္ခါရာ၊ ဧဝံ အဒ္ဓုဝါ၊ ဘိက္ခဝေ၊ သင်္ခါရာ၊ ဧဝံ အနဿာသိကာ၊ ဘိက္ခဝေ၊ သင်္ခါရာ။ ယာဝဉ္စိဒံ၊ ဘိက္ခဝေ၊ အလမေဝ သဗ္ဗသင်္ခါရေသု နိဗ္ဗိန္ဒိတုံ၊ အလံ ဝိရဇ္ဇိတုံ၊ အလံ ဝိမုစ္စိတုန္တိ။>
      text <ဣဒမဝေါစ ဘဂဝါ။ ဣဒံ ဝတွာန သုဂတော အထာပရံ ဧတဒဝေါစ သတ္ထာ>
      stand <ဒုတိယော ဝဂ္ဂေါ။>
      text <တဿုဒ္ဒာနံ>
      stand <အနမတဂ္ဂသံယုတ္တံ သမတ္တံ။>
