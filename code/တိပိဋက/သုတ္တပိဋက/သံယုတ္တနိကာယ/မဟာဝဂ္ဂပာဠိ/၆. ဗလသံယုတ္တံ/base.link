text <၆။ ဗလသံယုတ္တံ>
  text <၁။ ဂင်္ဂါပေယျာလဝဂ္ဂေါ>
    text <၁-၁၂။ ဗလာဒိသုတ္တဒွာဒသကံ>
      text <၇၀၅-၇၁၆>, <ပဉ္စိမာနိ၊ ဘိက္ခဝေ၊ ဗလာနိ။ ကတမာနိ ပဉ္စ။ သဒ္ဓါဗလံ၊ ဝီရိယဗလံ၊ သတိဗလံ၊ သမာဓိဗလံ၊ ပညာဗလံ ဣမာနိ ခေါ၊ ဘိက္ခဝေ၊ ပဉ္စ ဗလာနီတိ။ သေယျထာပိ၊ ဘိက္ခဝေ၊ ဂင်္ဂါ နဒီ ပါစီနနိန္နာ ပါစီနပေါဏာ ပါစီနပဗ္ဘာရာ၊ ဧဝမေဝ ခေါ၊ ဘိက္ခဝေ၊ ဘိက္ခု ပဉ္စ ဗလာနိ ဘာဝေန္တော ပဉ္စဗလာနိ ဗဟုလီကရောန္တော နိဗ္ဗာနနိန္နော ဟောတိ နိဗ္ဗာနပေါဏော နိဗ္ဗာနပဗ္ဘာရော။ ကထဉ္စ၊ ဘိက္ခဝေ၊ ဘိက္ခု ပဉ္စ ဗလာနိ ဘာဝေန္တော ပဉ္စ ဗလာနိ ဗဟုလီကရောန္တော နိဗ္ဗာနနိန္နော ဟောတိ နိဗ္ဗာနပေါဏော နိဗ္ဗာနပဗ္ဘာရော။ ဣဓ၊ ဘိက္ခဝေ၊ ဘိက္ခု သဒ္ဓါဗလံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ၊ ဝီရိယဗလံ။ပေ။ သတိဗလံ။ သမာဓိဗလံ။ ပညာဗလံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ ဧဝံ ခေါ၊ ဘိက္ခဝေ၊ ဘိက္ခု ပဉ္စ ဗလာနိ ဘာဝေန္တော ပဉ္စ ဗလာနိ ဗဟုလီကရောန္တော နိဗ္ဗာနနိန္နော ဟောတိ နိဗ္ဗာနပေါဏော နိဗ္ဗာနပဗ္ဘာရောတိ။ ဒွာဒသမံ။>
      stand <ဂင်္ဂါပေယျာလဝဂ္ဂေါ ပဌမော။>
      text <တဿုဒ္ဒာနံ>
      block
        text <ဆ ပါစီနတော နိန္နာ၊ ဆ နိန္နာ စ သမုဒ္ဒတော။>
        text <ဒွေတေ ဆ ဒွာဒသ ဟောန္တိ၊ ဝဂ္ဂေါ တေန ပဝုစ္စတီတိ။>
        text <တထာဂတံ ပဒံ ကူဋံ၊ မူလံ သာရေန ဝဿိကံ။>
        text <ရာဇာ စန္ဒိမသူရိယာ၊ ဝတ္ထေန ဒသမံ ပဒန္တိ။>
        text <ဗလံ ဗီဇဉ္စ နာဂေါ စ၊ ရုက္ခေါ ကုမ္ဘေန သူကိယာ။>
        text <အာကာသေန စ ဒွေ မေဃာ၊ နာဝါ အာဂန္တုကာ နဒီတိ။>
        text <ဧသနာ ဝိဓာ အာသဝေါ၊ ဘဝေါ စ ဒုက္ခတာ တိဿော။>
        text <ခိလံ မလဉ္စ နီဃော စ၊ ဝေဒနာ တဏှာ တသိနာ စာတိ။>
        text <ဩဃော ယောဂေါ ဥပါဒာနံ၊ ဂန္ထာ အနုသယေန စ။>
        text <ကာမဂုဏာ နီဝရဏာ၊ ခန္ဓာ ဩရုဒ္ဓမ္ဘာဂိယာတိ။>
        text <ဆ ပါစီနတော နိန္နာ၊ ဆ နိန္နာ စ သမုဒ္ဒတော။>
        text <ဒွေတေ ဆ ဒွာဒသ ဟောန္တိ၊ ဝဂ္ဂေါ တေန ပဝုစ္စတီတိ။>
        text <ဧသနာ ဝိဓာ အာသဝေါ၊ ဘဝေါ စ ဒုက္ခတာ တိဿော။>
        text <ခိလံ မလဉ္စ နီဃော စ၊ ဝေဒနာ တဏှာ တသိနာ စာတိ။>
        text <ဩဃော ယောဂေါ ဥပါဒာနံ၊ ဂန္ထာ အနုသယေန စ။>
        text <ကာမဂုဏာ နီဝရဏာ၊ ခန္ဓာ ဩရုဒ္ဓမ္ဘာဂိယာတိ။>
  text <၂။ အပ္ပမာဒဝဂ္ဂေါ>
    stand <အပ္ပမာဒဝဂ္ဂေါ ဝိတ္ထာရေတဗ္ဗော။>
    text <တဿုဒ္ဒာနံ>
    stand <ဗလကရဏီယဝဂ္ဂေါ ဝိတ္ထာရေတဗ္ဗော။>
    text <တဿုဒ္ဒာနံ>
    stand <ဧသနာဝဂ္ဂေါ ဝိတ္ထာရေတဗ္ဗော။>
    text <တဿုဒ္ဒာနံ>
  text <၅။ ဩဃဝဂ္ဂေါ>
    text <၁-၁၀။ ဩဃာဒိသုတ္တဒသကံ>
      text <၇၄၉-၇၅၈>, <ပဉ္စိမာနိ၊ ဘိက္ခဝေ၊ ဥဒ္ဓမ္ဘာဂိယာနိ သံယောဇနာနိ။ ကတမာနိ ပဉ္စ။ ရူပရာဂေါ၊ အရူပရာဂေါ၊ မာနော၊ ဥဒ္ဓစ္စံ၊ အဝိဇ္ဇာ ဣမာနိ ခေါ၊ ဘိက္ခဝေ၊ ပဉ္စုဒ္ဓမ္ဘာဂိယာနိ သံယောဇနာနိ။ ဣမေသံ ခေါ၊ ဘိက္ခဝေ၊ ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ ပဉ္စ ဗလာနိ ဘာဝေတဗ္ဗာနိ။ ကတမာနိ ပဉ္စ။ ဣဓ၊ ဘိက္ခဝေ၊ ဘိက္ခု၊ သဒ္ဓါဗလံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ၊ ဝီရိယဗလံ။ပေ။ သတိဗလံ။ပေ။ သမာဓိဗလံ။ပေ။ ပညာဗလံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ ဣမေသံ ခေါ၊ ဘိက္ခဝေ၊ ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ ဣမာနိ ပဉ္စ ဗလာနိ ဘာဝေတဗ္ဗာနီတိ။ ဧဝံ ဝိတ္ထာရေတဗ္ဗာ။ ဒသမံ။>
      stand <ဩဃဝဂ္ဂေါ ပဉ္စမော။>
      text <တဿုဒ္ဒာနံ>
  text <၆။ ဂင်္ဂါပေယျာလဝဂ္ဂေါ>
    text <၁-၁၂။ ပါစီနာဒိသုတ္တဒွာဒသကံ>
      text <၇၅၉-၇၇၀>, <သေယျထာပိ၊ ဘိက္ခဝေ၊ ဂင်္ဂါ နဒီ ပါစီနနိန္နာ ပါစီနပေါဏာ ပါစီနပဗ္ဘာရာ၊ ဧဝမေဝ ခေါ၊ ဘိက္ခဝေ၊ ဘိက္ခု ပဉ္စ ဗလာနိ ဘာဝေန္တော ပဉ္စ ဗလာနိ ဗဟုလီကရောန္တော နိဗ္ဗာနနိန္နော ဟောတိ နိဗ္ဗာနပေါဏော နိဗ္ဗာနပဗ္ဘာရော။ ကထဉ္စ၊ ဘိက္ခဝေ၊ ဘိက္ခု ပဉ္စ ဗလာနိ ဘာဝေန္တော ပဉ္စ ဗလာနိ ဗဟုလီကရောန္တော နိဗ္ဗာနနိန္နော ဟောတိ နိဗ္ဗာနပေါဏော နိဗ္ဗာနပဗ္ဘာရော။ ဣဓ၊ ဘိက္ခဝေ၊ ဘိက္ခု၊ သဒ္ဓါဗလံ ဘာဝေတိ ရာဂဝိနယပရိယောသာနံ ဒောသဝိနယပရိယောသာနံ မောဟဝိနယပရိယောသာနံ။ပေ။ ဧဝံ ခေါ၊ ဘိက္ခဝေ၊ ဘိက္ခု ပဉ္စ ဗလာနိ ဘာဝေန္တော ပဉ္စ ဗလာနိ ဗဟုလီကရောန္တော နိဗ္ဗာနနိန္နော ဟောတိ နိဗ္ဗာနပေါဏော နိဗ္ဗာနပဗ္ဘာရောတိ။ ဝိတ္ထာရေတဗ္ဗာ ဒွာဒသမံ။>
      stand <ဂင်္ဂါပေယျာလဝဂ္ဂေါ ဆဋ္ဌော။>
      text <တဿုဒ္ဒာနံ>
      stand <အပ္ပမာဒ-ဗလကရဏီယဝဂ္ဂါ ဝိတ္ထာရေတဗ္ဗာ။>
  text <၉။ ဧသနာဝဂ္ဂေါ>
    text <၁-၁၂။ ဧသနာဒိသုတ္တဒွာဒသကံ>
      text <၇၉၂-၈၀၂>, <ဧဝံ ဧသနာပါဠိ ဝိတ္ထာရေတဗ္ဗာ ရာဂဝိနယပရိယောသာနံ ဒောသဝိနယပရိယောသာနံ မောဟဝိနယပရိယောသာနံ။>
      stand <ဧသနာဝဂ္ဂေါ နဝမော။>
      text <တဿုဒ္ဒာနံ>
  text <၁၀။ ဩဃဝဂ္ဂေါ>
    text <၁-၁၀။ ဩဃာဒိသုတ္တဒသကံ>
      text <၈၀၃-၈၁၂>, <ပဉ္စိမာနိ၊ ဘိက္ခဝေ၊ ဥဒ္ဓမ္ဘာဂိယာနိ သံယောဇနာနိ။ ကတမာနိ ပဉ္စ။ ရူပရာဂေါ၊ အရူပရာဂေါ၊ မာနော၊ ဥဒ္ဓစ္စံ အဝိဇ္ဇာ ဣမာနိ ခေါ၊ ဘိက္ခဝေ၊ ပဉ္စုဒ္ဓမ္ဘာဂိယာနိ သံယောဇနာနိ။ ဣမေသံ ခေါ၊ ဘိက္ခဝေ၊ ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ ပဉ္စ ဗလာနိ ဘာဝေတဗ္ဗာနိ။ ကတမာနိ ပဉ္စ။ ဣဓ၊ ဘိက္ခဝေ၊ ဘိက္ခု သဒ္ဓါဗလံ ဘာဝေတိ။ပေ။ ပညာဗလံ ဘာဝေတိ ရာဂဝိနယပရိယောသာနံ ဒောသဝိနယပရိယောသာနံ မောဟဝိနယပရိယောသာနံ။ ဣမေသံ ခေါ၊ ဘိက္ခဝေ၊ ပဉ္စန္နံ ဥဒ္ဓမ္ဘာဂိယာနံ သံယောဇနာနံ အဘိညာယ ပရိညာယ ပရိက္ခယာယ ပဟာနာယ ဣမာနိ ပဉ္စ ဗလာနိ ဘာဝေတဗ္ဗာနီတိ။ ဒသမံ။>
      stand <ဩဃဝဂ္ဂေါ ဒသမော။>
      text <တဿုဒ္ဒာနံ>
      stand <ဗလသံယုတ္တံ ဆဋ္ဌံ။>
