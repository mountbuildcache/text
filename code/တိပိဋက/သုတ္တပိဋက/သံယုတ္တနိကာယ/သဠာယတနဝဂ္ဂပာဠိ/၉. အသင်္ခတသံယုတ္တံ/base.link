text <၉။ အသင်္ခတသံယုတ္တံ>
  text <၁။ ပဌမဝဂ္ဂေါ>
    text <၁။ ကာယဂတာသတိသုတ္တံ>
      text <၃၆၆>, <သာဝတ္ထိနိဒာနံ။ အသင်္ခတဉ္စ ဝေါ၊ ဘိက္ခဝေ၊ ဒေသေဿာမိ အသင်္ခတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အသင်္ခတံ။ ယော၊ ဘိက္ခဝေ၊ ရာဂက္ခယော ဒောသက္ခယော မောဟက္ခယော ဣဒံ ဝုစ္စတိ၊ ဘိက္ခဝေ၊ အသင်္ခတံ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ကာယဂတာသတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။>
      text <ဣတိ ခေါ၊ ဘိက္ခဝေ၊ ဒေသိတံ ဝေါ မယာ အသင်္ခတံ၊ ဒေသိတော အသင်္ခတဂါမိမဂ္ဂေါ။ ယံ၊ ဘိက္ခဝေ၊ သတ္ထာရာ ကရဏီယံ သာဝကာနံ ဟိတေသိနာ အနုကမ္ပကေန အနုကမ္ပံ ဥပါဒာယ၊ ကတံ ဝေါ တံ မယာ။ ဧတာနိ၊ ဘိက္ခဝေ၊ ရုက္ခမူလာနိ၊ ဧတာနိ သုညာဂါရာနိ။ ဈာယထ၊ ဘိက္ခဝေ၊ မာ ပမာဒတ္ထ၊ မာ ပစ္ဆာ ဝိပ္ပဋိသာရိနော အဟုဝတ္ထ။ အယံ ဝေါ အမှာကံ အနုသာသနီတိ။ ပဌမံ။>
    text <၂။ သမထဝိပဿနာသုတ္တံ>
      text <၃၆၇>, <အသင်္ခတဉ္စ ဝေါ၊ ဘိက္ခဝေ၊ ဒေသေဿာမိ အသင်္ခတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အသင်္ခတံ။ ယော၊ ဘိက္ခဝေ၊ ရာဂက္ခယော ဒောသက္ခယော မောဟက္ခယော ဣဒံ ဝုစ္စတိ၊ ဘိက္ခဝေ၊ အသင်္ခတံ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ သမထော စ ဝိပဿနာ စ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ဒုတိယံ။>
    text <၃။ သဝိတက္ကသဝိစာရသုတ္တံ>
      text <၃၆၈>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ သဝိတက္ကသဝိစာရော သမာဓိ၊ အဝိတက္ကဝိစာရမတ္တော သမာဓိ၊ အဝိတက္ကအဝိစာရော သမာဓိ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ တတိယံ။>
    text <၄။ သုညတသမာဓိသုတ္တံ>
      text <၃၆၉>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ သုညတော သမာဓိ၊ အနိမိတ္တော သမာဓိ၊ အပ္ပဏိဟိတော သမာဓိ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ စတုတ္ထံ။>
    text <၅။ သတိပဋ္ဌာနသုတ္တံ>
      text <၃၇၀>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ စတ္တာရော သတိပဋ္ဌာနာ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ပဉ္စမံ။>
    text <၆။ သမ္မပ္ပဓာနသုတ္တံ>
      text <၃၇၁>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ စတ္တာရော သမ္မပ္ပဓာနာ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ဆဋ္ဌံ။>
    text <၇။ ဣဒ္ဓိပါဒသုတ္တံ>
      text <၃၇၂>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ စတ္တာရော ဣဒ္ဓိပါဒာ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ သတ္တမံ။>
    text <၈။ ဣန္ဒြိယသုတ္တံ>
      text <၃၇၃>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ပဉ္စိန္ဒြိယာနိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ အဋ္ဌမံ။>
    text <၉။ ဗလသုတ္တံ>
      text <၃၇၄>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ပဉ္စ ဗလာနိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ နဝမံ။>
    text <၁၀။ ဗောဇ္ဈင်္ဂသုတ္တံ>
      text <၃၇၅>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ သတ္တ ဗောဇ္ဈင်္ဂါ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ဒသမံ။>
    text <၁၁။ မဂ္ဂင်္ဂသုတ္တံ>
      text <၃၇၆>, <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ အရိယော အဋ္ဌင်္ဂိကော မဂ္ဂေါ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ ဣတိ ခေါ၊ ဘိက္ခဝေ၊ ဒေသိတံ ဝေါ မယာ အသင်္ခတံ၊ ဒေသိတော အသင်္ခတဂါမိမဂ္ဂေါ။ ယံ၊ ဘိက္ခဝေ၊ သတ္ထာရာ ကရဏီယံ သာဝကာနံ ဟိတေသိနာ အနုကမ္ပကေန အနုကမ္ပံ ဥပါဒာယ ကတံ ဝေါ တံ မယာ။ ဧတာနိ၊ ဘိက္ခဝေ၊ ရုက္ခမူလာနိ၊ ဧတာနိ သုညာဂါရာနိ။ ဈာယထ၊ ဘိက္ခဝေ၊ မာ ပမာဒတ္ထ၊ မာ ပစ္ဆာ ဝိပ္ပဋိသာရိနော အဟုဝတ္ထ။ အယံ ဝေါ အမှာကံ အနုသာသနီတိ။ ဧကာဒသမံ။>
      stand <ပဌမော ဝဂ္ဂေါ။>
      text <တဿုဒ္ဒာနံ>
      block
        text <ကာယော သမထော သဝိတက္ကော၊ သုညတော သတိပဋ္ဌာနာ။>
        text <သမ္မပ္ပဓာနာ ဣဒ္ဓိပါဒာ၊ ဣန္ဒြိယဗလဗောဇ္ဈင်္ဂါ။>
        text <မဂ္ဂေန ဧကာဒသမံ၊ တဿုဒ္ဒာနံ ပဝုစ္စတိ။>
        text <အသင်္ခတံ အနတံ အနာသဝံ၊ သစ္စဉ္စ ပါရံ နိပုဏံ သုဒုဒ္ဒသံ။>
        text <အဇဇ္ဇရံ ဓုဝံ အပလောကိတံ၊ အနိဒဿနံ နိပ္ပပဉ္စ သန္တံ။>
        text <အမတံ ပဏီတဉ္စ သိဝဉ္စ ခေမံ၊ တဏှာက္ခယော အစ္ဆရိယဉ္စ အဗ္ဘုတံ။>
        text <အနီတိကံ အနီတိကဓမ္မံ၊ နိဗ္ဗာနမေတံ သုဂတေန ဒေသိတံ။>
        text <အဗျာပဇ္ဈော ဝိရာဂေါ စ၊ သုဒ္ဓိ မုတ္တိ အနာလယော။>
        text <ဒီပေါ လေဏဉ္စ တာဏဉ္စ၊ သရဏဉ္စ ပရာယနန္တိ။>
  text <၂။ ဒုတိယဝဂ္ဂေါ>
    text <၁။ အသင်္ခတသုတ္တံ>
      text <၃၇၇>, <အသင်္ခတဉ္စ ဝေါ၊ ဘိက္ခဝေ၊ ဒေသေဿာမိ အသင်္ခတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အသင်္ခတံ။ ယော၊ ဘိက္ခဝေ၊ ရာဂက္ခယော ဒောသက္ခယော မောဟက္ခယော ဣဒံ ဝုစ္စတိ၊ ဘိက္ခဝေ၊ အသင်္ခတံ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ သမထော။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ ဣတိ ခေါ၊ ဘိက္ခဝေ၊ ဒေသိတံ ဝေါ မယာ အသင်္ခတံ၊ ဒေသိတော အသင်္ခတဂါမိမဂ္ဂေါ။ ယံ၊ ဘိက္ခဝေ၊ သတ္ထာရာ ကရဏီယံ သာဝကာနံ ဟိတေသိနာ အနုကမ္ပကေန အနုကမ္ပံ ဥပါဒာယ၊ ကတံ ဝေါ တံ မယာ။ ဧတာနိ၊ ဘိက္ခဝေ၊ ရုက္ခမူလာနိ၊ ဧတာနိ သုညာဂါရာနိ။ ဈာယထ၊ ဘိက္ခဝေ၊ မာ ပမာဒတ္ထ၊ မာ ပစ္ဆာ ဝိပ္ပဋိသာရိနော အဟုဝတ္ထ။ အယံ ဝေါ အမှာကံ အနုသာသနီတိ။>
      text <အသင်္ခတဉ္စ ဝေါ၊ ဘိက္ခဝေ၊ ဒေသေဿာမိ အသင်္ခတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အသင်္ခတံ။ ယော၊ ဘိက္ခဝေ၊ ရာဂက္ခယော ဒောသက္ခယော မောဟက္ခယော ဣဒံ ဝုစ္စတိ၊ ဘိက္ခဝေ၊ အသင်္ခတံ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဝိပဿနာ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ ဣတိ ခေါ၊ ဘိက္ခဝေ၊ ဒေသိတံ ဝေါ မယာ အသင်္ခတံ။ပေ။ အယံ ဝေါ အမှာကံ အနုသာသနီတိ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ သဝိတက္ကော သဝိစာရော သမာဓိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ အဝိတက္ကော ဝိစာရမတ္တော သမာဓိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ အဝိတက္ကော အဝိစာရော သမာဓိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ သုညတော သမာဓိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ အနိမိတ္တော သမာဓိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ အပ္ပဏိဟိတော သမာဓိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ကာယေ ကာယာနုပဿီ ဝိဟရတိ အာတာပီ သမ္ပဇာနော သတိမာ ဝိနေယျ လောကေ အဘိဇ္ဈာဒောမနဿံ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဝေဒနာသု ဝေဒနာနုပဿီ ဝိဟရတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု စိတ္တေ စိတ္တာနုပဿီ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဓမ္မေသု ဓမ္မာနုပဿီ ဝိဟရတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု အနုပ္ပန္နာနံ ကုသလာနံ ဓမ္မာနံ ဥပ္ပါဒာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဆန္ဒသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဝီရိယသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု စိတ္တသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဝီမံသသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သဒ္ဓိန္ဒြိယံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဝီရိယိန္ဒြိယံ ဘာဝေတိ ဝိဝေကနိဿိတံ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သတိန္ဒြိယံ ဘာဝေတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သမာဓိန္ဒြိယံ ဘာဝေတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ပညိန္ဒြိယံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သဒ္ဓါဗလံ ဘာဝေတိ ဝိဝေကနိဿိတံ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဝီရိယဗလံ ဘာဝေတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သတိဗလံ ဘာဝေတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သမာဓိဗလံ ဘာဝေတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ပညာဗလံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သတိသမ္ဗောဇ္ဈင်္ဂံ ဘာဝေတိ။ပေ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု ဓမ္မဝိစယသမ္ဗောဇ္ဈင်္ဂံ ဘာဝေတိ။ပေ။ ဝီရိယသမ္ဗောဇ္ဈင်္ဂံ ဘာဝေတိ။ပေ။ ပီတိသမ္ဗောဇ္ဈင်္ဂံ ဘာဝေတိ။ပေ။ ပဿဒ္ဓိသမ္ဗောဇ္ဈင်္ဂံ ဘာဝေတိ။ပေ။ သမာဓိသမ္ဗောဇ္ဈင်္ဂံ ဘာဝေတိ။ပေ။ ဥပေက္ခါသမ္ဗောဇ္ဈင်္ဂံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။>
      text <ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သမ္မာဒိဋ္ဌိံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သမ္မာသင်္ကပ္ပံ ဘာဝေတိ။ပေ။ သမ္မာဝါစံ ဘာဝေတိ။ပေ။ သမ္မာကမ္မန္တံ ဘာဝေတိ။ပေ။ သမ္မာအာဇီဝံ ဘာဝေတိ။ပေ။ သမ္မာဝါယာမံ ဘာဝေတိ။ပေ။ သမ္မာသတိံ ဘာဝေတိ။ပေ။ အသင်္ခတဉ္စ ဝေါ ဘိက္ခဝေ၊ ဒေသေဿာမိ အသင်္ခတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အသင်္ခတံ။ပေ။ ကတမော စ၊ ဘိက္ခဝေ၊ အသင်္ခတဂါမိမဂ္ဂေါ။ ဣဓ၊ ဘိက္ခဝေ၊ ဘိက္ခု သမ္မာသမာဓိံ ဘာဝေတိ ဝိဝေကနိဿိတံ ဝိရာဂနိဿိတံ နိရောဓနိဿိတံ ဝေါဿဂ္ဂပရိဏာမိံ။ အယံ ဝုစ္စတိ၊ ဘိက္ခဝေ၊ အသင်္ခတဂါမိမဂ္ဂေါ။ ဣတိ ခေါ၊ ဘိက္ခဝေ၊ ဒေသိတံ ဝေါ မယာ အသင်္ခတံ၊ ဒေသိတော အသင်္ခတဂါမိမဂ္ဂေါ။ ယံ၊ ဘိက္ခဝေ၊ သတ္ထာရာ ကရဏီယံ သာဝကာနံ ဟိတေသိနာ အနုကမ္ပကေန အနုကမ္ပံ ဥပါဒာယ၊ ကတံ ဝေါ တံ မယာ။ ဧတာနိ၊ ဘိက္ခဝေ၊ ရုက္ခမူလာနိ၊ ဧတာနိ သုညာဂါရာနိ။ ဈာယထ၊ ဘိက္ခဝေ၊ မာ ပမာဒတ္ထ၊ မာ ပစ္ဆာ ဝိပ္ပဋိသာရိနော အဟုဝတ္ထ။ အယံ ဝေါ အမှာကံ အနုသာသနီတိ။ ပဌမံ။>
    text <၂။ အနတသုတ္တံ>
      text <၃၇၈>, <အနတဉ္စ ဝေါ၊ ဘိက္ခဝေ၊ ဒေသေဿာမိ၊ အနတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အနတံ။ပေ။ ယထာ အသင်္ခတံ တထာ ဝိတ္ထာရေတဗ္ဗံ။ ဒုတိယံ။>
    text <၃-၃၂။ အနာသဝါဒိသုတ္တံ>
      text <၃၇၉-၄၀၈>, <အနာသဝဉ္စ ဝေါ၊ ဘိက္ခဝေ၊ ဒေသေဿာမိ အနာသဝဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အနာသဝံ။ပေ။ သစ္စဉ္စ ဝေါ၊ ဘိက္ခဝေ၊ ဒေသေဿာမိ သစ္စဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ သစ္စံ။ပေ။ ပါရဉ္စ ဝေါ၊ ဘိက္ခဝေ၊ ဒေသေဿာမိ ပါရဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ ပါရံ။ပေ။ နိပုဏဉ္စ ဝေါ၊ ဘိက္ခဝေ၊ ဒေသေဿာမိ နိပုဏဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ နိပုဏံ။ပေ။ သုဒုဒ္ဒသဉ္စ ဝေါ၊ ဘိက္ခဝေ၊ ဒေသေဿာမိ သုဒုဒ္ဒသဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ သုဒုဒ္ဒသံ။ပေ။ အဇဇ္ဇရဉ္စ ဝေါ၊ ဘိက္ခဝေ၊ ဒေသေဿာမိ အဇဇ္ဇရဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အဇဇ္ဇရံ။ပေ။ ဓုဝဉ္စ ဝေါ၊ ဘိက္ခဝေ၊ ဒေသေဿာမိ ဓုဝဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ ဓုဝံ။ပေ။ အပလောကိတဉ္စ ဝေါ၊ ဘိက္ခဝေ၊ ဒေသေဿာမိ အပလောကိတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အပလောကိတံ။ပေ။ အနိဒဿနဉ္စ ဝေါ၊ ဘိက္ခဝေ၊ ဒေသေဿာမိ အနိဒဿနဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အနိဒဿနံ။ပေ။ နိပ္ပပဉ္စဉ္စ ဝေါ၊ ဘိက္ခဝေ၊ ဒေသေဿာမိ နိပ္ပပဉ္စဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ နိပ္ပပဉ္စံ။ပေ။>
      text <သန္တဉ္စ ဝေါ၊ ဘိက္ခဝေ၊ ဒေသေဿာမိ သန္တဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ သန္တံ။ပေ။ အမတဉ္စ ဝေါ၊ ဘိက္ခဝေ၊ ဒေသေဿာမိ အမတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အမတံ။ပေ။ ပဏီတဉ္စ ဝေါ၊ ဘိက္ခဝေ၊ ဒေသေဿာမိ ပဏီတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ ပဏီတံ။ပေ။ သိဝဉ္စ ဝေါ၊ ဘိက္ခဝေ၊ ဒေသေဿာမိ သိဝဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ သိဝံ။ပေ။ ခေမဉ္စ ဝေါ၊ ဘိက္ခဝေ၊ ဒေသေဿာမိ ခေမဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ ခေမံ။ပေ။ တဏှာက္ခယဉ္စ ဝေါ၊ ဘိက္ခဝေ၊ ဒေသေဿာမိ တဏှာက္ခယဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ တဏှာက္ခယံ။ပေ။>
      text <အစ္ဆရိယဉ္စ ဝေါ၊ ဘိက္ခဝေ၊ ဒေသေဿာမိ အစ္ဆရိယဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အစ္ဆရိယံ။ပေ။ အဗ္ဘုတဉ္စ ဝေါ၊ ဘိက္ခဝေ၊ ဒေသေဿာမိ အဗ္ဘုတဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အဗ္ဘုတံ။ပေ။ အနီတိကဉ္စ ဝေါ၊ ဘိက္ခဝေ၊ ဒေသေဿာမိ အနီတိကဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အနီတိကံ။ပေ။ အနီတိကဓမ္မဉ္စ ဝေါ၊ ဘိက္ခဝေ၊ ဒေသေဿာမိ အနီတိကဓမ္မဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အနီတိကဓမ္မံ။ပေ။ နိဗ္ဗာနဉ္စ ဝေါ၊ ဘိက္ခဝေ၊ ဒေသေဿာမိ နိဗ္ဗာနဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ နိဗ္ဗာနံ။ပေ။ အဗျာပဇ္ဈဉ္စ ဝေါ၊ ဘိက္ခဝေ၊ ဒေသေဿာမိ အဗျာပဇ္ဈဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ အဗျာပဇ္ဈံ။ပေ။ ဝိရာဂဉ္စ ဝေါ၊ ဘိက္ခဝေ၊ ဒေသေဿာမိ ဝိရာဂဂါမိဉ္စ မဂ္ဂံ။ တံ သုဏာထ။ ကတမော စ၊ ဘိက္ခဝေ၊ ဝိရာဂေါ။ပေ။>
      text <သုဒ္ဓိဉ္စ ဝေါ၊ ဘိက္ခဝေ၊ ဒေသေဿာမိ သုဒ္ဓိဂါမိဉ္စ မဂ္ဂံ။ တံ သုဏာထ။ ကတမာ စ၊ ဘိက္ခဝေ၊ သုဒ္ဓိ။ပေ။ မုတ္တိဉ္စ ဝေါ၊ ဘိက္ခဝေ၊ ဒေသေဿာမိ မုတ္တိဂါမိဉ္စ မဂ္ဂံ။ တံ သုဏာထ။ ကတမာ စ၊ ဘိက္ခဝေ၊ မုတ္တိ။ပေ။ အနာလယဉ္စ ဝေါ၊ ဘိက္ခဝေ၊ ဒေသေဿာမိ အနာလယဂါမိဉ္စ မဂ္ဂံ။ တံ သုဏာထ။ ကတမော စ၊ ဘိက္ခဝေ၊ အနာလယော။ပေ။ ဒီပဉ္စ ဝေါ၊ ဘိက္ခဝေ၊ ဒေသေဿာမိ ဒီပဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ ဒီပံ။ပေ။ လေဏဉ္စ ဝေါ၊ ဘိက္ခဝေ၊ ဒေသေဿာမိ လေဏဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ လေဏံ။ပေ။ တာဏဉ္စ ဝေါ၊ ဘိက္ခဝေ၊ ဒေသေဿာမိ တာဏဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ တာဏံ။ပေ။ သရဏဉ္စ ဝေါ၊ ဘိက္ခဝေ၊ ဒေသေဿာမိ သရဏဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ သရဏံ။ပေ။အနုသာသနီတိ။ ဗာတ္တိံသတိမံ။>
    text <၃၃။ ပရာယနသုတ္တံ>
      text <၄၀၉>, <ပရာယနဉ္စ ဝေါ၊ ဘိက္ခဝေ၊ ဒေသေဿာမိ ပရာယနဂါမိဉ္စ မဂ္ဂံ။ တံ သုဏာထ။ ကတမဉ္စ၊ ဘိက္ခဝေ၊ ပရာယနံ။ ယော၊ ဘိက္ခဝေ၊ ရာဂက္ခယော ဒောသက္ခယော မောဟက္ခယော ဣဒံ ဝုစ္စတိ၊ ဘိက္ခဝေ၊ ပရာယနံ။ ကတမော စ၊ ဘိက္ခဝေ၊ ပရာယနဂါမီ မဂ္ဂေါ။ ကာယဂတာသတိ။ အယံ ဝုစ္စတိ၊ ဘိက္ခဝေ၊ ပရာယနဂါမိမဂ္ဂေါ။ ဣတိ ခေါ၊ ဘိက္ခဝေ၊ ဒေသိတံ ဝေါ မယာ ပရာယနံ၊ ဒေသိတော ပရာယနဂါမိမဂ္ဂေါ။ ယံ၊ ဘိက္ခဝေ၊ သတ္ထာရာ ကရဏီယံ သာဝကာနံ ဟိတေသိနာ အနုကမ္ပကေန အနုကမ္ပံ ဥပါဒာယ၊ ကတံ ဝေါ တံ မယာ။ ဧတာနိ၊ ဘိက္ခဝေ၊ ရုက္ခမူလာနိ၊ ဧတာနိ သုညာဂါရာနိ။ ဈာယထ၊ ဘိက္ခဝေ၊ မာ ပမာဒတ္ထ၊ မာ ပစ္ဆာ ဝိပ္ပဋိသာရိနော အဟုဝတ္ထ။ အယံ ဝေါ အမှာကံ အနုသာသနီတိ။ ယထာ အသင်္ခတံ တထာ ဝိတ္ထာရေတဗ္ဗံ။ တေတ္တိံသတိမံ။>
      stand <ဒုတိယော ဝဂ္ဂေါ။>
      text <တဿုဒ္ဒာနံ>
      stand <အသင်္ခတသံယုတ္တံ သမတ္တံ။>
