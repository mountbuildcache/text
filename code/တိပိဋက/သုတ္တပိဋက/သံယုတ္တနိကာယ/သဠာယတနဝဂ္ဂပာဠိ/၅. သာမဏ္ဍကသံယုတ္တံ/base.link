text <၅။ သာမဏ္ဍကသံယုတ္တံ>
  text <၁။ သာမဏ္ဍကသုတ္တံ>
    text <၃၃၀>, <ဧကံ သမယံ အာယသ္မာ သာရိပုတ္တော ဝဇ္ဇီသု ဝိဟရတိ ဥက္ကစေလာယံ ဂင်္ဂါယ နဒိယာ တီရေ။ အထ ခေါ သာမဏ္ဍကော ပရိဗ္ဗာဇကော ယေနာယသ္မာ သာရိပုတ္တော တေနုပသင်္ကမိ၊ ဥပသင်္ကမိတွာ အာယသ္မတာ သာရိပုတ္တေန သဒ္ဓိံ သမ္မောဒိ။ သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ။ ဧကမန္တံ နိသိန္နော ခေါ သာမဏ္ဍကော ပရိဗ္ဗာဇကော အာယသ္မန္တံ သာရိပုတ္တံ ဧတဒဝေါစ>
    text <နိဗ္ဗာနံ၊ နိဗ္ဗာနန္တိ၊ အာဝုသော သာရိပုတ္တ၊ ဝုစ္စတိ။ ကတမံ နု ခေါ၊ အာဝုသော၊ နိဗ္ဗာနန္တိ။ ယော ခေါ၊ အာဝုသော၊ ရာဂက္ခယော ဒောသက္ခယော မောဟက္ခယော ဣဒံ ဝုစ္စတိ နိဗ္ဗာနန္တိ။ အတ္ထိ ပနာဝုသော၊ မဂ္ဂေါ အတ္ထိ ပဋိပဒာ၊ ဧတဿ နိဗ္ဗာနဿ သစ္ဆိကိရိယာယာတိ။ အတ္ထိ ခေါ၊ အာဝုသော၊ မဂ္ဂေါ အတ္ထိ ပဋိပဒာ၊ ဧတဿ နိဗ္ဗာနဿ သစ္ဆိကိရိယာယာတိ။>
    text <ကတမော ပနာဝုသော၊ မဂ္ဂေါ ကတမာ ပဋိပဒာ ဧတဿ နိဗ္ဗာနဿ သစ္ဆိကိရိယာယာတိ။ အယမေဝ ခေါ၊ အာဝုသော၊ အရိယော အဋ္ဌင်္ဂိကော မဂ္ဂေါ၊ ဧတဿ နိဗ္ဗာနဿ သစ္ဆိကိရိယာယ၊ သေယျထိဒံ သမ္မာဒိဋ္ဌိ သမ္မာသင်္ကပ္ပေါ သမ္မာဝါစာ သမ္မာကမ္မန္တော သမ္မာအာဇီဝေါ သမ္မာဝါယာမော သမ္မာသတိ သမ္မာသမာဓိ။ အယံ ခေါ၊ အာဝုသော၊ မဂ္ဂေါ အယံ ပဋိပဒာ၊ ဧတဿ နိဗ္ဗာနဿ သစ္ဆိကိရိယာယာတိ။ ဘဒ္ဒကော၊ အာဝုသော၊ မဂ္ဂေါ ဘဒ္ဒိကာ ပဋိပဒာ၊ ဧတဿ နိဗ္ဗာနဿ သစ္ဆိကိရိယာယ။ အလဉ္စ ပနာဝုသော သာရိပုတ္တ၊ အပ္ပမာဒာယာတိ။ ပဌမံ။>
    text <ယထာ ဇမ္ဗုခါဒကသံယုတ္တံ၊ တထာ ဝိတ္ထာရေတဗ္ဗံ။>
  text <၂။ ဒုက္ကရသုတ္တံ>
    text <၃၃၁>, <ကိံ နု ခေါ၊ အာဝုသော သာရိပုတ္တ၊ ဣမသ္မိံ ဓမ္မဝိနယေ ဒုက္ကရန္တိ။ ပဗ္ဗဇ္ဇာ ခေါ၊ အာဝုသော၊ ဣမသ္မိံ ဓမ္မဝိနယေ ဒုက္ကရာတိ။ ပဗ္ဗဇိတေန ပနာဝုသော၊ ကိံ ဒုက္ကရန္တိ။ ပဗ္ဗဇိတေန ခေါ၊ အာဝုသော၊ အဘိရတိ ဒုက္ကရာတိ။ အဘိရတေန ပနာဝုသော၊ ကိံ ဒုက္ကရန္တိ။ အဘိရတေန ခေါ၊ အာဝုသော၊ ဓမ္မာနုဓမ္မပ္ပဋိပတ္တိ ဒုက္ကရာတိ။ ကီဝစိရံ ပနာဝုသော၊ ဓမ္မာနုဓမ္မပ္ပဋိပန္နော ဘိက္ခု အရဟံ အဿာတိ။ နစိရံ၊ အာဝုသောတိ။ သောဠသမံ။>
    text <ပုရိမကသဒိသံ ဥဒ္ဒာနံ။>
    stand <သာမဏ္ဍကသံယုတ္တံ သမတ္တံ။>
