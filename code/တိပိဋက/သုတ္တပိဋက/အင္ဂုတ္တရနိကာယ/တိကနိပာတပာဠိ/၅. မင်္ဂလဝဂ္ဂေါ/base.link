text <၁၅ ၅။ မင်္ဂလဝဂ္ဂေါ>
  text <၁။ အကုသလသုတ္တံ>
    text <၁၄၇>, <တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ တီဟိ။ အကုသလေန ကာယကမ္မေန၊ အကုသလေန ဝစီကမ္မေန၊ အကုသလေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။>
    text <တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ တီဟိ။ ကုသလေန ကာယကမ္မေန၊ ကုသလေန ဝစီကမ္မေန၊ ကုသလေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ပဌမံ။>
  text <၂။ သာဝဇ္ဇသုတ္တံ>
    text <၁၄၈>, <တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ တီဟိ။ သာဝဇ္ဇေန ကာယကမ္မေန၊ သာဝဇ္ဇေန ဝစီကမ္မေန၊ သာဝဇ္ဇေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။>
    text <တီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ တီဟိ။ အနဝဇ္ဇေန ကာယကမ္မေန၊ အနဝဇ္ဇေန ဝစီကမ္မေန၊ အနဝဇ္ဇေန မနောကမ္မေန ဣမေဟိ ခေါ။ပေ။ ဧဝံ သဂ္ဂေတိ။ ဒုတိယံ။>
  text <၃။ ဝိသမသုတ္တံ>
    text <၁၄၉>, <တီဟိ၊ ဘိက္ခဝေ။ပေ။ ဝိသမေန ကာယကမ္မေန၊ ဝိသမေန ဝစီကမ္မေန၊ ဝိသမေန မနောကမ္မေန ဣမေဟိ ခေါ။ပေ။ ဧဝံ နိရယေ။>
    text <တီဟိ၊ ဘိက္ခဝေ၊ ဓမ္မေဟိ။ပေ။ သမေန ကာယကမ္မေန၊ သမေန ဝစီကမ္မေန၊ သမေန မနောကမ္မေန ဣမေဟိ ခေါ။ပေ။ ဧဝံ သဂ္ဂေတိ။ တတိယံ။>
  text <၄။ အသုစိသုတ္တံ>
    text <၁၅၀>, <တီဟိ၊ ဘိက္ခဝေ။ပေ။ အသုစိနာ ကာယကမ္မေန၊ အသုစိနာ ဝစီကမ္မေန၊ အသုစိနာ မနောကမ္မေန ဣမေဟိ ခေါ။ပေ။ ဧဝံ နိရယေ။>
    text <တီဟိ၊ ဘိက္ခဝေ။ပေ။ သုစိနာ ကာယကမ္မေန၊ သုစိနာ ဝစီကမ္မေန၊ သုစိနာ မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ စတုတ္ထံ။>
  text <၅။ ပဌမခတသုတ္တံ>
    text <၁၅၁>, <တီဟိ၊ ဘိက္ခဝေ၊ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။ ကတမေဟိ တီဟိ။ အကုသလေန ကာယကမ္မေန၊ အကုသလေန ဝစီကမ္မေန၊ အကုသလေန မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။>
    text <တီဟိ၊ ဘိက္ခဝေ၊ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတိ။ ကတမေဟိ တီဟိ။ ကုသလေန ကာယကမ္မေန၊ ကုသလေန ဝစီကမ္မေန၊ ကုသလေန မနောကမ္မေန။ပေ။ ပဉ္စမံ။>
  text <၆။ ဒုတိယခတသုတ္တံ>
    text <၁၅၂>, <တီဟိ၊ ဘိက္ခဝေ။ပေ။ သာဝဇ္ဇေန ကာယကမ္မေန၊ သာဝဇ္ဇေန ဝစီကမ္မေန၊ သာဝဇ္ဇေန မနောကမ္မေန။ပေ။>
    text <တီဟိ၊ ဘိက္ခဝေ။ပေ။ အနဝဇ္ဇေန ကာယကမ္မေန၊ အနဝဇ္ဇေန ဝစီကမ္မေန၊ အနဝဇ္ဇေန မနောကမ္မေန။ပေ။ ဆဋ္ဌံ။>
  text <၇။ တတိယခတသုတ္တံ>
    text <၁၅၃>, <တီဟိ၊ ဘိက္ခဝေ။ပေ။ ဝိသမေန ကာယကမ္မေန၊ ဝိသမေန ဝစီကမ္မေန၊ ဝိသမေန မနောကမ္မေန။ပေ။>
    text <တီဟိ၊ ဘိက္ခဝေ။ပေ။ သမေန ကာယကမ္မေန၊ သမေန ဝစီကမ္မေန၊ သမေန မနောကမ္မေန။ပေ။ သတ္တမံ။>
  text <၈။ စတုတ္ထခတသုတ္တံ>
    text <၁၅၄>, <တီဟိ၊ ဘိက္ခဝေ။ပေ။ အသုစိနာ ကာယကမ္မေန၊ အသုစိနာ ဝစီကမ္မေန၊ အသုစိနာ မနောကမ္မေန။ပေ။>
    text <တီဟိ၊ ဘိက္ခဝေ။ပေ။ သုစိနာ ကာယကမ္မေန၊ သုစိနာ ဝစီကမ္မေန၊ သုစိနာ မနောကမ္မေန ဣမေဟိ ခေါ၊ ဘိက္ခဝေ၊ တီဟိ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတီတိ။ အဋ္ဌမံ။>
  text <၉။ ဝန္ဒနာသုတ္တံ>
    text <၁၅၅>, <တိဿော ဣမာ၊ ဘိက္ခဝေ၊ ဝန္ဒနာ။ ကတမာ တိဿော။ ကာယေန၊ ဝါစာယ၊ မနသာ ဣမာ ခေါ၊ ဘိက္ခဝေ၊ တိဿော ဝန္ဒနာတိ။ နဝမံ။>
  text <၁၀။ ပုဗ္ဗဏှသုတ္တံ>
    text <၁၅၆>, <ယေ၊ ဘိက္ခဝေ၊ သတ္တာ ပုဗ္ဗဏှသမယံ ကာယေန သုစရိတံ စရန္တိ၊ ဝါစာယ သုစရိတံ စရန္တိ၊ မနသာ သုစရိတံ စရန္တိ၊ သုပုဗ္ဗဏှော၊ ဘိက္ခဝေ၊ တေသံ သတ္တာနံ။>
    text <ယေ၊ ဘိက္ခဝေ၊ သတ္တာ မဇ္ဈနှိကသမယံ ကာယေန သုစရိတံ စရန္တိ၊ ဝါစာယ သုစရိတံ စရန္တိ၊ မနသာ သုစရိတံ စရန္တိ၊ သုမဇ္ဈနှိကော၊ ဘိက္ခဝေ၊ တေသံ သတ္တာနံ။>
    text <ယေ၊ ဘိက္ခဝေ၊ သတ္တာ သာယနှသမယံ ကာယေန သုစရိတံ စရန္တိ၊ ဝါစာယ သုစရိတံ စရန္တိ၊ မနသာ သုစရိတံ စရန္တိ၊ သုသာယနှော၊ ဘိက္ခဝေ၊ တေသံ သတ္တာနန္တိ။>
    block
      text <သုနက္ခတ္တံ သုမင်္ဂလံ၊ သုပ္ပဘာတံ သုဟုဋ္ဌိတံ။>
      text <သုခဏော သုမုဟုတ္တော စ၊ သုယိဋ္ဌံ ဗြဟ္မစာရိသု။>
      text <ပဒက္ခိဏံ ကာယကမ္မံ၊ ဝါစာကမ္မံ ပဒက္ခိဏံ။>
      text <ပဒက္ခိဏံ မနောကမ္မံ၊ ပဏီဓိ တေ ပဒက္ခိဏေ။>
      text <ပဒက္ခိဏာနိ ကတွာန၊ လဘန္တတ္ထေ ပဒက္ခိဏေ။>
      text <တေ အတ္ထလဒ္ဓါ သုခိတာ၊ ဝိရုဠှာ ဗုဒ္ဓသာသနေ။>
      text <အရောဂါ သုခိတာ ဟောထ၊ သဟ သဗ္ဗေဟိ ဉာတိဘီတိ။ ဒသမံ။>
      text <အကုသလဉ္စ သာဝဇ္ဇံ၊ ဝိသမာသုစိနာ သဟ။>
      text <စတုရော ခတာ ဝန္ဒနာ၊ ပုဗ္ဗဏှေန စ တေ ဒသာတိ။>
    stand <မင်္ဂလဝဂ္ဂေါ ပဉ္စမော။>
    text <တဿုဒ္ဒာနံ>
    stand <တတိယော ပဏ္ဏာသကော သမတ္တော။>
