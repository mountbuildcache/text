text <၁၆ ၁။ ပုဂ္ဂလဝဂ္ဂေါ>
  text <၁။ သေဝိတဗ္ဗသုတ္တံ>
    text <၁၅၅>, <ဒသဟိ၊ ဘိက္ခဝေ၊ ဓမ္မေဟိ သမန္နာဂတော ပုဂ္ဂလော န သေဝိတဗ္ဗော။ ကတမေဟိ ဒသဟိ။ မိစ္ဆာဒိဋ္ဌိကော ဟောတိ၊ မိစ္ဆာသင်္ကပ္ပေါ ဟောတိ၊ မိစ္ဆာဝါစော ဟောတိ၊ မိစ္ဆာကမ္မန္တော ဟောတိ၊ မိစ္ဆာအာဇီဝေါ ဟောတိ၊ မိစ္ဆာဝါယာမော ဟောတိ၊ မိစ္ဆာသတိ ဟောတိ၊ မိစ္ဆာသမာဓိ ဟောတိ၊ မိစ္ဆာဉာဏီ ဟောတိ၊ မိစ္ဆာဝိမုတ္တိ ဟောတိ ဣမေဟိ ခေါ၊ ဘိက္ခဝေ၊ ဒသဟိ ဓမ္မေဟိ သမန္နာဂတော ပုဂ္ဂလော န သေဝိတဗ္ဗော။>
    text <ဒသဟိ၊ ဘိက္ခဝေ၊ ဓမ္မေဟိ သမန္နာဂတော ပုဂ္ဂလော သေဝိတဗ္ဗော။ ကတမေဟိ ဒသဟိ။ သမ္မာဒိဋ္ဌိကော ဟောတိ၊ သမ္မာသင်္ကပ္ပေါ ဟောတိ၊ သမ္မာဝါစော ဟောတိ၊ သမ္မာကမ္မန္တော ဟောတိ၊ သမ္မာအာဇီဝေါ ဟောတိ၊ သမ္မာဝါယာမော ဟောတိ၊ သမ္မာသတိ ဟောတိ၊ သမ္မာသမာဓိ ဟောတိ၊ သမ္မာဉာဏီ ဟောတိ၊ သမ္မာဝိမုတ္တိ ဟောတိ ဣမေဟိ ခေါ၊ ဘိက္ခဝေ၊ ဒသဟိ ဓမ္မေဟိ သမန္နာဂတော ပုဂ္ဂလော သေဝိတဗ္ဗောတိ။>
  text <၂-၁၂။ ဘဇိတဗ္ဗာဒိသုတ္တာနိ>
    text <၁၅၆-၁၆၆>, <ဒသဟိ၊ ဘိက္ခဝေ၊ ဓမ္မေဟိ သမန္နာဂတော ပုဂ္ဂလော န ဘဇိတဗ္ဗော။ပေ။ ဘဇိတဗ္ဗော။ပေ။ န ပယိရုပါသိတဗ္ဗော။ ပယိရုပါသိတဗ္ဗော။ပေ။ န ပုဇ္ဇော ဟောတိ။ ပုဇ္ဇော ဟောတိ။ပေ။ န ပါသံသော ဟောတိ။ ပါသံသော ဟောတိ။ပေ။ အဂါရဝေါ ဟောတိ။ သဂါရဝေါ ဟောတိ။ပေ။ အပ္ပတိဿော ဟောတိ။ သပ္ပတိဿော ဟောတိ။ပေ။ န အာရာဓကော ဟောတိ။ အာရာဓကော ဟောတိ။ပေ။ န ဝိသုဇ္ဈတိ။ ဝိသုဇ္ဈတိ။ပေ။ မာနံ နာဓိဘောတိ။ မာနံ အဓိဘောတိ။ပေ။။ ပညာယ န ဝဍ္ဎတိ။ ပညာယ ဝဍ္ဎတိ။ပေ။>
    text <ဗဟုံ အပုညံ ပသဝတိ။ ဗဟုံ ပုညံ ပသဝတိ။ ကတမေဟိ ဒသဟိ။ သမ္မာဒိဋ္ဌိကော ဟောတိ၊ သမ္မာသင်္ကပ္ပေါ ဟောတိ၊ သမ္မာဝါစော ဟောတိ၊ သမ္မာကမ္မန္တော ဟောတိ၊ သမ္မာအာဇီဝေါ ဟောတိ၊ သမ္မာဝါယာမော ဟောတိ၊ သမ္မာသတိ ဟောတိ၊ သမ္မာသမာဓိ ဟောတိ၊ သမ္မာဉာဏီ ဟောတိ၊ သမ္မာဝိမုတ္တိ ဟောတိ ဣမေဟိ ခေါ၊ ဘိက္ခဝေ၊ ဒသဟိ ဓမ္မေဟိ သမန္နာဂတော ပုဂ္ဂလော ဗဟုံ ပုညံ ပသဝတီတိ။>
    stand <ပုဂ္ဂလဝဂ္ဂေါ ပဌမော။>
