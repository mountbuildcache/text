text <၂၀ ၅။ အပရပုဂ္ဂလဝဂ္ဂေါ>
  text <နသေဝိတဗ္ဗာဒိသုတ္တာနိ>
    text <၁၉၉>, <ဒသဟိ၊ ဘိက္ခဝေ၊ ဓမ္မေဟိ သမန္နာဂတော ပုဂ္ဂလော န သေဝိတဗ္ဗော။ ကတမေဟိ ဒသဟိ။ ပါဏာတိပါတီ ဟောတိ၊ အဒိန္နာဒာယီ ဟောတိ၊ ကာမေသုမိစ္ဆာစာရီ ဟောတိ၊ မုသာဝါဒီ ဟောတိ၊ ပိသုဏဝါစော ဟောတိ၊ ဖရုသဝါစော ဟောတိ၊ သမ္ဖပ္ပလာပီ ဟောတိ၊ အဘိဇ္ဈာလု ဟောတိ၊ ဗျာပန္နစိတ္တော ဟောတိ၊ မိစ္ဆာဒိဋ္ဌိကော ဟောတိ ဣမေဟိ ခေါ၊ ဘိက္ခဝေ၊ ဒသဟိ ဓမ္မေဟိ သမန္နာဂတော ပုဂ္ဂလော န သေဝိတဗ္ဗော။>
    text <ဒသဟိ၊ ဘိက္ခဝေ၊ ဓမ္မေဟိ သမန္နာဂတော ပုဂ္ဂလော သေဝိတဗ္ဗော။ ကတမေဟိ ဒသဟိ။ ပါဏာတိပါတာ ပဋိဝိရတော ဟောတိ၊ အဒိန္နာဒာနာ ပဋိဝိရတော ဟောတိ၊ ကာမေသုမိစ္ဆာစာရာ ပဋိဝိရတော ဟောတိ၊ မုသာဝါဒာ ပဋိဝိရတော ဟောတိ၊ ပိသုဏာယ ဝါစာယ ပဋိဝိရတော ဟောတိ၊ ဖရုသာယ ဝါစာယ ပဋိဝိရတော ဟောတိ၊ သမ္ဖပ္ပလာပါ ပဋိဝိရတော ဟောတိ၊ အနဘိဇ္ဈာလု ဟောတိ၊ အဗျာပန္နစိတ္တော ဟောတိ၊ သမ္မာဒိဋ္ဌိကော ဟောတိ ဣမေဟိ ခေါ၊ ဘိက္ခဝေ၊ ဒသဟိ ဓမ္မေဟိ သမန္နာဂတော ပုဂ္ဂလော သေဝိတဗ္ဗော။>
    text <၂၀၀-၂၀၉>, <ဒသဟိ၊ ဘိက္ခဝေ၊ ဓမ္မေဟိ သမန္နာဂတော ပုဂ္ဂလော န ဘဇိတဗ္ဗော။ပေ။ ဘဇိတဗ္ဗော။ န ပယိရုပါသိတဗ္ဗော။ ပယိရုပါသိတဗ္ဗော။ န ပုဇ္ဇော ဟောတိ။ ပုဇ္ဇော ဟောတိ။ န ပါသံသော ဟောတိ။ ပါသံသော ဟောတိ။ အဂါရဝေါ ဟောတိ။ ဂါရဝေါ ဟောတိ။ အပ္ပတိဿော ဟောတိ။ သပ္ပတိဿော ဟောတိ။ န အာရာဓကော ဟောတိ။ အာရာဓကော ဟောတိ။ န ဝိသုဇ္ဈတိ။ ဝိသုဇ္ဈတိ။ မာနံ နာဓိဘောတိ။ မာနံ အဓိဘောတိ။ ပညာယ န ဝဍ္ဎတိ။ ပညာယ ဝဍ္ဎတိ။ပေ။>
    text <၂၁၀>, <ဒသဟိ၊ ဘိက္ခဝေ၊ ဓမ္မေဟိ သမန္နာဂတော ပုဂ္ဂလော ဗဟုံ အပုညံ ပသဝတိ။ ဗဟုံ ပုညံ ပသဝတိ။ ကတမေဟိ ဒသဟိ။ ပါဏာတိပါတာ ပဋိဝိရတော ဟောတိ၊ အဒိန္နာဒာနာ ပဋိဝိရတော ဟောတိ၊ ကာမေသုမိစ္ဆာစာရာ ပဋိဝိရတော ဟောတိ၊ မုသာဝါဒာ ပဋိဝိရတော ဟောတိ၊ ပိသုဏာယ ဝါစာယ ပဋိဝိရတော ဟောတိ၊ ဖရုသာယ ဝါစာယ ပဋိဝိရတော ဟောတိ၊ သမ္ဖပ္ပလာပါ ပဋိဝိရတော ဟောတိ၊ အနဘိဇ္ဈာလု ဟောတိ၊ အဗျာပန္နစိတ္တော ဟောတိ၊ သမ္မာဒိဋ္ဌိကော ဟောတိ ဣမေဟိ ခေါ၊ ဘိက္ခဝေ၊ ဒသဟိ ဓမ္မေဟိ သမန္နာဂတော ပုဂ္ဂလော ဗဟုံ ပုညံ ပသဝတီတိ။>
    stand <အပရပုဂ္ဂလဝဂ္ဂေါ ပဉ္စမော။>
    stand <စတုတ္ထပဏ္ဏာသကံ သမတ္တံ။>
