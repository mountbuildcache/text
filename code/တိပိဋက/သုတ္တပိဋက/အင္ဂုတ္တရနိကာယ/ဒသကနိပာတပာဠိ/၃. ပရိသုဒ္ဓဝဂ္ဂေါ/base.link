text <၁၃ ၃။ ပရိသုဒ္ဓဝဂ္ဂေါ>
  text <၁။ ပဌမသုတ္တံ>
    text <၁၂၃>, <ဒသယိမေ၊ ဘိက္ခဝေ၊ ဓမ္မာ ပရိသုဒ္ဓါ ပရိယောဒာတာ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ၊ သမ္မာသင်္ကပ္ပေါ၊ သမ္မာဝါစာ၊ သမ္မာကမ္မန္တော၊ သမ္မာအာဇီဝေါ၊ သမ္မာဝါယာမော၊ သမ္မာသတိ၊ သမ္မာသမာဓိ၊ သမ္မာဉာဏံ၊ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ ပရိသုဒ္ဓါ ပရိယောဒာတာ၊ နာညတြ သုဂတဝိနယာတိ။ ပဌမံ။>
  text <၂။ ဒုတိယသုတ္တံ>
    text <၁၂၄>, <ဒသယိမေ၊ ဘိက္ခဝေ၊ ဓမ္မာ အနုပ္ပန္နာ ဥပ္ပဇ္ဇန္တိ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ အနုပ္ပန္နာ ဥပ္ပဇ္ဇန္တိ၊ နာညတြ သုဂတဝိနယာတိ။ ဒုတိယံ။>
  text <၃။ တတိယသုတ္တံ>
    text <၁၂၅>, <ဒသယိမေ၊ ဘိက္ခဝေ၊ ဓမ္မာ မဟပ္ဖလာ မဟာနိသံသာ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ မဟပ္ဖလာ မဟာနိသံသာ၊ နာညတြ သုဂတဝိနယာတိ။ တတိယံ။>
  text <၄။ စတုတ္ထသုတ္တံ>
    text <၁၂၆>, <ဒသယိမေ၊ ဘိက္ခဝေ၊ ဓမ္မာ ရာဂဝိနယပရိယောသာနာ ဟောန္တိ ဒောသဝိနယပရိယောသာနာ ဟောန္တိ မောဟဝိနယပရိယောသာနာ ဟောန္တိ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ ရာဂဝိနယပရိယောသာနာ ဟောန္တိ ဒောသဝိနယပရိယောသာနာ ဟောန္တိ မောဟဝိနယပရိယောသာနာ ဟောန္တိ၊ နာညတြ သုဂတဝိနယာတိ။ စတုတ္ထံ။>
  text <၅။ ပဉ္စမသုတ္တံ>
    text <၁၂၇>, <ဒသယိမေ၊ ဘိက္ခဝေ၊ ဓမ္မာ ဧကန္တနိဗ္ဗိဒာယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တန္တိ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ ဧကန္တနိဗ္ဗိဒာယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တန္တိ၊ နာညတြ သုဂတဝိနယာတိ။ ပဉ္စမံ။>
  text <၆။ ဆဋ္ဌသုတ္တံ>
    text <၁၂၈>, <ဒသယိမေ၊ ဘိက္ခဝေ၊ ဓမ္မာ ဘာဝိတာ ဗဟုလီကတာ အနုပ္ပန္နာ ဥပ္ပဇ္ဇန္တိ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ ဘာဝိတာ ဗဟုလီကတာ အနုပ္ပန္နာ ဥပ္ပဇ္ဇန္တိ၊ နာညတြ သုဂတဝိနယာတိ။ ဆဋ္ဌံ။>
  text <၇။ သတ္တမသုတ္တံ>
    text <၁၂၉>, <ဒသယိမေ၊ ဘိက္ခဝေ၊ ဓမ္မာ ဘာဝိတာ ဗဟုလီကတာ မဟပ္ဖလာ ဟောန္တိ မဟာနိသံသာ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ ဘာဝိတာ ဗဟုလီကတာ မဟပ္ဖလာ ဟောန္တိ မဟာနိသံသာ၊ နာညတြ သုဂတဝိနယာတိ။ သတ္တမံ။>
  text <၈။ အဋ္ဌမသုတ္တံ>
    text <၁၃၀>, <ဒသယိမေ၊ ဘိက္ခဝေ၊ ဓမ္မာ ဘာဝိတာ ဗဟုလီကတာ ရာဂဝိနယပရိယောသာနာ ဟောန္တိ ဒောသဝိနယပရိယောသာနာ ဟောန္တိ မောဟဝိနယပရိယောသာနာ ဟောန္တိ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ ဘာဝိတာ ဗဟုလီကတာ ရာဂဝိနယပရိယောသာနာ ဟောန္တိ ဒောသဝိနယပရိယောသာနာ ဟောန္တိ မောဟဝိနယပရိယောသာနာ ဟောန္တိ၊ နာညတြ သုဂတဝိနယာတိ။ အဋ္ဌမံ။>
  text <၉။ နဝမသုတ္တံ>
    text <၁၃၁>, <ဒသယိမေ၊ ဘိက္ခဝေ၊ ဓမ္မာ ဘာဝိတာ ဗဟုလီကတာ ဧကန္တနိဗ္ဗိဒာယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တန္တိ၊ နာညတြ သုဂတဝိနယာ။ ကတမေ ဒသ။ သမ္မာဒိဋ္ဌိ။ပေ။ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ ဓမ္မာ ဘာဝိတာ ဗဟုလီကတာ ဧကန္တနိဗ္ဗိဒာယ ဝိရာဂါယ နိရောဓာယ ဥပသမာယ အဘိညာယ သမ္ဗောဓာယ နိဗ္ဗာနာယ သံဝတ္တန္တိ၊ နာညတြ သုဂတဝိနယာတိ။ နဝမံ။>
  text <၁၀။ ဒသမသုတ္တံ>
    text <၁၃၂>, <ဒသယိမေ၊ ဘိက္ခဝေ၊ မိစ္ဆတ္တာ။ ကတမေ ဒသ။ မိစ္ဆာဒိဋ္ဌိ၊ မိစ္ဆာသင်္ကပ္ပေါ၊ မိစ္ဆာဝါစာ၊ မိစ္ဆာကမ္မန္တော၊ မိစ္ဆာအာဇီဝေါ၊ မိစ္ဆာဝါယာမော၊ မိစ္ဆာသတိ၊ မိစ္ဆာသမာဓိ၊ မိစ္ဆာဉာဏံ၊ မိစ္ဆာဝိမုတ္တိ ဣမေ ခေါ၊ ဘိက္ခဝေ၊ ဒသ မိစ္ဆတ္တာတိ။ ဒသမံ။>
  text <၁၁။ ဧကာဒသမသုတ္တံ>
    text <၁၃၃>, <ဒသယိမေ၊ ဘိက္ခဝေ၊ သမ္မတ္တာ။ ကတမေ ဒသ။ သမ္မာဒိဋ္ဌိ၊ သမ္မာသင်္ကပ္ပေါ၊ သမ္မာဝါစာ၊ သမ္မာကမ္မန္တော၊ သမ္မာအာဇီဝေါ၊ သမ္မာဝါယာမော၊ သမ္မာသတိ၊ သမ္မာသမာဓိ၊ သမ္မာဉာဏံ၊ သမ္မာဝိမုတ္တိ ဣမေ ခေါ၊ ဘိက္ခဝေ၊ ဒသ သမ္မတ္တာတိ။ ဧကာဒသမံ။>
    stand <ပရိသုဒ္ဓဝဂ္ဂေါ တတိယော။>
