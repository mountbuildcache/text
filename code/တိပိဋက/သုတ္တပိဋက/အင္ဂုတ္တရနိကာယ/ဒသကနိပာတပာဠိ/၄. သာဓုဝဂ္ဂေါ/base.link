text <၁၄ ၄။ သာဓုဝဂ္ဂေါ>
  text <၁။ သာဓုသုတ္တံ>
    text <၁၇၈>, <သာဓုဉ္စ ဝေါ၊ ဘိက္ခဝေ၊ ဒေသေဿာမိ အသာဓုဉ္စ။ တံ သုဏာထ၊ သာဓုကံ မနသိ ကရောထ၊ ဘာသိဿာမီတိ။ ဧဝံ၊ ဘန္တေတိ ခေါ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
    text <ကတမဉ္စ၊ ဘိက္ခဝေ၊ အသာဓု။ ပါဏာတိပါတော၊ အဒိန္နာဒာနံ၊ ကာမေသုမိစ္ဆာစာရော၊ မုသာဝါဒော၊ ပိသုဏာ ဝါစာ၊ ဖရုသာ ဝါစာ၊ သမ္ဖပ္ပလာပေါ၊ အဘိဇ္ဈာ၊ ဗျာပါဒော၊ မိစ္ဆာဒိဋ္ဌိ ဣဒံ ဝုစ္စတိ၊ ဘိက္ခဝေ၊ အသာဓု။>
    text <ကတမဉ္စ၊ ဘိက္ခဝေ၊ သာဓု။ ပါဏာတိပါတာ ဝေရမဏီ၊ အဒိန္နာဒာနာ ဝေရမဏီ၊ ကာမေသုမိစ္ဆာစာရာ ဝေရမဏီ၊ မုသာဝါဒာ ဝေရမဏီ၊ ပိသုဏာယ ဝါစာယ ဝေရမဏီ၊ ဖရုသာယ ဝါစာယ ဝေရမဏီ၊ သမ္ဖပ္ပလာပါ ဝေရမဏီ၊ အနဘိဇ္ဈာ၊ အဗျာပါဒော၊ သမ္မာဒိဋ္ဌိ ဣဒံ ဝုစ္စတိ၊ ဘိက္ခဝေ၊ သာဓူတိ။ ပဌမံ။>
  text <၂။ အရိယဓမ္မသုတ္တံ>
    text <၁၇၉>, <အရိယဓမ္မဉ္စ ဝေါ၊ ဘိက္ခဝေ၊ ဒေသေဿာမိ အနရိယဓမ္မဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အနရိယော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အနရိယော ဓမ္မော။>
    text <ကတမော စ၊ ဘိက္ခဝေ၊ အရိယော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အရိယော ဓမ္မောတိ။ ဒုတိယံ။>
  text <၃။ ကုသလသုတ္တံ>
    text <၁၈၀>, <ကုသလဉ္စ ဝေါ၊ ဘိက္ခဝေ၊ ဒေသေဿာမိ အကုသလဉ္စ။ တံ သုဏာထ။ပေ။ ကတမဉ္စ၊ ဘိက္ခဝေ၊ အကုသလံ။ ပါဏာတိပါတော။ပေ။ မိစ္ဆာဒိဋ္ဌိ ဣဒံ ဝုစ္စတိ၊ ဘိက္ခဝေ၊ အကုသလံ။>
    text <ကတမဉ္စ၊ ဘိက္ခဝေ၊ ကုသလံ။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ ဣဒံ ဝုစ္စတိ၊ ဘိက္ခဝေ၊ ကုသလန္တိ။ တတိယံ။>
  text <၄။ အတ္ထသုတ္တံ>
    text <၁၈၁>, <အတ္ထဉ္စ ဝေါ၊ ဘိက္ခဝေ၊ ဒေသေဿာမိ အနတ္ထဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အနတ္ထော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အနတ္ထော။>
    text <ကတမော စ၊ ဘိက္ခဝေ၊ အတ္ထော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အတ္ထောတိ။ စတုတ္ထံ။>
  text <၅။ ဓမ္မသုတ္တံ>
    text <၁၈၂>, <ဓမ္မဉ္စ ဝေါ၊ ဘိက္ခဝေ၊ ဒေသေဿာမိ အဓမ္မဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အဓမ္မော။>
    text <ကတမော စ၊ ဘိက္ခဝေ၊ ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ ဓမ္မောတိ။ ပဉ္စမံ။>
  text <၆။ အာသဝသုတ္တံ>
    text <၁၈၃>, <သာသဝဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အနာသဝဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ သာသဝေါ ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ သာသဝေါ ဓမ္မော။>
    text <ကတမော စ၊ ဘိက္ခဝေ၊ အနာသဝေါ ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အနာသဝေါ ဓမ္မောတိ။ ဆဋ္ဌံ။>
  text <၇။ ဝဇ္ဇသုတ္တံ>
    text <၁၈၄>, <သာဝဇ္ဇဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အနဝဇ္ဇဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ သာဝဇ္ဇော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ သာဝဇ္ဇော ဓမ္မော။>
    text <ကတမော စ၊ ဘိက္ခဝေ၊ အနဝဇ္ဇော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အနဝဇ္ဇော ဓမ္မောတိ။ သတ္တမံ။>
  text <၈။ တပနီယသုတ္တံ>
    text <၁၈၅>, <တပနီယဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အတပနီယဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ တပနီယော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ တပနီယော ဓမ္မော။>
    text <ကတမော စ၊ ဘိက္ခဝေ၊ အတပနီယော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အတပနီယော ဓမ္မောတိ။ အဋ္ဌမံ။>
  text <၉။ အာစယဂါမိသုတ္တံ>
    text <၁၈၆>, <အာစယဂါမိဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ အပစယဂါမိဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ အာစယဂါမီ ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ အာစယဂါမီ ဓမ္မော။>
    text <ကတမော စ၊ ဘိက္ခဝေ၊ အပစယဂါမီ ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ အပစယဂါမီ ဓမ္မောတိ။ နဝမံ။>
  text <၁၀။ ဒုက္ခုဒြယသုတ္တံ>
    text <၁၈၇>, <ဒုက္ခုဒြယဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ သုခုဒြယဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ ဒုက္ခုဒြယော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ ဒုက္ခုဒြယော ဓမ္မော။>
    text <ကတမော စ၊ ဘိက္ခဝေ၊ သုခုဒြယော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ သုခုဒြယော ဓမ္မောတိ။ ဒသမံ။>
  text <၁၁။ ဝိပါကသုတ္တံ>
    text <၁၈၈>, <ဒုက္ခဝိပါကဉ္စ ဝေါ၊ ဘိက္ခဝေ၊ ဓမ္မံ ဒေသေဿာမိ သုခဝိပါကဉ္စ။ တံ သုဏာထ။ပေ။ ကတမော စ၊ ဘိက္ခဝေ၊ ဒုက္ခဝိပါကော ဓမ္မော။ ပါဏာတိပါတော။ပေ။ မိစ္ဆာဒိဋ္ဌိ အယံ ဝုစ္စတိ၊ ဘိက္ခဝေ၊ ဒုက္ခဝိပါကော ဓမ္မော။>
    text <ကတမော စ၊ ဘိက္ခဝေ၊ သုခဝိပါကော ဓမ္မော။ ပါဏာတိပါတာ ဝေရမဏီ။ပေ။ သမ္မာဒိဋ္ဌိ အယံ ဝုစ္စတိ၊ ဘိက္ခဝေ၊ သုခဝိပါကော ဓမ္မောတိ။ ဧကာဒသမံ။>
    stand <သာဓုဝဂ္ဂေါ တတိယော။>
