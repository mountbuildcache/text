text <၂၃။ ရာဂပေယျာလံ>
  text <၂၃၇>, <ရာဂဿ၊ ဘိက္ခဝေ၊ အဘိညာယ ဒသ ဓမ္မာ ဘာဝေတဗ္ဗာ။ ကတမေ ဒသ။ အသုဘသညာ၊ မရဏသညာ၊ အာဟာရေ ပဋိကူလသညာ၊ သဗ္ဗလောကေ အနဘိရတသညာ၊ အနိစ္စသညာ၊ အနိစ္စေ ဒုက္ခသညာ၊ ဒုက္ခေ အနတ္တသညာ၊ ပဟာနသညာ၊ ဝိရာဂသညာ၊ နိရောဓသညာ ရာဂဿ၊ ဘိက္ခဝေ၊ အဘိညာယ ဣမေ ဒသ ဓမ္မာ ဘာဝေတဗ္ဗာတိ။>
  text <၂၃၈>, <ရာဂဿ၊ ဘိက္ခဝေ၊ အဘိညာယ ဒသ ဓမ္မာ ဘာဝေတဗ္ဗာ။ ကတမေ ဒသ။ အနိစ္စသညာ၊ အနတ္တသညာ၊ အာဟာရေ ပဋိကူလသညာ၊ သဗ္ဗလောကေ အနဘိရတသညာ၊ အဋ္ဌိကသညာ၊ ပုဠဝကသညာ၊ ဝိနီလကသညာ၊ ဝိပုဗ္ဗကသညာ၊ ဝိစ္ဆိဒ္ဒကသညာ၊ ဥဒ္ဓုမာတကသညာ ရာဂဿ၊ ဘိက္ခဝေ၊ အဘိညာယ ဣမေ ဒသ ဓမ္မာ ဘာဝေတဗ္ဗာတိ။>
  text <၂၃၉>, <ရာဂဿ၊ ဘိက္ခဝေ၊ အဘိညာယ ဒသ ဓမ္မာ ဘာဝေတဗ္ဗာ။ ကတမေ ဒသ။ သမ္မာဒိဋ္ဌိ၊ သမ္မာသင်္ကပ္ပေါ၊ သမ္မာဝါစာ၊ သမ္မာကမ္မန္တော၊ သမ္မာအာဇီဝေါ၊ သမ္မာဝါယာမော၊ သမ္မာသတိ၊ သမ္မာသမာဓိ၊ သမ္မာဉာဏံ၊ သမ္မာဝိမုတ္တိ ရာဂဿ၊ ဘိက္ခဝေ၊ အဘိညာယ ဣမေ ဒသ ဓမ္မာ ဘာဝေတဗ္ဗာတိ။>
  text <၂၄၀-၂၆၆>, <ရာဂဿ၊ ဘိက္ခဝေ၊ ပရိညာယ။ပေ။ ပရိက္ခယာယ။ ပဟာနာယ။ ခယာယ။ ဝယာယ။ ဝိရာဂါယ။ နိရောဓာယ။ စာဂါယ။ ပဋိနိဿဂ္ဂါယ။ပေ။ ဣမေ ဒသ ဓမ္မာ ဘာဝေတဗ္ဗာ။>
  text <၂၆၇-၇၄၆>, <ဒောသဿ။ပေ။ မောဟဿ။ ကောဓဿ။ ဥပနာဟဿ။ မက္ခဿ။ ပဠာသဿ။ ဣဿာယ။ မစ္ဆရိယဿ။ မာယာယ။ သာဌေယျဿ။ ထမ္ဘဿ။ သာရမ္ဘဿ။ မာနဿ။ အတိမာနဿ။ မဒဿ။ ပမာဒဿ ပရိညာယ။ပေ။ ပရိက္ခယာယ။ ပဟာနာယ။ ခယာယ။ ဝယာယ။ ဝိရာဂါယ။ နိရောဓာယ။ စာဂါယ။ ပဋိနိဿဂ္ဂါယ။ပေ။ ဣမေ ဒသ ဓမ္မာ ဘာဝေတဗ္ဗာတိ။>
  stand <ရာဂပေယျာလံ နိဋ္ဌိတံ။>
  stand <ဒသကနိပါတပါဠိ နိဋ္ဌိတာ။>
