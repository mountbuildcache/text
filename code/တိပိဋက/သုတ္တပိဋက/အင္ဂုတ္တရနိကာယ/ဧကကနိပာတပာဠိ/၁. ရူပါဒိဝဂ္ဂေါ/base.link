text <၁။ ရူပါဒိဝဂ္ဂေါ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။အင်္ဂုတ္တရနိကာယော>
  text <၁>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
  text <နာဟံ၊ ဘိက္ခဝေ၊ အညံ ဧကရူပမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိရူပံ။ ဣတ္ထိရူပံ၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ ပဌမံ။>
  text <၂>, <နာဟံ၊ ဘိက္ခဝေ၊ အညံ ဧကသဒ္ဒမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိသဒ္ဒော။ ဣတ္ထိသဒ္ဒော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ ဒုတိယံ။>
  text <၃>, <နာဟံ၊ ဘိက္ခဝေ၊ အညံ ဧကဂန္ဓမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိဂန္ဓော။ ဣတ္ထိဂန္ဓော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ တတိယံ။>
  text <၄>, <နာဟံ၊ ဘိက္ခဝေ၊ အညံ ဧကရသမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိရသော။ ဣတ္ထိရသော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ စတုတ္ထံ။>
  text <၅>, <နာဟံ၊ ဘိက္ခဝေ၊ အညံ ဧကဖောဋ္ဌဗ္ဗမ္ပိ သမနုပဿာမိ ယံ ဧဝံ ပုရိသဿ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ဣတ္ထိဖောဋ္ဌဗ္ဗော။ ဣတ္ထိဖောဋ္ဌဗ္ဗော၊ ဘိက္ခဝေ၊ ပုရိသဿ စိတ္တံ ပရိယာဒာယ တိဋ္ဌတီတိ။ ပဉ္စမံ။>
  text <၆>, <နာဟံ၊ ဘိက္ခဝေ၊ အညံ ဧကရူပမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသရူပံ။ ပုရိသရူပံ၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ ဆဋ္ဌံ။>
  text <၇>, <နာဟံ၊ ဘိက္ခဝေ၊ အညံ ဧကသဒ္ဒမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသသဒ္ဒော။ ပုရိသသဒ္ဒော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ သတ္တမံ။>
  text <၈>, <နာဟံ၊ ဘိက္ခဝေ၊ အညံ ဧကဂန္ဓမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသဂန္ဓော။ ပုရိသဂန္ဓော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ အဋ္ဌမံ။>
  text <၉>, <နာဟံ၊ ဘိက္ခဝေ၊ အညံ ဧကရသမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသရသော။ ပုရိသရသော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ နဝမံ။>
  text <၁၀>, <နာဟံ၊ ဘိက္ခဝေ၊ အညံ ဧကဖောဋ္ဌဗ္ဗမ္ပိ သမနုပဿာမိ ယံ ဧဝံ ဣတ္ထိယာ စိတ္တံ ပရိယာဒာယ တိဋ္ဌတိ ယထယိဒံ၊ ဘိက္ခဝေ၊ ပုရိသဖောဋ္ဌဗ္ဗော။ ပုရိသဖောဋ္ဌဗ္ဗော၊ ဘိက္ခဝေ၊ ဣတ္ထိယာ စိတ္တံ ပရိယာဒာယ တိဋ္ဌတီတိ။ ဒသမံ။>
  stand <ရူပါဒိဝဂ္ဂေါ ပဌမော။>
