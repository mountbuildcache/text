text <၃။ အကမ္မနိယဝဂ္ဂေါ>
  text <၂၁>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဘာဝိတံ အကမ္မနိယံ ဟောတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဘာဝိတံ အကမ္မနိယံ ဟောတီတိ။ ပဌမံ။>
  text <၂၂>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဘာဝိတံ ကမ္မနိယံ ဟောတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဘာဝိတံ ကမ္မနိယံ ဟောတီတိ။ ဒုတိယံ။>
  text <၂၃>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဘာဝိတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဘာဝိတံ မဟတော အနတ္ထာယ သံဝတ္တတီတိ။ တတိယံ။>
  text <၂၄>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဘာဝိတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဘာဝိတံ မဟတော အတ္ထာယ သံဝတ္တတီတိ။ စတုတ္ထံ။>
  text <၂၅>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဘာဝိတံ အပါတုဘူတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဘာဝိတံ အပါတုဘူတံ မဟတော အနတ္ထာယ သံဝတ္တတီတိ။ ပဉ္စမံ။>
  text <၂၆>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဘာဝိတံ ပါတုဘူတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဘာဝိတံ ပါတုဘူတံ မဟတော အတ္ထာယ သံဝတ္တတီတိ။ ဆဋ္ဌံ။>
  text <၂၇>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဘာဝိတံ အဗဟုလီကတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဘာဝိတံ အဗဟုလီကတံ မဟတော အနတ္ထာယ သံဝတ္တတီတိ။ သတ္တမံ။>
  text <၂၈>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဘာဝိတံ ဗဟုလီကတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဘာဝိတံ ဗဟုလီကတံ မဟတော အတ္ထာယ သံဝတ္တတီတိ။ အဋ္ဌမံ။>
  text <၂၉>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဘာဝိတံ အဗဟုလီကတံ ဒုက္ခါဓိဝဟံ ဟောတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဘာဝိတံ အဗဟုလီကတံ ဒုက္ခါဓိဝဟံ ဟောတီတိ။ နဝမံ။>
  text <၃၀>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဘာဝိတံ ဗဟုလီကတံ သုခါဓိဝဟံ ဟောတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဘာဝိတံ ဗဟုလီကတံ သုခါဓိဝဟံ ဟောတီတိ။ ဒသမံ။>
  stand <အကမ္မနိယဝဂ္ဂေါ တတိယော။>
