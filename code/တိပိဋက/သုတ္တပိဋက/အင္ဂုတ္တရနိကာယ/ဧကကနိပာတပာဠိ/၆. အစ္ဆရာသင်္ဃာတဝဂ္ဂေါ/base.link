text <၆။ အစ္ဆရာသင်္ဃာတဝဂ္ဂေါ>
  text <၅၁>, <ပဘဿရမိဒံ၊ ဘိက္ခဝေ၊ စိတ္တံ။ တဉ္စ ခေါ အာဂန္တုကေဟိ ဥပက္ကိလေသေဟိ ဥပက္ကိလိဋ္ဌံ။ တံ အဿုတဝါ ပုထုဇ္ဇနော ယထာဘူတံ နပ္ပဇာနာတိ။ တသ္မာ အဿုတဝတော ပုထုဇ္ဇနဿ စိတ္တဘာဝနာ နတ္ထီတိ ဝဒာမီတိ။ ပဌမံ။>
  text <၅၂>, <ပဘဿရမိဒံ၊ ဘိက္ခဝေ၊ စိတ္တံ။ တဉ္စ ခေါ အာဂန္တုကေဟိ ဥပက္ကိလေသေဟိ ဝိပ္ပမုတ္တံ။ တံ သုတဝါ အရိယသာဝကော ယထာဘူတံ ပဇာနာတိ။ တသ္မာ သုတဝတော အရိယသာဝကဿ စိတ္တဘာဝနာ အတ္ထီတိ ဝဒာမီတိ။ ဒုတိယံ။>
  text <၅၃>, <အစ္ဆရာသင်္ဃာတမတ္တမ္ပိ စေ၊ ဘိက္ခဝေ၊ ဘိက္ခု မေတ္တာစိတ္တံ အာသေဝတိ၊ အယံ ဝုစ္စတိ၊ ဘိက္ခဝေ ဘိက္ခု အရိတ္တဇ္ဈာနော ဝိဟရတိ သတ္ထုသာသနကရော ဩဝါဒပတိကရော၊ အမောဃံ ရဋ္ဌပိဏ္ဍံ ဘုဉ္ဇတိ။ ကော ပန ဝါဒော ယေ နံ ဗဟုလီကရောန္တီတိ။ တတိယံ။>
  text <၅၄>, <အစ္ဆရာသင်္ဃာတမတ္တမ္ပိ စေ၊ ဘိက္ခဝေ၊ ဘိက္ခု မေတ္တာစိတ္တံ ဘာဝေတိ၊ အယံ ဝုစ္စတိ၊ ဘိက္ခဝေ ဘိက္ခု အရိတ္တဇ္ဈာနော ဝိဟရတိ သတ္ထုသာသနကရော ဩဝါဒပတိကရော၊ အမောဃံ ရဋ္ဌပိဏ္ဍံ ဘုဉ္ဇတိ။ ကော ပန ဝါဒော ယေ နံ ဗဟုလီကရောန္တီတိ။ စတုတ္ထံ။>
  text <၅၅>, <အစ္ဆရာသင်္ဃာတမတ္တမ္ပိ စေ၊ ဘိက္ခဝေ၊ ဘိက္ခု မေတ္တာစိတ္တံ မနသိ ကရောတိ၊ အယံ ဝုစ္စတိ၊ ဘိက္ခဝေ ဘိက္ခု အရိတ္တဇ္ဈာနော ဝိဟရတိ သတ္ထုသာသနကရော ဩဝါဒပတိကရော အမောဃံ ရဋ္ဌပိဏ္ဍံ ဘုဉ္ဇတိ။ ကော ပန ဝါဒော ယေ နံ ဗဟုလီကရောန္တီတိ။ ပဉ္စမံ။>
  text <၅၆>, <ယေ ကေစိ၊ ဘိက္ခဝေ၊ ဓမ္မာ အကုသလာ အကုသလဘာဂိယာ အကုသလပက္ခိကာ၊ သဗ္ဗေ တေ မနောပုဗ္ဗင်္ဂမာ။ မနော တေသံ ဓမ္မာနံ ပဌမံ ဥပ္ပဇ္ဇတိ၊ အနွဒေဝ အကုသလာ ဓမ္မာတိ။ ဆဋ္ဌံ။>
  text <၅၇>, <ယေ ကေစိ၊ ဘိက္ခဝေ၊ ဓမ္မာ ကုသလာ ကုသလဘာဂိယာ ကုသလပက္ခိကာ၊ သဗ္ဗေ တေ မနောပုဗ္ဗင်္ဂမာ။ မနော တေသံ ဓမ္မာနံ ပဌမံ ဥပ္ပဇ္ဇတိ၊ အနွဒေဝ ကုသလာ ဓမ္မာတိ။ သတ္တမံ။>
  text <၅၈>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ အကုသလာ ဓမ္မာ ဥပ္ပဇ္ဇန္တိ ဥပ္ပန္နာ ဝါ ကုသလာ ဓမ္မာ ပရိဟာယန္တိ ယထယိဒံ၊ ဘိက္ခဝေ၊ ပမာဒော။ ပမတ္တဿ၊ ဘိက္ခဝေ၊ အနုပ္ပန္နာ စေဝ အကုသလာ ဓမ္မာ ဥပ္ပဇ္ဇန္တိ ဥပ္ပန္နာ စ ကုသလာ ဓမ္မာ ပရိဟာယန္တီတိ။ အဋ္ဌမံ။>
  text <၅၉>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ ကုသလာ ဓမ္မာ ဥပ္ပဇ္ဇန္တိ ဥပ္ပန္နာ ဝါ အကုသလာ ဓမ္မာ ပရိဟာယန္တိ ယထယိဒံ၊ ဘိက္ခဝေ၊ အပ္ပမာဒော။ အပ္ပမတ္တဿ၊ ဘိက္ခဝေ၊ အနုပ္ပန္နာ စေဝ ကုသလာ ဓမ္မာ ဥပ္ပဇ္ဇန္တိ ဥပ္ပန္နာ စ အကုသလာ ဓမ္မာ ပရိဟာယန္တီတိ။ နဝမံ။>
  text <၆၀>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ အကုသလာ ဓမ္မာ ဥပ္ပဇ္ဇန္တိ ဥပ္ပန္နာ ဝါ ကုသလာ ဓမ္မာ ပရိဟာယန္တိ ယထယိဒံ၊ ဘိက္ခဝေ၊ ကောသဇ္ဇံ။ ကုသီတဿ၊ ဘိက္ခဝေ၊ အနုပ္ပန္နာ စေဝ အကုသလာ ဓမ္မာ ဥပ္ပဇ္ဇန္တိ ဥပ္ပန္နာ စ ကုသလာ ဓမ္မာ ပရိဟာယန္တီတိ။ ဒသမံ။>
  text <အစ္ဆရာသင်္ဃာတဝဂ္ဂေါ ဆဋ္ဌော။>
