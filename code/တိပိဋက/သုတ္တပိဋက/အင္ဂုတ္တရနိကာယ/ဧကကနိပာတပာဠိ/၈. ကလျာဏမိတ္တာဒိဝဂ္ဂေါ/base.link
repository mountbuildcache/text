text <၈။ ကလျာဏမိတ္တာဒိဝဂ္ဂေါ>
  text <၇၁>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ ကုသလာ ဓမ္မာ ဥပ္ပဇ္ဇန္တိ ဥပ္ပန္နာ ဝါ အကုသလာ ဓမ္မာ ပရိဟာယန္တိ ယထယိဒံ၊ ဘိက္ခဝေ၊ ကလျာဏမိတ္တတာ။ ကလျာဏမိတ္တဿ၊ ဘိက္ခဝေ၊ အနုပ္ပန္နာ စေဝ ကုသလာ ဓမ္မာ ဥပ္ပဇ္ဇန္တိ ဥပ္ပန္နာ စ အကုသလာ ဓမ္မာ ပရိဟာယန္တီတိ။ ပဌမံ။>
  text <၇၂>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ အကုသလာ ဓမ္မာ ဥပ္ပဇ္ဇန္တိ ဥပ္ပန္နာ ဝါ ကုသလာ ဓမ္မာ ပရိဟာယန္တိ ယထယိဒံ၊ ဘိက္ခဝေ၊ အနုယောဂေါ အကုသလာနံ ဓမ္မာနံ၊ အနနုယောဂေါ ကုသလာနံ ဓမ္မာနံ။ အနုယောဂါ၊ ဘိက္ခဝေ၊ အကုသလာနံ ဓမ္မာနံ၊ အနနုယောဂါ ကုသလာနံ ဓမ္မာနံ အနုပ္ပန္နာ စေဝ အကုသလာ ဓမ္မာ ဥပ္ပဇ္ဇန္တိ ဥပ္ပန္နာ စ ကုသလာ ဓမ္မာ ပရိဟာယန္တီတိ။ ဒုတိယံ။>
  text <၇၃>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ ကုသလာ ဓမ္မာ ဥပ္ပဇ္ဇန္တိ ဥပ္ပန္နာ ဝါ အကုသလာ ဓမ္မာ ပရိဟာယန္တိ ယထယိဒံ၊ ဘိက္ခဝေ၊ အနုယောဂေါ ကုသလာနံ ဓမ္မာနံ၊ အနနုယောဂေါ အကုသလာနံ ဓမ္မာနံ။ အနုယောဂါ၊ ဘိက္ခဝေ၊ ကုသလာနံ ဓမ္မာနံ၊ အနနုယောဂါ အကုသလာနံ ဓမ္မာနံ အနုပ္ပန္နာ စေဝ ကုသလာ ဓမ္မာ ဥပ္ပဇ္ဇန္တိ ဥပ္ပန္နာ စ အကုသလာ ဓမ္မာ ပရိဟာယန္တီတိ။ တတိယံ။>
  text <၇၄>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ ဗောဇ္ဈင်္ဂါ နုပ္ပဇ္ဇန္တိ ဥပ္ပန္နာ ဝါ ဗောဇ္ဈင်္ဂါ န ဘာဝနာပါရိပူရိံ ဂစ္ဆန္တိ ယထယိဒံ၊ ဘိက္ခဝေ၊ အယောနိသောမနသိကာရော။ အယောနိသော၊ ဘိက္ခဝေ၊ မနသိ ကရောတော အနုပ္ပန္နာ စေဝ ဗောဇ္ဈင်္ဂါ နုပ္ပဇ္ဇန္တိ ဥပ္ပန္နာ စ ဗောဇ္ဈင်္ဂါ န ဘာဝနာပါရိပူရိံ ဂစ္ဆန္တီတိ။ စတုတ္ထံ။>
  text <၇၅>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယေန အနုပ္ပန္နာ ဝါ ဗောဇ္ဈင်္ဂါ ဥပ္ပဇ္ဇန္တိ ဥပ္ပန္နာ ဝါ ဗောဇ္ဈင်္ဂါ ဘာဝနာပါရိပူရိံ ဂစ္ဆန္တိ ယထယိဒံ၊ ဘိက္ခဝေ၊ ယောနိသောမနသိကာရော။ ယောနိသော၊ ဘိက္ခဝေ၊ မနသိ ကရောတော အနုပ္ပန္နာ စေဝ ဗောဇ္ဈင်္ဂါ ဥပ္ပဇ္ဇန္တိ ဥပ္ပန္နာ စ ဗောဇ္ဈင်္ဂါ ဘာဝနာပါရိပူရိံ ဂစ္ဆန္တီတိ။ ပဉ္စမံ။>
  text <၇၆>, <အပ္ပမတ္တိကာ ဧသာ၊ ဘိက္ခဝေ၊ ပရိဟာနိ ယဒိဒံ ဉာတိပရိဟာနိ။ ဧတံ ပတိကိဋ္ဌံ၊ ဘိက္ခဝေ၊ ပရိဟာနီနံ ယဒိဒံ ပညာပရိဟာနီတိ။ ဆဋ္ဌံ။>
  text <၇၇>, <အပ္ပမတ္တိကာ ဧသာ၊ ဘိက္ခဝေ၊ ဝုဒ္ဓိ ယဒိဒံ ဉာတိဝုဒ္ဓိ။ ဧတဒဂ္ဂံ၊ ဘိက္ခဝေ၊ ဝုဒ္ဓီနံ ယဒိဒံ ပညာဝုဒ္ဓိ။ တသ္မာတိဟ၊ ဘိက္ခဝေ၊ ဧဝံ သိက္ခိတဗ္ဗံ ပညာဝုဒ္ဓိယာ ဝဒ္ဓိဿာမာတိ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ သတ္တမံ။>
  text <၇၈>, <အပ္ပမတ္တိကာ ဧသာ၊ ဘိက္ခဝေ၊ ပရိဟာနိ ယဒိဒံ ဘောဂပရိဟာနိ။ ဧတံ ပတိကိဋ္ဌံ၊ ဘိက္ခဝေ၊ ပရိဟာနီနံ ယဒိဒံ ပညာပရိဟာနီတိ။ အဋ္ဌမံ။>
  text <၇၉>, <အပ္ပမတ္တိကာ ဧသာ၊ ဘိက္ခဝေ၊ ဝုဒ္ဓိ ယဒိဒံ ဘောဂဝုဒ္ဓိ။ ဧတဒဂ္ဂံ၊ ဘိက္ခဝေ၊ ဝုဒ္ဓီနံ ယဒိဒံ ပညာဝုဒ္ဓိ။ တသ္မာတိဟ၊ ဘိက္ခဝေ၊ ဧဝံ သိက္ခိတဗ္ဗံ ပညာဝုဒ္ဓိယာ ဝဒ္ဓိဿာမာတိ။ ဧဝဉှိ ဝေါ၊ ဘိက္ခဝေ၊ သိက္ခိတဗ္ဗန္တိ။ နဝမံ။>
  text <၈၀>, <အပ္ပမတ္တိကာ ဧသာ၊ ဘိက္ခဝေ၊ ပရိဟာနိ ယဒိဒံ ယသောပရိဟာနိ။ ဧတံ ပတိကိဋ္ဌံ၊ ဘိက္ခဝေ၊ ပရိဟာနီနံ ယဒိဒံ ပညာပရိဟာနီတိ။ ဒသမံ။>
  stand <ကလျာဏမိတ္တာဒိဝဂ္ဂေါ အဋ္ဌမော။>
