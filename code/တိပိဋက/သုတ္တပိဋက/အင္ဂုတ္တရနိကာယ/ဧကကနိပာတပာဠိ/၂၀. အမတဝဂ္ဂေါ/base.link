text <၂၀။ အမတဝဂ္ဂေါ>
  text <၆၀၀>, <အမတံ တေ၊ ဘိက္ခဝေ၊ န ပရိဘုဉ္ဇန္တိ ယေ ကာယဂတာသတိံ န ပရိဘုဉ္ဇန္တိ။ အမတံ တေ၊ ဘိက္ခဝေ၊ ပရိဘုဉ္ဇန္တိ ယေ ကာယဂတာသတိံ ပရိဘုဉ္ဇန္တီတိ။>
  text <၆၀၁>, <အမတံ တေသံ၊ ဘိက္ခဝေ၊ အပရိဘုတ္တံ ယေသံ ကာယဂတာသတိ အပရိဘုတ္တာ။ အမတံ တေသံ၊ ဘိက္ခဝေ၊ ပရိဘုတ္တံ ယေသံ ကာယဂတာသတိ ပရိဘုတ္တာတိ။>
  text <၆၀၂>, <အမတံ တေသံ၊ ဘိက္ခဝေ၊ ပရိဟီနံ ယေသံ ကာယဂတာသတိ ပရိဟီနာ။ အမတံ တေသံ၊ ဘိက္ခဝေ၊ အပရိဟီနံ ယေသံ ကာယဂတာသတိ အပရိဟီနာတိ။>
  text <၆၀၃>, <အမတံ တေသံ၊ ဘိက္ခဝေ၊ ဝိရဒ္ဓံ ယေသံ ကာယဂတာသတိ ဝိရဒ္ဓါ။ အမတံ တေသံ၊ ဘိက္ခဝေ၊ အာရဒ္ဓံ ယေသံ ကာယဂတာသတိ အာရဒ္ဓါတိ။>
  text <၆၀၄>, <အမတံ တေ၊ ဘိက္ခဝေ၊ ပမာဒိံသု ယေ ကာယဂတာသတိံ ပမာဒိံသု။ အမတံ တေ၊ ဘိက္ခဝေ၊ န ပမာဒိံသု ယေ ကာယဂတာသတိံ န ပမာဒိံသု။>
  text <၆၀၅>, <အမတံ တေသံ၊ ဘိက္ခဝေ၊ ပမုဋ္ဌံ ယေသံ ကာယဂတာသတိ ပမုဋ္ဌာ။ အမတံ တေသံ၊ ဘိက္ခဝေ၊ အပ္ပမုဋ္ဌံ ယေသံ ကာယဂတာသတိ အပ္ပမုဋ္ဌာတိ။>
  text <၆၀၆>, <အမတံ တေသံ၊ ဘိက္ခဝေ၊ အနာသေဝိတံ ယေသံ ကာယဂတာသတိ အနာသေဝိတာ။ အမတံ တေသံ၊ ဘိက္ခဝေ၊ အာသေဝိတံ ယေသံ ကာယဂတာသတိ အာသေဝိတာတိ။>
  text <၆၀၇>, <အမတံ တေသံ၊ ဘိက္ခဝေ၊ အဘာဝိတံ ယေသံ ကာယဂတာသတိ အဘာဝိတာ။ အမတံ တေသံ၊ ဘိက္ခဝေ၊ ဘာဝိတံ ယေသံ ကာယဂတာသတိ ဘာဝိတာတိ။>
  text <၆၀၈>, <အမတံ တေသံ၊ ဘိက္ခဝေ၊ အဗဟုလီကတံ ယေသံ ကာယဂတာသတိ အဗဟုလီကတာ။ အမတံ တေသံ၊ ဘိက္ခဝေ၊ ဗဟုလီကတံ ယေသံ ကာယဂတာသတိ ဗဟုလီကတာတိ။>
  text <၆၀၉>, <အမတံ တေသံ၊ ဘိက္ခဝေ၊ အနဘိညာတံ ယေသံ ကာယဂတာသတိ အနဘိညာတာ။ အမတံ တေသံ၊ ဘိက္ခဝေ၊ အဘိညာတံ ယေသံ ကာယဂတာသတိ အဘိညာတာတိ။>
  text <၆၁၀>, <အမတံ တေသံ၊ ဘိက္ခဝေ၊ အပရိညာတံ ယေသံ ကာယဂတာသတိ အပရိညာတာ။ အမတံ တေသံ၊ ဘိက္ခဝေ၊ ပရိညာတံ ယေသံ ကာယဂတာသတိ ပရိညာတာတိ။>
  text <၆၁၁>, <အမတံ တေသံ၊ ဘိက္ခဝေ၊ အသစ္ဆိကတံ ယေသံ ကာယဂတာသတိ အသစ္ဆိကတာ။ အမတံ တေသံ၊ ဘိက္ခဝေ၊ သစ္ဆိကတံ ယေသံ ကာယဂတာသတိ သစ္ဆိကတာတိ။။>
  text <ဣဒမဝေါစ ဘဂဝါ။ အတ္တမနာ တေ ဘိက္ခူ ဘဂဝတော ဘာသိတံ အဘိနန္ဒုန္တိ။>
  stand <အမတဝဂ္ဂေါ ဝီသတိမော။>
  stand <ဧကကနိပါတပါဠိ နိဋ္ဌိတာ။>
