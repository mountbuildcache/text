text <၁၁။ အဓမ္မဝဂ္ဂေါ>
  text <၁၄၀>, <ယေ တေ၊ ဘိက္ခဝေ၊ ဘိက္ခူ အဓမ္မံ အဓမ္မောတိ ဒီပေန္တိ တေ၊ ဘိက္ခဝေ၊ ဘိက္ခူ ဗဟုဇနဟိတာယ ပဋိပန္နာ ဗဟုဇနသုခါယ၊ ဗဟုနော ဇနဿ အတ္ထာယ ဟိတာယ သုခါယ ဒေဝမနုဿာနံ။ ဗဟုဉ္စ တေ၊ ဘိက္ခဝေ၊ ဘိက္ခူ ပုညံ ပသဝန္တိ၊ တေ စိမံ သဒ္ဓမ္မံ ဌပေန္တီတိ။ ပဌမံ။>
  text <၁၄၁>, <ယေ တေ၊ ဘိက္ခဝေ၊ ဘိက္ခူ ဓမ္မံ ဓမ္မောတိ ဒီပေန္တိ တေ၊ ဘိက္ခဝေ၊ ဘိက္ခူ ဗဟုဇနဟိတာယ ပဋိပန္နာ ဗဟုဇနသုခါယ၊ ဗဟုနော ဇနဿ အတ္ထာယ ဟိတာယ သုခါယ ဒေဝမနုဿာနံ။ ဗဟုဉ္စ တေ၊ ဘိက္ခဝေ၊ ဘိက္ခူ ပုညံ ပသဝန္တိ၊ တေ စိမံ သဒ္ဓမ္မံ ဌပေန္တီတိ။ ဒုတိယံ။>
  text <၁၄၂-၁၄၉>, <ယေ တေ၊ ဘိက္ခဝေ၊ ဘိက္ခူ အဝိနယံ အဝိနယောတိ ဒီပေန္တိ။ပေ။ ဝိနယံ ဝိနယောတိ ဒီပေန္တိ။ပေ။ အဘာသိတံ အလပိတံ တထာဂတေန အဘာသိတံ အလပိတံ တထာဂတေနာတိ ဒီပေန္တိ။ပေ။ ဘာသိတံ လပိတံ တထာဂတေန ဘာသိတံ လပိတံ တထာဂတေနာတိ ဒီပေန္တိ။ပေ။ အနာစိဏ္ဏံ တထာဂတေန အနာစိဏ္ဏံ တထာဂတေနာတိ ဒီပေန္တိ။ပေ။ အာစိဏ္ဏံ တထာဂတေန အာစိဏ္ဏံ တထာဂတေနာတိ ဒီပေန္တိ။ပေ။ အပညတ္တံ တထာဂတေန အပညတ္တံ တထာဂတေနာတိ ဒီပေန္တိ။ပေ။ ပညတ္တံ တထာဂတေန ပညတ္တံ တထာဂတေနာတိ ဒီပေန္တိ တေ၊ ဘိက္ခဝေ၊ ဘိက္ခူ ဗဟုဇနဟိတာယ ပဋိပန္နာ ဗဟုဇနသုခါယ၊ ဗဟုနော ဇနဿ အတ္ထာယ ဟိတာယ သုခါယ ဒေဝမနုဿာနံ။ ဗဟုဉ္စ တေ၊ ဘိက္ခဝေ၊ ဘိက္ခူ ပုညံ ပသဝန္တိ၊ တေ စိမံ သဒ္ဓမ္မံ ဌပေန္တီတိ။ ဒသမံ။>
  stand <အဓမ္မဝဂ္ဂေါ ဧကာဒသမော။>
