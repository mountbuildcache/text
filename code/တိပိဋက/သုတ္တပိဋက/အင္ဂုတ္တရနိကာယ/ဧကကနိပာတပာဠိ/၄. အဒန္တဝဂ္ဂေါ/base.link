text <၄။ အဒန္တဝဂ္ဂေါ>
  text <၃၁>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဒန္တံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဒန္တံ မဟတော အနတ္ထာယ သံဝတ္တတီတိ။ ပဌမံ။>
  text <၃၂>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဒန္တံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဒန္တံ မဟတော အတ္ထာယ သံဝတ္တတီတိ။ ဒုတိယံ။>
  text <၃၃>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဂုတ္တံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဂုတ္တံ မဟတော အနတ္ထာယ သံဝတ္တတီတိ။ တတိယံ။>
  text <၃၄>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဂုတ္တံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဂုတ္တံ မဟတော အတ္ထာယ သံဝတ္တတီတိ။ စတုတ္ထံ။>
  text <၃၅>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အရက္ခိတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အရက္ခိတံ မဟတော အနတ္ထာယ သံဝတ္တတီတိ။ ပဉ္စမံ။>
  text <၃၆>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ရက္ခိတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ရက္ခိတံ မဟတော အတ္ထာယ သံဝတ္တတီတိ။ ဆဋ္ဌံ။>
  text <၃၇>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အသံဝုတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အသံဝုတံ မဟတော အနတ္ထာယ သံဝတ္တတီတိ။ သတ္တမံ။>
  text <၃၈>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ သံဝုတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ သံဝုတံ မဟတော အတ္ထာယ သံဝတ္တတီတိ။ အဋ္ဌမံ။>
  text <၃၉>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ အဒန္တံ အဂုတ္တံ အရက္ခိတံ အသံဝုတံ မဟတော အနတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ အဒန္တံ အဂုတ္တံ အရက္ခိတံ အသံဝုတံ မဟတော အနတ္ထာယ သံဝတ္တတီတိ။ နဝမံ။>
  text <၄၀>, <နာဟံ၊ ဘိက္ခဝေ၊ အညံ ဧကဓမ္မမ္ပိ သမနုပဿာမိ ယံ ဧဝံ ဒန္တံ ဂုတ္တံ ရက္ခိတံ သံဝုတံ မဟတော အတ္ထာယ သံဝတ္တတိ ယထယိဒံ၊ ဘိက္ခဝေ၊ စိတ္တံ။ စိတ္တံ၊ ဘိက္ခဝေ၊ ဒန္တံ ဂုတ္တံ ရက္ခိတံ သံဝုတံ မဟတော အတ္ထာယ သံဝတ္တတီတိ။ ဒသမံ။>
  stand <အဒန္တဝဂ္ဂေါ စတုတ္ထော။>
