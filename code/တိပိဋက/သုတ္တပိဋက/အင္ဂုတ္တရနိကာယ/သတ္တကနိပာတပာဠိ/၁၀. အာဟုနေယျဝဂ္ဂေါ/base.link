text <၁၀။ အာဟုနေယျဝဂ္ဂေါ>
  text <၉၅>, <သတ္တိမေ၊ ဘိက္ခဝေ၊ ပုဂ္ဂလာ အာဟုနေယျာ။ပေ။ ဒက္ခိဏေယျာ အဉ္ဇလိကရဏီယာ အနုတ္တရံ ပုညက္ခေတ္တံ လောကဿ။ ကတမေ သတ္တ။ ဣဓ၊ ဘိက္ခဝေ၊ ဧကစ္စော ပုဂ္ဂလော စက္ခုသ္မိံ အနိစ္စာနုပဿီ ဝိဟရတိ အနိစ္စသညီ အနိစ္စပဋိသံဝေဒီ သတတံ သမိတံ အဗ္ဗောကိဏ္ဏံ စေတသာ အဓိမုစ္စမာနော ပညာယ ပရိယောဂါဟမာနော။ သော အာသဝါနံ ခယာ အနာသဝံ စေတောဝိမုတ္တိံ ပညာဝိမုတ္တိံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရတိ။ အယံ ခေါ၊ ဘိက္ခဝေ၊ ပဌမော ပုဂ္ဂလော အာဟုနေယျော ပါဟုနေယျော။ပေ။ အနုတ္တရံ ပုညက္ခေတ္တံ လောကဿ။>
  text <ပုန စပရံ၊ ဘိက္ခဝေ၊ ဣဓေကစ္စော ပုဂ္ဂလော စက္ခုသ္မိံ အနိစ္စာနုပဿီ ဝိဟရတိ အနိစ္စသညီ အနိစ္စပဋိသံဝေဒီ သတတံ သမိတံ အဗ္ဗောကိဏ္ဏံ စေတသာ အဓိမုစ္စမာနော ပညာယ ပရိယောဂါဟမာနော။ တဿ အပုဗ္ဗံ အစရိမံ အာသဝပရိယာဒာနဉ္စ ဟောတိ ဇီဝိတပရိယာဒာနဉ္စ။ အယံ၊ ဘိက္ခဝေ၊ ဒုတိယော ပုဂ္ဂလော အာဟုနေယျော။ပေ။ အနုတ္တရံ ပုညက္ခေတ္တံ လောကဿ။>
  text <ပုန စပရံ၊ ဘိက္ခဝေ၊ ဣဓေကစ္စော ပုဂ္ဂလော စက္ခုသ္မိံ အနိစ္စာနုပဿီ ဝိဟရတိ အနိစ္စသညီ အနိစ္စပဋိသံဝေဒီ သတတံ သမိတံ အဗ္ဗောကိဏ္ဏံ စေတသာ အဓိမုစ္စမာနော ပညာယ ပရိယောဂါဟမာနော။ သော ပဉ္စန္နံ ဩရမ္ဘာဂိယာနံ သံယောဇနာနံ ပရိက္ခယာ အန္တရာပရိနိဗ္ဗာယီ ဟောတိ။ပေ။ ဥပဟစ္စပရိနိဗ္ဗာယီ ဟောတိ။ပေ။ အသင်္ခါရပရိနိဗ္ဗာယီ ဟောတိ။ပေ။ သသင်္ခါရပရိနိဗ္ဗာယီ ဟောတိ။ပေ။ ဥဒ္ဓံသောတော ဟောတိ အကနိဋ္ဌဂါမီ။ အယံ၊ ဘိက္ခဝေ၊ သတ္တမော ပုဂ္ဂလော အာဟုနေယျော။ပေ။ အနုတ္တရံ ပုညက္ခေတ္တံ လောကဿ။ ဣမေ ခေါ၊ ဘိက္ခဝေ၊ သတ္တ ပုဂ္ဂလာ အာဟုနေယျာ ပါဟုနေယျာ ဒက္ခိဏေယျာ အဉ္ဇလိကရဏီယာ အနုတ္တရံ ပုညက္ခေတ္တံ လောကဿာတိ။>
  text <၉၆-၆၂၂>, <သတ္တိမေ၊ ဘိက္ခဝေ၊ ပုဂ္ဂလာ အာဟုနေယျာ ပါဟုနေယျာ။ပေ။ အနုတ္တရံ ပုညက္ခေတ္တံ လောကဿ။ ကတမေ သတ္တ။ ဣဓ၊ ဘိက္ခဝေ၊ ဧကစ္စော ပုဂ္ဂလော စက္ခုသ္မိံ ဒုက္ခါနုပဿီ ဝိဟရတိ။ပေ။ စက္ခုသ္မိံ အနတ္တာနုပဿီ ဝိဟရတိ။ပေ။ စက္ခုသ္မိံ ခယာနုပဿီ ဝိဟရတိ။ပေ။ စက္ခုသ္မိံ ဝယာနုပဿီ ဝိဟရတိ။ပေ။ စက္ခုသ္မိံ ဝိရာဂါနုပဿီ ဝိဟရတိ။ပေ။ စက္ခုသ္မိံ နိရောဓာနုပဿီ ဝိဟရတိ။ပေ။ စက္ခုသ္မိံ ပဋိနိဿဂ္ဂါနုပဿီ ဝိဟရတိ။ပေ။>
  text <သောတသ္မိံ။ပေ။ ဃာနသ္မိံ။ ဇိဝှာယ။ ကာယသ္မိံ။ မနသ္မိံ။ပေ။>
  text <ရူပေသု။ပေ။ သဒ္ဒေသု။ ဂန္ဓေသု။ ရသေသု။ ဖောဋ္ဌဗ္ဗေသု။ ဓမ္မေသု။ပေ။>
  text <စက္ခုဝိညာဏေ။ပေ။ သောတဝိညာဏေ။ ဃာနဝိညာဏေ။ ဇိဝှာဝိညာဏေ။ ကာယဝိညာဏေ။ မနောဝိညာဏေ။ပေ။>
  text <စက္ခုသမ္ဖဿေ။ပေ။ သောတသမ္ဖဿေ။ ဃာနသမ္ဖဿေ။ ဇိဝှာသမ္ဖဿေ။ ကာယသမ္ဖဿေ။ မနောသမ္ဖဿေ။ပေ။>
  text <စက္ခုသမ္ဖဿဇာယ ဝေဒနာယ။ပေ။ သောတသမ္ဖဿဇာယ ဝေဒနာယ။ ဃာနသမ္ဖဿဇာယ ဝေဒနာယ။ ဇိဝှာသမ္ဖဿဇာယ ဝေဒနာယ။ ကာယသမ္ဖဿဇာယ ဝေဒနာယ။ မနောသမ္ဖဿဇာယ ဝေဒနာယ။ပေ။>
  text <ရူပသညာယ။ပေ။ သဒ္ဒသညာယ။ ဂန္ဓသညာယ။ ရသသညာယ။ ဖောဋ္ဌဗ္ဗသညာယ။ ဓမ္မသညာယ။ပေ။>
  text <ရူပသဉ္စေတနာယ။ပေ။ သဒ္ဒသဉ္စေတနာယ။ ဂန္ဓသဉ္စေတနာယ။ ရသသဉ္စေတနာယ။ ဖောဋ္ဌဗ္ဗသဉ္စေတနာယ။ ဓမ္မသဉ္စေတနာယ။ပေ။>
  text <ရူပတဏှာယ။ပေ။ သဒ္ဒတဏှာယ။ ဂန္ဓတဏှာယ။ ရသတဏှာယ။ ဖောဋ္ဌဗ္ဗတဏှာယ။ ဓမ္မတဏှာယ။ပေ။>
  text <ရူပဝိတက္ကေ။ပေ။ သဒ္ဒဝိတက္ကေ။ ဂန္ဓဝိတက္ကေ။ ရသဝိတက္ကေ။ ဖောဋ္ဌဗ္ဗဝိတက္ကေ။ ဓမ္မဝိတက္ကေ။ပေ။>
  text <ရူပဝိစာရေ။ပေ။ သဒ္ဒဝိစာရေ။ ဂန္ဓဝိစာရေ။ ရသဝိစာရေ။ ဖောဋ္ဌဗ္ဗဝိစာရေ။ ဓမ္မဝိစာရေ။ပေ။>
  text <ပဉ္စက္ခန္ဓေ။ပေ။ ရူပက္ခန္ဓေ။ ဝေဒနာက္ခန္ဓေ။ သညာက္ခန္ဓေ။ သင်္ခါရက္ခန္ဓေ။ ဝိညာဏက္ခန္ဓေ အနိစ္စာနုပဿီ ဝိဟရတိ။ပေ။ ဒုက္ခါနုပဿီ ဝိဟရတိ။ အနတ္တာနုပဿီ ဝိဟရတိ။ ခယာနုပဿီ ဝိဟရတိ။ ဝယာနုပဿီ ဝိဟရတိ။ ဝိရာဂါနုပဿီ ဝိဟရတိ။ နိရောဓာနုပဿီ ဝိဟရတိ။ ပဋိနိဿဂ္ဂါနုပဿီ ဝိဟရတိ။ပေ။ လောကဿာတိ။>
  block
    text <ဆဒွာရာရမ္မဏေသွေတ္ထ၊ ဝိညာဏေသု စ ဖဿေသု။>
    text <ဝေဒနာသု စ ဒွာရဿ၊ သုတ္တာ ဟောန္တိ ဝိသုံ အဋ္ဌ။>
    text <သညာ သဉ္စေတနာ တဏှာ၊ ဝိတက္ကေသု ဝိစာရေ စ။>
    text <ဂေါစရဿ ဝိသုံ အဋ္ဌ၊ ပဉ္စက္ခန္ဓေ စ ပစ္စေကေ။>
    text <သောဠသသွေတ္ထ မူလေသု၊ အနိစ္စံ ဒုက္ခမနတ္တာ။>
    text <ခယာ ဝယာ ဝိရာဂါ စ၊ နိရောဓာ ပဋိနိဿဂ္ဂါ။>
    text <ကမံ အဋ္ဌာနုပဿနာ၊ ယောဇေတွာန ဝိသုံ ဝိသုံ။>
    text <သမ္ပိဏ္ဍိတေသု သဗ္ဗေသု၊ ဟောန္တိ ပဉ္စ သတာနိ စ။>
    text <အဋ္ဌဝီသတိ သုတ္တာနိ၊ အာဟုနေယျေ စ ဝဂ္ဂိကေ။>
  stand <အာဟုနေယျဝဂ္ဂေါ ဒသမော။>
