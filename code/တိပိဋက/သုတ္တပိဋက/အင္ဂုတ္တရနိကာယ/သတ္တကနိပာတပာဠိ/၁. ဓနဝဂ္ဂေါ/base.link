text <၁။ ဓနဝဂ္ဂေါ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။အင်္ဂုတ္တရနိကာယော>
  text <ပဌမပဏ္ဏာသကံ>
    text <၁။ ပဌမပိယသုတ္တံ>
      text <၁>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <သတ္တဟိ၊ ဘိက္ခဝေ၊ ဓမ္မေဟိ သမန္နာဂတော ဘိက္ခု သဗြဟ္မစာရီနံ အပ္ပိယော စ ဟောတိ အမနာပေါ စ အဂရု စ အဘာဝနီယော စ။ ကတမေဟိ သတ္တဟိ။ ဣဓ၊ ဘိက္ခဝေ၊ ဘိက္ခု လာဘကာမော စ ဟောတိ၊ သက္ကာရကာမော စ ဟောတိ၊ အနဝညတ္တိကာမော စ ဟောတိ၊ အဟိရိကော စ ဟောတိ၊ အနောတ္တပ္ပီ စ၊ ပါပိစ္ဆော စ၊ မိစ္ဆာဒိဋ္ဌိ စ။ ဣမေဟိ ခေါ၊ ဘိက္ခဝေ၊ သတ္တဟိ ဓမ္မေဟိ သမန္နာဂတော ဘိက္ခု သဗြဟ္မစာရီနံ အပ္ပိယော စ ဟောတိ အမနာပေါ စ အဂရု စ အဘာဝနီယော စ။>
      text <သတ္တဟိ၊ ဘိက္ခဝေ၊ ဓမ္မေဟိ သမန္နာဂတော ဘိက္ခု သဗြဟ္မစာရီနံ ပိယော စ ဟောတိ၊ မနာပေါ စ ဂရု စ ဘာဝနီယော စ။ ကတမေဟိ သတ္တဟိ။ ဣဓ၊ ဘိက္ခဝေ၊ ဘိက္ခု န လာဘကာမော စ ဟောတိ၊ န သက္ကာရကာမော စ ဟောတိ၊ န အနဝညတ္တိကာမော စ ဟောတိ၊ ဟိရိမာ စ ဟောတိ၊ ဩတ္တပ္ပီ စ၊ အပ္ပိစ္ဆော စ၊ သမ္မာဒိဋ္ဌိ စ။ ဣမေဟိ ခေါ၊ ဘိက္ခဝေ၊ သတ္တဟိ ဓမ္မေဟိ သမန္နာဂတော ဘိက္ခု သဗြဟ္မစာရီနံ ပိယော စ ဟောတိ မနာပေါ စ ဂရု စ ဘာဝနီယော စာတိ။ ပဌမံ။>
    text <၂။ ဒုတိယပိယသုတ္တံ>
      text <၂>, <သတ္တဟိ၊ ဘိက္ခဝေ၊ ဓမ္မေဟိ သမန္နာဂတော ဘိက္ခု သဗြဟ္မစာရီနံ အပ္ပိယော စ ဟောတိ အမနာပေါ စ အဂရု စ အဘာဝနီယော စ။ ကတမေဟိ သတ္တဟိ။ ဣဓ၊ ဘိက္ခဝေ၊ ဘိက္ခု လာဘကာမော စ ဟောတိ၊ သက္ကာရကာမော စ ဟောတိ၊ အနဝညတ္တိကာမော စ ဟောတိ၊ အဟိရိကော စ ဟောတိ၊ အနောတ္တပ္ပီ စ၊ ဣဿုကီ စ၊ မစ္ဆရီ စ။ ဣမေဟိ ခေါ၊ ဘိက္ခဝေ၊ သတ္တဟိ ဓမ္မေဟိ သမန္နာဂတော ဘိက္ခု သဗြဟ္မစာရီနံ အပ္ပိယော စ ဟောတိ အမနာပေါ စ အဂရု စ အဘာဝနီယော စ။>
      text <သတ္တဟိ၊ ဘိက္ခဝေ၊ ဓမ္မေဟိ သမန္နာဂတော ဘိက္ခု+။ သဗြဟ္မစာရီနံ ပိယော စ ဟောတိ မနာပေါ စ ဂရု စ ဘာဝနီယော စ။ ကတမေဟိ သတ္တဟိ။ ဣဓ၊ ဘိက္ခဝေ၊ ဘိက္ခု န လာဘကာမော စ ဟောတိ၊ န သက္ကာရကာမော စ ဟောတိ၊ န အနဝညတ္တိကာမော စ ဟောတိ၊ ဟိရိမာ စ ဟောတိ၊ ဩတ္တပ္ပီ စ၊ အနိဿုကီ စ၊ အမစ္ဆရီ စ။ ဣမေဟိ ခေါ၊ ဘိက္ခဝေ၊ သတ္တဟိ ဓမ္မေဟိ သမန္နာဂတော ဘိက္ခု သဗြဟ္မစာရီနံ ပိယော စ ဟောတိ မနာပေါ စ ဂရု စ ဘာဝနီယော စာတိ။ ဒုတိယံ။>
    text <၃။ သံခိတ္တဗလသုတ္တံ>
      text <၃>, <ဧဝံ မေ သုတံ ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။ပေ။ သတ္တိမာနိ၊ ဘိက္ခဝေ၊ ဗလာနိ။ ကတမာနိ သတ္တ။ သဒ္ဓါဗလံ၊ ဝီရိယဗလံ၊ ဟိရီဗလံ၊ ဩတ္တပ္ပဗလံ၊ သတိဗလံ၊ သမာဓိဗလံ၊ ပညာဗလံ။ ဣမာနိ ခေါ၊ ဘိက္ခဝေ၊ သတ္တ ဗလာနီတိ။>
      block
        text <သဒ္ဓါဗလံ ဝီရိယဉ္စ၊ ဟိရီ ဩတ္တပ္ပိယံ ဗလံ။>
        text <သတိဗလံ သမာဓိ စ၊ ပညာ ဝေ သတ္တမံ ဗလံ။>
        text <ဧတေဟိ ဗလဝါ ဘိက္ခု၊ သုခံ ဇီဝတိ ပဏ္ဍိတော။>
        text <ယောနိသော ဝိစိနေ ဓမ္မံ၊ ပညာယတ္ထံ ဝိပဿတိ။>
        text <ပဇ္ဇောတဿေဝ နိဗ္ဗာနံ၊ ဝိမောက္ခေါ ဟောတိ စေတသောတိ။ တတိယံ။>
        text <သဒ္ဓါဗလံ ဝီရိယဉ္စ၊ ဟိရီ ဩတ္တပ္ပိယံ ဗလံ။>
        text <သတိဗလံ သမာဓိ စ၊ ပညာ ဝေ သတ္တမံ ဗလံ။>
        text <ဧတေဟိ ဗလဝါ ဘိက္ခု၊ သုခံ ဇီဝတိ ပဏ္ဍိတော။>
        text <ယောနိသော ဝိစိနေ ဓမ္မံ၊ ပညာယတ္ထံ ဝိပဿတိ။>
        text <ပဇ္ဇောတဿေဝ နိဗ္ဗာနံ၊ ဝိမောက္ခေါ ဟောတိ စေတသောတိ။ စတုတ္ထံ။>
        text <သဒ္ဓါဓနံ သီလဓနံ၊ ဟိရီ ဩတ္တပ္ပိယံ ဓနံ။>
        text <သုတဓနဉ္စ စာဂေါ စ၊ ပညာ ဝေ သတ္တမံ ဓနံ။>
        text <ယဿ ဧတေ ဓနာ အတ္ထိ၊ ဣတ္ထိယာ ပုရိသဿ ဝါ။>
        text <အဒလိဒ္ဒောတိ တံ အာဟု၊ အမောဃံ တဿ ဇီဝိတံ။>
        text <တသ္မာ သဒ္ဓဉ္စ သီလဉ္စ၊ ပသာဒံ ဓမ္မဒဿနံ။>
        text <အနုယုဉ္ဇေထ မေဓာဝီ၊ သရံ ဗုဒ္ဓါန သာသနန္တိ။ ပဉ္စမံ။>
        text <သဒ္ဓါဓနံ သီလဓနံ၊ ဟိရီ ဩတ္တပ္ပိယံ ဓနံ။>
        text <သုတဓနဉ္စ စာဂေါ စ၊ ပညာ ဝေ သတ္တမံ ဓနံ။>
        text <ယဿ ဧတေ ဓနာ အတ္ထိ၊ ဣတ္ထိယာ ပုရိသဿ ဝါ။>
        text <အဒလိဒ္ဒောတိ တံ အာဟု၊ အမောဃံ တဿ ဇီဝိတံ။>
        text <တသ္မာ သဒ္ဓဉ္စ သီလဉ္စ၊ ပသာဒံ ဓမ္မဒဿနံ။>
        text <အနုယုဉ္ဇေထ မေဓာဝီ၊ သရံ ဗုဒ္ဓါန သာသနန္တိ။ ဆဋ္ဌံ။>
        text <သဒ္ဓါဓနံ သီလဓနံ၊ ဟိရီ ဩတ္တပ္ပိယံ ဓနံ။>
        text <သုတဓနဉ္စ စာဂေါ စ၊ ပညာ ဝေ သတ္တမံ ဓနံ။>
        text <ယဿ ဧတေ ဓနာ အတ္ထိ၊ ဣတ္ထိယာ ပုရိသဿ ဝါ။>
        text <သ ဝေ မဟဒ္ဓနော လောကေ၊ အဇေယျော ဒေဝမာနုသေ။>
        text <တသ္မာ သဒ္ဓဉ္စ သီလဉ္စ၊ ပသာဒံ ဓမ္မဒဿနံ။>
        text <အနုယုဉ္ဇေထ မေဓာဝီ၊ သရံ ဗုဒ္ဓါန သာသနန္တိ။ သတ္တမံ။>
        text <ဒွေ ပိယာနိ ဗလံ ဓနံ၊ သံခိတ္တဉ္စေဝ ဝိတ္ထတံ။>
        text <ဥဂ္ဂံ သံယောဇနဉ္စေဝ၊ ပဟာနံ မစ္ဆရိယေန စာတိ။>
    text <၄။ ဝိတ္ထတဗလသုတ္တံ>
      text <၄>, <သတ္တိမာနိ၊ ဘိက္ခဝေ၊ ဗလာနိ။ ကတမာနိ သတ္တ။ သဒ္ဓါဗလ၊ ဝီရိယဗလံ၊ ဟိရီဗလံ၊ ဩတ္တပ္ပဗလံ၊ သတိဗလံ၊ သမာဓိဗလံ၊ ပညာဗလံ။>
      text <ကတမဉ္စ၊ ဘိက္ခဝေ၊ သဒ္ဓါဗလံ။ ဣဓ၊ ဘိက္ခဝေ၊ အရိယသာဝကော သဒ္ဓေါ ဟောတိ၊ သဒ္ဒဟတိ တထာဂတဿ ဗောဓိံ ဣတိပိ သော ဘဂဝါ အရဟံ သမ္မာသမ္ဗုဒ္ဓေါ။ပေ။ သတ္ထာ ဒေဝမနုဿာနံ ဗုဒ္ဓေါ ဘဂဝါတိ။ ဣဒံ ဝုစ္စတိ၊ ဘိက္ခဝေ၊ သဒ္ဓါဗလံ။>
      text <ကတမဉ္စ၊ ဘိက္ခဝေ၊ ဝီရိယဗလံ။ ဣဓ၊ ဘိက္ခဝေ၊ အရိယသာဝကော အာရဒ္ဓဝီရိယော ဝိဟရတိ အကုသလာနံ ဓမ္မာနံ ပဟာနာယ၊ ကုသလာနံ ဓမ္မာနံ ဥပသမ္ပဒာယ၊ ထာမဝါ ဒဠှပရက္ကမော အနိက္ခိတ္တဓုရော ကုသလေသု ဓမ္မေသု။ ဣဒံ ဝုစ္စတိ၊ ဘိက္ခဝေ၊ ဝီရိယဗလံ။>
      text <ကတမဉ္စ၊ ဘိက္ခဝေ၊ ဟိရီဗလံ။ ဣဓ၊ ဘိက္ခဝေ၊ အရိယသာဝကော ဟိရိမာ ဟောတိ၊ ဟိရီယတိ ကာယဒုစ္စရိတေန ဝစီဒုစ္စရိတေန မနောဒုစ္စရိတေန၊ ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ။ ဣဒံ ဝုစ္စတိ၊ ဘိက္ခဝေ၊ ဟိရီဗလံ။>
      text <ကတမဉ္စ၊ ဘိက္ခဝေ၊ ဩတ္တပ္ပဗလံ။ ဣဓ၊ ဘိက္ခဝေ၊ အရိယသာဝကော ဩတ္တပ္ပီ ဟောတိ၊ ဩတ္တပ္ပတိ ကာယဒုစ္စရိတေန ဝစီဒုစ္စရိတေန မနောဒုစ္စရိတေန၊ ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ။ ဣဒံ ဝုစ္စတိ၊ ဘိက္ခဝေ၊ ဩတ္တပ္ပဗလံ။>
      text <ကတမဉ္စ၊ ဘိက္ခဝေ၊ သတိဗလံ။ ဣဓ၊ ဘိက္ခဝေ၊ အရိယသာဝကော သတိမာ ဟောတိ ပရမေန သတိနေပက္ကေန သမန္နာဂတော စိရကတမ္ပိ စိရဘာသိတမ္ပိ သရိတာ အနုဿရိတာ။ ဣဒံ၊ ဝုစ္စတိ၊ ဘိက္ခဝေ၊ သတိဗလံ။>
      text <ကတမဉ္စ၊ ဘိက္ခဝေ၊ သမာဓိဗလံ။ ဣဓ၊ ဘိက္ခဝေ၊ အရိယသာဝကော ဝိဝိစ္စေဝ ကာမေဟိ။ပေ။ စတုတ္ထံ ဈာနံ ဥပသမ္ပဇ္ဇ ဝိဟရတိ။ ဣဒံ ဝုစ္စတိ၊ ဘိက္ခဝေ၊ သမာဓိဗလံ။>
      text <ကတမဉ္စ၊ ဘိက္ခဝေ၊ ပညာဗလံ။ ဣဓ၊ ဘိက္ခဝေ၊ အရိယသာဝကော ပညဝါ ဟောတိ ဥဒယတ္ထဂါမိနိယာ ပညာယ သမန္နာဂတော အရိယာယ နိဗ္ဗေဓိကာယ သမ္မာ ဒုက္ခက္ခယဂါမိနိယာ။ ဣဒံ ဝုစ္စတိ၊ ဘိက္ခဝေ၊ ပညာဗလံ။ ဣမာနိ ခေါ၊ ဘိက္ခဝေ၊ သတ္တ ဗလာနီတိ။>
    text <၅။ သံခိတ္တဓနသုတ္တံ>
      text <၅>, <သတ္တိမာနိ၊ ဘိက္ခဝေ၊ ဓနာနိ။ ကတမာနိ သတ္တ။ သဒ္ဓါဓနံ၊ သီလဓနံ၊ ဟိရီဓနံ၊ ဩတ္တပ္ပဓနံ၊ သုတဓနံ၊ စာဂဓနံ၊ ပညာဓနံ။ ဣမာနိ ခေါ၊ ဘိက္ခဝေ၊ သတ္တ ဓနာနီတိ။>
    text <၆။ ဝိတ္ထတဓနသုတ္တံ>
      text <၆>, <သတ္တိမာနိ၊ ဘိက္ခဝေ၊ ဓနာနိ။ ကတမာနိ သတ္တ။ သဒ္ဓါဓနံ၊ သီလဓနံ၊ ဟိရီဓနံ၊ ဩတ္တပ္ပဓနံ၊ သုတဓနံ၊ စာဂဓနံ၊ ပညာဓနံ။>
      text <ကတမဉ္စ၊ ဘိက္ခဝေ၊ သဒ္ဓါဓနံ။ ဣဓ၊ ဘိက္ခဝေ၊ အရိယသာဝကော သဒ္ဓေါ ဟောတိ၊ သဒ္ဒဟတိ တထာဂတဿ ဗောဓိံ ဣတိပိ သော ဘဂဝါ အရဟံ သမ္မာသမ္ဗုဒ္ဓေါ။ပေ။ ဗုဒ္ဓေါ ဘဂဝါတိ။ ဣဒံ ဝုစ္စတိ၊ ဘိက္ခဝေ၊ သဒ္ဓါဓနံ။>
      text <ကတမဉ္စ၊ ဘိက္ခဝေ၊ သီလဓနံ။ ဣဓ၊ ဘိက္ခဝေ၊ အရိယသာဝကော ပါဏာတိပါတာ ပဋိဝိရတော ဟောတိ။ပေ။ သုရာမေရယမဇ္ဇပမာဒဋ္ဌာနာ ပဋိဝိရတော ဟောတိ။ ဣဒံ ဝုစ္စတိ၊ ဘိက္ခဝေ၊ သီလဓနံ။>
      text <ကတမဉ္စ၊ ဘိက္ခဝေ၊ ဟိရီဓနံ။ ဣဓ၊ ဘိက္ခဝေ၊ အရိယသာဝကော ဟိရီမာ ဟောတိ၊ ဟိရီယတိ ကာယဒုစ္စရိတေန ဝစီဒုစ္စရိတေန မနောဒုစ္စရိတေန၊ ဟိရီယတိ ပါပကာနံ အကုသလာနံ ဓမ္မာနံ သမာပတ္တိယာ။ ဣဒံ ဝုစ္စတိ၊ ဘိက္ခဝေ၊ ဟိရီဓနံ။>
      text <ကတမဉ္စ၊ ဘိက္ခဝေ၊ ဩတ္တပ္ပဓနံ။ ဣဓ၊ ဘိက္ခဝေ၊ အရိယသာဝကော ဩတ္တပ္ပီ ဟောတိ၊ ဩတ္တပ္ပတိ ကာယဒုစ္စရိတေန ဝစီဒုစ္စရိတေန မနောဒုစ္စရိတေန၊ ဩတ္တပ္ပတိ ပါပကာနံ အကုသလာနံ ဓမ္မာနံ သမာပတ္တိယာ။ ဣဒံ ဝုစ္စတိ၊ ဘိက္ခဝေ၊ ဩတ္တပ္ပဓနံ။>
      text <ကတမဉ္စ၊ ဘိက္ခဝေ၊ သုတဓနံ။ ဣဓ၊ ဘိက္ခဝေ၊ အရိယသာဝကော ဗဟုဿုတော ဟောတိ သုတဓရော သုတသန္နိစယော။ ယေ တေ ဓမ္မာ အာဒိကလျာဏာ မဇ္ဈေကလျာဏာ ပရိယောသာနကလျာဏာ သာတ္ထံ သဗျဉ္ဇနံ၊ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ အဘိဝဒန္တိ။ တထာရူပါဿ ဓမ္မာ ဗဟုဿုတာ ဟောန္တိ ဓာတာ ဝစသာ ပရိစိတာ မနသာနုပေက္ခိတာ ဒိဋ္ဌိယာ သုပ္ပဋိဝိဒ္ဓါ။ ဣဒံ ဝုစ္စတိ၊ ဘိက္ခဝေ၊ သုတဓနံ။>
      text <ကတမဉ္စ၊ ဘိက္ခဝေ၊ စာဂဓနံ။ ဣဓ၊ ဘိက္ခဝေ၊ အရိယသာဝကော ဝိဂတမလမစ္ဆေရေန စေတသာ အဂါရံ အဇ္ဈာဝသတိ မုတ္တစာဂေါ ပယတပါဏိ ဝေါဿဂ္ဂရတော ယာစယောဂေါ ဒာနသံဝိဘာဂရတော။ ဣဒံ ဝုစ္စတိ၊ ဘိက္ခဝေ၊ စာဂဓနံ။>
      text <ကတမဉ္စ၊ ဘိက္ခဝေ၊ ပညာဓနံ။ ဣဓ၊ ဘိက္ခဝေ၊ အရိယသာဝကော ပညဝါ ဟောတိ။ပေ။ သမ္မာ ဒုက္ခက္ခယဂါမိနိယာ။ ဣဒံ ဝုစ္စတိ၊ ဘိက္ခဝေ၊ ပညာဓနံ။ ဣမာနိ ခေါ၊ ဘိက္ခဝေ၊ သတ္တဓနာနီတိ။>
    text <၇။ ဥဂ္ဂသုတ္တံ>
      text <၇>, <အထ ခေါ ဥဂ္ဂေါ ရာဇမဟာမတ္တော ယေန ဘဂဝါ တေနုပသင်္ကမိ၊ ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ။ ဧကမန္တံ နိသိန္နော ခေါ ဥဂ္ဂေါ ရာဇမဟာမတ္တော ဘဂဝန္တံ ဧတဒဝေါစ>
      text <အစ္ဆရိယံ၊ ဘန္တေ၊ အဗ္ဘုတံ၊ ဘန္တေ။ ယာဝ အဍ္ဎော စာယံ၊ ဘန္တေ၊ မိဂါရော ရောဟဏေယျော ယာဝ မဟဒ္ဓနော ယာဝ မဟာဘောဂေါတိ။ ကီဝ အဍ္ဎော ပနုဂ္ဂ၊ မိဂါရော ရောဟဏေယျော၊ ကီဝ မဟဒ္ဓနော၊ ကီဝ မဟာဘောဂေါတိ။ သတံ၊ ဘန္တေ၊ သတသဟဿာနံ ဟိရညဿ၊ ကော ပန ဝါဒော ရူပိယဿာတိ။ အတ္ထိ ခေါ ဧတံ၊ ဥဂ္ဂ၊ ဓနံ နေတံ နတ္ထီတိ ဝဒာမီတိ။ တဉ္စ ခေါ ဧတံ၊ ဥဂ္ဂ၊ ဓနံ သာဓာရဏံ အဂ္ဂိနာ ဥဒကေန ရာဇူဟိ စောရေဟိ အပ္ပိယေဟိ ဒာယာဒေဟိ။ သတ္တ ခေါ ဣမာနိ၊ ဥဂ္ဂ၊ ဓနာနိ အသာဓာရဏာနိ အဂ္ဂိနာ ဥဒကေန ရာဇူဟိ စောရေဟိ အပ္ပိယေဟိ ဒာယာဒေဟိ။ ကတမာနိ သတ္တ။ သဒ္ဓါဓနံ၊ သီလဓနံ၊ ဟိရီဓနံ၊ ဩတ္တပ္ပဓနံ၊ သုတဓနံ၊ စာဂဓနံ၊ ပညာဓနံ။ ဣမာနိ ခေါ၊ ဥဂ္ဂ၊ သတ္တ ဓနာနိ အသာဓာရဏာနိ အဂ္ဂိနာ ဥဒကေန ရာဇူဟိ စောရေဟိ အပ္ပိယေဟိ ဒာယာဒေဟီတိ။>
    text <၈။ သံယောဇနသုတ္တံ>
      text <၈>, <သတ္တိမာနိ၊ ဘိက္ခဝေ၊ သံယောဇနာနိ။ ကတမာနိ သတ္တ။ အနုနယသံယောဇနံ၊ ပဋိဃသံယောဇနံ၊ ဒိဋ္ဌိသံယောဇနံ၊ ဝိစိကိစ္ဆာသံယောဇနံ၊ မာနသံယောဇနံ၊ ဘဝရာဂသံယောဇနံ၊ အဝိဇ္ဇာသံယောဇနံ။ ဣမာနိ ခေါ၊ ဘိက္ခဝေ၊ သတ္တ သံယောဇနာနီတိ။ အဋ္ဌမံ။>
    text <၉။ ပဟာနသုတ္တံ>
      text <၉>, <သတ္တန္နံ၊ ဘိက္ခဝေ၊ သံယောဇနာနံ ပဟာနာယ သမုစ္ဆေဒာယ ဗြဟ္မစရိယံ ဝုဿတိ။ ကတမေသံ သတ္တန္နံ။ အနုနယသံယောဇနဿ ပဟာနာယ သမုစ္ဆေဒာယ ဗြဟ္မစရိယံ ဝုဿတိ၊ ပဋိဃသံယောဇနဿ။ပေ။ ဒိဋ္ဌိသံယောဇနဿ။ ဝိစိကိစ္ဆာသံယောဇနဿ။ မာနသံယောဇနဿ။ ဘဝရာဂသံယောဇနဿ။ အဝိဇ္ဇာသံယောဇနဿ ပဟာနာယ သမုစ္ဆေဒာယ ဗြဟ္မစရိယံ ဝုဿတိ။ ဣမေသံ ခေါ၊ ဘိက္ခဝေ၊ သတ္တန္နံ သံယောဇနာနံ ပဟာနာယ သမုစ္ဆေဒာယ ဗြဟ္မစရိယံ ဝုဿတိ။ ယတော စ ခေါ၊ ဘိက္ခဝေ၊ ဘိက္ခုနော အနုနယသံယောဇနံ ပဟီနံ ဟောတိ ဥစ္ဆိန္နမူလံ တာလာဝတ္ထုကတံ အနဘာဝံ ကတံ အာယတိံ အနုပ္ပါဒဓမ္မံ။ ပဋိဃသံယောဇနံ။ပေ။ ဒိဋ္ဌိသံယောဇနံ။ ဝိစိကိစ္ဆာသံယောဇနံ။ မာနသံယောဇနံ။ ဘဝရာဂသံယောဇနံ။ အဝိဇ္ဇာသံယောဇနံ ပဟီနံ ဟောတိ ဥစ္ဆိန္နမူလံ တာလာဝတ္ထုကတံ အနဘာဝံ ကတံ အာယတိံ အနုပ္ပါဒဓမ္မံ။ အယံ ဝုစ္စတိ၊ ဘိက္ခဝေ၊ ဘိက္ခု အစ္ဆေစ္ဆိ တဏှံ၊ ဝိဝတ္တယိ သံယောဇနံ၊ သမ္မာ မာနာဘိသမယာ အန္တမကာသိ ဒုက္ခဿာတိ။ နဝမံ။>
    text <၁၀။ မစ္ဆရိယသုတ္တံ>
      text <၁၀>, <သတ္တိမာနိ၊ ဘိက္ခဝေ၊ သံယောဇနာနိ။ ကတမာနိ သတ္တ။ အနုနယသံယောဇနံ၊ ပဋိဃသံယောဇနံ၊ ဒိဋ္ဌိသံယောဇနံ၊ ဝိစိကိစ္ဆာသံယောဇနံ၊ မာနသံယောဇနံ၊ ဣဿာသံယောဇနံ၊ မစ္ဆရိယသံယောဇနံ။ ဣမာနိ ခေါ၊ ဘိက္ခဝေ၊ သတ္တ သံယောဇနာနီတိ။ ဒသမံ။>
      stand <ဓနဝဂ္ဂေါ ပဌမော။>
      text <တဿုဒ္ဒာနံ>
