text <၁၅ ၅။ သမာပတ္တိဝဂ္ဂေါ>
  text <၁၆၄>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သမာပတ္တိကုသလတာ စ သမာပတ္တိဝုဋ္ဌာနကုသလတာ စ။ ဣမေ ခေါ၊ ဘိက္ခဝေ၊ ဒွေ ဓမ္မာတိ။>
  text <၁၆၅>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ အဇ္ဇဝဉ္စ မဒ္ဒဝဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၆၆>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ခန္တိ စ သောရစ္စဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၆၇>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သာခလျဉ္စ ပဋိသန္ထာရော စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၆၈>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ အဝိဟိံသာ စ သောစေယျဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၆၉>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ဣန္ဒြိယေသု အဂုတ္တဒွာရတာ စ ဘောဇနေ အမတ္တညုတာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၀>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ဣန္ဒြိယေသု ဂုတ္တဒွာရတာ စ ဘောဇနေ မတ္တညုတာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၁>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ပဋိသင်္ခါနဗလဉ္စ ဘာဝနာဗလဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၂>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သတိဗလဉ္စ သမာဓိဗလဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၃>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သမထော စ ဝိပဿနာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၄>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သီလဝိပတ္တိ စ ဒိဋ္ဌိဝိပတ္တိ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၅>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သီလသမ္ပဒာ စ ဒိဋ္ဌိသမ္ပဒာ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၆>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သီလဝိသုဒ္ဓိ စ ဒိဋ္ဌိဝိသုဒ္ဓိ စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၇>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ဒိဋ္ဌိဝိသုဒ္ဓိ စ ယထာဒိဋ္ဌိဿ စ ပဓာနံ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၈>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ အသန္တုဋ္ဌိတာ စ ကုသလေသု ဓမ္မေသု၊ အပ္ပဋိဝါနိတာ စ ပဓာနသ္မိံ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၇၉>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ မုဋ္ဌဿစ္စဉ္စ အသမ္ပဇညဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၈၀>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ သတိ စ သမ္ပဇညဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာတိ။>
  stand <သမာပတ္တိဝဂ္ဂေါ ပဉ္စမော။>
  stand <တတိယော ပဏ္ဏာသကော သမတ္တော။>
