text <၁၃ ၃။ ဒာနဝဂ္ဂေါ>
  text <၁၄၂>, <ဒွေမာနိ၊ ဘိက္ခဝေ၊ ဒာနာနိ။ ကတမာနိ ဒွေ။ အာမိသဒာနဉ္စ ဓမ္မဒာနဉ္စ။ ဣမာနိ ခေါ၊ ဘိက္ခဝေ၊ ဒွေ ဒာနာနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ဒာနာနံ ယဒိဒံ ဓမ္မဒာနန္တိ။>
  text <၁၄၃>, <ဒွေမေ၊ ဘိက္ခဝေ၊ ယာဂါ။ ကတမေ ဒွေ။ အာမိသယာဂေါ စ ဓမ္မယာဂေါ စ။ ဣမေ ခေါ၊ ဘိက္ခဝေ၊ ဒွေ ယာဂါ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ယာဂါနံ ယဒိဒံ ဓမ္မယာဂေါတိ။>
  text <၁၄၄>, <ဒွေမေ၊ ဘိက္ခဝေ၊ စာဂါ။ ကတမေ ဒွေ။ အာမိသစာဂေါ စ ဓမ္မစာဂေါ စ။ ဣမေ ခေါ၊ ဘိက္ခဝေ၊ ဒွေ စာဂါ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ စာဂါနံ ယဒိဒံ ဓမ္မစာဂေါတိ။>
  text <၁၄၅>, <ဒွေမေ၊ ဘိက္ခဝေ၊ ပရိစ္စာဂါ။ ကတမေ ဒွေ။ အာမိသပရိစ္စာဂေါ စ ဓမ္မပရိစ္စာဂေါ စ။ ဣမေ ခေါ၊ ဘိက္ခဝေ၊ ဒွေ ပရိစ္စာဂါ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ပရိစ္စာဂါနံ ယဒိဒံ ဓမ္မပရိစ္စာဂေါတိ။>
  text <၁၄၆>, <ဒွေမေ၊ ဘိက္ခဝေ၊ ဘောဂါ။ ကတမေ ဒွေ။ အာမိသဘောဂေါ စ ဓမ္မဘောဂေါ စ။ ဣမေ ခေါ၊ ဘိက္ခဝေ၊ ဒွေ ဘောဂါ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ဘောဂါနံ ယဒိဒံ ဓမ္မဘောဂေါတိ။>
  text <၁၄၇>, <ဒွေမေ၊ ဘိက္ခဝေ၊ သမ္ဘောဂါ။ ကတမေ ဒွေ။ အာမိသသမ္ဘောဂေါ စ ဓမ္မသမ္ဘောဂေါ စ။ ဣမေ ခေါ၊ ဘိက္ခဝေ၊ ဒွေ သမ္ဘောဂါ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သမ္ဘောဂါနံ ယဒိဒံ ဓမ္မသမ္ဘောဂေါတိ။>
  text <၁၄၈>, <ဒွေမေ၊ ဘိက္ခဝေ၊ သံဝိဘာဂါ။ ကတမေ ဒွေ။ အာမိသသံဝိဘာဂေါ စ ဓမ္မသံဝိဘာဂေါ စ။ ဣမေ ခေါ၊ ဘိက္ခဝေ၊ ဒွေ သံဝိဘာဂါ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သံဝိဘာဂါနံ ယဒိဒံ ဓမ္မသံဝိဘာဂေါတိ။>
  text <၁၄၉>, <ဒွေမေ၊ ဘိက္ခဝေ၊ သင်္ဂဟာ။ ကတမေ ဒွေ။ အာမိသသင်္ဂဟော စ ဓမ္မသင်္ဂဟော စ။ ဣမေ ခေါ၊ ဘိက္ခဝေ၊ ဒွေ သင်္ဂဟာ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သင်္ဂဟာနံ ယဒိဒံ ဓမ္မသင်္ဂဟောတိ။>
  text <၁၅၀>, <ဒွေမေ၊ ဘိက္ခဝေ၊ အနုဂ္ဂဟာ။ ကတမေ ဒွေ။ အာမိသာနုဂ္ဂဟော စ ဓမ္မာနုဂ္ဂဟော စ။ ဣမေ ခေါ၊ ဘိက္ခဝေ၊ ဒွေ အနုဂ္ဂဟာ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ အနုဂ္ဂဟာနံ ယဒိဒံ ဓမ္မာနုဂ္ဂဟောတိ။>
  text <၁၅၁>, <ဒွေမာ၊ ဘိက္ခဝေ၊ အနုကမ္ပါ။ ကတမာ ဒွေ။ အာမိသာနုကမ္ပါ စ ဓမ္မာနုကမ္ပါ စ။ ဣမာ ခေါ၊ ဘိက္ခဝေ၊ ဒွေ အနုကမ္ပါ။ ဧတဒဂ္ဂံ၊ ဘိက္ခဝေ၊ ဣမာသံ ဒွိန္နံ အနုကမ္ပါနံ ယဒိဒံ ဓမ္မာနုကမ္ပါတိ။>
  stand <ဒာနဝဂ္ဂေါ တတိယော။>
