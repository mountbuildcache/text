text <၇ ၂။ သုခဝဂ္ဂေါ>
  text <၆၅>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ ဂိဟိသုခဉ္စ ပဗ္ဗဇိတသုခဉ္စ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ ပဗ္ဗဇိတသုခန္တိ။>
  text <၆၆>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ ကာမသုခဉ္စ နေက္ခမ္မသုခဉ္စ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ နေက္ခမ္မသုခန္တိ။>
  text <၆၇>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ ဥပဓိသုခဉ္စ နိရုပဓိသုခဉ္စ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ နိရုပဓိသုခန္တိ။>
  text <၆၈>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ သာသဝသုခဉ္စ အနာသဝသုခဉ္စ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ အနာသဝသုခန္တိ။>
  text <၆၉>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ သာမိသဉ္စ သုခံ နိရာမိသဉ္စ သုခံ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ နိရာမိသံ သုခန္တိ။>
  text <၇၀>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ အရိယသုခဉ္စ အနရိယသုခဉ္စ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ အရိယသုခန္တိ။>
  text <၇၁>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ ကာယိကဉ္စ သုခံ စေတသိကဉ္စ သုခံ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ စေတသိကံ သုခန္တိ။>
  text <၇၂>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ သပ္ပီတိကဉ္စ သုခံ နိပ္ပီတိကဉ္စ သုခံ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ နိပ္ပီတိကံ သုခန္တိ။>
  text <၇၃>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ သာတသုခဉ္စ ဥပေက္ခါသုခဉ္စ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ ဥပေက္ခါသုခန္တိ။>
  text <၇၄>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ သမာဓိသုခဉ္စ အသမာဓိသုခဉ္စ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ သမာဓိသုခန္တိ။>
  text <၇၅>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ သပ္ပီတိကာရမ္မဏဉ္စ သုခံ နိပ္ပီတိကာရမ္မဏဉ္စ သုခံ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ နိပ္ပီတိကာရမ္မဏံ သုခန္တိ။>
  text <၇၆>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ သာတာရမ္မဏဉ္စ သုခံ ဥပေက္ခါရမ္မဏဉ္စ သုခံ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ ဥပေက္ခါရမ္မဏံ သုခန္တိ။>
  text <၇၇>, <ဒွေမာနိ၊ ဘိက္ခဝေ၊ သုခါနိ။ ကတမာနိ ဒွေ။ ရူပါရမ္မဏဉ္စ သုခံ အရူပါရမ္မဏဉ္စ သုခံ။ ဣမာနိ ခေါ၊ ဘိက္ခဝေ၊ ဒွေ သုခါနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သုခါနံ ယဒိဒံ အရူပါရမ္မဏံ သုခန္တိ။>
  stand <သုခဝဂ္ဂေါ ဒုတိယော။>
