text <၁၀ ၅။ ဗာလဝဂ္ဂေါ>
  text <၉၉>, <ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အနာဂတံ ဘာရံ ဝဟတိ၊ ယော စ အာဂတံ ဘာရံ န ဝဟတိ။ ဣမေ ခေါ၊ ဘိက္ခဝေ၊ ဒွေ ဗာလာတိ။>
  text <၁၀၀>, <ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အနာဂတံ ဘာရံ န ဝဟတိ၊ ယော စ အာဂတံ ဘာရံ ဝဟတိ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။>
  text <၁၀၁>, <ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အကပ္ပိယေ ကပ္ပိယသညီ၊ ယော စ ကပ္ပိယေ အကပ္ပိယသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။>
  text <၁၀၂>, <ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အကပ္ပိယေ အကပ္ပိယသညီ၊ ယော စ ကပ္ပိယေ ကပ္ပိယသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။>
  text <၁၀၃>, <ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အနာပတ္တိယာ အာပတ္တိသညီ၊ ယော စ အာပတ္တိယာ အနာပတ္တိသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။>
  text <၁၀၄>, <ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အနာပတ္တိယာ အနာပတ္တိသညီ၊ ယော စ အာပတ္တိယာ အာပတ္တိသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။>
  text <၁၀၅>, <ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အဓမ္မေ ဓမ္မသညီ၊ ယော စ ဓမ္မေ အဓမ္မသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။>
  text <၁၀၆>, <ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ ဓမ္မေ ဓမ္မသညီ၊ ယော စ အဓမ္မေ အဓမ္မသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။>
  text <၁၀၇>, <ဒွေမေ၊ ဘိက္ခဝေ၊ ဗာလာ။ ကတမေ ဒွေ။ ယော စ အဝိနယေ ဝိနယသညီ၊ ယော စ ဝိနယေ အဝိနယသညီ။ ဣမေ ခေါ၊ ဘိက္ခဝေ၊ ဒွေ ဗာလာတိ။>
  text <၁၀၈>, <ဒွေမေ၊ ဘိက္ခဝေ၊ ပဏ္ဍိတာ။ ကတမေ ဒွေ။ ယော စ အဝိနယေ အဝိနယသညီ၊ ယော စ ဝိနယေ ဝိနယသညီ။ ဣမေ ခေါ၊ ဘိက္ခဝေ၊ ဒွေ ပဏ္ဍိတာတိ။>
  text <၁၀၉>, <ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ န ကုက္ကုစ္စာယိတဗ္ဗံ ကုက္ကုစ္စာယတိ၊ ယော စ ကုက္ကုစ္စာယိတဗ္ဗံ န ကုက္ကုစ္စာယတိ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။>
  text <၁၁၀>, <ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ န ကုက္ကုစ္စာယိတဗ္ဗံ န ကုက္ကုစ္စာယတိ၊ ယော စ ကုက္ကုစ္စာယိတဗ္ဗံ ကုက္ကုစ္စာယတိ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။>
  text <၁၁၁>, <ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အကပ္ပိယေ ကပ္ပိယသညီ၊ ယော စ ကပ္ပိယေ အကပ္ပိယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။>
  text <၁၁၂>, <ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ အကပ္ပိယေ အကပ္ပိယသညီ၊ ယော စ ကပ္ပိယေ ကပ္ပိယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။>
  text <၁၁၃>, <ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အာပတ္တိယာ အနာပတ္တိသညီ၊ ယော စ အနာပတ္တိယာ အာပတ္တိသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။>
  text <၁၁၄>, <ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ အာပတ္တိယာ အာပတ္တိသညီ၊ ယော စ အနာပတ္တိယာ အနာပတ္တိသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။>
  text <၁၁၅>, <ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အဓမ္မေ ဓမ္မသညီ၊ ယော စ ဓမ္မေ အဓမ္မသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။>
  text <၁၁၆>, <ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ ဓမ္မေ ဓမ္မသညီ၊ ယော စ အဓမ္မေ အဓမ္မသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။>
  text <၁၁၇>, <ဒွိန္နံ၊ ဘိက္ခဝေ၊ အာသဝါ ဝဍ္ဎန္တိ။ ကတမေသံ ဒွိန္နံ။ ယော စ အဝိနယေ ဝိနယသညီ၊ ယော စ ဝိနယေ အဝိနယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ ဝဍ္ဎန္တီတိ။>
  text <၁၁၈>, <ဒွိန္နံ၊ ဘိက္ခဝေ၊ အာသဝါ န ဝဍ္ဎန္တိ။ ကတမေသံ ဒွိန္နံ။ ယော စ အဝိနယေ အဝိနယသညီ၊ ယော စ ဝိနယေ ဝိနယသညီ။ ဣမေသံ ခေါ၊ ဘိက္ခဝေ၊ ဒွိန္နံ အာသဝါ န ဝဍ္ဎန္တီတိ။>
  stand <ဗာလဝဂ္ဂေါ ပဉ္စမော။>
  stand <ဒုတိယော ပဏ္ဏာသကော သမတ္တော။>
  text <၃။ တတိယပဏ္ဏာသကံ>
