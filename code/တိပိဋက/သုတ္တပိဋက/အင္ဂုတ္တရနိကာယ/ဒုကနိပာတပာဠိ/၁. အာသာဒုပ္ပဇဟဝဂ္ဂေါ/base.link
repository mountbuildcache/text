text <၁၁ ၁။ အာသာဒုပ္ပဇဟဝဂ္ဂေါ>
  text <၁၁၉>, <ဒွေမာ၊ ဘိက္ခဝေ၊ အာသာ ဒုပ္ပဇဟာ။ ကတမာ ဒွေ။ လာဘာသာ စ ဇီဝိတာသာ စ။ ဣမာ ခေါ၊ ဘိက္ခဝေ၊ ဒွေ အာသာ ဒုပ္ပဇဟာတိ။>
  text <၁၂၀>, <ဒွေမေ၊ ဘိက္ခဝေ၊ ပုဂ္ဂလာ ဒုလ္လဘာ လောကသ္မိံ။ ကတမေ ဒွေ။ ယော စ ပုဗ္ဗကာရီ၊ ယော စ ကတညူ ကတဝေဒီ။ ဣမေ ခေါ၊ ဘိက္ခဝေ၊ ဒွေ ပုဂ္ဂလာ ဒုလ္လဘာ လောကသ္မိန္တိ။>
  text <၁၂၁>, <ဒွေမေ၊ ဘိက္ခဝေ၊ ပုဂ္ဂလာ ဒုလ္လဘာ လောကသ္မိံ။ ကတမေ ဒွေ။ တိတ္တော စ တပ္ပေတာ စ။ ဣမေ ခေါ၊ ဘိက္ခဝေ၊ ဒွေ ပုဂ္ဂလာ ဒုလ္လဘာ လောကသ္မိန္တိ။>
  text <၁၂၂>, <ဒွေမေ၊ ဘိက္ခဝေ၊ ပုဂ္ဂလာ ဒုတ္တပ္ပယာ။ ကတမေ ဒွေ။ ယော စ လဒ္ဓံ လဒ္ဓံ နိက္ခိပတိ၊ ယော စ လဒ္ဓံ လဒ္ဓံ ဝိဿဇ္ဇေတိ။ ဣမေ ခေါ၊ ဘိက္ခဝေ၊ ဒွေ ပုဂ္ဂလာ ဒုတ္တပ္ပယာတိ။>
  text <၁၂၃>, <ဒွေမေ၊ ဘိက္ခဝေ၊ ပုဂ္ဂလာ သုတပ္ပယာ။ ကတမေ ဒွေ။ ယော စ လဒ္ဓံ လဒ္ဓံ န နိက္ခိပတိ၊ ယော စ လဒ္ဓံ လဒ္ဓံ န ဝိဿဇ္ဇေတိ။ ဣမေ ခေါ၊ ဘိက္ခဝေ၊ ဒွေ ပုဂ္ဂလာ သုတပ္ပယာတိ။>
  text <၁၂၄>, <ဒွေမေ၊ ဘိက္ခဝေ၊ ပစ္စယာ ရာဂဿ ဥပ္ပါဒာယ။ ကတမေ ဒွေ။ သုဘနိမိတ္တဉ္စ အယောနိသော စ မနသိကာရော။ ဣမေ ခေါ၊ ဘိက္ခဝေ၊ ဒွေ ပစ္စယာ ရာဂဿ ဥပ္ပါဒာယာတိ။>
  text <၁၂၅>, <ဒွေမေ၊ ဘိက္ခဝေ၊ ပစ္စယာ ဒောသဿ ဥပ္ပါဒာယ။ ကတမေ ဒွေ။ ပဋိဃနိမိတ္တဉ္စ အယောနိသော စ မနသိကာရော။ ဣမေ ခေါ၊ ဘိက္ခဝေ၊ ဒွေ ပစ္စယာ ဒောသဿ ဥပ္ပါဒာယာတိ။>
  text <၁၂၆>, <ဒွေမေ၊ ဘိက္ခဝေ၊ ပစ္စယာ မိစ္ဆာဒိဋ္ဌိယာ ဥပ္ပါဒာယ။ ကတမေ ဒွေ။ ပရတော စ ဃောသော အယောနိသော စ မနသိကာရော။ ဣမေ ခေါ၊ ဘိက္ခဝေ၊ ဒွေ ပစ္စယာ မိစ္ဆာဒိဋ္ဌိယာ ဥပ္ပါဒာယာတိ။>
  text <၁၂၇>, <ဒွေမေ၊ ဘိက္ခဝေ၊ ပစ္စယာ သမ္မာဒိဋ္ဌိယာ ဥပ္ပါဒာယ။ ကတမေ ဒွေ။ ပရတော စ ဃောသော၊ ယောနိသော စ မနသိကာရော။ ဣမေ ခေါ၊ ဘိက္ခဝေ၊ ဒွေ ပစ္စယာ သမ္မာဒိဋ္ဌိယာ ဥပ္ပါဒာယာတိ။>
  text <၁၂၈>, <ဒွေမာ၊ ဘိက္ခဝေ၊ အာပတ္တိယော။ ကတမာ ဒွေ။ လဟုကာ စ အာပတ္တိ၊ ဂရုကာ စ အာပတ္တိ။ ဣမာ ခေါ၊ ဘိက္ခဝေ၊ ဒွေ အာပတ္တိယောတိ။>
  text <၁၂၉>, <ဒွေမာ၊ ဘိက္ခဝေ၊ အာပတ္တိယော။ ကတမာ ဒွေ။ ဒုဋ္ဌုလ္လာ စ အာပတ္တိ၊ အဒုဋ္ဌုလ္လာ စ အာပတ္တိ။ ဣမာ ခေါ၊ ဘိက္ခဝေ၊ ဒွေ အာပတ္တိယောတိ။>
  text <၁၃၀>, <ဒွေမာ၊ ဘိက္ခဝေ၊ အာပတ္တိယော။ ကတမာ ဒွေ။ သာဝသေသာ စ အာပတ္တိ၊ အနဝသေသာ စ အာပတ္တိ။ ဣမာ ခေါ၊ ဘိက္ခဝေ၊ ဒွေ အာပတ္တိယောတိ။>
  stand <အာသာဒုပ္ပဇဟဝဂ္ဂေါ ပဌမော။>
