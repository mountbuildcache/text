text <၁။ ကောဓပေယျာလံ>
  text <၁၈၁>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ ကောဓော စ ဥပနာဟော စ။ပေ။ မက္ခေါ စ ပဠာသော စ။ ဣဿာ စ မစ္ဆရိယဉ္စ။ မာယာ စ သာဌေယျဉ္စ။ အဟိရိကဉ္စ အနောတ္တပ္ပဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၈၂>, <ဒွေမေ၊ ဘိက္ခဝေ၊ ဓမ္မာ။ ကတမေ ဒွေ။ အက္ကောဓော စ အနုပနာဟော စ။ အမက္ခေါ စ အပဠာသော စ။ အနိဿာ စ အမစ္ဆရိယဉ္စ။ အမာယာ စ အသာဌေယျဉ္စ။ ဟိရီ စ ဩတ္တပ္ပဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ။>
  text <၁၈၃>, <ဒွီဟိ၊ ဘိက္ခဝေ၊ ဓမ္မေဟိ သမန္နာဂတော ဒုက္ခံ ဝိဟရတိ။ ကတမေဟိ ဒွီဟိ။ ကောဓေန စ ဥပနာဟေန စ။ မက္ခေန စ ပဠာသေန စ။ ဣဿာယ စ မစ္ဆရိယေန စ။ မာယာယ စ သာဌေယျေန စ။ အဟိရိကေန စ အနောတ္တပ္ပေန စ။ ဣမေဟိ ခေါ၊ ဘိက္ခဝေ၊ ဒွီဟိ ဓမ္မေဟိ သမန္နာဂတော ဒုက္ခံ ဝိဟရတိ။>
  text <၁၈၄>, <ဒွီဟိ၊ ဘိက္ခဝေ၊ ဓမ္မေဟိ သမန္နာဂတော သုခံ ဝိဟရတိ။ ကတမေဟိ ဒွီဟိ။ အက္ကောဓေန စ အနုပနာဟေန စ။ အမက္ခေန စ အပဠာသေန စ။ အနိဿာယ စ အမစ္ဆရိယေန စ။ အမာယာယ စ အသာဌေယျေန စ။ ဟိရိယာ စ ဩတ္တပ္ပေန စ။ ဣမေဟိ ခေါ၊ ဘိက္ခဝေ၊ ဒွီဟိ ဓမ္မေဟိ သမန္နာဂတော သုခံ ဝိဟရတိ။>
  text <၁၈၅>, <ဒွေမေ၊ ဘိက္ခဝေ၊ ဓမ္မာ သေခဿ ဘိက္ခုနော ပရိဟာနာယ သံဝတ္တန္တိ။ ကတမေ ဒွေ။ ကောဓော စ ဥပနာဟော စ။ မက္ခေါ စ ပဠာသော စ။ ဣဿာ စ မစ္ဆရိယဉ္စ။ မာယာ စ သာဌေယျဉ္စ။ အဟိရိကဉ္စ အနောတ္တပ္ပဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ သေခဿ ဘိက္ခုနော ပရိဟာနာယ သံဝတ္တန္တိ။>
  text <၁၈၆>, <ဒွေမေ၊ ဘိက္ခဝေ၊ ဓမ္မာ သေခဿ ဘိက္ခုနော အပရိဟာနာယ သံဝတ္တန္တိ။ ကတမေ ဒွေ။ အက္ကောဓော စ အနုပနာဟော စ။ အမက္ခေါ စ အပဠာသော စ။ အနိဿာ စ အမစ္ဆရိယဉ္စ။ အမာယာ စ အသာဌေယျဉ္စ။ ဟိရီ စ ဩတ္တပ္ပဉ္စ။ ဣမေ ခေါ၊ ဘိက္ခဝေ၊ ဒွေ ဓမ္မာ သေခဿ ဘိက္ခုနော အပရိဟာနာယ သံဝတ္တန္တိ။>
  text <၁၈၇>, <ဒွီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ ဒွီဟိ။ ကောဓေန စ ဥပနာဟေန စ။ မက္ခေန စ ပဠာသေန စ။ ဣဿာယ စ မစ္ဆရိယေန စ။ မာယာယ စ သာဌေယျေန စ။ အဟိရိကေန စ အနောတ္တပ္ပေန စ။ ဣမေဟိ ခေါ၊ ဘိက္ခဝေ၊ ဒွီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။>
  text <၁၈၈>, <ဒွီဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ ဒွီဟိ။ အက္ကောဓေန စ အနုပနာဟေန စ။ အမက္ခေန စ အပဠာသေန စ။ အနိဿာယ စ အမစ္ဆရိယေန စ။ အမာယာယ စ အသာဌေယျေန စ။ ဟိရိယာ စ ဩတ္တပ္ပေန စ။ ဣမေဟိ ခေါ၊ ဘိက္ခဝေ၊ ဒွီဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။>
  text <၁၈၉>, <ဒွီဟိ၊ ဘိက္ခဝေ၊ ဓမ္မေဟိ သမန္နာဂတော ဣဓေကစ္စော ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပဇ္ဇတိ။ ကတမေဟိ ဒွီဟိ။ ကောဓေန စ ဥပနာဟေန စ။ မက္ခေန စ ပဠာသေန စ။ ဣဿာယ စ မစ္ဆရိယေန စ။ မာယာယ စ သာဌေယျေန စ။ အဟိရိကေန စ အနောတ္တပ္ပေန စ။ ဣမေဟိ ခေါ၊ ဘိက္ခဝေ၊ ဒွီဟိ ဓမ္မေဟိ သမန္နာဂတော ဣဓေကစ္စော ကာယဿ ဘေဒာ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပဇ္ဇတိ။>
  text <၁၉၀>, <ဒွီဟိ၊ ဘိက္ခဝေ၊ ဓမ္မေဟိ သမန္နာဂတော ဣဓေကစ္စော ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပဇ္ဇတိ။ ကတမေဟိ ဒွီဟိ။ အက္ကောဓေန စ အနုပနာဟေန စ။ အမက္ခေန စ အပဠာသေန စ။ အနိဿာယ စ အမစ္ဆရိယေန စ။ အမာယာယ စ အသာဌေယျေန စ။ ဟိရိယာ စ ဩတ္တပ္ပေန စ။ ဣမေဟိ ခေါ၊ ဘိက္ခဝေ၊ ဒွီဟိ ဓမ္မေဟိ သမန္နာဂတော ဣဓေကစ္စော ကာယဿ ဘေဒာ ပရံ မရဏာ သုဂတိံ သဂ္ဂံ လောကံ ဥပပဇ္ဇတိ။>
  stand <ကောဓပေယျာလံ နိဋ္ဌိတံ။>
