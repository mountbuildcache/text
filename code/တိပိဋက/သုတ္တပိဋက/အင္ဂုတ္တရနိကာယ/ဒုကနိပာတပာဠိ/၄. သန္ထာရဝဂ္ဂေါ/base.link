text <၁၄ ၄။ သန္ထာရဝဂ္ဂေါ>
  text <၁၅၂>, <ဒွေမေ၊ ဘိက္ခဝေ၊ သန္ထာရာ။ ကတမေ ဒွေ။ အာမိသသန္ထာရော စ ဓမ္မသန္ထာရော စ။ ဣမေ ခေါ၊ ဘိက္ခဝေ၊ ဒွေ သန္ထာရာ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သန္ထာရာနံ ယဒိဒံ ဓမ္မသန္ထာရောတိ။>
  text <၁၅၃>, <ဒွေမေ၊ ဘိက္ခဝေ၊ ပဋိသန္ထာရာ။ ကတမေ ဒွေ။ အာမိသပဋိသန္ထာရော စ ဓမ္မပဋိသန္ထာရော စ။ ဣမေ ခေါ၊ ဘိက္ခဝေ၊ ဒွေ ပဋိသန္ထာရာ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ပဋိသန္ထာရာနံ ယဒိဒံ ဓမ္မပဋိသန္ထာရောတိ။>
  text <၁၅၄>, <ဒွေမာ၊ ဘိက္ခဝေ၊ ဧသနာ။ ကတမာ ဒွေ။ အာမိသေသနာ စ ဓမ္မေသနာ စ။ ဣမာ ခေါ၊ ဘိက္ခဝေ၊ ဒွေ ဧသနာ။ ဧတဒဂ္ဂံ၊ ဘိက္ခဝေ၊ ဣမာသံ ဒွိန္နံ ဧသနာနံ ယဒိဒံ ဓမ္မေသနာတိ။>
  text <၁၅၅>, <ဒွေမာ၊ ဘိက္ခဝေ၊ ပရိယေသနာ။ ကတမာ ဒွေ။ အာမိသပရိယေသနာ စ ဓမ္မပရိယေသနာ စ။ ဣမာ ခေါ၊ ဘိက္ခဝေ၊ ဒွေ ပရိယေသနာ။ ဧတဒဂ္ဂံ၊ ဘိက္ခဝေ၊ ဣမာသံ ဒွိန္နံ ပရိယေသနာနံ ယဒိဒံ ဓမ္မပရိယေသနာတိ။>
  text <၁၅၆>, <ဒွေမာ၊ ဘိက္ခဝေ၊ ပရိယေဋ္ဌိယော။ ကတမာ ဒွေ။ အာမိသပရိယေဋ္ဌိ စ ဓမ္မပရိယေဋ္ဌိ စ။ ဣမာ ခေါ၊ ဘိက္ခဝေ၊ ဒွေ ပရိယေဋ္ဌိယော။ ဧတဒဂ္ဂံ၊ ဘိက္ခဝေ၊ ဣမာသံ ဒွိန္နံ ပရိယေဋ္ဌီနံ ယဒိဒံ ဓမ္မပရိယေဋ္ဌီတိ။>
  text <၁၅၇>, <ဒွေမာ၊ ဘိက္ခဝေ၊ ပူဇာ။ ကတမာ ဒွေ။ အာမိသပူဇာ စ ဓမ္မပူဇာ စ။ ဣမာ ခေါ ဘိက္ခဝေ၊ ဒွေ ပူဇာ။ ဧတဒဂ္ဂံ၊ ဘိက္ခဝေ၊ ဣမာသံ ဒွိန္နံ ပူဇာနံ ယဒိဒံ ဓမ္မပူဇာတိ။>
  text <၁၅၈>, <ဒွေမာနိ၊ ဘိက္ခဝေ၊ အာတိထေယျာနိ။ ကတမာနိ ဒွေ။ အာမိသာတိထေယျဉ္စ ဓမ္မာတိထေယျဉ္စ။ ဣမာနိ ခေါ၊ ဘိက္ခဝေ၊ ဒွေ အာတိထေယျာနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ အာတိထေယျာနံ ယဒိဒံ ဓမ္မာတိထေယျန္တိ။>
  text <၁၅၉>, <ဒွေမာ၊ ဘိက္ခဝေ၊ ဣဒ္ဓိယော။ ကတမာ ဒွေ။ အာမိသိဒ္ဓိ စ ဓမ္မိဒ္ဓိ စ။ ဣမာ ခေါ၊ ဘိက္ခဝေ၊ ဒွေ ဣဒ္ဓိယော။ ဧတဒဂ္ဂံ၊ ဘိက္ခဝေ၊ ဣမာသံ ဒွိန္နံ ဣဒ္ဓီနံ ယဒိဒံ ဓမ္မိဒ္ဓီတိ။>
  text <၁၆၀>, <ဒွေမာ၊ ဘိက္ခဝေ၊ ဝုဒ္ဓိယော။ ကတမာ ဒွေ။ အာမိသဝုဒ္ဓိ စ ဓမ္မဝုဒ္ဓိ စ။ ဣမာ ခေါ၊ ဘိက္ခဝေ၊ ဒွေ ဝုဒ္ဓိယော။ ဧတဒဂ္ဂံ၊ ဘိက္ခဝေ၊ ဣမာသံ ဒွိန္နံ ဝုဒ္ဓီနံ ယဒိဒံ ဓမ္မဝုဒ္ဓီတိ။>
  text <၁၆၁>, <ဒွေမာနိ၊ ဘိက္ခဝေ၊ ရတနာနိ။ ကတမာနိ ဒွေ။ အာမိသရတနဉ္စ ဓမ္မရတနဉ္စ။ ဣမာနိ ခေါ၊ ဘိက္ခဝေ၊ ဒွေ ရတနာနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ရတနာနံ ယဒိဒံ ဓမ္မရတနန္တိ။>
  text <၁၆၂>, <ဒွေမေ၊ ဘိက္ခဝေ၊ သန္နိစယာ။ ကတမေ ဒွေ။ အာမိသသန္နိစယော စ ဓမ္မသန္နိစယော စ။ ဣမေ ခေါ၊ ဘိက္ခဝေ၊ ဒွေ သန္နိစယာ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ သန္နိစယာနံ ယဒိဒံ ဓမ္မသန္နိစယောတိ။>
  text <၁၆၃>, <ဒွေမာနိ၊ ဘိက္ခဝေ၊ ဝေပုလ္လာနိ။ ကတမာနိ ဒွေ။ အာမိသဝေပုလ္လဉ္စ ဓမ္မဝေပုလ္လဉ္စ။ ဣမာနိ ခေါ၊ ဘိက္ခဝေ၊ ဒွေ ဝေပုလ္လာနိ။ ဧတဒဂ္ဂံ၊ ဘိက္ခဝေ၊ ဣမေသံ ဒွိန္နံ ဝေပုလ္လာနံ ယဒိဒံ ဓမ္မဝေပုလ္လန္တိ။>
  stand <သန္ထာရဝဂ္ဂေါ စတုတ္ထော။>
