text <၄။ ရာဂပေယျာလံ>
  text <၂၃၁>, <ရာဂဿ၊ ဘိက္ခဝေ၊ အဘိညာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ အဘိညာယ ဣမေ ဒွေ ဓမ္မာ ဘာဝေတဗ္ဗာတိ။>
  text <ရာဂဿ၊ ဘိက္ခဝေ၊ ပရိညာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ ပရိညာ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ ပရိက္ခယာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ ပရိက္ခယာ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ ပဟာနာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ ပဟာနာ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ ခယာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ ခယာ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ ဝယာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ ဝယာ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ ဝိရာဂါယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ ဝိရာဂါ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ နိရောဓာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ နိရောဓာ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ စာဂါယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ စာဂါ ဣမေ ဒွေ ဓမ္မာ ဘာဝေတဗ္ဗာ။ ရာဂဿ၊ ဘိက္ခဝေ၊ ပဋိနိဿဂ္ဂါယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ရာဂဿ၊ ဘိက္ခဝေ၊ ပဋိနိဿဂ္ဂါယ ဣမေ ဒွေ ဓမ္မာ ဘာဝေတဗ္ဗာတိ။>
  text <၂၃၂-၂၄၆>, <ဒောသဿ။ပေ။ မောဟဿ။ ကောဓဿ။ ဥပနာဟဿ။ မက္ခဿ။ ပဠာသဿ။ ဣဿာယ။ မစ္ဆရိယဿ။ မာယာယ။ သာဌေယျဿ။ ထမ္ဘဿ။ သာရမ္ဘဿ။ မာနဿ။ အတိမာနဿ။ မဒဿ။ ပမာဒဿ၊ ဘိက္ခဝေ၊ အဘိညာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ အဘိညာ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ ပရိညာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ ပရိညာ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ ပရိက္ခယာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ ပရိက္ခယာယ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ ပဟာနာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ ပဟာနာ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ ခယာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ ခယာ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ ဝယာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ ဝယာ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ ဝိရာဂါယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ ဝိရာဂါ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ နိရောဓာယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ နိရောဓာ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ စာဂါယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ စာဂါ ဣမေ ဒွေ ဓမ္မာ ဘာဝေတဗ္ဗာ။ ပမာဒဿ၊ ဘိက္ခဝေ၊ ပဋိနိဿဂ္ဂါယ ဒွေ ဓမ္မာ ဘာဝေတဗ္ဗာ။ ကတမေ ဒွေ။ သမထော စ ဝိပဿနာ စ။ ပမာဒဿ၊ ဘိက္ခဝေ၊ ပဋိနိဿဂ္ဂါယ ဣမေ ဒွေ ဓမ္မာ ဘာဝေတဗ္ဗာတိ။>
  text <ဣဒမဝေါစ ဘဂဝါ။ အတ္တမနာ တေ ဘိက္ခူ ဘဂဝတော ဘာသိတံ အဘိနန္ဒုန္တိ။>
  stand <ရာဂပေယျာလံ နိဋ္ဌိတံ။>
  stand <ဒုကနိပါတပါဠိ နိဋ္ဌိတာ။>
