text <၂၇ ၇။ ကမ္မပထဝဂ္ဂေါ>
  text <၁။ ပါဏာတိပါတီသုတ္တံ>
    text <၂၆၄>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ စတူဟိ။ အတ္တနာ စ ပါဏာတိပါတီ ဟောတိ၊ ပရဉ္စ ပါဏာတိပါတေ သမာဒပေတိ၊ ပါဏာတိပါတေ စ သမနုညော ဟောတိ၊ ပါဏာတိပါတဿ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။>
    text <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ စတူဟိ။ အတ္တနာ စ ပါဏာတိပါတာ ပဋိဝိရတော ဟောတိ၊ ပရဉ္စ ပါဏာတိပါတာ ဝေရမဏိယာ သမာဒပေတိ၊ ပါဏာတိပါတာ ဝေရမဏိယာ စ သမနုညော ဟောတိ၊ ပါဏာတိပါတာ ဝေရမဏိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ပဌမံ။>
  text <၂။ အဒိန္နာဒာယီသုတ္တံ>
    text <၂၆၅>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ စတူဟိ။ အတ္တနာ စ အဒိန္နာဒာယီ ဟောတိ၊ ပရဉ္စ အဒိန္နာဒာနေ သမာဒပေတိ၊ အဒိန္နာဒာနေ စ သမနုညော ဟောတိ၊ အဒိန္နာဒာနဿ စ ဝဏ္ဏံ ဘာသတိ ဣမေဟိ ခေါ။ပေ။>
    text <အတ္တနာ စ အဒိန္နာဒာနာ ပဋိဝိရတော ဟောတိ၊ ပရဉ္စ အဒိန္နာဒာနာ ဝေရမဏိယာ သမာဒပေတိ၊ အဒိန္နာဒာနာ ဝေရမဏိယာ စ သမနုညော ဟောတိ၊ အဒိန္နာဒာနာ ဝေရမဏိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ။ပေ။ ဒုတိယံ။>
  text <၃။ မိစ္ဆာစာရီသုတ္တံ>
    text <၂၆၆>, <။ အတ္တနာ စ ကာမေသုမိစ္ဆာစာရီ ဟောတိ၊ ပရဉ္စ ကာမေသုမိစ္ဆာစာရေ သမာဒပေတိ၊ ကာမေသုမိစ္ဆာစာရေ စ သမနုညော ဟောတိ၊ ကာမေသုမိစ္ဆာစာရဿ စ ဝဏ္ဏံ ဘာသတိ ဣမေဟိ ခေါ။ပေ။>
    text <အတ္တနာ စ ကာမေသုမိစ္ဆာစာရာ ပဋိဝိရတော ဟောတိ၊ ပရဉ္စ ကာမေသုမိစ္ဆာစာရာ ဝေရမဏိယာ သမာဒပေတိ၊ ကာမေသုမိစ္ဆာစာရာ ဝေရမဏိယာ စ သမနုညော ဟောတိ၊ ကာမေသုမိစ္ဆာစာရာ ဝေရမဏိယာ စ ဝဏ္ဏံ ဘာသတိ ဣမေဟိ ခေါ။ပေ။ တတိယံ။>
  text <၄။ မုသာဝါဒီသုတ္တံ>
    text <၂၆၇>, <။ အတ္တနာ စ မုသာဝါဒီ ဟောတိ၊ ပရဉ္စ မုသာဝါဒေ သမာဒပေတိ၊ မုသာဝါဒေ စ သမနုညော ဟောတိ၊ မုသာဝါဒဿ စ ဝဏ္ဏံ ဘာသတိ ဣမေဟိ ခေါ။ပေ။>
    text <အတ္တနာ စ မုသာဝါဒာ ပဋိဝိရတော ဟောတိ၊ ပရဉ္စ မုသာဝါဒာ ဝေရမဏိယာ သမာဒပေတိ၊ မုသာဝါဒာ ဝေရမဏိယာ စ သမနုညော ဟောတိ၊ မုသာဝါဒာ ဝေရမဏိယာ စ ဝဏ္ဏံ ဘာသတိ ဣမေဟိ။ပေ။ စတုတ္ထံ။>
  text <၅။ ပိသုဏဝါစာသုတ္တံ>
    text <၂၆၈>, <။ အတ္တနာ စ ပိသုဏဝါစော ဟောတိ၊ ပရဉ္စ ပိသုဏာယ ဝါစာယ သမာဒပေတိ၊ ပိသုဏာယ ဝါစာယ စ သမနုညော ဟောတိ၊ ပိသုဏာယ ဝါစာယ စ ဝဏ္ဏံ ဘာသတိ ဣမေဟိ။ပေ။>
    text <အတ္တနာ စ ပိသုဏာယ ဝါစာယ ပဋိဝိရတော ဟောတိ၊ ပရဉ္စ ပိသုဏာယ ဝါစာယ ဝေရမဏိယာ သမာဒပေတိ၊ ပိသုဏာယ ဝါစာယ ဝေရမဏိယာ စ သမနုညော ဟောတိ၊ ပိသုဏာယ ဝါစာယ ဝေရမဏိယာ စ ဝဏ္ဏံ ဘာသတိ ဣမေဟိ။ပေ။ ပဉ္စမံ။>
  text <၆။ ဖရုသဝါစာသုတ္တံ>
    text <၂၆၉>, <။ အတ္တနာ စ ဖရုသဝါစော ဟောတိ၊ ပရဉ္စ ဖရုသာယ ဝါစာယ သမာဒပေတိ၊ ဖရုသာယ ဝါစာယ စ သမနုညော ဟောတိ၊ ဖရုသာယ ဝါစာယ စ ဝဏ္ဏံ ဘာသတိ။ပေ။>
    text <အတ္တနာ စ ဖရုသာယ ဝါစာယ ပဋိဝိရတော ဟောတိ၊ ပရဉ္စ ဖရုသာယ ဝါစာယ ဝေရမဏိယာ သမာဒပေတိ၊ ဖရုသာယ ဝါစာယ ဝေရမဏိယာ စ သမနုညော ဟောတိ၊ ဖရုသာယ ဝါစာယ ဝေရမဏိယာ စ ဝဏ္ဏံ ဘာသတိ ဣမေဟိ ခေါ။ပေ။ ဆဋ္ဌံ။>
  text <၇။ သမ္ဖပ္ပလာပသုတ္တံ>
    text <၂၇၀>, <။ အတ္တနာ စ သမ္ဖပ္ပလာပီ ဟောတိ၊ ပရဉ္စ သမ္ဖပ္ပလာပေ သမာဒပေတိ၊ သမ္ဖပ္ပလာပေ စ သမနုညော ဟောတိ၊ သမ္ဖပ္ပလာပဿ စ ဝဏ္ဏံ ဘာသတိ ဣမေဟိ။ပေ။>
    text <အတ္တနာ စ သမ္ဖပ္ပလာပါ ပဋိဝိရတော ဟောတိ၊ ပရဉ္စ သမ္ဖပ္ပလာပါ ဝေရမဏိယာ သမာဒပေတိ၊ သမ္ဖပ္ပလာပါ ဝေရမဏိယာ စ သမနုညော ဟောတိ၊ သမ္ဖပ္ပလာပါ ဝေရမဏိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ။ပေ။ သတ္တမံ။>
  text <၈။ အဘိဇ္ဈာလုသုတ္တံ>
    text <၂၇၁>, <။ အတ္တနာ စ အဘိဇ္ဈာလု ဟောတိ၊ ပရဉ္စ အဘိဇ္ဈာယ သမာဒပေတိ၊ အဘိဇ္ဈာယ စ သမနုညော ဟောတိ၊ အဘိဇ္ဈာယ စ ဝဏ္ဏံ ဘာသတိ။ပေ။>
    text <အတ္တနာ စ အနဘိဇ္ဈာလု ဟောတိ၊ ပရဉ္စ အနဘိဇ္ဈာယ သမာဒပေတိ၊ အနဘိဇ္ဈာယ စ သမနုညော ဟောတိ၊ အနဘိဇ္ဈာယ စ ဝဏ္ဏံ ဘာသတိ ဣမေဟိ ခေါ။ပေ။ အဋ္ဌမံ။>
  text <၉။ ဗျာပန္နစိတ္တသုတ္တံ>
    text <၂၇၂>, <။ အတ္တနာ စ ဗျာပန္နစိတ္တော ဟောတိ၊ ပရဉ္စ ဗျာပါဒေ သမာဒပေတိ၊ ဗျာပါဒေ စ သမနုညော ဟောတိ၊ ဗျာပါဒဿ စ ဝဏ္ဏံ ဘာသတိ ဣမေဟိ။ပေ။>
    text <အတ္တနာ စ အဗျာပန္နစိတ္တော ဟောတိ၊ ပရဉ္စ အဗျာပါဒေ သမာဒပေတိ၊ အဗျာပါဒေ စ သမနုညော ဟောတိ၊ အဗျာပါဒဿ စ ဝဏ္ဏံ ဘာသတိ ဣမေဟိ ခေါ။ပေ။ နဝမံ။>
  text <၁၀။ မိစ္ဆာဒိဋ္ဌိသုတ္တံ>
    text <၂၇၃>, <။ အတ္တနာ စ မိစ္ဆာဒိဋ္ဌိကော ဟောတိ၊ ပရဉ္စ မိစ္ဆာဒိဋ္ဌိယာ သမာဒပေတိ၊ မိစ္ဆာဒိဋ္ဌိယာ စ သမနုညော ဟောတိ၊ မိစ္ဆာဒိဋ္ဌိယာ စ ဝဏ္ဏံ ဘာသတိ ဣမေဟိ။ပေ။>
    text <အတ္တနာ စ သမ္မာဒိဋ္ဌိကော ဟောတိ၊ ပရဉ္စ သမ္မာဒိဋ္ဌိယာ သမာဒပေတိ၊ သမ္မာဒိဋ္ဌိယာ စ သမနုညော ဟောတိ၊ သမ္မာဒိဋ္ဌိယာ စ ဝဏ္ဏံ ဘာသတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ဒသမံ။>
    stand <ကမ္မပထဝဂ္ဂေါ သတ္တမော။>
