text <၁၅ ၅။ အာဘာဝဂ္ဂေါ>
  text <၁။ အာဘာသုတ္တံ>
    text <၁၄၁>, <စတဿော ဣမာ၊ ဘိက္ခဝေ၊ အာဘာ။ ကတမာ စတဿော။ စန္ဒာဘာ၊ သူရိယာဘာ၊ အဂ္ဂါဘာ၊ ပညာဘာ ဣမာ ခေါ၊ ဘိက္ခဝေ၊ စတဿော အာဘာ။ ဧတဒဂ္ဂံ၊ ဘိက္ခဝေ၊ ဣမာသံ စတုန္နံ အာဘာနံ ယဒိဒံ ပညာဘာတိ။ ပဌမံ။>
  text <၂။ ပဘာသုတ္တံ>
    text <၁၄၂>, <စတဿော ဣမာ၊ ဘိက္ခဝေ၊ ပဘာ။ ကတမာ စတဿော။ စန္ဒပ္ပဘာ၊ သူရိယပ္ပဘာ၊ အဂ္ဂိပ္ပဘာ၊ ပညာပဘာ ဣမာ ခေါ၊ ဘိက္ခဝေ၊ စတဿော ပဘာ။ ဧတဒဂ္ဂံ၊ ဘိက္ခဝေ၊ ဣမာသံ စတုန္နံ ပဘာနံ ယဒိဒံ ပညာပဘာတိ။ ဒုတိယံ။>
  text <၃။ အာလောကသုတ္တံ>
    text <၁၄၃>, <စတ္တာရောမေ၊ ဘိက္ခဝေ၊ အာလောကာ။ ကတမေ စတ္တာရော။ စန္ဒာလောကော၊ သူရိယာလောကော၊ အဂ္ဂါလောကော၊ ပညာလောကော ဣမေ ခေါ၊ ဘိက္ခဝေ၊ စတ္တာရော အာလောကာ။ ဧတဒဂ္ဂံ၊ ဘိက္ခဝေ၊ ဣမေသံ စတုန္နံ အာလောကာနံ ယဒိဒံ ပညာလောကောတိ။ တတိယံ။>
  text <၄။ ဩဘာသသုတ္တံ>
    text <၁၄၄>, <စတ္တာရောမေ၊ ဘိက္ခဝေ၊ ဩဘာသာ။ ကတမေ စတ္တာရော။ စန္ဒောဘာသော၊ သူရိယောဘာသော၊ အဂ္ဂေါဘာသော၊ ပညောဘာသော ဣမေ ခေါ၊ ဘိက္ခဝေ၊ စတ္တာရော ဩဘာသာ။ ဧတဒဂ္ဂံ၊ ဘိက္ခဝေ၊ ဣမေသံ စတုန္နံ ဩဘာသာနံ ယဒိဒံ ပညောဘာသောတိ။ စတုတ္ထံ။>
  text <၅။ ပဇ္ဇောတသုတ္တံ>
    text <၁၄၅>, <စတ္တာရောမေ၊ ဘိက္ခဝေ၊ ပဇ္ဇောတာ။ ကတမေ စတ္တာရော။ စန္ဒပဇ္ဇောတော၊ သူရိယပဇ္ဇောတော၊ အဂ္ဂိပဇ္ဇောတော၊ ပညာပဇ္ဇောတော ဣမေ ခေါ၊ ဘိက္ခဝေ၊ စတ္တာရော ပဇ္ဇောတာ။ ဧတဒဂ္ဂံ၊ ဘိက္ခဝေ၊ ဣမေသံ စတုန္နံ ပဇ္ဇောတာနံ ယဒိဒံ ပညာပဇ္ဇောတောတိ။ ပဉ္စမံ။>
  text <၆။ ပဌမကာလသုတ္တံ>
    text <၁၄၆>, <စတ္တာရောမေ၊ ဘိက္ခဝေ၊ ကာလာ။ ကတမေ စတ္တာရော။ ကာလေန ဓမ္မဿဝနံ၊ ကာလေန ဓမ္မသာကစ္ဆာ၊ ကာလေန သမ္မသနာ၊ ကာလေန ဝိပဿနာ ဣမေ ခေါ၊ ဘိက္ခဝေ၊ စတ္တာရော ကာလာတိ။ ဆဋ္ဌံ။>
  text <၇။ ဒုတိယကာလသုတ္တံ>
    text <၁၄၇>, <စတ္တာရောမေ၊ ဘိက္ခဝေ၊ ကာလာ သမ္မာ ဘာဝိယမာနာ သမ္မာ အနုပရိဝတ္တိယမာနာ အနုပုဗ္ဗေန အာသဝါနံ ခယံ ပါပေန္တိ။ ကတမေ စတ္တာရော။ ကာလေန ဓမ္မဿဝနံ၊ ကာလေန ဓမ္မသာကစ္ဆာ၊ ကာလေန သမ္မသနာ၊ ကာလေန ဝိပဿနာ ဣမေ ခေါ၊ ဘိက္ခဝေ၊ စတ္တာရော ကာလာ သမ္မာ ဘာဝိယမာနာ သမ္မာ အနုပရိဝတ္တိယမာနာ အနုပုဗ္ဗေန အာသဝါနံ ခယံ ပါပေန္တိ။>
    text <သေယျထာပိ၊ ဘိက္ခဝေ၊ ဥပရိပဗ္ဗတေ ထုလ္လဖုသိတကေ ဒေဝေ ဝဿန္တေ တံ ဥဒကံ ယထာနိန္နံ ပဝတ္တမာနံ ပဗ္ဗတကန္ဒရပဒရသာခါ ပရိပူရေတိ၊ ပဗ္ဗတကန္ဒရပဒရသာခါ ပရိပူရာ ကုသောဗ္ဘေ ပရိပူရေန္တိ၊ ကုသောဗ္ဘာ ပရိပူရာ မဟာသောဗ္ဘေ ပရိပူရေန္တိ၊ မဟာသောဗ္ဘာ ပရိပူရာ ကုန္နဒိယော ပရိပူရေန္တိ၊ ကုန္နဒိယော ပရိပူရာ မဟာနဒိယော ပရိပူရေန္တိ၊ မဟာနဒိယော ပရိပူရာ သမုဒ္ဒံ ပရိပူရေန္တိ။ ဧဝမေဝံ ခေါ၊ ဘိက္ခဝေ၊ ဣမေ စတ္တာရော ကာလာ သမ္မာ ဘာဝိယမာနာ သမ္မာ အနုပရိဝတ္တိယမာနာ အနုပုဗ္ဗေန အာသဝါနံ ခယံ ပါပေန္တီတိ။ သတ္တမံ။>
  text <၈။ ဒုစ္စရိတသုတ္တံ>
    text <၁၄၈>, <စတ္တာရိမာနိ၊ ဘိက္ခဝေ၊ ဝစီဒုစ္စရိတာနိ။ ကတမာနိ စတ္တာရိ။ မုသာဝါဒော၊ ပိသုဏာ ဝါစာ၊ ဖရုသာ ဝါစာ၊ သမ္ဖပ္ပလာပေါ ဣမာနိ ခေါ၊ ဘိက္ခဝေ၊ စတ္တာရိ ဝစီဒုစ္စရိတာနီတိ။ အဋ္ဌမံ။>
  text <၉။ သုစရိတသုတ္တံ>
    text <၁၄၉>, <စတ္တာရိမာနိ၊ ဘိက္ခဝေ၊ ဝစီသုစရိတာနိ။ ကတမာနိ စတ္တာရိ။ သစ္စဝါစာ၊ အပိသုဏာ ဝါစာ၊ သဏှာ ဝါစာ၊ မန္တဘာသာ ဣမာနိ ခေါ၊ ဘိက္ခဝေ၊ စတ္တာရိ ဝစီသုစရိတာနီတိ။ နဝမံ။>
  text <၁၀။ သာရသုတ္တံ>
    text <၁၅၀>, <စတ္တာရောမေ၊ ဘိက္ခဝေ၊ သာရာ။ ကတမေ စတ္တာရော။ သီလသာရော၊ သမာဓိသာရော၊ ပညာသာရော၊ ဝိမုတ္တိသာရော ဣမေ ခေါ၊ ဘိက္ခဝေ၊ စတ္တာရော သာရာတိ။ ဒသမံ။>
    stand <အာဘာဝဂ္ဂေါ ပဉ္စမော။>
    text <တဿုဒ္ဒာနံ>
    block
      text <အာဘာ ပဘာ စ အာလောကာ၊ ဩဘာသာ စေဝ ပဇ္ဇောတာ။>
      text <ဒွေ ကာလာ စရိတာ ဒွေ စ၊ ဟောန္တိ သာရေန တေ ဒသာတိ။>
    stand <တတိယပဏ္ဏာသကံ သမတ္တံ။>
  text <၄။ စတုတ္ထပဏ္ဏာသကံ>
