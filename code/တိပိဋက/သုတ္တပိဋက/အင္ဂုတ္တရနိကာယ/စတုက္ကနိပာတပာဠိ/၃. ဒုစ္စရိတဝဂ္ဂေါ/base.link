text <၂၃ ၃။ ဒုစ္စရိတဝဂ္ဂေါ>
  text <၁။ ဒုစ္စရိတသုတ္တံ>
    text <၂၂၁>, <စတ္တာရိမာနိ၊ ဘိက္ခဝေ၊ ဝစီဒုစ္စရိတာနိ။ ကတမာနိ စတ္တာရိ။ မုသာဝါဒော၊ ပိသုဏာ ဝါစာ၊ ဖရုသာ ဝါစာ၊ သမ္ဖပ္ပလာပေါ ဣမာနိ ခေါ၊ ဘိက္ခဝေ၊ စတ္တာရိ ဝစီဒုစ္စရိတာနိ။ စတ္တာရိမာနိ၊ ဘိက္ခဝေ၊ ဝစီသုစရိတာနိ။ ကတမာနိ စတ္တာရိ။ သစ္စဝါစာ၊ အပိသုဏာ ဝါစာ၊ သဏှာ ဝါစာ၊ မန္တဝါစာ ဣမာနိ ခေါ၊ ဘိက္ခဝေ၊ စတ္တာရိ ဝစီသုစရိတာနီတိ။ ပဌမံ။>
  text <၂။ ဒိဋ္ဌိသုတ္တံ>
    text <၂၂၂>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။ ကတမေဟိ စတူဟိ။ ကာယဒုစ္စရိတေန၊ ဝစီဒုစ္စရိတေန၊ မနောဒုစ္စရိတေန၊ မိစ္ဆာဒိဋ္ဌိယာ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။>
    text <စတူဟိ၊ ဘိက္ခဝေ၊ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော ဝိညူနံ၊ ဗဟုဉ္စ ပုညံ ပသဝတိ။ ကတမေဟိ စတူဟိ။ ကာယသုစရိတေန၊ ဝစီသုစရိတေန၊ မနောသုစရိတေန၊ သမ္မာဒိဋ္ဌိယာ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော ဝိညူနံ၊ ဗဟုဉ္စ ပုညံ ပသဝတီတိ။ ဒုတိယံ။>
  text <၃။ အကတညုတာသုတ္တံ>
    text <၂၂၃>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော ဝိညူနံ၊ ဗဟုဉ္စ အပုညံ ပသဝတိ။ ကတမေဟိ စတူဟိ။ ကာယဒုစ္စရိတေန၊ ဝစီဒုစ္စရိတေန၊ မနောဒုစ္စရိတေန၊ အကတညုတာ အကတဝေဒိတာ ဣမေဟိ။ပေ။ ပဏ္ဍိတော။ ကာယသုစရိတေန၊ ဝစီသုစရိတေန၊ မနောသုစရိတေန ကတညုတာကတဝေဒိတာ။ပေ။ တတိယံ။>
  text <၄။ ပါဏာတိပါတီသုတ္တံ>
    text <၂၂၄>, <။ ပါဏာတိပါတီ ဟောတိ၊ အဒိန္နာဒာယီ ဟောတိ၊ ကာမေသုမိစ္ဆာစာရီ ဟောတိ၊ မုသာဝါဒီ ဟောတိ။ပေ။ ပါဏာတိပါတာ ပဋိဝိရတော ဟောတိ၊ အဒိန္နာဒာနာ ပဋိဝိရတော ဟောတိ၊ ကာမေသုမိစ္ဆာစာရာ ပဋိဝိရတော ဟောတိ၊ မုသာဝါဒာ ပဋိဝိရတော ဟောတိ။ပေ။ စတုတ္ထံ။>
  text <၅။ ပဌမမဂ္ဂသုတ္တံ>
    text <၂၂၅>, <။ မိစ္ဆာဒိဋ္ဌိကော ဟောတိ၊ မိစ္ဆာသင်္ကပ္ပေါ ဟောတိ၊ မိစ္ဆာဝါစော ဟောတိ၊ မိစ္ဆာကမ္မန္တော ဟောတိ။ပေ။ သမ္မာဒိဋ္ဌိကော ဟောတိ၊ သမ္မာသင်္ကပ္ပေါ ဟောတိ၊ သမ္မာဝါစော ဟောတိ၊ သမ္မာကမ္မန္တော ဟောတိ။ပေ။ ပဉ္စမံ။>
  text <၆။ ဒုတိယမဂ္ဂသုတ္တံ>
    text <၂၂၆>, <။ မိစ္ဆာအာဇီဝေါ ဟောတိ၊ မိစ္ဆာဝါယာမော ဟောတိ၊ မိစ္ဆာသတိ ဟောတိ၊ မိစ္ဆာသမာဓိ ဟောတိ။ပေ။ သမ္မာအာဇီဝေါ ဟောတိ၊ သမ္မာဝါယာမော ဟောတိ၊ သမ္မာသတိ ဟောတိ၊ သမ္မာသမာဓိ ဟောတိ။ပေ။ ဆဋ္ဌံ။>
  text <၇။ ပဌမဝေါဟာရပထသုတ္တံ>
    text <၂၂၇>, <။ အဒိဋ္ဌေ ဒိဋ္ဌဝါဒီ ဟောတိ၊ အသုတေ သုတဝါဒီ ဟောတိ၊ အမုတေ မုတဝါဒီ ဟောတိ၊ အဝိညာတေ ဝိညာတဝါဒီ ဟောတိ။ပေ။ အဒိဋ္ဌေ အဒိဋ္ဌဝါဒီ ဟောတိ၊ အသုတေ အသုတဝါဒီ ဟောတိ၊ အမုတေ အမုတဝါဒီ ဟောတိ၊ အဝိညာတေ အဝိညာတဝါဒီ ဟောတိ။ပေ။ သတ္တမံ။>
  text <၈။ ဒုတိယဝေါဟာရပထသုတ္တံ>
    text <၂၂၈>, <။ ဒိဋ္ဌေ အဒိဋ္ဌဝါဒီ ဟောတိ၊ သုတေ အသုတဝါဒီ ဟောတိ၊ မုတေ အမုတဝါဒီ ဟောတိ၊ ဝိညာတေ အဝိညာတဝါဒီ ဟောတိ။ပေ။ ဒိဋ္ဌေ ဒိဋ္ဌဝါဒီ ဟောတိ၊ သုတေ သုတဝါဒီ ဟောတိ၊ မုတေ မုတဝါဒီ ဟောတိ၊ ဝိညာတေ ဝိညာတဝါဒီ ဟောတိ။ပေ။ အဋ္ဌမံ။>
  text <၉။ အဟိရိကသုတ္တံ>
    text <၂၂၉>, <။ အဿဒ္ဓေါ ဟောတိ၊ ဒုဿီလော ဟောတိ၊ အဟိရိကော ဟောတိ၊ အနောတ္တပ္ပီ ဟောတိ။ပေ။ သဒ္ဓေါ ဟောတိ၊ သီလဝါ ဟောတိ၊ ဟိရိမာ ဟောတိ၊ ဩတ္တပ္ပီ ဟောတိ။ပေ။ နဝမံ။>
  text <၁၀။ ဒုပ္ပညသုတ္တံ>
    text <၂၃၀>, <။ အဿဒ္ဓေါ ဟောတိ၊ ဒုဿီလော ဟောတိ၊ ကုသီတော ဟောတိ၊ ဒုပ္ပညော ဟောတိ။ပေ။ သဒ္ဓေါ ဟောတိ၊ သီလဝါ ဟောတိ၊ အာရဒ္ဓဝီရိယော ဟောတိ၊ ပညဝါ ဟောတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော ဝိညူနံ၊ ဗဟုဉ္စ ပုညံ ပသဝတီတိ။ ဒသမံ။>
  text <၁၁။ ကဝိသုတ္တံ>
    text <၂၃၁>, <စတ္တာရောမေ၊ ဘိက္ခဝေ၊ ကဝီ။ ကတမေ စတ္တာရော။ စိန္တာကဝိ၊ သုတကဝိ၊ အတ္ထကဝိ၊ ပဋိဘာနကဝိ ဣမေ ခေါ၊ ဘိက္ခဝေ၊ စတ္တာရော ကဝီတိ။ ဧကာဒသမံ။>
    stand <ဒုစ္စရိတဝဂ္ဂေါ တတိယော။>
    text <တဿုဒ္ဒာနံ>
    block
      text <ဒုစ္စရိတံ ဒိဋ္ဌိ အကတညူ စ၊ ပါဏာတိပါတာပိ ဒွေ မဂ္ဂါ။>
      text <ဒွေ ဝေါဟာရပထာ ဝုတ္တာ၊ အဟိရိကံ ဒုပ္ပညကဝိနာ စာတိ။>
