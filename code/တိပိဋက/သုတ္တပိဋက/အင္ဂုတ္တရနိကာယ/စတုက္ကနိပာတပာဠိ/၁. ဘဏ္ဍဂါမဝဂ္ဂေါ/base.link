text <၁။ ဘဏ္ဍဂါမဝဂ္ဂေါ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။အင်္ဂုတ္တရနိကာယော>
  text <၁။ ပဌမပဏ္ဏာသကံ>
    text <၁။ အနုဗုဒ္ဓသုတ္တံ>
      text <၁>, <ဧဝံ မေ သုတံ ဧကံ သမယံ ဘဂဝါ ဝဇ္ဇီသု ဝိဟရတိ ဘဏ္ဍဂါမေ။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ ဘဒန္တေတိ တေ ဘိက္ခူ ဘဂဝတော ပစ္စဿောသုံ။ ဘဂဝါ ဧတဒဝေါစ>
      text <စတုန္နံ၊ ဘိက္ခဝေ၊ ဓမ္မာနံ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ။ ကတမေသံ စတုန္နံ။ အရိယဿ၊ ဘိက္ခဝေ၊ သီလဿ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ။ အရိယဿ၊ ဘိက္ခဝေ၊ သမာဓိဿ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ။ အရိယာယ၊ ဘိက္ခဝေ၊ ပညာယ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ။ အရိယာယ၊ ဘိက္ခဝေ၊ ဝိမုတ္တိယာ အနနုဗောဓာ အပ္ပဋိဝေဓာ ဧဝမိဒံ ဒီဃမဒ္ဓါနံ သန္ဓာဝိတံ သံသရိတံ မမဉ္စေဝ တုမှာကဉ္စ။ တယိဒံ၊ ဘိက္ခဝေ၊ အရိယံ သီလံ အနုဗုဒ္ဓံ ပဋိဝိဒ္ဓံ၊ အရိယော သမာဓိ အနုဗုဒ္ဓေါ ပဋိဝိဒ္ဓေါ၊ အရိယာ ပညာ အနုဗုဒ္ဓါ ပဋိဝိဒ္ဓါ၊ အရိယာ ဝိမုတ္တိ အနုဗုဒ္ဓါ ပဋိဝိဒ္ဓါ၊ ဥစ္ဆိန္နာ ဘဝတဏှာ၊ ခီဏာ ဘဝနေတ္တိ၊ နတ္ထိ ဒာနိ ပုနဗ္ဘဝေါတိ။>
      text <ဣဒမဝေါစ ဘဂဝါ။ ဣဒံ ဝတွာန သုဂတော အထာပရံ ဧတဒဝေါစ သတ္ထာ>
      block
        text <သီလံ သမာဓိ ပညာ စ၊ ဝိမုတ္တိ စ အနုတ္တရာ။>
        text <အနုဗုဒ္ဓါ ဣမေ ဓမ္မာ၊ ဂေါတမေန ယသဿိနာ။>
        text <ဣတိ ဗုဒ္ဓေါ အဘိညာယ၊ ဓမ္မမက္ခါသိ ဘိက္ခုနံ။>
        text <ဒုက္ခဿန္တကရော သတ္ထာ၊ စက္ခုမာ ပရိနိဗ္ဗုတောတိ။ ပဌမံ။>
        text <စုတာ ပတန္တိ ပတိတာ၊ ဂိဒ္ဓါ စ ပုနရာဂတာ။>
        text <ကတံ ကိစ္စံ ရတံ ရမ္မံ၊ သုခေနာနွာဂတံ သုခန္တိ။ ဒုတိယံ။>
        text <ယော နိန္ဒိယံ ပသံသတိ၊>
        text <တံ ဝါ နိန္ဒတိ ယော ပသံသိယော။>
        text <ဝိစိနာတိ မုခေန သော ကလိံ၊>
        text <ကလိနာ တေန သုခံ န ဝိန္ဒတိ။>
        text <အပ္ပမတ္တော အယံ ကလိ၊>
        text <ယော အက္ခေသု ဓနပရာဇယော။>
        text <သဗ္ဗဿာပိ သဟာပိ အတ္တနာ၊>
        text <အယမေဝ မဟန္တတရော ကလိ။>
        text <ယော သုဂတေသု မနံ ပဒောသယေ။>
        text <သတံ သဟဿာနံ နိရဗ္ဗုဒာနံ၊>
        text <ဆတ္တိံသတီ ပဉ္စ စ အဗ္ဗုဒာနိ။>
        text <ယမရိယဂရဟီ နိရယံ ဥပေတိ၊>
        text <ဝါစံ မနဉ္စ ပဏိဓာယ ပါပကန္တိ။ တတိယံ။>
        text <မာတရိ ပိတရိ စာပိ၊ ယော မိစ္ဆာ ပဋိပဇ္ဇတိ။>
        text <တထာဂတေ ဝါ သမ္ဗုဒ္ဓေ၊ အထ ဝါ တဿ သာဝကေ။>
        text <ဗဟုဉ္စ သော ပသဝတိ၊ အပုညံ တာဒိသော နရော။>
        text <တာယ နံ အဓမ္မစရိယာယ၊ မာတာပိတူသု ပဏ္ဍိတာ။>
        text <ဣဓေဝ နံ ဂရဟန္တိ၊ ပေစ္စာပါယဉ္စ ဂစ္ဆတိ။>
        text <မာတရိ ပိတရိ စာပိ၊ ယော သမ္မာ ပဋိပဇ္ဇတိ။>
        text <တထာဂတေ ဝါ သမ္ဗုဒ္ဓေ၊ အထ ဝါ တဿ သာဝကေ။>
        text <ဗဟုဉ္စ သော ပသဝတိ၊ ပုညံ ဧတာဒိသော နရော။>
        text <တာယ နံ ဓမ္မစရိယာယ၊ မာတာပိတူသု ပဏ္ဍိတာ။>
        text <ဣဓေဝ နံ ပသံသန္တိ၊ ပေစ္စ သဂ္ဂေ ပမောဒတီတိ။ စတုတ္ထံ။>
        text <ယေ ကေစိ ကာမေသု အသညတာ ဇနာ၊>
        text <အဝီတရာဂါ ဣဓ ကာမဘောဂိနော။>
        text <ပုနပ္ပုနံ ဇာတိဇရူပဂါမိ တေ၊>
        text <တဏှာဓိပန္နာ အနုသောတဂါမိနော။>
        text <တသ္မာ ဟိ ဓီရော ဣဓုပဋ္ဌိတဿတီ၊>
        text <ကာမေ စ ပါပေ စ အသေဝမာနော။>
        text <သဟာပိ ဒုက္ခေန ဇဟေယျ ကာမေ၊>
        text <ပဋိသောတဂါမီတိ တမာဟု ပုဂ္ဂလံ။>
        text <ယော ဝေ ကိလေသာနိ ပဟာယ ပဉ္စ၊>
        text <ပရိပုဏ္ဏသေခေါ အပရိဟာနဓမ္မော။>
        text <စေတောဝသိပ္ပတ္တော သမာဟိတိန္ဒြိယော၊>
        text <သ ဝေ ဌိတတ္တောတိ နရော ပဝုစ္စတိ။>
        text <ပရောပရာ ယဿ သမေစ္စ ဓမ္မာ၊>
        text <ဝိဓူပိတာ အတ္ထဂတာ န သန္တိ။>
        text <သ ဝေ မုနိ ဝုသိတဗြဟ္မစရိယော၊>
        text <လောကန္တဂူ ပါရဂတောတိ ဝုစ္စတီတိ။ ပဉ္စမံ။>
        text <အပ္ပဿုတောပိ စေ ဟောတိ၊ သီလေသု အသမာဟိတော။>
        text <ဥဘယေန နံ ဂရဟန္တိ၊ သီလတော စ သုတေန စ။>
        text <အပ္ပဿုတောပိ စေ ဟောတိ၊ သီလေသု သုသမာဟိတော။>
        text <သီလတော နံ ပသံသန္တိ၊ တဿ သမ္ပဇ္ဇတေ သုတံ။>
        text <ဗဟုဿုတောပိ စေ ဟောတိ၊ သီလေသု အသမာဟိတော။>
        text <သီလတော နံ ဂရဟန္တိ၊ နာဿ သမ္ပဇ္ဇတေ သုတံ။>
        text <ဗဟုဿုတောပိ စေ ဟောတိ၊ သီလေသု သုသမာဟိတော။>
        text <ဥဘယေန နံ ပသံသန္တိ၊ သီလတော စ သုတေန စ။>
        text <ဗဟုဿုတံ ဓမ္မဓရံ၊ သပ္ပညံ ဗုဒ္ဓသာဝကံ။>
        text <နေက္ခံ ဇမ္ဗောနဒဿေဝ၊ ကော တံ နိန္ဒိတုမရဟတိ။>
        text <ဒေဝါပိ နံ ပသံသန္တိ၊ ဗြဟ္မုနာပိ ပသံသိတောတိ။ ဆဋ္ဌံ။>
        text <ယော ဟောတိ ဝိယတ္တော စ ဝိသာရဒော စ၊>
        text <ဗဟုဿုတော ဓမ္မဓရော စ ဟောတိ။>
        text <ဓမ္မဿ ဟောတိ အနုဓမ္မစာရီ၊>
        text <သ တာဒိသော ဝုစ္စတိ သင်္ဃသောဘနော။>
        text <ဘိက္ခု စ သီလသမ္ပန္နော၊ ဘိက္ခုနီ စ ဗဟုဿုတာ။>
        text <ဥပါသကော စ ယော သဒ္ဓေါ၊ ယာ စ သဒ္ဓါ ဥပါသိကာ။>
        text <ဧတေ ခေါ သင်္ဃံ သောဘေန္တိ၊ ဧတေ ဟိ သင်္ဃသောဘနာတိ။ သတ္တမံ။>
        text <ယေ ကေစိမေ ဝါဒပထာ ပုထုဿိတာ၊>
        text <ယံ နိဿိတာ သမဏဗြာဟ္မဏာ စ။>
        text <တထာဂတံ ပတွာ န တေ ဘဝန္တိ၊>
        text <ဝိသာရဒံ ဝါဒပထာတိဝတ္တံ။>
        text <ယော ဓမ္မစက္ကံ အဘိဘုယျ ကေဝလီ၊>
        text <ပဝတ္တယီ သဗ္ဗဘူတာနုကမ္ပီ။>
        text <တံ တာဒိသံ ဒေဝမနုဿသေဋ္ဌံ၊>
        text <သတ္တာ နမဿန္တိ ဘဝဿ ပါရဂုန္တိ။ အဋ္ဌမံ။>
        text <တဏှာ ဒုတိယော ပုရိသော၊ ဒီဃမဒ္ဓါန သံသရံ။>
        text <ဣတ္ထဘာဝညထာဘာဝံ၊ သံသာရံ နာတိဝတ္တတိ။>
        text <ဧဝမာဒီနဝံ ဉတွာ၊ တဏှံ ဒုက္ခဿ သမ္ဘဝံ။>
        text <ဝီတတဏှော အနာဒာနော၊ သတော ဘိက္ခု ပရိဗ္ဗဇေတိ။ နဝမံ။>
        text <ကာမယောဂေန သံယုတ္တာ၊ ဘဝယောဂေန စူဘယံ။>
        text <ဒိဋ္ဌိယောဂေန သံယုတ္တာ၊ အဝိဇ္ဇာယ ပုရက္ခတာ။>
        text <သတ္တာ ဂစ္ဆန္တိ သံသာရံ၊ ဇာတိမရဏဂါမိနော။>
        text <ယေ စ ကာမေ ပရိညာယ၊ ဘဝယောဂဉ္စ သဗ္ဗသော။>
        text <ဒိဋ္ဌိယောဂံ သမူဟစ္စ၊ အဝိဇ္ဇဉ္စ ဝိရာဇယံ။>
        text <သဗ္ဗယောဂဝိသံယုတ္တာ၊ တေ ဝေ ယောဂါတိဂါ မုနီတိ။ ဒသမံ။>
        text <အနုဗုဒ္ဓံ ပပတိတံ ဒွေ၊ ခတာ အနုသောတပဉ္စမံ။>
        text <အပ္ပဿုတော စ သောဘနံ၊ ဝေသာရဇ္ဇံ တဏှာယောဂေန တေ ဒသာတိ။>
    text <၂။ ပပတိတသုတ္တံ>
      text <၂>, <စတူဟိ၊ ဘိက္ခဝေ၊ ဓမ္မေဟိ အသမန္နာဂတော ဣမသ္မာ ဓမ္မဝိနယာ ပပတိတောတိ ဝုစ္စတိ။ ကတမေဟိ စတူဟိ။ အရိယေန၊ ဘိက္ခဝေ၊ သီလေန အသမန္နာဂတော ဣမသ္မာ ဓမ္မဝိနယာ ပပတိတောတိ ဝုစ္စတိ။ အရိယေန၊ ဘိက္ခဝေ၊ သမာဓိနာ အသမန္နာဂတော ဣမသ္မာ ဓမ္မဝိနယာ ပပတိတောတိ ဝုစ္စတိ။ အရိယာယ၊ ဘိက္ခဝေ၊ ပညာယ အသမန္နာဂတော ဣမသ္မာ ဓမ္မဝိနယာ ပပတိတောတိ ဝုစ္စတိ။ အရိယာယ၊ ဘိက္ခဝေ၊ ဝိမုတ္တိယာ အသမန္နာဂတော ဣမသ္မာ ဓမ္မဝိနယာ ပပတိတောတိ ဝုစ္စတိ။ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ အသမန္နာဂတော ဣမသ္မာ ဓမ္မဝိနယာ ပပတိတောတိ ဝုစ္စတိ။>
      text <စတူဟိ၊ ဘိက္ခဝေ၊ ဓမ္မေဟိ သမန္နာဂတော ဣမသ္မာ ဓမ္မဝိနယာ အပပတိတောတိ ဝုစ္စတိ။ ကတမေဟိ စတူဟိ။ အရိယေန၊ ဘိက္ခဝေ၊ သီလေန သမန္နာဂတော ဣမသ္မာ ဓမ္မဝိနယာ အပပတိတောတိ ဝုစ္စတိ။ အရိယေန၊ ဘိက္ခဝေ၊ သမာဓိနာ သမန္နာဂတော ဣမသ္မာ ဓမ္မဝိနယာ အပပတိတောတိ ဝုစ္စတိ။ အရိယာယ၊ ဘိက္ခဝေ၊ ပညာယ သမန္နာဂတော ဣမသ္မာ ဓမ္မဝိနယာ အပပတိတောတိ ဝုစ္စတိ။ အရိယာယ၊ ဘိက္ခဝေ၊ ဝိမုတ္တိယာ သမန္နာဂတော ဣမသ္မာ ဓမ္မဝိနယာ အပပတိတောတိ ဝုစ္စတိ။ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ဣမသ္မာ ဓမ္မဝိနယာ အပပတိတောတိ ဝုစ္စတီတိ။>
    text <၃။ ပဌမခတသုတ္တံ>
      text <၃>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။ ကတမေဟိ စတူဟိ။ အနနုဝိစ္စ အပရိယောဂါဟေတွာ အဝဏ္ဏာရဟဿ ဝဏ္ဏံ ဘာသတိ၊ အနနုဝိစ္စ အပရိယောဂါဟေတွာ ဝဏ္ဏာရဟဿ အဝဏ္ဏံ ဘာသတိ၊ အနနုဝိစ္စ အပရိယောဂါဟေတွာ အပ္ပသာဒနီယေ ဌာနေ ပသာဒံ ဥပဒံသေတိ၊ အနနုဝိစ္စ အပရိယောဂါဟေတွာ ပသာဒနီယေ ဌာနေ အပ္ပသာဒံ ဥပဒံသေတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။>
      text <စတူဟိ၊ ဘိက္ခဝေ၊ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတိ။ ကတမေဟိ စတူဟိ။ အနုဝိစ္စ ပရိယောဂါဟေတွာ အဝဏ္ဏာရဟဿ အဝဏ္ဏံ ဘာသတိ၊ အနုဝိစ္စ ပရိယောဂါဟေတွာ ဝဏ္ဏာရဟဿ ဝဏ္ဏံ ဘာသတိ၊ အနုဝိစ္စ ပရိယောဂါဟေတွာ အပ္ပသာဒနီယေ ဌာနေ အပ္ပသာဒံ ဥပဒံသေတိ၊ အနုဝိစ္စ ပရိယောဂါဟေတွာ ပသာဒနီယေ ဌာနေ ပသာဒံ ဥပဒံသေတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတီတိ။>
    text <၄။ ဒုတိယခတသုတ္တံ>
      text <၄>, <စတူသု၊ ဘိက္ခဝေ၊ မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။ ကတမေသု စတူသု။ မာတရိ၊ ဘိက္ခဝေ၊ မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။ ပိတရိ၊ ဘိက္ခဝေ၊ မိစ္ဆာ ပဋိပဇ္ဇမာနော။ပေ။ တထာဂတေ၊ ဘိက္ခဝေ၊ မိစ္ဆာ ပဋိပဇ္ဇမာနော။ပေ။ တထာဂတသာဝကေ၊ ဘိက္ခဝေ၊ မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။ ဣမေသု ခေါ၊ ဘိက္ခဝေ၊ စတူသု မိစ္ဆာ ပဋိပဇ္ဇမာနော ဗာလော အဗျတ္တော အသပ္ပုရိသော ခတံ ဥပဟတံ အတ္တာနံ ပရိဟရတိ၊ သာဝဇ္ဇော စ ဟောတိ သာနုဝဇ္ဇော စ ဝိညူနံ၊ ဗဟုဉ္စ အပုညံ ပသဝတိ။>
      text <စတူသု၊ ဘိက္ခဝေ၊ သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတိ။ ကတမေသု စတူသု။ မာတရိ၊ ဘိက္ခဝေ၊ သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတိ။ ပိတရိ၊ ဘိက္ခဝေ၊ သမ္မာ ပဋိပဇ္ဇမာနော။ပေ။ တထာဂတေ၊ ဘိက္ခဝေ၊ သမ္မာ ပဋိပဇ္ဇမာနော။ပေ။ တထာဂတသာဝကေ၊ ဘိက္ခဝေ၊ သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတိ။ ဣမေသု ခေါ၊ ဘိက္ခဝေ၊ စတူသု သမ္မာ ပဋိပဇ္ဇမာနော ပဏ္ဍိတော ဝိယတ္တော သပ္ပုရိသော အက္ခတံ အနုပဟတံ အတ္တာနံ ပရိဟရတိ၊ အနဝဇ္ဇော စ ဟောတိ အနနုဝဇ္ဇော စ ဝိညူနံ၊ ဗဟုဉ္စ ပုညံ ပသဝတီတိ။>
    text <၅။ အနုသောတသုတ္တံ>
      text <၅>, <စတ္တာရောမေ၊ ဘိက္ခဝေ၊ ပုဂ္ဂလာ သန္တော သံဝိဇ္ဇမာနာ လောကသ္မိံ။ ကတမေ စတ္တာရော။ အနုသောတဂါမီ ပုဂ္ဂလော၊ ပဋိသောတဂါမီ ပုဂ္ဂလော၊ ဌိတတ္တော ပုဂ္ဂလော၊ တိဏ္ဏော ပါရင်္ဂတော ထလေ တိဋ္ဌတိ ဗြာဟ္မဏော။ ကတမော စ၊ ဘိက္ခဝေ၊ အနုသောတဂါမီ ပုဂ္ဂလော။ ဣဓ၊ ဘိက္ခဝေ၊ ဧကစ္စော ပုဂ္ဂလော ကာမေ စ ပဋိသေဝတိ၊ ပါပဉ္စ ကမ္မံ ကရောတိ။ အယံ ဝုစ္စတိ၊ ဘိက္ခဝေ၊ အနုသောတဂါမီ ပုဂ္ဂလော။>
      text <ကတမော စ၊ ဘိက္ခဝေ၊ ပဋိသောတဂါမီ ပုဂ္ဂလော။ ဣဓ၊ ဘိက္ခဝေ၊ ဧကစ္စော ပုဂ္ဂလော ကာမေ စ နပ္ပဋိသေဝတိ၊ ပါပဉ္စ ကမ္မံ န ကရောတိ၊ သဟာပိ ဒုက္ခေန သဟာပိ ဒောမနဿေန အဿုမုခေါပိ ရုဒမာနော ပရိပုဏ္ဏံ ပရိသုဒ္ဓံ ဗြဟ္မစရိယံ စရတိ။ အယံ ဝုစ္စတိ၊ ဘိက္ခဝေ၊ ပဋိသောတဂါမီ ပုဂ္ဂလော။>
      text <ကတမော စ၊ ဘိက္ခဝေ၊ ဌိတတ္တော ပုဂ္ဂလော။ ဣဓ၊ ဘိက္ခဝေ၊ ဧကစ္စော ပုဂ္ဂလော ပဉ္စန္နံ ဩရမ္ဘာဂိယာနံ သံယောဇနာနံ ပရိက္ခယာ ဩပပါတိကော ဟောတိ၊ တတ္ထ ပရိနိဗ္ဗာယီ၊ အနာဝတ္တိဓမ္မော တသ္မာ လောကာ။ အယံ ဝုစ္စတိ၊ ဘိက္ခဝေ၊ ဌိတတ္တော ပုဂ္ဂလော။>
      text <ကတမော စ၊ ဘိက္ခဝေ၊ ပုဂ္ဂလော တိဏ္ဏော ပါရင်္ဂတော ထလေ တိဋ္ဌတိ ဗြာဟ္မဏော။ ဣဓ၊ ဘိက္ခဝေ၊ ဧကစ္စော ပုဂ္ဂလော အာသဝါနံ ခယာ အနာသဝံ စေတောဝိမုတ္တိံ ပညာဝိမုတ္တိံ ဒိဋ္ဌေဝ ဓမ္မေ သယံ အဘိညာ သစ္ဆိကတွာ ဥပသမ္ပဇ္ဇ ဝိဟရတိ။ အယံ ဝုစ္စတိ၊ ဘိက္ခဝေ၊ ပုဂ္ဂလော တိဏ္ဏော ပါရင်္ဂတော ထလေ တိဋ္ဌတိ ဗြာဟ္မဏော။ ဣမေ ခေါ၊ ဘိက္ခဝေ၊ စတ္တာရော ပုဂ္ဂလာ သန္တော သံဝိဇ္ဇမာနာ လောကသ္မိန္တိ။>
    text <၆။ အပ္ပဿုတသုတ္တံ>
      text <၆>, <စတ္တာရောမေ၊ ဘိက္ခဝေ၊ ပုဂ္ဂလာ သန္တော သံဝိဇ္ဇမာနာ လောကသ္မိံ။ ကတမေ စတ္တာရော။ အပ္ပဿုတော သုတေန အနုပပန္နော၊ အပ္ပဿုတော သုတေန ဥပပန္နော၊ ဗဟုဿုတော သုတေန အနုပပန္နော၊ ဗဟုဿုတော သုတေန ဥပပန္နော။ ကထဉ္စ၊ ဘိက္ခဝေ၊ ပုဂ္ဂလော အပ္ပဿုတော ဟောတိ သုတေန အနုပပန္နော။ ဣဓ၊ ဘိက္ခဝေ၊ ဧကစ္စဿ ပုဂ္ဂလဿ အပ္ပကံ သုတံ ဟောတိ သုတ္တံ ဂေယျံ ဝေယျာကရဏံ ဂါထာ ဥဒာနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ။ သော တဿ အပ္ပကဿ သုတဿ န အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ။ ဧဝံ ခေါ၊ ဘိက္ခဝေ၊ ပုဂ္ဂလော အပ္ပဿုတော ဟောတိ သုတေန အနုပပန္နော။>
      text <ကထဉ္စ၊ ဘိက္ခဝေ၊ ပုဂ္ဂလော အပ္ပဿုတော ဟောတိ သုတေန ဥပပန္နော။ ဣဓ၊ ဘိက္ခဝေ၊ ဧကစ္စဿ ပုဂ္ဂလဿ အပ္ပကံ သုတံ ဟောတိ သုတ္တံ ဂေယျံ ဝေယျာကရဏံ ဂါထာ ဥဒာနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ။ သော တဿ အပ္ပကဿ သုတဿ အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ။ ဧဝံ ခေါ၊ ဘိက္ခဝေ၊ ပုဂ္ဂလော အပ္ပဿုတော ဟောတိ သုတေန ဥပပန္နော။>
      text <ကထဉ္စ၊ ဘိက္ခဝေ၊ ပုဂ္ဂလော ဗဟုဿုတော ဟောတိ သုတေန အနုပပန္နော။ ဣဓ၊ ဘိက္ခဝေ၊ ဧကစ္စဿ ပုဂ္ဂလဿ ဗဟုကံ သုတံ ဟောတိ သုတ္တံ ဂေယျံ ဝေယျာကရဏံ ဂါထာ ဥဒာနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ။ သော တဿ ဗဟုကဿ သုတဿ န အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ။ ဧဝံ ခေါ၊ ဘိက္ခဝေ၊ ပုဂ္ဂလော ဗဟုဿုတော ဟောတိ သုတေန အနုပပန္နော။>
      text <ကထဉ္စ၊ ဘိက္ခဝေ၊ ပုဂ္ဂလော ဗဟုဿုတော ဟောတိ သုတေန ဥပပန္နော။ ဣဓ၊ ဘိက္ခဝေ၊ ဧကစ္စဿ ပုဂ္ဂလဿ ဗဟုကံ သုတံ ဟောတိ သုတ္တံ ဂေယျံ ဝေယျာကရဏံ ဂါထာ ဥဒာနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ။ သော တဿ ဗဟုကဿ သုတဿ အတ္ထမညာယ ဓမ္မမညာယ ဓမ္မာနုဓမ္မပ္ပဋိပန္နော ဟောတိ။ ဧဝံ ခေါ၊ ဘိက္ခဝေ၊ ပုဂ္ဂလော ဗဟုဿုတော ဟောတိ သုတေန ဥပပန္နော။ ဣမေ ခေါ၊ ဘိက္ခဝေ၊ စတ္တာရော ပုဂ္ဂလာ သန္တော သံဝိဇ္ဇမာနာ လောကသ္မိန္တိ။>
    text <၇။ သောဘနသုတ္တံ>
      text <၇>, <စတ္တာရောမေ၊ ဘိက္ခဝေ၊ ဝိယတ္တာ ဝိနီတာ ဝိသာရဒာ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သင်္ဃံ သောဘေန္တိ။ ကတမေ စတ္တာရော။ ဘိက္ခု၊ ဘိက္ခဝေ၊ ဝိယတ္တော ဝိနီတော ဝိသာရဒော ဗဟုဿုတော ဓမ္မဓရော ဓမ္မာနုဓမ္မပ္ပဋိပန္နော သင်္ဃံ သောဘေတိ။ ဘိက္ခုနီ၊ ဘိက္ခဝေ၊ ဝိယတ္တာ ဝိနီတာ ဝိသာရဒာ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သင်္ဃံ သောဘေတိ။ ဥပါသကော၊ ဘိက္ခဝေ၊ ဝိယတ္တော ဝိနီတော ဝိသာရဒော ဗဟုဿုတော ဓမ္မဓရော ဓမ္မာနုဓမ္မပ္ပဋိပန္နော သင်္ဃံ သောဘေတိ။ ဥပါသိကာ၊ ဘိက္ခဝေ၊ ဝိယတ္တာ ဝိနီတာ ဝိသာရဒာ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သင်္ဃံ သောဘေတိ။ ဣမေ ခေါ၊ ဘိက္ခဝေ၊ စတ္တာရော ဝိယတ္တာ ဝိနီတာ ဝိသာရဒာ ဗဟုဿုတာ ဓမ္မဓရာ ဓမ္မာနုဓမ္မပ္ပဋိပန္နာ သင်္ဃံ သောဘေန္တီတိ။>
    text <၈။ ဝေသာရဇ္ဇသုတ္တံ>
      text <၈>, <စတ္တာရိမာနိ၊ ဘိက္ခဝေ၊ တထာဂတဿ ဝေသာရဇ္ဇာနိ၊ ယေဟိ ဝေသာရဇ္ဇေဟိ သမန္နာဂတော တထာဂတော အာသဘံ ဌာနံ ပဋိဇာနာတိ၊ ပရိသာသု သီဟနာဒံ နဒတိ၊ ဗြဟ္မစက္ကံ ပဝတ္တေတိ။ ကတမာနိ စတ္တာရိ။ သမ္မာသမ္ဗုဒ္ဓဿ တေ ပဋိဇာနတော ဣမေ ဓမ္မာ အနဘိသမ္ဗုဒ္ဓါတိ တတြ ဝတ မံ သမဏော ဝါ ဗြာဟ္မဏော ဝါ ဒေဝေါ ဝါ မာရော ဝါ ဗြဟ္မာ ဝါ ကောစိ ဝါ လောကသ္မိံ သဟဓမ္မေန ပဋိစောဒေဿတီတိ နိမိတ္တမေတံ၊ ဘိက္ခဝေ၊ န သမနုပဿာမိ။ ဧတမဟံ၊ ဘိက္ခဝေ၊ နိမိတ္တံ အသမနုပဿန္တော ခေမပ္ပတ္တော အဘယပ္ပတ္တော ဝေသာရဇ္ဇပ္ပတ္တော ဝိဟရာမိ။>
      text <ခီဏာသဝဿ တေ ပဋိဇာနတော ဣမေ အာသဝါ အပရိက္ခီဏာတိ တတြ ဝတ မံ သမဏော ဝါ ဗြာဟ္မဏော ဝါ ဒေဝေါ ဝါ မာရော ဝါ ဗြဟ္မာ ဝါ ကောစိ ဝါ လောကသ္မိံ သဟဓမ္မေန ပဋိစောဒေဿတီတိ နိမိတ္တမေတံ၊ ဘိက္ခဝေ၊ န သမနုပဿာမိ။ ဧတမဟံ၊ ဘိက္ခဝေ၊ နိမိတ္တံ အသမနုပဿန္တော ခေမပ္ပတ္တော အဘယပ္ပတ္တော ဝေသာရဇ္ဇပ္ပတ္တော ဝိဟရာမိ။>
      text <ယေ ခေါ ပန တေ အန္တရာယိကာ ဓမ္မာ ဝုတ္တာ တေ ပဋိသေဝတော နာလံ အန္တရာယာယာတိ တတြ ဝတ မံ သမဏော ဝါ ဗြာဟ္မဏော ဝါ ဒေဝေါ ဝါ မာရော ဝါ ဗြဟ္မာ ဝါ ကောစိ ဝါ လောကသ္မိံ သဟဓမ္မေန ပဋိစောဒေဿတီတိ နိမိတ္တမေတံ၊ ဘိက္ခဝေ၊ န သမနုပဿာမိ။ ဧတမဟံ၊ ဘိက္ခဝေ၊ နိမိတ္တံ အသမနုပဿန္တော ခေမပ္ပတ္တော အဘယပ္ပတ္တော ဝေသာရဇ္ဇပ္ပတ္တော ဝိဟရာမိ။>
      text <ယဿ ခေါ ပန တေ အတ္ထာယ ဓမ္မော ဒေသိတော သော န နိယျာတိ တက္ကရဿ သမ္မာ ဒုက္ခက္ခယာယာတိ တတြ ဝတ မံ သမဏော ဝါ ဗြာဟ္မဏော ဝါ ဒေဝေါ ဝါ မာရော ဝါ ဗြဟ္မာ ဝါ ကောစိ ဝါ လောကသ္မိံ သဟဓမ္မေန ပဋိစောဒေဿတီတိ နိမိတ္တမေတံ၊ ဘိက္ခဝေ၊ န သမနုပဿာမိ။ ဧတမဟံ၊ ဘိက္ခဝေ၊ နိမိတ္တံ အသမနုပဿန္တော ခေမပ္ပတ္တော အဘယပ္ပတ္တော ဝေသာရဇ္ဇပ္ပတ္တော ဝိဟရာမိ။ ဣမာနိ ခေါ၊ ဘိက္ခဝေ၊ စတ္တာရိ တထာဂတဿ ဝေသာရဇ္ဇာနိ၊ ယေဟိ ဝေသာရဇ္ဇေဟိ သမန္နာဂတော တထာဂတော အာသဘံ ဌာနံ ပဋိဇာနာတိ၊ ပရိသာသု သီဟနာဒံ နဒတိ၊ ဗြဟ္မစက္ကံ ပဝတ္တေတီတိ။>
    text <၉။ တဏှုပ္ပါဒသုတ္တံ>
      text <၉>, <စတ္တာရောမေ၊ ဘိက္ခဝေ၊ တဏှုပ္ပါဒာ ယတ္ထ ဘိက္ခုနော တဏှာ ဥပ္ပဇ္ဇမာနာ ဥပ္ပဇ္ဇတိ။ ကတမေ စတ္တာရော။ စီဝရဟေတု ဝါ၊ ဘိက္ခဝေ၊ ဘိက္ခုနော တဏှာ ဥပ္ပဇ္ဇမာနာ ဥပ္ပဇ္ဇတိ၊ ပိဏ္ဍပါတဟေတု ဝါ၊ ဘိက္ခဝေ၊ ဘိက္ခုနော တဏှာ ဥပ္ပဇ္ဇမာနာ ဥပ္ပဇ္ဇတိ၊ သေနာသနဟေတု ဝါ၊ ဘိက္ခဝေ၊ ဘိက္ခုနော တဏှာ ဥပ္ပဇ္ဇမာနာ ဥပ္ပဇ္ဇတိ၊ ဣတိဘဝါဘဝဟေတု ဝါ၊ ဘိက္ခဝေ၊ ဘိက္ခုနော တဏှာ ဥပ္ပဇ္ဇမာနာ ဥပ္ပဇ္ဇတိ။ ဣမေ ခေါ၊ ဘိက္ခဝေ၊ စတ္တာရော တဏှုပ္ပါဒာ ယတ္ထ ဘိက္ခုနော တဏှာ ဥပ္ပဇ္ဇမာနာ ဥပ္ပဇ္ဇတီတိ။>
    text <၁၀။ ယောဂသုတ္တံ>
      text <၁၀>, <စတ္တာရောမေ၊ ဘိက္ခဝေ၊ ယောဂါ။ ကတမေ စတ္တာရော။ ကာမယောဂေါ၊ ဘဝယောဂေါ၊ ဒိဋ္ဌိယောဂေါ၊ အဝိဇ္ဇာယောဂေါ။ ကတမော စ၊ ဘိက္ခဝေ၊ ကာမယောဂေါ။ ဣဓ၊ ဘိက္ခဝေ၊ ဧကစ္စော ကာမာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနာတိ။ တဿ ကာမာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ အပ္ပဇာနတော ယော ကာမေသု ကာမရာဂေါ ကာမနန္ဒီ ကာမသ္နေဟော ကာမမုစ္ဆာ ကာမပိပါသာ ကာမပရိဠာဟော ကာမဇ္ဈောသာနံ ကာမတဏှာ သာနုသေတိ။ အယံ ဝုစ္စတိ၊ ဘိက္ခဝေ၊ ကာမယောဂေါ။ ဣတိ ကာမယောဂေါ။>
      text <ဘဝယောဂေါ စ ကထံ ဟောတိ။ ဣဓ၊ ဘိက္ခဝေ၊ ဧကစ္စော ဘဝါနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနာတိ။ တဿ ဘဝါနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ အပ္ပဇာနတော ယော ဘဝေသု ဘဝရာဂေါ ဘဝနန္ဒီ ဘဝသ္နေဟော ဘဝမုစ္ဆာ ဘဝပိပါသာ ဘဝပရိဠာဟော ဘဝဇ္ဈောသာနံ ဘဝတဏှာ သာနုသေတိ။ အယံ ဝုစ္စတိ၊ ဘိက္ခဝေ၊ ဘဝယောဂေါ။ ဣတိ ကာမယောဂေါ ဘဝယောဂေါ။>
      text <ဒိဋ္ဌိယောဂေါ စ ကထံ ဟောတိ။ ဣဓ၊ ဘိက္ခဝေ၊ ဧကစ္စော ဒိဋ္ဌီနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနာတိ။ တဿ ဒိဋ္ဌီနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ အပ္ပဇာနတော ယော ဒိဋ္ဌီသု ဒိဋ္ဌိရာဂေါ ဒိဋ္ဌိနန္ဒီ ဒိဋ္ဌိသ္နေဟော ဒိဋ္ဌိမုစ္ဆာ ဒိဋ္ဌိပိပါသာ ဒိဋ္ဌိပရိဠာဟော ဒိဋ္ဌိဇ္ဈောသာနံ ဒိဋ္ဌိတဏှာ သာနုသေတိ။ အယံ ဝုစ္စတိ၊ ဘိက္ခဝေ၊ ဒိဋ္ဌိယောဂေါ။ ဣတိ ကာမယောဂေါ ဘဝယောဂေါ ဒိဋ္ဌိယောဂေါ။>
      text <အဝိဇ္ဇာယောဂေါ စ ကထံ ဟောတိ။ ဣဓ၊ ဘိက္ခဝေ၊ ဧကစ္စော ဆန္နံ ဖဿာယတနာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ နပ္ပဇာနာတိ။ တဿ ဆန္နံ ဖဿာယတနာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ အပ္ပဇာနတော ယာ ဆသု ဖဿာယတနေသု အဝိဇ္ဇာ အညာဏံ သာနုသေတိ။ အယံ ဝုစ္စတိ၊ ဘိက္ခဝေ၊ အဝိဇ္ဇာယောဂေါ။ ဣတိ ကာမယောဂေါ ဘဝယောဂေါ ဒိဋ္ဌိယောဂေါ အဝိဇ္ဇာယောဂေါ၊ သံယုတ္တော ပါပကေဟိ အကုသလေဟိ ဓမ္မေဟိ သံကိလေသိကေဟိ ပေါနောဘဝိကေဟိ သဒရေဟိ ဒုက္ခဝိပါကေဟိ အာယတိံ ဇာတိဇရာမရဏိကေဟိ။ တသ္မာ အယောဂက္ခေမီတိ ဝုစ္စတိ။ ဣမေ ခေါ၊ ဘိက္ခဝေ၊ စတ္တာရော ယောဂါ။>
      text <စတ္တာရောမေ၊ ဘိက္ခဝေ၊ ဝိသံယောဂါ။ ကတမေ စတ္တာရော။ ကာမယောဂဝိသံယောဂေါ၊ ဘဝယောဂဝိသံယောဂေါ၊ ဒိဋ္ဌိယောဂဝိသံယောဂေါ၊ အဝိဇ္ဇာယောဂဝိသံယောဂေါ။ ကတမော စ၊ ဘိက္ခဝေ၊ ကာမယောဂဝိသံယောဂေါ။ ဣဓ၊ ဘိက္ခဝေ၊ ဧကစ္စော ကာမာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနာတိ။ တဿ ကာမာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနတော ယော ကာမေသု ကာမရာဂေါ ကာမနန္ဒီ ကာမသ္နေဟော ကာမမုစ္ဆာ ကာမပိပါသာ ကာမပရိဠာဟော ကာမဇ္ဈောသာနံ ကာမတဏှာ သာ နာနုသေတိ။ အယံ ဝုစ္စတိ၊ ဘိက္ခဝေ၊ ကာမယောဂဝိသံယောဂေါ။ ဣတိ ကာမယောဂဝိသံယောဂေါ။>
      text <ဘဝယောဂဝိသံယောဂေါ စ ကထံ ဟောတိ။ ဣဓ၊ ဘိက္ခဝေ၊ ဧကစ္စော ဘဝါနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနာတိ။ တဿ ဘဝါနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနတော ယော ဘဝေသု ဘဝရာဂေါ ဘဝနန္ဒီ ဘဝသ္နေဟော ဘဝမုစ္ဆာ ဘဝပိပါသာ ဘဝပရိဠာဟော ဘဝဇ္ဈောသာနံ ဘဝတဏှာ သာ နာနုသေတိ။ အယံ ဝုစ္စတိ၊ ဘိက္ခဝေ၊ ဘဝယောဂဝိသံယောဂေါ။ ဣတိ ကာမယောဂဝိသံယောဂေါ ဘဝယောဂဝိသံယောဂေါ။>
      text <ဒိဋ္ဌိယောဂဝိသံယောဂေါ စ ကထံ ဟောတိ။ ဣဓ၊ ဘိက္ခဝေ၊ ဧကစ္စော ဒိဋ္ဌီနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနာတိ။ တဿ ဒိဋ္ဌီနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနတော ယော ဒိဋ္ဌီသု ဒိဋ္ဌိရာဂေါ ဒိဋ္ဌိနန္ဒီ ဒိဋ္ဌိသ္နေဟော ဒိဋ္ဌိမုစ္ဆာ ဒိဋ္ဌိပိပါသာ ဒိဋ္ဌိပရိဠာဟော ဒိဋ္ဌိဇ္ဈောသာနံ ဒိဋ္ဌိတဏှာ သာ နာနုသေတိ။ အယံ ဝုစ္စတိ၊ ဘိက္ခဝေ၊ ဒိဋ္ဌိယောဂဝိသံယောဂေါ။ ဣတိ ကာမယောဂဝိသံယောဂေါ ဘဝယောဂဝိသံယောဂေါ ဒိဋ္ဌိယောဂဝိသံယောဂေါ။>
      text <အဝိဇ္ဇာယောဂဝိသံယောဂေါ စ ကထံ ဟောတိ။ ဣဓ၊ ဘိက္ခဝေ၊ ဧကစ္စော ဆန္နံ ဖဿာယတနာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနာတိ။ တဿ ဆန္နံ ဖဿာယတနာနံ သမုဒယဉ္စ အတ္ထင်္ဂမဉ္စ အဿာဒဉ္စ အာဒီနဝဉ္စ နိဿရဏဉ္စ ယထာဘူတံ ပဇာနတော ယာ ဆသု ဖဿာယတနေသု အဝိဇ္ဇာ အညာဏံ သာ နာနုသေတိ။ အယံ ဝုစ္စတိ၊ ဘိက္ခဝေ၊ အဝိဇ္ဇာယောဂဝိသံယောဂေါ။ ဣတိ ကာမယောဂဝိသံယောဂေါ ဘဝယောဂဝိသံယောဂေါ ဒိဋ္ဌိယောဂဝိသံယောဂေါ အဝိဇ္ဇာယောဂဝိသံယောဂေါ၊ ဝိသံယုတ္တော ပါပကေဟိ အကုသလေဟိ ဓမ္မေဟိ သံကိလေသိကေဟိ ပေါနောဘဝိကေဟိ သဒရေဟိ ဒုက္ခဝိပါကေဟိ အာယတိံ ဇာတိဇရာမရဏိကေဟိ။ တသ္မာ ယောဂက္ခေမီတိ ဝုစ္စတိ။ ဣမေ ခေါ၊ ဘိက္ခဝေ၊ စတ္တာရော ဝိသံယောဂါတိ။>
      stand <ဘဏ္ဍဂါမဝဂ္ဂေါ ပဌမော။>
      text <တဿုဒ္ဒာနံ>
