text <၂၂ ၂။ ပရိသာဝဂ္ဂေါ>
  text <၁။ ပရိသာသုတ္တံ>
    text <၂၁၁>, <စတ္တာရောမေ၊ ဘိက္ခဝေ၊ ပရိသဒူသနာ။ ကတမေ စတ္တာရော။ ဘိက္ခု၊ ဘိက္ခဝေ၊ ဒုဿီလော ပါပဓမ္မော ပရိသဒူသနော၊ ဘိက္ခုနီ၊ ဘိက္ခဝေ၊ ဒုဿီလာ ပါပဓမ္မာ ပရိသဒူသနာ၊ ဥပါသကော၊ ဘိက္ခဝေ၊ ဒုဿီလော ပါပဓမ္မော ပရိသဒူသနော၊ ဥပါသိကာ၊ ဘိက္ခဝေ၊ ဒုဿီလာ ပါပဓမ္မာ ပရိသဒူသနာ။ ဣမေ ခေါ၊ ဘိက္ခဝေ၊ စတ္တာရော ပရိသဒူသနာ။>
    text <စတ္တာရောမေ၊ ဘိက္ခဝေ၊ ပရိသသောဘနာ။ ကတမေ စတ္တာရော။ ဘိက္ခု၊ ဘိက္ခဝေ၊ သီလဝါ ကလျာဏဓမ္မော ပရိသသောဘနော၊ ဘိက္ခုနီ၊ ဘိက္ခဝေ၊ သီလဝတီ ကလျာဏဓမ္မာ ပရိသသောဘနာ၊ ဥပါသကော၊ ဘိက္ခဝေ၊ သီလဝါ ကလျာဏဓမ္မော ပရိသသောဘနော၊ ဥပါသိကာ၊ ဘိက္ခဝေ၊ သီလဝတီ ကလျာဏဓမ္မာ ပရိသသောဘနာ။ ဣမေ ခေါ၊ ဘိက္ခဝေ၊ စတ္တာရော ပရိသသောဘနာတိ။ ပဌမံ။>
  text <၂။ ဒိဋ္ဌိသုတ္တံ>
    text <၂၁၂>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ စတူဟိ။ ကာယဒုစ္စရိတေန၊ ဝစီဒုစ္စရိတေန၊ မနောဒုစ္စရိတေန၊ မိစ္ဆာဒိဋ္ဌိယာ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။>
    text <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ စတူဟိ။ ကာယသုစရိတေန၊ ဝစီသုစရိတေန၊ မနောသုစရိတေန၊ သမ္မာဒိဋ္ဌိယာ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ဒုတိယံ။>
  text <၃။ အကတညုတာသုတ္တံ>
    text <၂၁၃>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ စတူဟိ။ ကာယဒုစ္စရိတေန၊ ဝစီဒုစ္စရိတေန၊ မနောဒုစ္စရိတေန၊ အကတညုတာ အကတဝေဒိတာ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။>
    text <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ စတူဟိ။ ကာယသုစရိတေန၊ ဝစီသုစရိတေန၊ မနောသုစရိတေန၊ ကတညုတာကတဝေဒိတာ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ တတိယံ။>
  text <၄။ ပါဏာတိပါတီသုတ္တံ>
    text <၂၁၄>, <။ပေ။ ပါဏာတိပါတီ ဟောတိ၊ အဒိန္နာဒာယီ ဟောတိ၊ ကာမေသုမိစ္ဆာစာရီ ဟောတိ၊ မုသာဝါဒီ ဟောတိ။ပေ။ ပါဏာတိပါတာ ပဋိဝိရတော ဟောတိ၊ အဒိန္နာဒာနာ ပဋိဝိရတော ဟောတိ၊ ကာမေသုမိစ္ဆာစာရာ ပဋိဝိရတော ဟောတိ၊ မုသာဝါဒာ ပဋိဝိရတော ဟောတိ။ စတုတ္ထံ။>
  text <၅။ ပဌမမဂ္ဂသုတ္တံ>
    text <၂၁၅>, <။ပေ။ မိစ္ဆာဒိဋ္ဌိကော ဟောတိ၊ မိစ္ဆာသင်္ကပ္ပေါ ဟောတိ၊ မိစ္ဆာဝါစော ဟောတိ၊ မိစ္ဆာကမ္မန္တော ဟောတိ။ပေ။ သမ္မာဒိဋ္ဌိကော ဟောတိ၊ သမ္မာသင်္ကပ္ပေါ ဟောတိ၊ သမ္မာဝါစော ဟောတိ၊ သမ္မာကမ္မန္တော ဟောတိ။ ပဉ္စမံ။>
  text <၆။ ဒုတိယမဂ္ဂသုတ္တံ>
    text <၂၁၆>, <။ပေ။ မိစ္ဆာအာဇီဝေါ ဟောတိ၊ မိစ္ဆာဝါယာမော ဟောတိ၊ မိစ္ဆာသတိ ဟောတိ၊ မိစ္ဆာသမာဓိ ဟောတိ။ပေ။ သမ္မာအာဇီဝေါ ဟောတိ၊ သမ္မာဝါယာမော ဟောတိ၊ သမ္မာသတိ ဟောတိ၊ သမ္မာသမာဓိ ဟောတိ။ ဆဋ္ဌံ။>
  text <၇။ ပဌမဝေါဟာရပထသုတ္တံ>
    text <၂၁၇>, <။ပေ။ အဒိဋ္ဌေ ဒိဋ္ဌဝါဒီ ဟောတိ၊ အသုတေ သုတဝါဒီ ဟောတိ၊ အမုတေ မုတဝါဒီ ဟောတိ၊ အဝိညာတေ ဝိညာတဝါဒီ ဟောတိ။ပေ။ အဒိဋ္ဌေ အဒိဋ္ဌဝါဒီ ဟောတိ၊ အသုတေ အသုတဝါဒီ ဟောတိ၊ အမုတေ အမုတဝါဒီ ဟောတိ၊ အဝိညာတေ အဝိညာတဝါဒီ ဟောတိ။ သတ္တမံ။>
  text <၈။ ဒုတိယဝေါဟာရပထသုတ္တံ>
    text <၂၁၈>, <။ပေ။ ဒိဋ္ဌေ အဒိဋ္ဌဝါဒီ ဟောတိ၊ သုတေ အသုတဝါဒီ ဟောတိ၊ မုတေ အမုတဝါဒီ ဟောတိ၊ ဝိညာတေ အဝိညာတဝါဒီ ဟောတိ။ပေ။ ဒိဋ္ဌေ ဒိဋ္ဌဝါဒီ ဟောတိ၊ သုတေ သုတဝါဒီ ဟောတိ၊ မုတေ မုတဝါဒီ ဟောတိ၊ ဝိညာတေ ဝိညာတဝါဒီ ဟောတိ။ အဋ္ဌမံ။>
  text <၉။ အဟိရိကသုတ္တံ>
    text <၂၁၉>, <။ပေ။ အဿဒ္ဓေါ ဟောတိ၊ ဒုဿီလော ဟောတိ၊ အဟိရိကော ဟောတိ၊ အနောတ္တပ္ပီ ဟောတိ။ပေ။ သဒ္ဓေါ ဟောတိ၊ သီလဝါ ဟောတိ၊ ဟိရိမာ ဟောတိ၊ ဩတ္တပ္ပီ ဟောတိ။ နဝမံ။>
  text <၁၀။ ဒုဿီလသုတ္တံ>
    text <၂၂၀>, <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။ ကတမေဟိ စတူဟိ။ အဿဒ္ဓေါ ဟောတိ၊ ဒုဿီလော ဟောတိ၊ ကုသီတော ဟောတိ၊ ဒုပ္ပညော ဟောတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ နိရယေ။>
    text <စတူဟိ၊ ဘိက္ခဝေ၊ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေ။ ကတမေဟိ စတူဟိ။ သဒ္ဓေါ ဟောတိ၊ သီလဝါ ဟောတိ၊ အာရဒ္ဓဝီရိယော ဟောတိ၊ ပညဝါ ဟောတိ ဣမေဟိ ခေါ၊ ဘိက္ခဝေ၊ စတူဟိ ဓမ္မေဟိ သမန္နာဂတော ယထာဘတံ နိက္ခိတ္တော ဧဝံ သဂ္ဂေတိ။ ဒသမံ။>
    stand <ပရိသာဝဂ္ဂေါ ဒုတိယော။>
    text <တဿုဒ္ဒာနံ>
    block
      text <ပရိသာ ဒိဋ္ဌိ အကတညုတာ၊ ပါဏာတိပါတာပိ ဒွေ မဂ္ဂါ။>
      text <ဒွေ ဝေါဟာရပထာ ဝုတ္တာ၊ အဟိရိကံ ဒုပ္ပညေန စာတိ။>
