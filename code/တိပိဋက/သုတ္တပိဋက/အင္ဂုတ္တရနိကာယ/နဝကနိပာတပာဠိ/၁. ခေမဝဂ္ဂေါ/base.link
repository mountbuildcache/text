text <၆ ၁။ ခေမဝဂ္ဂေါ>
  text <၁။ ခေမသုတ္တံ>
    text <၅၂>, <ခေမံ ခေမန္တိ၊ အာဝုသော၊ ဝုစ္စတိ။ ကိတ္တာဝတာ နု ခေါ၊ အာဝုသော၊ ခေမံ ဝုတ္တံ ဘဂဝတာတိ။>
    text <ဣဓာဝုသော၊ ဘိက္ခု ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ။ ဧတ္တာဝတာပိ ခေါ၊ အာဝုသော၊ ခေမံ ဝုတ္တံ ဘဂဝတာ ပရိယာယေန။ပေ။>
    text <ပုန စပရံ၊ အာဝုသော၊ ဘိက္ခု သဗ္ဗသော နေဝသညာနာသညာယတနံ သမတိက္ကမ္မ သညာဝေဒယိတနိရောဓံ ဥပသမ္ပဇ္ဇ ဝိဟရတိ၊ ပညာယ စဿ ဒိသွာ အာသဝါ ပရိက္ခီဏာ ဟောန္တိ။ ဧတ္တာဝတာပိ ခေါ၊ အာဝုသော၊ ခေမံ ဝုတ္တံ ဘဂဝတာ နိပ္ပရိယာယေနာတိ။ ပဌမံ။>
  text <၂။ ခေမပ္ပတ္တသုတ္တံ>
    text <၅၃>, <ခေမပ္ပတ္တော ခေမပ္ပတ္တောတိ၊ အာဝုသော၊ ဝုစ္စတိ။ပေ။ ဒုတိယံ။>
  text <၃။ အမတသုတ္တံ>
    text <၅၄>, <အမတံ အမတန္တိ၊ အာဝုသော၊ ဝုစ္စတိ။ပေ။ တတိယံ။>
  text <၄။ အမတပ္ပတ္တသုတ္တံ>
    text <၅၅>, <အမတပ္ပတ္တော အမတပ္ပတ္တောတိ၊ အာဝုသော၊ ဝုစ္စတိ။ပေ။ စတုတ္ထံ။>
  text <၅။ အဘယသုတ္တံ>
    text <၅၆>, <အဘယံ အဘယန္တိ၊ အာဝုသော၊ ဝုစ္စတိ။ပေ။ ပဉ္စမံ။>
  text <၆။ အဘယပ္ပတ္တသုတ္တံ>
    text <၅၇>, <အဘယပ္ပတ္တော အဘယပ္ပတ္တောတိ၊ အာဝုသော၊ ဝုစ္စတိ။ပေ။ ဆဋ္ဌံ။>
  text <၇။ ပဿဒ္ဓိသုတ္တံ>
    text <၅၈>, <ပဿဒ္ဓိ ပဿဒ္ဓီတိ၊ အာဝုသော၊ ဝုစ္စတိ။ပေ။ သတ္တမံ။>
  text <၈။ အနုပုဗ္ဗပဿဒ္ဓိသုတ္တံ>
    text <၅၉>, <အနုပုဗ္ဗပဿဒ္ဓိ အနုပုဗ္ဗပဿဒ္ဓီတိ၊ အာဝုသော၊ ဝုစ္စတိ။ပေ။ အဋ္ဌမံ။>
  text <၉။ နိရောဓသုတ္တံ>
    text <၆၀>, <နိရောဓော နိရောဓောတိ၊ အာဝုသော၊ ဝုစ္စတိ။ပေ။ နဝမံ။>
  text <၁၀။ အနုပုဗ္ဗနိရောဓသုတ္တံ>
    text <၆၁>, <အနုပုဗ္ဗနိရောဓော အနုပုဗ္ဗနိရောဓောတိ၊ အာဝုသော၊ ဝုစ္စတိ။ ကိတ္တာဝတာ နု ခေါ၊ အာဝုသော၊ အနုပုဗ္ဗနိရောဓော ဝုတ္တော ဘဂဝတာတိ။>
    text <ဣဓာဝုသော၊ ဘိက္ခု ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ။ ဧတ္တာဝတာပိ ခေါ၊ အာဝုသော၊ အနုပုဗ္ဗနိရောဓော ဝုတ္တော ဘဂဝတာ ပရိယာယေန။ပေ။။>
    text <ပုန စပရံ၊ အာဝုသော၊ ဘိက္ခု သဗ္ဗသော နေဝသညာနာသညာယတနံ သမတိက္ကမ္မ သညာဝေဒယိတနိရောဓံ ဥပသမ္ပဇ္ဇ ဝိဟရတိ၊ ပညာယ စဿ ဒိသွာ အာသဝါ ပရိက္ခီဏာ ဟောန္တိ။ ဧတ္တာဝတာပိ ခေါ၊ အာဝုသော၊ အနုပုဗ္ဗနိရောဓော ဝုတ္တော ဘဂဝတာ နိပ္ပရိယာယေနာတိ။ ဒသမံ။>
  text <၁၁။ အဘဗ္ဗသုတ္တံ>
    text <၆၂>, <နဝ၊ ဘိက္ခဝေ၊ ဓမ္မေ အပ္ပဟာယ အဘဗ္ဗော အရဟတ္တံ သစ္ဆိကာတုံ။ ကတမေ နဝ။ ရာဂံ၊ ဒောသံ၊ မောဟံ၊ ကောဓံ၊ ဥပနာဟံ၊ မက္ခံ၊ ပဠာသံ၊ ဣဿံ၊ မစ္ဆရိယံ ဣမေ ခေါ၊ ဘိက္ခဝေ၊ နဝ ဓမ္မေ အပ္ပဟာယ အဘဗ္ဗော အရဟတ္တံ သစ္ဆိကာတုံ။>
    text <နဝ၊ ဘိက္ခဝေ၊ ဓမ္မေ ပဟာယ ဘဗ္ဗော အရဟတ္တံ သစ္ဆိကာတုံ။ ကတမေ နဝ။ ရာဂံ၊ ဒောသံ၊ မောဟံ၊ ကောဓံ၊ ဥပနာဟံ၊ မက္ခံ၊ ပဠာသံ၊ ဣဿံ၊ မစ္ဆရိယံ ဣမေ ခေါ၊ ဘိက္ခဝေ၊ နဝ ဓမ္မေ ပဟာယ ဘဗ္ဗော အရဟတ္တံ သစ္ဆိကာတုန္တိ။ ဧကာဒသမံ။>
    stand <ခေမဝဂ္ဂေါ ပဌမော။>
    text <တဿုဒ္ဒာနံ>
    block
      text <ခေမော စ အမတဉ္စေဝ၊ အဘယံ ပဿဒ္ဓိယေန စ။>
      text <နိရောဓော အနုပုဗ္ဗော စ၊ ဓမ္မံ ပဟာယ ဘဗ္ဗေန စာတိ။>
