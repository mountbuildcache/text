text <၉ ၄။ ဣဒ္ဓိပါဒဝဂ္ဂေါ>
  text <၁။ သိက္ခသုတ္တံ>
    text <၈၃>, <ပဉ္စိမာနိ၊ ဘိက္ခဝေ၊ သိက္ခါဒုဗ္ဗလျာနိ။ ကတမာနိ ပဉ္စ။ ပါဏာတိပါတော။ပေ။ သုရာမေရယမဇ္ဇပမာဒဋ္ဌာနံ ဣမာနိ ခေါ၊ ဘိက္ခဝေ၊ ပဉ္စ သိက္ခါဒုဗ္ဗလျာနိ။>
    text <ဣမေသံ ခေါ၊ ဘိက္ခဝေ၊ ပဉ္စန္နံ သိက္ခါဒုဗ္ဗလျာနံ ပဟာနာယ စတ္တာရော ဣဒ္ဓိပါဒာ ဘာဝေတဗ္ဗာ။ ကတမေ စတ္တာရော။ ဣဓ၊ ဘိက္ခဝေ၊ ဘိက္ခု ဆန္ဒသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ၊ ဝီရိယသမာဓိ။ စိတ္တသမာဓိ။ ဝီမံသာသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ။ ဣမေသံ ခေါ၊ ဘိက္ခဝေ၊ ပဉ္စန္နံ သိက္ခါဒုဗ္ဗလျာနံ ပဟာနာယ ဣမေ စတ္တာရော ဣဒ္ဓိပါဒာ ဘာဝေတဗ္ဗာတိ။ ပဌမံ။>
    text <၈၄-၉၁>, <ယထာ သတိပဋ္ဌာနဝဂ္ဂေ တထာ ဣဒ္ဓိပါဒဝသေန ဝိတ္ထာရေတဗ္ဗာ။>
  text <၁၀။ စေတသောဝိနိဗန္ဓသုတ္တံ>
    text <၉၂>, <ပဉ္စိမေ၊ ဘိက္ခဝေ၊ စေတသောဝိနိဗန္ဓာ။ ကတမေ ပဉ္စ။ ဣဓ၊ ဘိက္ခဝေ၊ ဘိက္ခု ကာမေသု အဝီတရာဂေါ ဟောတိ။ပေ။ ဣမေ ခေါ၊ ဘိက္ခဝေ၊ ပဉ္စ စေတသောဝိနိဗန္ဓာ။>
    text <ဣမေသံ ခေါ၊ ဘိက္ခဝေ၊ ပဉ္စန္နံ စေတသောဝိနိဗန္ဓာနံ ပဟာနာယ ဣမေ စတ္တာရော ဣဒ္ဓိပါဒာ ဘာဝေတဗ္ဗာ။ ကတမေ စတ္တာရော။ ဣဓ၊ ဘိက္ခဝေ၊ ဘိက္ခု ဆန္ဒသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ၊ ဝီရိယသမာဓိ။ စိတ္တသမာဓိ။ ဝီမံသာသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ။ ဣမေသံ ခေါ၊ ဘိက္ခဝေ၊ ပဉ္စန္နံ စေတသောဝိနိဗန္ဓာနံ ပဟာနာယ ဣမေ စတ္တာရော ဣဒ္ဓိပါဒာ ဘာဝေတဗ္ဗာတိ။ ဒသမံ။>
    stand <ဣဒ္ဓိပါဒဝဂ္ဂေါ စတုတ္ထော။>
    block
      text <ယထေဝ သတိပဋ္ဌာနာ၊ ပဓာနာ စတုရောပိ စ။>
      text <စတ္တာရော ဣဒ္ဓိပါဒာ စ၊ တထေဝ သမ္ပယောဇယေတိ။>
