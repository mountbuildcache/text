text <၁၃။ ရာဂပေယျာလံ>
  text <၁၄၀>, <ရာဂဿ၊ ဘိက္ခဝေ၊ အဘိညာယ ဆ ဓမ္မာ ဘာဝေတဗ္ဗာ။ ကတမေ ဆ။ ဒဿနာနုတ္တရိယံ၊ သဝနာနုတ္တရိယံ၊ လာဘာနုတ္တရိယံ၊ သိက္ခါနုတ္တရိယံ၊ ပါရိစရိယာနုတ္တရိယံ၊ အနုဿတာနုတ္တရိယံ။ ရာဂဿ၊ ဘိက္ခဝေ၊ အဘိညာယ ဣမေ ဆ ဓမ္မာ ဘာဝေတဗ္ဗာတိ။>
  text <၁၄၁>, <ရာဂဿ၊ ဘိက္ခဝေ၊ အဘိညာယ ဆ ဓမ္မာ ဘာဝေတဗ္ဗာ။ ကတမေ ဆ။ ဗုဒ္ဓါနုဿတိ၊ ဓမ္မာနုဿတိ၊ သင်္ဃာနုဿတိ၊ သီလာနုဿတိ၊ စာဂါနုဿတိ၊ ဒေဝတာနုဿတိ။ ရာဂဿ၊ ဘိက္ခဝေ၊ အဘိညာယ ဣမေ ဆ ဓမ္မာ ဘာဝေတဗ္ဗာတိ။>
  text <၁၄၂>, <ရာဂဿ၊ ဘိက္ခဝေ၊ အဘိညာယ ဆ ဓမ္မာ ဘာဝေတဗ္ဗာ။ ကတမေ ဆ။ အနိစ္စသညာ၊ အနိစ္စေ ဒုက္ခသညာ၊ ဒုက္ခေ အနတ္တသညာ၊ ပဟာနသညာ၊ ဝိရာဂသညာ၊ နိရောဓသညာ။ ရာဂဿ၊ ဘိက္ခဝေ၊ အဘိညာယ ဣမေ ဆ ဓမ္မာ ဘာဝေတဗ္ဗာတိ။>
  text <၁၄၃-၁၆၉>, <ရာဂဿ၊ ဘိက္ခဝေ၊ ပရိညာယ။ပေ။ ပရိက္ခယာယ။ ပဟာနာယ။ ခယာယ။ ဝယာယ။ ဝိရာဂါယ။ နိရောဓာယ။ စာဂါယ။ ပဋိနိဿဂ္ဂါယ ဆ ဓမ္မာ ဘာဝေတဗ္ဗာ။>
  text <၁၇၀-၆၄၉>, <ဒောသဿ။ပေ။ မောဟဿ။ ကောဓဿ။ ဥပနာဟဿ။ မက္ခဿ။ ပဠာသဿ။ ဣဿာယ။ မစ္ဆရိယဿ။ မာယာယ။ သာဌေယျဿ။ ထမ္ဘဿ။ သာရမ္ဘဿ။ မာနဿ။ အတိမာနဿ။ မဒဿ။ ပမာဒဿ အဘိညာယ။ပေ။ ပရိညာယ။ ပရိက္ခယာယ။ ပဟနာယ။ ခယာယ။ ဝယာယ။ ဝိရာဂါယ။ နိရောဓာယ။ စာဂါယ။ ပဋိနိဿဂ္ဂါယ ဣမေ ဆ ဓမ္မာ ဘာဝေတဗ္ဗာတိ။ ဣဒမဝေါစ ဘဂဝါ။ အတ္တမနာ တေ ဘိက္ခူ ဘဂဝတော ဘာသိတံ အဘိနန္ဒုန္တိ။>
  stand <ရာဂပေယျာလံ နိဋ္ဌိတံ။>
  stand <ဆက္ကနိပါတပါဠိ နိဋ္ဌိတာ။>
