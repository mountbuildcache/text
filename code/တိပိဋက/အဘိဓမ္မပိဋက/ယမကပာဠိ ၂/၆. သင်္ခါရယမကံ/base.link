text <၆။ သင်္ခါရယမကံ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။အဘိဓမ္မပိဋကေ>
  text <၁။ ပဏ္ဏတ္တိဝါရော>
    text <က ဥဒ္ဒေသော>
      text <၁>, <တယော သင်္ခါရာ ကာယသင်္ခါရော၊ ဝစီသင်္ခါရော၊ စိတ္တသင်္ခါရောတိ။ အဿာသပဿာသာ ကာယသင်္ခါရော၊ ဝိတက္ကဝိစာရာ ဝစီသင်္ခါရော၊ သညာ စ ဝေဒနာ စ စိတ္တသင်္ခါရော။ ဌပေတွာ ဝိတက္ကဝိစာရေ သဗ္ဗေပိ စိတ္တသမ္ပယုတ္တကာ ဓမ္မာ စိတ္တသင်္ခါရော။>
  text <၁။ ပဒသောဓနဝါရော>
    text <က အနုလောမံ>
      text <၂>, <က ကာယော ကာယသင်္ခါရော။>
      text <ခ ကာယသင်္ခါရော ကာယော။>
      text <က ဝစီ ဝစီသင်္ခါရော။>
      text <ခ ဝစီသင်္ခါရော ဝစီ။>
      text <က စိတ္တံ စိတ္တသင်္ခါရော။>
      text <ခ စိတ္တသင်္ခါရော စိတ္တံ။>
      text <ခ ပစ္စနီကံ>
      text <၃>, <က န ကာယော န ကာယသင်္ခါရော။>
      text <ခ န ကာယသင်္ခါရော န ကာယော။>
      text <က န ဝစီ န ဝစီသင်္ခါရော။>
      text <ခ န ဝစီသင်္ခါရော န ဝစီ။>
      text <က န စိတ္တံ န စိတ္တသင်္ခါရော။>
      text <ခ န စိတ္တသင်္ခါရော န စိတ္တံ။>
  text <၂။ ပဒသောဓနမူလစက္ကဝါရော>
    text <က အနုလောမံ>
      text <၄>, <က ကာယော ကာယသင်္ခါရော။>
      text <ခ သင်္ခါရာ ဝစီသင်္ခါရော။>
      text <က ကာယော ကာယသင်္ခါရော။>
      text <ခ သင်္ခါရာ စိတ္တသင်္ခါရော။>
      text <က ဝစီ ဝစီသင်္ခါရော။>
      text <ခ သင်္ခါရာ ကာယသင်္ခါရော။>
      text <က ဝစီ ဝစီသင်္ခါရော။>
      text <ခ သင်္ခါရာ စိတ္တသင်္ခါရော။>
      text <က စိတ္တံ စိတ္တသင်္ခါရော။>
      text <ခ သင်္ခါရာ ကာယသင်္ခါရော။>
      text <က စိတ္တံ စိတ္တသင်္ခါရော။>
      text <ခ သင်္ခါရာ ဝစီသင်္ခါရော။>
      text <ခ ပစ္စနီကံ>
      text <၅>, <က န ကာယော န ကာယသင်္ခါရော။>
      text <ခ န သင်္ခါရာ န ဝစီသင်္ခါရော။>
      text <က န ကာယော န ကာယသင်္ခါရော။>
      text <ခ န သင်္ခါရာ န စိတ္တသင်္ခါရော။>
      text <က န ဝစီ န ဝစီသင်္ခါရော။>
      text <ခ န သင်္ခါရာ န ကာယသင်္ခါရော။>
      text <က န ဝစီ န ဝစီသင်္ခါရော။>
      text <ခ န သင်္ခါရာ န စိတ္တသင်္ခါရော။>
      text <က န စိတ္တံ န စိတ္တသင်္ခါရော။>
      text <ခ န သင်္ခါရာ န ကာယသင်္ခါရော။>
      text <က န စိတ္တံ န စိတ္တသင်္ခါရော။>
      text <ခ န သင်္ခါရာ န ဝစီသင်္ခါရော။>
  text <၃။ သုဒ္ဓသင်္ခါရဝါရော>
    text <က အနုလောမံ>
      text <၆>, <က ကာယသင်္ခါရော ဝစီသင်္ခါရော။>
      text <ခ ဝစီသင်္ခါရော ကာယသင်္ခါရော။>
      text <က ကာယသင်္ခါရော စိတ္တသင်္ခါရော။>
      text <ခ စိတ္တသင်္ခါရော ကာယသင်္ခါရော။>
      text <က ဝစီသင်္ခါရော စိတ္တသင်္ခါရော။>
      text <ခ စိတ္တသင်္ခါရော ဝစီသင်္ခါရော။>
    text <ခ ပစ္စနီကံ>
      text <၇>, <က န ကာယသင်္ခါရော န ဝစီသင်္ခါရော။>
      text <ခ န ဝစီသင်္ခါရော န ကာယသင်္ခါရော။>
      text <က န ကာယသင်္ခါရော န စိတ္တသင်္ခါရော။>
      text <ခ န စိတ္တသင်္ခါရော န ကာယသင်္ခါရော။>
      text <က န ဝစီသင်္ခါရော န စိတ္တသင်္ခါရော။>
      text <ခ န စိတ္တသင်္ခါရော န ဝစီသင်္ခါရော။>
      stand <ပဏ္ဏတ္တိဥဒ္ဒေသဝါရော။>
      stand <ပဏ္ဏတ္တိဝါရော။>
    text <ခ နိဒ္ဒေသော>
  text <၁။ ပဒသောဓနဝါရော>
    text <က အနုလောမံ>
      text <၈>, <က ကာယော ကာယသင်္ခါရောတိ။ နော။>
      text <ခ ကာယသင်္ခါရော ကာယောတိ။ နော။>
      text <က ဝစီ ဝစီသင်္ခါရောတိ။ နော။>
      text <ခ ဝစီသင်္ခါရော ဝစီတိ။ နော။>
      text <က စိတ္တံ စိတ္တသင်္ခါရောတိ။ နော။>
      text <ခ စိတ္တသင်္ခါရော စိတ္တန္တိ။ နော။>
    text <ခ ပစ္စနီကံ>
      text <၉>, <က န ကာယော န ကာယသင်္ခါရောတိ။>
      text <ကာယသင်္ခါရော န ကာယော၊ ကာယသင်္ခါရော။ ကာယဉ္စ ကာယသင်္ခါရဉ္စ ဌပေတွာ အဝသေသာ န စေဝ ကာယော န စ ကာယသင်္ခါရော။>
      text <ခ န ကာယသင်္ခါရော န ကာယောတိ။>
      text <ကာယော န ကာယသင်္ခါရော၊ ကာယော။ ကာယဉ္စ ကာယသင်္ခါရဉ္စ ဌပေတွာ အဝသေသာ န စေဝ ကာယော န စ ကာယသင်္ခါရော။>
      text <က န ဝစီ န ဝစီသင်္ခါရောတိ။>
      text <ဝစီသင်္ခါရော န ဝစီ၊ ဝစီသင်္ခါရော။ ဝစိဉ္စ ဝစီသင်္ခါရဉ္စ ဌပေတွာ အဝသေသာ န စေဝ ဝစီ န စ ဝစီသင်္ခါရော။>
      text <ခ န ဝစီသင်္ခါရော န ဝစီတိ။>
      text <ဝစီ န ဝစီသင်္ခါရော၊ ဝစီ။ ဝစိဉ္စ ဝစီသင်္ခါရဉ္စ ဌပေတွာ အဝသေသာ န စေဝ ဝစီ န စ ဝစီသင်္ခါရော။>
      text <က န စိတ္တံ န စိတ္တသင်္ခါရောတိ။>
      text <စိတ္တသင်္ခါရော န စိတ္တံ၊ စိတ္တသင်္ခါရော။ စိတ္တဉ္စ စိတ္တသင်္ခါရဉ္စ ဌပေတွာ အဝသေသာ န စေဝ စိတ္တံ န စ စိတ္တသင်္ခါရော။>
      text <ခ န စိတ္တသင်္ခါရော န စိတ္တန္တိ။>
      text <စိတ္တံ န စိတ္တသင်္ခါရော၊ စိတ္တံ။ စိတ္တဉ္စ စိတ္တသင်္ခါရဉ္စ ဌပေတွာ အဝသေသာ န စေဝ စိတ္တံ န စ စိတ္တသင်္ခါရော။>
  text <၂။ ပဒသောဓနမူလစက္ကဝါရော>
    text <က အနုလောမံ>
      text <၁၀>, <က ကာယော ကာယသင်္ခါရောတိ။ နော။>
      text <ခ သင်္ခါရာ ဝစီသင်္ခါရောတိ။>
      text <ဝစီသင်္ခါရော သင်္ခါရော စေဝ ဝစီသင်္ခါရော စ။ အဝသေသာ သင်္ခါရာ န ဝစီသင်္ခါရော။>
      text <က ကာယော ကာယသင်္ခါရောတိ။ နော။>
      text <ခ သင်္ခါရာ စိတ္တသင်္ခါရောတိ။>
      text <စိတ္တသင်္ခါရော သင်္ခါရော စေဝ စိတ္တသင်္ခါရော စ။ အဝသေသာ သင်္ခါရာ န စိတ္တသင်္ခါရော။>
      text <၁၁>, <က ဝစီ ဝစီသင်္ခါရောတိ။ နော။>
      text <ခ သင်္ခါရာ ကာယသင်္ခါရောတိ။>
      text <ကာယသင်္ခါရော သင်္ခါရော စေဝ ကာယသင်္ခါရော စ။ အဝသေသာ သင်္ခါရာ န ကာယသင်္ခါရော။>
      text <က ဝစီ ဝစီသင်္ခါရောတိ။ နော။>
      text <ခ သင်္ခါရာ စိတ္တသင်္ခါရောတိ။>
      text <စိတ္တသင်္ခါရော သင်္ခါရော စေဝ စိတ္တသင်္ခါရော စ။ အဝသေသာ သင်္ခါရာ န စိတ္တသင်္ခါရော။>
      text <၁၂>, <က စိတ္တံ စိတ္တသင်္ခါရောတိ။ နော။>
      text <ခ သင်္ခါရာ ကာယသင်္ခါရောတိ။>
      text <ကာယသင်္ခါရော သင်္ခါရော စေဝ ကာယသင်္ခါရော စ။ အဝသေသာ သင်္ခါရာ န ကာယသင်္ခါရော။>
      text <က စိတ္တံ စိတ္တသင်္ခါရောတိ။ နော။>
      text <ခ သင်္ခါရာ ဝစီသင်္ခါရောတိ။>
      text <ဝစီသင်္ခါရော သင်္ခါရော စေဝ ဝစီသင်္ခါရော စ။ အဝသေသာ သင်္ခါရာ န ဝစီသင်္ခါရော။>
    text <ခ ပစ္စနီကံ>
      text <၁၃>, <က န ကာယော န ကာယသင်္ခါရောတိ။>
      text <ကာယသင်္ခါရော န ကာယော၊ ကာယသင်္ခါရော။ ကာယဉ္စ ကာယသင်္ခါရဉ္စ ဌပေတွာ အဝသေသာ န စေဝ ကာယော န စ ကာယသင်္ခါရော။>
      text <ခ န သင်္ခါရာ န ဝစီသင်္ခါရောတိ။ အာမန္တာ။>
      text <က န ကာယော န ကာယသင်္ခါရောတိ။>
      text <ကာယသင်္ခါရော န ကာယော၊ ကာယသင်္ခါရော။ ကာယဉ္စ ကာယသင်္ခါရဉ္စ ဌပေတွာ အဝသေသာ န စေဝ ကာယော န စ ကာယသင်္ခါရော။>
      text <ခ န သင်္ခါရာ န စိတ္တသင်္ခါရောတိ။ အာမန္တာ။>
      text <၁၄>, <က န ဝစီ န ဝစီသင်္ခါရောတိ။>
      text <ဝစီသင်္ခါရော န ဝစီ၊ ဝစီသင်္ခါရော။ ဝစိဉ္စ ဝစီသင်္ခါရဉ္စ ဌပေတွာ အဝသေသာ န စေဝ ဝစီ န စ ဝစီသင်္ခါရော။>
      text <ခ န သင်္ခါရာ န ကာယသင်္ခါရောတိ။ အာမန္တာ။>
      text <က န ဝစီ န ဝစီသင်္ခါရောတိ။>
      text <ဝစီသင်္ခါရော န ဝစီ၊ ဝစီသင်္ခါရော။ ဝစိဉ္စ ဝစီသင်္ခါရဉ္စ ဌပေတွာ အဝသေသာ န စေဝ ဝစီ န စ ဝစီသင်္ခါရော။>
      text <ခ န သင်္ခါရာ န စိတ္တသင်္ခါရောတိ။ အာမန္တာ။>
      text <၁၅>, <က န စိတ္တံ န စိတ္တသင်္ခါရောတိ။>
      text <စိတ္တသင်္ခါရော န စိတ္တံ၊ စိတ္တသင်္ခါရော။ စိတ္တဉ္စ စိတ္တသင်္ခါရဉ္စ ဌပေတွာ အဝသေသာ န စေဝ စိတ္တံ န စ စိတ္တသင်္ခါရော။>
      text <ခ န သင်္ခါရာ န ကာယသင်္ခါရောတိ။ အာမန္တာ။>
      text <က န စိတ္တံ န စိတ္တသင်္ခါရောတိ။>
      text <စိတ္တသင်္ခါရော န စိတ္တံ၊ စိတ္တသင်္ခါရော။ စိတ္တဉ္စ စိတ္တသင်္ခါရဉ္စ ဌပေတွာ အဝသေသာ န စေဝ စိတ္တံ န စ စိတ္တသင်္ခါရော။>
      text <ခ န သင်္ခါရာ န ဝစီသင်္ခါရောတိ။ အာမန္တာ။>
  text <၃။ သုဒ္ဓသင်္ခါရဝါရော>
    text <က အနုလောမံ>
      text <၁၆>, <က ကာယသင်္ခါရော ဝစီသင်္ခါရောတိ။ နော။>
      text <ခ ဝစီသင်္ခါရော ကာယသင်္ခါရောတိ။ နော။>
      text <က ကာယသင်္ခါရော စိတ္တသင်္ခါရောတိ။ နော။>
      text <ခ စိတ္တသင်္ခါရော ကာယသင်္ခါရောတိ။ နော။>
      text <က ဝစီသင်္ခါရော စိတ္တသင်္ခါရောတိ။ နော။>
      text <ခ စိတ္တသင်္ခါရော ဝစီသင်္ခါရောတိ။ နော။>
    text <ခ ပစ္စနီကံ>
      text <၁၇>, <က န ကာယသင်္ခါရော န ဝစီသင်္ခါရောတိ။>
      text <ဝစီသင်္ခါရော န ကာယသင်္ခါရော၊ ဝစီသင်္ခါရော။ ကာယသင်္ခါရဉ္စ ဝစီသင်္ခါရဉ္စ ဌပေတွာ အဝသေသာ န စေဝ ကာယသင်္ခါရော န စ ဝစီသင်္ခါရော။>
      text <ခ န ဝစီသင်္ခါရော န ကာယသင်္ခါရောတိ။>
      text <ကာယသင်္ခါရော န ဝစီသင်္ခါရော၊ ကာယသင်္ခါရော။ ဝစီသင်္ခါရဉ္စ ကာယသင်္ခါရဉ္စ ဌပေတွာ အဝသေသာ န စေဝ ဝစီသင်္ခါရော န စ ကာယသင်္ခါရော။>
      text <က န ကာယသင်္ခါရော န စိတ္တသင်္ခါရောတိ။>
      text <စိတ္တသင်္ခါရော န ကာယသင်္ခါရော၊ စိတ္တသင်္ခါရော။ ကာယသင်္ခါရဉ္စ စိတ္တသင်္ခါရဉ္စ ဌပေတွာ အဝသေသာ န စေဝ ကာယသင်္ခါရော န စ စိတ္တသင်္ခါရော။>
      text <ခ န စိတ္တသင်္ခါရော န ကာယသင်္ခါရောတိ။>
      text <ကာယသင်္ခါရော န စိတ္တသင်္ခါရော၊ ကာယသင်္ခါရော။ စိတ္တသင်္ခါရဉ္စ ကာယသင်္ခါရဉ္စ ဌပေတွာ အဝသေသာ န စေဝ စိတ္တသင်္ခါရော န စ ကာယသင်္ခါရော။>
      text <၁၈>, <က န ဝစီသင်္ခါရော န စိတ္တသင်္ခါရောတိ။>
      text <စိတ္တသင်္ခါရော န ဝစီသင်္ခါရော၊ စိတ္တသင်္ခါရော။ ဝစီသင်္ခါရဉ္စ စိတ္တသင်္ခါရဉ္စ ဌပေတွာ အဝသေသာ န စေဝ ဝစီသင်္ခါရော န စ စိတ္တသင်္ခါရော။>
      text <ခ န စိတ္တသင်္ခါရော န ဝစီသင်္ခါရောတိ။>
      text <ဝစီသင်္ခါရော န စိတ္တသင်္ခါရော၊ ဝစီသင်္ခါရော။ စိတ္တသင်္ခါရဉ္စ ဝစီသင်္ခါရဉ္စ ဌပေတွာ အဝသေသာ န စေဝ စိတ္တသင်္ခါရော န စ ဝစီသင်္ခါရော။>
      stand <ပဏ္ဏတ္တိနိဒ္ဒေသဝါရော။>
  text <၂။ ပဝတ္တိဝါရော ၁။ ဥပ္ပါဒဝါရော>
  text <၁ ပစ္စုပ္ပန္နဝါရော>
    text <က အနုလောမပုဂ္ဂလော>
      text <၁၉>, <က ယဿ ကာယသင်္ခါရော ဥပ္ပဇ္ဇတိ တဿ ဝစီသင်္ခါရော ဥပ္ပဇ္ဇတီတိ။>
      text <ဝိနာ ဝိတက္ကဝိစာရေဟိ အဿာသပဿာသာနံ ဥပ္ပါဒက္ခဏေ တေသံ ကာယသင်္ခါရော ဥပ္ပဇ္ဇတိ၊ နော စ တေသံ ဝစီသင်္ခါရော ဥပ္ပဇ္ဇတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ ကာယသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇတိ။>
      text <ခ ယဿ ဝါ ပန ဝစီသင်္ခါရော ဥပ္ပဇ္ဇတိ တဿ ကာယသင်္ခါရော ဥပ္ပဇ္ဇတီတိ။>
      text <ဝိနာ အဿာသပဿာသေဟိ ဝိတက္ကဝိစာရာနံ ဥပ္ပါဒက္ခဏေ တေသံ ဝစီသင်္ခါရော ဥပ္ပဇ္ဇတိ၊ နော စ တေသံ ကာယသင်္ခါရော ဥပ္ပဇ္ဇတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော စ ဥပ္ပဇ္ဇတိ ကာယသင်္ခါရော စ ဥပ္ပဇ္ဇတိ။>
      text <က ယဿ ကာယသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇတိ တဿ ကာယသင်္ခါရော ဥပ္ပဇ္ဇတီတိ။>
      text <ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ စိတ္တသင်္ခါရော ဥပ္ပဇ္ဇတိ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇတိ ကာယသင်္ခါရော စ ဥပ္ပဇ္ဇတိ။>
      text <၂၀>, <က ယဿ ဝစီသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇတိ တဿ ဝစီသင်္ခါရော ဥပ္ပဇ္ဇတီတိ။>
      text <ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ စိတ္တသင်္ခါရော ဥပ္ပဇ္ဇတိ၊ နော စ တေသံ ဝစီသင်္ခါရော ဥပ္ပဇ္ဇတိ။ ဝိတက္ကဝိစာရာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇတိ။>
    text <ခ အနုလောမဩကာသော>
      text <၂၁>, <က ယတ္ထ ကာယသင်္ခါရော ဥပ္ပဇ္ဇတိ တတ္ထ ဝစီသင်္ခါရော ဥပ္ပဇ္ဇတီတိ။>
      text <ဒုတိယဇ္ဈာနေ တတိယဇ္ဈာနေ တတ္ထ ကာယသင်္ခါရော ဥပ္ပဇ္ဇတိ၊ နော စ တတ္ထ ဝစီသင်္ခါရော ဥပ္ပဇ္ဇတိ။ ပဌမဇ္ဈာနေ ကာမာဝစရေ တတ္ထ ကာယသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇတိ။>
      text <ခ ယတ္ထ ဝါ ပန ဝစီသင်္ခါရော ဥပ္ပဇ္ဇတိ တတ္ထ ကာယသင်္ခါရော ဥပ္ပဇ္ဇတီတိ။>
      text <ရူပါဝစရေ အရူပါဝစရေ တတ္ထ ဝစီသင်္ခါရော ဥပ္ပဇ္ဇတိ၊ နော စ တတ္ထ ကာယသင်္ခါရော ဥပ္ပဇ္ဇတိ။ ပဌမဇ္ဈာနေ ကာမာဝစရေ တတ္ထ ဝစီသင်္ခါရော စ ဥပ္ပဇ္ဇတိ ကာယသင်္ခါရော စ ဥပ္ပဇ္ဇတိ။>
      text <က ယတ္ထ ကာယသင်္ခါရော ဥပ္ပဇ္ဇတိ တတ္ထ စိတ္တသင်္ခါရော ဥပ္ပဇ္ဇတီတိ။ အာမန္တာ။>
      text <ခ ယတ္ထ ဝါ ပန စိတ္တသင်္ခါရော ဥပ္ပဇ္ဇတိ တတ္ထ ကာယသင်္ခါရော ဥပ္ပဇ္ဇတီတိ။>
      text <စတုတ္ထဇ္ဈာနေ ရူပါဝစရေ အရူပါဝစရေ တတ္ထ စိတ္တသင်္ခါရော ဥပ္ပဇ္ဇတိ၊ နော စ တတ္ထ ကာယသင်္ခါရော ဥပ္ပဇ္ဇတိ။ ပဌမဇ္ဈာနေ ဒုတိယဇ္ဈာနေ တတိယဇ္ဈာနေ ကာမာဝစရေ တတ္ထ စိတ္တသင်္ခါရော စ ဥပ္ပဇ္ဇတိ ကာယသင်္ခါရော စ ဥပ္ပဇ္ဇတိ။>
      text <၂၂>, <က ယတ္ထ ဝစီသင်္ခါရော ဥပ္ပဇ္ဇတိ တတ္ထ စိတ္တသင်္ခါရော ဥပ္ပဇ္ဇတီတိ။ အာမန္တာ။>
      text <ခ ယတ္ထ ဝါ ပန စိတ္တသင်္ခါရော ဥပ္ပဇ္ဇတိ တတ္ထ ဝစီသင်္ခါရော ဥပ္ပဇ္ဇတီတိ။>
      text <ဒုတိယဇ္ဈာနေ တတိယဇ္ဈာနေ စတုတ္ထဇ္ဈာနေ တတ္ထ စိတ္တသင်္ခါရော ဥပ္ပဇ္ဇတိ၊ နော စ တတ္ထ ဝစီသင်္ခါရော ဥပ္ပဇ္ဇတိ။ ပဌမဇ္ဈာနေ ကာမာဝစရေ ရူပါဝစရေ အရူပါဝစရေ တတ္ထ စိတ္တသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇတိ။>
    text <ဂ အနုလောမပုဂ္ဂလောကာသာ>
      text <၂၃>, <ယဿ ယတ္ထ ကာယသင်္ခါရော ဥပ္ပဇ္ဇတိ။ပေ။>
      text <ယဿကမ္ပိ ယဿယတ္ထကမ္ပိ သဒိသံ။>
    text <ဃ ပစ္စနီကပုဂ္ဂလော>
      text <၂၄>, <က ယဿ ကာယသင်္ခါရော နုပ္ပဇ္ဇတိ တဿ ဝစီသင်္ခါရော နုပ္ပဇ္ဇတီတိ။>
      text <ဝိနာ အဿာသပဿာသေဟိ ဝိတက္ကဝိစာရာနံ ဥပ္ပါဒက္ခဏေ တေသံ ကာယသင်္ခါရော နုပ္ပဇ္ဇတိ၊ နော စ တေသံ ဝစီသင်္ခါရော နုပ္ပဇ္ဇတိ။ သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ ဝစီသင်္ခါရော စ နုပ္ပဇ္ဇတိ။>
      text <ခ ယဿ ဝါ ပန ဝစီသင်္ခါရော နုပ္ပဇ္ဇတိ တဿ ကာယသင်္ခါရော နုပ္ပဇ္ဇတီတိ။>
      text <ဝိနာ ဝိတက္ကဝိစာရေဟိ အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော နုပ္ပဇ္ဇတိ၊ နော စ တေသံ ကာယသင်္ခါရော နုပ္ပဇ္ဇတိ။ သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ နုပ္ပဇ္ဇတိ ကာယသင်္ခါရော စ နုပ္ပဇ္ဇတိ။>
      text <က ယဿ ကာယသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇတီတိ။>
      text <ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ ကာယသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော နုပ္ပဇ္ဇတိ။ သဗ္ဗေသံ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇတိ။>
      text <ခ ယဿ ဝါ ပန စိတ္တသင်္ခါရော နုပ္ပဇ္ဇတိ တဿ ကာယသင်္ခါရော နုပ္ပဇ္ဇတီတိ။ အာမန္တာ။>
      text <၂၅>, <က ယဿ ဝစီသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇတီတိ။>
      text <ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ ဝစီသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော နုပ္ပဇ္ဇတိ။ သဗ္ဗေသံ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇတိ။>
      text <ခ ယဿ ဝါ ပန စိတ္တသင်္ခါရော နုပ္ပဇ္ဇတိ တဿ ဝစီသင်္ခါရော နုပ္ပဇ္ဇတီတိ။ အာမန္တာ။>
    text <င ပစ္စနီကဩကာသော>
      text <၂၆>, <က ယတ္ထ ကာယသင်္ခါရော နုပ္ပဇ္ဇတိ တတ္ထ ဝစီသင်္ခါရော နုပ္ပဇ္ဇတီတိ။>
      text <ရူပါဝစရေ အရူပါဝစရေ တတ္ထ ကာယသင်္ခါရော နုပ္ပဇ္ဇတိ၊ နော စ တတ္ထ ဝစီသင်္ခါရော နုပ္ပဇ္ဇတိ။ စတုတ္ထဇ္ဈာနေ အသညသတ္တေ တတ္ထ ကာယသင်္ခါရော စ နုပ္ပဇ္ဇတိ ဝစီသင်္ခါရော စ နုပ္ပဇ္ဇတိ။>
      text <ခ ယတ္ထ ဝါ ပန ဝစီသင်္ခါရော နုပ္ပဇ္ဇတိ တတ္ထ ကာယသင်္ခါရော နုပ္ပဇ္ဇတီတိ။>
      text <ဒုတိယဇ္ဈာနေ တတိယဇ္ဈာနေ တတ္ထ ဝစီသင်္ခါရော နုပ္ပဇ္ဇတိ၊ နော စ တတ္ထ ကာယသင်္ခါရော နုပ္ပဇ္ဇတိ။ စတုတ္ထဇ္ဈာနေ အသညသတ္တေ တတ္ထ ဝစီသင်္ခါရော စ နုပ္ပဇ္ဇတိ ကာယသင်္ခါရော စ နုပ္ပဇ္ဇတိ။>
      text <က ယတ္ထ ကာယသင်္ခါရော နုပ္ပဇ္ဇတိ တတ္ထ စိတ္တသင်္ခါရော နုပ္ပဇ္ဇတီတိ။>
      text <စတုတ္ထဇ္ဈာနေ ရူပါဝစရေ အရူပါဝစရေ တတ္ထ ကာယသင်္ခါရော နုပ္ပဇ္ဇတိ၊ နော စ တတ္ထ စိတ္တသင်္ခါရော နုပ္ပဇ္ဇတိ။ အသညသတ္တေ တတ္ထ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇတိ။>
      text <ခ ယတ္ထ ဝါ ပန။ပေ။ အာမန္တာ။>
      text <၂၇>, <က ယတ္ထ ဝစီသင်္ခါရော နုပ္ပဇ္ဇတိ တတ္ထ စိတ္တသင်္ခါရော နုပ္ပဇ္ဇတီတိ။>
      text <ဒုတိယဇ္ဈာနေ တတိယဇ္ဈာနေ စတုတ္ထဇ္ဈာနေ တတ္ထ ဝစီသင်္ခါရော နုပ္ပဇ္ဇတိ၊ နော စ တတ္ထ စိတ္တသင်္ခါရော နုပ္ပဇ္ဇတိ။ အသညသတ္တေ တတ္ထ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇတိ။>
      text <ခ ယတ္ထ ဝါ ပန။ပေ။ အာမန္တာ။>
    text <စ ပစ္စနီကပုဂ္ဂလောကာသာ>
      text <၂၈>, <က ယဿ ယတ္ထ ကာယသင်္ခါရော နုပ္ပဇ္ဇတိ တဿ တတ္ထ ဝစီသင်္ခါရော နုပ္ပဇ္ဇတီတိ။>
      text <ဝိနာ အဿာသပဿာသေဟိ ဝိတက္ကဝိစာရာနံ ဥပ္ပါဒက္ခဏေ တေသံ တတ္ထ ကာယသင်္ခါရော နုပ္ပဇ္ဇတိ၊ နော စ တေသံ တတ္ထ ဝစီသင်္ခါရော နုပ္ပဇ္ဇတိ။ သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဥပ္ပါဒက္ခဏေ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇတိ ဝစီသင်္ခါရော စ နုပ္ပဇ္ဇတိ။>
      text <ခ ယဿ ဝါ ပန ယတ္ထ။ပေ။ အာမန္တာ။>
      text <ယဿကမ္ပိ ယဿယတ္ထကမ္ပိ သဒိသံ ဝိတ္ထာရေတဗ္ဗံ၊ ယဿယတ္ထကေ နိရောဓသမာပန္နာနန္တိ န လဗ္ဘတိ။>
  text <၂ အတီတဝါရော>
    text <က အနုလောမပုဂ္ဂလော>
      text <၂၉>, <က ယဿ ကာယသင်္ခါရော ဥပ္ပဇ္ဇိတ္ထ တဿ ဝစီသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန။ပေ။ အာမန္တာ။>
      text <က ယဿ ကာယသင်္ခါရော ဥပ္ပဇ္ဇိတ္ထ တဿ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန။ပေ။ အာမန္တာ။>
      text <၃၀>, <က ယဿ ဝစီသင်္ခါရော ဥပ္ပဇ္ဇိတ္ထ တဿ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန။ပေ။ အာမန္တာ။>
    text <ခ အနုလောမဩကာသော>
      text <၃၁>, <ယတ္ထ ကာယသင်္ခါရော ဥပ္ပဇ္ဇိတ္ထ။ပေ။>
      text <ယတ္ထကမ္ပိ သဗ္ဗတ္ထ ဧကသဒိသံ။>
    text <ဂ အနုလောမပုဂ္ဂလောကာသာ>
      text <၃၂>, <က ယဿ ယတ္ထ ကာယသင်္ခါရော ဥပ္ပဇ္ဇိတ္ထ တဿ တတ္ထ ဝစီသင်္ခါရော ဥပ္ပဇ္ဇိတ္ထာတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ကာယသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိတ္ထ။ ပဌမဇ္ဈာနံ သမာပန္နာနံ ကာမာဝစရာနံ တေသံ တတ္ထ ကာယသင်္ခါရော စ ဥပ္ပဇ္ဇိတ္ထ ဝစီသင်္ခါရော စ ဥပ္ပဇ္ဇိတ္ထ။>
      text <ခ ယဿ ဝါ ပန ယတ္ထ ဝစီသင်္ခါရော ဥပ္ပဇ္ဇိတ္ထ တဿ တတ္ထ ကာယသင်္ခါရော ဥပ္ပဇ္ဇိတ္ထာတိ။>
      text <ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ကာယသင်္ခါရော ဥပ္ပဇ္ဇိတ္ထ။ ပဌမဇ္ဈာနံ သမာပန္နာနံ ကာမာဝစရာနံ တေသံ တတ္ထ ဝစီသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇိတ္ထ။>
      text <က ယဿ ယတ္ထ ကာယသင်္ခါရော ဥပ္ပဇ္ဇိတ္ထ တဿ တတ္ထ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိတ္ထ တဿ တတ္ထ ကာယသင်္ခါရော ဥပ္ပဇ္ဇိတ္ထာတိ။>
      text <စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ကာယသင်္ခါရော ဥပ္ပဇ္ဇိတ္ထ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ကာမာဝစရာနံ တေသံ တတ္ထ စိတ္တသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇိတ္ထ။>
      text <၃၃>, <က ယဿ ယတ္ထ ဝစီသင်္ခါရော ဥပ္ပဇ္ဇိတ္ထ တဿ တတ္ထ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိတ္ထ တဿ တတ္ထ ဝစီသင်္ခါရော ဥပ္ပဇ္ဇိတ္ထာတိ။>
      text <ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ စိတ္တသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိတ္ထ။ ပဌမဇ္ဈာနံ သမာပန္နာနံ ကာမာဝစရာနံ ဣတရေသံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော စ ဥပ္ပဇ္ဇိတ္ထ ဝစီသင်္ခါရော စ ဥပ္ပဇ္ဇိတ္ထ။>
    text <ဃ ပစ္စနီကပုဂ္ဂလော>
      text <၃၄>, <က ယဿ ကာယသင်္ခါရော နုပ္ပဇ္ဇိတ္ထ တဿ ဝစီသင်္ခါရော နုပ္ပဇ္ဇိတ္ထာတိ။ နတ္ထိ။>
      text <ခ ယဿ ဝါ ပန ဝစီသင်္ခါရော နုပ္ပဇ္ဇိတ္ထ တဿ ကာယသင်္ခါရော နုပ္ပဇ္ဇိတ္ထာတိ။ နတ္ထိ။>
      text <က ယဿ ကာယသင်္ခါရော နုပ္ပဇ္ဇိတ္ထ တဿ စိတ္တသင်္ခါရော နုပ္ပဇ္ဇိတ္ထာတိ။ နတ္ထိ။>
      text <ခ ယဿ ဝါ ပန။ပေ။ နတ္ထိ။>
      text <၃၅>, <က ယဿ ဝစီသင်္ခါရော နုပ္ပဇ္ဇိတ္ထ တဿ စိတ္တသင်္ခါရော နုပ္ပဇ္ဇိတ္ထာတိ။ နတ္ထိ။>
      text <ခ ယဿ ဝါ ပန။ပေ။ နတ္ထိ။>
    text <င ပစ္စနီကဩကာသော>
      text <၃၆>, <ယတ္ထ ကာယသင်္ခါရော နုပ္ပဇ္ဇိတ္ထ။ပေ။>
    text <စ ပစ္စနီကပုဂ္ဂလောကာသာ>
      text <၃၇>, <က ယဿ ယတ္ထ ကာယသင်္ခါရော နုပ္ပဇ္ဇိတ္ထ တဿ တတ္ထ ဝစီသင်္ခါရော နုပ္ပဇ္ဇိတ္ထာတိ။>
      text <ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိတ္ထ၊ နော စ တေသံ တတ္ထ ဝစီသင်္ခါရော နုပ္ပဇ္ဇိတ္ထ။ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိတ္ထ ဝစီသင်္ခါရော စ နုပ္ပဇ္ဇိတ္ထ။>
      text <ခ ယဿ ဝါ ပန ယတ္ထ ဝစီသင်္ခါရော နုပ္ပဇ္ဇိတ္ထ တဿ တတ္ထ ကာယသင်္ခါရော နုပ္ပဇ္ဇိတ္ထာတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ဝစီသင်္ခါရော နုပ္ပဇ္ဇိတ္ထ၊ နော စ တေသံ တတ္ထ ကာယသင်္ခါရော နုပ္ပဇ္ဇိတ္ထ။ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိတ္ထ ကာယသင်္ခါရော စ နုပ္ပဇ္ဇိတ္ထ။>
      text <က ယဿ ယတ္ထ ကာယသင်္ခါရော နုပ္ပဇ္ဇိတ္ထ တဿ တတ္ထ စိတ္တသင်္ခါရော နုပ္ပဇ္ဇိတ္ထာတိ။>
      text <စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိတ္ထ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိတ္ထ။ သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိတ္ထ စိတ္တသင်္ခါရော စ နုပ္ပဇ္ဇိတ္ထ။>
      text <ခ ယဿ ဝါ ပန ယတ္ထ။ပေ။ အာမန္တာ။>
      text <၃၈>, <က ယဿ ယတ္ထ ဝစီသင်္ခါရော နုပ္ပဇ္ဇိတ္ထ တဿ တတ္ထ စိတ္တသင်္ခါရော နုပ္ပဇ္ဇိတ္ထာတိ။>
      text <ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ တေသံ တတ္ထ ဝစီသင်္ခါရော နုပ္ပဇ္ဇိတ္ထ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိတ္ထ။ သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိတ္ထ စိတ္တသင်္ခါရော စ နုပ္ပဇ္ဇိတ္ထ။>
      text <ခ ယဿ ဝါ ပန ယတ္ထ။ပေ။ အာမန္တာ။>
  text <၃ အနာဂတဝါရော>
    text <က အနုလောမပုဂ္ဂလော>
      text <၃၉>, <က ယဿ ကာယသင်္ခါရော ဥပ္ပဇ္ဇိဿတိ တဿ ဝစီသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန ဝစီသင်္ခါရော ဥပ္ပဇ္ဇိဿတိ တဿ ကာယသင်္ခါရော ဥပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဝစီသင်္ခါရော ဥပ္ပဇ္ဇိဿတိ၊ နော စ တေသံ ကာယသင်္ခါရော ဥပ္ပဇ္ဇိဿတိ။ ဣတရေသံ တေသံ ဝစီသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိဿတိ။>
      text <က ယဿ ကာယသင်္ခါရော ဥပ္ပဇ္ဇိဿတိ တဿ စိတ္တသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇိဿတိ တဿ ကာယသင်္ခါရော ဥပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စိတ္တသင်္ခါရော ဥပ္ပဇ္ဇိဿတိ၊ နော စ တေသံ ကာယသင်္ခါရော ဥပ္ပဇ္ဇိဿတိ။ ဣတရေသံ တေသံ စိတ္တသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိဿတိ။>
      text <၄၀>, <က ယဿ ဝစီသင်္ခါရော ဥပ္ပဇ္ဇိဿတိ တဿ စိတ္တသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇိဿတိ တဿ ဝစီသင်္ခါရော ဥပ္ပဇ္ဇိဿတီတိ။>
      text <ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ စိတ္တသင်္ခါရော ဥပ္ပဇ္ဇိဿတိ၊ နော စ တေသံ ဝစီသင်္ခါရော ဥပ္ပဇ္ဇိဿတိ။ ဣတရေသံ တေသံ စိတ္တသင်္ခါရော စ ဥပ္ပဇ္ဇိဿတိ ဝစီသင်္ခါရော စ ဥပ္ပဇ္ဇိဿတိ။>
    text <ခ အနုလောမဩကာသော>
      text <၄၁>, <ယတ္ထ ကာယသင်္ခါရော ဥပ္ပဇ္ဇိဿတိ။ပေ။>
    text <ဂ အနုလောမပုဂ္ဂလောကာသာ>
      text <၄၂>, <က ယဿ ယတ္ထ ကာယသင်္ခါရော ဥပ္ပဇ္ဇိဿတိ တဿ တတ္ထ ဝစီသင်္ခါရော ဥပ္ပဇ္ဇိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ကာယသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိဿတိ။ ပဌမဇ္ဈာနံ သမာပန္နာနံ ကာမာဝစရာနံ တေသံ တတ္ထ ကာယသင်္ခါရော စ ဥပ္ပဇ္ဇိဿတိ ဝစီသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော ဥပ္ပဇ္ဇိဿတိ တဿ တတ္ထ ကာယသင်္ခါရော ဥပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇိဿတိ။ ပဌမဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ ဝစီသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိဿတိ။>
      text <က ယဿ ယတ္ထ ကာယသင်္ခါရော ဥပ္ပဇ္ဇိဿတိ တဿ တတ္ထ စိတ္တသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိဿတိ တဿ တတ္ထ ကာယသင်္ခါရော ဥပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇိဿတိ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ စိတ္တသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိဿတိ။>
      text <၄၃>, <က ယဿ ယတ္ထ ဝစီသင်္ခါရော ဥပ္ပဇ္ဇိဿတိ တဿ တတ္ထ စိတ္တသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိဿတိ တဿ တတ္ထ ဝစီသင်္ခါရော ဥပ္ပဇ္ဇိဿတီတိ။>
      text <ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ တေသံ တတ္ထ စိတ္တသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိဿတိ။ ပဌမဇ္ဈာနံ သမာပန္နာနံ ကာမာဝစရာနံ ဣတရေသံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော စ ဥပ္ပဇ္ဇိဿတိ ဝစီသင်္ခါရော စ ဥပ္ပဇ္ဇိဿတိ။>
    text <ဃ ပစ္စနီကပုဂ္ဂလော>
      text <၄၄>, <က ယဿ ကာယသင်္ခါရော နုပ္ပဇ္ဇိဿတိ တဿ ဝစီသင်္ခါရော နုပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော နုပ္ပဇ္ဇိဿတိ၊ နော စ တေသံ ဝစီသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော စ နုပ္ပဇ္ဇိဿတိ ဝစီသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန။ပေ။ အာမန္တာ။>
      text <က ယဿ ကာယသင်္ခါရော နုပ္ပဇ္ဇိဿတိ တဿ စိတ္တသင်္ခါရော နုပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော နုပ္ပဇ္ဇိဿတိ၊ နော စ တေသံ စိတ္တသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ တေသံ ကာယသင်္ခါရော စ နုပ္ပဇ္ဇိဿတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန စိတ္တသင်္ခါရော။ပေ။ အာမန္တာ။>
      text <၄၅>, <က ယဿ ဝစီသင်္ခါရော နုပ္ပဇ္ဇိဿတိ တဿ စိတ္တသင်္ခါရော နုပ္ပဇ္ဇိဿတီတိ။>
      text <ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ဝစီသင်္ခါရော နုပ္ပဇ္ဇိဿတိ၊ နော စ တေသံ စိတ္တသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ တေသံ ဝစီသင်္ခါရော စ နုပ္ပဇ္ဇိဿတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန။ပေ။ အာမန္တာ။>
    text <င ပစ္စနီကဩကာသော>
      text <၄၆>, <ယတ္ထ ကာယသင်္ခါရော နုပ္ပဇ္ဇိဿတိ။ပေ။>
    text <စ ပစ္စနီကပုဂ္ဂလောကာသာ>
      text <၄၇>, <က ယဿ ယတ္ထ ကာယသင်္ခါရော နုပ္ပဇ္ဇိဿတိ တဿ တတ္ထ ဝစီသင်္ခါရော နုပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိဿတိ ဝစီသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နုပ္ပဇ္ဇိဿတိ တဿ တတ္ထ ကာယသင်္ခါရော နုပ္ပဇ္ဇိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ဝစီသင်္ခါရော နုပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိဿတိ ကာယသင်္ခါရော စ နုပ္ပဇ္ဇိဿတိ။>
      text <က ယဿ ယတ္ထ ကာယသင်္ခါရော နုပ္ပဇ္ဇိဿတိ တဿ တတ္ထ စိတ္တသင်္ခါရော နုပ္ပဇ္ဇိဿတီတိ။>
      text <ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိဿတိ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိဿတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ။ပေ။ အာမန္တာ။>
      text <၄၈>, <က ယဿ ယတ္ထ ဝစီသင်္ခါရော နုပ္ပဇ္ဇိဿတိ တဿ တတ္ထ စိတ္တသင်္ခါရော နုပ္ပဇ္ဇိဿတီတိ။>
      text <ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ တေသံ တတ္ထ ဝစီသင်္ခါရော နုပ္ပဇ္ဇိဿတိ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိဿတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ။ပေ။ အာမန္တာ။>
  text <၄ ပစ္စုပ္ပန္နာတီတဝါရော>
    text <က အနုလောမပုဂ္ဂလော>
      text <၄၉>, <က ယဿ ကာယသင်္ခါရော ဥပ္ပဇ္ဇတိ တဿ ဝစီသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန ဝစီသင်္ခါရော ဥပ္ပဇ္ဇိတ္ထ တဿ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော ဥပ္ပဇ္ဇိတ္ထ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇတိ။>
      text <က ယဿ ကာယသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇိတ္ထ တဿ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော ဥပ္ပဇ္ဇိတ္ထ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇတိ။>
      text <၅၀>, <က ယဿ ဝစီသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇိတ္ထ တဿ ဝစီသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော ဥပ္ပဇ္ဇိတ္ထ၊ နော စ တေသံ ဝစီသင်္ခါရော ဥပ္ပဇ္ဇတိ။ ဝိတက္ကဝိစာရာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇိတ္ထ ဝစီသင်္ခါရော စ ဥပ္ပဇ္ဇတိ။>
    text <ခ အနုလောမဩကာသော>
      text <၅၁>, <ယတ္ထ ကာယသင်္ခါရော ဥပ္ပဇ္ဇတိ။ပေ။>
    text <ဂ အနုလောမပုဂ္ဂလောကာသာ>
      text <၅၂>, <က ယဿ ယတ္ထ ကာယသင်္ခါရော ဥပ္ပဇ္ဇတိ တဿ တတ္ထ ဝစီသင်္ခါရော ဥပ္ပဇ္ဇိတ္ထာတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ကာယသင်္ခါရော ဥပ္ပဇ္ဇတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိတ္ထ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ကာယသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇိတ္ထ။>
      text <ခ ယဿ ဝါ ပန ယတ္ထ ဝစီသင်္ခါရော ဥပ္ပဇ္ဇိတ္ထ တဿ တတ္ထ ကာယသင်္ခါရော ဥပ္ပဇ္ဇတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ကာယသင်္ခါရော ဥပ္ပဇ္ဇတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ဝစီသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇတိ။>
      text <က ယဿ ယတ္ထ ကာယသင်္ခါရော ဥပ္ပဇ္ဇတိ တဿ တတ္ထ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိတ္ထ တဿ တတ္ထ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ တတ္ထ စိတ္တသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ တတ္ထ စိတ္တသင်္ခါရော စ ဥပ္ပဇ္ဇိတ္ထ ကာယသင်္ခါရော စ ဥပ္ပဇ္ဇတိ။>
      text <၅၃>, <က ယဿ ယတ္ထ ဝစီသင်္ခါရော ဥပ္ပဇ္ဇတိ တဿ တတ္ထ စိတ္တသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိတ္ထ တဿ တတ္ထ ဝစီသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ တတ္ထ စိတ္တသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ဝစီသင်္ခါရော ဥပ္ပဇ္ဇတိ။ ဝိတက္ကဝိစာရာနံ ဥပ္ပါဒက္ခဏေ တေသံ တတ္ထ စိတ္တသင်္ခါရော စ ဥပ္ပဇ္ဇိတ္ထ ဝစီသင်္ခါရော စ ဥပ္ပဇ္ဇတိ။>
    text <ဃ ပစ္စနီကပုဂ္ဂလော>
      text <၅၄>, <က ယဿ ကာယသင်္ခါရော နုပ္ပဇ္ဇတိ တဿ ဝစီသင်္ခါရော နုပ္ပဇ္ဇိတ္ထာတိ။ ဥပ္ပဇ္ဇိတ္ထ။>
      text <ခ ယဿ ဝါ ပန ဝစီသင်္ခါရော နုပ္ပဇ္ဇိတ္ထ တဿ ကာယသင်္ခါရော နုပ္ပဇ္ဇတီတိ။ နတ္ထိ။>
      text <က ယဿ ကာယသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇိတ္ထာတိ။ ဥပ္ပဇ္ဇိတ္ထ။>
      text <ခ ယဿ ဝါ ပန စိတ္တသင်္ခါရော နုပ္ပဇ္ဇိတ္ထ တဿ ကာယသင်္ခါရော နုပ္ပဇ္ဇတီတိ။ နတ္ထိ။>
      text <၅၅>, <က ယဿ ဝစီသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇိတ္ထာတိ။ ဥပ္ပဇ္ဇိတ္ထ။>
      text <ခ ယဿ ဝါ ပန။ပေ။ နတ္ထိ။>
    text <င ပစ္စနီကဩကာသော>
      text <၅၆>, <ယတ္ထ ကာယသင်္ခါရော နုပ္ပဇ္ဇတိ။ပေ။>
    text <စ ပစ္စနီကပုဂ္ဂလောကာသာ>
      text <၅၇>, <က ယဿ ယတ္ထ ကာယသင်္ခါရော နုပ္ပဇ္ဇတိ တဿ တတ္ထ ဝစီသင်္ခါရော နုပ္ပဇ္ဇိတ္ထာတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇတိ၊ နော စ တေသံ တတ္ထ ဝစီသင်္ခါရော နုပ္ပဇ္ဇိတ္ထ။ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇတိ ဝစီသင်္ခါရော စ နုပ္ပဇ္ဇိတ္ထ။>
      text <ခ ယဿ ဝါ ပန ယတ္ထ ဝစီသင်္ခါရော နုပ္ပဇ္ဇိတ္ထ တဿ တတ္ထ ကာယသင်္ခါရော နုပ္ပဇ္ဇတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ဝစီသင်္ခါရော နုပ္ပဇ္ဇိတ္ထ၊ နော စ တေသံ တတ္ထ ကာယသင်္ခါရော နုပ္ပဇ္ဇတိ။ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိတ္ထ ကာယသင်္ခါရော စ နုပ္ပဇ္ဇတိ။>
      text <က ယဿ ယတ္ထ ကာယသင်္ခါရော နုပ္ပဇ္ဇတိ တဿ တတ္ထ စိတ္တသင်္ခါရော နုပ္ပဇ္ဇိတ္ထာတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ တတ္ထ ကာယသင်္ခါရော နုပ္ပဇ္ဇတိ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိတ္ထ။ သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇိတ္ထ။>
      text <ခ ယဿ ဝါ ပန ယတ္ထ စိတ္တသင်္ခါရော နုပ္ပဇ္ဇိတ္ထ တဿ တတ္ထ ကာယသင်္ခါရော နုပ္ပဇ္ဇတီတိ။ အာမန္တာ။>
      text <၅၈>, <က ယဿ ယတ္ထ ဝစီသင်္ခါရော နုပ္ပဇ္ဇတိ တဿ တတ္ထ စိတ္တသင်္ခါရော နုပ္ပဇ္ဇိတ္ထာတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ တတ္ထ ဝစီသင်္ခါရော နုပ္ပဇ္ဇတိ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိတ္ထ။ သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇိတ္ထ။>
      text <ခ ယဿ ဝါ ပန ယတ္ထ။ပေ။ အာမန္တာ။>
  text <၅ ပစ္စုပ္ပန္နာနာဂတဝါရော>
    text <က အနုလောမပုဂ္ဂလော>
      text <၅၉>, <က ယဿ ကာယသင်္ခါရော ဥပ္ပဇ္ဇတိ တဿ ဝစီသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန ဝစီသင်္ခါရော ဥပ္ပဇ္ဇိဿတိ တဿ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော ဥပ္ပဇ္ဇိဿတိ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇတိ။>
      text <က ယဿ ကာယသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇိဿတိ တဿ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော ဥပ္ပဇ္ဇိဿတိ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇတိ။>
      text <၆၀>, <က ယဿ ဝစီသင်္ခါရော ဥပ္ပဇ္ဇတိ တဿ စိတ္တသင်္ခါရော ဥပ္ပဇ္ဇိဿတီတိ။>
      text <သဝိတက္ကသဝိစာရပစ္ဆိမစိတ္တဿ ဥပ္ပါဒက္ခဏေ တေသံ ဝစီသင်္ခါရော ဥပ္ပဇ္ဇတိ၊ နော စ တေသံ စိတ္တသင်္ခါရော ဥပ္ပဇ္ဇိဿတိ။ ဣတရေသံ ဝိတက္ကဝိစာရာနံ ဥပ္ပါဒက္ခဏေ တေသံ ဝစီသင်္ခါရော စ ဥပ္ပဇ္ဇတိ စိတ္တသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန စိတ္တသင်္ခါရော ဥပ္ပဇ္ဇိဿတိ တဿ ဝစီသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော ဥပ္ပဇ္ဇိဿတိ၊ နော စ တေသံ ဝစီသင်္ခါရော ဥပ္ပဇ္ဇတိ။ ဝိတက္ကဝိစာရာနံ ဥပ္ပါဒက္ခဏေ တေသံ စိတ္တသင်္ခါရော စ ဥပ္ပဇ္ဇိဿတိ ဝစီသင်္ခါရော စ ဥပ္ပဇ္ဇတိ။>
    text <ခ အနုလောမဩကာသော>
      text <၆၁>, <ယတ္ထ ကာယသင်္ခါရော ဥပ္ပဇ္ဇတိ။ပေ။>
    text <ဂ အနုလောမပုဂ္ဂလောကာသာ>
      text <၆၂>, <က ယဿ ယတ္ထ ကာယသင်္ခါရော ဥပ္ပဇ္ဇတိ တဿ တတ္ထ ဝစီသင်္ခါရော ဥပ္ပဇ္ဇိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ကာယသင်္ခါရော ဥပ္ပဇ္ဇတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိဿတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ကာယသင်္ခါရော စ ဥပ္ပဇ္ဇတိ ဝစီသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော ဥပ္ပဇ္ဇိဿတိ တဿ တတ္ထ ကာယသင်္ခါရော ဥပ္ပဇ္ဇတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ဝစီသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇတိ။>
      text <က ယဿ ယတ္ထ ကာယသင်္ခါရော ဥပ္ပဇ္ဇတိ တဿ တတ္ထ စိတ္တသင်္ခါရော ဥပ္ပဇ္ဇိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိဿတိ တဿ တတ္ထ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ တတ္ထ စိတ္တသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ တတ္ထ စိတ္တသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇတိ။>
      text <၆၃>, <က ယဿ ယတ္ထ ဝစီသင်္ခါရော ဥပ္ပဇ္ဇတိ တဿ တတ္ထ စိတ္တသင်္ခါရော ဥပ္ပဇ္ဇိဿတီတိ။>
      text <သဝိတက္ကသဝိစာရပစ္ဆိမစိတ္တဿ ဥပ္ပါဒက္ခဏေ တေသံ တတ္ထ ဝစီသင်္ခါရော ဥပ္ပဇ္ဇတိ၊ နော စ တေသံ တတ္ထ စိတ္တသင်္ခါရော ဥပ္ပဇ္ဇိဿတိ။ ဣတရေသံ ဝိတက္ကဝိစာရာနံ ဥပ္ပါဒက္ခဏေ တေသံ တတ္ထ ဝစီသင်္ခါရော စ ဥပ္ပဇ္ဇတိ စိတ္တသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိဿတိ တဿ တတ္ထ ဝစီသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ တတ္ထ စိတ္တသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇတိ။ ဝိတက္ကဝိစာရာနံ ဥပ္ပါဒက္ခဏေ တေသံ တတ္ထ စိတ္တသင်္ခါရော စ ဥပ္ပဇ္ဇိဿတိ ဝစီသင်္ခါရော စ ဥပ္ပဇ္ဇတိ။>
    text <ဃ ပစ္စနီကပုဂ္ဂလော>
      text <၆၄>, <က ယဿ ကာယသင်္ခါရော နုပ္ပဇ္ဇတိ တဿ ဝစီသင်္ခါရော နုပ္ပဇ္ဇိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော နုပ္ပဇ္ဇတိ၊ နော စ တေသံ ဝစီသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော စ နုပ္ပဇ္ဇတိ ဝစီသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ဝစီသင်္ခါရော နုပ္ပဇ္ဇိဿတိ တဿ ကာယသင်္ခါရော နုပ္ပဇ္ဇတီတိ။ အာမန္တာ။>
      text <က ယဿ ကာယသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ တေသံ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန။ပေ။ အာမန္တာ။>
      text <၆၅>, <က ယဿ ဝစီသင်္ခါရော နုပ္ပဇ္ဇတိ တဿ စိတ္တသင်္ခါရော နုပ္ပဇ္ဇိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော နုပ္ပဇ္ဇိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ တေသံ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန စိတ္တသင်္ခါရော နုပ္ပဇ္ဇိဿတိ တဿ ဝစီသင်္ခါရော နုပ္ပဇ္ဇတီတိ။>
      text <သဝိတက္ကသဝိစာရပစ္ဆိမစိတ္တဿ ဥပ္ပါဒက္ခဏေ တေသံ စိတ္တသင်္ခါရော နုပ္ပဇ္ဇိဿတိ၊ နော စ တေသံ ဝစီသင်္ခါရော နုပ္ပဇ္ဇတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ တေသံ စိတ္တသင်္ခါရော စ နုပ္ပဇ္ဇိဿတိ ဝစီသင်္ခါရော စ နုပ္ပဇ္ဇတိ။>
      text <၄>, <င ပစ္စနီကဩကာသော>
      text <၆၆>, <ယတ္ထ ကာယသင်္ခါရော နုပ္ပဇ္ဇတိ။ပေ။>
    text <စ ပစ္စနီကပုဂ္ဂလောကာသာ>
      text <၆၇>, <က ယဿ ယတ္ထ ကာယသင်္ခါရော နုပ္ပဇ္ဇတိ တဿ တတ္ထ ဝစီသင်္ခါရော နုပ္ပဇ္ဇိဿတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇတိ၊ နော စ တေသံ တတ္ထ ဝစီသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇတိ ဝစီသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နုပ္ပဇ္ဇိဿတိ တဿ တတ္ထ ကာယသင်္ခါရော နုပ္ပဇ္ဇတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ဝစီသင်္ခါရော နုပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော နုပ္ပဇ္ဇတိ။ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိဿတိ ကာယသင်္ခါရော စ နုပ္ပဇ္ဇတိ။>
      text <က ယဿ ယတ္ထ ကာယသင်္ခါရော နုပ္ပဇ္ဇတိ တဿ တတ္ထ စိတ္တသင်္ခါရော နုပ္ပဇ္ဇိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ တတ္ထ ကာယသင်္ခါရော နုပ္ပဇ္ဇတိ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိဿတိ။ ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော နုပ္ပဇ္ဇိဿတိ တဿ တတ္ထ ကာယသင်္ခါရော နုပ္ပဇ္ဇတီတိ။ အာမန္တာ။>
      text <၆၈>, <က ယဿ ယတ္ထ ဝစီသင်္ခါရော နုပ္ပဇ္ဇတိ တဿ တတ္ထ စိတ္တသင်္ခါရော နုပ္ပဇ္ဇိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ တတ္ထ ဝစီသင်္ခါရော နုပ္ပဇ္ဇတိ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော နုပ္ပဇ္ဇိဿတိ တဿ တတ္ထ ဝစီသင်္ခါရော နုပ္ပဇ္ဇတီတိ။>
      text <သဝိတက္ကသဝိစာရပစ္ဆိမစိတ္တဿ ဥပ္ပါဒက္ခဏေ တေသံ တတ္ထ စိတ္တသင်္ခါရော နုပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော နုပ္ပဇ္ဇတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ စိတ္တသင်္ခါရော စ နုပ္ပဇ္ဇိဿတိ ဝစီသင်္ခါရော စ နုပ္ပဇ္ဇတိ။>
  text <၆ အတီတာနာဂတဝါရော>
    text <က အနုလောမပုဂ္ဂလော>
      text <၆၉>, <က ယဿ ကာယသင်္ခါရော ဥပ္ပဇ္ဇိတ္ထ တဿ ဝစီသင်္ခါရော ဥပ္ပဇ္ဇိဿတီတိ။>
      text <ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော ဥပ္ပဇ္ဇိတ္ထ၊ နော စ တေသံ ဝစီသင်္ခါရော ဥပ္ပဇ္ဇိဿတိ။ ဣတရေသံ တေသံ ကာယသင်္ခါရော စ ဥပ္ပဇ္ဇိတ္ထ ဝစီသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန။ပေ။ အာမန္တာ။>
      text <က ယဿ ကာယသင်္ခါရော ဥပ္ပဇ္ဇိတ္ထ တဿ စိတ္တသင်္ခါရော ဥပ္ပဇ္ဇိဿတီတိ။>
      text <ပစ္ဆိမစိတ္တသမင်္ဂီနံ တေသံ ကာယသင်္ခါရော ဥပ္ပဇ္ဇိတ္ထ၊ နော စ တေသံ စိတ္တသင်္ခါရော ဥပ္ပဇ္ဇိဿတိ။ ဣတရေသံ တေသံ ကာယသင်္ခါရော စ ဥပ္ပဇ္ဇိတ္ထ စိတ္တသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန။ပေ။ အာမန္တာ။>
      text <၇၀>, <က ယဿ ဝစီသင်္ခါရော ဥပ္ပဇ္ဇိတ္ထ တဿ စိတ္တသင်္ခါရော ဥပ္ပဇ္ဇိဿတီတိ။>
      text <ပစ္ဆိမစိတ္တသမင်္ဂီနံ တေသံ ဝစီသင်္ခါရော ဥပ္ပဇ္ဇိတ္ထ၊ နော စ တေသံ စိတ္တသင်္ခါရော ဥပ္ပဇ္ဇိဿတိ။ ဣတရေသံ တေသံ ဝစီသင်္ခါရော စ ဥပ္ပဇ္ဇိတ္ထ စိတ္တသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန။ပေ။ အာမန္တာ။>
    text <ခ အနုလောမဩကာသော>
      text <၇၁>, <ယတ္ထ ကာယသင်္ခါရော ဥပ္ပဇ္ဇိတ္ထ။ပေ။>
    text <ဂ အနုလောမပုဂ္ဂလောကာသာ>
      text <၇၂>, <က ယဿ ယတ္ထ ကာယသင်္ခါရော ဥပ္ပဇ္ဇိတ္ထ တဿ တတ္ထ ဝစီသင်္ခါရော ဥပ္ပဇ္ဇိဿတီတိ။>
      text <ကာမာဝစရေ ပစ္ဆိမစိတ္တသမင်္ဂီနံ ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ကာယသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိဿတိ။ ပဌမဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ ကာယသင်္ခါရော စ ဥပ္ပဇ္ဇိတ္ထ ဝစီသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော ဥပ္ပဇ္ဇိဿတိ တဿ တတ္ထ ကာယသင်္ခါရော ဥပ္ပဇ္ဇိတ္ထာတိ။>
      text <ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇိတ္ထ။ ပဌမဇ္ဈာနံ သမာပန္နာနံ ကာမာဝစရာနံ တေသံ တတ္ထ ဝစီသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိတ္ထ။>
      text <က ယဿ ယတ္ထ ကာယသင်္ခါရော ဥပ္ပဇ္ဇိတ္ထ တဿ တတ္ထ စိတ္တသင်္ခါရော ဥပ္ပဇ္ဇိဿတီတိ။>
      text <ကာမာဝစရေ ပစ္ဆိမစိတ္တသမင်္ဂီနံ တေသံ တတ္ထ ကာယသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ စိတ္တသင်္ခါရော ဥပ္ပဇ္ဇိဿတိ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ ကာယသင်္ခါရော စ ဥပ္ပဇ္ဇိတ္ထ စိတ္တသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိဿတိ တဿ တတ္ထ ကာယသင်္ခါရော ဥပ္ပဇ္ဇိတ္ထာတိ။>
      text <စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇိတ္ထ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ကာမာဝစရာနံ တေသံ တတ္ထ စိတ္တသင်္ခါရော စ ဥပ္ပဇ္ဇိဿတိ ကာယသင်္ခါရော စ ဥပ္ပဇ္ဇိတ္ထ။>
      text <၇၃>, <က ယဿ ယတ္ထ ဝစီသင်္ခါရော ဥပ္ပဇ္ဇိတ္ထ တဿ တတ္ထ စိတ္တသင်္ခါရော ဥပ္ပဇ္ဇိဿတီတိ။>
      text <သဝိတက္ကသဝိစာရဘူမိယံ ပစ္ဆိမစိတ္တသမင်္ဂီနံ တေသံ တတ္ထ ဝစီသင်္ခါရော ဥပ္ပဇ္ဇိတ္ထ၊ နော စ တေသံ တတ္ထ စိတ္တသင်္ခါရော ဥပ္ပဇ္ဇိဿတိ။ ဣတရေသံ သဝိတက္ကသဝိစာရဘူမိယံ တေသံ တတ္ထ ဝစီသင်္ခါရော စ ဥပ္ပဇ္ဇိတ္ထ စိတ္တသင်္ခါရော စ ဥပ္ပဇ္ဇိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော ဥပ္ပဇ္ဇိဿတိ တဿ တတ္ထ ဝစီသင်္ခါရော ဥပ္ပဇ္ဇိတ္ထာတိ။>
      text <အဝိတက္ကအဝိစာရဘူမိယံ တေသံ တတ္ထ စိတ္တသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိတ္ထ။ သဝိတက္ကသဝိစာရဘူမိယံ တေသံ တတ္ထ စိတ္တသင်္ခါရော စ ဥပ္ပဇ္ဇိဿတိ ဝစီသင်္ခါရော စ ဥပ္ပဇ္ဇိတ္ထ။>
    text <ဃ ပစ္စနီကပုဂ္ဂလော>
      text <၇၄>, <က ယဿ ကာယသင်္ခါရော နုပ္ပဇ္ဇိတ္ထ တဿ ဝစီသင်္ခါရော နုပ္ပဇ္ဇိဿတီတိ။ နတ္ထိ။>
      text <ခ ယဿ ဝါ ပန ဝစီသင်္ခါရော နုပ္ပဇ္ဇိဿတိ တဿ ကာယသင်္ခါရော နုပ္ပဇ္ဇိတ္ထာတိ။ ဥပ္ပဇ္ဇိတ္ထ။>
      text <က ယဿ ကာယသင်္ခါရော နုပ္ပဇ္ဇိတ္ထ တဿ စိတ္တသင်္ခါရော နုပ္ပဇ္ဇိဿတီတိ။ နတ္ထိ။>
      text <ခ ယဿ ဝါ ပန စိတ္တသင်္ခါရော နုပ္ပဇ္ဇိဿတိ တဿ ကာယသင်္ခါရော နုပ္ပဇ္ဇိတ္ထာတိ။ ဥပ္ပဇ္ဇိတ္ထ။>
      text <၇၅>, <က ယဿ ဝစီသင်္ခါရော နုပ္ပဇ္ဇိတ္ထ တဿ စိတ္တသင်္ခါရော နုပ္ပဇ္ဇိဿတီတိ။ နတ္ထိ။>
      text <ခ ယဿ ဝါ ပန စိတ္တသင်္ခါရော နုပ္ပဇ္ဇိဿတိ တဿ ဝစီသင်္ခါရော နုပ္ပဇ္ဇိတ္ထာတိ။ ဥပ္ပဇ္ဇိတ္ထ။>
    text <င ပစ္စနီကဩကာသော>
      text <၇၆>, <ယတ္ထ ကာယသင်္ခါရော နုပ္ပဇ္ဇိတ္ထ။ပေ။>
    text <စ ပစ္စနီကပုဂ္ဂလောကာသာ>
      text <၇၇>, <က ယဿ ယတ္ထ ကာယသင်္ခါရော နုပ္ပဇ္ဇိတ္ထ တဿ တတ္ထ ဝစီသင်္ခါရော နုပ္ပဇ္ဇိဿတီတိ။>
      text <ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိတ္ထ၊ နော စ တေသံ တတ္ထ ဝစီသင်္ခါရော နုပ္ပဇ္ဇိဿတိ။ ရူပါဝစရေ အရူပါဝစရေ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိတ္ထ ဝစီသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နုပ္ပဇ္ဇိဿတိ တဿ တတ္ထ ကာယသင်္ခါရော နုပ္ပဇ္ဇိတ္ထာတိ။>
      text <ကာမာဝစရေ ပစ္ဆိမစိတ္တသမင်္ဂီနံ ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ဝစီသင်္ခါရော နုပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော နုပ္ပဇ္ဇိတ္ထ။ ရူပါဝစရေ အရူပါဝစရေ ပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိဿတိ ကာယသင်္ခါရော စ နုပ္ပဇ္ဇိတ္ထ။>
      text <က ယဿ ယတ္ထ ကာယသင်္ခါရော နုပ္ပဇ္ဇိတ္ထ တဿ တတ္ထ စိတ္တသင်္ခါရော နုပ္ပဇ္ဇိဿတီတိ။>
      text <စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိတ္ထ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိဿတိ။ ရူပါဝစရေ အရူပါဝစရေ ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိတ္ထ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော နုပ္ပဇ္ဇိဿတိ တဿ တတ္ထ ကာယသင်္ခါရော နုပ္ပဇ္ဇိတ္ထာတိ။>
      text <ကာမာဝစရေ ပစ္ဆိမစိတ္တသမင်္ဂီနံ တေသံ တတ္ထ စိတ္တသင်္ခါရော နုပ္ပဇ္ဇိဿတိ၊ နော စ တေသံ တတ္ထ ကာယသင်္ခါရော နုပ္ပဇ္ဇိတ္ထ။ ရူပါဝစရေ အရူပါဝစရေ ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ စိတ္တသင်္ခါရော စ နုပ္ပဇ္ဇိဿတိ ကာယသင်္ခါရော စ နုပ္ပဇ္ဇိတ္ထ။>
      text <၇၈>, <က ယဿ ယတ္ထ ဝစီသင်္ခါရော နုပ္ပဇ္ဇိတ္ထ တဿ တတ္ထ စိတ္တသင်္ခါရော နုပ္ပဇ္ဇိဿတီတိ။>
      text <အဝိတက္ကအဝိစာရဘူမိယံ တေသံ တတ္ထ ဝစီသင်္ခါရော နုပ္ပဇ္ဇိတ္ထ၊ နော စ တေသံ တတ္ထ စိတ္တသင်္ခါရော နုပ္ပဇ္ဇိဿတိ။ အဝိတက္ကအဝိစာရဘူမိယံ ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိတ္ထ စိတ္တသင်္ခါရော စ နုပ္ပဇ္ဇိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော နုပ္ပဇ္ဇိဿတိ တဿ တတ္ထ ဝစီသင်္ခါရော နုပ္ပဇ္ဇိတ္ထာတိ။>
      text <သဝိတက္ကသဝိစာရဘူမိယံ ပစ္ဆိမစိတ္တသမင်္ဂီနံ တေသံ တတ္ထ စိတ္တသင်္ခါရော နုပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော နုပ္ပဇ္ဇိတ္ထ။ အဝိတက္ကအဝိစာရဘူမိယံ ပစ္ဆိမစိတ္တသမင်္ဂီနံ အသညသတ္တာနံ တေသံ တတ္ထ စိတ္တသင်္ခါရော စ နုပ္ပဇ္ဇိဿတိ ဝစီသင်္ခါရော စ နုပ္ပဇ္ဇိတ္ထ။>
      stand <ဥပ္ပါဒဝါရော။>
  text <၂။ နိရောဓဝါရော>
  text <၁ ပစ္စုပ္ပန္နဝါရော>
    text <က အနုလောမပုဂ္ဂလော>
      text <၇၉>, <က ယဿ ကာယသင်္ခါရော နိရုဇ္ဈတိ တဿ ဝစီသင်္ခါရော နိရုဇ္ဈတီတိ။>
      text <ဝိနာ ဝိတက္ကဝိစာရေဟိ အဿာသပဿာသာနံ ဘင်္ဂက္ခဏေ တေသံ ကာယသင်္ခါရော နိရုဇ္ဈတိ၊ နော စ တေသံ ဝစီသင်္ခါရော နိရုဇ္ဈတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံ ကာယသင်္ခါရော စ နိရုဇ္ဈတိ ဝစီသင်္ခါရော စ နိရုဇ္ဈတိ။>
      text <ခ ယဿ ဝါ ပန ဝစီသင်္ခါရော နိရုဇ္ဈတိ တဿ ကာယသင်္ခါရော နိရုဇ္ဈတီတိ။>
      text <ဝိနာ အဿာသပဿာသေဟိ ဝိတက္ကဝိစာရာနံ ဘင်္ဂက္ခဏေ တေသံ ဝစီသင်္ခါရော နိရုဇ္ဈတိ၊ နော စ တေသံ ကာယသင်္ခါရော နိရုဇ္ဈတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံ ဝစီသင်္ခါရော စ နိရုဇ္ဈတိ ကာယသင်္ခါရော စ နိရုဇ္ဈတိ။>
      text <က ယဿ ကာယသင်္ခါရော နိရုဇ္ဈတိ တဿ စိတ္တသင်္ခါရော နိရုဇ္ဈတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈတိ တဿ ကာယသင်္ခါရော နိရုဇ္ဈတီတိ။>
      text <ဝိနာ အဿာသပဿာသေဟိ စိတ္တဿ ဘင်္ဂက္ခဏေ တေသံ စိတ္တသင်္ခါရော နိရုဇ္ဈတိ၊ နော စ တေသံ ကာယသင်္ခါရော နိရုဇ္ဈတိ။ အဿာသပဿာသာနံ ဘင်္ဂက္ခဏေ တေသံ စိတ္တသင်္ခါရော စ နိရုဇ္ဈတိ ကာယသင်္ခါရော စ နိရုဇ္ဈတိ။>
      text <၈၀>, <က ယဿ ဝစီသင်္ခါရော နိရုဇ္ဈတိ တဿ စိတ္တသင်္ခါရော နိရုဇ္ဈတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈတိ တဿ ဝစီသင်္ခါရော နိရုဇ္ဈတီတိ။>
      text <ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ တေသံ စိတ္တသင်္ခါရော နိရုဇ္ဈတိ၊ နော စ တေသံ ဝစီသင်္ခါရော နိရုဇ္ဈတိ။ ဝိတက္ကဝိစာရာနံ ဘင်္ဂက္ခဏေ တေသံ စိတ္တသင်္ခါရော စ နိရုဇ္ဈတိ ဝစီသင်္ခါရော စ နိရုဇ္ဈတိ။>
    text <ခ အနုလောမဩကာသော>
      text <၈၁>, <ယတ္ထ ကာယသင်္ခါရော နိရုဇ္ဈတိ တတ္ထ ဝစီသင်္ခါရော နိရုဇ္ဈတီတိ။ပေ။>
    text <ဂ အနုလောမပုဂ္ဂလောကာသာ>
      text <၈၂>, <ယဿ ယတ္ထ ကာယသင်္ခါရော နိရုဇ္ဈတိ တဿ တတ္ထ ဝစီသင်္ခါရော နိရုဇ္ဈတီတိ။ပေ။ ယဿကမ္ပိ ယဿယတ္ထကမ္ပိ သဒိသံ။>
    text <ဃ ပစ္စနီကပုဂ္ဂလော>
      text <၈၃>, <က ယဿ ကာယသင်္ခါရော န နိရုဇ္ဈတိ တဿ ဝစီသင်္ခါရော န နိရုဇ္ဈတီတိ။>
      text <ဝိနာ အဿာသပဿာသေဟိ ဝိတက္ကဝိစာရာနံ ဘင်္ဂက္ခဏေ တေသံ ကာယသင်္ခါရော န နိရုဇ္ဈတိ၊ နော စ တေသံ ဝစီသင်္ခါရော န နိရုဇ္ဈတိ။ သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ န နိရုဇ္ဈတိ ဝစီသင်္ခါရော စ န နိရုဇ္ဈတိ။>
      text <ခ ယဿ ဝါ ပန ဝစီသင်္ခါရော န နိရုဇ္ဈတိ တဿ ကာယသင်္ခါရော န နိရုဇ္ဈတီတိ။>
      text <ဝိနာ ဝိတက္ကဝိစာရေဟိ အဿာသပဿာသာနံ ဘင်္ဂက္ခဏေ တေသံ ဝစီသင်္ခါရော န နိရုဇ္ဈတိ၊ နော စ တေသံ ကာယသင်္ခါရော န နိရုဇ္ဈတိ။ သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ န နိရုဇ္ဈတိ ကာယသင်္ခါရော စ န နိရုဇ္ဈတိ။>
      text <က ယဿ ကာယသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈတီတိ။>
      text <ဝိနာ အဿာသပဿာသေဟိ စိတ္တဿ ဘင်္ဂက္ခဏေ တေသံ ကာယသင်္ခါရော န နိရုဇ္ဈတိ၊ နော စ တေသံ စိတ္တသင်္ခါရော န နိရုဇ္ဈတိ။ သဗ္ဗေသံ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈတိ။>
      text <ခ ယဿ ဝါ ပန။ပေ။ အာမန္တာ။>
      text <၈၄>, <က ယဿ ဝစီသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈတီတိ။>
      text <ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ တေသံ ဝစီသင်္ခါရော န နိရုဇ္ဈတိ၊ နော စ တေသံ စိတ္တသင်္ခါရော န နိရုဇ္ဈတိ။ သဗ္ဗေသံ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈတိ။>
      text <ခ ယဿ ဝါ ပန။ပေ။ အာမန္တာ။>
    text <င ပစ္စနီကဩကာသာ>
      text <၈၅>, <ယတ္ထ ကာယသင်္ခါရော န နိရုဇ္ဈတိ။ပေ။>
    text <စ ပစ္စနီကပုဂ္ဂလောကာသာ>
      text <၈၆>, <ယဿ ယတ္ထ ကာယသင်္ခါရော န နိရုဇ္ဈတိ တဿ တတ္ထ ဝစီသင်္ခါရော န နိရုဇ္ဈတီတိ။>
      text <ဝိနာ အဿာသပဿာသေဟိ ဝိတက္ကဝိစာရာနံ ဘင်္ဂက္ခဏေ တေသံ တတ္ထ ကာယသင်္ခါရော န နိရုဇ္ဈတိ၊ နော စ တေသံ တတ္ထ ဝစီသင်္ခါရော န နိရုဇ္ဈတိ။ သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ အဝိတက္ကအဝိစာရစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈတိ ဝစီသင်္ခါရော စ န နိရုဇ္ဈတိ။>
      text <ယဿ ဝါ ပန ယတ္ထ ဝစီသင်္ခါရော န နိရုဇ္ဈတိ။ပေ။>
      text <ယဿကမ္ပိ ယဿယတ္ထကမ္ပိ သဒိသံ ဝိတ္ထာရေတဗ္ဗံ၊ ယဿယတ္ထကေ နိရောဓသမာပန္နာနန္တိ န ကာတဗ္ဗံ။>
  text <၂ အတီတဝါရော>
    text <က အနုလောမပုဂ္ဂလော>
      text <၈၇>, <က ယဿ ကာယသင်္ခါရော နိရုဇ္ဈိတ္ထ တဿ ဝစီသင်္ခါရော နိရုဇ္ဈိတ္ထာတိ။ အာမန္တာ။>
      text <ခ ယဿ ဝါ ပန။ပေ။ အာမန္တာ။>
      text <ယထာ ဥပ္ပါဒဝါရေ အတီတာ ပုစ္ဆာ ယဿကမ္ပိ ယဿယတ္ထကမ္ပိ အနုလောမမ္ပိ ပစ္စနီကမ္ပိ ဝိဘတ္တံ ဧဝံ နိရောဓဝါရေပိ ဝိဘဇိတဗ္ဗံ၊ နတ္ထိ နာနာကရဏံ။>
  text <၃ အနာဂတဝါရော>
    text <က အနုလောမပုဂ္ဂလော>
      text <၈၈>, <က ယဿ ကာယသင်္ခါရော နိရုဇ္ဈိဿတိ တဿ ဝစီသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ဝစီသင်္ခါရော နိရုဇ္ဈိဿတိ တဿ ကာယသင်္ခါရော နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဝစီသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော နိရုဇ္ဈိဿတိ။ ဣတရေသံ တေသံ ဝစီသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈိဿတိ။>
      text <က ယဿ ကာယသင်္ခါရော နိရုဇ္ဈိဿတိ တဿ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ကာယသင်္ခါရော နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော နိရုဇ္ဈိဿတိ။ ဣတရေသံ တေသံ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈိဿတိ။>
      text <၈၉>, <က ယဿ ဝစီသင်္ခါရော နိရုဇ္ဈိဿတိ တဿ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ဝစီသင်္ခါရော နိရုဇ္ဈိဿတီတိ။>
      text <အဝိတက္ကအဝိစာရပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ဝစီသင်္ခါရော နိရုဇ္ဈိဿတိ။ ဣတရေသံ တေသံ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ နိရုဇ္ဈိဿတိ။>
    text <ခ အနုလောမဩကာသော>
      text <၉၀>, <ယတ္ထ ကာယသင်္ခါရော နိရုဇ္ဈိဿတိ။ပေ။>
    text <ဂ အနုလောမပုဂ္ဂလောကာသာ>
      text <၉၁>, <က ယဿ ယတ္ထ ကာယသင်္ခါရော နိရုဇ္ဈိဿတိ တဿ တတ္ထ ဝစီသင်္ခါရော နိရုဇ္ဈိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ကာယသင်္ခါရော နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော နိရုဇ္ဈိဿတိ။ ပဌမဇ္ဈာနံ သမာပန္နာနံ ကာမာဝစရာနံ တေသံ တတ္ထ ကာယသင်္ခါရော စ နိရုဇ္ဈိဿတိ ဝစီသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နိရုဇ္ဈိဿတိ။ ပဌမဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ ဝစီသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈိဿတိ။>
      text <က ယဿ ယတ္ထ ကာယသင်္ခါရော နိရုဇ္ဈိဿတိ တဿ တတ္ထ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နိရုဇ္ဈိဿတိ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈိဿတိ။>
      text <၉၂>, <က ယဿ ယတ္ထ ဝစီသင်္ခါရော နိရုဇ္ဈိဿတိ တဿ တတ္ထ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ဝစီသင်္ခါရော နိရုဇ္ဈိဿတီတိ။>
      text <အဝိတက္ကအဝိစာရပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော နိရုဇ္ဈိဿတိ။ ပဌမဇ္ဈာနံ သမာပန္နာနံ ကာမာဝစရာနံ ဣတရေသံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ နိရုဇ္ဈိဿတိ။>
    text <ဃ ပစ္စနီကပုဂ္ဂလော>
      text <၉၃>, <က ယဿ ကာယသင်္ခါရော န နိရုဇ္ဈိဿတိ တဿ ဝစီသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော န နိရုဇ္ဈိဿတိ၊ နော စ တေသံ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော စ န နိရုဇ္ဈိဿတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <က ယဿ ကာယသင်္ခါရော န နိရုဇ္ဈိဿတိ တဿ စိတ္တသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော န နိရုဇ္ဈိဿတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ တေသံ ကာယသင်္ခါရော စ န နိရုဇ္ဈိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <၉၄>, <က ယဿ ဝစီသင်္ခါရော န နိရုဇ္ဈိဿတိ တဿ စိတ္တသင်္ခါရော န နိရုဇ္ဈိဿတီတိ။>
      text <အဝိတက္ကအဝိစာရပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ဝစီသင်္ခါရော န နိရုဇ္ဈိဿတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ တေသံ ဝစီသင်္ခါရော စ န နိရုဇ္ဈိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
    text <င ပစ္စနီကဩကာသော>
      text <၉၅>, <ယတ္ထ ကာယသင်္ခါရော န နိရုဇ္ဈိဿတိ။ပေ။>
    text <စ ပစ္စနီကပုဂ္ဂလောကာသာ>
      text <၉၆>, <က ယဿ ယတ္ထ ကာယသင်္ခါရော န နိရုဇ္ဈိဿတိ တဿ တတ္ထ ဝစီသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော န နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈိဿတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော န နိရုဇ္ဈိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ဝစီသင်္ခါရော န နိရုဇ္ဈိဿတိ၊ နော စ တေသံ တတ္ထ ကာယသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိဿတိ ကာယသင်္ခါရော စ န နိရုဇ္ဈိဿတိ။>
      text <က ယဿ ယတ္ထ ကာယသင်္ခါရော န နိရုဇ္ဈိဿတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော န နိရုဇ္ဈိဿတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော န နိရုဇ္ဈိဿတီတိ။ အာမန္တာ။>
      text <၉၇>, <က ယဿ ယတ္ထ ဝစီသင်္ခါရော န နိရုဇ္ဈိဿတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <အဝိတက္ကအဝိစာရပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ တေသံ တတ္ထ ဝစီသင်္ခါရော န နိရုဇ္ဈိဿတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိဿတိ တဿ တတ္ထ ဝစီသင်္ခါရော န နိရုဇ္ဈိဿတီတိ။ အာမန္တာ။>
  text <၄ ပစ္စုပ္ပန္နာတီတဝါရော>
    text <က အနုလောမပုဂ္ဂလော>
      text <၉၈>, <က ယဿ ကာယသင်္ခါရော နိရုဇ္ဈတိ တဿ ဝစီသင်္ခါရော နိရုဇ္ဈိတ္ထာတိ။ အာမန္တာ။>
      text <ခ ယဿ ဝါ ပန ဝစီသင်္ခါရော နိရုဇ္ဈိတ္ထ တဿ ကာယသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော နိရုဇ္ဈိတ္ထ၊ နော စ တေသံ ကာယသင်္ခါရော နိရုဇ္ဈတိ။ အဿာသပဿာသာနံ ဘင်္ဂက္ခဏေ တေသံ ဝစီသင်္ခါရော စ နိရုဇ္ဈိတ္ထ ကာယသင်္ခါရော စ နိရုဇ္ဈတိ။>
      text <က ယဿ ကာယသင်္ခါရော နိရုဇ္ဈတိ တဿ စိတ္တသင်္ခါရော နိရုဇ္ဈိတ္ထာတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိတ္ထ တဿ ကာယသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော နိရုဇ္ဈိတ္ထ၊ နော စ တေသံ ကာယသင်္ခါရော နိရုဇ္ဈတိ။ အဿာသပဿာသာနံ ဘင်္ဂက္ခဏေ တေသံ စိတ္တသင်္ခါရော စ နိရုဇ္ဈိတ္ထ ကာယသင်္ခါရော စ နိရုဇ္ဈတိ။>
      text <၉၉>, <က ယဿ ဝစီသင်္ခါရော နိရုဇ္ဈတိ တဿ စိတ္တသင်္ခါရော နိရုဇ္ဈိတ္ထာတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိတ္ထ တဿ ဝစီသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော နိရုဇ္ဈိတ္ထ၊ နော စ တေသံ ဝစီသင်္ခါရော နိရုဇ္ဈတိ။ ဝိတက္ကဝိစာရာနံ ဘင်္ဂက္ခဏေ တေသံ စိတ္တသင်္ခါရော စ နိရုဇ္ဈိတ္ထ ဝစီသင်္ခါရော စ နိရုဇ္ဈတိ။>
    text <ခ အနုလောမဩကာသော>
      text <၁၀၀>, <ယတ္ထ ကာယသင်္ခါရော နိရုဇ္ဈတိ။ပေ။>
    text <ဂ အနုလောမပုဂ္ဂလောကာသာ>
      text <၁၀၁>, <က ယဿ ယတ္ထ ကာယသင်္ခါရော နိရုဇ္ဈတိ တဿ တတ္ထ ဝစီသင်္ခါရော နိရုဇ္ဈိတ္ထာတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံ တတ္ထ ကာယသင်္ခါရော နိရုဇ္ဈတိ၊ နော စ တေသံ တတ္ထ ဝစီသင်္ခါရော နိရုဇ္ဈိတ္ထ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံ တတ္ထ ကာယသင်္ခါရော စ နိရုဇ္ဈတိ ဝစီသင်္ခါရော စ နိရုဇ္ဈိတ္ထ။>
      text <ခ ယဿ ဝါ ပန ယတ္ထ ဝစီသင်္ခါရော နိရုဇ္ဈိတ္ထ တဿ တတ္ထ ကာယသင်္ခါရော နိရုဇ္ဈတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော နိရုဇ္ဈိတ္ထ၊ နော စ တေသံ တတ္ထ ကာယသင်္ခါရော နိရုဇ္ဈတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံ တတ္ထ ဝစီသင်္ခါရော စ နိရုဇ္ဈိတ္ထ ကာယသင်္ခါရော စ နိရုဇ္ဈတိ။>
      text <က ယဿ ယတ္ထ ကာယသင်္ခါရော နိရုဇ္ဈတိ တဿ တတ္ထ စိတ္တသင်္ခါရော နိရုဇ္ဈိတ္ထာတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိတ္ထ တဿ တတ္ထ ကာယသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ တေသံ တတ္ထ စိတ္တသင်္ခါရော နိရုဇ္ဈိတ္ထ၊ နော စ တေသံ တတ္ထ ကာယသင်္ခါရော နိရုဇ္ဈတိ။ အဿာသပဿာသာနံ ဘင်္ဂက္ခဏေ တေသံ တတ္ထ စိတ္တသင်္ခါရော စ နိရုဇ္ဈိတ္ထ ကာယသင်္ခါရော စ နိရုဇ္ဈတိ။>
      text <၁၀၂>, <က ယဿ ယတ္ထ ဝစီသင်္ခါရော နိရုဇ္ဈတိ တဿ တတ္ထ စိတ္တသင်္ခါရော နိရုဇ္ဈိတ္ထာတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိတ္ထ တဿ တတ္ထ ဝစီသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ တေသံ တတ္ထ စိတ္တသင်္ခါရော နိရုဇ္ဈိတ္ထ၊ နော စ တေသံ တတ္ထ ဝစီသင်္ခါရော နိရုဇ္ဈတိ။ ဝိတက္ကဝိစာရာနံ ဘင်္ဂက္ခဏေ တေသံ တတ္ထ စိတ္တသင်္ခါရော စ နိရုဇ္ဈိတ္ထ ဝစီသင်္ခါရော စ နိရုဇ္ဈတိ။>
    text <ဃ ပစ္စနီကပုဂ္ဂလော>
      text <၁၀၃>, <က ယဿ ကာယသင်္ခါရော န နိရုဇ္ဈတိ တဿ ဝစီသင်္ခါရော န နိရုဇ္ဈိတ္ထာတိ။ နိရုဇ္ဈိတ္ထ။>
      text <ခ ယဿ ဝါ ပန ဝစီသင်္ခါရော န နိရုဇ္ဈိတ္ထ တဿ ကာယသင်္ခါရော န နိရုဇ္ဈတီတိ။ နတ္ထိ။>
      text <က ယဿ ကာယသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈိတ္ထာတိ။ နိရုဇ္ဈိတ္ထ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈိတ္ထ တဿ ကာယသင်္ခါရော န နိရုဇ္ဈတီတိ။ နတ္ထိ။>
      text <၁၀၄>, <က ယဿ ဝစီသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈိတ္ထာတိ။ နိရုဇ္ဈိတ္ထ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈိတ္ထ တဿ ဝစီသင်္ခါရော န နိရုဇ္ဈတီတိ။ နတ္ထိ။>
    text <င ပစ္စနီကဩကာသော>
      text <၁၀၅>, <ယတ္ထ ကာယသင်္ခါရော န နိရုဇ္ဈတိ။ပေ။>
    text <စ ပစ္စနီကပုဂ္ဂလောကာသာ>
      text <၁၀၆>, <က ယဿ ယတ္ထ ကာယသင်္ခါရော န နိရုဇ္ဈတိ တဿ တတ္ထ ဝစီသင်္ခါရော န နိရုဇ္ဈိတ္ထာတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော န နိရုဇ္ဈတိ၊ နော စ တေသံ တတ္ထ ဝစီသင်္ခါရော န နိရုဇ္ဈိတ္ထ။ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈတိ ဝစီသင်္ခါရော စ န နိရုဇ္ဈိတ္ထ။>
      text <ခ ယဿ ဝါ ပန ယတ္ထ ဝစီသင်္ခါရော န နိရုဇ္ဈိတ္ထ တဿ တတ္ထ ကာယသင်္ခါရော န နိရုဇ္ဈတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံ တတ္ထ ဝစီသင်္ခါရော န နိရုဇ္ဈိတ္ထ၊ နော စ တေသံ တတ္ထ ကာယသင်္ခါရော န နိရုဇ္ဈတိ။ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ စတုတ္ထဇ္ဈာနံ သမာပန္နာနံ သုဒ္ဓါဝါသာနံ ဒုတိယေ စိတ္တေ ဝတ္တမာနေ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိတ္ထ ကာယသင်္ခါရော စ န နိရုဇ္ဈတိ။>
      text <က ယဿ ယတ္ထ ကာယသင်္ခါရော န နိရုဇ္ဈတိ တဿ တတ္ထ စိတ္တသင်္ခါရော န နိရုဇ္ဈိတ္ထာတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ တေသံ တတ္ထ ကာယသင်္ခါရော န နိရုဇ္ဈတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိတ္ထ။ သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈိတ္ထ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိတ္ထ တဿ တတ္ထ ကာယသင်္ခါရော န နိရုဇ္ဈတီတိ။ အာမန္တာ။>
      text <၁၀၇>, <က ယဿ ယတ္ထ ဝစီသင်္ခါရော န နိရုဇ္ဈတိ တဿ တတ္ထ စိတ္တသင်္ခါရော န နိရုဇ္ဈိတ္ထာတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ တေသံ တတ္ထ ဝစီသင်္ခါရော န နိရုဇ္ဈတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိတ္ထ။ သုဒ္ဓါဝါသံ ဥပပဇ္ဇန္တာနံ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈိတ္ထ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိတ္ထ တဿ တတ္ထ ဝစီသင်္ခါရော န နိရုဇ္ဈတီတိ။ အာမန္တာ။>
  text <၅ ပစ္စုပ္ပန္နာနာဂတဝါရော>
    text <က အနုလောမပုဂ္ဂလော>
      text <၁၀၈>, <က ယဿ ကာယသင်္ခါရော နိရုဇ္ဈတိ တဿ ဝစီသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ဝစီသင်္ခါရော နိရုဇ္ဈိဿတိ တဿ ကာယသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော နိရုဇ္ဈတိ။ အဿာသပဿာသာနံ ဘင်္ဂက္ခဏေ တေသံ ဝစီသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈတိ။>
      text <က ယဿ ကာယသင်္ခါရော နိရုဇ္ဈတိ တဿ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ကာယသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော နိရုဇ္ဈတိ။ အဿာသပဿာသာနံ ဘင်္ဂက္ခဏေ တေသံ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈတိ။>
      text <၁၀၉>, <က ယဿ ဝစီသင်္ခါရော နိရုဇ္ဈတိ တဿ စိတ္တသင်္ခါရော နိရုဇ္ဈိဿတီတိ။>
      text <သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ တေသံ ဝစီသင်္ခါရော နိရုဇ္ဈတိ၊ နော စ တေသံ စိတ္တသင်္ခါရော နိရုဇ္ဈိဿတိ။ ဣတရေသံ ဝိတက္ကဝိစာရာနံ ဘင်္ဂက္ခဏေ တေသံ ဝစီသင်္ခါရော စ နိရုဇ္ဈတိ စိတ္တသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ဝစီသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ဝစီသင်္ခါရော နိရုဇ္ဈတိ။ ဝိတက္ကဝိစာရာနံ ဘင်္ဂက္ခဏေ တေသံ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ နိရုဇ္ဈတိ။>
  text <ခ အနုလောမဩကာသော>
    text <၁၁၀>, <ယတ္ထ ကာယသင်္ခါရော နိရုဇ္ဈတိ။ပေ။>
    text <ဂ အနုလောမပုဂ္ဂလောကာသာ>
      text <၁၁၁>, <က ယဿ ယတ္ထ ကာယသင်္ခါရော နိရုဇ္ဈတိ တဿ တတ္ထ ဝစီသင်္ခါရော နိရုဇ္ဈိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံ တတ္ထ ကာယသင်္ခါရော နိရုဇ္ဈတိ၊ နော စ တေသံ တတ္ထ ဝစီသင်္ခါရော နိရုဇ္ဈိဿတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံ တတ္ထ ကာယသင်္ခါရော စ နိရုဇ္ဈတိ ဝစီသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော နိရုဇ္ဈတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နိရုဇ္ဈတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံ တတ္ထ ဝစီသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈတိ။>
      text <က ယဿ ယတ္ထ ကာယသင်္ခါရော နိရုဇ္ဈတိ တဿ တတ္ထ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နိရုဇ္ဈတိ။ အဿာသပဿာသာနံ ဘင်္ဂက္ခဏေ တေသံ တတ္ထ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈတိ။>
      text <၁၁၂>, <က ယဿ ယတ္ထ ဝစီသင်္ခါရော နိရုဇ္ဈတိ တဿ တတ္ထ စိတ္တသင်္ခါရော နိရုဇ္ဈိဿတီတိ။>
      text <သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ တေသံ တတ္ထ ဝစီသင်္ခါရော နိရုဇ္ဈတိ၊ နော စ တေသံ တတ္ထ စိတ္တသင်္ခါရော နိရုဇ္ဈိဿတိ။ ဣတရေသံ ဝိတက္ကဝိစာရာနံ ဘင်္ဂက္ခဏေ တေသံ တတ္ထ ဝစီသင်္ခါရော စ နိရုဇ္ဈတိ စိတ္တသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ဝစီသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော နိရုဇ္ဈတိ။ ဝိတက္ကဝိစာရာနံ ဘင်္ဂက္ခဏေ တေသံ တတ္ထ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ နိရုဇ္ဈတိ။>
    text <ဃ ပစ္စနီကပုဂ္ဂလော>
      text <၁၁၃>, <က ယဿ ကာယသင်္ခါရော န နိရုဇ္ဈတိ တဿ ဝစီသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော န နိရုဇ္ဈတိ၊ နော စ တေသံ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော စ န နိရုဇ္ဈတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ဝစီသင်္ခါရော န နိရုဇ္ဈိဿတိ တဿ ကာယသင်္ခါရော န နိရုဇ္ဈတီတိ။ အာမန္တာ။>
      text <က ယဿ ကာယသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော န နိရုဇ္ဈတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ တေသံ ကာယသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <၁၁၄>, <က ယဿ ဝစီသင်္ခါရော န နိရုဇ္ဈတိ တဿ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော န နိရုဇ္ဈတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ အဝိတက္ကအဝိစာရပစ္ဆိမစိတ္တဿ ဘင်္ဂက္ခဏေ တေသံ ဝစီသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈိဿတိ တဿ ဝစီသင်္ခါရော န နိရုဇ္ဈတီတိ။>
      text <သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ တေသံ စိတ္တသင်္ခါရော န နိရုဇ္ဈိဿတိ၊ နော စ တေသံ ဝစီသင်္ခါရော န နိရုဇ္ဈတိ။ အဝိတက္ကအဝိစာရပစ္ဆိမစိတ္တဿ ဘင်္ဂက္ခဏေ တေသံ စိတ္တသင်္ခါရော စ န နိရုဇ္ဈိဿတိ ဝစီသင်္ခါရော စ န နိရုဇ္ဈတိ။>
    text <င ပစ္စနီကဩကာသော>
      text <၁၁၅>, <ယတ္ထ ကာယသင်္ခါရော န နိရုဇ္ဈတိ။ပေ။>
    text <စ ပစ္စနီကပုဂ္ဂလောကာသာ>
      text <၁၁၆>, <က ယဿ ယတ္ထ ကာယသင်္ခါရော န နိရုဇ္ဈတိ တဿ တတ္ထ ဝစီသင်္ခါရော န နိရုဇ္ဈိဿတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော န နိရုဇ္ဈတိ၊ နော စ တေသံ တတ္ထ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော န နိရုဇ္ဈတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံ တတ္ထ ဝစီသင်္ခါရော န နိရုဇ္ဈိဿတိ၊ နော စ တေသံ တတ္ထ ကာယသင်္ခါရော န နိရုဇ္ဈတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဘင်္ဂက္ခဏေ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိဿတိ ကာယသင်္ခါရော စ န နိရုဇ္ဈတိ။>
      text <က ယဿ ယတ္ထ ကာယသင်္ခါရော န နိရုဇ္ဈတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ အဿာသပဿာသေဟိ စိတ္တဿ ဘင်္ဂက္ခဏေ တေသံ တတ္ထ ကာယသင်္ခါရော န နိရုဇ္ဈတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <၁၁၇>, <က ယဿ ယတ္ထ ဝစီသင်္ခါရော န နိရုဇ္ဈတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ တေသံ တတ္ထ ဝစီသင်္ခါရော န နိရုဇ္ဈတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ အဝိတက္ကအဝိစာရပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိဿတိ တဿ တတ္ထ ဝစီသင်္ခါရော န နိရုဇ္ဈတီတိ။>
      text <သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ တေသံ တတ္ထ စိတ္တသင်္ခါရော န နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော န နိရုဇ္ဈတိ။ အဝိတက္ကအဝိစာရပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ စိတ္တသင်္ခါရော စ န နိရုဇ္ဈိဿတိ ဝစီသင်္ခါရော စ န နိရုဇ္ဈတိ။>
  text <၆ အတီတာနာဂတဝါရော>
    text <က အနုလောမပုဂ္ဂလော>
      text <၁၁၈>, <က ယဿ ကာယသင်္ခါရော နိရုဇ္ဈိတ္ထ တဿ ဝစီသင်္ခါရော နိရုဇ္ဈိဿတီတိ။>
      text <သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော နိရုဇ္ဈိတ္ထ၊ နော စ တေသံ ဝစီသင်္ခါရော နိရုဇ္ဈိဿတိ။ ဣတရေသံ တေသံ ကာယသင်္ခါရော စ နိရုဇ္ဈိတ္ထ ဝစီသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <က ယဿ ကာယသင်္ခါရော နိရုဇ္ဈိတ္ထ တဿ စိတ္တသင်္ခါရော နိရုဇ္ဈိဿတီတိ။>
      text <ပစ္ဆိမစိတ္တဿ ဘင်္ဂက္ခဏေ တေသံ ကာယသင်္ခါရော နိရုဇ္ဈိတ္ထ၊ နော စ တေသံ စိတ္တသင်္ခါရော နိရုဇ္ဈိဿတိ။ ဣတရေသံ တေသံ ကာယသင်္ခါရော စ နိရုဇ္ဈိတ္ထ စိတ္တသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <၁၁၉>, <က ယဿ ဝစီသင်္ခါရော နိရုဇ္ဈိတ္ထ တဿ စိတ္တသင်္ခါရော နိရုဇ္ဈိဿတီတိ။>
      text <ပစ္ဆိမစိတ္တဿ ဘင်္ဂက္ခဏေ တေသံ ဝစီသင်္ခါရော နိရုဇ္ဈိတ္ထ၊ နော စ တေသံ စိတ္တသင်္ခါရော နိရုဇ္ဈိဿတိ။ ဣတရေသံ တေသံ ဝစီသင်္ခါရော စ နိရုဇ္ဈိတ္ထ စိတ္တသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
    text <ခ အနုလောမဩကာသော>
      text <၁၂၀>, <ယတ္ထ ကာယသင်္ခါရော နိရုဇ္ဈိတ္ထ။ပေ။>
    text <ဂ အနုလောမပုဂ္ဂလောကာသာ>
      text <၁၂၁>, <က ယဿ ယတ္ထ ကာယသင်္ခါရော နိရုဇ္ဈိတ္ထ တဿ တတ္ထ ဝစီသင်္ခါရော နိရုဇ္ဈိဿတီတိ။>
      text <ကာမာဝစရေ ပစ္ဆိမစိတ္တဿ ဘင်္ဂက္ခဏေ ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ကာယသင်္ခါရော နိရုဇ္ဈိတ္ထ၊ နော စ တေသံ တတ္ထ ဝစီသင်္ခါရော နိရုဇ္ဈိဿတိ။ ပဌမဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ ကာယသင်္ခါရော န နိရုဇ္ဈိတ္ထ ဝစီသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော နိရုဇ္ဈိတ္ထာတိ။>
      text <ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နိရုဇ္ဈိတ္ထ။ ပဌမဇ္ဈာနံ သမာပန္နာနံ ကာမာဝစရာနံ တေသံ တတ္ထ ဝစီသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈိတ္ထ။>
      text <က ယဿ ယတ္ထ ကာယသင်္ခါရော နိရုဇ္ဈိတ္ထ တဿ တတ္ထ စိတ္တသင်္ခါရော နိရုဇ္ဈိဿတီတိ။>
      text <ကာမာဝစရေ ပစ္ဆိမစိတ္တဿ ဘင်္ဂက္ခဏေ တေသံ တတ္ထ ကာယသင်္ခါရော နိရုဇ္ဈိတ္ထ၊ နော စ တေသံ တတ္ထ စိတ္တသင်္ခါရော နိရုဇ္ဈိဿတိ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ ကာယသင်္ခါရော စ နိရုဇ္ဈိတ္ထ စိတ္တသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော နိရုဇ္ဈိတ္ထာတိ။>
      text <စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နိရုဇ္ဈိတ္ထ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ကာမာဝစရာနံ တေသံ တတ္ထ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ နိရုဇ္ဈိတ္ထ။>
      text <၁၂၂>, <က ယဿ ယတ္ထ ဝစီသင်္ခါရော နိရုဇ္ဈိတ္ထ တဿ တတ္ထ စိတ္တသင်္ခါရော နိရုဇ္ဈိဿတီတိ။>
      text <သဝိတက္ကသဝိစာရဘူမိယံ ပစ္ဆိမစိတ္တဿ ဘင်္ဂက္ခဏေ တေသံ တတ္ထ ဝစီသင်္ခါရော နိရုဇ္ဈိတ္ထ၊ နော စ တေသံ တတ္ထ စိတ္တသင်္ခါရော နိရုဇ္ဈိဿတိ။ ဣတရေသံ သဝိတက္ကသဝိစာရဘူမိယံ တေသံ တတ္ထ ဝစီသင်္ခါရော စ နိရုဇ္ဈိတ္ထ စိတ္တသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ဝစီသင်္ခါရော နိရုဇ္ဈိတ္ထာတိ။>
      text <အဝိတက္ကအဝိစာရဘူမိယံ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော နိရုဇ္ဈိတ္ထ။ သဝိတက္ကသဝိစာရဘူမိယံ တေသံ တတ္ထ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ နိရုဇ္ဈိတ္ထ။>
    text <ဃ ပစ္စနီကပုဂ္ဂလော>
      text <၁၂၃>, <က ယဿ ကာယသင်္ခါရော န နိရုဇ္ဈိတ္ထ တဿ ဝစီသင်္ခါရော န နိရုဇ္ဈိဿတီတိ။ နတ္ထိ။>
      text <ခ ယဿ ဝါ ပန ဝစီသင်္ခါရော န နိရုဇ္ဈိဿတိ တဿ ကာယသင်္ခါရော န နိရုဇ္ဈိတ္ထာတိ။ နိရုဇ္ဈိတ္ထ။>
      text <က ယဿ ကာယသင်္ခါရော န နိရုဇ္ဈိတ္ထ တဿ စိတ္တသင်္ခါရော န နိရုဇ္ဈိဿတီတိ။ နတ္ထိ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈိဿတိ တဿ ကာယသင်္ခါရော န နိရုဇ္ဈိတ္ထာတိ။ နိရုဇ္ဈိတ္ထ။>
      text <၁၂၄>, <က ယဿ ဝစီသင်္ခါရော န နိရုဇ္ဈိတ္ထ တဿ စိတ္တသင်္ခါရော န နိရုဇ္ဈိဿတီတိ။ နတ္ထိ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈိဿတိ တဿ ဝစီသင်္ခါရော န နိရုဇ္ဈိတ္ထာတိ။ နိရုဇ္ဈိတ္ထ။>
    text <င ပစ္စနီကဩကာသော>
      text <၁၂၅>, <ယတ္ထ ကာယသင်္ခါရော န နိရုဇ္ဈိတ္ထ။ပေ။>
    text <စ ပစ္စနီကပုဂ္ဂလောကာသာ>
      text <၁၂၆>, <က ယဿ ယတ္ထ ကာယသင်္ခါရော န နိရုဇ္ဈိတ္ထ တဿ တတ္ထ ဝစီသင်္ခါရော န နိရုဇ္ဈိဿတီတိ။>
      text <ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော န နိရုဇ္ဈိတ္ထ၊ နော စ တေသံ တတ္ထ ဝစီသင်္ခါရော န နိရုဇ္ဈိဿတိ။ ရူပါဝစရေ အရူပါဝစရေ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈိတ္ထ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော န နိရုဇ္ဈိတ္ထာတိ။>
      text <ကာမာဝစရေ ပစ္ဆိမစိတ္တဿ ဘင်္ဂက္ခဏေ ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ဝစီသင်္ခါရော န နိရုဇ္ဈိဿတိ၊ နော စ တေသံ တတ္ထ ကာယသင်္ခါရော န နိရုဇ္ဈိတ္ထ။ ရူပါဝစရေ အရူပါဝစရေ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိဿတိ ကာယသင်္ခါရော စ န နိရုဇ္ဈိတ္ထ။>
      text <က ယဿ ယတ္ထ ကာယသင်္ခါရော န နိရုဇ္ဈိတ္ထ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော န နိရုဇ္ဈိတ္ထ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ရူပါဝစရေ အရူပါဝစရေ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ကာယသင်္ခါရော စ န နိရုဇ္ဈိတ္ထ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော န နိရုဇ္ဈိတ္ထာတိ။>
      text <ကာမာဝစရေ ပစ္ဆိမစိတ္တဿ ဘင်္ဂက္ခဏေ တေသံ တတ္ထ စိတ္တသင်္ခါရော န နိရုဇ္ဈိဿတိ၊ နော စ တေသံ တတ္ထ ကာယသင်္ခါရော န နိရုဇ္ဈိတ္ထ။ ရူပါဝစရေ အရူပါဝစရေ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ စိတ္တသင်္ခါရော စ န နိရုဇ္ဈိဿတိ ကာယသင်္ခါရော စ န နိရုဇ္ဈိတ္ထ။>
      text <၁၂၇>, <က ယဿ ယတ္ထ ဝစီသင်္ခါရော န နိရုဇ္ဈိတ္ထ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <အဝိတက္ကအဝိစာရဘူမိယံ တေသံ တတ္ထ ဝစီသင်္ခါရော န နိရုဇ္ဈိတ္ထ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ အဝိတက္ကအဝိစာရဘူမိယံ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိတ္ထ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိဿတိ တဿ တတ္ထ ဝစီသင်္ခါရော န နိရုဇ္ဈိတ္ထာတိ။>
      text <သဝိတက္ကသဝိစာရဘူမိယံ ပစ္ဆိမစိတ္တဿ ဘင်္ဂက္ခဏေ တေသံ တတ္ထ စိတ္တသင်္ခါရော န နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော န နိရုဇ္ဈိတ္ထ။ အဝိတက္ကအဝိစာရဘူမိယံ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ စိတ္တသင်္ခါရော စ န နိရုဇ္ဈိဿတိ ဝစီသင်္ခါရော စ န နိရုဇ္ဈိတ္ထ။>
      stand <နိရောဓဝါရော။>
  text <၂။ ပဝတ္တိ ၃။ ဥပ္ပါဒနိရောဓဝါရော>
  text <၁ ပစ္စုပ္ပန္နဝါရော>
    text <က အနုလောမပုဂ္ဂလော>
      text <၁၂၈>, <က ယဿ ကာယသင်္ခါရော ဥပ္ပဇ္ဇတိ တဿ ဝစီသင်္ခါရော နိရုဇ္ဈတီတိ။ နော။>
      text <ခ ယဿ ဝါ ပန ဝစီသင်္ခါရော နိရုဇ္ဈတိ တဿ ကာယသင်္ခါရော ဥပ္ပဇ္ဇတီတိ။ နော။>
      text <က ယဿ ကာယသင်္ခါရော ဥပ္ပဇ္ဇတိ တဿ စိတ္တသင်္ခါရော နိရုဇ္ဈတီတိ။ နော။>
      text <ခ ယဿ ဝါ ပန စိတ္တသင်္ခါရော နိရုဇ္ဈတိ တဿ ကာယသင်္ခါရော ဥပ္ပဇ္ဇတီတိ။ နော။>
      text <၁၂၉>, <က ယဿ ဝစီသင်္ခါရော ဥပ္ပဇ္ဇတိ တဿ စိတ္တသင်္ခါရော နိရုဇ္ဈတီတိ။ နော။>
      text <ခ ယဿ ဝါ ပန။ပေ။ နော။>
    text <ခ အနုလောမဩကာသော>
      text <၁၃၀>, <ယတ္ထ ကာယသင်္ခါရော ဥပ္ပဇ္ဇတိ တတ္ထ ဝစီသင်္ခါရော နိရုဇ္ဈတီတိ။>
      text <ဒုတိယဇ္ဈာနေ တတိယဇ္ဈာနေ တတ္ထ။ပေ။ ဣတရေသံ ယတ္ထကာနံ သဒိသံ။>
    text <ဂ အနုလောမပုဂ္ဂလောကာသာ>
      text <၁၃၁>, <ယဿ ယတ္ထ ကာယသင်္ခါရော ဥပ္ပဇ္ဇတိ။ပေ။ ယဿကမ္ပိ ယဿယတ္ထကမ္ပိ သဒိသံ။>
    text <ဃ ပစ္စနီကပုဂ္ဂလော>
      text <၁၃၂>, <က ယဿ ကာယသင်္ခါရော နုပ္ပဇ္ဇတိ တဿ ဝစီသင်္ခါရော န နိရုဇ္ဈတီတိ။>
      text <ဝိတက္ကဝိစာရာနံ ဘင်္ဂက္ခဏေ တေသံ ကာယသင်္ခါရော နုပ္ပဇ္ဇတိ၊ နော စ တေသံ ဝစီသင်္ခါရော န နိရုဇ္ဈတိ။ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ ဝစီသင်္ခါရော စ န နိရုဇ္ဈတိ။>
      text <ခ ယဿ ဝါ ပန ဝစီသင်္ခါရော န နိရုဇ္ဈတိ တဿ ကာယသင်္ခါရော နုပ္ပဇ္ဇတီတိ။>
      text <အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော န နိရုဇ္ဈတိ၊ နော စ တေသံ ကာယသင်္ခါရော နုပ္ပဇ္ဇတိ။ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ဝိနာ ဝိတက္ကဝိစာရေဟိ စိတ္တဿ ဘင်္ဂက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ န နိရုဇ္ဈတိ ကာယသင်္ခါရော စ နုပ္ပဇ္ဇတိ။>
      text <က ယဿ ကာယသင်္ခါရော နုပ္ပဇ္ဇတိ တဿ စိတ္တသင်္ခါရော နိရုဇ္ဈတီတိ။>
      text <သဗ္ဗေသံ စိတ္တဿ ဘင်္ဂက္ခဏေ တေသံ ကာယသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော န နိရုဇ္ဈတိ။ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈတိ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈတိ တဿ ကာယသင်္ခါရော နုပ္ပဇ္ဇတီတိ။>
      text <အဿာသပဿာသာနံ ဥပ္ပါဒက္ခဏေ တေသံ စိတ္တသင်္ခါရော န နိရုဇ္ဈတိ၊ နော စ တေသံ ကာယသင်္ခါရော နုပ္ပဇ္ဇတိ။ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော စ န နိရုဇ္ဈတိ ကာယသင်္ခါရော စ နုပ္ပဇ္ဇတိ။>
      text <၁၃၃>, <က ယဿ ဝစီသင်္ခါရော နုပ္ပဇ္ဇတိ တဿ စိတ္တသင်္ခါရော န နိရုဇ္ဈတီတိ။>
      text <သဗ္ဗေသံ စိတ္တဿ ဘင်္ဂက္ခဏေ တေသံ ဝစီသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော န နိရုဇ္ဈတိ။ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈတိ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈတိ တဿ ဝစီသင်္ခါရော နုပ္ပဇ္ဇတီတိ။>
      text <ဝိတက္ကဝိစာရာနံ ဥပ္ပါဒက္ခဏေ တေသံ စိတ္တသင်္ခါရော န နိရုဇ္ဈတိ၊ နော စ တေသံ ဝစီသင်္ခါရော နုပ္ပဇ္ဇတိ။ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော စ န နိရုဇ္ဈတိ ဝစီသင်္ခါရော စ နုပ္ပဇ္ဇတိ။>
    text <င ပစ္စနီကဩကာသော>
      text <၁၃၄>, <ယတ္ထ ကာယသင်္ခါရော နုပ္ပဇ္ဇတိ။ပေ။>
    text <စ ပစ္စနီကပုဂ္ဂလောကာသာ>
      text <၁၃၅>, <ယဿ ယတ္ထ ကာယသင်္ခါရော နုပ္ပဇ္ဇတိ။ပေ။>
      text <ယဿကမ္ပိ ယဿယတ္ထကမ္ပိ သဒိသံ၊ ယဿယတ္ထကေ နိရောဓသမာပန္နာနန္တိ န လဗ္ဘတိ။>
  text <၂ အတီတဝါရော>
    text <က အနုလောမပုဂ္ဂလော>
      text <၁၃၆>, <ယဿ ကာယသင်္ခါရော ဥပ္ပဇ္ဇိတ္ထ တဿ ဝစီသင်္ခါရော နိရုဇ္ဈိတ္ထာတိ။ အာမန္တာ။>
      text <အတီတာ ပုစ္ဆာ ဥပ္ပါဒဝါရေပိ နိရောဓဝါရေပိ ဥပ္ပါဒနိရောဓဝါရေပိ သဒိသံ ဝိတ္ထာရေတဗ္ဗာ။>
  text <၃ အနာဂတဝါရော>
    text <က အနုလောမပုဂ္ဂလော>
      text <၁၃၇>, <က ယဿ ကာယသင်္ခါရော ဥပ္ပဇ္ဇိဿတိ တဿ ဝစီသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ဝစီသင်္ခါရော နိရုဇ္ဈိဿတိ တဿ ကာယသင်္ခါရော ဥပ္ပဇ္ဇိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ဝစီသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော ဥပ္ပဇ္ဇိဿတိ။ ဣတရေသံ တေသံ ဝစီသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇိဿတိ။>
      text <က ယဿ ကာယသင်္ခါရော ဥပ္ပဇ္ဇိဿတိ တဿ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ကာယသင်္ခါရော ဥပ္ပဇ္ဇိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော ဥပ္ပဇ္ဇိဿတိ။ ဣတရေသံ တေသံ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇိဿတိ။>
      text <၁၃၈>, <က ယဿ ဝစီသင်္ခါရော ဥပ္ပဇ္ဇိဿတိ တဿ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ဝစီသင်္ခါရော ဥပ္ပဇ္ဇိဿတီတိ။>
      text <ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ဝစီသင်္ခါရော ဥပ္ပဇ္ဇိဿတိ။ ဣတရေသံ တေသံ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ ဥပ္ပဇ္ဇိဿတိ။>
    text <ခ အနုလောမဩကာသော>
      text <၁၃၉>, <ယတ္ထ ကာယသင်္ခါရော ဥပ္ပဇ္ဇိဿတိ။ပေ။>
    text <ဂ အနုလောမပုဂ္ဂလောကာသာ>
      text <၁၄၀>, <က ယဿ ယတ္ထ ကာယသင်္ခါရော ဥပ္ပဇ္ဇိဿတိ တဿ တတ္ထ ဝစီသင်္ခါရော နိရုဇ္ဈိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ကာယသင်္ခါရော ဥပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော နိရုဇ္ဈိဿတိ။ ပဌမဇ္ဈာနံ သမာပန္နာနံ ကာမာဝစရာနံ တေသံ တတ္ထ ကာယသင်္ခါရော စ ဥပ္ပဇ္ဇိဿတိ ဝစီသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော ဥပ္ပဇ္ဇိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇိဿတိ။ ပဌမဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ ဝစီသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇိဿတိ။>
      text <က ယဿ ယတ္ထ ကာယသင်္ခါရော ဥပ္ပဇ္ဇိဿတိ တဿ တတ္ထ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော ဥပ္ပဇ္ဇိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇိဿတိ။ ပဌမဇ္ဈာနံ ဒုတိယဇ္ဈာနံ တတိယဇ္ဈာနံ သမာပန္နာနံ ဣတရေသံ ကာမာဝစရာနံ တေသံ တတ္ထ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇိဿတိ။>
      text <၁၄၁>, <က ယဿ ယတ္ထ ဝစီသင်္ခါရော ဥပ္ပဇ္ဇိဿတိ တဿ တတ္ထ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ဝစီသင်္ခါရော ဥပ္ပဇ္ဇိဿတီတိ။>
      text <ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇိဿတိ။ ပဌမဇ္ဈာနံ သမာပန္နာနံ ကာမာဝစရာနံ ဣတရေသံ ရူပါဝစရာနံ အရူပါဝစရာနံ တေသံ တတ္ထ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ ဥပ္ပဇ္ဇိဿတိ။>
    text <ဃ ပစ္စနီကပုဂ္ဂလော>
      text <၁၄၂>, <က ယဿ ကာယသင်္ခါရော နုပ္ပဇ္ဇိဿတိ တဿ ဝစီသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော နုပ္ပဇ္ဇိဿတိ၊ နော စ တေသံ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော စ နုပ္ပဇ္ဇိဿတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <က ယဿ ကာယသင်္ခါရော နုပ္ပဇ္ဇိဿတိ တဿ စိတ္တသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရေ အရူပါဝစရေ ပစ္ဆိမဘဝိကာနံ ယေ စ ရူပါဝစရံ အရူပါဝစရံ ဥပပဇ္ဇိတွာ ပရိနိဗ္ဗာယိဿန္တိ တေသံ စဝန္တာနံ တေသံ ကာယသင်္ခါရော နုပ္ပဇ္ဇိဿတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ တေသံ ကာယသင်္ခါရော စ နုပ္ပဇ္ဇိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
      text <၁၄၃>, <က ယဿ ဝစီသင်္ခါရော နုပ္ပဇ္ဇိဿတိ တဿ စိတ္တသင်္ခါရော န နိရုဇ္ဈိဿတီတိ။>
      text <ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ဝစီသင်္ခါရော နုပ္ပဇ္ဇိဿတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ တေသံ ဝစီသင်္ခါရော စ နုပ္ပဇ္ဇိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန။ပေ။ အာမန္တာ။>
    text <င ပစ္စနီကဩကာသော>
      text <၁၄၄>, <ယတ္ထ ကာယသင်္ခါရော နုပ္ပဇ္ဇိဿတိ။ပေ။>
    text <စ ပစ္စနီကပုဂ္ဂလောကာသာ>
      text <၁၄၅>, <က ယဿ ယတ္ထ ကာယသင်္ခါရော နုပ္ပဇ္ဇိဿတိ တဿ တတ္ထ ဝစီသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိဿတိ၊ နော စ တေသံ တတ္ထ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိဿတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော နုပ္ပဇ္ဇိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ တေသံ တတ္ထ ဝစီသင်္ခါရော န နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နုပ္ပဇ္ဇိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိဿတိ ကာယသင်္ခါရော စ နုပ္ပဇ္ဇိဿတိ။>
      text <က ယဿ ယတ္ထ ကာယသင်္ခါရော နုပ္ပဇ္ဇိဿတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <ကာမာဝစရာနံ ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ ကာမာဝစရာနံ ပစ္ဆိမစိတ္တံ ဥပ္ပဇ္ဇိဿတိ စတုတ္ထဇ္ဈာနံ သမာပန္နာနံ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇိဿတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ။ပေ။ အာမန္တာ။>
      text <၁၄၆>, <က ယဿ ယတ္ထ ဝစီသင်္ခါရော နုပ္ပဇ္ဇိဿတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <ပစ္ဆိမစိတ္တဿ ဥပ္ပါဒက္ခဏေ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ စတုတ္ထဇ္ဈာနံ သမာပန္နာနံ တေသံ တတ္ထ ဝစီသင်္ခါရော နုပ္ပဇ္ဇိဿတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇိဿတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ။ပေ။ အာမန္တာ။>
  text <၄ ပစ္စုပ္ပန္နာတီတဝါရော>
    text <က အနုလောမပုဂ္ဂလော>
      text <၁၄၇>, <က ယဿ ကာယသင်္ခါရော ဥပ္ပဇ္ဇတိ တဿ ဝစီသင်္ခါရော နိရုဇ္ဈိတ္ထာတိ။ အာမန္တာ။>
      text <ခ ယဿ ဝါ ပန ဝစီသင်္ခါရော နိရုဇ္ဈိတ္ထ တဿ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော နိရုဇ္ဈိတ္ထ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော စ နိရုဇ္ဈိတ္ထ ကာယသင်္ခါရော စ ဥပ္ပဇ္ဇတိ။>
      text <ယထာ ဥပ္ပါဒဝါရေ ပစ္စုပ္ပန္နာတီတာ ပုစ္ဆာ အနုလောမမ္ပိ ပစ္စနီကမ္ပိ ဝိဘတ္တာ ဧဝံ ဥပ္ပါဒဝါရနိရောဓဝါရေပိ ပစ္စုပ္ပန္နာတီတာ ပုစ္ဆာ အနုလောမမ္ပိ ပစ္စနီကမ္ပိ ဝိဘဇိတဗ္ဗာ။>
  text <၅ ပစ္စုပ္ပန္နာနာဂတဝါရော>
    text <က အနုလောမပုဂ္ဂလော>
      text <၁၄၈>, <က ယဿ ကာယသင်္ခါရော ဥပ္ပဇ္ဇတိ တဿ ဝစီသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ဝစီသင်္ခါရော နိရုဇ္ဈိဿတိ တဿ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ ဝစီသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇတိ။>
      text <က ယဿ ကာယသင်္ခါရော ဥပ္ပဇ္ဇတိ တဿ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇတိ။>
      text <၁၄၉>, <က ယဿ ဝစီသင်္ခါရော ဥပ္ပဇ္ဇတိ တဿ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ဝစီသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ စိတ္တသင်္ခါရော နိရုဇ္ဈိဿတိ၊ နော စ တေသံ ဝစီသင်္ခါရော ဥပ္ပဇ္ဇတိ။ ဝိတက္ကဝိစာရာနံ ဥပ္ပါဒက္ခဏေ တေသံ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ ဥပ္ပဇ္ဇတိ။>
    text <ခ အနုလောမဩကာသော>
      text <၁၅၀>, <ယတ္ထ ကာယသင်္ခါရော ဥပ္ပဇ္ဇတိ။ပေ။>
    text <ဂ အနုလောမပုဂ္ဂလောကာသာ>
      text <၁၅၁>, <က ယဿ ယတ္ထ ကာယသင်္ခါရော ဥပ္ပဇ္ဇတိ တဿ တတ္ထ ဝစီသင်္ခါရော နိရုဇ္ဈိဿတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ကာယသင်္ခါရော ဥပ္ပဇ္ဇတိ၊ နော စ တေသံ တတ္ထ ဝစီသင်္ခါရော နိရုဇ္ဈိဿတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ကာယသင်္ခါရော စ ဥပ္ပဇ္ဇတိ ဝစီသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော ဥပ္ပဇ္ဇတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ရူပါဝစရာနံ အရူပါဝစရာနံ တေသံ တတ္ထ ဝစီသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇတိ။ ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ဝစီသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇတိ။>
      text <က ယဿ ယတ္ထ ကာယသင်္ခါရော ဥပ္ပဇ္ဇတိ တဿ တတ္ထ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ကာယသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ကာယသင်္ခါရော ဥပ္ပဇ္ဇတိ။ အဿာသပဿာသာနံ ဥပ္ပါဒက္ခဏေ တေသံ တတ္ထ စိတ္တသင်္ခါရော စ နိရုဇ္ဈိဿတိ ကာယသင်္ခါရော စ ဥပ္ပဇ္ဇတိ။>
      text <၁၅၂>, <က ယဿ ယတ္ထ ဝစီသင်္ခါရော ဥပ္ပဇ္ဇတိ တဿ တတ္ထ စိတ္တသင်္ခါရော နိရုဇ္ဈိဿတီတိ။ အာမန္တာ။>
      text <ခ ယဿ ဝါ ပန ယတ္ထ စိတ္တသင်္ခါရော နိရုဇ္ဈိဿတိ တဿ တတ္ထ ဝစီသင်္ခါရော ဥပ္ပဇ္ဇတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ တတ္ထ စိတ္တသင်္ခါရော နိရုဇ္ဈိဿတိ၊ နော စ တေသံ တတ္ထ ဝစီသင်္ခါရော ဥပ္ပဇ္ဇတိ။ ဝိတက္ကဝိစာရာနံ ဥပ္ပါဒက္ခဏေ တေသံ တတ္ထ စိတ္တသင်္ခါရော စ နိရုဇ္ဈိဿတိ ဝစီသင်္ခါရော စ ဥပ္ပဇ္ဇတိ။>
    text <ဃ ပစ္စနီကပုဂ္ဂလော>
      text <၁၅၃>, <က ယဿ ကာယသင်္ခါရော နုပ္ပဇ္ဇတိ တဿ ဝစီသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော နုပ္ပဇ္ဇတိ၊ နော စ တေသံ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော စ နုပ္ပဇ္ဇတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ဝစီသင်္ခါရော န နိရုဇ္ဈိဿတိ တဿ ကာယသင်္ခါရော နုပ္ပဇ္ဇတီတိ။ အာမန္တာ။>
      text <က ယဿ ကာယသင်္ခါရော နုပ္ပဇ္ဇတိ တဿ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ကာယသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ တေသံ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈိဿတိ တဿ ကာယသင်္ခါရော နုပ္ပဇ္ဇတီတိ။ အာမန္တာ။>
      text <၁၅၄>, <က ယဿ ဝစီသင်္ခါရော နုပ္ပဇ္ဇတိ တဿ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ နိရောဓသမာပန္နာနံ အသညသတ္တာနံ တေသံ ဝစီသင်္ခါရော နုပ္ပဇ္ဇတိ၊ နော စ တေသံ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ တေသံ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန စိတ္တသင်္ခါရော န နိရုဇ္ဈိဿတိ တဿ ဝစီသင်္ခါရော နုပ္ပဇ္ဇတီတိ။ အာမန္တာ။>
    text <င ပစ္စနီကဩကာသော>
      text <၁၅၅>, <ယတ္ထ ကာယသင်္ခါရော နုပ္ပဇ္ဇတိ။ပေ။>
    text <စ ပစ္စနီကပုဂ္ဂလောကာသာ>
      text <၁၅၆>, <က ယဿ ယတ္ထ ကာယသင်္ခါရော နုပ္ပဇ္ဇတိ တဿ တတ္ထ ဝစီသင်္ခါရော န နိရုဇ္ဈိဿတီတိ။>
      text <ပဌမဇ္ဈာနံ သမာပန္နာနံ ကာမာဝစရာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ ရူပါဝစရာနံ အရူပါဝစရာနံ တေသံ တတ္ထ ကာယသင်္ခါရော နုပ္ပဇ္ဇတိ၊ နော စ တေသံ တတ္ထ ဝစီသင်္ခါရော န နိရုဇ္ဈိဿတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇတိ ဝစီသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ ဝစီသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော နုပ္ပဇ္ဇတီတိ။>
      text <ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဥပ္ပါဒက္ခဏေ တေသံ တတ္ထ ဝစီသင်္ခါရော န နိရုဇ္ဈိဿတိ၊ နော စ တေသံ တတ္ထ ကာယသင်္ခါရော နုပ္ပဇ္ဇတိ။ သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ ဒုတိယဇ္ဈာနံ တတိယဇ္ဈာနံ သမာပန္နာနံ အဿာသပဿာသာနံ ဘင်္ဂက္ခဏေ တေသံယေဝ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ စတုတ္ထဇ္ဈာနံ သမာပန္နာနံ အသညသတ္တာနံ တေသံ တတ္ထ ဝစီသင်္ခါရော စ န နိရုဇ္ဈိဿတိ ကာယသင်္ခါရော စ နုပ္ပဇ္ဇတိ။>
      text <က ယဿ ယတ္ထ ကာယသင်္ခါရော နုပ္ပဇ္ဇတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ အဿာသပဿာသေဟိ စိတ္တဿ ဥပ္ပါဒက္ခဏေ တေသံ တတ္ထ ကာယသင်္ခါရော နုပ္ပဇ္ဇတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ကာယသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိဿတိ တဿ တတ္ထ ကာယသင်္ခါရော နုပ္ပဇ္ဇတီတိ။ အာမန္တာ။>
      text <၁၅၇>, <က ယဿ ယတ္ထ ဝစီသင်္ခါရော နုပ္ပဇ္ဇတိ တဿ တတ္ထ စိတ္တသင်္ခါရော န နိရုဇ္ဈိဿတီတိ။>
      text <သဗ္ဗေသံ စိတ္တဿ ဘင်္ဂက္ခဏေ ဝိနာ ဝိတက္ကဝိစာရေဟိ စိတ္တဿ ဥပ္ပါဒက္ခဏေ တေသံ တတ္ထ ဝစီသင်္ခါရော နုပ္ပဇ္ဇတိ၊ နော စ တေသံ တတ္ထ စိတ္တသင်္ခါရော န နိရုဇ္ဈိဿတိ။ ပစ္ဆိမစိတ္တဿ ဘင်္ဂက္ခဏေ အသညသတ္တာနံ တေသံ တတ္ထ ဝစီသင်္ခါရော စ နုပ္ပဇ္ဇတိ စိတ္တသင်္ခါရော စ န နိရုဇ္ဈိဿတိ။>
      text <ခ ယဿ ဝါ ပန ယတ္ထ စိတ္တသင်္ခါရော န နိရုဇ္ဈိဿတိ တဿ တတ္ထ ဝစီသင်္ခါရော နုပ္ပဇ္ဇတီတိ။ အာမန္တာ။>
  text <၆ အတီတာနာဂတဝါရော>
    text <က အနုလောမပုဂ္ဂလော>
      text <၁၅၈>, <က ယဿ ကာယသင်္ခါရော ဥပ္ပဇ္ဇိတ္ထ တဿ ဝစီသင်္ခါရော နိရုဇ္ဈိဿတီတိ။>
      text <သဝိတက္ကသဝိစာရပစ္ဆိမစိတ္တဿ ဘင်္ဂက္ခဏေ အဝိတက္ကအဝိစာရပစ္ဆိမစိတ္တသမင်္ဂီနံ ယဿ စိတ္တဿ အနန္တရာ အဝိတက္ကအဝိစာရံ ပစ္ဆိမစိတ္တံ ဥပ္ပဇ္ဇိဿတိ တေသံ ကာယသင်္ခါရော ဥပ္ပဇ္ဇိတ္ထ၊ နော စ တေသံ ဝစီသင်္ခါရော နိရုဇ္ဈိဿတိ။ ဣတရေသံ တေသံ ကာယသင်္ခါရော စ ဥပ္ပဇ္ဇိတ္ထ ဝစီသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန ဝစီသင်္ခါရော နိရုဇ္ဈိဿတိ တဿ ကာယသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <က ယဿ ကာယသင်္ခါရော ဥပ္ပဇ္ဇိတ္ထ တဿ စိတ္တသင်္ခါရော နိရုဇ္ဈိဿတီတိ။>
      text <ပစ္ဆိမစိတ္တဿ ဘင်္ဂက္ခဏေ တေသံ ကာယသင်္ခါရော ဥပ္ပဇ္ဇိတ္ထ၊ နော စ တေသံ စိတ္တသင်္ခါရော နိရုဇ္ဈိဿတိ။ ဣတရေသံ တေသံ ကာယသင်္ခါရော စ ဥပ္ပဇ္ဇိတ္ထ စိတ္တသင်္ခါရော စ နိရုဇ္ဈိဿတိ။>
      text <ခ ယဿ ဝါ ပန စိတ္တသင်္ခါရော နိရုဇ္ဈိဿတိ တဿ ကာယသင်္ခါရော ဥပ္ပဇ္ဇိတ္ထာတိ။ အာမန္တာ။>
      text <ယထာ နိရောဓဝါရေ အတီတာနာဂတာ ပုစ္ဆာ အနုလောမမ္ပိ ပစ္စနီကမ္ပိ ဧဝံ ဥပ္ပါဒနိရောဓဝါရေပိ အတီတာနာဂတာ ပုစ္ဆာ အနုလောမမ္ပိ ပစ္စနီကမ္ပိ ဝိဘဇိတဗ္ဗံ အသမ္မောဟန္တေန နိရောဓဝါရေန သဒိသံ၊ နတ္ထိ နာနာကရဏံ။>
      stand <ဥပ္ပါဒနိရောဓဝါရော။>
  text <၃။ ပရိညာဝါရော>
    text <၁-၆။ ပစ္စုပ္ပန္နဝါရာဒိ>
      text <၁၅၉>, <က ယော ကာယသင်္ခါရံ ပရိဇာနာတိ သော ဝစီသင်္ခါရံ ပရိဇာနာတီတိ။ အာမန္တာ။>
      text <ခ ယော ဝါ ပန ဝစီသင်္ခါရံ ပရိဇာနာတိ သော ကာယသင်္ခါရံ ပရိဇာနာတီတိ။ အာမန္တာ။>
      text <ယထာ ခန္ဓယမကေ ပရိညာဝါရံ ဝိဘတ္တံ ဧဝံ သင်္ခါရယမကေပိ ပရိညာဝါရံ ဝိဘဇိတဗ္ဗံ။>
      stand <ပရိညာဝါရော။>
      stand <သင်္ခါရယမကံ နိဋ္ဌိတံ။>
      stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။>
