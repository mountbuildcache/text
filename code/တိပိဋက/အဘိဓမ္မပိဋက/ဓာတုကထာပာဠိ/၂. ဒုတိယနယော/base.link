text <၂။ ဒုတိယနယော>
  text <၂။ သင်္ဂဟိတေနအသင်္ဂဟိတပဒနိဒ္ဒေသော>
    text <၁၇၁>, <စက္ခါယတနေန ယေ ဓမ္မာ။ ဖောဋ္ဌဗ္ဗာယတနေန ယေ ဓမ္မာ။ စက္ခုဓာတုယာ ယေ ဓမ္မာ။ ဖောဋ္ဌဗ္ဗဓာတုယာ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ၊ တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ အသင်္ဂဟိတာ။ တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ။>
    text <၁၇၂>, <စက္ခုဝိညာဏဓာတုယာ ယေ ဓမ္မာ။ သောတဝိညာဏဓာတုယာ ယေ ဓမ္မာ။ ဃာနဝိညာဏဓာတုယာ ယေ ဓမ္မာ။ ဇိဝှာဝိညာဏဓာတုယာ ယေ ဓမ္မာ။ ကာယဝိညာဏဓာတုယာ ယေ ဓမ္မာ။ မနောဓာတုယာ ယေ ဓမ္မာ။ မနောဝိညာဏဓာတုယာ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ။ပေ။ တေ ဓမ္မာ စတူဟိ ခန္ဓေဟိ ဧကာဒသဟာယတနေဟိ ဒွာဒသဟိ ဓာတူဟိ အသင်္ဂဟိတာ။>
    text <၁၇၃>, <စက္ခုန္ဒြိယေန ယေ ဓမ္မာ။ သောတိန္ဒြိယေန ယေ ဓမ္မာ။ ဃာနိန္ဒြိယေန ယေ ဓမ္မာ။ ဇိဝှိန္ဒြိယေန ယေ ဓမ္မာ။ ကာယိန္ဒြိယေန ယေ ဓမ္မာ။ ဣတ္ထိန္ဒြိယေန ယေ ဓမ္မာ။ ပုရိသိန္ဒြိယေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ။ပေ။ တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ။>
    text <၁၇၄>, <အသညာဘဝေန ယေ ဓမ္မာ။ ဧကဝေါကာရဘဝေန ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ။ပေ။ တေ ဓမ္မာ စတူဟိ ခန္ဓေဟိ တီဟာယတနေဟိ နဝဟိ ဓာတူဟိ အသင်္ဂဟိတာ။>
    text <၁၇၅>, <ပရိဒေဝေန ယေ ဓမ္မာ။ သနိဒဿနသပ္ပဋိဃေဟိ ဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ။ပေ။ တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ။>
    text <၁၇၆>, <အနိဒဿနသပ္ပဋိဃေဟိ ဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ။ပေ။ တေ ဓမ္မာ စတူဟိ ခန္ဓေဟိ ဒသဟာယတနေဟိ သောဠသဟိ ဓာတူဟိ အသင်္ဂဟိတာ။>
    text <၁၇၇>, <သနိဒဿနေဟိ ဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ။ပေ။ တေ ဓမ္မာ စတူဟိ ခန္ဓေဟိ ဒွီဟာယတနေဟိ အဋ္ဌဟိ ဓာတူဟိ အသင်္ဂဟိတာ။>
    text <၁၇၈>, <သပ္ပဋိဃေဟိ ဓမ္မေဟိ ယေ ဓမ္မာ။ ဥပါဒာဓမ္မေဟိ ယေ ဓမ္မာ ခန္ဓသင်္ဂဟေန သင်္ဂဟိတာ အာယတနသင်္ဂဟေန အသင်္ဂဟိတာ ဓာတုသင်္ဂဟေန အသင်္ဂဟိတာ၊ တေ ဓမ္မာ ကတိဟိ ခန္ဓေဟိ ကတိဟာယတနေဟိ ကတိဟိ ဓာတူဟိ အသင်္ဂဟိတာ။ တေ ဓမ္မာ စတူဟိ ခန္ဓေဟိ ဧကာဒသဟာယတနေဟိ သတ္တရသဟိ ဓာတူဟိ အသင်္ဂဟိတာ။>
    block
      text <ဒသာယတနာ သတ္တရသ ဓာတုယော၊>
      text <သတ္တိန္ဒြိယာ အသညာဘဝေါ ဧကဝေါကာရဘဝေါ။>
      text <ပရိဒေဝေါ သနိဒဿနသပ္ပဋိဃံ၊>
      text <အနိဒဿနံ ပုနဒေဝ သပ္ပဋိဃံ ဥပါဒာတိ။>
    stand <သင်္ဂဟိတေနအသင်္ဂဟိတပဒနိဒ္ဒေသော ဒုတိယော။>
