text <၈။ သမ္မပ္ပဓာနဝိဘင်္ဂေါ>
  text <၁။ သုတ္တန္တဘာဇနီယံ>
    text <၃၉၀>, <စတ္တာရော သမ္မပ္ပဓာနာ ဣဓ ဘိက္ခု အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ၊ ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ၊ အနုပ္ပန္နာနံ ကုသလာနံ ဓမ္မာနံ ဥပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ၊ ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၃၉၁>, <ကထဉ္စ ဘိက္ခု အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ တတ္ထ ကတမေ အနုပ္ပန္နာ ပါပကာ အကုသလာ ဓမ္မာ။ တီဏိ အကုသလမူလာနိ လောဘော၊ ဒောသော၊ မောဟော။ တဒေကဋ္ဌာ စ ကိလေသာ။ တံသမ္ပယုတ္တော ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော၊ တံသမုဋ္ဌာနံ ကာယကမ္မံ ဝစီကမ္မံ မနောကမ္မံ ဣမေ ဝုစ္စန္တိ အနုပ္ပန္နာ ပါပကာ အကုသလာ ဓမ္မာ။ ဣတိ ဣမေသံ အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၃၉၂>, <ဆန္ဒံ ဇနေတီတိ။ တတ္ထ ကတမော ဆန္ဒော။ ယော ဆန္ဒော ဆန္ဒိကတာ ကတ္တုကမျတာ ကုသလော ဓမ္မစ္ဆန္ဒော အယံ ဝုစ္စတိ ဆန္ဒော။ ဣမံ ဆန္ဒံ ဇနေတိ သဉ္ဇနေတိ ဥဋ္ဌပေတိ သမုဋ္ဌပေတိ နိဗ္ဗတ္တေတိ အဘိနိဗ္ဗတ္တေတိ။ တေန ဝုစ္စတိ ဆန္ဒံ ဇနေတီတိ။>
    text <၃၉၃>, <ဝါယမတီတိ။ တတ္ထ ကတမော ဝါယာမော။ ယော စေတသိကော ဝီရိယာရမ္ဘော။ပေ။ သမ္မာဝါယာမော အယံ ဝုစ္စတိ ဝါယာမော။ ဣမိနာ ဝါယာမေန ဥပေတော ဟောတိ သမုပေတော ဥပါဂတော သမုပါဂတော ဥပပန္နော သမ္ပန္နော သမန္နာဂတော။ တေန ဝုစ္စတိ ဝါယမတီတိ။>
    text <၃၉၄>, <ဝီရိယံ အာရဘတီတိ။ တတ္ထ ကတမံ ဝီရိယံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဣဒံ ဝုစ္စတိ ဝီရိယံ။ ဣမံ ဝီရိယံ အာရဘတိ သမာရဘတိ အာသေဝတိ ဘာဝေတိ ဗဟုလီကရောတိ။ တေန ဝုစ္စတိ ဝီရိယံ အာရဘတီတိ။>
    text <၃၉၅>, <စိတ္တံ ပဂ္ဂဏှာတီတိ။ တတ္ထ ကတမံ စိတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ စိတ္တံ။ ဣမံ စိတ္တံ ပဂ္ဂဏှာတိ သမ္ပဂ္ဂဏှာတိ ဥပတ္ထမ္ဘေတိ ပစ္စုပတ္ထမ္ဘေတိ။ တေန ဝုစ္စတိ စိတ္တံ ပဂ္ဂဏှာတီတိ။>
    text <၃၉၆>, <ပဒဟတီတိ။ တတ္ထ ကတမံ ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဣဒံ ဝုစ္စတိ ပဓာနံ။ ဣမိနာ ပဓာနေန ဥပေတော ဟောတိ။ပေ။ သမန္နာဂတော။ တေန ဝုစ္စတိ ပဒဟတီတိ။>
    text <၃၉၇>, <ကထဉ္စ ဘိက္ခု ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ တတ္ထ ကတမေ ဥပ္ပန္နာ ပါပကာ အကုသလာ ဓမ္မာ။ တီဏိ အကုသလမူလာနိ လောဘော၊ ဒောသော၊ မောဟော။ တဒေကဋ္ဌာ စ ကိလေသာ။ တံသမ္ပယုတ္တော ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော၊ တံသမုဋ္ဌာနံ ကာယကမ္မံ ဝစီကမ္မံ မနောကမ္မံ ဣမေ ဝုစ္စန္တိ ဥပ္ပန္နာ ပါပကာ အကုသလာ ဓမ္မာ။ ဣတိ ဣမေသံ ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၃၉၈>, <ဆန္ဒံ ဇနေတီတိ။ တတ္ထ ကတမော ဆန္ဒော။ ယော ဆန္ဒော ဆန္ဒိကတာ ကတ္တုကမျတာ ကုသလော ဓမ္မစ္ဆန္ဒော အယံ ဝုစ္စတိ ဆန္ဒော။ ဣမံ ဆန္ဒံ ဇနေတိ သဉ္ဇနေတိ ဥဋ္ဌပေတိ သမုဋ္ဌပေတိ နိဗ္ဗတ္တေတိ အဘိနိဗ္ဗတ္တေတိ။ တေန ဝုစ္စတိ ဆန္ဒံ ဇနေတီတိ။>
    text <၃၉၉>, <ဝါယမတီတိ။ တတ္ထ ကတမော ဝါယာမော။ ယော စေတသိကော ဝီရိယာရမ္ဘော။ပေ။ သမ္မာဝါယာမော အယံ ဝုစ္စတိ ဝါယာမော။ ဣမိနာ ဝါယာမေန ဥပေတော ဟောတိ။ပေ။ သမန္နာဂတော။ တေန ဝုစ္စတိ ဝါယမတီတိ။>
    text <၄၀၀>, <ဝီရိယံ အာရဘတီတိ။ တတ္ထ ကတမံ ဝီရိယံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဣဒံ ဝုစ္စတိ ဝီရိယံ။ ဣမံ ဝီရိယံ အာရဘတိ သမာရဘတိ အာသေဝတိ ဘာဝေတိ ဗဟုလီကရောတိ။ တေန ဝုစ္စတိ ဝီရိယံ အာရဘတီတိ။>
    text <၄၀၁>, <စိတ္တံ ပဂ္ဂဏှာတီတိ။ တတ္ထ ကတမံ စိတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ စိတ္တံ။ ဣမံ စိတ္တံ ပဂ္ဂဏှာတိ သမ္ပဂ္ဂဏှာတိ ဥပတ္ထမ္ဘေတိ ပစ္စုပတ္ထမ္ဘေတိ။ တေန ဝုစ္စတိ စိတ္တံ ပဂ္ဂဏှာတီတိ။>
    text <၄၀၂>, <ပဒဟတီတိ။ တတ္ထ ကတမံ ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဣဒံ ဝုစ္စတိ ပဓာနံ။ ဣမိနာ ပဓာနေန ဥပေတော ဟောတိ။ပေ။ သမန္နာဂတော။ တေန ဝုစ္စတိ ပဒဟတီတိ။>
    text <၄၀၃>, <ကထဉ္စ ဘိက္ခု အနုပ္ပန္နာနံ ကုသလာနံ ဓမ္မာနံ ဥပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ တတ္ထ ကတမေ အနုပ္ပန္နာ ကုသလာ ဓမ္မာ။ တီဏိ ကုသလမူလာနိ အလောဘော၊ အဒောသော၊ အမောဟော။ တံသမ္ပယုတ္တော ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော။ တံသမုဋ္ဌာနံ ကာယကမ္မံ၊ ဝစီကမ္မံ၊ မနောကမ္မံ ဣမေ ဝုစ္စန္တိ အနုပ္ပန္နာ ကုသလာ ဓမ္မာ။ ဣတိ ဣမေသံ အနုပ္ပန္နာနံ ကုသလာနံ ဓမ္မာနံ ဥပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၀၄>, <ဆန္ဒံ ဇနေတီတိ။ပေ။ ဝါယမတီတိ။ပေ။ ဝီရိယံ အာရဘတီတိ။ပေ။ စိတ္တံ ပဂ္ဂဏှာတီတိ။ပေ။ ပဒဟတီတိ။ တတ္ထ ကတမံ ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဣဒံ ဝုစ္စတိ ပဓာနံ။ ဣမိနာ ပဓာနေန ဥပေတော ဟောတိ။ပေ။ သမန္နာဂတော။ တေန ဝုစ္စတိ ပဒဟတီတိ။>
    text <၄၀၅>, <ကထဉ္စ ဘိက္ခု ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ တတ္ထ ကတမေ ဥပ္ပန္နာ ကုသလာ ဓမ္မာ။ တီဏိ ကုသလမူလာနိ အလောဘော၊ အဒောသော၊ အမောဟော။ တံသမ္ပယုတ္တော ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော၊ တံသမုဋ္ဌာနံ ကာယကမ္မံ ဝစီကမ္မံ မနောကမ္မံ ဣမေ ဝုစ္စန္တိ ဥပ္ပန္နာ ကုသလာ ဓမ္မာ။ ဣတိ ဣမေသံ ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၀၆>, <ဌိတိယာတိ။ ယာ ဌိတိ သော အသမ္မောသော၊ ယော အသမ္မောသော သော ဘိယျောဘာဝေါ၊ ယော ဘိယျောဘာဝေါ တံ ဝေပုလ္လံ၊ ယံ ဝေပုလ္လံ သာ ဘာဝနာ၊ ယာ ဘာဝနာ သာ ပါရိပူရီ။>
    text <၄၀၇>, <ဆန္ဒံ ဇနေတီတိ။ပေ။ ဝါယမတီတိ။ပေ။ ဝီရိယံ အာရဘတီတိ။ပေ။ စိတ္တံ ပဂ္ဂဏှာတီတိ။ပေ။ ပဒဟတီတိ။ တတ္ထ ကတမံ ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဣဒံ ဝုစ္စတိ ပဓာနံ။ ဣမိနာ ပဓာနေန ဥပေတော ဟောတိ။ပေ။ သမန္နာဂတော။ တေန ဝုစ္စတိ ပဒဟတီတိ။>
    stand <သုတ္တန္တဘာဇနီယံ။>
  text <၂။ အဘိဓမ္မဘာဇနီယံ>
    text <၄၀၈>, <စတ္တာရော သမ္မပ္ပဓာနာ ဣဓ ဘိက္ခု အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ၊ ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ၊ အနုပ္ပန္နာနံ ကုသလာနံ ဓမ္မာနံ ဥပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ၊ ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၀၉>, <ကထဉ္စ ဘိက္ခု အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၁၀>, <ဆန္ဒံ ဇနေတီတိ။ တတ္ထ ကတမော ဆန္ဒော။ ယော ဆန္ဒော ဆန္ဒိကတာ ကတ္တုကမျတာ ကုသလော ဓမ္မစ္ဆန္ဒော အယံ ဝုစ္စတိ ဆန္ဒော။ ဣမံ ဆန္ဒံ ဇနေတိ သဉ္ဇနေတိ ဥဋ္ဌပေတိ သမုဋ္ဌပေတိ နိဗ္ဗတ္တေတိ အဘိနိဗ္ဗတ္တေတိ။ တေန ဝုစ္စတိ ဆန္ဒံ ဇနေတီတိ။>
    text <၄၁၁>, <ဝါယမတီတိ။ တတ္ထ ကတမော ဝါယာမော။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ အယံ ဝုစ္စတိ ဝါယာမော။ ဣမိနာ ဝါယာမေန ဥပေတော ဟောတိ သမုပေတော ဥပါဂတော သမုပါဂတော ဥပပန္နော သမ္ပန္နော သမန္နာဂတော။ တေန ဝုစ္စတိ ဝါယမတီတိ။>
    text <၄၁၂>, <ဝီရိယံ အာရဘတီတိ။ တတ္ထ ကတမံ ဝီရိယံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ ဣဒံ ဝုစ္စတိ ဝီရိယံ။ ဣမံ ဝီရိယံ အာရဘတိ သမာရဘတိ အာသေဝတိ ဘာဝေတိ ဗဟုလီကရောတိ။ တေန ဝုစ္စတိ ဝီရိယံ အာရဘတီတိ။>
    text <၄၁၃>, <စိတ္တံ ပဂ္ဂဏှာတီတိ။ တတ္ထ ကတမံ စိတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ စိတ္တံ။ ဣမံ စိတ္တံ ပဂ္ဂဏှာတိ သမ္ပဂ္ဂဏှာတိ ဥပတ္ထမ္ဘေတိ ပစ္စုပတ္ထမ္ဘေတိ။ တေန ဝုစ္စတိ စိတ္တံ ပဂ္ဂဏှာတီတိ။>
    text <၄၁၄>, <ပဒဟတီတိ။ တတ္ထ ကတမံ သမ္မပ္ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ ဣဒံ ဝုစ္စတိ သမ္မပ္ပဓာနံ။ အဝသေသာ ဓမ္မာ သမ္မပ္ပဓာနသမ္ပယုတ္တာ။>
    text <၄၁၅>, <ကထဉ္စ ဘိက္ခု ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၁၆>, <ဆန္ဒံ ဇနေတီတိ။ပေ။ ဝါယမတီတိ။ပေ။ ဝီရိယံ အာရဘတီတိ။ပေ။ စိတ္တံ ပဂ္ဂဏှာတီတိ။ပေ။ ပဒဟတီတိ။ တတ္ထ ကတမံ သမ္မပ္ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ ဣဒံ ဝုစ္စတိ သမ္မပ္ပဓာနံ။ အဝသေသာ ဓမ္မာ သမ္မပ္ပဓာနသမ္ပယုတ္တာ။>
    text <၄၁၇>, <ကထဉ္စ ဘိက္ခု အနုပ္ပန္နာနံ ကုသလာနံ ဓမ္မာနံ ဥပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ အနုပ္ပန္နာနံ ကုသလာနံ ဓမ္မာနံ ဥပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၁၈>, <ဆန္ဒံ ဇနေတီတိ။ပေ။ ဝါယမတီတိ။ပေ။ ဝီရိယံ အာရဘတီတိ။ပေ။ စိတ္တံ ပဂ္ဂဏှာတီတိ။ပေ။ ပဒဟတီတိ။ တတ္ထ ကတမံ သမ္မပ္ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ ဣဒံ ဝုစ္စတိ သမ္မပ္ပဓာနံ။ အဝသေသာ ဓမ္မာ သမ္မပ္ပဓာနသမ္ပယုတ္တာ။>
    text <၄၁၉>, <ကထဉ္စ ဘိက္ခု ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။ ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ တသ္မိံ သမယေ ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၂၀>, <ဌိတိယာတိ။ ယာ ဌိတိ သော အသမ္မောသော၊ ယော အသမ္မောသော သော ဘိယျောဘာဝေါ၊ ယော ဘိယျောဘာဝေါ တံ ဝေပုလ္လံ၊ ယံ ဝေပုလ္လံ သာ ဘာဝနာ၊ ယာ ဘာဝနာ သာ ပါရိပူရီ။>
    text <၄၂၁>, <ဆန္ဒံ ဇနေတီတိ။ တတ္ထ ကတမော ဆန္ဒော။ ယော ဆန္ဒော ဆန္ဒိကတာ ကတ္တုကမျတာ ကုသလော ဓမ္မစ္ဆန္ဒော အယံ ဝုစ္စတိ ဆန္ဒော။ ဣမံ ဆန္ဒံ ဇနေတိ သဉ္ဇနေတိ ဥဋ္ဌပေတိ သမုဋ္ဌပေတိ နိဗ္ဗတ္တေတိ အဘိနိဗ္ဗတ္တေတိ။ တေန ဝုစ္စတိ ဆန္ဒံ ဇနေတီတိ။>
    text <၄၂၂>, <ဝါယမတီတိ။ တတ္ထ ကတမော ဝါယာမော။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ အယံ ဝုစ္စတိ ဝါယာမော။ ဣမိနာ ဝါယာမေန ဥပေတော ဟောတိ။ပေ။ သမန္နာဂတော။ တေန ဝုစ္စတိ ဝါယမတီတိ။>
    text <၄၂၃>, <ဝီရိယံ အာရဘတီတိ။ တတ္ထ ကတမံ ဝီရိယံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ ဣဒံ ဝုစ္စတိ ဝီရိယံ။ ဣမံ ဝီရိယံ အာရဘတိ သမာရဘတိ အာသေဝတိ ဘာဝေတိ ဗဟုလီကရောတိ။ တေန ဝုစ္စတိ ဝီရိယံ အာရဘတီတိ။>
    text <၄၂၄>, <စိတ္တံ ပဂ္ဂဏှာတီတိ။ တတ္ထ ကတမံ စိတ္တံ။ ယံ စိတ္တံ မနော မာနသံ။ပေ။ တဇ္ဇာမနောဝိညာဏဓာတု ဣဒံ ဝုစ္စတိ စိတ္တံ။ ဣမံ စိတ္တံ ပဂ္ဂဏှာတိ သမ္ပဂ္ဂဏှာတိ ဥပတ္ထမ္ဘေတိ ပစ္စုပတ္ထမ္ဘေတိ။ တေန ဝုစ္စတိ စိတ္တံ ပဂ္ဂဏှာတီတိ။>
    text <၄၂၅>, <ပဒဟတီတိ။ တတ္ထ ကတမံ သမ္မပ္ပဓာနံ။ ယော စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ ဣဒံ ဝုစ္စတိ သမ္မပ္ပဓာနံ။ အဝသေသာ ဓမ္မာ သမ္မပ္ပဓာနသမ္ပယုတ္တာ။>
    text <၄၂၆>, <တတ္ထ ကတမံ သမ္မပ္ပဓာနံ။ ဣဓ ဘိက္ခု ယသ္မိံ သမယေ လောကုတ္တရံ ဈာနံ ဘာဝေတိ နိယျာနိကံ အပစယဂါမိံ ဒိဋ္ဌိဂတာနံ ပဟာနာယ ပဌမာယ ဘူမိယာ ပတ္တိယာ ဝိဝိစ္စေဝ ကာမေဟိ။ပေ။ ပဌမံ ဈာနံ ဥပသမ္ပဇ္ဇ ဝိဟရတိ ဒုက္ခပဋိပဒံ ဒန္ဓာဘိညံ၊ ယော တသ္မိံ သမယေ စေတသိကော ဝီရိယာရမ္ဘော။ပေ။ သမ္မာဝါယာမော ဝီရိယသမ္ဗောဇ္ဈင်္ဂေါ မဂ္ဂင်္ဂံ မဂ္ဂပရိယာပန္နံ ဣဒံ ဝုစ္စတိ သမ္မပ္ပဓာနံ။ အဝသေသာ ဓမ္မာ သမ္မပ္ပဓာနသမ္ပယုတ္တာ။>
    stand <အဘိဓမ္မဘာဇနီယံ။>
  text <၃။ ပဉှာပုစ္ဆကံ>
    text <၄၂၇>, <စတ္တာရော သမ္မပ္ပဓာနာ ဣဓ ဘိက္ခု အနုပ္ပန္နာနံ ပါပကာနံ အကုသလာနံ ဓမ္မာနံ အနုပ္ပါဒာယ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ၊ ဥပ္ပန္နာနံ ပါပကာနံ အကုသလာနံ ဓမ္မာနံ ပဟာနာယ။ပေ။ အနုပ္ပန္နာနံ ကုသလာနံ ဓမ္မာနံ ဥပ္ပါဒာယ။ပေ။ ဥပ္ပန္နာနံ ကုသလာနံ ဓမ္မာနံ ဌိတိယာ အသမ္မောသာယ ဘိယျောဘာဝါယ ဝေပုလ္လာယ ဘာဝနာယ ပါရိပူရိယာ ဆန္ဒံ ဇနေတိ ဝါယမတိ ဝီရိယံ အာရဘတိ စိတ္တံ ပဂ္ဂဏှာတိ ပဒဟတိ။>
    text <၄၂၈>, <စတုန္နံ သမ္မပ္ပဓာနာနံ ကတိ ကုသလာ၊ ကတိ အကုသလာ၊ ကတိ အဗျာကတာ။ပေ။ ကတိ သရဏာ၊ ကတိ အရဏာ။>
    text <၁။ တိကံ>
      text <၄၂၉>, <ကုသလာယေဝ။ သိယာ သုခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။ ဝိပါကဓမ္မဓမ္မာ။ အနုပါဒိန္နအနုပါဒာနိယာ။ အသံကိလိဋ္ဌအသံကိလေသိကာ။ သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။ သိယာ ပီတိသဟဂတာ၊ သိယာ သုခသဟဂတာ၊ သိယာ ဥပေက္ခါသဟဂတာ။ နေဝ ဒဿနေန န ဘာဝနာယ ပဟာတဗ္ဗာ။ နေဝ ဒဿနေန န ဘာဝနာယ ပဟာတဗ္ဗဟေတုကာ။ အပစယဂါမိနော။ သေက္ခါ။ အပ္ပမာဏာ။ အပ္ပမာဏာရမ္မဏာ။ ပဏီတာ။ သမ္မတ္တနိယတာ။ န မဂ္ဂါရမ္မဏာ။ မဂ္ဂဟေတုကာ။ သိယာ မဂ္ဂါဓိပတိနော၊ သိယာ န ဝတ္တဗ္ဗာ မဂ္ဂါဓိပတိနောတိ။ သိယာ ဥပ္ပန္နာ၊ သိယာ အနုပ္ပန္နာ၊ န ဝတ္တဗ္ဗာ ဥပ္ပါဒိနောတိ။ သိယာ အတီတာ၊ သိယာ အနာဂတာ၊ သိယာ ပစ္စုပ္ပန္နာ။ န ဝတ္တဗ္ဗာ အတီတာရမ္မဏာတိပိ၊ အနာဂတာရမ္မဏာတိပိ၊ ပစ္စုပ္ပန္နာရမ္မဏာတိပိ။ သိယာ အဇ္ဈတ္တာ၊ သိယာ ဗဟိဒ္ဓါ၊ သိယာ အဇ္ဈတ္တဗဟိဒ္ဓါ။ ဗဟိဒ္ဓါရမ္မဏာ။ အနိဒဿနအပ္ပဋိဃာ။>
    text <၂။ ဒုကံ>
      text <၄၃၀>, <န ဟေတူ။ သဟေတုကာ။ ဟေတုသမ္ပယုတ္တာ။ န ဝတ္တဗ္ဗာ ဟေတူ စေဝ သဟေတုကာ စာတိ၊ သဟေတုကာ စေဝ န စ ဟေတူ။ န ဝတ္တဗ္ဗာ ဟေတူ စေဝ ဟေတုသမ္ပယုတ္တာ စာတိ၊ ဟေတုသမ္ပယုတ္တာ စေဝ န စ ဟေတူ။ န ဟေတူ သဟေတုကာ။ သပ္ပစ္စယာ။ သင်္ခတာ။ အနိဒဿနာ။ အပ္ပဋိဃာ။ အရူပါ။ လောကုတ္တရာ။ ကေနစိ ဝိညေယျာ၊ ကေနစိ န ဝိညေယျာ။ နော အာသဝါ။ အနာသဝါ။ အာသဝဝိပ္ပယုတ္တာ။ န ဝတ္တဗ္ဗာ အာသဝါ စေဝ သာသဝါ စာတိပိ၊ သာသဝါ စေဝ နော စ အာသဝါတိပိ။ န ဝတ္တဗ္ဗာ အာသဝါ စေဝ အာသဝသမ္ပယုတ္တာ စာတိပိ၊ အာသဝသမ္ပယုတ္တာ စေဝ နော စ အာသဝါတိပိ။ အာသဝဝိပ္ပယုတ္တာ။ အနာသဝါ။ နော သံယောဇနာ။ပေ။ နော ဂန္ထာ။ပေ။ နော ဩဃာ။ပေ။ နော ယောဂါ။ပေ။ နော နီဝရဏာ။ပေ။ နော ပရာမာသာ။ပေ။ သာရမ္မဏာ။ နော စိတ္တာ။ စေတသိကာ။ စိတ္တသမ္ပယုတ္တာ။ စိတ္တသံသဋ္ဌာ။ စိတ္တသမုဋ္ဌာနာ။ စိတ္တသဟဘုနော။ စိတ္တာနုပရိဝတ္တိနော။ စိတ္တသံသဋ္ဌသမုဋ္ဌာနာ။ စိတ္တသံသဋ္ဌသမုဋ္ဌာနသဟဘုနော။ စိတ္တသံသဋ္ဌသမုဋ္ဌာနာနုပရိဝတ္တိနော။ ဗာဟိရာ။ နော ဥပါဒာ။ အနုပါဒိန္နာ။ နော ဥပါဒာနာ။ပေ။ နော ကိလေသာ။ပေ။ န ဒဿနေန ပဟာတဗ္ဗာ။ န ဘာဝနာယ ပဟာတဗ္ဗာ။ န ဒဿနေန ပဟာတဗ္ဗဟေတုကာ။ န ဘာဝနာယ ပဟာတဗ္ဗဟေတုကာ။ သိယာ သဝိတက္ကာ၊ သိယာ အဝိတက္ကာ။ သိယာ သဝိစာရာ၊ သိယာ အဝိစာရာ။ သိယာ သပ္ပီတိကာ၊ သိယာ အပ္ပီတိကာ။ သိယာ ပီတိသဟဂတာ၊ သိယာ န ပီတိသဟဂတာ။ သိယာ သုခသဟဂတာ၊ သိယာ န သုခသဟဂတာ။ သိယာ ဥပေက္ခါသဟဂတာ၊ သိယာ န ဥပေက္ခါသဟဂတာ။ န ကာမာဝစရာ။ န ရူပါဝစရာ။ န အရူပါဝစရာ။ အပရိယာပန္နာ။ နိယျာနိကာ။ နိယတာ။ အနုတ္တရာ။ အရဏာတိ။>
      stand <ပဉှာပုစ္ဆကံ။>
      stand <သမ္မပ္ပဓာနဝိဘင်္ဂေါ နိဋ္ဌိတော။>
