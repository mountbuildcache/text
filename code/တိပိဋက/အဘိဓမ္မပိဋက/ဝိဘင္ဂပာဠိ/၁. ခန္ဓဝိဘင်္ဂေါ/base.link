text <၁။ ခန္ဓဝိဘင်္ဂေါ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။အဘိဓမ္မပိဋကေ>
  text <၁။ သုတ္တန္တဘာဇနီယံ>
    text <၁>, <ပဉ္စက္ခန္ဓာ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော။>
    text <၁။ ရူပက္ခန္ဓော>
      text <၂>, <တတ္ထ ကတမော ရူပက္ခန္ဓော။ ယံ ကိဉ္စိ ရူပံ အတီတာနာဂတပစ္စုပ္ပန္နံ အဇ္ဈတ္တံ ဝါ ဗဟိဒ္ဓါ ဝါ ဩဠာရိကံ ဝါ သုခုမံ ဝါ ဟီနံ ဝါ ပဏီတံ ဝါ ယံ ဒူရေ သန္တိကေ ဝါ၊ တဒေကဇ္ဈံ အဘိသညူဟိတွာ အဘိသင်္ခိပိတွာ အယံ ဝုစ္စတိ ရူပက္ခန္ဓော။>
      text <၃>, <တတ္ထ ကတမံ ရူပံ အတီတံ။ ယံ ရူပံ အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတံ ဥပ္ပဇ္ဇိတွာ ဝိဂတံ အတီတံ အတီတံသေန သင်္ဂဟိတံ၊ စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒာယရူပံ ဣဒံ ဝုစ္စတိ ရူပံ အတီတံ။>
      text <တတ္ထ ကတမံ ရူပံ အနာဂတံ။ ယံ ရူပံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတံ အနုပ္ပန္နံ အသမုပ္ပန္နံ အနုဋ္ဌိတံ အသမုဋ္ဌိတံ အနာဂတံ အနာဂတံသေန သင်္ဂဟိတံ၊ စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒာယရူပံ ဣဒံ ဝုစ္စတိ ရူပံ အနာဂတံ။>
      text <တတ္ထ ကတမံ ရူပံ ပစ္စုပ္ပန္နံ။ ယံ ရူပံ ဇာတံ ဘူတံ သဉ္ဇာတံ နိဗ္ဗတ္တံ အဘိနိဗ္ဗတ္တံ ပါတုဘူတံ ဥပ္ပန္နံ သမုပ္ပန္နံ ဥဋ္ဌိတံ သမုဋ္ဌိတံ ပစ္စုပ္ပန္နံ ပစ္စုပ္ပန္နံသေန သင်္ဂဟိတံ၊ စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒာယရူပံ ဣဒံ ဝုစ္စတိ ရူပံ ပစ္စုပ္ပန္နံ။>
      text <၄>, <တတ္ထ ကတမံ ရူပံ အဇ္ဈတ္တံ။ ယံ ရူပံ တေသံ တေသံ သတ္တာနံ အဇ္ဈတ္တံ ပစ္စတ္တံ နိယကံ ပါဋိပုဂ္ဂလိကံ ဥပါဒိန္နံ၊ စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒာယရူပံ ဣဒံ ဝုစ္စတိ ရူပံ အဇ္ဈတ္တံ။>
      text <တတ္ထ ကတမံ ရူပံ ဗဟိဒ္ဓါ။ ယံ ရူပံ တေသံ တေသံ ပရသတ္တာနံ ပရပုဂ္ဂလာနံ အဇ္ဈတ္တံ ပစ္စတ္တံ နိယကံ ပါဋိပုဂ္ဂလိကံ ဥပါဒိန္နံ၊ စတ္တာရော စ မဟာဘူတာ စတုန္နဉ္စ မဟာဘူတာနံ ဥပါဒာယရူပံ ဣဒံ ဝုစ္စတိ ရူပံ ဗဟိဒ္ဓါ။>
      text <၅>, <တတ္ထ ကတမံ ရူပံ ဩဠာရိကံ။ စက္ခါယတနံ။ပေ။ ဖောဋ္ဌဗ္ဗာယတနံ ဣဒံ ဝုစ္စတိ ရူပံ ဩဠာရိကံ။>
      text <တတ္ထ ကတမံ ရူပံ သုခုမံ။ ဣတ္ထိန္ဒြိယံ။ပေ။ ကဗဠီကာရော အာဟာရော ဣဒံ ဝုစ္စတိ ရူပံ သုခုမံ။>
      text <၆>, <တတ္ထ ကတမံ ရူပံ ဟီနံ။ ယံ ရူပံ တေသံ တေသံ သတ္တာနံ ဥညာတံ အဝညာတံ ဟီဠိတံ ပရိဘူတံ အစိတ္တီကတံ ဟီနံ ဟီနမတံ ဟီနသမ္မတံ အနိဋ္ဌံ အကန္တံ အမနာပံ၊ ရူပါ သဒ္ဒာ ဂန္ဓာ ရသာ ဖောဋ္ဌဗ္ဗာ ဣဒံ ဝုစ္စတိ ရူပံ ဟီနံ။>
      text <တတ္ထ ကတမံ ရူပံ ပဏီတံ။ ယံ ရူပံ တေသံ တေသံ သတ္တာနံ အနုညာတံ အနဝညာတံ အဟီဠိတံ အပရိဘူတံ စိတ္တီကတံ ပဏီတံ ပဏီတမတံ ပဏီတသမ္မတံ ဣဋ္ဌံ ကန္တံ မနာပံ၊ ရူပါ သဒ္ဒာ ဂန္ဓာ ရသာ ဖောဋ္ဌဗ္ဗာ ဣဒံ ဝုစ္စတိ ရူပံ ပဏီတံ။ တံ တံ ဝါ ပန ရူပံ ဥပါဒာယုပါဒာယ ရူပံ ဟီနံ ပဏီတံ ဒဋ္ဌဗ္ဗံ။>
      text <၇>, <တတ္ထ ကတမံ ရူပံ ဒူရေ။ ဣတ္ထိန္ဒြိယံ။ပေ။ ကဗဠီကာရော အာဟာရော၊ ယံ ဝါ ပနညမ္ပိ အတ္ထိ ရူပံ အနာသန္နေ အနုပကဋ္ဌေ ဒူရေ အသန္တိကေ ဣဒံ ဝုစ္စတိ ရူပံ ဒူရေ။>
      text <တတ္ထ ကတမံ ရူပံ သန္တိကေ။ စက္ခါယတနံ။ပေ။ ဖောဋ္ဌဗ္ဗာယတနံ၊ ယံ ဝါ ပနညမ္ပိ အတ္ထိ ရူပံ အာသန္နေ ဥပကဋ္ဌေ အဝိဒူရေ သန္တိကေ ဣဒံ ဝုစ္စတိ ရူပံ သန္တိကေ။ တံ တံ ဝါ ပန ရူပံ ဥပါဒာယုပါဒာယ ရူပံ ဒူရေ သန္တိကေ ဒဋ္ဌဗ္ဗံ။>
    text <၂။ ဝေဒနာက္ခန္ဓော>
      text <၈>, <တတ္ထ ကတမော ဝေဒနာက္ခန္ဓော။ ယာ ကာစိ ဝေဒနာ အတီတာနာဂတပစ္စုပ္ပန္နာ အဇ္ဈတ္တာ ဝါ ဗဟိဒ္ဓါ ဝါ ဩဠာရိကာ ဝါ သုခုမာ ဝါ ဟီနာ ဝါ ပဏီတာ ဝါ ယာ ဒူရေ သန္တိကေ ဝါ၊ တဒေကဇ္ဈံ အဘိသညူဟိတွာ အဘိသင်္ခိပိတွာ အယံ ဝုစ္စတိ ဝေဒနာက္ခန္ဓော။>
      text <၉>, <တတ္ထ ကတမာ ဝေဒနာ အတီတာ။ ယာ ဝေဒနာ အတီတာ နိရုဒ္ဓါ ဝိဂတာ ဝိပရိဏတာ အတ္ထင်္ဂတာ အဗ္ဘတ္ထင်္ဂတာ ဥပ္ပဇ္ဇိတွာ ဝိဂတာ အတီတာ အတီတံသေန သင်္ဂဟိတာ၊ သုခါ ဝေဒနာ ဒုက္ခါ ဝေဒနာ အဒုက္ခမသုခါ ဝေဒနာ အယံ ဝုစ္စတိ ဝေဒနာ အတီတာ။>
      text <တတ္ထ ကတမာ ဝေဒနာ အနာဂတာ။ ယာ ဝေဒနာ အဇာတာ အဘူတာ အသဉ္ဇာတာ အနိဗ္ဗတ္တာ အနဘိနိဗ္ဗတ္တာ အပါတုဘူတာ အနုပ္ပန္နာ အသမုပ္ပန္နာ အနုဋ္ဌိတာ အသမုဋ္ဌိတာ အနာဂတာ အနာဂတံသေန သင်္ဂဟိတာ၊ သုခါ ဝေဒနာ ဒုက္ခါ ဝေဒနာ အဒုက္ခမသုခါ ဝေဒနာ အယံ ဝုစ္စတိ ဝေဒနာ အနာဂတာ။>
      text <တတ္ထ ကတမာ ဝေဒနာ ပစ္စုပ္ပန္နာ။ ယာ ဝေဒနာ ဇာတာ ဘူတာ သဉ္ဇာတာ နိဗ္ဗတ္တာ အဘိနိဗ္ဗတ္တာ ပါတုဘူတာ ဥပ္ပန္နာ သမုပ္ပန္နာ ဥဋ္ဌိတာ သမုဋ္ဌိတာ ပစ္စုပ္ပန္နာ ပစ္စုပ္ပန္နံသေန သင်္ဂဟိတာ၊ သုခါ ဝေဒနာ ဒုက္ခါ ဝေဒနာ အဒုက္ခမသုခါ ဝေဒနာ အယံ ဝုစ္စတိ ဝေဒနာ ပစ္စုပ္ပန္နာ။>
      text <၁၀>, <တတ္ထ ကတမာ ဝေဒနာ အဇ္ဈတ္တာ။ ယာ ဝေဒနာ တေသံ တေသံ သတ္တာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ၊ သုခါ ဝေဒနာ ဒုက္ခါ ဝေဒနာ အဒုက္ခမသုခါ ဝေဒနာ အယံ ဝုစ္စတိ ဝေဒနာ အဇ္ဈတ္တာ။>
      text <တတ္ထ ကတမာ ဝေဒနာ ဗဟိဒ္ဓါ။ ယာ ဝေဒနာ တေသံ တေသံ ပရသတ္တာနံ ပရပုဂ္ဂလာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ၊ သုခါ ဝေဒနာ ဒုက္ခါ ဝေဒနာ အဒုက္ခမသုခါ ဝေဒနာ အယံ ဝုစ္စတိ ဝေဒနာ ဗဟိဒ္ဓါ။>
      text <၁၁>, <တတ္ထ ကတမာ ဝေဒနာ ဩဠာရိကာ သုခုမာ။ အကုသလာ ဝေဒနာ ဩဠာရိကာ၊ ကုသလာဗျာကတာ ဝေဒနာ သုခုမာ။ ကုသလာကုသလာ ဝေဒနာ ဩဠာရိကာ၊ အဗျာကတာ ဝေဒနာ သုခုမာ။ ဒုက္ခါ ဝေဒနာ ဩဠာရိကာ၊ သုခါ စ အဒုက္ခမသုခါ စ ဝေဒနာ သုခုမာ။ သုခဒုက္ခါ ဝေဒနာ ဩဠာရိကာ၊ အဒုက္ခမသုခါ ဝေဒနာ သုခုမာ။ အသမာပန္နဿ ဝေဒနာ ဩဠာရိကာ၊ သမာပန္နဿ ဝေဒနာ သုခုမာ။ သာသဝါ ဝေဒနာ ဩဠာရိကာ၊ အနာသဝါ ဝေဒနာ သုခုမာ။ တံ တံ ဝါ ပန ဝေဒနံ ဥပါဒာယုပါဒာယ ဝေဒနာ ဩဠာရိကာ သုခုမာ ဒဋ္ဌဗ္ဗာ။>
      text <၁၂>, <တတ္ထ ကတမာ ဝေဒနာ ဟီနာ ပဏီတာ။ အကုသလာ ဝေဒနာ ဟီနာ၊ ကုသလာဗျာကတာ ဝေဒနာ ပဏီတာ။ ကုသလာကုသလာ ဝေဒနာ ဟီနာ၊ အဗျာကတာ ဝေဒနာ ပဏီတာ။ ဒုက္ခါ ဝေဒနာ ဟီနာ၊ သုခါ စ အဒုက္ခမသုခါ စ ဝေဒနာ ပဏီတာ။ သုခဒုက္ခါ ဝေဒနာ ဟီနာ၊ အဒုက္ခမသုခါ ဝေဒနာ ပဏီတာ။ အသမာပန္နဿ ဝေဒနာ ဟီနာ၊ သမာပန္နဿ ဝေဒနာ ပဏီတာ။ သာသဝါ ဝေဒနာ ဟီနာ၊ အနာသဝါ ဝေဒနာ ပဏီတာ။ တံ တံ ဝါ ပန ဝေဒနံ ဥပါဒာယုပါဒာယ ဝေဒနာ ဟီနာ ပဏီတာ ဒဋ္ဌဗ္ဗာ။>
      text <၁၃>, <တတ္ထ ကတမာ ဝေဒနာ ဒူရေ။ အကုသလာ ဝေဒနာ ကုသလာဗျာကတာဟိ ဝေဒနာဟိ ဒူရေ၊ ကုသလာဗျာကတာ ဝေဒနာ အကုသလာယ ဝေဒနာယ ဒူရေ၊ ကုသလာ ဝေဒနာ အကုသလာဗျာကတာဟိ ဝေဒနာဟိ ဒူရေ၊ အကုသလာဗျာကတာ ဝေဒနာ ကုသလာယ ဝေဒနာယ ဒူရေ၊ အဗျာကတာ ဝေဒနာ ကုသလာကုသလာဟိ ဝေဒနာဟိ ဒူရေ၊ ကုသလာကုသလာ ဝေဒနာ အဗျာကတာယ ဝေဒနာယ ဒူရေ။ ဒုက္ခါ ဝေဒနာ သုခါယ စ အဒုက္ခမသုခါယ စ ဝေဒနာဟိ ဒူရေ၊ သုခါ စ အဒုက္ခမသုခါ စ ဝေဒနာ ဒုက္ခါယ ဝေဒနာယ ဒူရေ၊ သုခါ ဝေဒနာ ဒုက္ခါယ စ အဒုက္ခမသုခါယ စ ဝေဒနာဟိ ဒူရေ၊ ဒုက္ခါ စ အဒုက္ခမသုခါ စ ဝေဒနာ သုခါယ ဝေဒနာယ ဒူရေ၊ အဒုက္ခမသုခါ ဝေဒနာ သုခဒုက္ခါဟိ ဝေဒနာဟိ ဒူရေ၊ သုခဒုက္ခါ ဝေဒနာ အဒုက္ခမသုခါယ ဝေဒနာယ ဒူရေ။ အသမာပန္နဿ ဝေဒနာ သမာပန္နဿ ဝေဒနာယ ဒူရေ၊ သမာပန္နဿ ဝေဒနာ အသမာပန္နဿ ဝေဒနာယ ဒူရေ။ သာသဝါ ဝေဒနာ အနာသဝါယ ဝေဒနာယ ဒူရေ၊ အနာသဝါ ဝေဒနာ သာသဝါယ ဝေဒနာယ ဒူရေ အယံ ဝုစ္စတိ ဝေဒနာ ဒူရေ။>
      text <တတ္ထ ကတမာ ဝေဒနာ သန္တိကေ။ အကုသလာ ဝေဒနာ အကုသလာယ ဝေဒနာယ သန္တိကေ၊ ကုသလာ ဝေဒနာ ကုသလာယ ဝေဒနာယ သန္တိကေ၊ အဗျာကတာ ဝေဒနာ အဗျာကတာယ ဝေဒနာယ သန္တိကေ။ ဒုက္ခါ ဝေဒနာ ဒုက္ခါယ ဝေဒနာယ သန္တိကေ၊ သုခါ ဝေဒနာ သုခါယ ဝေဒနာယ သန္တိကေ၊ အဒုက္ခမသုခါ ဝေဒနာ အဒုက္ခမသုခါယ ဝေဒနာယ သန္တိကေ။ အသမာပန္နဿ ဝေဒနာ အသမာပန္နဿ ဝေဒနာယ သန္တိကေ၊ သမာပန္နဿ ဝေဒနာ သမာပန္နဿ ဝေဒနာယ သန္တိကေ။ သာသဝါ ဝေဒနာ သာသဝါယ ဝေဒနာယ သန္တိကေ၊ အနာသဝါ ဝေဒနာ အနာသဝါယ ဝေဒနာယ သန္တိကေ။ အယံ ဝုစ္စတိ ဝေဒနာ သန္တိကေ။ တံ တံ ဝါ ပန ဝေဒနံ ဥပါဒာယုပါဒာယ ဝေဒနာ ဒူရေ သန္တိကေ ဒဋ္ဌဗ္ဗာ။>
    text <၃။ သညာက္ခန္ဓော>
      text <၁၄>, <တတ္ထ ကတမော သညာက္ခန္ဓော။ ယာ ကာစိ သညာ အတီတာနာဂတပစ္စုပ္ပန္နာ အဇ္ဈတ္တာ ဝါ ဗဟိဒ္ဓါ ဝါ ဩဠာရိကာ ဝါ သုခုမာ ဝါ ဟီနာ ဝါ ပဏီတာ ဝါ ယာ ဒူရေ သန္တိကေ ဝါ တဒေကဇ္ဈံ အဘိသညူဟိတွာ အဘိသင်္ခိပိတွာ အယံ ဝုစ္စတိ သညာက္ခန္ဓော။>
      text <၁၅>, <တတ္ထ ကတမာ သညာ အတီတာ။ ယာ သညာ အတီတာ နိရုဒ္ဓါ ဝိဂတာ ဝိပရိဏတာ အတ္ထင်္ဂတာ အဗ္ဘတ္ထင်္ဂတာ ဥပ္ပဇ္ဇိတွာ ဝိဂတာ အတီတာ အတီတံသေန သင်္ဂဟိတာ၊ စက္ခုသမ္ဖဿဇာ သညာ သောတသမ္ဖဿဇာ သညာ ဃာနသမ္ဖဿဇာ သညာ ဇိဝှာသမ္ဖဿဇာ သညာ ကာယသမ္ဖဿဇာ သညာ မနောသမ္ဖဿဇာ သညာ အယံ ဝုစ္စတိ သညာ အတီတာ။>
      text <တတ္ထ ကတမာ သညာ အနာဂတာ။ ယာ သညာ အဇာတာ အဘူတာ အသဉ္ဇာတာ အနိဗ္ဗတ္တာ အနဘိနိဗ္ဗတ္တာ အပါတုဘူတာ အနုပ္ပန္နာ အသမုပ္ပန္နာ အနုဋ္ဌိတာ အသမုဋ္ဌိတာ အနာဂတာ အနာဂတံသေန သင်္ဂဟိတာ၊ စက္ခုသမ္ဖဿဇာ သညာ သောတသမ္ဖဿဇာ သညာ ဃာနသမ္ဖဿဇာ သညာ ဇိဝှာသမ္ဖဿဇာ သညာ ကာယသမ္ဖဿဇာ သညာ မနောသမ္ဖဿဇာ သညာ အယံ ဝုစ္စတိ သညာ အနာဂတာ။>
      text <တတ္ထ ကတမာ သညာ ပစ္စုပ္ပန္နာ။ ယာ သညာ ဇာတာ ဘူတာ သဉ္ဇာတာ နိဗ္ဗတ္တာ အဘိနိဗ္ဗတ္တာ ပါတုဘူတာ ဥပ္ပန္နာ သမုပ္ပန္နာ ဥဋ္ဌိတာ သမုဋ္ဌိတာ ပစ္စုပ္ပန္နာ ပစ္စုပ္ပန္နံသေန သင်္ဂဟိတာ၊ စက္ခုသမ္ဖဿဇာ သညာ သောတသမ္ဖဿဇာ သညာ ဃာနသမ္ဖဿဇာ သညာ ဇိဝှာသမ္ဖဿဇာ သညာ ကာယသမ္ဖဿဇာ သညာ မနောသမ္ဖဿဇာ သညာ အယံ ဝုစ္စတိ သညာ ပစ္စုပ္ပန္နာ။>
      text <၁၆>, <တတ္ထ ကတမာ သညာ အဇ္ဈတ္တာ။ ယာ သညာ တေသံ တေသံ သတ္တာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ၊ စက္ခုသမ္ဖဿဇာ သညာ သောတသမ္ဖဿဇာ သညာ ဃာနသမ္ဖဿဇာ သညာ ဇိဝှာသမ္ဖဿဇာ သညာ ကာယသမ္ဖဿဇာ သညာ မနောသမ္ဖဿဇာ သညာ အယံ ဝုစ္စတိ သညာ အဇ္ဈတ္တာ။>
      text <တတ္ထ ကတမာ သညာ ဗဟိဒ္ဓါ။ ယာ သညာ တေသံ တေသံ ပရသတ္တာနံ ပရပုဂ္ဂလာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ၊ စက္ခုသမ္ဖဿဇာ သညာ သောတသမ္ဖဿဇာ သညာ ဃာနသမ္ဖဿဇာ သညာ ဇိဝှာသမ္ဖဿဇာ သညာ ကာယသမ္ဖဿဇာ သညာ မနောသမ္ဖဿဇာ သညာ အယံ ဝုစ္စတိ သညာ ဗဟိဒ္ဓါ။>
      text <၁၇>, <တတ္ထ ကတမာ သညာ ဩဠာရိကာ သုခုမာ။ ပဋိဃသမ္ဖဿဇာ သညာ ဩဠာရိကာ၊ အဓိဝစနသမ္ဖဿဇာ သညာ သုခုမာ။ အကုသလာ သညာ ဩဠာရိကာ၊ ကုသလာဗျာကတာ သညာ သုခုမာ။ ကုသလာကုသလာ သညာ ဩဠာရိကာ၊ အဗျာကတာ သညာ သုခုမာ။ ဒုက္ခါယ ဝေဒနာယ သမ္ပယုတ္တာ သညာ ဩဠာရိကာ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သညာ သုခုမာ။ သုခဒုက္ခါဟိ ဝေဒနာဟိ သမ္ပယုတ္တာ သညာ ဩဠာရိကာ၊ အဒုက္ခမသုခါယ ဝေဒနာယ သမ္ပယုတ္တာ သညာ သုခုမာ။ အသမာပန္နဿ သညာ ဩဠာရိကာ၊ သမာပန္နဿ သညာ သုခုမာ။ သာသဝါ သညာ ဩဠာရိကာ၊ အနာသဝါ သညာ သုခုမာ။ တံ တံ ဝါ ပန သညံ ဥပါဒာယုပါဒာယ သညာ ဩဠာရိကာ သုခုမာ ဒဋ္ဌဗ္ဗာ။>
      text <၁၈>, <တတ္ထ ကတမာ သညာ ဟီနာ ပဏီတာ။ အကုသလာ သညာ ဟီနာ၊ ကုသလာဗျာကတာ သညာ ပဏီတာ။ ကုသလာကုသလာ သညာ ဟီနာ၊ အဗျာကတာ သညာ ပဏီတာ။ ဒုက္ခါယ ဝေဒနာယ သမ္ပယုတ္တာ သညာ ဟီနာ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သညာ ပဏီတာ။ သုခဒုက္ခါဟိ ဝေဒနာဟိ သမ္ပယုတ္တာ သညာ ဟီနာ၊ အဒုက္ခမသုခါယ ဝေဒနာယ သမ္ပယုတ္တာ သညာ ပဏီတာ။ အသမာပန္နဿ သညာ ဟီနာ၊ သမာပန္နဿ သညာ ပဏီတာ။ သာသဝါ သညာ ဟီနာ၊ အနာသဝါ သညာ ပဏီတာ။ တံ တံ ဝါ ပန သညံ ဥပါဒာယုပါဒာယ သညာ ဟီနာ ပဏီတာ ဒဋ္ဌဗ္ဗာ။>
      text <၁၉>, <တတ္ထ ကတမာ သညာ ဒူရေ။ အကုသလာ သညာ ကုသလာဗျာကတာဟိ သညာဟိ ဒူရေ၊ ကုသလာဗျာကတာ သညာ အကုသလာယ သညာယ ဒူရေ၊ ကုသလာ သညာ အကုသလာဗျာကတာဟိ သညာဟိ ဒူရေ၊ အကုသလာဗျာကတာ သညာ ကုသလာယ သညာယ ဒူရေ။ အဗျာကတာ သညာ ကုသလာကုသလာဟိ သညာဟိ ဒူရေ၊ ကုသလာကုသလာ သညာ အဗျာကတာယ သညာယ ဒူရေ။ ဒုက္ခါယ ဝေဒနာယ သမ္ပယုတ္တာ သညာ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာဟိ သညာဟိ ဒူရေ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သညာ ဒုက္ခါယ ဝေဒနာယ သမ္ပယုတ္တာယ သညာယ ဒူရေ၊ သုခါယ ဝေဒနာယ သမ္ပယုတ္တာ သညာ ဒုက္ခါယ စ အဒုက္ခမသုခါယ စ ဝေဒနာဟိ သမ္ပယုတ္တာဟိ သညာဟိ ဒူရေ၊ ဒုက္ခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သညာ သုခါယ ဝေဒနာယ သမ္ပယုတ္တာယ သညာယ ဒူရေ၊ အဒုက္ခမသုခါယ ဝေဒနာယ သမ္ပယုတ္တာ သညာ သုခဒုက္ခါဟိ ဝေဒနာဟိ သမ္ပယုတ္တာဟိ သညာဟိ ဒူရေ၊ သုခဒုက္ခါဟိ ဝေဒနာဟိ သမ္ပယုတ္တာ သညာ အဒုက္ခမသုခါယ ဝေဒနာယ သမ္ပယုတ္တာယ သညာယ ဒူရေ။ အသမာပန္နဿ သညာ သမာပန္နဿ သညာယ ဒူရေ၊ သမာပန္နဿ သညာ အသမာပန္နဿ သညာယ ဒူရေ။ သာသဝါ သညာ အနာသဝါယ သညာယ ဒူရေ၊ အနာသဝါ သညာ သာသဝါယ သညာယ ဒူရေ အယံ ဝုစ္စတိ သညာ ဒူရေ။>
      text <တတ္ထ ကတမာ သညာ သန္တိကေ။ အကုသလာ သညာ အကုသလာယ သညာယ သန္တိကေ၊ ကုသလာ သညာ ကုသလာယ သညာယ သန္တိကေ၊ အဗျာကတာ သညာ အဗျာကတာယ သညာယ သန္တိကေ။ ဒုက္ခါယ ဝေဒနာယ သမ္ပယုတ္တာ သညာ ဒုက္ခါယ ဝေဒနာယ သမ္ပယုတ္တာယ သညာယ သန္တိကေ၊ သုခါယ ဝေဒနာယ သမ္ပယုတ္တာ သညာ သုခါယ ဝေဒနာယ သမ္ပယုတ္တာယ သညာယ သန္တိကေ၊ အဒုက္ခမသုခါယ ဝေဒနာယ သမ္ပယုတ္တာ သညာ အဒုက္ခမသုခါယ ဝေဒနာယ သမ္ပယုတ္တာယ သညာယ သန္တိကေ။ အသမာပန္နဿ သညာ အသမာပန္နဿ သညာယ သန္တိကေ၊ သမာပန္နဿ သညာ သမာပန္နဿ သညာယ သန္တိကေ။ သာသဝါ သညာ သာသဝါယ သညာယ သန္တိကေ၊ အနာသဝါ သညာ အနာသဝါယ သညာယ သန္တိကေ။ အယံ ဝုစ္စတိ သညာ သန္တိကေ။ တံ တံ ဝါ ပန သညံ ဥပါဒာယုပါဒာယ သညာ ဒူရေ သန္တိကေ ဒဋ္ဌဗ္ဗာ။>
    text <၄။ သင်္ခါရက္ခန္ဓော>
      text <၂၀>, <တတ္ထ ကတမော သင်္ခါရက္ခန္ဓော။ ယေ ကေစိ သင်္ခါရာ အတီတာနာဂတပစ္စုပ္ပန္နာ အဇ္ဈတ္တာ ဝါ ဗဟိဒ္ဓါ ဝါ ဩဠာရိကာ ဝါ သုခုမာ ဝါ ဟီနာ ဝါ ပဏီတာ ဝါ ယေ ဒူရေ သန္တိကေ ဝါ၊ တဒေကဇ္ဈံ အဘိသညူဟိတွာ အဘိသင်္ခိပိတွာ အယံ ဝုစ္စတိ သင်္ခါရက္ခန္ဓော။>
      text <၂၁>, <တတ္ထ ကတမေ သင်္ခါရာ အတီတာ။ ယေ သင်္ခါရာ အတီတာ နိရုဒ္ဓါ ဝိဂတာ ဝိပရိဏတာ အတ္ထင်္ဂတာ အဗ္ဘတ္ထင်္ဂတာ ဥပ္ပဇ္ဇိတွာ ဝိဂတာ အတီတာ အတီတံသေန သင်္ဂဟိတာ၊ စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှာသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ ဣမေ ဝုစ္စန္တိ သင်္ခါရာ အတီတာ။>
      text <တတ္ထ ကတမေ သင်္ခါရာ အနာဂတာ။ ယေ သင်္ခါရာ အဇာတာ အဘူတာ အသဉ္ဇာတာ အနိဗ္ဗတ္တာ အနဘိနိဗ္ဗတ္တာ အပါတုဘူတာ အနုပ္ပန္နာ အသမုပ္ပန္နာ အနုဋ္ဌိတာ အသမုဋ္ဌိတာ အနာဂတာ အနာဂတံသေန သင်္ဂဟိတာ၊ စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှာသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ ဣမေ ဝုစ္စန္တိ သင်္ခါရာ အနာဂတာ။>
      text <တတ္ထ ကတမေ သင်္ခါရာ ပစ္စုပ္ပန္နာ။ ယေ သင်္ခါရာ ဇာတာ ဘူတာ သဉ္ဇာတာ နိဗ္ဗတ္တာ အဘိနိဗ္ဗတ္တာ ပါတုဘူတာ ဥပ္ပန္နာ သမုပ္ပန္နာ ဥဋ္ဌိတာ သမုဋ္ဌိတာ ပစ္စုပ္ပန္နာ ပစ္စုပ္ပန္နံသေန သင်္ဂဟိတာ၊ စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှာသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ ဣမေ ဝုစ္စန္တိ သင်္ခါရာ ပစ္စုပ္ပန္နာ။>
      text <၂၂>, <တတ္ထ ကတမေ သင်္ခါရာ အဇ္ဈတ္တာ။ ယေ သင်္ခါရာ တေသံ တေသံ သတ္တာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ၊ စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှာသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ ဣမေ ဝုစ္စန္တိ သင်္ခါရာ အဇ္ဈတ္တာ။>
      text <တတ္ထ ကတမေ သင်္ခါရာ ဗဟိဒ္ဓါ။ ယေ သင်္ခါရာ တေသံ တေသံ ပရသတ္တာနံ ပရပုဂ္ဂလာနံ အဇ္ဈတ္တံ ပစ္စတ္တံ နိယကာ ပါဋိပုဂ္ဂလိကာ ဥပါဒိန္နာ၊ စက္ခုသမ္ဖဿဇာ စေတနာ သောတသမ္ဖဿဇာ စေတနာ ဃာနသမ္ဖဿဇာ စေတနာ ဇိဝှာသမ္ဖဿဇာ စေတနာ ကာယသမ္ဖဿဇာ စေတနာ မနောသမ္ဖဿဇာ စေတနာ ဣမေ ဝုစ္စန္တိ သင်္ခါရာ ဗဟိဒ္ဓါ။>
      text <၂၃>, <တတ္ထ ကတမေ သင်္ခါရာ ဩဠာရိကာ သုခုမာ။ အကုသလာ သင်္ခါရာ ဩဠာရိကာ၊ ကုသလာဗျာကတာ သင်္ခါရာ သုခုမာ။ ကုသလာကုသလာ သင်္ခါရာ ဩဠာရိကာ၊ အဗျာကတာ သင်္ခါရာ သုခုမာ။ ဒုက္ခါယ ဝေဒနာယ သမ္ပယုတ္တာ သင်္ခါရာ ဩဠာရိကာ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ သုခုမာ။ သုခဒုက္ခါဟိ ဝေဒနာဟိ သမ္ပယုတ္တာ သင်္ခါရာ ဩဠာရိကာ၊ အဒုက္ခမသုခါယ ဝေဒနာယ သမ္ပယုတ္တာ သင်္ခါရာ သုခုမာ။ အသမာပန္နဿ သင်္ခါရာ ဩဠာရိကာ၊ သမာပန္နဿ သင်္ခါရာ သုခုမာ။ သာသဝါ သင်္ခါရာ ဩဠာရိကာ၊ အနာသဝါ သင်္ခါရာ သုခုမာ။ တေ တေ ဝါ ပန သင်္ခါရေ ဥပါဒာယုပါဒာယ သင်္ခါရာ ဩဠာရိကာ သုခုမာ ဒဋ္ဌဗ္ဗာ။>
      text <၂၄>, <တတ္ထ ကတမေ သင်္ခါရာ ဟီနာ ပဏီတာ။ အကုသလာ သင်္ခါရာ ဟီနာ၊ ကုသလာဗျာကတာ သင်္ခါရာ ပဏီတာ။ ကုသလာကုသလာ သင်္ခါရာ ဟီနာ၊ အဗျာကတာ သင်္ခါရာ ပဏီတာ။ ဒုက္ခါယ ဝေဒနာယ သမ္ပယုတ္တာ သင်္ခါရာ ဟီနာ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ ပဏီတာ။ သုခဒုက္ခါဟိ ဝေဒနာဟိ သမ္ပယုတ္တာ သင်္ခါရာ ဟီနာ၊ အဒုက္ခမသုခါယ ဝေဒနာယ သမ္ပယုတ္တာ သင်္ခါရာ ပဏီတာ။ အသမာပန္နဿ သင်္ခါရာ ဟီနာ၊ သမာပန္နဿ သင်္ခါရာ ပဏီတာ။ သာသဝါ သင်္ခါရာ ဟီနာ၊ အနာသဝါ သင်္ခါရာ ပဏီတာ။ တေ တေ ဝါ ပန သင်္ခါရေ ဥပါဒာယုပါဒာယ သင်္ခါရာ ဟီနာ ပဏီတာ ဒဋ္ဌဗ္ဗာ။>
      text <၂၅>, <တတ္ထ ကတမေ သင်္ခါရာ ဒူရေ။ အကုသလာ သင်္ခါရာ ကုသလာဗျာကတေဟိ သင်္ခါရေဟိ ဒူရေ၊ ကုသလာဗျာကတာ သင်္ခါရာ အကုသလေဟိ သင်္ခါရေဟိ ဒူရေ၊ ကုသလာ သင်္ခါရာ အကုသလာဗျာကတေဟိ သင်္ခါရေဟိ ဒူရေ၊ အကုသလာဗျာကတာ သင်္ခါရာ ကုသလေဟိ သင်္ခါရေဟိ ဒူရေ၊ အဗျာကတာ သင်္ခါရာ ကုသလာကုသလေဟိ သင်္ခါရေဟိ ဒူရေ၊ ကုသလာကုသလာ သင်္ခါရာ အဗျာကတေဟိ သင်္ခါရေဟိ ဒူရေ။ ဒုက္ခါယ ဝေဒနာယ သမ္ပယုတ္တာ သင်္ခါရာ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တေဟိ သင်္ခါရေဟိ ဒူရေ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ ဒုက္ခါယ ဝေဒနာယ သမ္ပယုတ္တေဟိ သင်္ခါရေဟိ ဒူရေ၊ သုခါယ ဝေဒနာယ သမ္ပယုတ္တာ သင်္ခါရာ ဒုက္ခါယ စ အဒုက္ခမသုခါယ စ ဝေဒနာဟိ သမ္ပယုတ္တေဟိ သင်္ခါရေဟိ ဒူရေ၊ ဒုက္ခါယ စ အဒုက္ခမသုခါယ စ ဝေဒနာဟိ သမ္ပယုတ္တာ သင်္ခါရာ သုခါယ ဝေဒနာယ သမ္ပယုတ္တေဟိ သင်္ခါရေဟိ ဒူရေ၊ အဒုက္ခမသုခါယ ဝေဒနာယ သမ္ပယုတ္တာ သင်္ခါရာ သုခဒုက္ခါဟိ ဝေဒနာဟိ သမ္ပယုတ္တေဟိ သင်္ခါရေဟိ ဒူရေ၊ သုခဒုက္ခါဟိ ဝေဒနာဟိ သမ္ပယုတ္တာ သင်္ခါရာ အဒုက္ခမသုခါယ ဝေဒနာယ သမ္ပယုတ္တေဟိ သင်္ခါရေဟိ ဒူရေ။ အသမာပန္နဿ သင်္ခါရာ သမာပန္နဿ သင်္ခါရေဟိ ဒူရေ၊ သမာပန္နဿ သင်္ခါရာ အသမာပန္နဿ သင်္ခါရေဟိ ဒူရေ။ သာသဝါ သင်္ခါရာ အနာသဝေဟိ သင်္ခါရေဟိ ဒူရေ၊ အနာသဝါ သင်္ခါရာ သာသဝေဟိ သင်္ခါရေဟိ ဒူရေ။ ဣမေ ဝုစ္စန္တိ သင်္ခါရာ ဒူရေ။>
      text <တတ္ထ ကတမေ သင်္ခါရာ သန္တိကေ။ အကုသလာ သင်္ခါရာ အကုသလာနံ သင်္ခါရာနံ သန္တိကေ၊ ကုသလာ သင်္ခါရာ ကုသလာနံ သင်္ခါရာနံ သန္တိကေ၊ အဗျာကတာ သင်္ခါရာ အဗျာကတာနံ သင်္ခါရာနံ သန္တိကေ။ ဒုက္ခါယ ဝေဒနာယ သမ္ပယုတ္တာ သင်္ခါရာ ဒုက္ခါယ ဝေဒနာယ သမ္ပယုတ္တာနံ သင်္ခါရာနံ သန္တိကေ၊ သုခါယ ဝေဒနာယ သမ္ပယုတ္တာ သင်္ခါရာ သုခါယ ဝေဒနာယ သမ္ပယုတ္တာနံ သင်္ခါရာနံ သန္တိကေ၊ အဒုက္ခမသုခါယ ဝေဒနာယ သမ္ပယုတ္တာ သင်္ခါရာ အဒုက္ခမသုခါယ ဝေဒနာယ သမ္ပယုတ္တာနံ သင်္ခါရာနံ သန္တိကေ။ အသမာပန္နဿ သင်္ခါရာ အသမာပန္နဿ သင်္ခါရာနံ သန္တိကေ၊ သမာပန္နဿ သင်္ခါရာ သမာပန္နဿ သင်္ခါရာနံ သန္တိကေ။ သာသဝါ သင်္ခါရာ သာသဝါနံ သင်္ခါရာနံ သန္တိကေ၊ အနာသဝါ သင်္ခါရာ အနာသဝါနံ သင်္ခါရာနံ သန္တိကေ။ ဣမေ ဝုစ္စန္တိ သင်္ခါရာ သန္တိကေ။ တေ တေ ဝါ ပန သင်္ခါရေ ဥပါဒာယုပါဒာယ သင်္ခါရာ ဒူရေ သန္တိကေ ဒဋ္ဌဗ္ဗာ။>
    text <၅။ ဝိညာဏက္ခန္ဓော>
      text <၂၆>, <တတ္ထ ကတမော ဝိညာဏက္ခန္ဓော။ ယံ ကိဉ္စိ ဝိညာဏံ အတီတာနာဂတပစ္စုပ္ပန္နံ အဇ္ဈတ္တံ ဝါ ဗဟိဒ္ဓါ ဝါ ဩဠာရိကံ ဝါ သုခုမံ ဝါ ဟီနံ ဝါ ပဏီတံ ဝါ ယံ ဒူရေ သန္တိကေ ဝါ၊ တဒေကဇ္ဈံ အဘိသညူဟိတွာ အဘိသင်္ခိပိတွာ အယံ ဝုစ္စတိ ဝိညာဏက္ခန္ဓော။>
      text <၂၇>, <တတ္ထ ကတမံ ဝိညာဏံ အတီတံ။ ယံ ဝိညာဏံ အတီတံ နိရုဒ္ဓံ ဝိဂတံ ဝိပရိဏတံ အတ္ထင်္ဂတံ အဗ္ဘတ္ထင်္ဂတံ ဥပ္ပဇ္ဇိတွာ ဝိဂတံ အတီတံ အတီတံသေန သင်္ဂဟိတံ၊ စက္ခုဝိညာဏံ သောတဝိညာဏံ ဃာနဝိညာဏံ ဇိဝှာဝိညာဏံ ကာယဝိညာဏံ မနောဝိညာဏံ ဣဒံ ဝုစ္စတိ ဝိညာဏံ အတီတံ။>
      text <တတ္ထ ကတမံ ဝိညာဏံ အနာဂတံ။ ယံ ဝိညာဏံ အဇာတံ အဘူတံ အသဉ္ဇာတံ အနိဗ္ဗတ္တံ အနဘိနိဗ္ဗတ္တံ အပါတုဘူတံ အနုပ္ပန္နံ အသမုပ္ပန္နံ အနုဋ္ဌိတံ အသမုဋ္ဌိတံ အနာဂတံ အနာဂတံသေန သင်္ဂဟိတံ၊ စက္ခုဝိညာဏံ သောတဝိညာဏံ ဃာနဝိညာဏံ ဇိဝှာဝိညာဏံ ကာယဝိညာဏံ မနောဝိညာဏံ ဣဒံ ဝုစ္စတိ ဝိညာဏံ အနာဂတံ။>
      text <တတ္ထ ကတမံ ဝိညာဏံ ပစ္စုပ္ပန္နံ။ ယံ ဝိညာဏံ ဇာတံ ဘူတံ သဉ္ဇာတံ နိဗ္ဗတ္တံ အဘိနိဗ္ဗတ္တံ ပါတုဘူတံ ဥပ္ပန္နံ သမုပ္ပန္နံ ဥဋ္ဌိတံ သမုဋ္ဌိတံ ပစ္စုပ္ပန္နံ ပစ္စုပ္ပန္နံသေန သင်္ဂဟိတံ၊ စက္ခုဝိညာဏံ သောတဝိညာဏံ ဃာနဝိညာဏံ ဇိဝှာဝိညာဏံ ကာယဝိညာဏံ မနောဝိညာဏံ ဣဒံ ဝုစ္စတိ ဝိညာဏံ ပစ္စုပ္ပန္နံ။>
      text <၂၈>, <တတ္ထ ကတမံ ဝိညာဏံ အဇ္ဈတ္တံ။ ယံ ဝိညာဏံ တေသံ တေသံ သတ္တာနံ အဇ္ဈတ္တံ ပစ္စတ္တံ နိယကံ ပါဋိပုဂ္ဂလိကံ ဥပါဒိန္နံ၊ စက္ခုဝိညာဏံ သောတဝိညာဏံ ဃာနဝိညာဏံ ဇိဝှာဝိညာဏံ ကာယဝိညာဏံ မနောဝိညာဏံ ဣဒံ ဝုစ္စတိ ဝိညာဏံ အဇ္ဈတ္တံ။>
      text <တတ္ထ ကတမံ ဝိညာဏံ ဗဟိဒ္ဓါ။ ယံ ဝိညာဏံ တေသံ တေသံ ပရသတ္တာနံ ပရပုဂ္ဂလာနံ အဇ္ဈတ္တံ ပစ္စတ္တံ နိယကံ ပါဋိပုဂ္ဂလိကံ ဥပါဒိန္နံ၊ စက္ခုဝိညာဏံ သောတဝိညာဏံ ဃာနဝိညာဏံ ဇိဝှာဝိညာဏံ ကာယဝိညာဏံ မနောဝိညာဏံ ဣဒံ ဝုစ္စတိ ဝိညာဏံ ဗဟိဒ္ဓါ။>
      text <၂၉>, <တတ္ထ ကတမံ ဝိညာဏံ ဩဠာရိကံ သုခုမံ။ အကုသလံ ဝိညာဏံ ဩဠာရိကံ၊ ကုသလာဗျာကတာ ဝိညာဏာ သုခုမာ။ ကုသလာကုသလာ ဝိညာဏာ ဩဠာရိကာ၊ အဗျာကတံ ဝိညာဏံ သုခုမံ။ ဒုက္ခါယ ဝေဒနာယ သမ္ပယုတ္တံ ဝိညာဏံ ဩဠာရိကံ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ ဝိညာဏာ သုခုမာ။ သုခဒုက္ခါဟိ ဝေဒနာဟိ သမ္ပယုတ္တာ ဝိညာဏာ ဩဠာရိကာ၊ အဒုက္ခမသုခါယ ဝေဒနာယ သမ္ပယုတ္တံ ဝိညာဏံ သုခုမံ။ အသမာပန္နဿ ဝိညာဏံ ဩဠာရိကံ၊ သမာပန္နဿ ဝိညာဏံ သုခုမံ။ သာသဝံ ဝိညာဏံ ဩဠာရိကံ၊ အနာသဝံ ဝိညာဏံ သုခုမံ။ တံ တံ ဝါ ပန ဝိညာဏံ ဥပါဒာယုပါဒာယ ဝိညာဏံ ဩဠာရိကံ သုခုမံ ဒဋ္ဌဗ္ဗံ။>
      text <၃၀>, <တတ္ထ ကတမံ ဝိညာဏံ ဟီနံ ပဏီတံ။ အကုသလံ ဝိညာဏံ ဟီနံ၊ ကုသလာဗျာကတာ ဝိညာဏာ ပဏီတာ။ ကုသလာကုသလာ ဝိညာဏာ ဟီနာ၊ အဗျာကတံ ဝိညာဏံ ပဏီတံ။ ဒုက္ခါယ ဝေဒနာယ သမ္ပယုတ္တံ ဝိညာဏံ ဟီနံ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ ဝိညာဏာ ပဏီတာ။ သုခဒုက္ခါဟိ ဝေဒနာဟိ သမ္ပယုတ္တာ ဝိညာဏာ ဟီနာ၊ အဒုက္ခမသုခါယ ဝေဒနာယ သမ္ပယုတ္တံ ဝိညာဏံ ပဏီတံ။ အသမာပန္နဿ ဝိညာဏံ ဟီနံ၊ သမာပန္နဿ ဝိညာဏံ ပဏီတံ။ သာသဝံ ဝိညာဏံ ဟီနံ၊ အနာသဝံ ဝိညာဏံ ပဏီတံ။ တံ တံ ဝါ ပန ဝိညာဏံ ဥပါဒာယုပါဒာယ ဝိညာဏံ ဟီနံ ပဏီတံ ဒဋ္ဌဗ္ဗံ။>
      text <၃၁>, <တတ္ထ ကတမံ ဝိညာဏံ ဒူရေ။ အကုသလံ ဝိညာဏံ ကုသလာဗျာကတေဟိ ဝိညာဏေဟိ ဒူရေ၊ ကုသလာဗျာကတာ ဝိညာဏာ အကုသလာ ဝိညာဏာ ဒူရေ၊ ကုသလံ ဝိညာဏံ အကုသလာဗျာကတေဟိ ဝိညာဏေဟိ ဒူရေ၊ အကုသလာဗျာကတာ ဝိညာဏာ ကုသလာ ဝိညာဏာ ဒူရေ၊ အဗျာကတံ ဝိညာဏံ ကုသလာကုသလေဟိ ဝိညာဏေဟိ ဒူရေ၊ ကုသလာကုသလာ ဝိညာဏာ အဗျာကတာ ဝိညာဏာ ဒူရေ။ ဒုက္ခါယ ဝေဒနာယ သမ္ပယုတ္တံ ဝိညာဏံ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တေဟိ ဝိညာဏေဟိ ဒူရေ၊ သုခါယ စ အဒုက္ခမသုခါယ စ ဝေဒနာဟိ သမ္ပယုတ္တာ ဝိညာဏာ ဒုက္ခါယ ဝေဒနာယ သမ္ပယုတ္တာ ဝိညာဏာ ဒူရေ၊ သုခါယ ဝေဒနာယ သမ္ပယုတ္တံ ဝိညာဏံ ဒုက္ခါယ စ အဒုက္ခမသုခါယ စ ဝေဒနာဟိ သမ္ပယုတ္တေဟိ ဝိညာဏေဟိ ဒူရေ၊ ဒုက္ခါယ စ အဒုက္ခမသုခါယ စ ဝေဒနာဟိ သမ္ပယုတ္တာ ဝိညာဏာ သုခါယ ဝေဒနာယ သမ္ပယုတ္တာ ဝိညာဏာ ဒူရေ၊ အဒုက္ခမသုခါယ ဝေဒနာယ သမ္ပယုတ္တံ ဝိညာဏံ သုခဒုက္ခါဟိ ဝေဒနာဟိ သမ္ပယုတ္တေဟိ ဝိညာဏေဟိ ဒူရေ၊ သုခဒုက္ခါဟိ ဝေဒနာဟိ သမ္ပယုတ္တာ ဝိညာဏာ အဒုက္ခမသုခါယ ဝေဒနာယ သမ္ပယုတ္တာ ဝိညာဏာ ဒူရေ။ အသမာပန္နဿ ဝိညာဏံ သမာပန္နဿ ဝိညာဏာ ဒူရေ၊ သမာပန္နဿ ဝိညာဏံ အသမာပန္နဿ ဝိညာဏာ ဒူရေ။ သာသဝံ ဝိညာဏံ အနာသဝါ ဝိညာဏာ ဒူရေ၊ အနာသဝံ ဝိညာဏံ သာသဝါ ဝိညာဏာ ဒူရေ ဣဒံ ဝုစ္စတိ ဝိညာဏံ ဒူရေ။>
      text <တတ္ထ ကတမံ ဝိညာဏံ သန္တိကေ။ အကုသလံ ဝိညာဏံ အကုသလဿ ဝိညာဏဿ သန္တိကေ၊ ကုသလံ ဝိညာဏံ ကုသလဿ ဝိညာဏဿ သန္တိကေ၊ အဗျာကတံ ဝိညာဏံ အဗျာကတဿ ဝိညာဏဿ သန္တိကေ။ ဒုက္ခါယ ဝေဒနာယ သမ္ပယုတ္တံ ဝိညာဏံ ဒုက္ခါယ ဝေဒနာယ သမ္ပယုတ္တဿ ဝိညာဏဿ သန္တိကေ၊ သုခါယ ဝေဒနာယ သမ္ပယုတ္တံ ဝိညာဏံ သုခါယ ဝေဒနာယ သမ္ပယုတ္တဿ ဝိညာဏဿ သန္တိကေ၊ အဒုက္ခမသုခါယ ဝေဒနာယ သမ္ပယုတ္တံ ဝိညာဏံ အဒုက္ခမသုခါယ ဝေဒနာယ သမ္ပယုတ္တဿ ဝိညာဏဿ သန္တိကေ။ အသမာပန္နဿ ဝိညာဏံ အသမာပန္နဿ ဝိညာဏဿ သန္တိကေ၊ သမာပန္နဿ ဝိညာဏံ သမာပန္နဿ ဝိညာဏဿ သန္တိကေ။ သာသဝံ ဝိညာဏံ သာသဝဿ ဝိညာဏဿ သန္တိကေ၊ အနာသဝံ ဝိညာဏံ အနာသဝဿ ဝိညာဏဿ သန္တိကေ ဣဒံ ဝုစ္စတိ ဝိညာဏံ သန္တိကေ။ တံ တံ ဝါ ပန ဝိညာဏံ ဥပါဒာယုပါဒာယ ဝိညာဏံ ဒူရေ သန္တိကေ ဒဋ္ဌဗ္ဗံ။>
      stand <သုတ္တန္တဘာဇနီယံ။>
  text <၂။ အဘိဓမ္မဘာဇနီယံ>
    text <၃၂>, <ပဉ္စက္ခန္ဓာ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော။>
    text <၁။ ရူပက္ခန္ဓော>
      text <၃၃>, <တတ္ထ ကတမော ရူပက္ခန္ဓော။ ဧကဝိဓေန ရူပက္ခန္ဓော သဗ္ဗံ ရူပံ န ဟေတု၊ အဟေတုကံ၊ ဟေတုဝိပ္ပယုတ္တံ၊ သပ္ပစ္စယံ၊ သင်္ခတံ၊ ရူပံ၊ လောကိယံ၊ သာသဝံ၊ သံယောဇနိယံ၊ ဂန္ထနိယံ၊ ဩဃနိယံ၊ ယောဂနိယံ၊ နီဝရဏိယံ၊ ပရာမဋ္ဌံ၊ ဥပါဒာနိယံ၊ သံကိလေသိကံ၊ အဗျာကတံ၊ အနာရမ္မဏံ၊ အစေတသိကံ၊ စိတ္တဝိပ္ပယုတ္တံ၊ နေဝဝိပါကနဝိပါကဓမ္မဓမ္မံ၊ အသံကိလိဋ္ဌသံကိလေသိကံ၊ န သဝိတက္ကသဝိစာရံ၊ န အဝိတက္ကဝိစာရမတ္တံ၊ အဝိတက္ကအဝိစာရံ၊ န ပီတိသဟဂတံ၊ န သုခသဟဂတံ၊ န ဥပေက္ခါသဟဂတံ၊ နေဝ ဒဿနေန န ဘာဝနာယ ပဟာတဗ္ဗံ၊ နေဝ ဒဿနေန န ဘာဝနာယ ပဟာတဗ္ဗဟေတုကံ၊ နေဝါစယဂါမိနာပစယဂါမီ၊ နေဝသေက္ခနာသေက္ခံ၊ ပရိတ္တံ၊ ကာမာဝစရံ၊ န ရူပါဝစရံ၊ န အရူပါဝစရံ၊ ပရိယာပန္နံ၊ နော အပရိယာပန္နံ၊ အနိယတံ၊ အနိယျာနိကံ၊ ဥပ္ပန္နံ၊ ဆဟိ ဝိညာဏေဟိ ဝိညေယျံ၊ အနိစ္စံ၊ ဇရာဘိဘူတံ။ ဧဝံ ဧကဝိဓေန ရူပက္ခန္ဓော။>
      text <ဒုဝိဓေန ရူပက္ခန္ဓော အတ္ထိ ရူပံ ဥပါဒာ၊ အတ္ထိ ရူပံ နော ဥပါဒာ။ အတ္ထိ ရူပံ ဥပါဒိန္နံ၊ အတ္ထိ ရူပံ အနုပါဒိန္နံ။ အတ္ထိ ရူပံ ဥပါဒိန္နုပါဒာနိယံ၊ အတ္ထိ ရူပံ အနုပါဒိန္နုပါဒာနိယံ။ အတ္ထိ ရူပံ သနိဒဿနံ၊ အတ္ထိ ရူပံ အနိဒဿနံ။ အတ္ထိ ရူပံ သပ္ပဋိဃံ၊ အတ္ထိ ရူပံ အပ္ပဋိဃံ။ အတ္ထိ ရူပံ ဣန္ဒြိယံ၊ အတ္ထိ ရူပံ န ဣန္ဒြိယံ။ အတ္ထိ ရူပံ မဟာဘူတံ၊ အတ္ထိ ရူပံ န မဟာဘူတံ။ အတ္ထိ ရူပံ ဝိညတ္တိ၊ အတ္ထိ ရူပံ န ဝိညတ္တိ။ အတ္ထိ ရူပံ စိတ္တသမုဋ္ဌာနံ၊ အတ္ထိ ရူပံ န စိတ္တသမုဋ္ဌာနံ။ အတ္ထိ ရူပံ စိတ္တသဟဘု၊ အတ္ထိ ရူပံ န စိတ္တသဟဘု။ အတ္ထိ ရူပံ စိတ္တာနုပရိဝတ္တိ၊ အတ္ထိ ရူပံ န စိတ္တာနုပရိဝတ္တိ။ အတ္ထိ ရူပံ အဇ္ဈတ္တိကံ၊ အတ္ထိ ရူပံ ဗာဟိရံ။ အတ္ထိ ရူပံ ဩဠာရိကံ၊ အတ္ထိ ရူပံ သုခုမံ။ အတ္ထိ ရူပံ ဒူရေ၊ အတ္ထိ ရူပံ သန္တိကေ။ပေ။ အတ္ထိ ရူပံ ကဗဠီကာရော အာဟာရော၊ အတ္ထိ ရူပံ န ကဗဠီကာရော အာဟာရော။ ဧဝံ ဒုဝိဓေန ရူပက္ခန္ဓော။>
      text <ယထာ ရူပကဏ္ဍေ ဝိဘတ္တံ၊ တထာ ဣဓ ဝိဘဇိတဗ္ဗံ။>
      text <တိဝိဓေန ရူပက္ခန္ဓော ယံ တံ ရူပံ အဇ္ဈတ္တိကံ တံ ဥပါဒာ၊ ယံ တံ ရူပံ ဗာဟိရံ တံ အတ္ထိ ဥပါဒာ၊ အတ္ထိ နော ဥပါဒာ။ ယံ တံ ရူပံ အဇ္ဈတ္တိကံ တံ ဥပါဒိန္နံ၊ ယံ တံ ရူပံ ဗာဟိရံ တံ အတ္ထိ ဥပါဒိန္နံ၊ အတ္ထိ အနုပါဒိန္နံ။ ယံ တံ ရူပံ အဇ္ဈတ္တိကံ တံ ဥပါဒိန္နုပါဒာနိယံ၊ ယံ တံ ရူပံ ဗာဟိရံ တံ အတ္ထိ ဥပါဒိန္နုပါဒာနိယံ၊ အတ္ထိ အနုပါဒိန္နုပါဒာနိယံ။ပေ။ ယံ တံ ရူပံ အဇ္ဈတ္တိကံ တံ န ကဗဠီကာရော အာဟာရော၊ ယံ တံ ရူပံ ဗာဟိရံ တံ အတ္ထိ ကဗဠီကာရော အာဟာရော၊ အတ္ထိ န ကဗဠီကာရော အာဟာရော။ ဧဝံ တိဝိဓေန ရူပက္ခန္ဓော။>
      text <စတုဗ္ဗိဓေန ရူပက္ခန္ဓော ယံ တံ ရူပံ ဥပါဒာ တံ အတ္ထိ ဥပါဒိန္နံ၊ အတ္ထိ အနုပါဒိန္နံ၊ ယံ တံ ရူပံ နော ဥပါဒာ တံ အတ္ထိ ဥပါဒိန္နံ၊ အတ္ထိ အနုပါဒိန္နံ။ ယံ တံ ရူပံ ဥပါဒာ တံ အတ္ထိ ဥပါဒိန္နုပါဒာနိယံ၊ အတ္ထိ အနုပါဒိန္နုပါဒာနိယံ၊ ယံ တံ ရူပံ နော ဥပါဒာ တံ အတ္ထိ ဥပါဒိန္နုပါဒာနိယံ၊ အတ္ထိ အနုပါဒိန္နုပါဒာနိယံ။ ယံ တံ ရူပံ ဥပါဒာ တံ အတ္ထိ သပ္ပဋိဃံ၊ အတ္ထိ အပ္ပဋိဃံ၊ ယံ တံ ရူပံ နော ဥပါဒာ တံ အတ္ထိ သပ္ပဋိဃံ၊ အတ္ထိ အပ္ပဋိဃံ။ ယံ တံ ရူပံ ဥပါဒာ တံ အတ္ထိ ဩဠာရိကံ၊ အတ္ထိ သုခုမံ၊ ယံ တံ ရူပံ နော ဥပါဒာ တံ အတ္ထိ ဩဠာရိကံ၊ အတ္ထိ သုခုမံ။ ယံ တံ ရူပံ ဥပါဒာ တံ အတ္ထိ ဒူရေ၊ အတ္ထိ သန္တိကေ၊ ယံ တံ ရူပံ နော ဥပါဒာ တံ အတ္ထိ ဒူရေ၊ အတ္ထိ သန္တိကေ။ပေ။ ဒိဋ္ဌံ၊ သုတံ၊ မုတံ၊ ဝိညာတံ ရူပံ။ ဧဝံ စတုဗ္ဗိဓေန ရူပက္ခန္ဓော။>
      text <ပဉ္စဝိဓေန ရူပက္ခန္ဓော ပထဝီဓာတု၊ အာပေါဓာတု၊ တေဇောဓာတု၊ ဝါယောဓာတု၊ ယဉ္စ ရူပံ ဥပါဒာ။ ဧဝံ ပဉ္စဝိဓေန ရူပက္ခန္ဓော။>
      text <ဆဗ္ဗိဓေန ရူပက္ခန္ဓော စက္ခုဝိညေယျံ ရူပံ၊ သောတဝိညေယျံ ရူပံ၊ ဃာနဝိညေယျံ ရူပံ၊ ဇိဝှာဝိညေယျံ ရူပံ၊ ကာယဝိညေယျံ ရူပံ၊ မနောဝိညေယျံ ရူပံ။ ဧဝံ ဆဗ္ဗိဓေန ရူပက္ခန္ဓော။>
      text <သတ္တဝိဓေန ရူပက္ခန္ဓော စက္ခုဝိညေယျံ ရူပံ၊ သောတဝိညေယျံ ရူပံ၊ ဃာနဝိညေယျံ ရူပံ၊ ဇိဝှာဝိညေယျံ ရူပံ၊ ကာယဝိညေယျံ ရူပံ၊ မနောဓာတုဝိညေယျံ ရူပံ၊ မနောဝိညာဏဓာတုဝိညေယျံ ရူပံ။ ဧဝံ သတ္တဝိဓေန ရူပက္ခန္ဓော။>
      text <အဋ္ဌဝိဓေန ရူပက္ခန္ဓော စက္ခုဝိညေယျံ ရူပံ၊ သောတဝိညေယျံ ရူပံ၊ ဃာနဝိညေယျံ ရူပံ၊ ဇိဝှာဝိညေယျံ ရူပံ၊ ကာယဝိညေယျံ ရူပံ အတ္ထိ သုခသမ္ဖဿံ၊ အတ္ထိ ဒုက္ခသမ္ဖဿံ၊ မနောဓာတုဝိညေယျံ ရူပံ၊ မနောဝိညာဏဓာတုဝိညေယျံ ရူပံ။ ဧဝံ အဋ္ဌဝိဓေန ရူပက္ခန္ဓော။>
      text <နဝဝိဓေန ရူပက္ခန္ဓော စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ ဣတ္ထိန္ဒြိယံ၊ ပုရိသိန္ဒြိယံ၊ ဇီဝိတိန္ဒြိယံ၊ ယဉ္စ ရူပံ န ဣန္ဒြိယံ။ ဧဝံ နဝဝိဓေန ရူပက္ခန္ဓော။>
      text <ဒသဝိဓေန ရူပက္ခန္ဓော စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ ဣတ္ထိန္ဒြိယံ၊ ပုရိသိန္ဒြိယံ၊ ဇီဝိတိန္ဒြိယံ၊ န ဣန္ဒြိယံ ရူပံ အတ္ထိ သပ္ပဋိဃံ၊ အတ္ထိ အပ္ပဋိဃံ။ ဧဝံ ဒသဝိဓေန ရူပက္ခန္ဓော။>
      text <ဧကာဒသဝိဓေန ရူပက္ခန္ဓော စက္ခါယတနံ၊ သောတာယတနံ၊ ဃာနာယတနံ၊ ဇိဝှာယတနံ၊ ကာယာယတနံ၊ ရူပါယတနံ၊ သဒ္ဒာယတနံ၊ ဂန္ဓာယတနံ၊ ရသာယတနံ၊ ဖောဋ္ဌဗ္ဗာယတနံ၊ ယဉ္စ ရူပံ အနိဒဿနအပ္ပဋိဃံ ဓမ္မာယတနပရိယာပန္နံ။ ဧဝံ ဧကာဒသဝိဓေန ရူပက္ခန္ဓော။>
      stand <အယံ ဝုစ္စတိ ရူပက္ခန္ဓော။>
    text <၂။ ဝေဒနာက္ခန္ဓော>
      text <၃၄>, <တတ္ထ ကတမော ဝေဒနာက္ခန္ဓော။ ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။>
      text <စတုဗ္ဗိဓေန ဝေဒနာက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။>
      text <ပဉ္စဝိဓေန ဝေဒနာက္ခန္ဓော အတ္ထိ သုခိန္ဒြိယံ၊ အတ္ထိ ဒုက္ခိန္ဒြိယံ၊ အတ္ထိ သောမနဿိန္ဒြိယံ၊ အတ္ထိ ဒောမနဿိန္ဒြိယံ၊ အတ္ထိ ဥပေက္ခိန္ဒြိယံ။ ဧဝံ ပဉ္စဝိဓေန ဝေဒနာက္ခန္ဓော။>
      text <ဆဗ္ဗိဓေန ဝေဒနာက္ခန္ဓော စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောသမ္ဖဿဇာ ဝေဒနာ။ ဧဝံ ဆဗ္ဗိဓေန ဝေဒနာက္ခန္ဓော။>
      text <သတ္တဝိဓေန ဝေဒနာက္ခန္ဓော စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောဓာတုသမ္ဖဿဇာ ဝေဒနာ၊ မနောဝိညာဏဓာတုသမ္ဖဿဇာ ဝေဒနာ။ ဧဝံ သတ္တဝိဓေန ဝေဒနာက္ခန္ဓော။>
      text <အဋ္ဌဝိဓေန ဝေဒနာက္ခန္ဓော စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ အတ္ထိ သုခါ၊ အတ္ထိ ဒုက္ခါ၊ မနောဓာတုသမ္ဖဿဇာ ဝေဒနာ၊ မနောဝိညာဏဓာတုသမ္ဖဿဇာ ဝေဒနာ။ ဧဝံ အဋ္ဌဝိဓေန ဝေဒနာက္ခန္ဓော။>
      text <နဝဝိဓေန ဝေဒနာက္ခန္ဓော စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောဓာတုသမ္ဖဿဇာ ဝေဒနာ၊ မနောဝိညာဏဓာတုသမ္ဖဿဇာ ဝေဒနာ အတ္ထိ ကုသလာ၊ အတ္ထိ အကုသလာ၊ အတ္ထိ အဗျာကတာ။ ဧဝံ နဝဝိဓေန ဝေဒနာက္ခန္ဓော။>
      text <ဒသဝိဓေန ဝေဒနာက္ခန္ဓော စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ အတ္ထိ သုခါ၊ အတ္ထိ ဒုက္ခါ၊ မနောဓာတုသမ္ဖဿဇာ ဝေဒနာ၊ မနောဝိညာဏဓာတုသမ္ဖဿဇာ ဝေဒနာ အတ္ထိ ကုသလာ၊ အတ္ထိ အကုသလာ၊ အတ္ထိ အဗျာကတာ။ ဧဝံ ဒသဝိဓေန ဝေဒနာက္ခန္ဓော။>
      text <၃၅>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝေဒနာက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၃၆>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ပေ။ အတ္ထိ န ဟေတုသဟေတုကော၊ အတ္ထိ န ဟေတုအဟေတုကော။ အတ္ထိ လောကိယော၊ အတ္ထိ လောကုတ္တရော။ အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။ အတ္ထိ သာသဝေါ၊ အတ္ထိ အနာသဝေါ။ အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။ အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။ အတ္ထိ သံယောဇနိယော၊ အတ္ထိ အသံယောဇနိယော။ အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။ အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။ အတ္ထိ ဂန္ထနိယော၊ အတ္ထိ အဂန္ထနိယော။ အတ္ထိ ဂန္ထသမ္ပယုတ္တော၊ အတ္ထိ ဂန္ထဝိပ္ပယုတ္တော။ အတ္ထိ ဂန္ထဝိပ္ပယုတ္တဂန္ထနိယော၊ အတ္ထိ ဂန္ထဝိပ္ပယုတ္တအဂန္ထနိယော။ အတ္ထိ ဩဃနိယော၊ အတ္ထိ အနောဃနိယော။ အတ္ထိ ဩဃသမ္ပယုတ္တော၊ အတ္ထိ ဩဃဝိပ္ပယုတ္တော။ အတ္ထိ ဩဃဝိပ္ပယုတ္တဩဃနိယော၊ အတ္ထိ ဩဃဝိပ္ပယုတ္တအနောဃနိယော။ အတ္ထိ ယောဂနိယော၊ အတ္ထိ အယောဂနိယော။ အတ္ထိ ယောဂသမ္ပယုတ္တော၊ အတ္ထိ ယောဂဝိပ္ပယုတ္တော။ အတ္ထိ ယောဂဝိပ္ပယုတ္တယောဂနိယော၊ အတ္ထိ ယောဂဝိပ္ပယုတ္တအယောဂနိယော။ အတ္ထိ နီဝရဏိယော၊ အတ္ထိ အနီဝရဏိယော။ အတ္ထိ နီဝရဏသမ္ပယုတ္တော၊ အတ္ထိ နီဝရဏဝိပ္ပယုတ္တော။ အတ္ထိ နီဝရဏဝိပ္ပယုတ္တနီဝရဏိယော၊ အတ္ထိ နီဝရဏဝိပ္ပယုတ္တအနီဝရဏိယော။ အတ္ထိ ပရာမဋ္ဌော၊ အတ္ထိ အပရာမဋ္ဌော။ အတ္ထိ ပရာမာသသမ္ပယုတ္တော၊ အတ္ထိ ပရာမာသဝိပ္ပယုတ္တော။ အတ္ထိ ပရာမာသဝိပ္ပယုတ္တပရာမဋ္ဌော၊ အတ္ထိ ပရာမာသဝိပ္ပယုတ္တအပရာမဋ္ဌော။ အတ္ထိ ဥပါဒိန္နော၊ အတ္ထိ အနုပါဒိန္နော။ အတ္ထိ ဥပါဒာနိယော၊ အတ္ထိ အနုပါဒာနိယော။ အတ္ထိ ဥပါဒာနသမ္ပယုတ္တော၊ အတ္ထိ ဥပါဒာနဝိပ္ပယုတ္တော။ အတ္ထိ ဥပါဒာနဝိပ္ပယုတ္တဥပါဒာနိယော၊ အတ္ထိ ဥပါဒာနဝိပ္ပယုတ္တအနုပါဒာနိယော။ အတ္ထိ သံကိလေသိကော၊ အတ္ထိ အသံကိလေသိကော။ အတ္ထိ သံကိလိဋ္ဌော၊ အတ္ထိ အသံကိလိဋ္ဌော။ အတ္ထိ ကိလေသသမ္ပယုတ္တော၊ အတ္ထိ ကိလေသဝိပ္ပယုတ္တော။ အတ္ထိ ကိလေသဝိပ္ပယုတ္တသံကိလေသိကော၊ အတ္ထိ ကိလေသဝိပ္ပယုတ္တအသံကိလေသိကော။ အတ္ထိ ဒဿနေန ပဟာတဗ္ဗော၊ အတ္ထိ န ဒဿနေန ပဟာတဗ္ဗော။ အတ္ထိ ဘာဝနာယ ပဟာတဗ္ဗော၊ အတ္ထိ န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ န ဒဿနေန ပဟာတဗ္ဗဟေတုကော။ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ န ဘာဝနာယ ပဟာတဗ္ဗဟေတုကော။ အတ္ထိ သဝိတက္ကော၊ အတ္ထိ အဝိတက္ကော။ အတ္ထိ သဝိစာရော၊ အတ္ထိ အဝိစာရော။ အတ္ထိ သပ္ပီတိကော၊ အတ္ထိ အပ္ပီတိကော။ အတ္ထိ ပီတိသဟဂတော၊ အတ္ထိ န ပီတိသဟဂတော။ အတ္ထိ ကာမာဝစရော၊ အတ္ထိ န ကာမာဝစရော။ အတ္ထိ ရူပါဝစရော၊ အတ္ထိ န ရူပါဝစရော။ အတ္ထိ အရူပါဝစရော၊ အတ္ထိ န အရူပါဝစရော။ အတ္ထိ ပရိယာပန္နော၊ အတ္ထိ အပရိယာပန္နော။ အတ္ထိ နိယျာနိကော၊ အတ္ထိ အနိယျာနိကော။ အတ္ထိ နိယတော၊ အတ္ထိ အနိယတော။ အတ္ထိ သဥတ္တရော၊ အတ္ထိ အနုတ္တရော။ အတ္ထိ သရဏော၊ အတ္ထိ အရဏော။>
      text <တိဝိဓေန ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၃၇>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သရဏော၊ အတ္ထိ အရဏော။>
      text <တိဝိဓေန ဝေဒနာက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ အတ္ထိ ဥပါဒိန္နုပါဒာနိယော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      stand <ဒုကမူလကံ။>
      text <၃၈>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၃၉>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။>
      text <တိဝိဓေန ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၀>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ န ဟေတုသဟေတုကော၊ အတ္ထိ န ဟေတုအဟေတုကော။ အတ္ထိ လောကိယော၊ အတ္ထိ လောကုတ္တရော။ အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။ အတ္ထိ သာသဝေါ၊ အတ္ထိ အနာသဝေါ။ အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။ အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။ပေ။ အတ္ထိ သရဏော၊ အတ္ထိ အရဏော။>
      text <တိဝိဓေန ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၁>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝေဒနာက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၂>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ အတ္ထိ န ဟေတုသဟေတုကော၊ အတ္ထိ န ဟေတုအဟေတုကော။ အတ္ထိ လောကိယော၊ အတ္ထိ လောကုတ္တရော။ အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။ အတ္ထိ သာသဝေါ၊ အတ္ထိ အနာသဝေါ။ အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။ အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။ အတ္ထိ သံယောဇနိယော၊ အတ္ထိ အသံယောဇနိယော။ပေ။ အတ္ထိ သရဏော၊ အတ္ထိ အရဏော။>
      text <တိဝိဓေန ဝေဒနာက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      stand <တိကမူလကံ။>
      text <၄၃>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၄>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။>
      text <တိဝိဓေန ဝေဒနာက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၅>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ န ဟေတုသဟေတုကော၊ အတ္ထိ န ဟေတုအဟေတုကော။>
      text <တိဝိဓေန ဝေဒနာက္ခန္ဓော အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၆>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ လောကိယော၊ အတ္ထိ လောကုတ္တရော။>
      text <တိဝိဓေန ဝေဒနာက္ခန္ဓော အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၇>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။>
      text <တိဝိဓေန ဝေဒနာက္ခန္ဓော အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၈>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သာသဝေါ၊ အတ္ထိ အနာသဝေါ။>
      text <တိဝိဓေန ဝေဒနာက္ခန္ဓော အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၄၉>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။>
      text <တိဝိဓေန ဝေဒနာက္ခန္ဓော အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၀>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။>
      text <တိဝိဓေန ဝေဒနာက္ခန္ဓော အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၁>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သံယောဇနိယော၊ အတ္ထိ အသံယောဇနိယော။>
      text <တိဝိဓေန ဝေဒနာက္ခန္ဓော အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၂>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။>
      text <တိဝိဓေန ဝေဒနာက္ခန္ဓော အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၃>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။>
      text <တိဝိဓေန ဝေဒနာက္ခန္ဓော အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၄>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဂန္ထနိယော၊ အတ္ထိ အဂန္ထနိယော။>
      text <တိဝိဓေန ဝေဒနာက္ခန္ဓော အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၅>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဂန္ထသမ္ပယုတ္တော၊ အတ္ထိ ဂန္ထဝိပ္ပယုတ္တော။>
      text <တိဝိဓေန ဝေဒနာက္ခန္ဓော အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၆>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဂန္ထဝိပ္ပယုတ္တဂန္ထနိယော၊ အတ္ထိ ဂန္ထဝိပ္ပယုတ္တအဂန္ထနိယော။>
      text <တိဝိဓေန ဝေဒနာက္ခန္ဓော အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၇>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဩဃနိယော၊ အတ္ထိ အနောဃနိယော။>
      text <တိဝိဓေန ဝေဒနာက္ခန္ဓော အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၈>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဩဃသမ္ပယုတ္တော၊ အတ္ထိ ဩဃဝိပ္ပယုတ္တော။>
      text <တိဝိဓေန ဝေဒနာက္ခန္ဓော အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၅၉>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ဩဃဝိပ္ပယုတ္တဩဃနိယော၊ အတ္ထိ ဩဃဝိပ္ပယုတ္တအနောဃနိယော။>
      text <တိဝိဓေန ဝေဒနာက္ခန္ဓော အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၆၀>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ယောဂနိယော၊ အတ္ထိ အယောဂနိယော။>
      text <တိဝိဓေန ဝေဒနာက္ခန္ဓော အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ပေ။ ဧဝံ ဒသဝိဓေန ဝေဒနာက္ခန္ဓော။>
      text <၆၁>, <ဧကဝိဓေန ဝေဒနာက္ခန္ဓော ဖဿသမ္ပယုတ္တော။>
      text <ဒုဝိဓေန ဝေဒနာက္ခန္ဓော အတ္ထိ ယောဂသမ္ပယုတ္တော၊ အတ္ထိ ယောဂဝိပ္ပယုတ္တော။>
      text <တိဝိဓေန ဝေဒနာက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝေဒနာက္ခန္ဓော။>
      stand <ဥဘတောဝဍ္ဎကံ။>
      text <သတ္တဝိဓေန ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန ဝေဒနာက္ခန္ဓော။>
      text <အပရောပိ သတ္တဝိဓေန ဝေဒနာက္ခန္ဓော အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန ဝေဒနာက္ခန္ဓော။>
      text <စတုဝီသတိဝိဓေန ဝေဒနာက္ခန္ဓော စက္ခုသမ္ဖဿပစ္စယာ ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ သောတသမ္ဖဿပစ္စယာ ဝေဒနာက္ခန္ဓော။ပေ။ ဃာနသမ္ဖဿပစ္စယာ ဝေဒနာက္ခန္ဓော။ပေ။ ဇိဝှာသမ္ဖဿပစ္စယာ ဝေဒနာက္ခန္ဓော။ပေ။ ကာယသမ္ဖဿပစ္စယာ ဝေဒနာက္ခန္ဓော။ပေ။ မနောသမ္ဖဿပစ္စယာ ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောသမ္ဖဿဇာ ဝေဒနာ။ ဧဝံ စတုဝီသတိဝိဓေန ဝေဒနာက္ခန္ဓော။>
      text <အပရောပိ စတုဝီသတိဝိဓေန ဝေဒနာက္ခန္ဓော စက္ခုသမ္ဖဿပစ္စယာ ဝေဒနာက္ခန္ဓော အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုသမ္ဖဿဇာ ဝေဒနာ။ပေ။ မနောသမ္ဖဿဇာ ဝေဒနာ၊ သောတသမ္ဖဿပစ္စယာ ဝေဒနာက္ခန္ဓော။ပေ။ ဃာနသမ္ဖဿပစ္စယာ ဝေဒနာက္ခန္ဓော။ပေ။ ဇိဝှာသမ္ဖဿပစ္စယာ ဝေဒနာက္ခန္ဓော။ပေ။ ကာယသမ္ဖဿပစ္စယာ ဝေဒနာက္ခန္ဓော။ပေ။ မနောသမ္ဖဿပစ္စယာ ဝေဒနာက္ခန္ဓော အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုသမ္ဖဿဇာ ဝေဒနာ။ပေ။ မနောသမ္ဖဿဇာ ဝေဒနာ။ ဧဝံ စတုဝီသတိဝိဓေန ဝေဒနာက္ခန္ဓော။>
      text <တိံသဝိဓေန ဝေဒနာက္ခန္ဓော စက္ခုသမ္ဖဿပစ္စယာ ဝေဒနာက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ ဝေဒနာက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောသမ္ဖဿဇာ ဝေဒနာ။ ဧဝံ တိံသဝိဓေန ဝေဒနာက္ခန္ဓော။>
      text <ဗဟုဝိဓေန ဝေဒနာက္ခန္ဓော စက္ခုသမ္ဖဿပစ္စယာ ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ ဝေဒနာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောသမ္ဖဿဇာ ဝေဒနာ။ ဧဝံ ဗဟုဝိဓေန ဝေဒနာက္ခန္ဓော။>
      text <အပရောပိ ဗဟုဝိဓေန ဝေဒနာက္ခန္ဓော စက္ခုသမ္ဖဿပစ္စယာ ဝေဒနာက္ခန္ဓော အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ ဝေဒနာက္ခန္ဓော။ပေ။ ဃာနသမ္ဖဿပစ္စယာ ဝေဒနာက္ခန္ဓော။ပေ။ ဇိဝှာသမ္ဖဿပစ္စယာ ဝေဒနာက္ခန္ဓော။ပေ။ ကာယသမ္ဖဿပစ္စယာ ဝေဒနာက္ခန္ဓော။ပေ။ မနောသမ္ဖဿပစ္စယာ ဝေဒနာက္ခန္ဓော အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောသမ္ဖဿဇာ ဝေဒနာ။ ဧဝံ ဗဟုဝိဓေန ဝေဒနာက္ခန္ဓော။>
      stand <အယံ ဝုစ္စတိ ဝေဒနာက္ခန္ဓော။>
    text <၃။ သညာက္ခန္ဓော>
      text <၆၂>, <တတ္ထ ကတမော သညာက္ခန္ဓော။ ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။>
      text <စတုဗ္ဗိဓေန သညာက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။>
      text <ပဉ္စဝိဓေန သညာက္ခန္ဓော အတ္ထိ သုခိန္ဒြိယသမ္ပယုတ္တော၊ အတ္ထိ ဒုက္ခိန္ဒြိယသမ္ပယုတ္တော၊ အတ္ထိ သောမနဿိန္ဒြိယသမ္ပယုတ္တော၊ အတ္ထိ ဒောမနဿိန္ဒြိယသမ္ပယုတ္တော၊ အတ္ထိ ဥပေက္ခိန္ဒြိယသမ္ပယုတ္တော။ ဧဝံ ပဉ္စဝိဓေန သညာက္ခန္ဓော။>
      text <ဆဗ္ဗိဓေန သညာက္ခန္ဓော စက္ခုသမ္ဖဿဇာ သညာ၊ သောတသမ္ဖဿဇာ သညာ၊ ဃာနသမ္ဖဿဇာ သညာ၊ ဇိဝှာသမ္ဖဿဇာ သညာ၊ ကာယသမ္ဖဿဇာ သညာ၊ မနောသမ္ဖဿဇာ သညာ။ ဧဝံ ဆဗ္ဗိဓေန သညာက္ခန္ဓော။>
      text <သတ္တဝိဓေန သညာက္ခန္ဓော စက္ခုသမ္ဖဿဇာ သညာ၊ သောတသမ္ဖဿဇာ သညာ၊ ဃာနသမ္ဖဿဇာ သညာ၊ ဇိဝှာသမ္ဖဿဇာ သညာ၊ ကာယသမ္ဖဿဇာ သညာ၊ မနောဓာတုသမ္ဖဿဇာ သညာ၊ မနောဝိညာဏဓာတုသမ္ဖဿဇာ သညာ။ ဧဝံ သတ္တဝိဓေန သညာက္ခန္ဓော။>
      text <အဋ္ဌဝိဓေန သညာက္ခန္ဓော စက္ခုသမ္ဖဿဇာ သညာ။ပေ။ ကာယသမ္ဖဿဇာ သညာ အတ္ထိ သုခသဟဂတာ၊ အတ္ထိ ဒုက္ခသဟဂတာ၊ မနောဓာတုသမ္ဖဿဇာ သညာ၊ မနောဝိညာဏဓာတုသမ္ဖဿဇာ သညာ။ ဧဝံ အဋ္ဌဝိဓေန သညာက္ခန္ဓော။>
      text <နဝဝိဓေန သညာက္ခန္ဓော စက္ခုသမ္ဖဿဇာ သညာ။ပေ။ ကာယသမ္ဖဿဇာ သညာ၊ မနောဓာတုသမ္ဖဿဇာ သညာ၊ မနောဝိညာဏဓာတုသမ္ဖဿဇာ သညာ အတ္ထိ ကုသလာ၊ အတ္ထိ အကုသလာ၊ အတ္ထိ အဗျာကတာ။ ဧဝံ နဝဝိဓေန သညာက္ခန္ဓော။>
      text <ဒသဝိဓေန သညာက္ခန္ဓော စက္ခုသမ္ဖဿဇာ သညာ။ပေ။ ကာယသမ္ဖဿဇာ သညာ အတ္ထိ သုခသဟဂတာ၊ အတ္ထိ ဒုက္ခသဟဂတာ၊ မနောဓာတုသမ္ဖဿဇာ သညာ၊ မနောဝိညာဏဓာတုသမ္ဖဿဇာ သညာ အတ္ထိ ကုသလာ၊ အတ္ထိ အကုသလာ၊ အတ္ထိ အဗျာကတာ။ ဧဝံ ဒသဝိဓေန သညာက္ခန္ဓော။>
      text <၆၃>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ပေ။ ဧဝံ ဒသဝိဓေန သညာက္ခန္ဓော။>
      text <၆၄>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန သညာက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ အတ္ထိ ပီတိသဟဂတော၊ အတ္ထိ သုခသဟဂတော၊ အတ္ထိ ဥပေက္ခါသဟဂတော။ အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သညာက္ခန္ဓော။>
      text <၆၅>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ အတ္ထိ န ဟေတုသဟေတုကော၊ အတ္ထိ န ဟေတုအဟေတုကော။ အတ္ထိ လောကိယော၊ အတ္ထိ လောကုတ္တရော။ အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။ အတ္ထိ သာသဝေါ၊ အတ္ထိ အနာသဝေါ။ အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။ အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။ အတ္ထိ သံယောဇနိယော၊ အတ္ထိ အသံယောဇနိယော။ အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။ အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။ အတ္ထိ ဂန္ထနိယော၊ အတ္ထိ အဂန္ထနိယော။ အတ္ထိ ဂန္ထသမ္ပယုတ္တော၊ အတ္ထိ ဂန္ထဝိပ္ပယုတ္တော။ အတ္ထိ ဂန္ထဝိပ္ပယုတ္တဂန္ထနိယော၊ အတ္ထိ ဂန္ထဝိပ္ပယုတ္တအဂန္ထနိယော။ အတ္ထိ ဩဃနိယော၊ အတ္ထိ အနောဃနိယော။ အတ္ထိ ဩဃသမ္ပယုတ္တော၊ အတ္ထိ ဩဃဝိပ္ပယုတ္တော။ အတ္ထိ ဩဃဝိပ္ပယုတ္တဩဃနိယော၊ အတ္ထိ ဩဃဝိပ္ပယုတ္တအနောဃနိယော။ အတ္ထိ ယောဂနိယော၊ အတ္ထိ အယောဂနိယော။ အတ္ထိ ယောဂသမ္ပယုတ္တော၊ အတ္ထိ ယောဂဝိပ္ပယုတ္တော။ အတ္ထိ ယောဂဝိပ္ပယုတ္တယောဂနိယော၊ အတ္ထိ ယောဂဝိပ္ပယုတ္တအယောဂနိယော။ အတ္ထိ နီဝရဏိယော၊ အတ္ထိ အနီဝရဏိယော။ အတ္ထိ နီဝရဏသမ္ပယုတ္တော၊ အတ္ထိ နီဝရဏဝိပ္ပယုတ္တော။ အတ္ထိ နီဝရဏဝိပ္ပယုတ္တနီဝရဏိယော၊ အတ္ထိ နီဝရဏဝိပ္ပယုတ္တအနီဝရဏိယော။ အတ္ထိ ပရာမဋ္ဌော၊ အတ္ထိ အပရာမဋ္ဌော။ အတ္ထိ ပရာမာသသမ္ပယုတ္တော၊ အတ္ထိ ပရာမာသဝိပ္ပယုတ္တော။ အတ္ထိ ပရာမာသဝိပ္ပယုတ္တပရာမဋ္ဌော၊ အတ္ထိ ပရာမာသဝိပ္ပယုတ္တအပရာမဋ္ဌော။ အတ္ထိ ဥပါဒိန္နော၊ အတ္ထိ အနုပါဒိန္နော။ အတ္ထိ ဥပါဒာနိယော၊ အတ္ထိ အနုပါဒာနိယော။ အတ္ထိ ဥပါဒာနသမ္ပယုတ္တော၊ အတ္ထိ ဥပါဒာနဝိပ္ပယုတ္တော။ အတ္ထိ ဥပါဒာနဝိပ္ပယုတ္တဥပါဒာနိယော၊ အတ္ထိ ဥပါဒာနဝိပ္ပယုတ္တအနုပါဒာနိယော။ အတ္ထိ သံကိလေသိကော၊ အတ္ထိ အသံကိလေသိကော။ အတ္ထိ သံကိလိဋ္ဌော၊ အတ္ထိ အသံကိလိဋ္ဌော။ အတ္ထိ ကိလေသသမ္ပယုတ္တော၊ အတ္ထိ ကိလေသဝိပ္ပယုတ္တော။ အတ္ထိ ကိလေသဝိပ္ပယုတ္တသံကိလေသိကော၊ အတ္ထိ ကိလေသဝိပ္ပယုတ္တအသံကိလေသိကော။ အတ္ထိ ဒဿနေန ပဟာတဗ္ဗော၊ အတ္ထိ န ဒဿနေန ပဟာတဗ္ဗော။ အတ္ထိ ဘာဝနာယ ပဟာတဗ္ဗော၊ အတ္ထိ န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ န ဒဿနေန ပဟာတဗ္ဗဟေတုကော။ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ န ဘာဝနာယ ပဟာတဗ္ဗဟေတုကော။ အတ္ထိ သဝိတက္ကော၊ အတ္ထိ အဝိတက္ကော။ အတ္ထိ သဝိစာရော၊ အတ္ထိ အဝိစာရော။ အတ္ထိ သပ္ပီတိကော၊ အတ္ထိ အပ္ပီတိကော။ အတ္ထိ ပီတိသဟဂတော၊ အတ္ထိ န ပီတိသဟဂတော။ အတ္ထိ သုခသဟဂတော၊ အတ္ထိ န သုခသဟဂတော။ အတ္ထိ ဥပေက္ခါသဟဂတော၊ အတ္ထိ န ဥပေက္ခါသဟဂတော။ အတ္ထိ ကာမာဝစရော၊ အတ္ထိ န ကာမာဝစရော။ အတ္ထိ ရူပါဝစရော၊ အတ္ထိ န ရူပါဝစရော။ အတ္ထိ အရူပါဝစရော၊ အတ္ထိ န အရူပါဝစရော။ အတ္ထိ ပရိယာပန္နော၊ အတ္ထိ အပရိယာပန္နော။ အတ္ထိ နိယျာနိကော၊ အတ္ထိ အနိယျာနိကော။ အတ္ထိ နိယတော၊ အတ္ထိ အနိယတော။ အတ္ထိ သဥတ္တရော၊ အတ္ထိ အနုတ္တရော။ အတ္ထိ သရဏော၊ အတ္ထိ အရဏော။>
      text <တိဝိဓေန သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သညာက္ခန္ဓော။>
      text <၆၆>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သရဏော၊ အတ္ထိ အရဏော။>
      text <တိဝိဓေန သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သညာက္ခန္ဓော။>
      text <ယထာ ကုသလတ္တိကေ ဝိတ္ထာရော၊ ဧဝံ သဗ္ဗေပိ တိကာ ဝိတ္ထာရေတဗ္ဗာ။>
      stand <ဒုကမူလကံ။>
      text <၆၇>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သညာက္ခန္ဓော။>
      text <၆၈>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ပေ။ အတ္ထိ သရဏော၊ အတ္ထိ အရဏော။>
      text <တိဝိဓေန သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သညာက္ခန္ဓော။>
      text <၆၉>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သညာက္ခန္ဓော။>
      text <၇၀>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ပေ။ အတ္ထိ သရဏော၊ အတ္ထိ အရဏော။>
      text <တိဝိဓေန သညာက္ခန္ဓော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သညာက္ခန္ဓော။>
      stand <တိကမူလကံ။>
      text <၇၁>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သညာက္ခန္ဓော။>
      text <၇၂>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။>
      text <တိဝိဓေန သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ပေ။ ဧဝံ ဒသဝိဓေန သညာက္ခန္ဓော။>
      text <၇၃>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ န ဟေတု သဟေတုကော၊ အတ္ထိ န ဟေတု အဟေတုကော။>
      text <တိဝိဓေန သညာက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ပေ။ ဧဝံ ဒသဝိဓေန သညာက္ခန္ဓော။>
      text <၇၄>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ လောကိယော၊ အတ္ထိ လောကုတ္တရော။>
      text <တိဝိဓေန သညာက္ခန္ဓော အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ပေ။ ဧဝံ ဒသဝိဓေန သညာက္ခန္ဓော။>
      text <၇၅>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။>
      text <တိဝိဓေန သညာက္ခန္ဓော အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ပေ။ ဧဝံ ဒသဝိဓေန သညာက္ခန္ဓော။>
      text <၇၆>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သာသဝေါ၊ အတ္ထိ အနာသဝေါ။>
      text <တိဝိဓေန သညာက္ခန္ဓော အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ပေ။ ဧဝံ ဒသဝိဓေန သညာက္ခန္ဓော။>
      text <၇၇>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။>
      text <တိဝိဓေန သညာက္ခန္ဓော အတ္ထိ ပီတိသဟဂတော၊ အတ္ထိ သုခသဟဂတော၊ အတ္ထိ ဥပေက္ခါသဟဂတော။ပေ။ ဧဝံ ဒသဝိဓေန သညာက္ခန္ဓော။>
      text <၇၈>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။>
      text <တိဝိဓေန သညာက္ခန္ဓော အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ပေ။ ဧဝံ ဒသဝိဓေန သညာက္ခန္ဓော။>
      text <၇၉>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သံယောဇနိယော၊ အတ္ထိ အသံယောဇနိယော။>
      text <တိဝိဓေန သညာက္ခန္ဓော အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ပေ။ ဧဝံ ဒသဝိဓေန သညာက္ခန္ဓော။>
      text <၈၀>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။>
      text <တိဝိဓေန သညာက္ခန္ဓော အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ပေ။ ဧဝံ ဒသဝိဓေန သညာက္ခန္ဓော။>
      text <၈၁>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။>
      text <တိဝိဓေန သညာက္ခန္ဓော အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ပေ။ ဧဝံ ဒသဝိဓေန သညာက္ခန္ဓော။>
      text <၈၂>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဂန္ထနိယော၊ အတ္ထိ အဂန္ထနိယော။>
      text <တိဝိဓေန သညာက္ခန္ဓော အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ပေ။ ဧဝံ ဒသဝိဓေန သညာက္ခန္ဓော။>
      text <၈၃>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဂန္ထသမ္ပယုတ္တော၊ အတ္ထိ ဂန္ထဝိပ္ပယုတ္တော။>
      text <တိဝိဓေန သညာက္ခန္ဓော အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ပေ။ ဧဝံ ဒသဝိဓေန သညာက္ခန္ဓော။>
      text <၈၄>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဂန္ထဝိပ္ပယုတ္တဂန္ထနိယော၊ အတ္ထိ ဂန္ထဝိပ္ပယုတ္တအဂန္ထနိယော။>
      text <တိဝိဓေန သညာက္ခန္ဓော အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ပေ။ ဧဝံ ဒသဝိဓေန သညာက္ခန္ဓော။>
      text <၈၅>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဩဃနိယော၊ အတ္ထိ အနောဃနိယော။>
      text <တိဝိဓေန သညာက္ခန္ဓော အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ပေ။ ဧဝံ ဒသဝိဓေန သညာက္ခန္ဓော။>
      text <၈၆>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဩဃသမ္ပယုတ္တော၊ အတ္ထိ ဩဃဝိပ္ပယုတ္တော။>
      text <တိဝိဓေန သညာက္ခန္ဓော အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ပေ။ ဧဝံ ဒသဝိဓေန သညာက္ခန္ဓော။>
      text <၈၇>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ဩဃဝိပ္ပယုတ္တဩဃနိယော၊ အတ္ထိ ဩဃဝိပ္ပယုတ္တအနောဃနိယော။>
      text <တိဝိဓေန သညာက္ခန္ဓော အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ပေ။ ဧဝံ ဒသဝိဓေန သညာက္ခန္ဓော။>
      text <၈၈>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ယောဂနိယော၊ အတ္ထိ အယောဂနိယော။>
      text <တိဝိဓေန သညာက္ခန္ဓော အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ပေ။ ဧဝံ ဒသဝိဓေန သညာက္ခန္ဓော။>
      text <၈၉>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ယောဂသမ္ပယုတ္တော၊ အတ္ထိ ယောဂဝိပ္ပယုတ္တော။>
      text <တိဝိဓေန သညာက္ခန္ဓော အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ပေ။ ဧဝံ ဒသဝိဓေန သညာက္ခန္ဓော။>
      text <၉၀>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ ယောဂဝိပ္ပယုတ္တယောဂနိယော၊ အတ္ထိ ယောဂဝိပ္ပယုတ္တအယောဂနိယော။>
      text <တိဝိဓေန သညာက္ခန္ဓော အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ပေ။ ဧဝံ ဒသဝိဓေန သညာက္ခန္ဓော။>
      text <၉၁>, <ဧကဝိဓေန သညာက္ခန္ဓော ဖဿသမ္ပယုတ္တော။>
      text <ဒုဝိဓေန သညာက္ခန္ဓော အတ္ထိ နီဝရဏိယော၊ အတ္ထိ အနီဝရဏိယော။>
      text <တိဝိဓေန သညာက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သညာက္ခန္ဓော။>
      stand <ဥဘတောဝဍ္ဎကံ။>
      text <သတ္တဝိဓေန သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန သညာက္ခန္ဓော။>
      text <အပရောပိ သတ္တဝိဓေန သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန သညာက္ခန္ဓော။>
      text <စတုဝီသတိဝိဓေန သညာက္ခန္ဓော စက္ခုသမ္ဖဿပစ္စယာ သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ စက္ခုသမ္ဖဿဇာ သညာ၊ သောတသမ္ဖဿဇာ သညာ၊ ဃာနသမ္ဖဿဇာ သညာ၊ ဇိဝှာသမ္ဖဿဇာ သညာ၊ ကာယသမ္ဖဿဇာ သညာ၊ မနောသမ္ဖဿဇာ သညာ။ ဧဝံ စတုဝီသတိဝိဓေန သညာက္ခန္ဓော။>
      text <အပရောပိ စတုဝီသတိဝိဓေန သညာက္ခန္ဓော စက္ခုသမ္ဖဿပစ္စယာ သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုသမ္ဖဿဇာ သညာ။ပေ။ မနောသမ္ဖဿဇာ သညာ။ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုသမ္ဖဿဇာ သညာ။ပေ။ မနောသမ္ဖဿဇာ သညာ။ ဧဝံ စတုဝီသတိဝိဓေန သညာက္ခန္ဓော။>
      text <တိံသတိဝိဓေန သညာက္ခန္ဓော စက္ခုသမ္ဖဿပစ္စယာ သညာက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သညာက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ သညာ။ပေ။ မနောသမ္ဖဿဇာ သညာ။ ဧဝံ တိံသတိဝိဓေန သညာက္ခန္ဓော။>
      text <ဗဟုဝိဓေန သညာက္ခန္ဓော စက္ခုသမ္ဖဿပစ္စယာ သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သညာက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ သညာ။ပေ။ မနောသမ္ဖဿဇာ သညာ။ ဧဝံ ဗဟုဝိဓေန သညာက္ခန္ဓော။>
      text <အပရောပိ ဗဟုဝိဓေန သညာက္ခန္ဓော စက္ခုသမ္ဖဿပစ္စယာ သညာက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သညာက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ သညာ၊ သောတသမ္ဖဿဇာ သညာ၊ ဃာနသမ္ဖဿဇာ သညာ၊ ဇိဝှာသမ္ဖဿဇာ သညာ၊ ကာယသမ္ဖဿဇာ သညာ၊ မနောသမ္ဖဿဇာ သညာ။ ဧဝံ ဗဟုဝိဓေန သညာက္ခန္ဓော။>
      stand <အယံ ဝုစ္စတိ သညာက္ခန္ဓော။>
    text <၄။ သင်္ခါရက္ခန္ဓော>
      text <၉၂>, <တတ္ထ ကတမော သင်္ခါရက္ခန္ဓော။ ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတု၊ အတ္ထိ န ဟေတု။>
      text <တိဝိဓေန သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။>
      text <စတုဗ္ဗိဓေန သင်္ခါရက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။>
      text <ပဉ္စဝိဓေန သင်္ခါရက္ခန္ဓော အတ္ထိ သုခိန္ဒြိယသမ္ပယုတ္တော၊ အတ္ထိ ဒုက္ခိန္ဒြိယသမ္ပယုတ္တော၊ အတ္ထိ သောမနဿိန္ဒြိယသမ္ပယုတ္တော၊ အတ္ထိ ဒောမနဿိန္ဒြိယသမ္ပယုတ္တော၊ အတ္ထိ ဥပေက္ခိန္ဒြိယသမ္ပယုတ္တော။ ဧဝံ ပဉ္စဝိဓေန သင်္ခါရက္ခန္ဓော။>
      text <ဆဗ္ဗိဓေန သင်္ခါရက္ခန္ဓော စက္ခုသမ္ဖဿဇာ စေတနာ၊ သောတသမ္ဖဿဇာ စေတနာ၊ ဃာနသမ္ဖဿဇာ စေတနာ၊ ဇိဝှာသမ္ဖဿဇာ စေတနာ၊ ကာယသမ္ဖဿဇာ စေတနာ၊ မနောသမ္ဖဿဇာ စေတနာ။ ဧဝံ ဆဗ္ဗိဓေန သင်္ခါရက္ခန္ဓော။>
      text <သတ္တဝိဓေန သင်္ခါရက္ခန္ဓော စက္ခုသမ္ဖဿဇာ စေတနာ၊ သောတသမ္ဖဿဇာ စေတနာ၊ ဃာနသမ္ဖဿဇာ စေတနာ၊ ဇိဝှာသမ္ဖဿဇာ စေတနာ၊ ကာယသမ္ဖဿဇာ စေတနာ၊ မနောဓာတုသမ္ဖဿဇာ စေတနာ၊ မနောဝိညာဏဓာတုသမ္ဖဿဇာ စေတနာ။ ဧဝံ သတ္တဝိဓေန သင်္ခါရက္ခန္ဓော။>
      text <အဋ္ဌဝိဓေန သင်္ခါရက္ခန္ဓော စက္ခုသမ္ဖဿဇာ စေတနာ။ပေ။ ကာယသမ္ဖဿဇာ စေတနာ အတ္ထိ သုခသဟဂတာ၊ အတ္ထိ ဒုက္ခသဟဂတာ၊ မနောဓာတုသမ္ဖဿဇာ စေတနာ၊ မနောဝိညာဏဓာတုသမ္ဖဿဇာ စေတနာ။ ဧဝံ အဋ္ဌဝိဓေန သင်္ခါရက္ခန္ဓော။>
      text <နဝဝိဓေန သင်္ခါရက္ခန္ဓော စက္ခုသမ္ဖဿဇာ စေတနာ။ပေ။ မနောဓာတုသမ္ဖဿဇာ စေတနာ၊ မနောဝိညာဏဓာတုသမ္ဖဿဇာ စေတနာ အတ္ထိ ကုသလာ၊ အတ္ထိ အကုသလာ၊ အတ္ထိ အဗျာကတာ။ ဧဝံ နဝဝိဓေန သင်္ခါရက္ခန္ဓော။>
      text <ဒသဝိဓေန သင်္ခါရက္ခန္ဓော စက္ခုသမ္ဖဿဇာ စေတနာ။ပေ။ ကာယသမ္ဖဿဇာ စေတနာ အတ္ထိ သုခသဟဂတာ၊ အတ္ထိ ဒုက္ခသဟဂတာ၊ မနောဓာတုသမ္ဖဿဇာ စေတနာ၊ မနောဝိညာဏဓာတုသမ္ဖဿဇာ စေတနာ အတ္ထိ ကုသလာ၊ အတ္ထိ အကုသလာ၊ အတ္ထိ အဗျာကတာ။ ဧဝံ ဒသဝိဓေန သင်္ခါရက္ခန္ဓော။>
      text <၉၃>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတု၊ အတ္ထိ န ဟေတု။>
      text <တိဝိဓေန သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ အတ္ထိ ပီတိသဟဂတော၊ အတ္ထိ သုခသဟဂတော၊ အတ္ထိ ဥပေက္ခါသဟဂတော။ အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၉၄>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သဟေတုကော၊ အတ္ထိ အဟေတုကော။ အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ အတ္ထိ ဟေတု စေဝ သဟေတုကော စ၊ အတ္ထိ သဟေတုကော စေဝ န စ ဟေတု။ အတ္ထိ ဟေတု စေဝ ဟေတုသမ္ပယုတ္တော စ၊ အတ္ထိ ဟေတုသမ္ပယုတ္တော စေဝ န စ ဟေတု။ အတ္ထိ န ဟေတု သဟေတုကော၊ အတ္ထိ န ဟေတု အဟေတုကော။ အတ္ထိ လောကိယော၊ အတ္ထိ လောကုတ္တရော။ အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။ အတ္ထိ အာသဝေါ၊ အတ္ထိ နော အာသဝေါ။ အတ္ထိ သာသဝေါ၊ အတ္ထိ အနာသဝေါ။ အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။ အတ္ထိ အာသဝေါ စေဝ သာသဝေါ စ၊ အတ္ထိ သာသဝေါ စေဝ နော စ အာသဝေါ။ အတ္ထိ အာသဝေါ စေဝ အာသဝသမ္ပယုတ္တော စ၊ အတ္ထိ အာသဝသမ္ပယုတ္တော စေဝ နော စ အာသဝေါ။ အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။ အတ္ထိ သံယောဇနံ၊ အတ္ထိ နော သံယောဇနံ။ အတ္ထိ သံယောဇနိယော၊ အတ္ထိ အသံယောဇနိယော။ အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။ အတ္ထိ သံယောဇနဉ္စေဝ သံယောဇနိယော စ၊ အတ္ထိ သံယောဇနိယော စေဝ နော စ သံယောဇနံ။ အတ္ထိ သံယောဇနဉ္စေဝ သံယောဇနသမ္ပယုတ္တော စ၊ အတ္ထိ သံယောဇနသမ္ပယုတ္တော စေဝ နော စ သံယောဇနံ။ အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။>
      text <အတ္ထိ ဂန္ထော၊ အတ္ထိ နော ဂန္ထော။ အတ္ထိ ဂန္ထနိယော၊ အတ္ထိ အဂန္ထနိယော။ အတ္ထိ ဂန္ထသမ္ပယုတ္တော၊ အတ္ထိ ဂန္ထဝိပ္ပယုတ္တော။ အတ္ထိ ဂန္ထော စေဝ ဂန္ထနိယော စ၊ အတ္ထိ ဂန္ထနိယော စေဝ နော စ ဂန္ထော။ အတ္ထိ ဂန္ထော စေဝ ဂန္ထသမ္ပယုတ္တော စ၊ အတ္ထိ ဂန္ထသမ္ပယုတ္တော စေဝ နော စ ဂန္ထော။ အတ္ထိ ဂန္ထဝိပ္ပယုတ္တဂန္ထနိယော၊ အတ္ထိ ဂန္ထဝိပ္ပယုတ္တအဂန္ထနိယော။ အတ္ထိ ဩဃော၊ အတ္ထိ နော ဩဃော။ အတ္ထိ ဩဃနိယော၊ အတ္ထိ အနောဃနိယော။ အတ္ထိ ဩဃသမ္ပယုတ္တော၊ အတ္ထိ ဩဃဝိပ္ပယုတ္တော။ အတ္ထိ ဩဃော စေဝ ဩဃနိယော စ၊ အတ္ထိ ဩဃနိယော စေဝ နော စ ဩဃော။ အတ္ထိ ဩဃော စေဝ ဩဃသမ္ပယုတ္တော စ၊ အတ္ထိ ဩဃသမ္ပယုတ္တော စေဝ နော စ ဩဃော။ အတ္ထိ ဩဃဝိပ္ပယုတ္တဩဃနိယော၊ အတ္ထိ ဩဃဝိပ္ပယုတ္တအနောဃနိယော။ အတ္ထိ ယောဂေါ၊ အတ္ထိ နော ယောဂေါ။ အတ္ထိ ယောဂနိယော၊ အတ္ထိ အယောဂနိယော။ အတ္ထိ ယောဂသမ္ပယုတ္တော၊ အတ္ထိ ယောဂဝိပ္ပယုတ္တော။ အတ္ထိ ယောဂေါ စေဝ ယောဂနိယော စ၊ အတ္ထိ ယောဂနိယော စေဝ နော စ ယောဂေါ။ အတ္ထိ ယောဂေါ စေဝ ယောဂသမ္ပယုတ္တော စ၊ အတ္ထိ ယောဂသမ္ပယုတ္တော စေဝ နော စ ယောဂေါ။ အတ္ထိ ယောဂဝိပ္ပယုတ္တယောဂနိယော၊ အတ္ထိ ယောဂဝိပ္ပယုတ္တအယောဂနိယော။ အတ္ထိ နီဝရဏံ၊ အတ္ထိ နော နီဝရဏံ။ အတ္ထိ နီဝရဏိယော၊ အတ္ထိ အနီဝရဏိယော။ အတ္ထိ နီဝရဏသမ္ပယုတ္တော၊ အတ္ထိ နီဝရဏဝိပ္ပယုတ္တော။ အတ္ထိ နီဝရဏဉ္စေဝ နီဝရဏိယော စ၊ အတ္ထိ နီဝရဏိယော စေဝ နော စ နီဝရဏံ။ အတ္ထိ နီဝရဏဉ္စေဝ နီဝရဏသမ္ပယုတ္တော စ၊ အတ္ထိ နီဝရဏသမ္ပယုတ္တော စေဝ နော စ နီဝရဏံ။ အတ္ထိ နီဝရဏဝိပ္ပယုတ္တနီဝရဏိယော၊ အတ္ထိ နီဝရဏဝိပ္ပယုတ္တအနီဝရဏိယော။>
      text <အတ္ထိ ပရာမာသော၊ အတ္ထိ နော ပရာမာသော။ အတ္ထိ ပရာမဋ္ဌော၊ အတ္ထိ အပရာမဋ္ဌော။ အတ္ထိ ပရာမာသသမ္ပယုတ္တော၊ အတ္ထိ ပရာမာသဝိပ္ပယုတ္တော။ အတ္ထိ ပရာမာသော စေဝ ပရာမဋ္ဌော စ၊ အတ္ထိ ပရာမဋ္ဌော စေဝ နော စ ပရာမာသော။ အတ္ထိ ပရာမာသဝိပ္ပယုတ္တပရာမဋ္ဌော၊ အတ္ထိ ပရာမာသဝိပ္ပယုတ္တအပရာမဋ္ဌော။ အတ္ထိ ဥပါဒိန္နော၊ အတ္ထိ အနုပါဒိန္နော။ အတ္ထိ ဥပါဒာနံ၊ အတ္ထိ နော ဥပါဒာနံ။ အတ္ထိ ဥပါဒာနိယော၊ အတ္ထိ အနုပါဒာနိယော။ အတ္ထိ ဥပါဒာနသမ္ပယုတ္တော၊ အတ္ထိ ဥပါဒာနဝိပ္ပယုတ္တော။ အတ္ထိ ဥပါဒာနဉ္စေဝ ဥပါဒာနိယော စ၊ အတ္ထိ ဥပါဒာနိယော စေဝ နော စ ဥပါဒာနံ။ အတ္ထိ ဥပါဒာနဉ္စေဝ ဥပါဒာနသမ္ပယုတ္တော စ၊ အတ္ထိ ဥပါဒာနသမ္ပယုတ္တော စေဝ နော စ ဥပါဒာနံ။ အတ္ထိ ဥပါဒာနဝိပ္ပယုတ္တဥပါဒာနိယော၊ အတ္ထိ ဥပါဒာနဝိပ္ပယုတ္တအနုပါဒာနိယော။>
      text <အတ္ထိ ကိလေသော၊ အတ္ထိ နော ကိလေသော။ အတ္ထိ သံကိလေသိကော၊ အတ္ထိ အသံကိလေသိကော။ အတ္ထိ သံကိလိဋ္ဌော၊ အတ္ထိ အသံကိလိဋ္ဌော။ အတ္ထိ ကိလေသသမ္ပယုတ္တော၊ အတ္ထိ ကိလေသဝိပ္ပယုတ္တော။ အတ္ထိ ကိလေသော စေဝ သံကိလေသိကော စ၊ အတ္ထိ သံကိလေသိကော စေဝ နော စ ကိလေသော။ အတ္ထိ ကိလေသော စေဝ သံကိလိဋ္ဌော စ၊ အတ္ထိ သံကိလိဋ္ဌော စေဝ နော စ ကိလေသော။ အတ္ထိ ကိလေသော စေဝ ကိလေသသမ္ပယုတ္တော စ၊ အတ္ထိ ကိလေသသမ္ပယုတ္တော စေဝ နော စ ကိလေသော။ အတ္ထိ ကိလေသဝိပ္ပယုတ္တသံကိလေသိကော၊ အတ္ထိ ကိလေသဝိပ္ပယုတ္တအသံကိလေသိကော။ အတ္ထိ ဒဿနေန ပဟာတဗ္ဗော၊ အတ္ထိ န ဒဿနေန ပဟာတဗ္ဗော။ အတ္ထိ ဘာဝနာယ ပဟာတဗ္ဗော၊ အတ္ထိ န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ န ဒဿနေန ပဟာတဗ္ဗဟေတုကော။ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ န ဘာဝနာယ ပဟာတဗ္ဗဟေတုကော။>
      text <အတ္ထိ သဝိတက္ကော၊ အတ္ထိ အဝိတက္ကော။ အတ္ထိ သဝိစာရော၊ အတ္ထိ အဝိစာရော။ အတ္ထိ သပ္ပီတိကော၊ အတ္ထိ အပ္ပီတိကော။ အတ္ထိ ပီတိသဟဂတော၊ အတ္ထိ န ပီတိသဟဂတော။ အတ္ထိ သုခသဟဂတော၊ အတ္ထိ န သုခသဟဂတော။ အတ္ထိ ဥပေက္ခါသဟဂတော၊ အတ္ထိ န ဥပေက္ခါသဟဂတော။ အတ္ထိ ကာမာဝစရော၊ အတ္ထိ န ကာမာဝစရော။ အတ္ထိ ရူပါဝစရော၊ အတ္ထိ န ရူပါဝစရော။ အတ္ထိ အရူပါဝစရော၊ အတ္ထိ န အရူပါဝစရော။ အတ္ထိ ပရိယာပန္နော၊ အတ္ထိ အပရိယာပန္နော။ အတ္ထိ နိယျာနိကော၊ အတ္ထိ အနိယျာနိကော။ အတ္ထိ နိယတော၊ အတ္ထိ အနိယတော။ အတ္ထိ သဥတ္တရော၊ အတ္ထိ အနုတ္တရော။ အတ္ထိ သရဏော၊ အတ္ထိ အရဏော။>
      text <တိဝိဓေန သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၉၅>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သရဏော၊ အတ္ထိ အရဏော။>
      text <တိဝိဓေန သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      stand <ဒုကမူလကံ။>
      text <၉၆>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတု၊ အတ္ထိ န ဟေတု။>
      text <တိဝိဓေန သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၉၇>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သရဏော၊ အတ္ထိ အရဏော။>
      text <တိဝိဓေန သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၉၈>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတု၊ အတ္ထိ န ဟေတု။>
      text <တိဝိဓေန သင်္ခါရက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၉၉>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သရဏော၊ အတ္ထိ အရဏော။>
      text <တိဝိဓေန သင်္ခါရက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      stand <တိကမူလကံ။>
      text <၁၀၀>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတု၊ အတ္ထိ န ဟေတု။>
      text <တိဝိဓေန သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၁>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၂>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။>
      text <တိဝိဓေန သင်္ခါရက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၃>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတု စေဝ သဟေတုကော စ၊ အတ္ထိ သဟေတုကော စေဝ န စ ဟေတု။>
      text <တိဝိဓေန သင်္ခါရက္ခန္ဓော အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၄>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဟေတု စေဝ ဟေတုသမ္ပယုတ္တော စ၊ အတ္ထိ ဟေတုသမ္ပယုတ္တော စေဝ န စ ဟေတု။>
      text <တိဝိဓေန သင်္ခါရက္ခန္ဓော အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၅>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ န ဟေတု သဟေတုကော၊ အတ္ထိ န ဟေတု အဟေတုကော။>
      text <တိဝိဓေန သင်္ခါရက္ခန္ဓော အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၆>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ လောကိယော၊ အတ္ထိ လောကုတ္တရော။>
      text <တိဝိဓေန သင်္ခါရက္ခန္ဓော အတ္ထိ ပီတိသဟဂတော၊ အတ္ထိ သုခသဟဂတော၊ အတ္ထိ ဥပေက္ခါသဟဂတော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၇>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။>
      text <တိဝိဓေန သင်္ခါရက္ခန္ဓော အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၈>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ အာသဝေါ၊ အတ္ထိ နော အာသဝေါ။>
      text <တိဝိဓေန သင်္ခါရက္ခန္ဓော အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၀၉>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သာသဝေါ၊ အတ္ထိ အနာသဝေါ။>
      text <တိဝိဓေန သင်္ခါရက္ခန္ဓော အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၀>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။>
      text <တိဝိဓေန သင်္ခါရက္ခန္ဓော အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၁>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ အာသဝေါ စေဝ သာသဝေါ စ၊ အတ္ထိ သာသဝေါ စေဝ နော စ အာသဝေါ။>
      text <တိဝိဓေန သင်္ခါရက္ခန္ဓော အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၂>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ အာသဝေါ စေဝ အာသဝသမ္ပယုတ္တော စ၊ အတ္ထိ အာသဝသမ္ပယုတ္တော စေဝ နော စ အာသဝေါ။>
      text <တိဝိဓေန သင်္ခါရက္ခန္ဓော အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၃>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝိပ္ပယုတ္တအနာသဝေါ။>
      text <တိဝိဓေန သင်္ခါရက္ခန္ဓော အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၄>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သံယောဇနံ၊ အတ္ထိ နော သံယောဇနံ။>
      text <တိဝိဓေန သင်္ခါရက္ခန္ဓော အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၅>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သံယောဇနိယော၊ အတ္ထိ အသံယောဇနိယော။>
      text <တိဝိဓေန သင်္ခါရက္ခန္ဓော အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၆>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။>
      text <တိဝိဓေန သင်္ခါရက္ခန္ဓော အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၇>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သံယောဇနဉ္စေဝ သံယောဇနိယော စ၊ အတ္ထိ သံယောဇနိယော စေဝ နော စ သံယောဇနံ။>
      text <တိဝိဓေန သင်္ခါရက္ခန္ဓော အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၈>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သံယောဇနဉ္စေဝ သံယောဇနသမ္ပယုတ္တော စ၊ အတ္ထိ သံယောဇနသမ္ပယုတ္တော စေဝ နော စ သံယောဇနံ။>
      text <တိဝိဓေန သင်္ခါရက္ခန္ဓော အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၁၉>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။>
      text <တိဝိဓေန သင်္ခါရက္ခန္ဓော အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ပေ။ ဧဝံ ဒသဝိဓေန သင်္ခါရက္ခန္ဓော။>
      text <၁၂၀>, <ဧကဝိဓေန သင်္ခါရက္ခန္ဓော စိတ္တသမ္ပယုတ္တော။>
      text <ဒုဝိဓေန သင်္ခါရက္ခန္ဓော အတ္ထိ ဂန္ထော၊ အတ္ထိ နော ဂန္ထော။>
      text <တိဝိဓေန သင်္ခါရက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန သင်္ခါရက္ခန္ဓော။>
      stand <ဥဘတောဝဍ္ဎကံ။>
      text <သတ္တဝိဓေန သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန သင်္ခါရက္ခန္ဓော။>
      text <အပရောပိ သတ္တဝိဓေန သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန သင်္ခါရက္ခန္ဓော။>
      text <စတုဝီသတိဝိဓေန သင်္ခါရက္ခန္ဓော စက္ခုသမ္ဖဿပစ္စယာ သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ စက္ခုသမ္ဖဿဇာ စေတနာ။ပေ။ မနောသမ္ဖဿဇာ စေတနာ။ ဧဝံ စတုဝီသတိဝိဓေန သင်္ခါရက္ခန္ဓော။>
      text <အပရောပိ စတုဝီသတိဝိဓေန သင်္ခါရက္ခန္ဓော စက္ခုသမ္ဖဿပစ္စယာ သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုသမ္ဖဿဇာ စေတနာ။ပေ။ မနောသမ္ဖဿဇာ စေတနာ၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုသမ္ဖဿဇာ စေတနာ၊ သောတသမ္ဖဿဇာ စေတနာ၊ ဃာနသမ္ဖဿဇာ စေတနာ၊ ဇိဝှာသမ္ဖဿဇာ စေတနာ၊ ကာယသမ္ဖဿဇာ စေတနာ၊ မနောသမ္ဖဿဇာ စေတနာ။ ဧဝံ စတုဝီသတိဝိဓေန သင်္ခါရက္ခန္ဓော။>
      text <တိံသတိဝိဓေန သင်္ခါရက္ခန္ဓော စက္ခုသမ္ဖဿပစ္စယာ သင်္ခါရက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သင်္ခါရက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ စေတနာ။ပေ။ မနောသမ္ဖဿဇာ စေတနာ။ ဧဝံ တိံသတိဝိဓေန သင်္ခါရက္ခန္ဓော။>
      text <ဗဟုဝိဓေန သင်္ခါရက္ခန္ဓော စက္ခုသမ္ဖဿပစ္စယာ သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သင်္ခါရက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ စေတနာ၊ သောတသမ္ဖဿဇာ စေတနာ၊ ဃာနသမ္ဖဿဇာ စေတနာ၊ ဇိဝှာသမ္ဖဿဇာ စေတနာ၊ ကာယသမ္ဖဿဇာ စေတနာ၊ မနောသမ္ဖဿဇာ စေတနာ။ ဧဝံ ဗဟုဝိဓေန သင်္ခါရက္ခန္ဓော။>
      text <အပရောပိ ဗဟုဝိဓေန သင်္ခါရက္ခန္ဓော စက္ခုသမ္ဖဿပစ္စယာ သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ သင်္ခါရက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုသမ္ဖဿဇာ စေတနာ၊ သောတသမ္ဖဿဇာ စေတနာ၊ ဃာနသမ္ဖဿဇာ စေတနာ၊ ဇိဝှာသမ္ဖဿဇာ စေတနာ၊ ကာယသမ္ဖဿဇာ စေတနာ၊ မနောသမ္ဖဿဇာ စေတနာ။ ဧဝံ ဗဟုဝိဓေန သင်္ခါရက္ခန္ဓော။>
      stand <အယံ ဝုစ္စတိ သင်္ခါရက္ခန္ဓော။>
    text <၅။ ဝိညာဏက္ခန္ဓော>
      text <၁၂၁>, <တတ္ထ ကတမော ဝိညာဏက္ခန္ဓော။ ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။>
      text <စတုဗ္ဗိဓေန ဝိညာဏက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။>
      text <ပဉ္စဝိဓေန ဝိညာဏက္ခန္ဓော အတ္ထိ သုခိန္ဒြိယသမ္ပယုတ္တော၊ အတ္ထိ ဒုက္ခိန္ဒြိယသမ္ပယုတ္တော၊ အတ္ထိ သောမနဿိန္ဒြိယသမ္ပယုတ္တော၊ အတ္ထိ ဒောမနဿိန္ဒြိယသမ္ပယုတ္တော၊ အတ္ထိ ဥပေက္ခိန္ဒြိယသမ္ပယုတ္တော။ ဧဝံ ပဉ္စဝိဓေန ဝိညာဏက္ခန္ဓော။>
      text <ဆဗ္ဗိဓေန ဝိညာဏက္ခန္ဓော စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဝိညာဏံ။ ဧဝံ ဆဗ္ဗိဓေန ဝိညာဏက္ခန္ဓော။>
      text <သတ္တဝိဓေန ဝိညာဏက္ခန္ဓော စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဓာတု၊ မနောဝိညာဏဓာတု။ ဧဝံ သတ္တဝိဓေန ဝိညာဏက္ခန္ဓော။>
      text <အဋ္ဌဝိဓေန ဝိညာဏက္ခန္ဓော စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ အတ္ထိ သုခသဟဂတံ၊ အတ္ထိ ဒုက္ခသဟဂတံ၊ မနောဓာတု၊ မနောဝိညာဏဓာတု။ ဧဝံ အဋ္ဌဝိဓေန ဝိညာဏက္ခန္ဓော။>
      text <နဝဝိဓေန ဝိညာဏက္ခန္ဓော စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဓာတု၊ မနောဝိညာဏဓာတု အတ္ထိ ကုသလံ၊ အတ္ထိ အကုသလံ၊ အတ္ထိ အဗျာကတံ။ ဧဝံ နဝဝိဓေန ဝိညာဏက္ခန္ဓော။>
      text <ဒသဝိဓေန ဝိညာဏက္ခန္ဓော စက္ခုဝိညာဏံ။ပေ။ ကာယဝိညာဏံ အတ္ထိ သုခသဟဂတံ၊ အတ္ထိ ဒုက္ခသဟဂတံ၊ မနောဓာတု၊ မနောဝိညာဏဓာတု အတ္ထိ ကုသလံ၊ အတ္ထိ အကုသလံ၊ အတ္ထိ အဗျာကတံ။ ဧဝံ ဒသဝိဓေန ဝိညာဏက္ခန္ဓော။>
      text <၁၂၂>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ အတ္ထိ ပီတိသဟဂတော၊ အတ္ထိ သုခသဟဂတော၊ အတ္ထိ ဥပေက္ခါသဟဂတော။ အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၂၃>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ အတ္ထိ န ဟေတု သဟေတုကော၊ အတ္ထိ န ဟေတု အဟေတုကော။ အတ္ထိ လောကိယော၊ အတ္ထိ လောကုတ္တရော။ အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။ အတ္ထိ သာသဝေါ၊ အတ္ထိ အနာသဝေါ။ အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။ အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။ အတ္ထိ သံယောဇနိယော၊ အတ္ထိ အသံယောဇနိယော။ အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။ အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။>
      text <အတ္ထိ ဂန္ထနိယော၊ အတ္ထိ အဂန္ထနိယော။ အတ္ထိ ဂန္ထသမ္ပယုတ္တော၊ အတ္ထိ ဂန္ထဝိပ္ပယုတ္တော။ အတ္ထိ ဂန္ထဝိပ္ပယုတ္တဂန္ထနိယော၊ အတ္ထိ ဂန္ထဝိပ္ပယုတ္တအဂန္ထနိယော။ အတ္ထိ ဩဃနိယော၊ အတ္ထိ အနောဃနိယော။ အတ္ထိ ဩဃသမ္ပယုတ္တော၊ အတ္ထိ ဩဃဝိပ္ပယုတ္တော။ အတ္ထိ ဩဃဝိပ္ပယုတ္တဩဃနိယော၊ အတ္ထိ ဩဃဝိပ္ပယုတ္တအနောဃနိယော။ အတ္ထိ ယောဂနိယော၊ အတ္ထိ အယောဂနိယော။ အတ္ထိ ယောဂသမ္ပယုတ္တော၊ အတ္ထိ ယောဂဝိပ္ပယုတ္တော။ အတ္ထိ ယောဂဝိပ္ပယုတ္တယောဂနိယော၊ အတ္ထိ ယောဂဝိပ္ပယုတ္တအယောဂနိယော။ အတ္ထိ နီဝရဏိယော၊ အတ္ထိ အနီဝရဏိယော။ အတ္ထိ နီဝရဏသမ္ပယုတ္တော၊ အတ္ထိ နီဝရဏဝိပ္ပယုတ္တော။ အတ္ထိ နီဝရဏဝိပ္ပယုတ္တနီဝရဏိယော၊ အတ္ထိ နီဝရဏဝိပ္ပယုတ္တအနီဝရဏိယော။>
      text <အတ္ထိ ပရာမဋ္ဌော၊ အတ္ထိ အပရာမဋ္ဌော။ အတ္ထိ ပရာမာသသမ္ပယုတ္တော၊ အတ္ထိ ပရာမာသဝိပ္ပယုတ္တော။ အတ္ထိ ပရာမာသဝိပ္ပယုတ္တပရာမဋ္ဌော၊ အတ္ထိ ပရာမာသဝိပ္ပယုတ္တအပရာမဋ္ဌော။ အတ္ထိ ဥပါဒိန္နော၊ အတ္ထိ အနုပါဒိန္နော။ အတ္ထိ ဥပါဒာနိယော၊ အတ္ထိ အနုပါဒာနိယော။ အတ္ထိ ဥပါဒာနသမ္ပယုတ္တော၊ အတ္ထိ ဥပါဒာနဝိပ္ပယုတ္တော။ အတ္ထိ ဥပါဒာနဝိပ္ပယုတ္တဥပါဒာနိယော၊ အတ္ထိ ဥပါဒာနဝိပ္ပယုတ္တအနုပါဒာနိယော။ အတ္ထိ သံကိလေသိကော၊ အတ္ထိ အသံကိလေသိကော။ အတ္ထိ သံကိလိဋ္ဌော၊ အတ္ထိ အသံကိလိဋ္ဌော။ အတ္ထိ ကိလေသသမ္ပယုတ္တော၊ အတ္ထိ ကိလေသဝိပ္ပယုတ္တော။ အတ္ထိ ကိလေသဝိပ္ပယုတ္တသံကိလေသိကော၊ အတ္ထိ ကိလေသဝိပ္ပယုတ္တအသံကိလေသိကော။ အတ္ထိ ဒဿနေန ပဟာတဗ္ဗော၊ အတ္ထိ န ဒဿနေန ပဟာတဗ္ဗော။ အတ္ထိ ဘာဝနာယ ပဟာတဗ္ဗော၊ အတ္ထိ န ဘာဝနာယ ပဟာတဗ္ဗော။ အတ္ထိ ဒဿနေန ပဟာတဗ္ဗဟေတုကော၊ အတ္ထိ န ဒဿနေန ပဟာတဗ္ဗဟေတုကော။ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ န ဘာဝနာယ ပဟာတဗ္ဗဟေတုကော။>
      text <အတ္ထိ သဝိတက္ကော၊ အတ္ထိ အဝိတက္ကော။ အတ္ထိ သဝိစာရော၊ အတ္ထိ အဝိစာရော။ အတ္ထိ သပ္ပီတိကော၊ အတ္ထိ အပ္ပီတိကော။ အတ္ထိ ပီတိသဟဂတော၊ အတ္ထိ န ပီတိသဟဂတော။ အတ္ထိ သုခသဟဂတော၊ အတ္ထိ န သုခသဟဂတော။ အတ္ထိ ဥပေက္ခါသဟဂတော၊ အတ္ထိ န ဥပေက္ခါသဟဂတော။ အတ္ထိ ကာမာဝစရော၊ အတ္ထိ န ကာမာဝစရော။ အတ္ထိ ရူပါဝစရော၊ အတ္ထိ န ရူပါဝစရော။ အတ္ထိ အရူပါဝစရော၊ အတ္ထိ န အရူပါဝစရော၊ အတ္ထိ ပရိယာပန္နော၊ အတ္ထိ အပရိယာပန္နော။ အတ္ထိ နိယျာနိကော၊ အတ္ထိ အနိယျာနိကော။ အတ္ထိ နိယတော၊ အတ္ထိ အနိယတော။ အတ္ထိ သဥတ္တရော၊ အတ္ထိ အနုတ္တရော။ အတ္ထိ သရဏော၊ အတ္ထိ အရဏော။>
      text <တိဝိဓေန ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၂၄>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သရဏော၊ အတ္ထိ အရဏော။>
      text <တိဝိဓေန ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      stand <ဒုကမူလကံ။>
      text <၁၂၅>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၂၆>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ပေ။ အတ္ထိ သရဏော၊ အတ္ထိ အရဏော။>
      text <တိဝိဓေန ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၂၇>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ အတ္ထိ ဝိပါကော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၂၈>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။ပေ။ အတ္ထိ သရဏော၊ အတ္ထိ အရဏော။>
      text <တိဝိဓေန ဝိညာဏက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      stand <တိကမူလကံ။>
      text <၁၂၉>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သဟေတုကော၊ အတ္ထိ အဟေတုကော။>
      text <တိဝိဓေန ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၀>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဟေတုသမ္ပယုတ္တော၊ အတ္ထိ ဟေတုဝိပ္ပယုတ္တော။>
      text <တိဝိဓေန ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၁>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ န ဟေတု သဟေတုကော၊ အတ္ထိ န ဟေတုအဟေတုကော။>
      text <တိဝိဓေန ဝိညာဏက္ခန္ဓော အတ္ထိ ဝိပါကော၊ အတ္ထိ ဝိပါကဓမ္မဓမ္မော၊ အတ္ထိ နေဝဝိပါကနဝိပါကဓမ္မဓမ္မော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၂>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ လောကိယော၊ အတ္ထိ လောကုတ္တရော။>
      text <တိဝိဓေန ဝိညာဏက္ခန္ဓော အတ္ထိ ဥပါဒိန္နုပါဒာနိယော၊ အတ္ထိ အနုပါဒိန္နုပါဒာနိယော၊ အတ္ထိ အနုပါဒိန္နအနုပါဒာနိယော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၃>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ကေနစိ ဝိညေယျော၊ အတ္ထိ ကေနစိ န ဝိညေယျော။>
      text <တိဝိဓေန ဝိညာဏက္ခန္ဓော အတ္ထိ သံကိလိဋ္ဌသံကိလေသိကော၊ အတ္ထိ အသံကိလိဋ္ဌသံကိလေသိကော၊ အတ္ထိ အသံကိလိဋ္ဌအသံကိလေသိကော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၄>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သာသဝေါ၊ အတ္ထိ အနာသဝေါ။>
      text <တိဝိဓေန ဝိညာဏက္ခန္ဓော အတ္ထိ သဝိတက္ကသဝိစာရော၊ အတ္ထိ အဝိတက္ကဝိစာရမတ္တော၊ အတ္ထိ အဝိတက္ကအဝိစာရော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၅>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ အာသဝသမ္ပယုတ္တော၊ အတ္ထိ အာသဝဝိပ္ပယုတ္တော။>
      text <တိဝိဓေန ဝိညာဏက္ခန္ဓော အတ္ထိ ပီတိသဟဂတော၊ အတ္ထိ သုခသဟဂတော၊ အတ္ထိ ဥပေက္ခါသဟဂတော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၆>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ အာသဝဝိပ္ပယုတ္တသာသဝေါ၊ အတ္ထိ အာသဝဝိပ္ပယုတ္တအနာသဝေါ။>
      text <တိဝိဓေန ဝိညာဏက္ခန္ဓော အတ္ထိ ဒဿနေန ပဟာတဗ္ဗော၊ အတ္ထိ ဘာဝနာယ ပဟာတဗ္ဗော၊ အတ္ထိ နေဝ ဒဿနေန န ဘာဝနာယ ပဟာတဗ္ဗော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၇>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သံယောဇနိယော၊ အတ္ထိ အသံယောဇနိယော။>
      text <တိဝိဓေန ဝိညာဏက္ခန္ဓော အတ္ထိ ဒဿနေန ပဟာတဗ္ဗဟေတုကော၊ အတ္ထိ ဘာဝနာယ ပဟာတဗ္ဗဟေတုကော၊ အတ္ထိ နေဝ ဒဿနေန န ဘာဝနာယ ပဟာတဗ္ဗဟေတုကော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၈>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သံယောဇနသမ္ပယုတ္တော၊ အတ္ထိ သံယောဇနဝိပ္ပယုတ္တော။>
      text <တိဝိဓေန ဝိညာဏက္ခန္ဓော အတ္ထိ အာစယဂါမီ၊ အတ္ထိ အပစယဂါမီ၊ အတ္ထိ နေဝါစယဂါမိနာပစယဂါမီ။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၃၉>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ သံယောဇနဝိပ္ပယုတ္တသံယောဇနိယော၊ အတ္ထိ သံယောဇနဝိပ္ပယုတ္တအသံယောဇနိယော။>
      text <တိဝိဓေန ဝိညာဏက္ခန္ဓော အတ္ထိ သေက္ခေါ၊ အတ္ထိ အသေက္ခေါ၊ အတ္ထိ နေဝသေက္ခနာသေက္ခေါ။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၀>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဂန္ထနိယော၊ အတ္ထိ အဂန္ထနိယော။>
      text <တိဝိဓေန ဝိညာဏက္ခန္ဓော အတ္ထိ ပရိတ္တော၊ အတ္ထိ မဟဂ္ဂတော၊ အတ္ထိ အပ္ပမာဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၁>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဂန္ထသမ္ပယုတ္တော၊ အတ္ထိ ဂန္ထဝိပ္ပယုတ္တော။>
      text <တိဝိဓေန ဝိညာဏက္ခန္ဓော အတ္ထိ ပရိတ္တာရမ္မဏော၊ အတ္ထိ မဟဂ္ဂတာရမ္မဏော၊ အတ္ထိ အပ္ပမာဏာရမ္မဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၂>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဂန္ထဝိပ္ပယုတ္တဂန္ထနိယော၊ အတ္ထိ ဂန္ထဝိပ္ပယုတ္တအဂန္ထနိယော။>
      text <တိဝိဓေန ဝိညာဏက္ခန္ဓော အတ္ထိ ဟီနော၊ အတ္ထိ မဇ္ဈိမော၊ အတ္ထိ ပဏီတော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၃>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဩဃနိယော၊ အတ္ထိ အနောဃနိယော။>
      text <တိဝိဓေန ဝိညာဏက္ခန္ဓော အတ္ထိ မိစ္ဆတ္တနိယတော၊ အတ္ထိ သမ္မတ္တနိယတော၊ အတ္ထိ အနိယတော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၄>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဩဃသမ္ပယုတ္တော၊ အတ္ထိ ဩဃဝိပ္ပယုတ္တော။>
      text <တိဝိဓေန ဝိညာဏက္ခန္ဓော အတ္ထိ မဂ္ဂါရမ္မဏော၊ အတ္ထိ မဂ္ဂဟေတုကော၊ အတ္ထိ မဂ္ဂါဓိပတိ။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၅>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ဩဃဝိပ္ပယုတ္တဩဃနိယော၊ အတ္ထိ ဩဃဝိပ္ပယုတ္တအနောဃနိယော။>
      text <တိဝိဓေန ဝိညာဏက္ခန္ဓော အတ္ထိ ဥပ္ပန္နော၊ အတ္ထိ အနုပ္ပန္နော၊ အတ္ထိ ဥပ္ပါဒီ။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၆>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ယောဂနိယော၊ အတ္ထိ အယောဂနိယော။>
      text <တိဝိဓေန ဝိညာဏက္ခန္ဓော အတ္ထိ အတီတော၊ အတ္ထိ အနာဂတော၊ အတ္ထိ ပစ္စုပ္ပန္နော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၇>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ယောဂသမ္ပယုတ္တော၊ အတ္ထိ ယောဂဝိပ္ပယုတ္တော။>
      text <တိဝိဓေန ဝိညာဏက္ခန္ဓော အတ္ထိ အတီတာရမ္မဏော၊ အတ္ထိ အနာဂတာရမ္မဏော၊ အတ္ထိ ပစ္စုပ္ပန္နာရမ္မဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၈>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ ယောဂဝိပ္ပယုတ္တယောဂနိယော၊ အတ္ထိ ယောဂဝိပ္ပယုတ္တအယောဂနိယော။>
      text <တိဝိဓေန ဝိညာဏက္ခန္ဓော အတ္ထိ အဇ္ဈတ္တော၊ အတ္ထိ ဗဟိဒ္ဓေါ၊ အတ္ထိ အဇ္ဈတ္တဗဟိဒ္ဓေါ။ပေ။ ဧဝံ ဒသဝိဓေန ဝိညာဏက္ခန္ဓော။>
      text <၁၄၉>, <ဧကဝိဓေန ဝိညာဏက္ခန္ဓော ဖဿသမ္ပယုတ္တော။>
      text <ဒုဝိဓေန ဝိညာဏက္ခန္ဓော အတ္ထိ နီဝရဏိယော၊ အတ္ထိ အနီဝရဏိယော။>
      text <တိဝိဓေန ဝိညာဏက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော။ပေ။ ဧဝံ ဒသဝိဓေန ဝိညာဏက္ခန္ဓော။>
      stand <ဥဘတောဝဍ္ဎကံ။>
      text <သတ္တဝိဓေန ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန ဝိညာဏက္ခန္ဓော။>
      text <အပရောပိ သတ္တဝိဓေန ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော။ ဧဝံ သတ္တဝိဓေန ဝိညာဏက္ခန္ဓော။>
      text <စတုဝီသတိဝိဓေန ဝိညာဏက္ခန္ဓော စက္ခုသမ္ဖဿပစ္စယာ ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဝိညာဏံ။ ဧဝံ စတုဝီသတိဝိဓေန ဝိညာဏက္ခန္ဓော။>
      text <အပရောပိ စတုဝီသတိဝိဓေန ဝိညာဏက္ခန္ဓော စက္ခုသမ္ဖဿပစ္စယာ ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော၊ အတ္ထိ ဒုက္ခါယ ဝေဒနာယ သမ္ပယုတ္တော၊ အတ္ထိ အဒုက္ခမသုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုဝိညာဏံ။ပေ။ ကာယဝိညာဏံ၊ မနောဝိညာဏံ၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ ဝိညာဏက္ခန္ဓော အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဝိညာဏံ။ ဧဝံ စတုဝီသတိဝိဓေန ဝိညာဏက္ခန္ဓော။>
      text <တိံသတိဝိဓေန ဝိညာဏက္ခန္ဓော စက္ခုသမ္ဖဿပစ္စယာ ဝိညာဏက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ ဝိညာဏက္ခန္ဓော အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဝိညာဏံ။ ဧဝံ တိံသတိဝိဓေန ဝိညာဏက္ခန္ဓော။>
      text <ဗဟုဝိဓေန ဝိညာဏက္ခန္ဓော စက္ခုသမ္ဖဿပစ္စယာ ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုဝိညာဏံ။ပေ။ မနောဝိညာဏံ၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ ဝိညာဏက္ခန္ဓော အတ္ထိ ကုသလော၊ အတ္ထိ အကုသလော၊ အတ္ထိ အဗျာကတော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုဝိညာဏံ။ပေ။ မနောဝိညာဏံ။ ဧဝံ ဗဟုဝိဓေန ဝိညာဏက္ခန္ဓော။>
      text <အပရောပိ ဗဟုဝိဓေန ဝိညာဏက္ခန္ဓော စက္ခုသမ္ဖဿပစ္စယာ ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ သောတသမ္ဖဿပစ္စယာ။ပေ။ ဃာနသမ္ဖဿပစ္စယာ။ပေ။ ဇိဝှာသမ္ဖဿပစ္စယာ။ပေ။ ကာယသမ္ဖဿပစ္စယာ။ပေ။ မနောသမ္ဖဿပစ္စယာ ဝိညာဏက္ခန္ဓော အတ္ထိ သုခါယ ဝေဒနာယ သမ္ပယုတ္တော။ပေ။ အတ္ထိ အဇ္ဈတ္တာရမ္မဏော၊ အတ္ထိ ဗဟိဒ္ဓါရမ္မဏော၊ အတ္ထိ အဇ္ဈတ္တဗဟိဒ္ဓါရမ္မဏော၊ အတ္ထိ ကာမာဝစရော၊ အတ္ထိ ရူပါဝစရော၊ အတ္ထိ အရူပါဝစရော၊ အတ္ထိ အပရိယာပန္နော၊ စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဝိညာဏံ။ ဧဝံ ဗဟုဝိဓေန ဝိညာဏက္ခန္ဓော။>
      stand <အယံ ဝုစ္စတိ ဝိညာဏက္ခန္ဓော။>
      stand <အဘိဓမ္မဘာဇနီယံ။>
  text <၃။ ပဉှာပုစ္ဆကံ>
    text <၁၅၀>, <ပဉ္စက္ခန္ဓာ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော။>
    text <၁၅၁>, <ပဉ္စန္နံ ခန္ဓာနံ ကတိ ကုသလာ၊ ကတိ အကုသလာ၊ ကတိ အဗျာကတာ။ပေ။ ကတိ သရဏာ၊ ကတိ အရဏာ။>
    text <၁။ တိကံ>
      text <၁၅၂>, <ရူပက္ခန္ဓော အဗျာကတော။ စတ္တာရော ခန္ဓာ သိယာ ကုသလာ၊ သိယာ အကုသလာ၊ သိယာ အဗျာကတာ။ ဒွေ ခန္ဓာ န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ၊ ဒုက္ခါယ ဝေဒနာယ သမ္ပယုတ္တာတိပိ၊ အဒုက္ခမသုခါယ ဝေဒနာယ သမ္ပယုတ္တာတိပိ။ တယော ခန္ဓာ သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။ ရူပက္ခန္ဓော နေဝဝိပါကနဝိပါကဓမ္မဓမ္မော။ စတ္တာရော ခန္ဓာ သိယာ ဝိပါကာ၊ သိယာ ဝိပါကဓမ္မဓမ္မာ၊ သိယာ နေဝဝိပါကနဝိပါကဓမ္မဓမ္မာ။ ရူပက္ခန္ဓော သိယာ ဥပါဒိန္နုပါဒာနိယော၊ သိယာ အနုပါဒိန္နုပါဒာနိယော။ စတ္တာရော ခန္ဓာ သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။>
      text <ရူပက္ခန္ဓော အသံကိလိဋ္ဌသံကိလေသိကော။ စတ္တာရော ခန္ဓာ သိယာ သံကိလိဋ္ဌသံကိလေသိကာ၊ သိယာ အသံကိလိဋ္ဌသံကိလေသိကာ၊ သိယာ အသံကိလိဋ္ဌအသံကိလေသိကာ။ ရူပက္ခန္ဓော အဝိတက္ကအဝိစာရော။ တယော ခန္ဓာ သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။ သင်္ခါရက္ခန္ဓော သိယာ သဝိတက္ကသဝိစာရော၊ သိယာ အဝိတက္ကဝိစာရမတ္တော၊ သိယာ အဝိတက္ကအဝိစာရော၊ သိယာ န ဝတ္တဗ္ဗော သဝိတက္ကသဝိစာရောတိပိ၊ အဝိတက္ကဝိစာရမတ္တောတိပိ၊ အဝိတက္ကအဝိစာရောတိပိ။ ရူပက္ခန္ဓော န ဝတ္တဗ္ဗော ပီတိသဟဂတောတိပိ၊ သုခသဟဂတောတိပိ၊ ဥပေက္ခါသဟဂတောတိပိ။ ဝေဒနာက္ခန္ဓော သိယာ ပီတိသဟဂတော န သုခသဟဂတော န ဥပေက္ခါသဟဂတော၊ သိယာ န ဝတ္တဗ္ဗော ပီတိသဟဂတောတိ။ တယော ခန္ဓာ သိယာ ပီတိသဟဂတာ၊ သိယာ သုခသဟဂတာ၊ သိယာ ဥပေက္ခါသဟဂတာ၊ သိယာ န ဝတ္တဗ္ဗာ ပီတိသဟဂတာတိပိ၊ သုခသဟဂတာတိပိ၊ ဥပေက္ခါသဟဂတာတိပိ။>
      text <ရူပက္ခန္ဓော နေဝ ဒဿနေန န ဘာဝနာယ ပဟာတဗ္ဗော။ စတ္တာရော ခန္ဓာ သိယာ ဒဿနေန ပဟာတဗ္ဗာ၊ သိယာ ဘာဝနာယ ပဟာတဗ္ဗာ၊ သိယာ နေဝ ဒဿနေန န ဘာဝနာယ ပဟာတဗ္ဗာ။ ရူပက္ခန္ဓော နေဝ ဒဿနေန န ဘာဝနာယ ပဟာတဗ္ဗဟေတုကော။ စတ္တာရော ခန္ဓာ သိယာ ဒဿနေန ပဟာတဗ္ဗဟေတုကာ၊ သိယာ ဘာဝနာယ ပဟာတဗ္ဗဟေတုကာ၊ သိယာ နေဝ ဒဿနေန န ဘာဝနာယ ပဟာတဗ္ဗဟေတုကာ။ ရူပက္ခန္ဓော နေဝါစယဂါမိနာပစယဂါမီ။ စတ္တာရော ခန္ဓာ သိယာ အာစယဂါမိနော၊ သိယာ အပစယဂါမိနော၊ သိယာ နေဝါစယဂါမိနာပစယဂါမိနော။ ရူပက္ခန္ဓော နေဝသေက္ခနာသေက္ခေါ။ စတ္တာရော ခန္ဓာ သိယာ သေက္ခါ၊ သိယာ အသေက္ခါ၊ သိယာ နေဝသေက္ခနာသေက္ခါ။ ရူပက္ခန္ဓော ပရိတ္တော။ စတ္တာရော ခန္ဓာ သိယာ ပရိတ္တာ၊ သိယာ မဟဂ္ဂတာ၊ သိယာ အပ္ပမာဏာ။ ရူပက္ခန္ဓော အနာရမ္မဏော။ စတ္တာရော ခန္ဓာ သိယာ ပရိတ္တာရမ္မဏာ၊ သိယာ မဟဂ္ဂတာရမ္မဏာ၊ သိယာ အပ္ပမာဏာရမ္မဏာ၊ သိယာ န ဝတ္တဗ္ဗာ ပရိတ္တာရမ္မဏာတိပိ၊ မဟဂ္ဂတာရမ္မဏာတိပိ၊ အပ္ပမာဏာရမ္မဏာတိပိ။ ရူပက္ခန္ဓော မဇ္ဈိမော။ စတ္တာရော ခန္ဓာ သိယာ ဟီနာ၊ သိယာ မဇ္ဈိမာ၊ သိယာ ပဏီတာ။ ရူပက္ခန္ဓော အနိယတော။ စတ္တာရော ခန္ဓာ သိယာ မိစ္ဆတ္တနိယတာ၊ သိယာ သမ္မတ္တနိယတာ၊ သိယာ အနိယတာ။>
      text <ရူပက္ခန္ဓော အနာရမ္မဏော။ စတ္တာရော ခန္ဓာ သိယာ မဂ္ဂါရမ္မဏာ၊ သိယာ မဂ္ဂဟေတုကာ၊ သိယာ မဂ္ဂါဓိပတိနော၊ သိယာ န ဝတ္တဗ္ဗာ မဂ္ဂါရမ္မဏာတိပိ၊ မဂ္ဂဟေတုကာတိပိ၊ မဂ္ဂါဓိပတိနောတိပိ၊ သိယာ ဥပ္ပန္နာ၊ သိယာ အနုပ္ပန္နာ၊ သိယာ ဥပ္ပါဒိနော၊ သိယာ အတီတာ၊ သိယာ အနာဂတာ၊ သိယာ ပစ္စုပ္ပန္နာ။ ရူပက္ခန္ဓော အနာရမ္မဏော။ စတ္တာရော ခန္ဓာ သိယာ အတီတာရမ္မဏာ၊ သိယာ အနာဂတာရမ္မဏာ၊ သိယာ ပစ္စုပ္ပန္နာရမ္မဏာ၊ သိယာ န ဝတ္တဗ္ဗာ အတီတာရမ္မဏာတိပိ၊ အနာဂတာရမ္မဏာတိပိ၊ ပစ္စုပ္ပန္နာရမ္မဏာတိပိ၊ သိယာ အဇ္ဈတ္တာ၊ သိယာ ဗဟိဒ္ဓါ၊ သိယာ အဇ္ဈတ္တဗဟိဒ္ဓါ။ ရူပက္ခန္ဓော အနာရမ္မဏော။ စတ္တာရော ခန္ဓာ သိယာ အဇ္ဈတ္တာရမ္မဏာ၊ သိယာ ဗဟိဒ္ဓါရမ္မဏာ၊ သိယာ အဇ္ဈတ္တဗဟိဒ္ဓါရမ္မဏာ၊ သိယာ န ဝတ္တဗ္ဗာ အဇ္ဈတ္တာရမ္မဏာတိပိ၊ ဗဟိဒ္ဓါရမ္မဏာတိပိ၊ အဇ္ဈတ္တဗဟိဒ္ဓါရမ္မဏာတိပိ။ စတ္တာရော ခန္ဓာ အနိဒဿနအပ္ပဋိဃာ။ ရူပက္ခန္ဓော သိယာ သနိဒဿနသပ္ပဋိဃော၊ သိယာ အနိဒဿနသပ္ပဋိဃော၊ သိယာ အနိဒဿနအပ္ပဋိဃော။>
    text <၂။ ဒုကံ>
      text <၁၅၃>, <စတ္တာရော ခန္ဓာ န ဟေတူ။ သင်္ခါရက္ခန္ဓော သိယာ ဟေတု၊ သိယာ န ဟေတု။ ရူပက္ခန္ဓော အဟေတုကော။ စတ္တာရော ခန္ဓာ သိယာ သဟေတုကာ၊ သိယာ အဟေတုကာ။ ရူပက္ခန္ဓော ဟေတုဝိပ္ပယုတ္တော။ စတ္တာရော ခန္ဓာ သိယာ ဟေတုသမ္ပယုတ္တာ၊ သိယာ ဟေတုဝိပ္ပယုတ္တာ။ ရူပက္ခန္ဓော န ဝတ္တဗ္ဗော ဟေတု စေဝ သဟေတုကော စာတိပိ၊ သဟေတုကော စေဝ န စ ဟေတူတိပိ။ တယော ခန္ဓာ န ဝတ္တဗ္ဗာ ဟေတူ စေဝ သဟေတုကာ စာတိ၊ သိယာ သဟေတုကာ စေဝ န စ ဟေတူ၊ သိယာ န ဝတ္တဗ္ဗာ သဟေတုကာ စေဝ န စ ဟေတူတိ။ သင်္ခါရက္ခန္ဓော သိယာ ဟေတု စေဝ သဟေတုကော စ၊ သိယာ သဟေတုကော စေဝ န စ ဟေတု၊ သိယာ န ဝတ္တဗ္ဗော ဟေတု စေဝ သဟေတုကော စာတိပိ၊ သဟေတုကော စေဝ န စ ဟေတူတိပိ။ ရူပက္ခန္ဓော န ဝတ္တဗ္ဗော ဟေတု စေဝ ဟေတုသမ္ပယုတ္တော စာတိပိ၊ ဟေတုသမ္ပယုတ္တော စေဝ န စ ဟေတူတိပိ။ တယော ခန္ဓာ န ဝတ္တဗ္ဗာ ဟေတူ စေဝ ဟေတုသမ္ပယုတ္တာ စာတိ၊ သိယာ ဟေတုသမ္ပယုတ္တာ စေဝ န စ ဟေတူ၊ သိယာ န ဝတ္တဗ္ဗာ ဟေတုသမ္ပယုတ္တာ စေဝ န စ ဟေတူတိ။ သင်္ခါရက္ခန္ဓော သိယာ ဟေတု စေဝ ဟေတုသမ္ပယုတ္တော စ၊ သိယာ ဟေတုသမ္ပယုတ္တော စေဝ န စ ဟေတု၊ သိယာ န ဝတ္တဗ္ဗော ဟေတု စေဝ ဟေတုသမ္ပယုတ္တော စာတိပိ၊ ဟေတုသမ္ပယုတ္တော စေဝ န စ ဟေတူတိပိ။ ရူပက္ခန္ဓော န ဟေတု အဟေတုကော။ တယော ခန္ဓာ သိယာ န ဟေတူ သဟေတုကာ၊ သိယာ န ဟေတူ အဟေတုကာ။ သင်္ခါရက္ခန္ဓော သိယာ န ဟေတု သဟေတုကော၊ သိယာ န ဟေတု အဟေတုကော၊ သိယာ န ဝတ္တဗ္ဗော န ဟေတု သဟေတုကောတိပိ၊ န ဟေတု အဟေတုကောတိပိ။>
      stand <သပ္ပစ္စယာ၊ သင်္ခတာ။>
      text <စတ္တာရော ခန္ဓာ အနိဒဿနာ။ ရူပက္ခန္ဓော သိယာ သနိဒဿနော၊ သိယာ အနိဒဿနော။ စတ္တာရော ခန္ဓာ အပ္ပဋိဃာ။ ရူပက္ခန္ဓော သိယာ သပ္ပဋိဃော၊ သိယာ အပ္ပဋိဃော။ ရူပက္ခန္ဓော ရူပံ။ စတ္တာရော ခန္ဓာ အရူပါ။ ရူပက္ခန္ဓော လောကိယော။ စတ္တာရော ခန္ဓာ သိယာ လောကိယာ၊ သိယာ လောကုတ္တရာ၊ ကေနစိ ဝိညေယျာ၊ ကေနစိ န ဝိညေယျာ။>
      text <စတ္တာရော ခန္ဓာ နော အာသဝါ။ သင်္ခါရက္ခန္ဓော သိယာ အာသဝေါ၊ သိယာ နော အာသဝေါ။ ရူပက္ခန္ဓော သာသဝေါ။ စတ္တာရော ခန္ဓာ သိယာ သာသဝါ၊ သိယာ အနာသဝါ။ ရူပက္ခန္ဓော အာသဝဝိပ္ပယုတ္တော။ စတ္တာရော ခန္ဓာ သိယာ အာသဝသမ္ပယုတ္တာ၊ သိယာ အာသဝဝိပ္ပယုတ္တာ။ ရူပက္ခန္ဓော န ဝတ္တဗ္ဗော အာသဝေါ စေဝ သာသဝေါ စာတိ၊ သာသဝေါ စေဝ နော စ အာသဝေါ။ တယော ခန္ဓာ န ဝတ္တဗ္ဗာ အာသဝါ စေဝ သာသဝါ စာတိ၊ သိယာ သာသဝါ စေဝ နော စ အာသဝါ၊ သိယာ န ဝတ္တဗ္ဗာ သာသဝါ စေဝ နော စ အာသဝါတိ။ သင်္ခါရက္ခန္ဓော သိယာ အာသဝေါ စေဝ သာသဝေါ စ၊ သိယာ သာသဝေါ စေဝ နော စ အာသဝေါ၊ သိယာ န ဝတ္တဗ္ဗော အာသဝေါ စေဝ သာသဝေါ စာတိပိ၊ သာသဝေါ စေဝ နော စ အာသဝေါတိပိ။ ရူပက္ခန္ဓော န ဝတ္တဗ္ဗော အာသဝေါ စေဝ အာသဝသမ္ပယုတ္တော စာတိပိ၊ အာသဝသမ္ပယုတ္တော စေဝ နော စ အာသဝေါတိပိ။ တယော ခန္ဓာ န ဝတ္တဗ္ဗာ အာသဝါ စေဝ အာသဝသမ္ပယုတ္တာ စာတိ၊ သိယာ အာသဝသမ္ပယုတ္တာ စေဝ နော စ အာသဝါ၊ သိယာ န ဝတ္တဗ္ဗာ အာသဝသမ္ပယုတ္တာ စေဝ နော စ အာသဝါတိ။ သင်္ခါရက္ခန္ဓော သိယာ အာသဝေါ စေဝ အာသဝသမ္ပယုတ္တော စ၊ သိယာ အာသဝသမ္ပယုတ္တော စေဝ နော စ အာသဝေါ၊ သိယာ န ဝတ္တဗ္ဗော အာသဝေါ စေဝ အာသဝသမ္ပယုတ္တော စာတိပိ၊ အာသဝသမ္ပယုတ္တော စေဝ နော စ အာသဝေါတိပိ။ ရူပက္ခန္ဓော အာသဝဝိပ္ပယုတ္တသာသဝေါ။ စတ္တာရော ခန္ဓာ သိယာ အာသဝဝိပ္ပယုတ္တသာသဝါ၊ သိယာ အာသဝဝိပ္ပယုတ္တအနာသဝါ၊ သိယာ န ဝတ္တဗ္ဗာ အာသဝဝိပ္ပယုတ္တသာသဝါတိပိ၊ အာသဝဝိပ္ပယုတ္တအနာသဝါတိပိ။>
      text <စတ္တာရော ခန္ဓာ နော သံယောဇနာ။ သင်္ခါရက္ခန္ဓော သိယာ သံယောဇနံ၊ သိယာ နော သံယောဇနံ။ ရူပက္ခန္ဓော သံယောဇနိယော။ စတ္တာရော ခန္ဓာ သိယာ သံယောဇနိယာ၊ သိယာ အသံယောဇနိယာ။ ရူပက္ခန္ဓော သံယောဇနဝိပ္ပယုတ္တော။ စတ္တာရော ခန္ဓာ သိယာ သံယောဇနသမ္ပယုတ္တာ၊ သိယာ သံယောဇနဝိပ္ပယုတ္တာ။ ရူပက္ခန္ဓော န ဝတ္တဗ္ဗော သံယောဇနဉ္စေဝ သံယောဇနိယော စာတိ၊ သံယောဇနိယော စေဝ နော စ သံယောဇနံ။ တယော ခန္ဓာ န ဝတ္တဗ္ဗာ သံယောဇနာ စေဝ သံယောဇနိယာ စာတိ၊ သိယာ သံယောဇနိယာ စေဝ နော စ သံယောဇနာ၊ သိယာ န ဝတ္တဗ္ဗာ သံယောဇနိယာ စေဝ နော စ သံယောဇနာတိ။ သင်္ခါရက္ခန္ဓော သိယာ သံယောဇနဉ္စေဝ သံယောဇနိယော စ၊ သိယာ သံယောဇနိယော စေဝ နော စ သံယောဇနံ၊ သိယာ န ဝတ္တဗ္ဗော သံယောဇနဉ္စေဝ သံယောဇနိယော စာတိပိ၊ သံယောဇနိယော စေဝ နော စ သံယောဇနန္တိပိ။ ရူပက္ခန္ဓော န ဝတ္တဗ္ဗော သံယောဇနဉ္စေဝ သံယောဇနသမ္ပယုတ္တော စာတိပိ၊ သံယောဇနသမ္ပယုတ္တော စေဝ နော စ သံယောဇနန္တိပိ။ တယော ခန္ဓာ န ဝတ္တဗ္ဗာ သံယောဇနာ စေဝ သံယောဇနသမ္ပယုတ္တာ စာတိ၊ သိယာ သံယောဇနသမ္ပယုတ္တာ စေဝ နော စ သံယောဇနာ၊ သိယာ န ဝတ္တဗ္ဗာ သံယောဇနသမ္ပယုတ္တာ စေဝ နော စ သံယောဇနာတိ။ သင်္ခါရက္ခန္ဓော သိယာ သံယောဇနဉ္စေဝ သံယောဇနသမ္ပယုတ္တော စ၊ သိယာ သံယောဇနသမ္ပယုတ္တော စေဝ နော စ သံယောဇနံ၊ သိယာ န ဝတ္တဗ္ဗော သံယောဇနဉ္စေဝ သံယောဇနသမ္ပယုတ္တော စာတိပိ၊ သံယောဇနသမ္ပယုတ္တော စေဝ နော စ သံယောဇနန္တိပိ။ ရူပက္ခန္ဓော သံယောဇနဝိပ္ပယုတ္တသံယောဇနိယော။ စတ္တာရော ခန္ဓာ သိယာ သံယောဇနဝိပ္ပယုတ္တသံယောဇနိယာ၊ သိယာ သံယောဇနဝိပ္ပယုတ္တအသံယောဇနိယာ၊ သိယာ န ဝတ္တဗ္ဗာ သံယောဇနဝိပ္ပယုတ္တသံယောဇနိယာတိပိ၊ သံယောဇနဝိပ္ပယုတ္တအသံယောဇနိယာတိပိ။>
      text <စတ္တာရော ခန္ဓာ နော ဂန္ထာ။ သင်္ခါရက္ခန္ဓော သိယာ ဂန္ထော၊ သိယာ နော ဂန္ထော။ ရူပက္ခန္ဓော ဂန္ထနိယော။ စတ္တာရော ခန္ဓာ သိယာ ဂန္ထနိယာ၊ သိယာ အဂန္ထနိယာ။ ရူပက္ခန္ဓော ဂန္ထဝိပ္ပယုတ္တော။ စတ္တာရော ခန္ဓာ သိယာ ဂန္ထသမ္ပယုတ္တာ၊ သိယာ ဂန္ထဝိပ္ပယုတ္တာ။ ရူပက္ခန္ဓော န ဝတ္တဗ္ဗော ဂန္ထော စေဝ ဂန္ထနိယော စာတိ၊ ဂန္ထနိယော စေဝ နော စ ဂန္ထော။ တယော ခန္ဓာ န ဝတ္တဗ္ဗာ ဂန္ထာ စေဝ ဂန္ထနိယာ စာတိ၊ သိယာ ဂန္ထနိယာ စေဝ နော စ ဂန္ထာ၊ သိယာ န ဝတ္တဗ္ဗာ ဂန္ထနိယာ စေဝ နော စ ဂန္ထာတိ။ သင်္ခါရက္ခန္ဓော သိယာ ဂန္ထော စေဝ ဂန္ထနိယော စ၊ သိယာ ဂန္ထနိယော စေဝ နော စ ဂန္ထော၊ သိယာ န ဝတ္တဗ္ဗော ဂန္ထော စေဝ ဂန္ထနိယော စာတိပိ၊ ဂန္ထနိယော စေဝ နော စ ဂန္ထောတိပိ။ ရူပက္ခန္ဓော န ဝတ္တဗ္ဗော ဂန္ထော စေဝ ဂန္ထသမ္ပယုတ္တော စာတိပိ၊ ဂန္ထသမ္ပယုတ္တော စေဝ နော စ ဂန္ထောတိပိ။ တယော ခန္ဓာ န ဝတ္တဗ္ဗာ ဂန္ထာ စေဝ ဂန္ထသမ္ပယုတ္တာ စာတိ၊ သိယာ ဂန္ထသမ္ပယုတ္တာ စေဝ နော စ ဂန္ထာ၊ သိယာ န ဝတ္တဗ္ဗာ ဂန္ထသမ္ပယုတ္တာ စေဝ နော စ ဂန္ထာတိ။ သင်္ခါရက္ခန္ဓော သိယာ ဂန္ထော စေဝ ဂန္ထသမ္ပယုတ္တော စ၊ သိယာ ဂန္ထသမ္ပယုတ္တော စေဝ နော စ ဂန္ထော၊ သိယာ န ဝတ္တဗ္ဗော ဂန္ထော စေဝ ဂန္ထသမ္ပယုတ္တော စာတိပိ၊ ဂန္ထသမ္ပယုတ္တော စေဝ နော စ ဂန္ထောတိ ပိ။ ရူပက္ခန္ဓော ဂန္ထဝိပ္ပယုတ္တဂန္ထနိယော။ စတ္တာရော ခန္ဓာ သိယာ ဂန္ထဝိပ္ပယုတ္တဂန္ထနိယာ၊ သိယာ ဂန္ထဝိပ္ပယုတ္တအဂန္ထနိယာ၊ သိယာ န ဝတ္တဗ္ဗာ ဂန္ထဝိပ္ပယုတ္တဂန္ထနိယာတိပိ၊ ဂန္ထဝိပ္ပယုတ္တအဂန္ထနိယာတိပိ။>
      text <စတ္တာရော ခန္ဓာ နော ဩဃာ။ပေ။ နော ယောဂါ။ပေ။ နော နီဝရဏာ။ သင်္ခါရက္ခန္ဓော သိယာ နီဝရဏံ၊ သိယာ နော နီဝရဏံ။ ရူပက္ခန္ဓော နီဝရဏိယော။ စတ္တာရော ခန္ဓာ သိယာ နီဝရဏိယာ၊ သိယာ အနီဝရဏိယာ။ ရူပက္ခန္ဓော နီဝရဏဝိပ္ပယုတ္တော။ စတ္တာရော ခန္ဓာ သိယာ နီဝရဏသမ္ပယုတ္တာ၊ သိယာ နီဝရဏဝိပ္ပယုတ္တာ။ ရူပက္ခန္ဓော န ဝတ္တဗ္ဗော နီဝရဏဉ္စေဝ နီဝရဏိယော စာတိ၊ နီဝရဏိယော စေဝ နော စ နီဝရဏံ။ တယော ခန္ဓာ န ဝတ္တဗ္ဗာ နီဝရဏာ စေဝ နီဝရဏိယာ စာတိ၊ သိယာ နီဝရဏိယာ စေဝ နော စ နီဝရဏာ၊ သိယာ န ဝတ္တဗ္ဗာ နီဝရဏိယာ စေဝ နော စ နီဝရဏာတိ။ သင်္ခါရက္ခန္ဓော သိယာ နီဝရဏဉ္စေဝ နီဝရဏိယော စ၊ သိယာ နီဝရဏိယော စေဝ နော စ နီဝရဏံ၊ သိယာ န ဝတ္တဗ္ဗော နီဝရဏဉ္စေဝ နီဝရဏိယော စာတိပိ၊ နီဝရဏိယော စေဝ နော စ နီဝရဏန္တိပိ။ ရူပက္ခန္ဓော န ဝတ္တဗ္ဗော နီဝရဏဉ္စေဝ နီဝရဏသမ္ပယုတ္တော စာတိပိ၊ နီဝရဏသမ္ပယုတ္တော စေဝ နော စ နီဝရဏန္တိပိ။ တယော ခန္ဓာ န ဝတ္တဗ္ဗာ နီဝရဏာ စေဝ နီဝရဏသမ္ပယုတ္တာ စာတိ၊ သိယာ နီဝရဏသမ္ပယုတ္တာ စေဝ နော စ နီဝရဏာ၊ သိယာ န ဝတ္တဗ္ဗာ နီဝရဏသမ္ပယုတ္တာ စေဝ နော စ နီဝရဏာတိ။ သင်္ခါရက္ခန္ဓော သိယာ နီဝရဏဉ္စေဝ နီဝရဏသမ္ပယုတ္တော စ၊ သိယာ နီဝရဏသမ္ပယုတ္တော စေဝ နော စ နီဝရဏံ၊ သိယာ န ဝတ္တဗ္ဗော နီဝရဏဉ္စေဝ နီဝရဏသမ္ပယုတ္တော စာတိပိ၊ နီဝရဏသမ္ပယုတ္တော စေဝ နော စ နီဝရဏန္တိပိ။ ရူပက္ခန္ဓော နီဝရဏဝိပ္ပယုတ္တနီဝရဏိယော။ စတ္တာရော ခန္ဓာ သိယာ နီဝရဏဝိပ္ပယုတ္တနီဝရဏိယာ၊ သိယာ နီဝရဏဝိပ္ပယုတ္တအနီဝရဏိယာ၊ သိယာ န ဝတ္တဗ္ဗာ နီဝရဏဝိပ္ပယုတ္တနီဝရဏိယာတိပိ၊ နီဝရဏဝိပ္ပယုတ္တအနီဝရဏိယာတိပိ။>
      text <စတ္တာရော ခန္ဓာ နော ပရာမာသာ။ သင်္ခါရက္ခန္ဓော သိယာ ပရာမာသော၊ သိယာ နော ပရာမာသော။ ရူပက္ခန္ဓော ပရာမဋ္ဌော။ စတ္တာရော ခန္ဓာ သိယာ ပရာမဋ္ဌာ၊ သိယာ အပရာမဋ္ဌာ။ ရူပက္ခန္ဓော ပရာမာသဝိပ္ပယုတ္တော။ တယော ခန္ဓာ သိယာ ပရာမာသသမ္ပယုတ္တာ၊ သိယာ ပရာမာသဝိပ္ပယုတ္တာ။ သင်္ခါရက္ခန္ဓော သိယာ ပရာမာသသမ္ပယုတ္တော၊ သိယာ ပရာမာသဝိပ္ပယုတ္တော၊ သိယာ န ဝတ္တဗ္ဗော ပရာမာသသမ္ပယုတ္တောတိပိ၊ ပရာမာသဝိပ္ပယုတ္တောတိပိ။ ရူပက္ခန္ဓော န ဝတ္တဗ္ဗော ပရာမာသော စေဝ ပရာမဋ္ဌော စာတိ၊ ပရာမဋ္ဌော စေဝ နော စ ပရာမာသော။ တယော ခန္ဓာ န ဝတ္တဗ္ဗာ ပရာမာသာ စေဝ ပရာမဋ္ဌာ စာတိ၊ သိယာ ပရာမဋ္ဌာ စေဝ နော စ ပရာမာသာ၊ သိယာ န ဝတ္တဗ္ဗာ ပရာမဋ္ဌာ စေဝ နော စ ပရာမာသာတိ။ သင်္ခါရက္ခန္ဓော သိယာ ပရာမာသော စေဝ ပရာမဋ္ဌော စ၊ သိယာ ပရာမဋ္ဌော စေဝ နော စ ပရာမာသော၊ သိယာ န ဝတ္တဗ္ဗော ပရာမာသော စေဝ ပရာမဋ္ဌော စာတိပိ၊ ပရာမဋ္ဌော စေဝ နော စ ပရာမာသောတိပိ။ ရူပက္ခန္ဓော ပရာမာသဝိပ္ပယုတ္တပရာမဋ္ဌော။ စတ္တာရော ခန္ဓာ သိယာ ပရာမာသဝိပ္ပယုတ္တပရာမဋ္ဌာ၊ သိယာ ပရာမာသဝိပ္ပယုတ္တအပရာမဋ္ဌာ၊ သိယာ န ဝတ္တဗ္ဗာ ပရာမာသဝိပ္ပယုတ္တပရာမဋ္ဌာတိပိ၊ ပရာမာသဝိပ္ပယုတ္တအပရာမဋ္ဌာတိပိ။>
      text <ရူပက္ခန္ဓော အနာရမ္မဏော။ စတ္တာရော ခန္ဓာ သာရမ္မဏာ။ ဝိညာဏက္ခန္ဓော စိတ္တံ။ စတ္တာရော ခန္ဓာ နော စိတ္တာ။ တယော ခန္ဓာ စေတသိကာ။ ဒွေ ခန္ဓာ အစေတသိကာ။ တယော ခန္ဓာ စိတ္တသမ္ပယုတ္တာ။ ရူပက္ခန္ဓော စိတ္တဝိပ္ပယုတ္တော။ ဝိညာဏက္ခန္ဓော န ဝတ္တဗ္ဗော စိတ္တေန သမ္ပယုတ္တောတိပိ၊ စိတ္တေန ဝိပ္ပယုတ္တောတိပိ။ တယော ခန္ဓာ စိတ္တသံသဋ္ဌာ။ ရူပက္ခန္ဓော စိတ္တဝိသံသဋ္ဌော။ ဝိညာဏက္ခန္ဓော န ဝတ္တဗ္ဗော စိတ္တေန သံသဋ္ဌောတိပိ၊ စိတ္တေန ဝိသံသဋ္ဌောတိပိ။ တယော ခန္ဓာ စိတ္တသမုဋ္ဌာနာ။ ဝိညာဏက္ခန္ဓော နော စိတ္တသမုဋ္ဌာနော။ ရူပက္ခန္ဓော သိယာ စိတ္တသမုဋ္ဌာနော၊ သိယာ နော စိတ္တသမုဋ္ဌာနော။ တယော ခန္ဓာ စိတ္တသဟဘုနော။ ဝိညာဏက္ခန္ဓော နော စိတ္တသဟဘူ။ ရူပက္ခန္ဓော သိယာ စိတ္တသဟဘူ၊ သိယာ နော စိတ္တသဟဘူ။ တယော ခန္ဓာ စိတ္တာနုပရိဝတ္တိနော။ ဝိညာဏက္ခန္ဓော နော စိတ္တာနုပရိဝတ္တိ။ ရူပက္ခန္ဓော သိယာ စိတ္တာနုပရိဝတ္တိ၊ သိယာ နော စိတ္တာနုပရိဝတ္တိ။ တယော ခန္ဓာ စိတ္တသံသဋ္ဌသမုဋ္ဌာနာ။ ဒွေ ခန္ဓာ နော စိတ္တသံသဋ္ဌသမုဋ္ဌာနာ။ တယော ခန္ဓာ စိတ္တသံသဋ္ဌသမုဋ္ဌာနသဟဘုနော။ ဒွေ ခန္ဓာ နော စိတ္တသံသဋ္ဌသမုဋ္ဌာနသဟဘုနော။ တယော ခန္ဓာ စိတ္တသံသဋ္ဌသမုဋ္ဌာနာနုပရိဝတ္တိနော။ ဒွေ ခန္ဓာ နော စိတ္တသံသဋ္ဌသမုဋ္ဌာနာနုပရိဝတ္တိနော။>
      text <ဝိညာဏက္ခန္ဓော အဇ္ဈတ္တိကော။ တယော ခန္ဓာ ဗာဟိရာ။ ရူပက္ခန္ဓော သိယာ အဇ္ဈတ္တိကော၊ သိယာ ဗာဟိရော။ စတ္တာရော ခန္ဓာ နော ဥပါဒာ။ ရူပက္ခန္ဓော သိယာ ဥပါဒာ၊ သိယာ နော ဥပါဒာ၊ သိယာ ဥပါဒိန္နာ၊ သိယာ အနုပါဒိန္နာ။ စတ္တာရော ခန္ဓာ နော ဥပါဒာနာ။ သင်္ခါရက္ခန္ဓော သိယာ ဥပါဒာနံ၊ သိယာ နော ဥပါဒာနံ။ ရူပက္ခန္ဓော ဥပါဒာနိယော။ စတ္တာရော ခန္ဓာ သိယာ ဥပါဒာနိယာ၊ သိယာ အနုပါဒာနိယာ။ ရူပက္ခန္ဓော ဥပါဒာနဝိပ္ပယုတ္တော။ စတ္တာရော ခန္ဓာ သိယာ ဥပါဒာနသမ္ပယုတ္တာ၊ သိယာ ဥပါဒာနဝိပ္ပယုတ္တာ။ ရူပက္ခန္ဓော န ဝတ္တဗ္ဗော ဥပါဒာနဉ္စေဝ ဥပါဒာနိယော စာတိ၊ ဥပါဒာနိယော စေဝ နော စ ဥပါဒာနံ။ တယော ခန္ဓာ န ဝတ္တဗ္ဗာ ဥပါဒာနဉ္စေဝ ဥပါဒာနိယာ စာတိ၊ သိယာ ဥပါဒာနိယာ စေဝ နော စ ဥပါဒာနာ၊ သိယာ န ဝတ္တဗ္ဗာ ဥပါဒာနိယာ စေဝ နော စ ဥပါဒာနာတိ။ သင်္ခါရက္ခန္ဓော သိယာ ဥပါဒာနဉ္စေဝ ဥပါဒာနိယော စ၊ သိယာ ဥပါဒာနိယော စေဝ နော စ ဥပါဒာနံ၊ သိယာ န ဝတ္တဗ္ဗော ဥပါဒာနဉ္စေဝ ဥပါဒာနိယော စာတိပိ၊ ဥပါဒာနိယော စေဝ နော စ ဥပါဒာနန္တိပိ။ ရူပက္ခန္ဓော န ဝတ္တဗ္ဗော ဥပါဒာနဉ္စေဝ ဥပါဒာနသမ္ပယုတ္တော စာတိပိ၊ ဥပါဒာနသမ္ပယုတ္တော စေဝ နော စ ဥပါဒာနန္တိပိ။ တယော ခန္ဓာ န ဝတ္တဗ္ဗာ ဥပါဒာနာ စေဝ ဥပါဒာနသမ္ပယုတ္တာ စာတိ၊ သိယာ ဥပါဒာနသမ္ပယုတ္တာ စေဝ နော စ ဥပါဒာနာ၊ သိယာ န ဝတ္တဗ္ဗာ ဥပါဒာနသမ္ပယုတ္တာ စေဝ နော စ ဥပါဒာနာတိ။ သင်္ခါရက္ခန္ဓော သိယာ ဥပါဒာနဉ္စေဝ ဥပါဒာနသမ္ပယုတ္တော စ၊ သိယာ ဥပါဒာနသမ္ပယုတ္တော စေဝ နော စ ဥပါဒာနံ၊ သိယာ န ဝတ္တဗ္ဗော ဥပါဒာနဉ္စေဝ ဥပါဒာနသမ္ပယုတ္တော စာတိပိ၊ ဥပါဒာနသမ္ပယုတ္တော စေဝ နော စ ဥပါဒာနန္တိပိ။ ရူပက္ခန္ဓော ဥပါဒာနဝိပ္ပယုတ္တဥပါဒာနိယော။ စတ္တာရော ခန္ဓာ သိယာ ဥပါဒာနဝိပ္ပယုတ္တဥပါဒာနိယာ၊ သိယာ ဥပါဒာနဝိပ္ပယုတ္တအနုပါဒာနိယာ၊ သိယာ န ဝတ္တဗ္ဗာ ဥပါဒာနဝိပ္ပယုတ္တဥပါဒာနိယာတိပိ၊ ဥပါဒာနဝိပ္ပယုတ္တအနုပါဒာနိယာတိပိ။>
      text <စတ္တာရော ခန္ဓာ နော ကိလေသာ။ သင်္ခါရက္ခန္ဓော သိယာ ကိလေသော၊ သိယာ နော ကိလေသော။ ရူပက္ခန္ဓော သံကိလေသိကော။ စတ္တာရော ခန္ဓာ သိယာ သံကိလေသိကာ၊ သိယာ အသံကိလေသိကာ။ ရူပက္ခန္ဓော အသံကိလိဋ္ဌော။ စတ္တာရော ခန္ဓာ သိယာ သံကိလိဋ္ဌာ၊ သိယာ အသံကိလိဋ္ဌာ။ ရူပက္ခန္ဓော ကိလေသဝိပ္ပယုတ္တော။ စတ္တာရော ခန္ဓာ သိယာ ကိလေသသမ္ပယုတ္တာ၊ သိယာ ကိလေသဝိပ္ပယုတ္တာ။ ရူပက္ခန္ဓော န ဝတ္တဗ္ဗော ကိလေသော စေဝ သံကိလေသိကော စာတိ၊ သံကိလေသိကော စေဝ နော စ ကိလေသော။ တယော ခန္ဓာ န ဝတ္တဗ္ဗာ ကိလေသာ စေဝ သံကိလေသိကာ စာတိ၊ သိယာ သံကိလေသိကာ စေဝ နော စ ကိလေသာ၊ သိယာ န ဝတ္တဗ္ဗာ သံကိလေသိကာ စေဝ နော စ ကိလေသာတိ။ သင်္ခါရက္ခန္ဓော သိယာ ကိလေသော စေဝ သံကိလေသိကော စ၊ သိယာ သံကိလေသိကော စေဝ နော စ ကိလေသော၊ သိယာ န ဝတ္တဗ္ဗော ကိလေသော စေဝ သံကိလေသိကော စာတိပိ၊ သံကိလေသိကော စေဝ နော စ ကိလေသောတိပိ။ ရူပက္ခန္ဓော န ဝတ္တဗ္ဗော ကိလေသော စေဝ သံကိလိဋ္ဌော စာတိပိ၊ သံကိလိဋ္ဌော စေဝ နော စ ကိလေသောတိပိ။ တယော ခန္ဓာ န ဝတ္တဗ္ဗာ ကိလေသော စေဝ သံကိလိဋ္ဌာ စာတိ၊ သိယာ သံကိလိဋ္ဌာ စေဝ နော စ ကိလေသာ၊ သိယာ န ဝတ္တဗ္ဗာ သံကိလိဋ္ဌာ စေဝ နော စ ကိလေသာတိ။ သင်္ခါရက္ခန္ဓော သိယာ ကိလေသော စေဝ သံကိလိဋ္ဌော စ၊ သိယာ သံကိလိဋ္ဌော စေဝ နော စ ကိလေသော၊ သိယာ န ဝတ္တဗ္ဗော ကိလေသော စေဝ သံကိလိဋ္ဌော စာတိပိ၊ သံကိလိဋ္ဌော စေဝ နော စ ကိလေသောတိပိ။>
      text <ရူပက္ခန္ဓော န ဝတ္တဗ္ဗော ကိလေသော စေဝ ကိလေသသမ္ပယုတ္တော စာတိပိ၊ ကိလေသသမ္ပယုတ္တော စေဝ နော စ ကိလေသောတိပိ။ တယော ခန္ဓာ န ဝတ္တဗ္ဗာ ကိလေသာ စေဝ ကိလေသသမ္ပယုတ္တာ စာတိ၊ သိယာ ကိလေသသမ္ပယုတ္တာ စေဝ နော စ ကိလေသာ၊ သိယာ န ဝတ္တဗ္ဗာ ကိလေသသမ္ပယုတ္တာ စေဝ နော စ ကိလေသာတိ။ သင်္ခါရက္ခန္ဓော သိယာ ကိလေသော စေဝ ကိလေသသမ္ပယုတ္တော စ၊ သိယာ ကိလေသသမ္ပယုတ္တော စေဝ နော စ ကိလေသော၊ သိယာ န ဝတ္တဗ္ဗော ကိလေသော စေဝ ကိလေသသမ္ပယုတ္တော စာတိပိ၊ ကိလေသသမ္ပယုတ္တော စေဝ နော စ ကိလေသောတိပိ။ ရူပက္ခန္ဓော ကိလေသဝိပ္ပယုတ္တသံကိလေသိကော။ စတ္တာရော ခန္ဓာ သိယာ ကိလေသဝိပ္ပယုတ္တသံကိလေသိကာ၊ သိယာ ကိလေသဝိပ္ပယုတ္တအသံကိလေသိကာ၊ သိယာ န ဝတ္တဗ္ဗာ ကိလေသဝိပ္ပယုတ္တသံကိလေသိကာတိပိ၊ ကိလေသဝိပ္ပယုတ္တအသံကိလေသိကာတိပိ။>
      text <ရူပက္ခန္ဓော န ဒဿနေန ပဟာတဗ္ဗော။ စတ္တာရော ခန္ဓာ သိယာ ဒဿနေန ပဟာတဗ္ဗာ၊ သိယာ န ဒဿနေန ပဟာတဗ္ဗာ။ ရူပက္ခန္ဓော န ဘာဝနာယ ပဟာတဗ္ဗော။ စတ္တာရော ခန္ဓာ သိယာ ဘာဝနာယ ပဟာတဗ္ဗာ၊ သိယာ န ဘာဝနာယ ပဟာတဗ္ဗာ။ ရူပက္ခန္ဓော န ဒဿနေန ပဟာတဗ္ဗဟေတုကော။ စတ္တာရော ခန္ဓာ သိယာ ဒဿနေန ပဟာတဗ္ဗဟေတုကာ၊ သိယာ န ဒဿနေန ပဟာတဗ္ဗဟေတုကာ။ ရူပက္ခန္ဓော န ဘာဝနာယ ပဟာတဗ္ဗဟေတုကော။ စတ္တာရော ခန္ဓာ သိယာ ဘာဝနာယ ပဟာတဗ္ဗဟေတုကာ၊ သိယာ န ဘာဝနာယ ပဟာတဗ္ဗဟေတုကာ။ ရူပက္ခန္ဓော အဝိတက္ကော။ စတ္တာရော ခန္ဓာ သိယာ သဝိတက္ကာ၊ သိယာ အဝိတက္ကာ။ ရူပက္ခန္ဓော အဝိစာရော။ စတ္တာရော ခန္ဓာ သိယာ သဝိစာရာ၊ သိယာ အဝိစာရာ။ ရူပက္ခန္ဓော အပ္ပီတိကော၊ စတ္တာရော ခန္ဓာ သိယာ သပ္ပီတိကာ၊ သိယာ အပ္ပီတိကာ။ ရူပက္ခန္ဓော န ပီတိသဟဂတော။ စတ္တာရော ခန္ဓာ သိယာ ပီတိသဟဂတာ၊ သိယာ န ပီတိသဟဂတာ။ ဒွေ ခန္ဓာ န သုခသဟဂတာ။ တယော ခန္ဓာ သိယာ သုခသဟဂတာ၊ သိယာ န သုခသဟဂတာ။ ဒွေ ခန္ဓာ န ဥပေက္ခါသဟဂတာ။ တယော ခန္ဓာ သိယာ ဥပေက္ခါသဟဂတာ၊ သိယာ န ဥပေက္ခါသဟဂတာ။>
      text <ရူပက္ခန္ဓော ကာမာဝစရော။ စတ္တာရော ခန္ဓာ သိယာ ကာမာဝစရာ၊ သိယာ န ကာမာဝစရာ။ ရူပက္ခန္ဓော န ရူပါဝစရော။ စတ္တာရော ခန္ဓာ သိယာ ရူပါဝစရာ၊ သိယာ န ရူပါဝစရာ။ ရူပက္ခန္ဓော န အရူပါဝစရော။ စတ္တာရော ခန္ဓာ သိယာ အရူပါဝစရာ၊ သိယာ န အရူပါဝစရာ။ ရူပက္ခန္ဓော ပရိယာပန္နော။ စတ္တာရော ခန္ဓာ သိယာ ပရိယာပန္နာ၊ သိယာ အပရိယာပန္နာ။ ရူပက္ခန္ဓော အနိယျာနိကော။ စတ္တာရော ခန္ဓာ သိယာ နိယျာနိကာ၊ သိယာ အနိယျာနိကာ။ ရူပက္ခန္ဓော အနိယတော။ စတ္တာရော ခန္ဓာ သိယာ နိယတာ၊ သိယာ အနိယတာ။ ရူပက္ခန္ဓော သဥတ္တရော။ စတ္တာရော ခန္ဓာ သိယာ သဥတ္တရာ၊ သိယာ အနုတ္တရာ။ ရူပက္ခန္ဓော အရဏော။ စတ္တာရော ခန္ဓာ သိယာ သရဏာ၊ သိယာ အရဏာတိ။>
      stand <ပဉှာပုစ္ဆကံ။>
      stand <ခန္ဓဝိဘင်္ဂေါ နိဋ္ဌိတော။>
