text <၁၈။ ဓမ္မဟဒယဝိဘင်္ဂေါ>
  text <၁။ သဗ္ဗသင်္ဂါဟိကဝါရော>
    text <၉၇၈>, <ကတိ ခန္ဓာ၊ ကတိ အာယတနာနိ၊ ကတိ ဓာတုယော၊ ကတိ သစ္စာနိ၊ ကတိ ဣန္ဒြိယာနိ၊ ကတိ ဟေတူ၊ ကတိ အာဟာရာ၊ ကတိ ဖဿာ၊ ကတိ ဝေဒနာ၊ ကတိ သညာ၊ ကတိ စေတနာ၊ ကတိ စိတ္တာနိ။>
    text <ပဉ္စက္ခန္ဓာ၊ ဒွာဒသာယတနာနိ၊ အဋ္ဌာရသ ဓာတုယော၊ စတ္တာရိ သစ္စာနိ၊ ဗာဝီသတိန္ဒြိယာနိ၊ နဝ ဟေတူ၊ စတ္တာရော အာဟာရာ၊ သတ္တ ဖဿာ၊ သတ္တ ဝေဒနာ၊ သတ္တ သညာ၊ သတ္တ စေတနာ၊ သတ္တ စိတ္တာနိ။>
    text <၉၇၉>, <တတ္ထ ကတမေ ပဉ္စက္ခန္ဓာ။ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ဣမေ ဝုစ္စန္တိ ပဉ္စက္ခန္ဓာ။>
    text <၉၈၀>, <တတ္ထ ကတမာနိ ဒွာဒသာယတနာနိ။ စက္ခါယတနံ၊ ရူပါယတနံ၊ သောတာယတနံ၊ သဒ္ဒာယတနံ၊ ဃာနာယတနံ၊ ဂန္ဓာယတနံ၊ ဇိဝှာယတနံ၊ ရသာယတနံ၊ ကာယာယတနံ၊ ဖောဋ္ဌဗ္ဗာယတနံ၊ မနာယတနံ၊ ဓမ္မာယတနံ ဣမာနိ ဝုစ္စန္တိ ဒွာဒသာယတနာနိ။>
    text <၉၈၁>, <တတ္ထ ကတမာ အဋ္ဌာရသ ဓာတုယော။ စက္ခုဓာတု၊ ရူပဓာတု၊ စက္ခုဝိညာဏဓာတု၊ သောတဓာတု၊ သဒ္ဒဓာတု၊ သောတဝိညာဏဓာတု၊ ဃာနဓာတု၊ ဂန္ဓဓာတု၊ ဃာနဝိညာဏဓာတု၊ ဇိဝှာဓာတု၊ ရသဓာတု၊ ဇိဝှာဝိညာဏဓာတု၊ ကာယဓာတု၊ ဖောဋ္ဌဗ္ဗဓာတု၊ ကာယဝိညာဏဓာတု၊ မနောဓာတု၊ ဓမ္မဓာတု၊ မနောဝိညာဏဓာတု ဣမာ ဝုစ္စန္တိ အဋ္ဌာရသ ဓာတုယော။>
    text <၉၈၂>, <တတ္ထ ကတမာနိ စတ္တာရိ သစ္စာနိ။ ဒုက္ခသစ္စံ၊ သမုဒယသစ္စံ၊ နိရောဓသစ္စံ၊ မဂ္ဂသစ္စံ ဣမာနိ ဝုစ္စန္တိ စတ္တာရိ သစ္စာနိ။>
    text <၉၈၃>, <တတ္ထ ကတမာနိ ဗာဝီသတိန္ဒြိယာနိ။ စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ၊ ပုရိသိန္ဒြိယံ၊ ဇီဝိတိန္ဒြိယံ၊ သုခိန္ဒြိယံ၊ ဒုက္ခိန္ဒြိယံ၊ သောမနဿိန္ဒြိယံ၊ ဒောမနဿိန္ဒြိယံ၊ ဥပေက္ခိန္ဒြိယံ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ၊ အနညာတညဿာမီတိန္ဒြိယံ၊ အညိန္ဒြိယံ၊ အညာတာဝိန္ဒြိယံ ဣမာနိ ဝုစ္စန္တိ ဗာဝီသတိန္ဒြိယာနိ။>
    text <၉၈၄>, <တတ္ထ ကတမေ နဝ ဟေတူ။ တယော ကုသလဟေတူ၊ တယော အကုသလဟေတူ၊ တယော အဗျာကတဟေတူ။>
    text <တတ္ထ ကတမေ တယော ကုသလဟေတူ။ အလောဘော ကုသလဟေတု၊ အဒောသော ကုသလဟေတု၊ အမောဟော ကုသလဟေတု ဣမေ တယော ကုသလဟေတူ။>
    text <တတ္ထ ကတမေ တယော အကုသလဟေတူ။ လောဘော အကုသလဟေတု၊ ဒောသော အကုသလဟေတု၊ မောဟော အကုသလဟေတု ဣမေ တယော အကုသလဟေတူ။>
    text <တတ္ထ ကတမေ တယော အဗျာကတဟေတူ။ ကုသလာနံ ဝါ ဓမ္မာနံ ဝိပါကတော ကိရိယာဗျာကတေသု ဝါ ဓမ္မေသု အလောဘော၊ အဒောသော၊ အမောဟော ဣမေ တယော အဗျာကတဟေတူ။ ဣမေ ဝုစ္စန္တိ နဝ ဟေတူ။>
    text <၉၈၅>, <တတ္ထ ကတမေ စတ္တာရော အာဟာရာ။ ကဗဠီကာရာဟာရော၊ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော ဣမေ ဝုစ္စန္တိ စတ္တာရော အာဟာရာ။>
    text <၉၈၆>, <တတ္ထ ကတမေ သတ္တ ဖဿာ။ စက္ခုသမ္ဖဿော၊ သောတသမ္ဖဿော၊ ဃာနသမ္ဖဿော၊ ဇိဝှာသမ္ဖဿော၊ ကာယသမ္ဖဿော၊ မနောဓာတုသမ္ဖဿော၊ မနောဝိညာဏဓာတုသမ္ဖဿော ဣမေ ဝုစ္စန္တိ သတ္တ ဖဿာ။>
    text <၉၈၇>, <တတ္ထ ကတမာ သတ္တ ဝေဒနာ။ စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောဓာတုသမ္ဖဿဇာ ဝေဒနာ၊ မနောဝိညာဏဓာတုသမ္ဖဿဇာ ဝေဒနာ ဣမာ ဝုစ္စန္တိ သတ္တ ဝေဒနာ။>
    text <၉၈၈>, <တတ္ထ ကတမာ သတ္တ သညာ။ စက္ခုသမ္ဖဿဇာ သညာ၊ သောတသမ္ဖဿဇာ သညာ၊ ဃာနသမ္ဖဿဇာ သညာ၊ ဇိဝှာသမ္ဖဿဇာ သညာ၊ ကာယသမ္ဖဿဇာ သညာ၊ မနောဓာတုသမ္ဖဿဇာ သညာ၊ မနောဝိညာဏဓာတုသမ္ဖဿဇာ သညာ ဣမာ ဝုစ္စန္တိ သတ္တ သညာ။>
    text <၉၈၉>, <တတ္ထ ကတမာ သတ္တ စေတနာ။ စက္ခုသမ္ဖဿဇာ စေတနာ၊ သောတသမ္ဖဿဇာ စေတနာ၊ ဃာနသမ္ဖဿဇာ စေတနာ၊ ဇိဝှာသမ္ဖဿဇာ စေတနာ၊ ကာယသမ္ဖဿဇာ စေတနာ၊ မနောဓာတုသမ္ဖဿဇာ စေတနာ၊ မနောဝိညာဏဓာတုသမ္ဖဿဇာ စေတနာ ဣမာ ဝုစ္စန္တိ သတ္တ စေတနာ။>
    text <၉၉၀>, <တတ္ထ ကတမာနိ သတ္တ စိတ္တာနိ။ စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဓာတု၊ မနောဝိညာဏဓာတု ဣမာနိ ဝုစ္စန္တိ သတ္တ စိတ္တာနိ။>
  text <၂။ ဥပ္ပတ္တာနုပ္ပတ္တိဝါရော>
    text <၁။ ကာမဓာတု>
      text <၉၉၁>, <ကာမဓာတုယာ ကတိ ခန္ဓာ၊ ကတိ အာယတနာနိ၊ ကတိ ဓာတုယော၊ ကတိ သစ္စာနိ၊ ကတိ ဣန္ဒြိယာနိ၊ ကတိ ဟေတူ၊ ကတိ အာဟာရာ၊ ကတိ ဖဿာ၊ ကတိ ဝေဒနာ၊ ကတိ သညာ၊ ကတိ စေတနာ၊ ကတိ စိတ္တာနိ။>
      text <ကာမဓာတုယာ ပဉ္စက္ခန္ဓာ၊ ဒွာဒသာယတနာနိ၊ အဋ္ဌာရသ ဓာတုယော၊ တီဏိ သစ္စာနိ၊ ဗာဝီသတိန္ဒြိယာနိ၊ နဝ ဟေတူ၊ စတ္တာရော အာဟာရာ၊ သတ္တ ဖဿာ၊ သတ္တ ဝေဒနာ၊ သတ္တ သညာ၊ သတ္တ စေတနာ၊ သတ္တ စိတ္တာနိ။>
      text <၉၉၂>, <တတ္ထ ကတမေ ကာမဓာတုယာ ပဉ္စက္ခန္ဓာ။ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ဣမေ ဝုစ္စန္တိ ကာမဓာတုယာ ပဉ္စက္ခန္ဓာ။>
      text <တတ္ထ ကတမာနိ ကာမဓာတုယာ ဒွာဒသာယတနာနိ။ စက္ခါယတနံ၊ ရူပါယတနံ၊ သောတာယတနံ၊ သဒ္ဒာယတနံ၊ ဃာနာယတနံ၊ ဂန္ဓာယတနံ၊ ဇိဝှာယတနံ၊ ရသာယတနံ၊ ကာယာယတနံ၊ ဖောဋ္ဌဗ္ဗာယတနံ၊ မနာယတနံ၊ ဓမ္မာယတနံ ဣမာနိ ဝုစ္စန္တိ ကာမဓာတုယာ ဒွာဒသာယတနာနိ။>
      text <တတ္ထ ကတမာ ကာမဓာတုယာ အဋ္ဌာရသ ဓာတုယော။ စက္ခုဓာတု၊ ရူပဓာတု၊ စက္ခုဝိညာဏဓာတု၊ သောတဓာတု၊ သဒ္ဒဓာတု၊ သောတဝိညာဏဓာတု၊ ဃာနဓာတု၊ ဂန္ဓဓာတု၊ ဃာနဝိညာဏဓာတု၊ ဇိဝှာဓာတု၊ ရသဓာတု၊ ဇိဝှာဝိညာဏဓာတု၊ ကာယဓာတု၊ ဖောဋ္ဌဗ္ဗဓာတု၊ ကာယဝိညာဏဓာတု၊ မနောဓာတု၊ ဓမ္မဓာတု၊ မနောဝိညာဏဓာတု ဣမာ ဝုစ္စန္တိ ကာမဓာတုယာ အဋ္ဌာရသ ဓာတုယော။>
      text <တတ္ထ ကတမာနိ ကာမဓာတုယာ တီဏိ သစ္စာနိ။ ဒုက္ခသစ္စံ၊ သမုဒယသစ္စံ၊ မဂ္ဂသစ္စံ ဣမာနိ ဝုစ္စန္တိ ကာမဓာတုယာ တီဏိ သစ္စာနိ။>
      text <တတ္ထ ကတမာနိ ကာမဓာတုယာ ဗာဝီသတိန္ဒြိယာနိ။ စက္ခုန္ဒြိယံ၊ သောတိန္ဒြိယံ။ပေ။ အညာတာဝိန္ဒြိယံ ဣမာနိ ဝုစ္စန္တိ ကာမဓာတုယာ ဗာဝီသတိန္ဒြိယာနိ။>
      text <တတ္ထ ကတမေ ကာမဓာတုယာ နဝ ဟေတူ။ တယော ကုသလဟေတူ၊ တယော အကုသလဟေတူ၊ တယော အဗျာကတဟေတူ။ပေ။ ဣမေ ဝုစ္စန္တိ ကာမဓာတုယာ နဝ ဟေတူ။>
      text <တတ္ထ ကတမေ ကာမဓာတုယာ စတ္တာရော အာဟာရာ။ ကဗဠီကာရာဟာရော၊ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော ဣမေ ဝုစ္စန္တိ ကာမဓာတုယာ စတ္တာရော အာဟာရာ။>
      text <တတ္ထ ကတမေ ကာမဓာတုယာ သတ္တ ဖဿာ။ စက္ခုသမ္ဖဿော သောတသမ္ဖဿော၊ ဃာနသမ္ဖဿော၊ ဇိဝှာသမ္ဖဿော၊ ကာယသမ္ဖဿော၊ မနောဓာတုသမ္ဖဿော၊ မနောဝိညာဏဓာတုသမ္ဖဿော ဣမေ ဝုစ္စန္တိ ကာမဓာတုယာ သတ္တ ဖဿာ။>
      text <တတ္ထ ကတမာ ကာမဓာတုယာ သတ္တ ဝေဒနာ။ စက္ခုသမ္ဖဿဇာ ဝေဒနာ၊ သောတသမ္ဖဿဇာ ဝေဒနာ၊ ဃာနသမ္ဖဿဇာ ဝေဒနာ၊ ဇိဝှာသမ္ဖဿဇာ ဝေဒနာ၊ ကာယသမ္ဖဿဇာ ဝေဒနာ၊ မနောဓာတုသမ္ဖဿဇာ ဝေဒနာ၊ မနောဝိညာဏဓာတုသမ္ဖဿဇာ ဝေဒနာ ဣမာ ဝုစ္စတ္တိ ကာမဓာတုယာ သတ္တ ဝေဒနာ။>
      text <တတ္ထ ကတမာ ကာမဓာတုယာ သတ္တ သညာ။ စက္ခုသမ္ဖဿဇာ သညာ၊ သောတသမ္ဖဿဇာ သညာ၊ ဃာနသမ္ဖဿဇာ သညာ၊ ဇိဝှာသမ္ဖဿဇာ သညာ၊ ကာယသမ္ဖဿဇာ သညာ၊ မနောဓာတုသမ္ဖဿဇာ သညာ၊ မနောဝိညာဏဓာတုသမ္ဖဿဇာ သညာ ဣမာ ဝုစ္စန္တိ ကာမဓာတုယာ သတ္တ သညာ။>
      text <တတ္ထ ကတမာ ကာမဓာတုယာ သတ္တ စေတနာ။ စက္ခုသမ္ဖဿဇာ စေတနာ၊ သောတသမ္ဖဿဇာ စေတနာ၊ ဃာနသမ္ဖဿဇာ စေတနာ၊ ဇိဝှာသမ္ဖဿဇာ စေတနာ၊ ကာယသမ္ဖဿဇာ စေတနာ၊ မနောဓာတုသမ္ဖဿဇာ စေတနာ၊ မနောဝိညာဏဓာတုသမ္ဖဿဇာ စေတနာ ဣမာ ဝုစ္စန္တိ ကာမဓာတုယာ သတ္တ စေတနာ။>
      text <တတ္ထ ကတမာနိ ကာမဓာတုယာ သတ္တ စိတ္တာနိ။ စက္ခုဝိညာဏံ၊ သောတဝိညာဏံ၊ ဃာနဝိညာဏံ၊ ဇိဝှာဝိညာဏံ၊ ကာယဝိညာဏံ၊ မနောဓာတု၊ မနောဝိညာဏဓာတု ဣမာနိ ဝုစ္စန္တိ ကာမဓာတုယာ သတ္တ စိတ္တာနိ။>
    text <၂။ ရူပဓာတု>
      text <၉၉၃>, <ရူပဓာတုယာ ကတိ ခန္ဓာ၊ ကတိ အာယတနာ၊ ကတိ ဓာတုယော၊ ကတိ သစ္စာနိ၊ ကတိ ဣန္ဒြိယာနိ။ပေ။ ကတိ စိတ္တာနိ။>
      text <ရူပဓာတုယာ ပဉ္စက္ခန္ဓာ၊ ဆ အာယတနာနိ၊ နဝ ဓာတုယော၊ တီဏိ သစ္စာနိ၊ စုဒ္ဒသိန္ဒြိယာနိ၊ အဋ္ဌ ဟေတူ၊ တယော အာဟာရာ၊ စတ္တာရော ဖဿာ၊ စတဿော ဝေဒနာ၊ စတဿော သညာ၊ စတဿော စေတနာ၊ စတ္တာရိ စိတ္တာနိ။>
      text <၉၉၄>, <တတ္ထ ကတမေ ရူပဓာတုယာ ပဉ္စက္ခန္ဓာ။ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ဣမေ ဝုစ္စန္တိ ရူပဓာတုယာ ပဉ္စက္ခန္ဓာ။>
      text <တတ္ထ ကတမာနိ ရူပဓာတုယာ ဆ အာယတနာနိ။ စက္ခါယတနံ၊ ရူပါယတနံ၊ သောတာယတနံ၊ သဒ္ဒာယတနံ၊ မနာယတနံ၊ ဓမ္မာယတနံ ဣမာနိ ဝုစ္စန္တိ ရူပဓာတုယာ ဆ အာယတနာနိ။>
      text <တတ္ထ ကတမာ ရူပဓာတုယာ နဝ ဓာတုယော။ စက္ခုဓာတု၊ ရူပဓာတု၊ စက္ခုဝိညာဏဓာတု၊ သောတဓာတု၊ သဒ္ဒဓာတု၊ သောတဝိညာဏဓာတု၊ မနောဓာတု၊ ဓမ္မဓာတု၊ မနောဝိညာဏဓာတု ဣမာ ဝုစ္စန္တိ ရူပဓာတုယာ နဝ ဓာတုယော။>
      text <တတ္ထ ကတမာနိ ရူပဓာတုယာ တီဏိ သစ္စာနိ။ ဒုက္ခသစ္စံ၊ သမုဒယသစ္စံ၊ မဂ္ဂသစ္စံ ဣမာနိ ဝုစ္စန္တိ ရူပဓာတုယာ တီဏိ သစ္စာနိ။>
      text <တတ္ထ ကတမာနိ ရူပဓာတုယာ စုဒ္ဒသိန္ဒြိယာနိ။ စက္ခုန္ဒြိယံ၊ သောတိန္ဒြိယံ၊ မနိန္ဒြိယံ၊ ဇီဝိတိန္ဒြိယံ၊ သောမနဿိန္ဒြိယံ၊ ဥပေက္ခိန္ဒြိယံ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ၊ အနညာတညဿာမီတိန္ဒြိယံ၊ အညိန္ဒြိယံ၊ အညာတာဝိန္ဒြိယံ ဣမာနိ ဝုစ္စန္တိ ရူပဓာတုယာ စုဒ္ဒသိန္ဒြိယာနိ။>
      text <တတ္ထ ကတမေ ရူပဓာတုယာ အဋ္ဌ ဟေတူ။ တယော ကုသလဟေတူ၊ ဒွေ အကုသလဟေတူ၊ တယော အဗျာကတဟေတူ။>
      text <တတ္ထ ကတမေ တယော ကုသလဟေတူ။ အလောဘော ကုသလဟေတု၊ အဒောသော ကုသလဟေတု၊ အမောဟော ကုသလဟေတု ဣမေ တယော ကုသလဟေတူ။>
      text <တတ္ထ ကတမေ ဒွေ အကုသလဟေတူ။ လောဘော အကုသလဟေတု၊ မောဟော အကုသလဟေတု ဣမေ ဒွေ အကုသလဟေတူ။>
      text <တတ္ထ ကတမေ တယော အဗျာကတဟေတူ။ ကုသလာနံ ဝါ ဓမ္မာနံ ဝိပါကတော ကိရိယာဗျာကတေသု ဝါ ဓမ္မေသု အလောဘော၊ အဒောသော၊ အမောဟော ဣမေ တယော အဗျာကတဟေတူ။ ဣမေ ဝုစ္စန္တိ ရူပဓာတုယာ အဋ္ဌ ဟေတူ။>
      text <တတ္ထ ကတမေ ရူပဓာတုယာ တယော အာဟာရာ။ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော ဣမေ ဝုစ္စန္တိ ရူပဓာတုယာ တယော အာဟာရာ။>
      text <တတ္ထ ကတမေ ရူပဓာတုယာ စတ္တာရော ဖဿာ။ စက္ခုသမ္ဖဿော၊ သောတသမ္ဖဿော၊ မနောဓာတုသမ္ဖဿော၊ မနောဝိညာဏဓာတုသမ္ဖဿော ဣမေ ဝုစ္စန္တိ ရူပဓာတုယာ စတ္တာရော ဖဿာ။>
      text <တတ္ထ ကတမာ ရူပဓာတုယာ စတဿော ဝေဒနာ။ပေ။ စတဿော သညာ။ပေ။ စတဿော စေတနာ။ပေ။ စတ္တာရိ စိတ္တာနိ။ စက္ခုဝိညာဏံ၊ သောတဝိညာဏံ၊ မနောဓာတု၊ မနောဝိညာဏဓာတု ဣမာနိ ဝုစ္စန္တိ ရူပဓာတုယာ စတ္တာရိ စိတ္တာနိ။>
    text <၃။ အရူပဓာတု>
      text <၉၉၅>, <အရူပဓာတုယာ ကတိ ခန္ဓာ။ပေ။ ကတိ စိတ္တာနိ။>
      text <အရူပဓာတုယာ စတ္တာရော ခန္ဓာ၊ ဒွေ အာယတနာနိ၊ ဒွေ ဓာတုယော၊ တီဏိ သစ္စာနိ၊ ဧကာဒသိန္ဒြိယာနိ၊ အဋ္ဌ ဟေတူ၊ တယော အာဟာရာ၊ ဧကော ဖဿော၊ ဧကာ ဝေဒနာ၊ ဧကာ သညာ၊ ဧကာ စေတနာ၊ ဧကံ စိတ္တံ။>
      text <၉၉၆>, <တတ္ထ ကတမေ အရူပဓာတုယာ စတ္တာရော ခန္ဓာ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ဣမေ ဝုစ္စန္တိ အရူပဓာတုယာ စတ္တာရော ခန္ဓာ။>
      text <တတ္ထ ကတမာနိ အရူပဓာတုယာ ဒွေ အာယတနာနိ။ မနာယတနံ၊ ဓမ္မာယတနံ ဣမာနိ ဝုစ္စန္တိ အရူပဓာတုယာ ဒွေ အာယတနာနိ။>
      text <တတ္ထ ကတမာ အရူပဓာတုယာ ဒွေ ဓာတုယော။ မနောဝိညာဏဓာတု၊ ဓမ္မဓာတု ဣမာ ဝုစ္စန္တိ အရူပဓာတုယာ ဒွေ ဓာတုယော။>
      text <တတ္ထ ကတမာနိ အရူပဓာတုယာ တီဏိ သစ္စာနိ။ ဒုက္ခသစ္စံ၊ သမုဒယသစ္စံ၊ မဂ္ဂသစ္စံ ဣမာနိ ဝုစ္စန္တိ အရူပဓာတုယာ တီဏိ သစ္စာနိ။>
      text <တတ္ထ ကတမာနိ အရူပဓာတုယာ ဧကာဒသိန္ဒြိယာနိ။ မနိန္ဒြိယံ၊ ဇီဝိတိန္ဒြိယံ၊ သောမနဿိန္ဒြိယံ၊ ဥပေက္ခိန္ဒြိယံ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ၊ အညိန္ဒြိယံ၊ အညာတာဝိန္ဒြိယံ ဣမာနိ ဝုစ္စန္တိ အရူပဓာတုယာ ဧကာဒသိန္ဒြိယာနိ။>
      text <တတ္ထ ကတမေ အရူပဓာတုယာ အဋ္ဌ ဟေတူ။ တယော ကုသလဟေတူ၊ ဒွေ အကုသလဟေတူ၊ တယော အဗျာကတဟေတူ။ပေ။ ဣမေ ဝုစ္စန္တိ အရူပဓာတုယာ အဋ္ဌ ဟေတူ။>
      text <တတ္ထ ကတမေ အရူပဓာတုယာ တယော အာဟာရာ။ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော ဣမေ ဝုစ္စန္တိ အရူပဓာတုယာ တယော အာဟာရာ။>
      text <တတ္ထ ကတမော အရူပဓာတုယာ ဧကော ဖဿော။ မနောဝိညာဏဓာတုသမ္ဖဿော အယံ ဝုစ္စတိ အရူပဓာတုယာ ဧကော ဖဿော။>
      text <တတ္ထ ကတမာ အရူပဓာတုယာ ဧကာ ဝေဒနာ။ပေ။ ဧကာ သညာ။ပေ။ ဧကာ စေတနာ။ပေ။ ဧကံ စိတ္တံ။ မနောဝိညာဏဓာတု ဣဒံ ဝုစ္စတိ အရူပဓာတုယာ ဧကံ စိတ္တံ။>
    text <၄။ အပရိယာပန္နံ>
      text <၉၉၇>, <အပရိယာပန္နေ ကတိ ခန္ဓာ။ပေ။ ကတိ စိတ္တာနိ။>
      text <အပရိယာပန္နေ စတ္တာရော ခန္ဓာ၊ ဒွေ အာယတနာနိ၊ ဒွေ ဓာတုယော၊ ဒွေ သစ္စာနိ၊ ဒွာဒသိန္ဒြိယာနိ၊ ဆ ဟေတူ၊ တယော အာဟာရာ၊ ဧကော ဖဿော၊ ဧကာ ဝေဒနာ၊ ဧကာ သညာ၊ ဧကာ စေတနာ၊ ဧကံ စိတ္တံ။>
      text <၉၉၈>, <တတ္ထ ကတမေ အပရိယာပန္နေ စတ္တာရော ခန္ဓာ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ဣမေ ဝုစ္စန္တိ အပရိယာပန္နေ စတ္တာရော ခန္ဓာ။>
      text <တတ္ထ ကတမာနိ အပရိယာပန္နေ ဒွေ အာယတနာနိ။ မနာယတနံ၊ ဓမ္မာယတနံ ဣမာနိ ဝုစ္စန္တိ အပရိယာပန္နေ ဒွေ အာယတနာနိ။>
      text <တတ္ထ ကတမာ အပရိယာပန္နေ ဒွေ ဓာတုယော။ မနောဝိညာဏဓာတု၊ ဓမ္မဓာတု ဣမာ ဝုစ္စန္တိ အပရိယာပန္နေ ဒွေ ဓာတုယော။>
      text <တတ္ထ ကတမာနိ အပရိယာပန္နေ ဒွေ သစ္စာနိ။ မဂ္ဂသစ္စံ၊ နိရောဓသစ္စံ ဣမာနိ ဝုစ္စန္တိ အပရိယာပန္နေ ဒွေ သစ္စာနိ။>
      text <တတ္ထ ကတမာနိ အပရိယာပန္နေ ဒွာဒသိန္ဒြိယာနိ။ မနိန္ဒြိယံ၊ ဇီဝိတိန္ဒြိယံ၊ သောမနဿိန္ဒြိယံ၊ ဥပေက္ခိန္ဒြိယံ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ၊ အနညာတညဿာမီတိန္ဒြိယံ၊ အညိန္ဒြိယံ၊ အညာတာဝိန္ဒြိယံ ဣမာနိ ဝုစ္စန္တိ အပရိယာပန္နေ ဒွာဒသိန္ဒြိယာနိ။>
      text <တတ္ထ ကတမေ အပရိယာပန္နေ ဆ ဟေတူ။ တယော ကုသလဟေတူ၊ တယော အဗျာကတဟေတူ။>
      text <တတ္ထ ကတမေ တယော ကုသလဟေတူ။ အလောဘော ကုသလဟေတု၊ အဒောသော ကုသလဟေတု၊ အမောဟော ကုသလဟေတု ဣမေ တယော ကုသလဟေတူ။>
      text <တတ္ထ ကတမေ တယော အဗျာကတဟေတူ။ ကုသလာနံ ဓမ္မာနံ ဝိပါကတော အလောဘော၊ အဒောသော၊ အမောဟော ဣမေ တယော အဗျာကတဟေတူ။ ဣမေ ဝုစ္စန္တိ အပရိယာပန္နေ ဆ ဟေတူ။>
      text <တတ္ထ ကတမေ အပရိယာပန္နေ တယော အာဟာရာ။ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော ဣမေ ဝုစ္စန္တိ အပရိယာပန္နေ တယော အာဟာရာ။>
      text <တတ္ထ ကတမော အပရိယာပန္နေ ဧကော ဖဿော။ မနောဝိညာဏဓာတုသမ္ဖဿော အယံ ဝုစ္စတိ အပရိယာပန္နေ ဧကော ဖဿော။>
      text <တတ္ထ ကတမာ အပရိယာပန္နေ ဧကာ ဝေဒနာ။ပေ။ ဧကာ သညာ။ပေ။ ဧကာ စေတနာ။ပေ။ ဧကံ စိတ္တံ။ မနောဝိညာဏဓာတု ဣဒံ ဝုစ္စတိ အပရိယာပန္နေ ဧကံ စိတ္တံ။>
  text <၃။ ပရိယာပန္နာပရိယာပန္နဝါရော>
    text <၁။ ကာမဓာတု>
      text <၉၉၉>, <ပဉ္စန္နံ ခန္ဓာနံ ကတိ ကာမဓာတုပရိယာပန္နာ၊ ကတိ န ကာမဓာတုပရိယာပန္နာ။ပေ။ သတ္တန္နံ စိတ္တာနံ ကတိ ကာမဓာတုပရိယာပန္နာ၊ ကတိ န ကာမဓာတုပရိယာပန္နာ။>
      text <၁၀၀၀>, <ရူပက္ခန္ဓော ကာမဓာတုပရိယာပန္နော၊ စတ္တာရော ခန္ဓာ သိယာ ကာမဓာတုပရိယာပန္နာ၊ သိယာ န ကာမဓာတုပရိယာပန္နာ။>
      text <ဒသာယတနာ ကာမဓာတုပရိယာပန္နာ၊ ဒွေ အာယတနာ သိယာ ကာမဓာတုပရိယာပန္နာ၊ သိယာ န ကာမဓာတုပရိယာပန္နာ။>
      text <သောဠသ ဓာတုယော ကာမဓာတုပရိယာပန္နာ၊ ဒွေ ဓာတုယော သိယာ ကာမဓာတုပရိယာပန္နာ၊ သိယာ န ကာမဓာတုပရိယာပန္နာ။>
      text <သမုဒယသစ္စံ ကာမဓာတုပရိယာပန္နံ၊ ဒွေ သစ္စာ န ကာမဓာတုပရိယာပန္နာ၊ ဒုက္ခသစ္စံ သိယာ ကာမဓာတုပရိယာပန္နံ၊ သိယာ န ကာမဓာတုပရိယာပန္နံ။>
      text <ဒသိန္ဒြိယာ ကာမဓာတုပရိယာပန္နာ၊ တီဏိန္ဒြိယာ န ကာမဓာတုပရိယာပန္နာ၊ နဝိန္ဒြိယာ သိယာ ကာမဓာတုပရိယာပန္နာ၊ သိယာ န ကာမဓာတုပရိယာပန္နာ။>
      text <တယော အကုသလဟေတူ ကာမဓာတုပရိယာပန္နာ၊ ဆ ဟေတူ သိယာ ကာမဓာတုပရိယာပန္နာ၊ သိယာ န ကာမဓာတုပရိယာပန္နာ။>
      text <ကဗဠီကာရော အာဟာရော ကာမဓာတုပရိယာပန္နော၊ တယော အာဟာရာ သိယာ ကာမဓာတုပရိယာပန္နာ၊ သိယာ န ကာမဓာတုပရိယာပန္နာ။>
      text <ဆ ဖဿာ ကာမဓာတုပရိယာပန္နာ၊ မနောဝိညာဏဓာတုသမ္ဖဿော သိယာ ကာမဓာတု ပရိယာပန္နော၊ သိယာ န ကာမဓာတုပရိယာပန္နော။>
      text <ဆ ဝေဒနာ။ပေ။ ဆ သညာ။ ဆ စေတနာ။ ဆ စိတ္တာ ကာမဓာတုပရိယာပန္နာ၊ မနောဝိညာဏဓာတု သိယာ ကာမဓာတုပရိယာပန္နာ၊ သိယာ န ကာမဓာတုပရိယာပန္နာ။>
    text <၂။ ရူပဓာတု>
      text <၁၀၀၁>, <ပဉ္စန္နံ ခန္ဓာနံ ကတိ ရူပဓာတုပရိယာပန္နာ၊ ကတိ န ရူပဓာတုပရိယာပန္နာ။ပေ။ သတ္တန္နံ စိတ္တာနံ ကတိ ရူပဓာတုပရိယာပန္နာ၊ ကတိ န ရူပဓာတုပရိယာပန္နာ။>
      text <၁၀၀၂>, <ရူပက္ခန္ဓော န ရူပဓာတုပရိယာပန္နော၊ စတ္တာရော ခန္ဓာ သိယာ ရူပဓာတုပရိယာပန္နာ၊ သိယာ န ရူပဓာတုပရိယာပန္နာ။>
      text <ဒသာယတနာ န ရူပဓာတုပရိယာပန္နာ၊ ဒွေ အာယတနာ သိယာ ရူပဓာတုပရိယာပန္နာ၊ သိယာ န ရူပဓာတုပရိယာပန္နာ။>
      text <သောဠသ ဓာတုယော န ရူပဓာတုပရိယာပန္နာ၊ ဒွေ ဓာတုယော သိယာ ရူပဓာတုပရိယာပန္နာ၊ သိယာ န ရူပဓာတုပရိယာပန္နာ။>
      text <တီဏိ သစ္စာနိ န ရူပဓာတုပရိယာပန္နာ၊ ဒုက္ခသစ္စံ သိယာ ရူပဓာတုပရိယာပန္နံ၊ သိယာ န ရူပဓာတုပရိယာပန္နံ။>
      text <တေရသိန္ဒြိယာ န ရူပဓာတုပရိယာပန္နာ၊ နဝိန္ဒြိယာ သိယာ ရူပဓာတုပရိယာပန္နာ၊ သိယာ န ရူပဓာတုပရိယာပန္နာ။>
      text <တယော အကုသလဟေတူ န ရူပဓာတုပရိယာပန္နာ၊ ဆ ဟေတူ သိယာ ရူပဓာတုပရိယာပန္နာ၊ သိယာ န ရူပဓာတုပရိယာပန္နာ။>
      text <ကဗဠီကာရော အာဟာရော န ရူပဓာတုပရိယာပန္နော၊ တယော အာဟာရာ သိယာ ရူပဓာတုပရိယာပန္နာ၊ သိယာ န ရူပဓာတုပရိယာပန္နာ။>
      text <ဆ ဖဿာ န ရူပဓာတုပရိယာပန္နာ၊ မနောဝိညာဏဓာတုသမ္ဖဿော သိယာ ရူပဓာတုပရိယာပန္နော၊ သိယာ န ရူပဓာတုပရိယာပန္နော။>
      text <ဆ ဝေဒနာ။ပေ။ ဆ သညာ။ ဆ စေတနာ။ ဆ စိတ္တာ န ရူပဓာတုပရိယာပန္နာ၊ မနောဝိညာဏဓာတု သိယာ ရူပဓာတုပရိယာပန္နာ၊ သိယာ န ရူပဓာတုပရိယာပန္နာ။>
    text <၃။ အရူပဓာတု>
      text <၁၀၀၃>, <ပဉ္စန္နံ ခန္ဓာနံ ကတိ အရူပဓာတုပရိယာပန္နာ၊ ကတိ န အရူပဓာတုပရိယာပန္နာ။ပေ။ သတ္တန္နံ စိတ္တာနံ ကတိ အရူပဓာတုပရိယာပန္နာ၊ ကတိ န အရူပဓာတုပရိယာပန္နာ။>
      text <၁၀၀၄>, <ရူပက္ခန္ဓော န အရူပဓာတုပရိယာပန္နော၊ စတ္တာရော ခန္ဓာ သိယာ အရူပဓာတုပရိယာပန္နာ၊ သိယာ န အရူပဓာတုပရိယာပန္နာ။>
      text <ဒသာယတနာ န အရူပဓာတုပရိယာပန္နာ၊ ဒွေ အာယတနာ သိယာ အရူပဓာတုပရိယာပန္နာ၊ သိယာ န အရူပဓာတုပရိယာပန္နာ။>
      text <သောဠသ ဓာတုယော န အရူပဓာတုပရိယာပန္နာ၊ ဒွေ ဓာတုယော သိယာ အရူပဓာတုပရိယာပန္နာ၊ သိယာ န အရူပဓာတုပရိယာပန္နာ။>
      text <တီဏိ သစ္စာနိ န အရူပဓာတုပရိယာပန္နာနိ။>
      text <ဒုက္ခသစ္စံ သိယာ အရူပဓာတုပရိယာပန္နံ၊ သိယာ န အရူပဓာတုပရိယာပန္နံ။>
      text <စုဒ္ဒသိန္ဒြိယာ န အရူပဓာတုပရိယာပန္နာ၊ အဋ္ဌိန္ဒြိယာ သိယာ အရူပဓာတုပရိယာပန္နာ၊ သိယာ န အရူပဓာတုပရိယာပန္နာ။>
      text <တယော အကုသလဟေတူ န အရူပဓာတုပရိယာပန္နာ၊ ဆ ဟေတူ သိယာ အရူပဓာတုပရိယာပန္နာ၊ သိယာ န အရူပဓာတုပရိယာပန္နာ။>
      text <ကဗဠီကာရော အာဟာရော န အရူပဓာတုပရိယာပန္နော၊ တယော အာဟာရာ သိယာ အရူပဓာတုပရိယာပန္နာ၊ သိယာ န အရူပဓာတုပရိယာပန္နာ။>
      text <ဆ ဖဿာ န အရူပဓာတုပရိယာပန္နာ၊ မနောဝိညာဏဓာတုသမ္ဖဿော သိယာ အရူပဓာတုပရိယာပန္နော၊ သိယာ န အရူပဓာတုပရိယာပန္နော။>
      text <ဆ ဝေဒနာ။ပေ။ ဆ သညာ။ ဆ စေတနာ။ ဆ စိတ္တာ န အရူပဓာတုပရိယာပန္နာ၊ မနောဝိညာဏဓာတု သိယာ အရူပဓာတုပရိယာပန္နာ၊ သိယာ န အရူပဓာတုပရိယာပန္နာ။>
    text <၄။ ပရိယာပန္နာပရိယာပန္နံ>
      text <၁၀၀၅>, <ပဉ္စန္နံ ခန္ဓာနံ ကတိ ပရိယာပန္နာ၊ ကတိ အပရိယာပန္နာ။ပေ။ သတ္တန္နံ စိတ္တာနံ ကတိ ပရိယာပန္နာ၊ ကတိ အပရိယာပန္နာ။>
      text <၁၀၀၆>, <ရူပက္ခန္ဓော ပရိယာပန္နော၊ စတ္တာရော ခန္ဓာ သိယာ ပရိယာပန္နာ၊ သိယာ အပရိယာပန္နာ။>
      text <ဒသာယတနာ ပရိယာပန္နာ၊ ဒွေ အာယတနာ သိယာ ပရိယာပန္နာ၊ သိယာ အပရိယာပန္နာ။>
      text <သောဠသ ဓာတုယော ပရိယာပန္နာ၊ ဒွေ ဓာတုယော သိယာ ပရိယာပန္နာ၊ သိယာ အပရိယာပန္နာ။>
      text <ဒွေ သစ္စာ ပရိယာပန္နာ၊ ဒွေ သစ္စာ အပရိယာပန္နာ။>
      text <ဒသိန္ဒြိယာ ပရိယာပန္နာ၊ တီဏိန္ဒြိယာ အပရိယာပန္နာ၊ နဝိန္ဒြိယာ သိယာ ပရိယာပန္နာ၊ သိယာ အပရိယာပန္နာ။>
      text <တယော အကုသလဟေတူ ပရိယာပန္နာ၊ ဆ ဟေတူ သိယာ ပရိယာပန္နာ၊ သိယာ အပရိယာပန္နာ။>
      text <ကဗဠီကာရော အာဟာရော ပရိယာပန္နော၊ တယော အာဟာရာ သိယာ ပရိယာပန္နာ၊ သိယာ အပရိယာပန္နာ။>
      text <ဆ ဖဿာ ပရိယာပန္နာ၊ မနောဝိညာဏဓာတုသမ္ဖဿော သိယာ ပရိယာပန္နော၊ သိယာ အပရိယာပန္နော။>
      text <ဆ ဝေဒနာ။ပေ။ ဆ သညာ။ ဆ စေတနာ။ ဆ စိတ္တာ ပရိယာပန္နာ၊ မနောဝိညာဏဓာတု သိယာ ပရိယာပန္နာ၊ သိယာ အပရိယာပန္နာ။>
  text <၄။ ဓမ္မဒဿနဝါရော>
    text <၁။ ကာမဓာတု>
      text <၁၀၀၇>, <ကာမဓာတုယာ ဥပပတ္တိက္ခဏေ ကတိ ခန္ဓာ ပါတုဘဝန္တိ။ပေ။ ကတိ စိတ္တာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ သဗ္ဗေသံ ပဉ္စက္ခန္ဓာ ပါတုဘဝန္တိ၊ ကဿစိ ဧကာဒသာယတနာနိ ပါတုဘဝန္တိ၊ ကဿစိ ဒသာယတနာနိ ပါတုဘဝန္တိ၊ ကဿစိ အပရာနိ ဒသာယတနာနိ ပါတုဘဝန္တိ၊ ကဿစိ နဝါယတနာနိ ပါတုဘဝန္တိ၊ ကဿစိ သတ္တာယတနာနိ ပါတုဘဝန္တိ၊ ကဿစိ ဧကာဒသ ဓာတုယော ပါတုဘဝန္တိ၊ ကဿစိ ဒသ ဓာတုယော ပါတုဘဝန္တိ၊ ကဿစိ အပရာ ဒသ ဓာတုယော ပါတုဘဝန္တိ၊ ကဿစိ နဝ ဓာတုယော ပါတုဘဝန္တိ၊ ကဿစိ သတ္တ ဓာတုယော ပါတုဘဝန္တိ၊ သဗ္ဗေသံ ဧကံ သစ္စံ ပါတုဘဝတိ၊ ကဿစိ စုဒ္ဒသိန္ဒြိယာနိ ပါတုဘဝန္တိ၊ ကဿစိ တေရသိန္ဒြိယာနိ ပါတုဘဝန္တိ၊ ကဿစိ အပရာနိ တေရသိန္ဒြိယာနိ ပါတုဘဝန္တိ၊ ကဿစိ ဒွာဒသိန္ဒြိယာနိ ပါတုဘဝန္တိ၊ ကဿစိ ဒသိန္ဒြိယာနိ ပါတုဘဝန္တိ၊ ကဿစိ နဝိန္ဒြိယာနိ ပါတုဘဝန္တိ၊ ကဿစိ အပရာနိ နဝိန္ဒြိယာနိ ပါတုဘဝန္တိ၊ ကဿစိ အဋ္ဌိန္ဒြိယာနိ ပါတုဘဝန္တိ၊ ကဿစိ အပရာနိ အဋ္ဌိန္ဒြိယာနိ ပါတုဘဝန္တိ၊ ကဿစိ သတ္တိန္ဒြိယာနိ ပါတုဘဝန္တိ၊ ကဿစိ ပဉ္စိန္ဒြိယာနိ ပါတုဘဝန္တိ၊ ကဿစိ စတ္တာရိန္ဒြိယာနိ ပါတုဘဝန္တိ၊ ကဿစိ တယော ဟေတူ ပါတုဘဝန္တိ၊ ကဿစိ ဒွေ ဟေတူ ပါတုဘဝန္တိ၊ ကဿစိ အဟေတုကာ ပါတုဘဝန္တိ၊ သဗ္ဗေသံ စတ္တာရော အာဟာရာ ပါတုဘဝန္တိ၊ သဗ္ဗေသံ ဧကော ဖဿော ပါတုဘဝတိ၊ သဗ္ဗေသံ ဧကာ ဝေဒနာ။ ဧကာ သညာ။ ဧကာ စေတနာ။ ဧကံ စိတ္တံ ပါတုဘဝတိ။>
      text <၁၀၀၈>, <ကာမဓာတုယာ ဥပပတ္တိက္ခဏေ သဗ္ဗေသံ ကတမေ ပဉ္စက္ခန္ဓာ ပါတုဘဝန္တိ။ ရူပက္ခန္ဓော။ပေ။ ဝိညာဏက္ခန္ဓော ကာမဓာတုယာ ဥပပတ္တိက္ခဏေ သဗ္ဗေသံ ဣမေ ပဉ္စက္ခန္ဓာ ပါတုဘဝန္တိ။>
      text <၁၀၀၉>, <ကာမဓာတုယာ ဥပပတ္တိက္ခဏေ ကဿ ဧကာဒသာယတနာနိ ပါတုဘဝန္တိ။ ကာမာဝစရာနံ ဒေဝါနံ၊ ပဌမကပ္ပိကာနံ မနုဿာနံ၊ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ၊ နေရယိကာနံ ပရိပုဏ္ဏာယတနာနံ ဥပပတ္တိက္ခဏေ ဧကာဒသာယတနာနိ ပါတုဘဝန္တိ စက္ခါယတနံ၊ ရူပါယတနံ၊ သောတာယတနံ၊ ဃာနာယတနံ၊ ဂန္ဓာယတနံ၊ ဇိဝှာယတနံ၊ ရသာယတနံ၊ ကာယာယတနံ၊ ဖောဋ္ဌဗ္ဗာယတနံ၊ မနာယတနံ၊ ဓမ္မာယတနံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ ဧကာဒသာယတနာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ ဒသာယတနာနိ ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စန္ဓာနံ ဥပပတ္တိက္ခဏေ ဒသာယတနာနိ ပါတုဘဝန္တိ ရူပါယတနံ၊ သောတာယတနံ၊ ဃာနာယတနံ၊ ဂန္ဓာယတနံ၊ ဇိဝှာယတနံ၊ ရသာယတနံ၊ ကာယာယတနံ၊ ဖောဋ္ဌဗ္ဗာယတနံ၊ မနာယတနံ၊ ဓမ္မာယတနံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ ဒသာယတနာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ အပရာနိ ဒသာယတနာနိ ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စဗဓိရာနံ ဥပပတ္တိက္ခဏေ ဒသာယတနာနိ ပါတုဘဝန္တိ စက္ခါယတနံ၊ ရူပါယတနံ၊ ဃာနာယတနံ၊ ဂန္ဓာယတနံ၊ ဇိဝှာယတနံ၊ ရသာယတနံ၊ ကာယာယတနံ၊ ဖောဋ္ဌဗ္ဗာယတနံ၊ မနာယတနံ၊ ဓမ္မာယတနံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ ဒသာယတနာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ နဝါယတနာနိ ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စန္ဓဗဓိရာနံ ဥပပတ္တိက္ခဏေ နဝါယတနာနိ ပါတုဘဝန္တိ ရူပါယတနံ၊ ဃာနာယတနံ၊ ဂန္ဓာယတနံ၊ ဇိဝှာယတနံ၊ ရသာယတနံ၊ ကာယာယတနံ၊ ဖောဋ္ဌဗ္ဗာယတနံ၊ မနာယတနံ၊ ဓမ္မာယတနံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ နဝါယတနာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ သတ္တာယတနာနိ ပါတုဘဝန္တိ။ ဂဗ္ဘသေယျကာနံ သတ္တာနံ ဥပပတ္တိက္ခဏေ သတ္တာယတနာနိ ပါတုဘဝန္တိ ရူပါယတနံ၊ ဂန္ဓာယတနံ၊ ရသာယတနံ၊ ကာယာယတနံ၊ ဖောဋ္ဌဗ္ဗာယတနံ၊ မနာယတနံ၊ ဓမ္မာယတနံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ သတ္တာယတနာနိ ပါတုဘဝန္တိ။>
      text <၁၀၁၀>, <ကာမဓာတုယာ ဥပပတ္တိက္ခဏေ ကဿ ဧကာဒသ ဓာတုယော ပါတုဘဝန္တိ။ ကာမာဝစရာနံ ဒေဝါနံ၊ ပဌမကပ္ပိကာနံ မနုဿာနံ၊ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ ပရိပုဏ္ဏာယတနာနံ ဥပပတ္တိက္ခဏေ ဧကာဒသ ဓာတုယော ပါတုဘဝန္တိ စက္ခုဓာတု၊ ရူပဓာတု၊ သောတဓာတု၊ ဃာနဓာတု၊ ဂန္ဓဓာတု၊ ဇိဝှာဓာတု၊ ရသဓာတု၊ ကာယဓာတု၊ ဖောဋ္ဌဗ္ဗဓာတု၊ မနောဝိညာဏဓာတု၊ ဓမ္မဓာတု။ ကာမဓာတုယာ ဥပပတ္တိက္ခဏေ ဧတေသံ ဣမာ ဧကာဒသ ဓာတုယော ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ ဒသ ဓာတုယော ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စန္ဓာနံ ဥပပတ္တိက္ခဏေ ဒသ ဓာတုယော ပါတုဘဝန္တိ ရူပဓာတု၊ သောတဓာတု၊ ဃာနဓာတု၊ ဂန္ဓဓာတု၊ ဇိဝှာဓာတု၊ ရသဓာတု၊ ကာယဓာတု၊ ဖောဋ္ဌဗ္ဗဓာတု၊ မနောဝိညာဏဓာတု၊ ဓမ္မဓာတု။ ကာမဓာတုယာ ဥပပတ္တိက္ခဏေ ဧတေသံ ဣမာ ဒသ ဓာတုယော ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ အပရာ ဒသ ဓာတုယော ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စဗဓိရာနံ ဥပပတ္တိက္ခဏေ ဒသ ဓာတုယော ပါတုဘဝန္တိ စက္ခုဓာတု၊ ရူပဓာတု၊ ဃာနဓာတု၊ ဂန္ဓဓာတု၊ ဇိဝှာဓာတု၊ ရသဓာတု၊ ကာယဓာတု၊ ဖောဋ္ဌဗ္ဗဓာတု၊ မနောဝိညာဏဓာတု၊ ဓမ္မဓာတု။ ကာမဓာတုယာ ဥပပတ္တိက္ခဏေ ဧတေသံ ဣမာ ဒသ ဓာတုယော ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ နဝ ဓာတုယော ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စန္ဓဗဓိရာနံ ဥပပတ္တိက္ခဏေ နဝ ဓာတုယော ပါတုဘဝန္တိ ရူပဓာတု၊ ဃာနဓာတု၊ ဂန္ဓဓာတု၊ ဇိဝှာဓာတု၊ ရသဓာတု၊ ကာယဓာတု၊ ဖောဋ္ဌဗ္ဗဓာတု၊ မနောဝိညာဏဓာတု၊ ဓမ္မဓာတု။ ကာမဓာတုယာ ဥပပတ္တိက္ခဏေ ဧတေသံ ဣမာ နဝ ဓာတုယော ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ သတ္တ ဓာတုယော ပါတုဘဝန္တိ။ ဂဗ္ဘသေယျကာနံ သတ္တာနံ ဥပပတ္တိက္ခဏေ သတ္တ ဓာတုယော ပါတုဘဝန္တိ ရူပဓာတု၊ ဂန္ဓဓာတု၊ ရသဓာတု၊ ကာယဓာတု၊ ဖောဋ္ဌဗ္ဗဓာတု၊ မနောဝိညာဏဓာတု၊ ဓမ္မဓာတု။ ကာမဓာတုယာ ဥပပတ္တိက္ခဏေ ဧတေသံ ဣမာ သတ္တ ဓာတုယော ပါတုဘဝန္တိ။>
      text <၁၀၁၁>, <ကာမဓာတုယာ ဥပပတ္တိက္ခဏေ သဗ္ဗေသံ ကတမံ ဧကံ သစ္စံ ပါတုဘဝတိ။ ဒုက္ခသစ္စံ ကာမဓာတုယာ ဥပပတ္တိက္ခဏေ သဗ္ဗေသံ ဣဒံ ဧကံ သစ္စံ ပါတုဘဝတိ။>
      text <၁၀၁၂>, <ကာမဓာတုယာ ဥပပတ္တိက္ခဏေ ကဿ စုဒ္ဒသိန္ဒြိယာနိ ပါတုဘဝန္တိ။ ကာမာဝစရာနံ ဒေဝါနံ၊ သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ စုဒ္ဒသိန္ဒြိယာနိ ပါတုဘဝန္တိ စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ သောမနဿိန္ဒြိယံ ဝါ ဥပေက္ခိန္ဒြိယံ ဝါ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ စုဒ္ဒသိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ တေရသိန္ဒြိယာနိ ပါတုဘဝန္တိ။ ကာမာဝစရာနံ ဒေဝါနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ တေရသိန္ဒြိယာနိ ပါတုဘဝန္တိ စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ သောမနဿိန္ဒြိယံ ဝါ ဥပေက္ခိန္ဒြိယံ ဝါ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ တေရသိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ အပရာနိ တေရသိန္ဒြိယာနိ ပါတုဘဝန္တိ။ ပဌမကပ္ပိကာနံ မနုဿာနံ သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ တေရသိန္ဒြိယာနိ ပါတုဘဝန္တိ စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဇီဝိတိန္ဒြိယံ၊ သောမနဿိန္ဒြိယံ ဝါ ဥပေက္ခိန္ဒြိယံ ဝါ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ တေရသိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ ဒွာဒသိန္ဒြိယာနိ ပါတုဘဝန္တိ။ ပဌမကပ္ပိကာနံ မနုဿာနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ ဒွာဒသိန္ဒြိယာနိ ပါတုဘဝန္တိ စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဇီဝိတိန္ဒြိယံ၊ သောမနဿိန္ဒြိယံ ဝါ ဥပေက္ခိန္ဒြိယံ ဝါ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ ဒွာဒသိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ ဒသိန္ဒြိယာနိ ပါတုဘဝန္တိ။ ဂဗ္ဘသေယျကာနံ သတ္တာနံ သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ ဒသိန္ဒြိယာနိ ပါတုဘဝန္တိ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ သောမနဿိန္ဒြိယံ ဝါ ဥပေက္ခိန္ဒြိယံ ဝါ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ ဒသိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ နဝိန္ဒြိယာနိ ပါတုဘဝန္တိ။ ဂဗ္ဘသေယျကာနံ သတ္တာနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ နဝိန္ဒြိယာနိ ပါတုဘဝန္တိ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ သောမနဿိန္ဒြိယံ ဝါ ဥပေက္ခိန္ဒြိယံ ဝါ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ နဝိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ အပရာနိ နဝိန္ဒြိယာနိ ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ ပရိပုဏ္ဏာယတနာနံ ဥပပတ္တိက္ခဏေ နဝိန္ဒြိယာနိ ပါတုဘဝန္တိ စက္ခုန္ဒြိယံ၊ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ ဥပေက္ခိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ နဝိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ အဋ္ဌိန္ဒြိယာနိ ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စန္ဓာနံ ဥပပတ္တိက္ခဏေ အဋ္ဌိန္ဒြိယာနိ ပါတုဘဝန္တိ သောတိန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ ဥပေက္ခိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ အဋ္ဌိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ အပရာနိ အဋ္ဌိန္ဒြိယာနိ ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စဗဓိရာနံ ဥပပတ္တိက္ခဏေ အဋ္ဌိန္ဒြိယာနိ ပါတုဘဝန္တိ စက္ခုန္ဒြိယံ၊ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ ဥပေက္ခိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ အဋ္ဌိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ သတ္တိန္ဒြိယာနိ ပါတုဘဝန္တိ။ ဩပပါတိကာနံ ပေတာနံ၊ ဩပပါတိကာနံ အသုရာနံ၊ ဩပပါတိကာနံ တိရစ္ဆာနဂတာနံ နေရယိကာနံ၊ ဇစ္စန္ဓဗဓိရာနံ ဥပပတ္တိက္ခဏေ သတ္တိန္ဒြိယာနိ ပါတုဘဝန္တိ ဃာနိန္ဒြိယံ၊ ဇိဝှိန္ဒြိယံ၊ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ ဥပေက္ခိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ သတ္တိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ ပဉ္စိန္ဒြိယာနိ ပါတုဘဝန္တိ။ ဂဗ္ဘသေယျကာနံ သတ္တာနံ အဟေတုကာနံ၊ ဌပေတွာ နပုံသကာနံ၊ ဥပပတ္တိက္ခဏေ ပဉ္စိန္ဒြိယာနိ ပါတုဘဝန္တိ ကာယိန္ဒြိယံ၊ မနိန္ဒြိယံ၊ ဣတ္ထိန္ဒြိယံ ဝါ ပုရိသိန္ဒြိယံ ဝါ၊ ဇီဝိတိန္ဒြိယံ၊ ဥပေက္ခိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ ပဉ္စိန္ဒြိယာနိ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ စတ္တာရိန္ဒြိယာနိ ပါတုဘဝန္တိ။ ဂဗ္ဘသေယျကာနံ သတ္တာနံ အဟေတုကာနံ၊ နပုံသကာနံ ဥပပတ္တိက္ခဏေ စတ္တာရိန္ဒြိယာနိ ပါတုဘဝန္တိ ကာယိန္ဒြိယံ၊ မနိန္ဒြိယံ၊ ဇီဝိတိန္ဒြိယံ၊ ဥပေက္ခိန္ဒြိယံ။ ကာမဓာတုယာ ဥပပတ္တိက္ခဏေ ဧတေသံ ဣမာနိ စတ္တာရိန္ဒြိယာနိ ပါတုဘဝန္တိ။>
      text <၁၀၁၃>, <ကာမဓာတုယာ ဥပပတ္တိက္ခဏေ ကဿ တယော ဟေတူ ပါတုဘဝန္တိ။ ကာမာဝစရာနံ ဒေဝါနံ၊ ပဌမကပ္ပိကာနံ မနုဿာနံ၊ ဂဗ္ဘသေယျကာနံ သတ္တာနံ သဟေတုကာနံ ဉာဏသမ္ပယုတ္တာနံ ဥပပတ္တိက္ခဏေ တယော ဟေတူ ပါတုဘဝန္တိ အလောဘော ဝိပါကဟေတု၊ အဒောသော ဝိပါကဟေတု၊ အမောဟော ဝိပါကဟေတု။ ကာမဓာတုယာ ဥပပတ္တိက္ခဏေ ဧတေသံ ဣမေ တယော ဟေတူ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ ကဿ ဒွေ ဟေတူ ပါတုဘဝန္တိ။ ကာမာဝစရာနံ ဒေဝါနံ၊ ပဌမကပ္ပိကာနံ မနုဿာနံ၊ ဂဗ္ဘသေယျကာနံ သတ္တာနံ သဟေတုကာနံ ဉာဏဝိပ္ပယုတ္တာနံ ဥပပတ္တိက္ခဏေ ဒွေ ဟေတူ ပါတုဘဝန္တိ အလောဘော ဝိပါကဟေတု၊ အဒောသော ဝိပါကဟေတု။ ကာမဓာတုယာ ဥပပတ္တိက္ခဏေ ဧတေသံ ဣမေ ဒွေ ဟေတူ ပါတုဘဝန္တိ။ အဝသေသာနံ သတ္တာနံ အဟေတုကာ ပါတုဘဝန္တိ။>
      text <၁၀၁၄>, <ကာမဓာတုယာ ဥပပတ္တိက္ခဏေ သဗ္ဗေသံ ကတမေ စတ္တာရော အာဟာရာ ပါတုဘဝန္တိ။ ကဗဠီကာရော အာဟာရော၊ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော ကာမဓာတုယာ ဥပပတ္တိက္ခဏေ သဗ္ဗေသံ ဣမေ စတ္တာရော အာဟာရာ ပါတုဘဝန္တိ။>
      text <ကာမဓာတုယာ ဥပပတ္တိက္ခဏေ သဗ္ဗေသံ ကတမော ဧကော ဖဿော ပါတုဘဝတိ။ မနောဝိညာဏဓာတုသမ္ဖဿော ကာမဓာတုယာ ဥပပတ္တိက္ခဏေ သဗ္ဗေသံ အယံ ဧကော ဖဿော ပါတုဘဝတိ။>
      text <ကာမဓာတုယာ ဥပပတ္တိက္ခဏေ သဗ္ဗေသံ ကတမာ ဧကာ ဝေဒနာ။ ဧကာ သညာ။ ဧကာ စေတနာ။ ဧကံ စိတ္တံ ပါတုဘဝတိ။ မနောဝိညာဏဓာတု ကာမဓာတုယာ ဥပပတ္တိက္ခဏေ သဗ္ဗေသံ ဣဒံ ဧကံ စိတ္တံ ပါတုဘဝတိ။>
    text <၂။ ရူပဓာတု>
      text <၁၀၁၅>, <ရူပဓာတုယာ ဥပပတ္တိက္ခဏေ ကတိ ခန္ဓာ ပါတုဘဝန္တိ။ပေ။ ကတိ စိတ္တာနိ ပါတုဘဝန္တိ။>
      text <ရူပဓာတုယာ ဥပပတ္တိက္ခဏေ၊ ဌပေတွာ အသညသတ္တာနံ ဒေဝါနံ၊ ပဉ္စက္ခန္ဓာ ပါတုဘဝန္တိ၊ ပဉ္စာယတနာနိ ပါတုဘဝန္တိ၊ ပဉ္စ ဓာတုယော ပါတုဘဝန္တိ၊ ဧကံ သစ္စံ ပါတုဘဝတိ၊ ဒသိန္ဒြိယာနိ ပါတုဘဝန္တိ၊ တယော ဟေတူ ပါတုဘဝန္တိ၊ တယော အာဟာရာ ပါတုဘဝန္တိ၊ ဧကော ဖဿော ပါတုဘဝတိ၊ ဧကာ ဝေဒနာ။ ဧကာ သညာ။ ဧကာ စေတနာ။ ဧကံ စိတ္တံ ပါတုဘဝတိ။>
      text <၁၀၁၆>, <ရူပဓာတုယာ ဥပပတ္တိက္ခဏေ ကတမေ ပဉ္စက္ခန္ဓာ ပါတုဘဝန္တိ။ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ရူပဓာတုယာ ဥပပတ္တိက္ခဏေ ဣမေ ပဉ္စက္ခန္ဓာ ပါတုဘဝန္တိ။>
      text <ရူပဓာတုယာ ဥပပတ္တိက္ခဏေ ကတမာနိ ပဉ္စာယတနာနိ ပါတုဘဝန္တိ။ စက္ခါယတနံ၊ ရူပါယတနံ၊ သောတာယတနံ၊ မနာယတနံ၊ ဓမ္မာယတနံ ရူပဓာတုယာ ဥပပတ္တိက္ခဏေ ဣမာနိ ပဉ္စာယတနာနိ ပါတုဘဝန္တိ။>
      text <ရူပဓာတုယာ ဥပပတ္တိက္ခဏေ ကတမာ ပဉ္စ ဓာတုယော ပါတုဘဝန္တိ။ စက္ခုဓာတု၊ ရူပဓာတု၊ သောတဓာတု၊ မနောဝိညာဏဓာတု၊ ဓမ္မဓာတု ရူပဓာတုယာ ဥပပတ္တိက္ခဏေ ဣမာ ပဉ္စ ဓာတုယော ပါတုဘဝန္တိ။>
      text <ရူပဓာတုယာ ဥပပတ္တိက္ခဏေ ကတမံ ဧကံ သစ္စံ ပါတုဘဝတိ။ ဒုက္ခသစ္စံ ရူပဓာတုယာ ဥပပတ္တိက္ခဏေ ဣဒံ ဧကံ သစ္စံ ပါတုဘဝတိ။>
      text <ရူပဓာတုယာ ဥပပတ္တိက္ခဏေ ကတမာနိ ဒသိန္ဒြိယာနိ ပါတုဘဝန္တိ။ စက္ခုန္ဒြိယံ၊ သောတိန္ဒြိယံ၊ မနိန္ဒြိယံ၊ ဇီဝိတိန္ဒြိယံ၊ သောမနဿိန္ဒြိယံ ဝါ ဥပေက္ခိန္ဒြိယံ ဝါ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ ရူပဓာတုယာ ဥပပတ္တိက္ခဏေ ဣမာနိ ဒသိန္ဒြိယာနိ ပါတုဘဝန္တိ။>
      text <ရူပဓာတုယာ ဥပပတ္တိက္ခဏေ ကတမေ တယော ဟေတူ ပါတုဘဝန္တိ။ အလောဘော ဝိပါကဟေတု၊ အဒောသော ဝိပါကဟေတု၊ အမောဟော ဝိပါကဟေတု ရူပဓာတုယာ ဥပပတ္တိက္ခဏေ ဣမေ တယော ဟေတူ ပါတုဘဝန္တိ။>
      text <ရူပဓာတုယာ ဥပပတ္တိက္ခဏေ ကတမေ တယော အာဟာရာ ပါတုဘဝန္တိ။ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော ရူပဓာတုယာ ဥပပတ္တိက္ခဏေ ဣမေ တယော အာဟာရာ ပါတုဘဝန္တိ။>
      text <ရူပဓာတုယာ ဥပပတ္တိက္ခဏေ ကတမော ဧကော ဖဿော ပါတုဘဝတိ။ မနောဝိညာဏဓာတုသမ္ဖဿော ရူပဓာတုယာ ဥပပတ္တိက္ခဏေ အယံ ဧကော ဖဿော ပါတုဘဝတိ။>
      text <ရူပဓာတုယာ ဥပပတ္တိက္ခဏေ ကတမာ ဧကာ ဝေဒနာ။ ဧကာ သညာ။ ဧကာ စေတနာ။ ဧကံ စိတ္တံ ပါတုဘဝတိ။ မနောဝိညာဏဓာတု ရူပဓာတုယာ ဥပပတ္တိက္ခဏေ ဣဒံ ဧကံ စိတ္တံ ပါတုဘဝတိ။>
    text <၃။ အသညသတ္တာ>
      text <၁၀၁၇>, <အသညသတ္တာနံ ဒေဝါနံ ဥပပတ္တိက္ခဏေ ကတိ ခန္ဓာ ပါတုဘဝန္တိ။ပေ။ ကတိ စိတ္တာနိ ပါတုဘဝန္တိ။>
      text <အသညသတ္တာနံ ဒေဝါနံ ဥပပတ္တိက္ခဏေ ဧကော ခန္ဓော ပါတုဘဝတိ ရူပက္ခန္ဓော၊ ဒွေ အာယတနာနိ ပါတုဘဝန္တိ ရူပါယတနံ၊ ဓမ္မာယတနံ၊ ဒွေ ဓာတုယော ပါတုဘဝန္တိ ရူပဓာတု၊ ဓမ္မဓာတု၊ ဧကံ သစ္စံ ပါတုဘဝတိ ဒုက္ခသစ္စံ၊ ဧကိန္ဒြိယံ ပါတုဘဝတိ ရူပဇီဝိတိန္ဒြိယံ။ အသညသတ္တာ ဒေဝါ အဟေတုကာ အနာဟာရာ အဖဿကာ အဝေဒနကာ အသညကာ အစေတနကာ အစိတ္တကာ ပါတုဘဝန္တိ။>
    text <၄။ အရူပဓာတု>
      text <၁၀၁၈>, <အရူပဓာတုယာ ဥပပတ္တိက္ခဏေ ကတိ ခန္ဓာ ပါတုဘဝန္တိ။ပေ။ ကတိ စိတ္တာနိ ပါတုဘဝန္တိ။>
      text <အရူပဓာတုယာ ဥပပတ္တိက္ခဏေ စတ္တာရော ခန္ဓာ ပါတုဘဝန္တိ၊ ဒွေ အာယတနာနိ ပါတုဘဝန္တိ၊ ဒွေ ဓာတုယော ပါတုဘဝန္တိ၊ ဧကံ သစ္စံ ပါတုဘဝတိ၊ အဋ္ဌိန္ဒြိယာနိ ပါတုဘဝန္တိ၊ တယော ဟေတူ ပါတုဘဝန္တိ၊ တယော အာဟာရာ ပါတုဘဝန္တိ၊ ဧကော ဖဿော ပါတုဘဝတိ၊ ဧကာ ဝေဒနာ။ ဧကာ သညာ။ ဧကာ စေတနာ။ ဧကံ စိတ္တံ ပါတုဘဝတိ။>
      text <၁၀၁၉>, <အရူပဓာတုယာ ဥပပတ္တိက္ခဏေ ကတမေ စတ္တာရော ခန္ဓာ ပါတုဘဝန္တိ။ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော အရူပဓာတုယာ ဥပပတ္တိက္ခဏေ ဣမေ စတ္တာရော ခန္ဓာ ပါတုဘဝန္တိ။>
      text <အရူပဓာတုယာ ဥပပတ္တိက္ခဏေ ကတမာနိ ဒွေ အာယတနာနိ ပါတုဘဝန္တိ။ မနာယတနံ၊ ဓမ္မာယတနံ အရူပဓာတုယာ ဥပပတ္တိက္ခဏေ ဣမာနိ ဒွေ အာယတနာနိ ပါတုဘဝန္တိ။>
      text <အရူပဓာတုယာ ဥပပတ္တိက္ခဏေ ကတမာ ဒွေ ဓာတုယော ပါတုဘဝန္တိ။ မနောဝိညာဏဓာတု၊ ဓမ္မဓာတု အရူပဓာတုယာ ဥပပတ္တိက္ခဏေ ဣမာ ဒွေ ဓာတုယော ပါတုဘဝန္တိ။>
      text <အရူပဓာတုယာ ဥပပတ္တိက္ခဏေ ကတမံ ဧကံ သစ္စံ ပါတုဘဝတိ။ ဒုက္ခသစ္စံ အရူပဓာတုယာ ဥပပတ္တိက္ခဏေ ဣဒံ ဧကံ သစ္စံ ပါတုဘဝတိ။>
      text <အရူပဓာတုယာ ဥပပတ္တိက္ခဏေ ကတမာနိ အဋ္ဌိန္ဒြိယာနိ ပါတုဘဝန္တိ။ မနိန္ဒြိယံ၊ ဇီဝိတိန္ဒြိယံ၊ ဥပေက္ခိန္ဒြိယံ၊ သဒ္ဓိန္ဒြိယံ၊ ဝီရိယိန္ဒြိယံ၊ သတိန္ဒြိယံ၊ သမာဓိန္ဒြိယံ၊ ပညိန္ဒြိယံ အရူပဓာတုယာ ဥပပတ္တိက္ခဏေ ဣမာနိ အဋ္ဌိန္ဒြိယာနိ ပါတုဘဝန္တိ။>
      text <အရူပဓာတုယာ ဥပပတ္တိက္ခဏေ ကတမေ တယော ဟေတူ ပါတုဘဝန္တိ။ အလောဘော ဝိပါကဟေတု၊ အဒောသော ဝိပါကဟေတု၊ အမောဟော ဝိပါကဟေတု အရူပဓာတုယာ ဥပပတ္တိက္ခဏေ ဣမေ တယော ဟေတူ ပါတုဘဝန္တိ။>
      text <အရူပဓာတုယာ ဥပပတ္တိက္ခဏေ ကတမေ တယော အာဟာရာ ပါတုဘဝန္တိ။ ဖဿာဟာရော၊ မနောသဉ္စေတနာဟာရော၊ ဝိညာဏာဟာရော အရူပဓာတုယာ ဥပပတ္တိက္ခဏေ ဣမေ တယော အာဟာရာ ပါတုဘဝန္တိ။>
      text <အရူပဓာတုယာ ဥပပတ္တိက္ခဏေ ကတမော ဧကော ဖဿော ပါတုဘဝတိ။ မနောဝိညာဏဓာတုသမ္ဖဿော အရူပဓာတုယာ ဥပပတ္တိက္ခဏေ အယံ ဧကော ဖဿော ပါတုဘဝတိ။>
      text <အရူပဓာတုယာ ဥပပတ္တိက္ခဏေ ကတမာ ဧကာ ဝေဒနာ။ပေ။ ဧကာ သညာ။ ဧကာ စေတနာ။ ဧကံ စိတ္တံ ပါတုဘဝတိ။ မနောဝိညာဏဓာတု အရူပဓာတုယာ ဥပပတ္တိက္ခဏေ ဣဒံ ဧကံ စိတ္တံ ပါတုဘဝတိ။>
  text <၅။ ဘူမန္တရဒဿနဝါရော>
    text <၁၀၂၀>, <ကာမာဝစရာ ဓမ္မာ၊ န ကာမာဝစရာ ဓမ္မာ၊ ရူပါဝစရာ ဓမ္မာ၊ န ရူပါဝစရာ ဓမ္မာ၊ အရူပါဝစရာ ဓမ္မာ၊ န အရူပါဝစရာ ဓမ္မာ၊ ပရိယာပန္နာ ဓမ္မာ၊ အပရိယာပန္နာ ဓမ္မာ။>
    text <ကတမေ ဓမ္မာ ကာမာဝစရာ။ ဟေဋ္ဌတော အဝီစိနိရယံ ပရိယန္တံ ကရိတွာ၊ ဥပရိတော ပရနိမ္မိတဝသဝတ္တီ ဒေဝေ အန္တောကရိတွာ၊ ယံ ဧတသ္မိံ အန္တရေ ဧတ္ထာဝစရာ ဧတ္ထ ပရိယာပန္နာ ခန္ဓဓာတုအာယတနာ၊ ရူပံ၊ ဝေဒနာ၊ သညာ၊ သင်္ခါရာ၊ ဝိညာဏံ ဣမေ ဓမ္မာ ကာမာဝစရာ။>
    text <ကတမေ ဓမ္မာ န ကာမာဝစရာ။ ရူပါဝစရာ၊ အရူပါဝစရာ၊ အပရိယာပန္နာ ဣမေ ဓမ္မာ န ကာမာဝစရာ။>
    text <ကတမေ ဓမ္မာ ရူပါဝစရာ။ ဟေဋ္ဌတော ဗြဟ္မလောကံ ပရိယန္တံ ကရိတွာ၊ ဥပရိတော အကနိဋ္ဌေ ဒေဝေ အန္တောကရိတွာ၊ ယံ ဧတသ္မိံ အန္တရေ ဧတ္ထာဝစရာ ဧတ္ထ ပရိယာပန္နာ သမာပန္နဿ ဝါ ဥပပန္နဿ ဝါ ဒိဋ္ဌဓမ္မသုခဝိဟာရိဿ ဝါ စိတ္တစေတသိကာ ဓမ္မာ ဣမေ ဓမ္မာ ရူပါဝစရာ။>
    text <ကတမေ ဓမ္မာ န ရူပါဝစရာ။ ကာမာဝစရာ၊ အရူပါဝစရာ၊ အပရိယာပန္နာ ဣမေ ဓမ္မာ န ရူပါဝစရာ။>
    text <ကတမေ ဓမ္မာ အရူပါဝစရာ။ ဟေဋ္ဌတော အာကာသာနဉ္စာယတနူပဂေ ဒေဝေ ပရိယန္တံ ကရိတွာ၊ ဥပရိတော နေဝသညာနာသညာယတနူပဂေ ဒေဝေ အန္တောကရိတွာ၊ ယံ ဧတသ္မိံ အန္တရေ ဧတ္ထာဝစရာ ဧတ္ထ ပရိယာပန္နာ သမာပန္နဿ ဝါ ဥပပန္နဿ ဝါ ဒိဋ္ဌဓမ္မသုခဝိဟာရိဿ ဝါ စိတ္တစေတသိကာ ဓမ္မာ ဣမေ ဓမ္မာ အရူပါဝစရာ။>
    text <ကတမေ ဓမ္မာ န အရူပါဝစရာ။ ကာမာဝစရာ၊ ရူပါဝစရာ၊ အပရိယာပန္နာ ဣမေ ဓမ္မာ န အရူပါဝစရာ။>
    text <ကတမေ ဓမ္မာ ပရိယာပန္နာ။ သာသဝါ ကုသလာကုသလဗျာကတာ ဓမ္မာ ကာမာဝစရာ၊ ရူပါဝစရာ၊ အရူပါဝစရာ၊ ရူပက္ခန္ဓော၊ ဝေဒနာက္ခန္ဓော၊ သညာက္ခန္ဓော၊ သင်္ခါရက္ခန္ဓော၊ ဝိညာဏက္ခန္ဓော ဣမေ ဓမ္မာ ပရိယာပန္နာ။>
    text <ကတမေ ဓမ္မာ အပရိယာပန္နာ။ မဂ္ဂါ စ၊ မဂ္ဂဖလာနိ စ၊ အသင်္ခတာ စ ဓာတု ဣမေ ဓမ္မာ အပရိယာပန္နာ။>
  text <၆။ ဥပ္ပါဒကကမ္မအာယုပ္ပမာဏဝါရော>
    text <၁။ ဥပ္ပါဒကကမ္မံ>
      text <၁၀၂၁>, <ဒေဝါတိ။ တယော ဒေဝါ သမ္မုတိဒေဝါ၊ ဥပပတ္တိဒေဝါ၊ ဝိသုဒ္ဓိဒေဝါ။>
      text <သမ္မုတိဒေဝါ နာမ ရာဇာနော၊ ဒေဝိယော၊ ကုမာရာ။>
      text <ဥပပတ္တိဒေဝါ နာမ စာတုမဟာရာဇိကေ ဒေဝေ ဥပါဒာယ တဒုပရိ ဒေဝါ။>
      text <ဝိသုဒ္ဓိဒေဝါ နာမ အရဟန္တော ဝုစ္စန္တိ။>
      text <ဒာနံ ဒတွာ၊ သီလံ သမာဒိယိတွာ၊ ဥပေါသထကမ္မံ ကတွာ ကတ္ထ ဥပပဇ္ဇန္တိ။ ဒာနံ ဒတွာ၊ သီလံ သမာဒိယိတွာ၊ ဥပေါသထကမ္မံ ကတွာ အပ္ပေကစ္စေ ခတ္တိယမဟာသာလာနံ သဟဗျတံ ဥပပဇ္ဇန္တိ၊ အပ္ပေကစ္စေ ဗြာဟ္မဏမဟာသာလာနံ သဟဗျတံ ဥပပဇ္ဇန္တိ၊ အပ္ပေကစ္စေ ဂဟပတိမဟာသာလာနံ သဟဗျတံ ဥပပဇ္ဇန္တိ၊ အပ္ပေကစ္စေ စာတုမဟာရာဇိကာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ တာဝတိံသာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ ယာမာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ တုသိတာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ နိမ္မာနရတီနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ ပရနိမ္မိတဝသဝတ္တီနံ ဒေဝါနံ သဟဗျတံ ဥပပဇ္ဇန္တိ။>
    text <၂။ အာယုပ္ပမာဏံ>
      text <၁၀၂၂>, <မနုဿာနံ ကိတ္တကံ အာယုပ္ပမာဏံ။ ဝဿသတံ၊ အပ္ပံ ဝါ ဘိယျော။>
      text <၁၀၂၃>, <စာတုမဟာရာဇိကာနံ ဒေဝါနံ ကိတ္တကံ အာယုပ္ပမာဏံ။ ယာနိ မာနုသကာနိ ပညာသ ဝဿာနိ၊ စာတုမ္မဟာရာဇိကာနံ ဒေဝါနံ ဧသော ဧကော ရတ္တိန္ဒိဝေါ။ တာယ ရတ္တိယာ တိံသ ရတ္တိယော မာသော။ တေန မာသေန ဒွာဒသမာသိယော သံဝစ္ဆရော။ တေန သံဝစ္ဆရေန ဒိဗ္ဗာနိ ပဉ္စ ဝဿသတာနိ စာတုမ္မဟာရာဇိကာနံ ဒေဝါနံ အာယုပ္ပမာဏံ။ မနုဿာနံ ဂဏနာယ ကိတ္တကံ ဟောတိ။ နဝုတိ ဝဿသတသဟဿာနိ။>
      text <တာဝတိံသာနံ ဒေဝါနံ ကိတ္တကံ အာယုပ္ပမာဏံ။ ယံ မာနုသကံ ဝဿသတံ၊ တာဝတိံသာနံ ဒေဝါနံ ဧသော ဧကော ရတ္တိန္ဒိဝေါ။ တာယ ရတ္တိယာ တိံသ ရတ္တိယော မာသော။ တေန မာသေန ဒွာဒသမာသိယော သံဝစ္ဆရော။ တေန သံဝစ္ဆရေန ဒိဗ္ဗံ ဝဿသဟဿံ တာဝတိံသာနံ ဒေဝါနံ အာယုပ္ပမာဏံ။ မနုဿာနံ ဂဏနာယ ကိတ္တကံ ဟောတိ။ တိဿော စ ဝဿကောဋိယော သဋ္ဌိ စ ဝဿသတသဟဿာနိ။>
      text <ယာမာနံ ဒေဝါနံ ကိတ္တကံ အာယုပ္ပမာဏံ။ ယာနိ မာနုသကာနိ ဒွေ ဝဿသတာနိ၊ ယာမာနံ ဒေဝါနံ ဧသော ဧကော ရတ္တိန္ဒိဝေါ။ တာယ ရတ္တိယာ တိံသရတ္တိယော မာသော။ တေန မာသေန ဒွာဒသမာသိယော သံဝစ္ဆရော။ တေန သံဝစ္ဆရေန ဒိဗ္ဗာနိ ဒွေ ဝဿသဟဿာနိ ယာမာနံ ဒေဝါနံ အာယုပ္ပမာဏံ။ မနုဿာနံ ဂဏနာယ ကိတ္တကံ ဟောတိ။ စုဒ္ဒသဉ္စ ဝဿကောဋိယော စတ္တာရီသဉ္စ ဝဿသတသဟဿာနိ။>
      text <တုသိတာနံ ဒေဝါနံ ကိတ္တကံ အာယုပ္ပမာဏံ။ ယာနိ မာနုသကာနိ စတ္တာရိ ဝဿသတာနိ၊ တုသိတာနံ ဒေဝါနံ ဧသော ဧကော ရတ္တိန္ဒိဝေါ။ တာယ ရတ္တိယာ တိံသရတ္တိယော မာသော။ တေန မာသေန ဒွာဒသမာသိယော သံဝစ္ဆရော။ တေန သံဝစ္ဆရေန ဒိဗ္ဗာနိ စတ္တာရိ ဝဿသဟဿာနိ တုသိတာနံ ဒေဝါနံ အာယုပ္ပမာဏံ။ မနုဿာနံ ဂဏနာယ ကိတ္တကံ ဟောတိ။ သတ္တပညာသ ဝဿကောဋိယော သဋ္ဌိ စ ဝဿသတသဟဿာနိ။>
      text <နိမ္မာနရတီနံ ဒေဝါနံ ကိတ္တကံ အာယုပ္ပမာဏံ။ ယာနိ မာနုသကာနိ အဋ္ဌ ဝဿသတာနိ၊ နိမ္မာနရတီနံ ဒေဝါနံ ဧသော ဧကော ရတ္တိန္ဒိဝေါ။ တာယ ရတ္တိယာ တိံသရတ္တိယော မာသော။ တေန မာသေန ဒွာဒသမာသိယော သံဝစ္ဆရော။ တေန သံဝစ္ဆရေန ဒိဗ္ဗာနိ အဋ္ဌ ဝဿသဟဿာနိ နိမ္မာနရတီနံ ဒေဝါနံ အာယုပ္ပမာဏံ။ မနုဿာနံ ဂဏနာယ ကိတ္တကံ ဟောတိ။ ဒွေ ဝဿကောဋိသတာနိ တိံသဉ္စ ဝဿကောဋိယော စတ္တာရီသဉ္စ ဝဿသတသဟဿာနိ။>
      text <ပရနိမ္မိတဝသဝတ္တီနံ ဒေဝါနံ ကိတ္တကံ အာယုပ္ပမာဏံ။ ယာနိ မာနုသကာနိ သောဠသ ဝဿသတာနိ၊ ပရနိမ္မိတဝသဝတ္တီနံ ဒေဝါနံ ဧသော ဧကော ရတ္တိန္ဒိဝေါ။ တာယ ရတ္တိယာ တိံသရတ္တိယော မာသော။ တေန မာသေန ဒွာဒသမာသိယော သံဝစ္ဆရော။ တေန သံဝစ္ဆရေန ဒိဗ္ဗာနိ သောဠသ ဝဿသဟဿာနိ ပရနိမ္မိတဝသဝတ္တီနံ ဒေဝါနံ အာယုပ္ပမာဏံ။ မနုဿာနံ ဂဏနာယ ကိတ္တကံ ဟောတိ။ နဝ စ ဝဿကောဋိသတာနိ ဧကဝီသဉ္စ ဝဿကောဋိယော သဋ္ဌိ စ ဝဿသတသဟဿာနီတိ။>
      block
        text <ဆ ဧတေ ကာမာဝစရာ၊ သဗ္ဗကာမသမိဒ္ဓိနော။>
        text <သဗ္ဗေသံ ဧကသင်္ခါတော၊ အာယု ဘဝတိ ကိတ္တကော။>
        text <ဒွာဒသ ကောဋိသတံ တေသံ၊ အဋ္ဌဝီသဉ္စ ကောဋိယော။>
        text <ပညာသ သတသဟဿာနိ၊ ဝဿဂ္ဂေန ပကာသိတာတိ။>
        text <ဘဝဂ္ဂတမ္ပိ သမ္ပတ္တာ၊ ပုနာဂစ္ဆန္တိ ဒုဂ္ဂတိံ။>
        text <တာဝ ဒီဃာယုကာ သတ္တာ၊ စဝန္တိ အာယုသင်္ခယာ။>
        text <နတ္ထိ ကောစိ ဘဝေါ နိစ္စော၊ ဣတိ ဝုတ္တံ မဟေသိနာ။>
        text <တသ္မာ ဟိ ဓီရာ နိပကာ၊ နိပုဏာ အတ္ထစိန္တကာ။>
        text <ဇရာမရဏမောက္ခါယ၊ ဘာဝေန္တိ မဂ္ဂမုတ္တမံ။>
        text <ဘာဝယိတွာ သုစိံ မဂ္ဂံ၊ နိဗ္ဗာနောဂဓဂါမိနံ။>
        text <သဗ္ဗာသဝေ ပရိညာယ၊ ပရိနိဗ္ဗန္တိ အနာသဝါတိ။>
        text <အဘိညာ ဒွေ သာရမ္မဏာ၊ ဒိဋ္ဌာ ကုသလဝေဒနာ။>
        text <ဝိပါကာ စ ဥပါဒိန္နာ၊ ဝိတက္ကံ ရူပလောကိယာတိ။>
      text <၁၀၂၄>, <ပဌမံ ဈာနံ ပရိတ္တံ ဘာဝေတွာ ကတ္ထ ဥပပဇ္ဇန္တိ။ ပဌမံ ဈာနံ ပရိတ္တံ ဘာဝေတွာ ဗြဟ္မပါရိသဇ္ဇာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ ကပ္ပဿ တတိယော ဘာဂေါ။>
      text <ပဌမံ ဈာနံ မဇ္ဈိမံ ဘာဝေတွာ ကတ္ထ ဥပပဇ္ဇန္တိ။ ပဌမံ ဈာနံ မဇ္ဈိမံ ဘာဝေတွာ ဗြဟ္မပုရောဟိတာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ ဥပဍ္ဎကပ္ပေါ။>
      text <ပဌမံ ဈာနံ ပဏီတံ ဘာဝေတွာ ကတ္ထ ဥပပဇ္ဇန္တိ။ ပဌမံ ဈာနံ ပဏီတံ ဘာဝေတွာ မဟာဗြဟ္မာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ ကပ္ပေါ။>
      text <၁၀၂၅>, <ဒုတိယံ ဈာနံ ပရိတ္တံ ဘာဝေတွာ ကတ္ထ ဥပပဇ္ဇန္တိ။ ဒုတိယံ ဈာနံ ပရိတ္တံ ဘာဝေတွာ ပရိတ္တာဘာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ ဒွေ ကပ္ပါ။>
      text <ဒုတိယံ ဈာနံ မဇ္ဈိမံ ဘာဝေတွာ ကတ္ထ ဥပပဇ္ဇန္တိ။ ဒုတိယံ ဈာနံ မဇ္ဈိမံ ဘာဝေတွာ အပ္ပမာဏာဘာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ စတ္တာရော ကပ္ပါ။>
      text <ဒုတိယံ ဈာနံ ပဏီတံ ဘာဝေတွာ ကတ္ထ ဥပပဇ္ဇန္တိ။ ဒုတိယံ ဈာနံ ပဏီတံ ဘာဝေတွာ အာဘဿရာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ အဋ္ဌ ကပ္ပါ။>
      text <၁၀၂၆>, <တတိယံ ဈာနံ ပရိတ္တံ ဘာဝေတွာ ကတ္ထ ဥပပဇ္ဇန္တိ။ တတိယံ ဈာနံ ပရိတ္တံ ဘာဝေတွာ ပရိတ္တသုဘာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ သောဠသ ကပ္ပါ။>
      text <တတိယံ ဈာနံ မဇ္ဈိမံ ဘာဝေတွာ ကတ္ထ ဥပပဇ္ဇန္တိ။ တတိယံ ဈာနံ မဇ္ဈိမံ ဘာဝေတွာ အပ္ပမာဏသုဘာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ ဗာတ္တိံသ ကပ္ပါ။>
      text <တတိယံ ဈာနံ ပဏီတံ ဘာဝေတွာ ကတ္ထ ဥပပဇ္ဇန္တိ။ တတိယံ ဈာနံ ပဏီတံ ဘာဝေတွာ သုဘကိဏှာနံ ဒေဝါနံ သဟဗျတံ ဥပပဇ္ဇန္တိ။ တေသံ ကိတ္တကံ အာယုပ္ပမာဏံ။ စတုသဋ္ဌိ ကပ္ပါ။>
      text <၁၀၂၇>, <စတုတ္ထံ ဈာနံ ဘာဝေတွာ အာရမ္မဏနာနတ္တတာ မနသိကာရနာနတ္တတာ ဆန္ဒနာနတ္တတာ ပဏိဓိနာနတ္တတာ အဓိမောက္ခနာနတ္တတာ အဘိနီဟာရနာနတ္တတာ ပညာနာနတ္တတာ အပ္ပေကစ္စေ အသညသတ္တာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ ဝေဟပ္ဖလာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ အဝိဟာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ အတပ္ပါနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ သုဒဿာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ သုဒဿီနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ အကနိဋ္ဌာနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ အာကာသာနဉ္စာယတနူပဂါနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ ဝိညာဏဉ္စာယတနူပဂါနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ အာကိဉ္စညာယတနူပဂါနံ ဒေဝါနံ သဟဗျတံ ဥပပဇ္ဇန္တိ၊ အပ္ပေကစ္စေ နေဝသညာနာသညာယတနူပဂါနံ ဒေဝါနံ သဟဗျတံ ဥပပဇ္ဇန္တိ။>
      text <အသညသတ္တာနဉ္စ ဝေဟပ္ဖလာနဉ္စ ဒေဝါနံ ကိတ္တကံ အာယုပ္ပမာဏံ။ ပဉ္စကပ္ပသတာနိ။>
      text <အဝိဟာနံ ဒေဝါနံ ကိတ္တကံ အာယုပ္ပမာဏံ။ ကပ္ပသဟဿံ။>
      text <အတပ္ပါနံ ဒေဝါနံ ကိတ္တကံ အာယုပ္ပမာဏံ။ ဒွေ ကပ္ပသဟဿာနိ။>
      text <သုဒဿာနံ ဒေဝါနံ ကိတ္တကံ အာယုပ္ပမာဏံ။ စတ္တာရိ ကပ္ပသဟဿာနိ။>
      text <သုဒဿီနံ ဒေဝါနံ ကိတ္တကံ အာယုပ္ပမာဏံ။ အဋ္ဌ ကပ္ပသဟဿာနိ။>
      text <အကနိဋ္ဌာနံ ဒေဝါနံ ကိတ္တကံ အာယုပ္ပမာဏံ။ သောဠသ ကပ္ပသဟဿာနိ။>
      text <၁၀၂၈>, <အာကာသာနဉ္စာယတနူပဂါနံ ဒေဝါနံ ကိတ္တကံ အာယုပ္ပမာဏံ။ ဝီသတိ ကပ္ပသဟဿာနိ။>
      text <ဝိညာဏဉ္စာယတနူပဂါနံ ဒေဝါနံ ကိတ္တကံ အာယုပ္ပမာဏံ။ စတ္တာရီသ ကပ္ပသဟဿာနိ။>
      text <အာကိဉ္စညာယတနူပဂါနံ ဒေဝါနံ ကိတ္တကံ အာယုပ္ပမာဏံ။ သဋ္ဌိ ကပ္ပသဟဿာနိ။>
      text <နေဝသညာနာသညာယတနူပဂါနံ ဒေဝါနံ ကိတ္တကံ အာယုပ္ပမာဏံ။ စတုရာသီတိ ကပ္ပသဟဿာနီတိ။>
      text <၁၀၂၉>, <ဥက္ခိတ္တာ ပုညတေဇေန၊ ကာမရူပဂတိံ ဂတာ။>
  text <၇။ အဘိညေယျာဒိဝါရော>
    text <၁၀၃၀>, <ပဉ္စန္နံ ခန္ဓာနံ ကတိ အဘိညေယျာ၊ ကတိ ပရိညေယျာ၊ ကတိ ပဟာတဗ္ဗာ၊ ကတိ ဘာဝေတဗ္ဗာ၊ ကတိ သစ္ဆိကာတဗ္ဗာ၊ ကတိ န ပဟာတဗ္ဗာ၊ န ဘာဝေတဗ္ဗာ၊ န သစ္ဆိကာတဗ္ဗာ။ပေ။ သတ္တန္နံ စိတ္တာနံ ကတိ အဘိညေယျာ၊ ကတိ ပရိညေယျာ၊ ကတိ ပဟာတဗ္ဗာ၊ ကတိ ဘာဝေတဗ္ဗာ၊ ကတိ သစ္ဆိကာတဗ္ဗာ၊ ကတိ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။>
    text <၁၀၃၁>, <ရူပက္ခန္ဓော အဘိညေယျော ပရိညေယျော န ပဟာတဗ္ဗော န ဘာဝေတဗ္ဗော န သစ္ဆိကာတဗ္ဗော။ စတ္တာရော ခန္ဓာ အဘိညေယျာ ပရိညေယျာ၊ သိယာ ပဟာတဗ္ဗာ၊ သိယာ ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။>
    text <ဒသာယတနာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။ ဒွေ အာယတနာ အဘိညေယျာ ပရိညေယျာ၊ သိယာ ပဟာတဗ္ဗာ၊ သိယာ ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။>
    text <သောဠသ ဓာတုယော အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။ ဒွေ ဓာတုယော အဘိညေယျာ ပရိညေယျာ၊ သိယာ ပဟာတဗ္ဗာ၊ သိယာ ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။>
    text <သမုဒယသစ္စံ အဘိညေယျံ ပရိညေယျံ ပဟာတဗ္ဗံ န ဘာဝေတဗ္ဗံ န သစ္ဆိကာတဗ္ဗံ။ မဂ္ဂသစ္စံ အဘိညေယျံ ပရိညေယျံ န ပဟာတဗ္ဗံ ဘာဝေတဗ္ဗံ န သစ္ဆိကာတဗ္ဗံ။ နိရောဓသစ္စံ အဘိညေယျံ ပရိညေယျံ န ပဟာတဗ္ဗံ န ဘာဝေတဗ္ဗံ သစ္ဆိကာတဗ္ဗံ။ ဒုက္ခသစ္စံ အဘိညေယျံ ပရိညေယျံ၊ သိယာ ပဟာတဗ္ဗံ၊ န ဘာဝေတဗ္ဗံ၊ န သစ္ဆိကာတဗ္ဗံ၊ သိယာ န ပဟာတဗ္ဗံ။>
    text <နဝိန္ဒြိယာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။ ဒောမနဿိန္ဒြိယံ အဘိညေယျံ ပရိညေယျံ ပဟာတဗ္ဗံ န ဘာဝေတဗ္ဗံ န သစ္ဆိကာတဗ္ဗံ။ အနညာတညဿာမီတိန္ဒြိယံ အဘိညေယျံ ပရိညေယျံ န ပဟာတဗ္ဗံ ဘာဝေတဗ္ဗံ န သစ္ဆိကာတဗ္ဗံ။ အညိန္ဒြိယံ အဘိညေယျံ ပရိညေယျံ န ပဟာတဗ္ဗံ၊ သိယာ ဘာဝေတဗ္ဗံ၊ သိယာ သစ္ဆိကာတဗ္ဗံ။ အညာတာဝိန္ဒြိယံ အဘိညေယျံ ပရိညေယျံ န ပဟာတဗ္ဗံ န ဘာဝေတဗ္ဗံ သစ္ဆိကာတဗ္ဗံ။ တီဏိန္ဒြိယာ အဘိညေယျာ ပရိညေယျာ န ပဟာတဗ္ဗာ၊ သိယာ ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န ဘာဝေတဗ္ဗာ၊ သစ္ဆိကာတဗ္ဗာ။ ဆ ဣန္ဒြိယာ အဘိညေယျာ ပရိညေယျာ၊ သိယာ ပဟာတဗ္ဗာ၊ သိယာ ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။>
    text <တယော အကုသလဟေတူ အဘိညေယျာ ပရိညေယျာ ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။ တယော ကုသလဟေတူ အဘိညေယျာ ပရိညေယျာ န ပဟာတဗ္ဗာ၊ သိယာ ဘာဝေတဗ္ဗာ၊ န သစ္ဆိကာတဗ္ဗာ၊ သိယာ န ဘာဝေတဗ္ဗာ။ တယော အဗျာကတဟေတူ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န သစ္ဆိကာတဗ္ဗာ။>
    text <ကဗဠီကာရော အာဟာရော အဘိညေယျော ပရိညေယျော န ပဟာတဗ္ဗော န ဘာဝေတဗ္ဗော န သစ္ဆိကာတဗ္ဗော။ တယော အာဟာရာ အဘိညေယျာ ပရိညေယျာ၊ သိယာ ပဟာတဗ္ဗာ၊ သိယာ ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။>
    text <ဆ ဖဿာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။ မနောဝိညာဏဓာတုသမ္ဖဿော အဘိညေယျော ပရိညေယျော၊ သိယာ ပဟာတဗ္ဗော၊ သိယာ ဘာဝေတဗ္ဗော၊ သိယာ သစ္ဆိကာတဗ္ဗော၊ သိယာ န ပဟာတဗ္ဗော န ဘာဝေတဗ္ဗော န သစ္ဆိကာတဗ္ဗော။>
    text <ဆ ဝေဒနာ။ပေ။ ဆ သညာ။ ဆ စေတနာ။ ဆ စိတ္တာ အဘိညေယျာ ပရိညေယျာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။ မနောဝိညာဏဓာတု အဘိညေယျာ ပရိညေယျာ၊ သိယာ ပဟာတဗ္ဗာ၊ သိယာ ဘာဝေတဗ္ဗာ၊ သိယာ သစ္ဆိကာတဗ္ဗာ၊ သိယာ န ပဟာတဗ္ဗာ န ဘာဝေတဗ္ဗာ န သစ္ဆိကာတဗ္ဗာ။>
  text <၈။ သာရမ္မဏာနာရမ္မဏဝါရော>
    text <၁၀၃၂>, <ပဉ္စန္နံ ခန္ဓာနံ ကတိ သာရမ္မဏာ၊ ကတိ အနာရမ္မဏာ။ပေ။ သတ္တန္နံ စိတ္တာနံ ကတိ သာရမ္မဏာ၊ ကတိ အနာရမ္မဏာ။>
    text <၁၀၃၃>, <ရူပက္ခန္ဓော အနာရမ္မဏော။ စတ္တာရော ခန္ဓာ သာရမ္မဏာ။>
    text <ဒသာယတနာ အနာရမ္မဏာ။ မနာယတနံ သာရမ္မဏံ။ ဓမ္မာယတနံ သိယာ သာရမ္မဏံ၊ သိယာ အနာရမ္မဏံ။>
    text <ဒသ ဓာတုယော အနာရမ္မဏာ။ သတ္တ ဓာတုယော သာရမ္မဏာ။ ဓမ္မဓာတု သိယာ သာရမ္မဏာ၊ သိယာ အနာရမ္မဏာ။>
    text <ဒွေ သစ္စာ သာရမ္မဏာ။ နိရောဓသစ္စံ အနာရမ္မဏံ။ ဒုက္ခသစ္စံ သိယာ သာရမ္မဏံ၊ သိယာ အနာရမ္မဏံ။>
    text <သတ္တိန္ဒြိယာ အနာရမ္မဏာ။ စုဒ္ဒသိန္ဒြိယာ သာရမ္မဏာ။ ဇီဝိတိန္ဒြိယံ သိယာ သာရမ္မဏံ၊ သိယာ အနာရမ္မဏံ။ နဝ ဟေတူ သာရမ္မဏာ။ ကဗဠီကာရော အာဟာရော အနာရမ္မဏော။ တယော အာဟာရာ သာရမ္မဏာ။ သတ္တ ဖဿာ။ သတ္တ ဝေဒနာ။ သတ္တ သညာ။ သတ္တ စေတနာ။ သတ္တ စိတ္တာ သာရမ္မဏာ။>
    text <၁၀၃၄>, <ပဉ္စန္နံ ခန္ဓာနံ ကတိ သာရမ္မဏာရမ္မဏာ၊ ကတိ အနာရမ္မဏာရမ္မဏာ။ပေ။ သတ္တန္နံ စိတ္တာနံ ကတိ သာရမ္မဏာရမ္မဏာ၊ ကတိ အနာရမ္မဏာရမ္မဏာ။>
    text <၁၀၃၅>, <ရူပက္ခန္ဓော အနာရမ္မဏော။ စတ္တာရော ခန္ဓာ သိယာ သာရမ္မဏာရမ္မဏာ၊ သိယာ အနာရမ္မဏာရမ္မဏာ။>
    text <ဒသာယတနာ အနာရမ္မဏာ။ မနာယတနံ သိယာ သာရမ္မဏာရမ္မဏံ၊ သိယာ အနာရမ္မဏာရမ္မဏံ။ ဓမ္မာယတနံ သိယာ သာရမ္မဏာရမ္မဏံ၊ သိယာ အနာရမ္မဏာရမ္မဏံ၊ သိယာ အနာရမ္မဏံ။>
    text <ဒသ ဓာတုယော အနာရမ္မဏာ။ ဆ ဓာတုယော အနာရမ္မဏာရမ္မဏာ။ မနောဝိညာဏဓာတု သိယာ သာရမ္မဏာရမ္မဏာ၊ သိယာ အနာရမ္မဏာရမ္မဏာ။ ဓမ္မဓာတု သိယာ သာရမ္မဏာရမ္မဏာ၊ သိယာ အနာရမ္မဏာရမ္မဏာ၊ သိယာ အနာရမ္မဏာ။>
    text <နိရောဓသစ္စံ အနာရမ္မဏံ။ မဂ္ဂသစ္စံ အနာရမ္မဏာရမ္မဏံ။ သမုဒယသစ္စံ သိယာ သာရမ္မဏာရမ္မဏံ၊ သိယာ အနာရမ္မဏာရမ္မဏံ။ ဒုက္ခသစ္စံ သိယာ သာရမ္မဏာရမ္မဏံ၊ သိယာ အနာရမ္မဏာရမ္မဏံ၊ သိယာ အနာရမ္မဏံ။>
    text <သတ္တိန္ဒြိယာ အနာရမ္မဏာ။ ပဉ္စိန္ဒြိယာ အနာရမ္မဏာရမ္မဏာ။ နဝိန္ဒြိယာ သိယာ သာရမ္မဏာရမ္မဏာ၊ သိယာ အနာရမ္မဏာရမ္မဏာ။ ဇီဝိတိန္ဒြိယံ သိယာ သာရမ္မဏာရမ္မဏံ၊ သိယာ အနာရမ္မဏာရမ္မဏံ၊ သိယာ အနာရမ္မဏံ။>
    text <နဝ ဟေတူ သိယာ သာရမ္မဏာရမ္မဏာ၊ သိယာ အနာရမ္မဏာရမ္မဏာ။ ကဗဠီကာရော အာဟာရော အနာရမ္မဏော။ တယော အာဟာရာ သိယာ သာရမ္မဏာရမ္မဏာ၊ သိယာ အနာရမ္မဏာရမ္မဏာ။ ဆ ဖဿာ အနာရမ္မဏာရမ္မဏာ။ မနောဝိညာဏဓာတုသမ္ဖဿော သိယာ သာရမ္မဏာရမ္မဏော သိယာ အနာရမ္မဏာရမ္မဏော။ ဆ ဝေဒနာ။ ဆ သညာ။ ဆ စေတနာ။ ဆ စိတ္တာ အနာရမ္မဏာရမ္မဏာ။ မနောဝိညာဏဓာတု သိယာ သာရမ္မဏာရမ္မဏာ၊ သိယာ အနာရမ္မဏာရမ္မဏာ။>
  text <၉။ ဒိဋ္ဌသုတာဒိဒဿနဝါရော>
    text <၁၀၃၆>, <ပဉ္စန္နံ ခန္ဓာနံ ကတိ ဒိဋ္ဌာ၊ ကတိ သုတာ၊ ကတိ မုတာ၊ ကတိ ဝိညာတာ၊ ကတိ န ဒိဋ္ဌာ န သုတာ န မုတာ န ဝိညာတာ။ပေ။ သတ္တန္နံ စိတ္တာနံ ကတိ ဒိဋ္ဌာ၊ ကတိ သုတာ၊ ကတိ မုတာ၊ ကတိ ဝိညာတာ၊ ကတိ န ဒိဋ္ဌာ န သုတာ န မုတာ န ဝိညာတာ။>
    text <၁၀၃၇>, <ရူပက္ခန္ဓော သိယာ ဒိဋ္ဌော၊ သိယာ သုတော၊ သိယာ မုတော၊ သိယာ ဝိညာတော၊ သိယာ န ဒိဋ္ဌော န သုတော န မုတော၊ ဝိညာတော။ စတ္တာရော ခန္ဓာ န ဒိဋ္ဌာ န သုတာ န မုတာ၊ ဝိညာတာ။>
    text <ရူပါယတနံ ဒိဋ္ဌံ၊ န သုတံ န မုတံ၊ ဝိညာတံ။ သဒ္ဒာယတနံ န ဒိဋ္ဌံ၊ သုတံ၊ န မုတံ၊ ဝိညာတံ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ န ဒိဋ္ဌံ န သုတံ၊ မုတံ၊ ဝိညာတံ။ သတ္တာယတနာ န ဒိဋ္ဌာ န သုတာ န မုတာ၊ ဝိညာတာ။>
    text <ရူပဓာတု ဒိဋ္ဌာ၊ န သုတာ န မုတာ၊ ဝိညာတာ။ သဒ္ဒဓာတု န ဒိဋ္ဌာ၊ သုတာ၊ န မုတာ၊ ဝိညာတာ။ ဂန္ဓဓာတု။ ရသဓာတု။ ဖောဋ္ဌဗ္ဗဓာတု န ဒိဋ္ဌာ န သုတာ၊ မုတာ၊ ဝိညာတာ။ တေရသ ဓာတုယော န ဒိဋ္ဌာ န သုတာ န မုတာ၊ ဝိညာတာ။>
    text <တီဏိ သစ္စာနိ န ဒိဋ္ဌာ န သုတာ န မုတာ၊ ဝိညာတာ။ ဒုက္ခသစ္စံ သိယာ ဒိဋ္ဌံ၊ သိယာ သုတံ၊ သိယာ မုတံ၊ သိယာ ဝိညာတံ၊ သိယာ န ဒိဋ္ဌံ န သုတံ န မုတံ၊ ဝိညာတံ။>
    text <ဗာဝီသတိန္ဒြိယာ န ဒိဋ္ဌာ န သုတာ န မုတာ၊ ဝိညာတာ။ နဝ ဟေတူ န ဒိဋ္ဌာ န သုတာ န မုတာ၊ ဝိညာတာ။ စတ္တာရော အာဟာရာ န ဒိဋ္ဌာ န သုတာ န မုတာ၊ ဝိညာတာ။ သတ္တ ဖဿာ န ဒိဋ္ဌာ န သုတာ န မုတာ၊ ဝိညာတာ။ သတ္တ ဝေဒနာ။ သတ္တ သညာ။ သတ္တ စေတနာ။ သတ္တ စိတ္တာ န ဒိဋ္ဌာ န သုတာ န မုတာ၊ ဝိညာတာ။>
  text <၁၀။ တိကာဒိဒဿနဝါရော>
    text <၁။ ကုသလတ္တိကံ>
      text <၁၀၃၈>, <ပဉ္စန္နံ ခန္ဓာနံ ကတိ ကုသလာ၊ ကတိ အကုသလာ၊ ကတိ အဗျာကတာ။ပေ။ သတ္တန္နံ စိတ္တာနံ ကတိ ကုသလာ၊ ကတိ အကုသလာ၊ ကတိ အဗျာကတာ။>
      text <ရူပက္ခန္ဓော အဗျာကတော။ စတ္တာရော ခန္ဓာ သိယာ ကုသလာ၊ သိယာ အကုသလာ၊ သိယာ အဗျာကတာ။ ဒသာယတနာ အဗျာကတာ။ ဒွာယတနာ သိယာ ကုသလာ၊ သိယာ အကုသလာ၊ သိယာ အဗျာကတာ။ သောဠသ ဓာတုယော အဗျာကတာ။ ဒွေ ဓာတုယော သိယာ ကုသလာ၊ သိယာ အကုသလာ၊ သိယာ အဗျာကတာ။ သမုဒယသစ္စံ အကုသလံ။ မဂ္ဂသစ္စံ ကုသလံ။ နိရောဓသစ္စံ အဗျာကတံ။ ဒုက္ခသစ္စံ သိယာ ကုသလံ၊ သိယာ အကုသလံ၊ သိယာ အဗျာကတံ။>
      text <ဒသိန္ဒြိယာ အဗျာကတာ။ ဒောမနဿိန္ဒြိယံ အကုသလံ။ အနညာတညဿာမီတိန္ဒြိယံ ကုသလံ။ စတ္တာရိန္ဒြိယာ သိယာ ကုသလာ၊ သိယာ အဗျာကတာ။ ဆ ဣန္ဒြိယာ သိယာ ကုသလာ၊ သိယာ အကုသလာ၊ သိယာ အဗျာကတာ။>
      text <တယော ကုသလဟေတူ ကုသလာ။ တယော အကုသလဟေတူ အကုသလာ။ တယော အဗျာကတဟေတူ အဗျာကတာ။ ကဗဠီကာရော အာဟာရော အဗျာကတော။ တယော အာဟာရာ သိယာ ကုသလာ၊ သိယာ အကုသလာ၊ သိယာ အဗျာကတာ။ ဆ ဖဿာ အဗျာကတာ။ မနောဝိညာဏဓာတုသမ္ဖဿော သိယာ ကုသလော၊ သိယာ အကုသလော၊ သိယာ အဗျာကတော။ ဆ ဝေဒနာ။ ဆ သညာ။ ဆ စေတနာ။ ဆ စိတ္တာ အဗျာကတာ။ မနောဝိညာဏဓာတု သိယာ ကုသလာ၊ သိယာ အကုသလာ၊ သိယာ အဗျာကတာ။>
    text <၂။ ဝေဒနာတိကံ>
      text <၁၀၃၉>, <ပဉ္စန္နံ ခန္ဓာနံ ကတိ သုခါယ ဝေဒနာယ သမ္ပယုတ္တာ၊ ကတိ ဒုက္ခါယ ဝေဒနာယ သမ္ပယုတ္တာ၊ ကတိ အဒုက္ခမသုခါယ ဝေဒနာယ သမ္ပယုတ္တာ။ပေ။ သတ္တန္နံ စိတ္တာနံ ကတိ သုခါယ ဝေဒနာယ သမ္ပယုတ္တာ၊ ကတိ ဒုက္ခါယ ဝေဒနာယ သမ္ပယုတ္တာ၊ ကတိ အဒုက္ခမသုခါယ ဝေဒနာယ သမ္ပယုတ္တာ။>
      text <ဒွေ ခန္ဓာ န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ၊ ဒုက္ခါယ ဝေဒနာယ သမ္ပယုတ္တာတိပိ၊ အဒုက္ခမသုခါယ ဝေဒနာယ သမ္ပယုတ္တာတိပိ။ တယော ခန္ဓာ သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။>
      text <ဒသာယတနာ န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ၊ ဒုက္ခါယ ဝေဒနာယ သမ္ပယုတ္တာတိပိ၊ အဒုက္ခမသုခါယ ဝေဒနာယ သမ္ပယုတ္တာတိပိ။ မနာယတနံ သိယာ သုခါယ ဝေဒနာယ သမ္ပယုတ္တံ၊ သိယာ ဒုက္ခါယ ဝေဒနာယ သမ္ပယုတ္တံ၊ သိယာ အဒုက္ခမသုခါယ ဝေဒနာယ သမ္ပယုတ္တံ။ ဓမ္မာယတနံ သိယာ သုခါယ ဝေဒနာယ သမ္ပယုတ္တံ၊ သိယာ ဒုက္ခါယ ဝေဒနာယ သမ္ပယုတ္တံ၊ သိယာ အဒုက္ခမသုခါယ ဝေဒနာယ သမ္ပယုတ္တံ၊ သိယာ န ဝတ္တဗ္ဗံ သုခါယ ဝေဒနာယ သမ္ပယုတ္တန္တိပိ၊ ဒုက္ခါယ ဝေဒနာယ သမ္ပယုတ္တန္တိပိ၊ အဒုက္ခမသုခါယ ဝေဒနာယ သမ္ပယုတ္တန္တိပိ။>
      text <ဒသ ဓာတုယော န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ၊ ဒုက္ခါယ ဝေဒနာယ သမ္ပယုတ္တာတိပိ၊ အဒုက္ခမသုခါယ ဝေဒနာယ သမ္ပယုတ္တာတိပိ။ ပဉ္စ ဓာတုယော အဒုက္ခမသုခါယ ဝေဒနာယ သမ္ပယုတ္တာ၊ ကာယဝိညာဏဓာတု သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ။ မနောဝိညာဏဓာတု သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။ ဓမ္မဓာတု သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ၊ သိယာ န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ၊ ဒုက္ခါယ ဝေဒနာယ သမ္ပယုတ္တာတိပိ၊ အဒုက္ခမသုခါယ ဝေဒနာယ သမ္ပယုတ္တာတိပိ။>
      text <ဒွေ သစ္စာ သိယာ သုခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။ နိရောဓသစ္စံ န ဝတ္တဗ္ဗံ သုခါယ ဝေဒနာယ သမ္ပယုတ္တန္တိပိ၊ ဒုက္ခါယ ဝေဒနာယ သမ္ပယုတ္တန္တိပိ၊ အဒုက္ခမသုခါယ ဝေဒနာယ သမ္ပယုတ္တန္တိပိ။ ဒုက္ခသစ္စံ သိယာ သုခါယ ဝေဒနာယ သမ္ပယုတ္တံ၊ သိယာ ဒုက္ခါယ ဝေဒနာယ သမ္ပယုတ္တံ၊ သိယာ အဒုက္ခမသုခါယ ဝေဒနာယ သမ္ပယုတ္တံ၊ သိယာ န ဝတ္တဗ္ဗံ သုခါယ ဝေဒနာယ သမ္ပယုတ္တန္တိပိ၊ ဒုက္ခါယ ဝေဒနာယ သမ္ပယုတ္တန္တိပိ၊ အဒုက္ခမသုခါယ ဝေဒနာယ သမ္ပယုတ္တန္တိပိ။>
      text <ဒွာဒသိန္ဒြိယာ န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ၊ ဒုက္ခါယ ဝေဒနာယ သမ္ပယုတ္တာတိပိ၊ အဒုက္ခမသုခါယ ဝေဒနာယ သမ္ပယုတ္တာတိပိ။ ဆ ဣန္ဒြိယာ သိယာ သုခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။ တီဏိန္ဒြိယာ သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။ ဇီဝိတိန္ဒြိယံ သိယာ သုခါယ ဝေဒနာယ သမ္ပယုတ္တံ၊ သိယာ ဒုက္ခါယ ဝေဒနာယ သမ္ပယုတ္တံ၊ သိယာ အဒုက္ခမသုခါယ ဝေဒနာယ သမ္ပယုတ္တံ၊ သိယာ န ဝတ္တဗ္ဗံ သုခါယ ဝေဒနာယ သမ္ပယုတ္တန္တိပိ၊ ဒုက္ခါယ ဝေဒနာယ သမ္ပယုတ္တန္တိပိ၊ အဒုက္ခမသုခါယ ဝေဒနာယ သမ္ပယုတ္တန္တိပိ။>
      text <ဒောသော အကုသလဟေတု ဒုက္ခါယ ဝေဒနာယ သမ္ပယုတ္တော။ သတ္တ ဟေတူ သိယာ သုခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။ မောဟော အကုသလဟေတု သိယာ သုခါယ ဝေဒနာယ သမ္ပယုတ္တော၊ သိယာ ဒုက္ခါယ ဝေဒနာယ သမ္ပယုတ္တော၊ သိယာ ဒုက္ခမသုခါယ ဝေဒနာယ သမ္ပယုတ္တော။>
      text <ကဗဠီကာရော အာဟာရော န ဝတ္တဗ္ဗော သုခါယ ဝေဒနာယ သမ္ပယုတ္တောတိ ပိ၊ ဒုက္ခါယ ဝေဒနာယ သမ္ပယုတ္တောတိပိ၊ အဒုက္ခမသုခါယ ဝေဒနာယ သမ္ပယုတ္တောတိပိ။ တယော အာဟာရာ သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။>
      text <ပဉ္စ ဖဿာ အဒုက္ခမသုခါယ ဝေဒနာယ သမ္ပယုတ္တာ။ ကာယဝိညာဏဓာတုသမ္ဖဿော သိယာ သုခါယ ဝေဒနာယ သမ္ပယုတ္တော၊ သိယာ ဒုက္ခါယ ဝေဒနာယ သမ္ပယုတ္တော။ မနောဝိညာဏဓာတုသမ္ဖဿော သိယာ သုခါယ ဝေဒနာယ သမ္ပယုတ္တော၊ သိယာ ဒုက္ခါယ ဝေဒနာယ သမ္ပယုတ္တော၊ သိယာ အဒုက္ခမသုခါယ ဝေဒနာယ သမ္ပယုတ္တော။>
      text <သတ္တ ဝေဒနာ န ဝတ္တဗ္ဗာ သုခါယ ဝေဒနာယ သမ္ပယုတ္တာတိပိ၊ ဒုက္ခါယ ဝေဒနာယ သမ္ပယုတ္တာတိပိ၊ အဒုက္ခမသုခါယ ဝေဒနာယ သမ္ပယုတ္တာတိပိ။ ပဉ္စ သညာ။ ပဉ္စ စေတနာ။ ပဉ္စ စိတ္တာ အဒုက္ခမသုခါယ ဝေဒနာယ သမ္ပယုတ္တာ၊ ကာယဝိညာဏဓာတု သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ။ မနောဝိညာဏဓာတု သိယာ သုခါယ ဝေဒနာယ သမ္ပယုတ္တာ၊ သိယာ ဒုက္ခါယ ဝေဒနာယ သမ္ပယုတ္တာ၊ သိယာ အဒုက္ခမသုခါယ ဝေဒနာယ သမ္ပယုတ္တာ။>
    text <၃။ ဝိပါကတ္တိကံ>
      text <၁၀၄၀>, <ပဉ္စန္နံ ခန္ဓာနံ ကတိ ဝိပါကာ၊ ကတိ ဝိပါကဓမ္မဓမ္မာ၊ ကတိ နေဝဝိပါကနဝိပါကဓမ္မဓမ္မာ။ပေ။ သတ္တန္နံ စိတ္တာနံ ကတိ ဝိပါကာ၊ ကတိ ဝိပါကဓမ္မဓမ္မာ၊ ကတိ နေဝဝိပါကနဝိပါကဓမ္မဓမ္မာ။>
      text <ရူပက္ခန္ဓော နေဝဝိပါကနဝိပါကဓမ္မဓမ္မော။ စတ္တာရော ခန္ဓာ သိယာ ဝိပါကာ၊ သိယာ ဝိပါကဓမ္မဓမ္မာ၊ သိယာ နေဝဝိပါကနဝိပါကဓမ္မဓမ္မာ။>
      text <ဒသာယတနာ နေဝဝိပါကနဝိပါကဓမ္မဓမ္မာ။ ဒွာယတနာ သိယာ ဝိပါကာ၊ သိယာ ဝိပါကဓမ္မဓမ္မာ၊ သိယာ နေဝဝိပါကနဝိပါကဓမ္မဓမ္မာ။>
      text <ဒသ ဓာတုယော နေဝဝိပါကနဝိပါကဓမ္မဓမ္မာ။ ပဉ္စ ဓာတုယော ဝိပါကာ။ မနောဓာတု သိယာ ဝိပါကာ၊ သိယာ နေဝဝိပါကနဝိပါကဓမ္မဓမ္မာ။ ဒွေ ဓာတုယော သိယာ ဝိပါကာ သိယာ ဝိပါကဓမ္မဓမ္မာ၊ သိယာ နေဝဝိပါကနဝိပါကဓမ္မဓမ္မာ။>
      text <ဒွေ သစ္စာ ဝိပါကဓမ္မဓမ္မာ။ နိရောဓသစ္စံ နေဝဝိပါကနဝိပါကဓမ္မဓမ္မံ။ ဒုက္ခသစ္စံ သိယာ ဝိပါကံ၊ သိယာ ဝိပါကဓမ္မဓမ္မံ၊ သိယာ နေဝဝိပါကနဝိပါကဓမ္မဓမ္မံ။>
      text <သတ္တိန္ဒြိယာ နေဝဝိပါကနဝိပါကဓမ္မဓမ္မာ။ တီဏိန္ဒြိယာ ဝိပါကာ။ ဒွိန္ဒြိယာ ဝိပါကဓမ္မဓမ္မာ။ အညိန္ဒြိယံ သိယာ ဝိပါကံ၊ သိယာ ဝိပါကဓမ္မဓမ္မံ။ နဝိန္ဒြိယာ သိယာ ဝိပါကာ၊ သိယာ ဝိပါကဓမ္မဓမ္မာ၊ သိယာ နေဝဝိပါကနဝိပါကဓမ္မဓမ္မာ။>
      text <ဆ ဟေတူ ဝိပါကဓမ္မဓမ္မာ။ တယော အဗျာကတဟေတူ သိယာ ဝိပါကာ၊ သိယာ နေဝဝိပါကနဝိပါကဓမ္မဓမ္မာ။>
      text <ကဗဠီကာရော အာဟာရော နေဝဝိပါကနဝိပါကဓမ္မဓမ္မော။ တယော အာဟာရာ သိယာ ဝိပါကာ၊ သိယာ ဝိပါကဓမ္မဓမ္မာ၊ သိယာ နေဝဝိပါကနဝိပါကဓမ္မဓမ္မာ။ ပဉ္စ ဖဿာ ဝိပါကာ။ မနောဓာတုသမ္ဖဿော သိယာ ဝိပါကော၊ သိယာ နေဝဝိပါကနဝိပါကဓမ္မဓမ္မော။ မနောဝိညာဏဓာတုသမ္ဖဿော သိယာ ဝိပါကော၊ သိယာ ဝိပါကဓမ္မဓမ္မော၊ သိယာ နေဝဝိပါကနဝိပါကဓမ္မဓမ္မော။ ပဉ္စ ဝေဒနာ။ ပဉ္စ သညာ။ ပဉ္စ စေတနာ။ ပဉ္စ စိတ္တာ ဝိပါကာ။ မနောဓာတု သိယာ ဝိပါကာ၊ သိယာ နေဝဝိပါကနဝိပါကဓမ္မဓမ္မာ။ မနောဝိညာဏဓာတု သိယာ ဝိပါကာ၊ သိယာ ဝိပါကဓမ္မဓမ္မာ၊ သိယာ နေဝဝိပါကနဝိပါကဓမ္မဓမ္မာ။>
    text <၄။ ဥပါဒိန္နတ္တိကံ>
      text <၁၀၄၁>, <ပဉ္စန္နံ ခန္ဓာနံ ကတိ ဥပါဒိန္နုပါဒာနိယာ၊ ကတိ အနုပါဒိန္နုပါဒာနိယာ၊ ကတိ အနုပါဒိန္နအနုပါဒာနိယာ။ပေ။ သတ္တန္နံ စိတ္တာနံ ကတိ ဥပါဒိန္နုပါဒာနိယာ၊ ကတိ အနုပါဒိန္နုပါဒာနိယာ၊ ကတိ အနုပါဒိန္နအနုပါဒာနိယာ။>
      text <ရူပက္ခန္ဓော သိယာ ဥပါဒိန္နုပါဒာနိယော၊ သိယာ အနုပါဒိန္နုပါဒာနိယော ၄။ စတ္တာရော ခန္ဓာ သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။>
      text <ပဉ္စာယတနာ ဥပါဒိန္နုပါဒာနိယာ။ သဒ္ဒာယတနံ အနုပါဒိန္နုပါဒာနိယံ။ စတ္တာရော အာယတနာ သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ။ ဒွာယတနာ သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။>
      text <ဒသ ဓာတုယော ဥပါဒိန္နုပါဒာနိယာ။ သဒ္ဒဓာတု အနုပါဒိန္နုပါဒာနိယာ။ ပဉ္စ ဓာတုယော သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ။ ဒွေ ဓာတုယော သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။>
      text <သမုဒယသစ္စံ အနုပါဒိန္နုပါဒာနိယံ။ ဒွေ သစ္စာ အနုပါဒိန္နအနုပါဒာနိယာ။ ဒုက္ခသစ္စံ သိယာ ဥပါဒိန္နုပါဒာနိယံ၊ သိယာ အနုပါဒိန္နုပါဒာနိယံ။>
      text <နဝိန္ဒြိယာ ဥပါဒိန္နုပါဒာနိယာ။ ဒောမနဿိန္ဒြိယံ အနုပါဒိန္နုပါဒာနိယံ။ တီဏိန္ဒြိယာ အနုပါဒိန္နအနုပါဒာနိယာ။ နဝိန္ဒြိယာ သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။ တယော အကုသလဟေတူ အနုပါဒိန္နုပါဒာနိယာ။ တယော ကုသလဟေတူ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။ တယော အဗျာကတဟေတူ သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။>
      text <ကဗဠီကာရော အာဟာရော သိယာ ဥပါဒိန္နုပါဒာနိယော၊ သိယာ အနုပါဒိန္နုပါဒာနိယော။ တယော အာဟာရာ သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။>
      text <ပဉ္စ ဖဿာ ဥပါဒိန္နုပါဒာနိယာ။ မနောဓာတုသမ္ဖဿော သိယာ ဥပါဒိန္နုပါဒာနိယော၊ သိယာ အနုပါဒိန္နုပါဒာနိယော။ မနောဝိညာဏဓာတုသမ္ဖဿော သိယာ ဥပါဒိန္နုပါဒာနိယော၊ သိယာ အနုပါဒိန္နုပါဒာနိယော၊ သိယာ အနုပါဒိန္နအနုပါဒာနိယော။ ပဉ္စ ဝေဒနာ။ ပဉ္စ သညာ။ ပဉ္စ စေတနာ။ ပဉ္စ စိတ္တာ ဥပါဒိန္နုပါဒာနိယာ။ မနောဓာတု သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ။ မနောဝိညာဏဓာတု သိယာ ဥပါဒိန္နုပါဒာနိယာ၊ သိယာ အနုပါဒိန္နုပါဒာနိယာ၊ သိယာ အနုပါဒိန္နအနုပါဒာနိယာ။>
    text <၅။ ဝိတက္ကတ္တိကံ>
      text <၁၀၄၂>, <ပဉ္စန္နံ ခန္ဓာနံ ကတိ သဝိတက္ကသဝိစာရာ၊ ကတိ အဝိတက္ကဝိစာရမတ္တာ၊ ကတိ အဝိတက္ကအဝိစာရာ။ပေ။ သတ္တန္နံ စိတ္တာနံ ကတိ သဝိတက္ကသဝိစာရာ၊ ကတိ အဝိတက္ကဝိစာရမတ္တာ၊ ကတိ အဝိတက္ကအဝိစာရာ။>
      text <ရူပက္ခန္ဓော အဝိတက္ကအဝိစာရော။ တယော ခန္ဓာ သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။ သင်္ခါရက္ခန္ဓော သိယာ သဝိတက္ကသဝိစာရော၊ သိယာ အဝိတက္ကဝိစာရမတ္တော၊ သိယာ အဝိတက္ကအဝိစာရော သိယာ န ဝတ္တဗ္ဗော သဝိတက္ကသဝိစာရောတိပိ၊ အဝိတက္ကဝိစာရမတ္တောတိပိ၊ အဝိတက္ကအဝိစာရောတိပိ။>
      text <ဒသာယတနာ အဝိတက္ကအဝိစာရာ။ မနာယတနံ သိယာ သဝိတက္ကသဝိစာရံ၊ သိယာ အဝိတက္ကဝိစာရမတ္တံ၊ သိယာ အဝိတက္ကအဝိစာရံ။ ဓမ္မာယတနံ သိယာ သဝိတက္ကသဝိစာရံ၊ သိယာ အဝိတက္ကဝိစာရမတ္တံ၊ သိယာ အဝိတက္ကအဝိစာရံ၊ သိယာ န ဝတ္တဗ္ဗံ သဝိတက္ကသဝိစာရန္တိပိ၊ အဝိတက္ကဝိစာရမတ္တန္တိပိ၊ အဝိတက္ကအဝိစာရန္တိပိ။>
      text <ပန္နရသ ဓာတုယော အဝိတက္ကအဝိစာရာ။ မနောဓာတု သဝိတက္ကသဝိစာရာ။ မနောဝိညာဏဓာတု သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။ ဓမ္မဓာတု သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ၊ သိယာ န ဝတ္တဗ္ဗာ သဝိတက္ကသဝိစာရာတိပိ၊ အဝိတက္ကဝိစာရမတ္တာတိပိ၊ အဝိတက္ကအဝိစာရာတိပိ။>
      text <သမုဒယသစ္စံ သဝိတက္ကသဝိစာရံ။ နိရောဓသစ္စံ အဝိတက္ကအဝိစာရံ။ မဂ္ဂသစ္စံ သိယာ သဝိတက္ကသဝိစာရံ၊ သိယာ အဝိတက္ကဝိစာရမတ္တံ၊ သိယာ အဝိတက္ကအဝိစာရံ။ ဒုက္ခသစ္စံ သိယာ သဝိတက္ကသဝိစာရံ၊ သိယာ အဝိတက္ကဝိစာရမတ္တံ၊ သိယာ အဝိတက္ကအဝိစာရံ၊ သိယာ န ဝတ္တဗ္ဗံ သဝိတက္ကသဝိစာရန္တိပိ၊ အဝိတက္ကဝိစာရမတ္တန္တိပိ၊ အဝိတက္ကအဝိစာရန္တိပိ။>
      text <နဝိန္ဒြိယာ အဝိတက္ကအဝိစာရာ။ ဒောမနဿိန္ဒြိယံ သဝိတက္ကသဝိစာရံ။ ဥပေက္ခိန္ဒြိယံ သိယာ သဝိတက္ကသဝိစာရံ၊ သိယာ အဝိတက္ကအဝိစာရံ။ ဧကာဒသိန္ဒြိယာ သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။>
      text <တယော အကုသလဟေတူ သဝိတက္ကသဝိစာရာ။ ဆ ဟေတူ သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။ ကဗဠီကာရော အာဟာရော အဝိတက္ကအဝိစာရော။ တယော အာဟာရာ သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။ ပဉ္စ ဖဿာ အဝိတက္ကအဝိစာရာ။ မနောဓာတုသမ္ဖဿော သဝိတက္ကသဝိစာရော။ မနောဝိညာဏဓာတုသမ္ဖဿော သိယာ သဝိတက္ကသဝိစာရော၊ သိယာ အဝိတက္ကဝိစာရမတ္တော၊ သိယာ အဝိတက္ကအဝိစာရော။ ပဉ္စ ဝေဒနာ။ ပဉ္စ သညာ။ ပဉ္စ စေတနာ။ ပဉ္စ စိတ္တာ အဝိတက္ကအဝိစာရာ မနောဓာတု သဝိတက္ကသဝိစာရာ၊ မနောဝိညာဏဓာတု သိယာ သဝိတက္ကသဝိစာရာ၊ သိယာ အဝိတက္ကဝိစာရမတ္တာ၊ သိယာ အဝိတက္ကအဝိစာရာ။>
    text <၁ ရူပဒုကံ>
      text <၁၀၄၃>, <ပဉ္စန္နံ ခန္ဓာနံ ကတိ ရူပါ၊ ကတိ အရူပါ။ပေ။ သတ္တန္နံ စိတ္တာနံ ကတိ ရူပါ၊ ကတိ အရူပါ။>
      text <ရူပက္ခန္ဓော ရူပံ။ စတ္တာရော ခန္ဓာ အရူပါ။ ဒသာယတနာ ရူပါ။ မနာယတနံ အရူပံ။ ဓမ္မာယတနံ သိယာ ရူပံ၊ သိယာ အရူပံ။ ဒသ ဓာတုယော ရူပါ။ သတ္တ ဓာတုယော အရူပါ။ ဓမ္မဓာတု သိယာ ရူပါ၊ သိယာ အရူပါ။ တီဏိ သစ္စာနိ အရူပါ။ ဒုက္ခသစ္စံ သိယာ ရူပံ၊ သိယာ အရူပံ။ သတ္တိန္ဒြိယာ ရူပါ။ စုဒ္ဒသိန္ဒြိယာ အရူပါ။ ဇီဝိတိန္ဒြိယံ သိယာ ရူပံ၊ သိယာ အရူပံ။ နဝ ဟေတူ အရူပါ။ ကဗဠီကာရော အာဟာရော ရူပံ။ တယော အာဟာရာ အရူပါ။ သတ္တ ဖဿာ အရူပါ။ သတ္တ ဝေဒနာ။ သတ္တ သညာ။ သတ္တ စေတနာ သတ္တ စိတ္တာ အရူပါ။>
    text <၂ လောကိယဒုကံ>
      text <၁၀၄၄>, <ပဉ္စန္နံ ခန္ဓာနံ ကတိ လောကိယာ၊ ကတိ လောကုတ္တရာ။ ဒွာဒသန္နံ အာယတနာနံ ကတိ လောကိယာ၊ ကတိ လောကုတ္တရာ။ အဋ္ဌာရသန္နံ ဓာတူနံ ကတိ လောကိယာ၊ ကတိ လောကုတ္တရာ။ စတုန္နံ သစ္စာနံ ကတိ လောကိယာ၊ ကတိ လောကုတ္တရာ။ပေ။ သတ္တန္နံ စိတ္တာနံ ကတိ လောကိယာ၊ ကတိ လောကုတ္တရာ။>
      text <ရူပက္ခန္ဓော လောကိယော။ စတ္တာရော ခန္ဓာ သိယာ လောကိယာ၊ သိယာ လောကုတ္တရာ။ ဒသာယတနာ လောကိယာ။ ဒွေ အာယတနာ သိယာ လောကိယာ၊ သိယာ လောကုတ္တရာ။ သောဠသ ဓာတုယော လောကိယာ။ ဒွေ ဓာတုယော သိယာ လောကိယာ၊ သိယာ လောကုတ္တရာ။ ဒွေ သစ္စာ လောကိယာ။ ဒွေ သစ္စာ လောကုတ္တရာ။>
      text <ဒသိန္ဒြိယာ လောကိယာ။ တီဏိန္ဒြိယာ လောကုတ္တရာ။ နဝိန္ဒြိယာ သိယာ လောကိယာ၊ သိယာ လောကုတ္တရာ။ တယော အကုသလဟေတူ လောကိယာ။ ဆ ဟေတူ သိယာ လောကိယာ၊ သိယာ လောကုတ္တရာ။ ကဗဠီကာရော အာဟာရော လောကိယော။ တယော အာဟာရာ သိယာ လောကိယာ၊ သိယာ လောကုတ္တရာ။ ဆ ဖဿာ လောကိယာ။ မနောဝိညာဏဓာတုသမ္ဖဿော သိယာ လောကိယော၊ သိယာ လောကုတ္တရော။ ဆ ဝေဒနာ လောကိယာ။ မနောဝိညာဏဓာတုသမ္ဖဿဇာ ဝေဒနာ သိယာ လောကိယာ၊ သိယာ လောကုတ္တရာ။ ဆ သညာ လောကိယာ။ မနောဝိညာဏဓာတုသမ္ဖဿဇာ သညာ သိယာ လောကိယာ၊ သိယာ လောကုတ္တရာ။ ဆ စေတနာ လောကိယာ။ မနောဝိညာဏဓာတုသမ္ဖဿဇာ စေတနာ သိယာ လောကိယာ၊ သိယာ လောကုတ္တရာ။ ဆ စိတ္တာ လောကိယာ။ မနောဝိညာဏဓာတု သိယာ လောကိယာ၊ သိယာ လောကုတ္တရာတိ။>
      stand <ဓမ္မဟဒယဝိဘင်္ဂေါ နိဋ္ဌိတော။>
      stand <ဝိဘင်္ဂပကရဏံ နိဋ္ဌိတံ။>
