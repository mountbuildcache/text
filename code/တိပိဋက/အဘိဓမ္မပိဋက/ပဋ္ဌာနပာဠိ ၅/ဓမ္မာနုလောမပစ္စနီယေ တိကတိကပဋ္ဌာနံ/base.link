text <ဓမ္မာနုလောမပစ္စနီယေ တိကတိကပဋ္ဌာနံ>
  text <၁-၁။ ကုသလတ္တိက-ဝေဒနာတ္တိကံ>
    text <၁>, <ကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ပေ။ ကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော စ နအကုသလော နသုခါယ ဝေဒနာယ သမ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ။ ပဉ္စ။>
    text <အကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ အကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ပေ။ အကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော စ နအကုသလော နသုခါယ ဝေဒနာယ သမ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ။ ပဉ္စ။>
    text <အဗျာကတံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော စ နအကုသလော နသုခါယ ဝေဒနာယ သမ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ။ တီဏိ။ သံခိတ္တံ။>
    text <ဟေတုယာ တေရသ၊ အာရမ္မဏေ နဝ။ပေ။ အဝိဂတေ တေရသ။>
  text <ပစ္စနီယံ>
    text <နဟေတုနအာရမ္မဏပစ္စယာဒိ>
      text <၂>, <အဗျာကတံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နဟေတုပစ္စယာ။ တီဏိ။>
      text <၃>, <ကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နအာရမ္မဏပစ္စယာ။ ကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နအာရမ္မဏပစ္စယာ။ ကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော စ နအကုသလော နသုခါယ ဝေဒနာယ သမ္ပယုတ္တော စ ဓမ္မာ ဥပ္ပဇ္ဇန္တိ နအာရမ္မဏပစ္စယာ။ တီဏိ။>
      text <အကုသလံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နအာရမ္မဏပစ္စယာ။ တီဏိ။>
      text <အဗျာကတံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နအာရမ္မဏပစ္စယာ။ အဗျာကတံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နအာရမ္မဏပစ္စယာ။ အဗျာကတံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နသုခါယ ဝေဒနာယ သမ္ပယုတ္တော စ နအကုသလော နသုခါယ ဝေဒနာယ သမ္ပယုတ္တော စ ဓမ္မာ ဥပ္ပဇ္ဇန္တိ နအာရမ္မဏပစ္စယာ။ တီဏိ။>
      text <၄>, <နဟေတုယာ တီဏိ၊ နအာရမ္မဏေ နဝ၊ နအဓိပတိယာ တေရသ။ပေ။ နောဝိဂတေ နဝ။>
      text <ဟေတုပစ္စယာ နအာရမ္မဏေ နဝ။>
      text <နဟေတုပစ္စယာ အာရမ္မဏေ တီဏိ။>
      text <သဟဇာတဝါရမ္ပိ ပစ္စယဝါရမ္ပိ နိဿယဝါရမ္ပိ သံသဋ္ဌဝါရမ္ပိ သမ္ပယုတ္တဝါရမ္ပိ ပဋိစ္စဝါရသဒိသံ။>
      text <၅>, <ကုသလော သုခါယ ဝေဒနာယ သမ္ပယုတ္တော ဓမ္မော နကုသလဿ နသုခါယ ဝေဒနာယ သမ္ပယုတ္တဿ ဓမ္မဿ ဟေတုပစ္စယေန ပစ္စယော။ပေ။>
      text <အာရမ္မဏေ အဋ္ဌာရသ။ ပဉှာဝါရမ္ပိ ဝိတ္ထာရေတဗ္ဗံ။>
  text <အကုသလပဒံ>
    text <ဟေတုပစ္စယော>
      text <၆>, <အကုသလံ ဒုက္ခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နဒုက္ခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ အကုသလံ ဒုက္ခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နဒုက္ခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ပေ။ အကုသလံ ဒုက္ခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နဒုက္ခါယ ဝေဒနာယ သမ္ပယုတ္တော စ နအကုသလော နဒုက္ခါယ ဝေဒနာယ သမ္ပယုတ္တော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ ပဉ္စ၊ အာရမ္မဏေ ဆ။ပေ။ အဝိဂတေ အဋ္ဌ။>
  text <အဗျာကတပဒံ>
    text <ပစ္စနီယံ>
      text <၇>, <အဗျာကတံ ဒုက္ခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နဒုက္ခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နဟေတုပစ္စယာ။ အဗျာကတံ ဒုက္ခါယ ဝေဒနာယ သမ္ပယုတ္တံ ဓမ္မံ ပဋိစ္စ နအကုသလော နဒုက္ခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ နဟေတုပစ္စယာ။ အဗျာကတံ ဒုက္ခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နဒုက္ခါယ ဝေဒနာယ သမ္ပယုတ္တော စ နအကုသလော နဒုက္ခါယ ဝေဒနာယ သမ္ပယုတ္တော စ ဓမ္မာ ဥပ္ပဇ္ဇန္တိ နဟေတုပစ္စယာ။>
      text <နဟေတုယာ တီဏိ။ သဟဇာတဝါရမ္ပိ။ပေ။ ပဉှာဝါရမ္ပိ ဝိတ္ထာရေတဗ္ဗံ။>
      text <၈>, <ကုသလံ အဒုက္ခမသုခါယ ဝေဒနာယ သမ္ပယုတ္တံ ဓမ္မံ ပဋိစ္စ နကုသလော နအဒုက္ခမသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ သံခိတ္တံ။ ဟေတုယာ တေရသ။ သဗ္ဗတ္ထ ဝိတ္ထာရော။>
  text <၁-၂။ ကုသလတ္တိက-ဝိပါကတ္တိကံ>
    text <၉>, <အဗျာကတံ ဝိပါကံ ဓမ္မံ ပဋိစ္စ နကုသလော နဝိပါကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၁၀>, <ကုသလံ ဝိပါကဓမ္မဓမ္မံ ပဋိစ္စ နကုသလော နဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ ကုသလံ ဝိပါကဓမ္မဓမ္မံ ပဋိစ္စ နအကုသလော နဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ ကုသလံ ဝိပါကဓမ္မဓမ္မံ ပဋိစ္စ နကုသလော နဝိပါကဓမ္မဓမ္မော စ နအကုသလော နဝိပါကဓမ္မဓမ္မော စ ဓမ္မာ ဥပ္ပဇ္ဇန္တိ ဟေတုပစ္စယာ။ တီဏိ။>
    text <အကုသလံ ဝိပါကဓမ္မဓမ္မံ ပဋိစ္စ နအကုသလော နဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ အကုသလံ ဝိပါကဓမ္မဓမ္မံ ပဋိစ္စ နကုသလော နဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ အကုသလံ ဝိပါကဓမ္မဓမ္မံ ပဋိစ္စ နကုသလော နဝိပါကဓမ္မဓမ္မော စ နအကုသလော နဝိပါကဓမ္မဓမ္မော စ ဓမ္မာ ဥပ္ပဇ္ဇန္တိ ဟေတုပစ္စယာ။ ၃။ဟေတုယာ ဆ။>
    text <၁၁>, <အဗျာကတံ နေဝဝိပါကနဝိပါကဓမ္မဓမ္မံ ပဋိစ္စ နကုသလော နနေဝဝိပါကနဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ နေဝဝိပါကနဝိပါကဓမ္မဓမ္မံ ပဋိစ္စ နအကုသလော နနေဝဝိပါကနဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ နေဝဝိပါကနဝိပါကဓမ္မဓမ္မံ ပဋိစ္စ နကုသလော နနေဝဝိပါကနဝိပါကဓမ္မဓမ္မော စ နအကုသလော နေဝဝိပါကနဝိပါကဓမ္မဓမ္မော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ တီဏိ။>
  text <၁-၃။ ကုသလတ္တိက-ဥပါဒိန္နတ္တိကံ>
    text <၁၂>, <အဗျာကတံ ဥပါဒိန္နုပါဒာနိယံ ဓမ္မံ ပဋိစ္စ နကုသလော နဥပါဒိန္နုပါဒာနိယော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ ဥပါဒိန္နုပါဒာနိယံ ဓမ္မံ ပဋိစ္စ နအကုသလော နဥပါဒိန္နုပါဒာနိယော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ ဥပါဒိန္နုပါဒာနိယံ ဓမ္မံ ပဋိစ္စ နကုသလော နဥပါဒိန္နုပါဒာနိယော စ နအကုသလော နဥပါဒိန္နုပါဒာနိယော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ တီဏိ။>
    text <၁၃>, <ကုသလော အနုပါဒိန္နုပါဒာနိယော ဓမ္မော နကုသလဿ နအနုပါဒိန္နုပါဒာနိယဿ ဓမ္မဿ အာရမ္မဏပစ္စယေန ပစ္စယော။ ကုသလော အနုပါဒိန္နုပါဒာနိယော ဓမ္မော နအကုသလဿ နအနုပါဒိန္နုပါဒာနိယဿ ဓမ္မဿ အာရမ္မဏပစ္စယေန ပစ္စယော။ ကုသလော အနုပါဒိန္နုပါဒာနိယော ဓမ္မော နကုသလဿ နအနုပါဒိန္နုပါဒာနိယဿ စ နအကုသလဿ နအနုပါဒိန္နုပါဒာနိယဿ စ ဓမ္မဿ အာရမ္မဏပစ္စယေန ပစ္စယော။ တီဏိ။>
    text <အကုသလေ တီဏိ။ အဗျာကတံ အနုပါဒိန္နုပါဒာနိယေ တီဏိယေဝ။ပေ။>
    text <၁၄>, <ကုသလံ အနုပါဒိန္နအနုပါဒာနိယံ ဓမ္မံ ပဋိစ္စ နကုသလော နအနုပါဒိန္နအနုပါဒာနိယော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အဗျာကတံ အနုပါဒိန္နအနုပါဒာနိယံ ဓမ္မံ ပဋိစ္စ နကုသလော နအနုပါဒိန္နအနုပါဒာနိယော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။။ဟေတုယာ ဆ။>
  text <၁-၄။ ကုသလတ္တိက-သံကိလိဋ္ဌတ္တိကံ>
    text <၁၅>, <အကုသလံ သံကိလိဋ္ဌသံကိလေသိကံ ဓမ္မံ ပဋိစ္စ နအကုသလော နသံကိလိဋ္ဌသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဗျာကတံ အသံကိလိဋ္ဌသံကိလေသိကံ ဓမ္မံ ပစ္စယာ နအဗျာကတော နအသံကိလိဋ္ဌသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ အသံကိလိဋ္ဌသံကိလေသိကံ ဓမ္မံ ပစ္စယာ နကုသလော နအသံကိလိဋ္ဌသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ အသံကိလိဋ္ဌသံကိလေသိကံ ဓမ္မံ ပစ္စယာ နအကုသလော နအသံကိလိဋ္ဌသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ အသံကိလိဋ္ဌသံကိလေသိကံ ဓမ္မံ ပစ္စယာ နကုသလော နအသံကိလိဋ္ဌသံကိလေသိကော စ နအဗျာကတော နအသံကိလိဋ္ဌသံကိလေသိကော စ ဓမ္မာ ဥပ္ပဇ္ဇန္တိ ဟေတုပစ္စယာ။ အဗျာကတံ အသံကိလိဋ္ဌသံကိလေသိကံ ဓမ္မံ ပစ္စယာ နအကုသလော နအသံကိလိဋ္ဌသံကိလေသိကော စ နအဗျာကတော နအသံကိလိဋ္ဌသံကိလေသိကော စ ဓမ္မာ ဥပ္ပဇ္ဇန္တိ ဟေတုပစ္စယာ။ အဗျာကတံ အသံကိလိဋ္ဌသံကိလေသိကံ ဓမ္မံ ပစ္စယာ နကုသလော နအသံကိလိဋ္ဌသံကိလေသိကော စ နအကုသလော နအသံကိလိဋ္ဌသံကိလေသိကော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ ဆ။>
    text <၁၆>, <ကုသလံ အသံကိလိဋ္ဌအသံကိလေသိကံ ဓမ္မံ ပဋိစ္စ နကုသလော နအသံကိလိဋ္ဌအသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အဗျာကတံ အသံကိလိဋ္ဌအသံကိလေသိကံ ဓမ္မံ ပဋိစ္စ နကုသလော နအသံကိလိဋ္ဌအသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ ဆ။>
  text <၁-၅။ ကုသလတ္တိက-ဝိတက္ကတ္တိကံ>
    text <၁၇>, <ကုသလံ သဝိတက္ကသဝိစာရံ ဓမ္မံ ပဋိစ္စ နကုသလော နသဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တေရသ။ ကုသလေ ပဉ္စ၊ အကုသလေ ပဉ္စ၊ အဗျာကတေ တီဏိ။>
    text <ကုသလံ အဝိတက္ကဝိစာရမတ္တံ ဓမ္မံ ပဋိစ္စ နကုသလော နအဝိတက္ကဝိစာရမတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တေရသ။>
    text <ကုသလံ အဝိတက္ကအဝိစာရံ ဓမ္မံ ပဋိစ္စ နကုသလော နအဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အဗျာကတံ အဝိတက္ကအဝိစာရံ ဓမ္မံ ပဋိစ္စ နကုသလော နအဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ ဆ။>
  text <၁-၆။ ကုသလတ္တိက-ပီတိတ္တိကံ>
    text <၁၈>, <ကုသလံ ပီတိသဟဂတံ ဓမ္မံ ပဋိစ္စ နကုသလော နပီတိသဟဂတော ဓမ္မော ဥပ္ပဇ္ဇတိ ဟေတုပစ္စယာ။ ပဉ္စ။ ဟေတုယာ တေရသ။>
    text <ကုသလံ သုခသဟဂတံ ဓမ္မံ ပဋိစ္စ နကုသလော နသုခသဟဂတော ဓမ္မော ဥပ္ပဇ္ဇတိ ဟေတုပစ္စယာ။ ပဉ္စ။ ဟေတုယာ တေရသ။>
    text <ကုသလံ ဥပေက္ခါသဟဂတံ ဓမ္မံ ပဋိစ္စ နကုသလော နဥပေက္ခါသဟဂတော ဓမ္မော ဥပ္ပဇ္ဇတိ ဟေတုပစ္စယာ။ ပဉ္စ။ ဟေတုယာ တေရသ။>
  text <၁-၇။ ကုသလတ္တိက-ဒဿနတ္တိကံ>
    text <၁၉>, <အကုသလံ ဒဿနေန ပဟာတဗ္ဗံ ဓမ္မံ ပဋိစ္စ နအကုသလော နဒဿနေန ပဟာတဗ္ဗော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အကုသလံ ဘာဝနာယ ပဟာတဗ္ဗံ ဓမ္မံ ပဋိစ္စ နအကုသလော နဘာဝနာယ ပဟာတဗ္ဗော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဗျာကတံ နေဝဒဿနေန နဘာဝနာယ ပဟာတဗ္ဗံ ဓမ္မံ ပစ္စယာ နအဗျာကတော နနေဝဒဿနေန နဘာဝနာယ ပဟာတဗ္ဗော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၁-၈။ ကုသလတ္တိက-ဒဿနဟေတုတ္တိကံ>
    text <၂၀>, <အကုသလံ ဒဿနေန ပဟာတဗ္ဗဟေတုကံ ဓမ္မံ ပဋိစ္စ နအကုသလော နဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အကုသလံ ဘာဝနာယ ပဟာတဗ္ဗဟေတုကံ ဓမ္မံ ပဋိစ္စ နအကုသလော နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အကုသလံ နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပဋိစ္စ နကုသလော နနေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဗျာကတံ နေဝဒဿနေန နဘာဝနာယ ပဟာတဗ္ဗဟေတုကံ ဓမ္မံ ပစ္စယာ နအဗျာကတော နနေဝဒဿနေန နဘာဝနာယ ပဟာတဗ္ဗဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၁-၉။ ကုသလတ္တိက-အာစယဂါမိတ္တိကံ>
    text <၂၁>, <ကုသလံ အာစယဂါမိံ ဓမ္မံ ပဋိစ္စ နကုသလော နအာစယဂါမီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <ကုသလံ အပစယဂါမိံ ဓမ္မံ ပဋိစ္စ နကုသလော နအပစယဂါမီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဗျာကတံ နေဝါစယဂါမိနာပစယဂါမိံ ဓမ္မံ ပစ္စယာ နအဗျာကတော နနေဝါစယဂါမိနာပစယဂါမီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
  text <၁-၁၀။ ကုသလတ္တိက-သေက္ခတ္တိကံ>
    text <၂၂>, <ကုသလံ သေက္ခံ ဓမ္မံ ပဋိစ္စ နကုသလော နသေက္ခေါ ဓမ္မော ဥပ္ပဇ္ဇတိ ဟေတုပစ္စယာ။ ဒွေ မူလာနိ။ ဟေတုယာ ဆ။>
    text <အဗျာကတံ အသေက္ခံ ဓမ္မံ ပဋိစ္စ နကုသလော နအသေက္ခေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဗျာကတံ နေဝသေက္ခနာသေက္ခံ ဓမ္မံ ပစ္စယာ နအဗျာကတော နနေဝသေက္ခနာသေက္ခေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
  text <၁-၁၁။ ကုသလတ္တိက-ပရိတ္တတ္တိကံ>
    text <၂၃>, <အဗျာကတံ ပရိတ္တံ ဓမ္မံ ပဋိစ္စ နကုသလော နပရိတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ကုသလံ မဟဂ္ဂတံ ဓမ္မံ ပဋိစ္စ နကုသလော နမဟဂ္ဂတော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <ကုသလံ အပ္ပမာဏံ ဓမ္မံ ပဋိစ္စ နကုသလော နအပ္ပမာဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
  text <၁-၁၂။ ကုသလတ္တိက-ပရိတ္တာရမ္မဏတ္တိကံ>
    text <၂၄>, <ကုသလံ ပရိတ္တာရမ္မဏံ ဓမ္မံ ပဋိစ္စ နကုသလော နပရိတ္တာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ကုသလံ မဟဂ္ဂတာရမ္မဏံ ဓမ္မံ ပဋိစ္စ နကုသလော နမဟဂ္ဂတာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ကုသလံ အပ္ပမာဏာရမ္မဏံ ဓမ္မံ ပဋိစ္စ နကုသလော နအပ္ပမာဏာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
  text <၁-၁၃။ ကုသလတ္တိက-ဟီနတ္တိကံ>
    text <၂၅>, <အကုသလံ ဟီနံ ဓမ္မံ ပဋိစ္စ နအကုသလော နဟီနော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဗျာကတံ မဇ္ဈိမံ ဓမ္မံ ပစ္စယာ နအဗျာကတော နမဇ္ဈိမော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <ကုသလံ ပဏီတံ ဓမ္မံ ပဋိစ္စ နကုသလော နပဏီတော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
  text <၁-၁၄။ ကုသလတ္တိက-မိစ္ဆတ္တနိယတတ္တိကံ>
    text <၂၆>, <အကုသလံ မိစ္ဆတ္တနိယတံ ဓမ္မံ ပဋိစ္စ နအကုသလော နမိစ္ဆတ္တနိယတော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ကုသလံ သမ္မတ္တနိယတံ ဓမ္မံ ပဋိစ္စ နကုသလော နသမ္မတ္တနိယတော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဗျာကတံ အနိယတံ ဓမ္မံ ပစ္စယာ နအဗျာကတော နအနိယတော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
  text <၁-၁၅။ ကုသလတ္တိက-မဂ္ဂါရမ္မဏတ္တိကံ>
    text <၂၇>, <ကုသလံ မဂ္ဂါရမ္မဏံ ဓမ္မံ ပဋိစ္စ နကုသလော နမဂ္ဂါရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <ကုသလံ မဂ္ဂဟေတုကံ ဓမ္မံ ပဋိစ္စ နကုသလော နမဂ္ဂဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ကုသလံ မဂ္ဂါဓိပတိံ ဓမ္မံ ပဋိစ္စ နကုသလော နမဂ္ဂါဓိပတိ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
  text <၁-၁၆။ ကုသလတ္တိက-ဥပ္ပန္နတ္တိကံ>
    text <၂၈>, <ကုသလော အနုပ္ပန္နော ဓမ္မော နကုသလဿ နအနုပ္ပန္နဿ ဓမ္မဿ အာရမ္မဏပစ္စယေန ပစ္စယော။ အာရမ္မဏေ အဋ္ဌာရသ။ ဥပ္ပါဒီ အနုပ္ပန္နသဒိသံ။>
  text <၁-၁၇။ ကုသလတ္တိက-အတီတတ္တိကံ>
    text <၂၉>, <ကုသလော အတီတော ဓမ္မော နကုသလဿ နအတီတဿ ဓမ္မဿ အာရမ္မဏပစ္စယေန ပစ္စယော။>
    text <အာရမ္မဏေ အဋ္ဌာရသ။ အနာဂတံ အတီတသဒိသံ။>
  text <၁-၁၈။ ကုသလတ္တိက-အတီတာရမ္မဏတ္တိကံ>
    text <၃၀>, <ကုသလံ အတီတာရမ္မဏံ ဓမ္မံ ပဋိစ္စ နကုသလော နအတီတာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ကုသလံ အနာဂတာရမ္မဏံ ဓမ္မံ ပဋိစ္စ နကုသလော နအနာဂတာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ကုသလံ ပစ္စုပ္ပန္နာရမ္မဏံ ဓမ္မံ ပဋိစ္စ နကုသလော နပစ္စုပ္ပန္နာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
  text <၁-၁၉-၂၀။ ကုသလတ္တိက-အဇ္ဈတ္တတ္တိကဒွယံ>
    text <၃၁>, <ကုသလော အဇ္ဈတ္တော ဓမ္မော နအဇ္ဈတ္တဿ နကုသလဿ ဓမ္မဿ အာရမ္မဏပစ္စယေန ပစ္စယော။ သံခိတ္တံ။ အာရမ္မဏေ အဋ္ဌာရသ။>
    text <ကုသလော ဗဟိဒ္ဓါ ဓမ္မော နဗဟိဒ္ဓါ နကုသလဿ ဓမ္မဿ အာရမ္မဏပစ္စယေန ပစ္စယော။ သံခိတ္တံ။ အာရမ္မဏေ အဋ္ဌာရသ။>
    text <၃၂>, <ကုသလံ အဇ္ဈတ္တာရမ္မဏံ ဓမ္မံ ပဋိစ္စ နကုသလော နအဇ္ဈတ္တာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ကုသလံ ဗဟိဒ္ဓါရမ္မဏံ ဓမ္မံ ပဋိစ္စ နကုသလော နဗဟိဒ္ဓါရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
  text <၁-၂၁။ ကုသလတ္တိက-သနိဒဿနတ္တိကံ>
    text <၃၃>, <အဗျာကတော သနိဒဿနသပ္ပဋိဃော ဓမ္မော နအဗျာကတဿ နသနိဒဿနသပ္ပဋိဃဿ ဓမ္မဿ အာရမ္မဏပစ္စယေန ပစ္စယော။ အာရမ္မဏေ ဆ။ တီဏိ ဝေဒိတကံ ကာတဗ္ဗံ။>
    text <၃၄>, <အဗျာကတံ အနိဒဿနသပ္ပဋိဃံ ဓမ္မံ ပဋိစ္စ ကုသလော နအနိဒဿနသပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ အနိဒဿနသပ္ပဋိဃံ ဓမ္မံ ပဋိစ္စ နအကုသလော နအနိဒဿနသပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ အနိဒဿနသပ္ပဋိဃံ ဓမ္မံ ပဋိစ္စ နကုသလော နအနိဒဿနသပ္ပဋိဃော စ နအကုသလော နအနိဒဿနသပ္ပဋိဃော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ တီဏိ။>
    text <၃၅>, <ကုသလံ အနိဒဿနအပ္ပဋိဃံ ဓမ္မံ ပဋိစ္စ နကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ ကုသလံ အနိဒဿနအပ္ပဋိဃံ ဓမ္မံ ပဋိစ္စ နအကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ ကုသလံ အနိဒဿနအပ္ပဋိဃံ ဓမ္မံ ပဋိစ္စ နကုသလော နအနိဒဿနအပ္ပဋိဃော စ နအကုသလော နအနိဒဿနအပ္ပဋိဃော စ ဓမ္မာ ဥပ္ပဇ္ဇန္တိ ဟေတုပစ္စယာ။ တီဏိ။>
    text <အကုသလံ အနိဒဿနအပ္ပဋိဃံ ဓမ္မံ ပဋိစ္စ နအကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ အကုသလံ အနိဒဿနအပ္ပဋိဃံ ဓမ္မံ ပဋိစ္စ နကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ အကုသလံ အနိဒဿနအပ္ပဋိဃံ ဓမ္မံ ပဋိစ္စ နကုသလော နအနိဒဿနအပ္ပဋိဃော စ နအကုသလော နအနိဒဿနအပ္ပဋိဃော စ ဓမ္မာ ဥပ္ပဇ္ဇန္တိ ဟေတုပစ္စယာ။ တီဏိ။>
    text <အဗျာကတံ အနိဒဿနအပ္ပဋိဃံ ဓမ္မံ ပဋိစ္စ နကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ အနိဒဿနအပ္ပဋိဃံ ဓမ္မံ ပဋိစ္စ နအကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ အဗျာကတံ အနိဒဿနအပ္ပဋိဃံ ဓမ္မံ ပဋိစ္စ နကုသလော နအနိဒဿနအပ္ပဋိဃော စ နအကုသလော နအနိဒဿနအပ္ပဋိဃော စ ဓမ္မာ ဥပ္ပဇ္ဇန္တိ ဟေတုပစ္စယာ။ တီဏိ။>
    text <ကုသလံ အနိဒဿနအပ္ပဋိဃဉ္စ အဗျာကတံ အနိဒဿနအပ္ပဋိဃဉ္စ ဓမ္မံ ပဋိစ္စ နကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အကုသလံ အနိဒဿနအပ္ပဋိဃဉ္စ အဗျာကတံ အနိဒဿနအပ္ပဋိဃဉ္စ ဓမ္မံ ပဋိစ္စ နကုသလော နအနိဒဿနအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ ပန္နရသ။>
  text <၂-၁။ ဝေဒနာတ္တိက-ကုသလတ္တိကံ>
    text <၃၆>, <သုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နသုခါယ ဝေဒနာယ သမ္ပယုတ္တော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နဒုက္ခါယ ဝေဒနာယ သမ္ပယုတ္တော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နအဒုက္ခမသုခါယ ဝေဒနာယ သမ္ပယုတ္တော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နသုခါယ ဝေဒနာယ သမ္ပယုတ္တော နကုသလော စ နအဒုက္ခမသုခါယ ဝေဒနာယ သမ္ပယုတ္တော နကုသလော စ ဓမ္မာ ဥပ္ပဇ္ဇန္တိ ဟေတုပစ္စယာ။ သုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နဒုက္ခါယ ဝေဒနာယ သမ္ပယုတ္တော နကုသလော စ နအဒုက္ခမသုခါယ ဝေဒနာယ သမ္ပယုတ္တော နကုသလော စ ဓမ္မာ ဥပ္ပဇ္ဇန္တိ ဟေတုပစ္စယာ။ သုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နသုခါယ ဝေဒနာယ သမ္ပယုတ္တော နကုသလော စ နဒုက္ခါယ ဝေဒနာယ သမ္ပယုတ္တော နကုသလော စ ဓမ္မာ ဥပ္ပဇ္ဇန္တိ ဟေတုပစ္စယာ။ သုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နသုခါယ ဝေဒနာယ သမ္ပယုတ္တော နကုသလော စ နဒုက္ခါယ ဝေဒနာယ သမ္ပယုတ္တော နကုသလော စ နအဒုက္ခမသုခါယ ဝေဒနာယ သမ္ပယုတ္တော နကုသလော စ ဓမ္မာ ဥပ္ပဇ္ဇန္တိ ဟေတုပစ္စယာ။ သတ္တ။>
    text <အဒုက္ခမသုခါယ ဝေဒနာယ သမ္ပယုတ္တံ ကုသလံ ဓမ္မံ ပဋိစ္စ နအဒုက္ခမသုခါယ ဝေဒနာယ သမ္ပယုတ္တော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သတ္တ။ ဟေတုယာ စုဒ္ဒသ။>
    text <၃၇>, <သုခါယ ဝေဒနာယ သမ္ပယုတ္တံ အကုသလံ ဓမ္မံ ပဋိစ္စ နသုခါယ ဝေဒနာယ သမ္ပယုတ္တော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သတ္တ။>
    text <ဒုက္ခါယ ဝေဒနာယ သမ္ပယုတ္တံ အကုသလံ ဓမ္မံ ပဋိစ္စ နဒုက္ခါယ ဝေဒနာယ သမ္ပယုတ္တော နအကုသလော ဓမ္မော ဥပ္ပဇ္ဇတိ ဟေတုပစ္စယာ။ သတ္တ။>
    text <အဒုက္ခမသုခါယ ဝေဒနာယ သမ္ပယုတ္တံ အကုသလံ ဓမ္မံ ပဋိစ္စ နအဒုက္ခမသုခါယ ဝေဒနာယ သမ္ပယုတ္တော နအကုသလော ဓမ္မော ဥပ္ပဇ္ဇတိ ဟေတုပစ္စယာ။ သတ္တ။ ဧကဝီသတိ ပဉှာ။>
    text <၃၈>, <သုခါယ ဝေဒနာယ သမ္ပယုတ္တော အဗျာကတော ဓမ္မော နသုခါယ ဝေဒနာယ သမ္ပယုတ္တဿ နအဗျာကတဿ ဓမ္မဿ အာရမ္မဏပစ္စယေန ပစ္စယော။ သံခိတ္တံ။>
    text <အာရမ္မဏေ ဧကဝီသတိ။ ဒုက္ခါယ ဝေဒနာယ သမ္ပယုတ္တအဗျာကတမူလံ အဒုက္ခမသုခါယ ဝေဒနာယ သမ္ပယုတ္တအဗျာကတမူလမ္ပိ ကာတဗ္ဗံ။>
  text <၃-၁။ ဝိပါကတ္တိက-ကုသလတ္တိကံ>
    text <၃၉>, <ဝိပါကဓမ္မဓမ္မံ ကုသလံ ဓမ္မံ ပဋိစ္စ နဝိပါကဓမ္မဓမ္မော နကုသလော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ဝိပါကဓမ္မဓမ္မံ အကုသလံ ဓမ္မံ ပဋိစ္စ နဝိပါကဓမ္မဓမ္မော နအကုသလော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နေဝဝိပါကနဝိပါကဓမ္မဓမ္မံ အဗျာကတံ ဓမ္မံ ပစ္စယာ နနေဝဝိပါကနဝိပါကဓမ္မဓမ္မော နအဗျာကတော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၄-၁။ ဥပါဒိန္နတ္တိက-ကုသလတ္တိကံ>
    text <၄၀>, <အနုပါဒိန္နုပါဒာနိယံ ကုသလံ ဓမ္မံ ပဋိစ္စ နဥပါဒိန္နုပါဒာနိယော နကုသလော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အနုပါဒိန္နအနုပါဒာနိယံ ကုသလံ ဓမ္မံ ပဋိစ္စ နအနုပါဒိန္နအနုပါဒာနိယော နကုသလော ဓမ္မော ဥပ္ပဇ္ဇတိ ဟေတုပစ္စယာ။ တီဏိ ဟေတုယာ ဆ။>
    text <အနုပါဒိန္နုပါဒာနိယံ အကုသလံ ဓမ္မံ ပဋိစ္စ နဥပါဒိန္နုပါဒာနိယော နအကုသလော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ဥပါဒိန္နုပါဒာနိယံ အဗျာကတံ ဓမ္မံ ပစ္စယာ နဥပါဒိန္နုပါဒာနိယော နအဗျာကတော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
  text <၅-၁။ သံကိလိဋ္ဌတ္တိက-ကုသလတ္တိကံ>
    text <၄၁>, <အသံကိလိဋ္ဌသံကိလေသိကံ ကုသလံ ဓမ္မံ ပဋိစ္စ နသံကိလိဋ္ဌသံကိလေသိကော နကုသလော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အသံကိလိဋ္ဌအသံကိလေသိကံ ကုသလံ ဓမ္မံ ပဋိစ္စ နအသံကိလိဋ္ဌအသံကိလေသိကော နကုသလော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ ဆ။>
    text <သံကိလိဋ္ဌသံကိလေသိကံ အကုသလံ ဓမ္မံ ပဋိစ္စ နသံကိလိဋ္ဌသံကိလေသိကော နအကုသလော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အသံကိလိဋ္ဌသံကိလေသိကံ အဗျာကတံ ဓမ္မံ ပစ္စယာ နအသံကိလိဋ္ဌသံကိလေသိကော နအဗျာကတော ဓမ္မော ဥပ္ပဇ္ဇတိ ဟေတုပစ္စယာ။ သံခိတ္တံ။ ဟေတုယာ ဆ။ပေ။ အဝိဂတေ ဆ။>
  text <၆-၁။ ဝိတက္ကတ္တိက-ကုသလတ္တိကံ>
    text <၄၂>, <သဝိတက္ကသဝိစာရံ ကုသလံ ဓမ္မံ ပဋိစ္စ နသဝိတက္ကသဝိစာရော နကုသလော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အဝိတက္ကဝိစာရမတ္တံ ကုသလံ ဓမ္မံ ပဋိစ္စ နအဝိတက္ကဝိစာရမတ္တော နကုသလော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပန္နရသ။>
    text <သဝိတက္ကသဝိစာရံ အကုသလံ ဓမ္မံ ပဋိစ္စ နသဝိတက္ကသဝိစာရော နအကုသလော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
  text <၇-၁။ ပီတိတ္တိက-ကုသလတ္တိကံ>
    text <၄၃>, <ပီတိသဟဂတံ ကုသလံ ဓမ္မံ ပဋိစ္စ နပီတိသဟဂတော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သတ္တ။>
    text <သုခသဟဂတံ ကုသလံ ဓမ္မံ ပဋိစ္စ နသုခသဟဂတော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သတ္တ။>
    text <ဥပေက္ခါသဟဂတံ ကုသလံ ဓမ္မံ ပဋိစ္စ နဥပေက္ခါသဟဂတော နကုသလော ဓမ္မော ဥပ္ပဇ္ဇတိ ဟေတုပစ္စယာ။ သတ္တ။ ဝေဒနာတ္တိကသဒိသံ။ သံခိတ္တံ။>
  text <၂၂-၁။ သနိဒဿနတ္တိက-ကုသလတ္တိကံ>
    text <၄၄>, <အနိဒဿနအပ္ပဋိဃံ ကုသလံ ဓမ္မံ ပဋိစ္စ နအနိဒဿနအပ္ပဋိဃော နကုသလော ဓမ္မော ဥပ္ပဇ္ဇတိ ဟေတုပစ္စယာ။ အနိဒဿနအပ္ပဋိဃံ ကုသလံ ဓမ္မံ ပဋိစ္စ နသနိဒဿနသပ္ပဋိဃော နကုသလော ဓမ္မော ဥပ္ပဇ္ဇတိ ဟေတုပစ္စယာ။ပေ။ အနိဒဿနအပ္ပဋိဃံ ကုသလံ ဓမ္မံ ပဋိစ္စ နသနိဒဿနသပ္ပဋိဃော နကုသလော စ နအနိဒဿနသပ္ပဋိဃော နကုသလော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ အကုသလံ ဓမ္မံ ပဋိစ္စ နအနိဒဿနအပ္ပဋိဃော နအကုသလော ဓမ္မော ဥပ္ပဇ္ဇတိ ဟေတုပစ္စယာ။ အနိဒဿနအပ္ပဋိဃံ အကုသလံ ဓမ္မံ ပဋိစ္စ နသနိဒဿနသပ္ပဋိဃော နကုသလော ဓမ္မော ဥပ္ပဇ္ဇတိ ဟေတုပစ္စယာ။ပေ။ အနိဒဿနအပ္ပဋိဃံ အကုသလံ ဓမ္မံ ပဋိစ္စ နသနိဒဿနသပ္ပဋိဃော နကုသလော စ နအနိဒဿနသပ္ပဋိဃော နအကုသလော စ ဓမ္မာ ဥပ္ပဇ္ဇန္တိ ဟေတုပစ္စယာ သံခိတ္တံ။ ဟေတုယာ ဆ။ပေ။ အဝိဂတေ ဆ။>
    text <အနိဒဿနအပ္ပဋိဃံ အဗျာကတံ ဓမ္မံ ပစ္စယာ နသနိဒဿနသပ္ပဋိဃော နအဗျာကတော ဓမ္မော ဥပ္ပဇ္ဇတိ ဟေတုပစ္စယာ။ အနိဒဿနအပ္ပဋိဃံ အဗျာကတံ ဓမ္မံ ပစ္စယာ နအနိဒဿနသပ္ပဋိဃော နအဗျာကတော ဓမ္မော ဥပ္ပဇ္ဇတိ ဟေတုပစ္စယာ။ အနိဒဿနအပ္ပဋိဃံ အဗျာကတံ ဓမ္မံ ပစ္စယာ နသနိဒဿနသပ္ပဋိဃော နအဗျာကတော စ နအနိဒဿနသပ္ပဋိဃော နအဗျာကတော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ တီဏိ။ပေ။ အဝိဂတေ တီဏိ။>
  text <၂၂-၂။ သနိဒဿနတ္တိက-ဝေဒနာတ္တိကံ>
    text <၄၅>, <အနိဒဿနအပ္ပဋိဃံ သုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအနိဒဿနအပ္ပဋိဃော နသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ ဒုက္ခါယ ဝေဒနာယ သမ္ပယုတ္တံ ဓမ္မံ ပဋိစ္စ နအနိဒဿနအပ္ပဋိဃော နဒုက္ခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ အဒုက္ခမသုခါယ ဝေဒနာယ သမ္ပယုတ္တံ ဓမ္မံ ပဋိစ္စ နအနိဒဿနအပ္ပဋိဃော နအဒုက္ခမသုခါယ ဝေဒနာယ သမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
  text <၂၂-၃။ သနိဒဿနတ္တိက-ဝိပါကတ္တိကံ>
    text <၄၆>, <အနိဒဿနအပ္ပဋိဃံ ဝိပါကံ ဓမ္မံ ပဋိစ္စ နအနိဒဿနအပ္ပဋိဃော နဝိပါကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ ဝိပါကဓမ္မဓမ္မံ ပဋိစ္စ နအနိဒဿနအပ္ပဋိဃော နဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ နေဝဝိပါကနဝိပါကဓမ္မဓမ္မံ ပဋိစ္စ နသနိဒဿနသပ္ပဋိဃော နနေဝဝိပါကနဝိပါကဓမ္မဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၂၂-၄။ သနိဒဿနတ္တိက-ဥပါဒိန္နတ္တိကံ>
    text <၄၇>, <အနိဒဿနအပ္ပဋိဃံ ဥပါဒိန္နုပါဒာနိယံ ဓမ္မံ ပဋိစ္စ နအနိဒဿနအပ္ပဋိဃော နဥပါဒိန္နုပါဒာနိယော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <သနိဒဿနသပ္ပဋိဃော အနုပါဒိန္နုပါဒာနိယော ဓမ္မော နသနိဒဿနသပ္ပဋိဃဿ နအနုပါဒိန္နုပါဒာနိယဿ ဓမ္မဿ အာရမ္မဏပစ္စယေန ပစ္စယော။ သံခိတ္တံ။ အာရမ္မဏေ နဝ၊ အနန္တရေ တီဏိ။ပေ။ ဥပနိဿယေ ပုရေဇာတေ နဝ။ပေ။ အဝိဂတေ နဝ။>
    text <အနိဒဿနအပ္ပဋိဃံ အနုပါဒိန္နအနုပါဒာနိယံ ဓမ္မံ ပဋိစ္စ နအနိဒဿနအပ္ပဋိဃော နအနုပါဒိန္နအနုပါဒာနိယော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
  text <၂၂-၅။ သနိဒဿနတ္တိက-သံကိလိဋ္ဌတ္တိကံ>
    text <၄၈>, <အနိဒဿနအပ္ပဋိဃံ သံကိလိဋ္ဌသံကိလေသိကံ ဓမ္မံ ပဋိစ္စ နအနိဒဿနအပ္ပဋိဃော နသံကိလိဋ္ဌသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ အသံကိလိဋ္ဌသံကိလေသိကံ ဓမ္မံ ပစ္စယာ နသနိဒဿနသပ္ပဋိဃော နအသံကိလိဋ္ဌသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အနိဒဿနအပ္ပဋိဃံ အသံကိလိဋ္ဌအသံကိလေသိကံ ဓမ္မံ ပဋိစ္စ နအနိဒဿနအပ္ပဋိဃော နအသံကိလိဋ္ဌအသံကိလေသိကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
  text <၂၂-၆-၂၀။ သနိဒဿနတ္တိက-ဝိတက္ကတ္တိကာဒိ>
    text <၄၉>, <အနိဒဿနအပ္ပဋိဃံ သဝိတက္ကသဝိစာရံ ဓမ္မံ ပဋိစ္စ နအနိဒဿနအပ္ပဋိဃော နသဝိတက္ကသဝိစာရော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ အဝိတက္ကဝိစာရမတ္တံ ဓမ္မံ ပဋိစ္စ နအနိဒဿနအပ္ပဋိဃော နအဝိတက္ကဝိစာရမတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ အဝိတက္ကအဝိစာရံ ဓမ္မံ ပဋိစ္စ နသနိဒဿနသပ္ပဋိဃော နအဝိတက္ကအဝိစာရော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၂၂-၂၁။ သနိဒဿနတ္တိက-အဇ္ဈတ္တာရမ္မဏတ္တိကံ>
    text <၅၀>, <အနိဒဿနအပ္ပဋိဃံ အဇ္ဈတ္တာရမ္မဏံ ဓမ္မံ ပဋိစ္စ နအနိဒဿနအပ္ပဋိဃော နအဇ္ဈတ္တာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဆ။>
    text <အနိဒဿနအပ္ပဋိဃံ ဗဟိဒ္ဓါရမ္မဏံ ဓမ္မံ ပဋိစ္စ နအနိဒဿနအပ္ပဋိဃော နဗဟိဒ္ဓါရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ အနိဒဿနအပ္ပဋိဃံ ဗဟိဒ္ဓါရမ္မဏံ ဓမ္မံ ပဋိစ္စ နသနိဒဿနသပ္ပဋိဃော နဗဟိဒ္ဓါရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ အနိဒဿနအပ္ပဋိဃံ ဗဟိဒ္ဓါရမ္မဏံ ဓမ္မံ ပဋိစ္စ နအနိဒဿနသပ္ပဋိဃော နဗဟိဒ္ဓါရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ပေ။ အနိဒဿနအပ္ပဋိဃံ ဗဟိဒ္ဓါရမ္မဏံ ဓမ္မံ ပဋိစ္စ နသနိဒဿနသပ္ပဋိဃော နဗဟိဒ္ဓါရမ္မဏော စ နအနိဒဿနသပ္ပဋိဃော နဗဟိဒ္ဓါရမ္မဏော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ ဆ။ပေ။ အဝိဂတေ ဆ။ ပဉှာဝါရံ ဝိတ္ထာရေတဗ္ဗံ။>
    stand <ဓမ္မာနုလောမပစ္စနီယေ တိကတိကပဋ္ဌာနံ နိဋ္ဌိတံ။>
