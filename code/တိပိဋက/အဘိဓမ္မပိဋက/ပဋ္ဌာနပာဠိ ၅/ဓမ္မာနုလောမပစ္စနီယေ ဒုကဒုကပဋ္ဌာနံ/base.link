text <ဓမ္မာနုလောမပစ္စနီယေ ဒုကဒုကပဋ္ဌာနံ>
  text <၁-၁။ ဟေတုဒုက-သဟေတုကဒုကံ>
    text <၁>, <ဟေတုံ သဟေတုကံ ဓမ္မံ ပဋိစ္စ နဟေတု နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ နဟေတုံ သဟေတုကံ ဓမ္မံ ပဋိစ္စ နဟေတု နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုံ သဟေတုကဉ္စ နဟေတုံ သဟေတုကဉ္စ ဓမ္မံ ပဋိစ္စ နဟေတု နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ သံခိတ္တံ။ ဟေတုယာ တီဏိ၊ အာရမ္မဏေ ဧကံ။ပေ။ အဝိဂတေ ပဉ္စ။>
    text <၂>, <နဟေတုံ သဟေတုကံ ဓမ္မံ ပဋိစ္စ နနဟေတု နသဟေတုကော ဓမ္မော ဥပ္ပဇ္ဇတိ နဟေတုပစ္စယာ။ သံခိတ္တံ။ နဟေတုယာ ဧကံ၊ နအာရမ္မဏေ တီဏိ။ပေ။ နောဝိဂတေ တီဏိ။>
    text <သဟဇာတဝါရမ္ပိ။ပေ။ သမ္ပယုတ္တဝါရမ္ပိ ပဋိစ္စဝါရသဒိသံ။>
    text <ဟေတု-အာရမ္မဏပစ္စယာ>
      text <၃>, <ဟေတု သဟေတုကော ဓမ္မော နဟေတုဿ နသဟေတုကဿ ဓမ္မဿ ဟေတုပစ္စယေန ပစ္စယော။ ၁>
      text <ဟေတု သဟေတုကော ဓမ္မော နဟေတုဿ နသဟေတုကဿ ဓမ္မဿ အာရမ္မဏပစ္စယေန ပစ္စယော။ ဟေတု သဟေတုကော ဓမ္မော နနဟေတုဿ နသဟေတုကဿ ဓမ္မဿ အာရမ္မဏပစ္စယေန ပစ္စယော။ ဟေတု သဟေတုကော ဓမ္မော နဟေတုဿ နသဟေတုကဿ စ နနဟေတုဿ နသဟေတုကဿ စ ဓမ္မဿ အာရမ္မဏပစ္စယေန ပစ္စယော။ ၃>
      text <နဟေတု သဟေတုကော ဓမ္မော နနဟေတုဿ နသဟေတုကဿ ဓမ္မဿ အာရမ္မဏပစ္စယေန ပစ္စယော။ နဟေတု သဟေတုကော ဓမ္မော နဟေတုဿ နသဟေတုကဿ ဓမ္မဿ အာရမ္မဏပစ္စယေန ပစ္စယော။ နဟေတု သဟေတုကော ဓမ္မော နဟေတုဿ နသဟေတုကဿ စ နနဟေတုဿ နသဟေတုကဿ စ ဓမ္မဿ အာရမ္မဏပစ္စယေန ပစ္စယော။ ၃ သံခိတ္တံ။>
      text <ဟေတုယာ ဧကံ၊ အာရမ္မဏေ ဆ၊ အဓိပတိယာ ဒွေ။ပေ။ အဝိဂတေ ပဉ္စ။ ပဉှာဝါရံ ဝိတ္ထာရေတဗ္ဗံ။>
      text <၄>, <ဟေတုံ အဟေတုကံ ဓမ္မံ ပဋိစ္စ နဟေတု နအဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ၁>
      text <နဟေတုံ အဟေတုကံ ဓမ္မံ ပဋိစ္စ နနဟေတု နအဟေတုကော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ သံခိတ္တံ။ ဟေတုယာ စတ္တာရိ။>
  text <၁-၂။ ဟေတုဒုက-ဟေတုသမ္ပယုတ္တဒုကံ>
    text <၅>, <ဟေတုံ ဟေတုသမ္ပယုတ္တံ ဓမ္မံ ပဋိစ္စ နဟေတု နဟေတုသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ သဟေတုကသဒိသံ။>
    text <ဟေတုံ ဟေတုဝိပ္ပယုတ္တံ ဓမ္မံ ပဋိစ္စ နဟေတု နဟေတုဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ၁>
    text <နဟေတုံ ဟေတုဝိပ္ပယုတ္တံ ဓမ္မံ ပဋိစ္စ နနဟေတု နဟေတုဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ စတ္တာရိ။>
  text <၁-၃-၅။ ဟေတုဒုက-ဟေတုသဟေတုကာဒိဒုကာနိ>
    text <၆>, <ဟေတုံ ဟေတုဉ္စေဝ သဟေတုကဉ္စ ဓမ္မံ ပဋိစ္စ နဟေတု နဟေတု စေဝ နအဟေတုကော စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <နဟေတုံ သဟေတုကဉ္စေဝ န စ ဟေတုံ ဓမ္မံ ပဋိစ္စ နနဟေတု နအဟေတုကော စေဝ နနဟေတု စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <၇>, <ဟေတုံ ဟေတုဉ္စေဝ ဟေတုသမ္ပယုတ္တဉ္စ ဓမ္မံ ပဋိစ္စ နဟေတု နဟေတု စေဝ နဟေတုဝိပ္ပယုတ္တော စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <နဟေတုံ ဟေတုသမ္ပယုတ္တဉ္စေဝ န စ ဟေတုံ ဓမ္မံ ပဋိစ္စ နနဟေတု နဟေတုဝိပ္ပယုတ္တော စေဝ နနဟေတု စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <၈>, <နဟေတုံ နဟေတုံ သဟေတုကံ ဓမ္မံ ပဋိစ္စ နဟေတု နဟေတု နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ အဓိပတိယာ ဧကံ။>
    text <နဟေတုံ နဟေတုံ အဟေတုကံ ဓမ္မံ ပဋိစ္စ နဟေတု နဟေတု နအဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
  text <၁-၆-၁၂။ ဟေတုဒုက-စူဠန္တရဒုကာဒိ>
    text <၉>, <နဟေတု အပ္ပစ္စယော ဓမ္မော နနဟေတုဿ နအပ္ပစ္စယဿ ဓမ္မဿ အာရမ္မဏပစ္စယေန ပစ္စယော။ပေ။ နဟေတု အပ္ပစ္စယော ဓမ္မော နဟေတုဿ နအပ္ပစ္စယဿ ဓမ္မဿ အာရမ္မဏပစ္စယေန ပစ္စယော။ နဟေတု အပ္ပစ္စယော ဓမ္မော နဟေတုဿ နအပ္ပစ္စယဿ စ နနဟေတုဿ နအပ္ပစ္စယဿ စ ဓမ္မဿ အာရမ္မဏပစ္စယေန ပစ္စယော။ပေ။ အသင်္ခတံ အပ္ပစ္စယသဒိသံ။>
    text <၁၀>, <နဟေတု သနိဒဿနော ဓမ္မော နနဟေတုဿ နသနိဒဿနဿ ဓမ္မဿ အာရမ္မဏပစ္စယေန ပစ္စယော။ နဟေတု သနိဒဿနော ဓမ္မော နဟေတုဿ နသနိဒဿနဿ ဓမ္မဿ အာရမ္မဏပစ္စယေန ပစ္စယော။ နဟေတု သနိဒဿနော ဓမ္မော နဟေတုဿ နသနိဒဿနဿ စ နနဟေတုဿ နသနိဒဿနဿ စ ဓမ္မဿ အာရမ္မဏပစ္စယေန ပစ္စယော။ အာရမ္မဏေ တီဏိ။>
    text <ဟေတုံ အနိဒဿနံ ဓမ္မံ ပဋိစ္စ နဟေတု နအနိဒဿနော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၁၁>, <နဟေတုံ သပ္ပဋိဃံ ဓမ္မံ ပဋိစ္စ နဟေတု နသပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <ဟေတုံ အပ္ပဋိဃံ ဓမ္မံ ပဋိစ္စ နဟေတု နအပ္ပဋိဃော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၁၂>, <နဟေတုံ ရူပိံ ဓမ္မံ ပဋိစ္စ နနဟေတု နရူပီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ဟေတုံ အရူပိံ ဓမ္မံ ပဋိစ္စ နဟေတု နအရူပီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၁၃>, <နဟေတုံ လောကိယံ ဓမ္မံ ပစ္စယာ နနဟေတု နလောကိယော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ဟေတုံ လောကုတ္တရံ ဓမ္မံ ပဋိစ္စ နဟေတု နလောကုတ္တရော ဓမ္မော ဥပ္ပဇ္ဇတိ ဟေတုပစ္စယာ။ နဟေတုံ လောကုတ္တရံ ဓမ္မံ ပဋိစ္စ နဟေတု နလောကုတ္တရော ဓမ္မော ဥပ္ပဇ္ဇတိ ဟေတုပစ္စယာ။ ဟေတုံ လောကုတ္တရဉ္စ နဟေတုံ လောကုတ္တရဉ္စ ဓမ္မံ ပဋိစ္စ နဟေတု နလောကုတ္တရော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၁၄>, <ဟေတုံ ကေနစိ ဝိညေယျံ ဓမ္မံ ပဋိစ္စ နဟေတု နကေနစိ ဝိညေယျော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ဟေတုံ နကေနစိ ဝိညေယျံ ဓမ္မံ ပဋိစ္စ နဟေတု နနကေနစိ ဝိညေယျော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
  text <၁-၁၃-၁၈။ ဟေတုဒုက-အာသဝဂေါစ္ဆကံ>
    text <၁၅>, <ဟေတုံ အာသဝံ ဓမ္မံ ပဋိစ္စ နဟေတု နအာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
    text <ဟေတုံ နောအာသဝံ ဓမ္မံ ပဋိစ္စ နနဟေတု နနောအာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
    text <၁၆>, <နဟေတုံ သာသဝံ ဓမ္မံ ပစ္စယာ နနဟေတု နသာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ဟေတုံ အနာသဝံ ဓမ္မံ ပဋိစ္စ နဟေတု နအနာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၁၇>, <ဟေတုံ အာသဝသမ္ပယုတ္တံ ဓမ္မံ ပဋိစ္စ နဟေတု နအာသဝသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ဟေတုံ အာသဝဝိပ္ပယုတ္တံ ဓမ္မံ ပဋိစ္စ နဟေတု နအာသဝဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၁၈>, <ဟေတုံ အာသဝဉ္စေဝ သာသဝဉ္စ ဓမ္မံ ပဋိစ္စ နဟေတု နအာသဝေါ စေဝ နအနာသဝေါ စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
    text <ဟေတုံ သာသဝဉ္စေဝ နော စ အာသဝံ ဓမ္မံ ပဋိစ္စ နနဟေတု နအနာသဝေါ စေဝ နနော စ အာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
    text <၁၉>, <ဟေတုံ အာသဝဉ္စေဝ အာသဝသမ္ပယုတ္တဉ္စ ဓမ္မံ ပဋိစ္စ နဟေတု နအာသဝေါ စေဝ နအာသဝဝိပ္ပယုတ္တော စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ အာသဝသမ္ပယုတ္တဉ္စေဝ နော စ အာသဝံ ဓမ္မံ ပဋိစ္စ နနဟေတု နအာသဝဝိပ္ပယုတ္တော စေဝ နနောအာသဝေါ စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၂၀>, <နဟေတုံ အာသဝဝိပ္ပယုတ္တံ သာသဝံ ဓမ္မံ ပစ္စယာ နနဟေတု အာသဝဝိပ္ပယုတ္တော နသာသဝေါ ဓမ္မော ဥပ္ပဇ္ဇတိ ဟေတုပစ္စယာ။ လောကိယသဒိသံ။>
    text <ဟေတုံ အာသဝဝိပ္ပယုတ္တံ အနာသဝံ ဓမ္မံ ပဋိစ္စ နဟေတု အာသဝဝိပ္ပယုတ္တော နအနာသဝေါ ဓမ္မော ဥပ္ပဇ္ဇတိ ဟေတုပစ္စယာ။ နဟေတုံ အာသဝဝိပ္ပယုတ္တံ အနာသဝံ ဓမ္မံ ပဋိစ္စ နဟေတု အာသဝဝိပ္ပယုတ္တော နအနာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုံ အာသဝဝိပ္ပယုတ္တံ အနာသဝဉ္စ နဟေတုံ အာသဝဝိပ္ပယုတ္တံ အနာသဝဉ္စ ဓမ္မံ ပဋိစ္စ နဟေတု အာသဝဝိပ္ပယုတ္တော နအနာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၁-၁၉-၅၃။ ဟေတုဒုက-သညောဇနာဒိဂေါစ္ဆကံ>
    text <၂၁>, <ဟေတုံ သညောဇနံ ဓမ္မံ ပဋိစ္စ နဟေတု နောသညောဇနော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၂၂>, <ဟေတုံ ဂန္ထံ ဓမ္မံ ပဋိစ္စ နဟေတု နောဂန္ထော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <၂၃>, <ဟေတုံ ဩဃံ ဓမ္မံ ပဋိစ္စ နဟေတု နောဩဃော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
    text <၂၄>, <ဟေတုံ ယောဂံ ဓမ္မံ ပဋိစ္စ နဟေတု နောယောဂေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
    text <၂၅>, <ဟေတုံ နီဝရဏံ ဓမ္မံ ပဋိစ္စ နဟေတု နောနီဝရဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၂၆>, <နဟေတုံ ပရာမာသံ ဓမ္မံ ပဋိစ္စ နနဟေတု နောပရာမာသော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၁-၅၄-၈၁။ ဟေတုဒုက-မဟန္တရဒုကာဒိ>
    text <၂၇>, <ဟေတုံ သာရမ္မဏံ ဓမ္မံ ပဋိစ္စ နဟေတု နသာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ အနာရမ္မဏံ ဓမ္မံ ပဋိစ္စ နနဟေတု နအနာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၂၈>, <နဟေတုံ စိတ္တံ ဓမ္မံ ပဋိစ္စ နနဟေတု နောစိတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ဟေတုံ နောစိတ္တံ ဓမ္မံ ပဋိစ္စ နဟေတု နနောစိတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၂၉>, <ဟေတုံ စေတသိကံ ဓမ္မံ ပဋိစ္စ နဟေတု နစေတသိကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ အစေတသိကံ ဓမ္မံ ပဋိစ္စ နနဟေတု နအစေတသိကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၀>, <ဟေတုံ စိတ္တသမ္ပယုတ္တံ ဓမ္မံ ပဋိစ္စ နဟေတု နစိတ္တသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ စိတ္တဝိပ္ပယုတ္တံ ဓမ္မံ ပဋိစ္စ နနဟေတု နစိတ္တဝိပ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၁>, <ဟေတုံ စိတ္တသံသဋ္ဌံ ဓမ္မံ ပဋိစ္စ နဟေတု နစိတ္တသံသဋ္ဌော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ စိတ္တဝိသံသဋ္ဌံ ဓမ္မံ ပဋိစ္စ နနဟေတု နစိတ္တဝိသံသဋ္ဌော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၂>, <ဟေတုံ စိတ္တသမုဋ္ဌာနံ ဓမ္မံ ပဋိစ္စ နဟေတု နောစိတ္တသမုဋ္ဌာနော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နောစိတ္တသမုဋ္ဌာနံ ဓမ္မံ ပဋိစ္စ နနဟေတု နနောစိတ္တသမုဋ္ဌာနော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၃>, <ဟေတုံ စိတ္တသဟဘုံ ဓမ္မံ ပဋိစ္စ နဟေတု နောစိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နောစိတ္တသဟဘုံ ဓမ္မံ ပဋိစ္စ နနဟေတု နနောစိတ္တသဟဘူ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၄>, <ဟေတုံ စိတ္တာနုပရိဝတ္တိံ ဓမ္မံ ပဋိစ္စ နဟေတု နောစိတ္တာနုပရိဝတ္တီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နောစိတ္တာနုပရိဝတ္တိံ ဓမ္မံ ပဋိစ္စ နနဟေတု နနောစိတ္တာနုပရိဝတ္တီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၅>, <ဟေတုံ စိတ္တသံသဋ္ဌသမုဋ္ဌာနံ ဓမ္မံ ပဋိစ္စ နဟေတု နောစိတ္တသံသဋ္ဌသမုဋ္ဌာနော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နောစိတ္တသံသဋ္ဌသမုဋ္ဌာနံ ဓမ္မံ ပဋိစ္စ နနဟေတု နနောစိတ္တသံသဋ္ဌသမုဋ္ဌာနော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၆>, <ဟေတုံ စိတ္တသံသဋ္ဌသမုဋ္ဌာနသဟဘုံ ဓမ္မံ ပဋိစ္စ နဟေတု နောစိတ္တသံသဋ္ဌသမုဋ္ဌာနသဟဘူ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နောစိတ္တသံသဋ္ဌသမုဋ္ဌာနသဟဘုံ ဓမ္မံ ပဋိစ္စ နနဟေတု နနောစိတ္တသံသဋ္ဌသမုဋ္ဌာနသဟဘူ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၃၇>, <ဟေတုံ စိတ္တသံသဋ္ဌသမုဋ္ဌာနာနုပရိဝတ္တိံ ဓမ္မံ ပဋိစ္စ နဟေတု နောစိတ္တသံသဋ္ဌသမုဋ္ဌာနာနုပရိဝတ္တီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နောစိတ္တသံသဋ္ဌသမုဋ္ဌာနာနုပရိဝတ္တိံ ဓမ္မံ ပဋိစ္စ နနဟေတု နနောစိတ္တသံသဋ္ဌသမုဋ္ဌာနာနုပရိဝတ္တီ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ သံခိတ္တံ။ နယဝသေန ဝိတ္ထာရေတဗ္ဗံ။>
  text <၁-၈၂-၉၈။ ဟေတုဒုက-ဒဿနေနပဟာတဗ္ဗဒုကာဒိ>
    text <၃၈>, <ဟေတုံ ဒဿနေန ပဟာတဗ္ဗံ ဓမ္မံ ပဋိစ္စ နဟေတု နဒဿနေန ပဟာတဗ္ဗော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နဒဿနေန ပဟာတဗ္ဗံ ဓမ္မံ ပစ္စယာ နနဟေတု နနဒဿနေန ပဟာတဗ္ဗော ဓမ္မော ဥပ္ပဇ္ဇတိ ဟေတုပစ္စယာ။ တီဏိမေဝ။>
    text <၃၉>, <ဟေတုံ ဒဿနေန ပဟာတဗ္ဗဟေတုကံ ဓမ္မံ ပဋိစ္စ နဟေတု နဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ နဒဿနေန ပဟာတဗ္ဗဟေတုကံ ဓမ္မံ ပဋိစ္စ နနဟေတု နနဒဿနေန ပဟာတဗ္ဗဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
  text <၁-၉၉။ ဟေတုဒုက-သရဏဒုကံ>
    text <၄၀>, <ဟေတုံ သရဏံ ဓမ္မံ ပဋိစ္စ နဟေတု နသရဏော ဓမ္မော ဥပ္ပဇ္ဇတိ ဟေတုပစ္စယာ။ နဟေတုံ သရဏံ ဓမ္မံ ပဋိစ္စ နဟေတု နသရဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုံ သရဏဉ္စ နဟေတုံ သရဏဉ္စ ဓမ္မံ ပဋိစ္စ နဟေတု နသရဏော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <နဟေတုံ အရဏံ ဓမ္မံ ပစ္စယာ နနဟေတု နအရဏော ဓမ္မော ဥပ္ပဇ္ဇတိ ဟေတုပစ္စယာ။ နဟေတုံ အရဏံ ဓမ္မံ ပစ္စယာ နဟေတု နအရဏော ဓမ္မော ဥပ္ပဇ္ဇတိ ဟေတုပစ္စယာ။ နဟေတုံ အရဏံ ဓမ္မံ ပစ္စယာ နဟေတု နအရဏော စ နနဟေတု နအရဏော စ ဓမ္မာ ဥပ္ပဇ္ဇန္တိ ဟေတုပစ္စယာ။ ဟေတုယာ တီဏိ။>
  text <၂-၁။ သဟေတုကဒုက-ဟေတုဒုကံ>
    text <၄၁>, <သဟေတုကံ ဟေတုံ ဓမ္မံ ပဋိစ္စ နသဟေတုကော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အဟေတုကံ ဟေတုံ ဓမ္မံ ပဋိစ္စ နအဟေတုကော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ ဆ။>
    text <သဟေတုကံ နဟေတုံ ဓမ္မံ ပဋိစ္စ နအဟေတုကော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၃-၁။ ဟေတုသမ္ပယုတ္တဒုက-ဟေတုဒုကံ>
    text <၄၂>, <ဟေတုသမ္ပယုတ္တံ ဟေတုံ ဓမ္မံ ပဋိစ္စ နဟေတုသမ္ပယုတ္တော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <ဟေတုဝိပ္ပယုတ္တံ ဟေတုံ ဓမ္မံ ပဋိစ္စ နဟေတုဝိပ္ပယုတ္တော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ ဆ။>
    text <ဟေတုသမ္ပယုတ္တံ နဟေတုံ ဓမ္မံ ပဋိစ္စ နဟေတုဝိပ္ပယုတ္တော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၄-၁။ ဟေတုသဟေတုကဒုက-ဟေတုဒုကံ>
    text <၄၃>, <ဟေတုဉ္စေဝ သဟေတုကံ ဟေတုံ ဓမ္မံ ပဋိစ္စ နဟေတု စေဝ နအဟေတုကော စ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <သဟေတုကဉ္စေဝ န စ ဟေတုံ နဟေတုံ ဓမ္မံ ပဋိစ္စ နအဟေတုကော စေဝ နန စ ဟေတု နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
  text <၅-၁။ ဟေတုဟေတုသမ္ပယုတ္တဒုက-ဟေတုဒုကံ>
    text <၄၄>, <ဟေတုဉ္စေဝ ဟေတုသမ္ပယုတ္တဉ္စ ဟေတုံ ဓမ္မံ ပဋိစ္စ နဟေတု စေဝ နဟေတုဝိပ္ပယုတ္တော စ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <ဟေတုသမ္ပယုတ္တဉ္စေဝ န စ ဟေတုံ နဟေတုံ ဓမ္မံ ပဋိစ္စ နဟေတုဝိပ္ပယုတ္တော စေဝ နန စ ဟေတု နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
  text <၇-၁၃-၁။ စူဠန္တရဒုကာဒိ-ဟေတုဒုကံ>
    text <၄၅>, <သပ္ပစ္စယံ ဟေတုံ ဓမ္မံ ပဋိစ္စ နအပ္ပစ္စယော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <သပ္ပစ္စယံ နဟေတုံ ဓမ္မံ ပဋိစ္စ နအပ္ပစ္စယော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။ သင်္ခတံ သပ္ပစ္စယသဒိသံ။>
    text <၄၆>, <အနိဒဿနံ ဟေတုံ ဓမ္မံ ပဋိစ္စ နအနိဒဿနော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အနိဒဿနံ နဟေတုံ ဓမ္မံ ပဋိစ္စ နသနိဒဿနော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <၄၇>, <အပ္ပဋိဃံ ဟေတုံ ဓမ္မံ ပဋိစ္စ နအပ္ပဋိဃော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အပ္ပဋိဃံ နဟေတုံ ဓမ္မံ ပဋိစ္စ နသပ္ပဋိဃော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <၄၈>, <အရူပိံ ဟေတုံ ဓမ္မံ ပဋိစ္စ နအရူပီ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ရူပိံ နဟေတုံ ဓမ္မံ ပဋိစ္စ နရူပီ နနဟေတု ဓမ္မော ဥပ္ပဇ္ဇတိ ဟေတုပစ္စယာ။>
    text <အရူပိံ နဟေတုံ ဓမ္မံ ပဋိစ္စ နအရူပီ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၄၉>, <လောကိယံ ဟေတုံ ဓမ္မံ ပဋိစ္စ နလောကုတ္တရော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <လောကုတ္တရံ ဟေတုံ ဓမ္မံ ပဋိစ္စ နလောကုတ္တရော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ စတ္တာရိ။>
    text <လောကိယံ နဟေတုံ ဓမ္မံ ပဋိစ္စ နလောကုတ္တရော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <လောကုတ္တရံ နဟေတုံ ဓမ္မံ ပဋိစ္စ နလောကိယော နနဟေတု ဓမ္မော ဥပ္ပဇ္ဇတိ ဟေတုပစ္စယာ ဧကံ။ ဟေတုယာ ဒွေ။>
    text <၅၀>, <ကေနစိ ဝိညေယျံ ဟေတုံ ဓမ္မံ ပဋိစ္စ နကေနစိ ဝိညေယျော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <နကေနစိ ဝိညေယျံ ဟေတုံ ဓမ္မံ ပဋိစ္စ နနကေနစိ ဝိညေယျော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <ကေနစိ ဝိညေယျံ ဟေတုဉ္စ နကေနစိ ဝိညေယျံ ဟေတုဉ္စ ဓမ္မံ ပဋိစ္စ နကေနစိ ဝိညေယျော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
    text <ကေနစိ ဝိညေယျံ နဟေတုံ ဓမ္မံ ပဋိစ္စ နကေနစိ ဝိညေယျော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ နဝ။>
  text <၁၄-၁။ အာသဝဒုက-ဟေတုဒုကံ>
    text <၅၁>, <အာသဝံ ဟေတုံ ဓမ္မံ ပဋိစ္စ နောအာသဝေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <နောအာသဝံ ဟေတုံ ဓမ္မံ ပဋိစ္စ နနောအာသဝေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အာသဝံ ဟေတုဉ္စ နောအာသဝံ ဟေတုဉ္စ ဓမ္မံ ပဋိစ္စ နောအာသဝေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ သဗ္ဗတ္ထ ပဉ္စ။>
    text <နောအာသဝံ နဟေတုံ ဓမ္မံ ပဋိစ္စ နနောအာသဝေါ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
  text <၁၅-၁။ သာသဝဒုက-ဟေတုဒုကံ>
    text <၅၂>, <သာသဝံ ဟေတုံ ဓမ္မံ ပဋိစ္စ နအနာသဝေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အနာသဝံ ဟေတုံ ဓမ္မံ ပဋိစ္စ နအနာသဝေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ စတ္တာရိ။ လောကိယဒုကသဒိသံ။>
  text <၁၆-၁။ အာသဝသမ္ပယုတ္တဒုက-ဟေတုဒုကံ>
    text <၅၃>, <အာသဝသမ္ပယုတ္တံ ဟေတုံ ဓမ္မံ ပဋိစ္စ နအာသဝသမ္ပယုတ္တော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အာသဝဝိပ္ပယုတ္တံ ဟေတုံ ဓမ္မံ ပဋိစ္စ နအာသဝဝိပ္ပယုတ္တော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အာသဝသမ္ပယုတ္တံ ဟေတုဉ္စ အာသဝဝိပ္ပယုတ္တံ ဟေတုဉ္စ ဓမ္မံ ပဋိစ္စ နအာသဝသမ္ပယုတ္တော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ နဝ။>
    text <အာသဝသမ္ပယုတ္တံ နဟေတုံ ဓမ္မံ ပဋိစ္စ နအာသဝသမ္ပယုတ္တော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အာသဝဝိပ္ပယုတ္တံ နဟေတုံ ဓမ္မံ ပဋိစ္စ နအာသဝသမ္ပယုတ္တော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ စတ္တာရိ။>
  text <၁၇-၁။ အာသဝသာသဝဒုက-ဟေတုဒုကံ>
    text <၅၄>, <အာသဝဉ္စေဝ သာသဝဉ္စ ဟေတုံ ဓမ္မံ ပဋိစ္စ နအာသဝေါ စေဝ နအနာသဝေါ စ နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <သာသဝဉ္စေဝ နော စ အာသဝံ ဟေတုံ ဓမ္မံ ပဋိစ္စ နအာသဝေါ စေဝ နအနာသဝေါ စ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အာသဝဉ္စေဝ သာသဝံ ဟေတုဉ္စ သာသဝဉ္စေဝ နော စ အာသဝံ ဟေတုဉ္စ ဓမ္မံ ပဋိစ္စ နအာသဝေါ စေဝ နအနာသဝေါ စ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ပဉ္စ။>
    text <အာသဝဉ္စေဝ သာသဝဉ္စ နဟေတုံ ဓမ္မံ ပဋိစ္စ နအနာသဝေါ စေဝ နနောအာသဝေါ စ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ပဉ္စ။>
  text <၁၈-၁။ အာသဝအာသဝသမ္ပယုတ္တဒုက-ဟေတုဒုကံ>
    text <၅၅>, <အာသဝဉ္စေဝ အာသဝသမ္ပယုတ္တဉ္စ ဟေတုံ ဓမ္မံ ပဋိစ္စ နအာသဝေါ စေဝ နအာသဝဝိပ္ပယုတ္တော စ နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အာသဝသမ္ပယုတ္တဉ္စေဝ နော စ အာသဝံ ဟေတုံ ဓမ္မံ ပဋိစ္စ နအာသဝေါ စေဝ နအာသဝဝိပ္ပယုတ္တော စ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ စတ္တာရိ။>
    text <အာသဝဉ္စေဝ အာသဝသမ္ပယုတ္တဉ္စ နဟေတုံ ဓမ္မံ ပဋိစ္စ နအာသဝဝိပ္ပယုတ္တော စေဝ နနော စ အာသဝေါ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အာသဝသမ္ပယုတ္တဉ္စေဝ နော စ အာသဝံ နဟေတုံ ဓမ္မံ ပဋိစ္စ နအာသဝဝိပ္ပယုတ္တော စေဝ နနော စ အာသဝေါ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ စတ္တာရိ။>
  text <၁၉-၁။ အာသဝဝိပ္ပယုတ္တသာသဝဒုက-ဟေတုဒုကံ>
    text <၅၆>, <အာသဝဝိပ္ပယုတ္တံ သာသဝံ ဟေတုံ ဓမ္မံ ပဋိစ္စ အာသဝဝိပ္ပယုတ္တော နအနာသဝေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အာသဝဝိပ္ပယုတ္တံ အနာသဝံ ဟေတုံ ဓမ္မံ ပဋိစ္စ အာသဝဝိပ္ပယုတ္တော နအနာသဝေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ ဟေတုယာ စတ္တာရိ။>
    text <အာသဝဝိပ္ပယုတ္တံ သာသဝံ နဟေတုံ ဓမ္မံ ပဋိစ္စ အာသဝဝိပ္ပယုတ္တော နအနာသဝေါ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ အာသဝဝိပ္ပယုတ္တံ အနာသဝံ နဟေတုံ ဓမ္မံ ပဋိစ္စ အာသဝဝိပ္ပယုတ္တော နသာသဝေါ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဒွေ။>
  text <၂၀-၅၄-၁။ သညောဇနဂေါစ္ဆကာဒိ-ဟေတုဒုကံ>
    text <၅၇>, <သညောဇနံ ဟေတုံ ဓမ္မံ ပဋိစ္စ နောသညောဇနော နဟေတု ဓမ္မော ဥပ္ပဇ္ဇတိ ဟေတုပစ္စယာ။>
    text <၅၈>, <ဂန္ထံ ဟေတုံ ဓမ္မံ ပဋိစ္စ နောဂန္ထော နဟေတု ဓမ္မော ဥပ္ပဇ္ဇတိ ဟေတုပစ္စယာ။>
    text <၅၉>, <ဩဃံ ဟေတုံ ဓမ္မံ ပဋိစ္စ နောဩဃော နဟေတု ဓမ္မော ဥပ္ပဇ္ဇတိ ဟေတုပစ္စယာ။>
    text <၆၀>, <ယောဂံ ဟေတုံ ဓမ္မံ ပဋိစ္စ နောယောဂေါ နဟေတု ဓမ္မော ဥပ္ပဇ္ဇတိ ဟေတုပစ္စယာ။>
    text <၆၁>, <နီဝရဏံ ဟေတုံ ဓမ္မံ ပဋိစ္စ နောနီဝရဏော နဟေတု ဓမ္မော ဥပ္ပဇ္ဇတိ ဟေတုပစ္စယာ။>
    text <၆၂>, <နောပရာမာသံ ဟေတုံ ဓမ္မံ ပဋိစ္စ နနောပရာမာသော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
  text <၅၅-၆၈-၁။ မဟန္တရဒုကာဒိ-ဟေတုဒုကံ>
    text <၆၃>, <သာရမ္မဏံ ဟေတုံ ဓမ္မံ ပဋိစ္စ နသာရမ္မဏော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <သာရမ္မဏံ နဟေတုံ ဓမ္မံ ပဋိစ္စ နအနာရမ္မဏော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ အနာရမ္မဏံ နဟေတုံ ဓမ္မံ ပဋိစ္စ နအနာရမ္မဏော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ သာရမ္မဏံ နဟေတုဉ္စ အနာရမ္မဏံ နဟေတုဉ္စ ဓမ္မံ ပဋိစ္စ နအနာရမ္မဏော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၆၄>, <နောစိတ္တံ ဟေတုံ ဓမ္မံ ပဋိစ္စ နနောစိတ္တော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <စိတ္တံ နဟေတုံ ဓမ္မံ ပဋိစ္စ နောစိတ္တော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၆၅>, <စေတသိကံ ဟေတုံ ဓမ္မံ ပဋိစ္စ နစေတသိကော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <စေတသိကံ နဟေတုံ ဓမ္မံ ပဋိစ္စ နအစေတသိကော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၆၆>, <စိတ္တသမ္ပယုတ္တံ ဟေတုံ ဓမ္မံ ပဋိစ္စ နစိတ္တသမ္ပယုတ္တော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။ သံခိတ္တံ။>
    text <၆၇>, <စိတ္တသံသဋ္ဌံ ဟေတုံ ဓမ္မံ ပဋိစ္စ နစိတ္တသံသဋ္ဌော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၆၈>, <စိတ္တသမုဋ္ဌာနံ ဟေတုံ ဓမ္မံ ပဋိစ္စ နောစိတ္တသမုဋ္ဌာနော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၆၉>, <စိတ္တသဟဘုံ ဟေတုံ ဓမ္မံ ပဋိစ္စ နောစိတ္တသဟဘူ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၇၀>, <စိတ္တာနုပရိဝတ္တိံ ဟေတုံ ဓမ္မံ ပဋိစ္စ နောစိတ္တာနုပရိဝတ္တီ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၇၁>, <စိတ္တသံသဋ္ဌသမုဋ္ဌာနံ ဟေတုံ ဓမ္မံ ပဋိစ္စ နောစိတ္တသံသဋ္ဌသမုဋ္ဌာနော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၇၂>, <စိတ္တသံသဋ္ဌသမုဋ္ဌာနသဟဘုံ ဟေတုံ ဓမ္မံ ပဋိစ္စ နောစိတ္တသံသဋ္ဌသမုဋ္ဌာနသဟဘူ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၇၃>, <စိတ္တသံသဋ္ဌသမုဋ္ဌာနာနုပရိဝတ္တိံ ဟေတုံ ဓမ္မံ ပဋိစ္စ နောစိတ္တသံသဋ္ဌသမုဋ္ဌာနာနုပရိဝတ္တီ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၇၄>, <ဗာဟိရံ ဟေတုံ ဓမ္မံ ပဋိစ္စ နဗာဟိရော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <အဇ္ဈတ္တိကံ နဟေတုံ ဓမ္မံ ပဋိစ္စ နအဇ္ဈတ္တိကော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၇၅>, <နောဥပါဒာ ဟေတုံ ဓမ္မံ ပဋိစ္စ နနောဥပါဒာ နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <ဥပါဒာ နဟေတုံ ဓမ္မံ ပဋိစ္စ နောဥပါဒာ နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ တီဏိ။>
    text <၇၆>, <ဥပါဒိန္နံ ဟေတုံ ဓမ္မံ ပဋိစ္စ နဥပါဒိန္နော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အနုပါဒိန္နံ ဟေတုံ ဓမ္မံ ပဋိစ္စ နဥပါဒိန္နော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ စတ္တာရိ။>
    text <ဥပါဒိန္နံ နဟေတုံ ဓမ္မံ ပဋိစ္စ နအနုပါဒိန္နော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အနုပါဒိန္နံ နဟေတုံ ဓမ္မံ ပဋိစ္စ နဥပါဒိန္နော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
  text <၆၉-၈၂-၁။ ဥပါဒာနဂေါစ္ဆကာဒိ-ဟေတုဒုကံ>
    text <၇၇>, <ဥပါဒာနံ ဟေတုံ ဓမ္မံ ပဋိစ္စ နောဥပါဒာနော နဟေတု ဓမ္မော ဥပ္ပဇ္ဇတိ ဟေတုပစ္စယာ။>
    text <၇၈>, <ကိလေသံ ဟေတုံ ဓမ္မံ ပဋိစ္စ နောကိလေသော နဟေတု ဓမ္မော ဥပ္ပဇ္ဇတိ ဟေတုပစ္စယာ။>
  text <၈၃-၁။ ပိဋ္ဌိဒုက-ဟေတုဒုကံ>
    text <၇၉>, <ဒဿနေန ပဟာတဗ္ဗံ ဟေတုံ ဓမ္မံ ပဋိစ္စ နဒဿနေန ပဟာတဗ္ဗော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <နဒဿနေန ပဟာတဗ္ဗံ ဟေတုံ ဓမ္မံ ပဋိစ္စ နဒဿနေန ပဟာတဗ္ဗော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ စတ္တာရိ။>
    text <ဒဿနေန ပဟာတဗ္ဗံ နဟေတုံ ဓမ္မံ ပဋိစ္စ နနဒဿနေန ပဟာတဗ္ဗော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <နဒဿနေန ပဟာတဗ္ဗံ နဟေတုံ ဓမ္မံ ပဋိစ္စ နဒဿနေန ပဟာတဗ္ဗော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <၈၀>, <ဘာဝနာယ ပဟာတဗ္ဗံ ဟေတုံ ဓမ္မံ ပဋိစ္စ နဘာဝနာယ ပဟာတဗ္ဗော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ နဘာဝနာယ ပဟာတဗ္ဗံ ဟေတုံ ဓမ္မံ ပဋိစ္စ နဘာဝနာယ ပဟာတဗ္ဗော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ စတ္တာရိ။>
    text <ဘာဝနာယ ပဟာတဗ္ဗံ နဟေတုံ ဓမ္မံ ပဋိစ္စ နနဘာဝနာယ ပဟာတဗ္ဗော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <နဘာဝနာယ ပဟာတဗ္ဗံ နဟေတုံ ဓမ္မံ ပဋိစ္စ နဘာဝနာယ ပဟာတဗ္ဗော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <၈၁>, <ဒဿနေန ပဟာတဗ္ဗဟေတုကံ ဟေတုံ ဓမ္မံ ပဋိစ္စ နဒဿနေန ပဟာတဗ္ဗဟေတုကော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <နဒဿနေန ပဟာတဗ္ဗဟေတုကံ ဟေတုံ ဓမ္မံ ပဋိစ္စ နနဒဿနေန ပဟာတဗ္ဗဟေတုကော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။ သဗ္ဗတ္ထ ပဉှေ သံခိတ္တံ။>
    text <ဒဿနေန ပဟာတဗ္ဗဟေတုကံ နဟေတုံ ဓမ္မံ ပဋိစ္စ နနဒဿနေန ပဟာတဗ္ဗဟေတုကော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ နဒဿနေန ပဟာတဗ္ဗဟေတုကံ နဟေတုံ ဓမ္မံ ပဋိစ္စ နဒဿနေန ပဟာတဗ္ဗဟေတုကော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဒွေ။ သံခိတ္တံ။>
  text <၁၀၀-၁-၆။ သရဏဒုက-ဟေတုဒုကာဒိ>
    text <၈၂>, <သရဏံ ဟေတုံ ဓမ္မံ ပဋိစ္စ နသရဏော နဟေတု ဓမ္မော ဥပ္ပဇ္ဇတိ ဟေတုပစ္စယာ။ တီဏိ။>
    text <အရဏံ ဟေတုံ ဓမ္မံ ပဋိစ္စ နသရဏော နဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ စတ္တာရိ။>
    text <သရဏံ နဟေတုံ ဓမ္မံ ပဋိစ္စ နအရဏော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အရဏံ နဟေတုံ ဓမ္မံ ပဋိစ္စ နသရဏော နနဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <၈၃>, <သရဏံ သဟေတုကံ ဓမ္မံ ပဋိစ္စ နသရဏော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အရဏံ သဟေတုကံ ဓမ္မံ ပဋိစ္စ နသရဏော နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <သရဏံ အဟေတုကံ ဓမ္မံ ပဋိစ္စ နအရဏော နအဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အရဏံ အဟေတုကံ ဓမ္မံ ပဋိစ္စ နသရဏော နအဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <၈၄>, <သရဏံ ဟေတုသမ္ပယုတ္တံ ဓမ္မံ ပဋိစ္စ နသရဏော နဟေတုသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ အရဏံ ဟေတုသမ္ပယုတ္တံ ဓမ္မံ ပဋိစ္စ နသရဏော နဟေတုသမ္ပယုတ္တော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။ သဟေတုကဒုကသဒိသံ။>
    text <၈၅>, <သရဏံ ဟေတုဉ္စေဝ သဟေတုကဉ္စ ဓမ္မံ ပဋိစ္စ နအရဏော နဟေတု စေဝ နအဟေတုကော စ ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အရဏံ ဟေတုဉ္စေဝ သဟေတုကဉ္စ ဓမ္မံ ပဋိစ္စ နသရဏော နဟေတု စေဝ နအဟေတုကော စ ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <သရဏံ သဟေတုကဉ္စေဝ န စ ဟေတုံ ဓမ္မံ ပဋိစ္စ နအရဏော နအဟေတုကော စေဝ နန စ ဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အရဏံ သဟေတုကဉ္စေဝ န စ ဟေတုံ ဓမ္မံ ပဋိစ္စ နသရဏော နအဟေတုကော စေဝ နန စ ဟေတု ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <၈၆>, <သရဏံ ဟေတုဉ္စေဝ ဟေတုသမ္ပယုတ္တဉ္စ ဓမ္မံ ပဋိစ္စ နအရဏော နဟေတု စေဝ နဟေတုဝိပ္ပယုတ္တော စ ဓမ္မော ဥပ္ပဇ္ဇတိ ဟေတုပစ္စယာ။ ဟေတုသဟေတုကဒုကသဒိသံ။>
    text <၈၇>, <သရဏံ နဟေတုံ သဟေတုကံ ဓမ္မံ ပဋိစ္စ နသရဏော နဟေတု နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။>
    text <အရဏံ နဟေတုံ သဟေတုကံ ဓမ္မံ ပဋိစ္စ နသရဏော နဟေတု နသဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဧကံ။ ဟေတုယာ ဒွေ။>
    text <အရဏံ နဟေတုံ အဟေတုကံ ဓမ္မံ ပဋိစ္စ နသရဏော နဟေတု နအဟေတုကော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
  text <၁၀၀-၇-၁၃။ သရဏဒုက-စူဠန္တရဒုကာဒိ>
    text <၈၈>, <အရဏော အပ္ပစ္စယော ဓမ္မော နသရဏဿ နအပ္ပစ္စယဿ ဓမ္မဿ အာရမ္မဏပစ္စယေန ပစ္စယော။>
    text <၈၉>, <အရဏော အသင်္ခတော ဓမ္မော နသရဏဿ နအသင်္ခတဿ ဓမ္မဿ အာရမ္မဏပစ္စယေန ပစ္စယော။>
    text <၉၀>, <အရဏော သနိဒဿနော ဓမ္မော နအရဏဿ နသနိဒဿနဿ ဓမ္မဿ အာရမ္မဏပစ္စယေန ပစ္စယော။ အရဏော သနိဒဿနော ဓမ္မော နသရဏဿ နသနိဒဿနဿ ဓမ္မဿ အာရမ္မဏပစ္စယေန ပစ္စယော။ သံခိတ္တံ။>
  text <၁၀၀-၁၄-၅၄။ သရဏဒုက-အာသဝါဒိဂေါစ္ဆကာနိ>
    text <၉၁>, <သရဏံ အာသဝံ ဓမ္မံ ပဋိစ္စ နသရဏော နောအာသဝေါ ဓမ္မော ဥပ္ပဇ္ဇတိ ဟေတုပစ္စယာ။ သရဏံ အာသဝံ ဓမ္မံ ပဋိစ္စ နအရဏော နောအာသဝေါ ဓမ္မော ဥပ္ပဇ္ဇတိ ဟေတုပစ္စယာ။ သရဏံ အာသဝံ ဓမ္မံ ပဋိစ္စ နသရဏော နောအာသဝေါ စ နအရဏော နောအာသဝေါ စ ဓမ္မာ ဥပ္ပဇ္ဇန္တိ ဟေတုပစ္စယာ။>
    text <သရဏံ နောအာသဝံ ဓမ္မံ ပဋိစ္စ နအရဏော နနောအာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <၉၂>, <အရဏံ သာသဝံ ဓမ္မံ ပစ္စယာ နသရဏော နသာသဝေါ ဓမ္မော ဥပ္ပဇ္ဇတိ ဟေတုပစ္စယာ။>
    text <အရဏံ အနာသဝံ ဓမ္မံ ပဋိစ္စ နသရဏော နအနာသဝေါ ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။ ဧတေန ဥပါယေန သဗ္ဗတ္ထ ဝိတ္ထာရေတဗ္ဗံ။>
  text <၁၀၀-၅၅-၈၂။ သရဏဒုက-မဟန္တရဒုကာဒိ>
    text <၉၃>, <သရဏံ သာရမ္မဏံ ဓမ္မံ ပဋိစ္စ နသရဏော နသာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ အရဏံ သာရမ္မဏံ ဓမ္မံ ပဋိစ္စ နသရဏော နသာရမ္မဏော ဓမ္မော ဥပ္ပဇ္ဇတိ ဟေတုပစ္စယာ။ သံခိတ္တံ။>
  text <၁၀၀-၈၃။ သရဏဒုက-ပိဋ္ဌိဒုကံ>
    text <၉၄>, <သရဏံ ဒဿနေန ပဟာတဗ္ဗံ ဓမ္မံ ပဋိစ္စ နသရဏော နဒဿနေန ပဟာတဗ္ဗော ဓမ္မော ဥပ္ပဇ္ဇတိ ဟေတုပစ္စယာ။ ဟေတုယာ ဧကံ။>
    text <အရဏံ နဒဿနေန ပဟာတဗ္ဗံ ဓမ္မံ ပစ္စယာ နအရဏော နနဒဿနေန ပဟာတဗ္ဗော ဓမ္မော ဥပ္ပဇ္ဇတိ ဟေတုပစ္စယာ။ သံခိတ္တံ။>
    text <၉၅>, <အရဏံ သဥတ္တရံ ဓမ္မံ ပစ္စယာ နသရဏော နသဥတ္တရော ဓမ္မော ဥပ္ပဇ္ဇတိ ဟေတုပစ္စယာ။>
    text <အရဏံ အနုတ္တရံ ဓမ္မံ ပဋိစ္စ နသရဏော နအနုတ္တရော ဓမ္မော ဥပ္ပဇ္ဇတိ ဟေတုပစ္စယာ။ သဟဇာတဝါရမ္ပိ။ပေ။ ပဉှာဝါရမ္ပိ ဝိတ္ထာရေတဗ္ဗံ။>
    stand <ဓမ္မာနုလောမပစ္စနီယေ ဒုကဒုကပဋ္ဌာနံ နိဋ္ဌိတံ။>
    stand <အနုလောမပစ္စနီယပဋ္ဌာနံ နိဋ္ဌိတံ။>
