text <၁၀။ ဒသမဝဂ္ဂေါ>
  text <၉၅ ၁။ နိရောဓကထာ>
    text <၅၇၁>, <ဥပပတ္တေသိယေ ပဉ္စက္ခန္ဓေ အနိရုဒ္ဓေ ကိရိယာ ပဉ္စက္ခန္ဓာ ဥပ္ပဇ္ဇန္တီတိ။ အာမန္တာ။ ဒသန္နံ ခန္ဓာနံ သမောဓာနံ ဟောတိ၊ ဒသ ခန္ဓာ သမ္မုခီဘာဝံ အာဂစ္ဆန္တီတိ။ န ဟေဝံ ဝတ္တဗ္ဗေ။ပေ။ ဒသန္နံ ခန္ဓာနံ သမောဓာနံ ဟောတိ၊ ဒသ ခန္ဓာ သမ္မုခီဘာဝံ အာဂစ္ဆန္တီတိ။ အာမန္တာ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ န ဟေဝံ ဝတ္တဗ္ဗေ။ပေ။>
    text <ဥပပတ္တေသိယေ ပဉ္စက္ခန္ဓေ အနိရုဒ္ဓေ ကိရိယာ စတ္တာရော ခန္ဓာ ဥပ္ပဇ္ဇန္တီတိ။ အာမန္တာ။ နဝန္နံ ခန္ဓာနံ သမောဓာနံ ဟောတိ၊ နဝ ခန္ဓာ သမ္မုခီဘာဝံ အာဂစ္ဆန္တီတိ။ န ဟေဝံ ဝတ္တဗ္ဗေ။ပေ။ နဝန္နံ ခန္ဓာနံ သမောဓာနံ ဟောတိ၊ နဝ ခန္ဓာ သမ္မုခီဘာဝံ အာဂစ္ဆန္တီတိ။ အာမန္တာ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ န ဟေဝံ ဝတ္တဗ္ဗေ။ပေ။>
    text <ဥပပတ္တေသိယေ ပဉ္စက္ခန္ဓေ အနိရုဒ္ဓေ ကိရိယာဉာဏံ ဥပ္ပဇ္ဇတီတိ။ အာမန္တာ။ ဆန္နံ ခန္ဓာနံ သမောဓာနံ ဟောတိ၊ ဆ ခန္ဓာ သမ္မုခီဘာဝံ အာဂစ္ဆန္တီတိ။ န ဟေဝံ ဝတ္တဗ္ဗေ။ပေ။ ဆန္နံ ခန္ဓာနံ သမောဓာနံ ဟောတိ၊ ဆ ခန္ဓာ သမ္မုခီဘာဝံ အာဂစ္ဆန္တီတိ။ အာမန္တာ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ န ဟေဝံ ဝတ္တဗ္ဗေ။ပေ။>
    text <၅၇၂>, <ဥပပတ္တေသိယေ ပဉ္စက္ခန္ဓေ နိရုဒ္ဓေ မဂ္ဂေါ ဥပ္ပဇ္ဇတီတိ။ အာမန္တာ။ မတော မဂ္ဂံ ဘာဝေတိ၊ ကာလင်္ကတော မဂ္ဂံ ဘာဝေတီတိ။ န ဟေဝံ ဝတ္တဗ္ဗေ။ပေ။>
    stand <နိရောဓကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၉၆ ၂။ ရူပံ မဂ္ဂေါတိကထာ>
      text <၅၇၃>, <မဂ္ဂသမင်္ဂိဿ ရူပံ မဂ္ဂေါတိ။ အာမန္တာ။ သာရမ္မဏံ၊ အတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ န ဟေဝံ ဝတ္တဗ္ဗေ။ပေ။ နနု အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ဟဉ္စိ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓိ၊ နော စ ဝတ ရေ ဝတ္တဗ္ဗေ မဂ္ဂသမင်္ဂိဿ ရူပံ မဂ္ဂေါတိ။>
      text <သမ္မာဝါစာ မဂ္ဂေါတိ။ အာမန္တာ။ သာရမ္မဏာ၊ အတ္ထိ တာယ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ နနု အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ ဟဉ္စိ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓိ၊ နော စ ဝတ ရေ ဝတ္တဗ္ဗေ သမ္မာဝါစာ မဂ္ဂေါတိ။>
      text <သမ္မာကမ္မန္တော။ပေ။ သမ္မာအာဇီဝေါ မဂ္ဂေါတိ။ အာမန္တာ။ သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ နနု အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ဟဉ္စိ အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓိ၊ နော စ ဝတ ရေ ဝတ္တဗ္ဗေ သမ္မာအာဇီဝေါ မဂ္ဂေါတိ။>
      text <၅၇၄>, <သမ္မာဒိဋ္ဌိ မဂ္ဂေါ၊ သာ စ သာရမ္မဏာ၊ အတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ သမ္မာဝါစာ မဂ္ဂေါ၊ သာ စ သာရမ္မဏာ၊ အတ္ထိ တာယ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ သမ္မာဒိဋ္ဌိ မဂ္ဂေါ၊ သာ စ သာရမ္မဏာ၊ အတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ သမ္မာကမ္မန္တော။ပေ။ သမ္မာအာဇီဝေါ မဂ္ဂေါ၊ သော စ သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ သမ္မာသင်္ကပ္ပေါ။ပေ။ သမ္မာဝါယာမော။ပေ။ သမ္မာသတိ။ပေ။>
      text <သမ္မာသမာဓိ မဂ္ဂေါ၊ သော စ သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ သမ္မာဝါစာ မဂ္ဂေါ၊ သာ စ သာရမ္မဏာ၊ အတ္ထိ တာယ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ သမ္မာသမာဓိ မဂ္ဂေါ၊ သော စ သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ သမ္မာကမ္မန္တော။ပေ။ သမ္မာအာဇီဝေါ မဂ္ဂေါ၊ သော စ သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <သမ္မာဝါစာ မဂ္ဂေါ၊ သာ စ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ သမ္မာဒိဋ္ဌိ မဂ္ဂေါ၊ သာ စ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ သမ္မာဝါစာ မဂ္ဂေါ၊ သာ စ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ သမ္မာသင်္ကပ္ပေါ။ပေ။ သမ္မာဝါယာမော။ သမ္မာသတိ။ သမ္မာသမာဓိ မဂ္ဂေါ၊ သော စ အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <သမ္မာကမ္မန္တော။ပေ။ သမ္မာအာဇီဝေါ မဂ္ဂေါ၊ သော စ အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ သမ္မာဒိဋ္ဌိ။ သမ္မာသင်္ကပ္ပေါ။ သမ္မာဝါယာမော။ သမ္မာသတိ။ပေ။ သမ္မာသမာဓိ မဂ္ဂေါ၊ သော စ အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <၅၇၅>, <န ဝတ္တဗ္ဗံ မဂ္ဂသမင်္ဂိဿ ရူပံ မဂ္ဂေါတိ။ အာမန္တာ။ နနု သမ္မာဝါစာ သမ္မာကမ္မန္တော သမ္မာအာဇီဝေါ မဂ္ဂေါတိ။ အာမန္တာ။ ဟဉ္စိ သမ္မာဝါစာ သမ္မာကမ္မန္တော သမ္မာအာဇီဝေါ မဂ္ဂေါ၊ တေန ဝတ ရေ ဝတ္တဗ္ဗေ မဂ္ဂသမင်္ဂိဿ ရူပံ မဂ္ဂေါတိ။>
      stand <ရူပံ မဂ္ဂေါတိကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၉၇ ၃။ ပဉ္စဝိညာဏသမင်္ဂိဿ မဂ္ဂကထာ>
      text <၅၇၆>, <ပဉ္စဝိညာဏသမင်္ဂိဿ အတ္ထိ မဂ္ဂဘာဝနာတိ။ အာမန္တာ။ နနု ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာတိ။ အာမန္တာ။ ဟဉ္စိ ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာ၊ နော စ ဝတ ရေ ဝတ္တဗ္ဗေ ပဉ္စဝိညာဏသမင်္ဂိဿ အတ္ထိ မဂ္ဂဘာဝနာတိ။>
      text <နနု ပဉ္စဝိညာဏာ ပုရေဇာတဝတ္ထုကာ ပုရေဇာတာရမ္မဏာ အဇ္ဈတ္တိကဝတ္ထုကာ ဗာဟိရာရမ္မဏာ အသမ္ဘိန္နဝတ္ထုကာ အသမ္ဘိန္နာရမ္မဏာ နာနာဝတ္ထုကာ နာနာရမ္မဏာ န အညမညဿ ဂေါစရဝိသယံ ပစ္စနုဘောန္တိ၊ န အသမန္နာဟာရာ ဥပ္ပဇ္ဇန္တိ၊ န အမနသိကာရာ ဥပ္ပဇ္ဇန္တိ၊ န အဗ္ဗောကိဏ္ဏာ ဥပ္ပဇ္ဇန္တိ၊ န အပုဗ္ဗံ အစရိမံ ဥပ္ပဇ္ဇန္တိ၊ န အညမညဿ သမနန္တရာ ဥပ္ပဇ္ဇန္တိ၊ နနု ပဉ္စဝိညာဏာ အနာဘောဂါတိ။ အာမန္တာ။ ဟဉ္စိ ပဉ္စဝိညာဏာ အနာဘောဂါ၊ နော စ ဝတ ရေ ဝတ္တဗ္ဗေ ပဉ္စဝိညာဏသမင်္ဂိဿ အတ္ထိ မဂ္ဂဘာဝနာတိ။>
      text <၅၇၇>, <စက္ခုဝိညာဏသမင်္ဂိဿ အတ္ထိ မဂ္ဂဘာဝနာတိ။ အာမန္တာ။ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။ န ဟေဝံ ဝတ္တဗ္ဗေ။ပေ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။ အာမန္တာ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တောတိ။ နတ္ထိ။ စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တောတိ။ အာမန္တာ။ ဟဉ္စိ စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တော၊ နော စ ဝတ ရေ ဝတ္တဗ္ဗေ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။>
      text <၅၇၈>, <စက္ခုဝိညာဏသမင်္ဂိဿ အတ္ထိ မဂ္ဂဘာဝနာတိ။ အာမန္တာ။ စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ စက္ခုဝိညာဏသမင်္ဂိဿ အတ္ထိ မဂ္ဂဘာဝနာတိ။ အာမန္တာ။ စက္ခုဝိညာဏံ ဖဿံ အာရဗ္ဘ။ပေ။ ဝေဒနံ အာရဗ္ဘ။ သညံ အာရဗ္ဘ။ စေတနံ အာရဗ္ဘ။ စိတ္တံ အာရဗ္ဘ။ စက္ခုံ အာရဗ္ဘ။ ကာယံ အာရဗ္ဘ။ပေ။ သဒ္ဒံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <မနောဝိညာဏသမင်္ဂိဿ အတ္ထိ မဂ္ဂဘာဝနာ၊ မနောဝိညာဏံ သုညတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏသမင်္ဂိဿ အတ္ထိ မဂ္ဂဘာဝနာ၊ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ မနောဝိညာဏသမင်္ဂိဿ အတ္ထိ မဂ္ဂဘာဝနာ၊ မနောဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏသမင်္ဂိဿ အတ္ထိ မဂ္ဂဘာဝနာ၊ စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ မနောဝိညာဏသမင်္ဂိဿ အတ္ထိ မဂ္ဂဘာဝနာ၊ မနောဝိညာဏံ ဖဿံ အာရဗ္ဘ။ ဝေဒနံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏသမင်္ဂိဿ အတ္ထိ မဂ္ဂဘာဝနာ၊ စက္ခုဝိညာဏံ ဖဿံ အာရဗ္ဘ။ ဝေဒနံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <၅၇၉>, <န ဝတ္တဗ္ဗံ ပဉ္စဝိညာဏသမင်္ဂိဿ အတ္ထိ မဂ္ဂဘာဝနာတိ။ အာမန္တာ။ နနု ဝုတ္တံ ဘဂဝတာ ဣဓ၊ ဘိက္ခဝေ၊ ဘိက္ခု စက္ခုနာ ရူပံ ဒိသွာ န နိမိတ္တဂ္ဂါဟီ ဟောတိ နာနုဗျဉ္ဇနဂ္ဂါဟီ။ပေ။ သောတေန သဒ္ဒံ သုတွာ။ပေ။ ဃာနေန ဂန္ဓံ ဃာယိတွာ။ပေ။ ဇိဝှာယ ရသံ သာယိတွာ။ပေ။ ကာယေန ဖောဋ္ဌဗ္ဗံ ဖုသိတွာ န နိမိတ္တဂ္ဂါဟီ ဟောတိ နာနုဗျဉ္ဇနဂ္ဂါဟီတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပဉ္စဝိညာဏသမင်္ဂိဿ အတ္ထိ မဂ္ဂဘာဝနာတိ။>
      stand <ပဉ္စဝိညာဏသမင်္ဂိဿ မဂ္ဂကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၉၈ ၄။ ပဉ္စဝိညာဏာ ကုသလာပိ အကုသလာပီတိကထာ>
      text <၅၈၀>, <ပဉ္စဝိညာဏာ ကုသလာပိ အကုသလာပီတိ။ အာမန္တာ။ နနု ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာတိ။ အာမန္တာ။ ဟဉ္စိ ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာ၊ နော စ ဝတ ရေ ဝတ္တဗ္ဗေ ပဉ္စဝိညာဏာ ကုသလာပိ အကုသလာပီတိ။ နနု ပဉ္စဝိညာဏာ ပုရေဇာတဝတ္ထုကာ ပုရေဇာတာရမ္မဏာ အဇ္ဈတ္တိကဝတ္ထုကာ ဗာဟိရာရမ္မဏာ အသမ္ဘိန္နဝတ္ထုကာ အသမ္ဘိန္နာရမ္မဏာ နာနာဝတ္ထုကာ နာနာရမ္မဏာ န အညမညဿ ဂေါစရဝိသယံ ပစ္စနုဘောန္တိ၊ န အသမန္နာဟာရာ ဥပ္ပဇ္ဇန္တိ၊ န အမနသိကာရာ ဥပ္ပဇ္ဇန္တိ၊ န အဗ္ဗောကိဏ္ဏာ ဥပ္ပဇ္ဇန္တိ၊ န အပုဗ္ဗံ အစရိမံ ဥပ္ပဇ္ဇန္တိ၊ န အညမညဿ သမနန္တရာ ဥပ္ပဇ္ဇန္တိ၊ နနု ပဉ္စဝိညာဏာ အနာဘောဂါတိ။ အာမန္တာ။ ဟဉ္စိ ပဉ္စဝိညာဏာ အနာဘောဂါ၊ နော စ ဝတ ရေ ဝတ္တဗ္ဗေ ပဉ္စဝိညာဏာ ကုသလာပိ အကုသလာပီတိ။>
      text <၅၈၁>, <စက္ခုဝိညာဏံ ကုသလန္တိ။ အာမန္တာ။ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။ န ဟေဝံ ဝတ္တဗ္ဗေ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။ အာမန္တာ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တောတိ။ နတ္ထိ။ စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တောတိ။ အာမန္တာ။ ဟဉ္စိ စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တော၊ နော စ ဝတ ရေ ဝတ္တဗ္ဗေ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။>
      text <၅၈၂>, <စက္ခုဝိညာဏံ ကုသလမ္ပိ အကုသလမ္ပီတိ။ အာမန္တာ။ စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ စက္ခုဝိညာဏံ ကုသလမ္ပိ အကုသလမ္ပီတိ။ အာမန္တာ။ စက္ခုဝိညာဏံ ဖဿံ အာရဗ္ဘ။ပေ။ စိတ္တံ အာရဗ္ဘ။ စက္ခုံ အာရဗ္ဘ။ပေ။ ကာယံ အာရဗ္ဘ။ သဒ္ဒံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <မနောဝိညာဏံ ကုသလမ္ပိ အကုသလမ္ပိ၊ မနောဝိညာဏံ သုညတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏံ ကုသလမ္ပိ အကုသလမ္ပိ၊ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ မနောဝိညာဏံ ကုသလမ္ပိ အကုသလမ္ပိ၊ မနောဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏံ ကုသလမ္ပိ အကုသလမ္ပိ၊ စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ မနောဝိညာဏံ ကုသလမ္ပိ အကုသလမ္ပိ၊ မနောဝိညာဏံ ဖဿံ အာရဗ္ဘ။ပေ။ စိတ္တံ အာရဗ္ဘ။ပေ။ ကာယံ အာရဗ္ဘ။ သဒ္ဒံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏံ ကုသလမ္ပိ အကုသလမ္ပိ၊ စက္ခုဝိညာဏံ ဖဿံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <၅၈၃>, <န ဝတ္တဗ္ဗံ ပဉ္စဝိညာဏာ ကုသလာပိ အကုသလာပီတိ။ အာမန္တာ။ နနု ဝုတ္တံ ဘဂဝတာ ဣဓ၊ ဘိက္ခဝေ၊ ဘိက္ခု စက္ခုနာ ရူပံ ဒိသွာ နိမိတ္တဂ္ဂါဟီ ဟောတိ။ပေ။ န နိမိတ္တဂ္ဂါဟီ ဟောတိ။ပေ။ သောတေန သဒ္ဒံ သုတွာ။ပေ။ ကာယေန ဖောဋ္ဌဗ္ဗံ ဖုသိတွာ နိမိတ္တဂ္ဂါဟီ ဟောတိ။ပေ။ န နိမိတ္တဂ္ဂါဟီ ဟောတီတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပဉ္စဝိညာဏာ ကုသလာပိ အကုသလာပီတိ။>
      stand <ပဉ္စဝိညာဏာ ကုသလာပိ အကုသလာပီတိကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၉၉ ၅။ သာဘောဂါတိကထာ>
      text <၅၈၄>, <ပဉ္စဝိညာဏာ သာဘောဂါတိ။ အာမန္တာ။ နနု ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာတိ။ အာမန္တာ။ ဟဉ္စိ ပဉ္စဝိညာဏာ ဥပ္ပန္နဝတ္ထုကာ ဥပ္ပန္နာရမ္မဏာ၊ နော စ ဝတ ရေ ဝတ္တဗ္ဗေ ပဉ္စဝိညာဏာ သာဘောဂါတိ။ နနု ပဉ္စဝိညာဏာ ပုရေဇာတဝတ္ထုကာ ပုရေဇာတာရမ္မဏာ အဇ္ဈတ္တိကဝတ္ထုကာ ဗာဟိရာရမ္မဏာ အသမ္ဘိန္နဝတ္ထုကာ အသမ္ဘိန္နာရမ္မဏာ နာနာဝတ္ထုကာ နာနာရမ္မဏာ န အညမညဿ ဂေါစရဝိသယံ ပစ္စနုဘောန္တိ၊ န အသမန္နာဟာရာ ဥပ္ပဇ္ဇန္တိ၊ န အမနသိကာရာ ဥပ္ပဇ္ဇန္တိ၊ န အဗ္ဗောကိဏ္ဏာ ဥပ္ပဇ္ဇန္တိ၊ န အပုဗ္ဗံ အစရိမံ ဥပ္ပဇ္ဇန္တိ၊ နနု ပဉ္စဝိညာဏာ န အညမညဿ သမနန္တရာ ဥပ္ပဇ္ဇန္တီတိ။ အာမန္တာ။ ဟဉ္စိ ပဉ္စဝိညာဏာ န အညမညဿ သမနန္တရာ ဥပ္ပဇ္ဇန္တိ၊ နော စ ဝတ ရေ ဝတ္တဗ္ဗေ ပဉ္စဝိညာဏာ သာဘောဂါတိ။>
      text <၅၈၅>, <စက္ခုဝိညာဏံ သာဘောဂန္တိ။ အာမန္တာ။ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။ န ဟေဝံ ဝတ္တဗ္ဗေ။ပေ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။ အာမန္တာ။ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တောတိ။ နတ္ထိ။ပေ။ စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တောတိ။ အာမန္တာ။ ဟဉ္စိ စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏန္တိ အတ္ထေဝ သုတ္တန္တော၊ နော စ ဝတ ရေ ဝတ္တဗ္ဗေ စက္ခုဉ္စ ပဋိစ္စ သုညတဉ္စ ဥပ္ပဇ္ဇတိ စက္ခုဝိညာဏန္တိ။>
      text <စက္ခုဝိညာဏံ သာဘောဂန္တိ။ အာမန္တာ။ စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ စက္ခုဝိညာဏံ သာဘောဂန္တိ။ အာမန္တာ။ စက္ခုဝိညာဏံ ဖဿံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ မနောဝိညာဏံ သာဘောဂံ၊ မနောဝိညာဏံ သုညတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏံ သာဘောဂံ၊ စက္ခုဝိညာဏံ သုညတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ မနောဝိညာဏံ သာဘောဂံ၊ မနောဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏံ သာဘောဂံ၊ စက္ခုဝိညာဏံ အတီတာနာဂတံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။ မနောဝိညာဏံ သာဘောဂံ၊ မနောဝိညာဏံ ဖဿံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ အာမန္တာ။ စက္ခုဝိညာဏံ သာဘောဂံ၊ စက္ခုဝိညာဏံ ဖဿံ အာရဗ္ဘ။ပေ။ ဖောဋ္ဌဗ္ဗံ အာရဗ္ဘ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <၅၈၆>, <န ဝတ္တဗ္ဗံ ပဉ္စဝိညာဏာ သာဘောဂါတိ။ အာမန္တာ။ နနု ဝုတ္တံ ဘဂဝတာ ဣဓ၊ ဘိက္ခဝေ၊ ဘိက္ခု စက္ခုနာ ရူပံ ဒိသွာ နိမိတ္တဂ္ဂါဟီ ဟောတိ။ပေ။ န နိမိတ္တဂ္ဂါဟီ ဟောတိ။ပေ။ ကာယေန ဖောဋ္ဌဗ္ဗံ ဖုသိတွာ နိမိတ္တဂ္ဂါဟီ ဟောတိ။ပေ။ န နိမိတ္တဂ္ဂါဟီ ဟောတီတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပဉ္စဝိညာဏာ သာဘောဂါတိ။ပေ။>
      stand <သာဘောဂါတိကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၁၀၀ ၆။ ဒွီဟိသီလေဟိကထာ>
      text <၅၈၇>, <မဂ္ဂသမင်္ဂီ ဒွီဟိ သီလေဟိ သမန္နာဂတောတိ။ အာမန္တာ။ မဂ္ဂသမင်္ဂီ ဒွီဟိ ဖဿေဟိ ဒွီဟိ ဝေဒနာဟိ ဒွီဟိ သညာဟိ ဒွီဟိ စေတနာဟိ ဒွီဟိ စိတ္တေဟိ ဒွီဟိ သဒ္ဓါဟိ ဒွီဟိ ဝီရိယေဟိ ဒွီဟိ သတီဟိ ဒွီဟိ သမာဓီဟိ ဒွီဟိ ပညာဟိ သမန္နာဂတောတိ။ န ဟေဝံ ဝတ္တဗ္ဗေ။ပေ။>
      text <မဂ္ဂသမင်္ဂီ လောကိယေန သီလေန သမန္နာဂတောတိ။ အာမန္တာ။ မဂ္ဂသမင်္ဂီ လောကိယေန ဖဿေန လောကိယာယ ဝေဒနာယ လောကိယာယ ပညာယ လောကိယာယ စေတနာယ လောကိယေန စိတ္တေန လောကိယာယ သဒ္ဓါယ လောကိယေန ဝီရိယေန လောကိယာယ သတိယာ လောကိယေန သမာဓိနာ လောကိယာယ ပညာယ သမန္နာဂတောတိ။ န ဟေဝံ ဝတ္တဗ္ဗေ။ပေ။>
      text <မဂ္ဂသမင်္ဂီ လောကိယေန စ လောကုတ္တရေန စ သီလေန သမန္နာဂတောတိ။ အာမန္တာ။ မဂ္ဂသမင်္ဂီ လောကိယေန စ လောကုတ္တရေန စ ဖဿေန သမန္နာဂတော။ပေ။ လောကိယာယ စ လောကုတ္တရာယ စ ပညာယ သမန္နာဂတောတိ။ န ဟေဝံ ဝတ္တဗ္ဗေ။ပေ။ မဂ္ဂသမင်္ဂီ လောကိယေန သီလေန သမန္နာဂတောတိ။ အာမန္တာ။ မဂ္ဂသမင်္ဂီ ပုထုဇ္ဇနောတိ။ န ဟေဝံ ဝတ္တဗ္ဗေ။ပေ။>
      text <၅၈၈>, <မဂ္ဂသမင်္ဂီ လောကိယာယ သမ္မာဝါစာယ သမန္နာဂတောတိ။ အာမန္တာ။ မဂ္ဂသမင်္ဂီ လောကိယာယ သမ္မာဒိဋ္ဌိယာ သမန္နာဂတောတိ။ န ဟေဝံ ဝတ္တဗ္ဗေ။ပေ။ မဂ္ဂသမင်္ဂီ လောကိယာယ သမ္မာဝါစာယ သမန္နာဂတောတိ။ အာမန္တာ။ မဂ္ဂသမင်္ဂီ လောကိယေန သမ္မာသင်္ကပ္ပေန။ပေ။ လောကိယေန သမ္မာဝါယာမေန။ပေ။ လောကိယာယ သမ္မာသတိယာ။ပေ။ လောကိယေန သမ္မာသမာဓိနာ သမန္နာဂတောတိ။ န ဟေဝံ ဝတ္တဗ္ဗေ။ပေ။ မဂ္ဂသမင်္ဂီ လောကိယေန သမ္မာကမ္မန္တေန။ပေ။ လောကိယေန သမ္မာအာဇီဝေန သမန္နာဂတောတိ။ အာမန္တာ။ မဂ္ဂသမင်္ဂီ လောကိယာယ သမ္မာဒိဋ္ဌိယာ။ပေ။ လောကိယေန သမ္မာသမာဓိနာ သမန္နာဂတောတိ။ န ဟေဝံ ဝတ္တဗ္ဗေ။ပေ။>
      text <မဂ္ဂသမင်္ဂီ လောကိယာယ စ လောကုတ္တရာယ စ သမ္မာဝါစာယ သမန္နာဂတောတိ။ အာမန္တာ။ မဂ္ဂသမင်္ဂီ လောကိယာယ စ လောကုတ္တရာယ စ သမ္မာဒိဋ္ဌိယာ သမန္နာဂတောတိ။ န ဟေဝံ ဝတ္တဗ္ဗေ။ပေ။ မဂ္ဂသမင်္ဂီ လောကိယာယ စ လောကုတ္တရာယ စ သမ္မာဝါစာယ သမန္နာဂတောတိ။ အာမန္တာ။ မဂ္ဂသမင်္ဂီ လောကိယေန စ လောကုတ္တရေန စ သမ္မာသင်္ကပ္ပေန။ပေ။ လောကိယေန စ လောကုတ္တရေန စ သမ္မာဝါယာမေန။ပေ။ လောကိယာယ စ လောကုတ္တရာယ စ သမ္မာသတိယာ။ပေ။ လောကိယေန စ လောကုတ္တရေန စ သမ္မာသမာဓိနာ သမန္နာဂတောတိ။ န ဟေဝံ ဝတ္တဗ္ဗေ။ပေ။>
      text <မဂ္ဂသမင်္ဂီ လောကိယေန စ လောကုတ္တရေန စ သမ္မာကမ္မန္တေန။ပေ။ သမ္မာအာဇီဝေန သမန္နာဂတောတိ။ အာမန္တာ။ မဂ္ဂသမင်္ဂီ လောကိယာယ စ လောကုတ္တရာယ စ သမ္မာဒိဋ္ဌိယာ သမန္နာဂတောတိ။ န ဟေဝံ ဝတ္တဗ္ဗေ။ပေ။ မဂ္ဂသမင်္ဂီ လောကိယေန စ လောကုတ္တရေန စ သမ္မာအာဇီဝေန သမန္နာဂတောတိ။ အာမန္တာ။ မဂ္ဂသမင်္ဂီ လောကိယေန စ လောကုတ္တရေန စ သမ္မာသင်္ကပ္ပေန။ပေ။ လောကိယေန စ လောကုတ္တရေန စ သမ္မာသမာဓိနာ သမန္နာဂတောတိ။ န ဟေဝံ ဝတ္တဗ္ဗေ။ပေ။>
      text <၅၈၉>, <န ဝတ္တဗ္ဗံ မဂ္ဂသမင်္ဂီ ဒွီဟိ သီလေဟိ သမန္နာဂတောတိ။ အာမန္တာ။ လောကိယေ သီလေ နိရုဒ္ဓေ မဂ္ဂေါ ဥပ္ပဇ္ဇတီတိ။ အာမန္တာ။ ဒုဿီလော ခဏ္ဍသီလော ဆိန္နသီလော မဂ္ဂံ ဘာဝေတီတိ။ န ဟေဝံ ဝတ္တဗ္ဗေ။ပေ။ တေန ဟိ မဂ္ဂသမင်္ဂီ ဒွီဟိ သီလေဟိ သမန္နာဂတောတိ။>
      stand <ဒွီဟိသီလေဟိကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၁၀၁ ၇။ သီလံ အစေတသိကန္တိကထာ>
      text <၅၉၀>, <သီလံ အစေတသိကန္တိ။ အာမန္တာ။ ရူပံ။ပေ။ နိဗ္ဗာနံ။ပေ။ စက္ခါယတနံ။ပေ။ ကာယာယတနံ။ ရူပါယတနံ။ပေ။ ဖောဋ္ဌဗ္ဗာယတနန္တိ။ န ဟေဝံ ဝတ္တဗ္ဗေ။ပေ။ သီလံ အစေတသိကန္တိ။ အာမန္တာ။ ဖဿော အစေတသိကောတိ။ န ဟေဝံ ဝတ္တဗ္ဗေ။ပေ။ သီလံ အစေတသိကန္တိ။ အာမန္တာ။ ဝေဒနာ။ပေ။ သညာ။ပေ။ စေတနာ။ပေ။ သဒ္ဓါ။ပေ။ ဝီရိယံ။ပေ။ သတိ။ပေ။ သမာဓိ။ပေ။ ပညာ အစေတသိကာတိ။ န ဟေဝံ ဝတ္တဗ္ဗေ။ပေ။>
      text <ဖဿော စေတသိကောတိ။ အာမန္တာ။ သီလံ စေတသိကန္တိ။ န ဟေဝံ ဝတ္တဗ္ဗေ။ပေ။ ဝေဒနာ။ပေ။ သညာ။ပေ။ စေတနာ။ပေ။ သဒ္ဓါ။ပေ။ ဝီရိယံ။ပေ။ သတိ။ပေ။ သမာဓိ။ပေ။ ပညာ စေတသိကာတိ။ အာမန္တာ။ သီလံ စေတသိကန္တိ။ န ဟေဝံ ဝတ္တဗ္ဗေ။ပေ။>
      text <၅၉၁>, <သီလံ အစေတသိကန္တိ။ အာမန္တာ။ အနိဋ္ဌဖလန္တိ။ န ဟေဝံ ဝတ္တဗ္ဗေ။ပေ။ နနု ဣဋ္ဌဖလန္တိ။ အာမန္တာ။ ဟဉ္စိ ဣဋ္ဌဖလံ၊ နော စ ဝတ ရေ ဝတ္တဗ္ဗေ သီလံ အစေတသိကန္တိ။>
      text <သဒ္ဓါ ဣဋ္ဌဖလာ၊ သဒ္ဓါ စေတသိကာတိ။ အာမန္တာ။ သီလံ ဣဋ္ဌဖလံ၊ သီလံ စေတသိကန္တိ။ န ဟေဝံ ဝတ္တဗ္ဗေ။ပေ။ ဝီရိယံ။ပေ။ သတိ။ပေ။ သမာဓိ။ပေ။ ပညာ ဣဋ္ဌဖလာ၊ ပညာ စေတသိကာတိ။ အာမန္တာ။ သီလံ ဣဋ္ဌဖလံ၊ သီလံ စေတသိကန္တိ။ န ဟေဝံ ဝတ္တဗ္ဗေ။ပေ။>
      text <သီလံ ဣဋ္ဌဖလံ၊ သီလံ အစေတသိကန္တိ။ အာမန္တာ။ သဒ္ဓါ ဣဋ္ဌဖလာ၊ သဒ္ဓါ အစေတသိကာတိ။ န ဟေဝံ ဝတ္တဗ္ဗေ။ပေ။ သီလံ ဣဋ္ဌဖလံ၊ သီလံ အစေတသိကန္တိ။ အာမန္တာ။ ဝီရိယံ။ပေ။ သတိ။ပေ။ သမာဓိ။ပေ။ ပညာ ဣဋ္ဌဖလာ၊ ပညာ အစေတသိကာတိ။ န ဟေဝံ ဝတ္တဗ္ဗေ။ပေ။>
      text <၅၉၂>, <သီလံ အစေတသိကန္တိ။ အာမန္တာ။ အဖလံ အဝိပါကန္တိ။ န ဟေဝံ ဝတ္တဗ္ဗေ။ပေ။ နနု သဖလံ သဝိပါကန္တိ။ အာမန္တာ။ ဟဉ္စိ သဖလံ သဝိပါကံ၊ နော စ ဝတ ရေ ဝတ္တဗ္ဗေ သီလံ အစေတသိကန္တိ။ပေ။>
      text <စက္ခါယတနံ အစေတသိကံ အဝိပါကန္တိ။ အာမန္တာ။ သီလံ အစေတသိကံ အဝိပါကန္တိ။ န ဟေဝံ ဝတ္တဗ္ဗေ။ပေ။ သောတာယတနံ။ပေ။ ကာယာယတနံ။ပေ။ ရူပါယတနံ။ပေ။ ဖောဋ္ဌဗ္ဗာယတနံ အစေတသိကံ အဝိပါကန္တိ။ အာမန္တာ။ သီလံ အစေတသိကံ အဝိပါကန္တိ။ န ဟေဝံ ဝတ္တဗ္ဗေ။ပေ။>
      text <သီလံ အစေတသိကံ သဝိပါကန္တိ။ အာမန္တာ။ စက္ခါယတနံ အစေတသိကံ သဝိပါကန္တိ။ န ဟေဝံ ဝတ္တဗ္ဗေ။ပေ။ သီလံ အစေတသိကံ သဝိပါကန္တိ။ အာမန္တာ။ သောတာယတနံ။ပေ။ ကာယာယတနံ။ ရူပါယတနံ။ပေ။ ဖောဋ္ဌဗ္ဗာယတနံ အစေတသိကံ သဝိပါကန္တိ။ န ဟေဝံ ဝတ္တဗ္ဗေ။ပေ။>
      text <၅၉၃>, <သမ္မာဝါစာ အစေတသိကာတိ။ အာမန္တာ။ သမ္မာဒိဋ္ဌိ အစေတသိကာတိ။ န ဟေဝံ ဝတ္တဗ္ဗေ။ပေ။ သမ္မာဝါစာ အစေတသိကာတိ။ အာမန္တာ။ သမ္မာသင်္ကပ္ပေါ။ပေ။ သမ္မာဝါယာမော။ပေ။ သမ္မာသတိ။ပေ။ သမ္မာသမာဓိ အစေတသိကောတိ။ န ဟေဝံ ဝတ္တဗ္ဗေ။ပေ။ သမ္မာကမ္မန္တော။ပေ။ သမ္မာအာဇီဝေါ အစေတသိကောတိ။ အာမန္တာ။ သမ္မာဒိဋ္ဌိ အစေတသိကာတိ။ န ဟေဝံ ဝတ္တဗ္ဗေ။ပေ။ သမ္မာအာဇီဝေါ အစေတသိကောတိ။ အာမန္တာ။ သမ္မာသင်္ကပ္ပေါ။ သမ္မာဝါယာမော။ သမ္မာသတိ။ သမ္မာသမာဓိ အစေတသိကောတိ။ န ဟေဝံ ဝတ္တဗ္ဗေ။ပေ။>
      text <သမ္မာဒိဋ္ဌိ စေတသိကာတိ။ အာမန္တာ။ သမ္မာဝါစာ စေတသိကာတိ။ န ဟေဝံ ဝတ္တဗ္ဗေ။ပေ။ သမ္မာဒိဋ္ဌိ စေတသိကာတိ။ အာမန္တာ။ သမ္မာကမ္မန္တော။ပေ။ သမ္မာအာဇီဝေါ စေတသိကောတိ။ န ဟေဝံ ဝတ္တဗ္ဗေ။ပေ။ သမ္မာသင်္ကပ္ပေါ။ပေ။ သမ္မာဝါယာမော။ပေ။ သမ္မာသတိ။ပေ။ သမ္မာသမာဓိ စေတသိကောတိ။ အာမန္တာ။ သမ္မာဝါစာ စေတသိကာတိ။ န ဟေဝံ ဝတ္တဗ္ဗေ။ပေ။ သမ္မာသမာဓိ စေတသိကောတိ။ အာမန္တာ။ သမ္မာကမ္မန္တော။ပေ။ သမ္မာအာဇီဝေါ စေတသိကောတိ။ န ဟေဝံ ဝတ္တဗ္ဗေ။ပေ။>
      text <၅၉၄>, <န ဝတ္တဗ္ဗံ သီလံ အစေတသိကန္တိ။ အာမန္တာ။ သီလေ ဥပ္ပဇ္ဇိတွာ နိရုဒ္ဓေ ဒုဿီလော ဟောတီတိ။ န ဟေဝံ ဝတ္တဗ္ဗေ။ တေန ဟိ သီလံ အစေတသိကန္တိ။>
      stand <သီလံ အစေတသိကန္တိကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၁၀၂ ၈။ သီလံ န စိတ္တာနုပရိဝတ္တီတိကထာ>
      text <၅၉၅>, <သီလံ န စိတ္တာနုပရိဝတ္တီတိ။ အာမန္တာ။ ရူပံ။ နိဗ္ဗာနံ။ စက္ခါယတနံ။ပေ။ ဖောဋ္ဌဗ္ဗာယတနန္တိ။ န ဟေဝံ ဝတ္တဗ္ဗေ။ပေ။ သီလံ န စိတ္တာနုပရိဝတ္တီတိ။ အာမန္တာ။ ဖဿော န စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။ သီလံ န စိတ္တာနုပရိဝတ္တီတိ။ အာမန္တာ။ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ပေ။ ပညာ န စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။>
      text <ဖဿော စိတ္တာနုပရိဝတ္တီတိ။ အာမန္တာ။ သီလံ စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ပေ။ ပညာ စိတ္တာနုပရိဝတ္တီတိ။ အာမန္တာ။ သီလံ စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။>
      text <၅၉၆>, <သမ္မာဝါစာ န စိတ္တာနုပရိဝတ္တီတိ။ အာမန္တာ။ သမ္မာဒိဋ္ဌိ န စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။ သမ္မာဝါစာ န စိတ္တာနုပရိဝတ္တီတိ။ အာမန္တာ။ သမ္မာသင်္ကပ္ပေါ။ သမ္မာဝါယာမော။ သမ္မာသတိ။ပေ။ သမ္မာသမာဓိ န စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။>
      text <သမ္မာကမ္မန္တော။ပေ။ သမ္မာအာဇီဝေါ န စိတ္တာနုပရိဝတ္တီတိ။ အာမန္တာ။ သမ္မာဒိဋ္ဌိ န စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။ သမ္မာအာဇီဝေါ န စိတ္တာနုပရိဝတ္တီတိ။ အာမန္တာ။ သမ္မာသင်္ကပ္ပေါ။ သမ္မာဝါယာမော။ သမ္မာသတိ။ပေ။ သမ္မာသမာဓိ န စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။>
      text <သမ္မာဒိဋ္ဌိ စိတ္တာနုပရိဝတ္တီတိ။ အာမန္တာ။ သမ္မာဝါစာ စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။ သမ္မာဒိဋ္ဌိ စိတ္တာနုပရိဝတ္တီတိ။ အာမန္တာ။ သမ္မာကမ္မန္တော။ပေ။ သမ္မာအာဇီဝေါ စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။>
      text <သမ္မာသင်္ကပ္ပေါ။ သမ္မာဝါယာမော။ သမ္မာသတိ။ပေ။ သမ္မာသမာဓိ စိတ္တာနုပရိဝတ္တီတိ။ အာမန္တာ။ သမ္မာဝါစာ စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။ သမ္မာသမာဓိ စိတ္တာနုပရိဝတ္တီတိ။ အာမန္တာ။ သမ္မာကမ္မန္တော။ပေ။ သမ္မာအာဇီဝေါ စိတ္တာနုပရိဝတ္တီတိ။ န ဟေဝံ ဝတ္တဗ္ဗေ။ပေ။>
      text <၅၉၇>, <န ဝတ္တဗ္ဗံ သီလံ န စိတ္တာနုပရိဝတ္တီတိ။ အာမန္တာ။ သီလေ ဥပ္ပဇ္ဇိတွာ နိရုဒ္ဓေ ဒုဿီလော ဟောတီတိ။ န ဟေဝံ ဝတ္တဗ္ဗေ။ တေန ဟိ သီလံ န စိတ္တာနုပရိဝတ္တီတိ။>
      stand <သီလံ န စိတ္တာနုပရိဝတ္တီတိကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၁၀၃ ၉။ သမာဒာနဟေတုကထာ>
      text <၅၉၈>, <သမာဒာနဟေတုကံ သီလံ ဝဍ္ဎတီတိ။ အာမန္တာ။ သမာဒာနဟေတုကော ဖဿော ဝဍ္ဎတိ၊ ဝေဒနာ ဝဍ္ဎတိ၊ သညာ ဝဍ္ဎတိ၊ စေတနာ ဝဍ္ဎတိ၊ စိတ္တံ ဝဍ္ဎတိ၊ သဒ္ဓါ ဝဍ္ဎတိ၊ ဝီရိယံ ဝဍ္ဎတိ၊ သတိ ဝဍ္ဎတိ၊ သမာဓိ ဝဍ္ဎတိ၊ ပညာ ဝဍ္ဎတီတိ။ န ဟေဝံ ဝတ္တဗ္ဗေ။ပေ။>
      text <သမာဒာနဟေတုကံ သီလံ ဝဍ္ဎတီတိ။ အာမန္တာ။ လတာ ဝိယ ဝဍ္ဎတိ၊ မာလုဝါ ဝိယ ဝဍ္ဎတိ၊ ရုက္ခေါ ဝိယ ဝဍ္ဎတိ၊ တိဏံ ဝိယ ဝဍ္ဎတိ၊ မုဉ္ဇပုဉ္ဇော ဝိယ ဝဍ္ဎတီတိ။ န ဟေဝံ ဝတ္တဗ္ဗေ။ပေ။>
      text <၅၉၉>, <သမာဒာနဟေတုကံ သီလံ ဝဍ္ဎတီတိ။ အာမန္တာ။ သီလံ သမာဒိယိတွာ ကာမဝိတက္ကံ ဝိတက္ကေန္တဿ ဗျာပါဒဝိတက္ကံ ဝိတက္ကေန္တဿ ဝိဟိံသာဝိတက္ကံ ဝိတက္ကေန္တဿ သီလံ ဝဍ္ဎတီတိ။ အာမန္တာ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ န ဟေဝံ ဝတ္တဗ္ဗေ။ပေ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ အာမန္တာ။ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။ န ဟေဝံ ဝတ္တဗ္ဗေ။ပေ။>
      text <ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။ အာမန္တာ။ နနု ဝုတ္တံ ဘဂဝတာ စတ္တာရိမာနိ၊ ဘိက္ခဝေ၊ သုဝိဒူရဝိဒူရာနိ။ ကတမာနိ စတ္တာရိ။ နဘဉ္စ၊ ဘိက္ခဝေ၊ ပထဝီ စ ဣဒံ ပဌမံ သုဝိဒူရဝိဒူရံ။ပေ။ တသ္မာ သတံ ဓမ္မော အသဗ္ဘိ အာရကာတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။>
      text <၆၀၀>, <န ဝတ္တဗ္ဗံ သမာဒာနဟေတုကံ သီလံ ဝဍ္ဎတီတိ။ အာမန္တာ။ နနု ဝုတ္တံ ဘဂဝတာ အာရာမရောပါ ဝနရောပါ။ပေ။ ဓမ္မဋ္ဌာ သီလသမ္ပန္နာ တေ ဇနာ သဂ္ဂဂါမိနောတိ။ အတ္ထေဝ သုတ္တန္တောတိ။ အာမန္တာ။ တေန ဟိ သမာဒာနဟေတုကံ သီလံ ဝဍ္ဎတီတိ။>
      stand <သမာဒာနဟေတုကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၁၀၄ ၁၀။ ဝိညတ္တိ သီလန္တိကထာ>
      text <၆၀၁>, <ဝိညတ္တိ သီလန္တိ။ အာမန္တာ။ ပါဏာတိပါတာ ဝေရမဏီတိ။ န ဟေဝံ ဝတ္တဗ္ဗေ။ပေ။ အဒိန္နာဒာနာ ဝေရမဏီတိ။ န ဟေဝံ ဝတ္တဗ္ဗေ။ပေ။ ကာမေသုမိစ္ဆာစာရာ ဝေရမဏီတိ။ န ဟေဝံ ဝတ္တဗ္ဗေ။ပေ။ မုသာဝါဒာ ဝေရမဏီတိ။ န ဟေဝံ ဝတ္တဗ္ဗေ။ပေ။ သုရာမေရယမဇ္ဇပမာဒဋ္ဌာနာ ဝေရမဏီတိ။ န ဟေဝံ ဝတ္တဗ္ဗေ။ပေ။>
      text <အဘိဝါဒနံ သီလံ၊ ပစ္စုဋ္ဌာနံ သီလံ၊ အဉ္ဇလိကမ္မံ သီလံ၊ သာမီစိကမ္မံ သီလံ၊ အာသနာဘိဟာရော သီလံ၊ သေယျာဘိဟာရော သီလံ၊ ပါဒောဒကာဘိဟာရော သီလံ၊ ပါဒကထလိကာဘိဟာရော သီလံ၊ နှာနေ ပိဋ္ဌိပရိကမ္မံ သီလန္တိ။ အာမန္တာ။ ပါဏာတိပါတာ ဝေရမဏီတိ။ န ဟေဝံ ဝတ္တဗ္ဗေ။ပေ။ သုရာမေရယမဇ္ဇပမာဒဋ္ဌာနာ ဝေရမဏီတိ။ န ဟေဝံ ဝတ္တဗ္ဗေ။ပေ။>
      text <၆၀၂>, <န ဝတ္တဗ္ဗံ ဝိညတ္တိ သီလန္တိ။ အာမန္တာ။ ဒုဿိလျန္တိ။ န ဟေဝံ ဝတ္တဗ္ဗေ။ပေ။ တေန ဟိ ဝိညတ္တိ သီလန္တိ။>
      stand <ဝိညတ္တိ သီလန္တိကထာ နိဋ္ဌိတာ။>
  text <၁၀။ ဒသမဝဂ္ဂေါ>
    text <၁၀၅ ၁၁။ အဝိညတ္တိ ဒုဿိလျန္တိကထာ>
      text <၆၀၃>, <အဝိညတ္တိ ဒုဿိလျန္တိ။ အာမန္တာ။ ပါဏာတိပါတောတိ။ န ဟေဝံ ဝတ္တဗ္ဗေ။ပေ။ အဒိန္နာဒာနန္တိ။ န ဟေဝံ ဝတ္တဗ္ဗေ။ပေ။ ကာမေသုမိစ္ဆာစာရောတိ။ န ဟေဝံ ဝတ္တဗ္ဗေ။ပေ။ မုသာဝါဒောတိ။ န ဟေဝံ ဝတ္တဗ္ဗေ။ပေ။ သုရာမေရယမဇ္ဇပမာဒဋ္ဌာနန္တိ။ န ဟေဝံ ဝတ္တဗ္ဗေ။ပေ။>
      text <ပါပကမ္မံ သမာဒိယိတွာ ဒာနံ ဒဒန္တဿ ပုညဉ္စ အပုညဉ္စ ဥဘော ဝဍ္ဎန္တီတိ။ န ဟေဝံ ဝတ္တဗ္ဗေ။ပေ။ ပုညဉ္စ အပုညဉ္စ ဥဘော ဝဍ္ဎန္တီတိ။ အာမန္တာ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ န ဟေဝံ ဝတ္တဗ္ဗေ။ပေ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ အာမန္တာ။ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။ န ဟေဝံ ဝတ္တဗ္ဗေ။ပေ။>
      text <ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။ အာမန္တာ။ နနု ဝုတ္တံ ဘဂဝတာ စတ္တာရိမာနိ၊ ဘိက္ခဝေ၊ သုဝိဒူရဝိဒူရာနိ။ ကတမာနိ စတ္တာရိ။ နဘဉ္စ၊ ဘိက္ခဝေ၊ ပထဝီ စ ဣဒံ ပဌမံ သုဝိဒူရဝိဒူရံ။ပေ။ တသ္မာ သတံ ဓမ္မော အသဗ္ဘိ အာရကာတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။>
      text <၆၀၄>, <န ဝတ္တဗ္ဗံ အဝိညတ္တိ ဒုဿိလျန္တိ။ အာမန္တာ။ နနု ပါပကမ္မံ သမာဒိန္နော အာသီတိ။ အာမန္တာ။ ဟဉ္စိ ပါပကမ္မံ သမာဒိန္နော အာသိ၊ တေန ဝတ ရေ ဝတ္တဗ္ဗေ အဝိညတ္တိ ဒုဿိလျန္တိ။>
      stand <အဝိညတ္တိ ဒုဿိလျန္တိကထာ နိဋ္ဌိတာ။>
      stand <ဒသမဝဂ္ဂေါ။>
      text <တဿုဒ္ဒာနံ>
      text <ဥပပတ္တေသိယေ ပဉ္စက္ခန္ဓေ အနိရုဒ္ဓေ ကိရိယာ ပဉ္စက္ခန္ဓာ ဥပ္ပဇ္ဇန္တိ၊ မဂ္ဂသမင်္ဂိဿ ရူပံ မဂ္ဂေါ၊ ပဉ္စဝိညာဏသမင်္ဂိဿ အတ္ထိ မဂ္ဂဘာဝနာ၊ ပဉ္စဝိညာဏာ ကုသလာပိ အကုသလာပိ၊ ပဉ္စဝိညာဏာ သာဘောဂါ၊ မဂ္ဂသမင်္ဂီ ဒွီဟိ သီလေဟိ သမန္နာဂတော၊ သီလံ အစေတသိကံ၊ သီလံ န စိတ္တာနုပရိဝတ္တိ၊ သမာဒာနဟေတုကံ သီလံ ဝဍ္ဎတီတိ၊ ဝိညတ္တိသီလံ အဝိညတ္တိ ဒုဿိလျန္တိ။>
      stand <ဒုတိယော ပဏ္ဏာသကော။>
      text <တဿုဒ္ဒာနံ>
      text <နိယာမသင်္ဂဟဂတာနိသံသတာ စ နိရောဓောတိ။>
