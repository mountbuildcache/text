text <၇။ ဧကစ္စံ အတ္ထီတိကထာ>
  text <၁။ အတီတာဒိဧကစ္စကထာ>
    text <၂၉၉>, <အတီတံ အတ္ထီတိ။ ဧကစ္စံ အတ္ထိ၊ ဧကစ္စံ နတ္ထီတိ။ ဧကစ္စံ နိရုဒ္ဓံ၊ ဧကစ္စံ န နိရုဒ္ဓံ၊ ဧကစ္စံ ဝိဂတံ၊ ဧကစ္စံ အဝိဂတံ၊ ဧကစ္စံ အတ္ထင်္ဂတံ၊ ဧကစ္စံ န အတ္ထင်္ဂတံ၊ ဧကစ္စံ အဗ္ဘတ္ထင်္ဂတံ၊ ဧကစ္စံ န အဗ္ဘတ္ထင်္ဂတန္တိ။ န ဟေဝံ ဝတ္တဗ္ဗေ။ပေ။>
    text <အတီတံ ဧကစ္စံ အတ္ထိ၊ ဧကစ္စံ နတ္ထီတိ။ အာမန္တာ။ အတီတာ အဝိပက္ကဝိပါကာ ဓမ္မာ ဧကစ္စေ အတ္ထိ၊ ဧကစ္စေ နတ္ထီတိ။ န ဟေဝံ ဝတ္တဗ္ဗေ။ပေ။ အတီတံ ဧကစ္စံ အတ္ထိ၊ ဧကစ္စံ နတ္ထီတိ။ အာမန္တာ။ အတီတာ ဝိပက္ကဝိပါကာ ဓမ္မာ ဧကစ္စေ အတ္ထိ၊ ဧကစ္စေ နတ္ထီတိ။ န ဟေဝံ ဝတ္တဗ္ဗေ။ပေ။ အတီတံ ဧကစ္စံ အတ္ထိ၊ ဧကစ္စံ နတ္ထီတိ။ အာမန္တာ။ အတီတာ အဝိပါကာ ဓမ္မာ ဧကစ္စေ အတ္ထိ ဧကစ္စေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <အတီတံ ဧကစ္စံ အတ္ထိ ဧကစ္စံ နတ္ထီတိ။ အာမန္တာ။ ကိံ အတ္ထိ ကိံ နတ္ထီတိ။ အတီတာ အဝိပက္ကဝိပါကာ ဓမ္မာ တေ အတ္ထိ၊ အတီတာ ဝိပက္ကဝိပါကာ ဓမ္မာ တေ နတ္ထီတိ။ အတီတာ အဝိပက္ကဝိပါကာ ဓမ္မာ တေ အတ္ထီတိ။ အာမန္တာ။ အတီတာ ဝိပက္ကဝိပါကာ ဓမ္မာ တေ အတ္ထီတိ။ န ဟေဝံ ဝတ္တဗ္ဗေ။ပေ။ အတီတာ အဝိပက္ကဝိပါကာ ဓမ္မာ တေ အတ္ထီတိ။ အာမန္တာ။ အတီတာ အဝိပါကာ ဓမ္မာ တေ အတ္ထီတိ။ န ဟေဝံ ဝတ္တဗ္ဗေ။ပေ။>
    text <အတီတာ ဝိပက္ကဝိပါကာ ဓမ္မာ တေ နတ္ထီတိ။ အာမန္တာ။ အတီတာ အဝိပက္ကဝိပါကာ ဓမ္မာ တေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <အတီတာ အဝိပါကာ ဓမ္မာ တေ နတ္ထီတိ။ အာမန္တာ။ အတီတာ အဝိပက္ကဝိပါကာ ဓမ္မာ တေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <အတီတာ အဝိပက္ကဝိပါကာ ဓမ္မာ တေ အတ္ထီတိ။ အာမန္တာ။ နနု အတီတာ အဝိပက္ကဝိပါကာ ဓမ္မာ နိရုဒ္ဓါတိ။ အာမန္တာ။ ဟဉ္စိ အတီတာ အဝိပက္ကဝိပါကာ ဓမ္မာ နိရုဒ္ဓါ၊ နော စ ဝတ ရေ ဝတ္တဗ္ဗေ အတီတာ အဝိပက္ကဝိပါကာ ဓမ္မာ တေ အတ္ထီတိ။>
    text <အတီတာ အဝိပက္ကဝိပါကာ ဓမ္မာ နိရုဒ္ဓါ တေ အတ္ထီတိ။ အာမန္တာ။ အတီတာ ဝိပက္ကဝိပါကာ ဓမ္မာ နိရုဒ္ဓါ တေ အတ္ထီတိ။ န ဟေဝံ ဝတ္တဗ္ဗေ။ပေ။ အတီတာ အဝိပက္ကဝိပါကာ ဓမ္မာ နိရုဒ္ဓါ တေ အတ္ထီတိ။ အာမန္တာ။ အတီတာ အဝိပါကာ ဓမ္မာ နိရုဒ္ဓါ တေ အတ္ထီတိ။ န ဟေဝံ ဝတ္တဗ္ဗေ။ပေ။>
    text <အတီတာ ဝိပက္ကဝိပါကာ ဓမ္မာ နိရုဒ္ဓါ တေ နတ္ထီတိ။ အာမန္တာ။ အတီတာ အဝိပက္ကဝိပါကာ ဓမ္မာ နိရုဒ္ဓါ တေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <အတီတာ အဝိပါကာ ဓမ္မာ နိရုဒ္ဓါ တေ နတ္ထီတိ။ အာမန္တာ။ အတီတာ အဝိပက္ကဝိပါကာ ဓမ္မာ နိရုဒ္ဓါ တေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <အတီတာ အဝိပက္ကဝိပါကာ ဓမ္မာ နိရုဒ္ဓါ တေ အတ္ထီတိ။ အာမန္တာ။ အတီတာ ဝိပက္ကဝိပါကာ ဓမ္မာ နိရုဒ္ဓါ တေ နတ္ထီတိ။ အာမန္တာ။ အတီတာ ဧကဒေသံ ဝိပက္ကဝိပါကာ ဓမ္မာ ဧကဒေသံ အဝိပက္ကဝိပါကာ ဓမ္မာ နိရုဒ္ဓါ တေ ဧကစ္စေ အတ္ထိ ဧကစ္စေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <န ဝတ္တဗ္ဗံ အတီတာ အဝိပက္ကဝိပါကာ ဓမ္မာ တေ အတ္ထီတိ။ အာမန္တာ။ နနု အတီတာ အဝိပက္ကဝိပါကာ ဓမ္မာ ဝိပစ္စိဿန္တီတိ။ အာမန္တာ။ ဟဉ္စိ အတီတာ အဝိပက္ကဝိပါကာ ဓမ္မာ ဝိပစ္စိဿန္တိ၊ တေန ဝတ ရေ ဝတ္တဗ္ဗေ အတီတာ အဝိပက္ကဝိပါကာ ဓမ္မာ တေ အတ္ထီတိ။>
    text <အတီတာ အဝိပက္ကဝိပါကာ ဓမ္မာ ဝိပစ္စိဿန္တီတိ ကတွာ တေ အတ္ထီတိ။ အာမန္တာ။ ဝိပစ္စိဿန္တီတိ ကတွာ ပစ္စုပ္ပန္နာတိ။ န ဟေဝံ ဝတ္တဗ္ဗေ။ပေ။ ဝိပစ္စိဿန္တီတိ ကတွာ ပစ္စုပ္ပန္နာတိ။ အာမန္တာ။ ပစ္စုပ္ပန္နာ ဓမ္မာ နိရုဇ္ဈိဿန္တီတိ ကတွာ တေ နတ္ထီတိ။ န ဟေဝံ ဝတ္တဗ္ဗေ။ပေ။>
  text <၂။ အနာဂတာဒိဧကစ္စကထာ>
    text <၃၀၀>, <အနာဂတံ အတ္ထီတိ။ ဧကစ္စံ အတ္ထိ၊ ဧကစ္စံ နတ္ထီတိ။ ဧကစ္စံ ဇာတံ၊ ဧကစ္စံ အဇာတံ၊ ဧကစ္စံ သဉ္ဇာတံ၊ ဧကစ္စံ အသဉ္ဇာတံ၊ ဧကစ္စံ နိဗ္ဗတ္တံ၊ ဧကစ္စံ အနိဗ္ဗတ္တံ၊ ဧကစ္စံ ပါတုဘူတံ၊ ဧကစ္စံ အပါတုဘူတန္တိ။ န ဟေဝံ ဝတ္တဗ္ဗေ။ပေ။>
    text <အနာဂတံ ဧကစ္စံ အတ္ထိ၊ ဧကစ္စံ နတ္ထီတိ။ အာမန္တာ။ အနာဂတာ ဥပ္ပါဒိနော ဓမ္မာ ဧကစ္စေ အတ္ထိ၊ ဧကစ္စေ နတ္ထီတိ။ န ဟေဝံ ဝတ္တဗ္ဗေ။ပေ။ အနာဂတံ ဧကစ္စံ အတ္ထိ၊ ဧကစ္စံ နတ္ထီတိ။ အာမန္တာ။ အနာဂတာ အနုပ္ပါဒိနော ဓမ္မာ ဧကစ္စေ အတ္ထိ၊ ဧကစ္စေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <အနာဂတံ ဧကစ္စံ အတ္ထိ၊ ဧကစ္စံ နတ္ထီတိ။ အာမန္တာ။ ကိံ အတ္ထိ၊ ကိံ နတ္ထီတိ။ အနာဂတာ ဥပ္ပါဒိနော ဓမ္မာ တေ အတ္ထိ၊ အနာဂတာ အနုပ္ပါဒိနော ဓမ္မာ တေ နတ္ထီတိ။ အနာဂတာ ဥပ္ပါဒိနော ဓမ္မာ တေ အတ္ထီတိ။ အာမန္တာ။ အနာဂတာ အနုပ္ပါဒိနော ဓမ္မာ တေ အတ္ထီတိ။ န ဟေဝံ ဝတ္တဗ္ဗေ။ပေ။ အနာဂတာ အနုပ္ပါဒိနော ဓမ္မာ တေ နတ္ထီတိ။ အာမန္တာ။ အနာဂတာ ဥပ္ပါဒိနော ဓမ္မာ တေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <အနာဂတာ ဥပ္ပါဒိနော ဓမ္မာ တေ အတ္ထီတိ။ အာမန္တာ။ နနု အနာဂတာ ဥပ္ပါဒိနော ဓမ္မာ အဇာတာတိ။ အာမန္တာ။ ဟဉ္စိ အနာဂတာ ဥပ္ပါဒိနော ဓမ္မာ အဇာတာ၊ နော စ ဝတ ရေ ဝတ္တဗ္ဗေ အနာဂတာ ဥပ္ပါဒိနော ဓမ္မာ တေ အတ္ထီတိ။>
    text <အနာဂတာ ဥပ္ပါဒိနော ဓမ္မာ အဇာတာ တေ အတ္ထီတိ။ အာမန္တာ။ အနာဂတာ အနုပ္ပါဒိနော ဓမ္မာ အဇာတာ တေ အတ္ထီတိ။ န ဟေဝံ ဝတ္တဗ္ဗေ။ပေ။ အနာဂတာ အနုပ္ပါဒိနော ဓမ္မာ အဇာတာ တေ နတ္ထီတိ။ အာမန္တာ။ အနာဂတာ ဥပ္ပါဒိနော ဓမ္မာ အဇာတာ တေ နတ္ထီတိ။ န ဟေဝံ ဝတ္တဗ္ဗေ။ပေ။>
    text <န ဝတ္တဗ္ဗံ အနာဂတာ ဥပ္ပါဒိနော ဓမ္မာ တေ အတ္ထီတိ။ အာမန္တာ။ နနု အနာဂတာ ဥပ္ပါဒိနော ဓမ္မာ ဥပ္ပဇ္ဇိဿန္တီတိ။ အာမန္တာ။ ဟဉ္စိ အနာဂတာ ဥပ္ပါဒိနော ဓမ္မာ ဥပ္ပဇ္ဇိဿန္တိ၊ တေန ဝတ ရေ ဝတ္တဗ္ဗေ အနာဂတာ ဥပ္ပါဒိနော ဓမ္မာ တေ အတ္ထီတိ။>
    text <အနာဂတာ ဥပ္ပါဒိနော ဓမ္မာ ဥပ္ပဇ္ဇိဿန္တီတိ ကတွာ တေ အတ္ထီတိ။ အာမန္တာ။ ဥပ္ပဇ္ဇိဿန္တီတိ ကတွာ ပစ္စုပ္ပန္နာတိ။ န ဟေဝံ ဝတ္တဗ္ဗေ။ပေ။ ဥပ္ပဇ္ဇိဿန္တီတိ ကတွာ ပစ္စုပ္ပန္နာတိ။ အာမန္တာ။ ပစ္စုပ္ပန္နာ ဓမ္မာ နိရုဇ္ဈိဿန္တီတိ ကတွာ တေ နတ္ထီတိ။ န ဟေဝံ ဝတ္တဗ္ဗေ။ပေ။>
    stand <ဧကစ္စံ အတ္ထီတိကထာ နိဋ္ဌိတာ။>
