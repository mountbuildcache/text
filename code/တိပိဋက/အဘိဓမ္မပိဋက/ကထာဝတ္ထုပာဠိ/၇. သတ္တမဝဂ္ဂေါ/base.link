text <၇။ သတ္တမဝဂ္ဂေါ>
  text <၆၃ ၁။ သင်္ဂဟိတကထာ>
    text <၄၇၁>, <နတ္ထိ ကေစိ ဓမ္မာ ကေဟိစိ ဓမ္မေဟိ သင်္ဂဟိတာတိ။ အာမန္တာ။ နနု အတ္ထိ ကေစိ ဓမ္မာ ကေဟိစိ ဓမ္မေဟိ ဂဏနံ ဂစ္ဆန္တိ ဥဒ္ဒေသံ ဂစ္ဆန္တိ ပရိယာပန္နာတိ။ အာမန္တာ။ ဟဉ္စိ အတ္ထိ ကေစိ ဓမ္မာ ကေဟိစိ ဓမ္မေဟိ ဂဏနံ ဂစ္ဆန္တိ ဥဒ္ဒေသံ ဂစ္ဆန္တိ ပရိယာပန္နာ၊ နော စ ဝတ ရေ ဝတ္တဗ္ဗေ နတ္ထိ ကေစိ ဓမ္မာ ကေဟိစိ ဓမ္မေဟိ သင်္ဂဟိတာတိ။>
    text <စက္ခါယတနံ ကတမက္ခန္ဓဂဏနံ ဂစ္ဆတီတိ။ ရူပက္ခန္ဓဂဏနံ ဂစ္ဆတီတိ။ ဟဉ္စိ စက္ခါယတနံ ရူပက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ စက္ခါယတနံ ရူပက္ခန္ဓေန သင်္ဂဟိတန္တိ။ သောတာယတနံ။ပေ။ ဃာနာယတနံ။ပေ။ ဇိဝှာယတနံ။ပေ။ ကာယာယတနံ ကတမက္ခန္ဓဂဏနံ ဂစ္ဆတီတိ။ ရူပက္ခန္ဓဂဏနံ ဂစ္ဆတီတိ။ ဟဉ္စိ ကာယာယတနံ ရူပက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ ကာယာယတနံ ရူပက္ခန္ဓေန သင်္ဂဟိတန္တိ။>
    text <ရူပါယတနံ။ပေ။ သဒ္ဒာယတနံ။ပေ။ ဂန္ဓာယတနံ။ပေ။ ရသာယတနံ။ပေ။ ဖောဋ္ဌဗ္ဗာယတနံ ကတမက္ခန္ဓဂဏနံ ဂစ္ဆတီတိ။ ရူပက္ခန္ဓဂဏနံ ဂစ္ဆတီတိ။ ဟဉ္စိ ဖောဋ္ဌဗ္ဗာယတနံ ရူပက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ ဖောဋ္ဌဗ္ဗာယတနံ ရူပက္ခန္ဓေန သင်္ဂဟိတန္တိ။>
    text <သုခါ ဝေဒနာ ကတမက္ခန္ဓဂဏနံ ဂစ္ဆတီတိ။ ဝေဒနာက္ခန္ဓဂဏနံ ဂစ္ဆတီတိ။ ဟဉ္စိ သုခါ ဝေဒနာ ဝေဒနာက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ သုခါ ဝေဒနာ ဝေဒနာက္ခန္ဓေန သင်္ဂဟိတာတိ။ ဒုက္ခါ ဝေဒနာ။ပေ။ အဒုက္ခမသုခါ ဝေဒနာ ကတမက္ခန္ဓဂဏနံ ဂစ္ဆတီတိ။ ဝေဒနာက္ခန္ဓဂဏနံ ဂစ္ဆတီတိ။ ဟဉ္စိ အဒုက္ခမသုခါ ဝေဒနာ ဝေဒနာက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ အဒုက္ခမသုခါ ဝေဒနာ ဝေဒနာက္ခန္ဓေန သင်္ဂဟိတာတိ။>
    text <စက္ခုသမ္ဖဿဇာ သညာ ကတမက္ခန္ဓဂဏနံ ဂစ္ဆတီတိ။ သညာက္ခန္ဓဂဏနံ ဂစ္ဆတီတိ။ ဟဉ္စိ စက္ခုသမ္ဖဿဇာ သညာ သညာက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ စက္ခုသမ္ဖဿဇာ သညာ သညာက္ခန္ဓေန သင်္ဂဟိတာတိ။ သောတသမ္ဖဿဇာ သညာ။ပေ။ မနောသမ္ဖဿဇာ သညာ ကတမက္ခန္ဓဂဏနံ ဂစ္ဆတီတိ။ သညာက္ခန္ဓဂဏနံ ဂစ္ဆတီတိ။ ဟဉ္စိ မနောသမ္ဖဿဇာ သညာ သညာက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ မနောသမ္ဖဿဇာ သညာ သညာက္ခန္ဓေန သင်္ဂဟိတာတိ။>
    text <စက္ခုသမ္ဖဿဇာ စေတနာ။ပေ။ မနောသမ္ဖဿဇာ စေတနာ ကတမက္ခန္ဓဂဏနံ ဂစ္ဆတီတိ။ သင်္ခါရက္ခန္ဓဂဏနံ ဂစ္ဆတီတိ။ ဟဉ္စိ မနောသမ္ဖဿဇာ စေတနာ သင်္ခါရက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ မနောသမ္ဖဿဇာ စေတနာ သင်္ခါရက္ခန္ဓေန သင်္ဂဟိတာတိ။>
    text <စက္ခုဝိညာဏံ။ပေ။ မနောဝိညာဏံ ကတမက္ခန္ဓဂဏနံ ဂစ္ဆတီတိ။ ဝိညာဏက္ခန္ဓဂဏနံ ဂစ္ဆတီတိ။ ဟဉ္စိ မနောဝိညာဏံ ဝိညာဏက္ခန္ဓဂဏနံ ဂစ္ဆတိ၊ တေန ဝတ ရေ ဝတ္တဗ္ဗေ မနောဝိညာဏံ ဝိညာဏက္ခန္ဓေန သင်္ဂဟိတန္တိ။>
    text <၄၇၂>, <ယထာ ဒာမေန ဝါ ယောတ္တေန ဝါ ဒွေ ဗလိဗဒ္ဒာ သင်္ဂဟိတာ၊ သိက္ကာယ ပိဏ္ဍပါတော သင်္ဂဟိတော၊ သာ ဂဒ္ဒုလေန သင်္ဂဟိတော၊ ဧဝမေဝ တေ ဓမ္မာ တေဟိ ဓမ္မေဟိ သင်္ဂဟိတာတိ။ ဟဉ္စိ ဒာမေန ဝါ ယောတ္တေန ဝါ ဒွေ ဗလီဗဒ္ဒာ သင်္ဂဟိတာ၊ သိက္ကာယ ပိဏ္ဍပါတော သင်္ဂဟိတော၊ သာ ဂဒ္ဒုလေန သင်္ဂဟိတော၊ တေန ဝတ ရေ ဝတ္တဗ္ဗေ အတ္ထိ ကေစိ ဓမ္မာ ကေဟိစိ ဓမ္မေဟိ သင်္ဂဟိတာတိ။>
    stand <သင်္ဂဟိတကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၆၄ ၂။ သမ္ပယုတ္တကထာ>
      text <၄၇၃>, <နတ္ထိ ကေစိ ဓမ္မာ ကေဟိစိ ဓမ္မေဟိ သမ္ပယုတ္တာတိ။ အာမန္တာ။ နနု အတ္ထိ ကေစိ ဓမ္မာ ကေဟိစိ ဓမ္မေဟိ သဟဂတာ သဟဇာတာ သံသဋ္ဌာ ဧကုပ္ပါဒာ ဧကနိရောဓာ ဧကဝတ္ထုကာ ဧကာရမ္မဏာတိ။ အာမန္တာ။ ဟဉ္စိ အတ္ထိ ကေစိ ဓမ္မာ ကေဟိစိ ဓမ္မေဟိ သဟဂတာ သဟဇာတာ သံသဋ္ဌာ ဧကုပ္ပါဒာ ဧကနိရောဓာ ဧကဝတ္ထုကာ ဧကာရမ္မဏာ၊ နော စ ဝတ ရေ ဝတ္တဗ္ဗေ နတ္ထိ ကေစိ ဓမ္မာ ကေဟိစိ ဓမ္မေဟိ သမ္ပယုတ္တာတိ။>
      text <ဝေဒနာက္ခန္ဓော သညာက္ခန္ဓေန သဟဇာတောတိ။ အာမန္တာ။ ဟဉ္စိ ဝေဒနာက္ခန္ဓော သညာက္ခန္ဓေန သဟဇာတော၊ တေန ဝတ ရေ ဝတ္တဗ္ဗေ ဝေဒနာက္ခန္ဓော သညာက္ခန္ဓေန သမ္ပယုတ္တောတိ။>
      text <ဝေဒနာက္ခန္ဓော သင်္ခါရက္ခန္ဓေန။ ဝိညာဏက္ခန္ဓေန သဟဇာတောတိ။ အာမန္တာ။ ဟဉ္စိ ဝေဒနာက္ခန္ဓော ဝိညာဏက္ခန္ဓေန သဟဇာတော၊ တေန ဝတ ရေ ဝတ္တဗ္ဗေ ဝေဒနာက္ခန္ဓော ဝိညာဏက္ခန္ဓေန သမ္ပယုတ္တောတိ။>
      text <သညာက္ခန္ဓော။ သင်္ခါရက္ခန္ဓော။ ဝိညာဏက္ခန္ဓော ဝေဒနာခန္ဓေန။ သညာက္ခန္ဓေန။ သင်္ခါရက္ခန္ဓေန သဟဇာတောတိ။ အာမန္တာ။ ဟဉ္စိ ဝိညာဏက္ခန္ဓော သင်္ခါရက္ခန္ဓေန သဟဇာတော၊ တေန ဝတ ရေ ဝတ္တဗ္ဗေ ဝိညာဏက္ခန္ဓော သင်္ခါရက္ခန္ဓေန သမ္ပယုတ္တောတိ။>
      text <၄၇၄>, <ယထာ တိလမှိ တေလံ အနုဂတံ အနုပဝိဋ္ဌံ၊ ဥစ္ဆုမှိ ရသော အနုဂတော အနုပဝိဋ္ဌော၊ ဧဝမေဝ တေ ဓမ္မာ တေဟိ ဓမ္မေဟိ အနုဂတာ အနုပဝိဋ္ဌာတိ။ န ဟေဝံ ဝတ္တဗ္ဗေ။ပေ။>
      stand <သမ္ပယုတ္တကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၆၅ ၃။ စေတသိကကထာ>
      text <၄၇၅>, <နတ္ထိ စေတသိကော ဓမ္မောတိ။ အာမန္တာ။ နနု အတ္ထိ ကေစိ ဓမ္မာ စိတ္တေန သဟဂတာ သဟဇာတာ သံသဋ္ဌာ သမ္ပယုတ္တာ ဧကုပ္ပါဒာ ဧကနိရောဓာ ဧကဝတ္ထုကာ ဧကာရမ္မဏာတိ။ အာမန္တာ။ ဟဉ္စိ အတ္ထိ ကေစိ ဓမ္မာ စိတ္တေန သဟဂတာ သဟဇာတာ သံသဋ္ဌာ သမ္ပယုတ္တာ ဧကုပ္ပါဒာ ဧကနိရောဓာ ဧကဝတ္ထုကာ ဧကာရမ္မဏာ၊ နော စ ဝတ ရေ ဝတ္တဗ္ဗေ နတ္ထိ စေတသိကော ဓမ္မောတိ။>
      text <ဖဿော စိတ္တေန သဟဇာတောတိ။ အာမန္တာ။ ဟဉ္စိ ဖဿော စိတ္တေန သဟဇာတော၊ တေန ဝတ ရေ ဝတ္တဗ္ဗေ ဖဿော စေတသိကောတိ။ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ ပညာ။ ရာဂေါ။ ဒောသော။ မောဟော။ပေ။ အနောတ္တပ္ပံ စိတ္တေန သဟဇာတန္တိ။ အာမန္တာ။ ဟဉ္စိ အနောတ္တပ္ပံ စိတ္တေန သဟဇာတံ၊ တေန ဝတ ရေ ဝတ္တဗ္ဗေ အနောတ္တပ္ပံ စေတသိကန္တိ။>
      text <၄၇၆>, <စိတ္တေန သဟဇာတာတိ ကတွာ စေတသိကာတိ။ အာမန္တာ။ ဖဿေန သဟဇာတာတိ ကတွာ ဖဿသိကာတိ။ အာမန္တာ။ စိတ္တေန သဟဇာတာတိ ကတွာ စေတသိကာတိ။ အာမန္တာ။ ဝေဒနာယ။ သညာယ။ စေတနာယ။ သဒ္ဓါယ။ ဝီရိယေန။ သတိယာ။ သမာဓိနာ။ ပညာယ။ ရာဂေန။ ဒောသေန။ မောဟေန။ပေ။ အနောတ္တပ္ပေန သဟဇာတာတိ ကတွာ အနောတ္တပ္ပါသိကာတိ။ အာမန္တာ။>
      text <၄၇၇>, <နတ္ထိ စေတသိကော ဓမ္မောတိ။ အာမန္တာ။ နနု ဝုတ္တံ ဘဂဝတာ>
      block
        text <စိတ္တဉှိဒံ စေတသိကာ စ ဓမ္မာ၊>
        text <အနတ္တတော သံဝိဒိတဿ ဟောန္တိ။>
        text <ဟီနပ္ပဏီတံ တဒုဘယေ ဝိဒိတွာ၊>
        text <သမ္မဒ္ဒသော ဝေဒိ ပလောကဓမ္မန္တိ။>
        text <သဒ္ဓါ ဟိရိယံ ကုသလဉ္စ ဒာနံ၊>
        text <ဓမ္မာ ဧတေ သပ္ပုရိသာနုယာတာ။>
        text <ဧတဉှိ မဂ္ဂံ ဒိဝိယံ ဝဒန္တိ၊>
        text <ဧတေန ဟိ ဂစ္ဆတိ ဒေဝလောကန္တိ။>
        text <နဘဉ္စ ဒူရေ ပထဝီ စ ဒူရေ၊>
        text <ပါရံ သမုဒ္ဒဿ တဒာဟု ဒူရေ။>
        text <ယတော စ ဝေရောစနော အဗ္ဘုဒေတိ၊>
        text <ပဘင်္ကရော ယတ္ထ စ အတ္ထမေတိ။>
        text <တတော ဟဝေ ဒူရတရံ ဝဒန္တိ၊>
        text <သတဉ္စ ဓမ္မံ အသတဉ္စ ဓမ္မံ။>
        text <အဗျာယိကော ဟောတိ သတံ သမာဂမော၊>
        text <ယာဝမ္ပိ တိဋ္ဌေယျ တထေဝ ဟောတိ။>
        text <ခိပ္ပဉှိ ဝေတိ အသတံ သမာဂမော။>
        text <တသ္မာ သတံ ဓမ္မော အသဗ္ဘိ အာရကာတိ။>
        text <အာရာမရောပါ ဝနရောပါ၊ ယေ ဇနာ သေတုကာရကာ။>
        text <ပပဉ္စ ဥဒပါနဉ္စ၊ ယေ ဒဒန္တိ ဥပဿယံ။>
        text <တေသံ ဒိဝါ စ ရတ္တော စ၊ သဒာ ပုညံ ပဝဍ္ဎတိ။>
        text <ဓမ္မဋ္ဌာ သီလသမ္ပန္နာ၊ တေ ဇနာ သဂ္ဂဂါမိနောတိ။>
        text <ဥန္နမေ ဥဒကံ ဝုဋ္ဌံ၊ ယထာနိန္နံ ပဝတ္တတိ။>
        text <ဧဝမေဝ ဣတော ဒိန္နံ၊ ပေတာနံ ဥပကပ္ပတိ။>
        text <ယထာ ဝါရိဝဟာ ပူရာ၊ ပရိပူရေန္တိ သာဂရံ။>
        text <ဧဝမေဝ ဣတော ဒိန္နံ၊ ပေတာနံ ဥပကပ္ပတိ။>
        text <န ဟိ တတ္ထ ကသီ အတ္ထိ၊ ဂေါရက္ခေတ္ထ န ဝိဇ္ဇတိ။>
        text <ဝဏိဇ္ဇာ တာဒိသီ နတ္ထိ၊ ဟိရညေန ကယာကယံ။>
        text <ဣတော ဒိန္နေန ယာပေန္တိ၊ ပေတာ ကာလင်္ကတာ တဟိန္တိ။>
        text <ပဉ္စ ဌာနာနိ သမ္ပဿံ၊ ပုတ္တံ ဣစ္ဆန္တိ ပဏ္ဍိတာ။>
        text <ဘဋော ဝါ နော ဘရိဿတိ၊ ကိစ္စံ ဝါ နော ကရိဿတိ။>
        text <ကုလဝံသော စိရံ တိဋ္ဌေ၊ ဒာယဇ္ဇံ ပဋိပဇ္ဇတိ။>
        text <အထ ဝါ ပန ပေတာနံ၊ ဒက္ခိဏံ အနုပ္ပဒဿတိ။>
        text <ဌာနာနေတာနိ သမ္ပဿံ၊ ပုတ္တံ ဣစ္ဆန္တိ ပဏ္ဍိတာ။>
        text <တသ္မာ သန္တော သပ္ပုရိသာ၊ ကတညူ ကတဝေဒိနော။>
        text <ဘရန္တိ မာတာပိတရော၊ ပုဗ္ဗေ ကတမနုဿရံ။>
        text <ကရောန္တိ တေသံ ကိစ္စာနိ၊ ယထာ တံ ပုဗ္ဗကာရိနံ။>
        text <ဩဝါဒကာရီ ဘဋပေါသီ၊ ကုလဝံသံ အဟာပယံ။>
        text <သဒ္ဓေါ သီလေန သမ္ပန္နော၊ ပုတ္တော ဟောတိ ပသံသိယောတိ။>
        text <အသာဓာရဏမညေသံ၊ အစောရဟရဏော နိဓိ။>
        text <ကယိရာထ မစ္စော ပုညာနိ၊ သစေ သုစရိတံ စရေတိ။>
      text <အတ္ထေဝ သုတ္တန္တောတိ။ အာမန္တာ။ တေန ဟိ အတ္ထိ စေတသိကော ဓမ္မောတိ။>
      text <နတ္ထိ စေတသိကော ဓမ္မောတိ။ အာမန္တာ။ နနု ဝုတ္တံ ဘဂဝတာ ဣဓ၊ ကေဝဋ္ဋ၊ ဘိက္ခု ပရသတ္တာနံ ပရပုဂ္ဂလာနံ စိတ္တမ္ပိ အာဒိသတိ စေတသိကမ္ပိ အာဒိသတိ ဝိတက္ကိတမ္ပိ အာဒိသတိ ဝိစာရိတမ္ပိ အာဒိသတိ ဧဝမ္ပိ တေ မနော၊ ဣတ္ထမ္ပိ တေ မနော၊ ဣတိပိ တေ စိတ္တန္တိ။ အတ္ထေဝ သုတ္တန္တောတိ။ အာမန္တာ။ တေန ဟိ အတ္ထိ စေတသိကော ဓမ္မောတိ။>
      stand <စေတသိကကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၆၆ ၄။ ဒာနကထာ>
      text <၄၇၈>, <စေတသိကော ဓမ္မော ဒာနန္တိ။ အာမန္တာ။ လဗ္ဘာ စေတသိကော ဓမ္မော ပရေသံ ဒာတုန္တိ။ န ဟေဝံ ဝတ္တဗ္ဗေ။ပေ။ လဗ္ဘာ စေတသိကော ဓမ္မော ပရေသံ ဒာတုန္တိ။ အာမန္တာ။ လဗ္ဘာ ဖဿော ပရေသံ ဒာတုန္တိ။ န ဟေဝံ ဝတ္တဗ္ဗေ။ပေ။ လဗ္ဘာ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ ပညာ ပရေသံ ဒာတုန္တိ။ န ဟေဝံ ဝတ္တဗ္ဗေ။ပေ။>
      text <၄၇၉>, <န ဝတ္တဗ္ဗံ စေတသိကော ဓမ္မော ဒာနန္တိ။ အာမန္တာ။ ဒာနံ အနိဋ္ဌဖလံ အကန္တဖလံ အမနုညဖလံ သေစနကဖလံ ဒုက္ခုဒြယံ ဒုက္ခဝိပါကန္တိ။ န ဟေဝံ ဝတ္တဗ္ဗေ။ပေ။ နနု ဒာနံ ဣဋ္ဌဖလံ ကန္တဖလံ မနုညဖလံ အသေစနကဖလံ သုခုဒြယံ သုခဝိပါကန္တိ။ အာမန္တာ။ ဟဉ္စိ ဒာနံ ဣဋ္ဌဖလံ ကန္တဖလံ မနုညဖလံ အသေစနကဖလံ သုခုဒြယံ သုခဝိပါကံ၊ တေန ဝတ ရေ ဝတ္တဗ္ဗေ စေတသိကော ဓမ္မော ဒာနန္တိ။>
      text <ဒာနံ ဣဋ္ဌဖလံ ဝုတ္တံ ဘဂဝတာ၊ စီဝရံ ဒာနန္တိ။ အာမန္တာ။ စီဝရံ ဣဋ္ဌဖလံ ကန္တဖလံ မနုညဖလံ အသေစနကဖလံ သုခုဒြယံ သုခဝိပါကန္တိ။ န ဟေဝံ ဝတ္တဗ္ဗေ။ပေ။ ဒာနံ ဣဋ္ဌဖလံ ဝုတ္တံ ဘဂဝတာ၊ ပိဏ္ဍပါတော သေနာသနံ ဂိလာနပစ္စယဘေသဇ္ဇပရိက္ခါရော ဒာနန္တိ။ အာမန္တာ။ ဂိလာနပစ္စယဘေသဇ္ဇပရိက္ခါရော ဣဋ္ဌဖလော ကန္တဖလော မနုညဖလော အသေစနကဖလော သုခုဒြယော သုခဝိပါကောတိ။ န ဟေဝံ ဝတ္တဗ္ဗေ။ပေ။>
      text <၄၈၀>, <န ဝတ္တဗ္ဗံ စေတသိကော ဓမ္မော ဒာနန္တိ။ အာမန္တာ။ နနု ဝုတ္တံ ဘဂဝတာ>
      text <အတ္ထေဝ သုတ္တန္တောတိ။ အာမန္တာ။ တေန ဟိ စေတသိကော ဓမ္မော ဒာနန္တိ။>
      text <န ဝတ္တဗ္ဗံ စေတသိကော ဓမ္မော ဒာနန္တိ။ အာမန္တာ။ နနု ဝုတ္တံ ဘဂဝတာ ပဉ္စိမာနိ၊ ဘိက္ခဝေ၊ ဒာနာနိ မဟာဒာနာနိ အဂ္ဂညာနိ ရတ္တညာနိ ဝံသညာနိ ပေါရာဏာနိ အသင်္ကိဏ္ဏာနိ အသင်္ကိဏ္ဏပုဗ္ဗာနိ၊ န သင်္ကိယန္တိ န သင်္ကိယိဿန္တိ၊ အပ္ပဋိကုဋ္ဌာနိ သမဏေဟိ ဗြာဟ္မဏေဟိ ဝိညူဟိ။ ကတမာနိ ပဉ္စ။ ဣဓ၊ ဘိက္ခဝေ၊ အရိယသာဝကော ပါဏာတိပါတံ ပဟာယ ပါဏာတိပါတာ ပဋိဝိရတော ဟောတိ။ ပါဏာတိပါတာ ပဋိဝိရတော၊ ဘိက္ခဝေ၊ အရိယသာဝကော အပရိမာဏာနံ သတ္တာနံ အဘယံ ဒေတိ အဝေရံ ဒေတိ အဗျာဗဇ္ဈံ ဒေတိ။ အပရိမာဏာနံ သတ္တာနံ အဘယံ ဒတွာ အဝေရံ ဒတွာ အဗျာဗဇ္ဈံ ဒတွာ အပရိမာဏဿ အဘယဿ အဝေရဿ အဗျာဗဇ္ဈဿ ဘာဂီ ဟောတိ။ ဣဒံ၊ ဘိက္ခဝေ၊ ပဌမံ ဒာနံ မဟာဒာနံ အဂ္ဂညံ ရတ္တညံ ဝံသညံ ပေါရာဏံ အသင်္ကိဏ္ဏံ အသင်္ကိဏ္ဏပုဗ္ဗံ၊ န သင်္ကိယတိ န သင်္ကိယိဿတိ၊ အပ္ပဋိကုဋ္ဌံ သမဏေဟိ ဗြာဟ္မဏေဟိ ဝိညူဟိ။ ပုန စပရံ၊ ဘိက္ခဝေ၊ အရိယသာဝကော အဒိန္နာဒာနံ ပဟာယ။ပေ။ ကာမေသုမိစ္ဆာစာရံ ပဟာယ။ပေ။ မုသာဝါဒံ ပဟာယ။ပေ။ သုရာမေရယမဇ္ဇပမာဒဋ္ဌာနံ ပဟာယ သုရာမေရယမဇ္ဇပမာဒဋ္ဌာနာ ပဋိဝိရတော ဟောတိ။ သုရာမေရယမဇ္ဇပမာဒဋ္ဌာနာ ပဋိဝိရတော၊ ဘိက္ခဝေ၊ အရိယသာဝကော အပရိမာဏာနံ သတ္တာနံ အဘယံ ဒေတိ အဝေရံ ဒေတိ အဗျာဗဇ္ဈံ ဒေတိ။ အပရိမာဏာနံ သတ္တာနံ အဘယံ ဒတွာ အဝေရံ ဒတွာ အဗျာဗဇ္ဈံ ဒတွာ အပရိမာဏဿ အဘယဿ အဝေရဿ အဗျာဗဇ္ဈဿ ဘာဂီ ဟောတိ။ ဣဒံ၊ ဘိက္ခဝေ၊ ပဉ္စမံ ဒာနံ မဟာဒာနံ အဂ္ဂညံ ရတ္တညံ ဝံသညံ ပေါရာဏံ အသင်္ကိဏ္ဏံ အသင်္ကိဏ္ဏပုဗ္ဗံ၊ န သင်္ကိယတိ န သင်္ကိယိဿတိ၊ အပ္ပဋိကုဋ္ဌံ သမဏေဟိ ဗြာဟ္မဏေဟိ ဝိညူဟိ။ ဣမာနိ ခေါ၊ ဘိက္ခဝေ၊ ပဉ္စ ဒာနာနိ မဟာဒာနာနိ အဂ္ဂညာနိ ရတ္တညာနိ ဝံသညာနိ ပေါရာဏာနိ အသင်္ကိဏ္ဏာနိ အသင်္ကိဏ္ဏပုဗ္ဗာနိ၊ န သင်္ကိယန္တိ န သင်္ကိယိဿန္တိ၊ အပ္ပဋိကုဋ္ဌာနိ သမဏေဟိ ဗြာဟ္မဏေဟိ ဝိညူဟီတိ။ အတ္ထေဝ သုတ္တန္တောတိ။ အာမန္တာ။ တေန ဟိ စေတသိကော ဓမ္မော ဒာနန္တိ။>
      text <၄၈၁>, <န ဝတ္တဗ္ဗံ ဒေယျဓမ္မော ဒာနန္တိ။ အာမန္တာ။ နနု ဝုတ္တံ ဘဂဝတာ ဣဓေကစ္စော အန္နံ ဒေတိ၊ ပါနံ ဒေတိ၊ ဝတ္ထံ ဒေတိ၊ ယာနံ ဒေတိ၊ မာလံ ဒေတိ၊ ဂန္ဓံ ဒေတိ၊ ဝိလေပနံ ဒေတိ၊ သေယျံ ဒေတိ၊ အာဝသထံ ဒေတိ၊ ပဒီပေယျံ ဒေတီတိ။ အတ္ထေဝ သုတ္တန္တောတိ။ အာမန္တာ။ တေန ဟိ ဒေယျဓမ္မော ဒာနန္တိ။>
      text <၄၈၂>, <ဒေယျဓမ္မော ဒာနန္တိ။ အာမန္တာ။ ဒေယျဓမ္မော ဣဋ္ဌဖလော ကန္တဖလော မနုညဖလော အသေစနကဖလော သုခုဒြယော သုခဝိပါကောတိ။ န ဟေဝံ ဝတ္တဗ္ဗေ။ပေ။ ဒာနံ ဣဋ္ဌဖလံ ဝုတ္တံ ဘဂဝတာ၊ စီဝရံ ဒာနန္တိ။ အာမန္တာ။ စီဝရံ ဣဋ္ဌဖလံ ကန္တဖလံ မနုညဖလံ အသေစနကဖလံ သုခုဒြယံ သုခဝိပါကန္တိ။ န ဟေဝံ ဝတ္တဗ္ဗေ။ပေ။ ဒာနံ ဣဋ္ဌဖလံ ဝုတ္တံ ဘဂဝတာ၊ ပိဏ္ဍပါတော ဒာနံ။ သေနာသနံ ဒာနံ။ ဂိလာနပစ္စယဘေသဇ္ဇပရိက္ခါရော ဒာနန္တိ။ အာမန္တာ။ ဂိလာနပစ္စယဘေသဇ္ဇပရိက္ခါရော ဣဋ္ဌဖလော ကန္တဖလော မနုညဖလော အသေစနကဖလော သုခုဒြယော သုခဝိပါကောတိ။ န ဟေဝံ ဝတ္တဗ္ဗေ။ပေ။ တေန ဟိ န ဝတ္တဗ္ဗံ ဒေယျဓမ္မော ဒာနန္တိ။>
      stand <ဒာနကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၆၇ ၅။ ပရိဘောဂမယပုညကထာ>
      text <၄၈၃>, <ပရိဘောဂမယံ ပုညံ ဝဍ္ဎတီတိ။ အာမန္တာ။ ပရိဘောဂမယော ဖဿော ဝဍ္ဎတိ၊ ဝေဒနာ ဝဍ္ဎတိ၊ သညာ ဝဍ္ဎတိ၊ စေတနာ ဝဍ္ဎတိ၊ စိတ္တံ ဝဍ္ဎတိ၊ သဒ္ဓါ ဝဍ္ဎတိ၊ ဝီရိယံ ဝဍ္ဎတိ၊ သတိ ဝဍ္ဎတိ၊ သမာဓိ ဝဍ္ဎတိ၊ ပညာ ဝဍ္ဎတီတိ။ န ဟေဝံ ဝတ္တဗ္ဗေ။ပေ။>
      text <ပရိဘောဂမယံ ပုညံ ဝဍ္ဎတီတိ။ အာမန္တာ။ လတာ ဝိယ ဝဍ္ဎတိ၊ မာလုဝါ ဝိယ ဝဍ္ဎတိ၊ ရုက္ခေါ ဝိယ ဝဍ္ဎတိ၊ တိဏံ ဝိယ ဝဍ္ဎတိ၊ မုဉ္ဇပုဉ္ဇော ဝိယ ဝဍ္ဎတီတိ။ န ဟေဝံ ဝတ္တဗ္ဗေ။ပေ။>
      text <၄၈၄>, <ပရိဘောဂမယံ ပုညံ ဝဍ္ဎတီတိ။ အာမန္တာ။ ဒာယကော ဒာနံ ဒတွာ န သမန္နာဟရတိ၊ ဟောတိ ပုညန္တိ။ အာမန္တာ။ အနာဝဋ္ဋေန္တဿ ဟောတိ။ အနာဘောဂဿ ဟောတိ။ အသမန္နာဟရန္တဿ ဟောတိ။ အမနသိကရောန္တဿ ဟောတိ။ အစေတယန္တဿ ဟောတိ။ အပတ္ထယန္တဿ ဟောတိ။ အပ္ပဏိဒဟန္တဿ ဟောတီတိ။ န ဟေဝံ ဝတ္တဗ္ဗေ။ပေ။ နနု အာဝဋ္ဋေန္တဿ ဟောတိ။ အာဘောဂဿ ဟောတိ။ သမန္နာဟရန္တဿ ဟောတိ။ မနသိကရောန္တဿ ဟောတိ။ စေတယန္တဿ ဟောတိ။ ပတ္ထယန္တဿ ဟောတိ။ ပဏိဒဟန္တဿ ဟောတီတိ။ အာမန္တာ။ ဟဉ္စိ အာဝဋ္ဋေန္တဿ ဟောတိ။ အာဘောဂဿ ဟောတိ။ သမန္နာဟရန္တဿ ဟောတိ။ မနသိကရောန္တဿ ဟောတိ။ စေတယန္တဿ ဟောတိ။ ပတ္ထယန္တဿ ဟောတိ။ ပဏိဒဟန္တဿ ဟောတိ၊ နော စ ဝတ ရေ ဝတ္တဗ္ဗေ ပရိဘောဂမယံ ပုညံ ဝဍ္ဎတီတိ။>
      text <၄၈၅>, <ပရိဘောဂမယံ ပုညံ ဝဍ္ဎတီတိ။ အာမန္တာ။ ဒာယကော ဒာနံ ဒတွာ ကာမဝိတက္ကံ ဝိတက္ကေတိ၊ ဗျာပါဒဝိတက္ကံ ဝိတက္ကေတိ၊ ဝိဟိံသာဝိတက္ကံ ဝိတက္ကေတိ၊ ဟောတိ ပုညန္တိ။ အာမန္တာ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ န ဟေဝံ ဝတ္တဗ္ဗေ။ပေ။ ဒွိန္နံ ဖဿာနံ။ပေ။ ဒွိန္နံ စိတ္တာနံ သမောဓာနံ ဟောတီတိ။ အာမန္တာ။ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။ န ဟေဝံ ဝတ္တဗ္ဗေ။ပေ။ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။ အာမန္တာ။ နနု ဝုတ္တံ ဘဂဝတာ စတ္တာရိမာနိ၊ ဘိက္ခဝေ၊ သုဝိဒူရဝိဒူရာနိ။ ကတမာနိ စတ္တာရိ။ နဘဉ္စ၊ ဘိက္ခဝေ၊ ပထဝီ စ ဣဒံ ပဌမံ သုဝိဒူရဝိဒူရံ။ ဩရိမဉ္စ၊ ဘိက္ခဝေ၊ တီရံ သမုဒ္ဒဿ ပါရိမဉ္စ တီရံ ဣဒံ ဒုတိယံ သုဝိဒူရဝိဒူရံ။ ယတော စ၊ ဘိက္ခဝေ၊ ဝေရောစနော အဗ္ဘုဒေတိ ယတ္ထ စ အတ္ထမေတိ ဣဒံ တတိယံ သုဝိဒူရဝိဒူရံ။ သတဉ္စ၊ ဘိက္ခဝေ၊ ဓမ္မော အသတဉ္စ ဓမ္မော ဣဒံ စတုတ္ထံ သုဝိဒူရဝိဒူရံ။ ဣမာနိ ခေါ၊ ဘိက္ခဝေ၊ စတ္တာရိ သုဝိဒူရဝိဒူရာနီတိ။>
      text <အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ကုသလာကုသလာ သာဝဇ္ဇာနဝဇ္ဇာ ဟီနပဏီတာ ကဏှသုက္ကသပ္ပဋိဘာဂါ ဓမ္မာ သမ္မုခီဘာဝံ အာဂစ္ဆန္တီတိ။>
      text <၄၈၆>, <န ဝတ္တဗ္ဗံ ပရိဘောဂမယံ ပုညံ ဝဍ္ဎတီတိ။ အာမန္တာ။ နနု ဝုတ္တံ ဘဂဝတာ>
      text <အတ္ထေဝ သုတ္တန္တောတိ။ အာမန္တာ။ တေန ဟိ ပရိဘောဂမယံ ပုညံ ဝဍ္ဎတီတိ။>
      text <န ဝတ္တဗ္ဗံ ပရိဘောဂမယံ ပုညံ ဝဍ္ဎတီတိ။ အာမန္တာ။ နနု ဝုတ္တံ ဘဂဝတာ စတ္တာရောမေ၊ ဘိက္ခဝေ၊ ပုညာဘိသန္ဒာ ကုသလာဘိသန္ဒာ သုခဿာဟာရာ သောဝဂ္ဂိကာ သုခဝိပါကာ သဂ္ဂသံဝတ္တနိကာ ဣဋ္ဌာယ ကန္တာယ မနာပါယ ဟိတာယ သုခါယ သံဝတ္တန္တိ။ ကတမေ စတ္တာရော။ ယဿ၊ ဘိက္ခဝေ၊ ဘိက္ခု စီဝရံ ပရိဘုဉ္ဇမာနော အပ္ပမာဏံ စေတောသမာဓိံ ဥပသမ္ပဇ္ဇ ဝိဟရတိ၊ အပ္ပမာဏော တဿ ပုညာဘိသန္ဒော ကုသလာဘိသန္ဒော သုခဿာဟာရော သောဝဂ္ဂိကော သုခဝိပါကော သဂ္ဂသံဝတ္တနိကော ဣဋ္ဌာယ ကန္တာယ မနာပါယ ဟိတာယ သုခါယ သံဝတ္တတိ။ ယဿ၊ ဘိက္ခဝေ၊ ဘိက္ခု ပိဏ္ဍပါတံ ပရိဘုဉ္ဇမာနော။ပေ။ သေနာသနံ ပရိဘုဉ္ဇမာနော။ပေ။ ဂိလာနပစ္စယဘေသဇ္ဇပရိက္ခါရံ ပရိဘုဉ္ဇမာနော အပ္ပမာဏံ စေတောသမာဓိံ ဥပသမ္ပဇ္ဇ ဝိဟရတိ၊ အပ္ပမာဏော တဿ ပုညာဘိသန္ဒော ကုသလာဘိသန္ဒော သုခဿာဟာရော သောဝဂ္ဂိကော သုခဝိပါကော သဂ္ဂသံဝတ္တနိကော ဣဋ္ဌာယ ကန္တာယ မနာပါယ ဟိတာယ သုခါယ သံဝတ္တတိ။ ဣမေ ခေါ၊ ဘိက္ခဝေ၊ စတ္တာရော ပုညာဘိသန္ဒာ ကုသလာဘိသန္ဒာ သုခဿာဟာရာ သောဝဂ္ဂိကာ သုခဝိပါကာ သဂ္ဂသံဝတ္တနိကာ ဣဋ္ဌာယ ကန္တာယ မနာပါယ ဟိတာယ သုခါယ သံဝတ္တန္တီတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပရိဘောဂမယံ ပုညံ ဝဍ္ဎတီတိ။>
      text <၄၈၇>, <ပရိဘောဂမယံ ပုညံ ဝဍ္ဎတီတိ။ အာမန္တာ။ ဒာယကော ဒာနံ ဒေတိ၊ ပဋိဂ္ဂါဟကော ပဋိဂ္ဂဟေတွာ န ပရိဘုဉ္ဇတိ ဆဍ္ဍေတိ ဝိဿဇ္ဇေတိ၊ ဟောတိ ပုညန္တိ။ အာမန္တာ။ ဟဉ္စိ ဒာယကော ဒာနံ ဒေတိ၊ ပဋိဂ္ဂါဟကော ပဋိဂ္ဂဟေတွာ န ပရိဘုဉ္ဇတိ ဆဍ္ဍေတိ ဝိဿဇ္ဇေတိ၊ ဟောတိ ပုညံ၊ နော စ ဝတ ရေ ဝတ္တဗ္ဗေ ပရိဘောဂမယံ ပုညံ ဝဍ္ဎတီတိ။>
      text <ပရိဘောဂမယံ ပုညံ ဝဍ္ဎတီတိ။ အာမန္တာ။ ဒာယကော ဒာနံ ဒေတိ၊ ပဋိဂ္ဂါဟကေ ပဋိဂ္ဂဟိတေ ရာဇာနော ဝါ ဟရန္တိ၊ စောရာ ဝါ ဟရန္တိ၊ အဂ္ဂိ ဝါ ဒဟတိ၊ ဥဒကံ ဝါ ဝဟတိ၊ အပ္ပိယာ ဝါ ဒာယာဒာ ဟရန္တိ၊ ဟောတိ ပုညန္တိ။ အာမန္တာ။ ဟဉ္စိ ဒာယကော ဒာနံ ဒေတိ၊ ပဋိဂ္ဂါဟကေ ပဋိဂ္ဂဟိတေ ရာဇာနော ဝါ ဟရန္တိ၊ စောရာ ဝါ ဟရန္တိ၊ အဂ္ဂိ ဝါ ဒဟတိ၊ ဥဒကံ ဝါ ဝဟတိ၊ အပ္ပိယာ ဝါ ဒာယာဒာ ဟရန္တိ၊ ဟောတိ ပုညံ၊ နော စ ဝတ ရေ ဝတ္တဗ္ဗေ ပရိဘောဂမယံ ပုညံ ဝဍ္ဎတီတိ။>
      stand <ပရိဘောဂမယပုညကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၆၈ ၆။ ဣတောဒိန္နကထာ>
      text <၄၈၈>, <ဣတော ဒိန္နေန တတ္ထ ယာပေန္တီတိ။ အာမန္တာ။ ဣတော စီဝရံ ဒေန္တိ တံ စီဝရံ တတ္ထ ပရိဘုဉ္ဇန္တီတိ။ န ဟေဝံ ဝတ္တဗ္ဗေ။ပေ။ ဣတော ပိဏ္ဍပါတံ ဒေန္တိ၊ ဣတော သေနာသနံ ဒေန္တိ၊ ဣတော ဂိလာနပစ္စယဘေသဇ္ဇပရိက္ခါရံ ဒေန္တိ၊ ဣတော ခါဒနီယံ ဒေန္တိ၊ ဣတော ဘောဇနီယံ ဒေန္တိ၊ ဣတော ပါနီယံ ဒေန္တိ၊ တံ ပါနီယံ တတ္ထ ပရိဘုဉ္ဇန္တီတိ။ န ဟေဝံ ဝတ္တဗ္ဗေ။ပေ။>
      text <ဣတော ဒိန္နေန တတ္ထ ယာပေန္တီတိ။ အာမန္တာ။ အညော အညဿ ကာရကော ပရကတံ သုခဒုက္ခံ အညော ကရောတိ၊ အညော ပဋိသံဝေဒေတီတိ။ န ဟေဝံ ဝတ္တဗ္ဗေ။ပေ။>
      text <၄၈၉>, <န ဝတ္တဗ္ဗံ ဣတော ဒိန္နေန တတ္ထ ယာပေန္တီတိ။ အာမန္တာ။ နနု ပေတာ အတ္တနော အတ္ထာယ ဒာနံ ဒေန္တံ အနုမောဒေန္တိ၊ စိတ္တံ ပသာဒေန္တိ၊ ပီတိံ ဥပ္ပါဒေန္တိ၊ သောမနဿံ ပဋိလဘန္တီတိ။ အာမန္တာ။ ဟဉ္စိ ပေတာ အတ္တနော အတ္ထာယ ဒာနံ ဒေန္တံ အနုမောဒေန္တိ၊ စိတ္တံ ပသာဒေန္တိ၊ ပီတိံ ဥပ္ပါဒေန္တိ၊ သောမနဿံ ပဋိလဘန္တိ၊ တေန ဝတ ရေ ဝတ္တဗ္ဗေ ဣတော ဒိန္နေန တတ္ထ ယာပေန္တီတိ။>
      text <၄၉၀>, <န ဝတ္တဗ္ဗံ ဣတော ဒိန္နေန တတ္ထ ယာပေန္တီတိ။ အာမန္တာ။ နနု ဝုတ္တံ ဘဂဝတာ>
      text <အတ္ထေဝ သုတ္တန္တောတိ။ အာမန္တာ။ တေန ဟိ ဣတော ဒိန္နေန တတ္ထ ယာပေန္တီတိ။>
      text <၄၉၁>, <န ဝတ္တဗ္ဗံ ဣတော ဒိန္နေန တတ္ထ ယာပေန္တီတိ။ အာမန္တာ။ နနု ဝုတ္တံ ဘဂဝတာ ပဉ္စိမာနိ၊ ဘိက္ခဝေ၊ ဌာနာနိ သမ္ပဿန္တာ မာတာပိတရော ပုတ္တံ ဣစ္ဆန္တိ ကုလေ ဇာယမာနံ။ ကတမာနိ ပဉ္စ။ ဘဋော ဝါ နော ဘရိဿတိ၊ ကိစ္စံ ဝါ နော ကရိဿတိ၊ ကုလဝံသော စိရံ ဌဿတိ၊ ဒာယဇ္ဇံ ပဋိပဇ္ဇိဿတိ၊ အထ ဝါ ပန ပေတာနံ ကာလင်္ကတာနံ ဒက္ခိဏံ အနုပ္ပဒဿတိ ဣမာနိ ခေါ၊ ဘိက္ခဝေ၊ ပဉ္စ ဌာနာနိ သမ္ပဿန္တာ မာတာပိတရော ပုတ္တံ ဣစ္ဆန္တိ ကုလေ ဇာယမာနန္တိ။>
      text <အတ္ထေဝ သုတ္တန္တောတိ။ အာမန္တာ။ တေန ဟိ ဣတော ဒိန္နေန တတ္ထ ယာပေန္တီတိ။>
      stand <ဣတော ဒိန္နကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၆၉ ၇။ ပထဝီ ကမ္မဝိပါကောတိကထာ>
      text <၄၉၂>, <ပထဝီ ကမ္မဝိပါကောတိ။ အာမန္တာ။ သုခဝေဒနိယာ ဒုက္ခဝေဒနိယာ အဒုက္ခမသုခဝေဒနိယာ၊ သုခါယ ဝေဒနာယ သမ္ပယုတ္တာ၊ ဒုက္ခါယ ဝေဒနာယ သမ္ပယုတ္တာ၊ အဒုက္ခမသုခါယ ဝေဒနာယ သမ္ပယုတ္တာ၊ ဖဿေန သမ္ပယုတ္တာ၊ ဝေဒနာယ သမ္ပယုတ္တာ၊ သညာယ သမ္ပယုတ္တာ၊ စေတနာယ သမ္ပယုတ္တာ၊ စိတ္တေန သမ္ပယုတ္တာ၊ သာရမ္မဏာ၊ အတ္ထိ တာယ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ န ဟေဝံ ဝတ္တဗ္ဗေ။ပေ။ နနု န သုခဝေဒနိယာ န ဒုက္ခဝေဒနိယာ န အဒုက္ခမသုခဝေဒနိယာ၊ န သုခါယ ဝေဒနာယ သမ္ပယုတ္တာ၊ န ဒုက္ခါယ ဝေဒနာယ သမ္ပယုတ္တာ၊ န အဒုက္ခမသုခါယ ဝေဒနာယ သမ္ပယုတ္တာ၊ န ဖဿေန သမ္ပယုတ္တာ၊ န ဝေဒနာယ သမ္ပယုတ္တာ၊ န သညာယ သမ္ပယုတ္တာ၊ န စေတနာယ သမ္ပယုတ္တာ၊ န စိတ္တေန သမ္ပယုတ္တာ၊ အနာရမ္မဏာ၊ နတ္ထိ တာယ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ အာမန္တာ။ ဟဉ္စိ န သုခဝေဒနိယာ န ဒုက္ခဝေဒနိယာ။ပေ။ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓိ၊ နော စ ဝတ ရေ ဝတ္တဗ္ဗေ ပထဝီ ကမ္မဝိပါကောတိ။>
      text <ဖဿော ကမ္မဝိပါကော၊ ဖဿော သုခဝေဒနိယော ဒုက္ခဝေဒနိယော အဒုက္ခမသုခဝေဒနိယော သုခါယ ဝေဒနာယ သမ္ပယုတ္တော ဒုက္ခါယ။ပေ။ အဒုက္ခမသုခါယ ဝေဒနာယ သမ္ပယုတ္တော ဖဿေန သမ္ပယုတ္တော ဝေဒနာယ သမ္ပယုတ္တော သညာယ သမ္ပယုတ္တော စေတနာယ သမ္ပယုတ္တော စိတ္တေန သမ္ပယုတ္တော သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ပထဝီ ကမ္မဝိပါကော၊ ပထဝီ သုခဝေဒနိယာ ဒုက္ခဝေဒနိယာ အဒုက္ခမသုခဝေဒနိယာ သုခါယ ဝေဒနာယ သမ္ပယုတ္တာ ဒုက္ခါယ။ပေ။ အဒုက္ခမသုခါယ ဝေဒနာယ သမ္ပယုတ္တာ ဖဿေန သမ္ပယုတ္တာ ဝေဒနာယ သမ္ပယုတ္တာ သညာယ သမ္ပယုတ္တာ စေတနာယ သမ္ပယုတ္တာ စိတ္တေန သမ္ပယုတ္တာ သာရမ္မဏာ၊ အတ္ထိ တာယ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ န ဟေဝံ ဝတ္တဗ္ဗေ။ပေ။ ပထဝီ ကမ္မဝိပါကော၊ ပထဝီ န သုခဝေဒနိယာ န ဒုက္ခဝေဒနိယာ။ပေ။ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ ဖဿော ကမ္မဝိပါကော၊ ဖဿော န သုခဝေဒနိယော န ဒုက္ခဝေဒနိယော။ပေ။ အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <ပထဝီ ကမ္မဝိပါကောတိ။ အာမန္တာ။ ပထဝီ ပဂ္ဂဟနိဂ္ဂဟုပဂါ ဆေဒနဘေဒနုပဂါတိ။ အာမန္တာ။ ကမ္မဝိပါကော ပဂ္ဂဟနိဂ္ဂဟုပဂေါ ဆေဒနဘေဒနုပဂေါတိ။ န ဟေဝံ ဝတ္တဗ္ဗေ။ပေ။>
      text <လဗ္ဘာ ပထဝီ ကေတုံ ဝိက္ကေတုံ အာဌပေတုံ ဩစိနိတုံ ဝိစိနိတုန္တိ။ အာမန္တာ။ လဗ္ဘာ ကမ္မဝိပါကော ကေတုံ ဝိက္ကေတုံ အာဌပေတုံ ဩစိနိတုံ ဝိစိနိတုန္တိ။ န ဟေဝံ ဝတ္တဗ္ဗေ။ပေ။>
      text <၄၉၃>, <ပထဝီ ပရေသံ သာဓာရဏာတိ။ အာမန္တာ။ ကမ္မဝိပါကော ပရေသံ သာဓာရဏောတိ။ န ဟေဝံ ဝတ္တဗ္ဗေ။ပေ။>
      text <ကမ္မဝိပါကော ပရေသံ သာဓာရဏောတိ။ အာမန္တာ။ နနု ဝုတ္တံ ဘဂဝတာ>
      text <အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ကမ္မဝိပါကော ပရေသံ သာဓာရဏောတိ။>
      text <ပထဝီ ကမ္မဝိပါကောတိ။ အာမန္တာ။ ပဌမံ ပထဝီ သဏ္ဌာတိ၊ ပစ္ဆာ သတ္တာ ဥပ္ပဇ္ဇန္တီတိ။ အာမန္တာ။ ပဌမံ ဝိပါကော ဥပ္ပဇ္ဇတိ၊ ပစ္ဆာ ဝိပါကပဋိလာဘာယ ကမ္မံ ကရောန္တီတိ။ န ဟေဝံ ဝတ္တဗ္ဗေ။ပေ။>
      text <ပထဝီ သဗ္ဗသတ္တာနံ ကမ္မဝိပါကောတိ။ အာမန္တာ။ သဗ္ဗေ သတ္တာ ပထဝိံ ပရိဘုဉ္ဇန္တီတိ။ န ဟေဝံ ဝတ္တဗ္ဗေ။ပေ။ သဗ္ဗေ သတ္တာ ပထဝိံ ပရိဘုဉ္ဇန္တီတိ။ အာမန္တာ။ အတ္ထိ ကေစိ ပထဝိံ အပရိဘုဉ္ဇိတွာ ပရိနိဗ္ဗာယန္တီတိ။ အာမန္တာ။ အတ္ထိ ကေစိ ကမ္မဝိပါကံ အခေပေတွာ ပရိနိဗ္ဗာယန္တီတိ။ န ဟေဝံ ဝတ္တဗ္ဗေ။ပေ။>
      text <ပထဝီ စက္ကဝတ္တိသတ္တဿ ကမ္မဝိပါကောတိ။ အာမန္တာ။ အညေ သတ္တာ ပထဝိံ ပရိဘုဉ္ဇန္တီတိ။ အာမန္တာ။ စက္ကဝတ္တိသတ္တဿ ကမ္မဝိပါကံ အညေ သတ္တာ ပရိဘုဉ္ဇန္တီတိ။ န ဟေဝံ ဝတ္တဗ္ဗေ။ပေ။ စက္ကဝတ္တိသတ္တဿ ကမ္မဝိပါကံ အညေ သတ္တာ ပရိဘုဉ္ဇန္တီတိ။ အာမန္တာ။ စက္ကဝတ္တိသတ္တဿ ဖဿံ ဝေဒနံ သညံ စေတနံ စိတ္တံ သဒ္ဓံ ဝီရိယံ သတိံ သမာဓိံ ပညံ အညေ သတ္တာ ပရိဘုဉ္ဇန္တီတိ။ န ဟေဝံ ဝတ္တဗ္ဗေ။ပေ။>
      text <၄၉၄>, <န ဝတ္တဗ္ဗံ ပထဝီ ကမ္မဝိပါကောတိ။ အာမန္တာ။ နနု အတ္ထိ ဣဿရိယသံဝတ္တနိယံ ကမ္မံ အဓိပစ္စသံဝတ္တနိယံ ကမ္မန္တိ။ အာမန္တာ။ ဟဉ္စိ အတ္ထိ ဣဿရိယသံဝတ္တနိယံ ကမ္မံ အဓိပစ္စသံဝတ္တနိယံ ကမ္မံ၊ တေန ဝတ ရေ ဝတ္တဗ္ဗေ ပထဝီ ကမ္မဝိပါကောတိ။>
      stand <ပထဝီ ကမ္မဝိပါကောတိကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၇၀ ၈။ ဇရာမရဏံ ဝိပါကောတိကထာ>
      text <၄၉၅>, <ဇရာမရဏံ ဝိပါကောတိ။ အာမန္တာ။ သုခဝေဒနိယံ ဒုက္ခဝေဒနိယံ အဒုက္ခမသုခဝေဒနိယံ၊ သုခါယ ဝေဒနာယ သမ္ပယုတ္တံ၊ ဒုက္ခါယ ဝေဒနာယ သမ္ပယုတ္တံ၊ အဒုက္ခမသုခါယ ဝေဒနာယ သမ္ပယုတ္တံ၊ ဖဿေန သမ္ပယုတ္တံ၊ ဝေဒနာယ သမ္ပယုတ္တံ၊ သညာယ သမ္ပယုတ္တံ၊ စေတနာယ သမ္ပယုတ္တံ၊ စိတ္တေန သမ္ပယုတ္တံ၊ သာရမ္မဏံ၊ အတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ န ဟေဝံ ဝတ္တဗ္ဗေ။ပေ။ နနု န သုခဝေဒနိယံ န ဒုက္ခဝေဒနိယံ။ပေ။ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ဟဉ္စိ န သုခဝေဒနိယံ န ဒုက္ခဝေဒနိယံ။ပေ။ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓိ၊ နော စ ဝတ ရေ ဝတ္တဗ္ဗေ ဇရာမရဏံ ဝိပါကောတိ။>
      text <ဖဿော ဝိပါကော၊ ဖဿော သုခဝေဒနိယော ဒုက္ခဝေဒနိယော။ပေ။ သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ဇရာမရဏံ ဝိပါကော၊ ဇရာမရဏံ သုခဝေဒနိယံ ဒုက္ခဝေဒနိယံ။ပေ။ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <ဇရာမရဏံ ဝိပါကော၊ ဇရာမရဏံ န သုခဝေဒနိယံ န ဒုက္ခဝေဒနိယံ။ပေ။ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ဖဿော ဝိပါကော၊ ဖဿော န သုခဝေဒနိယော န ဒုက္ခဝေဒနိယော။ပေ။ အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <၄၉၆>, <အကုသလာနံ ဓမ္မာနံ ဇရာမရဏံ၊ အကုသလာနံ ဓမ္မာနံ ဝိပါကောတိ။ အာမန္တာ။ ကုသလာနံ ဓမ္မာနံ ဇရာမရဏံ၊ ကုသလာနံ ဓမ္မာနံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <ကုသလာနံ ဓမ္မာနံ ဇရာမရဏံ၊ န ဝတ္တဗ္ဗံ ကုသလာနံ ဓမ္မာနံ ဝိပါကောတိ။ အာမန္တာ။ အကုသလာနံ ဓမ္မာနံ ဇရာမရဏံ၊ န ဝတ္တဗ္ဗံ အကုသလာနံ ဓမ္မာနံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <ကုသလာနံ ဓမ္မာနံ ဇရာမရဏံ၊ အကုသလာနံ ဓမ္မာနံ ဝိပါကောတိ။ အာမန္တာ။ အကုသလာနံ ဓမ္မာနံ ဇရာမရဏံ၊ ကုသလာနံ ဓမ္မာနံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <အကုသလာနံ ဓမ္မာနံ ဇရာမရဏံ၊ န ဝတ္တဗ္ဗံ ကုသလာနံ ဓမ္မာနံ ဝိပါကောတိ။ အာမန္တာ။ ကုသလာနံ ဓမ္မာနံ ဇရာမရဏံ၊ န ဝတ္တဗ္ဗံ အကုသလာနံ ဓမ္မာနံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <ကုသလာနဉ္စ အကုသလာနဉ္စ ဓမ္မာနံ ဇရာမရဏံ၊ အကုသလာနံ ဓမ္မာနံ ဝိပါကောတိ။ အာမန္တာ။ ကုသလာနဉ္စ အကုသလာနဉ္စ ဓမ္မာနံ ဇရာမရဏံ၊ ကုသလာနံ ဓမ္မာနံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <ကုသလာနဉ္စ အကုသလာနဉ္စ ဓမ္မာနံ ဇရာမရဏံ၊ န ဝတ္တဗ္ဗံ ကုသလာနံ ဓမ္မာနံ ဝိပါကောတိ။ အာမန္တာ။ ကုသလာနဉ္စ အကုသလာနဉ္စ ဓမ္မာနံ ဇရာမရဏံ၊ န ဝတ္တဗ္ဗံ အကုသလာနံ ဓမ္မာနံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <၄၉၇>, <န ဝတ္တဗ္ဗံ ဇရာမရဏံ ဝိပါကောတိ။ အာမန္တာ။ နနု အတ္ထိ ဒုဗ္ဗဏ္ဏသံဝတ္တနိယံ ကမ္မံ အပ္ပါယုကသံဝတ္တနိယံ ကမ္မန္တိ။ အာမန္တာ။ ဟဉ္စိ အတ္ထိ ဒုဗ္ဗဏ္ဏသံဝတ္တနိယံ ကမ္မံ အပ္ပါယုကသံဝတ္တနိယံ ကမ္မံ၊ တေန ဝတ ရေ ဝတ္တဗ္ဗေ ဇရာမရဏံ ဝိပါကောတိ။>
      stand <ဇရာမရဏံ ဝိပါကောတိကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၇၁ ၉။ အရိယဓမ္မဝိပါကကထာ>
      text <၄၉၈>, <နတ္ထိ အရိယဓမ္မဝိပါကောတိ။ အာမန္တာ။ နနု မဟပ္ဖလံ သာမညံ မဟပ္ဖလံ ဗြဟ္မညန္တိ။ အာမန္တာ။ ဟဉ္စိ မဟပ္ဖလံ သာမညံ မဟပ္ဖလံ ဗြဟ္မညံ၊ နော စ ဝတ ရေ ဝတ္တဗ္ဗေ နတ္ထိ အရိယဓမ္မဝိပါကောတိ။>
      text <နတ္ထိ အရိယဓမ္မဝိပါကောတိ။ အာမန္တာ။ နနု အတ္ထိ သောတာပတ္တိဖလန္တိ။ အာမန္တာ။ ဟဉ္စိ အတ္ထိ သောတာပတ္တိဖလံ၊ နော စ ဝတ ရေ ဝတ္တဗ္ဗေ နတ္ထိ အရိယဓမ္မဝိပါကောတိ။ နနု အတ္ထိ သကဒာဂါမိဖလံ။ပေ။ အနာဂါမိဖလံ။ပေ။ အရဟတ္တဖလန္တိ။ အာမန္တာ။ ဟဉ္စိ အတ္ထိ အရဟတ္တဖလံ၊ နော စ ဝတ ရေ ဝတ္တဗ္ဗေ နတ္ထိ အရိယဓမ္မဝိပါကောတိ။>
      text <သောတာပတ္တိဖလံ န ဝိပါကောတိ။ အာမန္တာ။ ဒာနဖလံ န ဝိပါကောတိ။ န ဟေဝံ ဝတ္တဗ္ဗေ။ပေ။ သောတာပတ္တိဖလံ န ဝိပါကောတိ။ အာမန္တာ။ သီလဖလံ။ပေ။ ဘာဝနာဖလံ န ဝိပါကောတိ။ န ဟေဝံ ဝတ္တဗ္ဗေ။ပေ။>
      text <သကဒာဂါမိဖလံ။ပေ။ အနာဂါမိဖလံ။ပေ။ အရဟတ္တဖလံ န ဝိပါကောတိ။ အာမန္တာ။ ဒာနဖလံ န ဝိပါကောတိ။ န ဟေဝံ ဝတ္တဗ္ဗေ။ပေ။ အရဟတ္တဖလံ န ဝိပါကောတိ။ အာမန္တာ။ သီလဖလံ။ပေ။ ဘာဝနာဖလံ န ဝိပါကောတိ။ န ဟေဝံ ဝတ္တဗ္ဗေ။ပေ။ ဒာနဖလံ ဝိပါကောတိ။ အာမန္တာ။ သောတာပတ္တိဖလံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <ဒာနဖလံ ဝိပါကောတိ။ အာမန္တာ။ သကဒာဂါမိဖလံ။ပေ။ အနာဂါမိဖလံ။ပေ။ အရဟတ္တဖလံ ဝိပါကောတိ။ န ဟေဝံ ဝတ္တဗ္ဗေ။ပေ။ သီလဖလံ။ပေ။ ဘာဝနာဖလံ ဝိပါကောတိ။ အာမန္တာ။ သောတာပတ္တိဖလံ ဝိပါကောတိ။ န ဟေဝံ ဝတ္တဗ္ဗေ။ပေ။ ဘာဝနာဖလံ ဝိပါကောတိ။ အာမန္တာ။ သကဒာဂါမိဖလံ။ပေ။ အနာဂါမိဖလံ။ပေ။ အရဟတ္တဖလံ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <၄၉၉>, <ကာမာဝစရံ ကုသလံ သဝိပါကန္တိ။ အာမန္တာ။ လောကုတ္တရံ ကုသလံ သဝိပါကန္တိ။ န ဟေဝံ ဝတ္တဗ္ဗေ။ပေ။ ရူပါဝစရံ ကုသလံ။ပေ။ အရူပါဝစရံ ကုသလံ သဝိပါကန္တိ။ အာမန္တာ။ လောကုတ္တရံ ကုသလံ သဝိပါကန္တိ။ န ဟေဝံ ဝတ္တဗ္ဗေ။ပေ။>
      text <လောကုတ္တရံ ကုသလံ အဝိပါကန္တိ။ အာမန္တာ။ ကာမာဝစရံ ကုသလံ အဝိပါကန္တိ။ န ဟေဝံ ဝတ္တဗ္ဗေ။ပေ။ လောကုတ္တရံ ကုသလံ အဝိပါကန္တိ။ အာမန္တာ။ ရူပါဝစရံ။ပေ။ အရူပါဝစရံ ကုသလံ အဝိပါကန္တိ။ န ဟေဝံ ဝတ္တဗ္ဗေ။ပေ။>
      text <၅၀၀>, <ကာမာဝစရံ ကုသလံ သဝိပါကံ အာစယဂါမီတိ။ အာမန္တာ။ လောကုတ္တရံ ကုသလံ သဝိပါကံ အာစယဂါမီတိ။ န ဟေဝံ ဝတ္တဗ္ဗေ။ပေ။ ရူပါဝစရံ။ပေ။ အရူပါဝစရံ ကုသလံ သဝိပါကံ အာစယဂါမီတိ။ အာမန္တာ။ လောကုတ္တရံ ကုသလံ သဝိပါကံ အာစယဂါမီတိ။ န ဟေဝံ ဝတ္တဗ္ဗေ။ပေ။>
      text <လောကုတ္တရံ ကုသလံ သဝိပါကံ အပစယဂါမီတိ။ အာမန္တာ။ ကာမာဝစရံ ကုသလံ သဝိပါကံ အပစယဂါမီတိ။ န ဟေဝံ ဝတ္တဗ္ဗေ။ပေ။ လောကုတ္တရံ ကုသလံ သဝိပါကံ အပစယဂါမီတိ။ အာမန္တာ။ ရူပါဝစရံ။ပေ။ အရူပါဝစရံ ကုသလံ သဝိပါကံ အပစယဂါမီတိ။ န ဟေဝံ ဝတ္တဗ္ဗေ။ပေ။>
      stand <အရိယဓမ္မဝိပါကကထာ နိဋ္ဌိတာ။>
  text <၇။ သတ္တမဝဂ္ဂေါ>
    text <၇၂ ၁၀။ ဝိပါကော ဝိပါကဓမ္မဓမ္မောတိကထာ>
      text <၅၀၁>, <ဝိပါကော ဝိပါကဓမ္မဓမ္မောတိ။ အာမန္တာ။ တဿ ဝိပါကော ဝိပါကဓမ္မဓမ္မောတိ။ န ဟေဝံ ဝတ္တဗ္ဗေ။ပေ။ တဿ ဝိပါကော ဝိပါကဓမ္မဓမ္မောတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ နတ္ထိ ဝဋ္ဋုပစ္ဆေဒော နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
      text <ဝိပါကော ဝိပါကဓမ္မဓမ္မောတိ။ အာမန္တာ။ ဝိပါကောတိ ဝါ ဝိပါကဓမ္မဓမ္မောတိ ဝါ ဝိပါကဓမ္မဓမ္မောတိ ဝါ ဝိပါကောတိ ဝါ ဧသေသေ ဧကဋ္ဌေ သမေ သမဘာဂေ တဇ္ဇာတေတိ။ န ဟေဝံ ဝတ္တဗ္ဗေ။ပေ။>
      text <ဝိပါကော ဝိပါကဓမ္မဓမ္မောတိ။ အာမန္တာ။ ဝိပါကော စ ဝိပါကဓမ္မဓမ္မော စ ဝိပါကဓမ္မဓမ္မော စ ဝိပါကော စ သဟဂတာ သဟဇာတာ သံသဋ္ဌာ သမ္ပယုတ္တာ ဧကုပ္ပါဒာ ဧကနိရောဓာ ဧကဝတ္ထုကာ ဧကာရမ္မဏာတိ။ န ဟေဝံ ဝတ္တဗ္ဗေ။ပေ။>
      text <ဝိပါကော ဝိပါကဓမ္မဓမ္မောတိ။ အာမန္တာ။ တညေဝ အကုသလံ သော အကုသလဿ ဝိပါကော၊ တညေဝ ကုသလံ သော ကုသလဿ ဝိပါကောတိ။ န ဟေဝံ ဝတ္တဗ္ဗေ။ပေ။>
      text <ဝိပါကော ဝိပါကဓမ္မဓမ္မောတိ။ အာမန္တာ။ ယေနေဝ စိတ္တေန ပါဏံ ဟနတိ တေနေဝ စိတ္တေန နိရယေ ပစ္စတိ၊ ယေနေဝ စိတ္တေန ဒာနံ ဒေတိ တေနေဝ စိတ္တေန သဂ္ဂေ မောဒတီတိ။ န ဟေဝံ ဝတ္တဗ္ဗေ။ပေ။>
      text <၅၀၂>, <န ဝတ္တဗ္ဗံ ဝိပါကော ဝိပါကဓမ္မဓမ္မောတိ။ အာမန္တာ။ နနု ဝိပါကာ စတ္တာရော ခန္ဓာ အရူပိနော အညမညပစ္စယာတိ။ အာမန္တာ။ ဟဉ္စိ ဝိပါကာ စတ္တာရော ခန္ဓာ အရူပိနော အညမညပစ္စယာ၊ တေန ဝတ ရေ ဝတ္တဗ္ဗေ ဝိပါကော ဝိပါကဓမ္မဓမ္မောတိ။>
      stand <ဝိပါကော ဝိပါကဓမ္မဓမ္မောတိကထာ နိဋ္ဌိတာ။>
      stand <သတ္တမဝဂ္ဂေါ။>
      text <တဿုဒ္ဒာနံ>
      text <သင်္ဂဟော၊ သမ္ပယုတ္တော၊ စေတသိကော ဓမ္မော၊ စေတသိကံ ဒာနံ၊ ပရိဘောဂမယံ ပုညံ ဝဍ္ဎတိ၊ ဣတော ဒိန္နေန တတ္ထ ယာပေန္တိ၊ ပထဝီ ကမ္မဝိပါကော၊ ဇရာမရဏံ ဝိပါကော၊ နတ္ထိ အရိယဓမ္မဝိပါကော၊ ဝိပါကော ဝိပါကဓမ္မဓမ္မောတိ။>
