text <၁။ ပုဂ္ဂလကထာ>
  stand <။ နမော တဿ ဘဂဝတော အရဟတော သမ္မာသမ္ဗုဒ္ဓဿ။အဘိဓမ္မပိဋကေ>
  text <၁။ သုဒ္ဓသစ္စိကဋ္ဌော>
    text <၁။ အနုလောမပစ္စနီကံ>
      text <၁>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      stand <အနုလောမပဉ္စကံ။>
      text <၂>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ ပဋိကမ္မံ။ ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      stand <ပဋိကမ္မစတုက္ကံ။>
      text <၃>, <တွံ စေ ပန မညသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ တေန တဝ တတ္ထ ဟေတာယ ပဋိညာယ ဟေဝံ ပဋိဇာနန္တံ ဟေဝံ နိဂ္ဂဟေတဗ္ဗေ။ အထ တံ နိဂ္ဂဏှာမ။ သုနိဂ္ဂဟိတော စ ဟောသိ။>
      text <ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ ဣဒံ တေ မိစ္ဆာ။>
      stand <နိဂ္ဂဟစတုက္ကံ။>
      text <၄>, <ဧသေ စေ ဒုန္နိဂ္ဂဟိတေ ဟေဝမေဝံ တတ္ထ ဒက္ခ။ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ နော စ မယံ တယာ တတ္ထ ဟေတာယ ပဋိညာယ ဟေဝံ ပဋိဇာနန္တာ ဟေဝံ နိဂ္ဂဟေတဗ္ဗာ။ အထ မံ နိဂ္ဂဏှာသိ။ ဒုန္နိဂ္ဂဟိတာ စ ဟောမ။>
      text <ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ ဣဒံ တေ မိစ္ဆာ။>
      stand <ဥပနယနစတုက္ကံ။>
      text <၅>, <န ဟေဝံ နိဂ္ဂဟေတဗ္ဗေ။ တေန ဟိ ယံ နိဂ္ဂဏှာသိ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ ဣဒံ တေ မိစ္ဆာ။ တေန ဟိ ယေ ကတေ နိဂ္ဂဟေ သေ နိဂ္ဂဟေ ဒုက္ကဋေ။ သုကတေ ပဋိကမ္မေ။ သုကတာ ပဋိပါဒနာတိ။>
      stand <နိဂ္ဂမနစတုက္ကံ။>
      stand <ပဌမော နိဂ္ဂဟော။>
  text <၁။ သုဒ္ဓသစ္စိကဋ္ဌော>
    text <၂။ ပစ္စနီကာနုလောမံ>
      text <၆>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      stand <ပစ္စနီကပဉ္စကံ။>
      text <၇>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ ပဋိကမ္မံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      stand <ပဋိကမ္မစတုက္ကံ။>
      text <၈>, <တွံ စေ ပန မညသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ တေန တဝ တတ္ထ ဟေတာယ ပဋိညာယ ဟေဝံ ပဋိဇာနန္တံ ဟေဝံ နိဂ္ဂဟေတဗ္ဗေ။ အထ တံ နိဂ္ဂဏှာမ။ သုနိဂ္ဂဟိတော စ ဟောသိ။>
      text <ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ ဣဒံ တေ မိစ္ဆာ။>
      text <၉>, <ဧသေ စေ ဒုန္နိဂ္ဂဟိတေ ဟေဝမေဝံ တတ္ထ ဒက္ခ။ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ နော စ မယံ တယာ တတ္ထ ဟေတာယ ပဋိညာယ ဟေဝံ ပဋိဇာနန္တာ ဟေဝံ နိဂ္ဂဟေတဗ္ဗာ။ အထ မံ နိဂ္ဂဏှာသိ။ ဒုန္နိဂ္ဂဟိတာ စ ဟောမ။>
      text <ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ ဣဒံ တေ မိစ္ဆာ။>
      stand <ဥပနယနစတုက္ကံ။>
      text <၁၀>, <န ဟေဝံ နိဂ္ဂဟေတဗ္ဗေ။ တေန ဟိ ယံ နိဂ္ဂဏှာသိ ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ယော သစ္စိကဋ္ဌော ပရမတ္ထော၊ တတော သော ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ ဣဒံ တေ မိစ္ဆာ။ တေန ဟိ ယေ ကတေ နိဂ္ဂဟေ သေ နိဂ္ဂဟေ ဒုက္ကဋေ။ သုကတေ ပဋိကမ္မေ။ သုကတာ ပဋိပါဒနာတိ။>
      stand <နိဂ္ဂမနစတုက္ကံ။>
      stand <ဒုတိယော နိဂ္ဂဟော။>
  text <၂။ က ဩကာသသစ္စိကဋ္ဌော>
    text <၁။ အနုလောမပစ္စနီကံ>
      text <၁၁>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ သဗ္ဗတ္ထ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ သဗ္ဗတ္ထ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗတ္ထ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ သဗ္ဗတ္ထ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗတ္ထ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။ပေ။>
      stand <တတိယော နိဂ္ဂဟော။>
  text <၃။ က ကာလသစ္စိကဋ္ဌော>
    text <၁။ အနုလောမပစ္စနီကံ>
      text <၁၂>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ သဗ္ဗဒာ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ သဗ္ဗဒာ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗဒာ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ သဗ္ဗဒာ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗဒာ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။ပေ။>
      stand <စတုတ္ထော နိဂ္ဂဟော။>
  text <၄။ က အဝယဝသစ္စိကဋ္ဌော>
    text <၁။ အနုလောမပစ္စနီကံ>
      text <၁၃>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ သဗ္ဗေသု ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ သဗ္ဗေသု ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗေသု ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ သဗ္ဗေသု ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗေသု ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။ပေ။>
      stand <ပဉ္စမော နိဂ္ဂဟော။>
  text <၂။ ခ ဩကာသသစ္စိကဋ္ဌော>
    text <၂။ ပစ္စနီကာနုလောမံ>
      text <၁၄>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ သဗ္ဗတ္ထ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ သဗ္ဗတ္ထ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗတ္ထ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ သဗ္ဗတ္ထ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗတ္ထ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။ပေ။>
      stand <ဆဋ္ဌော နိဂ္ဂဟော။>
  text <၃။ ခ ကာလသစ္စိကဋ္ဌော>
    text <၂။ ပစ္စနီကာနုလောမံ>
      text <၁၅>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ သဗ္ဗဒာ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ သဗ္ဗဒာ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗဒာ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ သဗ္ဗဒာ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗဒာ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။ပေ။>
      stand <သတ္တမော နိဂ္ဂဟော။>
  text <၄။ ခ အဝယဝသစ္စိကဋ္ဌော>
    text <၂။ ပစ္စနီကာနုလောမံ>
      text <၁၆>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ သဗ္ဗေသု ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ န ဟေဝံ ဝတ္တဗ္ဗေ။>
      text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ သဗ္ဗေသု ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗေသု ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။>
      text <နော စေ ပန ဝတ္တဗ္ဗေ သဗ္ဗေသု ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ၊ နော စ ဝတ ရေ ဝတ္တဗ္ဗေ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော နုပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ သဗ္ဗေသု ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ မိစ္ဆာ။ပေ။>
      stand <အဋ္ဌကနိဂ္ဂဟော။>
  text <၅။ သုဒ္ဓိကသံသန္ဒနံ>
    text <၁၇>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ရူပံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ရူပံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။ပေ။>
    text <၁၈>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန။ပေ။ သညာ စ ဥပလဗ္ဘတိ။ပေ။ သင်္ခါရာ စ ဥပလဗ္ဘန္တိ။ပေ။ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ဝိညာဏံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ဝိညာဏံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ဝိညာဏံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ဝိညာဏံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ဝိညာဏံ အညော ပုဂ္ဂလောတိ မိစ္ဆာ။ပေ။>
    text <၁၉>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ စက္ခါယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတာယတနဉ္စ ဥပလဗ္ဘတိ။ ဃာနာယတနဉ္စ ဥပလဗ္ဘတိ။ ဇိဝှာယတနဉ္စ ဥပလဗ္ဘတိ။ ကာယာယတနဉ္စ ဥပလဗ္ဘတိ။ ရူပါယတနဉ္စ ဥပလဗ္ဘတိ။ သဒ္ဒာယတနဉ္စ ဥပလဗ္ဘတိ။ ဂန္ဓာယတနဉ္စ ဥပလဗ္ဘတိ။ ရသာယတနဉ္စ ဥပလဗ္ဘတိ။ ဖောဋ္ဌဗ္ဗာယတနဉ္စ ဥပလဗ္ဘတိ။ မနာယတနဉ္စ ဥပလဗ္ဘတိ။ ဓမ္မာယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၂၀>, <စက္ခုဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတဓာတု စ ဥပလဗ္ဘတိ။ ဃာနဓာတု စ ဥပလဗ္ဘတိ။ ဇိဝှာဓာတု စ ဥပလဗ္ဘတိ။ ကာယဓာတု စ ဥပလဗ္ဘတိ။ ရူပဓာတု စ ဥပလဗ္ဘတိ။ သဒ္ဒဓာတု စ ဥပလဗ္ဘတိ။ ဂန္ဓဓာတု စ ဥပလဗ္ဘတိ။ ရသဓာတု စ ဥပလဗ္ဘတိ။ ဖောဋ္ဌဗ္ဗဓာတု စ ဥပလဗ္ဘတိ။ စက္ခုဝိညာဏဓာတု စ ဥပလဗ္ဘတိ။ သောတဝိညာဏဓာတု စ ဥပလဗ္ဘတိ။ ဃာနဝိညာဏဓာတု စ ဥပလဗ္ဘတိ။ ဇိဝှာဝိညာဏဓာတု စ ဥပလဗ္ဘတိ။ ကာယဝိညာဏဓာတု စ ဥပလဗ္ဘတိ။ မနောဓာတု စ ဥပလဗ္ဘတိ။ မနောဝိညာဏဓာတု စ ဥပလဗ္ဘတိ။ ဓမ္မဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၂၁>, <စက္ခုန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတိန္ဒြိယဉ္စ ဥပလဗ္ဘတိ။ ဃာနိန္ဒြိယဉ္စ ဥပလဗ္ဘတိ။ ဇိဝှိန္ဒြိယဉ္စ ဥပလဗ္ဘတိ။ ကာယိန္ဒြိယဉ္စ ဥပလဗ္ဘတိ။ မနိန္ဒြိယဉ္စ ဥပလဗ္ဘတိ။ ဇီဝိတိန္ဒြိယဉ္စ ဥပလဗ္ဘတိ။ ဣတ္ထိန္ဒြိယဉ္စ ဥပလဗ္ဘတိ။ ပုရိသိန္ဒြိယဉ္စ ဥပလဗ္ဘတိ။ သုခိန္ဒြိယဉ္စ ဥပလဗ္ဘတိ။ ဒုက္ခိန္ဒြိယဉ္စ ဥပလဗ္ဘတိ။ သောမနဿိန္ဒြိယဉ္စ ဥပလဗ္ဘတိ။ ဒောမနဿိန္ဒြိယဉ္စ ဥပလဗ္ဘတိ။ ဥပေက္ခိန္ဒြိယဉ္စ ဥပလဗ္ဘတိ။ သဒ္ဓိန္ဒြိယဉ္စ ဥပလဗ္ဘတိ။ ဝီရိယိန္ဒြိယဉ္စ ဥပလဗ္ဘတိ။ သတိန္ဒြိယဉ္စ ဥပလဗ္ဘတိ။ သမာဓိန္ဒြိယဉ္စ ဥပလဗ္ဘတိ။ ပညိန္ဒြိယဉ္စ ဥပလဗ္ဘတိ။ အနညာတညဿာမီတိန္ဒြိယဉ္စ ဥပလဗ္ဘတိ။ အညိန္ဒြိယဉ္စ ဥပလဗ္ဘတိ။ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ အညာတာဝိန္ဒြိယံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။ပေ။>
    text <၂၂>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ရူပံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ရူပံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။ပေ။>
    text <၂၃>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ဝေဒနာ စ ဥပလဗ္ဘတိ။ပေ။ သညာ စ ဥပလဗ္ဘတိ။ပေ။ သင်္ခါရာ စ ဥပလဗ္ဘန္တိ။ပေ။ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ဝိညာဏံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ဝိညာဏံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ဝိညာဏံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ဝိညာဏံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ဝိညာဏံ အညော ပုဂ္ဂလောတိ မိစ္ဆာ။ပေ။>
    text <၂၄>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ စက္ခါယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတာယတနဉ္စ ဥပလဗ္ဘတိ။ပေ။ ဓမ္မာယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၂၅>, <စက္ခုဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။ ကာယဓာတု စ ဥပလဗ္ဘတိ။ပေ။ ရူပဓာတု စ ဥပလဗ္ဘတိ။ပေ။ ဖောဋ္ဌဗ္ဗဓာတု စ ဥပလဗ္ဘတိ။ပေ။ စက္ခုဝိညာဏဓာတု စ ဥပလဗ္ဘတိ။ပေ။ မနောဝိညာဏဓာတု စ ဥပလဗ္ဘတိ။ပေ။ ဓမ္မဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၂၆>, <စက္ခုန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၂၇>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ အညာတာဝိန္ဒြိယံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။ပေ။>
    stand <သုဒ္ဓိကသံသန္ဒနာ။>
  text <၆။ ဩပမ္မသံသန္ဒနံ>
    text <၂၈>, <ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာတိ။ အာမန္တာ။ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ရူပံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ရူပံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။ပေ။>
    text <၂၉>, <ရူပံ ဥပလဗ္ဘတိ သစ္စိကဋ္ဌပရမတ္ထေန၊ သညာ စ ဥပလဗ္ဘတိ။ပေ။ သင်္ခါရာ စ ဥပလဗ္ဘန္တိ။ပေ။ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညံ ဝိညာဏန္တိ။ အာမန္တာ။ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညံ ဝိညာဏံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ရူပံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညံ ဝိညာဏံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ရူပံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညံ ဝိညာဏံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညံ ဝိညာဏံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။ပေ။>
    text <၃၀>, <ဝေဒနာ ဥပလဗ္ဘတိ သစ္စိကဋ္ဌပရမတ္ထေန၊ သညာ စ ဥပလဗ္ဘတိ။ပေ။ သင်္ခါရာ စ ဥပလဗ္ဘန္တိ။ပေ။ ဝိညာဏဉ္စ ဥပလဗ္ဘတိ။ပေ။ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၃၁>, <သညာ ဥပလဗ္ဘတိ သစ္စိကဋ္ဌပရမတ္ထေန၊ သင်္ခါရာ စ ဥပလဗ္ဘန္တိ။ပေ။ ဝိညာဏဉ္စ ဥပလဗ္ဘတိ။ပေ။ ရူပဉ္စ ဥပလဗ္ဘတိ။ပေ။ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၃၂>, <သင်္ခါရာ ဥပလဗ္ဘန္တိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ။ပေ။ ရူပဉ္စ ဥပလဗ္ဘတိ။ပေ။ ဝေဒနာ စ ဥပလဗ္ဘတိ။ပေ။ သညာ စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၃၃>, <ဝိညာဏံ ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ။ပေ။ ဝေဒနာ စ ဥပလဗ္ဘတိ။ပေ။ သညာ စ ဥပလဗ္ဘတိ။ပေ။ သင်္ခါရာ စ ဥပလဗ္ဘန္တိ သစ္စိကဋ္ဌပရမတ္ထေန၊ အညံ ဝိညာဏံ အညေ သင်္ခါရာတိ။ အာမန္တာ။ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ဝိညာဏံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ဝိညာဏံ ဥပလဗ္ဘတိ သစ္စိကဋ္ဌပရမတ္ထေန၊ သင်္ခါရာ စ ဥပလဗ္ဘန္တိ သစ္စိကဋ္ဌပရမတ္ထေန၊ အညံ ဝိညာဏံ အညေ သင်္ခါရာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ဝိညာဏံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝိညာဏံ ဥပလဗ္ဘတိ သစ္စိကဋ္ဌပရမတ္ထေန၊ သင်္ခါရာ စ ဥပလဗ္ဘန္တိ သစ္စိကဋ္ဌပရမတ္ထေန၊ အညံ ဝိညာဏံ အညေ သင်္ခါရာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ဝိညာဏံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ဝိညာဏံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ဝိညာဏံ ဥပလဗ္ဘတိ သစ္စိကဋ္ဌပရမတ္ထေန၊ သင်္ခါရာ စ ဥပလဗ္ဘန္တိ သစ္စိကဋ္ဌပရမတ္ထေန၊ အညံ ဝိညာဏံ အညေ သင်္ခါရာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ဝိညာဏံ ဥပလဗ္ဘတိ သစ္စိကဋ္ဌပရမတ္ထေန၊ သင်္ခါရာ စ ဥပလဗ္ဘန္တိ သစ္စိကဋ္ဌပရမတ္ထေန၊ အညံ ဝိညာဏံ အညေ သင်္ခါရာ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ဝိညာဏံ အညော ပုဂ္ဂလောတိ မိစ္ဆာ။ပေ။>
    text <၃၄>, <စက္ခါယတနံ ဥပလဗ္ဘတိ သစ္စိကဋ္ဌပရမတ္ထေန၊ သောတာယတနဉ္စ ဥပလဗ္ဘတိ။ပေ။ ဓမ္မာယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတာယတနံ ဥပလဗ္ဘတိ။ပေ။ ဓမ္မာယတနံ ဥပလဗ္ဘတိ သစ္စိကဋ္ဌပရမတ္ထေန၊ စက္ခါယတနဉ္စ ဥပလဗ္ဘတိ။ပေ။ မနာယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၃၅>, <စက္ခုဓာတု ဥပလဗ္ဘတိ သစ္စိကဋ္ဌပရမတ္ထေန၊ သောတဓာတု စ ဥပလဗ္ဘတိ။ပေ။ ဓမ္မဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတဓာတု ဥပလဗ္ဘတိ။ပေ။ ဓမ္မဓာတု ဥပလဗ္ဘတိ သစ္စိကဋ္ဌပရမတ္ထေန၊ စက္ခုဓာတု စ ဥပလဗ္ဘတိ။ပေ။ မနောဝိညာဏဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၃၆>, <စက္ခုန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ သောတိန္ဒြိယဉ္စ ဥပလဗ္ဘတိ။ပေ။ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတိန္ဒြိယံ ဥပလဗ္ဘတိ။ပေ။ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန။ပေ။ စက္ခုန္ဒြိယဉ္စ ဥပလဗ္ဘတိ။ပေ။ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယန္တိ။ အာမန္တာ။ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ အညာတာဝိန္ဒြိယံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။ပေ။>
    text <၃၇>, <ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ ရူပံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ ရူပံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ရူပံ ဥပလဗ္ဘတိ သစ္စိကဋ္ဌပရမတ္ထေန၊ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန၊ အညံ ရူပံ အညာ ဝေဒနာ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ ရူပံ အညော ပုဂ္ဂလောတိ မိစ္ဆာ။ပေ။>
    text <၃၈>, <ရူပံ ဥပလဗ္ဘတိ သစ္စိကဋ္ဌပရမတ္ထေန၊ သညာ စ ဥပလဗ္ဘတိ။ သင်္ခါရာ စ ဥပလဗ္ဘန္တိ။ ဝိညာဏဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၃၉>, <ဝေဒနာ ဥပလဗ္ဘတိ သစ္စိကဋ္ဌပရမတ္ထေန၊ သညာ စ ဥပလဗ္ဘတိ။ သင်္ခါရာ စ ဥပလဗ္ဘန္တိ။ ဝိညာဏဉ္စ ဥပလဗ္ဘတိ။ ရူပဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၄၀>, <သညာ ဥပလဗ္ဘတိ သစ္စိကဋ္ဌပရမတ္ထေန၊ သင်္ခါရာ စ ဥပလဗ္ဘန္တိ။ ဝိညာဏဉ္စ ဥပလဗ္ဘတိ။ ရူပဉ္စ ဥပလဗ္ဘတိ။ ဝေဒနာ စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၄၁>, <သင်္ခါရာ ဥပလဗ္ဘန္တိ သစ္စိကဋ္ဌပရမတ္ထေန၊ ဝိညာဏဉ္စ ဥပလဗ္ဘတိ။ ရူပဉ္စ ဥပလဗ္ဘတိ။ ဝေဒနာ စ ဥပလဗ္ဘတိ။ သညာ စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၄၂>, <ဝိညာဏံ ဥပလဗ္ဘတိ သစ္စိကဋ္ဌပရမတ္ထေန၊ ရူပဉ္စ ဥပလဗ္ဘတိ။ ဝေဒနာ စ ဥပလဗ္ဘတိ။ သညာ စ ဥပလဗ္ဘတိ။ သင်္ခါရာ စ ဥပလဗ္ဘန္တိ သစ္စိကဋ္ဌပရမတ္ထေန။ပေ။>
    text <၄၃>, <စက္ခါယတနံ ဥပလဗ္ဘတိ သစ္စိကဋ္ဌပရမတ္ထေန၊ သောတာယတနဉ္စ ဥပလဗ္ဘတိ။ပေ။ ဓမ္မာယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတာယတနံ ဥပလဗ္ဘတိ။ပေ။ ဓမ္မာယတနံ ဥပလဗ္ဘတိ သစ္စိကဋ္ဌပရမတ္ထေန စက္ခါယတနဉ္စ ဥပလဗ္ဘတိ။ပေ။ မနာယတနဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၄၄>, <စက္ခုဓာတု ဥပလဗ္ဘတိ သစ္စိကဋ္ဌပရမတ္ထေန၊ သောတဓာတု စ ဥပလဗ္ဘတိ။ပေ။ ဓမ္မဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတဓာတု ဥပလဗ္ဘတိ သစ္စိကဋ္ဌပရမတ္ထေန။ပေ။ ဓမ္မဓာတု ဥပလဗ္ဘတိ သစ္စိကဋ္ဌပရမတ္ထေန၊ စက္ခုဓာတု စ ဥပလဗ္ဘတိ။ပေ။ မနောဝိညာဏဓာတု စ ဥပလဗ္ဘတိ သစ္စိကဋ္ဌပရမတ္ထေန။ပေ။>
    text <၄၅>, <စက္ခုန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ သောတိန္ဒြိယဉ္စ ဥပလဗ္ဘတိ။ပေ။ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန။ပေ။ သောတိန္ဒြိယံ ဥပလဗ္ဘတိ။ပေ။ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ စက္ခုန္ဒြိယဉ္စ ဥပလဗ္ဘတိ။ပေ။ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယန္တိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညံ အညာတာဝိန္ဒြိယံ အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ အညာတာဝိန္ဒြိယံ ဥပလဗ္ဘတိ သစ္စိကဋ္ဌပရမတ္ထေန၊ အညိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ အညံ အညာတာဝိန္ဒြိယံ အညံ အညိန္ဒြိယံ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ အညာတာဝိန္ဒြိယဉ္စ ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ အညံ အညာတာဝိန္ဒြိယံ အညော ပုဂ္ဂလောတိ မိစ္ဆာ။ပေ။>
    stand <ဩပမ္မသံသန္ဒနံ။>
  text <၇။ စတုက္ကနယသံသန္ဒနံ>
    text <၄၆>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ရူပံ ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ရူပံ ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ရူပံ ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ ရူပံ ပုဂ္ဂလောတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ရူပံ ပုဂ္ဂလောတိ မိစ္ဆာ။ပေ။>
    text <၄၇>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ရူပသ္မိံ ပုဂ္ဂလော။ပေ။ အညတြ ရူပါ ပုဂ္ဂလော။ပေ။ ပုဂ္ဂလသ္မိံ ရူပန္တိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ပုဂ္ဂလသ္မိံ ရူပန္တိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ပုဂ္ဂလသ္မိံ ရူပန္တိ မိစ္ဆာ။>
    text <နော စေ ပန ဝတ္တဗ္ဗေ ပုဂ္ဂလသ္မိံ ရူပန္တိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ပုဂ္ဂလသ္မိံ ရူပန္တိ မိစ္ဆာ။ပေ။>
    text <၄၈>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝေဒနာ ပုဂ္ဂလော။ပေ။ ဝေဒနာယ ပုဂ္ဂလော။ပေ။ အညတြ ဝေဒနာယ ပုဂ္ဂလော။ပေ။ ပုဂ္ဂလသ္မိံ ဝေဒနာ။ပေ။>
    text <သညာ ပုဂ္ဂလော။ပေ။ သညာယ ပုဂ္ဂလော။ပေ။ အညတြ သညာယ ပုဂ္ဂလော။ပေ။ ပုဂ္ဂလသ္မိံ သညာ။ပေ။>
    text <သင်္ခါရာ ပုဂ္ဂလော။ပေ။ သင်္ခါရေသု ပုဂ္ဂလော။ပေ။ အညတြ သင်္ခါရေဟိ ပုဂ္ဂလော။ပေ။ ပုဂ္ဂလသ္မိံ သင်္ခါရာ။ပေ။>
    text <ဝိညာဏံ ပုဂ္ဂလော။ပေ။ ဝိညာဏသ္မိံ ပုဂ္ဂလော။ပေ။ အညတြ ဝိညာဏာ ပုဂ္ဂလော။ပေ။ ပုဂ္ဂလသ္မိံ ဝိညာဏန္တိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ပုဂ္ဂလသ္မိံ ဝိညာဏန္တိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ပုဂ္ဂလသ္မိံ ဝိညာဏန္တိ မိစ္ဆာ။>
    text <နော စေ ပန ဝတ္တဗ္ဗေ ပုဂ္ဂလသ္မိံ ဝိညာဏန္တိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ပုဂ္ဂလသ္မိံ ဝိညာဏန္တိ မိစ္ဆာ။ပေ။>
    text <၄၉>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ စက္ခါယတနံ ပုဂ္ဂလော။ပေ။ စက္ခါယတနသ္မိံ ပုဂ္ဂလော။ပေ။ အညတြ စက္ခါယတနာ ပုဂ္ဂလော။ပေ။ ပုဂ္ဂလသ္မိံ စက္ခါယတနံ။ပေ။ ဓမ္မာယတနံ ပုဂ္ဂလော။ပေ။ ဓမ္မာယတနသ္မိံ ပုဂ္ဂလော။ပေ။ အညတြ ဓမ္မာယတနာ ပုဂ္ဂလော။ပေ။ ပုဂ္ဂလသ္မိံ ဓမ္မာယတနံ။ပေ။>
    text <စက္ခုဓာတု ပုဂ္ဂလော။ပေ။ စက္ခုဓာတုယာ ပုဂ္ဂလော။ပေ။ အညတြ စက္ခုဓာတုယာ ပုဂ္ဂလော။ပေ။ ပုဂ္ဂလသ္မိံ စက္ခုဓာတု။ပေ။ ဓမ္မဓာတု ပုဂ္ဂလော။ပေ။ ဓမ္မဓာတုယာ ပုဂ္ဂလော။ပေ။ အညတြ ဓမ္မဓာတုယာ ပုဂ္ဂလော။ပေ။ ပုဂ္ဂလသ္မိံ ဓမ္မဓာတု။ပေ။>
    text <စက္ခုန္ဒြိယံ ပုဂ္ဂလော။ပေ။ စက္ခုန္ဒြိယသ္မိံ ပုဂ္ဂလော။ပေ။ အညတြ စက္ခုန္ဒြိယာ ပုဂ္ဂလော။ပေ။ ပုဂ္ဂလသ္မိံ စက္ခုန္ဒြိယံ။ပေ။ အညာတာဝိန္ဒြိယံ ပုဂ္ဂလော။ပေ။ အညာတာဝိန္ဒြိယသ္မိံ ပုဂ္ဂလော။ပေ။ အညတြ အညာတာဝိန္ဒြိယာ ပုဂ္ဂလော။ပေ။ ပုဂ္ဂလသ္မိံ အညာတာဝိန္ဒြိယန္တိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ တေန ဝတ ရေ ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ မိစ္ဆာ။>
    text <နော စေ ပန ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ ယံ တတ္ထ ဝဒေသိ ဝတ္တဗ္ဗေ ခေါ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေန၊ နော စ ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ မိစ္ဆာ။ပေ။>
    text <၅၀>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ အာမန္တာ။ ရူပံ ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ တေန ဝတ ရေ ဝတ္တဗ္ဗေ ရူပံ ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ ရူပံ ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ ရူပံ ပုဂ္ဂလောတိ၊ နော စ ဝတ ရေ ဝတ္တဗ္ဗေ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ ရူပံ ပုဂ္ဂလောတိ မိစ္ဆာ။ပေ။>
    text <၅၁>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ အာမန္တာ။ ရူပသ္မိံ ပုဂ္ဂလော။ပေ။ အညတြ ရူပါ ပုဂ္ဂလော။ပေ။ ပုဂ္ဂလသ္မိံ ရူပံ။ပေ။>
    text <ဝေဒနာ ပုဂ္ဂလော။ပေ။ ဝေဒနာယ ပုဂ္ဂလော။ပေ။ အညတြ ဝေဒနာယ ပုဂ္ဂလော။ပေ။ ပုဂ္ဂလသ္မိံ ဝေဒနာ။ပေ။>
    text <သညာ ပုဂ္ဂလော။ပေ။ သညာယ ပုဂ္ဂလော။ပေ။ အညတြ သညာယ ပုဂ္ဂလော။ပေ။ ပုဂ္ဂလသ္မိံ သညာ။ပေ။>
    text <သင်္ခါရာ ပုဂ္ဂလော။ပေ။ သင်္ခါရေသု ပုဂ္ဂလော။ပေ။ အညတြ သင်္ခါရေဟိ ပုဂ္ဂလော။ပေ။ ပုဂ္ဂလသ္မိံ သင်္ခါရာ။ပေ။>
    text <ဝိညာဏံ ပုဂ္ဂလော။ပေ။ ဝိညာဏသ္မိံ ပုဂ္ဂလော။ပေ။ အညတြ ဝိညာဏာ ပုဂ္ဂလော။ပေ။ ပုဂ္ဂလသ္မိံ ဝိညာဏန္တိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ တေန ဝတ ရေ ဝတ္တဗ္ဗေ ပုဂ္ဂလသ္မိံ ဝိညာဏန္တိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ ပုဂ္ဂလသ္မိံ ဝိညာဏန္တိ မိစ္ဆာ။>
    text <နော စေ ပန ဝတ္တဗ္ဗေ ပုဂ္ဂလသ္မိံ ဝိညာဏန္တိ၊ နော စ ဝတ ရေ ဝတ္တဗ္ဗေ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ ပုဂ္ဂလသ္မိံ ဝိညာဏန္တိ မိစ္ဆာ။ပေ။>
    text <၅၂>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ အာမန္တာ။ စက္ခါယတနံ ပုဂ္ဂလော။ပေ။ စက္ခါယတနသ္မိံ ပုဂ္ဂလော။ပေ။ အညတြ စက္ခါယတနာ ပုဂ္ဂလော။ပေ။ ပုဂ္ဂလသ္မိံ စက္ခါယတနံ။ပေ။ ဓမ္မာယတနံ ပုဂ္ဂလော။ပေ။ ဓမ္မာယတနသ္မိံ ပုဂ္ဂလော။ပေ။ အညတြ ဓမ္မာယတနာ ပုဂ္ဂလော။ပေ။ ပုဂ္ဂလသ္မိံ ဓမ္မာယတနံ။ပေ။>
    text <စက္ခုဓာတု ပုဂ္ဂလော။ပေ။ စက္ခုဓာတုယာ ပုဂ္ဂလော။ပေ။ အညတြ စက္ခုဓာတုယာ ပုဂ္ဂလော။ပေ။ ပုဂ္ဂလသ္မိံ စက္ခုဓာတု။ပေ။ ဓမ္မဓာတု ပုဂ္ဂလော။ပေ။ ဓမ္မဓာတုယာ ပုဂ္ဂလော။ပေ။ အညတြ ဓမ္မဓာတုယာ ပုဂ္ဂလော။ပေ။ ပုဂ္ဂလသ္မိံ ဓမ္မဓာတု။ပေ။>
    text <စက္ခုန္ဒြိယံ ပုဂ္ဂလော။ပေ။ စက္ခုန္ဒြိယသ္မိံ ပုဂ္ဂလော။ပေ။ အညတြ စက္ခုန္ဒြိယာ ပုဂ္ဂလော။ပေ။ ပုဂ္ဂလသ္မိံ စက္ခုန္ဒြိယံ။ပေ။ အညာတာဝိန္ဒြိယံ ပုဂ္ဂလော။ပေ။ အညာတာဝိန္ဒြိယသ္မိံ ပုဂ္ဂလော။ပေ။ အညတြ အညာတာဝိန္ဒြိယာ ပုဂ္ဂလော။ပေ။ ပုဂ္ဂလသ္မိံ အညာတာဝိန္ဒြိယန္တိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ တေန ဝတ ရေ ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ မိစ္ဆာ။>
    text <နော စေ ပန ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ၊ နော စ ဝတ ရေ ဝတ္တဗ္ဗေ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ ယံ တတ္ထ ဝဒေသိ ဝတ္တဗ္ဗေ ခေါ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ ပုဂ္ဂလသ္မိံ အညာတာဝိန္ဒြိယန္တိ မိစ္ဆာ။ပေ။>
    stand <စတုက္ကနယသံသန္ဒနံ။>
  text <၈။ လက္ခဏယုတ္တိကထာ>
    text <၅၃>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ပုဂ္ဂလော သပ္ပစ္စယော။ပေ။ ပုဂ္ဂလော အပ္ပစ္စယော။ ပုဂ္ဂလော သင်္ခတော။ ပုဂ္ဂလော အသင်္ခတော။ ပုဂ္ဂလော သဿတော။ ပုဂ္ဂလော အသဿတော။ ပုဂ္ဂလော သနိမိတ္တော။ ပုဂ္ဂလော အနိမိတ္တောတိ။ န ဟေဝံ ဝတ္တဗ္ဗေ။ သံခိတ္တံ>
    text <၅၄>, <ပုဂ္ဂလော နုပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ အာမန္တာ။ ပုဂ္ဂလော သပ္ပစ္စယော။ပေ။ ပုဂ္ဂလော အပ္ပစ္စယော။ ပုဂ္ဂလော သင်္ခတော။ ပုဂ္ဂလော အသင်္ခတော။ ပုဂ္ဂလော သဿတော။ ပုဂ္ဂလော အသဿတော။ ပုဂ္ဂလော သနိမိတ္တော။ ပုဂ္ဂလော အနိမိတ္တောတိ။ န ဟေဝံ ဝတ္တဗ္ဗေ။ သံခိတ္တံ>
    stand <လက္ခဏယုတ္တိကထာ။>
  text <၉။ ဝစနသောဓနံ>
    text <၅၅>, <ပုဂ္ဂလော ဥပလဗ္ဘတိ၊ ဥပလဗ္ဘတိ ပုဂ္ဂလောတိ။ ပုဂ္ဂလော ဥပလဗ္ဘတိ၊ ဥပလဗ္ဘတိ ကေဟိစိ ပုဂ္ဂလော ကေဟိစိ န ပုဂ္ဂလောတိ။ ပုဂ္ဂလော ကေဟိစိ ဥပလဗ္ဘတိ ကေဟိစိ န ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၅၆>, <ပုဂ္ဂလော သစ္စိကဋ္ဌော၊ သစ္စိကဋ္ဌော ပုဂ္ဂလောတိ။ ပုဂ္ဂလော သစ္စိကဋ္ဌော၊ သစ္စိကဋ္ဌော ကေဟိစိ ပုဂ္ဂလော ကေဟိစိ န ပုဂ္ဂလောတိ။ ပုဂ္ဂလော ကေဟိစိ သစ္စိကဋ္ဌော ကေဟိစိ န သစ္စိကဋ္ဌောတိ။ န ဟေဝံ ဝတ္တဗ္ဗေ။ပေ။>
    text <၅၇>, <ပုဂ္ဂလော ဝိဇ္ဇမာနော၊ ဝိဇ္ဇမာနော ပုဂ္ဂလောတိ။ ပုဂ္ဂလော ဝိဇ္ဇမာနော၊ ဝိဇ္ဇမာနော ကေဟိစိ ပုဂ္ဂလော ကေဟိစိ န ပုဂ္ဂလောတိ။ ပုဂ္ဂလော ကေဟိစိ ဝိဇ္ဇမာနော ကေဟိစိ န ဝိဇ္ဇမာနောတိ။ န ဟေဝံ ဝတ္တဗ္ဗေ။ပေ။>
    text <၅၈>, <ပုဂ္ဂလော သံဝိဇ္ဇမာနော၊ သံဝိဇ္ဇမာနော ပုဂ္ဂလောတိ။ ပုဂ္ဂလော သံဝိဇ္ဇမာနော၊ သံဝိဇ္ဇမာနော ကေဟိစိ ပုဂ္ဂလော ကေဟိစိ န ပုဂ္ဂလောတိ။ ပုဂ္ဂလော ကေဟိစိ သံဝိဇ္ဇမာနော ကေဟိစိ န သံဝိဇ္ဇမာနောတိ။ န ဟေဝံ ဝတ္တဗ္ဗေ။ပေ။>
    text <၅၉>, <ပုဂ္ဂလော အတ္ထိ၊ အတ္ထိ ပုဂ္ဂလောတိ။ ပုဂ္ဂလော အတ္ထိ၊ အတ္ထိ ကေဟိစိ ပုဂ္ဂလော ကေဟိစိ န ပုဂ္ဂလောတိ။ ပုဂ္ဂလော ကေဟိစိ အတ္ထိ ကေဟိစိ နတ္ထီတိ။ န ဟေဝံ ဝတ္တဗ္ဗေ။ပေ။>
    text <၆၀>, <ပုဂ္ဂလော အတ္ထိ၊ အတ္ထိ န သဗ္ဗော ပုဂ္ဂလောတိ။ အာမန္တာ။ပေ။ ပုဂ္ဂလော နတ္ထိ၊ နတ္ထိ န သဗ္ဗော ပုဂ္ဂလောတိ။ န ဟေဝံ ဝတ္တဗ္ဗေ။ သံခိတ္တံ>
    stand <ဝစနသောဓနံ။>
  text <၁၀။ ပညတ္တာနုယောဂေါ>
    text <၆၁>, <ရူပဓာတုယာ ရူပီ ပုဂ္ဂလောတိ။ အာမန္တာ။ ကာမဓာတုယာ ကာမီ ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၆၂>, <ရူပဓာတုယာ ရူပိနော သတ္တာတိ။ အာမန္တာ။ ကာမဓာတုယာ ကာမိနော သတ္တာတိ။ န ဟေဝံ ဝတ္တဗ္ဗေ။ပေ။>
    text <၆၃>, <အရူပဓာတုယာ အရူပီ ပုဂ္ဂလောတိ။ အာမန္တာ။ ကာမဓာတုယာ ကာမီ ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၆၄>, <အရူပဓာတုယာ အရူပိနော သတ္တာတိ။ အာမန္တာ။ ကာမဓာတုယာ ကာမိနော သတ္တာတိ။ န ဟေဝံ ဝတ္တဗ္ဗေ။ပေ။>
    text <၆၅>, <ရူပဓာတုယာ ရူပီ ပုဂ္ဂလော အရူပဓာတုယာ အရူပီ ပုဂ္ဂလော၊ အတ္ထိ စ ကောစိ ရူပဓာတုယာ စုတော အရူပဓာတုံ ဥပပဇ္ဇတီတိ။ အာမန္တာ။ ရူပီ ပုဂ္ဂလော ဥပစ္ဆိန္နော၊ အရူပီ ပုဂ္ဂလော ဇာတောတိ။ န ဟေဝံ ဝတ္တဗ္ဗေ။ပေ။>
    text <၆၆>, <ရူပဓာတုယာ ရူပိနော သတ္တာ အရူပဓာတုယာ အရူပိနော သတ္တာ၊ အတ္ထိ စ ကောစိ ရူပဓာတုယာ စုတော အရူပဓာတုံ ဥပပဇ္ဇတီတိ။ အာမန္တာ။ ရူပီ သတ္တော ဥပစ္ဆိန္နော၊ အရူပီ သတ္တော ဇာတောတိ။ န ဟေဝံ ဝတ္တဗ္ဗေ။ပေ။>
    text <၆၇>, <ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေတိ။ အာမန္တာ။ ပုဂ္ဂလောတိ ဝါ ဇီဝေါတိ ဝါ၊ ဇီဝေါတိ ဝါ ပုဂ္ဂလောတိ ဝါ၊ ပုဂ္ဂလံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေတိ။ အာမန္တာ။ အညော ကာယော၊ အညော ပုဂ္ဂလောတိ။ အာမန္တာ။ အညံ ဇီဝံ၊ အညံ သရီရန္တိ။ န ဟေဝံ ဝတ္တဗ္ဗေ။>
    text <အာဇာနာဟိ နိဂ္ဂဟံ။ ဟဉ္စိ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ပုဂ္ဂလောတိ ဝါ ဇီဝေါတိ ဝါ၊ ဇီဝေါတိ ဝါ ပုဂ္ဂလောတိ ဝါ၊ ပုဂ္ဂလံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ အညော ကာယော အညော ပုဂ္ဂလော၊ တေန ဝတ ရေ ဝတ္တဗ္ဗေ အညံ ဇီဝံ အညံ သရီရန္တိ။ ယံ တတ္ထ ဝဒေသိ ဝတ္တဗ္ဗေ ခေါ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ပုဂ္ဂလောတိ ဝါ ဇီဝေါတိ ဝါ၊ ဇီဝေါတိ ဝါ ပုဂ္ဂလောတိ ဝါ၊ ပုဂ္ဂလံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ အညော ကာယော အညော ပုဂ္ဂလော၊ နော စ ဝတ္တဗ္ဗေ အညံ ဇီဝံ အညံ သရီရန္တိ မိစ္ဆာ။>
    text <နော စေ ပန ဝတ္တဗ္ဗေ အညံ ဇီဝံ အညံ သရီရန္တိ၊ နော စ ဝတ ရေ ဝတ္တဗ္ဗေ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ပုဂ္ဂလောတိ ဝါ ဇီဝေါတိ ဝါ၊ ဇီဝေါတိ ဝါ ပုဂ္ဂလောတိ ဝါ၊ ပုဂ္ဂလံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ အညော ကာယော အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ပုဂ္ဂလောတိ ဝါ ဇီဝေါတိ ဝါ၊ ဇီဝေါတိ ဝါ ပုဂ္ဂလောတိ ဝါ၊ ပုဂ္ဂလံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ အညော ကာယော အညော ပုဂ္ဂလော၊ နော စ ဝတ္တဗ္ဗေ အညံ ဇီဝံ အညံ သရီရန္တိ မိစ္ဆာ။ပေ။>
    text <၆၈>, <ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ အာမန္တာ။ အညော ကာယော အညော ပုဂ္ဂလောတိ။ န ဟေဝံ ဝတ္တဗ္ဗေ။>
    text <အာဇာနာဟိ ပဋိကမ္မံ။ ဟဉ္စိ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ တေန ဝတ ရေ ဝတ္တဗ္ဗေ အညော ကာယော အညော ပုဂ္ဂလောတိ။ ယံ တတ္ထ ဝဒေသိ ဝတ္တဗ္ဗေ ခေါ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ အညော ကာယော အညော ပုဂ္ဂလောတိ မိစ္ဆာ။>
    text <နော စေ ပန ဝတ္တဗ္ဗေ အညော ကာယော အညော ပုဂ္ဂလောတိ၊ နော စ ဝတ ရေ ဝတ္တဗ္ဗေ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ ယံ တတ္ထ ဝဒေသိ ဝတ္တဗ္ဗေ ခေါ ကာယောတိ ဝါ သရီရန္တိ ဝါ၊ သရီရန္တိ ဝါ ကာယောတိ ဝါ၊ ကာယံ အပ္ပိယံ ကရိတွာ ဧသေသေ ဧကဋ္ဌေ သမေ သမဘာဂေ တဇ္ဇာတေ၊ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နော၊ နော စ ဝတ္တဗ္ဗေ အညော ကာယော အညော ပုဂ္ဂလောတိ မိစ္ဆာ။ သံခိတ္တံ>
    stand <ပညတ္တာနုယောဂေါ။>
  text <၁၁။ ဂတိအနုယောဂေါ>
    text <၆၉>, <ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ သော ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ န ဟေဝံ ဝတ္တဗ္ဗေ။ပေ။>
    text <၇၀>, <ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ အညော ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ န ဟေဝံ ဝတ္တဗ္ဗေ။ပေ။>
    text <၇၁>, <ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ သော စ အညော စ သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ န ဟေဝံ ဝတ္တဗ္ဗေ။ပေ။>
    text <၇၂>, <ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ နေဝ သော သန္ဓာဝတိ၊ န အညော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ န ဟေဝံ ဝတ္တဗ္ဗေ။ပေ။>
    text <၇၃>, <ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ သော ပုဂ္ဂလော သန္ဓာဝတိ၊ အညော ပုဂ္ဂလော သန္ဓာဝတိ၊ သော စ အညော စ သန္ဓာဝတိ၊ နေဝ သော သန္ဓာဝတိ န အညော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ န ဟေဝံ ဝတ္တဗ္ဗေ။ပေ။>
    text <၇၄>, <န ဝတ္တဗ္ဗံ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ နနု ဝုတ္တံ ဘဂဝတာ>
    block
      text <သ သတ္တက္ခတ္တုပရမံ၊ သန္ဓာဝိတွာန ပုဂ္ဂလော။>
      text <ဒုက္ခဿန္တကရော ဟောတိ၊ သဗ္ဗသံယောဇနက္ခယာတိ။>
      text <ခန္ဓေသု ဘိဇ္ဇမာနေသု၊ သော စေ ဘိဇ္ဇတိ ပုဂ္ဂလော။>
      text <ဥစ္ဆေဒာ ဘဝတိ ဒိဋ္ဌိ၊ ယာ ဗုဒ္ဓေန ဝိဝဇ္ဇိတာ။>
      text <ခန္ဓေသု ဘိဇ္ဇမာနေသု၊ နော စေ ဘိဇ္ဇတိ ပုဂ္ဂလော။>
      text <ပုဂ္ဂလော သဿတော ဟောတိ၊ နိဗ္ဗာနေန သမသမောတိ။>
      text <သုညတော လောကံ အဝေက္ခဿု၊ မောဃရာဇ သဒာ သတော။>
      text <အတ္တာနုဒိဋ္ဌိံ ဦဟစ္စ၊ ဧဝံ မစ္စုတရော သိယာ။>
      text <ဧဝံ လောကံ အဝေက္ခန္တံ၊ မစ္စုရာဇာ န ပဿတီတိ။>
      text <ကိန္နု သတ္တောတိ ပစ္စေသိ၊ မာရ ဒိဋ္ဌိဂတံ နု တေ။>
      text <သုဒ္ဓသင်္ခါရပုဉ္ဇောယံ၊ နယိဓ သတ္တုပလဗ္ဘတိ။>
      text <ယထာ ဟိ အင်္ဂသမ္ဘာရာ၊ ဟောတိ သဒ္ဒော ရထော ဣတိ။>
      text <ဧဝံ ခန္ဓေသု သန္တေသု၊ ဟောတိ သတ္တောတိ သမ္မုတိ။>
      text <ဒုက္ခမေဝ ဟိ သမ္ဘောတိ၊ ဒုက္ခံ တိဋ္ဌတိ ဝေတိ စ။>
      text <နာညတြ ဒုက္ခါ သမ္ဘောတိ၊ နာညံ ဒုက္ခါ နိရုဇ္ဈတီတိ။>
      text <အဋ္ဌကနိဂ္ဂဟပေယျာလာ၊ သန္ဓာဝနိယာ ဥပါဒာယ။>
      text <စိတ္တေန ပဉ္စမံ ကလျာဏံ၊ ဣဒ္ဓိသုတ္တာဟရဏေန အဋ္ဌမံ။>
    text <အတ္ထေဝ သုတ္တန္တောတိ။ အာမန္တာ။ တေန ဟိ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။>
    text <၇၅>, <န ဝတ္တဗ္ဗံ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ နနု ဝုတ္တံ ဘဂဝတာ အနမတဂ္ဂေါယံ၊ ဘိက္ခဝေ၊ သံသာရော။ ပုဗ္ဗကောဋိ န ပညာယတိ၊ အဝိဇ္ဇာနီဝရဏာနံ သတ္တာနံ တဏှာသံယောဇနာနံ သန္ဓာဝတံ သံသရတန္တိ။ အတ္ထေဝ သုတ္တန္တောတိ။ အာမန္တာ။ တေန ဟိ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။>
    text <၇၆>, <ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ န ဟေဝံ ဝတ္တဗ္ဗေ။ပေ။>
    text <၇၇>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ အတ္ထိ ကောစိ မနုဿော ဟုတွာ ဒေဝေါ ဟောတီတိ။ အာမန္တာ။ သွေဝ မနုဿော သော ဒေဝေါတိ။ န ဟေဝံ ဝတ္တဗ္ဗေ။ပေ။>
    text <၇၈>, <သွေဝ မနုဿော သော ဒေဝေါတိ။ အာမန္တာ။ မနုဿော ဟုတွာ ဒေဝေါ ဟောတိ၊ ဒေဝေါ ဟုတွာ မနုဿော ဟောတိ၊ မနုဿဘူတော အညော၊ ဒေဝေါ အညော၊ မနုဿဘူတော သွေဝါယံ သန္ဓာဝတီတိ မိစ္ဆာ။ပေ။>
    text <သစေ ဟိ သန္ဓာဝတိ သွေဝ ပုဂ္ဂလော ဣတော စုတော ပရံ လောကံ အနညော၊ ဟေဝံ မရဏံ န ဟေဟိတိ၊ ပါဏာတိပါတောပိ နုပလဗ္ဘတိ။ ကမ္မံ အတ္ထိ၊ ကမ္မဝိပါကော အတ္ထိ၊ ကတာနံ ကမ္မာနံ ဝိပါကော အတ္ထိ၊ ကုသလာကုသလေ ဝိပစ္စမာနေ သွေဝါယံ သန္ဓာဝတီတိ မိစ္ဆာ။>
    text <၇၉>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ အတ္ထိ ကောစိ မနုဿော ဟုတွာ ယက္ခေါ ဟောတိ၊ ပေတော ဟောတိ၊ နေရယိကော ဟောတိ၊ တိရစ္ဆာနဂတော ဟောတိ၊ ဩဋ္ဌော ဟောတိ၊ ဂေါဏော ဟောတိ၊ ဂဒြဘော ဟောတိ၊ သူကရော ဟောတိ၊ မဟိံသော ဟောတီတိ။ အာမန္တာ။ သွေဝ မနုဿော သော မဟိံသောတိ။ န ဟေဝံ ဝတ္တဗ္ဗေ။ပေ။>
    text <၈၀>, <သွေဝ မနုဿော သော မဟိံသောတိ။ အာမန္တာ။ မနုဿော ဟုတွာ မဟိံသော ဟောတိ၊ မဟိံသော ဟုတွာ မနုဿော ဟောတိ၊ မနုဿဘူတော အညော၊ မဟိံသော အညော၊ မနုဿဘူတော သွေဝါယံ သန္ဓာဝတီတိ မိစ္ဆာ။ပေ။>
    text <သစေ ဟိ သန္ဓာဝတိ သွေဝ ပုဂ္ဂလော ဣတော စုတော ပရံ လောကံ အနညော၊ ဟေဝံ မရဏံ န ဟေဟိတိ၊ ပါဏာတိပါတောပိ နုပလဗ္ဘတိ။ ကမ္မံ အတ္ထိ၊ ကမ္မဝိပါကော အတ္ထိ၊ ကတာနံ ကမ္မာနံ ဝိပါကော အတ္ထိ၊ ကုသလာကုသလေ ဝိပစ္စမာနေ သွေဝါယံ သန္ဓာဝတီတိ မိစ္ဆာ။>
    text <၈၁>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ အတ္ထိ ကောစိ ခတ္တိယော ဟုတွာ ဗြာဟ္မဏော ဟောတီတိ။ အာမန္တာ။ သွေဝ ခတ္တိယော သော ဗြာဟ္မဏောတိ။ န ဟေဝံ ဝတ္တဗ္ဗေ။ပေ။>
    text <၈၂>, <အတ္ထိ ကောစိ ခတ္တိယော ဟုတွာ ဝေဿော ဟောတိ၊ သုဒ္ဒော ဟောတီတိ။ အာမန္တာ။ သွေဝ ခတ္တိယော သော သုဒ္ဒောတိ။ န ဟေဝံ ဝတ္တဗ္ဗေ။ပေ။>
    text <၈၃>, <အတ္ထိ ကောစိ ဗြာဟ္မဏော ဟုတွာ ဝေဿော ဟောတိ၊ သုဒ္ဒော ဟောတိ၊ ခတ္တိယော ဟောတီတိ။ အာမန္တာ။ သွေဝ ဗြာဟ္မဏော သော ခတ္တိယောတိ။ န ဟေဝံ ဝတ္တဗ္ဗေ။ပေ။>
    text <၈၄>, <အတ္ထိ ကောစိ ဝေဿော ဟုတွာ သုဒ္ဒော ဟောတိ၊ ခတ္တိယော ဟောတိ၊ ဗြာဟ္မဏော ဟောတီတိ။ အာမန္တာ။ သွေဝ ဝေဿော သော ဗြာဟ္မဏောတိ။ န ဟေဝံ ဝတ္တဗ္ဗေ။ပေ။>
    text <၈၅>, <အတ္ထိ ကောစိ သုဒ္ဒော ဟုတွာ ခတ္တိယော ဟောတိ၊ ဗြာဟ္မဏော ဟောတိ၊ ဝေဿော ဟောတီတိ။ အာမန္တာ။ သွေဝ သုဒ္ဒော သော ဝေဿောတိ။ န ဟေဝံ ဝတ္တဗ္ဗေ။ပေ။>
    text <၈၆>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ ဟတ္ထစ္ဆိန္နော ဟတ္ထစ္ဆိန္နောဝ ဟောတိ၊ ပါဒစ္ဆိန္နော ပါဒစ္ဆိန္နောဝ ဟောတိ၊ ဟတ္ထပါဒစ္ဆိန္နော ဟတ္ထပါဒစ္ဆိန္နောဝ ဟောတိ၊ ကဏ္ဏစ္ဆိန္နော။ နာသစ္ဆိန္နော။ ကဏ္ဏနာသစ္ဆိန္နော။ အင်္ဂုလိစ္ဆိန္နော။ အဠစ္ဆိန္နော။ ကဏ္ဍရစ္ဆိန္နော။ ကုဏိဟတ္ထကော။ ဖဏဟတ္ထကော။ ကုဋ္ဌိယော။ ဂဏ္ဍိယော။ ကိလာသိယော။ သောသိယော။ အပမာရိယော။ ဩဋ္ဌော။ ဂေါဏော။ ဂဒြဘော။ သူကရော။ မဟိံသော မဟိံသောဝ ဟောတီတိ။ န ဟေဝံ ဝတ္တဗ္ဗေ။ပေ။>
    text <၈၇>, <န ဝတ္တဗ္ဗံ သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ နနု သောတာပန္နော ပုဂ္ဂလော မနုဿလောကာ စုတော ဒေဝလောကံ ဥပပန္နော တတ္ထပိ သောတာပန္နောဝ ဟောတီတိ။ အာမန္တာ။>
    text <ဟဉ္စိ သောတာပန္နော ပုဂ္ဂလော မနုဿလောကာ စုတော ဒေဝလောကံ ဥပပန္နော တတ္ထပိ သောတာပန္နောဝ ဟောတိ၊ တေန ဝတ ရေ ဝတ္တဗ္ဗေ သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။>
    text <၈၈>, <သောတာပန္နော ပုဂ္ဂလော မနုဿလောကာ စုတော ဒေဝလောကံ ဥပပန္နော တတ္ထပိ သောတာပန္နောဝ ဟောတီတိ ကတွာ တေန စ ကာရဏေန သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ သောတာပန္နော ပုဂ္ဂလော မနုဿလောကာ စုတော ဒေဝလောကံ ဥပပန္နော တတ္ထပိ မနုဿော ဟောတီတိ ကတွာ။ န ဟေဝံ ဝတ္တဗ္ဗေ။ပေ။>
    text <၈၉>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ အနညော အဝိဂတော သန္ဓာဝတီတိ။ န ဟေဝံ ဝတ္တဗ္ဗေ။ပေ။>
    text <၉၀>, <အနညော အဝိဂတော သန္ဓာဝတီတိ။ အာမန္တာ။ ဟတ္ထစ္ဆိန္နော ဟတ္ထစ္ဆိန္နောဝ ဟောတိ၊ ပါဒစ္ဆိန္နော ပါဒစ္ဆိန္နောဝ ဟောတိ၊ ဟတ္ထပါဒစ္ဆိန္နော ဟတ္ထပါဒစ္ဆိန္နောဝ ဟောတိ၊ ကဏ္ဏစ္ဆိန္နော။ နာသစ္ဆိန္နော။ ကဏ္ဏနာသစ္ဆိန္နော။ အင်္ဂုလိစ္ဆိန္နော။ အဠစ္ဆိန္နော။ ကဏ္ဍရစ္ဆိန္နော။ ကုဏိဟတ္ထကော။ ဖဏဟတ္ထကော။ ကုဋ္ဌိယော။ ဂဏ္ဍိယော။ ကိလာသိယော။ သောသိယော။ အပမာရိယော။ ဩဋ္ဌော။ ဂေါဏော။ ဂဒြဘော။ သူကရော။ မဟိံသော မဟိံသောဝ ဟောတီတိ။ န ဟေဝံ ဝတ္တဗ္ဗေ။ပေ။>
    text <၉၁>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ သရူပေါ သန္ဓာဝတီတိ။ န ဟေဝံ ဝတ္တဗ္ဗေ။ပေ။ သရူပေါ သန္ဓာဝတီတိ။ အာမန္တာ။ တံ ဇီဝံ တံ သရီရန္တိ။ န ဟေဝံ ဝတ္တဗ္ဗေ။ပေ။>
    text <သဝေဒနော။ပေ။ သသညော။ပေ။ သသင်္ခါရော။ပေ။ သဝိညာဏော သန္ဓာဝတီတိ။ န ဟေဝံ ဝတ္တဗ္ဗေ။ပေ။ သဝိညာဏော သန္ဓာဝတီတိ။ အာမန္တာ။ တံ ဇီဝံ တံ သရီရန္တိ။ န ဟေဝံ ဝတ္တဗ္ဗေ။ပေ။>
    text <၉၂>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ အရူပေါ သန္ဓာဝတီတိ။ န ဟေဝံ ဝတ္တဗ္ဗေ။ပေ။ အရူပေါ သန္ဓာဝတီတိ။ အာမန္တာ။ အညံ ဇီဝံ အညံ သရီရန္တိ။ န ဟေဝံ ဝတ္တဗ္ဗေ။ပေ။>
    text <အဝေဒနော။ပေ။ အသညော။ပေ။ အသင်္ခါရော။ပေ။ အဝိညာဏော သန္ဓာဝတီတိ။ န ဟေဝံ ဝတ္တဗ္ဗေ။ပေ။ အဝိညာဏော သန္ဓာဝတီတိ။ အာမန္တာ။ အညံ ဇီဝံ အညံ သရီရန္တိ။ န ဟေဝံ ဝတ္တဗ္ဗေ။ပေ။>
    text <၉၃>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ ရူပံ သန္ဓာဝတီတိ။ န ဟေဝံ ဝတ္တဗ္ဗေ။ပေ။ ရူပံ သန္ဓာဝတီတိ။ အာမန္တာ။ တံ ဇီဝံ တံ သရီရန္တိ။ န ဟေဝံ ဝတ္တဗ္ဗေ။ပေ။>
    text <ဝေဒနာ။ပေ။ သညာ။ပေ။ သင်္ခါရာ။ပေ။ ဝိညာဏံ သန္ဓာဝတီတိ။ န ဟေဝံ ဝတ္တဗ္ဗေ။ပေ။ ဝိညာဏံ သန္ဓာဝတီတိ။ အာမန္တာ။ တံ ဇီဝံ တံ သရီရန္တိ။ န ဟေဝံ ဝတ္တဗ္ဗေ။ပေ။>
    text <၉၄>, <သွေဝ ပုဂ္ဂလော သန္ဓာဝတိ အသ္မာ လောကာ ပရံ လောကံ၊ ပရသ္မာ လောကာ ဣမံ လောကန္တိ။ အာမန္တာ။ ရူပံ န သန္ဓာဝတီတိ။ န ဟေဝံ ဝတ္တဗ္ဗေ။ပေ။ ရူပံ န သန္ဓာဝတီတိ။ အာမန္တာ။ အညံ ဇီဝံ အညံ သရီရန္တိ။ န ဟေဝံ ဝတ္တဗ္ဗေ။ပေ။>
    text <ဝေဒနာ။ပေ။ သညာ။ပေ။ သင်္ခါရာ။ပေ။ ဝိညာဏံ န သန္ဓာဝတီတိ။ န ဟေဝံ ဝတ္တဗ္ဗေ။ပေ။ ဝိညာဏံ န သန္ဓာဝတီတိ။ အာမန္တာ။ အညံ ဇီဝံ အညံ သရီရန္တိ။ န ဟေဝံ ဝတ္တဗ္ဗေ။ သံခိတ္တံ။>
    stand <ဂတိအနုယောဂေါ။>
  text <၁၂။ ဥပါဒာပညတ္တာနုယောဂေါ>
    text <၉၅>, <ရူပံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ရူပံ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မန္တိ။ အာမန္တာ။ ပုဂ္ဂလောပိ အနိစ္စော သင်္ခတော ပဋိစ္စသမုပ္ပန္နော ခယဓမ္မော ဝယဓမ္မော ဝိရာဂဓမ္မော နိရောဓဓမ္မော ဝိပရိဏာမဓမ္မောတိ။ န ဟေဝံ ဝတ္တဗ္ဗေ။ပေ။>
    text <၉၆>, <ဝေဒနံ ဥပါဒာယ။ သညံ ဥပါဒာယ။ သင်္ခါရေ ဥပါဒာယ။ ဝိညာဏံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ဝိညာဏံ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မန္တိ။ အာမန္တာ။ ပုဂ္ဂလောပိ အနိစ္စော သင်္ခတော ပဋိစ္စသမုပ္ပန္နော ခယဓမ္မော ဝယဓမ္မော ဝိရာဂဓမ္မော နိရောဓဓမ္မော ဝိပရိဏာမဓမ္မောတိ။ န ဟေဝံ ဝတ္တဗ္ဗေ။ပေ။>
    text <၉၇>, <ရူပံ ဥပါဒာယ ပုဂ္ဂလဿ ပညတ္တီတိ။ အာမန္တာ။ နီလံ ရူပံ ဥပါဒာယ နီလကဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။ ပီတံ ရူပံ ဥပါဒာယ။ လောဟိတံ ရူပံ ဥပါဒာယ။ ဩဒာတံ ရူပံ ဥပါဒာယ။ သနိဒဿနံ ရူပံ ဥပါဒာယ။ အနိဒဿနံ ရူပံ ဥပါဒာယ။ သပ္ပဋိဃံ ရူပံ ဥပါဒာယ။ အပ္ပဋိဃံ ရူပံ ဥပါဒာယ အပ္ပဋိဃဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။>
    text <၉၈>, <ဝေဒနံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ကုသလံ ဝေဒနံ ဥပါဒာယ ကုသလဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။ ကုသလံ ဝေဒနံ ဥပါဒာယ ကုသလဿ ပုဂ္ဂလဿ ပညတ္တီတိ။ အာမန္တာ။ ကုသလာ ဝေဒနာ သဖလာ သဝိပါကာ ဣဋ္ဌဖလာ ကန္တဖလာ မနုညဖလာ အသေစနကဖလာ သုခုဒြယာ သုခဝိပါကာတိ။ အာမန္တာ။ ကုသလောပိ ပုဂ္ဂလော သဖလော သဝိပါကော ဣဋ္ဌဖလော ကန္တဖလော မနုညဖလော အသေစနကဖလော သုခုဒြယော သုခဝိပါကောတိ။ န ဟေဝံ ဝတ္တဗ္ဗေ။ပေ။>
    text <၉၉>, <ဝေဒနံ ဥပါဒာယ ပုဂ္ဂလဿ ပညတ္တီတိ။ အာမန္တာ။ အကုသလံ ဝေဒနံ ဥပါဒာယ အကုသလဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။ အကုသလံ ဝေဒနံ ဥပါဒာယ အကုသလဿ ပုဂ္ဂလဿ ပညတ္တီတိ။ အာမန္တာ။ အကုသလာ ဝေဒနာ သဖလာ သဝိပါကာ အနိဋ္ဌဖလာ အကန္တဖလာ အမနုညဖလာ သေစနကဖလာ ဒုက္ခုဒြယာ ဒုက္ခဝိပါကာတိ။ အာမန္တာ။ အကုသလောပိ ပုဂ္ဂလော သဖလော သဝိပါကော အနိဋ္ဌဖလော အကန္တဖလော အမနုညဖလော သေစနကဖလော ဒုက္ခုဒြယော ဒုက္ခဝိပါကောတိ။ န ဟေဝံ ဝတ္တဗ္ဗေ။ပေ။>
    text <၁၀၀>, <ဝေဒနံ ဥပါဒာယ ပုဂ္ဂလဿ ပညတ္တီတိ။ အာမန္တာ။ အဗျာကတံ ဝေဒနံ ဥပါဒာယ အဗျာကတဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။ အဗျာကတံ ဝေဒနံ ဥပါဒာယ အဗျာကတဿ ပုဂ္ဂလဿ ပညတ္တီတိ။ အာမန္တာ။ အဗျာကတာ ဝေဒနာ အနိစ္စာ သင်္ခတာ ပဋိစ္စသမုပ္ပန္နာ ခယဓမ္မာ ဝယဓမ္မာ ဝိရာဂဓမ္မာ နိရောဓဓမ္မာ ဝိပရိဏာမဓမ္မာတိ။ အာမန္တာ။ အဗျာကတောပိ ပုဂ္ဂလော အနိစ္စော သင်္ခတော ပဋိစ္စသမုပ္ပန္နော ခယဓမ္မော ဝယဓမ္မော ဝိရာဂဓမ္မော နိရောဓဓမ္မော ဝိပရိဏာမဓမ္မောတိ။ န ဟေဝံ ဝတ္တဗ္ဗေ။ပေ။>
    text <၁၀၁>, <သညံ ဥပါဒာယ။ သင်္ခါရေ ဥပါဒာယ။ ဝိညာဏံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ကုသလံ ဝိညာဏံ ဥပါဒာယ ကုသလဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။ ကုသလံ ဝိညာဏံ ဥပါဒာယ ကုသလဿ ပုဂ္ဂလဿ ပညတ္တီတိ။ အာမန္တာ။ ကုသလံ ဝိညာဏံ သဖလံ သဝိပါကံ ဣဋ္ဌဖလံ ကန္တဖလံ မနုညဖလံ အသေစနကဖလံ သုခုဒြယံ သုခဝိပါကန္တိ။ အာမန္တာ။ ကုသလောပိ ပုဂ္ဂလော သဖလော သဝိပါကော ဣဋ္ဌဖလော ကန္တဖလော မနုညဖလော အသေစနကဖလော သုခုဒြယော သုခဝိပါကောတိ။ န ဟေဝံ ဝတ္တဗ္ဗေ။ပေ။>
    text <၁၀၂>, <ဝိညာဏံ ဥပါဒာယ ပုဂ္ဂလဿ ပညတ္တီတိ။ အာမန္တာ။ အကုသလံ ဝိညာဏံ ဥပါဒာယ အကုသလဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။ အကုသလံ ဝိညာဏံ ဥပါဒာယ အကုသလဿ ပုဂ္ဂလဿ ပညတ္တီတိ။ အာမန္တာ။ အကုသလံ ဝိညာဏံ သဖလံ သဝိပါကံ အနိဋ္ဌဖလံ အကန္တဖလံ အမနုညဖလံ သေစနကဖလံ ဒုက္ခုဒြယံ ဒုက္ခဝိပါကန္တိ။ အာမန္တာ။ အကုသလောပိ ပုဂ္ဂလော သဖလော သဝိပါကော အနိဋ္ဌဖလော အကန္တဖလော အမနုညဖလော သေစနကဖလော ဒုက္ခုဒြယော ဒုက္ခဝိပါကောတိ။ န ဟေဝံ ဝတ္တဗ္ဗေ။ပေ။>
    text <၁၀၃>, <ဝိညာဏံ ဥပါဒာယ ပုဂ္ဂလဿ ပညတ္တီတိ။ အာမန္တာ။ အဗျာကတံ ဝိညာဏံ ဥပါဒာယ အဗျာကတဿ ပုဂ္ဂလဿ ပညတ္တီတိ။ န ဟေဝံ ဝတ္တဗ္ဗေ။ပေ။ အဗျာကတံ ဝိညာဏံ ဥပါဒာယ အဗျာကတဿ ပုဂ္ဂလဿ ပညတ္တီတိ။ အာမန္တာ။ အဗျာကတံ ဝိညာဏံ အနိစ္စံ သင်္ခတံ ပဋိစ္စသမုပ္ပန္နံ ခယဓမ္မံ ဝယဓမ္မံ ဝိရာဂဓမ္မံ နိရောဓဓမ္မံ ဝိပရိဏာမဓမ္မန္တိ။ အာမန္တာ။ အဗျာကတောပိ ပုဂ္ဂလော အနိစ္စော သင်္ခတော ပဋိစ္စသမုပ္ပန္နော ခယဓမ္မော ဝယဓမ္မော ဝိရာဂဓမ္မော နိရောဓဓမ္မော ဝိပရိဏာမဓမ္မောတိ။ န ဟေဝံ ဝတ္တဗ္ဗေ။ပေ။>
    text <၁၀၄>, <စက္ခုံ ဥပါဒာယ စက္ခုမာ ပုဂ္ဂလောတိ ဝတ္တဗ္ဗောတိ။ အာမန္တာ။ စက္ခုမှိ နိရုဒ္ဓေ စက္ခုမာ ပုဂ္ဂလော နိရုဒ္ဓေါတိ ဝတ္တဗ္ဗောတိ။ န ဟေဝံ ဝတ္တဗ္ဗေ။ပေ။ သောတံ ဥပါဒာယ။ ဃာနံ ဥပါဒာယ။ ဇိဝှံ ဥပါဒာယ။ ကာယံ ဥပါဒာယ။ မနံ ဥပါဒာယ မနဝါ ပုဂ္ဂလောတိ ဝတ္တဗ္ဗောတိ။ အာမန္တာ။ မနမှိ နိရုဒ္ဓေ မနဝါ ပုဂ္ဂလော နိရုဒ္ဓေါတိ ဝတ္တဗ္ဗောတိ။ န ဟေဝံ ဝတ္တဗ္ဗေ။>
    text <၁၀၅>, <မိစ္ဆာဒိဋ္ဌိံ ဥပါဒာယ မိစ္ဆာဒိဋ္ဌိယော ပုဂ္ဂလောတိ ဝတ္တဗ္ဗောတိ။ အာမန္တာ။ မိစ္ဆာဒိဋ္ဌိယာ နိရုဒ္ဓါယ မိစ္ဆာဒိဋ္ဌိယော ပုဂ္ဂလော နိရုဒ္ဓေါတိ ဝတ္တဗ္ဗောတိ။ န ဟေဝံ ဝတ္တဗ္ဗေ။ မိစ္ဆာသင်္ကပ္ပံ ဥပါဒာယ။ မိစ္ဆာဝါစံ ဥပါဒာယ။ မိစ္ဆာကမ္မန္တံ ဥပါဒာယ။ မိစ္ဆာအာဇီဝံ ဥပါဒာယ။ မိစ္ဆာဝါယာမံ ဥပါဒာယ။ မိစ္ဆာသတိံ ဥပါဒာယ။ မိစ္ဆာသမာဓိံ ဥပါဒာယ မိစ္ဆာသမာဓိယော ပုဂ္ဂလောတိ ဝတ္တဗ္ဗောတိ။ အာမန္တာ။ မိစ္ဆာသမာဓိမှိ နိရုဒ္ဓေ မိစ္ဆာသမာဓိယော ပုဂ္ဂလော နိရုဒ္ဓေါတိ ဝတ္တဗ္ဗောတိ။ န ဟေဝံ ဝတ္တဗ္ဗေ။>
    text <၁၀၆>, <သမ္မာဒိဋ္ဌိံ ဥပါဒာယ သမ္မာဒိဋ္ဌိယော ပုဂ္ဂလောတိ ဝတ္တဗ္ဗောတိ။ အာမန္တာ။ သမ္မာဒိဋ္ဌိယာ နိရုဒ္ဓါယ သမ္မာဒိဋ္ဌိယော ပုဂ္ဂလော နိရုဒ္ဓေါတိ ဝတ္တဗ္ဗောတိ။ န ဟေဝံ ဝတ္တဗ္ဗေ။ပေ။ သမ္မာသင်္ကပ္ပံ ဥပါဒာယ။ သမ္မာဝါစံ ဥပါဒာယ။ သမ္မာကမ္မန္တံ ဥပါဒာယ။ သမ္မာအာဇီဝံ ဥပါဒာယ။ သမ္မာဝါယာမံ ဥပါဒာယ။ သမ္မာသတိံ ဥပါဒာယ။ သမ္မာသမာဓိံ ဥပါဒာယ သမ္မာသမာဓိယော ပုဂ္ဂလောတိ ဝတ္တဗ္ဗောတိ။ အာမန္တာ။ သမ္မာသမာဓိမှိ နိရုဒ္ဓေ သမ္မာသမာဓိယော ပုဂ္ဂလော နိရုဒ္ဓေါတိ ဝတ္တဗ္ဗောတိ။ န ဟေဝံ ဝတ္တဗ္ဗေ။ပေ။>
    text <၁၀၇>, <ရူပံ ဥပါဒာယ၊ ဝေဒနံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ဒွိန္နံ ခန္ဓာနံ ဥပါဒာယ ဒွိန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။ ရူပံ ဥပါဒာယ၊ ဝေဒနံ ဥပါဒာယ၊ သညံ ဥပါဒာယ၊ သင်္ခါရေ ဥပါဒာယ၊ ဝိညာဏံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ပဉ္စန္နံ ခန္ဓာနံ ဥပါဒာယ ပဉ္စန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။>
    text <၁၀၈>, <စက္ခါယတနံ ဥပါဒာယ၊ သောတာယတနံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ဒွိန္နံ အာယတနာနံ ဥပါဒာယ ဒွိန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။ စက္ခါယတနံ ဥပါဒာယ၊ သောတာယတနံ ဥပါဒာယ။ပေ။ ဓမ္မာယတနံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ဒွာဒသန္နံ အာယတနာနံ ဥပါဒာယ ဒွာဒသန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။>
    text <၁၀၉>, <စက္ခုဓာတုံ ဥပါဒာယ၊ သောတဓာတုံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ဒွိန္နံ ဓာတူနံ ဥပါဒာယ ဒွိန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။ စက္ခုဓာတုံ ဥပါဒာယ၊ သောတဓာတုံ ဥပါဒာယ။ပေ။ ဓမ္မဓာတုံ ဥပါဒာယ ပုဂ္ဂလဿ ပညတ္တီတိ။ အာမန္တာ။ အဋ္ဌာရသန္နံ ဓာတူနံ ဥပါဒာယ အဋ္ဌာရသန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။>
    text <၁၁၀>, <စက္ခုန္ဒြိယံ ဥပါဒာယ၊ သောတိန္ဒြိယံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ဒွိန္နံ ဣန္ဒြိယာနံ ဥပါဒာယ ဒွိန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။ စက္ခုန္ဒြိယံ ဥပါဒာယ၊ သောတိန္ဒြိယံ ဥပါဒာယ။ပေ။ အညာတာဝိန္ဒြိယံ ဥပါဒာယ ပုဂ္ဂလဿ ပညတ္တီတိ။ အာမန္တာ။ ဗာဝီသတီနံ ဣန္ဒြိယာနံ ဥပါဒာယ ဗာဝီသတီနံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။>
    text <၁၁၁>, <ဧကဝေါကာရဘဝံ ဥပါဒာယ ဧကဿ ပုဂ္ဂလဿ ပညတ္တီတိ။ အာမန္တာ။ စတုဝေါကာရဘဝံ ဥပါဒာယ စတုန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။ ဧကဝေါကာရဘဝံ ဥပါဒာယ ဧကဿ ပုဂ္ဂလဿ ပညတ္တီတိ။ အာမန္တာ။ ပဉ္စဝေါကာရဘဝံ ဥပါဒာယ ပဉ္စန္နံ ပုဂ္ဂလာနံ ပညတ္တီတိ။ န ဟေဝံ ဝတ္တဗ္ဗေ။ပေ။ ဧကဝေါကာရဘဝေ ဧကောဝ ပုဂ္ဂလောတိ။ အာမန္တာ။ စတုဝေါကာရဘဝေ စတ္တာရောဝ ပုဂ္ဂလာတိ။ န ဟေဝံ ဝတ္တဗ္ဗေ။ပေ။ ဧကဝေါကာရဘဝေ ဧကောဝ ပုဂ္ဂလောတိ။ အာမန္တာ။ ပဉ္စဝေါကာရဘဝေ ပဉ္စေဝ ပုဂ္ဂလာတိ။ န ဟေဝံ ဝတ္တဗ္ဗေ။ပေ။>
    text <၁၁၂>, <ယထာ ရုက္ခံ ဥပါဒာယ ဆာယာယ ပညတ္တိ၊ ဧဝမေဝံ ရူပံ ဥပါဒာယ ပုဂ္ဂလဿ ပညတ္တီတိ။ ယထာ ရုက္ခံ ဥပါဒာယ ဆာယာယ ပညတ္တိ၊ ရုက္ခေါပိ အနိစ္စော ဆာယာပိ အနိစ္စာ၊ ဧဝမေဝံ ရူပံ ဥပါဒာယ ပုဂ္ဂလဿ ပညတ္တိ၊ ရူပမ္ပိ အနိစ္စံ ပုဂ္ဂလောပိ အနိစ္စောတိ။ န ဟေဝံ ဝတ္တဗ္ဗေ။ပေ။ ယထာ ရုက္ခံ ဥပါဒာယ ဆာယာယ ပညတ္တိ၊ အညော ရုက္ခေါ အညာ ဆာယာ၊ ဧဝမေဝံ ရူပံ ဥပါဒာယ ပုဂ္ဂလဿ ပညတ္တိ၊ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၁၁၃>, <ယထာ ဂါမံ ဥပါဒာယ ဂါမိကဿ ပညတ္တိ၊ ဧဝမေဝံ ရူပံ ဥပါဒာယ ပုဂ္ဂလဿ ပညတ္တီတိ။ ယထာ ဂါမံ ဥပါဒာယ ဂါမိကဿ ပညတ္တိ၊ အညော ဂါမော အညော ဂါမိကော၊ ဧဝမေဝံ ရူပံ ဥပါဒာယ ပုဂ္ဂလဿ ပညတ္တိ၊ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၁၁၄>, <ယထာ ရဋ္ဌံ ဥပါဒာယ ရညော ပညတ္တိ၊ ဧဝမေဝံ ရူပံ ဥပါဒာယ ပုဂ္ဂလဿ ပညတ္တီတိ။ ယထာ ရဋ္ဌံ ဥပါဒာယ ရညော ပညတ္တိ၊ အညံ ရဋ္ဌံ အညော ရာဇာ၊ ဧဝမေဝံ ရူပံ ဥပါဒာယ ပုဂ္ဂလဿ ပညတ္တိ၊ အညံ ရူပံ အညော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၁၁၅>, <ယထာ န နိဂဠော နေဂဠိကော၊ ယဿ နိဂဠော သော နေဂဠိကော၊ ဧဝမေဝံ န ရူပံ ရူပဝါ၊ ယဿ ရူပံ သော ရူပဝါတိ။ ယထာ န နိဂဠော နေဂဠိကော၊ ယဿ နိဂဠော သော နေဂဠိကော၊ အညော နိဂဠော အညော နေဂဠိကော၊ ဧဝမေဝံ န ရူပံ ရူပဝါ၊ ယဿ ရူပံ သော ရူပဝါ၊ အညံ ရူပံ အညော ရူပဝါတိ။ န ဟေဝံ ဝတ္တဗ္ဗေ။ပေ။>
    text <၁၁၆>, <စိတ္တေ စိတ္တေ ပုဂ္ဂလဿ ပညတ္တီတိ။ အာမန္တာ။ စိတ္တေ စိတ္တေ ပုဂ္ဂလော ဇာယတိ ဇီယတိ မီယတိ စဝတိ ဥပပဇ္ဇတီတိ။ န ဟေဝံ ဝတ္တဗ္ဗေ။ပေ။ ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါတိ။ အာမန္တာ။ ဒုတိယေ စိတ္တေ ဥပ္ပန္နေ န ဝတ္တဗ္ဗံ ကုမာရကောတိ ဝါ ကုမာရိကာတိ ဝါတိ။ ဝတ္တဗ္ဗံ။>
    text <အာဇာနာဟိ နိဂ္ဂဟံ။ ဟဉ္စိ ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါ၊ တေန ဝတ ရေ ဝတ္တဗ္ဗေ ဒုတိယေ စိတ္တေ ဥပ္ပန္နေ န ဝတ္တဗ္ဗံ ကုမာရကောတိ ဝါ ကုမာရိကာတိ ဝါတိ။ ယံ တတ္ထ ဝဒေသိ ဝတ္တဗ္ဗေ ခေါ ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါ၊ ဒုတိယေ စိတ္တေ ဥပ္ပန္နေ ဝတ္တဗ္ဗံ ကုမာရကောတိ ဝါ ကုမာရိကာတိ ဝါတိ မိစ္ဆာ။>
    text <ဟဉ္စိ ဝါ ပန ဒုတိယေ စိတ္တေ ဥပ္ပန္နေ ဝတ္တဗ္ဗံ ကုမာရကောတိ ဝါ ကုမာရိကာတိ ဝါ၊ တေန ဝတ ရေ ဝတ္တဗ္ဗေ ဒုတိယေ စိတ္တေ ဥပ္ပန္နေ ဝတ္တဗ္ဗံ သောတိ ဝါ အညောတိ ဝါတိ။ ယံ တတ္ထ ဝဒေသိ ဝတ္တဗ္ဗေ ခေါ ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါ၊ ဒုတိယေ စိတ္တေ ဥပ္ပန္နေ ဝတ္တဗ္ဗံ ကုမာရကောတိ ဝါ ကုမာရိကာတိ ဝါတိ မိစ္ဆာ။>
    text <၁၁၇>, <ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါတိ။ အာမန္တာ။ ဒုတိယေ စိတ္တေ ဥပ္ပန္နေ န ဝတ္တဗ္ဗံ ဣတ္ထီတိ ဝါ ပုရိသောတိ ဝါ ဂဟဋ္ဌောတိ ဝါ ပဗ္ဗဇိတောတိ ဝါ ဒေဝေါတိ ဝါ မနုဿောတိ ဝါတိ။ ဝတ္တဗ္ဗံ။>
    text <အာဇာနာဟိ နိဂ္ဂဟံ။ ဟဉ္စိ ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါ၊ တေန ဝတ ရေ ဝတ္တဗ္ဗေ ဒုတိယေ စိတ္တေ ဥပ္ပန္နေ န ဝတ္တဗ္ဗံ ဒေဝေါတိ ဝါ မနုဿောတိ ဝါတိ။ ယံ တတ္ထ ဝဒေသိ ဝတ္တဗ္ဗေ ခေါ ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါ၊ ဒုတိယေ စိတ္တေ ဥပ္ပန္နေ ဝတ္တဗ္ဗံ ဒေဝေါတိ ဝါ မနုဿောတိ ဝါတိ မိစ္ဆာ။>
    text <ဟဉ္စိ ဝါ ပန ဒုတိယေ စိတ္တေ ဥပ္ပန္နေ ဝတ္တဗ္ဗံ ဒေဝေါတိ ဝါ မနုဿောတိ ဝါ၊ တေန ဝတ ရေ ဝတ္တဗ္ဗေ ဒုတိယေ စိတ္တေ ဥပ္ပန္နေ ဝတ္တဗ္ဗံ သောတိ ဝါ အညောတိ ဝါတိ။ ယံ တတ္ထ ဝဒေသိ ဝတ္တဗ္ဗေ ခေါ ဒုတိယေ စိတ္တေ ဥပ္ပန္နေ န ဝတ္တဗ္ဗံ သောတိ ဝါ အညောတိ ဝါ၊ ဒုတိယေ စိတ္တေ ဥပ္ပန္နေ ဝတ္တဗ္ဗံ ဒေဝေါတိ ဝါ မနုဿောတိ ဝါတိ မိစ္ဆာ။ပေ။>
    text <၁၁၈>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ယော ပဿတိ ယံ ပဿတိ ယေန ပဿတိ၊ သော ပဿတိ တံ ပဿတိ တေန ပဿတီတိ။ အာမန္တာ။ ဟဉ္စိ ယော ပဿတိ ယံ ပဿတိ ယေန ပဿတိ၊ သော ပဿတိ တံ ပဿတိ တေန ပဿတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၁၉>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ယော သုဏာတိ။ပေ။ ယော ဃာယတိ။ ယော သာယတိ။ ယော ဖုသတိ။ ယော ဝိဇာနာတိ ယံ ဝိဇာနာတိ ယေန ဝိဇာနာတိ၊ သော ဝိဇာနာတိ တံ ဝိဇာနာတိ တေန ဝိဇာနာတီတိ။ အာမန္တာ။ ဟဉ္စိ ယော ဝိဇာနာတိ ယံ ဝိဇာနာတိ ယေန ဝိဇာနာတိ၊ သော ဝိဇာနာတိ တံ ဝိဇာနာတိ တေန ဝိဇာနာတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၂၀>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ယော န ပဿတိ ယံ န ပဿတိ ယေန န ပဿတိ၊ သော န ပဿတိ တံ န ပဿတိ တေန န ပဿတီတိ။ အာမန္တာ။ ဟဉ္စိ ယော န ပဿတိ ယံ န ပဿတိ ယေန န ပဿတိ၊ သော န ပဿတိ တံ န ပဿတိ တေန န ပဿတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ယော န သုဏာတိ။ပေ။ ယော န ဃာယတိ။ ယော န သာယတိ။ ယော န ဖုသတိ။ ယော န ဝိဇာနာတိ ယံ န ဝိဇာနာတိ ယေန န ဝိဇာနာတိ၊ သော န ဝိဇာနာတိ တံ န ဝိဇာနာတိ တေန န ဝိဇာနာတီတိ။ အာမန္တာ။ ဟဉ္စိ ယော န ဝိဇာနာတိ ယံ န ဝိဇာနာတိ ယေန န ဝိဇာနာတိ၊ သော န ဝိဇာနာတိ တံ န ဝိဇာနာတိ တေန န ဝိဇာနာတိ၊ နော စ ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၂၁>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဝုတ္တံ ဘဂဝတာ ပဿာမဟံ၊ ဘိက္ခဝေ၊ ဒိဗ္ဗေန စက္ခုနာ ဝိသုဒ္ဓေန အတိက္ကန္တမာနုသကေန သတ္တေ စဝမာနေ ဥပပဇ္ဇမာနေ ဟီနေ ပဏီတေ သုဝဏ္ဏေ ဒုဗ္ဗဏ္ဏေ၊ သုဂတေ ဒုဂ္ဂတေ ယထာကမ္မူပဂေ သတ္တေ ပဇာနာမီတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၂၂>, <ဝုတ္တံ ဘဂဝတာ ပဿာမဟံ၊ ဘိက္ခဝေ၊ ဒိဗ္ဗေန စက္ခုနာ ဝိသုဒ္ဓေန အတိက္ကန္တမာနုသကေန သတ္တေ စဝမာနေ ဥပပဇ္ဇမာနေ ဟီနေ ပဏီတေ သုဝဏ္ဏေ ဒုဗ္ဗဏ္ဏေ၊ သုဂတေ ဒုဂ္ဂတေ ယထာကမ္မူပဂေ သတ္တေ ပဇာနာမီတိ ကတွာ တေနေဝ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ဘဂဝါ ဒိဗ္ဗေန စက္ခုနာ ဝိသုဒ္ဓေန အတိက္ကန္တမာနုသကေန ရူပံ ပဿတိ ပုဂ္ဂလံ ပဿတီတိ။ ရူပံ ပဿတိ။ ရူပံ ပုဂ္ဂလော၊ ရူပံ စဝတိ၊ ရူပံ ဥပပဇ္ဇတိ၊ ရူပံ ယထာကမ္မူပဂန္တိ။ န ဟေဝံ ဝတ္တဗ္ဗေ။>
    text <ဘဂဝါ ဒိဗ္ဗေန စက္ခုနာ ဝိသုဒ္ဓေန အတိက္ကန္တမာနုသကေန ရူပံ ပဿတိ ပုဂ္ဂလံ ပဿတီတိ။ ပုဂ္ဂလံ ပဿတိ။ ပုဂ္ဂလော ရူပံ ရူပါယတနံ ရူပဓာတု နီလံ ပီတကံ လောဟိတကံ ဩဒာတံ စက္ခုဝိညေယျံ စက္ခုသ္မိံ ပဋိဟညတိ၊ စက္ခုဿ အာပါထံ အာဂစ္ဆတီတိ။ န ဟေဝံ ဝတ္တဗ္ဗေ။>
    text <ဘဂဝါ ဒိဗ္ဗေန စက္ခုနာ ဝိသုဒ္ဓေန အတိက္ကန္တမာနုသကေန ရူပံ ပဿတိ ပုဂ္ဂလံ ပဿတီတိ။ ဥဘော ပဿတိ။ ဥဘော ရူပံ ရူပါယတနံ ရူပဓာတု၊ ဥဘော နီလာ၊ ဥဘော ပီတကာ၊ ဥဘော လောဟိတကာ၊ ဥဘော ဩဒာတာ၊ ဥဘော စက္ခုဝိညေယျာ၊ ဥဘော စက္ခုသ္မိံ ပဋိဟညန္တိ၊ ဥဘော စက္ခုဿ အာပါထံ အာဂစ္ဆန္တိ၊ ဥဘော စဝန္တိ၊ ဥဘော ဥပပဇ္ဇန္တိ၊ ဥဘော ယထာကမ္မူပဂါတိ။ န ဟေဝံ ဝတ္တဗ္ဗေ။>
    stand <ဥပါဒာပညတ္တာနုယောဂေါ။>
  text <၁၃။ ပုရိသကာရာနုယောဂေါ>
    text <၁၂၃>, <ကလျာဏပါပကာနိ ကမ္မာနိ ဥပလဗ္ဘန္တီတိ။ အာမန္တာ။ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၂၄>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ တဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၂၅>, <တဿ ကတ္တာ ကာရေတာ ဥပလဗ္ဘတီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
    text <၁၂၆>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ ပုဂ္ဂလော ဥပလဗ္ဘတီတိ၊ ပုဂ္ဂလဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၂၇>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ နိဗ္ဗာနံ ဥပလဗ္ဘတီတိ၊ နိဗ္ဗာနဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၂၈>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ မဟာပထဝီ ဥပလဗ္ဘတီတိ၊ မဟာပထဝိယာ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၂၉>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ မဟာသမုဒ္ဒော ဥပလဗ္ဘတီတိ၊ မဟာသမုဒ္ဒဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၀>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ သိနေရုပဗ္ဗတရာဇာ ဥပလဗ္ဘတီတိ၊ သိနေရုဿ ပဗ္ဗတရာဇဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၁>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ အာပေါ ဥပလဗ္ဘတီတိ၊ အာပဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၂>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ တေဇော ဥပလဗ္ဘတီတိ၊ တေဇဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၃>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ ဝါယော ဥပလဗ္ဘတီတိ၊ ဝါယဿ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၄>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ တိဏကဋ္ဌဝနပ္ပတယော ဥပလဗ္ဘန္တီတိ၊ တိဏကဋ္ဌဝနပ္ပတီနံ ကတ္တာ ကာရေတာ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၅>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဥပလဗ္ဘတီတိ။ အာမန္တာ။ အညာနိ ကလျာဏပါပကာနိ ကမ္မာနိ အညော ကလျာဏပါပကာနံ ကမ္မာနံ ကတ္တာ ကာရေတာတိ။ န ဟေဝံ ဝတ္တဗ္ဗေ။ပေ။>
    text <၁၃၆>, <ကလျာဏပါပကာနံ ကမ္မာနံ ဝိပါကော ဥပလဗ္ဘတီတိ။ အာမန္တာ။ ကလျာဏပါပကာနံ ကမ္မာနံ ဝိပါကပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၇>, <ကလျာဏပါပကာနံ ကမ္မာနံ ဝိပါကော ဥပလဗ္ဘတီတိ၊ ကလျာဏပါပကာနံ ကမ္မာနံ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ တဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၃၈>, <တဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
    text <၁၃၉>, <ကလျာဏပါပကာနံ ကမ္မာနံ ဝိပါကော ဥပလဗ္ဘတီတိ၊ ကလျာဏပါပကာနံ ကမ္မာနံ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ ပုဂ္ဂလော ဥပလဗ္ဘတီတိ၊ ပုဂ္ဂလဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၀>, <ကလျာဏပါပကာနံ ကမ္မာနံ ဝိပါကော ဥပလဗ္ဘတီတိ၊ ကလျာဏပါပကာနံ ကမ္မာနံ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ နိဗ္ဗာနံ ဥပလဗ္ဘတီတိ၊ နိဗ္ဗာနဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၁>, <ကလျာဏပါပကာနံ ကမ္မာနံ ဝိပါကော ဥပလဗ္ဘတီတိ၊ ကလျာဏပါပကာနံ ကမ္မာနံ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ မဟာပထဝီ ဥပလဗ္ဘတီတိ။ပေ။ မဟာသမုဒ္ဒော ဥပလဗ္ဘတီတိ။ သိနေရုပဗ္ဗတရာဇာ ဥပလဗ္ဘတီတိ။ အာပေါ ဥပလဗ္ဘတီတိ။ တေဇော ဥပလဗ္ဘတီတိ။ ဝါယော ဥပလဗ္ဘတီတိ။ပေ။ တိဏကဋ္ဌဝနပ္ပတယော ဥပလဗ္ဘန္တီတိ၊ တိဏကဋ္ဌဝနပ္ပတီနံ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၂>, <ကလျာဏပါပကာနံ ကမ္မာနံ ဝိပါကော ဥပလဗ္ဘတီတိ၊ ကလျာဏပါပကာနံ ကမ္မာနံ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ အညော ကလျာဏပါပကာနံ ကမ္မာနံ ဝိပါကော၊ အညော ကလျာဏပါပကာနံ ကမ္မာနံ ဝိပါကပဋိသံဝေဒီတိ။ န ဟေဝံ ဝတ္တဗ္ဗေ။ပေ။>
    text <၁၄၃>, <ဒိဗ္ဗံ သုခံ ဥပလဗ္ဘတီတိ။ အာမန္တာ။ ဒိဗ္ဗဿ သုခဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၄>, <ဒိဗ္ဗံ သုခံ ဥပလဗ္ဘတီတိ၊ ဒိဗ္ဗဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၅>, <တဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
    text <၁၄၆>, <ဒိဗ္ဗံ သုခံ ဥပလဗ္ဘတီတိ၊ ဒိဗ္ဗဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ ပုဂ္ဂလော ဥပလဗ္ဘတီတိ၊ ပုဂ္ဂလဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၇>, <ဒိဗ္ဗံ သုခံ ဥပလဗ္ဘတီတိ၊ ဒိဗ္ဗဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ နိဗ္ဗာနံ ဥပလဗ္ဘတီတိ၊ နိဗ္ဗာနဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၈>, <ဒိဗ္ဗံ သုခံ ဥပလဗ္ဘတီတိ၊ ဒိဗ္ဗဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ မဟာပထဝီ ဥပလဗ္ဘတီတိ။ မဟာသမုဒ္ဒော ဥပလဗ္ဘတီတိ။ သိနေရုပဗ္ဗတရာဇာ ဥပလဗ္ဘတီတိ။ အာပေါ ဥပလဗ္ဘတီတိ။ တေဇော ဥပလဗ္ဘတီတိ။ ဝါယော ဥပလဗ္ဘတီတိ။ပေ။ တိဏကဋ္ဌဝနပ္ပတယော ဥပလဗ္ဘန္တီတိ၊ တိဏကဋ္ဌဝနပ္ပတီနံ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၄၉>, <ဒိဗ္ဗံ သုခံ ဥပလဗ္ဘတီတိ၊ ဒိဗ္ဗဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ အညံ ဒိဗ္ဗံ သုခံ၊ အညော ဒိဗ္ဗဿ သုခဿ ပဋိသံဝေဒီတိ။ န ဟေဝံ ဝတ္တဗ္ဗေ။ပေ။>
    text <၁၅၀>, <မာနုသကံ သုခံ ဥပလဗ္ဘတီတိ။ အာမန္တာ။ မာနုသကဿ သုခဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၅၁>, <မာနုသကံ သုခံ ဥပလဗ္ဘတီတိ၊ မာနုသကဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၅၂>, <တဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
    text <၁၅၃>, <မာနုသကံ သုခံ ဥပလဗ္ဘတီတိ၊ မာနုသကဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ ပုဂ္ဂလော ဥပလဗ္ဘတီတိ၊ ပုဂ္ဂလဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၅၄>, <မာနုသကံ သုခံ ဥပလဗ္ဘတီတိ၊ မာနုသကဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ နိဗ္ဗာနံ ဥပလဗ္ဘတီတိ၊ နိဗ္ဗာနဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၅၅>, <မာနုသကံ သုခံ ဥပလဗ္ဘတီတိ၊ မာနုသကဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ မဟာပထဝီ ဥပလဗ္ဘတီတိ။ပေ။ မဟာသမုဒ္ဒော ဥပလဗ္ဘတီတိ။ သိနေရုပဗ္ဗတရာဇာ ဥပလဗ္ဘတီတိ။ အာပေါ ဥပလဗ္ဘတီတိ။ တေဇော ဥပလဗ္ဘတီတိ။ ဝါယော ဥပလဗ္ဘတီတိ။ တိဏကဋ္ဌဝနပ္ပတယော ဥပလဗ္ဘန္တီတိ၊ တိဏကဋ္ဌဝနပ္ပတီနံ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၅၆>, <မာနုသကံ သုခံ ဥပလဗ္ဘတီတိ၊ မာနုသကဿ သုခဿ ပဋိသံဝေဒီ ဥပလဗ္ဘတီတိ။ အာမန္တာ။ အညံ မာနုသကံ သုခံ အညော မာနုသကဿ သုခဿ ပဋိသံဝေဒီတိ။ န ဟေဝံ ဝတ္တဗ္ဗေ။ပေ။>
    text <၁၅၇>, <အာပါယိကံ ဒုက္ခံ ဥပလဗ္ဘတီတိ။ အာမန္တာ။ အာပါယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၅၈>, <အာပါယိကံ ဒုက္ခံ ဥပလဗ္ဘတီတိ၊ အာပါယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၅၉>, <တဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
    text <၁၆၀>, <အာပါယိကံ ဒုက္ခံ ဥပလဗ္ဘတီတိ၊ အာပါယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ ပုဂ္ဂလော ဥပလဗ္ဘတီတိ၊ ပုဂ္ဂလဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၆၁>, <အာပါယိကံ ဒုက္ခံ ဥပလဗ္ဘတီတိ၊ အာပါယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ နိဗ္ဗာနံ ဥပလဗ္ဘတီတိ၊ နိဗ္ဗာနဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၆၂>, <အာပါယိကံ ဒုက္ခံ ဥပလဗ္ဘတီတိ၊ အာပါယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ မဟာပထဝီ ဥပလဗ္ဘတီတိ။ပေ။ မဟာသမုဒ္ဒော ဥပလဗ္ဘတီတိ။ သိနေရုပဗ္ဗတရာဇာ ဥပလဗ္ဘတီတိ။ အာပေါ ဥပလဗ္ဘတီတိ။ တေဇော ဥပလဗ္ဘတီတိ။ ဝါယော ဥပလဗ္ဘတီတိ။ တိဏကဋ္ဌဝနပ္ပတယော ဥပလဗ္ဘန္တီတိ၊ တိဏကဋ္ဌဝနပ္ပတီနံ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၆၃>, <အာပါယိကံ ဒုက္ခံ ဥပလဗ္ဘတီတိ၊ အာပါယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ အညံ အာပါယိကံ ဒုက္ခံ၊ အညော အာပါယိကဿ ဒုက္ခဿ ပဋိသံဝေဒီတိ။ န ဟေဝံ ဝတ္တဗ္ဗေ။ပေ။>
    text <၁၆၄>, <နေရယိကံ ဒုက္ခံ ဥပလဗ္ဘတီတိ။ အာမန္တာ။ နေရယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။>
    text <နေရယိကံ ဒုက္ခံ ဥပလဗ္ဘတီတိ၊ နေရယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၆၅>, <တဿ ပဋိသံဝေဒီ ဥပလဗ္ဘတီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
    text <၁၆၆>, <နေရယိကံ ဒုက္ခံ ဥပလဗ္ဘတီတိ၊ နေရယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ ပုဂ္ဂလော ဥပလဗ္ဘတီတိ၊ ပုဂ္ဂလဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၆၇>, <နေရယိကံ ဒုက္ခံ ဥပလဗ္ဘတီတိ၊ နေရယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ နိဗ္ဗာနံ ဥပလဗ္ဘတီတိ၊ နိဗ္ဗာနဿ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၆၈>, <နေရယိကံ ဒုက္ခံ ဥပလဗ္ဘတီတိ၊ နေရယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ မဟာပထဝီ ဥပလဗ္ဘတီတိ။ပေ။ မဟာသမုဒ္ဒော ဥပလဗ္ဘတီတိ။ သိနေရုပဗ္ဗတရာဇာ ဥပလဗ္ဘတီတိ။ အာပေါ ဥပလဗ္ဘတီတိ။ တေဇော ဥပလဗ္ဘတီတိ။ ဝါယော ဥပလဗ္ဘတီတိ။ တိဏကဋ္ဌဝနပ္ပတယော ဥပလဗ္ဘန္တီတိ၊ တိဏကဋ္ဌဝနပ္ပတီနံ ပဋိသံဝေဒီ ဥပလဗ္ဘတီတိ။ န ဟေဝံ ဝတ္တဗ္ဗေ။ပေ။>
    text <၁၆၉>, <နေရယိကံ ဒုက္ခံ ဥပလဗ္ဘတီတိ၊ နေရယိကဿ ဒုက္ခဿ ပဋိသံဝေဒီ ဥပလဗ္ဘတီတိ။ အာမန္တာ။ အညံ နေရယိကံ ဒုက္ခံ၊ အညော နေရယိကဿ ဒုက္ခဿ ပဋိသံဝေဒီတိ။ န ဟေဝံ ဝတ္တဗ္ဗေ။ပေ။>
    text <၁၇၀>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ သော ကရောတိ သော ပဋိသံဝေဒေတီတိ။ န ဟေဝံ ဝတ္တဗ္ဗေ။ပေ။>
    text <၁၇၁>, <သော ကရောတိ သော ပဋိသံဝေဒေတီတိ။ အာမန္တာ။ သယင်္ကတံ သုခဒုက္ခန္တိ။ န ဟေဝံ ဝတ္တဗ္ဗေ။ပေ။>
    text <၁၇၂>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ အညော ကရောတိ အညော ပဋိသံဝေဒေတီတိ။ န ဟေဝံ ဝတ္တဗ္ဗေ။ပေ။>
    text <၁၇၃>, <အညော ကရောတိ အညော ပဋိသံဝေဒေတီတိ။ အာမန္တာ။ ပရင်္ကတံ သုခဒုက္ခန္တိ။ န ဟေဝံ ဝတ္တဗ္ဗေ။ပေ။>
    text <၁၇၄>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ သော စ အညော စ ကရောန္တိ သော စ အညော စ ပဋိသံဝေဒေန္တီတိ။ န ဟေဝံ ဝတ္တဗ္ဗေ။ပေ။>
    text <၁၇၅>, <သော စ အညော စ ကရောန္တိ၊ သော စ အညော စ ပဋိသံဝေဒေန္တီတိ။ အာမန္တာ။ သယင်္ကတဉ္စ ပရင်္ကတဉ္စ သုခဒုက္ခန္တိ။ န ဟေဝံ ဝတ္တဗ္ဗေ။ပေ။>
    text <၁၇၆>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ နေဝ သော ကရောတိ န သော ပဋိသံဝေဒေတိ၊ န အညော ကရောတိ န အညော ပဋိသံဝေဒေတီတိ။ န ဟေဝံ ဝတ္တဗ္ဗေ။ပေ။>
    text <၁၇၇>, <နေဝ သော ကရောတိ န သော ပဋိသံဝေဒေတိ၊ န အညော ကရောတိ န အညော ပဋိသံဝေဒေတီတိ။ အာမန္တာ။ အသယင်္ကာရံ အပရင်္ကာရံ အဓိစ္စသမုပ္ပန္နံ သုခဒုက္ခန္တိ။ န ဟေဝံ ဝတ္တဗ္ဗေ။ပေ။>
    text <၁၇၈>, <ကလျာဏပါပကာနိ ကမ္မာနိ ဥပလဗ္ဘန္တီတိ၊ ကလျာဏပါပကာနံ ကမ္မာနံ ကတ္တာ ကာရေတာ ဝိပါကပဋိသံဝေဒီ ဥပလဗ္ဘတီတိ။ အာမန္တာ။ သော ကရောတိ သော ပဋိသံဝေဒေတိ၊ အညော ကရောတိ အညော ပဋိသံဝေဒေတိ၊ သော စ အညော စ ကရောန္တိ သော စ အညော စ ပဋိသံဝေဒေန္တိ၊ နေဝ သော ကရောတိ န သော ပဋိသံဝေဒေတိ၊ န အညော ကရောတိ န အညော ပဋိသံဝေဒေတီတိ။ န ဟေဝံ ဝတ္တဗ္ဗေ။ပေ။>
    text <၁၇၉>, <သော ကရောတိ သော ပဋိသံဝေဒေတိ၊ အညော ကရောတိ အညော ပဋိသံဝေဒေတိ၊ သော စ အညော စ ကရောန္တိ သော စ အညော စ ပဋိသံဝေဒေန္တိ၊ နေဝ သော ကရောတိ န သော ပဋိသံဝေဒေတိ၊ န အညော ကရောတိ န အညော ပဋိသံဝေဒေတီတိ။ အာမန္တာ။ သယင်္ကတံ သုခဒုက္ခံ၊ ပရင်္ကတံ သုခဒုက္ခံ၊ သယင်္ကတဉ္စ ပရင်္ကတဉ္စ သုခဒုက္ခံ၊ အသယင်္ကာရံ အပရင်္ကာရံ အဓိစ္စသမုပ္ပန္နံ သုခဒုက္ခန္တိ။ န ဟေဝံ ဝတ္တဗ္ဗေ။ပေ။>
    text <၁၈၀>, <ကမ္မံ အတ္ထီတိ။ အာမန္တာ။ ကမ္မကာရကော အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၈၁>, <ကမ္မံ အတ္ထီတိ၊ ကမ္မကာရကော အတ္ထီတိ။ အာမန္တာ။ တဿ ကာရကော အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၈၂>, <တဿ ကာရကော အတ္ထီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။>
    text <၁၈၃>, <ကမ္မံ အတ္ထီတိ၊ ကမ္မကာရကော အတ္ထီတိ။ အာမန္တာ။ ပုဂ္ဂလော အတ္ထီတိ၊ ပုဂ္ဂလဿ ကာရကော အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၈၄>, <ကမ္မံ အတ္ထီတိ၊ ကမ္မကာရကော အတ္ထီတိ။ အာမန္တာ။ နိဗ္ဗာနံ အတ္ထီတိ၊ နိဗ္ဗာနဿ ကာရကော အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၈၅>, <ကမ္မံ အတ္ထီတိ၊ ကမ္မကာရကော အတ္ထီတိ။ အာမန္တာ။ မဟာပထဝီ အတ္ထီတိ။ပေ။ မဟာသမုဒ္ဒော အတ္ထီတိ။ သိနေရုပဗ္ဗတရာဇာ အတ္ထီတိ။ အာပေါ အတ္ထီတိ။ တေဇော အတ္ထီတိ။ ဝါယော အတ္ထီတိ။ တိဏကဋ္ဌဝနပ္ပတယော အတ္ထီတိ၊ တိဏကဋ္ဌဝနပ္ပတီနံ ကာရကော အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၈၆>, <ကမ္မံ အတ္ထီတိ၊ ကမ္မကာရကော အတ္ထီတိ။ အာမန္တာ။ အညံ ကမ္မံ၊ အညော ကမ္မကာရကောတိ။ န ဟေဝံ ဝတ္တဗ္ဗေ။ပေ။>
    text <၁၈၇>, <ဝိပါကော အတ္ထီတိ။ အာမန္တာ။ ဝိပါကပဋိသံဝေဒီ အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၈၈>, <ဝိပါကော အတ္ထီတိ၊ ဝိပါကပဋိသံဝေဒီ အတ္ထီတိ။ အာမန္တာ။ တဿ ပဋိသံဝေဒီ အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၈၉>, <တဿ ပဋိသံဝေဒီ အတ္ထီတိ။ အာမန္တာ။ တဿ တဿေဝ နတ္ထိ ဒုက္ခဿ အန္တကိရိယာ၊ နတ္ထိ ဝဋ္ဋုပစ္ဆေဒော၊ နတ္ထိ အနုပါဒာပရိနိဗ္ဗာနန္တိ။ န ဟေဝံ ဝတ္တဗ္ဗေ။ပေ။ ဝိပါကော အတ္ထီတိ၊ ဝိပါကပဋိသံဝေဒီ အတ္ထီတိ။ အာမန္တာ။ ပုဂ္ဂလော အတ္ထီတိ၊ ပုဂ္ဂလဿ ပဋိသံဝေဒီ အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၉၀>, <ဝိပါကော အတ္ထီတိ၊ ဝိပါကပဋိသံဝေဒီ အတ္ထီတိ။ အာမန္တာ။ နိဗ္ဗာနံ အတ္ထီတိ၊ နိဗ္ဗာနဿ ပဋိသံဝေဒီ အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၉၁>, <ဝိပါကော အတ္ထီတိ၊ ဝိပါကပဋိသံဝေဒီ အတ္ထီတိ။ အာမန္တာ။ မဟာပထဝီ အတ္ထီတိ။ပေ။ မဟာသမုဒ္ဒော အတ္ထီတိ။ သိနေရုပဗ္ဗတရာဇာ အတ္ထီတိ။ အာပေါ အတ္ထီတိ။ တေဇော အတ္ထီတိ။ ဝါယော အတ္ထီတိ။ တိဏကဋ္ဌဝနပ္ပတယော အတ္ထီတိ၊ တိဏကဋ္ဌဝနပ္ပတီနံ ပဋိသံဝေဒီ အတ္ထီတိ။ န ဟေဝံ ဝတ္တဗ္ဗေ။ပေ။>
    text <၁၉၂>, <ဝိပါကော အတ္ထီတိ၊ ဝိပါကပဋိသံဝေဒီ အတ္ထီတိ။ အာမန္တာ။ အညော ဝိပါကော၊ အညော ဝိပါကပဋိသံဝေဒီတိ။ န ဟေဝံ ဝတ္တဗ္ဗေ။ သံခိတ္တံ>
    stand <ပုရိသကာရာနုယောဂေါ။>
    stand <ကလျာဏဝဂ္ဂေါ ပဌမော။>
  text <၁၄။ အဘိညာနုယောဂေါ>
    text <၁၉၃>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု အတ္ထိ ကောစိ ဣဒ္ဓိံ ဝိကုဗ္ဗတီတိ။ အာမန္တာ။ ဟဉ္စိ အတ္ထိ ကောစိ ဣဒ္ဓိံ ဝိကုဗ္ဗတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၉၄>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု အတ္ထိ ကောစိ ဒိဗ္ဗာယ သောတဓာတုယာ သဒ္ဒံ သုဏာတိ။ပေ။ ပရစိတ္တံ ဝိဇာနာတိ။ ပုဗ္ဗေနိဝါသံ အနုဿရတိ။ ဒိဗ္ဗေန စက္ခုနာ ရူပံ ပဿတိ။ အာသဝါနံ ခယံ သစ္ဆိကရောတီတိ။ အာမန္တာ။ ဟဉ္စိ အတ္ထိ ကောစိ အာသဝါနံ ခယံ သစ္ဆိကရောတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၉၅>, <အတ္ထိ ကောစိ ဣဒ္ဓိံ ဝိကုဗ္ဗတီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ယော ဣဒ္ဓိံ ဝိကုဗ္ဗတိ၊ သွေဝ ပုဂ္ဂလော။ ယော ဣဒ္ဓိံ န ဝိကုဗ္ဗတိ၊ န သော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၁၉၆>, <ယော ဒိဗ္ဗာယ သောတဓာတုယာ သဒ္ဒံ သုဏာတိ။ပေ။ ယော ပရစိတ္တံ ဝိဇာနာတိ။ ယော ပုဗ္ဗေနိဝါသံ အနုဿရတိ။ ယော ဒိဗ္ဗေန စက္ခုနာ ရူပံ ပဿတိ။ ယော အာသဝါနံ ခယံ သစ္ဆိကရောတိ၊ သွေဝ ပုဂ္ဂလော။ ယော အာသဝါနံ ခယံ န သစ္ဆိကရောတိ၊ န သော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    stand <အဘိညာနုယောဂေါ။>
  text <၁၅-၁၈။ ဉာတကာနုယောဂါဒိ>
    text <၁၉၇>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု မာတာ အတ္ထီတိ။ အာမန္တာ။ ဟဉ္စိ မာတာ အတ္ထိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၉၈>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ပိတာ အတ္ထိ။ပေ။ ဘာတာ အတ္ထိ။ ဘဂိနီ အတ္ထိ။ ခတ္တိယော အတ္ထိ။ ဗြာဟ္မဏော အတ္ထိ။ ဝေဿော အတ္ထိ။ သုဒ္ဒော အတ္ထိ။ ဂဟဋ္ဌော အတ္ထိ။ ပဗ္ဗဇိတော အတ္ထိ။ ဒေဝေါ အတ္ထိ။ မနုဿော အတ္ထီတိ။ အာမန္တာ။ ဟဉ္စိ မနုဿော အတ္ထိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၁၉၉>, <မာတာ အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အတ္ထိ ကောစိ န မာတာ ဟုတွာ မာတာ ဟောတီတိ။ အာမန္တာ။ အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။ အတ္ထိ ကောစိ န ပိတာ ဟုတွာ။ပေ။ န ဘာတာ ဟုတွာ။ န ဘဂိနီ ဟုတွာ။ န ခတ္တိယော ဟုတွာ။ န ဗြာဟ္မဏော ဟုတွာ။ န ဝေဿော ဟုတွာ။ န သုဒ္ဒော ဟုတွာ။ န ဂဟဋ္ဌော ဟုတွာ။ န ပဗ္ဗဇိတော ဟုတွာ။ န ဒေဝေါ ဟုတွာ။ န မနုဿော ဟုတွာ မနုဿော ဟောတီတိ။ အာမန္တာ။ အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။>
    text <၂၀၀>, <မာတာ အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အတ္ထိ ကောစိ မာတာ ဟုတွာ န မာတာ ဟောတီတိ။ အာမန္တာ။ အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။>
    text <အတ္ထိ ကောစိ ပိတာ ဟုတွာ။ ဘာတာ ဟုတွာ။ ဘဂိနီ ဟုတွာ။ ခတ္တိယော ဟုတွာ။ ဗြာဟ္မဏော ဟုတွာ။ ဝေဿော ဟုတွာ။ သုဒ္ဒော ဟုတွာ။ ဂဟဋ္ဌော ဟုတွာ။ ပဗ္ဗဇိတော ဟုတွာ။ ဒေဝေါ ဟုတွာ။ မနုဿော ဟုတွာ န မနုဿော ဟောတီတိ။ အာမန္တာ။ အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။>
  text <၁၉။ ပဋိဝေဓာနုယောဂေါ>
    text <၂၀၁>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု သောတာပန္နော အတ္ထီတိ။ အာမန္တာ။ ဟဉ္စိ သောတာပန္နော အတ္ထိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၀၂>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု သကဒာဂါမီ အတ္ထိ။ပေ။ အနာဂါမီ အတ္ထိ။ အရဟာ အတ္ထိ။ ဥဘတောဘာဂဝိမုတ္တော အတ္ထိ။ ပညာဝိမုတ္တော အတ္ထိ။ ကာယသက္ခိ အတ္ထိ။ ဒိဋ္ဌိပ္ပတ္တော အတ္ထိ။ သဒ္ဓါဝိမုတ္တော အတ္ထိ။ ဓမ္မာနုသာရီ အတ္ထိ။ သဒ္ဓါနုသာရီ အတ္ထီတိ။ အာမန္တာ။>
    text <ဟဉ္စိ သဒ္ဓါနုသာရီ အတ္ထိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၀၃>, <သောတာပန္နော အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အတ္ထိ ကောစိ န သောတာပန္နော ဟုတွာ သောတာပန္နော ဟောတီတိ။ အာမန္တာ။ အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။>
    text <၂၀၄>, <အတ္ထိ ကောစိ န သကဒာဂါမီ ဟုတွာ။ န အနာဂါမီ ဟုတွာ။ န အရဟာ ဟုတွာ။ န ဥဘတောဘာဂဝိမုတ္တော ဟုတွာ။ န ပညာဝိမုတ္တော ဟုတွာ။ န ကာယသက္ခိ ဟုတွာ။ န ဒိဋ္ဌိပ္ပတ္တော ဟုတွာ။ န သဒ္ဓါဝိမုတ္တော ဟုတွာ။ န ဓမ္မာနုသာရီ ဟုတွာ။ န သဒ္ဓါနုသာရီ ဟုတွာ သဒ္ဓါနုသာရီ ဟောတီတိ။ အာမန္တာ။ အတ္ထိ ကောစိ န ပုဂ္ဂလော ဟုတွာ ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။>
    text <၂၀၅>, <သောတာပန္နော အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အတ္ထိ ကောစိ သောတာပန္နော ဟုတွာ န သောတာပန္နော ဟောတီတိ။ အာမန္တာ။ အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။>
    text <အတ္ထိ ကောစိ သကဒာဂါမီ ဟုတွာ။ အနာဂါမီ ဟုတွာ န အနာဂါမီ ဟောတီတိ။ အာမန္တာ။ အတ္ထိ ကောစိ ပုဂ္ဂလော ဟုတွာ န ပုဂ္ဂလော ဟောတီတိ။ န ဟေဝံ ဝတ္တဗ္ဗေ။ပေ။>
    stand <ပဋိဝေဓာနုယောဂေါ။>
  text <၂၀။ သင်္ဃာနုယောဂေါ>
    text <၂၀၆>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု စတ္တာရော ပုရိသယုဂါ အဋ္ဌ ပုရိသပုဂ္ဂလာ အတ္ထီတိ။ အာမန္တာ။ ဟဉ္စိ စတ္တာရော ပုရိသယုဂါ အဋ္ဌ ပုရိသပုဂ္ဂလာ အတ္ထိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၀၇>, <စတ္တာရော ပုရိသယုဂါ အဋ္ဌ ပုရိသပုဂ္ဂလာ အတ္ထီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ စတ္တာရော ပုရိသယုဂါ အဋ္ဌ ပုရိသပုဂ္ဂလာ ဗုဒ္ဓပါတုဘာဝါ ပါတုဘဝန္တီတိ။ အာမန္တာ။ ပုဂ္ဂလော ဗုဒ္ဓပါတုဘာဝါ ပါတုဘဝတီတိ။ န ဟေဝံ ဝတ္တဗ္ဗေ။ပေ။>
    text <ပုဂ္ဂလော ဗုဒ္ဓပါတုဘာဝါ ပါတုဘဝတီတိ။ အာမန္တာ။ ဗုဒ္ဓဿ ဘဂဝတော ပရိနိဗ္ဗုတေ ဥစ္ဆိန္နော ပုဂ္ဂလော၊ နတ္ထိ ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    stand <သင်္ဃာနုယောဂေါ။>
  text <၂၁။ သစ္စိကဋ္ဌသဘာဂါနုယောဂေါ>
    text <၂၀၈>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ပုဂ္ဂလော သင်္ခတောတိ။ န ဟေဝံ ဝတ္တဗ္ဗေ။ပေ။ ပုဂ္ဂလော အသင်္ခတောတိ။ န ဟေဝံ ဝတ္တဗ္ဗေ။ပေ။ ပုဂ္ဂလော နေဝ သင်္ခတော နာသင်္ခတောတိ။ န ဟေဝံ ဝတ္တဗ္ဗေ။>
    text <၂၀၉>, <ပုဂ္ဂလော နေဝ သင်္ခတော နာသင်္ခတောတိ။ အာမန္တာ။ သင်္ခတဉ္စ အသင်္ခတဉ္စ ဌပေတွာ အတ္ထညာ တတိယာ ကောဋီတိ။ န ဟေဝံ ဝတ္တဗ္ဗေ။ပေ။>
    text <၂၁၀>, <သင်္ခတဉ္စ အသင်္ခတဉ္စ ဌပေတွာ အတ္ထညာ တတိယာ ကောဋီတိ။ အာမန္တာ။ နနု ဝုတ္တံ ဘဂဝတာ ဒွေမာ၊ ဘိက္ခဝေ၊ ဓာတုယော။ ကတမာ ဒွေ။ သင်္ခတာ စ ဓာတု အသင်္ခတာ စ ဓာတု။ ဣမာ ခေါ၊ ဘိက္ခဝေ၊ ဒွေ ဓာတုယောတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ သင်္ခတဉ္စ အသင်္ခတဉ္စ ဌပေတွာ အတ္ထညာ တတိယာ ကောဋီတိ။>
    text <၂၁၁>, <ပုဂ္ဂလော နေဝ သင်္ခတော နာသင်္ခတောတိ။ အာမန္တာ။ အညံ သင်္ခတံ၊ အညံ အသင်္ခတံ၊ အညော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၂၁၂>, <ခန္ဓာ သင်္ခတာ၊ နိဗ္ဗာနံ အသင်္ခတံ၊ ပုဂ္ဂလော နေဝ သင်္ခတော နာသင်္ခတောတိ။ အာမန္တာ။ အညေ ခန္ဓာ၊ အညံ နိဗ္ဗာနံ၊ အညော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၂၁၃>, <ရူပံ သင်္ခတံ၊ နိဗ္ဗာနံ အသင်္ခတံ၊ ပုဂ္ဂလော နေဝ သင်္ခတော နာသင်္ခတောတိ။ အာမန္တာ။ အညံ ရူပံ၊ အညံ နိဗ္ဗာနံ၊ အညော ပုဂ္ဂလောတိ။ န ဟေဝံ ဝတ္တဗ္ဗေ။ ဝေဒနာ။ သညာ။ သင်္ခါရာ။ ဝိညာဏံ သင်္ခတံ၊ နိဗ္ဗာနံ အသင်္ခတံ၊ ပုဂ္ဂလော နေဝ သင်္ခတော နာသင်္ခတောတိ။ အာမန္တာ။ အညံ ဝိညာဏံ၊ အညံ နိဗ္ဗာနံ၊ အညော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၂၁၄>, <ပုဂ္ဂလဿ ဥပ္ပါဒော ပညာယတိ၊ ဝယော ပညာယတိ၊ ဌိတဿ အညထတ္တံ ပညာယတီတိ။ အာမန္တာ။ ပုဂ္ဂလော သင်္ခတောတိ။ န ဟေဝံ ဝတ္တဗ္ဗေ။ပေ။ ဝုတ္တံ ဘဂဝတာ တီဏိမာနိ၊ ဘိက္ခဝေ၊ သင်္ခတဿ သင်္ခတလက္ခဏာနိ။ သင်္ခတာနံ၊ ဘိက္ခဝေ၊ ဓမ္မာနံ ဥပ္ပါဒော ပညာယတိ၊ ဝယော ပညာယတိ၊ ဌိတာနံ အညထတ္တံ ပညာယတီတိ။ ပုဂ္ဂလဿ ဥပ္ပါဒော ပညာယတိ၊ ဝယော ပညာယတိ၊ ဌိတဿ အညထတ္တံ ပညာယတိ၊ တေန ဟိ ပုဂ္ဂလော သင်္ခတောတိ။>
    text <၂၁၅>, <ပုဂ္ဂလဿ န ဥပ္ပါဒော ပညာယတိ၊ န ဝယော ပညာယတိ၊ န ဌိတဿ အညထတ္တံ ပညာယတီတိ။ အာမန္တာ။ ပုဂ္ဂလော အသင်္ခတောတိ။ န ဟေဝံ ဝတ္တဗ္ဗေ။ပေ။ ဝုတ္တံ ဘဂဝတာ တီဏိမာနိ၊ ဘိက္ခဝေ၊ အသင်္ခတဿ အသင်္ခတလက္ခဏာနိ။ အသင်္ခတာနံ၊ ဘိက္ခဝေ၊ ဓမ္မာနံ န ဥပ္ပါဒော ပညာယတိ၊ န ဝယော ပညာယတိ၊ န ဌိတာနံ အညထတ္တံ ပညာယတီတိ။ ပုဂ္ဂလဿ န ဥပ္ပါဒော ပညာယတိ၊ န ဝယော ပညာယတိ၊ န ဌိတဿ အညထတ္တံ ပညာယတိ၊ တေန ဟိ ပုဂ္ဂလော အသင်္ခတောတိ။>
    text <၂၁၆>, <ပရိနိဗ္ဗုတော ပုဂ္ဂလော အတ္ထတ္ထမှိ၊ နတ္ထတ္ထမှီတိ။ အတ္ထတ္ထမှီတိ။ ပရိနိဗ္ဗုတော ပုဂ္ဂလော သဿတောတိ။ န ဟေဝံ ဝတ္တဗ္ဗေ။ပေ။ နတ္ထတ္ထမှီတိ။ ပရိနိဗ္ဗုတော ပုဂ္ဂလော ဥစ္ဆိန္နောတိ။ န ဟေဝံ ဝတ္တဗ္ဗေ။ပေ။>
    text <၂၁၇>, <ပုဂ္ဂလော ကိံ နိဿာယ တိဋ္ဌတီတိ။ ဘဝံ နိဿာယ တိဋ္ဌတီတိ။ ဘဝေါ အနိစ္စော သင်္ခတော ပဋိစ္စသမုပ္ပန္နော ခယဓမ္မော ဝယဓမ္မော ဝိရာဂဓမ္မော နိရောဓဓမ္မော ဝိပရိဏာမဓမ္မောတိ။ အာမန္တာ။ ပုဂ္ဂလောပိ အနိစ္စော သင်္ခတော ပဋိစ္စသမုပ္ပန္နော ခယဓမ္မော ဝယဓမ္မော ဝိရာဂဓမ္မော နိရောဓဓမ္မော ဝိပရိဏာမဓမ္မောတိ။ န ဟေဝံ ဝတ္တဗ္ဗေ။ပေ။>
    text <၂၁၈>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု အတ္ထိ ကောစိ သုခံ ဝေဒနံ ဝေဒိယမာနော သုခံ ဝေဒနံ ဝေဒိယာမီတိ ပဇာနာတီတိ။ အာမန္တာ။ ဟဉ္စိ အတ္ထိ ကောစိ သုခံ ဝေဒနံ ဝေဒိယမာနော သုခံ ဝေဒနံ ဝေဒိယာမီတိ ပဇာနာတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၁၉>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု အတ္ထိ ကောစိ ဒုက္ခံ ဝေဒနံ ဝေဒိယမာနော။ပေ။ အဒုက္ခမသုခံ ဝေဒနံ ဝေဒိယမာနော အဒုက္ခမသုခံ ဝေဒနံ ဝေဒိယာမီတိ ပဇာနာတီတိ။ အာမန္တာ။ ဟဉ္စိ အတ္ထိ ကောစိ အဒုက္ခမသုခံ ဝေဒနံ ဝေဒိယမာနော အဒုက္ခမသုခံ ဝေဒနံ ဝေဒိယာမီတိ ပဇာနာတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၂၀>, <အတ္ထိ ကောစိ သုခံ ဝေဒနံ ဝေဒိယမာနော သုခံ ဝေဒနံ ဝေဒိယာမီတိ ပဇာနာတီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ယော သုခံ ဝေဒနံ ဝေဒိယမာနော သုခံ ဝေဒနံ ဝေဒိယာမီတိ ပဇာနာတိ၊ သွေဝ ပုဂ္ဂလော၊ ယော သုခံ ဝေဒနံ ဝေဒိယမာနော သုခံ ဝေဒနံ ဝေဒိယာမီတိ န ပဇာနာတိ၊ န သော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <ယော ဒုက္ခံ ဝေဒနံ ဝေဒိယမာနော။ပေ။ ယော အဒုက္ခမသုခံ ဝေဒနံ ဝေဒိယမာနော အဒုက္ခမသုခံ ဝေဒနံ ဝေဒိယာမီတိ ပဇာနာတိ၊ သွေဝ ပုဂ္ဂလော၊ ယော အဒုက္ခမသုခံ ဝေဒနံ ဝေဒိယမာနော အဒုက္ခမသုခံ ဝေဒနံ ဝေဒိယာမီတိ န ပဇာနာတိ၊ န သော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၂၂၁>, <အတ္ထိ ကောစိ သုခံ ဝေဒနံ ဝေဒိယမာနော သုခံ ဝေဒနံ ဝေဒိယာမီတိ ပဇာနာတီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညာ သုခါ ဝေဒနာ၊ အညော သုခံ ဝေဒနံ ဝေဒိယမာနော သုခံ ဝေဒနံ ဝေဒိယာမီတိ ပဇာနာတီတိ။ န ဟေဝံ ဝတ္တဗ္ဗေ။ပေ။ အညာ ဒုက္ခါ ဝေဒနာ။ပေ။ အညာ အဒုက္ခမသုခါ ဝေဒနာ၊ အညော အဒုက္ခမသုခံ ဝေဒနံ ဝေဒိယမာနော အဒုက္ခမသုခံ ဝေဒနံ ဝေဒိယာမီတိ ပဇာနာတီတိ။ န ဟေဝံ ဝတ္တဗ္ဗေ။ပေ။>
    text <၂၂၂>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု အတ္ထိ ကောစိ ကာယေ ကာယာနုပဿီ ဝိဟရတီတိ။ အာမန္တာ။ ဟဉ္စိ အတ္ထိ ကောစိ ကာယေ ကာယာနုပဿီ ဝိဟရတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၂၃>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု အတ္ထိ ကောစိ ဝေဒနာသု။ပေ။ စိတ္တေ။ ဓမ္မေသု ဓမ္မာနုပဿီ ဝိဟရတီတိ။ အာမန္တာ။ ဟဉ္စိ အတ္ထိ ကောစိ ဓမ္မေသု ဓမ္မာနုပဿီ ဝိဟရတိ၊ တေန ဝတ ရေ ဝတ္တဗ္ဗေ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၂၄>, <အတ္ထိ ကောစိ ကာယေ ကာယာနုပဿီ ဝိဟရတီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ ယော ကာယေ ကာယာနုပဿီ ဝိဟရတိ၊ သွေဝ ပုဂ္ဂလော၊ ယော န ကာယေ ကာယာနုပဿီ ဝိဟရတိ၊ န သော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <ယော ဝေဒနာသု။ပေ။ စိတ္တေ။ ဓမ္မေသု ဓမ္မာနုပဿီ ဝိဟရတိ၊ သွေဝ ပုဂ္ဂလော၊ ယော န ဓမ္မေသု ဓမ္မာနုပဿီ ဝိဟရတိ၊ န သော ပုဂ္ဂလောတိ။ န ဟေဝံ ဝတ္တဗ္ဗေ။ပေ။>
    text <၂၂၅>, <အတ္ထိ ကောစိ ကာယေ ကာယာနုပဿီ ဝိဟရတီတိ ကတွာ တေန စ ကာရဏေန ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ အညော ကာယော၊ အညော ကာယေ ကာယာနုပဿီ ဝိဟရတီတိ။ န ဟေဝံ ဝတ္တဗ္ဗေ။ပေ။ အညာ ဝေဒနာ။ အညံ စိတ္တံ။ အညေ ဓမ္မာ၊ အညော ဓမ္မေသု ဓမ္မာနုပဿီ ဝိဟရတီတိ။ န ဟေဝံ ဝတ္တဗ္ဗေ။ပေ။>
    text <၂၂၆>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဝုတ္တံ ဘဂဝတာ>
    text <အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၂၇>, <ပုဂ္ဂလော အဝေက္ခတီတိ။ အာမန္တာ။ သဟ ရူပေန အဝေက္ခတိ၊ ဝိနာ ရူပေန အဝေက္ခတီတိ။ သဟ ရူပေန အဝေက္ခတီတိ။ တံ ဇီဝံ တံ သရီရန္တိ။ န ဟေဝံ ဝတ္တဗ္ဗေ။ပေ။ ဝိနာ ရူပေန အဝေက္ခတီတိ၊ အညံ ဇီဝံ အညံ သရီရန္တိ။ န ဟေဝံ ဝတ္တဗ္ဗေ။ပေ။>
    text <၂၂၈>, <ပုဂ္ဂလော အဝေက္ခတီတိ။ အာမန္တာ။ အဗ္ဘန္တရဂတော အဝေက္ခတိ၊ ဗဟိဒ္ဓါ နိက္ခမိတွာ အဝေက္ခတီတိ။ အဗ္ဘန္တရဂတော အဝေက္ခတီတိ။ တံ ဇီဝံ တံ သရီရန္တိ။ န ဟေဝံ ဝတ္တဗ္ဗေ။ပေ။ ဗဟိဒ္ဓါ နိက္ခမိတွာ အဝေက္ခတီတိ၊ အညံ ဇီဝံ အညံ သရီရန္တိ။ န ဟေဝံ ဝတ္တဗ္ဗေ။ပေ။>
    text <၂၂၉>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ အတ္ထိ ပုဂ္ဂလော အတ္တဟိတာယ ပဋိပန္နောတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၀>, <န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ ဧကပုဂ္ဂလော၊ ဘိက္ခဝေ၊ လောကေ ဥပ္ပဇ္ဇမာနော ဥပ္ပဇ္ဇတိ ဗဟုဇနဟိတာယ ဗဟုဇနသုခါယ လောကာနုကမ္ပါယ အတ္ထာယ ဟိတာယ သုခါယ ဒေဝမနုဿာနန္တိ။ အတ္ထေဝ သုတ္တန္တောတိ။ အာမန္တာ။ တေန ဟိ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၁>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ သဗ္ဗေ ဓမ္မာ အနတ္တာတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၂>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ ဒုက္ခမေဝ ဥပ္ပဇ္ဇမာနံ ဥပ္ပဇ္ဇတိ၊ ဒုက္ခမေဝ နိရုဇ္ဈမာနံ နိရုဇ္ဈတီတိ န ကင်္ခတိ န ဝိစိကိစ္ဆတိ၊ အပရပ္ပစ္စယညာဏမေဝဿ ဧတ္ထ ဟောတိ။ ဧတ္တာဝတာ ခေါ၊ ကစ္စာန၊ သမ္မာဒိဋ္ဌိ ဟောတီတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၃>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဝဇိရာ ဘိက္ခုနီ မာရံ ပါပိမန္တံ ဧတဒဝေါစ>
    text <အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၄>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု အာယသ္မာ အာနန္ဒော ဘဂဝန္တံ ဧတဒဝေါစ သုညော လောကော သုညော လောကောတိ၊ ဘန္တေ၊ ဝုစ္စတိ။ ကိတ္တာဝတာ နု ခေါ၊ ဘန္တေ၊ သုညော လောကောတိ ဝုစ္စတီတိ။ ယသ္မာ ခေါ၊ အာနန္ဒ၊ သုညံ အတ္တေန ဝါ အတ္တနိယေန ဝါ၊ တသ္မာ သုညော လောကောတိ ဝုစ္စတိ။ ကိဉ္စာနန္ဒ၊ သုညံ အတ္တေန ဝါ အတ္တနိယေန ဝါ။ စက္ခုံ ခေါ၊ အာနန္ဒ၊ သုညံ အတ္တေန ဝါ အတ္တနိယေန ဝါ၊ ရူပါ သုညာ။ပေ။ စက္ခုဝိညာဏံ သုညံ။ စက္ခုသမ္ဖဿော သုညော။ ယမ္ပိဒံ စက္ခုသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ၊ တမ္ပိ သုညံ အတ္တေန ဝါ အတ္တနိယေန ဝါ၊ သောတံ သုညံ။ပေ။ သဒ္ဒာ သုညာ။ ဃာနံ သုညံ။ ဂန္ဓာ သုညာ။ ဇိဝှာ သုညာ။ ရသာ သုညာ။ ကာယော သုညော။ ဖောဋ္ဌဗ္ဗာ သုညာ။ မနော သုညော။ ဓမ္မာ သုညာ။ မနောဝိညာဏံ သုညံ။ မနောသမ္ဖဿော သုညော။ ယမ္ပိဒံ မနောသမ္ဖဿပစ္စယာ ဥပ္ပဇ္ဇတိ ဝေဒယိတံ သုခံ ဝါ ဒုက္ခံ ဝါ အဒုက္ခမသုခံ ဝါ၊ တမ္ပိ သုညံ အတ္တေန ဝါ အတ္တနိယေန ဝါ။ ယသ္မာ ခေါ၊ အာနန္ဒ၊ သုညံ အတ္တေန ဝါ အတ္တနိယေန ဝါ၊ တသ္မာ သုညော လောကောတိ ဝုစ္စတီတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၅>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ အတ္တနိ ဝါ၊ ဘိက္ခဝေ၊ သတိ အတ္တနိယံ မေတိ အဿာတိ။ ဧဝံ၊ ဘန္တေ။ အတ္တနိယေ ဝါ၊ ဘိက္ခဝေ၊ သတိ အတ္တာ မေတိ အဿာတိ။ ဧဝံ၊ ဘန္တေ။ အတ္တနိ စ၊ ဘိက္ခဝေ၊ အတ္တနိယေ စ သစ္စတော ထေတတော အနုပလဗ္ဘိယမာနေ ယမ္ပိဒံ ဒိဋ္ဌိဋ္ဌာနံ သော လောကော သော အတ္တာ သော ပေစ္စ ဘဝိဿာမိ နိစ္စော ဓုဝေါ သဿတော အဝိပရိဏာမဓမ္မော၊ သဿတိသမံ တထေဝ ဌဿာမီတိ နနွာယံ၊ ဘိက္ခဝေ၊ ကေဝလော ပရိပူရော ဗာလဓမ္မောတိ။ ကိဉှိ နော သိယာ၊ ဘန္တေ၊ ကေဝလော ဟိ၊ ဘန္တေ၊ ပရိပူရော ဗာလဓမ္မောတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၆>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ တယော မေ၊ သေနိယ၊ သတ္ထာရော သန္တော သံဝိဇ္ဇမာနာ လောကသ္မိံ။ ကတမေ တယော။ ဣဓ၊ သေနိယ၊ ဧကစ္စော သတ္ထာ ဒိဋ္ဌေဝ ဓမ္မေ အတ္တာနံ သစ္စတော ထေတတော ပညာပေတိ၊ အဘိသမ္ပရာယဉ္စ အတ္တာနံ သစ္စတော ထေတတော ပညာပေတိ။>
    text <ဣဓ ပန၊ သေနိယ၊ ဧကစ္စော သတ္ထာ ဒိဋ္ဌေဝ ဟိ ခေါ ဓမ္မေ အတ္တာနံ သစ္စတော ထေတတော ပညာပေတိ၊ နော စ ခေါ အဘိသမ္ပရာယံ အတ္တာနံ သစ္စတော ထေတတော ပညာပေတိ။>
    text <ဣဓ ပန၊ သေနိယ၊ ဧကစ္စော သတ္ထာ ဒိဋ္ဌေ စေဝ ဓမ္မေ အတ္တာနံ သစ္စတော ထေတတော န ပညာပေတိ၊ အဘိသမ္ပရာယဉ္စ အတ္တာနံ သစ္စတော ထေတတော န ပညာပေတိ။>
    text <တတြ၊ သေနိယ၊ ယွာယံ သတ္ထာ ဒိဋ္ဌေ စေဝ ဓမ္မေ အတ္တာနံ သစ္စတော ထေတတော ပညာပေတိ၊ အဘိသမ္ပရာယဉ္စ အတ္တာနံ သစ္စတော ထေတတော ပညာပေတိ အယံ ဝုစ္စတိ၊ သေနိယ၊ သတ္ထာ သဿတဝါဒော။>
    text <တတြ၊ သေနိယ၊ ယွာယံ သတ္ထာ ဒိဋ္ဌေဝ ဟိ ခေါ ဓမ္မေ အတ္တာနံ သစ္စတော ထေတတော ပညာပေတိ၊ နော စ ခေါ အဘိသမ္ပရာယံ အတ္တာနံ သစ္စတော ထေတတော ပညာပေတိ အယံ ဝုစ္စတိ၊ သေနိယ၊ သတ္ထာ ဥစ္ဆေဒဝါဒော။>
    text <တတြ၊ သေနိယ၊ ယွာယံ သတ္ထာ ဒိဋ္ဌေ စေဝ ဓမ္မေ အတ္တာနံ သစ္စတော ထေတတော န ပညာပေတိ၊ အဘိသမ္ပရာယဉ္စ အတ္တာနံ သစ္စတော ထေတတော န ပညာပေတိ အယံ ဝုစ္စတိ၊ သေနိယ၊ သတ္ထာ သမ္မာသမ္ဗုဒ္ဓေါ။ ဣမေ ခေါ၊ သေနိယ၊ တယော သတ္ထာရော သန္တော သံဝိဇ္ဇမာနာ လောကသ္မိန္တိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၇>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ သပ္ပိကုမ္ဘောတိ။ အာမန္တာ။ အတ္ထိ ကောစိ သပ္ပိဿ ကုမ္ဘံ ကရောတီတိ။ န ဟေဝံ ဝတ္တဗ္ဗေ။ပေ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။>
    text <၂၃၈>, <ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ အာမန္တာ။ နနု ဘဂဝါ သစ္စဝါဒီ ကာလဝါဒီ ဘူတဝါဒီ တထဝါဒီ အဝိတထဝါဒီ အနညထဝါဒီတိ။ အာမန္တာ။ ဝုတ္တံ ဘဂဝတာ တေလကုမ္ဘော။ မဓုကုမ္ဘော။ ဖာဏိတကုမ္ဘော။ ခီရကုမ္ဘော။ ဥဒကကုမ္ဘော။ ပါနီယထာလကံ။ ပါနီယကောသကံ။ ပါနီယသရာဝကံ။ နိစ္စဘတ္တံ။ ဓုဝယာဂူတိ။ အာမန္တာ။ အတ္ထိ ကာစိ ယာဂု နိစ္စာ ဓုဝါ သဿတာ အဝိပရိဏာမဓမ္မာတိ။ န ဟေဝံ ဝတ္တဗ္ဗေ။ပေ။ တေန ဟိ န ဝတ္တဗ္ဗံ ပုဂ္ဂလော ဥပလဗ္ဘတိ သစ္စိကဋ္ဌပရမတ္ထေနာတိ။ သံခိတ္တံ>
    stand <သစ္စိကဋ္ဌသဘာဂါနုယောဂေါ။>
    stand <ပုဂ္ဂလကထာ နိဋ္ဌိတာ။>
