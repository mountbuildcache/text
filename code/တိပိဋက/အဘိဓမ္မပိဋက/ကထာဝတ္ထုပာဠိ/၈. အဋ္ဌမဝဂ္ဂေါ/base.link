text <၈။ အဋ္ဌမဝဂ္ဂေါ>
  text <၇၃ ၁။ ဆဂတိကထာ>
    text <၅၀၃>, <ဆ ဂတိယောတိ။ အာမန္တာ။ နနု ပဉ္စ ဂတိယော ဝုတ္တာ ဘဂဝတာ နိရယော၊ တိရစ္ဆာနယောနိ၊ ပေတ္တိဝိသယော၊ မနုဿာ၊ ဒေဝါတိ။ အာမန္တာ။ ဟဉ္စိ ပဉ္စ ဂတိယော ဝုတ္တာ ဘဂဝတာ နိရယော၊ တိရစ္ဆာနယောနိ၊ ပေတ္တိဝိသယော၊ မနုဿာ၊ ဒေဝါ၊ နော စ ဝတ ရေ ဝတ္တဗ္ဗေ ဆ ဂတိယောတိ။>
    text <ဆ ဂတိယောတိ။ အာမန္တာ။ နနု ကာလကဉ္စိကာ သုရာ ပေတာနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ပေတေဟိ သဟ အာဝါဟဝိဝါဟံ ဂစ္ဆန္တီတိ။ အာမန္တာ။ ဟဉ္စိ ကာလကဉ္စိကာ အသုရာ ပေတာနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ပေတေဟိ သဟ အာဝါဟဝိဝါဟံ ဂစ္ဆန္တိ၊ နော စ ဝတ ရေ ဝတ္တဗ္ဗေ ဆ ဂတိယောတိ။>
    text <ဆ ဂတိယောတိ။ အာမန္တာ။ နနု ဝေပစိတ္တိပရိသာ ဒေဝါနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ဒေဝေဟိ သဟ အာဝါဟဝိဝါဟံ ဂစ္ဆန္တီတိ။ အာမန္တာ။ ဟဉ္စိ ဝေပစိတ္တိပရိသာ ဒေဝါနံ သမာနဝဏ္ဏာ သမာနဘောဂါ သမာနာဟာရာ သမာနာယုကာ ဒေဝေဟိ သဟ အာဝါဟဝိဝါဟံ ဂစ္ဆန္တိ၊ နော စ ဝတ ရေ ဝတ္တဗ္ဗေ ဆ ဂတိယောတိ။>
    text <ဆ ဂတိယောတိ။ အာမန္တာ။ နနု ဝေပစိတ္တိပရိသာ ပုဗ္ဗဒေဝါတိ။ အာမန္တာ။ ဟဉ္စိ ဝေပစိတ္တိပရိသာ ပုဗ္ဗဒေဝါ၊ နော စ ဝတ ရေ ဝတ္တဗ္ဗေ ဆ ဂတိယောတိ။>
    text <၅၀၄>, <န ဝတ္တဗ္ဗံ ဆ ဂတိယောတိ။ အာမန္တာ။ နနု အတ္ထိ အသုရကာယောတိ၊ အာမန္တာ။ ဟဉ္စိ အတ္ထိ အသုရကာယော၊ တေန ဝတ ရေ ဝတ္တဗ္ဗေ ဆ ဂတိယောတိ။>
    stand <ဆဂတိကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၇၄ ၂။ အန္တရာဘဝကထာ>
      text <၅၀၅>, <အတ္ထိ အန္တရာဘဝေါတိ။ အာမန္တာ။ ကာမဘဝေါတိ။ န ဟေဝံ ဝတ္တဗ္ဗေ။ပေ။ အတ္ထိ အန္တရာဘဝေါတိ။ အာမန္တာ။ ရူပဘဝေါတိ။ န ဟေဝံ ဝတ္တဗ္ဗေ။ပေ။ အတ္ထိ အန္တရာဘဝေါတိ။ အာမန္တာ။ အရူပဘဝေါတိ။ န ဟေဝံ ဝတ္တဗ္ဗေ။ပေ။ အတ္ထိ အန္တရာဘဝေါတိ။ အာမန္တာ။ ကာမဘဝဿ စ ရူပဘဝဿ စ အန္တရေ အတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။ အတ္ထိ အန္တရာဘဝေါတိ။ အာမန္တာ။ ရူပဘဝဿ စ အရူပဘဝဿ စ အန္တရေ အတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။>
      text <ကာမဘဝဿ စ ရူပဘဝဿ စ အန္တရေ နတ္ထိ အန္တရာဘဝေါတိ။ အာမန္တာ။ ဟဉ္စိ ကာမဘဝဿ စ ရူပဘဝဿ စ အန္တရေ နတ္ထိ အန္တရာဘဝေါ၊ နော စ ဝတ ရေ ဝတ္တဗ္ဗေ အတ္ထိ အန္တရာဘဝေါတိ။ ရူပဘဝဿ စ အရူပဘဝဿ စ အန္တရေ နတ္ထိ အန္တရာဘဝေါတိ။ အာမန္တာ။ ဟဉ္စိ ရူပဘဝဿ စ အရူပဘဝဿ စ အန္တရေ နတ္ထိ အန္တရာဘဝေါ၊ နော စ ဝတ ရေ ဝတ္တဗ္ဗေ အတ္ထိ အန္တရာဘဝေါတိ။>
      text <၅၀၆>, <အတ္ထိ အန္တရာဘဝေါတိ။ အာမန္တာ။ ပဉ္စမီ သာ ယောနိ၊ ဆဋ္ဌမီ သာ ဂတိ၊ အဋ္ဌမီ သာ ဝိညာဏဋ္ဌိတိ၊ ဒသမော သော သတ္တာဝါသောတိ။ န ဟေဝံ ဝတ္တဗ္ဗေ။ပေ။ အတ္ထိ အန္တရာဘဝေါတိ။ အာမန္တာ။ အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ အန္တရာဘဝူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ အန္တရာဘဝူပဂါ သတ္တာတိ။ န ဟေဝံ ဝတ္တဗ္ဗေ။ပေ။ အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ အန္တရာဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ အန္တရာဘဝေါ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <၅၀၇>, <အတ္ထိ ကာမဘဝေါ၊ ကာမဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ အာမန္တာ။ အတ္ထိ အန္တရာဘဝေါ၊ အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ကာမဘဝူပဂံ ကမ္မန္တိ။ အာမန္တာ။ အတ္ထိ အန္တရာဘဝူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ ကာမဘဝူပဂါ သတ္တာတိ။ အာမန္တာ။ အတ္ထိ အန္တရာဘဝူပဂါ သတ္တာတိ။ န ဟေဝံ ဝတ္တဗ္ဗေ။ပေ။ ကာမဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ အာမန္တာ။ အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ ကာမဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ အာမန္တာ။ အန္တရာဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ ကာမဘဝေါ ပဉ္စဝေါကာရဘဝေါတိ။ အာမန္တာ။ အန္တရာဘဝေါ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <အတ္ထိ ရူပဘဝေါ၊ ရူပဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ အာမန္တာ။ အတ္ထိ အန္တရာဘဝေါ၊ အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ရူပဘဝူပဂံ ကမ္မန္တိ။ အာမန္တာ။ အတ္ထိ အန္တရာဘဝူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ ရူပဘဝူပဂါ သတ္တာတိ။ အာမန္တာ။ အတ္ထိ အန္တရာဘဝူပဂါ သတ္တာတိ။ န ဟေဝံ ဝတ္တဗ္ဗေ။ပေ။ ရူပဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ အာမန္တာ။ အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ ရူပဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ အာမန္တာ။ အန္တရာဘဝေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ ရူပဘဝေါ ပဉ္စဝေါကာရဘဝေါတိ။ အာမန္တာ။ အန္တရာဘဝေါ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <အတ္ထိ အရူပဘဝေါ၊ အရူပဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ အာမန္တာ။ အတ္ထိ အန္တရာဘဝေါ၊ အန္တရာဘဝေါ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ အရူပဘဝူပဂံ ကမ္မန္တိ။ အာမန္တာ။ အတ္ထိ အန္တရာဘဝူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ အရူပဘဝူပဂါ သတ္တာတိ။ အာမန္တာ။ အတ္ထိ အန္တရာဘဝူပဂါ သတ္တာတိ။ န ဟေဝံ ဝတ္တဗ္ဗေ။ပေ။ အရူပဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ အာမန္တာ။ အန္တရာဘဝေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ အရူပဘဝေ အတ္ထိ ဝေဒနာ သညာ သင်္ခါရာ ဝိညာဏန္တိ။ အာမန္တာ။ အန္တရာဘဝေ အတ္ထိ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ အရူပဘဝေါ စတုဝေါကာရဘဝေါတိ။ အာမန္တာ။ အန္တရာဘဝေါ စတုဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <၅၀၈>, <အတ္ထိ အန္တရာဘဝေါတိ။ အာမန္တာ။ သဗ္ဗေသညေဝ သတ္တာနံ အတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။ သဗ္ဗေသညေဝ သတ္တာနံ နတ္ထိ အန္တရာဘဝေါတိ။ အာမန္တာ။ ဟဉ္စိ သဗ္ဗေသညေဝ သတ္တာနံ နတ္ထိ အန္တရာဘဝေါ၊ နော စ ဝတ ရေ ဝတ္တဗ္ဗေ အတ္ထိ အန္တရာဘဝေါတိ။>
      text <အတ္ထိ အန္တရာဘဝေါတိ။ အာမန္တာ။ အာနန္တရိယဿ ပုဂ္ဂလဿ အတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။ အာနန္တရိယဿ ပုဂ္ဂလဿ နတ္ထိ အန္တရာဘဝေါတိ။ အာမန္တာ။ ဟဉ္စိ အာနန္တရိယဿ ပုဂ္ဂလဿ နတ္ထိ အန္တရာဘဝေါ၊ နော စ ဝတ ရေ ဝတ္တဗ္ဗေ အတ္ထိ အန္တရာဘဝေါတိ။>
      text <န အာနန္တရိယဿ ပုဂ္ဂလဿ အတ္ထိ အန္တရာဘဝေါတိ။ အာမန္တာ။ အာနန္တရိယဿ ပုဂ္ဂလဿ အတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။ အာနန္တရိယဿ ပုဂ္ဂလဿ နတ္ထိ အန္တရာဘဝေါတိ။ အာမန္တာ။ န အာနန္တရိယဿ ပုဂ္ဂလဿ နတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။ နိရယူပဂဿ ပုဂ္ဂလဿ။ပေ။ အသညသတ္တူပဂဿ ပုဂ္ဂလဿ။ပေ။ အရူပူပဂဿ ပုဂ္ဂလဿ အတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။ အရူပူပဂဿ ပုဂ္ဂလဿ နတ္ထိ အန္တရာဘဝေါတိ။ အာမန္တာ။ ဟဉ္စိ အရူပူပဂဿ ပုဂ္ဂလဿ နတ္ထိ အန္တရာဘဝေါ၊ နော စ ဝတ ရေ ဝတ္တဗ္ဗေ အတ္ထိ အန္တရာဘဝေါတိ။>
      text <န အရူပူပဂဿ ပုဂ္ဂလဿ အတ္ထိ အန္တရာဘဝေါတိ။ အာမန္တာ။ အရူပူပဂဿ ပုဂ္ဂလဿ အတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။ အရူပူပဂဿ ပုဂ္ဂလဿ နတ္ထိ အန္တရာဘဝေါတိ။ အာမန္တာ။ န အရူပူပဂဿ ပုဂ္ဂလဿ နတ္ထိ အန္တရာဘဝေါတိ။ န ဟေဝံ ဝတ္တဗ္ဗေ။ပေ။>
      text <၅၀၉>, <န ဝတ္တဗ္ဗံ အတ္ထိ အန္တရာဘဝေါတိ။ အာမန္တာ။ နနု အန္တရာပရိနိဗ္ဗာယီ ပုဂ္ဂလော အတ္ထီတိ။ အာမန္တာ။ ဟဉ္စိ အန္တရာပရိနိဗ္ဗာယီ ပုဂ္ဂလော အတ္ထိ၊ တေန ဝတ ရေ ဝတ္တဗ္ဗေ အတ္ထိ အန္တရာဘဝေါတိ။>
      text <အန္တရာပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ အန္တရာဘဝေါတိ။ အာမန္တာ။ ဥပဟစ္စပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ ဥပဟစ္စဘဝေါတိ။ န ဟေဝံ ဝတ္တဗ္ဗေ။ပေ။ အန္တရာပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ အန္တရာဘဝေါတိ။ အာမန္တာ။ အသင်္ခါရပရိနိဗ္ဗာယီ ပုဂ္ဂလော။ပေ။ သသင်္ခါရပရိနိဗ္ဗာယီ ပုဂ္ဂလော အတ္ထီတိ ကတွာ အတ္ထိ သသင်္ခါရဘဝေါတိ။ န ဟေဝံ ဝတ္တဗ္ဗေ။ပေ။>
      stand <အန္တရာဘဝကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၇၅ ၃။ ကာမဂုဏကထာ>
      text <၅၁၀>, <ပဉ္စေဝ ကာမဂုဏာ ကာမဓာတူတိ။ အာမန္တာ။ နနု အတ္ထိ တပ္ပဋိသညုတ္တော ဆန္ဒောတိ။ အာမန္တာ။ ဟဉ္စိ အတ္ထိ တပ္ပဋိသညုတ္တော ဆန္ဒော၊ နော စ ဝတ ရေ ဝတ္တဗ္ဗေ ပဉ္စေဝ ကာမဂုဏာ ကာမဓာတူတိ။ နနု အတ္ထိ တပ္ပဋိသညုတ္တော ရာဂေါ တပ္ပဋိသညုတ္တော ဆန္ဒော တပ္ပဋိသညုတ္တော ဆန္ဒရာဂေါ တပ္ပဋိသညုတ္တော သင်္ကပ္ပေါ တပ္ပဋိသညုတ္တော ရာဂေါ တပ္ပဋိသညုတ္တော သင်္ကပ္ပရာဂေါ တပ္ပဋိသညုတ္တာ ပီတိ တပ္ပဋိသညုတ္တံ သောမနဿံ တပ္ပဋိသညုတ္တံ ပီတိသောမနဿန္တိ။ အာမန္တာ။ ဟဉ္စိ အတ္ထိ တပ္ပဋိသညုတ္တံ ပီတိသောမနဿံ၊ နော စ ဝတ ရေ ဝတ္တဗ္ဗေ ပဉ္စေဝ ကာမဂုဏာ ကာမဓာတူတိ။>
      text <ပဉ္စေဝ ကာမဂုဏာ ကာမဓာတူတိ။ အာမန္တာ။ မနုဿာနံ စက္ခု န ကာမဓာတူတိ။ န ဟေဝံ ဝတ္တဗ္ဗေ။ပေ။ မနုဿာနံ သောတံ။ပေ။ မနုဿာနံ ဃာနံ။ပေ။ မနုဿာနံ ဇိဝှာ။ပေ။ မနုဿာနံ ကာယော။ပေ။ မနုဿာနံ မနော န ကာမဓာတူတိ။ န ဟေဝံ ဝတ္တဗ္ဗေ။ပေ။>
      text <မနုဿာနံ မနော န ကာမဓာတူတိ။ အာမန္တာ။ နနု ဝုတ္တံ ဘဂဝတာ>
      block
        text <ပဉ္စ ကာမဂုဏာ လောကေ၊ မနောစ္ဆဋ္ဌာ ပဝေဒိတာ။>
        text <ဧတ္ထ ဆန္ဒံ ဝိရာဇေတွာ၊ ဧဝံ ဒုက္ခါ ပမုစ္စတီတိ။>
        text <သင်္ကပ္ပရာဂေါ ပုရိသဿ ကာမော၊>
        text <န တေ ကာမာ ယာနိ စိတြာနိ လောကေ။>
        text <သင်္ကပ္ပရာဂေါ ပုရိသဿ ကာမော၊>
        text <တိဋ္ဌန္တိ စိတြာနိ တထေဝ လောကေ။>
        text <အထေတ္ထ ဓီရာ ဝိနယန္တိ ဆန္ဒန္တိ။>
      text <အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ မနုဿာနံ မနော န ကာမဓာတူတိ။>
      text <၅၁၁>, <ပဉ္စေဝ ကာမဂုဏာ ကာမဓာတူတိ။ အာမန္တာ။ ကာမဂုဏာ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ကာမဂုဏူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ ကာမဂုဏူပဂါ သတ္တာတိ။ န ဟေဝံ ဝတ္တဗ္ဗေ။ပေ။ ကာမဂုဏေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ ကာမဂုဏေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ ကာမဂုဏာ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။ ကာမဂုဏေ သမ္မာသမ္ဗုဒ္ဓါ ဥပ္ပဇ္ဇန္တိ၊ ပစ္စေကသမ္ဗုဒ္ဓါ ဥပ္ပဇ္ဇန္တိ၊ သာဝကယုဂံ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <ကာမဓာတု ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ အာမန္တာ။ ကာမဂုဏာ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ကာမဓာတူပဂံ ကမ္မန္တိ။ အာမန္တာ။ အတ္ထိ ကာမဂုဏူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ ကာမဓာတူပဂါ သတ္တာတိ။ အာမန္တာ။ အတ္ထိ ကာမဂုဏူပဂါ သတ္တာတိ။ န ဟေဝံ ဝတ္တဗ္ဗေ။ပေ။>
      text <ကာမဓာတုယာ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ အာမန္တာ။ ကာမဂုဏေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ ကာမဓာတုယာ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ အာမန္တာ။ ကာမဂုဏေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ ကာမဓာတု ပဉ္စဝေါကာရဘဝေါတိ။ အာမန္တာ။ ကာမဂုဏာ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။ ကာမဓာတုယာ သမ္မာသမ္ဗုဒ္ဓါ ဥပ္ပဇ္ဇန္တိ၊ ပစ္စေကသဗုဒ္ဓါ ဥပ္ပဇ္ဇန္တိ၊ သာဝကယုဂံ ဥပ္ပဇ္ဇတီတိ။ အာမန္တာ။ ကာမဂုဏေ သမ္မာသမ္ဗုဒ္ဓါ ဥပ္ပဇ္ဇန္တိ၊ ပစ္စေကသမ္ဗုဒ္ဓါ ဥပ္ပဇ္ဇန္တိ၊ သာဝကယုဂံ ဥပ္ပဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <၅၁၂>, <န ဝတ္တဗ္ဗံ ပဉ္စေဝ ကာမဂုဏာ ကာမဓာတူတိ။ အာမန္တာ။ နနု ဝုတ္တံ ဘဂဝတာ ပဉ္စိမေ၊ ဘိက္ခဝေ၊ ကာမဂုဏာ။ ကတမေ ပဉ္စ။ စက္ခုဝိညေယျာ ရူပါ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ၊ သောတဝိညေယျာ သဒ္ဒာ။ပေ။ ဃာနဝိညေယျာ ဂန္ဓာ။ပေ။ ဇိဝှာဝိညေယျာ ရသာ။ပေ။ ကာယဝိညေယျာ ဖောဋ္ဌဗ္ဗာ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ ဣမေ ခေါ၊ ဘိက္ခဝေ၊ ပဉ္စ ကာမဂုဏာတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပဉ္စေဝ ကာမဂုဏာ ကာမဓာတူတိ။>
      stand <ကာမဂုဏကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၇၆ ၄။ ကာမကထာ>
      text <၅၁၃>, <ပဉ္စေဝါယတနာ ကာမာတိ။ အာမန္တာ။ နနု အတ္ထိ တပ္ပဋိသံယုတ္တော ဆန္ဒောတိ။ အာမန္တာ။ ဟဉ္စိ အတ္ထိ တပ္ပဋိသံယုတ္တော ဆန္ဒော၊ နော စ ဝတ ရေ ဝတ္တဗ္ဗေ ပဉ္စေဝါယတနာ ကာမာတိ။ နနု အတ္ထိ တပ္ပဋိသံယုတ္တော ရာဂေါ တပ္ပဋိသံယုတ္တော ဆန္ဒော တပ္ပဋိသံယုတ္တော ဆန္ဒရာဂေါ တပ္ပဋိသံယုတ္တော သင်္ကပ္ပေါ တပ္ပဋိသံယုတ္တော ရာဂေါ တပ္ပဋိသံယုတ္တော သင်္ကပ္ပရာဂေါ တပ္ပဋိသံယုတ္တာ ပီတိ တပ္ပဋိသံယုတ္တံ သောမနဿံ တပ္ပဋိသံယုတ္တံ ပီတိသောမနဿန္တိ။ အာမန္တာ။ ဟဉ္စိ အတ္ထိ တပ္ပဋိသံယုတ္တံ ပီတိသောမနဿံ၊ နော စ ဝတ ရေ ဝတ္တဗ္ဗေ ပဉ္စေဝါယတနာ ကာမာတိ။>
      text <၅၁၄>, <န ဝတ္တဗ္ဗံ ပဉ္စေဝါယတနာ ကာမာတိ။ အာမန္တာ။ နနု ဝုတ္တံ ဘဂဝတာ ပဉ္စိမေ၊ ဘိက္ခဝေ၊ ကာမဂုဏာ။ ကတမေ ပဉ္စ။ စက္ခုဝိညေယျာ ရူပါ။ပေ။ ကာယဝိညေယျာ ဖောဋ္ဌဗ္ဗာ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ ဣမေ ခေါ၊ ဘိက္ခဝေ၊ ပဉ္စ ကာမဂုဏာတိ။ အတ္ထေဝ သုတ္တန္တောတိ။ အာမန္တာ။ တေန ဟိ ပဉ္စေဝါယတနာ ကာမာတိ။>
      text <ပဉ္စေဝါယတနာ ကာမာတိ။ အာမန္တာ။ နနု ဝုတ္တံ ဘဂဝတာ ပဉ္စိမေ၊ ဘိက္ခဝေ၊ ကာမဂုဏာ။ ကတမေ ပဉ္စ။ စက္ခုဝိညေယျာ ရူပါ။ပေ။ ကာယဝိညေယျာ ဖောဋ္ဌဗ္ဗာ ဣဋ္ဌာ ကန္တာ မနာပါ ပိယရူပါ ကာမူပသံဟိတာ ရဇနီယာ ဣမေ ခေါ၊ ဘိက္ခဝေ၊ ပဉ္စ ကာမဂုဏာ။ အပိ စ၊ ဘိက္ခဝေ၊ နေတေ ကာမာ ကာမဂုဏာ နာမေတေ အရိယဿ ဝိနယေ ဝုစ္စန္တိ>
      text <အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ပဉ္စေဝါယတနာ ကာမာတိ။>
      stand <ကာမကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၇၇ ၅။ ရူပဓာတုကထာ>
      text <၅၁၅>, <ရူပိနော ဓမ္မာ ရူပဓာတူတိ။ အာမန္တာ။ ရူပံ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ရူပူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ ရူပူပဂါ သတ္တာတိ။ န ဟေဝံ ဝတ္တဗ္ဗေ။ပေ။ ရူပေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ ရူပေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ ရူပံ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <ရူပဓာတု ဘဝေါ ဂတိ။ပေ။ အတ္တဘာဝပဋိလာဘောတိ။ အာမန္တာ။ ရူပံ ဘဝေါ ဂတိ။ပေ။ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ရူပဓာတူပဂံ ကမ္မန္တိ။ အာမန္တာ။ အတ္ထိ ရူပူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ ရူပဓာတူပဂါ သတ္တာတိ။ အာမန္တာ။ အတ္ထိ ရူပူပဂါ သတ္တာတိ။ န ဟေဝံ ဝတ္တဗ္ဗေ။ပေ။>
      text <ရူပဓာတုယာ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ အာမန္တာ။ ရူပေ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ ရူပဓာတုယာ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ အာမန္တာ။ ရူပေ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ ရူပဓာတု ပဉ္စဝေါကာရဘဝေါတိ။ အာမန္တာ။ ရူပံ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <၅၁၆>, <ရူပိနော ဓမ္မာ ရူပဓာတု၊ ကာမဓာတုယာ အတ္ထိ ရူပန္တိ။ အာမန္တာ။ သာဝ ကာမဓာတု၊ သာ ရူပဓာတူတိ။ န ဟေဝံ ဝတ္တဗ္ဗေ။ပေ။ သာဝ ကာမဓာတု၊ သာ ရူပဓာတူတိ။ အာမန္တာ။ ကာမဘဝေန သမန္နာဂတော ပုဂ္ဂလော ဒွီဟိ ဘဝေဟိ သမန္နာဂတော ဟောတိ ကာမဘဝေန စ ရူပဘဝေန စာတိ။ န ဟေဝံ ဝတ္တဗ္ဗေ။>
      stand <ရူပဓာတုကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၇၈ ၆။ အရူပဓာတုကထာ>
      text <၅၁၇>, <အရူပိနော ဓမ္မာ အရူပဓာတူတိ။ အာမန္တာ။ ဝေဒနာ ဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ဝေဒနူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ ဝေဒနူပဂါ သတ္တာတိ။ န ဟေဝံ ဝတ္တဗ္ဗေ။ပေ။ ဝေဒနာယ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ ဝေဒနာယ အတ္ထိ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ ဝေဒနာ စတုဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <အရူပဓာတု ဘဝေါ ဂတိ။ပေ။ အတ္တဘာဝပဋိလာဘောတိ။ အာမန္တာ။ ဝေဒနာ ဘဝေါ ဂတိ။ပေ။ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ အရူပဓာတူပဂံ ကမ္မန္တိ။ အာမန္တာ။ အတ္ထိ ဝေဒနူပဂံ ကမ္မန္တိ။ န ဟေဝံ ဝတ္တဗ္ဗေ။ပေ။ အတ္ထိ အရူပဓာတူပဂါ သတ္တာတိ။ အာမန္တာ။ အတ္ထိ ဝေဒနူပဂါ သတ္တာတိ။ န ဟေဝံ ဝတ္တဗ္ဗေ။ပေ။>
      text <အရူပဓာတုယာ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ အာမန္တာ။ ဝေဒနာယ သတ္တာ ဇာယန္တိ ဇီယန္တိ မီယန္တိ စဝန္တိ ဥပပဇ္ဇန္တီတိ။ န ဟေဝံ ဝတ္တဗ္ဗေ။ပေ။ အရူပဓာတုယာ အတ္ထိ ဝေဒနာ သညာ သင်္ခါရာ ဝိညာဏန္တိ။ အာမန္တာ။ ဝေဒနာယ အတ္ထိ ဝေဒနာ သညာ သင်္ခါရာ ဝိညာဏန္တိ။ န ဟေဝံ ဝတ္တဗ္ဗေ။ပေ။ အရူပဓာတု စတုဝေါကာရဘဝေါတိ။ အာမန္တာ။ ဝေဒနာ စတုဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <၅၁၈>, <အရူပိနော ဓမ္မာ အရူပဓာတု၊ ကာမဓာတုယာ အတ္ထိ ဝေဒနာ သညာ သင်္ခါရာ ဝိညာဏန္တိ။ အာမန္တာ။ သာဝ ကာမဓာတု၊ သာ အရူပဓာတူတိ။ န ဟေဝံ ဝတ္တဗ္ဗေ။ပေ။ သာဝ ကာမဓာတု၊ သာ အရူပဓာတူတိ။ အာမန္တာ။ ကာမဘဝေန သမန္နာဂတော ပုဂ္ဂလော ဒွီဟိ ဘဝေဟိ သမန္နာဂတော ဟောတိ ကာမဘဝေန စ အရူပဘဝေန စာတိ။ န ဟေဝံ ဝတ္တဗ္ဗေ။ပေ။>
      text <ရူပိနော ဓမ္မာ ရူပဓာတု၊ အရူပိနော ဓမ္မာ အရူပဓာတု၊ ကာမဓာတုယာ အတ္ထိ ရူပံ ဝေဒနာ သညာ သင်္ခါရာ ဝိညာဏန္တိ။ အာမန္တာ။ သာဝ ကာမဓာတု၊ သာ ရူပဓာတု၊ သာ အရူပဓာတူတိ။ န ဟေဝံ ဝတ္တဗ္ဗေ။ပေ။ သာဝ ကာမဓာတု၊ သာ ရူပဓာတု၊ သာ အရူပဓာတူတိ။ အာမန္တာ။ ကာမဘဝေန သမန္နာဂတော ပုဂ္ဂလော တီဟိ ဘဝေဟိ သမန္နာဂတော ဟောတိ ကာမဘဝေန စ ရူပဘဝေန စ အရူပဘဝေန စာတိ။ န ဟေဝံ ဝတ္တဗ္ဗေ။ပေ။>
      stand <အရူပဓာတုကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၇၉ ၇။ ရူပဓာတုယာအာယတနကထာ>
      text <၅၁၉>, <အတ္ထိ သဠာယတနိကော အတ္တဘာဝေါ ရူပဓာတုယာတိ။ အာမန္တာ။ အတ္ထိ တတ္ထ ဃာနာယတနန္တိ။ အာမန္တာ။ အတ္ထိ တတ္ထ ဂန္ဓာယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ ဇိဝှာယတနန္တိ။ အာမန္တာ။ အတ္ထိ တတ္ထ ရသာယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ ကာယာယတနန္တိ။ အာမန္တာ။ အတ္ထိ တတ္ထ ဖောဋ္ဌဗ္ဗာယတနန္တိ။ န ဟေဝံ ဝတ္တဗ္ဗေ။ပေ။>
      text <နတ္ထိ တတ္ထ ဂန္ဓာယတနန္တိ။ အာမန္တာ။ နတ္ထိ တတ္ထ ဃာနာယတနန္တိ။ န ဟေဝံ ဝတ္တဗ္ဗေ။ပေ။ နတ္ထိ တတ္ထ ရသာယတနန္တိ။ အာမန္တာ။ နတ္ထိ တတ္ထ ဇိဝှာယတနန္တိ။ န ဟေဝံ ဝတ္တဗ္ဗေ။ပေ။ နတ္ထိ တတ္ထ ဖောဋ္ဌဗ္ဗာယတနန္တိ။ အာမန္တာ။ နတ္ထိ တတ္ထ ကာယာယတနန္တိ။ န ဟေဝံ ဝတ္တဗ္ဗေ။ပေ။>
      text <၅၂၀>, <အတ္ထိ တတ္ထ စက္ခါယတနံ၊ အတ္ထိ ရူပါယတနန္တိ။ အာမန္တာ။ အတ္ထိ တတ္ထ ဃာနာယတနံ၊ အတ္ထိ ဂန္ဓာယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ စက္ခါယတနံ၊ အတ္ထိ ရူပါယတနန္တိ။ အာမန္တာ။ အတ္ထိ တတ္ထ ဇိဝှာယတနံ၊ အတ္ထိ ရသာယတနံ။ပေ။ အတ္ထိ တတ္ထ ကာယာယတနံ၊ အတ္ထိ ဖောဋ္ဌဗ္ဗာယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ သောတာယတနံ၊ အတ္ထိ သဒ္ဒာယတနံ။ပေ။ အတ္ထိ တတ္ထ မနာယတနံ၊ အတ္ထိ ဓမ္မာယတနန္တိ။ အာမန္တာ။ အတ္ထိ တတ္ထ ဃာနာယတနံ၊ အတ္ထိ ဂန္ဓာယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ မနာယတနံ၊ အတ္ထိ ဓမ္မာယတနန္တိ။ အာမန္တာ။ အတ္ထိ တတ္ထ ဇိဝှာယတနံ၊ အတ္ထိ ရသာယတနန္တိ။ပေ။ အတ္ထိ တတ္ထ ကာယာယတနံ၊ အတ္ထိ ဖောဋ္ဌဗ္ဗာယတနန္တိ။ န ဟေဝံ ဝတ္တဗ္ဗေ။ပေ။>
      text <အတ္ထိ တတ္ထ ဃာနာယတနံ၊ နတ္ထိ ဂန္ဓာယတနန္တိ။ အာမန္တာ။ အတ္ထိ တတ္ထ စက္ခါယတနံ၊ နတ္ထိ ရူပါယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ ဃာနာယတနံ၊ နတ္ထိ ဂန္ဓာယတနန္တိ။ အာမန္တာ။ အတ္ထိ တတ္ထ သောတာယတနံ၊ နတ္ထိ သဒ္ဒာယတနံ။ပေ။ အတ္ထိ တတ္ထ မနာယတနံ၊ နတ္ထိ ဓမ္မာယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ ဇိဝှာယတနံ၊ နတ္ထိ ရသာယတနံ။ပေ။ အတ္ထိ တတ္ထ ကာယာယတနံ၊ နတ္ထိ ဖောဋ္ဌဗ္ဗာယတနန္တိ။ အာမန္တာ။ အတ္ထိ တတ္ထ စက္ခါယတနံ၊ နတ္ထိ ရူပါယတနန္တိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ ကာယာယတနံ၊ နတ္ထိ ဖောဋ္ဌဗ္ဗာယတနန္တိ။ အာမန္တာ။ အတ္ထိ တတ္ထ သောတာယတနံ၊ နတ္ထိ သဒ္ဒာယတနံ။ပေ။ အတ္ထိ တတ္ထ မနာယတနံ၊ နတ္ထိ ဓမ္မာယတနန္တိ။ န ဟေဝံ ဝတ္တဗ္ဗေ။ပေ။>
      text <၅၂၁>, <အတ္ထိ တတ္ထ စက္ခါယတနံ အတ္ထိ ရူပါယတနံ၊ တေန စက္ခုနာ တံ ရူပံ ပဿတီတိ။ အာမန္တာ။ အတ္ထိ တတ္ထ ဃာနာယတနံ အတ္ထိ ဂန္ဓာယတနံ၊ တေန ဃာနေန တံ ဂန္ဓံ ဃာယတီတိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ စက္ခါယတနံ အတ္ထိ ရူပါယတနံ၊ တေန စက္ခုနာ တံ ရူပံ ပဿတီတိ။ အာမန္တာ။ အတ္ထိ တတ္ထ ဇိဝှာယတနံ အတ္ထိ ရသာယတနံ၊ တာယ ဇိဝှာယ တံ ရသံ သာယတိ။ပေ။ အတ္ထိ တတ္ထ ကာယာယတနံ အတ္ထိ ဖောဋ္ဌဗ္ဗာယတနံ၊ တေန ကာယေန တံ ဖောဋ္ဌဗ္ဗံ ဖုသတီတိ။ န ဟေဝံ ဝတ္တဗ္ဗေ။ပေ။>
      text <အတ္ထိ တတ္ထ သောတာယတနံ အတ္ထိ သဒ္ဒာယတနံ။ပေ။ အတ္ထိ တတ္ထ မနာယတနံ အတ္ထိ ဓမ္မာယတနံ၊ တေန မနေန တံ ဓမ္မံ ဝိဇာနာတီတိ။ အာမန္တာ။ အတ္ထိ တတ္ထ ဃာနာယတနံ အတ္ထိ ဂန္ဓာယတနံ၊ တေန ဃာနေန တံ ဂန္ဓံ ဃာယတီတိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ မနာယတနံ အတ္ထိ ဓမ္မာယတနံ၊ တေန မနေန တံ ဓမ္မံ ဝိဇာနာတီတိ။ အာမန္တာ။ အတ္ထိ တတ္ထ ဇိဝှာယတနံ အတ္ထိ ရသာယတနံ။ပေ။ အတ္ထိ တတ္ထ ကာယာယတနံ အတ္ထိ ဖောဋ္ဌဗ္ဗာယတနံ၊ တေန ကာယေန တံ ဖောဋ္ဌဗ္ဗံ ဖုသတီတိ။ န ဟေဝံ ဝတ္တဗ္ဗေ။ပေ။>
      text <အတ္ထိ တတ္ထ ဃာနာယတနံ အတ္ထိ ဂန္ဓာယတနံ၊ န စ တေန ဃာနေန တံ ဂန္ဓံ ဃာယတီတိ။ အာမန္တာ။ အတ္ထိ တတ္ထ စက္ခါယတနံ အတ္ထိ ရူပါယတနံ၊ န စ တေန စက္ခုနာ တံ ရူပံ ပဿတီတိ။ န ဟေဝံ ဝတ္တဗ္ဗေ။ပေ။ အတ္ထိ တတ္ထ ဃာနာယတနံ အတ္ထိ ဂန္ဓာယတနံ၊ န စ တေန ဃာနေန တံ ဂန္ဓံ ဃာယတီတိ။ အာမန္တာ။ အတ္ထိ တတ္ထ သောတာယတနံ အတ္ထိ သဒ္ဒာယတနံ။ပေ။ အတ္ထိ တတ္ထ မနာယတနံ အတ္ထိ ဓမ္မာယတနံ၊ န စ တေန မနေန တံ ဓမ္မံ ဝိဇာနာတီတိ။ န ဟေဝံ ဝတ္တဗ္ဗေ။ပေ။>
      text <အတ္ထိ တတ္ထ ဇိဝှာယတနံ အတ္ထိ ရသာယတနံ။ပေ။ အတ္ထိ တတ္ထ ကာယာယတနံ အတ္ထိ ဖောဋ္ဌဗ္ဗာယတနံ၊ န စ တေန ကာယေန တံ ဖောဋ္ဌဗ္ဗံ ဖုသတီတိ။ အာမန္တာ။ အတ္ထိ တတ္ထ သောတာယတနံ အတ္ထိ သဒ္ဒာယတနံ။ပေ။ အတ္ထိ တတ္ထ မနာယတနံ အတ္ထိ ဓမ္မာယတနံ၊ န စ တေန မနေန တံ ဓမ္မံ ဝိဇာနာတီတိ။ န ဟေဝံ ဝတ္တဗ္ဗေ။ပေ။>
      text <၅၂၂>, <အတ္ထိ တတ္ထ ဃာနာယတနံ အတ္ထိ ဂန္ဓာယတနံ၊ တေန ဃာနေန တံ ဂန္ဓံ ဃာယတီတိ။ အာမန္တာ။ အတ္ထိ တတ္ထ မူလဂန္ဓော သာရဂန္ဓော တစဂန္ဓော ပတ္တဂန္ဓော ပုပ္ဖဂန္ဓော ဖလဂန္ဓော အာမဂန္ဓော ဝိဿဂန္ဓော သုဂန္ဓော ဒုဂ္ဂန္ဓောတိ။ န ဟေဝံ ဝတ္တဗ္ဗေ။ပေ။>
      text <အတ္ထိ တတ္ထ ဇိဝှာယတနံ အတ္ထိ ရသာယတနံ၊ တာယ ဇိဝှာယ တံ ရသံ သာယတီတိ။ အာမန္တာ။ အတ္ထိ တတ္ထ မူလရသော ခန္ဓရသော တစရသော ပတ္တရသော ပုပ္ဖရသော ဖလရသော အမ္ဗိလံ မဓုရံ တိတ္တကံ ကဋုကံ လောဏိယံ ခါရိယံ လမ္ဗိလံ ကသာဝေါ သာဒု အသာဒူတိ။ န ဟေဝံ ဝတ္တဗ္ဗေ။ပေ။>
      text <အတ္ထိ တတ္ထ ကာယာယတနံ အတ္ထိ ဖောဋ္ဌဗ္ဗာယတနံ၊ တေန ကာယေန တံ ဖောဋ္ဌဗ္ဗံ ဖုသတီတိ။ အာမန္တာ။ အတ္ထိ တတ္ထ ကက္ခဠံ မုဒုကံ သဏှံ ဖရုသံ သုခသမ္ဖဿံ ဒုက္ခသမ္ဖဿံ ဂရုကံ လဟုကန္တိ။ န ဟေဝံ ဝတ္တဗ္ဗေ။ပေ။>
      text <၅၂၃>, <န ဝတ္တဗ္ဗံ သဠာယတနိကော အတ္တဘာဝေါ ရူပဓာတုယာတိ။ အာမန္တာ။ နနု အတ္ထိ တတ္ထ ဃာနနိမိတ္တံ ဇိဝှာနိမိတ္တံ ကာယနိမိတ္တန္တိ။ အာမန္တာ။ ဟဉ္စိ အတ္ထိ တတ္ထ ဃာနနိမိတ္တံ ဇိဝှာနိမိတ္တံ ကာယနိမိတ္တံ၊ တေန ဝတ ရေ ဝတ္တဗ္ဗေ သဠာယတနိကော အတ္တဘာဝေါ ရူပဓာတုယာတိ။>
      stand <ရူပဓာတုယာ အာယတနကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၈၀ ၈။ အရူပေ ရူပကထာ>
      text <၅၂၄>, <အတ္ထိ ရူပံ အရူပေသူတိ။ အာမန္တာ။ ရူပဘဝေါ ရူပဂတိ ရူပသတ္တာဝါသော ရူပသံသာရော ရူပယောနိ ရူပတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ နနု အရူပဘဝေါ အရူပဂတိ အရူပသတ္တာဝါသော အရူပသံသာရော အရူပယောနိ အရူပတ္တဘာဝပဋိလာဘောတိ။ အာမန္တာ။ ဟဉ္စိ အရူပဘဝေါ။ပေ။ အရူပတ္တဘာဝပဋိလာဘော၊ နော စ ဝတ ရေ ဝတ္တဗ္ဗေ အတ္ထိ ရူပံ အရူပေသူတိ။>
      text <အတ္ထိ ရူပံ အရူပေသူတိ။ အာမန္တာ။ ပဉ္စဝေါကာရဘဝေါ ဂတိ သတ္တာဝါသော သံသာရော ယောနိ ဝိညာဏဋ္ဌိတိ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ နနု စတုဝေါကာရဘဝေါ။ပေ။ အတ္တဘာဝပဋိလာဘောတိ။ အာမန္တာ။ ဟဉ္စိ စတုဝေါကာရဘဝေါ ဂတိ။ပေ။ အတ္တဘာဝပဋိလာဘော၊ နော စ ဝတ ရေ ဝတ္တဗ္ဗေ အတ္ထိ ရူပံ အရူပေသူတိ။>
      text <၅၂၅>, <အတ္ထိ ရူပံ ရူပဓာတုယာ၊ သော စ ရူပဘဝေါ ရူပဂတိ ရူပသတ္တာဝါသော ရူပသံသာရော ရူပယောနိ ရူပတ္တဘာဝပဋိလာဘောတိ။ အာမန္တာ။ အတ္ထိ ရူပံ အရူပေသု၊ သော စ ရူပဘဝေါ ရူပဂတိ။ပေ။ ရူပတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ရူပံ ရူပဓာတုယာ၊ သော စ ပဉ္စဝေါကာရဘဝေါ ဂတိ။ပေ။ အတ္တဘာဝပဋိလာဘောတိ။ အာမန္တာ။ အတ္ထိ ရူပံ အရူပေသု၊ သော စ ပဉ္စဝေါကာရဘဝေါ ဂတိ။ပေ။ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ရူပံ အရူပေသု၊ သော စ အရူပဘဝေါ အရူပဂတိ အရူပသတ္တာဝါသော အရူပသံသာရော အရူပယောနိ အရူပတ္တဘာဝပဋိလာဘောတိ။ အာမန္တာ။ အတ္ထိ ရူပံ ရူပဓာတုယာ၊ သော စ အရူပဘဝေါ အရူပဂတိ။ပေ။ အရူပတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။ အတ္ထိ ရူပံ အရူပေသု၊ သော စ စတုဝေါကာရဘဝေါ ဂတိ။ပေ။ အတ္တဘာဝပဋိလာဘောတိ။ အာမန္တာ။ အတ္ထိ ရူပံ ရူပဓာတုယာ၊ သော စ စတုဝေါကာရဘဝေါ ဂတိ။ပေ။ အတ္တဘာဝပဋိလာဘောတိ။ န ဟေဝံ ဝတ္တဗ္ဗေ။ပေ။>
      text <၅၂၆>, <အတ္ထိ ရူပံ အရူပေသူတိ။ အာမန္တာ။ နနု ရူပါနံ နိဿရဏံ အရူပံ ဝုတ္တံ ဘဂဝတာတိ။ အာမန္တာ။ ဟဉ္စိ ရူပါနံ နိဿရဏံ အရူပံ ဝုတ္တံ ဘဂဝတာ၊ နော စ ဝတ ရေ ဝတ္တဗ္ဗေ အတ္ထိ ရူပံ အရူပေသူတိ။>
      text <ရူပါနံ နိဿရဏံ အရူပံ ဝုတ္တံ ဘဂဝတာ၊ အတ္ထိ ရူပံ အရူပေသူတိ။ အာမန္တာ။ ကာမာနံ နိဿရဏံ နေက္ခမ္မံ ဝုတ္တံ ဘဂဝတာ၊ အတ္ထိ နေက္ခမ္မေသု ကာမာ၊ အတ္ထိ အနာသဝေသု အာသဝါ၊ အတ္ထိ အပရိယာပန္နေသု ပရိယာပန္နာတိ။ န ဟေဝံ ဝတ္တဗ္ဗေ။ပေ။>
      stand <အရူပေ ရူပကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၈၁ ၉။ ရူပံ ကမ္မန္တိကထာ>
      text <၅၂၇>, <ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလန္တိ။ အာမန္တာ။ သာရမ္မဏံ၊ အတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ န ဟေဝံ ဝတ္တဗ္ဗေ။ပေ။ နနု အနာရမ္မဏံ၊ နတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ အာမန္တာ။ ဟဉ္စိ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ၊ နော စ ဝတ ရေ ဝတ္တဗ္ဗေ ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလန္တိ။>
      text <ကုသလေန စိတ္တေန သမုဋ္ဌိတော ဖဿော ကုသလော သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ပေ။ ပညာ ကုသလာ သာရမ္မဏာ၊ အတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတော ဖဿော ကုသလော အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ပေ။ ပညာ ကုသလာ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <၅၂၈>, <ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလန္တိ။ အာမန္တာ။ ယံ ကိဉ္စိ ကုသလေန စိတ္တေန သမုဋ္ဌိတံ ရူပံ သဗ္ဗံ တံ ကုသလန္တိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ ရူပါယတနံ ကုသလန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ ကာယကမ္မံ ရူပံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု ကုသလာတိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ရူပါယတနံ အဗျာကတန္တိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အဗျာကတန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အဗျာကတာတိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <၅၂၉>, <ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ ကုသလန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အနာရမ္မဏာ ကုသလာတိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ အဗျာကတန္တိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ အဗျာကတန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အနာရမ္မဏာ အဗျာကတာတိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <၅၃၀>, <ကုသလေန စိတ္တေန သမုဋ္ဌိတံ ကာယကမ္မံ ရူပံ ဖဿဝိပ္ပယုတ္တံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ ရူပါယတနံ ဖဿဝိပ္ပယုတ္တံ ကုသလန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ ကာယကမ္မံ ရူပံ ဖဿဝိပ္ပယုတ္တံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု ဖဿဝိပ္ပယုတ္တာ ကုသလာတိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ရူပါယတနံ ဖဿဝိပ္ပယုတ္တံ အဗျာကတန္တိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု ဖဿဝိပ္ပယုတ္တာ အဗျာကတာတိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <၅၃၁>, <ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ ဖဿဝိပ္ပယုတ္တံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ ဖဿဝိပ္ပယုတ္တံ ကုသလန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ ဖဿဝိပ္ပယုတ္တံ ကုသလန္တိ။ အာမန္တာ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အနာရမ္မဏာ ဖဿဝိပ္ပယုတ္တာ ကုသလာတိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ ဖဿဝိပ္ပယုတ္တံ အဗျာကတန္တိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အနာရမ္မဏာ ဖဿဝိပ္ပယုတ္တာ အဗျာကတာတိ။ အာမန္တာ။ ကုသလေန စိတ္တေန သမုဋ္ဌိတံ ကာယကမ္မံ ရူပံ အနာရမ္မဏံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <၅၃၂>, <ကုသလေန စိတ္တေန သမုဋ္ဌိတံ ဝစီကမ္မံ ရူပံ ကုသလန္တိ။ အာမန္တာ။ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ နနု အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ဟဉ္စိ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓိ၊ နော စ ဝတ ရေ ဝတ္တဗ္ဗေ ကုသလေန စိတ္တေန သမုဋ္ဌိတံ ဝစီကမ္မံ ရူပံ ကုသလန္တိ။>
      text <ကုသလေန စိတ္တေန သမုဋ္ဌိတော ဖဿော ကုသလော သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတံ ဝစီကမ္မံ ရူပံ ကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ပေ။ ပညာ ကုသလာ သာရမ္မဏာ၊ အတ္ထိ တာယ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတံ ဝစီကမ္မံ ရူပံ ကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ဝစီကမ္မံ ရူပံ ကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတော ဖဿော ကုသလော အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ ကုသလေန စိတ္တေန သမုဋ္ဌိတံ ဝစီကမ္မံ ရူပံ ကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ သဒ္ဓါ။ ဝီရိယံ။ သတိ။ သမာဓိ။ပေ။ ပညာ ကုသလာ အနာရမ္မဏာ၊ နတ္ထိ တာယ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <ကုသလေန စိတ္တေန သမုဋ္ဌိတံ ဝစီကမ္မံ ရူပံ ကုသလန္တိ။ အာမန္တာ။ ယံ ကိဉ္စိ ကုသလေန စိတ္တေန သမုဋ္ဌိတံ ရူပံ သဗ္ဗံ တံ ကုသလန္တိ။ န ဟေဝံ ဝတ္တဗ္ဗေ။ပေ။ ယထာ ကာယကမ္မံ တထာ ဝစီကမ္မန္တိ။>
      text <၅၃၃>, <အကုသလေန စိတ္တေန သမုဋ္ဌိတံ ကာယကမ္မံ ရူပံ အကုသလန္တိ။ အာမန္တာ။ သာရမ္မဏံ၊ အတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ န ဟေဝံ ဝတ္တဗ္ဗေ။ပေ။ နနု အနာရမ္မဏံ၊ နတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓီတိ။ အာမန္တာ။ ဟဉ္စိ အနာရမ္မဏံ၊ နတ္ထိ တဿ အာဝဋ္ဋနာ အာဘောဂေါ သမန္နာဟာရော မနသိကာရော စေတနာ ပတ္ထနာ ပဏိဓိ၊ နော စ ဝတ ရေ ဝတ္တဗ္ဗေ အကုသလေန စိတ္တေန သမုဋ္ဌိတံ ကာယကမ္မံ ရူပံ အကုသလန္တိ။>
      text <အကုသလေန စိတ္တေန သမုဋ္ဌိတော ဖဿော အကုသလော သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတံ ကာယကမ္မံ ရူပံ အကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ ရာဂေါ။ ဒောသော။ မောဟော။ မာနော။ ဒိဋ္ဌိ။ ဝိစိကိစ္ဆာ။ ထိနံ။ ဥဒ္ဓစ္စံ။ အဟိရိကံ။ပေ။ အနောတ္တပ္ပံ အကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတံ ကာယကမ္မံ ရူပံ အကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ကာယကမ္မံ ရူပံ အကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတော ဖဿော အကုသလော အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ ကာယကမ္မံ ရူပံ အကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ ရာဂေါ။ ဒောသော။ မောဟော။ မာနော။ ဒိဋ္ဌိ။ ဝိစိကိစ္ဆာ။ ထိနံ။ ဥဒ္ဓစ္စံ။ အဟိရိကံ။ပေ။ အနောတ္တပ္ပံ အကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ကာယကမ္မံ ရူပံ အကုသလန္တိ။ အာမန္တာ။ ယံ ကိဉ္စိ အကုသလေန စိတ္တေန သမုဋ္ဌိတံ ရူပံ သဗ္ဗံ တံ အကုသလန္တိ။ န ဟေဝံ ဝတ္တဗ္ဗေ။ပေ။>
      text <၅၃၄>, <အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလန္တိ။ အာမန္တာ။ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ နနု အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ ဟဉ္စိ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓိ၊ နော စ ဝတ ရေ ဝတ္တဗ္ဗေ အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလန္တိ။>
      text <အကုသလေန စိတ္တေန သမုဋ္ဌိတော ဖဿော အကုသလော သာရမ္မဏော၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ ရာဂေါ။ ဒောသော။ မောဟော။ မာနော။ ဒိဋ္ဌိ။ ဝိစိကိစ္ဆာ။ ထိနံ။ ဥဒ္ဓစ္စံ။ အဟိရိကံ။ပေ။ အနောတ္တပ္ပံ အကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလံ သာရမ္မဏံ၊ အတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတော ဖဿော အကုသလော အနာရမ္မဏော၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ အာမန္တာ။ အကုသလေန စိတ္တေန သမုဋ္ဌိတာ ဝေဒနာ။ပေ။ သညာ။ စေတနာ။ ရာဂေါ။ ဒောသော။ မောဟော။ မာနော။ ဒိဋ္ဌိ။ ဝိစိကိစ္ဆာ။ ထိနံ။ ဥဒ္ဓစ္စံ။ အဟိရိကံ။ပေ။ အနောတ္တပ္ပံ အကုသလံ အနာရမ္မဏံ၊ နတ္ထိ တဿ အာဝဋ္ဋနာ။ပေ။ ပဏိဓီတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလန္တိ။ အာမန္တာ။ ယံ ကိဉ္စိ အကုသလေန စိတ္တေန သမုဋ္ဌိတံ ရူပံ သဗ္ဗံ တံ အကုသလန္တိ။ န ဟေဝံ ဝတ္တဗ္ဗေ။ပေ။>
      text <၅၃၅>, <အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ ရူပါယတနံ အကုသလန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော အကုသလောတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ရူပါယတနံ အဗျာကတန္တိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အဗျာကတန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော အဗျာကတောတိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <၅၃၆>, <အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ အကုသလန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ပေ။ ရသာယတနံ။ပေ။ ဖောဋ္ဌဗ္ဗာယတနံ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော အနာရမ္မဏော အကုသလောတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ အဗျာကတန္တိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ အဗျာကတန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ပေ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော အနာရမ္မဏော အဗျာကတောတိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <၅၃၇>, <အကုသလေန စိတ္တေန သမုဋ္ဌိတံ ဝစီကမ္မံ ရူပံ ဖဿဝိပ္ပယုတ္တံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ ရူပါယတနံ ဖဿဝိပ္ပယုတ္တံ အကုသလန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ ဖဿဝိပ္ပယုတ္တံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော ဖဿဝိပ္ပယုတ္တော အကုသလောတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ရူပါယတနံ ဖဿဝိပ္ပယုတ္တံ အဗျာကတန္တိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော အနာရမ္မဏော ဖဿဝိပ္ပယုတ္တော အဗျာကတောတိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ ဖဿဝိပ္ပယုတ္တံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ ဖဿဝိပ္ပယုတ္တံ အကုသလန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ ဖဿဝိပ္ပယုတ္တံ အကုသလန္တိ။ အာမန္တာ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော အနာရမ္မဏော ဖဿဝိပ္ပယုတ္တော အကုသလောတိ။ န ဟေဝံ ဝတ္တဗ္ဗေ။ပေ။>
      text <အကုသလေန စိတ္တေန သမုဋ္ဌိတံ ရူပါယတနံ အနာရမ္မဏံ ဖဿဝိပ္ပယုတ္တံ အဗျာကတန္တိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။ အကုသလေန စိတ္တေန သမုဋ္ဌိတံ သဒ္ဒာယတနံ။ပေ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော အနာရမ္မဏော ဖဿဝိပ္ပယုတ္တော အဗျာကတောတိ။ အာမန္တာ။ အကုသလေန စိတ္တေန သမုဋ္ဌိတံ ဝစီကမ္မံ ရူပံ အနာရမ္မဏံ ဖဿဝိပ္ပယုတ္တံ အဗျာကတန္တိ။ န ဟေဝံ ဝတ္တဗ္ဗေ။ပေ။>
      text <၅၃၈>, <န ဝတ္တဗ္ဗံ ရူပံ ကုသလမ္ပိ အကုသလမ္ပီတိ။ အာမန္တာ။ နနု ကာယကမ္မံ ဝစီကမ္မံ ကုသလမ္ပိ အကုသလမ္ပီတိ။ အာမန္တာ။ ဟဉ္စိ ကာယကမ္မံ ဝစီကမ္မံ ကုသလမ္ပိ အကုသလမ္ပိ၊ တေန ဝတ ရေ ဝတ္တဗ္ဗေ ရူပံ ကုသလမ္ပိ အကုသလမ္ပီတိ။>
      text <ရူပံ ကုသလမ္ပိ အကုသလမ္ပီတိ။ အာမန္တာ။ စက္ခါယတနံ ကုသလမ္ပိ အကုသလမ္ပီတိ။ န ဟေဝံ ဝတ္တဗ္ဗေ။ပေ။ ရူပံ ကုသလမ္ပိ အကုသလမ္ပီတိ။ အာမန္တာ။ သောတာယတနံ။ပေ။ ဃာနာယတနံ။ ဇိဝှာယတနံ။ ကာယာယတနံ။ ရူပါယတနံ။ သဒ္ဒာယတနံ။ ဂန္ဓာယတနံ။ ရသာယတနံ။ ဖောဋ္ဌဗ္ဗာယတနံ။ ပထဝီဓာတု။ အာပေါဓာတု။ တေဇောဓာတု။ပေ။ ဝါယောဓာတု အသုစိ အဿု လောဟိတံ သေဒော ကုသလောပိ အကုသလောပီတိ။ န ဟေဝံ ဝတ္တဗ္ဗေ။ပေ။>
      text <ကာယော ရူပံ၊ ကာယကမ္မံ ရူပန္တိ။ အာမန္တာ။ မနော ရူပံ၊ မနောကမ္မံ ရူပန္တိ။ န ဟေဝံ ဝတ္တဗ္ဗေ။ပေ။ မနော အရူပံ၊ မနောကမ္မံ အရူပန္တိ။ အာမန္တာ။ ကာယော အရူပံ၊ ကာယကမ္မံ အရူပန္တိ။ န ဟေဝံ ဝတ္တဗ္ဗေ။ပေ။>
      text <ကာယော ရူပန္တိ၊ ကာယကမ္မံ ရူပန္တိ။ အာမန္တာ။ စက္ခါယတနံ ရူပန္တိ၊ စက္ခုဝိညာဏံ ရူပန္တိ။ န ဟေဝံ ဝတ္တဗ္ဗေ။ပေ။ ကာယော ရူပန္တိ၊ ကာယကမ္မံ ရူပန္တိ။ အာမန္တာ။ သောတာယတနံ ရူပန္တိ၊ သောတဝိညာဏံ ရူပန္တိ။ န ဟေဝံ ဝတ္တဗ္ဗေ။ပေ။ ကာယော ရူပန္တိ၊ ကာယကမ္မံ ရူပန္တိ။ အာမန္တာ။ ဃာနာယတနံ ရူပန္တိ၊ ဃာနဝိညာဏံ ရူပန္တိ။ န ဟေဝံ ဝတ္တဗ္ဗေ။ပေ။ ကာယော ရူပန္တိ၊ ကာယကမ္မံ ရူပန္တိ။ အာမန္တာ။ ဇိဝှာယတနံ ရူပန္တိ၊ ဇိဝှာဝိညာဏံ ရူပန္တိ။ န ဟေဝံ ဝတ္တဗ္ဗေ။ပေ။ ကာယော ရူပန္တိ၊ ကာယကမ္မံ ရူပန္တိ။ အာမန္တာ။ ကာယာယတနံ ရူပန္တိ၊ ကာယဝိညာဏံ ရူပန္တိ။ န ဟေဝံ ဝတ္တဗ္ဗေ။ပေ။>
      text <၅၃၉>, <ရူပံ ကမ္မန္တိ။ အာမန္တာ။ နနု ဝုတ္တံ ဘဂဝတာ စေတနာဟံ၊ ဘိက္ခဝေ၊ ကမ္မံ ဝဒာမိ၊ စေတယိတွာ ကမ္မံ ကရောတိ ကာယေန ဝါစာယ မနသာတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ရူပံ ကမ္မန္တိ။>
      text <ရူပံ ကမ္မန္တိ။ အာမန္တာ။ နနု ဝုတ္တံ ဘဂဝတာ ကာယေ ဝါ၊ အာနန္ဒ၊ သတိ ကာယသဉ္စေတနာဟေတု ဥပ္ပဇ္ဇတိ အဇ္ဈတ္တံ သုခဒုက္ခံ၊ ဝါစာယ ဝါ၊ အာနန္ဒ၊ သတိ ဝစီသဉ္စေတနာဟေတု ဥပ္ပဇ္ဇတိ အဇ္ဈတ္တံ သုခဒုက္ခံ၊ မနေ ဝါ၊ အာနန္ဒ၊ သတိ မနောသဉ္စေတနာဟေတု ဥပ္ပဇ္ဇတိ အဇ္ဈတ္တံ သုခဒုက္ခန္တိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ရူပံ ကမ္မန္တိ။>
      text <ရူပံ ကမ္မန္တိ။ အာမန္တာ။ နနု ဝုတ္တံ ဘဂဝတာ တိဝိဓာ၊ ဘိက္ခဝေ၊ ကာယသဉ္စေတနာ အကုသလံ ကာယကမ္မံ ဒုက္ခုဒြယံ ဒုက္ခဝိပါကံ၊ စတုဗ္ဗိဓာ၊ ဘိက္ခဝေ၊ ဝစီသဉ္စေတနာ အကုသလံ ဝစီကမ္မံ ဒုက္ခုဒြယံ ဒုက္ခဝိပါကံ၊ တိဝိဓာ၊ ဘိက္ခဝေ၊ မနောသဉ္စေတနာ အကုသလံ မနောကမ္မံ ဒုက္ခုဒြယံ ဒုက္ခဝိပါကံ၊ တိဝိဓာ၊ ဘိက္ခဝေ၊ ကာယသဉ္စေတနာ ကုသလံ ကာယကမ္မံ သုခုဒြယံ သုခဝိပါကံ၊ စတုဗ္ဗိဓာ၊ ဘိက္ခဝေ၊ ဝစီသဉ္စေတနာ ကုသလံ ဝစီကမ္မံ သုခုဒြယံ သုခဝိပါကံ၊ တိဝိဓာ၊ ဘိက္ခဝေ၊ မနောသဉ္စေတနာ ကုသလံ မနောကမ္မံ သုခုဒြယံ သုခဝိပါကန္တိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ရူပံ ကမ္မန္တိ။>
      text <ရူပံ ကမ္မန္တိ။ အာမန္တာ။ နနု ဝုတ္တံ ဘဂဝတာ သစာယံ၊ အာနန္ဒ၊ သမိဒ္ဓိ မောဃပုရိသော ပါဋလိပုတ္တဿ ပရိဗ္ဗာဇကဿ ဧဝံ ပုဋ္ဌော ဧဝံ ဗျာကရေယျ သဉ္စေတနိယံ၊ အာဝုသော ပါဋလိပုတ္တ၊ ကမ္မံ ကတွာ ကာယေန ဝါစာယ မနသာ သုခဝေဒနိယံ သုခံ သော ဝေဒယတိ၊ သဉ္စေတနိယံ၊ အာဝုသော ပါဋလိပုတ္တ၊ ကမ္မံ ကတွာ ကာယေန ဝါစာယ မနသာ ဒုက္ခဝေဒနိယံ ဒုက္ခံ သော ဝေဒယတိ၊ သဉ္စေတနိယံ၊ အာဝုသော ပါဋလိပုတ္တ၊ ကမ္မံ ကတွာ ကာယေန ဝါစာယ မနသာ အဒုက္ခမသုခဝေဒနိယံ အဒုက္ခမသုခံ သော ဝေဒယတီတိ၊ ဧဝံ ဗျာကရမာနော ခေါ၊ အာနန္ဒ၊ သမိဒ္ဓိ မောဃပုရိသော ပါဋလိပုတ္တဿ ပရိဗ္ဗာဇကဿ သမ္မာ ဗျာကရမာနော ဗျာကရေယျာတိ။ အတ္ထေဝ သုတ္တန္တောတိ။ အာမန္တာ။ တေန ဟိ န ဝတ္တဗ္ဗံ ရူပံ ကမ္မန္တိ။>
      stand <ရူပံ ကမ္မန္တိကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၈၂ ၁၀။ ဇီဝိတိန္ဒြိယကထာ>
      text <၅၄၀>, <နတ္ထိ ရူပဇီဝိတိန္ဒြိယန္တိ။ အာမန္တာ။ နတ္ထိ ရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာတိ။ န ဟေဝံ ဝတ္တဗ္ဗေ။ပေ။ အတ္ထိ ရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာတိ။ အာမန္တာ။ ဟဉ္စိ အတ္ထိ ရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ၊ နော စ ဝတ ရေ ဝတ္တဗ္ဗေ နတ္ထိ ရူပဇီဝိတိန္ဒြိယန္တိ။>
      text <အတ္ထိ အရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ၊ အတ္ထိ အရူပဇီဝိတိန္ဒြိယန္တိ။ အာမန္တာ။ အတ္ထိ ရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ၊ အတ္ထိ ရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။ အတ္ထိ ရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ၊ နတ္ထိ ရူပဇီဝိတိန္ဒြိယန္တိ။ အာမန္တာ။ အတ္ထိ အရူပီနံ ဓမ္မာနံ အာယု ဌိတိ ယပနာ ယာပနာ ဣရိယနာ ဝတ္တနာ ပါလနာ၊ နတ္ထိ အရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။>
      text <အရူပီနံ ဓမ္မာနံ အာယု အရူပဇီဝိတိန္ဒြိယန္တိ။ အာမန္တာ။ ရူပီနံ ဓမ္မာနံ အာယု ရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။ ရူပီနံ ဓမ္မာနံ အာယု န ဝတ္တဗ္ဗံ ရူပဇီဝိတိန္ဒြိယန္တိ။ အာမန္တာ။ အရူပီနံ ဓမ္မာနံ အာယု န ဝတ္တဗ္ဗံ အရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။>
      text <၅၄၁>, <ရူပီနံ ဓမ္မာနံ အာယု အရူပဇီဝိတိန္ဒြိယန္တိ။ အာမန္တာ။ အရူပီနံ ဓမ္မာနံ အာယု ရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။>
      text <အရူပီနံ ဓမ္မာနံ အာယု န ဝတ္တဗ္ဗံ ရူပဇီဝိတိန္ဒြိယန္တိ။ အာမန္တာ။ ရူပီနံ ဓမ္မာနံ အာယု န ဝတ္တဗ္ဗံ အရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။>
      text <ရူပီနဉ္စ အရူပီနဉ္စ ဓမ္မာနံ အာယု အရူပဇီဝိတိန္ဒြိယန္တိ။ အာမန္တာ။ ရူပီနဉ္စ အရူပီနဉ္စ ဓမ္မာနံ အာယု ရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။>
      text <ရူပီနဉ္စ အရူပီနဉ္စ ဓမ္မာနံ အာယု န ဝတ္တဗ္ဗံ ရူပဇီဝိတိန္ဒြိယန္တိ။ အာမန္တာ။ ရူပီနဉ္စ အရူပီနဉ္စ ဓမ္မာနံ အာယု န ဝတ္တဗ္ဗံ အရူပဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။ နတ္ထိ ရူပဇီဝိတိန္ဒြိယန္တိ။ အာမန္တာ။ နိရောဓံ သမာပန္နဿ နတ္ထိ ဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။>
      text <၅၄၂>, <နိရောဓံ သမာပန္နဿ အတ္ထိ ဇီဝိတိန္ဒြိယန္တိ။ အာမန္တာ။ ဟဉ္စိ နိရောဓံ သမာပန္နဿ အတ္ထိ ဇီဝိတိန္ဒြိယံ၊ နော စ ဝတ ရေ ဝတ္တဗ္ဗေ နတ္ထိ ရူပဇီဝိတိန္ဒြိယန္တိ။>
      text <နိရောဓံ သမာပန္နဿ အတ္ထိ ဇီဝိတိန္ဒြိယန္တိ။ အာမန္တာ။ ကတမက္ခန္ဓပရိယာပန္နန္တိ။ သင်္ခါရက္ခန္ဓပရိယာပန္နန္တိ။ နိရောဓံ သမာပန္နဿ အတ္ထိ သင်္ခါရက္ခန္ဓောတိ။ န ဟေဝံ ဝတ္တဗ္ဗေ။ပေ။>
      text <နိရောဓံ သမာပန္နဿ အတ္ထိ သင်္ခါရက္ခန္ဓောတိ။ အာမန္တာ။ နိရောဓံ သမာပန္နဿ အတ္ထိ ဝေဒနာက္ခန္ဓော။ပေ။ သညာက္ခန္ဓော။ပေ။ ဝိညာဏက္ခန္ဓောတိ။ န ဟေဝံ ဝတ္တဗ္ဗေ။ပေ။>
      text <နိရောဓံ သမာပန္နဿ အတ္ထိ ဝေဒနာက္ခန္ဓော။ပေ။ သညာက္ခန္ဓော။ပေ။ ဝိညာဏက္ခန္ဓောတိ။ အာမန္တာ။ န နိရောဓံ သမာပန္နောတိ။ န ဟေဝံ ဝတ္တဗ္ဗေ။ပေ။>
      text <၅၄၃>, <နတ္ထိ ရူပဇီဝိတိန္ဒြိယန္တိ။ အာမန္တာ။ အသညသတ္တာနံ နတ္ထိ ဇီဝိတိန္ဒြိယန္တိ။ န ဟေဝံ ဝတ္တဗ္ဗေ။ပေ။>
      text <အသညသတ္တာနံ အတ္ထိ ဇီဝိတိန္ဒြိယန္တိ။ အာမန္တာ။ ဟဉ္စိ အသညသတ္တာနံ အတ္ထိ ဇီဝိတိန္ဒြိယံ၊ နော စ ဝတ ရေ ဝတ္တဗ္ဗေ နတ္ထိ ရူပဇီဝိတိန္ဒြိယန္တိ။ အသညသတ္တာနံ အတ္ထိ ဇီဝိတိန္ဒြိယန္တိ။ အာမန္တာ။ ကတမက္ခန္ဓပရိယာပန္နန္တိ။ သင်္ခါရက္ခန္ဓပရိယာပန္နန္တိ။ အသညသတ္တာနံ အတ္ထိ သင်္ခါရက္ခန္ဓောတိ။ န ဟေဝံ ဝတ္တဗ္ဗေ။ပေ။>
      text <အသညသတ္တာနံ အတ္ထိ သင်္ခါရက္ခန္ဓောတိ။ အာမန္တာ။ အသညသတ္တာနံ အတ္ထိ ဝေဒနာက္ခန္ဓော။ပေ။ သညာက္ခန္ဓော။ပေ။ ဝိညာဏက္ခန္ဓောတိ။ န ဟေဝံ ဝတ္တဗ္ဗေ။ပေ။>
      text <အသညသတ္တာနံ အတ္ထိ ဝေဒနာက္ခန္ဓော။ပေ။ သညာက္ခန္ဓော။ပေ။ ဝိညာဏက္ခန္ဓောတိ။ အာမန္တာ။ ပဉ္စဝေါကာရဘဝေါတိ။ န ဟေဝံ ဝတ္တဗ္ဗေ။ပေ။>
      text <၅၄၄>, <ဥပပတ္တေသိယေန စိတ္တေန သမုဋ္ဌိတံ ဇီဝိတိန္ဒြိယံ ဥပပတ္တေသိယေ စိတ္တေ ဘိဇ္ဇမာနေ ဧကဒေသံ ဘိဇ္ဇတီတိ။ အာမန္တာ။ ဥပပတ္တေသိယေန စိတ္တေန သမုဋ္ဌိတော ဖဿော ဥပပတ္တေသိယေ စိတ္တေ ဘိဇ္ဇမာနေ ဧကဒေသော ဘိဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <ဥပပတ္တေသိယေန စိတ္တေန သမုဋ္ဌိတော ဖဿော ဥပပတ္တေသိယေ စိတ္တေ ဘိဇ္ဇမာနေ အနဝသေသော ဘိဇ္ဇတီတိ။ အာမန္တာ။ ဥပပတ္တေသိယေန စိတ္တေန သမုဋ္ဌိတံ ဇီဝိတိန္ဒြိယံ ဥပပတ္တေသိယေ စိတ္တေ ဘိဇ္ဇမာနေ အနဝသေသံ ဘိဇ္ဇတီတိ။ န ဟေဝံ ဝတ္တဗ္ဗေ။ပေ။>
      text <၅၄၅>, <ဒွေ ဇီဝိတိန္ဒြိယာနီတိ။ အာမန္တာ။ ဒွီဟိ ဇီဝိတေဟိ ဇီဝတိ၊ ဒွီဟိ မရဏေဟိ မီယတီတိ။ အာမန္တာ။>
      stand <ဇီဝိတိန္ဒြိယကထာ နိဋ္ဌိတာ။>
  text <၈။ အဋ္ဌမဝဂ္ဂေါ>
    text <၈၃ ၁၁။ ကမ္မဟေတုကထာ>
      text <၅၄၆>, <ကမ္မဟေတု အရဟာ အရဟတ္တာ ပရိဟာယတီတိ။ အာမန္တာ။ ကမ္မဟေတု သောတာပန္နော သောတာပတ္တိဖလာ ပရိဟာယတီတိ။ န ဟေဝံ ဝတ္တဗ္ဗေ။ပေ။ ကမ္မဟေတု အရဟာ အရဟတ္တာ ပရိဟာယတီတိ။ အာမန္တာ။ ကမ္မဟေတု သကဒာဂါမီ။ပေ။ အနာဂါမီ အနာဂါမိဖလာ ပရိဟာယတီတိ။ န ဟေဝံ ဝတ္တဗ္ဗေ။ပေ။>
      text <ကမ္မဟေတု သောတာပန္နော သောတာပတ္တိဖလာ န ပရိဟာယတီတိ။ အာမန္တာ။ ကမ္မဟေတု အရဟာ အရဟတ္တာ န ပရိဟာယတီတိ။ န ဟေဝံ ဝတ္တဗ္ဗေ။ပေ။ ကမ္မဟေတု သကဒာဂါမီ။ပေ။ အနာဂါမီ အနာဂါမိဖလာ န ပရိဟာယတီတိ။ အာမန္တာ။ ကမ္မဟေတု အရဟာ အရဟတ္တာ န ပရိဟာယတီတိ။ န ဟေဝံ ဝတ္တဗ္ဗေ။ပေ။>
      text <ကမ္မဟေတု အရဟာ အရဟတ္တာ ပရိဟာယတီတိ။ အာမန္တာ။ ပါဏာတိပါတကမ္မဿ ဟေတူတိ။ န ဟေဝံ ဝတ္တဗ္ဗေ။ပေ။ အဒိန္နာဒာနကမ္မဿ ဟေတု။ပေ။ ကာမေသုမိစ္ဆာစာရကမ္မဿ ဟေတု။ မုသာဝါဒကမ္မဿ ဟေတု။ ပိသုဏဝါစာကမ္မဿ ဟေတု။ ဖရုသဝါစာကမ္မဿ ဟေတု။ သမ္ဖပ္ပလာပကမ္မဿ ဟေတု။ မာတုဃာတကမ္မဿ ဟေတု။ ပိတုဃာတကမ္မဿ ဟေတု။ အရဟန္တဃာတကမ္မဿ ဟေတု။ ရုဟိရုပ္ပါဒကမ္မဿ ဟေတု။ပေ။ သင်္ဃဘေဒကမ္မဿ ဟေတူတိ။ န ဟေဝံ ဝတ္တဗ္ဗေ။ပေ။>
      text <ကတမဿ ကမ္မဿ ဟေတူတိ။ ဟန္ဒ ဟိ အရဟန္တာနံ အဗ္ဘာစိက္ခတီတိ။ အရဟန္တာနံ အဗ္ဘာစိက္ခနကမ္မဿ ဟေတု အရဟာ အရဟတ္တာ ပရိဟာယတီတိ။ အာမန္တာ။ ယေ ကေစိ အရဟန္တာနံ အဗ္ဘာစိက္ခန္တိ၊ သဗ္ဗေ တေ အရဟတ္တံ သစ္ဆိကရောန္တီတိ။ န ဟေဝံ ဝတ္တဗ္ဗေ။ပေ။>
      stand <ကမ္မဟေတုကထာ နိဋ္ဌိတာ။>
      stand <အဋ္ဌမဝဂ္ဂေါ။>
      text <တဿုဒ္ဒာနံ>
      text <ဆ ဂတိယော၊ အန္တရာဘဝေါ၊ ပဉ္စေဝ ကာမဂုဏာ ကာမဓာတု၊ ပဉ္စေဝ အာယတနာ ကာမာ၊ ရူပိနော ဓမ္မာ ရူပဓာတု၊ အရူပိနော ဓမ္မာ အရူပဓာတု၊ သဠာယတနိကော အတ္တဘာဝေါ ရူပဓာတုယာ၊ အတ္ထိ ရူပံ အရူပေသု၊ ရူပံ ကမ္မံ၊ ရူပံ ဇီဝိတံ၊ ကမ္မဟေတုကာ ပရိဟာယတီတိ။>
