
text <جب تلک چرب نہ جوں شمع زباں کیجئے گا>
  block
    text <جب تلک چرب نہ جوں شمع زباں کیجئے گا>
    text <سرگزشت اپنی کا کیا خاک بیاں کیجئے گا>
  block
    text <برق ساں ہنس کے جو وا آپ دہاں کیجئے گا>
    text <معنی مخزن اسرار عیاں کیجئے گا>
  block
    text <دل کو جب مائل چشمان بتاں کیجئے گا>
    text <طرفۃ العین میں سیر دو جہاں کیجئے گا>
  block
    text <دل صد پارہ مرا شیشۂ بشکستہ ہے>
    text <اس کو پامال ذرا دیکھ کے ہاں کیجئے گا>
  block
    text <دل پر آبلہ لایا ہوں دکھانے تم کو>
    text <بند اے شیشہ گرو اپنی دکاں کیجئے گا>
  block
    text <کیوں لگاتے ہو مرے سینۂ صد چاک کو ہاتھ>
    text <چشم سوزن سے نظر بخیہ گراں کیجئے گا>
  block
    text <تم کو اپنا دل پر داغ دکھاتے جو کبھی>
    text <سیر گلشن نہ پھر اے لالہ رخاں کیجئے گا>
  block
    text <ہاتھ سے محتسب دہر کے اک دن برپا>
    text <سر پہ شیشے کے خرابی نہ یہاں کیجئے گا>
  block
    text <آبرو مد نظر ہم کو ہے تیری یاں تک>
    text <اشک کو روکیے گا ضبط فغاں کیجئے گا>
  block
    text <کیونکہ نرگس تری آنکھوں سے کرے ہم چشمی>
    text <جب تک اس کا نہ علاج یرقاں کیجئے گا>
  block
    text <روکشی دیکھ نہ کر گوشہ نشینوں سے فلک>
    text <ہر طرح سے تری خاطر پئے شاں کیجئے گا>
  block
    text <ناوک آہ لگائیں گے پیاپے تجھ پر>
    text <قد خم گشتہ کو جب اپنے کماں کیجئے گا>
  block
    text <ابر نیساں کی بھی جھڑ جائے گی پل میں شیخی>
    text <دیدۂ تر کو اگر اشک فشاں کیجئے گا>
  block
    text <دل میں کچھ یہ نہ سمجھنا کہ ہمارا ہے دور>
    text <جامہ داری میں شک اے بادہ کشاں کیجئے گا>
  block
    text <دل میں رکھتے ہو خیال اس کی کمر کا جو نصیرؔ>
    text <لا مکاں میں کہیں کیا جا کے مکاں کیجئے گا>
