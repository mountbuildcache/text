
text <ادھر ابر لے چشم نم کو چلا>
  block
    text <ادھر ابر لے چشم نم کو چلا>
    text <ادھر ساقیا میں بھی یم کو چلا>
  block
    text <مبارک ہو کعبہ تمہیں شیخ جی>
    text <یہ بندہ تو بیت الصنم کو چلا>
  block
    text <سر رہ گزر آہ اے بے نشاں>
    text <کدھر چھوڑ نقش قدم کو چلا>
  block
    text <جواہر کا ٹکڑا ہے یہ لخت دل>
    text <تو اے اشک لے اس رقم کو چلا>
  block
    text <ترا مائل حسن اے سرو قد>
    text <سنا ہے کہ ملک عدم کو چلا>
  block
    text <حباب لب جو کی مانند آہ>
    text <خبر جلد لے کوئی دم کو چلا>
  block
    text <ترے عشق میں ساتھ اپنے نصیرؔ>
    text <لیے حسرت و درد و غم کو چلا>
