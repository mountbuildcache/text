
text <نہ کیوں کہ اشک مسلسل ہو رہنما دل کا>
  block
    text <نہ کیوں کہ اشک مسلسل ہو رہنما دل کا>
    text <طریق عشق میں جاری ہے سلسلہ دل کا>
  block
    text <دکھا کے دست حنائی نہ خوں بہا دل کا>
    text <کہ اور رنگ سے لوں گا میں خوں بہا دل کا>
  block
    text <میں طفل اشک کو مژگاں پہ دیکھ حیراں ہوں>
    text <کہ نور دیدہ ہے یا ہے بالکا دل کا>
  block
    text <تو آئنے پہ نہ اپنے کر اے سکندر ناز>
    text <کہ ہم بھی رکھتے ہیں جام جہاں نما دل کا>
  block
    text <بہشت پہنچے ہے زاہد کب اس کی وسعت کو>
    text <عجب روش کا ہے یہ باغ دل کشا دل کا>
  block
    text <بجا ہوں سر بہ گریباں کہ اس کے دامن تک>
    text <نہ پہنچا آہ کبھی دست نارسا دل کا>
  block
    text <ترے خدنگ مژہ سے ہے یک قلم مجروح>
    text <نہ پوچھ اے بت بدکیشں ماجرا دل کا>
  block
    text <لگائی کس بت مے نوش نے ہے تاک اس پر>
    text <سبو بہ دوش ہے ساقی جو آبلہ دل کا>
  block
    text <ہزار بین کہیں کیوں نہ اہل بینائی>
    text <کہ صاف بو قلموں ہے یہ آئنا دل کا>
  block
    text <بہار تجھ کو دکھائیں گے ہم بھی اے گل رو>
    text <کسی روش سے جو غنچہ کبھی کھلا دل کا>
  block
    text <ظہور جلوۂ معبود ہے بہر صورت>
    text <رکھا ہے نام بجا خانۂ خدا دل کا>
  block
    text <رواق چشم میں مت رہ کہ ہے مکان نزول>
    text <ترے تو واسطے یہ قصر ہے بنا دل کا>
  block
    text <قرار و طاقت و صبر و خرد ہوئے سب گم>
    text <تمہاری زلف میں ابتر ہے حال کیا دل کا>
  block
    text <کہیں گے ہم یہ سراسر جو کوئی پوچھے گا>
    text <سواد ہند میں لوٹا ہے قافلہ دل کا>
  block
    text <نہ کیونکہ آہ سے خاطر نشاں ہو اب میری>
    text <کہ تیر یہ نہیں کرتا کبھی خطا دل کا>
  block
    text <ہمارے داغ سے بھونرے کو کیا بھلا نسبت>
    text <کہ وہ رفیق ہے گل کا یہ آشنا دل کا>
  block
    text <لگا نہ دل کو تو اپنے کسی سے دیکھ نصیرؔ>
    text <برا نہ مان کہ اس میں نہیں بھلا دل کا>
