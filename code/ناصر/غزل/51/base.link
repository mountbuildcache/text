
text <خال مشاطہ بنا کاجل کا چشم یار پر>
  block
    text <خال مشاطہ بنا کاجل کا چشم یار پر>
    text <زاغ کو بہر تصدق رکھ سر بیمار پر>
  block
    text <مجھ کو رحم آتا ہے دست نازک دل دار پر>
    text <میں ہی رکھ دوں گا گلا اے ہمدمو تلوار پر>
  block
    text <بے سویدا ہاتھ دل مت ڈال زلف یار پر>
    text <ماش پہلے پڑھ کے منتر پھینک روئے یار پر>
  block
    text <گر حفاظت رخ کی ہے منظور تو مٹوا نہ خط>
    text <باغباں رکھتا ہے کانٹے باغ کی دیوار پر>
  block
    text <کون کہتا ہے کہ سبزہ آگ پر اگتا نہیں>
    text <خط ہے پیدا یار کے دیکھو رخ گلنار پر>
  block
    text <دیکھ مژگاں پر مری طغیانی سیل سرشک>
    text <نوح کا طوفاں نہ دیکھا ہووے جس نے خار پر>
  block
    text <جس کو دیکھا ہی نہیں اس کے وطن میں قدر خاک>
    text <باغ سے ہو کر جدا پہنچے ہے گل دستار پر>
  block
    text <حق اگر پوچھو تو اعجاز سر منصور تھا>
    text <ورنہ لگنا تھا تعجب پھل کا نخل دار پر>
