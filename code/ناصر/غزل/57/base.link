
text <حرم کو شیخ مت جا ہے بت دل خواہ صورت میں>
  block
    text <حرم کو شیخ مت جا ہے بت دل خواہ صورت میں>
    text <اگر ہے مرد معنی دیکھ لے اللہ صورت میں>
  block
    text <نظر کر اس کی ٹک نیرنگیوں پر چشم حیرت سے>
    text <کہیں گل ہے کہیں کانٹا کہیں ہے کاہ صورت میں>
  block
    text <صنم کی سطر ابرو کاتب قدرت نے لکھی ہے>
    text <کلید علم معنی ہے یہ بسم اللہ صورت میں>
  block
    text <سبو و جام پر کم ظرف کرتے ہیں نظر ورنہ>
    text <بنے ہیں ایک مٹی کے گدا و شاہ صورت میں>
  block
    text <مرا وہ طفل ابجد خواں پڑھے کیوں کر نہ اب ہجے>
    text <بغیر اس قاعدے کے ہو سکے کب راہ صورت میں>
  block
    text <جدا دیوار سے کب طاق ہے کوئی بتاؤ تو>
    text <دکھائی دے ہے پر احوال کو دو اک ماہ صورت میں>
  block
    text <کر اپنے دل کو صیقل اے سکندر تا ہو یہ روشن>
    text <صفا سے آئنے کے کب خلل ہے آہ صورت میں>
  block
    text <گیا ہوگا طرف کعبہ کی جو محرم نہیں اس سے>
    text <کہ حاجی اس کے آمد رفت کی ہے راہ صورت میں>
  block
    text <نصیرؔ اس کی ذقن میں بند ہے وہ یوسف کنعاں>
    text <نکلتی ہے عزیزو دیکھ لو کیا چاہ صورت میں>
