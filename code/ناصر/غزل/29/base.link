
text <اس دل کو ہمکنار کیا ہم نے کیا کیا>
  block
    text <اس دل کو ہمکنار کیا ہم نے کیا کیا>
    text <دشمن کو دوست دار کیا ہم نے کیا کیا>
  block
    text <رہتا یہی ہے دل میں شش و پنج یار سے>
    text <آئینہ کیوں دو چار کیا ہم نے کیا کیا>
  block
    text <مٹھی بھرم کی غنچہ صفت اس چمن میں کھول>
    text <اسرار آشکار کیا ہم نے کیا کیا>
  block
    text <در پردہ دوستی ہوئی ہم اپنے حق میں آہ>
    text <مطرب پسر کو یار کیا ہم نے کیا کیا>
  block
    text <اسلام بھی بہ جبر تھا اے شیخ و برہمن>
    text <کیوں جبر اختیار کیا ہم نے کیا کیا>
  block
    text <تسبیح تو پڑی تھی گلے ایک دوسری>
    text <زنار کو بھی ہار کیا ہم نے کیا کیا>
  block
    text <دل کو دکھا کے چین جبین پری وشاں>
    text <جوں برق بے قرار کیا ہم نے کیا کیا>
  block
    text <کہنے لگا وہ قبر پہ عاشق کی کیوں گزر>
    text <سہواً سر مزار کیا ہم نے کیا کیا>
  block
    text <ہیہات آشنا تھے جو موج بلا کے پیچ>
    text <ان کا نہ انتظار کیا ہم نے کیا کیا>
  block
    text <بحر جہاں سے دیدہ و دانستہ جوں حباب>
    text <با چشم تر گزار کیا ہم نے کیا کیا>
  block
    text <دشت جنوں سے توڑ کے رشتے کو جیب کے>
    text <داماں بھی تار کیا ہم نے کیا کیا>
  block
    text <اس سرو قد کے عشق میں یہ پھل ملا نصیرؔ>
    text <ہر صد آہ وار کیا ہم نے کیا کیا>
