
text <میں نے بٹھلا کے جو پاس اس کو کھلایا بیڑا>
  block
    text <میں نے بٹھلا کے جو پاس اس کو کھلایا بیڑا>
    text <قتل پر میرے رقیبوں نے اٹھایا بیڑا>
  block
    text <مشتعل تا بہ فلک آتش پر دود ہوئی>
    text <مل کے جس وقت مسی تم نے چبایا بیڑا>
  block
    text <سرخ رو ہو کے یہ کس منہ سے تو اب بولے ہے>
    text <میں نے کس روز ترے ہاتھ سے پایا بیڑا>
  block
    text <میری اور آپ کی مجلس میں بگڑ جائے گی>
    text <تم نے دینے کو کسی کے جو بنایا بیڑا>
  block
    text <سبز بختی کہوں کیا اپنی کہ وہ جان گیا>
    text <پڑھ کے افسوں میں کھلانے کو جو لایا بیڑا>
  block
    text <لال کر دوں گا ابھی بزم میں منہ کتنوں کے>
    text <ہاتھ سے تو نے کسی کو جو کھلایا بیڑا>
  block
    text <اے نصیرؔ اس کے گلے کا ہوں نہ میں کیوں کر ہار>
    text <آج گل رو نے مجھے دیکھ چبایا بیڑا>
