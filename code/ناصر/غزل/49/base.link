
text <زلف چھٹتی ترے رخ پر تو دل اپنا پھرتا>
  block
    text <زلف چھٹتی ترے رخ پر تو دل اپنا پھرتا>
    text <گھر کو بے شام نہیں صبح کا بھولا پھرتا>
  block
    text <دیکھنے کو جو مرا تو نہ تماشا پھرتا>
    text <تو میں جوں شعلۂ جوالہ نہ چلتا پھرتا>
  block
    text <کب جفاؤں سے تری دل ہے ہمارا پھرتا>
    text <شک اگر تجھ کو ہے ظالم تو دوبارہ پھرتا>
  block
    text <بخت برگشتۂ مجنوں ابھی سیدھے ہو جائیں>
    text <دشت میں آئے اگر ناقۂ لیلیٰ پھرتا>
  block
    text <گردش چرخ سے سر کیوں نہ مہ و خور کا پھرے>
    text <کہ شب و روز یہ رہتا ہے ہنڈولا پھرتا>
  block
    text <جنس دل کا تری اس زلف سے پھرنا معلوم>
    text <ہو کے خط کش جو بکے وہ نہیں سودا پھرتا>
  block
    text <خال رخسار بتاں کا نہیں بھرتا یہ خیال>
    text <کشور دل میں ہمارے ہے کنھیا پھرتا>
  block
    text <دل کی قسمت میں ازل سے تھی لکھی تشنہ لبی>
    text <کیوں نہ اس چاہ ذقن سے یہ پیاسا پھرتا>
  block
    text <شرم سے دامن ساحل میں چھپی ہے ہر موج>
    text <تو جو اٹھکھیلیوں سے ہے لب دریا پھرتا>
    text <درد دل عشق کی چوسر میں نہ کٹتی ہرگز>
    text <گر کبھی جیت کا اپنی کوئی پاسا پھرتا>
  block
    text <آج پیری میں بھی اپنے نہ پھرے بخت سیاہ>
    text <کہ درختوں کا بھی دن ڈھلتے ہی سایا پھرتا>
  block
    text <ٹوٹ جاتی جو کبھی آس ترے ملنے کی>
    text <تو نہ لٹو کی طرح دل یہ ہمارا پھرتا>
  block
    text <باعث جنبش انساں ہے تو اے تار نفس>
    text <ورنہ یہ بیٹھ کے اٹھتا نہ یہ چلتا پھرتا>
  block
    text <سیر صحرائے جنوں خیز کا ارماں نہ رہا>
    text <تیرے ہاتھوں سے میں کیا آبلۂ پا پھرتا>
  block
    text <تو نے ہر کام پہ کی چشم نمائی ورنہ>
    text <میں بگولے کی طرح خاک اڑاتا پھرتا>
  block
    text <اپنے گریے کی دکھاتا میں تجھے طغیانی>
    text <گر شب وصل مرے پاس نہ تو آ پھرتا>
  block
    text <انجم چرخ بھی بن جاتے ہیں مانند حباب>
    text <ماہ کا صورت گرداب ہے بالا پھرتا>
  block
    text <لکھ نصیرؔ ایک غزل اور بدل کر کے ردیف>
    text <توسن خامہ ہے اب دیکھ تو کیسا پھرتا>
