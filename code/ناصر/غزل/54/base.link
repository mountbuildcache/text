
text <ہم پھڑک کر توڑتے ساری قفس کی تیلیاں>
  block
    text <ہم پھڑک کر توڑتے ساری قفس کی تیلیاں>
    text <پر نہیں اے ہم صفیرو اپنے بس کی تیلیاں>
  block
    text <بہر ایواں اور بنوا چلمن اے پردہ نشیں>
    text <ہو گئی بد رنگ ہیں اگلے برس کی تیلیاں>
  block
    text <خاک میں نا جنس رہتے ہیں نہ اہل امتیاز>
    text <اے فلک بنتی نہیں جاروب خس کی تیلیاں>
  block
    text <عین فصل گل میں ہی صیاد بے پروا نے آہ>
    text <دس کے پر کترے تو کیں آنکھوں میں دس کی تیلیاں>
  block
    text <حرص دنیا چاہتی ہے یہ کہ سیم و زر کی ہوں>
    text <یہ چراغ خانۂ اہل ہوس کی تیلیاں>
  block
    text <امتیاز نیک و بد خود ہو نہ جس کو اے نصیرؔ>
    text <اس کے نزدیک ایک ہیں خاشاک و خس کی تیلیاں>
