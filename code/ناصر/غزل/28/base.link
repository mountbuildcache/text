
text <خدا کے واسطے چہرے سے ٹک نقاب اٹھا>
  block
    text <خدا کے واسطے چہرے سے ٹک نقاب اٹھا>
    text <یہ درمیان سے اب پردۂ حجاب اٹھا>
  block
    text <یہ کون بادہ پرستی ہے اے بت بد مست>
    text <اٹھا جو بزم سے تیری سو ہو کباب اٹھا>
  block
    text <مطالعے سے ترے بیت ابروؤں کے شوخ>
    text <رکھی ہے شیخ نے اب طاق پر کتاب اٹھا>
  block
    text <بسان نقش قدم جس نے پا تراب کیا>
    text <وہ راہ عشق میں مٹ کر غرض شتاب اٹھا>
  block
    text <بہ چشم تر ہی کوئی دم تو بیٹھ ورنہ عبث>
    text <تو ایک دم کے لیے بحر سے حباب اٹھا>
  block
    text <پیا ہے شیشۂ گردوں سے جس نے اک جرعہ>
    text <مثال جام وہ با دیدۂ پر آب اٹھا>
  block
    text <نصیرؔ شور نہ کر فتنہ ہووے گا برپا>
    text <خدا نخواستہ اب گر وہ مست خواب اٹھا>
