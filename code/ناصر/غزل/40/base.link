
text <اٹھتی گھٹا ہے کس طرح بولے وہ زلف اٹھا کہ یوں>
  block
    text <اٹھتی گھٹا ہے کس طرح بولے وہ زلف اٹھا کہ یوں>
    text <برق چمکتی کیونکہ ہے ہنس کے یہ پھر کہا کہ یوں>
  block
    text <چوری سے اس کے پاؤں تک پہنچی تھی شب کو کس طرح>
    text <آ کہیں ہاتھ مت بندھا کہہ دے اب اے حنا کہ یوں>
  block
    text <دن کو فلک پہ کہکشاں نکلے ہے کیونکہ غیر شب>
    text <چین جبیں دکھا مجھے اس نے دیا بتا کہ یوں>
  block
    text <جیسے کہا کہ عاشقاں رہتے ہیں کیونکہ چاک جیب>
    text <اس کو گل چمن دکھا کہہ کے چلی صبا کہ یوں>
  block
    text <ہو گئے بر سر خلش لے کے سناں جو خار دشت>
    text <کر نے کلام تب لگا قیس برہنہ پا کہ یوں>
  block
    text <پوچھے ہے وہ کہ کس طرح شیشہ و جام کا ہے ساتھ>
    text <کہہ دے ملا کے چشم سے چشم کو ساقیا کہ یوں>
  block
    text <کرتے سفر ہیں کس طرح بحر جہاں سے اے حباب>
    text <خیمے کو اپنے لاد کر کر دے یہ عقدہ وا کہ یوں>
