
text <دل میں ہے کیا جانئے کس کا خیال نقش پا>
  block
    text <دل میں ہے کیا جانئے کس کا خیال نقش پا>
    text <لگ گئیں آنکھیں زمیں سے جو مثال نقش پا>
  block
    text <طاقت اٹھنے کی نہیں ہے تن میں ضعف عشق سے>
    text <حال اپنا ان دنوں ہے حسب حال نقش پا>
  block
    text <صفحۂ صحرا میں ہے خار مغیلاں جوں الف>
    text <خوب اے مجنوں تری آئی ہے فال نقش پا>
  block
    text <یک قلم اے گل بدن رشک گل قالیں ہے دیکھ>
    text <فرش خاکستر ہے تیرا یہ نہال نقش پا>
  block
    text <در فشانی سے تری رہتا ہے ہم چشم صدف>
    text <تھا یہی اے چشم تر تجھ سے سوال نقش پا>
  block
    text <ٹکٹکی یاں تک بندھی ہے گی کہ خال مردمک>
    text <بن گیا اس شوخ کا ہر وجہ خال نقش پا>
  block
    text <سوجھتا ہے ہاتھ سے اس ناتوانی کے نصیرؔ>
    text <رفتہ رفتہ ہوں گے اک دن پائمال نقش پا>
