
text <شب جو رخ پر خال سے وہ برقعہ کو اتارے سوتے ہیں>
  block
    text <شب جو رخ پر خال سے وہ برقعہ کو اتارے سوتے ہیں>
    text <چشم قمر لگتی ہی نہیں کیا بلکہ نہ تارے سوتے ہیں>
  block
    text <بند کیے آنکھیں وہ اپنی نشے کے مارے سوتے ہیں>
    text <وقت یہی ہے گھات کا اے دل دیکھ چکارے سوتے ہیں>
  block
    text <ہجر میں تیرے شمس و قمر کی آنکھ لگے کیا لیل و نہار>
    text <چرخ کے کب گہوارے میں یہ عشق کے مارے سوتے ہیں>
  block
    text <آیا تھا وہ ماہ جبیں اقرار پہ آدھی رات کو آہ>
    text <یارو کیوں کر جاگتے رہیے بخت ہمارے سوتے ہیں>
  block
    text <فرصت پا کر ہاتھ لگایا پاؤں کو ان کے جب میں نے>
    text <کہنے لگے چل دور سرک مت ہاتھ لگا رے سوتے ہیں>
  block
    text <بستر گل کی بالش پر کی ان کو نہیں کچھ حاجت ہے>
    text <سر کو ترے زانو پر رکھ جو شب کو پیارے سوتے ہیں>
  block
    text <کیا جانے اس خواب عدم میں لذت ہے جو اہل قبور>
    text <اپنے اپنے گھر میں ہاں یوں پاؤں پسارے سوتے ہیں>
  block
    text <اک مدت میں پھرتے پھرتے منہ سے سنی درباں کے یہ بات>
    text <شکر خدا کا اپنے وہ گھر میں آج تو پیارے سوتے ہیں>
  block
    text <چوری سے ہم شب کو پہنچے پاؤں تلک جوں دزد حنا>
    text <لیکن چوکیدار کئی نزدیک تمہارے سوتے ہیں>
  block
    text <اس کے قریب چشم کہاں ہے خال دلا ٹک غور سے دیکھ>
    text <کیفیت سے مست پڑے دریا کے کنارے سوتے ہیں>
  block
    text <وہ تو کبھی بیداری میں جز خواب نہیں ملتے یارو>
    text <کوئی ہمیں ہرگز نہ اٹھانا ہجر کے مارے سوتے ہیں>
  block
    text <مانگ میں تیری کیوں نہ کریں عشاق کے دل آرام بھلا>
    text <ہیں یہ مسافر رستے میں منزل کے مارے سوتے ہیں>
  block
    text <چشم ملاقات ان سے رکھیے تو ہی بتا کس وجہ نصیرؔ>
    text <غیر کی جانب ابرو سے وہ کر کے اشارے سوتے ہیں>
