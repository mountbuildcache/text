
text <ترے دانت سارے سفید ہیں پئے زیب پان سے مل کر آ>
  block
    text <ترے دانت سارے سفید ہیں پئے زیب پان سے مل کر آ>
    text <نہیں دیکھے آج تک ابر میں مجھے اب دکھانے کو اختر آ>
  block
    text <شب وعدہ تو اگر آئے ہے تو درنگ کیا ہے مرے گھر آ>
    text <کہ یہ آنکھیں لگ رہی در سے ہیں شب رشک مہ بخدا در آ>
  block
    text <مرے سر پہ ہر گھڑی فاختہ کرے کام کیونکہ نہ ارے کا>
    text <قد دل ربا کے حضور تو نہ چمن میں بن کے صنوبر آ>
  block
    text <مرے تن سے سر کو جدا کر اب نہیں خوں بہا کی مجھے طلب>
    text <کہ یہ تن یہ بار گراں ہے بس کہیں تیغ لے کے ستم گر آ>
  block
    text <یہ مکاں ہیں دونوں ترے لیے نہیں غیر کا ہے یہاں گزر>
    text <جو تو چشم میں نہیں آئے ہے مرے دل میں یار سخنور آ>
  block
    text <تری راہ دیکھوں میں تا کجا کہوں کس سے یہ کہ خبر ہی لا>
    text <مرا اس سے لے کے جواب خط کہیں جلد اڑ کے کبوتر آ>
  block
    text <بجز ابر دے بت بادہ کش نہیں دل کے واسطے جائے خوش>
    text <کہ یہ شیشہ اور وہ طاق ہے تو نصیرؔ جا کے اسے دھر آ>
