
text <تو ضد سے شب وصل نہ آیا تو ہوا کیا>
  block
    text <تو ضد سے شب وصل نہ آیا تو ہوا کیا>
    text <ہم مر نہ گئے دل کو کڑھایا تو ہوا کیا>
  block
    text <تصویر نہالی سے ہم آغوش رہے ہم>
    text <گر آ کے نہ ساتھ اپنے سلایا تو ہوا کیا>
  block
    text <دیکھا ہی کیے تیرے تصور میں قمر کو>
    text <گر تا سحر اے یار جگایا تو ہوا کیا>
  block
    text <پھولوں کی رہی سیج جو خالی تو بلا سے>
    text <انگاروں پہ گر ہم کو لٹایا تو ہوا کیا>
  block
    text <منہ لال ہوا غنچہ صفت خون جگر سے>
    text <ہاتھوں سے ترے پان نہ کھایا تو ہوا کیا>
  block
    text <بہتر یہ ہوا نامہ و پیغام سے چھوٹے>
    text <گر آپ نہ آیا نہ بلایا تو ہوا کیا>
  block
    text <دشمن کا اڑانے کو دھواں یہ بھی بہت ہیں>
    text <غیروں کے سکھانے سے جلایا تو ہوا کیا>
  block
    text <مر جانے سے تو ہم رہے جوں پنجۂ مرجاں>
    text <ہاتھ اپنا جو مہندی سے بندھایا تو ہوا کیا>
  block
    text <تو آپ ہی دیکھ انگلیوں کی فندقیں اودی>
    text <جامن کے جو پودوں کو لگایا تو ہوا کیا>
  block
    text <دیکھا ہے بہت بھان متی کا یہ تماشا>
    text <سرسوں کو ہتھیلی پہ جمایا تو ہوا کیا>
  block
    text <ہم سرو چمن دل کی ہر اک آہ کو سمجھے>
    text <اپنا قد موزوں نہ دکھایا تو ہوا کیا>
  block
    text <ہم نے بھی محبت کو تری طاق پہ رکھا>
    text <ابرو جو سوئے غیر ہلایا تو ہوا کیا>
  block
    text <یہ یاد رہے ہم بھی نہیں یاد کریں گے>
    text <گر تو نے ہمیں دل سے بھلایا تو ہوا کیا>
  block
    text <مینا بہ بغل آبلۂ دل سے رہے ہم>
    text <جام مے گل گوں نہ پلایا تو ہوا کیا>
  block
    text <دم اور ہی اک دوستی کا یار بھریں گے>
    text <منہ جوں نئے قلیاں نہ لگایا تو ہوا کیا>
  block
    text <مت کہہ کہ تصور میں خط سبز کے میرے>
    text <گر شاہؔ نصیرؔ اشک بہایا تو ہوا کیا>
  block
    text <ہے دلنے کو چھاتی پہ تری مونگ خط سبز>
    text <گر زہر غم ہجر کھلایا تو ہوا کیا>
