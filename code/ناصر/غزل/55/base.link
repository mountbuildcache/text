
text <جدا نہیں ہے ہر اک موج دیکھ آب کے بیچ>
  block
    text <جدا نہیں ہے ہر اک موج دیکھ آب کے بیچ>
    text <حباب بحر میں ہے بحر ہے حباب کے بیچ>
  block
    text <لگا ہے جس سے مرے دل میں عشق کا کانٹا>
    text <ہوں مثل ماہیٔ بے تاب پیچ و تاب کے بیچ>
  block
    text <کسو کے دل کی عمارت کا فکر کر منعم>
    text <بنا نہ گھر کو تو اس خانۂ خراب کے بیچ>
  block
    text <ہر ایک چلنے کو یاں مستعد ہے شاہ سوار>
    text <زمیں پہ پاؤں ہے اک دوسرا رکاب کے بیچ>
  block
    text <برنگ شمع چھپے حسن جلوہ گر کیوں کر>
    text <ہزار اس کو رکھیں برقع و نقاب کے بیچ>
  block
    text <نصیرؔ آنکھوں میں اپنی لگے ہے یوں دو جہاں>
    text <خیال دیکھتے ہی جیسے شب کو خواب کے بیچ>
