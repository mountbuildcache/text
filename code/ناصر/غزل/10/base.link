
text <طلب میں بوسے کی کیا ہے حجت سوال دیگر جواب دیگر>
  block
    text <طلب میں بوسے کی کیا ہے حجت سوال دیگر جواب دیگر>
    text <سمجھ کے کہہ بات بے مروت سوال دیگر جواب دیگر>
  block
    text <کلام تجھ سے ہے اور اپنا سخن کو ہم تیرے کیونکہ جانیں>
    text <ذرا یہ کھلتی نہیں حقیقت سوال دیگر جواب دیگر>
  block
    text <میں اپنے مطلب کی کہہ رہا ہوں وہ آئنہ رو اک عیب میں ہے>
    text <بھلا ہو ملنے کی خاک صورت سوال دیگر جواب دیگر>
  block
    text <اگر کہوں میں سنوارو زلفیں تو وہ بگڑتے ہیں دے کے گالی>
    text <عجب نصیبوں کی کچھ ہے شامت سوال دیگر جواب دیگر>
  block
    text <مرا تو پیغام وصل کا ہے تمہاری تقریر ہجر کی ہے>
    text <بتاں ہے یہ بھی خدا کی قدرت سوال دیگر جواب دیگر>
  block
    text <کہا جو میں نے کہ دو مرا دل تو بولے ہنس کر کدھر ہے دلی>
    text <کہوں تو کیا اور ان کو رحمت سوال دیگر جواب دیگر>
