
text <ترے ہے زلف و رخ کی دید صبح و شام عاشق کا>
  block
    text <ترے ہے زلف و رخ کی دید صبح و شام عاشق کا>
    text <یہی ہے کفر عاشق کا یہی اسلام عاشق کا>
  block
    text <پیا پے قدح لبریز دے اے ساقی مستاں>
    text <تہی تجھ دور میں افسوس رہوے جام عاشق کا>
  block
    text <ہر اک یاں منزل مقصود کو پہنچے ہے تجھ سے ہی>
    text <مگر اک خلق میں فرقہ ہے سو ناکام عاشق کا>
  block
    text <کبھی معشوق کو مرتے نہ دیکھا در پہ عاشق کے>
    text <یہی باقی ہے سر معشوق کے الزام عاشق کا>
  block
    text <ہوا ہے خط نصیرؔ آغاز اس مہ رو کے چہرے پر>
    text <دو چند اب یہ نظر آتا ہے کچھ انجام عاشق کا>
