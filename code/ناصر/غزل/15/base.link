
text <نکہت گل ہیں یا صبا ہیں ہم>
  block
    text <نکہت گل ہیں یا صبا ہیں ہم>
    text <نہیں معلوم کچھ کہ کیا ہیں ہم>
  block
    text <روشناسی ہے ہم کو آئینہ ساں>
    text <ایک عالم سے آشنا ہیں ہم>
  block
    text <خاکساری سے بزم عالم میں>
    text <صفحۂ نقش بوریا ہیں ہم>
  block
    text <ہے ہمیں سے وہ شاہد معنی>
    text <حرف مطلب کے مدعا ہیں ہم>
  block
    text <جام مے ساقیا شتابی دے>
    text <کون کہتا ہے پارسا ہیں ہم>
  block
    text <شمع ساں ہے دراز رشتۂ عمر>
    text <کہ فنا ہونے سے بقا ہیں ہم>
  block
    text <تیرے کوچہ تلک کی طاقت ہے>
    text <نہیں اتنے شکستہ پا ہیں ہم>
  block
    text <بانگ سنکھ اور نالۂ ناقوس>
    text <کہے ہمدم جو کم نما ہیں ہم>
  block
    text <چشم کیا کیجے وا برنگ حباب>
    text <طرفۃ العین میں ہوا ہیں ہم>
  block
    text <نرگسی چشم تھا وہ کافر آہ>
    text <جس کے بیمار و مبتلا ہیں ہم>
  block
    text <نازنینان دہر کے ہر دم>
    text <کشتۂ غمزہ و ادا ہیں ہم>
  block
    text <اے وفا تو کدھر ہے ہو دم ساز>
    text <کشتۂ خنجر جفا ہیں ہم>
  block
    text <چشم بد دور کیا غزل ہے نصیرؔ>
    text <خوب اس فن میں مرحبا ہیں ہم>
