
text <مل بیٹھنے یہ دے ہے فلک ایک دم کہاں>
  block
    text <مل بیٹھنے یہ دے ہے فلک ایک دم کہاں>
    text <کیا جانے تم کہاں ہو کوئی دم کو ہم کہاں>
  block
    text <کوچے سے تیرے اٹھ کے بھلا جائیں ہم کہاں>
    text <جز نقش پا ہے رہبر ملک عدم کہاں>
  block
    text <دامن کشاں پھرے ہے مری خاک سے ہنوز>
    text <رکھتا ہے آہ وہ سر مرقد قدم کہاں>
  block
    text <اس کے صف مژہ سے لڑاوے نشان آہ>
    text <اے فوج اشک جائے ہے لے کر علم کہاں>
  block
    text <میرا ہی لخت دل ہے کہ ہمراہ اشک ہے>
    text <ورنہ رہے ہے آب سے آتش بہم کہاں>
  block
    text <سب سے جدا ترے خط ریحاں کی شان ہے>
    text <اس خط کو لکھ سکے ہے زمرد رقم کہاں>
  block
    text <منہ دیکھوں جو کرے ید قدرت سے ہم سری>
    text <ایسی صفائی ہاتھ کی اور یہ قلم کہاں>
  block
    text <کیوں کر نہ سقف چرخ کہن تھم رہے نصیرؔ>
    text <میرے ستون آہ چھٹ اس میں ہے تھم کہاں>
