
text <نہ دکھائیو ہجر کا درد و الم تجھے دیتا ہوں چرخ خدا کی قسم>
  block
    text <نہ دکھائیو ہجر کا درد و الم تجھے دیتا ہوں چرخ خدا کی قسم>
    text <مرے یار کو مجھ سے نہ کیجو جدا تجھے سرور ہر دوسرا کی قسم>
  block
    text <وہ صنم کئی دن سے ہے مجھ سے خفا نہیں آتا ادھر کو خدا کی قسم>
    text <دل مشفق من اسے کھینچ تو لا تجھے جذبۂ کاہ ربا کی قسم>
  block
    text <یہی چاہے ہے جی کہ گلے سے لگو ذرا میرے دہن سے دہن تو ملو>
    text <نہیں غرفے سے آن کے جھانک تو لو تمہیں اپنی ہے شرم و حیا کی قسم>
  block
    text <کبھی شب کو اکیلا جو پاؤں تجھے تو گلے سے پھر اپنے لگاؤں تجھے>
    text <کبھی چھاتی پہ اپنی سلاؤں تجھے مجھے عشق کے جور و جفا کی قسم>
  block
    text <ترے اٹھتے ہی پہلو میں درد اٹھا ترے جاتے ہی دم یہ عدم کو چلا>
    text <مجھے چھوڑ کے آہ تو گھر کو نہ جا تجھے اپنے ہی فندق پا کی قسم>
  block
    text <مجھے بہر خدا کہیں اس سے چھڑا ترے ہجر کی شب ہے یہ کالی بلا>
    text <نہیں جھوٹ میں کہتا کچھ اس میں ذرا مجھے تیری ہی زلف دوتا کی قسم>
  block
    text <اجی دیکھو تو کیسی اٹھی ہے گھٹا یہی عیش کا دن ہے اڑا لے مزا>
    text <کرو بادہ کشی مرے ماہ لقا تمہیں دیتا ہوں ابر و ہوا کی قسم>
  block
    text <اجی جاتی ہے آج تو وصل کی شب نہیں کیوں ہے ملایا لبوں سے یہ لب>
    text <مجھے اب تو اڑانے دے عیش تو اب تجھے اپنے ہے مہر و وفا کی قسم>
  block
    text <لگے تیری بلا مجھے آفت جاں کبھو پھر بھی یہ کہہ کے کھلائے گا پاں>
    text <مرے سر کی قسم مری جاں کی قسم مرے غمزہ و ناز و ادا کی قسم>
  block
    text <مریں غیر پہ آپ میں تم پہ مروں مجھے کیا ہے غرض کہو کیوں میں جلوں>
    text <یہی جی میں ہے تم سے نہ بات کروں مجھے اپنی اس آہ رسا کی قسم>
  block
    text <کسے دیکھوں کہو لگوں کس کے گلے شب وصل میں مجھ سے جو تو یہ کہے>
    text <کہ یہ بادۂ سرخ تو پی لے تجھے مرے ہاتھوں کے رنگ حنا کی قسم>
  block
    text <کہاں جاتا ہے منہ کو چھپائے ہوئے ترے ہجر میں جاتے ہیں ہم تو مرے>
    text <کبھی مڑ کے ادھر کو بھی دیکھ تو لے تجھے حضرت شیر خدا کی قسم>
  block
    text <سنو سیری نہ ہو مجھے کھاؤ اجی مجھے پیٹو جو مجھ کو گراؤ اجی>
    text <مرے گھر سے نہ آج تو جاؤ اجی تمہیں میری ہی شب کی بکا کی قسم>
  block
    text <مرے بچھڑے کو مجھ سے ملاؤ کوئی مرے روٹھے کو لا کے مناؤ کوئی>
    text <ارے یارو تم اس کو بلاؤ کوئی تمہیں خالق ارض و سما کی قسم>
