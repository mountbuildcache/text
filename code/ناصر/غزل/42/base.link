
text <فرصت ایک دم کی ہے جوں حباب پانی یاں>
  block
    text <فرصت ایک دم کی ہے جوں حباب پانی یاں>
    text <خاک سیر ہو کیجے سیر زندگانی یاں>
  block
    text <اب تو منہ دکھا اپنا کاش کے تو اے پیری>
    text <مل گئی تری خاطر خاک میں جوانی یاں>
  block
    text <کیا یہ پیرہن تن کا جوں حباب چمکے تھا>
    text <باندھی ہے ہوا میری تو نے ناتوانی یاں>
  block
    text <وقت گریہ موزوں ہو کیوں نہ آہ کا مصرع>
    text <رفتہ رفتہ اشک اپنا بن گیا فغانی یاں>
  block
    text <جان من مجھے ہر دم تیرا پاس خاطر ہے>
    text <اس لیے میں کرتا ہوں دم کی پاسبانی یاں>
  block
    text <اس کے تیر مژگاں سے ہو گیا جو دل چھلنی>
    text <بیشۂ نیستاں کی ہم نے خاک چھانی یاں>
  block
    text <گھیر تو نے جامے کا بے طرح بڑھایا ہے>
    text <اب زمین ناپے گا دور آسمانی یاں>
  block
    text <آگے اس کی قامت کے ایک دن جو اکڑا تھا>
    text <خوب سا بنا سیدھا سرو بوستانی یاں>
  block
    text <یار کی گلی میں تو جا کے بیٹھ مت رہنا>
    text <حال پر مرے رکھنا چشم مہربانی یاں>
  block
    text <قاصد سرشک اپنی تجھ سے ہے غرض اتنی>
    text <کھائے گر وہاں کھانا پیجو آ کے پانی یاں>
  block
    text <خار سے خلش رکھنا اے نصیرؔ بے جا ہے>
    text <ہے یہ آبلہ پائی وجہ سر گرانی یاں>
