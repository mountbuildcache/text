
text <زلف کا کیا اس کی چٹکا لگ گیا>
  block
    text <زلف کا کیا اس کی چٹکا لگ گیا>
    text <زور دل کے ہاتھ لٹکا لگ گیا>
  block
    text <تار مژگاں پر چلا جاتا ہے اشک>
    text <کام پر لڑکا یہ نٹ کا لگ گیا>
  block
    text <چشم و ابرو پر نہیں موقوف کچھ>
    text <جان من دل جس کا اٹکا لگ گیا>
  block
    text <جام گل میں کیوں نہ دے شبنم گلاب>
    text <صبح دم غنچے کو چٹکا لگ گیا>
  block
    text <منزل گم کردہ اک میں ہوں نصیرؔ>
    text <راہ سے جو کوئی بھٹکا لگ گیا>
