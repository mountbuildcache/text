
text <دل جلوہ گاہ صورت جانانہ ہو گیا>
  block
    text <دل جلوہ گاہ صورت جانانہ ہو گیا>
    text <شیشہ یہ ایک دم میں پری خانہ ہو گیا>
  block
    text <شب کیوں کہ سلطنت نہ کرے تاج زر سے شمع>
    text <رشک پر ہما پر پروانہ ہو گیا>
  block
    text <کیفیتوں سے گردش چشم بتاں کی دل>
    text <شیشہ کبھی بنا کبھی پیمانہ ہو گیا>
  block
    text <طغیانی سرشک سے اپنی بھی بعد قیس>
    text <دریا کا پاٹ دامن ویرانہ ہو گیا>
  block
    text <زنجیر کیوں نہ اس کی قدم بوس ہو بھلا>
    text <جو کوئی تیرے عشق میں دیوانہ ہو گیا>
  block
    text <یاں تک کیا ہے شہرۂ آفاق عشق نے>
    text <قصہ مرا بھی خلق میں افسانہ ہو گیا>
  block
    text <کیا روئیے خرابیٔ اقلیم دل کو دیکھ>
    text <آنکھوں کے دیکھتے ہی تو کیا کیا نہ ہو گیا>
  block
    text <ساقی کدھر پھرے ہے تو تنہا برنگ جام>
    text <تجھ بن خراب ان دنوں مے خانہ ہو گیا>
  block
    text <آنکھوں سے تجھ کو یاد میں کرتا ہوں روز و شب>
    text <بے دید مجھ سے کس لیے بیگانہ ہو گیا>
    text <باور نہیں تو اشک مسلسل کو دیکھ لے>
    text <دست مژہ میں سبحۂ صد دانہ ہو گیا>
  block
    text <کہتے ہیں اس کے سلسلۂ زلف میں نصیرؔ>
    text <دل بھی مرید اب صفت شانہ ہو گیا>
