
text <اک قافلہ ہے بن ترے ہمراہ سفر میں>
  block
    text <اک قافلہ ہے بن ترے ہمراہ سفر میں>
    text <اشک آنکھ میں ہے دل میں ہے داغ آہ جگر میں>
  block
    text <آرام مجھے بن ترے اک پل نہیں گھر میں>
    text <جوں مردمک دیدہ ہوں دن رات سفر میں>
  block
    text <پھرتا ہے وہ گل پوش مرے دیدۂ تر میں>
    text <ہے شعلۂ جوالہ کی تصویر بھنور میں>
  block
    text <سوراخ یہاں صورت فوارہ ہیں سر میں>
    text <دکھلاؤں تماشا جو مجھے چھوڑ دے گھر میں>
  block
    text <رشک آئے نہ کیوں مجھ کو کہ تو دیکھ زر و سیم>
    text <رکھتا ہے قدم پلۂ خورشید و قمر میں>
  block
    text <میں ان در شہوار کے اشکوں سے ادھر آ>
    text <تولوں گا بٹھا کر تجھے حیران نظر میں>
  block
    text <آ دیکھ نہ ہنس ہنس کے رلا مجھ کو ستم گر>
    text <اک نوح کا طوفاں ہے مرے دیدۂ تر میں>
  block
    text <عکس لب پاں خوردہ سے دنداں ہیں ترے سرخ>
    text <یا آتش یاقوت ہے یہ آب گہر میں>
  block
    text <باز آؤ شکار افگنی سے ہاتھ اٹھاؤ>
    text <بھالے کو میاں کس لیے رکھتے ہو کمر میں>
  block
    text <رہتی ہے بہم زلف بنا گوش سے تیرے>
    text <کچھ فرق نہیں ہے سر مو شام و سحر میں>
  block
    text <ہے اس میں رقم حال سیہ بختی عاشق>
    text <یہ نامہ کوئی باندھ دو اب زاغ کے پر میں>
  block
    text <یہ بھی کوئی انصاف ہے اے خانہ خراب آہ>
    text <اوروں کو تو لے جائے ہے تو دن دیئے گھر میں>
  block
    text <اور ہم جو ہیں سو دیکھنے کو بھی ترے ترسیں>
    text <دیوار میں رخنہ ہے نہ سوراخ ہے در میں>
  block
    text <کس وجہ نصیرؔ اس لب شیریں پہ نہ ہو خال>
    text <ہوتا وطن مور تو ہے تنگ شکر میں>
