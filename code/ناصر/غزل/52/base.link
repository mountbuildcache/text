
text <ہوا اشک گلگوں بہار گریباں>
  block
    text <ہوا اشک گلگوں بہار گریباں>
    text <برنگ رگ گل ہے تار گریباں>
  block
    text <رہے ہے سدا چاک ماتم کدہ میں>
    text <تحیر نہیں اختیار گریباں>
  block
    text <کبھو ہاتھ دامن تک اس کے نہ پہنچا>
    text <چے جائے کہ قرب و جوار گریباں>
  block
    text <تری دیکھ آنکھیں خجل ہوگی نرگس>
    text <جھکا چشم کو ہے دو چار گریباں>
  block
    text <بنے موج رو آستیں گر نچوڑوں>
    text <ہو گرداب ہر جا فشار گریباں>
  block
    text <صبا کب اٹھاتے ہیں جوں نکہت گل>
    text <سبک روح گردن پہ بار گریباں>
  block
    text <سپرد ہم نے اب ناصحا کر دیا ہے>
    text <بدست جنوں کاروبار گریباں>
  block
    text <جہاں میں ہے خورشید سے صبح روشن>
    text <کہ آتا ہے تکمہ بکار گریباں>
  block
    text <گلے میں ہے چمپا کلی یا کسو کے>
    text <ہیں لخت جگر ہمکنار گریباں>
  block
    text <لگائی نہیں اس نے گوٹے کی مغزی>
    text <ہوئی برق آ کر نثار گریباں>
  block
    text <نہیں طوق پہنے ہے قمری کہ ہے اب>
    text <یہ زیب گلوبند و ہار گریباں>
  block
    text <گلستاں میں یہ معتکف ہے جو اب ہے>
    text <سر غنچہ صحبت برار گریباں>
  block
    text <نصیرؔ اب یہاں چشم سوزن ہے محرم>
    text <ز سر رشتہ ہائے وقار گریباں>
