
text <خال رخ اس نے دکھایا نہ دوبارا اپنا>
  block
    text <خال رخ اس نے دکھایا نہ دوبارا اپنا>
    text <چندے اک اور ہے گردش میں ستارا اپنا>
  block
    text <دل و دین و خرد و صبر کجا کو آرام>
    text <گھر لٹا ہم نے دیا عشق میں سارا اپنا>
  block
    text <بولی صیاد سے بلبل کہ نہ کر گل سے جدا>
    text <تختۂ باغ ہے یہ تخت ہزارا اپنا>
  block
    text <سیر کی ہم نے جو کل محفل خاموشاں کی>
    text <نہ تو بیگانہ ہی بولا نہ پکارا اپنا>
  block
    text <مثل نے ہم نے تو فریاد بہت کی لیکن>
    text <کوئی ہمدم نہ ہوا آہ ہمارا اپنا>
  block
    text <دل ہوا چاہ ذقن ہی میں غریق رحمت>
    text <اس میں غواص نظر گرچہ اتارا اپنا>
  block
    text <کھل گیا عقدۂ ہستی و عدم مثل حباب>
    text <لب دریا پہ ہوا جب کہ گزارا اپنا>
  block
    text <پیرہن اس کو ہوا خلعت شاہی کہ نصیرؔ>
    text <جس نے یہ پیرہن خاک اتارا اپنا>
