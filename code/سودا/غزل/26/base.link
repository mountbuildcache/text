
text <مقدور نہیں اس کی تجلی کے بیاں کا>
  block
    text <مقدور نہیں اس کی تجلی کے بیاں کا>
    text <جوں شمع سراپا ہو اگر صرف زباں کا>
  block
    text <پردے کو تعین کے در دل سے اٹھا دے>
    text <کھلتا ہے ابھی پل میں طلسمات جہاں کا>
  block
    text <ٹک دیکھ صنم خانۂ عشق آن کے اے شیخ>
    text <جوں شمع حرم رنگ جھلکتا ہے بتاں کا>
  block
    text <اس گلشن ہستی میں عجب دید ہے لیکن>
    text <جب چشم کھلی گل کی تو موسم ہے خزاں کا>
  block
    text <دکھلائیے لے جا کے تجھے مصر کا بازار>
    text <لیکن نہیں خواہاں کوئی واں جنس گراں کا>
  block
    text <ہستی سے عدم تک نفس چند کی ہے راہ>
    text <دنیا سے گزرنا سفر ایسا ہے کہاں کا>
  block
    text <سوداؔ جو کبھو گوش سے ہمت کے سنے تو>
    text <مضمون یہی ہے جرس دل کی فغاں کا>
