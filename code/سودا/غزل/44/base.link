
text <دیکھوں ہوں یوں میں اس ستم ایجاد کی طرف>
  block
    text <دیکھوں ہوں یوں میں اس ستم ایجاد کی طرف>
    text <جوں صید وقت ذبح کے صیاد کی طرف>
  block
    text <نے دانہ ہم قیاس کیا نے لحاظ دام>
    text <دھنس گئے قفس میں دیکھ کے صیاد کی طرف>
  block
    text <ثابت نہ ہووے خون مرا روز باز پرس>
    text <بولیں گے اہل حشر سو جلاد کی طرف>
  block
    text <پتھر کی لیکھ تھا سخن اس کا ہزار حیف>
    text <بولی زبان تیشہ نہ فرہاد کی طرف>
  block
    text <طرہ کے تیرے واسطے صد چوب شانہ دار>
    text <قمری گئی ہے کاٹنے شمشاد کی طرف>
  block
    text <سوداؔ تو اس غزل کو غزل در غزل ہی کہہ>
    text <ہونا ہے تجھ کو میرؔ سے استاد کی طرف>
