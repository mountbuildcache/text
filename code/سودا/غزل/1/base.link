
text <گل پھینکے ہے اوروں کی طرف بلکہ ثمر بھی>
  block
    text <گل پھینکے ہے اوروں کی طرف بلکہ ثمر بھی>
    text <اے خانہ بر انداز چمن کچھ تو ادھر بھی>
  block
    text <کیا ضد ہے مرے ساتھ خدا جانے وگرنہ>
    text <کافی ہے تسلی کو مری ایک نظر بھی>
  block
    text <اے ابر قسم ہے تجھے رونے کی ہمارے>
    text <تجھ چشم سے ٹپکا ہے کبھو لخت جگر بھی>
  block
    text <اے نالہ صد افسوس جواں مرنے پہ تیرے>
    text <پایا نہ تنک دیکھنے تیں روئے اثر بھی>
  block
    text <کس ہستئ موہوم پہ نازاں ہے تو اے یار>
    text <کچھ اپنے شب و روز کی ہے تج کو خبر بھی>
  block
    text <تنہا ترے ماتم میں نہیں شام سیہ پوش>
    text <رہتا ہے سدا چاک گریبان سحر بھی>
  block
    text <سوداؔ تری فریاد سے آنکھوں میں کٹی رات>
    text <آئی ہے سحر ہونے کو ٹک تو کہیں مر بھی>
