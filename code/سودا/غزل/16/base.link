
text <دل میں ترے جو کوئی گھر کر گیا>
  block
    text <دل میں ترے جو کوئی گھر کر گیا>
    text <سخت مہم تھی کہ وہ سر کر گیا>
  block
    text <وہم غلط کار نے دل خوش کیا>
    text <کس پہ نہ جانے وہ نظر کر گیا>
  block
    text <جا ہی بھڑا تجھ صف مژگاں سے یار>
    text <دل تو مرا زور جگر کر گیا>
  block
    text <رات ملا تھا مجھے تنہا رقیب>
    text <یار خدا کا ہی میں ڈر کر گیا>
  block
    text <فیض ترے وصف بنا گوش کا>
    text <اپنے سخن کو تو گہر کر گیا>
  block
    text <دیکھ لی ساقی کی بھی دریا دلی>
    text <لب نہ ہمارے کبھو تر کر گیا>
  block
    text <کیوں کے کراہوں نہ شب و روز میں>
    text <درد مرے پہلو میں گھر کر گیا>
  block
    text <نفع کو پہنچا یہ تجھے دے کے دل>
    text <جان کا اپنی میں ضرر کر گیا>
  block
    text <اور غزل اب کوئی سودا تو کہہ>
    text <یہ تو یوں ہی تھی میں نظر کر گیا>
