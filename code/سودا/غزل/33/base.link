
text <کیجئے نہ اسیری میں اگر ضبط نفس کو>
  block
    text <کیجئے نہ اسیری میں اگر ضبط نفس کو>
    text <دے آگ ابھی شعلۂ آواز قفس کو>
  block
    text <بہہ جاوے لہو ہو کے دل قافلہ سالار>
    text <تعلیم دے نالہ جو مرا بانگ جرس کو>
  block
    text <پہنچے ہے نم داغ جگر تا سر مژگاں>
    text <شاداب میں رکھتا ہوں سدا آگ سے خس کو>
  block
    text <پھرتا ہے ادھر زلف میں شانہ تو ادھر دل>
    text <یہ دزد نہ لایا کبھو خاطر میں عسس کو>
  block
    text <اے عشق نہ فرہاد بچا تجھ سے نہ پرویز>
    text <با خاک برابر تو کیا ناکس و کس کو>
  block
    text <لے سکتے نہیں سانس تری کو کے مقید>
    text <تا خون جگر بیچ نہ غوطہ دیں نفس کو>
  block
    text <ترغیب نہ کر سیر چمن کی ہمیں سوداؔ>
    text <ہر چند ہوا خوب ہے واں لیک ہوس کو>
