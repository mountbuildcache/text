
text <ہندو ہیں بت پرست مسلماں خدا پرست>
  block
    text <ہندو ہیں بت پرست مسلماں خدا پرست>
    text <پوجوں میں اس کسی کو جو ہو آشنا پرست>
  block
    text <اس دور میں گئی ہے مروت کی آنکھ پھوٹ>
    text <معدوم ہے جہان سے چشم حیا پرست>
  block
    text <دیکھا ہے جب سے رنگ کفک تیرے پاؤں میں>
    text <آتش کو چھوڑ گبر ہوئے ہیں حنا پرست>
  block
    text <چاہے کہ عکس دوست رہے تجھ میں جلوہ گر>
    text <آئینہ دار دل کو رکھ اپنے صفا پرست>
  block
    text <آوارگی سے خوش ہوں میں اتنا کہ بعد مرگ>
    text <ہر ذرہ میری خاک کا ہوگا ہوا پرست>
  block
    text <خاک فنا کو تاکہ پرستش تو کر سکے>
    text <جوں خضر مت کہائیو آب بقا پرست>
  block
    text <سوداؔ سے شخص کے تئیں آزردہ کیجیے>
    text <اے خود پرست حیف نہیں تو وفا پرست>
