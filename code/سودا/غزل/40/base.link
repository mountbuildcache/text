
text <دھوم سے سنتے ہیں اب کی سال آتی ہے بہار>
  block
    text <دھوم سے سنتے ہیں اب کی سال آتی ہے بہار>
    text <دیکھیے کیا کچھ ہمارے سر پہ لاتی ہے بہار>
  block
    text <شاید عزم یار کی گلشن میں پہنچی ہے خبر>
    text <گل کے پیراہن میں پھولی نئیں سماتی ہے بہار>
  block
    text <دیکھنے دے باغباں اب گلستاں اپنا مجھے>
    text <حلقۂ زنجیر میں مہماں بلاتی ہے بہار>
  block
    text <شور یہ غنچوں کے واشد کا نہیں اے عندلیب>
    text <اب چمن میں طمطراق اپنا دکھاتی ہے بہار>
  block
    text <کیوں پھنسا گلشن میں یوں جا کر عبث سودا تو اب>
    text <میں نہ کہتا تھا تجھے وہ دیکھ آتی ہے بہار>
