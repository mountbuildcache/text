
text <گر تجھ میں ہے وفا تو جفاکار کون ہے>
  block
    text <گر تجھ میں ہے وفا تو جفاکار کون ہے>
    text <دل دار تو ہوا تو دل آزار کون ہے>
  block
    text <نالاں ہوں مدتوں سے ترے سایہ کے تلے>
    text <پوچھا نہ یہ کبھو پس دیوار کون ہے>
  block
    text <ہر شب شراب خوار ہر اک دن سیاہ ہے>
    text <آشفتہ زلف و لٹپٹی دستار کون ہے>
  block
    text <ہر آن دیکھتا ہوں میں اپنے صنم کو شیخ>
    text <تیرے خدا کا طالب دیدار کون ہے>
  block
    text <سوداؔ کو جرم عشق سے کرتے ہیں آج قتل>
    text <پہچانتا ہے تو یہ گنہ گار کون ہے>
