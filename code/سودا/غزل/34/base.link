
text <بے وجہ نئیں ہے آئنہ ہر بار دیکھنا>
  block
    text <بے وجہ نئیں ہے آئنہ ہر بار دیکھنا>
    text <کوئی دم کو پھولتا ہے یہ گل زار دیکھنا>
  block
    text <نرگس کی طرح خاک میری اگیں ہیں چشم>
    text <ٹک آن کے یہ حسرت دیدار دیکھنا>
  block
    text <کھینچے تو تیغ ہے حرم دل کے صید پر>
    text <اے عشق پر بھلا تو مجھے مار دیکھنا>
  block
    text <ہے نقص جان دید ترا پر یہی ہے دھن>
    text <جی جاؤ یار ہو مجھے یک بار دیکھنا>
  block
    text <اے طفل اشک ہے فلک ہفتمیں پہ عرش>
    text <آگے قدم نہ رکھیو تو زنہار دیکھنا>
  block
    text <پوچھے خدا سبب جو مرے اشتیاق کا>
    text <میری زباں سے ہو یہی اظہار دیکھنا>
  block
    text <ہر نقش پا پہ تڑپے ہے یارو ہر ایک دل>
    text <ٹک واسطے خدا کے یہ رفتار دیکھنا>
  block
    text <کرتا تو ہے تو آن کے سوداؔ سے اختلاط>
    text <کوئی لہر آ گئی تو مرے یار دیکھنا>
  block
    text <تجھ بن عجب معاش ہے سوداؔ کا ان دنوں>
    text <تو بھی ٹک اس کو جا کے ستم گار دیکھنا>
  block
    text <نے حرف و نے حکایت و نے شعر و نے سخن>
    text <نے سیر باغ و نے گل و گلزار دیکھنا>
  block
    text <خاموش اپنے کلبۂ احزاں میں روز و شب>
    text <تنہا پڑے ہوئے در و دیوار دیکھنا>
  block
    text <یا جا کے اس گلی میں جہاں تھا ترا گزر>
    text <لے صبح تا بہ شام کئی بار دیکھنا>
  block
    text <تسکین دل نہ اس میں بھی پائی تو بہر شغل>
    text <پڑھنا یہ شعر گر کبھو اشعار دیکھنا>
  block
    text <کہتے تھے ہم نہ دیکھ سکیں روز ہجر کو>
    text <پر جو خدا دکھائے سو ناچار دیکھنا>
