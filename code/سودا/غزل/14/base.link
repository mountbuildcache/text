
text <چہرے پہ نہ یہ نقاب دیکھا>
  block
    text <چہرے پہ نہ یہ نقاب دیکھا>
    text <پردے میں تھا آفتاب دیکھا>
  block
    text <کیوں کر نہ بکوں میں ہاتھ اس کے>
    text <یوسف کی طرح میں خواب دیکھا>
  block
    text <کچھ میں ہی نہیں ہوں، ایک عالم>
    text <اس کے لیے یاں خراب دیکھا>
  block
    text <دل تو نے عبث لکھا تھا نامہ>
    text <جو ان نے دیا جواب دیکھا>
  block
    text <بے جرم و گناہ قتل عاشق>
    text <مذہب میں ترے صواب دیکھا>
  block
    text <کچھ ہووے تو ہو عدم میں راحت>
    text <ہستی میں تو ہم عذاب دیکھا>
  block
    text <جس چشم نے مجھ طرف نظر کی>
    text <اس چشم کو میں پر آب دیکھا>
  block
    text <حیران وہ تیرے عشق میں ہے>
    text <یاں ہم نے جو شیخ و شاب دیکھا>
  block
    text <بھولا ہے وہ دل سے لطف اس کا>
    text <سوداؔ نے یہ جب عتاب دیکھا>
