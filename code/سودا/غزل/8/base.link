
text <دل مت ٹپک نظر سے کہ پایا نہ جائے گا>
  block
    text <دل مت ٹپک نظر سے کہ پایا نہ جائے گا>
    text <جوں اشک پھر زمیں سے اٹھایا نہ جائے گا>
  block
    text <رخصت ہے باغباں کہ تنک دیکھ لیں چمن>
    text <جاتے ہیں واں جہاں سے پھر آیا نہ جائے گا>
  block
    text <آنے سے فوج خط کے نہ ہو دل کو مخلصی>
    text <بندھوا ہے زلف کا یہ چھٹایا نہ جائے گا>
  block
    text <پہنچیں گے اس چمن میں نہ ہم داد کو کبھو>
    text <جوں گل یہ چاک جیب سلایا نہ جائے گا>
  block
    text <تیغ جفائے یار سے دل سر نہ پھیریو>
    text <پھر منہ وفا کو ہم سے دکھایا نہ جائے گا>
  block
    text <آوے گا وہ چمن میں نہ اے ابر جب تلک>
    text <پانی گلوں کے منہ میں چوایا نہ جائے گا>
  block
    text <عمامے کو اتار کے پڑھیو نماز شیخ>
    text <سجدے سے ورنہ سر کو اٹھایا نہ جائے گا>
  block
    text <زاہد گلے سے مستوں کے باز آنے کا نہیں>
    text <تا مے کدے میں لا کے چھکایا نہ جائے گا>
  block
    text <ظالم نہ میں کہا تھا کہ اس خوں سے درگزر>
    text <سوداؔ کا قتل ہے یہ چھپایا نہ جائے گا>
  block
    text <دامان و داغ تیغ کو دھویا تو کیا ہوا>
    text <عالم کے دل سے داغ دھلایا نہ جائے گا>
