
text <صدمہ ہر چند ترے جور سے جاں پر آیا>
  block
    text <صدمہ ہر چند ترے جور سے جاں پر آیا>
    text <تس پہ شکوہ نہ کبھی میری زباں پر آیا>
  block
    text <راست کیشوں کی تف آہ سے ڈر اے سرکش>
    text <تیر پھرتا نہیں جس وقت نشاں پر آیا>
  block
    text <موسم شیب میں بے فائدہ ہے لعب شباب>
    text <کب ثمر دیوے ہے جو نخل خزاں پر آیا>
  block
    text <دل پر خوں کو مرے غنچۂ تصویر کی طرح>
    text <لب وا شد نہ کبھی راز نہاں پر آیا>
  block
    text <چشم انجم پہ نہیں ابر سے وہ روز سیاہ>
    text <جو مرے دیدۂ خوں ناب چکاں پر آیا>
  block
    text <رات کو دیکھ کے اے ماہ تجھے غیر کے ساتھ>
    text <طعنہ زن دل کا مرے گل کے کتاں پر آیا>
  block
    text <ہو کے استاد دبستان سخن میں سوداؔ>
    text <شعر کے قاعدہ دانان جہاں پر آیا>
