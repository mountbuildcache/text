
text <باطل ہے ہم سے دعویٰ شاعر کو ہم سری کا>
  block
    text <باطل ہے ہم سے دعویٰ شاعر کو ہم سری کا>
    text <دیوان ہے ہمارا کیسہ جواہری کا>
  block
    text <چہرہ ترا سا کب ہے سلطان خاوری کا>
    text <چیرہ ہزار باندھے سر پر جو وہ زری کا>
  block
    text <منہ پر یہ گوشوارہ موتی کا جلوہ گر ہے>
    text <جیسے قران باہم ہو ماہ و مشتری کا>
  block
    text <آئینہ خانے میں وہ جس وقت آن بیٹھے>
    text <پھر جس طرف کو دیکھو جلوہ ہے واں پری کا>
  block
    text <جز شوق دل نہ پہنچوں ہرگز بہ کوئے جاناں>
    text <اے خضر کب ہوں تیری محتاج رہبری کا>
  block
    text <جو دیکھتا ہے تجھ کو ہنستا ہے قہقہے مار>
    text <اے شیخ تیرا چہرہ مبدا ہے مسخری کا>
  block
    text <طالب ہیں سیم و زر کے خوبان ہند سوداؔ>
    text <احوال کون سمجھے عاشق کی بے زری کا>
