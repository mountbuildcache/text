
text <ایک ہم سے تجھے نہیں اخلاص>
  block
    text <ایک ہم سے تجھے نہیں اخلاص>
    text <گھر بہ گھر تجھ کو ہر کہیں اخلاص>
  block
    text <رو سیاہی سوا نہیں حاصل>
    text <نام سے مت کر اے نگیں اخلاص>
  block
    text <دیکھ تجھ زلف و رو کی الفت کو>
    text <کرتے ہیں آج کفر و دیں اخلاص>
  block
    text <زور ہی ہم سے تیں رکھا پیارے>
    text <واہ وا رحمت آفریں اخلاص>
  block
    text <مثل نقش قدم یہ رکھتی ہے>
    text <تیرے در سے مری جبیں اخلاص>
  block
    text <گر تمنا گہر کی ہے تو کر>
    text <چشم میری سے آستیں اخلاص>
  block
    text <آدم اس دام میں پھنسا سوداؔ>
    text <رکھے دانے سے خوشہ چیں اخلاص>
