
text <اے دیدہ خانماں تو ہمارا ڈبو سکا>
  block
    text <اے دیدہ خانماں تو ہمارا ڈبو سکا>
    text <لیکن غبار یار کے دل سے نہ دھو سکا>
  block
    text <تجھ حسن نے دیا نہ کبھو مفسدی کو چین>
    text <فتنہ نہ تیرے دور میں پھر نیند سو سکا>
  block
    text <جو شمع تن ہوا شب ہجراں میں صرف اشک>
    text <پر جس قدر میں چاہے تھا اتنا نہ رو سکا>
  block
    text <سوداؔ قمار عشق میں شیریں سے کوہ کن>
    text <بازی اگرچہ پا نہ سکا سر تو کھو سکا>
  block
    text <کس منہ سے پھر تو آپ کو کہتا ہے عشق باز>
    text <اے رو سیاہ تجھ سے تو یہ بھی نہ ہو سکا>
