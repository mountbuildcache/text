
text <نسیم ہے ترے کوچے میں اور صبا بھی ہے>
  block
    text <نسیم ہے ترے کوچے میں اور صبا بھی ہے>
    text <ہماری خاک سے دیکھو تو کچھ رہا بھی ہے>
  block
    text <ترا غرور مرا عجز تا کجا ظالم>
    text <ہر ایک بات کی آخر کچھ انتہا بھی ہے>
  block
    text <جلے ہے شمع سے پروانہ اور میں تجھ سے>
    text <کہیں ہے مہر بھی جگ میں کہیں وفا بھی ہے>
  block
    text <خیال اپنے میں گو ہوں ترانہ سنجاں مست>
    text <کراہنے کے دلوں کو کبھی سنا بھی ہے>
  block
    text <زبان شکوہ سوا اب زمانہ میں ہیہات>
    text <کوئی کسو سے بہم دیگر آشنا بھی ہے>
  block
    text <ستم روا ہے اسیروں پہ اس قدر صیاد>
    text <چمن چمن کہیں بلبل کی اب نوا بھی ہے>
  block
    text <سمجھ کے رکھیو قدم خار دشت پر مجنوں>
    text <کہ اس نواح میں سوداؔ برہنہ پا بھی ہے>
