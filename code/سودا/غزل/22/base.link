
text <تجھ قید سے دل ہو کر آزاد بہت رویا>
  block
    text <تجھ قید سے دل ہو کر آزاد بہت رویا>
    text <لذت کو اسیری کی کر یاد بہت رویا>
  block
    text <تصویر مری تجھ بن مانیؔ نے جو کھینچی تھی>
    text <انداز سمجھ اس کا بہزادؔ بہت رویا>
  block
    text <نالے نے ترے بلبل نم چشم نہ کی گل کی>
    text <فریاد مری سن کر صیاد بہت رویا>
  block
    text <جوئیں پڑی بہتی ہیں جا دیکھ گلستاں میں>
    text <تجھ قد سے خجل ہو کر شمشاد بہت رویا>
  block
    text <آئینہ جو پانی میں ہے غرق یہ باعث ہے>
    text <تجھ سخت دلی آگے فولاد بہت رویا>
  block
    text <یاں تک مرے مشہد سے ہے تشنہ لبی پیدا>
    text <اس سمت جو ہو گزرا جلاد بہت رویا>
  block
    text <سوداؔ سے یہ میں پوچھا دل میں بھی کسی کو دوں>
    text <وہ کر کے بیاں اپنی روداد بہت رویا>
