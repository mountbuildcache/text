
text <عاشق کی بھی کٹتی ہیں کیا خوب طرح راتیں>
  block
    text <عاشق کی بھی کٹتی ہیں کیا خوب طرح راتیں>
    text <دو چار گھڑی رونا دو چار گھڑی باتیں>
  block
    text <قرباں ہوں مجھے جس دم یاد آتی ہیں وہ باتیں>
    text <کیا دن وہ مبارک تھے کیا خوب تھیں وہ راتیں>
  block
    text <اوروں سے چھٹے دل بر دل دار ہووے میرا>
    text <برحق ہیں اگر پیرو کچھ تم میں کراماتیں>
  block
    text <کل لڑ گئیں کوچے میں آنکھوں سے مری آنکھیاں>
    text <کچھ زور ہی آپس میں دو دو ہوئیں سمگھاتیں>
  block
    text <کشمیر سی جاگہ میں نا شکر نہ رہ زاہد>
    text <جنت میں تو اے گیدی مارے ہے یہ کیوں لاتیں>
  block
    text <اس عشق کے کوچے میں زاہد تو سنبھل چلنا>
    text <کچھ پیش نہ جاویں گی یاں تیری مناجاتیں>
  block
    text <اس روز میاں مل کر نظروں کو چراتے تھے>
    text <تجھ یاد میں ہی ساجن کرتے ہیں مداراتیں>
  block
    text <سوداؔ کو اگر پوچھو احوال ہے یہ اس کا>
    text <دو چار گھڑی رونا دو چار گھڑی باتیں>
