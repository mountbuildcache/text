
text <تجھ بن بہت ہی کٹتی ہے اوقات بے طرح>
  block
    text <تجھ بن بہت ہی کٹتی ہے اوقات بے طرح>
    text <جوں توں کے دن تو گزرے ہے پر رات بے طرح>
  block
    text <ہوتی ہے ایک طرح سے ہر کام کی جزا>
    text <اعمال عشق کی ہے مکافات بے طرح>
  block
    text <بلبل کر اس چمن میں سمجھ کر ٹک آشیاں>
    text <صیاد لگ رہا ہے تری گھات بے طرح>
  block
    text <پوچھا پیام بر سے جو میں یار کا جواب>
    text <کہنے لگا خموش کہ ہے بات بے طرح>
  block
    text <ملنے نہ دے گا ہم سے تجھے ایک دم رقیب>
    text <پیچھے لگا پھرے ہے وہ بد ذات بے طرح>
  block
    text <کوئی ہی مور ہے تو رہے اس میں شیخ جی>
    text <داڑھی پڑی ہے شانے کے اب ہاتھ بے طرح>
  block
    text <سوداؔ نہ مل کر اپنی تو اب زندگی پہ رحم>
    text <ہے اس جواں کی طرز ملاقات بے طرح>
