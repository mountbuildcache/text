
text <آرام پھر کہاں ہے جو ہو دل میں جائے حرص>
  block
    text <آرام پھر کہاں ہے جو ہو دل میں جائے حرص>
    text <آسودہ زیر خاک نہیں آشنائے حرص>
  block
    text <ممکن نہیں ہے یہ کہ بھرے کاسۂ طمع>
    text <دن میں کروڑ گھر جو پھرا دے گدائے حرص>
  block
    text <انساں نہ ہوں ذلیل زمانے کے ہاتھ سے>
    text <ذلت کسی کو کوئی نہ دیوے سوائے حرص>
  block
    text <کر منہ کو ٹک بسوے قناعت یہ حرف مان>
    text <رہتی ہے لاکھ طرح کی آفت قفائے حرص>
  block
    text <ناداں تلاش طرۂ زر سے تو باز آ>
    text <جوں شمع یہ نہ ہو کہ ترا سر کٹائے حرص>
  block
    text <اپنے سوا کسی کو نہ پایا حریف حیف>
    text <کی قطع روزگار نے ہم پر قبائے حرص>
  block
    text <سوداؔ بسر ہو خوبی سے اوقات ہر طرح>
    text <پر درمیاں نہ ہووے بشرطیکہ پائے حرص>
