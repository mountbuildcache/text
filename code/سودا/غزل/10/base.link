
text <اپنے کا ہے گناہ بیگانے نے کیا کیا>
  block
    text <اپنے کا ہے گناہ بیگانے نے کیا کیا>
    text <اس دل کو کیا کہوں کہ دوانے نے کیا کیا>
  block
    text <یاں تک ستانا مج کو کہ رو رو کہے تو ہائے>
    text <یارو نہ تم سنا کہ فلانے نے کیا کیا>
  block
    text <پردہ تو راز عشق سے اے یار اٹھ چکا>
    text <بے سود ہم سے منہ کے چھپانے نے کیا کیا>
  block
    text <آنکھوں کی رہبری نے کہوں کیا کہ دل کے ساتھ>
    text <کوچے کی اس کے راہ بتانے نے کیا کیا>
  block
    text <کام آئی کوہ کن کی مشقت نہ عشق میں>
    text <پتھر سے جوئے شیر کے لانے نے کیا کیا>
  block
    text <ٹک در تک اپنے آ مرے ناصح کا حال دیکھ>
    text <میں تو دوانا تھا پہ سیانے نے کیا کیا>
  block
    text <چاہوں میں کس طرح یہ زمانے کی دوستی>
    text <اوروں سے دوست ہو کے زمانے نے کیا کیا>
  block
    text <کہتا تھا میں گلے کا ترے ہو پڑوں گا ہار>
    text <دیکھا نہ گل کو سر پہ چڑھانے نے کیا کیا>
  block
    text <سوداؔ ہے بے طرح کا نشہ جام عشق میں>
    text <دیکھا کہ اس کو منہ کے لگانے نے کیا کیا>
