
text <جب نظر اس کی آن پڑتی ہے>
  block
    text <جب نظر اس کی آن پڑتی ہے>
    text <زندگی تب دھیان پڑتی ہے>
  block
    text <جھیل لیتے ہیں عاشق اے فرہاد>
    text <جس کے سر جیسی آن پڑتی ہے>
  block
    text <ہے جفا سے غرض اسے اتنی>
    text <کہ وفا امتحان پڑتی ہے>
  block
    text <نظر ان مہ وشاں کی ہے ظالم>
    text <کیا غضب آن بان پڑتی ہے>
  block
    text <قد زاہد نظر میں چلے بعد>
    text <اتری سی کچھ کمان پڑتی ہے>
  block
    text <بات اس دل کے درد کی یارو>
    text <گفتگو میں ندان پڑتی ہے>
  block
    text <ایک کے منہ سے جس گھڑی نکلی>
    text <پھر تو سو کی زبان پڑتی ہے>
  block
    text <لیکن اتنا کوئی کہے مجھ سے>
    text <کبھو اس کے بھی کان پڑتی ہے>
  block
    text <بے ثباتی زمانے کی ناچار>
    text <کرنی مجھ کو بیان پڑتی ہے>
  block
    text <گرم جوشیٔ دوستاں بہ نظر>
    text <آتش کاروان پڑتی ہے>
  block
    text <دل سے پوچھا یہ میں کہ عشق کی راہ>
    text <کس طرف مہربان پڑتی ہے>
  block
    text <کہا ان نے کہ نے بہ ہندستاں>
    text <نے سوئے اصفہان پڑتی ہے>
  block
    text <یہ دوراہا جو کفر و دیں کا ہے>
    text <دونوں کے درمیان پڑتی ہے>
  block
    text <منزلت شعر کی ترے سوداؔ>
    text <یوں بہ وہم و گمان پڑتی ہے>
  block
    text <نہیں عیسیٰؔ تو پر سخن سے ترے>
    text <تن بے جاں میں جان پڑتی ہے>
