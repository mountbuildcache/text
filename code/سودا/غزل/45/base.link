
text <ہستی کو تری بس ہے میاں گل کی اشارت>
  block
    text <ہستی کو تری بس ہے میاں گل کی اشارت>
    text <کافی ہے مرے نالے کو بلبل کی اشارت>
  block
    text <فتویٰ طلب اے یار نہ قاضی سے کروں میں>
    text <توبہ شکنی کو ہے مری مل کی اشارت>
  block
    text <مل بیٹھ میری آنکھوں میں ہے ساعت نیک آج>
    text <یہ چشم ترازو ہیں ترے تل کی اشارت>
  block
    text <ہے باعث جمعیت دل ایک جہاں کی>
    text <اے شوخ پریشانیٔ کاکل کی اشارت>
  block
    text <تقویٰ کے نہیں بار سے قد خم ترا اے شیخ>
    text <اک خلق میں مشہور ہے اس پل کی اشارت>
  block
    text <یاد آئے تری زلف نہ مجھ کو جو چمن میں>
    text <دے تاب مرے دل کو نہ سنبل کی اشارت>
  block
    text <عشاق کو تجھ چشم کے حاجت نہیں مے کی>
    text <بے ہوش کرے سوداؔ کو قلقل کی اشارت>
