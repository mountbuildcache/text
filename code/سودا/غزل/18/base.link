
text <غنچے سے مسکرا کے اسے زار کر چلے>
  block
    text <غنچے سے مسکرا کے اسے زار کر چلے>
    text <نرگس کو آنکھ مار کے بیمار کر چلے>
  block
    text <پھرتے ہو باغ سے تو پکارے ہے عندلیب>
    text <صبح بہار گل پہ شب تار کر چلے>
  block
    text <اٹھتے ہوئے جو دیر سے لی مدرسے کی راہ>
    text <تسبیح شیخ شہر کی زنار کر چلے>
  block
    text <آئے جو بزم میں تو اٹھا چہرے سے نقاب>
    text <پروانے ہی کو شمع سے بیزار کر چلے>
  block
    text <آزاد کرتے تم ہمیں قید حیات سے>
    text <اس کے عوض جو دل کو گرفتار کر چلے>
  block
    text <اٹھ کر ہمارے پاس سے گھر تک رقیب کے>
    text <پہنچے گا وہ کوئی جو ہمیں مار کر چلے>
  block
    text <لو خوش رہو گھر اپنے میں جس شکل سے ہو تم>
    text <دو چار نالے ہم پس دیوار کر چلے>
  block
    text <اندوہ و درد و غم نے کیا عزم جب ادھر>
    text <ہم کو عدم سے قافلہ سالار کر چلے>
  block
    text <سوداؔ نے اپنے خوں کی دیت تم سے یک نگاہ>
    text <چاہی تو اتنی بات سے انکار کر چلے>
  block
    text <پیارے خدا کے واسطے ٹک اپنے دل کے بیچ>
    text <انصاف تو کرو یہ کسے مار کر چلے>
