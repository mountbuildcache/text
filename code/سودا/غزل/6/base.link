
text <گر کیجئے انصاف تو کی زور وفا میں>
  block
    text <گر کیجئے انصاف تو کی زور وفا میں>
    text <خط آتے ہی سب چل گئے اب آپ ہیں یا میں>
  block
    text <تم جن کی ثنا کرتے ہو کیا بات ہے ان کی>
    text <لیکن ٹک ادھر دیکھیو اے یار بھلا میں>
  block
    text <رکھتا ہے کچھ ایسی وہ برہمن بچہ رفتار>
    text <بت ہو گیا دھج دیکھ کے جس کی بہ خدا میں>
  block
    text <یارو نہ بندھی اس سے کبھو شکل ملاقات>
    text <ملنے کو تو اس شوخ کے ترسا ہی کیا میں>
  block
    text <جب میں گیا اس کے تو اسے گھر میں نہ پایا>
    text <آیا وہ اگر میرے تو در خود نہ رہا میں>
  block
    text <کیفیت چشم اس کی مجھے یاد ہے سوداؔ>
    text <ساغر کو مرے ہاتھ سے لیجو کہ چلا میں>
