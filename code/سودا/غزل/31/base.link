
text <کہتے ہیں لوگ یار کا ابرو پھڑک گیا>
  block
    text <کہتے ہیں لوگ یار کا ابرو پھڑک گیا>
    text <تیغا سا کچھ نظر میں ہماری سڑک گیا>
  block
    text <میں کیا کروں ادائے غضب ناک کا بیاں>
    text <بجلی سا میرے سامنے آ کر کڑک گیا>
  block
    text <نالے سے میرے گل تو ہوا چاک پیرہن>
    text <بلبل ترا جگر نہ یہ سن کر تڑک گیا>
  block
    text <کوئی گیا نہ خوف سے قاتل کے سامنے>
    text <میں ہی تھا اس کے رو بہ رو جو بے دھڑک گیا>
  block
    text <مشکل پڑے گا پھر تو بجھانا جہان کا>
    text <جو ٹک زیادہ عشق کا شعلہ بھڑک گیا>
  block
    text <سوداؔ چرا چکا ہی تھا گلشن میں گل کو میں>
    text <قسمت کو اپنی کیا کہوں پتا کھڑک گیا>
