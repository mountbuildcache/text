
text <ہر سنگ میں شرار ہے تیرے ظہور کا>
  block
    text <ہر سنگ میں شرار ہے تیرے ظہور کا>
    text <موسیٰ نہیں کہ سیر کروں کوہ طور کا>
  block
    text <پڑھیے درود حسن صبیح و ملیح پر>
    text <جلوہ ہر ایک پر ہے محمد کے نور کا>
  block
    text <توڑوں یہ آئنہ کہ ہم آغوش عکس ہے>
    text <ہووے نہ مج کو پاس جو تیرے حضور کا>
  block
    text <بیکس کوئی مرے تو جلے اس پہ دل مرا>
    text <گویا ہے یہ چراغ غریباں کی گور کا>
  block
    text <ہم تو قفس میں آن کے خاموش ہو رہے>
    text <اے ہم صفیر فائدہ ناحق کے شور کا>
  block
    text <ساقی سے کہہ کہ ہے شب مہتاب جلوہ گر>
    text <دے بسمہ پوش ہو کے تو ساغر بلور کا>
  block
    text <سوداؔ کبھی نہ مانیو واعظ کی گفتگو>
    text <آوازۂ دہل ہے خوش آیند دور کا>
