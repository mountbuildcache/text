
text <برہمن بت کدے کے شیخ بیت اللہ کے صدقے>
  block
    text <برہمن بت کدے کے شیخ بیت اللہ کے صدقے>
    text <کہیں ہیں جس کو سوداؔ وہ دل آگاہ کے صدقے>
  block
    text <جتا دیں جس جگہ ہم قدر اپنی ناتوانی کی>
    text <اگر کہسار واں ہووے تو جاوے کاہ کے صدقے>
  block
    text <نہ دے تکلیف جلنے کی کسو کے دل کو میرے پر>
    text <اثر سے دور رہتی ہیں میں اپنی آہ کے صدقے>
  block
    text <عجائب شغل میں تھے رات تم اے شیخ رحمت ہے>
    text <میں اس ریش بلند اور دامن کوتاہ کے صدقے>
  block
    text <نہیں بے وجہ کوچے سے ترے اٹھنا بگولے کا>
    text <ہماری خاک بھی جاتی ہے تیری راہ کے صدقے>
  block
    text <کبھو وہ شب بھی اے پروانہ حق باہم دکھاوے گا>
    text <تو بل بل شمع پر جاوے میں ہوں اس ماہ کے صدقے>
  block
    text <دکھاتی ہے تجھے کس کس طرح سوداؔ کی نظروں میں>
    text <جو ہو انصاف تو جاوے تو اس کی چاہ کے صدقے>
