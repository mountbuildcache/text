
text <مست سحر و توبہ کناں شام کا ہوں میں>
  block
    text <مست سحر و توبہ کناں شام کا ہوں میں>
    text <قاضی کے گرفتار نت اعلام کا ہوں میں>
  block
    text <بندہ کہو خادم کو چاکر کہو مجھ کو>
    text <جو کچھ کہو سو ساقیٔ گلفام کا ہوں میں>
  block
    text <خدمت میں مجھے عشق کی ہے دل سے ارادت>
    text <نے معتقد کفر نہ اسلام کا ہوں میں>
  block
    text <یک روز حلال اس کو بھی میں کر کے نہ کھایا>
    text <نوکر جو خرابات میں دو جام کا ہوں میں>
  block
    text <نے فکر ہے دنیا کی نہ دیں کا متلاشی>
    text <اس ہستئ موہوم میں کس کام کا ہوں میں>
  block
    text <یک رنگ ہوں آتی نہیں خوش مجھ کو دو رنگی>
    text <منکر سخن و شعر میں ایہام کا ہوں میں>
  block
    text <مطلوب دعا حق میں نہیں اپنے کسو کی>
    text <طالب لب محبوب سے دشنام کا ہوں میں>
  block
    text <بندہ ہے خدا کا تو یقیں کر کہ بتاں کا>
    text <بندہ یہ جہاں بے زر و بے دام کا ہوں میں>
  block
    text <ہے شیشۂ مے عینک پیری مجھے سوداؔ>
    text <نظارہ کن اب شیب کے ایام کا ہوں میں>
