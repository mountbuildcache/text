
text <بے چین جو رکھتی ہے تمہیں چاہ کسو کی>
  block
    text <بے چین جو رکھتی ہے تمہیں چاہ کسو کی>
    text <شاید کہ ہوئی کارگر اب آہ کسو کی>
  block
    text <اس چشم کا غمزہ جو کرے قتل دو عالم>
    text <گوشے کو نگہ کے نہیں پرواہ کسو کی>
  block
    text <زلفوں کی سیاہی میں کچھ اک دام تھے اپنے>
    text <قسمت کہ ہوئی رات وہ تنخواہ کسو کی>
  block
    text <کیا مصرف بے جا سے فلک کو ہے سروکار>
    text <وہ شے کسو کو دے جو ہو دل خواہ کسو کی>
  block
    text <دنیا سے گزرنا ہی عجب کچھ ہے کہ جس میں>
    text <کوئی نہ کبھو روک سکے راہ کسو کی>
  block
    text <چھینے سے غم عشق شکیبائی و آرام>
    text <اے دل یہ پڑی لٹتی ہے بنگاہ کسو کی>
