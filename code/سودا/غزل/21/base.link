
text <مگر وہ دید کو آیا تھا باغ میں گل کے>
  block
    text <مگر وہ دید کو آیا تھا باغ میں گل کے>
    text <کہ بو کچھ اور میں پائی دماغ میں گل کے>
  block
    text <عدو بھی ہو سبب زندگی جو حق چاہے>
    text <نسیم صبح ہے روغن چراغ میں گل کے>
  block
    text <چمن کھلیں ہیں پہنچ بادہ لے کے اے ساقی>
    text <گرفتہ دل مجھے مت کر فراغ میں گل کے>
  block
    text <نہیں ہے جائے ترنم یہ بوستاں کہ نہیں>
    text <سوائے خون جگر مے ایاغ میں گل کے>
  block
    text <علی کا نقش قدم ڈھونڈھتا ہے یوں سوداؔ>
    text <پھرے ہے باد سحر جوں سراغ میں گل کے>
