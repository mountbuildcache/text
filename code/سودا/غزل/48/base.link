
text <جس دم وہ صنم سوار ہووے>
  block
    text <جس دم وہ صنم سوار ہووے>
    text <تا صید حرم شکار ہووے>
  block
    text <جو اٹھ نہ سکے تری گلی سے>
    text <رہنے دے کہ تا غبار ہووے>
  block
    text <محکم تو رزاق بن سکے ہے>
    text <گو عمر کہ پائیدار ہووے>
  block
    text <وہ قصر تو چاہتا نہیں میں>
    text <جس میں گل و گلعذار ہووے>
  block
    text <وسعت مرے سینے بیچ اے دہر>
    text <ٹک دل کو شگفتہ وار ہووے>
  block
    text <سوزن کی نہ جیب کیجو منت>
    text <یوں پھٹیو کہ تار تار ہووے>
  block
    text <شبنم سے بھرے ہے ساغر گل>
    text <گردوں تو خراب و خوار ہووے>
  block
    text <پانی نہیں دیتے اس کو ظالم>
    text <جو زخمیٔ بے شمار ہووے>
  block
    text <ناصح تو قسم لے ہم سے، دل پر>
    text <اپنا کبھو اختیار ہووے>
  block
    text <کھینچے ہے کوئی بھی تیغ پیارے>
    text <جمدھر کہ جب آب دار ہووے>
  block
    text <کن زخموں میں زخم ہے کہ جب تک>
    text <چھاتی کے نہ وار پار ہووے>
  block
    text <کھینچی ہے بھواں نے تیغ مکھ پر>
    text <سوداؔ سے کہو نثار ہووے>
  block
    text <ویسے ہی کاہے یہ کام گل رو>
    text <عاشق ہی نہ گو ہزار ہووے>
