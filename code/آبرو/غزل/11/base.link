
text <بڑھے ہے دن بدن تجھ مکھ کی تاب آہستہ آہستہ>
  block
    text <بڑھے ہے دن بدن تجھ مکھ کی تاب آہستہ آہستہ>
    text <کہ جوں کر گرم ہو ہے آفتاب آہستہ آہستہ>
  block
    text <کیا خط نیں ترے مکھ کوں خراب آہستہ آہستہ>
    text <گہن جوں ماہ کوں لیتا ہے داب آہستہ آہستہ>
  block
    text <لگا ہے آپ سیں اے جاں ترے عاشق کا دل رہ رہ>
    text <کرے ہے مست کوں بے خود شراب آہستہ آہستہ>
  block
    text <دل عاشق کا کلی کی طرح کھلتا جائے خوش ہو ہو>
    text <ادا سیں جب کبھی کھولے نقاب آہستہ آہستہ>
  block
    text <لگا ہے آبروؔ مجھ کوں ولیؔ کا خوب یہ مصرع>
    text <سوال آہستہ آہستہ جواب آہستہ آہستہ>
