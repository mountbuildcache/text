
text <نپٹ یہ ماجرا یارو کڑا ہے>
  block
    text <نپٹ یہ ماجرا یارو کڑا ہے>
    text <مسافر دشمنوں میں آ پڑا ہے>
  block
    text <رقیب اپنے اوپر ہوتے ہیں مغرور>
    text <غلط جاناں ہے حق سب سیں بڑا ہے>
  block
    text <جو وہ بولے سوئی وہ بولتا ہے>
    text <رقیب اب بھوت ہو کر سر چڑھا ہے>
  block
    text <خدا حافظ ہے میرے دل کا یارو>
    text <پتھر سیں جا کے یہ شیشہ لڑا ہے>
  block
    text <برنگ ماہیٔ بے آب نس دن>
    text <سجن نیں دل ہمارا تڑپھڑا ہے>
  block
    text <رقیباں کی نہیں فوجاں کا وسواس>
    text <ادھر سیں عاشقاں کا بھی دھڑا ہے>
  block
    text <کرے کیا آبروؔ کیوں کر ملن ہو>
    text <رقیباں کے صنم بس میں پڑا ہے>
