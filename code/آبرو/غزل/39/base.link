
text <کہیں کیا تم سوں بے درد لوگو کسی سے جی کا مرم نہ پایا>
  block
    text <کہیں کیا تم سوں بے درد لوگو کسی سے جی کا مرم نہ پایا>
    text <کبھی نہ بوجھی یتھا ہماری برہ نیں کیا اب ہمیں ستایا>
  block
    text <لگا ہے برہا جگر کوں کھانے ہوئے ہیں تیروں کے ہم نشانے>
    text <دیویں ہیں سوتیں ہمن کوں طعنے کہ تجھ کو کبہوں نہ منہ لگایا>
  block
    text <رکھے نہ دل میں کسی کی چنتا گلے میں ڈالے برہ کی کنٹھا>
    text <درس کی خاطر تمہارے منتا بھکارن اپنا برن بنایا>
  block
    text <لگی ہیں جی پر برہ کی گھاتیں تلف تلف کر بہائیں راتیں>
    text <تمہاری جن نیں بنائیں باتیں اکارت اپنا جنم گنوایا>
  block
    text <گلا ممولا یہ سب عبث ہے اپس کے اوچھے کرم کا جس ہے>
    text <ہمارا پیارے کہو کیا بس ہے تمہارے جی میں اگر یوں آیا>
  block
    text <جو دکھ پڑے گا سہا کروں گی جسے کہو گے رہا کروں گی>
    text <تمن کوں نس دن دعا کروں گی سکھی سلامت رہو خدایا>
