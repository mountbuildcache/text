
text <دلی کے بیچ ہائے اکیلے مریں گے ہم>
  block
    text <دلی کے بیچ ہائے اکیلے مریں گے ہم>
    text <تم آگرے چلے ہو سجن کیا کریں گے ہم>
  block
    text <یوں صحبتوں کوں پیار کی خالی جو کر چلے>
    text <اے مہربان کیونکہ کہوں دن پھریں گے ہم>
  block
    text <جن جن کو لے چلے ہو سجن ساتھ ان سمیت>
    text <حافظ رہے خدا کے حوالے کریں گے ہم>
  block
    text <بھولو گے تم اگرچہ سدا رنگ جی ہمیں>
    text <تو ناؤں بین بین کے تم کو دھریں گے ہم>
  block
    text <اخلاص میں کتا ہے تمہیں آبروؔ ابھی>
    text <آئے نہ تم شتاب تو تم سیں لڑیں گے ہم>
