
text <رکھے کوئی اس طرح کے لالچی کو کب تلک بہلا>
  block
    text <رکھے کوئی اس طرح کے لالچی کو کب تلک بہلا>
    text <چلی جاتی ہے فرمائش کبھی یہ لا کبھی وہ لا>
  block
    text <مجھے ان کہنہ افلاکوں میں رہنا خوش نہیں آتا>
    text <بنایا اپنے دل کا ہم نیں اور ہی ایک نو محلا>
  block
    text <رہی ہے سر نوا سنمکھ گئی ہے بھول منصوبہ>
    text <تری انکھیوں نیں شاید مات کی ہے نرگس شہلا>
  block
    text <کیا تھا غیر نیں ہم رنگ ہو کر وصل کا سودا>
    text <تمہارا دیکھ مکھ کا آفتاب اس کا تو دل دہلا>
  block
    text <کف پا یار کا ہے پھول کی پنکھڑی سے نازک تر>
    text <مرا دل نرم تر ہے اس کے ہوتے اس سے مت سہلا>
  block
    text <جوابوں میں غزل کے آبروؔ کیوں کہل کرتا ہے>
    text <تو اک ادنیٰ توجہ بیچ کہہ لیتا ہے مت کہلا>
