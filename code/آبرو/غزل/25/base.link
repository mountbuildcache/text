
text <کوئل نیں آ کے کوک سنائی بسنت رت>
  block
    text <کوئل نیں آ کے کوک سنائی بسنت رت>
    text <بورائے خاص و عام کہ آئی بسنت رت>
  block
    text <وہ زرد پوش جس کوں بھر آغوش میں لیا>
    text <گویا کہ تب گلے سیں لگائی بسنت رت>
  block
    text <وہ زرد پوش جس کا کہ گن گاوتے ہیں ہم>
    text <شوخی نیں اس کی ناچ نچائی بسنت رت>
  block
    text <غنچے نیں اس بہار میں کڈوایا اپنا دل>
    text <بلبل چمن میں پھول کے گائی بسنت رت>
  block
    text <ٹیسو کے پھول دشنۂ خونی ہوے اسے>
    text <برہن کے جی کوں ہے یہ کسائی بسنت رت>
  block
    text <گائے ہنڈول آج کلاونت کھلس کھلس>
    text <ہر تان بیچ کیا کے پھلائی بسنت رت>
  block
    text <بلبل ہوا ہے دیکھ سدا رنگ کی بہار>
    text <اس سال آبروؔ کوں بن آئی بسنت رت>
