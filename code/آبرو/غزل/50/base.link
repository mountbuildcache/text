
text <دیکھ تو بے رحم عاشق نیں تجھے چھوڑا نہیں>
  block
    text <دیکھ تو بے رحم عاشق نیں تجھے چھوڑا نہیں>
    text <کس قدر بے روئیاں دیکھیں پہ منہ موڑا نہیں>
  block
    text <ایک چسپاں ہے تجھی پر خوش نمائی کی قبا>
    text <دوسرا کوئی جامہ زیبوں میں ترا جوڑا نہیں>
  block
    text <لٹ پٹے سج نیں ترے دل کوں کیا ہے لوٹ پوٹ>
    text <ورنہ عالم بیچ ٹک بندوں کا کچھ توڑا نہیں>
  block
    text <دیکھنا شیریں کا اس کوں سخت لاگا سنگ میں>
    text <بے سبب فرہاد نیں پتھر سیں سر پھوڑا نہیں>
  block
    text <آدمی درکار نہیں سرکار میں حیوان ڈھونڈھ>
    text <کون بوجھے یاں سپاہی کے تئیں گھوڑا نہیں>
  block
    text <جیو نے مرنے میں حق اوپر توکل ہے اسے>
    text <آبروؔ نیں زخم کے کھانے میں ہاتھ اوڑا نہیں>
