
text <اگر انکھیوں سیں انکھیوں کو ملاؤ گے تو کیا ہوگا>
  block
    text <اگر انکھیوں سیں انکھیوں کو ملاؤ گے تو کیا ہوگا>
    text <نظر کر لطف کی ہم کوں جلاؤ گے تو کیا ہوگا>
  block
    text <تمہارے لب کی سرخی لعل کی مانند اصلی ہے>
    text <اگر تم پان اے پیارے نہ کھاؤ گے تو کیا ہوگا>
  block
    text <محبت سیں کہتا ہوں طور بد نامی کا بہتر نہیں>
    text <اگر خندوں کی صحبت میں نہ جاؤ گے تو کیا ہوگا>
  block
    text <تمہارے شوق میں ہوں جاں بلب اک عمر گزری ہے>
    text <اگر اک دم کوں آ کر مکھ دکھاؤ گے تو کیا ہوگا>
  block
    text <مرا دل مل رہا ہے تم سوں پیارے باطنی ملنا>
    text <اگر ہم پاس ظاہر میں نہ آؤ گے تو کیا ہوگا>
  block
    text <جگت کے لوگ سارے آبروؔ کوں پیار کرتے ہیں>
    text <اگر تم بھی گلے اس کوں لگاؤ گے تو کیا ہوگا>
