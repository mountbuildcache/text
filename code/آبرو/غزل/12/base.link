
text <مت غضب کر چھوڑ دے غصہ سجن>
  block
    text <مت غضب کر چھوڑ دے غصہ سجن>
    text <آ جدائی خوب نئیں مل جا سجن>
  block
    text <بے دلوں کی عذر خواہی مان لے>
    text <جو کہ ہونا تھا سو ہو گزرا سجن>
  block
    text <تم سوا ہم کوں کہیں جاگا نہیں>
    text <پس لڑو مت ہم سیتی بے جا سجن>
  block
    text <مر گئے غم سیں تمہارے ہم پیا>
    text <کب تلک یہ خون غم کھانا سجن>
  block
    text <جو لگے اب کاٹنے اخلاص کے>
    text <کیا یہی تھا پیار کا ثمرا سجن>
  block
    text <چھوڑ تم کوں اور کس سیں ہم ملیں>
    text <کون ہے دنیا میں کوئی تم سا سجن>
  block
    text <پاؤں پڑتا ہوں تمہارے رحم کو>
    text <بات میری مان لے ہاہا سجن>
  block
    text <تنگ رہنا کب تلک غنچے کی طرح>
    text <پھول کے مانند ٹک کھل جا سجن>
  block
    text <آبروؔ کوں کھو کے پچھتاؤ گے تم>
    text <ہم کو لازم ہے اتا کہنا سجن>
