
text <تمہاری جب سیں آئی ہیں سجن دکھنے کو لال انکھیاں>
  block
    text <تمہاری جب سیں آئی ہیں سجن دکھنے کو لال انکھیاں>
    text <ہوئی ہیں تب سیں دونی خوش نما صاحب جمال انکھیاں>
  block
    text <قیامت آن ہے اس وقت میں ان پر نزاکت کی>
    text <دیکھو آئی ہیں دکھنے کس جھمک سیں یہ چھنال انکھیاں>
  block
    text <ایسے کیوں ٹوٹ آئیں جوش سیں پیارے حرارت کے>
    text <لگی تھی گرم ہو کر اس قدر یہ کس کے نال انکھیاں>
  block
    text <علاج ان کا ہے پیارے عاشقوں کے سنگ کی ہلدی>
    text <رنگیں اس میں کہو کپڑا کریں اپنا رومال انکھیاں>
  block
    text <مرا دل پوٹلی کی طرح ان پر لے کے ٹک پھیرو>
    text <مجرب ٹوٹکا ہے اس میں آ جاں گی بحال انکھیاں>
  block
    text <ضرر ہے تند ہو کر دیکھنا بیمار کوں پیارے>
    text <ٹک اک پرہیز کر عاشق پے دو دن مت نکال انکھیاں>
  block
    text <مرا دکھتا ہے جی یہ انمناہٹ دیکھ کر ان کا>
    text <ابلتا ہے بہت جب دیکھتا ہوں میں ملال انکھیاں>
  block
    text <نذر بدتا ہوں اپنی جان و جی کو میں کروں صدقے>
    text <اگر دیویں مجھے اپنی شفا ہونے کی فال انکھیاں>
  block
    text <سزا ہے ان کے تئیں یہ درد تھوڑا سا کہ کرتی تھیں>
    text <ہمیشہ چشم پوشی آبروؔ کا دیکھ حال انکھیاں>
