
text <نہ پاوے چال تیرے کی پیارے یہ ڈھلک دریا>
  block
    text <نہ پاوے چال تیرے کی پیارے یہ ڈھلک دریا>
    text <چلا جاوے اگرچہ رووتا محشر تلک دریا>
  block
    text <کہاں ایسا مبکی ہو کہ جاوے تا فلک دریا>
    text <نہیں ہم چشم میرے اشک کا مارے ہے جھک دریا>
  block
    text <ہوا ہے چشم حیرت دیکھ تیری آب رفتاری>
    text <کنارے نہیں رہا ہے کھول ان دونوں پلک دریا>
  block
    text <بھر آوے آب حسرت اس کے منہ میں جب لہر آوے>
    text <اگر دیکھے ترے ان نرم گالوں کے تھلک دریا>
  block
    text <نہیں ہیں یہ حباب آتے ہیں جو نظروں میں مردم کی>
    text <جلن مجھ اشک کی سیں دل میں رکھتا ہے پھلک دریا>
  block
    text <اگر ہو کوہ تو ریلے سیں اس لشکر کے چل جاوے>
    text <کہاں سکتا ہے مجھ انجھواں کی فوجاں سیں اٹک دریا>
  block
    text <اثر کرنے کا نہیں سنگیں دلاں میں روونا ہرگز>
    text <کرارے سخت ہیں بے جا رہا ہے سر پٹک دریا>
  block
    text <یقیں آیا کیا جب اس کے تئیں پانی سیں بھی پتلا>
    text <ہمارے اشک کی گرمی میں کچھ رکھتا تھا شک دریا>
  block
    text <نہیں ممکن ہمارے دل کی آتش کا بجھا سکنا>
    text <کرے گر ابر طوفاں خیز کوں آ کر کمک دریا>
  block
    text <نہ ہووے آبروؔ خانہ خرابی کیوں کہ مردم کی>
    text <کیا انجھواں میں میرے اب سما سیں تا سمک دریا>
