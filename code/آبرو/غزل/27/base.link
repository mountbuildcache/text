
text <آیا ہے صبح نیند سوں اٹھ رسمسا ہوا>
  block
    text <آیا ہے صبح نیند سوں اٹھ رسمسا ہوا>
    text <جامہ گلے میں رات کے پھولوں بسا ہوا>
  block
    text <کم مت گنو یہ بخت سیاہوں کا رنگ زرد>
    text <سونا وہی جو ہووے کسوٹی کسا ہوا>
  block
    text <انداز سیں زیادہ نپٹ ناز خوش نہیں>
    text <جو خال حد سے زیادہ بڑھا سو مسا ہوا>
  block
    text <قامت کا سب جگت منیں بالا ہوا ہے نام>
    text <قد اس قدر بلند تمہارا رسا ہوا>
  block
    text <زاہد کے قد خم کوں مصور نے جب لکھا>
    text <تب کلک ہاتھ بیچ جو تھا سو عصا ہوا>
  block
    text <دل یوں ڈرے ہے زلف کا مارا وہ پھونک سیں>
    text <رسی سیں اژدہے کا ڈرے جوں ڈسا ہوا>
  block
    text <اے آبروؔ اول سیں سمجھ پیچ عشق کا>
    text <پھر زلف سیں نکل نہ سکے دل پھنسا ہوا>
