
text <گرچہ اس بنیاد ہستی کے عناصر چار ہیں>
  block
    text <گرچہ اس بنیاد ہستی کے عناصر چار ہیں>
    text <لیکن اپنے نیست ہو جانے میں سب ناچار ہیں>
  block
    text <دوستی اور دشمنی ہے ان بتاں کی ایک سی>
    text <چار دن ہیں مہرباں تو چار دن بیزار ہیں>
  block
    text <جی کوئی منصور کے جوں جان کرتے ہیں فدا>
    text <وے سپاہی عاشقوں کی فوج کے سردار ہیں>
  block
    text <یہ جو سجتی ہے کٹاری دار مشروع کی ازار>
    text <مارنے کے وقت عاشق کے ننگی تروار ہیں>
  block
    text <دوستی اور پیار کی باتوں پے خوباں کی نہ بھول>
    text <شوخ ہوتے ہیں نپٹ عیار کس کے یار ہیں>
  block
    text <جو نشہ جوانی کا اترے گا تو کھینچیں گے خمار>
    text <اب تو خوباں سب شراب حسن کے سرشار ہیں>
  block
    text <کس طرح چشموں سیتی جاری نہ ہو دریائے خوں>
    text <تھل نہ پیرا آبروؔ ہم وار اور وے پار ہیں>
