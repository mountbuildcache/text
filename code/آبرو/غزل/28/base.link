
text <کیوں ملامت اس قدر کرتے ہو بے حاصل ہے یہ>
  block
    text <کیوں ملامت اس قدر کرتے ہو بے حاصل ہے یہ>
    text <لگ چکا اب چھوٹنا مشکل ہے اس کا دل ہے یہ>
  block
    text <بے قراری سیں نہ کر ظالم ہمارے دل کوں منع>
    text <کیوں نہ تڑپے خاک و خوں میں اس قدر بسمل ہے یہ>
  block
    text <عشق کوں مجنوں کے افلاطوں سمجھ سکتا نہیں>
    text <گو کہ سمجھاوے پہ سمجھے گا نہیں عاقل ہے یہ>
  block
    text <کون سمجھاوے مرے دل کوں کوئی منصف نہیں>
    text <غیر حق کو چاہتا ہے کیوں ایتا باطل ہے یہ>
  block
    text <کون ہے انساں کا کوئی دوست ایسا جو کہے>
    text <موت اس کی فکر میں لاگی ہے اور غافل ہے یہ>
  block
    text <عاشقی کے فن میں ہے دل سیں جھگڑنا بے حساب>
    text <کچھ نہیں باقی رکھا اس علم میں فاضل ہے یہ>
  block
    text <ہم تو کہتے تھے کہ پھر پانے کے نہیں جانے نہ دو>
    text <اب گئے پر آبروؔ پھر پائیے مشکل ہے یہ>
