
text <پلنگ کوں چھوڑ خالی گود سیں جب اٹھ گیا میتا>
  block
    text <پلنگ کوں چھوڑ خالی گود سیں جب اٹھ گیا میتا>
    text <چتر کاری لگی کھانے ہمن کوں گھر ہوا چیتا>
  block
    text <بنائی بے نوائی کی جوں طرح سب سے چھڑے ہم نیں>
    text <تجھ اوروں کو لیا ہے ساتھ اپنے اک نہیں میتا>
  block
    text <سرت کے تار ابجد ایک سر ہو مل کے سب بولے>
    text <کہ جس کوں گیان ہے اس جان کوں ہر تان ہے گیتا>
  block
    text <جدائی کے زمانے کی سجن کیا زیادتی کہیے>
    text <کہ اس ظالم کی جو ہم پر گھڑی گزری سو جگ بیتا>
  block
    text <مقرر جب کہ جاں بازوں میں اس کا ہو چکا مرنا>
    text <ہوا تب اس قدر خوش دل گویا عاشق نے جگ جیتا>
  block
    text <لگا دل یار سیں تب اس کو کیا کام آبروؔ سیتی>
    text <کہ زخمی عشق کا پھر مانگ کر پانی نہیں پیتا>
