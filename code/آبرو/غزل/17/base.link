
text <فجر اٹھ خواب سیں گلشن میں جب تم نے ملی انکھیاں>
  block
    text <فجر اٹھ خواب سیں گلشن میں جب تم نے ملی انکھیاں>
    text <گئیں مند شرم سوں نرگس کی پیارے جوں کلی انکھیاں>
  block
    text <نظر بھر دیکھ تیرے آتشیں رخسار اے گل رو>
    text <مرے دل کی برنگ قطرۂ شبنم گلی انکھیاں>
  block
    text <خراماں آب حیواں جوں چلا جب جان آگے سیں>
    text <انجہو کا بھیس کر پیچھوں سیں پیارے بہہ چلی انکھیاں>
  block
    text <تمہیں اوروں سیں دونا دیکھتی ہیں خوش نمائی میں>
    text <ہنر جانے ہیں اپنا آج عیب احولی انکھیاں>
  block
    text <پکڑ مژگاں کے پنجے سوں مروڑا یوں مرے دل کو>
    text <تری زورآوری میں آج رستم ہیں بلی انکھیاں>
  block
    text <ترا ہر عضو پیارے خوش نما ہے عضو دیگر سیں>
    text <مژہ سیں خوب تر ابرو و ابرو سیں بھلی انکھیاں>
  block
    text <تحیر کے پھندے میں صید ہو کر چوکڑی بھولے>
    text <اگر آہو کوں دکھلاؤں سجن کی اچپلی انکھیاں>
  block
    text <ہوئی فانوس گردوں کے سیہ کاجل سوں سر تا پا>
    text <شب ہجراں میں تیری شمع ہو یاں لگ جلی انکھیاں>
  block
    text <زباں کر اپنے مژگاں کوں لگی ہیں ریختے پڑھنے>
    text <ہوئی ہیں آبروؔ کے وصف میں تیری ولی انکھیاں>
