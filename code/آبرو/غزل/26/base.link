
text <دل نیں پکڑی ہے یار کی صورت>
  block
    text <دل نیں پکڑی ہے یار کی صورت>
    text <گل ہوا ہے بہار کی صورت>
  block
    text <کوئی گل رو نہیں تمہاری شکل>
    text <ہم نے دیکھیں ہزار کی صورت>
  block
    text <تجھ گلی بیچ ہو گیا ہے دل>
    text <دیدۂ انتظار کی صورت>
  block
    text <حسن کا ملک ہم نیں سیر کیا>
    text <کہیں دیکھی نہ پیار کی صورت>
  block
    text <اب زمانہ سبھی طرح بگڑا>
    text <کیا بنے روزگار کی صورت>
  block
    text <وصل کے بیچ ہجر جا ہے بھول>
    text <جوں نشے میں خمار کی صورت>
  block
    text <اس زمانے کی دوستی کے تئیں>
    text <کچھ نہیں اعتبار کی صورت>
  block
    text <کچھ ٹھہرتی نہیں کہ کیا ہوگی>
    text <اس دل بے قرار کی صورت>
  block
    text <مبتذل اور خراب ہو کر کے>
    text <اپنی لونڈے نیں خوار کی صورت>
  block
    text <آبروؔ دیکھ یار کا برو دوش>
    text <دل ہوا ہے کنار کی صورت>
