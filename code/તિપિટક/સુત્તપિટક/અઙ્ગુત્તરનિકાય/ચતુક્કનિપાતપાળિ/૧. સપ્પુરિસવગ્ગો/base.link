text <૨૧ ૧ સપ્પુરિસવગ્ગો>
  text <૧ સિક્ખાપદસુત્તં>
    text <૨૦૧>, <અસપ્પુરિસઞ્ચ વો ભિક્ખવે દેસેસ્સામિ અસપ્પુરિસેન અસપ્પુરિસતરઞ્ચ સપ્પુરિસઞ્ચ સપ્પુરિસેન સપ્પુરિસતરઞ્ચ તં સુણાથ સાધુકં મનસિ કરોથ ભાસિસ્સામીતિ એવં ભન્તેતિ ખો તે ભિક્ખૂ ભગવતો પચ્ચસ્સોસું ભગવા એતદવોચ>
    text <કતમો ચ ભિક્ખવે અસપ્પુરિસો ઇધ ભિક્ખવે એકચ્ચો પાણાતિપાતી હોતિ અદિન્નાદાયી હોતિ કામેસુમિચ્છાચારી હોતિ મુસાવાદી હોતિ સુરામેરયમજ્જપમાદટ્ઠાયી હોતિ અયં વુચ્ચતિ ભિક્ખવે અસપ્પુરિસો>
    text <કતમો ચ ભિક્ખવે અસપ્પુરિસેન અસપ્પુરિસતરો ઇધ ભિક્ખવે એકચ્ચો અત્તના ચ પાણાતિપાતી હોતિ પરઞ્ચ પાણાતિપાતે સમાદપેતિ અત્તના ચ અદિન્નાદાયી હોતિ પરઞ્ચ અદિન્નાદાને સમાદપેતિ અત્તના ચ કામેસુમિચ્છાચારી હોતિ પરઞ્ચ કામેસુમિચ્છાચારે સમાદપેતિ અત્તના ચ મુસાવાદી હોતિ પરઞ્ચ મુસાવાદે સમાદપેતિ અત્તના ચ સુરામેરયમજ્જપમાદટ્ઠાયી હોતિ પરઞ્ચ સુરામેરયમજ્જપમાદટ્ઠાને સમાદપેતિ અયં વુચ્ચતિ ભિક્ખવે અસપ્પુરિસેન અસપ્પુરિસતરો>
    text <કતમો ચ ભિક્ખવે સપ્પુરિસો ઇધ ભિક્ખવે એકચ્ચો પાણાતિપાતા પટિવિરતો હોતિ અદિન્નાદાના પટિવિરતો હોતિ કામેસુમિચ્છાચારા પટિવિરતો હોતિ મુસાવાદા પટિવિરતો હોતિ સુરામેરયમજ્જપમાદટ્ઠાના પટિવિરતો હોતિ અયં વુચ્ચતિ ભિક્ખવે સપ્પુરિસો>
    text <કતમો ચ ભિક્ખવે સપ્પુરિસેન સપ્પુરિસતરો ઇધ ભિક્ખવે એકચ્ચો અત્તના ચ પાણાતિપાતા પટિવિરતો હોતિ પરઞ્ચ પાણાતિપાતા વેરમણિયા સમાદપેતિ અત્તના ચ અદિન્નાદાના પટિવિરતો હોતિ પરઞ્ચ અદિન્નાદાના વેરમણિયા સમાદપેતિ અત્તના ચ કામેસુમિચ્છાચારા પટિવિરતો હોતિ પરઞ્ચ કામેસુમિચ્છાચારા વેરમણિયા સમાદપેતિ અત્તના ચ મુસાવાદા પટિવિરતો હોતિ પરઞ્ચ મુસાવાદા વેરમણિયા સમાદપેતિ અત્તના ચ સુરામેરયમજ્જપમાદટ્ઠાના પટિવિરતો હોતિ પરઞ્ચ સુરામેરયમજ્જપમાદટ્ઠાના વેરમણિયા સમાદપેતિ અયં વુચ્ચતિ ભિક્ખવે સપ્પુરિસેન સપ્પુરિસતરોતિ પઠમં>
  text <૨ અસ્સદ્ધસુત્તં>
    text <૨૦૨>, <અસપ્પુરિસઞ્ચ વો ભિક્ખવે દેસેસ્સામિ અસપ્પુરિસેન અસપ્પુરિસતરઞ્ચ સપ્પુરિસઞ્ચ સપ્પુરિસેન સપ્પુરિસતરઞ્ચ તં સુણાથ…પે॰…>
    text <કતમો ચ ભિક્ખવે અસપ્પુરિસો ઇધ ભિક્ખવે એકચ્ચો અસ્સદ્ધો હોતિ અહિરિકો હોતિ અનોત્તપ્પી હોતિ અપ્પસ્સુતો હોતિ કુસીતો હોતિ મુટ્ઠસ્સતિ હોતિ દુપ્પઞ્ઞો હોતિ અયં વુચ્ચતિ ભિક્ખવે અસપ્પુરિસો>
    text <કતમો ચ ભિક્ખવે અસપ્પુરિસેન અસપ્પુરિસતરો ઇધ ભિક્ખવે એકચ્ચો અત્તના ચ અસ્સદ્ધો હોતિ પરઞ્ચ અસ્સદ્ધિયે સમાદપેતિ અત્તના ચ અહિરિકો હોતિ પરઞ્ચ અહિરિકતાય સમાદપેતિ અત્તના ચ અનોત્તપ્પી હોતિ પરઞ્ચ અનોત્તપ્પે સમાદપેતિ અત્તના ચ અપ્પસ્સુતો હોતિ પરઞ્ચ અપ્પસ્સુતે સમાદપેતિ અત્તના ચ કુસીતો હોતિ પરઞ્ચ કોસજ્જે સમાદપેતિ અત્તના ચ મુટ્ઠસ્સતિ હોતિ પરઞ્ચ મુટ્ઠસ્સચ્ચે સમાદપેતિ અત્તના ચ દુપ્પઞ્ઞો હોતિ પરઞ્ચ દુપ્પઞ્ઞતાય સમાદપેતિ અયં વુચ્ચતિ ભિક્ખવે અસપ્પુરિસેન અસપ્પુરિસતરો>
    text <કતમો ચ ભિક્ખવે સપ્પુરિસો ઇધ ભિક્ખવે એકચ્ચો સદ્ધો હોતિ હિરિમા હોતિ ઓત્તપ્પી હોતિ બહુસ્સુતો હોતિ આરદ્ધવીરિયો હોતિ સતિમા હોતિ પઞ્ઞવા હોતિ અયં વુચ્ચતિ ભિક્ખવે સપ્પુરિસો>
    text <કતમો ચ ભિક્ખવે સપ્પુરિસેન સપ્પુરિસતરો ઇધ ભિક્ખવે એકચ્ચો અત્તના ચ સદ્ધાસમ્પન્નો હોતિ પરઞ્ચ સદ્ધાસમ્પદાય સમાદપેતિ અત્તના ચ હિરિમા હોતિ પરઞ્ચ હિરિમતાય સમાદપેતિ અત્તના ચ ઓત્તપ્પી હોતિ પરઞ્ચ ઓત્તપ્પે સમાદપેતિ અત્તના ચ બહુસ્સુતો હોતિ પરઞ્ચ બાહુસચ્ચે સમાદપેતિ અત્તના ચ આરદ્ધવીરિયો હોતિ પરઞ્ચ વીરિયારમ્ભે સમાદપેતિ અત્તના ચ ઉપટ્ઠિતસ્સતિ હોતિ પરઞ્ચ સતિઉપટ્ઠાને સમાદપેતિ અત્તના ચ પઞ્ઞાસમ્પન્નો હોતિ પરઞ્ચ પઞ્ઞાસમ્પદાય સમાદપેતિ અયં વુચ્ચતિ ભિક્ખવે સપ્પુરિસેન સપ્પુરિસતરોતિ દુતિયં>
  text <૩ સત્તકમ્મસુત્તં>
    text <૨૦૩>, <અસપ્પુરિસઞ્ચ વો ભિક્ખવે દેસેસ્સામિ અસપ્પુરિસેન અસપ્પુરિસતરઞ્ચ સપ્પુરિસઞ્ચ સપ્પુરિસેન સપ્પુરિસતરઞ્ચ તં સુણાથ…પે॰…>
    text <કતમો ચ ભિક્ખવે અસપ્પુરિસો ઇધ ભિક્ખવે એકચ્ચો પાણાતિપાતી હોતિ અદિન્નાદાયી હોતિ કામેસુમિચ્છાચારી હોતિ મુસાવાદી હોતિ પિસુણવાચો હોતિ ફરુસવાચો હોતિ સમ્ફપ્પલાપી હોતિ અયં વુચ્ચતિ ભિક્ખવે અસપ્પુરિસો>
    text <કતમો ચ ભિક્ખવે અસપ્પુરિસેન અસપ્પુરિસતરો ઇધ ભિક્ખવે એકચ્ચો અત્તના ચ પાણાતિપાતી હોતિ પરઞ્ચ પાણાતિપાતે સમાદપેતિ અત્તના ચ અદિન્નાદાયી હોતિ પરઞ્ચ અદિન્નાદાને સમાદપેતિ અત્તના ચ કામેસુમિચ્છાચારી હોતિ પરઞ્ચ કામેસુમિચ્છાચારે સમાદપેતિ અત્તના ચ મુસાવાદી હોતિ પરઞ્ચ મુસાવાદે સમાદપેતિ અત્તના ચ પિસુણવાચો હોતિ પરઞ્ચ પિસુણાય વાચાય સમાદપેતિ અત્તના ચ ફરુસવાચો હોતિ પરઞ્ચ ફરુસાય વાચાય સમાદપેતિ અત્તના ચ સમ્ફપ્પલાપી હોતિ પરઞ્ચ સમ્ફપ્પલાપે સમાદપેતિ અયં વુચ્ચતિ ભિક્ખવે અસપ્પુરિસેન અસપ્પુરિસતરો>
    text <કતમો ચ ભિક્ખવે સપ્પુરિસો ઇધ ભિક્ખવે એકચ્ચો પાણાતિપાતા પટિવિરતો હોતિ અદિન્નાદાના પટિવિરતો હોતિ કામેસુમિચ્છાચારા પટિવિરતો હોતિ મુસાવાદા પટિવિરતો હોતિ પિસુણાય વાચાય પટિવિરતો હોતિ ફરુસાય વાચાય પટિવિરતો હોતિ સમ્ફપ્પલાપા પટિવિરતો હોતિ અયં વુચ્ચતિ ભિક્ખવે સપ્પુરિસો>
    text <કતમો ચ ભિક્ખવે સપ્પુરિસેન સપ્પુરિસતરો ઇધ ભિક્ખવે એકચ્ચો અત્તના ચ પાણાતિપાતા પટિવિરતો હોતિ પરઞ્ચ પાણાતિપાતા વેરમણિયા સમાદપેતિ અત્તના ચ અદિન્નાદાના પટિવિરતો હોતિ પરઞ્ચ અદિન્નાદાના વેરમણિયા સમાદપેતિ અત્તના ચ કામેસુમિચ્છાચારા પટિવિરતો હોતિ પરઞ્ચ કામેસુમિચ્છાચારા વેરમણિયા સમાદપેતિ અત્તના ચ મુસાવાદા પટિવિરતો હોતિ પરઞ્ચ મુસાવાદા વેરમણિયા સમાદપેતિ અત્તના ચ પિસુણાય વાચાય પટિવિરતો હોતિ પરઞ્ચ પિસુણાય વાચાય વેરમણિયા સમાદપેતિ અત્તના ચ ફરુસાય વાચાય પટિવિરતો હોતિ પરઞ્ચ ફરુસાય વાચાય વેરમણિયા સમાદપેતિ અત્તના ચ સમ્ફપ્પલાપા પટિવિરતો હોતિ પરઞ્ચ સમ્ફપ્પલાપા વેરમણિયા સમાદપેતિ અયં વુચ્ચતિ ભિક્ખવે સપ્પુરિસેન સપ્પુરિસતરોતિ તતિયં>
  text <૪ દસકમ્મસુત્તં>
    text <૨૦૪>, <અસપ્પુરિસઞ્ચ વો ભિક્ખવે દેસેસ્સામિ અસપ્પુરિસેન અસપ્પુરિસતરઞ્ચ સપ્પુરિસઞ્ચ સપ્પુરિસેન સપ્પુરિસતરઞ્ચ તં સુણાથ…પે॰…>
    text <કતમો ચ ભિક્ખવે અસપ્પુરિસો ઇધ ભિક્ખવે એકચ્ચો પાણાતિપાતી હોતિ અદિન્નાદાયી હોતિ કામેસુમિચ્છાચારી હોતિ મુસાવાદી હોતિ પિસુણવાચો હોતિ ફરુસવાચો હોતિ સમ્ફપ્પલાપી હોતિ અભિજ્ઝાલુ હોતિ બ્યાપન્નચિત્તો હોતિ મિચ્છાદિટ્ઠિકો હોતિ અયં વુચ્ચતિ ભિક્ખવે અસપ્પુરિસો>
    text <કતમો ચ ભિક્ખવે અસપ્પુરિસેન અસપ્પુરિસતરો ઇધ ભિક્ખવે એકચ્ચો અત્તના ચ પાણાતિપાતી હોતિ પરઞ્ચ પાણાતિપાતે સમાદપેતિ…પે॰… અત્તના ચ અભિજ્ઝાલુ હોતિ પરઞ્ચ અભિજ્ઝાય સમાદપેતિ અત્તના ચ બ્યાપન્નચિત્તો હોતિ પરઞ્ચ બ્યાપાદે સમાદપેતિ અત્તના ચ મિચ્છાદિટ્ઠિકો હોતિ પરઞ્ચ મિચ્છાદિટ્ઠિયા સમાદપેતિ અયં વુચ્ચતિ ભિક્ખવે અસપ્પુરિસેન અસપ્પુરિસતરો>
    text <કતમો ચ ભિક્ખવે સપ્પુરિસો ઇધ ભિક્ખવે એકચ્ચો પાણાતિપાતા પટિવિરતો હોતિ…પે॰… અનભિજ્ઝાલુ હોતિ અબ્યાપન્નચિત્તો હોતિ સમ્માદિટ્ઠિકો હોતિ અયં વુચ્ચતિ ભિક્ખવે સપ્પુરિસો>
    text <કતમો ચ ભિક્ખવે સપ્પુરિસેન સપ્પુરિસતરો ઇધ ભિક્ખવે એકચ્ચો અત્તના ચ પાણાતિપાતા પટિવિરતો હોતિ પરઞ્ચ પાણાતિપાતા વેરમણિયા સમાદપેતિ…પે॰… અત્તના ચ અનભિજ્ઝાલુ હોતિ પરઞ્ચ અનભિજ્ઝાય સમાદપેતિ અત્તના ચ અબ્યાપન્નચિત્તો હોતિ પરઞ્ચ અબ્યાપાદે સમાદપેતિ અત્તના ચ સમ્માદિટ્ઠિકો હોતિ પરઞ્ચ સમ્માદિટ્ઠિયા સમાદપેતિ અયં વુચ્ચતિ ભિક્ખવે સપ્પુરિસેન સપ્પુરિસતરોતિ ચતુત્થં>
  text <૫ અટ્ઠઙ્ગિકસુત્તં>
    text <૨૦૫>, <અસપ્પુરિસઞ્ચ વો ભિક્ખવે દેસેસ્સામિ અસપ્પુરિસેન અસપ્પુરિસતરઞ્ચ સપ્પુરિસઞ્ચ સપ્પુરિસેન સપ્પુરિસતરઞ્ચ તં સુણાથ…પે॰…>
    text <કતમો ચ ભિક્ખવે અસપ્પુરિસો ઇધ ભિક્ખવે એકચ્ચો મિચ્છાદિટ્ઠિકો હોતિ મિચ્છાસઙ્કપ્પો હોતિ મિચ્છાવાચો હોતિ મિચ્છાકમ્મન્તો હોતિ મિચ્છાઆજીવો હોતિ મિચ્છાવાયામો હોતિ મિચ્છાસતિ હોતિ મિચ્છાસમાધિ હોતિ અયં વુચ્ચતિ ભિક્ખવે અસપ્પુરિસો>
    text <કતમો ચ ભિક્ખવે અસપ્પુરિસેન અસપ્પુરિસતરો ઇધ ભિક્ખવે એકચ્ચો અત્તના ચ મિચ્છાદિટ્ઠિકો હોતિ પરઞ્ચ મિચ્છાદિટ્ઠિયા સમાદપેતિ અત્તના ચ મિચ્છાસઙ્કપ્પો હોતિ પરઞ્ચ મિચ્છાસઙ્કપ્પે સમાદપેતિ અત્તના ચ મિચ્છાવાચો હોતિ પરઞ્ચ મિચ્છાવાચાય સમાદપેતિ અત્તના ચ મિચ્છાકમ્મન્તો હોતિ પરઞ્ચ મિચ્છાકમ્મન્તે સમાદપેતિ અત્તના ચ મિચ્છાઆજીવો હોતિ પરઞ્ચ મિચ્છાઆજીવે સમાદપેતિ અત્તના ચ મિચ્છાવાયામો હોતિ પરઞ્ચ મિચ્છાવાયામે સમાદપેતિ અત્તના ચ મિચ્છાસતિ હોતિ પરઞ્ચ મિચ્છાસતિયા સમાદપેતિ અત્તના ચ મિચ્છાસમાધિ હોતિ પરઞ્ચ મિચ્છાસમાધિમ્હિ સમાદપેતિ અયં વુચ્ચતિ ભિક્ખવે અસપ્પુરિસેન અસપ્પુરિસતરો>
    text <કતમો ચ ભિક્ખવે સપ્પુરિસો ઇધ ભિક્ખવે એકચ્ચો સમ્માદિટ્ઠિકો હોતિ સમ્માસઙ્કપ્પો હોતિ સમ્માવાચો હોતિ સમ્માકમ્મન્તો હોતિ સમ્માઆજીવો હોતિ સમ્માવાયામો હોતિ સમ્માસતિ હોતિ સમ્માસમાધિ હોતિ અયં વુચ્ચતિ ભિક્ખવે સપ્પુરિસો>
    text <કતમો ચ ભિક્ખવે સપ્પુરિસેન સપ્પુરિસતરો ઇધ ભિક્ખવે એકચ્ચો અત્તના ચ સમ્માદિટ્ઠિકો હોતિ પરઞ્ચ સમ્માદિટ્ઠિયા સમાદપેતિ અત્તના ચ સમ્માસઙ્કપ્પો હોતિ પરઞ્ચ સમ્માસઙ્કપ્પે સમાદપેતિ અત્તના ચ સમ્માવાચો હોતિ પરઞ્ચ સમ્માવાચાય સમાદપેતિ અત્તના ચ સમ્માકમ્મન્તો હોતિ પરઞ્ચ સમ્માકમ્મન્તે સમાદપેતિ અત્તના ચ સમ્માઆજીવો હોતિ પરઞ્ચ સમ્માઆજીવે સમાદપેતિ અત્તના ચ સમ્માવાયામો હોતિ પરઞ્ચ સમ્માવાયામે સમાદપેતિ અત્તના ચ સમ્માસતિ હોતિ પરઞ્ચ સમ્માસતિયા સમાદપેતિ અત્તના ચ સમ્માસમાધિ હોતિ પરઞ્ચ સમ્માસમાધિમ્હિ સમાદપેતિ અયં વુચ્ચતિ ભિક્ખવે સપ્પુરિસેન સપ્પુરિસતરોતિ પઞ્ચમં>
  text <૬ દસમગ્ગસુત્તં>
    text <૨૦૬>, <અસપ્પુરિસઞ્ચ વો ભિક્ખવે દેસેસ્સામિ અસપ્પુરિસેન અસપ્પુરિસતરઞ્ચ સપ્પુરિસઞ્ચ સપ્પુરિસેન સપ્પુરિસતરઞ્ચ તં સુણાથ…પે॰…>
    text <કતમો ચ ભિક્ખવે અસપ્પુરિસો ઇધ ભિક્ખવે એકચ્ચો મિચ્છાદિટ્ઠિકો હોતિ …પે॰… મિચ્છાઞાણી હોતિ મિચ્છાવિમુત્તિ હોતિ અયં વુચ્ચતિ ભિક્ખવે અસપ્પુરિસો>
    text <કતમો ચ ભિક્ખવે અસપ્પુરિસેન અસપ્પુરિસતરો ઇધ ભિક્ખવે એકચ્ચો અત્તના ચ મિચ્છાદિટ્ઠિકો હોતિ પરઞ્ચ મિચ્છાદિટ્ઠિયા સમાદપેતિ…પે॰… અત્તના ચ મિચ્છાઞાણી હોતિ પરઞ્ચ મિચ્છાઞાણે સમાદપેતિ અત્તના ચ મિચ્છાવિમુત્તિ હોતિ પરઞ્ચ મિચ્છાવિમુત્તિયા સમાદપેતિ અયં વુચ્ચતિ ભિક્ખવે અસપ્પુરિસેન અસપ્પુરિસતરો>
    text <કતમો ચ ભિક્ખવે સપ્પુરિસો ઇધ ભિક્ખવે એકચ્ચો સમ્માદિટ્ઠિકો હોતિ…પે॰… સમ્માઞાણી હોતિ સમ્માવિમુત્તિ હોતિ અયં વુચ્ચતિ ભિક્ખવે સપ્પુરિસો>
    text <કતમો ચ ભિક્ખવે સપ્પુરિસેન સપ્પુરિસતરો ઇધ ભિક્ખવે એકચ્ચો અત્તના ચ સમ્માદિટ્ઠિકો હોતિ પરઞ્ચ સમ્માદિટ્ઠિયા સમાદપેતિ…પે॰… અત્તના ચ સમ્માઞાણી હોતિ પરઞ્ચ સમ્માઞાણે સમાદપેતિ અત્તના ચ સમ્માવિમુત્તિ હોતિ પરઞ્ચ સમ્માવિમુત્તિયા સમાદપેતિ અયં વુચ્ચતિ ભિક્ખવે સપ્પુરિસેન સપ્પુરિસતરોતિ છટ્ઠં>
  text <૭ પઠમપાપધમ્મસુત્તં>
    text <૨૦૭>, <પાપઞ્ચ વો ભિક્ખવે દેસેસ્સામિ પાપેન પાપતરઞ્ચ કલ્યાણઞ્ચ કલ્યાણેન કલ્યાણતરઞ્ચ તં સુણાથ…પે॰…>
    text <કતમો ચ ભિક્ખવે પાપો ઇધ ભિક્ખવે એકચ્ચો પાણાતિપાતી હોતિ…પે॰… મિચ્છાદિટ્ઠિકો હોતિ અયં વુચ્ચતિ ભિક્ખવે પાપો>
    text <કતમો ચ ભિક્ખવે પાપેન પાપતરો ઇધ ભિક્ખવે એકચ્ચો અત્તના ચ પાણાતિપાતી હોતિ પરઞ્ચ પાણાતિપાતે સમાદપેતિ…પે॰… અત્તના ચ મિચ્છાદિટ્ઠિકો હોતિ પરઞ્ચ મિચ્છાદિટ્ઠિયા સમાદપેતિ અયં વુચ્ચતિ ભિક્ખવે પાપેન પાપતરો>
    text <કતમો ચ ભિક્ખવે કલ્યાણો ઇધ ભિક્ખવે એકચ્ચો પાણાતિપાતા પટિવિરતો હોતિ…પે॰… સમ્માદિટ્ઠિકો હોતિ અયં વુચ્ચતિ ભિક્ખવે કલ્યાણો>
    text <કતમો ચ ભિક્ખવે કલ્યાણેન કલ્યાણતરો ઇધ ભિક્ખવે એકચ્ચો અત્તના ચ પાણાતિપાતા પટિવિરતો હોતિ પરઞ્ચ પાણાતિપાતા વેરમણિયા સમાદપેતિ…પે॰… અત્તના ચ સમ્માદિટ્ઠિકો હોતિ પરઞ્ચ સમ્માદિટ્ઠિયા સમાદપેતિ અયં વુચ્ચતિ ભિક્ખવે કલ્યાણેન કલ્યાણતરોતિ સત્તમં>
  text <૮ દુતિયપાપધમ્મસુત્તં>
    text <૨૦૮>, <પાપઞ્ચ વો ભિક્ખવે દેસેસ્સામિ પાપેન પાપતરઞ્ચ કલ્યાણઞ્ચ કલ્યાણેન કલ્યાણતરઞ્ચ તં સુણાથ સાધુકં મનસિકરોથ ભાસિસ્સામીતિ એવં…પે॰… એતદવોચ>
    text <કતમો ચ ભિક્ખવે પાપો ઇધ ભિક્ખવે એકચ્ચો મિચ્છાદિટ્ઠિકો હોતિ…પે॰… મિચ્છાઞાણી હોતિ મિચ્છાવિમુત્તિ હોતિ અયં વુચ્ચતિ ભિક્ખવે પાપો>
    text <કતમો ચ ભિક્ખવે પાપેન પાપતરો ઇધ ભિક્ખવે એકચ્ચો અત્તના ચ મિચ્છાદિટ્ઠિકો હોતિ પરઞ્ચ મિચ્છાદિટ્ઠિયા સમાદપેતિ…પે॰… અત્તના ચ મિચ્છાઞાણી હોતિ પરઞ્ચ મિચ્છાઞાણે સમાદપેતિ અત્તના ચ મિચ્છાવિમુત્તિ હોતિ પરઞ્ચ મિચ્છાવિમુત્તિયા સમાદપેતિ અયં વુચ્ચતિ ભિક્ખવે પાપેન પાપતરો>
    text <કતમો ચ ભિક્ખવે કલ્યાણો ઇધ ભિક્ખવે એકચ્ચો સમ્માદિટ્ઠિકો હોતિ …પે॰… સમ્માઞાણી હોતિ સમ્માવિમુત્તિ હોતિ અયં વુચ્ચતિ ભિક્ખવે કલ્યાણો>
    text <કતમો ચ ભિક્ખવે કલ્યાણેન કલ્યાણતરો ઇધ ભિક્ખવે એકચ્ચો અત્તના ચ સમ્માદિટ્ઠિકો હોતિ પરઞ્ચ સમ્માદિટ્ઠિયા સમાદપેતિ…પે॰… અત્તના ચ સમ્માઞાણી હોતિ પરઞ્ચ સમ્માઞાણે સમાદપેતિ અત્તના ચ સમ્માવિમુત્તિ હોતિ પરઞ્ચ સમ્માવિમુત્તિયા સમાદપેતિ અયં વુચ્ચતિ ભિક્ખવે કલ્યાણેન કલ્યાણતરોતિ અટ્ઠમં>
  text <૯ તતિયપાપધમ્મસુત્તં>
    text <૨૦૯>, <પાપધમ્મઞ્ચ વો ભિક્ખવે દેસેસ્સામિ પાપધમ્મેન પાપધમ્મતરઞ્ચ કલ્યાણધમ્મઞ્ચ કલ્યાણધમ્મેન કલ્યાણધમ્મતરઞ્ચ તં સુણાથ…પે॰…>
    text <કતમો ચ ભિક્ખવે પાપધમ્મો ઇધ ભિક્ખવે એકચ્ચો પાણાતિપાતી હોતિ…પે॰… મિચ્છાદિટ્ઠિકો હોતિ અયં વુચ્ચતિ ભિક્ખવે પાપધમ્મો>
    text <કતમો ચ ભિક્ખવે પાપધમ્મેન પાપધમ્મતરો ઇધ ભિક્ખવે એકચ્ચો અત્તના ચ પાણાતિપાતી હોતિ પરઞ્ચ પાણાતિપાતે સમાદપેતિ…પે॰… અત્તના ચ મિચ્છાદિટ્ઠિકો હોતિ પરઞ્ચ મિચ્છાદિટ્ઠિયા સમાદપેતિ અયં વુચ્ચતિ ભિક્ખવે પાપધમ્મેન પાપધમ્મતરો>
    text <કતમો ચ ભિક્ખવે કલ્યાણધમ્મો ઇધ ભિક્ખવે એકચ્ચો પાણાતિપાતા પટિવિરતો હોતિ…પે॰… સમ્માદિટ્ઠિકો હોતિ અયં વુચ્ચતિ ભિક્ખવે કલ્યાણધમ્મો>
    text <કતમો ચ ભિક્ખવે કલ્યાણધમ્મેન કલ્યાણધમ્મતરો ઇધ ભિક્ખવે એકચ્ચો અત્તના ચ પાણાતિપાતા પટિવિરતો હોતિ પરઞ્ચ પાણાતિપાતા વેરમણિયા સમાદપેતિ…પે॰… અત્તના ચ સમ્માદિટ્ઠિકો હોતિ પરઞ્ચ સમ્માદિટ્ઠિયા સમાદપેતિ અયં વુચ્ચતિ ભિક્ખવે કલ્યાણધમ્મેન કલ્યાણધમ્મતરોતિ નવમં>
  text <૧૦ ચતુત્થપાપધમ્મસુત્તં>
    text <૨૧૦>, <પાપધમ્મઞ્ચ વો ભિક્ખવે દેસેસ્સામિ પાપધમ્મેન પાપધમ્મતરઞ્ચ કલ્યાણધમ્મઞ્ચ કલ્યાણધમ્મેન કલ્યાણધમ્મતરઞ્ચ તં સુણાથ…પે॰…>
    text <કતમો ચ ભિક્ખવે પાપધમ્મો ઇધ ભિક્ખવે એકચ્ચો મિચ્છાદિટ્ઠિકો હોતિ…પે॰… મિચ્છાઞાણી હોતિ મિચ્છાવિમુત્તિ હોતિ અયં વુચ્ચતિ ભિક્ખવે પાપધમ્મો>
    text <કતમો ચ ભિક્ખવે પાપધમ્મેન પાપધમ્મતરો ઇધ ભિક્ખવે એકચ્ચો અત્તના ચ મિચ્છાદિટ્ઠિકો હોતિ પરઞ્ચ મિચ્છાદિટ્ઠિયા સમાદપેતિ…પે॰… અત્તના ચ મિચ્છાઞાણી હોતિ પરઞ્ચ મિચ્છાઞાણે સમાદપેતિ અત્તના ચ મિચ્છાવિમુત્તિ હોતિ પરઞ્ચ મિચ્છાવિમુત્તિયા સમાદપેતિ અયં વુચ્ચતિ ભિક્ખવે પાપધમ્મેન પાપધમ્મતરો>
    text <કતમો ચ ભિક્ખવે કલ્યાણધમ્મો ઇધ ભિક્ખવે એકચ્ચો સમ્માદિટ્ઠિકો હોતિ…પે॰… સમ્માઞાણી હોતિ સમ્માવિમુત્તિ હોતિ અયં વુચ્ચતિ ભિક્ખવે કલ્યાણધમ્મો>
    text <કતમો ચ ભિક્ખવે કલ્યાણધમ્મેન કલ્યાણધમ્મતરો ઇધ ભિક્ખવે એકચ્ચો અત્તના ચ સમ્માદિટ્ઠિકો હોતિ પરઞ્ચ સમ્માદિટ્ઠિયા સમાદપેતિ…પે॰… અત્તના ચ સમ્માઞાણી હોતિ પરઞ્ચ સમ્માઞાણે સમાદપેતિ અત્તના ચ સમ્માવિમુત્તિ હોતિ પરઞ્ચ સમ્માવિમુત્તિયા સમાદપેતિ અયં વુચ્ચતિ ભિક્ખવે કલ્યાણધમ્મેન કલ્યાણધમ્મતરોતિ દસમં>
    stand <સપ્પુરિસવગ્ગો પઠમો>
    text <તસ્સુદ્દાનં>
    block
      text <સિક્ખાપદઞ્ચ અસ્સદ્ધં સત્તકમ્મં અથો ચ દસકમ્મં>
      text <અટ્ઠઙ્ગિકઞ્ચ દસમગ્ગં દ્વે પાપધમ્મા અપરે દ્વેતિ>
