text <૧૫ ૫ આભાવગ્ગો>
  text <૧ આભાસુત્તં>
    text <૧૪૧>, <ચતસ્સો ઇમા ભિક્ખવે આભા કતમા ચતસ્સો ચન્દાભા સૂરિયાભા અગ્ગાભા પઞ્ઞાભા ઇમા ખો ભિક્ખવે ચતસ્સો આભા એતદગ્ગં ભિક્ખવે ઇમાસં ચતુન્નં આભાનં યદિદં પઞ્ઞાભાતિ પઠમં>
  text <૨ પભાસુત્તં>
    text <૧૪૨>, <ચતસ્સો ઇમા ભિક્ખવે પભા કતમા ચતસ્સો ચન્દપ્પભા સૂરિયપ્પભા અગ્ગિપ્પભા પઞ્ઞાપભા ઇમા ખો ભિક્ખવે ચતસ્સો પભા એતદગ્ગં ભિક્ખવે ઇમાસં ચતુન્નં પભાનં યદિદં પઞ્ઞાપભાતિ દુતિયં>
  text <૩ આલોકસુત્તં>
    text <૧૪૩>, <ચત્તારોમે ભિક્ખવે આલોકા કતમે ચત્તારો ચન્દાલોકો સૂરિયાલોકો અગ્ગાલોકો પઞ્ઞાલોકો ઇમે ખો ભિક્ખવે ચત્તારો આલોકા એતદગ્ગં ભિક્ખવે ઇમેસં ચતુન્નં આલોકાનં યદિદં પઞ્ઞાલોકોતિ તતિયં>
  text <૪ ઓભાસસુત્તં>
    text <૧૪૪>, <ચત્તારોમે ભિક્ખવે ઓભાસા કતમે ચત્તારો ચન્દોભાસો સૂરિયોભાસો અગ્ગોભાસો પઞ્ઞોભાસો ઇમે ખો ભિક્ખવે ચત્તારો ઓભાસા એતદગ્ગં ભિક્ખવે ઇમેસં ચતુન્નં ઓભાસાનં યદિદં પઞ્ઞોભાસોતિ ચતુત્થં>
  text <૫ પજ્જોતસુત્તં>
    text <૧૪૫>, <ચત્તારોમે ભિક્ખવે પજ્જોતા કતમે ચત્તારો ચન્દપજ્જોતો સૂરિયપજ્જોતો અગ્ગિપજ્જોતો પઞ્ઞાપજ્જોતો ઇમે ખો ભિક્ખવે ચત્તારો પજ્જોતા એતદગ્ગં ભિક્ખવે ઇમેસં ચતુન્નં પજ્જોતાનં યદિદં પઞ્ઞાપજ્જોતોતિ પઞ્ચમં>
  text <૬ પઠમકાલસુત્તં>
    text <૧૪૬>, <ચત્તારોમે ભિક્ખવે કાલા કતમે ચત્તારો કાલેન ધમ્મસ્સવનં કાલેન ધમ્મસાકચ્છા કાલેન સમ્મસના કાલેન વિપસ્સના ઇમે ખો ભિક્ખવે ચત્તારો કાલાતિ છટ્ઠં>
  text <૭ દુતિયકાલસુત્તં>
    text <૧૪૭>, <ચત્તારોમે ભિક્ખવે કાલા સમ્મા ભાવિયમાના સમ્મા અનુપરિવત્તિયમાના અનુપુબ્બેન આસવાનં ખયં પાપેન્તિ કતમે ચત્તારો કાલેન ધમ્મસ્સવનં કાલેન ધમ્મસાકચ્છા કાલેન સમ્મસના કાલેન વિપસ્સના ઇમે ખો ભિક્ખવે ચત્તારો કાલા સમ્મા ભાવિયમાના સમ્મા અનુપરિવત્તિયમાના અનુપુબ્બેન આસવાનં ખયં પાપેન્તિ>
    text <સેય્યથાપિ ભિક્ખવે ઉપરિપબ્બતે થુલ્લફુસિતકે દેવે વસ્સન્તે તં ઉદકં યથાનિન્નં પવત્તમાનં પબ્બતકન્દરપદરસાખા પરિપૂરેતિ પબ્બતકન્દરપદરસાખા પરિપૂરા કુસોબ્ભે પરિપૂરેન્તિ કુસોબ્ભા પરિપૂરા મહાસોબ્ભે પરિપૂરેન્તિ મહાસોબ્ભા પરિપૂરા કુન્નદિયો પરિપૂરેન્તિ કુન્નદિયો પરિપૂરા મહાનદિયો પરિપૂરેન્તિ મહાનદિયો પરિપૂરા સમુદ્દં પરિપૂરેન્તિ એવમેવં ખો ભિક્ખવે ઇમે ચત્તારો કાલા સમ્મા ભાવિયમાના સમ્મા અનુપરિવત્તિયમાના અનુપુબ્બેન આસવાનં ખયં પાપેન્તીતિ સત્તમં>
  text <૮ દુચ્ચરિતસુત્તં>
    text <૧૪૮>, <ચત્તારિમાનિ ભિક્ખવે વચીદુચ્ચરિતાનિ કતમાનિ ચત્તારિ મુસાવાદો પિસુણા વાચા ફરુસા વાચા સમ્ફપ્પલાપો ઇમાનિ ખો ભિક્ખવે ચત્તારિ વચીદુચ્ચરિતાનીતિ અટ્ઠમં>
  text <૯ સુચરિતસુત્તં>
    text <૧૪૯>, <ચત્તારિમાનિ ભિક્ખવે વચીસુચરિતાનિ કતમાનિ ચત્તારિ સચ્ચવાચા અપિસુણા વાચા સણ્હા વાચા મન્તભાસા ઇમાનિ ખો ભિક્ખવે ચત્તારિ વચીસુચરિતાનીતિ નવમં>
  text <૧૦ સારસુત્તં>
    text <૧૫૦>, <ચત્તારોમે ભિક્ખવે સારા કતમે ચત્તારો સીલસારો સમાધિસારો પઞ્ઞાસારો વિમુત્તિસારો ઇમે ખો ભિક્ખવે ચત્તારો સારાતિ દસમં>
    stand <આભાવગ્ગો પઞ્ચમો>
    text <તસ્સુદ્દાનં>
    block
      text <આભા પભા ચ આલોકા ઓભાસા ચેવ પજ્જોતા>
      text <દ્વે કાલા ચરિતા દ્વે ચ હોન્તિ સારેન તે દસાતિ>
    stand <તતિયપણ્ણાસકં સમત્તં>
  text <૪ ચતુત્થપણ્ણાસકં>
