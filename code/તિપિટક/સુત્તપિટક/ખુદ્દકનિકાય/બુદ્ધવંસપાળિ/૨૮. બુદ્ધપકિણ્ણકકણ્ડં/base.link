text <૨૮ બુદ્ધપકિણ્ણકકણ્ડં>
  text <૧>
    text <અપરિમેય્યિતો કપ્પે ચતુરો આસું વિનાયકા>
    text <તણ્હઙ્કરો મેધઙ્કરો અથોપિ સરણઙ્કરો>
    text <દીપઙ્કરો ચ સમ્બુદ્ધો એકકપ્પમ્હિ તે જિના>
  text <૨>
    text <દીપઙ્કરસ્સ અપરેન કોણ્ડઞ્ઞો નામ નાયકો>
    text <એકોવ એકકપ્પમ્હિ તારેસિ જનતં બહું>
  text <૩>
    text <દીપઙ્કરસ્સ ભગવતો કોણ્ડઞ્ઞસ્સ ચ સત્થુનો>
    text <એતેસં અન્તરા કપ્પા ગણનાતો અસઙ્ખિયા>
  text <૪>
    text <કોણ્ડઞ્ઞસ્સ અપરેન મઙ્ગલો નામ નાયકો>
    text <તેસમ્પિ અન્તરા કપ્પા ગણનાતો અસઙ્ખિયા>
  text <૫>
    text <મઙ્ગલો ચ સુમનો ચ રેવતો સોભિતો મુનિ>
    text <તેપિ બુદ્ધા એકકપ્પે ચક્ખુમન્તો પભઙ્કરા>
  text <૬>
    text <સોભિતસ્સ અપરેન અનોમદસ્સી મહાયસો>
    text <તેસમ્પિ અન્તરા કપ્પા ગણનાતો અસઙ્ખિયા>
  text <૭>
    text <અનોમદસ્સી પદુમો નારદો ચાપિ નાયકો>
    text <તેપિ બુદ્ધા એકકપ્પે તમન્તકારકા મુની>
  text <૮>
    text <નારદસ્સ અપરેન પદુમુત્તરો નામ નાયકો>
    text <એકકપ્પમ્હિ ઉપ્પન્નો તારેસિ જનતં બહું>
  text <૯>
    text <નારદસ્સ ભગવતો પદુમુત્તરસ્સ સત્થુનો>
    text <તેસમ્પિ અન્તરા કપ્પા ગણનાતો અસઙ્ખિયા>
  text <૧૦>
    text <કપ્પસતસહસ્સમ્હિ એકો આસિ મહામુનિ>
    text <પદુમુત્તરો લોકવિદૂ આહુતીનં પટિગ્ગહો>
  text <૧૧>
    text <તિંસકપ્પસહસ્સમ્હિ દુવે આસું વિનાયકા>
    text <સુમેધો ચ સુજાતો ચ ઓરતો પદુમુત્તરા>
  text <૧૨>
    text <અટ્ઠારસે કપ્પસતે તયો આસું વિનાયકા>
    text <પિયદસ્સી અત્થદસ્સી ધમ્મદસ્સી ચ નાયકા>
  text <૧૩>
    text <ઓરતો ચ સુજાતસ્સ સમ્બુદ્ધા દ્વિપદુત્તમા>
    text <એકકપ્પમ્હિ તે બુદ્ધા લોકે અપ્પટિપુગ્ગલા>
  text <૧૪>
    text <ચતુન્નવુતિતો કપ્પે એકો આસિ મહામુનિ>
    text <સિદ્ધત્થો સો લોકવિદૂ સલ્લકત્તો અનુત્તરો>
  text <૧૫>
    text <દ્વેનવુતે ઇતો કપ્પે દુવે આસું વિનાયકા>
    text <તિસ્સો ફુસ્સો ચ સમ્બુદ્ધા અસમા અપ્પટિપુગ્ગલા>
  text <૧૬>
    text <એકનવુતિતો કપ્પે વિપસ્સી નામ નાયકો>
    text <સોપિ બુદ્ધો કારુણિકો સત્તે મોચેસિ બન્ધના>
  text <૧૭>
    text <એકતિંસે ઇતો કપ્પે દુવે આસું વિનાયકા>
    text <સિખી ચ વેસ્સભૂ ચેવ અસમા અપ્પટિપુગ્ગલા>
  text <૧૮>
    text <ઇમમ્હિ ભદ્દકે કપ્પે તયો આસું વિનાયકા>
    text <કકુસન્ધો કોણાગમનો કસ્સપો ચાપિ નાયકો>
  text <૧૯>
    text <અહમેતરહિ સમ્બુદ્ધો મેત્તેય્યો ચાપિ હેસ્સતિ>
    text <એતેપિમે પઞ્ચ બુદ્ધા ધીરા લોકાનુકમ્પકા>
  text <૨૦>
    text <એતેસં ધમ્મરાજૂનં અઞ્ઞેસંનેકકોટિનં>
    text <આચિક્ખિત્વાન તં મગ્ગં નિબ્બુતા તે સસાવકાતિ>
  stand <બુદ્ધપકિણ્ણકકણ્ડં નિટ્ઠિતં>
