text <૧૩ સુમેધબુદ્ધવંસો>
  text <૧>
    text <પદુમુત્તરસ્સ અપરેન સુમેધો નામ નાયકો>
    text <દુરાસદો ઉગ્ગતેજો સબ્બલોકુત્તમો મુનિ>
  text <૨>
    text <પસન્નનેત્તો સુમુખો બ્રહા ઉજુ પતાપવા>
    text <હિતેસી સબ્બસત્તાનં બહૂ મોચેસિ બન્ધના>
  text <૩>
    text <યદા બુદ્ધો પાપુણિત્વા કેવલં બોધિમુત્તમં>
    text <સુદસ્સનમ્હિ નગરે ધમ્મચક્કં પવત્તયિ>
  text <૪>
    text <તસ્સાપિ અભિસમયા તીણિ અહેસું ધમ્મદેસને>
    text <કોટિસતસહસ્સાનં પઠમાભિસમયો અહુ>
  text <૫>
    text <પુનાપરં કુમ્ભકણ્ણં યક્ખં સો દમયી જિનો>
    text <નવુતિકોટિસહસ્સાનં દુતિયાભિસમયો અહુ>
  text <૬>
    text <પુનાપરં અમિતયસો ચતુસચ્ચં પકાસયિ>
    text <અસીતિકોટિસહસ્સાનં તતિયાભિસમયો અહુ>
  text <૭>
    text <સન્નિપાતા તયો આસું સુમેધસ્સ મહેસિનો>
    text <ખીણાસવાનં વિમલાનં સન્તચિત્તાન તાદિનં>
  text <૮>
    text <સુદસ્સનં નામ નગરં ઉપગઞ્છિ જિનો યદા>
    text <તદા ખીણાસવા ભિક્ખૂ સમિંસુ સતકોટિયો>
  text <૯>
    text <પુનાપરં દેવકૂટે ભિક્ખૂનં કથિનત્થતે>
    text <તદા નવુતિકોટીનં દુતિયો આસિ સમાગમો>
  text <૧૦>
    text <પુનાપરં દસબલો યદા ચરતિ ચારિકં>
    text <તદા અસીતિકોટીનં તતિયો આસિ સમાગમો>
  text <૧૧>
    text <અહં તેન સમયેન ઉત્તરો નામ માણવો>
    text <અસીતિકોટિયો મય્હં ઘરે સન્નિચિતં ધનં>
  text <૧૨>
    text <કેવલં સબ્બં દત્વાન સસઙ્ઘે લોકનાયકે>
    text <સરણં તસ્સુપગઞ્છિં પબ્બજ્જઞ્ચાભિરોચયિં>
  text <૧૩>
    text <સોપિ મં બુદ્ધો બ્યાકાસિ કરોન્તો અનુમોદનં>
    text <તિંસકપ્પસહસ્સમ્હિ અયં બુદ્ધો ભવિસ્સતિ>
  text <૧૪>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૫>
    text <તસ્સાપિ વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૬>
    text <સુત્તન્તં વિનયઞ્ચાપિ નવઙ્ગં સત્થુસાસનં>
    text <સબ્બં પરિયાપુણિત્વાન સોભયિં જિનસાસનં>
  text <૧૭>
    text <તત્થપ્પમત્તો વિહરન્તો નિસજ્જટ્ઠાનચઙ્કમે>
    text <અભિઞ્ઞાસુ પારમિં ગન્ત્વા બ્રહ્મલોકમગઞ્છહં>
  text <૧૮>
    text <સુદસ્સનં નામ નગરં સુદત્તો નામ ખત્તિયો>
    text <સુદત્તા નામ જનિકા સુમેધસ્સ મહેસિનો>
  text <૧૯>
    text <નવવસ્સસહસ્સાનિ અગારં અજ્ઝ સો વસિ>
    text <સુચન્દકઞ્ચનસિરિવડ્ઢા તયો પાસાદમુત્તમા>
  text <૨૦>
    text <તિસોળસસહસ્સાનિ નારિયો સમલઙ્કતા>
    text <સુમના નામ સા નારી પુનબ્બસુ નામ અત્રજો>
  text <૨૧>
    text <નિમિત્તે ચતુરો દિસ્વા હત્થિયાનેન નિક્ખમિ>
    text <અનૂનકં અડ્ઢમાસં પધાનં પદહી જિનો>
  text <૨૨>
    text <બ્રહ્મુના યાચિતો સન્તો સુમેધો લોકનાયકો>
    text <વત્તિ ચક્કં મહાવીરો સુદસ્સનુય્યાનમુત્તમે>
  text <૨૩>
    text <સરણો સબ્બકામો ચ અહેસું અગ્ગસાવકા>
    text <સાગરો નામુપટ્ઠાકો સુમેધસ્સ મહેસિનો>
  text <૨૪>
    text <રામા ચેવ સુરામા ચ અહેસું અગ્ગસાવિકા>
    text <બોધિ તસ્સ ભગવતો મહાનીપોતિ વુચ્ચતિ>
  text <૨૫>
    text <ઉરુવેલા યસવા ચ અહેસું અગ્ગુપટ્ઠકા>
    text <યસોધરા સિરિમા ચ અહેસું અગ્ગુપટ્ઠિકા>
  text <૨૬>
    text <અટ્ઠાસીતિરતનાનિ અચ્ચુગ્ગતો મહામુનિ>
    text <ઓભાસેતિ દિસા સબ્બા ચન્દો તારગણે યથા>
  text <૨૭>
    text <ચક્કવત્તિમણી નામ યથા તપતિ યોજનં>
    text <તથેવ તસ્સ રતનં સમન્તા ફરતિ યોજનં>
  text <૨૮>
    text <નવુતિવસ્સસહસ્સાનિ આયુ વિજ્જતિ તાવદે>
    text <તાવતા તિટ્ઠમાનો સો તારેસિ જનતં બહું>
  text <૨૯>
    text <તેવિજ્જછળભિઞ્ઞેહિ બલપ્પત્તેહિ તાદિહિ>
    text <સમાકુલમિદં આસિ અરહન્તેહિ સાધુહિ>
  text <૩૦>
    text <તેપિ સબ્બે અમિતયસા વિપ્પમુત્તા નિરૂપધી>
    text <ઞાણાલોકં દસ્સયિત્વા નિબ્બુતા તે મહાયસા>
  text <૩૧>
    text <સુમેધો જિનવરો બુદ્ધો મેધારામમ્હિ નિબ્બુતો>
    text <ધાતુવિત્થારિકં આસિ તેસુ તેસુ પદેસતોતિ>
  stand <સુમેધસ્સ ભગવતો વંસો એકાદસમો>
