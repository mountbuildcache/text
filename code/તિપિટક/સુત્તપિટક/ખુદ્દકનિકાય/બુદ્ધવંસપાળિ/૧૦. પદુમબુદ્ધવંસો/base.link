text <૧૦ પદુમબુદ્ધવંસો>
  text <૧>
    text <અનોમદસ્સિસ્સ અપરેન સમ્બુદ્ધો દ્વિપદુત્તમો>
    text <પદુમો નામ નામેન અસમો અપ્પટિપુગ્ગલો>
  text <૨>
    text <તસ્સાપિ અસમં સીલં સમાધિપિ અનન્તકો>
    text <અસઙ્ખેય્યં ઞાણવરં વિમુત્તિપિ અનૂપમા>
  text <૩>
    text <તસ્સાપિ અતુલતેજસ્સ ધમ્મચક્કપ્પવત્તને>
    text <અભિસમયા તયો આસું મહાતમપવાહના>
  text <૪>
    text <પઠમાભિસમયે બુદ્ધો કોટિસતમબોધયિ>
    text <દુતિયાભિસમયે ધીરો નવુતિકોટિમબોધયિ>
  text <૫>
    text <યદા ચ પદુમો બુદ્ધો ઓવદી સકમત્રજં>
    text <તદા અસીતિકોટીનં તતિયાભિસમયો અહુ>
  text <૬>
    text <સન્નિપાતા તયો આસું પદુમસ્સ મહેસિનો>
    text <કોટિસતસહસ્સાનં પઠમો આસિ સમાગમો>
  text <૭>
    text <કથિનત્થારસમયે ઉપ્પન્ને કથિનચીવરે>
    text <ધમ્મસેનાપતિત્થાય ભિક્ખૂ સિબ્બિંસુ ચીવરં>
  text <૮>
    text <તદા તે વિમલા ભિક્ખૂ છળભિઞ્ઞા મહિદ્ધિકા>
    text <તીણિ સતસહસ્સાનિ સમિંસુ અપરાજિતા>
  text <૯>
    text <પુનાપરં સો નરાસભો પવને વાસં ઉપાગમિ>
    text <તદા સમાગમો આસિ દ્વિન્નં સતસહસ્સિનં>
  text <૧૦>
    text <અહં તેન સમયેન સીહો આસિં મિગાધિભૂ>
    text <વિવેકમનુબ્રૂહન્તં પવને અદ્દસં જિનં>
  text <૧૧>
    text <વન્દિત્વા સિરસા પાદે કત્વાન તં પદક્ખિણં>
    text <તિક્ખત્તું અભિનાદિત્વા સત્તાહં જિનમુપટ્ઠહં>
  text <૧૨>
    text <સત્તાહં વરસમાપત્તિયા વુટ્ઠહિત્વા તથાગતો>
    text <મનસા ચિન્તયિત્વાન કોટિભિક્ખૂ સમાનયિ>
  text <૧૩>
    text <તદાપિ સો મહાવીરો તેસં મજ્ઝે વિયાકરિ>
    text <અપરિમેય્યિતો કપ્પે અયં બુદ્ધો ભવિસ્સતિ>
  text <૧૪>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૫>
    text <તસ્સાપિ વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૬>
    text <ચમ્પકં નામ નગરં અસમો નામ ખત્તિયો>
    text <અસમા નામ જનિકા પદુમસ્સ મહેસિનો>
  text <૧૭>
    text <દસવસ્સસહસ્સાનિ અગારં અજ્ઝ સો વસિ>
    text <નન્દાવસુયસુત્તરા તયો પાસાદમુત્તમા>
  text <૧૮>
    text <તેત્તિંસ ચ સહસ્સાનિ નારિયો સમલઙ્કતા>
    text <ઉત્તરા નામ સા નારી રમ્મો નામાસિ અત્રજો>
  text <૧૯>
    text <નિમિત્તે ચતુરો દિસ્વા રથયાનેન નિક્ખમિ>
    text <અનૂનઅટ્ઠમાસાનિ પધાનં પદહી જિનો>
  text <૨૦>
    text <બ્રહ્મુના યાચિતો સન્તો પદુમો લોકનાયકો>
    text <વત્તિ ચક્કં મહાવીરો ધનઞ્ચુય્યાનમુત્તમે>
  text <૨૧>
    text <સાલો ચ ઉપસાલો ચ અહેસું અગ્ગસાવકા>
    text <વરુણો નામુપટ્ઠાકો પદુમસ્સ મહેસિનો>
  text <૨૨>
    text <રાધા ચેવ સુરાધા ચ અહેસું અગ્ગસાવિકા>
    text <બોધિ તસ્સ ભગવતો મહાસોણોતિ વુચ્ચતિ>
  text <૨૩>
    text <ભિય્યો ચેવ અસમો ચ અહેસું અગ્ગુપટ્ઠકા>
    text <રુચી ચ નન્દરામા ચ અહેસું અગ્ગુપટ્ઠિકા>
  text <૨૪>
    text <અટ્ઠપણ્ણાસરતનં અચ્ચુગ્ગતો મહામુનિ>
    text <પભા નિદ્ધાવતી તસ્સ અસમા સબ્બસો દિસા>
  text <૨૫>
    text <ચન્દપ્પભા સૂરિયપ્પભા રતનગ્ગિમણિપ્પભા>
    text <સબ્બાપિ તા હતા હોન્તિ પત્વા જિનપભુત્તમં>
  text <૨૬>
    text <વસ્સસતસહસ્સાનિ આયુ વિજ્જતિ તાવદે>
    text <તાવતા તિટ્ઠમાનો સો તારેસિ જનતં બહું>
  text <૨૭>
    text <પરિપક્કમાનસે સત્તે બોધયિત્વા અસેસતો>
    text <સેસકે અનુસાસિત્વા નિબ્બુતો સો સસાવકો>
  text <૨૮>
    text <ઉરગોવ તચં જિણ્ણં વદ્ધપત્તંવ પાદપો>
    text <જહિત્વા સબ્બસઙ્ખારે નિબ્બુતો સો યથા સિખી>
  text <૨૯>
    text <પદુમો જિનવરો સત્થા ધમ્મારામમ્હિ નિબ્બુતો>
    text <ધાતુવિત્થારિકં આસિ તેસુ તેસુ પદેસતોતિ>
  stand <પદુમસ્સ ભગવતો વંસો અટ્ઠમો>
