text <૨૩ વેસ્સભૂબુદ્ધવંસો>
  text <૧>
    text <તત્થેવ મણ્ડકપ્પમ્હિ અસમો અપ્પટિપુગ્ગલો>
    text <વેસ્સભૂ નામ નામેન લોકે ઉપ્પજ્જિ નાયકો>
  text <૨>
    text <આદિત્તં વત રાગગ્ગિ તણ્હાનં વિજિતં તદા>
    text <નાગોવ બન્ધનં છેત્વા પત્તો સમ્બોધિમુત્તમં>
  text <૩>
    text <ધમ્મચક્કં પવત્તેન્તે વેસ્સભૂલોકનાયકે>
    text <અસીતિકોટિસહસ્સાનં પઠમાભિસમયો અહુ>
  text <૪>
    text <પક્કન્તે ચારિકં રટ્ઠે લોકજેટ્ઠે નરાસભે>
    text <સત્તતિકોટિસહસ્સાનં દુતિયાભિસમયો અહુ>
  text <૫>
    text <મહાદિટ્ઠિં વિનોદેન્તો પાટિહેરં કરોતિ સો>
    text <સમાગતા નરમરૂ દસસહસ્સી સદેવકે>
  text <૬>
    text <મહાઅચ્છરિયં દિસ્વા અબ્ભુતં લોમહંસનં>
    text <દેવા ચેવ મનુસ્સા ચ બુજ્ઝરે સટ્ઠિકોટિયો>
  text <૭>
    text <સન્નિપાતા તયો આસું વેસ્સભુસ્સ મહેસિનો>
    text <ખીણાસવાનં વિમલાનં સન્તચિત્તાન તાદિનં>
  text <૮>
    text <અસીતિભિક્ખુસહસ્સાનં પઠમો આસિ સમાગમો>
    text <સત્તતિભિક્ખુસહસ્સાનં દુતિયો આસિ સમાગમો>
  text <૯>
    text <સટ્ઠિભિક્ખુસહસ્સાનં તતિયો આસિ સમાગમો>
    text <જરાદિભયભીતાનં ઓરસાનં મહેસિનો>
  text <૧૦>
    text <અહં તેન સમયેન સુદસ્સનો નામ ખત્તિયો>
    text <નિમન્તેત્વા મહાવીરં દાનં દત્વા મહારહં>
    text <અન્નપાનેન વત્થેન સસઙ્ઘં જિન પૂજયિં>
  text <૧૧>
    text <તસ્સ બુદ્ધસ્સ અસમસ્સ ચક્કં વત્તિતમુત્તમં>
    text <સુત્વાન પણિતં ધમ્મં પબ્બજ્જમભિરોચયિં>
  text <૧૨>
    text <મહાદાનં પવત્તેત્વા રત્તિન્દિવમતન્દિતો>
    text <પબ્બજ્જં ગુણસમ્પન્નં પબ્બજિં જિનસન્તિકે>
  text <૧૩>
    text <આચારગુણસમ્પન્નો વત્તસીલસમાહિતો>
    text <સબ્બઞ્ઞુતં ગવેસન્તો રમામિ જિનસાસને>
  text <૧૪>
    text <સદ્ધાપીતિં ઉપગન્ત્વા બુદ્ધં વન્દામિ સત્થરં>
    text <પીતિ ઉપ્પજ્જતિ મય્હં બોધિયાયેવ કારણા>
  text <૧૫>
    text <અનિવત્તમાનસં ઞત્વા સમ્બુદ્ધો એતદબ્રવિ>
    text <એકતિંસે ઇતો કપ્પે અયં બુદ્ધો ભવિસ્સતિ>
  text <૧૬>
    text <અહુ કપિલવ્હયા રમ્મા…પે॰… હેસ્સામ સમ્મુખા ઇમં>
  text <૧૭>
    text <તસ્સાહં વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૮>
    text <અનોમં નામ નગરં સુપ્પતીતો નામ ખત્તિયો>
    text <માતા યસવતી નામ વેસ્સભુસ્સ મહેસિનો>
  text <૧૯>
    text <છ ચ વસ્સસહસ્સાનિ અગારં અજ્ઝ સો વસિ>
    text <રુચિ સુરુચિ રતિવડ્ઢનો તયો પાસાદમુત્તમા>
  text <૨૦>
    text <અનૂનતિંસસહસ્સાનિ નારિયો સમલઙ્કતા>
    text <સુચિત્તા નામ સા નારી સુપ્પબુદ્ધો નામ અત્રજો>
  text <૨૧>
    text <નિમિત્તે ચતુરો દિસ્વા સિવિકાયાભિનિક્ખમિ>
    text <છમાસં પધાનચારં અચરી પુરિસુત્તમો>
  text <૨૨>
    text <બ્રહ્મુના યાચિતો સન્તો વેસ્સભૂલોકનાયકો>
    text <વત્તિ ચક્કં મહાવીરો અરુણારામે નરુત્તમો>
  text <૨૩>
    text <સોણો ચ ઉત્તરો ચેવ અહેસું અગ્ગસાવકા>
    text <ઉપસન્તો નામુપટ્ઠાકો વેસ્સભુસ્સ મહેસિનો>
  text <૨૪>
    text <રામા ચેવ સમાલા ચ અહેસું અગ્ગસાવિકા>
    text <બોધિ તસ્સ ભગવતો મહાસાલોતિ વુચ્ચતિ>
  text <૨૫>
    text <સોત્થિકો ચેવ રમ્ભો ચ અહેસું અગ્ગુપટ્ઠકા>
    text <ગોતમી સિરિમા ચેવ અહેસું અગ્ગુપટ્ઠિકા>
  text <૨૬>
    text <સટ્ઠિરતનમુબ્બેધો હેમયૂપસમૂપમો>
    text <કાયા નિચ્છરતિ રસ્મિ રત્તિંવ પબ્બતે સિખી>
  text <૨૭>
    text <સટ્ઠિવસ્સસહસ્સાનિ આયુ તસ્સ મહેસિનો>
    text <તાવતા તિટ્ઠમાનો સો તારેસિ જનતં બહું>
  text <૨૮>
    text <ધમ્મં વિત્થારિકં કત્વા વિભજિત્વા મહાજનં>
    text <ધમ્મનાવં ઠપેત્વાન નિબ્બુતો સો સસાવકો>
  text <૨૯>
    text <દસ્સનેય્યં સબ્બજનં વિહારં ઇરિયાપથં>
    text <સબ્બં તમન્તરહિતં નનુ રિત્તા સબ્બસઙ્ખારા>
  text <૩૦>
    text <વેસ્સભૂ જિનવરો સત્થા ખેમારામમ્હિ નિબ્બુતો>
    text <ધાતુવિત્થારિકં આસિ તેસુ તેસુ પદેસતોતિ>
  stand <વેસ્સભુસ્સ ભગવતો વંસો એકવીસતિમો>
