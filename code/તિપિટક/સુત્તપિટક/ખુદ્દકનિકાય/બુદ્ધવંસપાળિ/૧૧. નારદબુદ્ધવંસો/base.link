text <૧૧ નારદબુદ્ધવંસો>
  text <૧>
    text <પદુમસ્સ અપરેન સમ્બુદ્ધો દ્વિપદુત્તમો>
    text <નારદો નામ નામેન અસમો અપ્પટિપુગ્ગલો>
  text <૨>
    text <સો બુદ્ધો ચક્કવત્તિસ્સ જેટ્ઠો દયિતઓરસો>
    text <આમુક્કમાલાભરણો ઉય્યાનં ઉપસઙ્કમિ>
  text <૩>
    text <તત્થાસિ રુક્ખો યસવિપુલો અભિરૂપો બ્રહા સુચિ>
    text <તમજ્ઝપત્વા ઉપનિસીદિ મહાસોણસ્સ હેટ્ઠતો>
  text <૪>
    text <તત્થ ઞાણવરુપ્પજ્જિ અનન્તં વજિરૂપમં>
    text <તેન વિચિનિ સઙ્ખારે ઉક્કુજ્જમવકુજ્જકં>
  text <૫>
    text <તત્થ સબ્બકિલેસાનિ અસેસમભિવાહયિ>
    text <પાપુણી કેવલં બોધિં બુદ્ધઞાણે ચ ચુદ્દસ>
  text <૬>
    text <પાપુણિત્વાન સમ્બોધિં ધમ્મચક્કં પવત્તયિ>
    text <કોટિસતસહસ્સાનં પઠમાભિસમયો અહુ>
  text <૭>
    text <મહાદોણં નાગરાજં વિનયન્તો મહામુનિ>
    text <પાટિહેરં તદાકાસિ દસ્સયન્તો સદેવકે>
  text <૮>
    text <તદા દેવમનુસ્સાનં તમ્હિ ધમ્મપ્પકાસને>
    text <નવુતિકોટિસહસ્સાનિ તરિંસુ સબ્બસંસયં>
  text <૯>
    text <યમ્હિ કાલે મહાવીરો ઓવદી સકમત્રજં>
    text <અસીતિકોટિસહસ્સાનં તતિયાભિસમયો અહુ>
  text <૧૦>
    text <સન્નિપાતા તયો આસું નારદસ્સ મહેસિનો>
    text <કોટિસતસહસ્સાનં પઠમો આસિ સમાગમો>
  text <૧૧>
    text <યદા બુદ્ધો બુદ્ધગુણં સનિદાનં પકાસયિ>
    text <નવુતિકોટિસહસ્સાનિ સમિંસુ વિમલા તદા>
  text <૧૨>
    text <યદા વેરોચનો નાગો દાનં દદાતિ સત્થુનો>
    text <તદા સમિંસુ જિનપુત્તા અસીતિસતસહસ્સિયો>
  text <૧૩>
    text <અહં તેન સમયેન જટિલો ઉગ્ગતાપનો>
    text <અન્તલિક્ખચરો આસિં પઞ્ચાભિઞ્ઞાસુ પારગૂ>
  text <૧૪>
    text <તદાપાહં અસમસમં સસઙ્ઘં સપરિજ્જનં>
    text <અન્નપાનેન તપ્પેત્વા ચન્દનેનાભિપૂજયિં>
  text <૧૫>
    text <સોપિ મં તદા બ્યાકાસિ નારદો લોકનાયકો>
    text <અપરિમેય્યિતો કપ્પે અયં બુદ્ધો ભવિસ્સતિ>
  text <૧૬>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૭>
    text <તસ્સાપિ વચનં સુત્વા ભિય્યો હાસેત્વ માનસં>
    text <અધિટ્ઠહિં વતં ઉગ્ગં દસપારમિપૂરિયા>
  text <૧૮>
    text <નગરં ધઞ્ઞવતી નામ સુદેવો નામ ખત્તિયો>
    text <અનોમા નામ જનિકા નારદસ્સ મહેસિનો>
  text <૧૯>
    text <નવવસ્સસહસ્સાનિ અગારં અજ્ઝ સો વસિ>
    text <જિતો વિજિતાભિરામો તયો પાસાદમુત્તમા>
  text <૨૦>
    text <તિચત્તારીસસહસ્સાનિ નારિયો સમલઙ્કતા>
    text <વિજિતસેના નામ નારી નન્દુત્તરો નામ અત્રજો>
  text <૨૧>
    text <નિમિત્તે ચતુરો દિસ્વા પદસા ગમનેન નિક્ખમિ>
    text <સત્તાહં પધાનચારં અચરી પુરિસુત્તમો>
  text <૨૨>
    text <બ્રહ્મુના યાચિતો સન્તો નારદો લોકનાયકો>
    text <વત્તિ ચક્કં મહાવીરો ધનઞ્ચુય્યાનમુત્તમે>
  text <૨૩>
    text <ભદ્દસાલો જિતમિત્તો અહેસું અગ્ગસાવકા>
    text <વાસેટ્ઠો નામુપટ્ઠાકો નારદસ્સ મહેસિનો>
  text <૨૪>
    text <ઉત્તરા ફગ્ગુની ચેવ અહેસું અગ્ગસાવિકા>
    text <બોધિ તસ્સ ભગવતો મહાસોણોતિ વુચ્ચતિ>
  text <૨૫>
    text <ઉગ્ગરિન્દો વસભો ચ અહેસું અગ્ગુપટ્ઠકા>
    text <ઇન્દાવરી ચ વણ્ડી ચ અહેસું અગ્ગુપટ્ઠિકા>
  text <૨૬>
    text <અટ્ઠાસીતિરતનાનિ અચ્ચુગ્ગતો મહામુનિ>
    text <કઞ્ચનગ્ઘિયસઙ્કાસો દસસહસ્સી વિરોચતિ>
  text <૨૭>
    text <તસ્સ બ્યામપ્પભા કાયા નિદ્ધાવતિ દિસોદિસં>
    text <નિરન્તરં દિવારત્તિં યોજનં ફરતે સદા>
  text <૨૮>
    text <ન કેચિ તેન સમયેન સમન્તા યોજને જના>
    text <ઉક્કાપદીપે ઉજ્જાલેન્તિ બુદ્ધરંસીહિ ઓત્થટા>
  text <૨૯>
    text <નવુતિવસ્સસહસ્સાનિ આયુ વિજ્જતિ તાવદે>
    text <તાવતા તિટ્ઠમાનો સો તારેસિ જનતં બહું>
  text <૩૦>
    text <યથા ઉળૂહિ ગગનં વિચિત્તં ઉપસોભતિ>
    text <તથેવ સાસનં તસ્સ અરહન્તેહિ સોભતિ>
  text <૩૧>
    text <સંસારસોતં તરણાય સેસકે પટિપન્નકે>
    text <ધમ્મસેતું દળ્હં કત્વા નિબ્બુતો સો નરાસભો>
  text <૩૨>
    text <સોપિ બુદ્ધો અસમસમો તેપિ ખીણાસવા અતુલતેજા>
    text <સબ્બં તમન્તરહિતં નનુ રિત્તા સબ્બસઙ્ખારા>
  text <૩૩>
    text <નારદો જિનવસભો નિબ્બુતો સુદસ્સને પુરે>
    text <તત્થેવસ્સ થૂપવરો ચતુયોજનમુગ્ગતોતિ>
  stand <નારદસ્સ ભગવતો વંસો નવમો>
