text <૨૯ ધાતુભાજનીયકથા>
  text <૧>
    text <મહાગોતમો જિનવરો કુસિનારમ્હિ નિબ્બુતો>
    text <ધાતુવિત્થારિકં આસિ તેસુ તેસુ પદેસતો>
  text <૨>
    text <એકો અજાતસત્તુસ્સ એકો વેસાલિયા પુરે>
    text <એકો કપિલવત્થુસ્મિં એકો ચ અલ્લકપ્પકે>
  text <૩>
    text <એકો ચ રામગામમ્હિ એકો ચ વેઠદીપકે>
    text <એકો પાવેય્યકે મલ્લે એકો ચ કોસિનારકે>
  text <૪>
    text <કુમ્ભસ્સ થૂપં કારેસિ બ્રાહ્મણો દોણસવ્હયો>
    text <અઙ્ગારથૂપં કારેસું મોરિયા તુટ્ઠમાનસા>
  text <૫>
    text <અટ્ઠ સારીરિકા થૂપા નવમો કુમ્ભચેતિયો>
    text <અઙ્ગારથૂપો દસમો તદાયેવ પતિટ્ઠિતો>
  text <૬>
    text <ઉણ્હીસં ચતસ્સો દાઠા અક્ખકા દ્વે ચ ધાતુયો>
    text <અસમ્ભિન્ના ઇમા સત્ત સેસા ભિન્નાવ ધાતુયો>
  text <૭>
    text <મહન્તા મુગ્ગમત્તા ચ મજ્ઝિમા ભિન્નતણ્ડુલા>
    text <ખુદ્દકા સાસપમત્તા ચ નાનાવણ્ણા ચ ધાતુયો>
  text <૮>
    text <મહન્તા સુવણ્ણવણ્ણા ચ મુત્તવણ્ણા ચ મજ્ઝિમા>
    text <ખુદ્દકા મકુલવણ્ણા ચ સોળસદોણમત્તિકા>
  text <૯>
    text <મહન્તા પઞ્ચ નાળિયો નાળિયો પઞ્ચ મજ્ઝિમા>
    text <ખુદ્દકા છ નાળી ચેવ એતા સબ્બાપિ ધાતુયો>
  text <૧૦>
    text <ઉણ્હીસં સીહળે દીપે બ્રહ્મલોકે ચ વામકં>
    text <સીહળે દક્ખિણક્ખઞ્ચ સબ્બાપેતા પતિટ્ઠિતા>
  text <૧૧>
    text <એકા દાઠા તિદસપુરે એકા નાગપુરે અહુ>
    text <એકા ગન્ધારવિસયે એકા કલિઙ્ગરાજિનો>
  text <૧૨>
    text <ચત્તાલીસસમા દન્તા કેસા લોમા ચ સબ્બસો>
    text <દેવા હરિંસુ એકેકં ચક્કવાળપરમ્પરા>
  text <૧૩>
    text <વજિરાયં ભગવતો પત્તો દણ્ડઞ્ચ ચીવરં>
    text <નિવાસનં કુલઘરે પચ્ચત્થરણં કપિલવ્હયે>
  text <૧૪>
    text <પાટલિપુત્તપુરમ્હિ કરણં કાયબન્ધનં>
    text <ચમ્પાયુદકસાટિયં ઉણ્ણલોમઞ્ચ કોસલે>
  text <૧૫>
    text <કાસાવં બ્રહ્મલોકે ચ વેઠનં તિદસે પુરે>
    text <નિસીદનં અવન્તીસુ રટ્ઠે અત્થરણં તદા>
  text <૧૬>
    text <અરણી ચ મિથિલાયં વિદેહે પરિસાવનં>
    text <વાસિ સૂચિઘરઞ્ચાપિ ઇન્દપત્થપુરે તદા>
  text <૧૭>
    text <પરિક્ખારા અવસેસા જનપદે અપરન્તકે>
    text <પરિભુત્તાનિ મુનિના અકંસુ મનુજા તદા>
  text <૧૮>
    text <ધાતુવિત્થારિકં આસિ ગોતમસ્સ મહેસિનો>
    text <પાણીનં અનુકમ્પાય અહુ પોરાણિકં તદાતિ>
  stand <ધાતુભાજનીયકથા નિટ્ઠિતા>
  stand <બુદ્ધવંસોનિટ્ઠિતો>
