text <૮ સોભિતબુદ્ધવંસો>
  text <૧>
    text <રેવતસ્સ અપરેન સોભિતો નામ નાયકો>
    text <સમાહિતો સન્તચિત્તો અસમો અપ્પટિપુગ્ગલો>
  text <૨>
    text <સો જિનો સકગેહમ્હિ માનસં વિનિવત્તયિ>
    text <પત્વાન કેવલં બોધિં ધમ્મચક્કં પવત્તયિ>
  text <૩>
    text <યાવ હેટ્ઠા અવીચિતો ભવગ્ગા ચાપિ ઉદ્ધતો>
    text <એત્થન્તરે એકપરિસા અહોસિ ધમ્મદેસને>
  text <૪>
    text <તાય પરિસાય સમ્બુદ્ધો ધમ્મચક્કં પવત્તયિ>
    text <ગણનાય ન વત્તબ્બો પઠમાભિસમયો અહુ>
  text <૫>
    text <તતો પરમ્પિ દેસેન્તે મરૂનઞ્ચ સમાગમે>
    text <નવુતિકોટિસહસ્સાનં દુતિયાભિસમયો અહુ>
  text <૬>
    text <પુનાપરં રાજપુત્તો જયસેનો નામ ખત્તિયો>
    text <આરામં રોપયિત્વાન બુદ્ધે નિય્યાદયી તદા>
  text <૭>
    text <તસ્સ યાગં પકિત્તેન્તો ધમ્મં દેસેસિ ચક્ખુમા>
    text <તદા કોટિસહસ્સાનં તતિયાભિસમયો અહુ>
  text <૮>
    text <સન્નિપાતા તયો આસું સોભિતસ્સ મહેસિનો>
    text <ખીણાસવાનં વિમલાનં સન્તચિત્તાન તાદિનં>
  text <૯>
    text <ઉગ્ગતો નામ સો રાજા દાનં દેતિ નરુત્તમે>
    text <તમ્હિ દાને સમાગઞ્છું અરહન્તા સતકોટિયો>
  text <૧૦>
    text <પુનાપરં પુરગણો દેતિ દાનં નરુત્તમે>
    text <તદા નવુતિકોટીનં દુતિયો આસિ સમાગમો>
  text <૧૧>
    text <દેવલોકે વસિત્વાન યદા ઓરોહતી જિનો>
    text <તદા અસીતિકોટીનં તતિયો આસિ સમાગમો>
  text <૧૨>
    text <અહં તેન સમયેન સુજાતો નામ બ્રાહ્મણો>
    text <તદા સસાવકં બુદ્ધં અન્નપાનેન તપ્પયિં>
  text <૧૩>
    text <સોપિ મં બુદ્ધો બ્યાકાસિ સોભિતો લોકનાયકો>
    text <અપરિમેય્યિતો કપ્પે અયં બુદ્ધો ભવિસ્સતિ>
  text <૧૪>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૫>
    text <તસ્સાપિ વચનં સુત્વા હટ્ઠો સંવિગ્ગમાનસો>
    text <તમેવત્થમનુપ્પત્તિયા ઉગ્ગં ધિતિમકાસહં>
  text <૧૬>
    text <સુધમ્મં નામ નગરં સુધમ્મો નામ ખત્તિયો>
    text <સુધમ્મા નામ જનિકા સોભિતસ્સ મહેસિનો>
  text <૧૭>
    text <નવવસ્સસહસ્સાનિ અગારં અજ્ઝ સો વસિ>
    text <કુમુદો નાળિનો પદુમો તયો પાસાદમુત્તમા>
  text <૧૮>
    text <સત્તતિંસસહસ્સાનિ નારિયો સમલઙ્કતા>
    text <મણિલા નામ સા નારી સીહો નામાસિ અત્રજો>
  text <૧૯>
    text <નિમિત્તે ચતુરો દિસ્વા પાસાદેનાભિનિક્ખમિ>
    text <સત્તાહં પધાનચારં ચરિત્વા પુરિસુત્તમો>
  text <૨૦>
    text <બ્રહ્મુના યાચિતો સન્તો સોભિતો લોકનાયકો>
    text <વત્તિ ચક્કં મહાવીરો સુધમ્મુય્યાનમુત્તમે>
  text <૨૧>
    text <અસમો ચ સુનેત્તો ચ અહેસું અગ્ગસાવકા>
    text <અનોમો નામુપટ્ઠાકો સોભિતસ્સ મહેસિનો>
  text <૨૨>
    text <નકુલા ચ સુજાતા ચ અહેસું અગ્ગસાવિકા>
    text <બુજ્ઝમાનો ચ સો બુદ્ધો નાગમૂલે અબુજ્ઝથ>
  text <૨૩>
    text <રમ્મો ચેવ સુદત્તો ચ અહેસું અગ્ગુપટ્ઠકા>
    text <નકુલા ચેવ ચિત્તા ચ અહેસું અગ્ગુપટ્ઠિકા>
  text <૨૪>
    text <અટ્ઠપણ્ણાસરતનં અચ્ચુગ્ગતો મહામુનિ>
    text <ઓભાસેતિ દિસા સબ્બા સતરંસીવ ઉગ્ગતો>
  text <૨૫>
    text <યથા સુફુલ્લં પવનં નાનાગન્ધેહિ ધૂપિતં>
    text <તથેવ તસ્સ પાવચનં સીલગન્ધેહિ ધૂપિતં>
  text <૨૬>
    text <યથાપિ સાગરો નામ દસ્સનેન અતપ્પિયો>
    text <તથેવ તસ્સ પાવચનં સવણેન અતપ્પિયં>
  text <૨૭>
    text <નવુતિવસ્સસહસ્સાનિ આયુ વિજ્જતિ તાવદે>
    text <તાવતા તિટ્ઠમાનો સો તારેસિ જનતં બહું>
  text <૨૮>
    text <ઓવાદં અનુસિટ્ઠિઞ્ચ દત્વાન સેસકે જને>
    text <હુતાસનોવ તાપેત્વા નિબ્બુતો સો સસાવકો>
  text <૨૯>
    text <સો ચ બુદ્ધો અસમસમો તેપિ સાવકા બલપ્પત્તા>
    text <સબ્બં તમન્તરહિતં નનુ રિત્તા સબ્બસઙ્ખારા>
  text <૩૦>
    text <સોભિતો વરસમ્બુદ્ધો સીહારામમ્હિ નિબ્બુતો>
    text <ધાતુવિત્થારિકં આસિ તેસુ તેસુ પદેસતોતિ>
  stand <સોભિતસ્સ ભગવતો વંસો છટ્ઠો>
