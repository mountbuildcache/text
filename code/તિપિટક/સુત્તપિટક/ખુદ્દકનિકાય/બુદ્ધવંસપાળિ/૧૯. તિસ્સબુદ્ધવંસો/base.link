text <૧૯ તિસ્સબુદ્ધવંસો>
  text <૧>
    text <સિદ્ધત્થસ્સ અપરેન અસમો અપ્પટિપુગ્ગલો>
    text <અનન્તતેજો અમિતયસો તિસ્સો લોકગ્ગનાયકો>
  text <૨>
    text <તમન્ધકારં વિધમિત્વા ઓભાસેત્વા સદેવકં>
    text <અનુકમ્પકો મહાવીરો લોકે ઉપ્પજ્જિ ચક્ખુમા>
  text <૩>
    text <તસ્સાપિ અતુલા ઇદ્ધિ અતુલં સીલં સમાધિ ચ>
    text <સબ્બત્થ પારમિં ગન્ત્વા ધમ્મચક્કં પવત્તયિ>
  text <૪>
    text <સો બુદ્ધો દસસહસ્સિમ્હિ વિઞ્ઞાપેસિ ગિરં સુચિં>
    text <કોટિસતાનિ અભિસમિંસુ પઠમે ધમ્મદેસને>
  text <૫>
    text <દુતિયો નવુતિકોટીનં તતિયો સટ્ઠિકોટિયો>
    text <બન્ધનાતો પમોચેસિ સત્તે નરમરૂ તદા>
  text <૬>
    text <સન્નિપાતા તયો આસું તિસ્સે લોકગ્ગનાયકે>
    text <ખીણાસવાનં વિમલાનં સન્તચિત્તાન તાદિનં>
  text <૭>
    text <ખીણાસવસતસહસ્સાનં પઠમો આસિ સમાગમો>
    text <નવુતિસતસહસ્સાનં દુતિયો આસિ સમાગમો>
  text <૮>
    text <અસીતિસતસહસ્સાનં તતિયો આસિ સમાગમો>
    text <ખીણાસવાનં વિમલાનં પુપ્ફિતાનં વિમુત્તિયા>
  text <૯>
    text <અહં તેન સમયેન સુજાતો નામ ખત્તિયો>
    text <મહાભોગં છડ્ડયિત્વા પબ્બજિં ઇસિપબ્બજં>
  text <૧૦>
    text <મયિ પબ્બજિતે સન્તે ઉપ્પજ્જિ લોકનાયકો>
    text <બુદ્ધોતિ સદ્દં સુત્વાન પીતિ મે ઉપપજ્જથ>
  text <૧૧>
    text <દિબ્બં મન્દારવં પુપ્ફં પદુમં પારિછત્તકં>
    text <ઉભો હત્થેહિ પગ્ગય્હ ધુનમાનો ઉપાગમિં>
  text <૧૨>
    text <ચતુવણ્ણપરિવુતં તિસ્સં લોકગ્ગનાયકં>
    text <તમહં પુપ્ફં ગહેત્વા મત્થકે ધારયિં જિનં>
  text <૧૩>
    text <સોપિ મં બુદ્ધો બ્યાકાસિ જનમજ્ઝે નિસીદિય>
    text <દ્વેનવુતે ઇતો કપ્પે અયં બુદ્ધો ભવિસ્સતિ>
  text <૧૪>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૫>
    text <તસ્સાપિ વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૬>
    text <ખેમકં નામ નગરં જનસન્ધો નામ ખત્તિયો>
    text <પદુમા નામ જનિકા તિસ્સસ્સ ચ મહેસિનો>
  text <૧૭>
    text <સત્તવસ્સસહસ્સાનિ અગારં અજ્ઝ સો વસિ>
    text <ગુહાસેલ નારિસય નિસભા તયો પાસાદમુત્તમા>
  text <૧૮>
    text <સમતિંસસહસ્સાનિ નારિયો સમલઙ્કતા>
    text <સુભદ્દાનામિકા નારી આનન્દો નામ અત્રજો>
  text <૧૯>
    text <નિમિત્તે ચતુરો દિસ્વા અસ્સયાનેન નિક્ખમિ>
    text <અનૂનઅટ્ઠમાસાનિ પધાનં પદહી જિનો>
  text <૨૦>
    text <બ્રહ્મુના યાચિતો સન્તો તિસ્સો લોકગ્ગનાયકો>
    text <વત્તિ ચક્કં મહાવીરો યસવતિયમુત્તમે>
  text <૨૧>
    text <બ્રહ્મદેવો ઉદયો ચ અહેસું અગ્ગસાવકા>
    text <સમઙ્ગો નામુપટ્ઠાકો તિસ્સસ્સ ચ મહેસિનો>
  text <૨૨>
    text <ફુસ્સા ચેવ સુદત્તા ચ અહેસું અગ્ગસાવિકા>
    text <બોધિ તસ્સ ભગવતો અસનોતિ પવુચ્ચતિ>
  text <૨૩>
    text <સમ્બલો ચ સિરિમા ચેવ અહેસું અગ્ગુપટ્ઠકા>
    text <કિસાગોતમી ઉપસેના અહેસું અગ્ગુપટ્ઠિકા>
  text <૨૪>
    text <સો બુદ્ધો સટ્ઠિરતનો અહુ ઉચ્ચત્તને જિનો>
    text <અનૂપમો અસદિસો હિમવા વિય દિસ્સતિ>
  text <૨૫>
    text <તસ્સાપિ અતુલતેજસ્સ આયુ આસિ અનુત્તરો>
    text <વસ્સસતસહસ્સાનિ લોકે અટ્ઠાસિ ચક્ખુમા>
  text <૨૬>
    text <ઉત્તમં પવરં સેટ્ઠં અનુભોત્વા મહાયસં>
    text <જલિત્વા અગ્ગિક્ખન્ધોવ નિબ્બુતો સો સસાવકો>
  text <૨૭>
    text <વલાહકોવ અનિલેન સૂરિયેન વિય ઉસ્સવો>
    text <અન્ધકારોવ પદીપેન નિબ્બુતો સો સસાવકો>
  text <૨૮>
    text <તિસ્સો જિનવરો બુદ્ધો નન્દારામમ્હિ નિબ્બુતો>
    text <તત્થેવસ્સ જિનથૂપો તીણિયોજનમુગ્ગતોતિ>
  stand <તિસ્સસ્સ ભગવતો વંસો સત્તરસમો>
