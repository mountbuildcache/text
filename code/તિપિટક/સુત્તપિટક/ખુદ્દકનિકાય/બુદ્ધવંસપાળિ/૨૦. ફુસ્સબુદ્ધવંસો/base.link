text <૨૦ ફુસ્સબુદ્ધવંસો>
  text <૧>
    text <તત્થેવ મણ્ડકપ્પમ્હિ અહુ સત્થા અનુત્તરો>
    text <અનુપમો અસમસમો ફુસ્સો લોકગ્ગનાયકો>
  text <૨>
    text <સોપિ સબ્બં તમં હન્ત્વા વિજટેત્વા મહાજટં>
    text <સદેવકં તપ્પયન્તો અભિવસ્સિ અમતમ્બુના>
  text <૩>
    text <ધમ્મચક્કં પવત્તેન્તે ફુસ્સે નક્ખત્તમઙ્ગલે>
    text <કોટિસતસહસ્સાનં પઠમાભિસમયો અહુ>
  text <૪>
    text <નવુતિસતસહસ્સાનં દુતિયાભિસમયો અહુ>
    text <અસીતિસતસહસ્સાનં તતિયાભિસમયો અહુ>
  text <૫>
    text <સન્નિપાતા તયો આસું ફુસ્સસ્સાપિ મહેસિનો>
    text <ખીણાસવાનં વિમલાનં સન્તચિત્તાન તાદિનં>
  text <૬>
    text <સટ્ઠિસતસહસ્સાનં પઠમો આસિ સમાગમો>
    text <પઞ્ઞાસસતસહસ્સાનં દુતિયો આસિ સમાગમો>
  text <૭>
    text <ચત્તારીસસતસહસ્સાનં તતિયો આસિ સમાગમો>
    text <અનુપાદા વિમુત્તાનં વોચ્છિન્નપટિસન્ધિનં>
  text <૮>
    text <અહં તેન સમયેન વિજિતાવી નામ ખત્તિયો>
    text <છડ્ડયિત્વા મહારજ્જં પબ્બજિં તસ્સ સન્તિકે>
  text <૯>
    text <સોપિ મં બુદ્ધો બ્યાકાસિ ફુસ્સો લોકગ્ગનાયકો>
    text <દ્વેનવુતે ઇતો કપ્પે અયં બુદ્ધો ભવિસ્સતિ>
  text <૧૦>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૧>
    text <તસ્સાપિ વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૨>
    text <સુત્તન્તં વિનયઞ્ચાપિ નવઙ્ગં સત્થુસાસનં>
    text <સબ્બં પરિયાપુણિત્વા સોભયિં જિનસાસનં>
  text <૧૩>
    text <તત્થપ્પમત્તો વિહરન્તો બ્રહ્મં ભાવેત્વ ભાવનં>
    text <અભિઞ્ઞાસુ પારમિં ગન્ત્વા બ્રહ્મલોકમગઞ્છહં>
  text <૧૪>
    text <કાસિકં નામ નગરં જયસેનો નામ ખત્તિયો>
    text <સિરિમા નામ જનિકા ફુસ્સસ્સાપિ મહેસિનો>
  text <૧૫>
    text <નવવસ્સસહસ્સાનિ અગારં અજ્ઝ સો વસિ>
    text <ગરુળપક્ખ હંસ સુવણ્ણભારા તયો પાસાદમુત્તમા>
  text <૧૬>
    text <તિંસઇત્થિસહસ્સાનિ નારિયો સમલઙ્કતા>
    text <કિસાગોતમી નામ નારી અનૂપમો નામ અત્રજો>
  text <૧૭>
    text <નિમિત્તે ચતુરો દિસ્વા હત્થિયાનેન નિક્ખમિ>
    text <છમાસં પધાનચારં અચરી પુરિસુત્તમો>
  text <૧૮>
    text <બ્રહ્મુના યાચિતો સન્તો ફુસ્સો લોકગ્ગનાયકો>
    text <વત્તિ ચક્કં મહાવીરો મિગદાયે નરુત્તમો>
  text <૧૯>
    text <સુરક્ખિતો ધમ્મસેનો અહેસું અગ્ગસાવકા>
    text <સભિયો નામુપટ્ઠાકો ફુસ્સસ્સાપિ મહેસિનો>
  text <૨૦>
    text <ચાલા ચ ઉપચાલા ચ અહેસું અગ્ગસાવિકા>
    text <બોધિ તસ્સ ભગવતો આમણ્ડોતિ પવુચ્ચતિ>
  text <૨૧>
    text <ધનઞ્ચયો વિસાખો ચ અહેસું અગ્ગુપટ્ઠકા>
    text <પદુમા ચેવ નાગા ચ અહેસું અગ્ગુપટ્ઠિકા>
  text <૨૨>
    text <અટ્ઠપણ્ણાસરતનં સોપિ અચ્ચુગ્ગતો મુનિ>
    text <સોભતે સતરંસીવ ઉળુરાજાવ પૂરિતો>
  text <૨૩>
    text <નવુતિવસ્સસહસ્સાનિ આયુ વિજ્જતિ તાવદે>
    text <તાવતા તિટ્ઠમાનો સો તારેસિ જનતં બહું>
  text <૨૪>
    text <ઓવદિત્વા બહૂ સત્તે સન્તારેત્વા બહૂ જને>
    text <સોપિ સત્થા અતુલયસો નિબ્બુતો સો સસાવકો>
  text <૨૫>
    text <ફુસ્સો જિનવરો સત્થા સેનારામમ્હિ નિબ્બુતો>
    text <ધાતુવિત્થારિકં આસિ તેસુ તેસુ પદેસતોતિ>
  stand <ફુસ્સસ્સ ભગવતો વંસો અટ્ઠારસમો>
