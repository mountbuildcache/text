text <૭ રેવતબુદ્ધવંસો>
  text <૧>
    text <સુમનસ્સ અપરેન રેવતો નામ નાયકો>
    text <અનૂપમો અસદિસો અતુલો ઉત્તમો જિનો>
  text <૨>
    text <સોપિ ધમ્મં પકાસેસિ બ્રહ્મુના અભિયાચિતો>
    text <ખન્ધધાતુવવત્થાનં અપ્પવત્તં ભવાભવે>
  text <૩>
    text <તસ્સાભિસમયા તીણિ અહેસું ધમ્મદેસને>
    text <ગણનાય ન વત્તબ્બો પઠમાભિસમયો અહુ>
  text <૪>
    text <યદા અરિન્દમં રાજં વિનેસિ રેવતો મુનિ>
    text <તદા કોટિસહસ્સાનં દુતિયાભિસમયો અહુ>
  text <૫>
    text <સત્તાહં પટિસલ્લાના વુટ્ઠહિત્વા નરાસભો>
    text <કોટિસતં નરમરૂનં વિનેસિ ઉત્તમે ફલે>
  text <૬>
    text <સન્નિપાતા તયો આસું રેવતસ્સ મહેસિનો>
    text <ખીણાસવાનં વિમલાનં સુવિમુત્તાન તાદિનં>
  text <૭>
    text <અતિક્કન્તા ગણનપથં પઠમં યે સમાગતા>
    text <કોટિસતસહસ્સાનં દુતિયો આસિ સમાગમો>
  text <૮>
    text <યોપિ પઞ્ઞાય અસમો તસ્સ ચક્કાનુવત્તકો>
    text <સો તદા બ્યાધિતો આસિ પત્તો જીવિતસંસયં>
  text <૯>
    text <તસ્સ ગિલાનપુચ્છાય યે તદા ઉપગતા મુની>
    text <કોટિસહસ્સા અરહન્તો તતિયો આસિ સમાગમો>
  text <૧૦>
    text <અહં તેન સમયેન અતિદેવો નામ બ્રાહ્મણો>
    text <ઉપગન્ત્વા રેવતં બુદ્ધં સરણં તસ્સ ગઞ્છહં>
  text <૧૧>
    text <તસ્સ સીલં સમાધિઞ્ચ પઞ્ઞાગુણમનુત્તમં>
    text <થોમયિત્વા યથાથામં ઉત્તરીયમદાસહં>
  text <૧૨>
    text <સોપિ મં બુદ્ધો બ્યાકાસિ રેવતો લોકનાયકો>
    text <અપરિમેય્યિતો કપ્પે અયં બુદ્ધો ભવિસ્સતિ>
  text <૧૩>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૪>
    text <તસ્સાપિ વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૫>
    text <તદાપિ તં બુદ્ધધમ્મં સરિત્વા અનુબ્રૂહયિં>
    text <આહરિસ્સામિ તં ધમ્મં યં મય્હં અભિપત્થિતં>
  text <૧૬>
    text <નગરં સુધઞ્ઞવતી નામ વિપુલો નામ ખત્તિયો>
    text <વિપુલા નામ જનિકા રેવતસ્સ મહેસિનો>
  text <૧૭>
    text <છ ચ વસ્સસહસ્સાનિ અગારં અજ્ઝ સો વસિ>
    text <સુદસ્સનો રતનગ્ઘિ આવેળો ચ વિભૂસિતો>
    text <પુઞ્ઞકમ્માભિનિબ્બત્તા તયો પાસાદમુત્તમા>
  text <૧૮>
    text <તેત્તિંસ ચ સહસ્સાનિ નારિયો સમલઙ્કતા>
    text <સુદસ્સના નામ નારી વરુણો નામ અત્રજો>
  text <૧૯>
    text <નિમિત્તે ચતુરો દિસ્વા રથયાનેન નિક્ખમિ>
    text <અનૂનસત્તમાસાનિ પધાનં પદહી જિનો>
  text <૨૦>
    text <બ્રહ્મુના યાચિતો સન્તો રેવતો લોકનાયકો>
    text <વત્તિ ચક્કં મહાવીરો વરુણારામે સિરીઘરે>
  text <૨૧>
    text <વરુણો બ્રહ્મદેવો ચ અહેસું અગ્ગસાવકા>
    text <સમ્ભવો નામુપટ્ઠાકો રેવતસ્સ મહેસિનો>
  text <૨૨>
    text <ભદ્દા ચેવ સુભદ્દા ચ અહેસું અગ્ગસાવિકા>
    text <સોપિ બુદ્ધો અસમસમો નાગમૂલે અબુજ્ઝથ>
  text <૨૩>
    text <પદુમો કુઞ્જરો ચેવ અહેસું અગ્ગુપટ્ઠિકા>
    text <સિરીમા ચેવ યસવતી અહેસું અગ્ગુપટ્ઠિકા>
  text <૨૪>
    text <ઉચ્ચત્તનેન સો બુદ્ધો અસીતિહત્થમુગ્ગતો>
    text <ઓભાસેતિ દિસા સબ્બા ઇન્દકેતુવ ઉગ્ગતો>
  text <૨૫>
    text <તસ્સ સરીરે નિબ્બત્તા પભામાલા અનુત્તરા>
    text <દિવા વા યદિ વા રત્તિં સમન્તા ફરતિ યોજનં>
  text <૨૬>
    text <સટ્ઠિવસ્સસહસ્સાનિ આયુ વિજ્જતિ તાવદે>
    text <તાવતા તિટ્ઠમાનો સો તારેસિ જનતં બહું>
  text <૨૭>
    text <દસ્સયિત્વા બુદ્ધબલં અમતં લોકે પકાસયં>
    text <નિબ્બાયિ અનુપાદાનો યથગ્ગુપાદાનસઙ્ખયા>
  text <૨૮>
    text <સો ચ કાયો રતનનિભો સો ચ ધમ્મો અસાદિસો>
    text <સબ્બં તમન્તરહિતં નનુ રિત્તા સબ્બસઙ્ખારા>
  text <૨૯>
    text <રેવતો યસધરો બુદ્ધો નિબ્બુતો સો મહાપુરે>
    text <ધાતુવિત્થારિકં આસિ તેસુ તેસુ પદેસતોતિ>
  stand <રેવતસ્સ ભગવતો વંસો પઞ્ચમો>
