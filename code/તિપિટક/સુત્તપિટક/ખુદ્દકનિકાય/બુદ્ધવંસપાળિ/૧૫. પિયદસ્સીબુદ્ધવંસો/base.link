text <૧૫ પિયદસ્સીબુદ્ધવંસો>
  text <૧>
    text <સુજાતસ્સ અપરેન સયમ્ભૂ લોકનાયકો>
    text <દુરાસદો અસમસમો પિયદસ્સી મહાયસો>
  text <૨>
    text <સોપિ બુદ્ધો અમિતયસો આદિચ્ચોવ વિરોચતિ>
    text <સબ્બં તમં નિહન્ત્વાન ધમ્મચક્કં પવત્તયિ>
  text <૩>
    text <તસ્સાપિ અતુલતેજસ્સ અહેસું અભિસમયા તયો>
    text <કોટિસતસહસ્સાનં પઠમાભિસમયો અહુ>
  text <૪>
    text <સુદસ્સનો દેવરાજા મિચ્છાદિટ્ઠિમરોચયિ>
    text <તસ્સ દિટ્ઠિં વિનોદેન્તો સત્થા ધમ્મમદેસયિ>
  text <૫>
    text <જનસન્નિપાતો અતુલો મહાસન્નિપતી તદા>
    text <નવુતિકોટિસહસ્સાનં દુતિયાભિસમયો અહુ>
  text <૬>
    text <યદા દોણમુખં હત્થિં વિનેસિ નરસારથિ>
    text <અસીતિકોટિસહસ્સાનં તતિયાભિસમયો અહુ>
  text <૭>
    text <સન્નિપાતા તયો આસું તસ્સાપિ પિયદસ્સિનો>
    text <કોટિસતસહસ્સાનં પઠમો આસિ સમાગમો>
  text <૮>
    text <તતો પરં નવુતિકોટી સમિંસુ એકતો મુની>
    text <તતિયે સન્નિપાતમ્હિ અસીતિકોટિયો અહૂ>
  text <૯>
    text <અહં તેન સમયેન કસ્સપો નામ બ્રાહ્મણો>
    text <અજ્ઝાયકો મન્તધરો તિણ્ણં વેદાન પારગૂ>
  text <૧૦>
    text <તસ્સ ધમ્મં સુણિત્વાન પસાદં જનયિં અહં>
    text <કોટિસતસહસ્સેહિ સઙ્ઘારામં અમાપયિં>
  text <૧૧>
    text <તસ્સ દત્વાન આરામં હટ્ઠો સંવિગ્ગમાનસો>
    text <સરણે પઞ્ચ સીલે ચ દળ્હં કત્વા સમાદિયિં>
  text <૧૨>
    text <સોપિ મં બુદ્ધો બ્યાકાસિ સઙ્ઘમજ્ઝે નિસીદિય>
    text <અટ્ઠારસે કપ્પસતે અયં બુદ્ધો ભવિસ્સતિ>
  text <૧૩>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૪>
    text <તસ્સાપિ વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૫>
    text <સુધઞ્ઞં નામ નગરં સુદત્તો નામ ખત્તિયો>
    text <ચન્દા નામાસિ જનિકા પિયદસ્સિસ્સ સત્થુનો>
  text <૧૬>
    text <નવવસ્સસહસ્સાનિ અગારં અજ્ઝ સો વસિ>
    text <સુનિમ્મલવિમલગિરિગુહા તયો પાસાદમુત્તમા>
  text <૧૭>
    text <તેત્તિંસસહસ્સાનિ ચ નારિયો સમલઙ્કતા>
    text <વિમલા નામ નારી ચ કઞ્ચનાવેળો નામ અત્રજો>
  text <૧૮>
    text <નિમિત્તે ચતુરો દિસ્વા રથયાનેન નિક્ખમિ>
    text <છમાસં પધાનચારં અચરી પુરિસુત્તમો>
  text <૧૯>
    text <બ્રહ્મુના યાચિતો સન્તો પિયદસ્સી મહામુનિ>
    text <વત્તિ ચક્કં મહાવીરો ઉસભુય્યાને મનોરમે>
  text <૨૦>
    text <પાલિતો સબ્બદસ્સી ચ અહેસું અગ્ગસાવકા>
    text <સોભિતો નામુપટ્ઠાકો પિયદસ્સિસ્સ સત્થુનો>
  text <૨૧>
    text <સુજાતા ધમ્મદિન્ના ચ અહેસું અગ્ગસાવિકા>
    text <બોધિ તસ્સ ભગવતો કકુધોતિ પવુચ્ચતિ>
  text <૨૨>
    text <સન્ધકો ધમ્મકો ચેવ અહેસું અગ્ગુપટ્ઠકા>
    text <વિસાખા ધમ્મદિન્ના ચ અહેસું અગ્ગુપટ્ઠિકા>
  text <૨૩>
    text <સોપિ બુદ્ધો અમિતયસો દ્વત્તિંસવરલક્ખણો>
    text <અસીતિહત્થમુબ્બેધો સાલરાજાવ દિસ્સતિ>
  text <૨૪>
    text <અગ્ગિચન્દસૂરિયાનં નત્થિ તાદિસિકા પભા>
    text <યથા અહુ પભા તસ્સ અસમસ્સ મહેસિનો>
  text <૨૫>
    text <તસ્સાપિ દેવદેવસ્સ આયુ તાવતકં અહુ>
    text <નવુતિવસ્સસહસ્સાનિ લોકે અટ્ઠાસિ ચક્ખુમા>
  text <૨૬>
    text <સોપિ બુદ્ધો અસમસમો યુગાનિપિ તાનિ અતુલિયાનિ>
    text <સબ્બં તમન્તરહિતં નનુ રિત્તા સબ્બસઙ્ખારા>
  text <૨૭>
    text <પિયદસ્સી મુનિવરો અસ્સત્થારામમ્હિ નિબ્બુતો>
    text <તત્થેવસ્સ જિનથૂપો તીણિયોજનમુગ્ગતોતિ>
  stand <પિયદસ્સિસ્સ ભગવતો વંસો તેરસમો>
