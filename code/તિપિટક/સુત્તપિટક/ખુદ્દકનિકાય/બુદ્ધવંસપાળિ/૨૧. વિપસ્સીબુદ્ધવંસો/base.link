text <૨૧ વિપસ્સીબુદ્ધવંસો>
  text <૧>
    text <ફુસ્સસ્સ ચ અપરેન સમ્બુદ્ધો દ્વિપદુત્તમો>
    text <વિપસ્સી નામ નામેન લોકે ઉપ્પજ્જિ ચક્ખુમા>
  text <૨>
    text <અવિજ્જં સબ્બં પદાલેત્વા પત્તો સમ્બોધિમુત્તમં>
    text <ધમ્મચક્કં પવત્તેતું પક્કામિ બન્ધુમતીપુરં>
  text <૩>
    text <ધમ્મચક્કં પવત્તેત્વા ઉભો બોધેસિ નાયકો>
    text <ગણનાય ન વત્તબ્બો પઠમાભિસમયો અહુ>
  text <૪>
    text <પુનાપરં અમિતયસો તત્થ સચ્ચં પકાસયિ>
    text <ચતુરાસીતિસહસ્સાનં દુતિયાભિસમયો અહુ>
  text <૫>
    text <ચતુરાસીતિસહસ્સાનિ સમ્બુદ્ધં અનુપબ્બજું>
    text <તેસમારામપત્તાનં ધમ્મં દેસેસિ ચક્ખુમા>
  text <૬>
    text <સબ્બાકારેન ભાસતો સુત્વા ઉપનિસાદિનો>
    text <તેપિ ધમ્મવરં ગન્ત્વા તતિયાભિસમયો અહુ>
  text <૭>
    text <સન્નિપાતા તયો આસું વિપસ્સિસ્સ મહેસિનો>
    text <ખીણાસવાનં વિમલાનં સન્તચિત્તાન તાદિનં>
  text <૮>
    text <અટ્ઠસટ્ઠિસતસહસ્સાનં પઠમો આસિ સમાગમો>
    text <ભિક્ખુસતસહસ્સાનં દુતિયો આસિ સમાગમો>
  text <૯>
    text <અસીતિભિક્ખુસહસ્સાનં તતિયો આસિ સમાગમો>
    text <તત્થ ભિક્ખુગણમજ્ઝે સમ્બુદ્ધો અતિરોચતિ>
  text <૧૦>
    text <અહં તેન સમયેન નાગરાજા મહિદ્ધિકો>
    text <અતુલો નામ નામેન પુઞ્ઞવન્તો જુતિન્ધરો>
  text <૧૧>
    text <નેકાનં નાગકોટીનં પરિવારેત્વાનહં તદા>
    text <વજ્જન્તો દિબ્બતુરિયેહિ લોકજેટ્ઠં ઉપાગમિં>
  text <૧૨>
    text <ઉપસઙ્કમિત્વા સમ્બુદ્ધં વિપસ્સિં લોકનાયકં>
    text <મણિમુત્તરતનખચિતં સબ્બાભરણવિભૂસિતં>
    text <નિમન્તેત્વા ધમ્મરાજસ્સ સુવણ્ણપીઠમદાસહં>
  text <૧૩>
    text <સોપિ મં બુદ્ધો બ્યાકાસિ સઙ્ઘમજ્ઝે નિસીદિય>
    text <એકનવુતિતો કપ્પે અયં બુદ્ધો ભવિસ્સતિ>
  text <૧૪>
    text <અહુ કપિલવ્હયા રમ્મા નિક્ખમિત્વા તથાગતો>
    text <પધાનં પદહિત્વાન કત્વા દુક્કરકારિકં>
  text <૧૫>
    text <અજપાલરુક્ખમૂલસ્મિં નિસીદિત્વા તથાગતો>
    text <તત્થ પાયાસં પગ્ગય્હ નેરઞ્જરમુપેહિતિ>
  text <૧૬>
    text <નેરઞ્જરાય તીરમ્હિ પાયાસં અદ સો જિનો>
    text <પટિયત્તવરમગ્ગેન બોધિમૂલમુપેહિતિ>
  text <૧૭>
    text <તતો પદક્ખિણં કત્વા બોધિમણ્ડં અનુત્તરો>
    text <અસ્સત્થમૂલે સમ્બોધિં બુજ્ઝિસ્સતિ મહાયસો>
  text <૧૮>
    text <ઇમસ્સ જનિકા માતા માયા નામ ભવિસ્સતિ>
    text <પિતા સુદ્ધોદનો નામ અયં હેસ્સતિ ગોતમો>
  text <૧૯>
    text <અનાસવા વીતરાગા સન્તચિત્તા સમાહિતા>
    text <કોલિતો ઉપતિસ્સો ચ અગ્ગા હેસ્સન્તિ સાવકા>
    text <આનન્દો નામુપટ્ઠાકો ઉપટ્ઠિસ્સતિમં જિનં>
  text <૨૦>
    text <ખેમા ઉપ્પલવણ્ણા ચ અગ્ગા હેસ્સન્તિ સાવિકા>
    text <અનાસવા વીતરાગા સન્તચિત્તા સમાહિતા>
    text <બોધિ તસ્સ ભગવતો અસ્સત્થોતિ પવુચ્ચતિ>
  text <૨૧>
    text <ચિત્તો ચ હત્થાળવકો અગ્ગા હેસ્સન્તુપટ્ઠકા>
    text <નન્દમાતા ચ ઉત્તરા અગ્ગા હેસ્સન્તુપટ્ઠિકા>
    text <આયુ વસ્સસતં તસ્સ ગોતમસ્સ યસસ્સિનો>
  text <૨૨>
    text <ઇદં સુત્વાન વચનં…પે॰… હેસ્સામ સમ્મુખા ઇમં>
  text <૨૩>
    text <તસ્સાહં વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૨૪>
    text <નગરં બન્ધુમતી નામ બન્ધુમા નામ ખત્તિયો>
    text <માતા બન્ધુમતી નામ વિપસ્સિસ્સ મહેસિનો>
  text <૨૫>
    text <અટ્ઠવસ્સસહસ્સાનિ અગારં અજ્ઝ સો વસિ>
    text <નન્દો સુનન્દો સિરિમા તયો પાસાદમુત્તમા>
  text <૨૬>
    text <તિચત્તારીસસહસ્સાનિ નારિયો સમલઙ્કતા>
    text <સુદસ્સના નામ સા નારી સમવત્તક્ખન્ધો નામ અત્રજો>
  text <૨૭>
    text <નિમિત્તે ચતુરો દિસ્વા રથયાનેન નિક્ખમિ>
    text <અનૂનઅટ્ઠમાસાનિ પધાનં પદહી જિનો>
  text <૨૮>
    text <બ્રહ્મુના યાચિતો સન્તો વિપસ્સી લોકનાયકો>
    text <વત્તિ ચક્કં મહાવીરો મિગદાયે નરુત્તમો>
  text <૨૯>
    text <ખણ્ડો ચ તિસ્સનામો ચ અહેસું અગ્ગસાવકા>
    text <અસોકો નામુપટ્ઠાકો વિપસ્સિસ્સ મહેસિનો>
  text <૩૦>
    text <ચન્દા ચ ચન્દમિત્તા ચ અહેસું અગ્ગસાવિકા>
    text <બોધિ તસ્સ ભગવતો પાટલીતિ પવુચ્ચતિ>
  text <૩૧>
    text <પુનબ્બસુમિત્તો નાગો ચ અહેસું અગ્ગુપટ્ઠકા>
    text <સિરિમા ઉત્તરા ચેવ અહેસું અગ્ગુપટ્ઠિકા>
  text <૩૨>
    text <અસીતિહત્થમુબ્બેધો વિપસ્સી લોકનાયકો>
    text <પભા નિદ્ધાવતિ તસ્સ સમન્તા સત્તયોજને>
  text <૩૩>
    text <અસીતિવસ્સસહસ્સાનિ આયુ બુદ્ધસ્સ તાવદે>
    text <તાવતા તિટ્ઠમાનો સો તારેસિ જનતં બહું>
  text <૩૪>
    text <બહુદેવમનુસ્સાનં બન્ધના પરિમોચયિ>
    text <મગ્ગામગ્ગઞ્ચ આચિક્ખિ અવસેસપુથુજ્જને>
  text <૩૫>
    text <આલોકં દસ્સયિત્વાન દેસેત્વા અમતં પદં>
    text <જલિત્વા અગ્ગિક્ખન્ધોવ નિબ્બુતો સો સસાવકો>
  text <૩૬>
    text <ઇદ્ધિવરં પુઞ્ઞવરં લક્ખણઞ્ચ કુસુમિતં>
    text <સબ્બં તમન્તરહિતં નનુ રિત્તા સબ્બસઙ્ખારા>
  text <૩૭>
    text <વિપસ્સી જિનવરો બુદ્ધો સુમિત્તારામમ્હિ નિબ્બુતો>
    text <તત્થેવસ્સ થૂપવરો સત્તયોજનમુસ્સિતોતિ>
  stand <વિપસ્સિસ્સ ભગવતો વંસો એકૂનવીસતિમો>
