text <૧૮ સિદ્ધત્થબુદ્ધવંસો>
  text <૧>
    text <ધમ્મદસ્સિસ્સ અપરેન સિદ્ધત્થો નામ નાયકો>
    text <નિહનિત્વા તમં સબ્બં સૂરિયો અબ્ભુગ્ગતો યથા>
  text <૨>
    text <સોપિ પત્વાન સમ્બોધિં સન્તારેન્તો સદેવકં>
    text <અભિવસ્સિ ધમ્મમેઘેન નિબ્બાપેન્તો સદેવકં>
  text <૩>
    text <તસ્સાપિ અતુલતેજસ્સ અહેસું અભિસમયા તયો>
    text <કોટિસતસહસ્સાનં પઠમાભિસમયો અહુ>
  text <૪>
    text <પુનાપરં ભીમરથે યદા આહનિ દુન્દુભિં>
    text <તદા નવુતિકોટીનં દુતિયાભિસમયો અહુ>
  text <૫>
    text <યદા બુદ્ધો ધમ્મં દેસેસિ વેભારે સો પુરુત્તમે>
    text <તદા નવુતિકોટીનં તતિયાભિસમયો અહુ>
  text <૬>
    text <સન્નિપાતા તયો આસું તસ્મિમ્પિ દ્વિપદુત્તમે>
    text <ખીણાસવાનં વિમલાનં સન્તચિત્તાન તાદિનં>
  text <૭>
    text <કોટિસતાનં નવુતીનં અસીતિયાપિ ચ કોટિનં>
    text <એતે આસું તયો ઠાના વિમલાનં સમાગમે>
  text <૮>
    text <અહં તેન સમયેન મઙ્ગલો નામ તાપસો>
    text <ઉગ્ગતેજો દુપ્પસહો અભિઞ્ઞાબલસમાહિતો>
  text <૯>
    text <જમ્બુતો ફલમાનેત્વા સિદ્ધત્થસ્સ અદાસહં>
    text <પટિગ્ગહેત્વા સમ્બુદ્ધો ઇદં વચનમબ્રવિ>
  text <૧૦>
    text <પસ્સથ ઇમં તાપસં જટિલં ઉગ્ગતાપનં>
    text <ચતુન્નવુતિતો કપ્પે અયં બુદ્ધો ભવિસ્સતિ>
  text <૧૧>
    text <પધાનં પદહિત્વાન…પે॰… હેસ્સામ સમ્મુખા ઇમં>
  text <૧૨>
    text <તસ્સાપિ વચનં સુત્વા ભિય્યો ચિત્તં પસાદયિં>
    text <ઉત્તરિં વતમધિટ્ઠાસિં દસપારમિપૂરિયા>
  text <૧૩>
    text <વેભારં નામ નગરં ઉદેનો નામ ખત્તિયો>
    text <સુફસ્સા નામ જનિકા સિદ્ધત્થસ્સ મહેસિનો>
  text <૧૪>
    text <દસવસ્સસહસ્સાનિ અગારં અજ્ઝ સો વસિ>
    text <કોકાસુપ્પલકોકનદા તયો પાસાદમુત્તમા>
  text <૧૫>
    text <તિસોળસસહસ્સાનિ નારિયો સમલઙ્કતા>
    text <સોમનસ્સા નામ સા નારી અનુપમો નામ અત્રજો>
  text <૧૬>
    text <નિમિત્તે ચતુરો દિસ્વા સિવિકાયાભિનિક્ખમિ>
    text <અનૂનદસમાસાનિ પધાનં પદહી જિનો>
  text <૧૭>
    text <બ્રહ્મુના યાચિતો સન્તો સિદ્ધત્થો લોકનાયકો>
    text <વત્તિ ચક્કં મહાવીરો મિગદાયે નરુત્તમો>
  text <૧૮>
    text <સમ્બલો ચ સુમિત્તો ચ અહેસું અગ્ગસાવકા>
    text <રેવતો નામુપટ્ઠાકો સિદ્ધત્થસ્સ મહેસિનો>
  text <૧૯>
    text <સીવલા ચ સુરામા ચ અહેસું અગ્ગસાવિકા>
    text <બોધિ તસ્સ ભગવતો કણિકારોતિ વુચ્ચતિ>
  text <૨૦>
    text <સુપ્પિયો ચ સમુદ્દો ચ અહેસું અગ્ગુપટ્ઠકા>
    text <રમ્મા ચેવ સુરમ્મા ચ અહેસું અગ્ગુપટ્ઠિકા>
  text <૨૧>
    text <સો બુદ્ધો સટ્ઠિરતનં અહોસિ નભમુગ્ગતો>
    text <કઞ્ચનગ્ઘિયસઙ્કાસો દસસહસ્સી વિરોચતિ>
  text <૨૨>
    text <સોપિ બુદ્ધો અસમસમો અતુલો અપ્પટિપુગ્ગલો>
    text <વસ્સસતસહસ્સાનિ લોકે અટ્ઠાસિ ચક્ખુમા>
  text <૨૩>
    text <વિપુલં પભં દસ્સયિત્વા પુપ્ફાપેત્વાન સાવકે>
    text <વિલાસેત્વા સમાપત્યા નિબ્બુતો સો સસાવકો>
  text <૨૪>
    text <સિદ્ધત્થો મુનિવરો બુદ્ધો અનોમારામમ્હિ નિબ્બુતો>
    text <તત્થેવસ્સ થૂપવરો ચતુયોજનમુગ્ગતોતિ>
  stand <સિદ્ધત્થસ્સ ભગવતો વંસો સોળસમો>
