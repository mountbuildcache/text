text <૯ નવકનિપાતો>
  text <૧ વડ્ઢમાતુથેરીગાથા>
    text <૨૦૪>
      text <મા સુ તે વડ્ઢ લોકમ્હિ વનથો આહુ કુદાચનં>
      text <મા પુત્તક પુનપ્પુનં અહુ દુક્ખસ્સ ભાગિમા>
    text <૨૦૫>
      text <સુખઞ્હિ વડ્ઢ મુનયો અનેજા છિન્નસંસયા>
      text <સીતિભૂતા દમપ્પત્તા વિહરન્તિ અનાસવા>
    text <૨૦૬>
      text <તેહાનુચિણ્ણં ઇસીભિ મગ્ગં દસ્સનપત્તિયા>
      text <દુક્ખસ્સન્તકિરિયાય ત્વં વડ્ઢ અનુબ્રૂહય>
    text <૨૦૭>
      text <વિસારદાવ ભણસિ એતમત્થં જનેત્તિ મે>
      text <મઞ્ઞામિ નૂન મામિકે વનથો તે ન વિજ્જતિ>
    text <૨૦૮>
      text <યે કેચિ વડ્ઢ સઙ્ખારા હીના ઉક્કટ્ઠમજ્ઝિમા>
      text <અણૂપિ અણુમત્તોપિ વનથો મે ન વિજ્જતિ>
    text <૨૦૯>
      text <સબ્બે મે આસવા ખીણા અપ્પમત્તસ્સ ઝાયતો>
      text <તિસ્સો વિજ્જા અનુપ્પત્તા કતં બુદ્ધસ્સ સાસનં>
    text <૨૧૦>
      text <ઉળારં વત મે માતા પતોદં સમવસ્સરિ>
      text <પરમત્થસઞ્હિતા ગાથા યથાપિ અનુકમ્પિકા>
    text <૨૧૧>
      text <તસ્સાહં વચનં સુત્વા અનુસિટ્ઠિં જનેત્તિયા>
      text <ધમ્મસંવેગમાપાદિં યોગક્ખેમસ્સ પત્તિયા>
    text <૨૧૨>
      text <સોહં પધાનપહિતત્તો રત્તિન્દિવમતન્દિતો>
      text <માતરા ચોદિતો સન્તો અફુસિં સન્તિમુત્તમં>
    stand <… વડ્ઢમાતા થેરી…>
    stand <નવકનિપાતો નિટ્ઠિતો>
