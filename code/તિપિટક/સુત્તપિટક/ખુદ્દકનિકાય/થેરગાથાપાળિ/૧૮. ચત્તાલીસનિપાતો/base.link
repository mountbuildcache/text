text <૧૮ ચત્તાલીસનિપાતો>
  text <૧ મહાકસ્સપત્થેરગાથા>
    text <૧૦૫૪>
      text <ન ગણેન પુરક્ખતો ચરે વિમનો હોતિ સમાધિ દુલ્લભો>
      text <નાનાજનસઙ્ગહો દુખો ઇતિ દિસ્વાન ગણં ન રોચયે>
    text <૧૦૫૫>
      text <ન કુલાનિ ઉપબ્બજે મુનિ વિમનો હોતિ સમાધિ દુલ્લભો>
      text <સો ઉસ્સુક્કો રસાનુગિદ્ધો અત્થં રિઞ્ચતિ યો સુખાવહો>
    text <૧૦૫૬>
      text <પઙ્કોતિ હિ નં અવેદયું યાયં વન્દનપૂજના કુલેસુ>
      text <સુખુમં સલ્લ દુરુબ્બહં સક્કારો કાપુરિસેન દુજ્જહો>
    text <૧૦૫૭>
      text <સેનાસનમ્હા ઓરુય્હ નગરં પિણ્ડાય પાવિસિં>
      text <ભુઞ્જન્તં પુરિસં કુટ્ઠિં સક્કચ્ચં તં ઉપટ્ઠહિં>
    text <૧૦૫૮>
      text <સો મે પક્કેન હત્થેન આલોપં ઉપનામયિ>
      text <આલોપં પક્ખિપન્તસ્સ અઙ્ગુલિ ચેત્થ છિજ્જથ>
    text <૧૦૫૯>
      text <કુટ્ટમૂલઞ્ચ નિસ્સાય આલોપં તં અભુઞ્જિસં>
      text <ભુઞ્જમાને વા ભુત્તે વા જેગુચ્છં મે ન વિજ્જતિ>
    text <૧૦૬૦>
      text <ઉત્તિટ્ઠપિણ્ડો આહારો પૂતિમુત્તઞ્ચ ઓસધં>
      text <સેનાસનં રુક્ખમૂલં પંસુકૂલઞ્ચ ચીવરં>
      text <યસ્સેતે અભિસમ્ભુત્વા સ વે ચાતુદ્દિસો નરો>
    text <૧૦૬૧>
      text <યત્થ એકે વિહઞ્ઞન્તિ આરુહન્તા સિલુચ્ચયં>
      text <તસ્સ બુદ્ધસ્સ દાયાદો સમ્પજાનો પતિસ્સતો>
      text <ઇદ્ધિબલેનુપત્થદ્ધો કસ્સપો અભિરૂહતિ>
    text <૧૦૬૨>
      text <પિણ્ડપાતપટિક્કન્તો સેલમારુય્હ કસ્સપો>
      text <ઝાયતિ અનુપાદાનો પહીનભયભેરવો>
    text <૧૦૬૩>
      text <પિણ્ડપાતપટિક્કન્તો સેલમારુય્હ કસ્સપો>
      text <ઝાયતિ અનુપાદાનો ડય્હમાનેસુ નિબ્બુતો>
    text <૧૦૬૪>
      text <પિણ્ડપાતપટિક્કન્તો સેલમારુય્હ કસ્સપો>
      text <ઝાયતિ અનુપાદાનો કતકિચ્ચો અનાસવો>
    text <૧૦૬૫>
      text <કરેરિમાલાવિતતા ભૂમિભાગા મનોરમા>
      text <કુઞ્જરાભિરુદા રમ્મા તે સેલા રમયન્તિ મં>
    text <૧૦૬૬>
      text <નીલબ્ભવણ્ણા રુચિરા વારિસીતા સુચિન્ધરા>
      text <ઇન્દગોપકસઞ્છન્ના તે સેલા રમયન્તિ મં>
    text <૧૦૬૭>
      text <નીલબ્ભકૂટસદિસા કૂટાગારવરૂપમા>
      text <વારણાભિરુદા રમ્મા તે સેલા રમયન્તિ મં>
    text <૧૦૬૮>
      text <અભિવુટ્ઠા રમ્મતલા નગા ઇસિભિ સેવિતા>
      text <અબ્ભુન્નદિતા સિખીહિ તે સેલા રમયન્તિ મં>
    text <૧૦૬૯>
      text <અલં ઝાયિતુકામસ્સ પહિતત્તસ્સ મે સતો>
      text <અલં મે અત્થકામસ્સ પહિતત્તસ્સ ભિક્ખુનો>
    text <૧૦૭૦>
      text <અલં મે ફાસુકામસ્સ પહિતત્તસ્સ ભિક્ખુનો>
      text <અલં મે યોગકામસ્સ પહિતત્તસ્સ તાદિનો>
    text <૧૦૭૧>
      text <ઉમાપુપ્ફેન સમાના ગગનાવબ્ભછાદિતા>
      text <નાનાદિજગણાકિણ્ણા તે સેલા રમયન્તિ મં>
    text <૧૦૭૨>
      text <અનાકિણ્ણા ગહટ્ઠેહિ મિગસઙ્ઘનિસેવિતા>
      text <નાનાદિજગણાકિણ્ણા તે સેલા રમયન્તિ મં>
    text <૧૦૭૩>
      text <અચ્છોદિકા પુથુસિલા ગોનઙ્ગુલમિગાયુતા>
      text <અમ્બુસેવાલસઞ્છન્ના તે સેલા રમયન્તિ મં>
    text <૧૦૭૪>
      text <ન પઞ્ચઙ્ગિકેન તુરિયેન રતિ મે હોતિ તાદિસી>
      text <યથા એકગ્ગચિત્તસ્સ સમ્મા ધમ્મં વિપસ્સતો>
    text <૧૦૭૫>
      text <કમ્મં બહુકં ન કારયે પરિવજ્જેય્ય જનં ન ઉય્યમે>
      text <ઉસ્સુક્કો સો રસાનુગિદ્ધો અત્થં રિઞ્ચતિ યો સુખાવહો>
    text <૧૦૭૬>
      text <કમ્મં બહુકં ન કારયે પરિવજ્જેય્ય અનત્તનેય્યમેતં>
      text <કિચ્છતિ કાયો કિલમતિ દુક્ખિતો સો સમથં ન વિન્દતિ>
    text <૧૦૭૭>
      text <ઓટ્ઠપ્પહતમત્તેન અત્તાનમ્પિ ન પસ્સતિ>
      text <પત્થદ્ધગીવો ચરતિ અહં સેય્યોતિ મઞ્ઞતિ>
    text <૧૦૭૮>
      text <અસેય્યો સેય્યસમાનં બાલો મઞ્ઞતિ અત્તાનં>
      text <ન તં વિઞ્ઞૂ પસંસન્તિ પત્થદ્ધમાનસં નરં>
    text <૧૦૭૯>
      text <યો ચ સેય્યોહમસ્મીતિ નાહં સેય્યોતિ વા પન>
      text <હીનો તંસદિસો વાતિ વિધાસુ ન વિકમ્પતિ>
    text <૧૦૮૦>
      text <પઞ્ઞવન્તં તથા તાદિં સીલેસુ સુસમાહિતં>
      text <ચેતોસમથમનુત્તં તઞ્ચે વિઞ્ઞૂ પસંસરે>
    text <૧૦૮૧>
      text <યસ્સ સબ્રહ્મચારીસુ ગારવો નૂપલબ્ભતિ>
      text <આરકા હોતિ સદ્ધમ્મા નભતો પુથવી યથા>
    text <૧૦૮૨>
      text <યેસઞ્ચ હિરિ ઓત્તપ્પં સદા સમ્મા ઉપટ્ઠિતં>
      text <વિરૂળ્હબ્રહ્મચરિયા તે તેસં ખીણા પુનબ્ભવા>
    text <૧૦૮૩>
      text <ઉદ્ધતો ચપલો ભિક્ખુ પંસુકૂલેન પારુતો>
      text <કપીવ સીહચમ્મેન ન સો તેનુપસોભતિ>
    text <૧૦૮૪>
      text <અનુદ્ધતો અચપલો નિપકો સંવુતિન્દ્રિયો>
      text <સોભતિ પંસુકૂલેન સીહોવ ગિરિગબ્ભરે>
    text <૧૦૮૫>
      text <એતે સમ્બહુલા દેવા ઇદ્ધિમન્તો યસસ્સિનો>
      text <દસદેવસહસ્સાનિ સબ્બે તે બ્રહ્મકાયિકા>
    text <૧૦૮૬>
      text <ધમ્મસેનાપતિં વીરં મહાઝાયિં સમાહિતં>
      text <સારિપુત્તં નમસ્સન્તા તિટ્ઠન્તિ પઞ્જલીકતા>
    text <૧૦૮૭>
      text <નમો તે પુરિસાજઞ્ઞ નમો તે પુરિસુત્તમ>
      text <યસ્સ તે નાભિજાનામ યમ્પિ નિસ્સાય ઝાયતિ>
    text <૧૦૮૮>
      text <અચ્છેરં વત બુદ્ધાનં ગમ્ભીરો ગોચરો સકો>
      text <યે મયં નાભિજાનામ વાલવેધિસમાગતા>
    text <૧૦૮૯>
      text <તં તથા દેવકાયેહિ પૂજિતં પૂજનારહં>
      text <સારિપુત્તં તદા દિસ્વા કપ્પિનસ્સ સિતં અહુ>
    text <૧૦૯૦>
      text <યાવતા બુદ્ધખેત્તમ્હિ ઠપયિત્વા મહામુનિં>
      text <ધુતગુણે વિસિટ્ઠોહં સદિસો મે ન વિજ્જતિ>
    text <૧૦૯૧>
      text <પરિચિણ્ણો મયા સત્થા કતં બુદ્ધસ્સ સાસનં>
      text <ઓહિતો ગરુકો ભારો નત્થિ દાનિ પુનબ્ભવો>
    text <૧૦૯૨>
      text <ન ચીવરે ન સયને ભોજને નુપલિમ્પતિ>
      text <ગોતમો અનપ્પમેય્યો મુળાલપુપ્ફં વિમલંવ>
      text <અમ્બુના નેક્ખમ્મનિન્નો તિભવાભિનિસ્સટો>
    text <૧૦૯૩>
      text <સતિપટ્ઠાનગીવો સો સદ્ધાહત્થો મહામુનિ>
      text <પઞ્ઞાસીસો મહાઞાણી સદા ચરતિ નિબ્બુતોતિ>
      text <ચત્તાલીસનિપાતમ્હિ મહાકસ્સપસવ્હયો>
      text <એકોવ થેરો ગાથાયો ચત્તાસીલ દુવેપિ ચાતિ>
    stand <… મહાકસ્સપો થેરો…>
    stand <ચત્તાલીસનિપાતો નિટ્ઠિતો>
    text <તત્રુદ્દાનં>
