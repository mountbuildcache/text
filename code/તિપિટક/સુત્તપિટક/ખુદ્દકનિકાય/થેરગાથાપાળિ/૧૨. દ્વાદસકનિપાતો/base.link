text <૧૨ દ્વાદસકનિપાતો>
  text <૧ સીલવત્થેરગાથા>
    text <૬૦૮>
      text <સીલમેવિધ સિક્ખેથ અસ્મિં લોકે સુસિક્ખિતં>
      text <સીલં હિ સબ્બસમ્પત્તિં ઉપનામેતિ સેવિતં>
    text <૬૦૯>
      text <સીલં રક્ખેય્ય મેધાવી પત્થયાનો તયો સુખે>
      text <પસંસં વિત્તિલાભઞ્ચ પેચ્ચ સગ્ગે પમોદનં>
    text <૬૧૦>
      text <સીલવા હિ બહૂ મિત્તે સઞ્ઞમેનાધિગચ્છતિ>
      text <દુસ્સીલો પન મિત્તેહિ ધંસતે પાપમાચરં>
    text <૬૧૧>
      text <અવણ્ણઞ્ચ અકિત્તિઞ્ચ દુસ્સીલો લભતે નરો>
      text <વણ્ણં કિત્તિં પસંસઞ્ચ સદા લભતિ સીલવા>
    text <૬૧૨>
      text <આદિ સીલં પતિટ્ઠા ચ કલ્યાણાનઞ્ચ માતુકં>
      text <પમુખં સબ્બધમ્માનં તસ્મા સીલં વિસોધયે>
    text <૬૧૩>
      text <વેલા ચ સંવરં સીલં ચિત્તસ્સ અભિહાસનં>
      text <તિત્થઞ્ચ સબ્બબુદ્ધાનં તસ્મા સીલં વિસોધયે>
    text <૬૧૪>
      text <સીલં બલં અપ્પટિમં સીલં આવુધમુત્તમં>
      text <સીલમાભરણં સેટ્ઠં સીલં કવચમબ્ભુતં>
    text <૬૧૫>
      text <સીલં સેતુ મહેસક્ખો સીલં ગન્ધો અનુત્તરો>
      text <સીલં વિલેપનં સેટ્ઠં યેન વાતિ દિસોદિસં>
    text <૬૧૬>
      text <સીલં સમ્બલમેવગ્ગં સીલં પાથેય્યમુત્તમં>
      text <સીલં સેટ્ઠો અતિવાહો યેન યાતિ દિસોદિસં>
    text <૬૧૭>
      text <ઇધેવ નિન્દં લભતિ પેચ્ચાપાયે ચ દુમ્મનો>
      text <સબ્બત્થ દુમ્મનો બાલો સીલેસુ અસમાહિતો>
    text <૬૧૮>
      text <ઇધેવ કિત્તિં લભતિ પેચ્ચ સગ્ગે ચ સુમ્મનો>
      text <સબ્બત્થ સુમનો ધીરો સીલેસુ સુસમાહિતો>
    text <૬૧૯>
      text <સીલમેવ ઇધ અગ્ગં પઞ્ઞવા પન ઉત્તમો>
      text <મનુસ્સેસુ ચ દેવેસુ સીલપઞ્ઞાણતો જયન્તિ>
    stand <… સીલવો થેરો…>
  text <૨ સુનીતત્થેરગાથા>
    text <૬૨૦>
      text <નીચે કુલમ્હિ જાતોહં દલિદ્દો અપ્પભોજનો>
      text <હીનકમ્મં મમં આસિ અહોસિં પુપ્ફછડ્ડકો>
    text <૬૨૧>
      text <જિગુચ્છિતો મનુસ્સાનં પરિભૂતો ચ વમ્ભિતો>
      text <નીચં મનં કરિત્વાન વન્દિસ્સં બહુકં જનં>
    text <૬૨૨>
      text <અથદ્દસાસિં સમ્બુદ્ધં ભિક્ખુસઙ્ઘપુરક્ખતં>
      text <પવિસન્તં મહાવીરં મગધાનં પુરુત્તમં>
    text <૬૨૩>
      text <નિક્ખિપિત્વાન બ્યાભઙ્ગિં વન્દિતું ઉપસઙ્કમિં>
      text <મમેવ અનુકમ્પાય અટ્ઠાસિ પુરિસુત્તમો>
    text <૬૨૪>
      text <વન્દિત્વા સત્થુનો પાદે એકમન્તં ઠિતો તદા>
      text <પબ્બજ્જં અહમાયાચિં સબ્બસત્તાનમુત્તમં>
    text <૬૨૫>
      text <તતો કારુણિકો સત્થા સબ્બલોકાનુકમ્પકો>
      text <એહિ ભિક્ખૂતિ મં આહ સા મે આસૂપસમ્પદા>
    text <૬૨૬>
      text <સોહં એકો અરઞ્ઞસ્મિં વિહરન્તો અતન્દિતો>
      text <અકાસિં સત્થુવચનં યથા મં ઓવદી જિનો>
    text <૬૨૭>
      text <રત્તિયા પઠમં યામં પુબ્બજાતિમનુસ્સરિં>
      text <રત્તિયા મજ્ઝિમં યામં દિબ્બચક્ખું વિસોધયિં>
      text <રત્તિયા પચ્છિમે યામે તમોખન્ધં પદાલયિં>
    text <૬૨૮>
      text <તતો રત્યા વિવસાને સૂરિયસ્સુગ્ગમનં પતિ>
      text <ઇન્દો બ્રહ્મા ચ આગન્ત્વા મં નમસ્સિંસુ પઞ્જલી>
    text <૬૨૯>
      text <નમો તે પુરિસાજઞ્ઞ નમો તે પુરિસુત્તમ>
      text <યસ્સ તે આસવા ખીણા દક્ખિણેય્યોસિ મારિસ>
    text <૬૩૦>
      text <તતો દિસ્વાન મં સત્થા દેવસઙ્ઘપુરક્ખતં>
      text <સિતં પાતુકરિત્વાન ઇમમત્થં અભાસથ>
    text <૬૩૧>
      text <તપેન બ્રહ્મચરિયેન સંયમેન દમેન ચ>
      text <એતેન બ્રાહ્મણો હોતિ એતં બ્રાહ્મણમુત્તમન્તિ>
      text <સીલવા ચ સુનીતો ચ થેરા દ્વે તે મહિદ્ધિકા>
      text <દ્વાદસમ્હિ નિપાતમ્હિ ગાથાયો ચતુવીસતીતિ>
    stand <… સુનીતો થેરો…>
    stand <દ્વાદસકનિપાતો નિટ્ઠિતો>
    text <તત્રુદ્દાનં>
