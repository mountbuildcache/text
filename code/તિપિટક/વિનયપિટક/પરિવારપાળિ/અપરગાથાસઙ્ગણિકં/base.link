text <અપરગાથાસઙ્ગણિકં>
  text <૧ ચોદનાદિપુચ્છાવિસ્સજ્જના>
    text <૩૫૯>
      text <ચોદના કિમત્થાય સારણા કિસ્સ કારણા>
      text <સઙ્ઘો કિમત્થાય મતિકમ્મં પન કિસ્સ કારણા>
      text <ચોદના સારણત્થાય નિગ્ગહત્થાય સારણા>
      text <સઙ્ઘો પરિગ્ગહત્થાય મતિકમ્મં પન પાટિયેક્કં>
      text <મા ખો તુરિતો અભણિ મા ખો ચણ્ડિકતો ભણિ>
      text <મા ખો પટિઘં જનયિ સચે અનુવિજ્જકો તુવં>
      text <મા ખો સહસા અભણિ કથં વિગ્ગાહિકં અનત્થસંહિતં>
      text <સુત્તે વિનયે અનુલોમે પઞ્ઞત્તે અનુલોમિકે>
      text <અનુયોગવત્તં નિસામય કુસલેન બુદ્ધિમતા કતં>
      text <સુવુત્તં સિક્ખાપદાનુલોમિકં ગતિં ન નાસેન્તો સમ્પરાયિકં>
      text <હિતેસી અનુયુઞ્જસ્સુ કાલેનત્થૂપસંહિતં>
      text <ચુદિતસ્સ ચ ચોદકસ્સ ચ>
      text <સહસા વોહારં મા પધારેસિ>
      text <ચોદકો આહ આપન્નોતિ>
      text <ચુદિતકો આહ અનાપન્નોતિ>
      text <ઉભો અનુક્ખિપન્તો પટિઞ્ઞાનુસન્ધિતેન કારયે>
      text <પટિઞ્ઞા લજ્જીસુ કતા અલજ્જીસુ એવં ન વિજ્જતિ>
      text <બહુમ્પિ અલજ્જી ભાસેય્ય વત્તાનુસન્ધિતેન કારયે>
      text <અલજ્જી કીદિસો હોતિ પટિઞ્ઞા યસ્સ ન રૂહતિ>
      text <એતઞ્ચ તાહં પુચ્છામિ કીદિસો વુચ્ચતિ અલજ્જી પુગ્ગલો>
      text <સઞ્ચિચ્ચ આપત્તિં આપજ્જતિ આપત્તિં પરિગૂહતિ>
      text <અગતિગમનઞ્ચ ગચ્છતિ એદિસો વુચ્ચતિ અલજ્જીપુગ્ગલો>
      text <સચ્ચં અહમ્પિ જાનામિ એદિસો વુચ્ચતિ અલજ્જીપુગ્ગલો>
      text <અઞ્ઞઞ્ચ તાહં પુચ્છામિ કીદિસો વુચ્ચતિ લજ્જીપુગ્ગલો>
      text <સઞ્ચિચ્ચ આપત્તિં નાપજ્જતિ આપત્તિં ન પરિગૂહતિ>
      text <અગતિગમનં ન ગચ્છતિ એદિસો વુચ્ચતિ લજ્જીપુગ્ગલો>
      text <સચ્ચં અહમ્પિ જાનામિ એદિસો વુચ્ચતિ લજ્જીપુગ્ગલો>
      text <અઞ્ઞઞ્ચ તાહં પુચ્છામિ કીદિસો વુચ્ચતિ અધમ્મચોદકો>
      text <અકાલે ચોદેતિ અભૂતેન>
      text <ફરુસેન અનત્થસંહિતેન>
      text <દોસન્તરો ચોદેતિ નો મેત્તાચિત્તો>
      text <એદિસો વુચ્ચતિ અધમ્મચોદકો>
      text <સચ્ચં અહમ્પિ જાનામિ એદિસો વુચ્ચતિ અધમ્મચોદકો>
      text <અઞ્ઞઞ્ચ તાહં પુચ્છામિ કીદિસો વુચ્ચતિ ધમ્મચોદકો>
      text <કાલેન ચોદેતિ ભૂતેન સણ્હેન અત્થસંહિતેન>
      text <મેત્તાચિત્તો ચોદેતિ નો દોસન્તરો>
      text <એદિસો વુચ્ચતિ ધમ્મચોદકો>
      text <સચ્ચં અહમ્પિ જાનામિ એદિસો વુચ્ચતિ ધમ્મચોદકો>
      text <અઞ્ઞઞ્ચ તાહં પુચ્છામિ કીદિસો વુચ્ચતિ બાલચોદકો>
      text <પુબ્બાપરં ન જાનાતિ પુબ્બાપરસ્સ અકોવિદો>
      text <અનુસન્ધિવચનપથં ન જાનાતિ>
      text <અનુસન્ધિવચનપથસ્સ અકોવિદો>
      text <એદિસો વુચ્ચતિ બાલચોદકો>
      text <સચ્ચં અહમ્પિ જાનામિ એદિસો વુચ્ચતિ બાલચોદકો>
      text <અઞ્ઞઞ્ચ તાહં પુચ્છામિ કીદિસો વુચ્ચતિ પણ્ડિતચોદકો>
      text <પુબ્બાપરમ્પિ જાનાતિ પુબ્બાપરસ્સ કોવિદો>
      text <અનુસન્ધિવચનપથં જાનાતિ અનુસન્ધિવચનપથસ્સ કોવિદો>
      text <એદિસો વુચ્ચતિ પણ્ડિતચોદકો>
      text <સચ્ચં અહમ્પિ જાનામિ એદિસો વુચ્ચતિ પણ્ડિતચોદકો>
      text <અઞ્ઞઞ્ચ તાહં પુચ્છામિ ચોદના કિન્તિ વુચ્ચતિ>
      text <સીલવિપત્તિયા ચોદેતિ અથો આચારદિટ્ઠિયા>
      text <આજીવેનપિ ચોદેતિ ચોદના તેન વુચ્ચતીતિ>
    stand <અપરં ગાથાસઙ્ગણિકં નિટ્ઠિતં>
