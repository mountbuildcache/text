
text <ہوا میں پھرتے ہو کیا حرص اور ہوا کے لیے>
  block
    text <ہوا میں پھرتے ہو کیا حرص اور ہوا کے لیے>
    text <غرور چھوڑ دو اے غافلو خدا کے لیے>
  block
    text <گرا دیا ہے ہمیں کس نے چاہ الفت میں>
    text <ہم آپ ڈوبے کسی اپنے آشنا کے لیے>
  block
    text <جہاں میں چاہیئے ایوان و قصر شاہوں کو>
    text <یہ ایک گنبد گردوں ہے بس گدا کے لیے>
  block
    text <وہ آئینہ ہے کہ جس کو ہے حاجت سیماب>
    text <اک اضطراب ہے کافی دل صفا کے لیے>
  block
    text <تپش سے دل کا ہو کیا جانے سینے میں کیا حال>
    text <جو تیرے تیر کا روزن نہ ہو ہوا کے لیے>
  block
    text <طبیب عشق کی دکاں میں ڈھونڈتے پھرتے>
    text <یہ دردمند محبت تری دوا کے لیے>
  block
    text <جو ہاتھ آئے ظفرؔ خاک پائے فخراؔلدین>
    text <تو میں رکھوں اسے آنکھوں کے توتیا کے لیے>
