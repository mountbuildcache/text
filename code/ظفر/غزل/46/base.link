
text <قاروں اٹھا کے سر پہ سنا گنج لے چلا>
  block
    text <قاروں اٹھا کے سر پہ سنا گنج لے چلا>
    text <دنیا سے کیا بخیل بجز رنج لے چلا>
  block
    text <منت تھی بوسۂ لب شیریں کہ دل مرا>
    text <مجھ کو سوئے مزار شکر گنج لے چلا>
  block
    text <ساقی سنبھالتا ہے تو جلدی مجھے سنبھال>
    text <ورنہ اڑا کے پاں نشۂ بنج لے چلا>
  block
    text <دوڑا کے ہاتھ چھاتی پہ ہم ان کی یوں پھرے>
    text <جیسے کوئی چور آ کے ہو نارنج لے چلا>
  block
    text <چوسر کا لطف یہ ہے کہ جس وقت پو پڑے>
    text <ہم بر چہار بولے تو برپنج لے چلا>
  block
    text <جس دم ظفرؔ نے پڑھ کے غزل ہاتھ سے رکھی>
    text <آنکھوں پہ رکھ ہر ایک سخن سنج لے چلا>
