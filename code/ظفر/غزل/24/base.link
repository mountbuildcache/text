
text <گالیاں تنخواہ ٹھہری ہے اگر بٹ جائے گی>
  block
    text <گالیاں تنخواہ ٹھہری ہے اگر بٹ جائے گی>
    text <عاشقوں کے گھر مٹھائی لب شکر بٹ جائے گی>
  block
    text <روبرو گر ہوگا یوسف اور تو آ جائے گا>
    text <اس کی جانب سے زلیخا کی نظر بٹ جائے گی>
  block
    text <رہزنوں میں ناز و غمزہ کی یہ جنس دین و دل>
    text <جوں متاع بردہ آخر ہم دگر بٹ جائے گی>
  block
    text <ہوگا کیا گر بول اٹھے غیر باتوں میں مری>
    text <پھر طبیعت میری اے بیداد گر بٹ جائے گی>
  block
    text <دولت دنیا نہیں جانے کی ہرگز تیرے ساتھ>
    text <بعد تیرے سب یہیں اے بے خبر بٹ جائے گی>
  block
    text <کر لے اے دل جان کو بھی رنج و غم میں تو شریک>
    text <یہ جو محنت تجھ پہ ہے کچھ کچھ مگر بٹ جائے گی>
  block
    text <مونگ چھاتی پہ جو دلتے ہیں کسی کی دیکھنا>
    text <جوتیوں میں دال ان کی اے ظفرؔ بٹ جائے گی>
