
text <پان کی سرخی نہیں لب پر بت خوں خوار کے>
  block
    text <پان کی سرخی نہیں لب پر بت خوں خوار کے>
    text <لگ گیا ہے خون عاشق منہ کو اس تلوار کے>
  block
    text <خال عارض دیکھ لو حلقے میں زلف یار کے>
    text <مار مہرہ گر نہ دیکھا ہو دہن میں مار کے>
  block
    text <انجم تاباں فلک پر جانتی ہے جس کو خلق>
    text <کچھ شرارے ہیں وہ میری آہ آتش بار کے>
  block
    text <طوبی جنت سے اس کو کام کیا ہے حوروش>
    text <جو کہ ہیں آسودہ سائے میں تری دیوار کے>
  block
    text <پوچھتے ہو حال کیا میرا قمار عشق میں>
    text <جھاڑ بیٹھا ہاتھ میں نقد دل و دیں ہار کے>
  block
    text <یہ ہوئی تاثیر عشق کوہکن سے سنگ آب>
    text <اشک جاری اب تلک چشموں سے ہیں کہسار کے>
  block
    text <ہے وہ بے وحدت کہ جو سمجھے ہے کفر و دیں میں فرق>
    text <رکھتی ہے تسبیح رشتہ تار سے زنار کے>
  block
    text <وعدۂ دیدار جو ٹھہرا قیامت پر تو یاں>
    text <روز ہوتی ہے قیامت شوق میں دیدار کے>
  block
    text <ہوشیاری ہے یہی کیجے ظفرؔ اس سے حذر>
    text <دیکھیے جس کو نشے میں بادۂ پندار کے>
