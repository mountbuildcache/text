
text <دیکھ دل کو مرے او کافر بے پیر نہ توڑ>
  block
    text <دیکھ دل کو مرے او کافر بے پیر نہ توڑ>
    text <گھر ہے اللہ کا یہ اس کی تو تعمیر نہ توڑ>
  block
    text <غل سدا وادئ وحشت میں رکھوں گا برپا>
    text <اے جنوں دیکھ مرے پاؤں کی زنجیر نہ توڑ>
  block
    text <دیکھ ٹک غور سے آئینۂ دل کو میرے>
    text <اس میں آتا ہے نظر عالم تصویر نہ توڑ>
  block
    text <تاج زر کے لیے کیوں شمع کا سر کاٹے ہے>
    text <رشتۂ الفت پروانہ کو گل گیر نہ توڑ>
  block
    text <اپنے بسمل سے یہ کہتا تھا دم نزع وہ شوخ>
    text <تھا جو کچھ عہد سو او عاشق دلگیر نہ توڑ>
  block
    text <رقص بسمل کا تماشا مجھے دکھلا کوئی دم>
    text <دست و پا مار کے دم تو تہ شمشیر نہ توڑ>
  block
    text <سہم کر اے ظفرؔ اس شوخ کماندار سے کہہ>
    text <کھینچ کر دیکھ مرے سینے سے تو تیر نہ توڑ>
