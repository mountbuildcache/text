
text <واں ارادہ آج اس قاتل کے دل میں اور ہے>
  block
    text <واں ارادہ آج اس قاتل کے دل میں اور ہے>
    text <اور یہاں کچھ آرزو بسمل کے دل میں اور ہے>
  block
    text <وصل کی ٹھہراوے ظالم تو کسی صورت سے آج>
    text <ورنہ ٹھہری کچھ ترے مائل کے دل میں اور ہے>
  block
    text <ہے ہلال و بدر میں اک نور پر جو روشنی>
    text <دل میں ناقص کے ہے وہ کامل کے دل میں اور ہے>
  block
    text <پہلے تو ملتا ہے دل داری سے کیا کیا دل ربا>
    text <باندھتا منصوبے پھر وہ مل کے دل میں اور ہے>
  block
    text <ہے مجھے بعد از سوال بوسہ خواہش وصل کی>
    text <یہ تمنا ایک اس سائل کے دل میں اور ہے>
  block
    text <گو وہ محفل میں نہ بولا پا گئے چتون سے ہم>
    text <آج کچھ اس رونق محفل کے دل میں اور ہے>
  block
    text <یوں تو ہے وہ ہی دل عالم کے دل میں اے ظفرؔ>
    text <اس کا عالم مرد صاحب دل کے دل میں اور ہے>
