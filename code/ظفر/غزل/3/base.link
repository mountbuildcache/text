
text <لگتا نہیں ہے دل مرا اجڑے دیار میں>
  block
    text <لگتا نہیں ہے دل مرا اجڑے دیار میں>
    text <کس کی بنی ہے عالم ناپائیدار میں>
  block
    text <کہہ دو ان حسرتوں سے کہیں اور جا بسیں>
    text <اتنی جگہ کہاں ہے دل داغدار میں>
  block
    text <کانٹوں کو مت نکال چمن سے او باغباں>
    text <یہ بھی گلوں کے ساتھ پلے ہیں بہار میں>
  block
    text <بلبل کو باغباں سے نہ صیاد سے گلہ>
    text <قسمت میں قید لکھی تھی فصل بہار میں>
  block
    text <کتنا ہے بد نصیب ظفرؔ دفن کے لیے>
    text <دو گز زمین بھی نہ ملی کوئے یار میں>
