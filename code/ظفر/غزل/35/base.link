
text <یاں خاک کا بستر ہے گلے میں کفنی ہے>
  block
    text <یاں خاک کا بستر ہے گلے میں کفنی ہے>
    text <واں ہاتھ میں آئینہ ہے گل پیرہنی ہے>
  block
    text <ہاتھوں سے ہمیں عشق کے دن رات نہیں چین>
    text <فریاد و فغاں دن کو ہے شب نعرہ زنی ہے>
  block
    text <ہشیار ہو غفلت سے تو غافل نہ ہو اے دل>
    text <اپنی تو نظر میں یہ جگہ بے وطنی ہے>
  block
    text <کچھ کہہ نہیں سکتا ہوں زباں سے کہ ذرا دیکھ>
    text <کیا جائے ہے جس جائے نہ کچھ دم زدنی ہے>
  block
    text <مژگاں پہ مرے لخت جگر ہی نہیں یارو>
    text <اس تار سے وہ رشتہ عقیق یمنی ہے>
  block
    text <لکھ اور غزل قافیے کو پھیر ظفرؔ تو>
    text <اب طبع کی دریا کی تری موج زنی ہے>
