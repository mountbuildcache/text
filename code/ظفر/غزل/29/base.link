
text <یہ قصہ وہ نہیں تم جس کو قصہ خواں سے سنو>
  block
    text <یہ قصہ وہ نہیں تم جس کو قصہ خواں سے سنو>
    text <مرے فسانۂ غم کو مری زباں سے سنو>
  block
    text <سناؤ درد دل اپنا تو دم بہ دم فریاد>
    text <مثال نے مری ہر ایک استخواں سے سنو>
  block
    text <کرو ہزار ستم لے کے ذکر کیا یک یار>
    text <شکایت اپنی تم اس اپنے نیم جاں سے سنو>
  block
    text <خدا کے واسطے اے ہمدمو نہ بولو تم>
    text <پیام لایا ہے کیا نامہ بر وہاں سے سنو>
  block
    text <تمہارے عشق نے رسوا کیا جہاں میں ہمیں>
    text <ہمارا ذکر نہ تم کیونکہ اک جہاں سے سنو>
  block
    text <سنو تم اپنی جو تیغ نگاہ کے اوصاف>
    text <جو تم کو سننا ہو اس شوخ دلستاں سے سنو>
  block
    text <ظفرؔ وہ بوسہ تو کیا دے گا پر کوئی دشنام>
    text <جو تم کو سننا ہو اس شوخ دلستاں سے سنو>
