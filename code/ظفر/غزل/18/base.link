
text <نباہ بات کا اس حیلہ گر سے کچھ نہ ہوا>
  block
    text <نباہ بات کا اس حیلہ گر سے کچھ نہ ہوا>
    text <ادھر سے کیا نہ ہوا پر ادھر سے کچھ نہ ہوا>
  block
    text <جواب صاف تو لاتا اگر نہ لاتا خط>
    text <لکھا نصیب کا جو نامہ بر سے کچھ نہ ہوا>
  block
    text <ہمیشہ فتنے ہی برپا کیے مرے سر پر>
    text <ہوا یہ اور تو اس فتنہ گر سے کچھ نہ ہوا>
  block
    text <بلا سے گریۂ شب تو ہی کچھ اثر کرتا>
    text <اگرچہ عشق میں آہ سحر سے کچھ نہ ہوا>
  block
    text <جلا جلا کے کیا شمع ساں تمام مجھے>
    text <بس اور تو مجھے سوز جگر سے کچھ نہ ہوا>
  block
    text <رہیں عدو سے وہی گرم جوشیاں اس کی>
    text <اس آہ سرد اور اس چشم تر سے کچھ نہ ہوا>
  block
    text <اٹھایا عشق میں کیا کیا نہ درد سر میں نے>
    text <حصول پر مجھے اس درد سر سے کچھ نہ ہوا>
  block
    text <شب وصال میں بھی میری جان کو آرام>
    text <عزیزو درد جدائی کے ڈر سے کچھ نہ ہوا>
  block
    text <نہ دوں گا دل اسے میں یہ ہمیشہ کہتا تھا>
    text <وہ آج لے ہی گیا اور ظفرؔ سے کچھ نہ ہوا>
