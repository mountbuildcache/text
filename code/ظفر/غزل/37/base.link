
text <تفتہ جانوں کا علاج اے اہل دانش اور ہے>
  block
    text <تفتہ جانوں کا علاج اے اہل دانش اور ہے>
    text <عشق کی آتش بلا ہے اس کی سوزش اور ہے>
  block
    text <کیوں نہ وحشت میں چبھے ہر مو بشکل نیش تیز>
    text <خار غم کی تیرے دیوانے کی کاوش اور ہے>
  block
    text <مطربو باساز آؤ تم ہماری بزم میں>
    text <ساز و ساماں سے تمہاری اتنی سازش اور ہے>
  block
    text <تھوکتا بھی دختر رز پر نہیں مست الست>
    text <جو کہ ہے اس فاحشہ پر غش وہ فاحش اور ہے>
  block
    text <تاب کیا ہمتاب ہووے اس سے خورشید فلک>
    text <آفتاب داغ دل کی اپنے تابش اور ہے>
  block
    text <سب مٹا دیں دل سے ہیں جتنی کہ اس میں خواہشیں>
    text <گر ہمیں معلوم ہو کچھ اس کی خواہش اور ہے>
  block
    text <ابر مت ہم چشم ہونا چشم دریا بار سے>
    text <تیری بارش اور ہے اور اس کی بارش اور ہے>
  block
    text <ہے تو گردش چرخ کی بھی فتنہ انگیزی میں طاق>
    text <تیری چشم فتنہ زا کی لیک گردش اور ہے>
  block
    text <بت پرستی جس سے ہووے حق پرستی اے ظفرؔ>
    text <کیا کہوں تجھ سے کہ وہ طرز پرستش اور ہے>
