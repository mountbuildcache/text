
text <گئی یک بہ یک جو ہوا پلٹ نہیں دل کو میرے قرار ہے>
  block
    text <گئی یک بہ یک جو ہوا پلٹ نہیں دل کو میرے قرار ہے>
    text <کروں اس ستم کو میں کیا بیاں مرا غم سے سینہ فگار ہے>
  block
    text <یہ رعایۂ ہند تبہ ہوئی کہوں کیا جو ان پہ جفا ہوئی>
    text <جسے دیکھا حاکم وقت نے کہا یہ بھی قابل دار ہے>
  block
    text <یہ کسی نے ظلم بھی ہے سنا کہ دی پھانسی لوگوں کو بے گناہ>
    text <وہی کلمہ گویوں کی سمت سے ابھی دل میں ان کے بخار ہے>
  block
    text <نہ تھا شہر دہلی یہ تھا چمن کہو کس طرح کا تھا یاں امن>
    text <جو خطاب تھا وہ مٹا دیا فقط اب تو اجڑا دیار ہے>
  block
    text <یہی تنگ حال جو سب کا ہے یہ کرشمہ قدرت رب کا ہے>
    text <جو بہار تھی سو خزاں ہوئی جو خزاں تھی اب وہ بہار ہے>
  block
    text <شب و روز پھول میں جو تلے کہو خار غم کو وہ کیا سہے>
    text <ملے طوق قید میں جب انہیں کہا گل کے بدلے یہ ہار ہے>
  block
    text <سبھی جادہ ماتم سخت ہے کہو کیسی گردش بخت ہے>
    text <نہ وہ تاج ہے نہ وہ تخت ہے نہ وہ شاہ ہے نہ دیار ہے>
  block
    text <جو سلوک کرتے تھے اور سے وہی اب ہیں کتنے ذلیل سے>
    text <وہ ہیں تنگ چرخ کے جور سے رہا تن پہ ان کے نہ تار ہے>
  block
    text <نہ وبال تن پہ ہے سر مرا نہیں جان جانے کا ڈر ذرا>
    text <کٹے غم ہی، نکلے جو دم مرا مجھے اپنی زندگی بار ہے>
  block
    text <کیا ہے غم ظفرؔ تجھے حشر کا جو خدا نے چاہا تو برملا>
    text <ہمیں ہے وسیلہ رسول کا وہ ہمارا حامیٔ کار ہے>
