
text <میں ہوں عاصی کہ پر خطا کچھ ہوں>
  block
    text <میں ہوں عاصی کہ پر خطا کچھ ہوں>
    text <تیرا بندہ ہوں اے خدا کچھ ہوں>
  block
    text <جزو و کل کو نہیں سمجھتا میں>
    text <دل میں تھوڑا سا جانتا کچھ ہوں>
  block
    text <تجھ سے الفت نباہتا ہوں میں>
    text <با وفا ہوں کہ بے وفا کچھ ہوں>
  block
    text <جب سے ناآشنا ہوں میں سب سے>
    text <تب کہیں اس سے آشنا کچھ ہوں>
  block
    text <نشۂ عشق لے اڑا ہے مجھے>
    text <اب مزے میں اڑا رہا کچھ ہوں>
  block
    text <خواب میرا ہے عین بیداری>
    text <میں تو اس میں بھی دیکھتا کچھ ہوں>
  block
    text <گرچہ کچھ بھی نہیں ہوں میں لیکن>
    text <اس پہ بھی کچھ نہ پوچھو کیا کچھ ہوں>
  block
    text <سمجھے وہ اپنا خاکسار مجھے>
    text <خاک رہ ہوں کہ خاک پا کچھ ہوں>
  block
    text <چشم الطاف فخر دیں سے ہوں>
    text <اے ظفرؔ کچھ سے ہو گیا کچھ ہوں>
