
text <ہجر کے ہاتھ سے اب خاک پڑے جینے میں>
  block
    text <ہجر کے ہاتھ سے اب خاک پڑے جینے میں>
    text <درد اک اور اٹھا آہ نیا سینے میں>
  block
    text <خون دل پینے سے جو کچھ ہے حلاوت ہم کو>
    text <یہ مزا اور کسی کو نہیں مے پینے میں>
  block
    text <دل کو کس شکل سے اپنے نہ مصفا رکھوں>
    text <جلوہ گر یار کی صورت ہے اس آئینے میں>
  block
    text <اشک و لخت جگر آنکھوں میں نہیں ہیں میرے>
    text <ہیں بھرے لال و گہر عشق کے گنجینے میں>
  block
    text <شکل آئینہ ظفرؔ سے تو نہ رکھ دل میں خیال>
    text <کچھ مزا بھی ہے بھلا جان مری لینے میں>
