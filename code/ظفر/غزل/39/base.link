
text <واقف ہیں ہم کہ حضرت غم ایسے شخص ہیں>
  block
    text <واقف ہیں ہم کہ حضرت غم ایسے شخص ہیں>
    text <اور پھر ہم ان کے یار ہیں ہم ایسے شخص ہیں>
  block
    text <دیوانے تیرے دشت میں رکھیں گے جب قدم>
    text <مجنوں بھی لے گا ان کے قدم ایسے شخص ہیں>
  block
    text <جن پہ ہوں ایسے ظلم و ستم ہم نہیں وہ لوگ>
    text <ہوں روز بلکہ لطف و کرم ایسے شخص ہیں>
  block
    text <یوں تو بہت ہیں اور بھی خوبان دل فریب>
    text <پر جیسے پر فن آپ ہیں کم ایسے شخص ہیں>
  block
    text <کیا کیا جفا کشوں پہ ہیں ان دلبروں کے ظلم>
    text <ایسوں کے سہتے ایسے ستم ایسے شخص ہیں>
  block
    text <دیں کیا ہے بلکہ دیجئے ایمان بھی انہیں>
    text <زاہد یہ بت خدا کی قسم ایسے شخص ہیں>
  block
    text <آزردہ ہوں عدو کے جو کہنے پہ اے ظفرؔ>
    text <نے ایسے شخص وہ ہیں نہ ہم ایسے شخص ہیں>
