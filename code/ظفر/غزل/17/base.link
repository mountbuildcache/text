
text <عشق تو مشکل ہے اے دل کون کہتا سہل ہے>
  block
    text <عشق تو مشکل ہے اے دل کون کہتا سہل ہے>
    text <لیک نادانی سے اپنی تو نے سمجھا سہل ہے>
  block
    text <گر کھلے دل کی گرہ تجھ سے تو ہم جانیں تجھے>
    text <اے صبا غنچے کا عقدہ کھول دینا سہل ہے>
  block
    text <ہمدمو دل کے لگانے میں کہو لگتا ہے کیا>
    text <پر چھڑانا اس کا مشکل ہے لگانا سہل ہے>
  block
    text <گرچہ مشکل ہے بہت میرا علاج درد دل>
    text <پر جو تو چاہے تو اے رشک مسیحا سہل ہے>
  block
    text <ہے بہت دشوار مرنا یہ سنا کرتے تھے ہم>
    text <پر جدائی میں تری ہم نے جو دیکھا سہل ہے>
  block
    text <شمع نے جل کر جلایا بزم میں پروانے کو>
    text <بن جلے اپنے جلانا کیا کسی کا سہل ہے>
  block
    text <عشق کا رستہ سراسر ہے دم شمشیر پر>
    text <بوالہوس اس راہ میں رکھنا قدم کیا سہل ہے>
  block
    text <اے ظفرؔ کچھ ہو سکے تو فکر کر عقبیٰ کا تو>
    text <کر نہ دنیا کا تردد کار دنیا سہل ہے>
