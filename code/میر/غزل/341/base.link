
text <کہنا ترے منہ پر تو نپٹ بے ادبی ہے>
  block
    text <کہنا ترے منہ پر تو نپٹ بے ادبی ہے>
    text <زاہد جو صفت تجھ میں ہے سوزن جلبی ہے>
  block
    text <اس دشت میں اے سیل سنبھل ہی کے قدم رکھ>
    text <ہر سمت کو یاں دفن مری تشنہ لبی ہے>
  block
    text <ہر اک سے کہا نیند میں پر کوئی نہ سمجھا>
    text <شاید کہ مرے حال کا قصہ عربی ہے>
  block
    text <عزلت سے نکل شیخ کہ تیرے لیے تیار>
    text <کوئی ہفت گزی میخ کوئی دہ وجبی ہے>
  block
    text <اے چرخ نہ تو روز سیہ میرؔ پہ لانا>
    text <بیچارہ وہ اک نعرہ زن نیم شبی ہے>
