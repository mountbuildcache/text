
text <تیغ ستم سے اس کی مرا سر جدا ہوا>
  block
    text <تیغ ستم سے اس کی مرا سر جدا ہوا>
    text <شکر خدا کہ حق محبت ادا ہوا>
  block
    text <قاصد کو دے کے خط نہیں کچھ بھیجنا ضرور>
    text <جاتا ہے اب تو جی ہی ہمارا چلا ہوا>
  block
    text <وہ تو نہیں کہ اشک تھمے ہی نہ آنکھ سے>
    text <نکلے ہے کوئی لخت دل اب سو جلا ہوا>
  block
    text <حیران رنگ باغ جہاں تھا بہت رکا>
    text <تصویر کی کلی کی طرح دل نہ وا ہوا>
  block
    text <عالم کی بے فضائی سے تنگ آ گئے تھے ہم>
    text <جاگا سے دل گیا جو ہمارا بجا ہوا>
  block
    text <در پے ہمارے جی کے ہوا غیر کے لیے>
    text <انجام کار مدعی کا مدعا ہوا>
  block
    text <اس کے گئے پہ دل کی خرابی نہ پوچھیے>
    text <جیسے کسو کا کوئی نگر ہو لٹا ہوا>
  block
    text <بد تر ہے زیست مرگ سے ہجران یار میں>
    text <بیمار دل بھلا نہ ہوا تو بھلا ہوا>
  block
    text <کہتا تھا میرؔ حال تو جب تک تو تھا بھلا>
    text <کچھ ضبط کرتے کرتے ترا حال کیا ہوا>
