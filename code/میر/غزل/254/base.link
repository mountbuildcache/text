
text <قیامت ہیں یہ چسپاں جامے والے>
  block
    text <قیامت ہیں یہ چسپاں جامے والے>
    text <گلوں نے جن کی خاطر خرقے ڈالے>
  block
    text <وہ کالا چور ہے خال رخ یار>
    text <کہ سو آنکھوں میں دل ہو تو چرا لے>
  block
    text <نہیں اٹھتا دل محزوں کا ماتم>
    text <خدا ہی اس مصیبت سے نکالے>
  block
    text <کہاں تک دور بیٹھے بیٹھے کہیے>
    text <کبھو تو پاس ہم کو بھی بلا لے>
  block
    text <دلا بازی نہ کر ان گیسوؤں سے>
    text <نہیں آساں کھلانے سانپ کالے>
  block
    text <تپش نے دل جگر کی مار ڈالا>
    text <بغل میں دشمن اپنے ہم نے پالے>
  block
    text <نہ مہکے بوئے گل اے کاش یک چند>
    text <ابھی زخم جگر سارے ہیں آلے>
  block
    text <کسے قید قفس میں یاد گل کی>
    text <پڑے ہیں اب تو جینے ہی کے لالے>
  block
    text <ستایا میرؔ غم کش کو کنھوں نے>
    text <کہ پھر اب عرش تک جاتے ہیں نالے>
