
text <لب ترے لعل ناب ہیں دونوں>
  block
    text <لب ترے لعل ناب ہیں دونوں>
    text <پر تمامی عتاب ہیں دونوں>
  block
    text <رونا آنکھوں کا روئیے کب تک>
    text <پھوٹنے ہی کے باب ہیں دونوں>
  block
    text <ہے تکلف نقاب وے رخسار>
    text <کیا چھپیں آفتاب ہیں دونوں>
  block
    text <تن کے معمورے میں یہی دل و چشم>
    text <گھر تھے دو سو خراب ہیں دونوں>
  block
    text <کچھ نہ پوچھو کہ آتش غم سے>
    text <جگر و دل کباب ہیں دونوں>
  block
    text <سو جگہ اس کی آنکھیں پڑتی ہیں>
    text <جیسے مست شراب ہیں دونوں>
  block
    text <پاؤں میں وہ نشہ طلب کا نہیں>
    text <اب تو سرمست خواب ہیں دونوں>
  block
    text <ایک سب آگ ایک سب پانی>
    text <دیدہ و دل عذاب ہیں دونوں>
  block
    text <بحث کاہے کو لعل و مرجاں سے>
    text <اس کے لب ہی جواب ہیں دونوں>
  block
    text <آگے دریا تھے دیدۂ تر میرؔ>
    text <اب جو دیکھو سراب ہیں دونوں>
