
text <نا کسی سے پاس میرے یار کا آنا گیا>
  block
    text <نا کسی سے پاس میرے یار کا آنا گیا>
    text <بس گیا میں جان سے اب اس سے یہ جانا گیا>
  block
    text <کچھ نہ دیکھا پھر بجز یک شعلۂ پر پیچ و تاب>
    text <شمع تک تو ہم نے دیکھا تھا کہ پروانہ گیا>
  block
    text <ایک ہی چشمک تھی فرصت صحبت احباب کی>
    text <دیدۂ تر ساتھ لے مجلس سے پیمانہ گیا>
  block
    text <گل کھلے صد رنگ تو کیا بے پری سے اے نسیم>
    text <مدتیں گزریں کہ وہ گلزار کا جانا گیا>
  block
    text <دور تجھ سے میرؔ نے ایسا تعب کھینچا کہ شوخ>
    text <کل جو میں دیکھا اسے مطلق نہ پہچانا گیا>
