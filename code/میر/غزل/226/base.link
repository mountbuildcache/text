
text <دل میں بھرا ز بسکہ خیال شراب تھا>
  block
    text <دل میں بھرا ز بسکہ خیال شراب تھا>
    text <مانند آئنے کے مرے گھر میں آب تھا>
  block
    text <موجیں کرے ہے بحر جہاں میں ابھی تو تو>
    text <جانے گا بعد مرگ کہ عالم حباب تھا>
  block
    text <اگتے تھے دست بلبل و دامان گل بہم>
    text <صحن‌ چمن نمونۂ یوم الحساب تھا>
  block
    text <ٹک دیکھ آنکھیں کھول کے اس دم کی حسرتیں>
    text <جس دم یہ سوجھے گی کہ یہ عالم بھی خواب تھا>
  block
    text <دل جو نہ تھا تو رات ز خود رفتگی میں میرؔ>
    text <گہہ انتظار و گاہ مجھے اضطراب تھا>
