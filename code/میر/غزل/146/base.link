
text <کیا کہیے کیا رکھیں ہیں ہم تجھ سے یار خواہش>
  block
    text <کیا کہیے کیا رکھیں ہیں ہم تجھ سے یار خواہش>
    text <یک جان و صد تمنا، یک دل ہزار خواہش>
  block
    text <لے ہاتھ میں قفس ٹک صیاد چل چمن تک>
    text <مدت سے ہے ہمیں بھی سیر بہار خواہش>
  block
    text <نے کچھ گنہ ہے دل کا نے جرم چشم اس میں>
    text <رکھتی ہے ہم کو اتنا بے اختیار خواہش>
  block
    text <حالانکہ عمر ساری مایوس گزری تس پر>
    text <کیا کیا رکھیں ہیں اس کے امیدوار خواہش>
  block
    text <غیرت سے دوستی کی کس کس سے ہو جے دشمن>
    text <رکھتا ہے یاری ہی کی سارا دیار خواہش>
  block
    text <ہم مہر و رز کیوں کر خالی ہوں آرزو سے>
    text <شیوہ یہی تمنا فن و شعار خواہش>
  block
    text <اٹھتی ہے موج ہر یک آغوش ہی کی صورت>
    text <دریا کو ہے یہ کس کا بوس و کنار خواہش>
  block
    text <صد رنگ جلوہ گر ہے ہر جادہ غیرت گل>
    text <عاشق کی ایک پاوے کیوں کر قرار خواہش>
  block
    text <یک بار بر نہ آئے اس سے امید دل کی>
    text <اظہار کرتے کب تک یوں بار بار خواہش>
  block
    text <کرتے ہیں سب تمنا پر میرؔ جی نہ اتنی>
    text <رکھے گی مار تم کو پایان کار خواہش>
