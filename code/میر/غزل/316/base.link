
text <خرابی کچھ نہ پوچھو ملکت دل کی عمارت کی>
  block
    text <خرابی کچھ نہ پوچھو ملکت دل کی عمارت کی>
    text <غموں نے آج کل سنیو وہ آبادی ہی غارت کی>
  block
    text <نگاہ مست سے جب چشم نے اس کی اشارت کی>
    text <حلاوت مے کی اور بنیاد میخانے کی غارت کی>
  block
    text <سحر گہ میں نے پوچھا گل سے حال زار بلبل کا>
    text <پڑے تھے باغ میں یک مشت پر اودھر اشارت کی>
  block
    text <جلایا جس تجلی جلوہ گر نے طور کو ہم دم>
    text <اسی آتش کے پر کالے نے ہم سے بھی شرارت کی>
  block
    text <نزاکت کیا کہوں خورشید رو کی کل شب مہ میں>
    text <گیا تھا سائے سائے باغ تک تس پر حرارت کی>
  block
    text <نظر سے جس کی یوسف سا گیا پھر اس کو کیا سوجھے>
    text <حقیقت کچھ نہ پوچھو پیر کنعاں کی بصارت کی>
  block
    text <ترے کوچے کے شوق طوف میں جیسے بگولا تھا>
    text <بیاباں میں غبار میرؔ کی ہم نے زیارت کی>
