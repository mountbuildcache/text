
text <مر مر گئے نظر کر اس کے برہنہ تن میں>
  block
    text <مر مر گئے نظر کر اس کے برہنہ تن میں>
    text <کپڑے اتارے ان نے سر کھینچے ہم کفن میں>
  block
    text <گل پھول سے کب اس بن لگتی ہیں اپنی آنکھیں>
    text <لائی بہار ہم کو زورآوری چمن میں>
  block
    text <اب لعل نو خط اس کے کم بخشتے ہیں فرحت>
    text <قوت کہاں رہے ہے یاقوتی کہن میں>
  block
    text <یوسف عزیز دلا جا مصر میں ہوا تھا>
    text <پاکیزہ گوہروں کی عزت نہیں وطن میں>
  block
    text <دیر و حرم سے تو تو ٹک گرم ناز نکلا>
    text <ہنگامہ ہو رہا ہے اب شیخ و برہمن میں>
  block
    text <آ جاتے شہر میں تو جیسے کہ آندھی آئی>
    text <کیا وحشتیں کیا ہیں ہم نے دوان پن میں>
  block
    text <ہیں گھاؤ دل پر اپنے تیغ زباں سے سب کی>
    text <تب درد ہے ہمارے اے میرؔ ہر سخن میں>
