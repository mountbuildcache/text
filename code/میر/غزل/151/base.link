
text <کیا لڑکے دلی کے ہیں عیار اور نٹ کھٹ>
  block
    text <کیا لڑکے دلی کے ہیں عیار اور نٹ کھٹ>
    text <دل لیں ہیں یوں کہ ہرگز ہوتی نہیں ہے آہٹ>
  block
    text <ہم عاشقوں کو مرتے کیا دیر کچھ لگے ہے>
    text <چٹ جن نے دل پہ کھائی وہ ہو گیا ہے چٹ پٹ>
  block
    text <دل ہے جدھر کو اودھر کچھ آگ سی لگی تھی>
    text <اس پہلو ہم جو لیٹے جل جل گئی ہے کروٹ>
  block
    text <کلیوں کو تو نے چٹ چٹ اے باغباں جو توڑا>
    text <بلبل کے دل جگر کو ظالم لگی ہے کیا چٹ>
  block
    text <جی ہی ہٹے نہ میرا تو اس کو کیا کروں میں>
    text <ہر چند بیٹھتا ہوں مجلس میں اس سے ہٹ ہٹ>
  block
    text <دیتی ہے طول بلبل کیا نالہ و فغاں کو>
    text <دل کے الجھنے سے ہیں یہ عاشقوں کی پھٹ پھٹ>
  block
    text <مردے نہ تھے ہم ایسے دریا پہ جب تھا تکیہ>
    text <اس گھاٹ گاہ و بیگہ رہنے لگا تھا جمگھٹ>
  block
    text <رک رک کے دل ہمارا بے تاب کیوں نہ ہووے>
    text <کثرت سے درد و غم کی رہتا ہے اس پہ جھرمٹ>
  block
    text <شب میرؔ سے ملے ہم اک وہم رہ گیا ہے>
    text <اس کے خیال مو میں اب تو گیا بہت لٹ>
