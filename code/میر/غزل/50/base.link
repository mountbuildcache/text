
text <چمن میں گل نے جو کل دعوی جمال کیا>
  block
    text <چمن میں گل نے جو کل دعوی جمال کیا>
    text <جمال یار نے منہ اس کا خوب لال کیا>
  block
    text <فلک نے آہ تری رہ میں ہم کو پیدا کر>
    text <برنگ سبزۂ نورستہ پائمال کیا>
  block
    text <رہی تھی دم کی کشاکش گلے میں کچھ باقی>
    text <سو اس کی تیغ نے جھگڑا ہی انفصال کیا>
  block
    text <مری اب آنکھیں نہیں کھلتیں ضعف سے ہمدم>
    text <نہ کہہ کہ نیند میں ہے تو یہ کیا خیال کیا>
  block
    text <بہار رفتہ پھر آئی ترے تماشے کو>
    text <چمن کو یمن قدم نے ترے نہال کیا>
  block
    text <جواب نامہ سیاہی کا اپنی ہے وہ زلف>
    text <کسو نے حشر کو ہم سے اگر سوال کیا>
  block
    text <لگا نہ دل کو کہیں کیا سنا نہیں تو نے>
    text <جو کچھ کہ میرؔ کا اس عاشقی نے حال کیا>
