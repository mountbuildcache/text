
text <دعوے کو یار آگے معیوب کر چکے ہیں>
  block
    text <دعوے کو یار آگے معیوب کر چکے ہیں>
    text <اس ریختے کو ورنہ ہم خوب کر چکے ہیں>
  block
    text <مرنے سے تم ہمارے خاطر نچنت رکھیو>
    text <اس کام کا بھی ہم کچھ اسلوب کر چکے ہیں>
  block
    text <حسن کلام کھینچے کیوں کر نہ دامن دل>
    text <اس کام کو ہم آخر محبوب کر چکے ہیں>
  block
    text <ہنگامۂ قیامت تازہ نہیں جو ہوگا>
    text <ہم اس طرح کے کتنے آشوب کر چکے ہیں>
  block
    text <رنگ پریدہ قاصد باد سحر کبوتر>
    text <کس کس کے ہم حوالے مکتوب کر چکے ہیں>
  block
    text <تنکا نہیں رہا ہے کیا اب نثار کریے>
    text <آگے ہی ہم تو گھر کو جاروب کر چکے ہیں>
  block
    text <ہر لحظہ ہے تزاید رنج و غم و الم کا>
    text <غالب کہ طبع دل کو مغلوب کر چکے ہیں>
  block
    text <کیا جانیے کہ کیا ہے اے میرؔ وجہ ضد کی>
    text <سو بار ہم تو اس کو محجوب کر چکے ہیں>
