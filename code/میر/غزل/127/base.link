
text <مشکل ہے ہونا روکش رخسار کی جھلک کے>
  block
    text <مشکل ہے ہونا روکش رخسار کی جھلک کے>
    text <ہم تو بشر ہیں اس جا پر جلتے ہیں ملک کے>
  block
    text <مرتا ہے کیوں تو ناحق یاری برادری پر>
    text <دنیا کے سارے ناتے ہیں جیتے جی تلک کے>
  block
    text <کہتے ہیں گور میں بھی ہیں تین روز بھاری>
    text <جاویں کدھر الٰہی مارے ہوئے فلک کے>
  block
    text <لاتے نہیں نظر میں غلطانی گہر کو>
    text <ہم معتقد ہیں اپنے آنسو ہی کی ڈھلک کے>
  block
    text <کل اک مژہ نچوڑے طوفان نوح آیا>
    text <فکر فشار میں ہوں میرؔ آج ہر پلک کے>
