
text <یارو مجھے معاف رکھو میں نشے میں ہوں>
  block
    text <یارو مجھے معاف رکھو میں نشے میں ہوں>
    text <اب دو تو جام خالی ہی دو میں نشے میں ہوں>
  block
    text <ایک ایک قرط دور میں یوں ہی مجھے بھی دو>
    text <جام شراب پر نہ کرو میں نشے میں ہوں>
  block
    text <مستی سے درہمی ہے مری گفتگو کے بیچ>
    text <جو چاہو تم بھی مجھ کو کہو میں نشے میں ہوں>
  block
    text <یا ہاتھوں ہاتھ لو مجھے مانند جام مے>
    text <یا تھوڑی دور ساتھ چلو میں نشے میں ہوں>
  block
    text <معذور ہوں جو پاؤں مرا بے طرح پڑے>
    text <تم سرگراں تو مجھ سے نہ ہو میں نشے میں ہوں>
  block
    text <بھاگی نماز جمعہ تو جاتی نہیں ہے کچھ>
    text <چلتا ہوں میں بھی ٹک تو رہو میں نشے میں ہوں>
  block
    text <نازک مزاج آپ قیامت ہیں میرؔ جی>
    text <جوں شیشہ میرے منہ نہ لگو میں نشے میں ہوں>
