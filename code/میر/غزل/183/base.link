
text <پھر اس سے طرح کچھ جو دعوے کی سی ڈالی ہے>
  block
    text <پھر اس سے طرح کچھ جو دعوے کی سی ڈالی ہے>
    text <کیا تازہ کوئی گل نے اب شاخ نکالی ہے>
  block
    text <سچ پوچھو تو کب ہے گا اس کا سا دہن غنچہ>
    text <تسکیں کے لیے ہم نے اک بات بنا لی ہے>
  block
    text <دیہی کو نہ کچھ پوچھو اک بھرت کا ہے گڑوا>
    text <ترکیب سے کیا کہیے سانچے میں کی ڈھالی ہے>
  block
    text <ہم قد خمیدہ سے آغوش ہوئے سارے>
    text <پر فائدہ تجھ سے تو آغوش وہ خالی ہے>
  block
    text <عزت کی کوئی صورت دکھلائی نہیں دیتی>
    text <چپ رہیے تو چشمک ہے کچھ کہیے تو گالی ہے>
  block
    text <دو گام کے چلنے میں پامال ہوا عالم>
    text <کچھ ساری خدائی سے وہ چال نرالی ہے>
  block
    text <ہے گی تو دو سالہ پر ہے دختر رز آفت>
    text <کیا پیر مغاں نے بھی اک چھوکری پالی ہے>
  block
    text <خوں ریزی میں ہم سوں کی جو خاک برابر ہیں>
    text <کب سر تو فرو لایا ہمت تری عالی ہے>
  block
    text <جب سر چڑھے ہوں ایسے تب عشق کریں سو بھی>
    text <جوں توں یہ بلا سر سے فرہاد نے ٹالی ہے>
  block
    text <ان مغبچوں میں زاہد پھر سر زدہ مت آنا>
    text <مندیل تری اب کے ہم نے تو بچا لی ہے>
  block
    text <کیا میرؔ تو روتا ہے پامالیٔ دل ہی کو>
    text <ان لونڈوں نے تو دلی سب سر پہ اٹھا لی ہے>
