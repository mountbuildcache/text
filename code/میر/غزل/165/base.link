
text <یا رب کوئی ہو عشق کا بیمار نہ ہووے>
  block
    text <یا رب کوئی ہو عشق کا بیمار نہ ہووے>
    text <مر جائے ولے اس کو یہ آزار نہ ہووے>
  block
    text <زنداں میں پھنسے طوق پڑے قید میں مر جائے>
    text <پر دام محبت میں گرفتار نہ ہووے>
  block
    text <اس واسطے کانپوں ہوں کہ ہے آہ نپٹ سرد>
    text <یہ باؤ کلیجے کے کہیں پار نہ ہووے>
  block
    text <صد نالۂ جانکاہ ہیں وابستہ چمن سے>
    text <کوئی بال شکستہ پس دیوار نہ ہووے>
  block
    text <پژمردہ بہت ہے گل گلزار ہمارا>
    text <شرمندۂ یک گوشۂ دستار نہ ہووے>
  block
    text <مانگے ہے دعا خلق تجھے دیکھ کے ظالم>
    text <یا رب کسو کو اس سے سروکار نہ ہووے>
  block
    text <کس شکل سے احوال کہوں اب میں الٰہی>
    text <صورت سے مری جس میں وہ بیزار نہ ہووے>
  block
    text <ہوں دوست جو کہتا ہوں سن اے جان کے دشمن>
    text <بہتر تو تجھے ترک ہے تا خوار نہ ہووے>
  block
    text <خوباں برے ہوتے ہیں اگرچہ ہیں نکورو>
    text <بے جرم کہیں ان کا گنہ گار نہ ہووے>
  block
    text <باندھے نہ پھرے خون پر اپنی تو کمر کو>
    text <یہ جان سبک تن پہ ترے بار نہ ہووے>
  block
    text <چلتا ہے رہ عشق ہی اس پر بھی چلے تو>
    text <پر ایک قدم چل کہیں زنہار نہ ہووے>
  block
    text <صحرائے محبت ہے قدم دیکھ کے رکھ میرؔ>
    text <یہ سیر سر کوچہ و بازار نہ ہووے>
