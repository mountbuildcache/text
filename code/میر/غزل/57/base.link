
text <امیروں تک رسائی ہو چکی بس>
  block
    text <امیروں تک رسائی ہو چکی بس>
    text <مری بخت آزمائی ہو چکی بس>
  block
    text <بہار اب کے بھی جو گزری قفس میں>
    text <تو پھر اپنی رہائی ہو چکی بس>
  block
    text <کہاں تک اس سے قصہ قضیہ ہر شب>
    text <بہت باہم لڑائی ہو چکی بس>
  block
    text <نہ آیا وہ مرے جاتے جہاں سے>
    text <یہیں تک آشنائی ہو چکی بس>
  block
    text <لگا ہے حوصلہ بھی کرنے تنگی>
    text <غموں کی اب سمائی ہو چکی بس>
  block
    text <برابر خاک کے تو کر دکھایا>
    text <فلک بس بے ادائی ہو چکی بس>
  block
    text <دنی کے پاس کچھ رہتی ہے دولت>
    text <ہمارے ہاتھ آئی ہو چکی بس>
  block
    text <دکھا اس بت کو پھر بھی یا خدایا>
    text <تری قدرت نمائی ہو چکی بس>
  block
    text <شرر کی سی ہے چشمک فرصت عمر>
    text <جہاں دے ٹک دکھائی ہو چکی بس>
  block
    text <گلے میں گیروی کفنی ہے اب میرؔ>
    text <تمہاری میرزائی ہو چکی بس>
