
text <نکلے ہے چشمہ جو کوئی جوش زناں پانی کا>
  block
    text <نکلے ہے چشمہ جو کوئی جوش زناں پانی کا>
    text <یاد وہ ہے وہ کسو چشم کی گریانی کا>
  block
    text <لطف اگر یہ ہے بتاں صندل پیشانی کا>
    text <حسن کیا صبح کے پھر چہرۂ نورانی کا>
  block
    text <کفر کچھ چاہیے اسلام کی رونق کے لیے>
    text <حسن زنار ہے تسبیح سلیمانی کا>
  block
    text <درہمی حال کی ہے سارے مرے دیواں میں>
    text <سیر کر تو بھی یہ مجموعہ پریشانی کا>
  block
    text <جان گھبراتی ہے اندوہ سے تن میں کیا کیا>
    text <تنگ احوال ہے اس یوسف زندانی کا>
  block
    text <کھیل لڑکوں کا سمجھتے تھے محبت کے تئیں>
    text <ہے بڑا حیف ہمیں اپنی بھی نادانی کا>
  block
    text <وہ بھی جانے کہ لہو رو کے لکھا ہے مکتوب>
    text <ہم نے سر نامہ کیا کاغذ افشانی کا>
  block
    text <اس کا منہ دیکھ رہا ہوں سو وہی دیکھوں ہوں>
    text <نقش کا سا ہے سماں میری بھی حیرانی کا>
  block
    text <بت پرستی کو تو اسلام نہیں کہتے ہیں>
    text <معتقد کون ہے میرؔ ایسی مسلمانی کا>
