
text <دل کی طرف کچھ آہ سے دل کا لگاؤ ہے>
  block
    text <دل کی طرف کچھ آہ سے دل کا لگاؤ ہے>
    text <ٹک آپ بھی تو آئیے یاں زور باؤ ہے>
  block
    text <اٹھتا نہیں ہے ہاتھ ترا تیغ جور سے>
    text <ناحق کشی کہاں تئیں یہ کیا سبھاؤ ہے>
  block
    text <باغ نظر ہے چشم کے منظر کا سب جہاں>
    text <ٹک ٹھہرو یاں تو جانو کہ کیسا دکھاؤ ہے>
  block
    text <تقریب ہم نے ڈالی ہے اس سے جوئے کی اب>
    text <جو بن پڑے ہے ٹک تو ہمارا ہی داؤ ہے>
  block
    text <ٹپکا کرے ہے آنکھ سے لوہو ہی روز و شب>
    text <چہرے پہ میرے چشم ہے یا کوئی گھاؤ ہے>
  block
    text <ضبط سرشک خونیں سے جی کیونکے شاد ہو>
    text <اب دل کی طرف لوہو کا سارا بہاؤ ہے>
  block
    text <اب سب کے روزگار کی صورت بگڑ گئی>
    text <لاکھوں میں ایک دو کا کہیں کچھ بناؤ ہے>
  block
    text <چھاتی کے میری سارے نمودار ہیں یہ زخم>
    text <پردہ رہا ہے کون سا اب کیا چھپاؤ ہے>
  block
    text <عاشق کہیں جو ہو گے تو جانو گے قدر میرؔ>
    text <اب تو کسی کے چاہنے کا تم کو چاؤ ہے>
