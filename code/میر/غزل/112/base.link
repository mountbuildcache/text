
text <جفائیں دیکھ لیاں بے وفائیاں دیکھیں>
  block
    text <جفائیں دیکھ لیاں بے وفائیاں دیکھیں>
    text <بھلا ہوا کہ تری سب برائیاں دیکھیں>
  block
    text <تری گلی سے سدا اے کشندۂ عالم>
    text <ہزاروں آتی ہوئی چارپائیاں دیکھیں>
  block
    text <گیا نظر سے جو وہ گرم طفل آتش باز>
    text <ہم اپنے چہرے پہ اڑتی ہوائیاں دیکھیں>
  block
    text <ترے وصال کے ہم شوق میں ہوں آوارہ>
    text <عزیز دوست سبھوں کی جدائیاں دیکھیں>
  block
    text <ہمیشہ مائل آئینہ ہی تجھے پایا>
    text <جو دیکھیں ہم نے یہی خود نمائیاں دیکھیں>
  block
    text <شہاں کہ کحل جواہر تھی خاک پا جن کی>
    text <انہیں کی آنکھوں میں پھرتے سلائیاں دیکھیں>
  block
    text <بنی نہ اپنی تو اس جنگ جو سے ہرگز میرؔ>
    text <لڑائیں جب سے ہم آنکھیں لڑائیاں دیکھیں>
