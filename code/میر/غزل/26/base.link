
text <آئے ہیں میرؔ منہ کو بنائے خفا سے آج>
  block
    text <آئے ہیں میرؔ منہ کو بنائے خفا سے آج>
    text <شاید بگڑ گئی ہے کچھ اس بے وفا سے آج>
  block
    text <واشد ہوئی نہ دل کو فقیروں کے بھی ملے>
    text <کھلتی نہیں گرہ یہ کسو کی دعا سے آج>
  block
    text <جینے میں اختیار نہیں ورنہ ہم نشیں>
    text <ہم چاہتے ہیں موت تو اپنی خدا سے آج>
  block
    text <ساقی ٹک ایک موسم گل کی طرف بھی دیکھ>
    text <ٹپکا پڑے ہے رنگ چمن میں ہوا سے آج>
  block
    text <تھا جی میں اس سے ملیے تو کیا کیا نہ کہیے میرؔ>
    text <پر کچھ کہا گیا نہ غم دل حیا سے آج>
