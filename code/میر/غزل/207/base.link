
text <مثال سایہ محبت میں جال اپنا ہوں>
  block
    text <مثال سایہ محبت میں جال اپنا ہوں>
    text <تمہارے ساتھ گرفتار حال اپنا ہوں>
  block
    text <سرشک سرخ کو جاتا ہوں جو پیے ہر دم>
    text <لہو کا پیاسا علی الاتصال اپنا ہوں>
  block
    text <اگرچہ نشہ ہوں سب میں خم جہاں میں لیک>
    text <برنگ مے عرق انفعال اپنا ہوں>
  block
    text <مری نمود نے مجھ کو کیا برابر خاک>
    text <میں نقش پا کی طرح پائمال اپنا ہوں>
  block
    text <ہوئی ہے زندگی دشوار مشکل آساں کر>
    text <پھروں چلوں تو ہوں پر میں وبال اپنا ہوں>
  block
    text <ترا ہے وہم کہ یہ ناتواں ہے جامے میں>
    text <وگرنہ میں نہیں اب اک خیال اپنا ہوں>
  block
    text <بلا ہوئی ہے مری گو کا طبع روشن میرؔ>
    text <ہوں آفتاب ولیکن زوال اپنا ہوں>
