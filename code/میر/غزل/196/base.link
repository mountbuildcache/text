
text <تاب دل صرف جدائی ہو چکی>
  block
    text <تاب دل صرف جدائی ہو چکی>
    text <یعنی طاقت آزمائی ہو چکی>
  block
    text <چھوٹتا کب ہے اسیر خوش زباں>
    text <جیتے جی اپنی رہائی ہو چکی>
  block
    text <آگے ہو مسجد کے نکلی اس کی راہ>
    text <شیخ سے اب پارسائی ہو چکی>
  block
    text <درمیاں ایسا نہیں اب آئینہ>
    text <میرے اس کے اب صفائی ہو چکی>
  block
    text <ایک بوسہ مانگتے لڑنے لگے>
    text <اتنے ہی میں آشنائی ہو چکی>
  block
    text <بیچ میں ہم ہی نہ ہوں تو لطف کیا>
    text <رحم کر اب بے وفائی ہو چکی>
  block
    text <آج پھر تھا بے حمیت میرؔ واں>
    text <کل لڑائی سی لڑائی ہو چکی>
