
text <مجھ سا بیتاب ہووے جب کوئی>
  block
    text <مجھ سا بیتاب ہووے جب کوئی>
    text <بے قراری کو جانے تب کوئی>
  block
    text <ہاں خدا مغفرت کرے اس کو>
    text <صبر مرحوم تھا عجب کوئی>
  block
    text <جان دے گو مسیح پر اس سے>
    text <بات کہتے ہیں تیرے لب کوئی>
  block
    text <بعد میرے ہی ہو گیا سنسان>
    text <سونے پایا تھا ورنہ کب کوئی>
  block
    text <اس کے کوچے میں حشر تھے مجھ تک>
    text <آہ و نالہ کرے نہ اب کوئی>
  block
    text <ایک غم میں ہوں میں ہی عالم میں>
    text <یوں تو شاداں ہے اور سب کوئی>
  block
    text <نا سمجھ یوں خفا بھی ہوتا ہے>
    text <مجھ سے مخلص سے بے سبب کوئی>
  block
    text <اور محزوں بھی ہم سنے تھے ولے>
    text <میرؔ سا ہو سکے ہے کب کوئی>
  block
    text <کہ تلفظ طرب کا سن کے کہے>
    text <شخص ہوگا کہیں طرب کوئی>
