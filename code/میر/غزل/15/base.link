
text <بارے دنیا میں رہو غم زدہ یا شاد رہو>
  block
    text <بارے دنیا میں رہو غم زدہ یا شاد رہو>
    text <ایسا کچھ کر کے چلو یاں کہ بہت یاد رہو>
  block
    text <عشق پیچے کی طرح حسن گرفتاری ہے>
    text <لطف کیا سرو کی مانند گر آزاد رہو>
  block
    text <ہم کو دیوانگی شہروں ہی میں خوش آتی ہے>
    text <دشت میں قیس رہو کوہ میں فرہاد رہو>
  block
    text <وہ گراں خواب جو ہے ناز کا اپنے سو ہے>
    text <داد بیداد رہو شب کو کہ فریاد رہو>
  block
    text <میرؔ ہم مل کے بہت خوش ہوئے تم سے پیارے>
    text <اس خرابے میں مری جان تم آباد رہو>
