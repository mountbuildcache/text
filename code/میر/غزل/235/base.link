
text <گرم ہیں شور سے تجھ حسن کے بازار کئی>
  block
    text <گرم ہیں شور سے تجھ حسن کے بازار کئی>
    text <رشک سے جلتے ہیں یوسف کے خریدار کئی>
  block
    text <کب تلک داغ دکھاوے گی اسیری مجھ کو>
    text <مر گئے ساتھ کے میرے تو گرفتار کئی>
  block
    text <وے ہی چالاکیاں ہاتھوں کی ہیں جو اول تھیں>
    text <اب گریباں میں مرے رہ گئے ہیں تار کئی>
  block
    text <خوف تنہائی نہیں کر تو جہاں سے تو سفر>
    text <ہر جگہ راہ عدم میں ملیں گے یار کئی>
  block
    text <اضطراب و قلق و ضعف میں کس طور جیوں>
    text <جان واحد ہے مری اور ہیں آزار کئی>
  block
    text <کیوں نہ ہوں خستہ بھلا میں کہ ستم کے تیرے>
    text <تیر ہیں پار کئی وار ہیں سوفار کئی>
  block
    text <اپنے کوچے میں نکلیو تو سنبھالے دامن>
    text <یادگار مژۂ میرؔ ہیں واں خار کئی>
