
text <جب سے خط ہے سیاہ خال کی تھانگ>
  block
    text <جب سے خط ہے سیاہ خال کی تھانگ>
    text <تب سے لٹتی ہے ہند چاروں دانگ>
  block
    text <بات عمل کی چلی ہی جاتی ہے>
    text <ہے مگر اوج بن عنق کی ٹانگ>
  block
    text <بن جو کچھ بن سکے جوانی میں>
    text <رات تو تھوڑی ہے بہت ہے سانگ>
  block
    text <عشق کا شور کوئی چھپتا ہے>
    text <نالۂ عندلیب ہے گلبانگ>
  block
    text <اس ذقن میں بھی سبزی ہے خط کی>
    text <دیکھو جیدھر کنوئیں پڑی ہے بھانگ>
  block
    text <کس طرح ان سے کوئی گرم ملے>
    text <سیم تن پگھلے جاتے ہیں جوں رانگ>
  block
    text <چلی جاتی ہے حسب قدر بلند>
    text <دور تک اس پہاڑ کی ہے ڈانگ>
  block
    text <تفرہ باطل تھا طور پر اپنے>
    text <ورنہ جاتے یہ دوڑ ہم بھی پھلانگ>
  block
    text <میں نے کیا اس غزل کو سہل کیا>
    text <قافیے ہی تھے اس کے اوٹ پٹانگ>
  block
    text <میرؔ بندوں سے کام کب نکلا>
    text <مانگنا ہے جو کچھ خدا سے مانگ>
