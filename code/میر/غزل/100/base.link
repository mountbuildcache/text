
text <کوفت سے جان لب پہ آئی ہے>
  block
    text <کوفت سے جان لب پہ آئی ہے>
    text <ہم نے کیا چوٹ دل پہ کھائی ہے>
  block
    text <لکھتے رقعہ لکھے گئے دفتر>
    text <شوق نے بات کیا بڑھائی ہے>
  block
    text <آرزو اس بلند و بالا کی>
    text <کیا بلا میرے سر پہ لائی ہے>
  block
    text <دیدنی ہے شکستگی دل کی>
    text <کیا عمارت غموں نے ڈھائی ہے>
  block
    text <ہے تصنع کہ لعل ہیں وے لب>
    text <یعنی اک بات سی بنائی ہے>
  block
    text <دل سے نزدیک اور اتنا دور>
    text <کس سے اس کو کچھ آشنائی ہے>
  block
    text <بے ستوں کیا ہے کوہ کن کیسا>
    text <عشق کی زور آزمائی ہے>
  block
    text <جس مرض میں کہ جان جاتی ہے>
    text <دلبروں ہی کی وہ جدائی ہے>
  block
    text <یاں ہوئے خاک سے برابر ہم>
    text <واں وہی ناز و خود نمائی ہے>
  block
    text <ایسا موتیٰ ہے زندۂ جاوید>
    text <رفتۂ یار تھا جب آئی ہے>
  block
    text <مرگ مجنوں سے عقل گم ہے میرؔ>
    text <کیا دوانے نے موت پائی ہے>
