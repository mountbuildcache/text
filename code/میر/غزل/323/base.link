
text <طاقت نہیں ہے جی میں نے اب جگر رہا ہے>
  block
    text <طاقت نہیں ہے جی میں نے اب جگر رہا ہے>
    text <پھر دل ستم رسیدہ اک ظلم کر رہا ہے>
  block
    text <مارا ہے کس کو ظالم اس بے سلیقگی سے>
    text <دامن تمام تیرا لوہو میں بھر رہا ہے>
  block
    text <پہنچا تھا تیغ کھینچے مجھ تک جو بولے دشمن>
    text <کیا مارتا ہے اس کو یہ آپھی مر رہا ہے>
  block
    text <آنے کہا ہے میرے خوش قد نے رات گزرے>
    text <ہنگامۂ قیامت اب صبح پر رہا ہے>
  block
    text <چل ہم نشیں کہ دیکھیں آوارہ میرؔ کو ٹک>
    text <خانہ خراب وہ بھی آج اپنے گھر رہا ہے>
