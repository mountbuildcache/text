
text <خوش نہ آئی تمہاری چال ہمیں>
  block
    text <خوش نہ آئی تمہاری چال ہمیں>
    text <یوں نہ کرنا تھا پائمال ہمیں>
  block
    text <حال کیا پوچھ پوچھ جاتے ہو>
    text <کبھو پاتے بھی ہو بحال ہمیں>
  block
    text <وہ دہاں وہ کمر ہی ہے مقصود>
    text <اور کچھ اب نہیں خیال ہمیں>
  block
    text <اس مہ چاردہ کی دوری نے>
    text <دس ہی دن میں کیا ہلال ہمیں>
  block
    text <نظر آتے ہیں ہوتے جی کے وبال>
    text <حلقہ حلقہ تمہارے بال ہمیں>
  block
    text <تنگی اس جا کی نقل کیا کریے>
    text <یاں سے واجب ہے انتقال ہمیں>
  block
    text <صرف للہ خم کے خم کرتے>
    text <نہ کیا چرخ نے کلال ہمیں>
  block
    text <مغ بچے مال مست ہم درویش>
    text <کون کرتا ہے مشت مال ہمیں>
  block
    text <کب تک اس تنگنا میں کھینچیے رنج>
    text <یاں سے یا رب تو ہی نکال ہمیں>
  block
    text <ترک سبزان شہر کریے اب>
    text <بس بہت کر چکے نہال ہمیں>
  block
    text <وجہ کیا ہے کہ میرؔ منہ پہ ترے>
    text <نظر آتا ہے کچھ ملال ہمیں>
