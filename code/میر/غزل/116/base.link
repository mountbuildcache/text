
text <جو دیکھو مرے شعر تر کی طرف>
  block
    text <جو دیکھو مرے شعر تر کی طرف>
    text <تو مائل نہ ہو پھر گہر کی طرف>
  block
    text <کوئی داد‌ دل آہ کس سے کرے>
    text <ہر اک ہے سو اس فتنہ گر کی طرف>
  block
    text <محبت نے شاید کہ دی دل کو آگ>
    text <دھواں سا ہے کچھ اس نگر کی طرف>
  block
    text <لگیں ہیں ہزاروں ہی آنکھیں ادھر>
    text <اک آشوب ہے اس کے گھر کی طرف>
  block
    text <بہت رنگ ملتا ہے دیکھو کبھو>
    text <ہماری طرف سے سحر کی طرف>
  block
    text <بہ خود کس کو اس تاب رخ نے رکھا>
    text <کرے کون شمس و قمر کی طرف>
  block
    text <نہ سمجھا گیا ابر کیا دیکھ کر>
    text <ہوا تھا مری چشم تر کی طرف>
  block
    text <ٹپکتا ہے پلکوں سے خوں متصل>
    text <نہیں دیکھتے ہم جگر کی طرف>
  block
    text <مناسب نہیں حال عاشق سے صبر>
    text <رکھے ہے یہ دارو ضرر کی طرف>
  block
    text <کسے منزل دل کش دہر میں>
    text <نہیں میل خاطر سفر کی طرف>
  block
    text <رگ جاں کب آتی ہے آنکھوں میں میرؔ>
    text <گئے ہیں مزاج اس کمر کی طرف>
