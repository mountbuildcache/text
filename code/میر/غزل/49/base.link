
text <جب نام ترا لیجیے تب چشم بھر آوے>
  block
    text <جب نام ترا لیجیے تب چشم بھر آوے>
    text <اس زندگی کرنے کو کہاں سے جگر آوے>
  block
    text <تلوار کا بھی مارا خدا رکھے ہے ظالم>
    text <یہ تو ہو کوئی گور غریباں میں در آوے>
  block
    text <مے خانہ وہ منظر ہے کہ ہر صبح جہاں شیخ>
    text <دیوار پہ خورشید کا مستی سے سر آوے>
  block
    text <کیا جانیں وے مرغان گرفتار چمن کو>
    text <جن تک کہ بصد ناز نسیم سحر آوے>
  block
    text <تو صبح قدم رنجہ کرے ٹک تو ہے ورنہ>
    text <کس واسطے عاشق کی شب غم بسر آوے>
  block
    text <ہر سو سر تسلیم رکھے صید حرم ہیں>
    text <وہ صید فگن تیغ بکف تا کدھر آوے>
  block
    text <دیواروں سے سر مارتے پھرنے کا گیا وقت>
    text <اب تو ہی مگر آپ کبھو در سے در آوے>
  block
    text <واعظ نہیں کیفیت مے خانہ سے آگاہ>
    text <یک جرعہ بدل ورنہ یہ مندیل دھر آوے>
  block
    text <صناع ہیں سب خوار ازاں جملہ ہوں میں بھی>
    text <ہے عیب بڑا اس میں جسے کچھ ہنر آوے>
  block
    text <اے وہ کہ تو بیٹھا ہے سر راہ پہ زنہار>
    text <کہیو جو کبھو میرؔ بلاکش ادھر آوے>
  block
    text <مت دشت محبت میں قدم رکھ کہ خضر کو>
    text <ہر گام پہ اس رہ میں سفر سے حذر آوے>
