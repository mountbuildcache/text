
text <کیا کہیں اپنی اس کی شب کی بات>
  block
    text <کیا کہیں اپنی اس کی شب کی بات>
    text <کہیے ہووے جو کچھ بھی ڈھب کی بات>
  block
    text <اب تو چپ لگ گئی ہے حیرت سے>
    text <پھر کھلے گی زبان جب کی بات>
  block
    text <نکتہ دانان رفتہ کی نہ کہو>
    text <بات وہ ہے جو ہووے اب کی بات>
  block
    text <کس کا روئے سخن نہیں ہے ادھر>
    text <ہے نظر میں ہماری سب کی بات>
  block
    text <ظلم ہے قہر ہے قیامت ہے>
    text <غصے میں اس کے زیر لب کی بات>
  block
    text <کہتے ہیں آگے تھا بتوں میں رحم>
    text <ہے خدا جانیے یہ کب کی بات>
  block
    text <گو کہ آتش‌ زباں تھے آگے میرؔ>
    text <اب کی کہیے گئی وہ تب کی بات>
