
text <کب تلک یہ ستم اٹھائیے گا>
  block
    text <کب تلک یہ ستم اٹھائیے گا>
    text <ایک دن یوں ہی جی سے جائیے گا>
  block
    text <شکل تصویر بے خودی کب تک>
    text <کسو دن آپ میں بھی آئیے گا>
  block
    text <سب سے مل چل کہ حادثے سے پھر>
    text <کہیں ڈھونڈا بھی تو نہ پائیے گا>
  block
    text <نہ موئے ہم اسیری میں تو نسیم>
    text <کوئی دن اور باؤ کھائیے گا>
  block
    text <کہیے گا اس سے قصۂ مجنوں>
    text <یعنی پردے میں غم سنایئے گا>
  block
    text <اس کے پابوس کی توقع پر>
    text <اپنے تیں خاک میں ملایئے گا>
  block
    text <اس کے پاؤں کو جا لگی ہے حنا>
    text <خوب سے ہاتھ اسے لگایئے گا>
  block
    text <شرکت شیخ و برہمن سے میرؔ>
    text <کعبہ و دیر سے بھی جائیے گا>
  block
    text <اپنی ڈیڑھ اینٹ کی جدی مسجد>
    text <کسی ویرانے میں بنایئے گا>
