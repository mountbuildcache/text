
text <موے سہتے سہتے جفا کاریاں>
  block
    text <موے سہتے سہتے جفا کاریاں>
    text <کوئی ہم سے سیکھے وفاداریاں>
  block
    text <ہماری تو گزری اسی طور عمر>
    text <یہی نالہ کرنا یہی زاریاں>
  block
    text <فرشتہ جہاں کام کرتا نہ تھا>
    text <مری آہ نے برچھیاں ماریاں>
  block
    text <گیا جان سے اک جہاں لے کے شوخ>
    text <نہ تجھ سے گئیں یہ دل آزاریاں>
  block
    text <کہاں تک یہ تکلیف ما لا یطاق>
    text <ہوئیں مدتوں ناز برداریاں>
  block
    text <خط و کاکل و زلف و انداز و ناز>
    text <ہوئیں دام رہ صد گرفتاریاں>
  block
    text <کیا درد و غم نے مجھے ناامید>
    text <کہ مجنوں کو یہ ہی تھیں بیماریاں>
  block
    text <تری آشنائی سے ہی حد ہوئی>
    text <بہت کی تھیں دنیا میں ہم یاریاں>
  block
    text <نہ بھائی ہماری تو قدرت نہیں>
    text <کھنچیں میرؔ تجھ سے ہی یہ خواریاں>
