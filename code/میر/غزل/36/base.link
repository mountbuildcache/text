
text <بنی تھی کچھ اک اس سے مدت کے بعد>
  block
    text <بنی تھی کچھ اک اس سے مدت کے بعد>
    text <سو پھر بگڑی پہلی ہی صحبت کے بعد>
  block
    text <جدائی کے حالات میں کیا کہوں>
    text <قیامت تھی ایک ایک ساعت کے بعد>
  block
    text <موا کوہ کن بے ستوں کھود کر>
    text <یہ راحت ہوئی ایسی محنت کے بعد>
  block
    text <لگا آگ پانی کو دوڑے ہے تو>
    text <یہ گرمی تری اس شرارت کے بعد>
  block
    text <کہے کو ہمارے کب ان نے سنا>
    text <کوئی بات مانی سو منت کے بعد>
  block
    text <سخن کی نہ تکلیف ہم سے کرو>
    text <لہو ٹپکے ہے اب شکایت کے بعد>
  block
    text <نظر میرؔ نے کیسی حسرت سے کی>
    text <بہت روئے ہم اس کی رخصت کے بعد>
