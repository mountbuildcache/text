
text <جاں گداز اتنی کہاں آواز عود و چنگ ہے>
  block
    text <جاں گداز اتنی کہاں آواز عود و چنگ ہے>
    text <دل کے سے نالوں کا ان پردوں میں کچھ آہنگ ہے>
  block
    text <رو و خال و زلف ہی ہیں سنبل و سبزہ و گل>
    text <آنکھیں ہوں تو یہ چمن آئینۂ نیرنگ ہے>
  block
    text <بے ستوں کھودے سے کیا آخر ہوئے سب کار عشق>
    text <بعد ازاں اے کوہ کن سر ہے ترا اور سنگ ہے>
  block
    text <آہ ان خوش قامتوں کو کیونکے بر میں لائیے>
    text <جن کے ہاتھوں سے قیامت پر بھی عرصۂ تنگ ہے>
  block
    text <عشق میں وہ گھر ہے اپنا جس میں سے مجنوں یہ ایک>
    text <نا خلف سارے قبیلے کا ہمارے ننگ ہے>
  block
    text <چشم کم سے دیکھ مت قمری تو اس خوش قد کو ٹک>
    text <آہ بھی سرد گلستاں شکست رنگ ہے>
  block
    text <ہم سے تو جایا نہیں جاتا کہ یکسر دل میں واں>
    text <دو قدم اس کی گلی کی راہ سو فرسنگ ہے>
  block
    text <ایک بوسے پر تو کی ہے صلح پر اے زود رنج>
    text <تجھ کو مجھ کو اتنی اتنی بات اوپر جنگ ہے>
  block
    text <پاؤں میں چوٹ آنے کے پیارے بہانے جانے دے>
    text <پیش رفت آگے ہمارے کب یہ عذر لنگ ہے>
  block
    text <فکر کو نازک خیالوں کے کہاں پہنچے ہیں یار>
    text <ورنہ ہر مصرع یہاں معشوق شوخ و شنگ ہے>
  block
    text <سرسری کچھ سن لیا پھر واہ وا کر اٹھ گئے>
    text <شعر یہ کم فہم سمجھے ہیں خیال بنگ ہے>
  block
    text <صبر بھی کریے بلا پر میرؔ صاحب جی کبھو>
    text <جب نہ تب رونا ہی کڑھنا یہ بھی کوئی ڈھنگ ہے>
