
text <کیا مرے آنے پہ تو اے بت مغرور گیا>
  block
    text <کیا مرے آنے پہ تو اے بت مغرور گیا>
    text <کبھی اس راہ سے نکلا تو تجھے گھور گیا>
  block
    text <لے گیا صبح کے نزدیک مجھے خواب اے وائے>
    text <آنکھ اس وقت کھلی قافلہ جب دور گیا>
  block
    text <گور سے نالے نہیں اٹھتے تو نے اگتی ہے>
    text <جی گیا پر نہ ہمارا سر پر شور گیا>
  block
    text <چشم خوں بستہ سے کل رات لہو پھر ٹپکا>
    text <ہم نے جانا تھا کہ بس اب تو یہ ناسور گیا>
  block
    text <ناتواں ہم ہیں کہ ہیں خاک گلی کی اس کی>
    text <اب تو بے طاقتی سے دل کا بھی مقدور گیا>
  block
    text <لے کہیں منہ پہ نقاب اپنے کہ اے غیرت صبح>
    text <شمع کے چہرۂ رخشاں سے تو اب نور گیا>
  block
    text <نالۂ میرؔ نہیں رات سے سنتے ہم لوگ>
    text <کیا ترے کوچے سے اے شوخ وہ رنجور گیا>
