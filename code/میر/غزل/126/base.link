
text <خاطر کرے ہے جمع وہ ہر بار ایک طرح>
  block
    text <خاطر کرے ہے جمع وہ ہر بار ایک طرح>
    text <کرتا ہے چرخ مجھ سے نئے یار ایک طرح>
  block
    text <میں اور قیس و کوہ کن اب جو زباں پہ ہیں>
    text <مارے گئے ہیں سب یہ گنہ گار ایک طرح>
  block
    text <منظور اس کو پردے میں ہیں بے حجابیاں>
    text <کس سے ہوا دو چار وہ عیار ایک طرح>
  block
    text <سب طرحیں اس کی اپنی نظر میں تھیں کیا کہیں>
    text <پر ہم بھی ہو گئے ہیں گرفتار ایک طرح>
  block
    text <گھر اس کے جا کے آتے ہیں پامال ہو کے ہم>
    text <کریے مکاں ہی اب سر بازار ایک طرح>
  block
    text <گہ گل ہے گاہ رنگ گہے باغ کی ہے بو>
    text <آتا نہیں نظر وہ طرح دار ایک طرح>
  block
    text <نیرنگ حسن دوست سے کر آنکھیں آشنا>
    text <ممکن نہیں وگرنہ ہو دیدار ایک طرح>
  block
    text <سو طرح طرح دیکھ طبیبوں نے یہ کہا>
    text <صحت پذیر ہوئے یہ بیمار ایک طرح>
  block
    text <سو بھی ہزار طرح سے ٹھہراوتے ہیں ہم>
    text <تسکین کے لیے تری ناچار ایک طرح>
  block
    text <بن جی دئیے ہو کوئی طرح فائدہ نہیں>
    text <گر ہے تو یہ ہے اے جگر افگار ایک طرح>
  block
    text <ہر طرح تو ذلیل ہی رکھتا ہے میرؔ کو>
    text <ہوتا ہے عاشقی میں کوئی خوار ایک طرح>
