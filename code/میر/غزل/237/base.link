
text <جانا کہ شغل رکھتے ہو تیر و کماں سے تم>
  block
    text <جانا کہ شغل رکھتے ہو تیر و کماں سے تم>
    text <پر مل چلا کرو بھی کسو خستہ جاں سے تم>
  block
    text <ہم اپنی چاک جیب کو سی رہتے یا نہیں>
    text <پھاٹے میں پاؤں دینے کو آئے کہاں سے تم>
  block
    text <اب دیکھتے ہیں خوب تو وہ بات ہی نہیں>
    text <کیا کیا وگرنہ کہتے تھے اپنی زباں سے تم>
  block
    text <تنکے بھی تم ٹھہرتے کہیں دیکھے ہیں تنک>
    text <چشم وفا رکھو نہ خسان جہاں سے تم>
  block
    text <جاؤ نہ دل سے منظر تن میں ہے جا یہی>
    text <پچھتاؤ گے اٹھوگے اگر اس مکاں سے تم>
  block
    text <قصہ مرا سنو گے تو جاتی رہے گی نیند>
    text <آرام چشم مت رکھو اس داستاں سے تم>
  block
    text <کھل جائیں گی پھر آنکھیں جو مر جائے گا کوئی>
    text <آتے نہیں ہو باز مرے امتحاں سے تم>
  block
    text <جتنے تھے کل تم آج نہیں پاتے اتنا ہم>
    text <ہر دم چلے ہی جاتے ہو آب رواں سے تم>
  block
    text <رہتے نہیں ہو بن گئے میرؔ اس گلی میں رات>
    text <کچھ راہ بھی نکالو سگ و پاسباں سے تم>
