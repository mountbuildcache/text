
text <ہے حال جائے گریہ جاں پر آرزو کا>
  block
    text <ہے حال جائے گریہ جاں پر آرزو کا>
    text <روئے نہ ہم کبھو ٹک دامن پکڑ کسو کا>
  block
    text <جاتی نہیں اٹھائی اپنے پہ یہ خشونت>
    text <اب رہ گیا ہے آنا میرا کبھو کبھو کا>
  block
    text <اس آستاں سے کس دن پر شور سر نہ پٹکا>
    text <اس کی گلی میں جا کر کس رات میں نہ کوکا>
  block
    text <شاید کہ مند گئی ہے قمری کی چشم گریاں>
    text <کچھ ٹوٹ سا چلا ہے پانی چمن کی جو کا>
  block
    text <اپنے تڑپنے کی تو تدبیر پہلے کر لوں>
    text <تب فکر میں کروں گا زخموں کے بھی رفو کا>
  block
    text <دانتوں کی نظم اس کے ہنسنے میں جن نے دیکھی>
    text <پھر موتیوں کی لڑ پر ان نے کبھو نہ تھوکا>
  block
    text <یہ عیش گا نہیں ہے یاں رنگ اور کچھ ہے>
    text <ہر گل ہے اس چمن میں ساغر بھرا لہو کا>
  block
    text <بلبل غزل سرائی آگے ہمارے مت کر>
    text <سب ہم سے سیکھتے ہیں انداز گفتگو کا>
  block
    text <گلیاں بھری پڑی ہیں اے باد زخمیوں سے>
    text <مت کھول پیچ ظالم اس زلف مشک بو کا>
  block
    text <وے پہلی التفاتیں ساری فریب نکلیں>
    text <دینا نہ تھا دل اس کو میں میرؔ آہ چوکا>
