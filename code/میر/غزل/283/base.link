
text <رفتار و طور و طرز و روش کا یہ ڈھب ہے کیا>
  block
    text <رفتار و طور و طرز و روش کا یہ ڈھب ہے کیا>
    text <پہلے سلوک ایسے ہی تیرے تھے اب ہے کیا>
  block
    text <ہم دل زدہ نہ رکھتے تھے تم سے یہ چشم داشت>
    text <کرتے ہو قہر لطف کی جاگا غضب ہے کیا>
  block
    text <عزت بھی بعد ذلت بسیار چھیڑ ہے>
    text <مجلس میں جب خفیف کیا پھر ادب ہے کیا>
  block
    text <آئے ہم آپ میں تو نہ پہچانے پھر گئے>
    text <اس راہ صعب عشق میں یارو تعب ہے کیا>
  block
    text <حیراں ہیں اس دہن کے عزیزان خوردہ بیں>
    text <یہ بھی مقام ہائے تامل طلب ہے کیا>
  block
    text <آنکھیں جو ہوویں تیری تو تو عین کر رکھے>
    text <عالم تمام گر وہ نہیں تو یہ سب ہے کیا>
  block
    text <اس آفتاب بن نہیں کچھ سوجھتا ہمیں>
    text <گر یہ ہی اپنے دن ہیں تو تاریک شب ہے کیا>
  block
    text <تم نے ہمیشہ جور و ستم بے سبب کیے>
    text <اپنا ہی ظرف تھا جو نہ پوچھا سبب ہے کیا>
  block
    text <کیوں کر تمہاری بات کرے کوئی اعتبار>
    text <ظاہر میں کیا کہو ہو سخن زیر لب ہے کیا>
  block
    text <اس مہ بغیر میرؔ کا مرنا عجب ہوا>
    text <ہر چند مرگ عاشق مسکیں عجب ہے کیا>
