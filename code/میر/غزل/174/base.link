
text <بیتابیوں میں تنگ ہم آئے ہیں جان سے>
  block
    text <بیتابیوں میں تنگ ہم آئے ہیں جان سے>
    text <وقت شکیب خوش کہ گیا درمیان سے>
  block
    text <داغ فراق و حسرت‌ وصل آرزوئے دید>
    text <کیا کیا لیے گئے ترے عاشق جہان سے>
  block
    text <ہم خامشوں کا ذکر تھا شب اس کی بزم میں>
    text <نکلا نہ حرف خیر کسو کی زبان سے>
  block
    text <آب خضر سے بھی نہ گئی سوزش جگر>
    text <کیا جانیے یہ آگ ہے کس دودمان سے>
  block
    text <جز عشق جنگ دہر سے مت پڑھ کہ خوش ہیں ہم>
    text <اس قصے کی کتاب میں اس داستان سے>
  block
    text <آنے کا اس چمن میں سبب بیکلی ہوئی>
    text <جوں برق ہم تڑپ کے گرے آشیان سے>
  block
    text <اب چھیڑ یہ رکھی ہے کہ عاشق ہے تو کہیں>
    text <القصہ خوش گزرتی ہے اس بد گمان سے>
  block
    text <کینے کی میرے تجھ سے نہ چاہے گا کوئی داد>
    text <میں کہہ مروں گا اپنے ہر اک مہربان سے>
  block
    text <داغوں سے ہے چمن جگر میرؔ دہر میں>
    text <ان نے بھی گل چنے بہت اس گلستان سے>
