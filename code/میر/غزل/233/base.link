
text <کہاں تک غیر جاسوسی کے لینے کو لگا آوے>
  block
    text <کہاں تک غیر جاسوسی کے لینے کو لگا آوے>
    text <الٰہی اس بلائے ناگہاں پر بھی بلا آوے>
  block
    text <رکا جاتا ہے جی اندر ہی اندر آج گرمی سے>
    text <بلا سے چاک ہی ہو جاوے سینہ ٹک ہوا آوے>
  block
    text <ترا آنا ہی اب مرکوز ہے ہم کو دم آخر>
    text <یہ جی صدقے کیا تھا پھر نہ آوے تن میں یا آوے>
  block
    text <یہ رسم آمد و رفت دیار عشق تازہ ہے>
    text <ہنسی وہ جائے میری اور رونا یوں چلا آوے>
  block
    text <اسیری نے چمن سے میری دل گرمی کو دھو ڈالا>
    text <وگرنہ برق جا کر آشیاں میرا جلا آوے>
  block
    text <امید رحم ان سے سخت نافہمی ہے عاشق کی>
    text <یہ بت سنگیں دلی اپنی نہ چھوڑیں گر خدا آوے>
  block
    text <یہ فن عشق ہے آوے اسے طینت میں جس کی ہو>
    text <تو زاہد پیر نا بالغ ہے بے تہ تجھ کو کیا آوے>
  block
    text <ہمارے دل میں آنے سے تکلف غم کو بے جا ہے>
    text <یہ دولت خانہ ہے اس کا وہ جب چاہے چلا آوے>
  block
    text <برنگ بوئے غنچہ عمر اک ہی رنگ میں گزرے>
    text <میسر میرؔ صاحب گر دل بے مدعا آوے>
