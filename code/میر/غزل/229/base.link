
text <فلک نے گر کیا رخصت مجھے سیر بیاباں کو>
  block
    text <فلک نے گر کیا رخصت مجھے سیر بیاباں کو>
    text <نکالا سر سے میرے جائے مو خار مغیلاں کو>
  block
    text <وہ ظالم بھی تو سمجھے کہہ رکھا ہے ہم نے یاراں کو>
    text <کہ گورستان سے گاڑیں جدا ہم اہل ہجراں کو>
  block
    text <نہیں یہ بید مجنوں گردش گردون گرداں نے>
    text <بنایا ہے شجر کیا جانیے کس مو پریشاں کو>
  block
    text <ہوئے تھے جیسے مر جاتے پر اب تو سخت حسرت ہے>
    text <کیا دشوار نادانی سے ہم نے کار آساں کو>
  block
    text <کہیں نسل آدمی کی اٹھ نہ جاوے اس زمانے میں>
    text <کہ موتی آب حیواں جانتے ہیں آب انساں کو>
  block
    text <تجھے گر چشم عبرت ہے تو آندھی اور بگولے سے>
    text <تماشا کر غبار افشانی خاک عزیزاں کو>
  block
    text <لباس مرد میداں جوہر ذاتی کفایت ہے>
    text <نہیں پروئے پوشش معرکے میں تیغ عریاں کو>
  block
    text <ہوائے ابر میں گرمی نہیں جو تو نہ ہو ساقی>
    text <دم افسردہ کر دے منجمد رشحات باراں کو>
  block
    text <جلیں ہیں کب کی مژگاں آنسوؤں کی گرم جوشی سے>
    text <اس آب چشم کی جوشش نے آتش دی نیستاں کو>
  block
    text <وہ کافر عشق کا ہے دل کہ میری بھی رگ جاں تک>
    text <سدا زنار ہی تسبیح ہے اس نا مسلماں کو>
  block
    text <غرور ناز سے آنکھیں نہ کھولیں اس جفا جو نے>
    text <ملا پاؤں تلے جب تک نہ چشم صد غزالاں کو>
  block
    text <نہ سی چشم طمع خوان فلک پر خام دستی سے>
    text <کہ جام خون دے ہے ہر سحر یہ اپنے مہماں کو>
  block
    text <زبس صرف جنوں میرے ہوا آہن عجب مت کر>
    text <نہ ہو گر حلقۂ در خانۂ زنجیر سازاں کو>
  block
    text <بنے نا واقف شادی اگر ہم بزم عشرت میں>
    text <دہان زخم دل سمجھے جو دیکھا روئے خنداں کو>
  block
    text <نہیں ریگ رواں مجنوں کے دل کی بے قراری نے>
    text <کیا ہے مضطرب ہر ذرۂ گرد بیاباں کو>
  block
    text <کسی کے واسطے رسوائے عالم ہو پہ جی میں رکھ>
    text <کہ مارا جائے جو ظاہر کرے اس راز پنہاں کو>
  block
    text <گری پڑتی ہے بجلی ہی تبھی سے خرمن گل پر>
    text <ٹک اک ہنس میرے رونے پر کہ دیکھے تیرے دنداں کو>
  block
    text <غرور ناز قاتل کو لیے جا ہے کوئی پوچھے>
    text <چلا تو سونپ کر کس کے تئیں اس صید بے جاں کو>
  block
    text <وہ تخم سوختہ تھے ہم کہ سر سبزی نہ کی حاصل>
    text <ملایا خاک میں دانہ نمط حسرت سے دہقاں کو>
  block
    text <ہوا ہوں غنچۂ پژمردہ آخر فصل کا تجھ بن>
    text <نہ دے برباد حسرت کشتۂ سر در گریباں کو>
  block
    text <غم و اندوہ و بیتابی الم بے طاقتی حرماں>
    text <کہوں اے ہم نشیں تا چند غم ہاے فراواں کو>
  block
    text <گل و سرو و سمن گر جائیں گے مت سیر گلشن کر>
    text <ملا مت خاک میں ان باغ کے رعنا جواناں کو>
  block
    text <بہت روئے جو ہم یہ آستیں رکھ منہ پہ اے بجلی>
    text <نہ چشم کم سے دیکھ اس یادگار چشم گریاں کو>
  block
    text <مزاج اس وقت ہے اک مطلع تازہ پہ کچھ مائل>
    text <کہ بے فکر سخن بنتی نہیں ہرگز سخنداں کو>
