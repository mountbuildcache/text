
text <سنا ہے حال ترے کشتگاں بیچاروں کا>
  block
    text <سنا ہے حال ترے کشتگاں بیچاروں کا>
    text <ہوا نہ گور گڑھا ان ستم کے ماروں کا>
  block
    text <ہزار رنگ کھلے گل چمن کے ہیں شاہد>
    text <کہ روزگار کے سر خون ہے ہزاروں کا>
  block
    text <ملا ہے خاک میں کس کس طرح کا عالم یاں>
    text <نکل کے شہر سے ٹک سیر کر مزاروں کا>
  block
    text <عرق فشانی سے اس زلف کی ہراساں ہوں>
    text <بھلا نہیں ہے بہت ٹوٹنا بھی تاروں کا>
  block
    text <علاج کرتے ہیں سودائے عشق کا میرے>
    text <خلل پذیر ہوا ہے دماغ یاروں کا>
  block
    text <تری ہی زلف کو محشر میں ہم دکھا دیں گے>
    text <جو کوئی مانگے گا نامہ سیاہ کاروں کا>
  block
    text <خراش سینۂ عاشق بھی دل کو لگ جائے>
    text <عجب طرح کا ہے فرقہ یہ دل فگاروں کا>
  block
    text <نگاہ مست کے مارے تری خراب ہیں شوخ>
    text <نہ ٹھور ہے نہ ٹھکانا ہے ہوشیاروں کا>
  block
    text <کریں ہیں دعویٰ خوش چشمی آہوان دشت>
    text <ٹک ایک دیکھنے چل ملک ان گنواروں کا>
  block
    text <تڑپ کے مرنے سے دل کے کہ مغفرت ہو اسے>
    text <جہاں میں کچھ تو رہا نام بے قراروں کا>
  block
    text <تڑپ کے خرمن گل پر کبھی گر اے بجلی>
    text <جلانا کیا ہے مرے آشیاں کے خاروں کا>
  block
    text <تمہیں تو زہد و ورع پر بہت ہے اپنے غرور>
    text <خدا ہے شیخ جی ہم بھی گناہ گاروں کا>
  block
    text <اٹھے ہے گرد کی جا نالہ گور سے اس کی>
    text <غبار میرؔ بھی عاشق ہے نے سواروں کا>
