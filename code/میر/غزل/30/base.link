
text <تھا مستعار حسن سے اس کے جو نور تھا>
  block
    text <تھا مستعار حسن سے اس کے جو نور تھا>
    text <خورشید میں بھی اس ہی کا ذرہ ظہور تھا>
  block
    text <ہنگامہ گرم کن جو دل ناصبور تھا>
    text <پیدا ہر ایک نالے سے شور نشور تھا>
  block
    text <پہنچا جو آپ کو تو میں پہنچا خدا کے تئیں>
    text <معلوم اب ہوا کہ بہت میں بھی دور تھا>
  block
    text <آتش بلند دل کی نہ تھی ورنہ اے کلیم>
    text <یک شعلہ برق خرمن صد کوہ طور تھا>
  block
    text <مجلس میں رات ایک ترے پرتوے بغیر>
    text <کیا شمع کیا پتنگ ہر اک بے حضور تھا>
  block
    text <اس فصل میں کہ گل کا گریباں بھی ہے ہوا>
    text <دیوانہ ہو گیا سو بہت ذی شعور تھا>
  block
    text <منعم کے پاس قاقم و سنجاب تھا تو کیا>
    text <اس رند کی بھی رات گزر گئی جو عور تھا>
  block
    text <ہم خاک میں ملے تو ملے لیکن اے سپہر>
    text <اس شوخ کو بھی راہ پہ لانا ضرور تھا>
  block
    text <کل پاؤں ایک کاسۂ سر پر جو آ گیا>
    text <یکسر وہ استخوان شکستوں سے چور تھا>
  block
    text <کہنے لگا کہ دیکھ کے چل راہ بے خبر>
    text <میں بھی کبھو کسو کا سر پر غرور تھا>
  block
    text <تھا وہ تو رشک حور بہشتی ہمیں میں میرؔ>
    text <سمجھے نہ ہم تو فہم کا اپنی قصور تھا>
