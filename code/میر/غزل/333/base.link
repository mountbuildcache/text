
text <کھوویں ہیں نیند میری مصیبت بیانیاں>
  block
    text <کھوویں ہیں نیند میری مصیبت بیانیاں>
    text <تم بھی تو ایک رات سنو یہ کہانیاں>
  block
    text <کیا آگ دے کے طور کو کی ترک سرکشی>
    text <اس شعلے کی وہی ہیں شرارت کی بانیاں>
  block
    text <صحبت رکھا کیا وہ سفیہ و ضلال سے>
    text <دل ہی میں خوں ہوا کیں مری نکتہ دانیاں>
  block
    text <ہم سے تو کینے ہی کی ادائیں چلی گئیں>
    text <بے لطفیاں یہی یہی نا‌ مہربانیاں>
  block
    text <تلوار کے تلے ہی گیا عہد انبساط>
    text <مر مر کے ہم نے کاٹی ہیں اپنی جوانیاں>
  block
    text <گالی سوائے مجھ سے سخن مت کیا کرو>
    text <اچھی لگے ہیں مجھ کو تری بد زبانیاں>
  block
    text <غیروں ہی کے سخن کی طرف گوش یار تھے>
    text <اس حرف ناشنو نے ہماری نہ مانیاں>
  block
    text <یہ بے قراریاں نہ کبھو ان نے دیکھیاں>
    text <جاں کاہیاں ہماری بہت سہل جانیاں>
  block
    text <مارا مجھے بھی سان کے غیروں میں ان نے میرؔ>
    text <کیا خاک میں ملائیں مری جاں فشانیاں>
