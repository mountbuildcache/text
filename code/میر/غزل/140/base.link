
text <لڑ کے پھر آئے ڈر گئے شاید>
  block
    text <لڑ کے پھر آئے ڈر گئے شاید>
    text <بگڑے تھے کچھ سنور گئے شاید>
  block
    text <سب پریشاں دلی میں شب گزری>
    text <بال اس کے بکھر گئے شاید>
  block
    text <کچھ خبر ہوتی تو نہ ہوتی خبر>
    text <صوفیاں بے خبر گئے شاید>
  block
    text <ہیں مکان و سرا و جا خالی>
    text <یار سب کوچ کر گئے شاید>
  block
    text <آنکھ آئینہ رو چھپاتے ہیں>
    text <دل کو لے کر مکر گئے شاید>
  block
    text <لوہو آنکھوں میں اب نہیں آتا>
    text <زخم اب دل کے بھر گئے شاید>
  block
    text <اب کہیں جنگلوں میں ملتے نہیں>
    text <حضرت خضر مر گئے شاید>
  block
    text <بے کلی بھی قفس میں ہے دشوار>
    text <کام سے بال و پر گئے شاید>
  block
    text <شور بازار سے نہیں اٹھتا>
    text <رات کو میرؔ گھر گئے شاید>
