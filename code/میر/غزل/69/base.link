
text <اندوہ سے ہوئی نہ رہائی تمام شب>
  block
    text <اندوہ سے ہوئی نہ رہائی تمام شب>
    text <مجھ دل زدہ کو نیند نہ آئی تمام شب>
  block
    text <جب میں شروع قصہ کیا آنکھیں کھول دیں>
    text <یعنی تھی مجھ کو چشم نمائی تمام شب>
  block
    text <چشمک چلی گئی تھی ستاروں کی صبح تک>
    text <کی آسماں نے دیدہ درائی تمام شب>
  block
    text <بخت سیہ نے دیر میں کل یاوری سی کی>
    text <تھی دشمنوں سے اس کو لڑائی تمام شب>
  block
    text <بیٹھے ہی گزری وعدے کی شب وہ نہ آ پھرا>
    text <ایذا عجب طرح کی اٹھائی تمام شب>
  block
    text <سناہٹے سے دل سے گزر جائیں سو کہاں>
    text <بلبل نے گو کی نالہ سرائی تمام شب>
  block
    text <تارے سے میری پلکوں پہ قطرے سرشک کے>
    text <دیتے رہے ہیں میرؔ دکھائی تمام شب>
