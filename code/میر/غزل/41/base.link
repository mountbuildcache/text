
text <عام حکم شراب کرتا ہوں>
  block
    text <عام حکم شراب کرتا ہوں>
    text <محتسب کو کباب کرتا ہوں>
  block
    text <ٹک تو رہ اے بنائے ہستی تو>
    text <تجھ کو کیسا خراب کرتا ہوں>
  block
    text <بحث کرتا ہوں ہو کے ابجد خواں>
    text <کس قدر بے حساب کرتا ہوں>
  block
    text <کوئی بجھتی ہے یہ بھڑک میں عبث>
    text <تشنگی پر عتاب کرتا ہوں>
  block
    text <سر تلک آب تیغ میں ہوں غرق>
    text <اب تئیں آب آب کرتا ہوں>
  block
    text <جی میں پھرتا ہے میرؔ وہ میرے>
    text <جاگتا ہوں کہ خواب کرتا ہوں>
