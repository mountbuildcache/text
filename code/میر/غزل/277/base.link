
text <دامان کوہ میں جو میں ڈاڑھ مار رویا>
  block
    text <دامان کوہ میں جو میں ڈاڑھ مار رویا>
    text <اک ابر واں سے اٹھ کر بے اختیار رویا>
  block
    text <پڑتا نہ تھا بھروسا عہد وفاے گل پر>
    text <مرغ چمن نہ سمجھا میں تو ہزار رویا>
  block
    text <ہر گل زمین یاں کی رونے ہی کی جگہ تھی>
    text <مانند ابر ہر جا میں زار زار رویا>
  block
    text <تھی مصلحت کہ رک کر ہجراں میں جان دیجے>
    text <دل کھول کر نہ غم میں میں ایک بار رویا>
  block
    text <اک عجز عشق اس کا اسباب صد الم تھا>
    text <کل میرؔ سے بہت میں ہو کر دو چار رویا>
