
text <وحشت تھی ہمیں بھی وہی گھر بار سے اب تک>
  block
    text <وحشت تھی ہمیں بھی وہی گھر بار سے اب تک>
    text <سر مارے ہیں اپنے در و دیوار سے اب تک>
  block
    text <مرتے ہی سنا ان کو جنہیں دل لگی کچھ تھی>
    text <اچھا ہوا کوئی اس آزار سے اب تک>
  block
    text <جب سے لگی ہیں آنکھیں کھلی راہ تکے ہیں>
    text <سوئے نہیں ساتھ اس کے کبھو پیار سے اب تک>
  block
    text <آیا تھا کبھو یار سو معمول ہم اس کے>
    text <بستر پہ گرے رہتے ہیں بیمار سے اب تک>
  block
    text <بد عہدیوں میں وقت وفات آن بھی پہنچا>
    text <وعدہ نہ ہوا ایک وفا یار سے اب تک>
  block
    text <ہے قہر و غضب دیکھ طرف کشتے کے ظالم>
    text <کرتا ہے اشارت بھی تو تلوار سے اب تک>
  block
    text <کچھ رنج دلی میرؔ جوانی میں کھنچا تھا>
    text <زردی نہیں جاتی مرے رخسار سے اب تک>
