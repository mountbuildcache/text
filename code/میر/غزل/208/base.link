
text <مشہور ہیں دنوں کی مرے بے قراریاں>
  block
    text <مشہور ہیں دنوں کی مرے بے قراریاں>
    text <جاتی ہیں لا مکاں کو دل شب کی زاریاں>
  block
    text <چہرے پہ جیسے زخم ہے ناخن کا ہر خراش>
    text <اب دیدنی ہوئی ہیں مری دستکاریاں>
  block
    text <سو بار ہم نے گل کے گئے پر چمن کے بیچ>
    text <بھر دی ہیں آب چشم سے راتوں کو کیاریاں>
  block
    text <کشتے کی اس کے خاک بھرے جسم زار پر>
    text <خالی نہیں ہیں لطف سے لوہو کی دھاریاں>
  block
    text <تربت سے عاشقوں کے نہ اٹھا کبھو غبار>
    text <جی سے گئے ولے نہ گئیں راز داریاں>
  block
    text <اب کس کس اپنی خواہش مردہ کو روئیے>
    text <تھیں ہم کو اس سے سینکڑوں امیدواریاں>
  block
    text <پڑھتے پھریں گے گلیوں میں ان ریختوں کو لوگ>
    text <مدت رہیں گی یاد یہ باتیں ہماریاں>
  block
    text <کیا جانتے تھے ایسے دن آ جائیں گے شتاب>
    text <روتے گذرتیاں ہیں ہمیں راتیں ساریاں>
  block
    text <گل نے ہزار رنگ سخن سر کیا ولے>
    text <دل سے گئیں نہ باتیں تری پیاری پیاریاں>
  block
    text <جاؤ گے بھول عہد کو فرہاد و قیس کے>
    text <گر پہنچیں ہم شکستہ دلوں کی بھی باریاں>
  block
    text <بچ جاتا ایک رات جو کٹ جاتی اور میرؔ>
    text <کاٹیں تھیں کوہ کن نے بہت راتیں بھاریاں>
