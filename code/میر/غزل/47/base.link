
text <شعر کے پردے میں میں نے غم سنایا ہے بہت>
  block
    text <شعر کے پردے میں میں نے غم سنایا ہے بہت>
    text <مرثیے نے دل کے میرے بھی رلایا ہے بہت>
  block
    text <بے سبب آتا نہیں اب دم بہ دم عاشق کو غش>
    text <درد کھینچا ہے نہایت رنج اٹھایا ہے بہت>
  block
    text <وادی و کہسار میں روتا ہوں ڈاڑھیں مار مار>
    text <دلبران شہر نے مجھ کو ستایا ہے بہت>
  block
    text <وا نہیں ہوتا کسو سے دل گرفتہ عشق کا>
    text <ظاہراً غمگیں اسے رہنا خوش آیا ہے بہت>
  block
    text <میرؔ گم گشتہ کا ملنا اتفاقی امر ہے>
    text <جب کبھو پایا ہے خواہش مند پایا ہے بہت>
