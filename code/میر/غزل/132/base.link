
text <فلک کرنے کے قابل آسماں ہے>
  block
    text <فلک کرنے کے قابل آسماں ہے>
    text <کہ یہ پیرانہ سر جاہل جواں ہے>
  block
    text <گئے ان قافلوں سے بھی اٹھی گرد>
    text <ہماری خاک کیا جانیں کہاں ہے>
  block
    text <بہت نا مہرباں رہتا ہے یعنی>
    text <ہمارے حال پر کچھ مہرباں ہے>
  block
    text <ہمیں جس جائے کل غش آ گیا تھا>
    text <وہیں شاید کہ اس کا آستاں ہے>
  block
    text <مژہ ہر اک ہے اس کی تیز ناوک>
    text <خمیدہ بھوں جو ہے زوریں کماں ہے>
  block
    text <اسے جب تک ہے تیر اندازی کا شوق>
    text <زبونی پر مری خاطر نشاں ہے>
  block
    text <چلی جاتی ہے دھڑکوں ہی میں جاں بھی>
    text <یہیں سے کہتے ہیں جاں کو رواں ہے>
  block
    text <اسی کا دم بھرا کرتے رہیں گے>
    text <بدن میں اپنے جب تک نیم جاں ہے>
  block
    text <پڑا ہے پھول گھر میں کاہے کو میرؔ>
    text <جھمک ہے گل کی برق آشیاں ہے>
