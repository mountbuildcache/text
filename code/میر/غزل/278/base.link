
text <سوزش دل سے مفت گلتے ہیں>
  block
    text <سوزش دل سے مفت گلتے ہیں>
    text <داغ جیسے چراغ جلتے ہیں>
  block
    text <اس طرح دل گیا کہ اب تک ہم>
    text <بیٹھے روتے ہیں ہاتھ ملتے ہیں>
  block
    text <بھری آتی ہیں آج یوں آنکھیں>
    text <جیسے دریا کہیں ابلتے ہیں>
  block
    text <دم آخر ہے بیٹھ جا مت جا>
    text <صبر کر ٹک کہ ہم بھی چلتے ہیں>
  block
    text <تیرے بے خود جو ہیں سو کیا چیتیں>
    text <ایسے ڈوبے کہیں اچھلتے ہیں>
  block
    text <فتنہ درسر بتان حشر خرام>
    text <ہائے رے کس ٹھسک سے چلتے ہیں>
  block
    text <نظر اٹھتی نہیں کہ جب خوباں>
    text <سوتے سے اٹھ کے آنکھ ملتے ہیں>
  block
    text <اس سر زلف کا خیال نہ چھوڑ>
    text <سانپ کے سر ہی یاں کچلتے ہیں>
  block
    text <تھے جو اغیار سنگ سینے کے>
    text <اب تو کچھ ہم کو دیکھ ٹلتے ہیں>
  block
    text <شمع رو موم کے بنے ہیں مگر>
    text <گرم ٹک ملیے تو پگھلتے ہیں>
  block
    text <میرؔ صاحب کو دیکھیے جو بنے>
    text <اب بہت گھر سے کم نکلتے ہیں>
