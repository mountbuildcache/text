
text <اب آنکھوں میں خوں دم بہ دم دیکھتے ہیں>
  block
    text <اب آنکھوں میں خوں دم بہ دم دیکھتے ہیں>
    text <نہ پوچھو جو کچھ رنگ ہم دیکھتے ہیں>
  block
    text <جو بے اختیاری یہی ہے تو قاصد>
    text <ہمیں آ کے اس کے قدم دیکھتے ہیں>
  block
    text <گہے داغ رہتا ہے دل گا جگر خوں>
    text <ان آنکھوں سے کیا کیا ستم دیکھتے ہیں>
  block
    text <اگر جان آنکھوں میں اس بن ہے تو ہم>
    text <ابھی اور بھی کوئی دم دیکھتے ہیں>
  block
    text <لکھیں حال کیا اس کو حیرت سے ہم تو>
    text <گہے کاغذ و گہہ قلم دیکھتے ہیں>
  block
    text <وفا پیشگی قیس تک تھی بھی کچھ کچھ>
    text <اب اس طور کے لوگ کم دیکھتے ہیں>
  block
    text <کہاں تک بھلا روؤ گے میرؔ صاحب>
    text <اب آنکھوں کے گرد اک ورم دیکھتے ہیں>
