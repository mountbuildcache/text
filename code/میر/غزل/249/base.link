
text <تلوار غرق خوں ہے آنکھیں گلابیاں ہیں>
  block
    text <تلوار غرق خوں ہے آنکھیں گلابیاں ہیں>
    text <دیکھیں تو تیری کب تک یہ بد شرابیاں ہیں>
  block
    text <جب لے نقاب منہ پر تب دید کر کہ کیا کیا>
    text <در پردہ شوخیاں ہیں پھر بے حجابیاں ہیں>
  block
    text <چاہے ہے آج ہوں میں ہفت آسماں کے اوپر>
    text <دل کے مزاج میں بھی کتنی شتابیاں ہیں>
  block
    text <جی بکھرے دل ڈھے ہے سر بھی گرا پڑے ہے>
    text <خانہ خراب تجھ بن کیا کیا خرابیاں ہیں>
  block
    text <مہمان میرؔ مت ہو خوان فلک پہ ہرگز>
    text <خالی یہ مہر و مہ کی دونوں رکابیاں ہیں>
