
text <گر کچھ ہو درد آئینہ یوں چرخ زشت میں>
  block
    text <گر کچھ ہو درد آئینہ یوں چرخ زشت میں>
    text <ان صورتوں کو صرف کرے خاک و خشت میں>
  block
    text <رکھتا ہے سوز عشق سے دوزخ میں روز و شب>
    text <لے جائے گا یہ سوختہ دل کیا بہشت میں>
  block
    text <آسودہ کیونکے ہوں میں کہ مانند گرد باد>
    text <آوارگی تمام ہے میری سرشت میں>
  block
    text <کب تک خراب سعی طواف حرم رہوں>
    text <دل کو اٹھا کے بیٹھ رہوں گا کنشت میں>
  block
    text <ماتم کے ہوں زمین پہ خرمن تو کیا عجب>
    text <ہوتا ہے نیل چرخ کی اس سبز کشت میں>
  block
    text <سرمست ہم ہیں آنکھوں کے دیکھے سے یار کی>
    text <کب یہ نشہ ہے دختر رز تجھ پلشت میں>
  block
    text <رندوں کے تئیں ہمیشہ ملامت کرے ہے تو>
    text <آجائیو نہ شیخ کہیں ہشت بہشت میں>
  block
    text <نامے کو چاک کر کے کرے نامہ بر کو قتل>
    text <کیا یہ لکھا تھا میرؔ مری سرنوشت میں>
