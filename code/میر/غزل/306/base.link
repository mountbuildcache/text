
text <موہ میں سجدے میں پر نقش میرا بار رہا>
  block
    text <موہ میں سجدے میں پر نقش میرا بار رہا>
    text <اس آستاں پہ مری خاک سے غبار رہا>
  block
    text <جنوں میں اب کے مجھے اپنے دل کا غم ہے پہ حیف>
    text <خبر لی جب کہ نہ جامے میں ایک تار رہا>
  block
    text <بشر ہے وہ پہ کھلا جب سے اس کا دام زلف>
    text <سر رہ اس کے فرشتے ہی کا شکار رہا>
  block
    text <کبھو نہ آنکھوں میں آیا وہ شوخ خواب کی طرح>
    text <تمام عمر ہمیں اس کا انتظار رہا>
  block
    text <شراب عیش میسر ہوئی جسے اک شب>
    text <پھر اس کو روز قیامت تلک خمار رہا>
  block
    text <بتاں کے عشق نے بے اختیار کر ڈالا>
    text <وہ دل کہ جس کا خدائی میں اختیار رہا>
  block
    text <وہ دل کہ شام و سحر جیسے پکا پھوڑا تھا>
    text <وہ دل کہ جس سے ہمیشہ جگر فگار رہا>
  block
    text <تمام عمر گئی اس پہ ہاتھ رکھتے ہمیں>
    text <وہ دردناک علی الرغم بے قرار رہا>
  block
    text <ستم میں غم میں سرانجام اس کا کیا کہیے>
    text <ہزاروں حسرتیں تھیں تس پہ جی کو مار رہا>
  block
    text <بہا تو خون ہو آنکھوں کی راہ بہہ نکلا>
    text <رہا جو سینۂ سوزاں میں داغ دار رہا>
  block
    text <سو اس کو ہم سے فراموش کاریوں لے گئے>
    text <کہ اس سے قطرۂ خوں بھی نہ یادگار رہا>
  block
    text <گلی میں اس کی گیا سو گیا نہ بولا پھر>
    text <میں میرؔ میرؔ کر اس کو بہت پکار رہا>
