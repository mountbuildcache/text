
text <رات پیاسا تھا میرے لوہو کا>
  block
    text <رات پیاسا تھا میرے لوہو کا>
    text <ہوں دوانہ ترے سگ کو کا>
  block
    text <شعلۂ آہ جوں توں اب مجھ کو>
    text <فکر ہے اپنے ہر بن مو کا>
  block
    text <ہے مرے یار کی مسوں کا رشک>
    text <کشتہ ہوں سبزۂ لب جو کا>
  block
    text <بوسہ دینا مجھے نہ کر موقوف>
    text <ہے وظیفہ یہی دعا گو کا>
  block
    text <میں نے تلوار سے ہرن مارے>
    text <عشق کر تیری چشم و ابرو کا>
  block
    text <شور قلقل کے ہوتی تھی مانع>
    text <ریش قاضی پہ رات میں تھوکا>
  block
    text <عطر آگیں ہے باد صبح مگر>
    text <کھل گیا پیچ زلف خوشبو کا>
  block
    text <ایک دو ہوں تو سحر چشم کہوں>
    text <کارخانہ ہے واں تو جادو کا>
  block
    text <میرؔ ہر چند میں نے چاہا لیک>
    text <نہ چھپا عشق طفل بد خو کا>
  block
    text <نام اس کا لیا ادھر اودھر>
    text <اڑ گیا رنگ ہی مرے رو کا>
