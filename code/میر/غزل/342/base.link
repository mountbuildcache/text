
text <سینہ ہے چاک جگر پارہ ہے دل سب خوں ہے>
  block
    text <سینہ ہے چاک جگر پارہ ہے دل سب خوں ہے>
    text <تس پہ یہ جان بہ لب آمدہ بھی محزوں ہے>
  block
    text <اس سے آنکھوں کو ملا جی میں رہے کیوں کر تاب>
    text <چشم اعجاز مژہ سحر نگہ افسوں ہے>
  block
    text <آہ یہ رسم وفا ہووے بر افتاد کہیں>
    text <اس ستم پر بھی مرا دل اسی کا ممنوں ہے>
  block
    text <کبھو اس دشت سے اٹھتا ہے جو ایک ابر تنک>
    text <گرد نمناک پریشاں شدۂ مجنوں ہے>
  block
    text <کیونکے بے بادہ لب جو پہ چمن میں رہیے>
    text <عکس گل آب میں تکلیف مئے گلگوں ہے>
  block
    text <پار بھی ہو نہ کلیجے کے تو پھر کیا بلبل>
    text <مصرع نالہ جگر کاوی ہے گو موزوں ہے>
  block
    text <شہر کتنا جو کوئی ان میں سرشک افشاں ہو>
    text <رو کش گریۂ غم حوصلۂ ہاموں ہے>
  block
    text <خون ہر یک رقم شوق سے ٹپکے تھا ولے>
    text <وہ نہ سمجھا کہ مرے نامے کا کیا مضموں ہے>
  block
    text <میرؔ کی بات پہ ہر وقت یہ جھنجھلایا نہ کر>
    text <سڑی ہے خبطی ہے وہ شیفتہ ہے مجنوں ہے>
