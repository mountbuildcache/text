
text <میرے سنگ مزار پر فرہاد>
  block
    text <میرے سنگ مزار پر فرہاد>
    text <رکھ کے تیشہ کہے ہے یا استاد>
  block
    text <ہم سے بن مرگ کیا جدا ہو ملال>
    text <جان کے ساتھ ہے دل ناشاد>
  block
    text <موند آنکھیں سفر عدم کا کر>
    text <بس ہے دیکھا نہ عالم ایجاد>
  block
    text <فکر تعمیر میں نہ رہ منعم>
    text <زندگانی کی کچھ بھی ہے بنیاد>
  block
    text <خاک بھی سر پہ ڈالنے کو نہیں>
    text <کس خرابے میں ہم ہوئے آباد>
  block
    text <سنتے ہو ٹک سنو کہ پھر مجھ بعد>
    text <نہ سنوگے یہ نالہ و فریاد>
  block
    text <لگتی ہے کچھ سموم سی تو نسیم>
    text <خاک کس دل جلے کی برباد>
  block
    text <بھولا جائے ہے غم بتاں میں جی>
    text <غرض آتا ہے پھر خدا ہی یاد>
  block
    text <تیرے قید قفس کا کیا شکوہ>
    text <نالے اپنے سے اپنے سے فریاد>
  block
    text <ہر طرف ہیں اسیر ہم آواز>
    text <باغ ہے گھر ترا تو اے صیاد>
  block
    text <ہم کو مرنا یہ ہے کہ کب ہوں کہیں>
    text <اپنی قید حیات سے آزاد>
  block
    text <ایسا وہ شوخ ہے کہ اٹھتے صبح>
    text <جانا سو جائے اس کی ہے معتاد>
  block
    text <نہیں صورت پذیر نقش اس کا>
    text <یوں ہی تصدیق کھینچے ہے بہزاد>
  block
    text <خوب ہے خاک سے بزرگوں کی>
    text <چاہنا تو مرے تئیں امداد>
  block
    text <پر مروت کہاں کی ہے اے میرؔ>
    text <تو ہی مجھ دل جلے کو کر ارشاد>
  block
    text <نامرادی ہو جس پہ پروانہ>
    text <وہ جلاتا پھرے چراغ مراد>
