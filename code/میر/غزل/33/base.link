
text <اس کا خیال چشم سے شب خواب لے گیا>
  block
    text <اس کا خیال چشم سے شب خواب لے گیا>
    text <قسمے کہ عشق جی سے مرے تاب لے گیا>
  block
    text <کن نیندوں اب تو سوتی ہے اے چشم گریہ ناک>
    text <مژگاں تو کھول شہر کو سیلاب لے گیا>
  block
    text <آوے جو مصطبہ میں تو سن لو کہ راہ سے>
    text <واعظ کو ایک جام مئے ناب لے گیا>
  block
    text <نے دل رہا بجا ہے نہ صبر و حواس و ہوش>
    text <آیا جو سیل عشق سب اسباب لے گیا>
  block
    text <میرے حضور شمع نے گریہ جو سر کیا>
    text <رویا میں اس قدر کہ مجھے آب لے گیا>
  block
    text <احوال اس شکار زبوں کا ہے جائے رحم>
    text <جس ناتواں کو مفت نہ قصاب لے گیا>
  block
    text <منہ کی جھلک سے یار کے بے ہوش ہو گئے>
    text <شب ہم کو میرؔ پرتو مہتاب لے گیا>
