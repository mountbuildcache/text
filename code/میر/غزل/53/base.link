
text <ہوتا ہے یاں جہاں میں ہر روز و شب تماشا>
  block
    text <ہوتا ہے یاں جہاں میں ہر روز و شب تماشا>
    text <دیکھا جو خوب تو ہے دنیا عجب تماشا>
  block
    text <ہر چند شور محشر اب بھی ہے در پہ لیکن>
    text <نکلے گا یار گھر سے ہووے گا جب تماشا>
  block
    text <بھڑکے ہے آتش غم منظور ہے جو تجھ کو>
    text <جلنے کا عاشقوں کے آ دیکھ اب تماشا>
  block
    text <طالع جو میرؔ خواری محبوب کو خوش آئی>
    text <پرغم یہ ہے مخالف دیکھیں گے سب تماشا>
