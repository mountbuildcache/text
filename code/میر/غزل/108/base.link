
text <ایسا ترا رہ گزر نہ ہوگا>
  block
    text <ایسا ترا رہ گزر نہ ہوگا>
    text <ہر گام پہ جس میں سر نہ ہوگا>
  block
    text <کیا ان نے نشے میں مجھ کو مارا>
    text <اتنا بھی تو بے خبر نہ ہوگا>
  block
    text <دھوکا ہے تمام بحر دنیا>
    text <دیکھے گا کہ ہونٹ تر نہ ہوگا>
  block
    text <آئی جو شکست آئینے پر>
    text <روئے دل یار ادھر نہ ہوگا>
  block
    text <دشنوں سے کسی کا اتنا ظالم>
    text <ٹکڑے ٹکڑے جگر نہ ہوگا>
  block
    text <اب دل کے تئیں دیا تو سمجھا>
    text <محنت زدوں کے جگر نہ ہوگا>
  block
    text <دنیا کی نہ کر تو خواست گاری>
    text <اس سے کبھو بہرہ ور نہ ہوگا>
  block
    text <آ خانہ خرابی اپنی مت کر>
    text <قحبہ ہے یہ اس سے گھر نہ ہوگا>
  block
    text <ہو اس سے جہاں سیاہ تد بھی>
    text <نالے میں مرے اثر نہ ہوگا>
  block
    text <پھر نوحہ گری کہاں جہاں میں>
    text <ماتم زدہ میرؔ اگر نہ ہوگا>
