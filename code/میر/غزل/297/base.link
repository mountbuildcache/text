
text <نقاش دیکھ تو میں کیا نقش یار کھینچا>
  block
    text <نقاش دیکھ تو میں کیا نقش یار کھینچا>
    text <اس شوخ کم نما کا نت انتظار کھینچا>
  block
    text <رسم قلمرو عشق مت پوچھ کچھ کہ ناحق>
    text <ایکوں کی کھال کھینچی ایکوں کو دار کھینچا>
  block
    text <تھا بد شراب ساقی کتنا کہ رات مے سے>
    text <میں نے جو ہاتھ کھینچا ان نے کٹار کھینچا>
  block
    text <مستی میں شکل ساری نقاش سے کھنچی پر>
    text <آنکھوں کو دیکھ اس کی آخر خمار کھینچا>
  block
    text <جی کھنچ رہے ہیں اودھر عالم کا ہوگا بلوہ>
    text <گر شانے تو نے اس کی زلفوں کا تار کھینچا>
  block
    text <تھا شب کسے کسائے تیغ کشیدہ کف میں>
    text <پر میں نے بھی بغل بغل بے اختیار کھینچا>
  block
    text <پھرتا ہے میرؔ تو جو پھاڑے ہوئے گریباں>
    text <کس کس ستم زدے نے داماں یار کھینچا>
