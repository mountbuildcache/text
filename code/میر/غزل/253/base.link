
text <کوئی ہوا نہ روکش ٹک میری چشم تر سے>
  block
    text <کوئی ہوا نہ روکش ٹک میری چشم تر سے>
    text <کیا کیا نہ ابر آ کر یاں زور زور برسے>
  block
    text <وحشت سے میری یارو خاطر نہ جمع رکھیو>
    text <پھر آوے یا نہ آوے نو پر اٹھا جو گھر سے>
  block
    text <اب جوں سرشک ان سے پھرنے کی چشم مت رکھ>
    text <جو خاک میں ملے ہیں گر کر تری نظر سے>
  block
    text <دیدار خواہ اس کے کم ہوں تو شور کم ہو>
    text <ہر صبح اک قیامت اٹھتی ہے اس کے در سے>
  block
    text <داغ ایک ہو جلا بھی خوں ایک ہو بہا بھی>
    text <اب بحث کیا ہے دل سے کیا گفتگو جگر سے>
  block
    text <دل کس طرح نہ کھینچیں اشعار ریختے کے>
    text <بہتر کیا ہے میں نے اس عیب کو ہنر سے>
  block
    text <انجام کار بلبل دیکھا ہم اپنی آنکھوں>
    text <آوارہ تھے چمن میں دو چار ٹوٹے پر سے>
  block
    text <بے طاقتی نے دل کی آخر کو مار رکھا>
    text <آفت ہمارے جی کی آئی ہمارے گھر سے>
  block
    text <دل کش یہ منزل آخر دیکھا تو آہ نکلی>
    text <سب یار جا چکے تھے آئے جو ہم سفر سے>
  block
    text <آوارہ میرؔ شاید واں خاک ہو گیا ہے>
    text <یک گرد اٹھ چلے ہے گاہ اس کی رہ گزر سے>
