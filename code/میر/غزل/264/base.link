
text <غمزے نے اس کے چوری میں دل کی ہنر کیا>
  block
    text <غمزے نے اس کے چوری میں دل کی ہنر کیا>
    text <اس خانماں خراب نے آنکھوں میں گھر کیا>
  block
    text <رنگ اڑ چلا چمن میں گلوں کا تو کیا نسیم>
    text <ہم کو تو روزگار نے بے بال و پر کیا>
  block
    text <نافع جو تھیں مزاج کو اول سو عشق میں>
    text <آخر انہیں دواؤں نے ہم کو ضرر کیا>
  block
    text <مرتا ہوں جان دیں ہیں وطن داریوں پہ لوگ>
    text <اور سنتے جاتے ہیں کہ ہر اک نے سفر کیا>
  block
    text <کیا جانوں بزم عیش کہ ساقی کی چشم دیکھ>
    text <میں صحبت شراب سے آگے سفر کیا>
  block
    text <جس دم کہ تیغ عشق کھنچی بوالہوس کہاں>
    text <سن لیجیو کہ ہم ہی نے سینہ سپر کیا>
  block
    text <دل زخمی ہو کے تجھ تئیں پہنچا تو کم نہیں>
    text <اس نیم کشتہ نے بھی قیامت جگر کیا>
  block
    text <ہے کون آپ میں جو ملے تجھ سے مست ناز>
    text <ذوق خبر ہی نے تو ہمیں بے خبر کیا>
  block
    text <وہ دشت خوف ناک رہا ہے مرا وطن>
    text <سن کر جسے خضر نے سفر سے حذر کیا>
  block
    text <کچھ کم نہیں ہیں شعبدہ بازوں سے میگسار>
    text <دارو پلا کے شیخ کو آدم سے خر کیا>
  block
    text <ہیں چاروں طرف خیمے کھڑے گرد باد کے>
    text <کیا جانیے جنوں نے ارادہ کدھر کیا>
  block
    text <لکنت تری زبان کی ہے سحر جس سے شوخ>
    text <یک حرف نیم گفتہ نے دل پر اثر کیا>
  block
    text <بے شرم محض ہے وہ گنہ گار جن نے میرؔ>
    text <ابر کرم کے سامنے داماں تر کیا>
