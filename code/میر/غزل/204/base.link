
text <ہر دم طرف ہے ویسے مزاج کرخت کا>
  block
    text <ہر دم طرف ہے ویسے مزاج کرخت کا>
    text <ٹکڑا مرا جگر ہے کہو سنگ سخت کا>
  block
    text <سبزان ان رو کی جہاں جلوہ گاہ تھی>
    text <اب دیکھیے تو واں نہیں سایہ درخت کا>
  block
    text <جوں برگ ہائے لالہ پریشان ہو گیا>
    text <مذکور کیا ہے اب جگر لخت لخت کا>
  block
    text <دلی میں آج بھیک بھی ملتی نہیں انہیں>
    text <تھا کل تلک دماغ جنہیں تاج و تخت کا>
  block
    text <خاک سیہ سے میں جو برابر ہوا ہوں میرؔ>
    text <سایہ پڑا ہے مجھ پہ کسو تیرہ بخت کا>
