
text <پیری میں کیا جوانی کے موسم کو روئیے>
  block
    text <پیری میں کیا جوانی کے موسم کو روئیے>
    text <اب صبح ہونے آئی ہے اک دم تو سوئیے>
  block
    text <رخسار اس کے ہائے رے جب دیکھتے ہیں ہم>
    text <آتا ہے جی میں آنکھوں کو ان میں گڑویئے>
  block
    text <اخلاص دل سے چاہیے سجدہ نماز میں>
    text <بے فائدہ ہے ورنہ جو یوں وقت کھوئیے>
  block
    text <کس طور آنسوؤں میں نہاتے ہیں غم کشاں>
    text <اس آب گرم میں تو نہ انگلی ڈبوئیے>
  block
    text <مطلب کو تو پہنچتے نہیں اندھے کے سے طور>
    text <ہم مارتے پھرے ہیں یو نہیں ٹپے ٹویئے>
  block
    text <اب جان جسم خاکی سے تنگ آ گئی بہت>
    text <کب تک اس ایک ٹوکری مٹی کو ڈھویئے>
  block
    text <آلودہ اس گلی کی جو ہوں خاک سے تو میرؔ>
    text <آب حیات سے بھی نہ وے پاؤں دھوئیے>
