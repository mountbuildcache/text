
text <اب میرؔ جی تو اچھے زندیق ہی بن بیٹھے>
  block
    text <اب میرؔ جی تو اچھے زندیق ہی بن بیٹھے>
    text <پیشانی پہ دے قشقہ زنار پہن بیٹھے>
  block
    text <آزردہ دل الفت ہم چپکے ہی بہتر ہیں>
    text <سب رو اٹھے گی مجلس جو کر کے سخن بیٹھے>
  block
    text <عریان پھریں کب تک اے کاش کہیں آ کر>
    text <تا گرد بیاباں کی بالائے بدن بیٹھے>
  block
    text <پیکان خدنگ اس کا یوں سینے کے اودھر ہے>
    text <جوں مار سیہ کوئی کاڑھے ہوئے پھن بیٹھے>
  block
    text <جز خط کے خیال اس کے کچھ کام نہیں ہم کو>
    text <سبزی پیے ہم اکثر رہتے ہیں مگن بیٹھے>
  block
    text <شمشیر ستم اس کی اب گو کا چلے ہر دم>
    text <شوریدہ سر اپنے سے ہم باندھ کفن بیٹھے>
  block
    text <بس ہو تو ادھر اودھر یوں پھرنے نہ دیں تجھ کو>
    text <ناچار ترے ہم یہ دیکھیں ہیں چلن بیٹھے>
