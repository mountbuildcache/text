
text <یوں ہی حیران و خفا جوں غنچۂ تصویر ہوں>
  block
    text <یوں ہی حیران و خفا جوں غنچۂ تصویر ہوں>
    text <عمر گزری پر نہ جانا میں کہ کیوں دلگیر ہوں>
  block
    text <اتنی باتیں مت بنا مجھ شیفتے سے ناصحا>
    text <پند کے لائق نہیں میں قابل زنجیر ہوں>
  block
    text <سرخ رہتی ہیں مری آنکھیں لہو رونے سے شیخ>
    text <مے اگر ثابت ہو مجھ پر واجب ال تعزیر ہوں>
  block
    text <نے فلک پر راہ مجھ کو نے زمیں پر رو مجھے>
    text <ایسے کس محروم کا میں شور بے تاثیر ہوں>
  block
    text <جوں کماں گرچہ خمیدہ ہوں پہ چھوٹا اور وہیں>
    text <اس کے کوچے کی طرف چلنے کو یارو تیر ہوں>
  block
    text <جو مرے حصے میں آوے تیغ جمدھر سیل و کارد>
    text <یہ فضولی ہے کہ میں ہی کشتۂ‌ شمشیر ہوں>
  block
    text <کھول کر دیوان میرا دیکھ قدرت مدعی>
    text <گرچہ ہوں میں نوجواں پر شاعروں کا پیر ہوں>
  block
    text <یوں سعادت ایک جمدھر مجھ کو بھی گزاریے>
    text <منصفی کیجے تو میں تو محض بے تقصیر ہوں>
  block
    text <اس قدر بے ننگ خبطوں کو نصیحت شیخ جی>
    text <باز آؤ ورنہ اپنے نام کو میں میرؔ ہوں>
