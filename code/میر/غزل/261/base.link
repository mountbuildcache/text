
text <حصول کام کا دل خواہ یاں ہوا بھی ہے>
  block
    text <حصول کام کا دل خواہ یاں ہوا بھی ہے>
    text <سماجت اتنی بھی سب سے کوئی خدا بھی ہے>
  block
    text <موئے ہی جاتے ہیں ہم درد عشق سے یارو>
    text <کسو کے پاس اس آزار کی دوا بھی ہے>
  block
    text <اداسیاں تھیں مری خانقہ میں قابل سیر>
    text <صنم کدے میں تو ٹک آ کے دل لگا بھی ہے>
  block
    text <یہ کہیے کیونکے کہ خوباں سے کچھ نہیں مطلب>
    text <لگے جو پھرتے ہیں ہم کچھ تو مدعا بھی ہے>
  block
    text <ترا ہے وہم کہ میں اپنے پیرہن میں ہوں>
    text <نگاہ غور سے کر مجھ میں کچھ رہا بھی ہے>
  block
    text <جو کھولوں سینۂ مجروح تو نمک چھڑکے>
    text <جراحت اس کو دکھانے کا کچھ مزہ بھی ہے>
  block
    text <کہاں تلک شب و روز آہ درد دل کہیے>
    text <ہر ایک بات کو آخر کچھ انتہا بھی ہے>
  block
    text <ہوس تو دل میں ہمارے جگہ کرے لیکن>
    text <کہیں ہجوم سے اندوہ غم کے جا بھی ہے>
  block
    text <غم فراق ہے دنبالۂ گرد عیش وصال>
    text <فقط مزہ ہی نہیں عشق میں بلا بھی ہے>
  block
    text <قبول کریے تری رہ میں جی کو کھو دینا>
    text <جو کچھ بھی پائیے تجھ کو تو آشنا بھی ہے>
  block
    text <جگر میں سوزن مژگاں کے تیں کڈھب نہ گڑو>
    text <کسو کے زخم کو تو نے کبھو سیا بھی ہے>
  block
    text <گزار شہر وفا میں سمجھ کے کر مجنوں>
    text <کہ اس دیار میں میرؔ شکستہ پا بھی ہے>
