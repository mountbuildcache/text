
text <اب نہیں سینے میں میرے جائے داغ>
  block
    text <اب نہیں سینے میں میرے جائے داغ>
    text <سوز دل سے داغ ہے بالائے داغ>
  block
    text <دل جلا آنکھیں جلیں جی جل گیا>
    text <عشق نے کیا کیا ہمیں دکھلائے داغ>
  block
    text <دل جگر جل کر ہوئے ہیں دونوں ایک>
    text <درمیاں آیا ہے جب سے پائے داغ>
  block
    text <منفعل ہیں لالہ و شمع و چراغ>
    text <ہم نے بھی کیا عاشقی میں کھائے داغ>
  block
    text <وہ نہیں اب میرؔ جو چھاتی جلے>
    text <کھا گیا سارے جگر کو ہائے داغ>
