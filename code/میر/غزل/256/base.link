
text <موسم گل آیا ہے یارو کچھ میری تدبیر کرو>
  block
    text <موسم گل آیا ہے یارو کچھ میری تدبیر کرو>
    text <یعنی سایۂ سر و گل میں اب مجھ کو زنجیر کرو>
  block
    text <پیش سعایت کیا جائے ہے حق ہے میری طرف سو ہے>
    text <میں تو چپ بیٹھا ہوں یکسو گر کوئی تقریر کرو>
  block
    text <کان لگا رہتا ہے غیر اس شوخ کماں ابرو کے بہت>
    text <اس تو گناہ عظیم پہ یارو ناک میں اس کی تیر کرو>
  block
    text <پھیر دئیے ہیں دل لوگوں کے مالک نے کچھ میری طرف>
    text <تم بھی ٹک اے آہ و نالہ قلبوں میں تاثیر کرو>
  block
    text <آگے ہی آزردہ ہیں ہم دل ہیں شکستہ ہمارے سب>
    text <حرف رنجش بیچ میں لا کر اور نہ اب دلگیر کرو>
  block
    text <شعر کیے موزوں تو ایسے جن سے خوش ہیں صاحب دل>
    text <روویں کڑھیں جو یاد کریں اب ایسا تم کچھ میرؔ کرو>
