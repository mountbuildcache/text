
text <ہمیں آمد میرؔ کل بھا گئی>
  block
    text <ہمیں آمد میرؔ کل بھا گئی>
    text <طرح اس میں مجنوں کی سب پا گئی>
  block
    text <کہاں کا غبار آہ دل میں یہ تھا>
    text <مری خاک بدلی سی سب چھا گئی>
  block
    text <کیا پاس بلبل خزاں نے نہ کچھ>
    text <گل و برگ بے درد پھیلا گئی>
  block
    text <ہوئی سامنے یوں تو ایک ایک کے>
    text <ہمیں سے وہ کچھ آنکھ شرما گئی>
  block
    text <جگر منہ تک آتے نہیں بولتے>
    text <غرض ہم بھی کرتے ہیں کیا کیا گئی>
  block
    text <نہ ہم رہ کوئی نا کسی سے گیا>
    text <مری لاش تا گور تنہا گئی>
  block
    text <گھٹا شمع ساں کیوں نہ جاؤں چلا>
    text <طبع غم جگر کو مرے کھا گئی>
  block
    text <کوئی رہنے والی ہے جان عزیز>
    text <گئی گر نہ امروز فردا گئی>
  block
    text <کیے دست و پا گم جو میرؔ آ گیا>
    text <وفا پیشہ مجلس اسے پا گئی>
