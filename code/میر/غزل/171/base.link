
text <یہ میرؔ ستم کشتہ کسو وقت جواں تھا>
  block
    text <یہ میرؔ ستم کشتہ کسو وقت جواں تھا>
    text <انداز سخن کا سبب شور و فغاں تھا>
  block
    text <جادو کی پڑی پرچۂ ابیات تھا اس کا>
    text <منہ تکیے غزل پڑھتے عجب سحر بیاں تھا>
  block
    text <جس راہ سے وہ دل زدہ دلی میں نکلتا>
    text <ساتھ اس کے قیامت کا سا ہنگامہ رواں تھا>
  block
    text <افسردہ نہ تھا ایسا کہ جوں آب زدہ خاک>
    text <آندھی تھی بلا تھا کوئی آشوب جہاں تھا>
  block
    text <کس مرتبہ تھی حسرت دیدار مرے ساتھ>
    text <جو پھول مری خاک سے نکلا نگراں تھا>
  block
    text <مجنوں کو عبث دعوی وحشت ہے مجھی سے>
    text <جس دن کہ جنوں مجھ کو ہوا تھا وہ کہاں تھا>
  block
    text <غافل تھے ہم احوال دل خستہ سے اپنے>
    text <وہ گنج اسی کنج خرابی میں نہاں تھا>
  block
    text <کس زور سے فرہاد نے خارا شکنی کی>
    text <ہر چند کہ وہ بیکس و بے تاب و تواں تھا>
  block
    text <گو میرؔ جہاں میں کنھوں نے تجھ کو نہ جانا>
    text <موجود نہ تھا تو تو کہاں نام و نشاں تھا>
