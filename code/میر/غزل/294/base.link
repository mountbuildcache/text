
text <نہ گیا خیال زلف سیہ جفا شعاراں>
  block
    text <نہ گیا خیال زلف سیہ جفا شعاراں>
    text <نہ ہوا کہ صبح ہووے شب تیرہ روزگاراں>
  block
    text <نہ کہا تھا اے رفوگر ترے ٹانکے ہوں گے ڈھیلے>
    text <نہ سیا گیا یہ آخر دل چاک بے قراراں>
  block
    text <ہوئی عید سب نے پہنے طرب و خوشی کے جامے>
    text <نہ ہوا کہ ہم بھی بدلیں یہ لباس سوگواراں>
  block
    text <خطر عظیم میں ہیں مری آہ و اشک سے سب>
    text <کہ جہان رہ چکا پھر جو یہی ہے باد و باراں>
  block
    text <کہیں خاک کو کو اس کی تو صبا نہ دیجو جنبش>
    text <کہ بھرے ہیں اس زمیں میں جگر جگر فگاراں>
  block
    text <رکھے تاج زر کو سر پر چمن زمانہ میں گل>
    text <نہ شگفتہ ہو تو اتنا کہ خزاں ہے یہ بہاراں>
  block
    text <نہیں تجھ کو چشم عبرت یہ نمود میں ہے ورنہ>
    text <کہ گئے ہیں خاک میں مل کئی تجھ سے تاجداراں>
  block
    text <تو جہاں سے دل اٹھا یاں نہیں رسم دردمندی>
    text <کسی نے بھی یوں نہ پوچھا ہوئے خاک یاں ہزاراں>
  block
    text <یہ اجل سے جی چھپانا مرا آشکار ہے گا>
    text <کہ خراب ہوگا مجھ بن غم عشق گل غداراں>
  block
    text <یہ سنا تھا میرؔ ہم نے کہ فسانہ خواب لا ہے>
    text <تری سر گذشت سن کر گئے اور خواب یاراں>
