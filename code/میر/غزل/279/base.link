
text <ڈھونڈا نہ پائیے جو اس وقت میں سو زر ہے>
  block
    text <ڈھونڈا نہ پائیے جو اس وقت میں سو زر ہے>
    text <پھر چاہ جس کی مطلق ہے ہی نہیں ہنر ہے>
  block
    text <ہر دم قدم کو اپنے رکھ احتیاط سے یاں>
    text <یہ کار گاہ ساری دکان شیشہ گر ہے>
  block
    text <ڈھایا جنوں نے اس کو ان پر خرابی آئی>
    text <جانا گیا اسی سے دل بھی کسو کا گھر ہے>
  block
    text <تجھ بن شکیب کب تک بے فائدہ ہوں نالاں>
    text <مجھ نالہ کش کے تو اے فریاد رس کدھر ہے>
  block
    text <صید افگنو ہمارے دل کو جگر کو دیکھو>
    text <اک تیر کا ہدف ہے اک تیغ کا سپر ہے>
  block
    text <اہل زمانہ رہتے اک طور پر نہیں ہیں>
    text <ہر آن مرتبے سے اپنے انہیں سفر ہے>
  block
    text <کافی ہے مہر قاتل محضر پہ خوں کے میرے>
    text <پھر جس جگہ یہ جاوے اس جا ہی معتبر ہے>
  block
    text <تیری گلی سے بچ کر کیوں مہر و مہ نہ نکلیں>
    text <ہر کوئی جانتا ہے اس راہ میں خطر ہے>
  block
    text <وے دن گئے کہ آنسو روتے تھے میرؔ اب تو>
    text <آنکھوں میں لخت دل ہے یا پارۂ جگر ہے>
