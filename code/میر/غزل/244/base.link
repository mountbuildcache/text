
text <اب ضعف سے ڈھہتا ہے بیتابی شتابی کی>
  block
    text <اب ضعف سے ڈھہتا ہے بیتابی شتابی کی>
    text <اس دل کے تڑپنے نے کیا خانہ خرابی کی>
  block
    text <ان درس گہوں میں وہ آیا نہ نظر ہم کو>
    text <کیا نقل کروں خوبی اس چہرہ کتابی کی>
  block
    text <بھنتے ہیں دل اک جانب سکتے ہیں جگر یکسو>
    text <ہے مجلس مشتاقاں دکان کبابی کی>
  block
    text <تلخ اس لب میگوں سے سب سنتے ہیں کس خاطر>
    text <تہہ دار نہیں ہوتی گفتار شرابی کی>
  block
    text <یک بو کشی بلبل ہے موجب صد مستی>
    text <پر زور ہے کیا دارو غنچے کی گلابی کی>
  block
    text <اب سوز محبت سے سارے جو پھپھولے ہیں>
    text <ہے شکل مرے دل کی سب شیشہ حبابی کی>
  block
    text <نش مردہ مرے منہ سے یاں حرف نہیں نکلا>
    text <جو بات کہ میں نے کی سو میرؔ حسابی کی>
