
text <آؤ کبھو تو پاس ہمارے بھی ناز سے>
  block
    text <آؤ کبھو تو پاس ہمارے بھی ناز سے>
    text <کرنا سلوک خوب ہے اہل نیاز سے>
  block
    text <پھرتے ہو کیا درختوں کے سائے میں دور دور>
    text <کر لو موافقت کسو بے برگ و ساز سے>
  block
    text <ہجراں میں اس کے زندگی کرنا بھلا نہ تھا>
    text <کوتاہی جو نہ ہووے یہ عمر دراز سے>
  block
    text <مانند سبحہ عقدے نہ دل کے کبھو کھلے>
    text <جی اپنا کیوں کہ اچٹے نہ روزے نماز سے>
  block
    text <کرتا ہے چھید چھید ہمارا جگر تمام>
    text <وہ دیکھنا ترا مژۂ نیم باز سے>
  block
    text <دل پر ہو اختیار تو ہرگز نہ کریے عشق>
    text <پرہیز کریے اس مرض جاں گداز سے>
  block
    text <آگے بچھا کے نطع کو لاتے تھے تیغ و طشت>
    text <کرتے تھے یعنی خون تو اک امتیاز سے>
  block
    text <مانع ہوں کیوں کہ گریۂ خونیں کے عشق میں>
    text <ہے ربط خاص چشم کو افشائے راز سے>
  block
    text <شاید شراب خانے میں شب کو رہے تھے میرؔ>
    text <کھیلے تھا ایک مغبچہ مہر نماز سے>
