
text <خوش قداں جب سوار ہوتے ہیں>
  block
    text <خوش قداں جب سوار ہوتے ہیں>
    text <سرو و قمری شکار ہوتے ہیں>
  block
    text <تیرے بالوں کے وصف میں میرے>
    text <شعر سب پیچ دار ہوتے ہیں>
  block
    text <آؤ یاد بتاں پہ بھول نہ جاؤ>
    text <یہ تغافل شعار ہوتے ہیں>
  block
    text <دیکھ لیویں گے غیر کو تجھ پاس>
    text <صحبتوں میں بھی یار ہوتے ہیں>
  block
    text <صدقے ہو لیویں ایک دم تیرے>
    text <پھر تو تجھ پر نثار ہوتے ہیں>
  block
    text <تو کرے ہے قرار ملنے کا>
    text <ہم ابھی بے قرار ہوتے ہیں>
  block
    text <ہفت اقلیم ہر گلی ہے کہیں>
    text <دلی سے بھی دیار ہوتے ہیں>
  block
    text <رفتہ رفتہ یہ طفل خوش ظاہر>
    text <فتنۂ روزگار ہوتے ہیں>
  block
    text <اس کے نزدیک کچھ نہیں عزت>
    text <میرؔ جی یوں ہی خوار ہوتے ہیں>
