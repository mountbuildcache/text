
text <شش جہت سے اس میں ظالم بوئے خوں کی راہ ہے>
  block
    text <شش جہت سے اس میں ظالم بوئے خوں کی راہ ہے>
    text <تیرا کوچہ ہم سے تو کہہ کس کی بسمل گاہ ہے>
  block
    text <ایک نبھنے کا نہیں مژگاں تلک بوجھل ہیں سب>
    text <کارواں لخت دل ہر اشک کے ہم راہ ہے>
  block
    text <ہم جوانوں کو نہ چھوڑا اس سے سب پکڑے گئے>
    text <یہ دو سالہ دختر رز کس قدر شتاہ ہے>
  block
    text <پا برہنہ خاک سر میں مو پریشاں سینہ چاک>
    text <حال میرا دیکھنے آ تیرے ہی دل خواہ ہے>
  block
    text <اس جنوں پر میرؔ کوئی بھی پھرے ہے شہر میں>
    text <جادۂ صحرا سے کر سازش جو تجھ سے راہ ہے>
