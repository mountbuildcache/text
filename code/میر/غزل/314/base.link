
text <کل بارے ہم سے اس سے ملاقات ہو گئی>
  block
    text <کل بارے ہم سے اس سے ملاقات ہو گئی>
    text <دو دو بچن کے ہونے میں اک بات ہو گئی>
  block
    text <کن کن مصیبتوں سے ہوئی صبح شام ہجر>
    text <سو زلفیں ہی بناتے اسے رات ہو گئی>
  block
    text <گردش نگاہ مست کی موقوف ساقیا>
    text <مسجد تو شیخ جی کی خرابات ہو گئی>
  block
    text <ڈر ظلم سے کہ اس کی جزا بس شتاب ہے>
    text <آیا عمل میں یاں کہ مکافات ہو گئی>
  block
    text <خورشید سا پیالۂ مے بے طلب دیا>
    text <پیر مغاں سے رات کرامات ہو گئی>
  block
    text <کتنا خلاف وعدہ ہوا ہوگا وہ کہ یاں>
    text <نومیدی و امید مساوات ہو گئی>
  block
    text <آ شیخ گفتگوے پریشاں پہ تو نہ جا>
    text <مستی میں اب تو قبلۂ حاجات ہو گئی>
  block
    text <ٹک شہر سے نکل کے مرا گریہ سیر کر>
    text <گویا کہ کوہ و دشت پہ برسات ہو گئی>
  block
    text <دیدار کی گرسنگی اپنی یہیں سے دیکھ>
    text <اک ہی نگاہ یاروں کی اوقات ہو گئی>
  block
    text <اپنے تو ہونٹ بھی نہ ہلے اس کے روبرو>
    text <رنجش کی وجہ میرؔ وہ کیا بات ہو گئی>
