
text <یہ چشم آئینہ دار رو تھی کسو کی>
  block
    text <یہ چشم آئینہ دار رو تھی کسو کی>
    text <نظر اس طرف بھی کبھو تھی کسو کی>
  block
    text <سحر پائے گل بے خودی ہم کو آئی>
    text <کہ اس سست پیماں میں بو تھی کسو کی>
  block
    text <یہ سرگشتہ جب تک رہا اس چمن میں>
    text <برنگ صبا جستجو تھی کسو کی>
  block
    text <نہ ٹھہری ٹک اک جان بر لب رسیدہ>
    text <ہمیں مدعا گفتگو تھی کسو کی>
  block
    text <جلایا شب اک شعلۂ دل نے ہم کو>
    text <کہ اس تند سرکش میں خو تھی کسو کی>
  block
    text <نہ تھے تجھ سے نازک میانان گلشن>
    text <بہت تو کمر جیسے مو تھی کسو کی>
  block
    text <دم مرگ دشوار دی جان ان نے>
    text <مگر میرؔ کو آرزو تھی کسو کی>
