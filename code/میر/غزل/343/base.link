
text <کیا بلبل اسیر ہے بے بال و پر کہ ہم>
  block
    text <کیا بلبل اسیر ہے بے بال و پر کہ ہم>
    text <گل کب رکھے ہے ٹکڑے جگر اس قدر کہ ہم>
  block
    text <خورشید صبح نکلے ہے اس نور سے کہ تو>
    text <شبنم گرہ میں رکھتی ہے یہ چشم تر کہ ہم>
  block
    text <جیتے ہیں تو دکھا دیں گے دعواے عندلیب>
    text <گل بن خزاں میں اب کے وہ رہتی ہے مر کہ ہم>
  block
    text <یہ تیغ ہے یہ طشت ہے یہ ہم ہیں کشتنی>
    text <کھیلے ہے کون ایسی طرح جان پر کہ ہم>
  block
    text <تلواریں تم لگاتے ہو ہم ہیں گے دم بخود>
    text <دنیا میں یہ کرے ہے کوئی درگزر کہ ہم>
  block
    text <اس جستجو میں اور خرابی تو کیا کہیں>
    text <اتنی نہیں ہوئی ہے صبا در بہ در کہ ہم>
  block
    text <جب جا پھنسا کہیں تو ہمیں یاں ہوئی خبر>
    text <رکھتا ہے کون دل تری اتنی خبر کہ ہم>
  block
    text <جیتے ہیں اور روتے ہیں لخت جگر ہے میرؔ>
    text <کرتے سنا ہے یوں کوئی قیمہ جگر کہ ہم>
