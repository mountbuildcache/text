
text <جب جنوں سے ہمیں توسل تھا>
  block
    text <جب جنوں سے ہمیں توسل تھا>
    text <اپنی زنجیر پا ہی کا غل تھا>
  block
    text <بسترہ تھا چمن میں جوں بلبل>
    text <نالہ سرمایۂ توکل تھا>
  block
    text <یک نگہ کو وفا نہ کی گویا>
    text <موسم گل صفیر بلبل تھا>
  block
    text <ان نے پہچان کر ہمیں مارا>
    text <منہ نہ کرنا ادھر تجاہل تھا>
  block
    text <شہر میں جو نظر پڑا اس کا>
    text <کشتۂ ناز یا تغافل تھا>
  block
    text <اب تو دل کو نہ تاب ہے نہ قرار>
    text <یاد ایام جب تحمل تھا>
  block
    text <جا پھنسا دام زلف میں آخر>
    text <دل نہایت ہی بے تامل تھا>
  block
    text <یوں گئی قد کے خم ہوئے جیسے>
    text <عمر اک رہرو سر پل تھا>
  block
    text <خوب دریافت جو کیا ہم نے>
    text <وقت خوش میرؔ نکہت گل تھا>
