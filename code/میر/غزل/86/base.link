
text <گرچہ کب دیکھتے ہو پر دیکھو>
  block
    text <گرچہ کب دیکھتے ہو پر دیکھو>
    text <آرزو ہے کہ تم ادھر دیکھو>
  block
    text <عشق کیا کیا ہمیں دکھاتا ہے>
    text <آہ تم بھی تو اک نظر دیکھو>
  block
    text <یوں عرق جلوہ گر ہے اس منہ پر>
    text <جس طرح اوس پھول پر دیکھو>
  block
    text <ہر خراش جبیں جراحت ہے>
    text <ناخن شوق کا ہنر دیکھو>
  block
    text <تھی ہمیں آرزو لب خنداں>
    text <سو عوض اس کے چشم تر دیکھو>
  block
    text <رنگ رفتہ بھی دل کو کھینچے ہے>
    text <ایک شب اور یاں سحر دیکھو>
  block
    text <دل ہوا ہے طرف محبت کا>
    text <خون کے قطرے کا جگر دیکھو>
  block
    text <پہنچے ہیں ہم قریب مرنے کے>
    text <یعنی جاتے ہیں دور اگر دیکھو>
  block
    text <لطف مجھ میں بھی ہیں ہزاروں میرؔ>
    text <دیدنی ہوں جو سوچ کر دیکھو>
