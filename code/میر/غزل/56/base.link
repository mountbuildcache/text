
text <آج کل بے قرار ہیں ہم بھی>
  block
    text <آج کل بے قرار ہیں ہم بھی>
    text <بیٹھ جا چلنے ہار ہیں ہم بھی>
  block
    text <آن میں کچھ ہیں آن میں کچھ ہیں>
    text <تحفۂ روزگار ہیں ہم بھی>
  block
    text <منا گریہ نہ کر تو اے ناصح>
    text <اس میں بے اختیار ہیں ہم بھی>
  block
    text <درپئے جان ہے قراول مرگ>
    text <کسو کے تو شکار ہیں ہم بھی>
  block
    text <نالے کریو سمجھ کے اے بلبل>
    text <باغ میں یک کنار ہیں ہم بھی>
  block
    text <مدعی کو شراب ہم کو زہر>
    text <عاقبت دوست دار ہیں ہم بھی>
  block
    text <مضطرب گریہ ناک ہے یہ گل>
    text <برق ابر بہار ہیں ہم بھی>
  block
    text <گر زخود رفتہ ہیں ترے نزدیک>
    text <اپنے تو یادگار ہیں ہم بھی>
  block
    text <میرؔ نام اک جواں سنا ہوگا>
    text <اسی عاشق کے یار ہیں ہم بھی>
