
text <دل جو زیر غبار اکثر تھا>
  block
    text <دل جو زیر غبار اکثر تھا>
    text <کچھ مزاج ان دنوں مکدر تھا>
  block
    text <اس پہ تکیہ کیا تو تھا لیکن>
    text <رات دن ہم تھے اور بستر تھا>
  block
    text <سرسری تم جہاں سے گزرے>
    text <ورنہ ہر جا جہان دیگر تھا>
  block
    text <دل کی کچھ قدر کرتے رہیو تم>
    text <یہ ہمارا بھی ناز پرور تھا>
  block
    text <بعد یک عمر جو ہوا معلوم>
    text <دل اس آئینہ رو کا پتھر تھا>
  block
    text <بارے سجدہ ادا کیا تہ تیغ>
    text <کب سے یہ بوجھ میرے سر پر تھا>
  block
    text <کیوں نہ ابر سیہ سفید ہوا>
    text <جب تلک عہد دیدۂ تر تھا>
  block
    text <اب خرابہ ہوا جہان آباد>
    text <ورنہ ہر اک قدم پہ یاں گھر تھا>
  block
    text <بے زری کا نہ کر گلا غافل>
    text <رہ تسلی کہ یوں مقدر تھا>
  block
    text <اتنے منعم جہان میں گزرے>
    text <وقت رحلت کے کس کنے زر تھا>
  block
    text <صاحب جاہ و شوکت و اقبال>
    text <اک ازاں جملہ اب سکندر تھا>
  block
    text <تھی یہ سب کائنات زیر نگیں>
    text <ساتھ مور و ملخ سا لشکر تھا>
  block
    text <لعل‌ و یاقوت ہم زر و گوہر>
    text <چاہیے جس قدر میسر تھا>
  block
    text <آخر کار جب جہاں سے گیا>
    text <ہاتھ خالی کفن سے باہر تھا>
  block
    text <عیب طول کلام مت کریو>
    text <کیا کروں میں سخن سے خوگر تھا>
  block
    text <خوش رہا جب تلک رہا جیتا>
    text <میرؔ معلوم ہے قلندر تھا>
