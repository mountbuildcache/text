
text <گزرا بنائے چرخ سے نالہ پگاہ کا>
  block
    text <گزرا بنائے چرخ سے نالہ پگاہ کا>
    text <خانہ خراب ہو جیو اس دل کی چاہ کا>
  block
    text <آنکھوں میں جی مرا ہے ادھر دیکھتا نہیں>
    text <مرتا ہوں میں تو ہائے رے صرفہ نگاہ کا>
  block
    text <صد خانماں خراب ہیں ہر ہر قدم پہ دفن>
    text <کشتہ ہوں یار میں تو ترے گھر کی راہ کا>
  block
    text <یک قطرہ خون ہو کے پلک سے ٹپک پڑا>
    text <قصہ یہ کچھ ہوا دل غفراں پناہ کا>
  block
    text <تلوار مارنا تو تمہیں کھیل ہے ولے>
    text <جاتا رہے نہ جان کسو بے گناہ کا>
  block
    text <بدنام و خوار و زار و نزار و شکستہ حال>
    text <احوال کچھ نہ پوچھیے اس رو سیاہ کا>
  block
    text <ظالم زمیں سے لوٹتا دامن اٹھا کے چل>
    text <ہوگا کمیں میں ہاتھ کسو داد خواہ کا>
  block
    text <اے تاج شہ نہ سر کو فرو لاؤں تیرے پاس>
    text <ہے معتقد فقیر نمد کی کلاہ کا>
  block
    text <ہر لخت دل میں صید کے پیکان بھی گئے>
    text <دیکھا میں شوخ ٹھاٹھ تری صید گاہ کا>
  block
    text <بیمار تو نہ ہووے جیے جب تلک کہ میرؔ>
    text <سونے نہ دے گا شور تری آہ آہ کا>
