
text <دن نہیں رات نہیں صبح نہیں شام نہیں>
  block
    text <دن نہیں رات نہیں صبح نہیں شام نہیں>
    text <وقت ملنے کا مگر داخل ایام نہیں>
  block
    text <مثل عنقا مجھے تم دور سے سن لو ورنہ>
    text <ننگ ہستی ہوں مری جائے بجز نام نہیں>
  block
    text <خطر راہ وفا بلکہ بہت دور کھنچا>
    text <عمر گزری کہ بہم نامہ و پیغام نہیں>
  block
    text <راز پوشی محبت کے تئیں چاہیے ضبط>
    text <سو تو بے تابئ دل بن مجھے آرام نہیں>
  block
    text <بے قراری جو کوئی دیکھے ہے سو کہتا ہے>
    text <کچھ تو ہے میرؔ کہ اک دم تجھے آرام نہیں>
