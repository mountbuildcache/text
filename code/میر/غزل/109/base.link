
text <کیا میں بھی پریشانیٔ خاطر سے قریں تھا>
  block
    text <کیا میں بھی پریشانیٔ خاطر سے قریں تھا>
    text <آنکھیں تو کہیں تھیں دل غم دیدہ کہیں تھا>
  block
    text <کس رات نظر کی ہے سوئی چشمک‌‌‌ انجم>
    text <آنکھوں کے تلے اپنے تو وہ ماہ جبیں تھا>
  block
    text <آیا تو سہی وہ کوئی دم کے لیے لیکن>
    text <ہونٹوں پہ مرے جب نفس باز پسیں تھا>
  block
    text <اب کوفت سے ہجراں کی جہاں تن پہ رکھا ہاتھ>
    text <جو درد و الم تھا سو کہے تو کہ وہیں تھا>
  block
    text <جانا نہیں کچھ جز غزل آ کر کے جہاں میں>
    text <کل میرے تصرف میں یہی قطعۂ زمیں تھا>
  block
    text <نام آج کوئی یاں نہیں لیتا ہے انھوں کا>
    text <جن لوگوں کے کل ملک یہ سب زیر نگیں تھا>
  block
    text <مسجد میں امام آج ہوا آ کے وہاں سے>
    text <کل تک تو یہی میرؔ خرابات نشیں تھا>
