
text <رہے خیال تنک ہم بھی رو سیاہوں کا>
  block
    text <رہے خیال تنک ہم بھی رو سیاہوں کا>
    text <لگے ہو خون بہت کرنے بے گناہوں کا>
  block
    text <نہیں ستارے یہ سوراخ پڑ گئے ہیں تمام>
    text <فلک حریف ہوا تھا ہماری آہوں کا>
  block
    text <گلی میں اس کی پھٹے کپڑوں پر مرے مت جا>
    text <لباس فقر ہے واں فخر بادشاہوں کا>
  block
    text <تمام زلف کے کوچے ہیں مار پیچ اس کی>
    text <تجھی کو آوے دلا چلنا ایسی راہوں کا>
  block
    text <اسی جو خوبی سے لائے تجھے قیامت میں>
    text <تو حرف کن نے کیا گوش دادخواہوں کا>
  block
    text <تمام عمر رہیں خاک زیر پا اس کی>
    text <جو زور کچھ چلے ہم عجز دست گاہوں کا>
  block
    text <کہاں سے تہ کریں پیدا یہ ناظمان حال>
    text <کہ پوچ بافی ہی ہے کام ان جلاہوں کا>
  block
    text <حساب کاہے کا روز شمار میں مجھ سے>
    text <شمار ہی نہیں ہے کچھ مرے گناہوں کا>
  block
    text <تری جو آنکھیں ہیں تلوار کے تلے بھی ادھر>
    text <فریب خوردہ ہے تو میرؔ کن نگاہوں کا>
