
text <گزر جان سے اور ڈر کچھ نہیں>
  block
    text <گزر جان سے اور ڈر کچھ نہیں>
    text <رہ عشق میں پھر خطر کچھ نہیں>
  block
    text <ہے اب کام دل جس پہ موقوف تو>
    text <وہ نالہ کہ جس میں اثر کچھ نہیں>
  block
    text <ہوا مائل اس سرو کا دل مرا>
    text <بجز جور جس سے ثمر کچھ نہیں>
  block
    text <نہ کر اپنے محووں کا ہرگز سراغ>
    text <گئے گزرے بس اب خبر کچھ نہیں>
  block
    text <تری ہو چکی خشک مژگاں کی سب>
    text <لہو اب جگر میں مگر کچھ نہیں>
  block
    text <حیا سے نہیں پشت پا پر وہ چشم>
    text <مرا حال مد نظر کچھ نہیں>
  block
    text <کروں کیونکے انکار عشق آہ میں>
    text <یہ رونا بھلا کیا ہے گر کچھ نہیں>
  block
    text <کمر اس کی رشک رگ جاں ہے میرؔ>
    text <غرض اس سے باریک تر کچھ نہیں>
