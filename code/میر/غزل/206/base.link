
text <نہ پھر رکھیں گے تیری رہ میں پا ہم>
  block
    text <نہ پھر رکھیں گے تیری رہ میں پا ہم>
    text <گئے گزرے ہیں آخر ایسے کیا ہم>
  block
    text <کھنچے گی کب وہ تیغ ناز یا رب>
    text <رہے ہیں دیر سے سر کو جھکا ہم>
  block
    text <نہ جانا یہ کہ کہتے ہیں کسے پیار>
    text <رہیں بے لطفیاں ہی یاں تو باہم>
  block
    text <بنے کیا خال و زلف و خط سے دیکھیں>
    text <ہوئے ہیں کتنے یہ کافر فراہم>
  block
    text <مرض ہی عشق کا بے ڈول ہے کچھ>
    text <بہت کرتے ہیں اپنی سی دوا ہم>
  block
    text <کہیں پیوند ہوں یا رب زمیں کے>
    text <پھریں گے اس سے یوں کب تک جدا ہم>
  block
    text <ہوس تھی عشق کرنے میں ولیکن>
    text <بہت نادم ہوئے دل کو لگا ہم>
  block
    text <کب آگے کوئی مرتا تھا کسی پر>
    text <جہاں میں کر گئے رسم وفا ہم>
  block
    text <تعارف کیا رہا اہل چمن سے>
    text <ہوئے اک عمر کے پیچھے رہا ہم>
  block
    text <موا جس کے لئے اس کو نہ دیکھا>
    text <نہ سمجھے میرؔ کا کچھ مدعا ہم>
