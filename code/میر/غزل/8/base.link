
text <اشک آنکھوں میں کب نہیں آتا>
  block
    text <اشک آنکھوں میں کب نہیں آتا>
    text <لوہو آتا ہے جب نہیں آتا>
  block
    text <ہوش جاتا نہیں رہا لیکن>
    text <جب وہ آتا ہے تب نہیں آتا>
  block
    text <صبر تھا ایک مونس ہجراں>
    text <سو وہ مدت سے اب نہیں آتا>
  block
    text <دل سے رخصت ہوئی کوئی خواہش>
    text <گریہ کچھ بے سبب نہیں آتا>
  block
    text <عشق کو حوصلہ ہے شرط ارنہ>
    text <بات کا کس کو ڈھب نہیں آتا>
  block
    text <جی میں کیا کیا ہے اپنے اے ہمدم>
    text <پر سخن تا بلب نہیں آتا>
  block
    text <دور بیٹھا غبار میرؔ اس سے>
    text <عشق بن یہ ادب نہیں آتا>
