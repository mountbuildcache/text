
text <رمق ایک جان وبال ہے کوئی دم جو ہے تو عذاب ہے>
  block
    text <رمق ایک جان وبال ہے کوئی دم جو ہے تو عذاب ہے>
    text <دل داغ گشتہ کباب ہے جگر گداختہ آب ہے>
  block
    text <مری خلق محو کلام سب مجھے چھوڑتے ہیں خموش کب>
    text <مرا حرف رشک کتاب ہے مری بات لکھنے کا باب ہے>
  block
    text <جو وہ لکھتا کچھ بھی تو نامہ بر کوئی رہتی منہ میں ترے نہاں>
    text <تری خامشی سے یہ نکلے ہے کہ جواب خط کا جواب ہے>
  block
    text <رہے حال دل کا جو ایک سا تو رجوع کرتے کہیں بھلا>
    text <سو تو یہ کبھو ہمہ داغ ہے کبھو نیم سوز کباب ہے>
  block
    text <کہیں گے کہو تمہیں لوگ کیا یہی آرسی یہی تم سدا>
    text <نہ کسو کی تم کو ہے ٹک حیا نہ ہمارے منہ سے حجاب ہے>
  block
    text <چلو میکدے میں بسر کریں کہ رہی ہے کچھ برکت وہیں>
    text <لب نا توواں کا کباب ہے دم آب واں کا شراب ہے>
  block
    text <نہیں کھلتیں آنکھیں تمہاری ٹک کہ مآل پر بھی نظر کرو>
    text <یہ جو وہم کی سی نمود ہے اسے خوب دیکھو تو خواب ہے>
  block
    text <گئے وقت آتے ہیں ہاتھ کب ہوئے ہیں گنوا کے خراب سب>
    text <تجھے کرنا ہووے سو کر تو اب کہ یہ عمر برق شتاب ہے>
  block
    text <کبھو لطف سے نہ سخن کیا کبھو بات کہہ نہ لگا لیا>
    text <یہی لحظہ لحظہ خطاب ہے وہی لمحہ لمحہ عتاب ہے>
  block
    text <تو جہاں کے بحر عمیق میں سر پر ہوا نہ بلند کر>
    text <کہ یہ پنج روزہ جو بود ہے کسو موج پر کا حباب ہے>
  block
    text <رکھو آرزو مئے خام کی کرو گفتگو خط جام کی>
    text <کہ سیاہ کاروں سے حشر میں نہ حساب ہے نہ کتاب ہے>
  block
    text <مرا شور سن کے جو لوگوں نے کیا پوچھنا تو کہے ہے کیا>
    text <جسے میرؔ کہتے ہیں صاحبو یہ وہی تو خانہ خراب ہے>
