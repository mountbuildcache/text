
text <خوبی کا اس کی بسکہ طلب گار ہو گیا>
  block
    text <خوبی کا اس کی بسکہ طلب گار ہو گیا>
    text <گل باغ میں گلے کا مرے ہار ہو گیا>
  block
    text <کس کو نہیں ہے شوق ترا پر نہ اس قدر>
    text <میں تو اسی خیال میں بیمار ہو گیا>
  block
    text <میں نو دمیدہ بال چمن زاد طیر تھا>
    text <پر گھر سے اٹھ چلا سو گرفتار ہو گیا>
  block
    text <ٹھہرا گیا نہ ہو کے حریف اس کی چشم کا>
    text <سینے کو توڑ تیر نگہ پار ہو گیا>
  block
    text <ہے اس کے حرف زیر لبی کا سبھوں میں ذکر>
    text <کیا بات تھی کہ جس کا یہ بستار ہو گیا>
  block
    text <تو وہ متاع ہے کہ پڑی جس کی تجھ پہ آنکھ>
    text <وہ جی کو بیچ کر بھی خریدار ہو گیا>
  block
    text <کیا کہیے آہ عشق میں خوبی نصیب کی>
    text <دل دار اپنا تھا سو دل آزار ہو گیا>
  block
    text <آٹھوں پہر لگا ہی پھرے ہے تمہارے ساتھ>
    text <کچھ ان دنوں میں غیر بہت یار ہو گیا>
  block
    text <کب رو ہے اس سے بات کے کرنے کا مجھ کو میرؔ>
    text <ناکردہ جرم میں تو گنہ گار ہو گیا>
