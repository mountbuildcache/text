
text <زخم جھیلے داغ بھی کھائے بہت>
  block
    text <زخم جھیلے داغ بھی کھائے بہت>
    text <دل لگا کر ہم تو پچھتائے بہت>
  block
    text <جب نہ تب جاگہ سے تم جایا کیے>
    text <ہم تو اپنی اور سے آئے بہت>
  block
    text <دیر سے سوئے حرم آیا نہ ٹک>
    text <ہم مزاج اپنا ادھر لائے بہت>
  block
    text <پھول گل شمس و قمر سارے ہی تھے>
    text <پر ہمیں ان میں تمہیں بھائے بہت>
  block
    text <گر بکا اس شور سے شب کو ہے تو>
    text <روویں گے سونے کو ہم سایے بہت>
  block
    text <وہ جو نکلا صبح جیسے آفتاب>
    text <رشک سے گل پھول مرجھائے بہت>
  block
    text <میرؔ سے پوچھا جو میں عاشق ہو تم>
    text <ہو کے کچھ چپکے سے شرمائے بہت>
