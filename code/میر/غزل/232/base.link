
text <ہنستے ہو روتے دیکھ کر غم سے>
  block
    text <ہنستے ہو روتے دیکھ کر غم سے>
    text <چھیڑ رکھی ہے تم نے کیا ہم سے>
  block
    text <مند گئی آنکھ ہے اندھیرا پاک>
    text <روشنی ہے سو یاں مرے دم سے>
  block
    text <تم جو دل خواہ خلق ہو ہم کو>
    text <دشمنی ہے تمام عالم سے>
  block
    text <درہمی آ گئی مزاجوں میں>
    text <آخر ان گیسوان درہم سے>
  block
    text <سب نے جانا کہیں یہ عاشق ہے>
    text <بہہ گئے اشک دیدۂ نم سے>
  block
    text <مفت یوں ہاتھ سے نہ کھو ہم کو>
    text <کہیں پیدا بھی ہوتے ہیں ہم سے>
  block
    text <اکثر آلات جور اس سے ہوئے>
    text <آفتیں آئیں اس کے مقدم سے>
  block
    text <دیکھ وے پلکیں برچھیاں چلیاں>
    text <تیغ نکلی اس ابروئے خم سے>
  block
    text <کوئی بیگانہ گر نہیں موجود>
    text <منہ چھپانا یہ کیا ہے پھر ہم سے>
  block
    text <وجہ پردے کی پوچھیے بارے>
    text <ملیے اس کے کسو جو محرم سے>
  block
    text <درپئے خون میرؔ ہی نہ رہو>
    text <ہو بھی جاتا ہے جرم آدم سے>
