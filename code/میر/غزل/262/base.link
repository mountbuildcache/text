
text <خط لکھ کے کوئی سادہ نہ اس کو ملول ہو>
  block
    text <خط لکھ کے کوئی سادہ نہ اس کو ملول ہو>
    text <ہم تو ہوں بد گمان جو قاصد رسول ہو>
  block
    text <چاہوں تو بھر کے کولی اٹھا لوں ابھی تمہیں>
    text <کیسے ہی بھاری ہو مرے آگے تو پھول ہو>
  block
    text <سرمہ جو نور بخشے ہے آنکھوں کو خلق کی>
    text <شاید کہ راہ یار کی ہی خاک دھول ہو>
  block
    text <جاویں نثار ہونے کو ہم کس بساط پر>
    text <اک نیم جاں رکھیں ہیں سو وہ جب قبول ہو>
  block
    text <ہم ان دنوں میں لگ نہیں پڑتے ہیں صبح و شام>
    text <ورنہ دعا کریں تو جو چاہیں حصول ہو>
  block
    text <دل لے کے لونڈے دلی کے کب کا پچا گئے>
    text <اب ان سے کھائی پی ہوئی شے کیا وصول ہو>
  block
    text <ناکام اس لیے ہو کہ چاہو ہو سب کچھ آج>
    text <تم بھی تو میرؔ صاحب و قبلہ عجول ہو>
