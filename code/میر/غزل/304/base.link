
text <کیا کہیے کہ خوباں نے اب ہم میں ہے کیا رکھا>
  block
    text <کیا کہیے کہ خوباں نے اب ہم میں ہے کیا رکھا>
    text <ان چشم سیاہوں نے بہتوں کو سلا رکھا>
  block
    text <جلوہ ہے اسی کا سب گلشن میں زمانے کے>
    text <گل پھول کو ہے ان نے پردہ سا بنا رکھا>
  block
    text <جوں برگ خزاں دیدہ سب زرد ہوئے ہم تو>
    text <گرمی نے ہمیں دل کی آخر کو جلا رکھا>
  block
    text <کہیے جو تمیز اس کو کچھ اچھے برے کی ہو>
    text <دل جس کسو کا پایا چٹ ان نے اڑا رکھا>
  block
    text <تھی مسلک الفت کی مشہور خطرناکی>
    text <میں دیدہ و دانستہ کس راہ میں پا رکھا>
  block
    text <خورشید و قمر پیارے رہتے ہیں چھپے کوئی>
    text <رخساروں کو گو تو نے برقع سے چھپا رکھا>
  block
    text <چشمک ہی نہیں تازی شیوے یہ اسی کے ہیں>
    text <جھمکی سی دکھا دے کر عالم کو لگا رکھا>
  block
    text <لگنے کے لیے دل کے چھڑکا تھا نمک میں نے>
    text <سو چھاتی کے زخموں نے کل دیر مزہ رکھا>
  block
    text <کشتے کو اس ابرو کے کیا میل ہو ہستی کی>
    text <میں طاق بلند اوپر جینے کو اٹھا رکھا>
  block
    text <قطعی ہے دلیل اے میرؔ اس تیغ کی بے آبی>
    text <رحم ان نے مرے حق میں مطلق نہ روا رکھا>
