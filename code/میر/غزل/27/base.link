
text <آوے گی میری قبر سے آواز میرے بعد>
  block
    text <آوے گی میری قبر سے آواز میرے بعد>
    text <ابھریں گے عشق دل سے ترے راز میرے بعد>
  block
    text <جینا مرا تو تجھ کو غنیمت ہے نا سمجھ>
    text <کھینچے گا کون پھر یہ ترے ناز میرے بعد>
  block
    text <شمع مزار اور یہ سوز جگر مرا>
    text <ہر شب کریں گے زندگی ناساز میرے بعد>
  block
    text <حسرت ہے اس کے دیکھنے کی دل میں بے قیاس>
    text <اغلب کہ میری آنکھیں رہیں باز میرے بعد>
  block
    text <کرتا ہوں میں جو نالے سرانجام باغ میں>
    text <منہ دیکھو پھر کریں گے ہم آواز میرے بعد>
  block
    text <بن گل موا ہی میں تو پہ تو جا کے لوٹیو>
    text <صحن چمن میں اے پر پرواز میرے بعد>
  block
    text <بیٹھا ہوں میرؔ مرنے کو اپنے میں مستعد>
    text <پیدا نہ ہوں گے مجھ سے بھی جانباز میرے بعد>
