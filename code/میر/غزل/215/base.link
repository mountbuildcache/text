
text <ہم بھی پھرتے ہیں یک حشم لے کر>
  block
    text <ہم بھی پھرتے ہیں یک حشم لے کر>
    text <دستۂ داغ و فوج غم لے کر>
  block
    text <دست کش نالہ پیش رو گریہ>
    text <آہ چلتی ہے یاں علم لے کر>
  block
    text <مرگ اک ماندگی کا وقفہ ہے>
    text <یعنی آگے چلیں گے دم لے کر>
  block
    text <اس کے اوپر کہ دل سے تھا نزدیک>
    text <غم دوری چلے ہیں ہم لے کر>
  block
    text <تیری وضع ستم سے اے بے درد>
    text <ایک عالم گیا الم لے کر>
  block
    text <بارہا صید گہ سے اس کی گئے>
    text <داغ یاس آہوئے حرم لے کر>
  block
    text <ضعف یاں تک کھنچا کہ صورت گر>
    text <رہ گئے ہاتھ میں قلم لے کر>
  block
    text <دل پہ کب اکتفا کرے ہے عشق>
    text <جائے گا جان بھی یہ غم لے کر>
  block
    text <شوق اگر ہے یہی تو اے قاصد>
    text <ہم بھی آتے ہیں اب رقم لے کر>
  block
    text <میرؔ صاحب ہی چوکے اے بد عہد>
    text <ورنہ دینا تھا دل قسم لے کر>
