
text <جو کہو تم سو ہے بجا صاحب>
  block
    text <جو کہو تم سو ہے بجا صاحب>
    text <ہم برے ہی سہی بھلا صاحب>
  block
    text <سادہ ذہنی میں نکتہ چیں تھے تم>
    text <اب تو ہیں حرف آشنا صاحب>
  block
    text <نہ دیا رحم ٹک بتوں کے تئیں>
    text <کیا کیا ہائے یہ خدا صاحب>
  block
    text <بندگی ایک اپنی کیا کم ہے>
    text <اور کچھ تم سے کہیے کیا صاحب>
  block
    text <مہر افزا ہے منہ تمہارا ہی>
    text <کچھ غضب تو نہیں ہوا صاحب>
  block
    text <خط کے پھٹنے کا تم سے کیا شکوہ>
    text <اپنے طالع کا یہ لکھا صاحب>
  block
    text <پھر گئیں آنکھیں تم نہ آن پھرے>
    text <دیکھا تم کو بھی واہ وا صاحب>
  block
    text <شوق رخ یاد لب غم دیدار>
    text <جی میں کیا کیا مرے رہا صاحب>
  block
    text <بھول جانا نہیں غلام کا خوب>
    text <یاد خاطر رہے مرا صاحب>
  block
    text <کن نے سن شعر میرؔ یہ نہ کہا>
    text <کہیو پھر ہائے کیا کہا صاحب>
