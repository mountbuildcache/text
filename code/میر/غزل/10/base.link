
text <راہ دور عشق میں روتا ہے کیا>
  block
    text <راہ دور عشق میں روتا ہے کیا>
    text <آگے آگے دیکھیے ہوتا ہے کیا>
  block
    text <قافلے میں صبح کے اک شور ہے>
    text <یعنی غافل ہم چلے سوتا ہے کیا>
  block
    text <سبز ہوتی ہی نہیں یہ سرزمیں>
    text <تخم خواہش دل میں تو بوتا ہے کیا>
  block
    text <یہ نشان عشق ہیں جاتے نہیں>
    text <داغ چھاتی کے عبث دھوتا ہے کیا>
  block
    text <غیرت یوسف ہے یہ وقت عزیز>
    text <میرؔ اس کو رائیگاں کھوتا ہے کیا>
