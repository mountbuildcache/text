
text <کاش اٹھیں ہم بھی گنہ گاروں کے بیچ>
  block
    text <کاش اٹھیں ہم بھی گنہ گاروں کے بیچ>
    text <ہوں جو رحمت کے سزاواروں کے بیچ>
  block
    text <جی سدا ان ابروؤں ہی میں رہا>
    text <کی بسر ہم عمر تلواروں کے بیچ>
  block
    text <چشم ہو تو آئینہ خانہ ہے دہر>
    text <منہ نظر آتا ہے دیواروں کے بیچ>
  block
    text <ہیں عناصر کی یہ صورت بازیاں>
    text <شعبدے کیا کیا ہیں ان چاروں کے بیچ>
  block
    text <جب سے لے نکلا ہے تو یہ جنس حسن>
    text <پڑ گئی ہے دھوم بازاروں کے بیچ>
  block
    text <عاشقی و بے کسی و رفتگی>
    text <جی رہا کب ایسے آزاروں کے بیچ>
  block
    text <جو سرشک اس ماہ بن جھمکے ہے شب>
    text <وہ چمک کاہے کو ہے تاروں کے بیچ>
  block
    text <اس کے آتش ناک رخساروں بغیر>
    text <لوٹیے یوں کب تک انگاروں کے بیچ>
  block
    text <بیٹھنا غیروں میں کب ہے ننگ یار>
    text <پھول گل ہوتے ہی ہیں خاروں کے بیچ>
  block
    text <یارو مت اس کا فریب مہر کھاؤ>
    text <میرؔ بھی تھے اس کے ہی یاروں کے بیچ>
