
text <دو دن سے کچھ بنی تھی سو پھر شب بگڑ گئی>
  block
    text <دو دن سے کچھ بنی تھی سو پھر شب بگڑ گئی>
    text <صحبت ہماری یار سے بے ڈھب بگڑ گئی>
  block
    text <واشد کچھ آگے آہ سی ہوتی تھی دل کے تئیں>
    text <اقلیم عاشقی کی ہوا اب بگڑ گئی>
  block
    text <گرمی نے دل کی ہجر میں اس کے جلا دیا>
    text <شاید کہ احتیاط سے یہ تب بگڑ گئی>
  block
    text <خط نے نکل کے نقش دلوں کے اٹھا دیئے>
    text <صورت بتوں کی اچھی جو تھی سب بگڑ گئی>
  block
    text <باہم سلوک تھا تو اٹھاتے تھے نرم گرم>
    text <کاہے کو میرؔ کوئی دبے جب بگڑ گئی>
