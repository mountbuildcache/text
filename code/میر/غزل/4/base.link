
text <پتا پتا بوٹا بوٹا حال ہمارا جانے ہے>
  block
    text <پتا پتا بوٹا بوٹا حال ہمارا جانے ہے>
    text <جانے نہ جانے گل ہی نہ جانے باغ تو سارا جانے ہے>
  block
    text <لگنے نہ دے بس ہو تو اس کے گوہر گوش کو بالے تک>
    text <اس کو فلک چشم مہ و خور کی پتلی کا تارا جانے ہے>
  block
    text <آگے اس متکبر کے ہم خدا خدا کیا کرتے ہیں>
    text <کب موجود خدا کو وہ مغرور خود آرا جانے ہے>
  block
    text <عاشق سا تو سادہ کوئی اور نہ ہوگا دنیا میں>
    text <جی کے زیاں کو عشق میں اس کے اپنا وارا جانے ہے>
  block
    text <چارہ گری بیماری دل کی رسم شہر حسن نہیں>
    text <ورنہ دلبر ناداں بھی اس درد کا چارہ جانے ہے>
  block
    text <کیا ہی شکار فریبی پر مغرور ہے وہ صیاد بچہ>
    text <طائر اڑتے ہوا میں سارے اپنے اساریٰ جانے ہے>
  block
    text <مہر و وفا و لطف و عنایت ایک سے واقف ان میں نہیں>
    text <اور تو سب کچھ طنز و کنایہ رمز و اشارہ جانے ہے>
  block
    text <کیا کیا فتنے سر پر اس کے لاتا ہے معشوق اپنا>
    text <جس بے دل بے تاب و تواں کو عشق کا مارا جانے ہے>
  block
    text <رخنوں سے دیوار چمن کے منہ کو لے ہے چھپا یعنی>
    text <ان سوراخوں کے ٹک رہنے کو سو کا نظارہ جانے ہے>
  block
    text <تشنۂ خوں ہے اپنا کتنا میرؔ بھی ناداں تلخی کش>
    text <دم دار آب تیغ کو اس کے آب گوارا جانے ہے>
