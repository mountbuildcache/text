
text <دل پہنچا ہلاکی کو نپٹ کھینچ کسالا>
  block
    text <دل پہنچا ہلاکی کو نپٹ کھینچ کسالا>
    text <لے یار مرے سلمہ اللہ تعالی>
  block
    text <کچھ میں نہیں اس دل کی پریشانی کا باعث>
    text <برہم ہی مرے ہاتھ لگا تھا یہ رسالا>
  block
    text <معمور شرابوں سے کبابوں سے ہے سب دیر>
    text <مسجد میں ہے کیا شیخ پیالہ نہ نوالا>
  block
    text <گزرے ہے لہو واں سر ہر خار سے اب تک>
    text <جس دشت میں پھوٹا ہے مرے پاؤں کا چھالا>
  block
    text <گر قصد ادھر کا ہے تو ٹک دیکھ کے آنا>
    text <یہ دیر ہے زہاد نہ ہو خانۂ خالا>
  block
    text <جس گھر میں ترے جلوے سے ہو چاندنی کا فرش>
    text <واں چادر مہتاب ہے مکڑی کا سا جالا>
  block
    text <دشمن نہ کدورت سے مرے سامنے ہو جو>
    text <تلوار کے لڑنے کو مرے کیجو حوالہ>
  block
    text <ناموس مجھے صافی طینت کی ہے ورنہ>
    text <رستم نے مری تیغ کا حملہ نہ سنبھالا>
  block
    text <دیکھے ہے مجھے دیدۂ پر خشم سے وہ میرؔ>
    text <میرے ہی نصیبوں میں تھا یہ زہر کا پیالا>
