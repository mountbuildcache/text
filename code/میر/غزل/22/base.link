
text <چلتے ہو تو چمن کو چلئے کہتے ہیں کہ بہاراں ہے>
  block
    text <چلتے ہو تو چمن کو چلئے کہتے ہیں کہ بہاراں ہے>
    text <پات ہرے ہیں پھول کھلے ہیں کم کم باد و باراں ہے>
  block
    text <رنگ ہوا سے یوں ٹپکے ہے جیسے شراب چواتے ہیں>
    text <آگے ہو مے خانے کے نکلو عہد بادہ گساراں ہے>
  block
    text <عشق کے میداں داروں میں بھی مرنے کا ہے وصف بہت>
    text <یعنی مصیبت ایسی اٹھانا کار کار گزاراں ہے>
  block
    text <دل ہے داغ جگر ہے ٹکڑے آنسو سارے خون ہوئے>
    text <لوہو پانی ایک کرے یہ عشق لالہ عذاراں ہے>
  block
    text <کوہ کن و مجنوں کی خاطر دشت و کوہ میں ہم نہ گئے>
    text <عشق میں ہم کو میرؔ نہایت پاس عزت داراں ہے>
