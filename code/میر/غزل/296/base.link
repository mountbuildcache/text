
text <غیر نے ہم کو ذبح کیا نے طاقت ہے نے یارا ہے>
  block
    text <غیر نے ہم کو ذبح کیا نے طاقت ہے نے یارا ہے>
    text <اس کتے نے کر کے دلیری صید حرم کو مارا ہے>
  block
    text <باغ کو تجھ بن اپنے بھائیں آتش دی ہے بہاراں نے>
    text <ہر غنچہ اخگر ہے ہم کو ہر گل ایک انگارا ہے>
  block
    text <جب تجھ بن لگتا ہے تڑپنے جائے ہے نکلا ہاتھوں سے>
    text <ہے جو گرہ سینے میں اس کو دل کہیے یا پارہ ہے>
  block
    text <راہ حدیث جو ٹک بھی نکلے کون سکھائے ہم کو پھر>
    text <روئے سخن پر کس کو دے وہ شوخ بڑا عیارہ ہے>
  block
    text <کام اس کا ہے خوں افشانی ہر دم تیری فرقت میں>
    text <چشم کو میری آ کر دیکھ اب لوہو کا فوارہ ہے>
  block
    text <بال کھلے وہ شب کو شاید بستر ناز پہ سوتا تھا>
    text <آئی نسیم صبح جو ادھر پھیلا عنبر سارا ہے>
  block
    text <کس دن دامن کھینچ کے ان نے یار سے اپنا کام لیا>
    text <مدت گزری دیکھتے ہم کو میرؔ بھی اک ناکارہ ہے>
