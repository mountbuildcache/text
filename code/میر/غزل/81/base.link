
text <غزل میرؔ کی کب پڑھائی نہیں>
  block
    text <غزل میرؔ کی کب پڑھائی نہیں>
    text <کہ حالت مجھے غش کی آئی نہیں>
  block
    text <زباں سے ہماری ہے صیاد خوش>
    text <ہمیں اب امید رہائی نہیں>
  block
    text <کتابت گئی کب کہ اس شوخ نے>
    text <بنا اس کی گڈی اڑائی نہیں>
  block
    text <نسیم آئی میرے قفس میں عبث>
    text <گلستاں سے دو پھول لائی نہیں>
  block
    text <مری دل لگی اس کے رو سے ہی ہے>
    text <گل تر سے کچھ آشنائی نہیں>
  block
    text <نوشتے کی خوبی لکھی کب گئی>
    text <کتابت بھی ایک اب تک آئی نہیں>
  block
    text <جدا رہتے برسوں ہوئے کیونکہ یہ>
    text <کنایہ نہیں بے ادائی نہیں>
  block
    text <گلہ ہجر کا سن کے کہنے لگا>
    text <ہمارے تمہارے جدائی نہیں>
  block
    text <سیہ طالعی میری ظاہر ہے اب>
    text <نہیں شب کہ اس سے لڑائی نہیں>
