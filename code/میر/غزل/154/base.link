
text <مہر کی تجھ سے توقع تھی ستم گر نکلا>
  block
    text <مہر کی تجھ سے توقع تھی ستم گر نکلا>
    text <موم سمجھے تھے ترے دل کو سو پتھر نکلا>
  block
    text <داغ ہوں رشک محبت سے کہ اتنا بیتاب>
    text <کس کی تسکیں کے لیے گھر سے تو باہر نکلا>
  block
    text <جیتے جی آہ ترے کوچے سے کوئی نہ پھرا>
    text <جو ستم دیدہ رہا جا کے سو مر کر نکلا>
  block
    text <دل کی آبادی کی اس حد ہے خرابی کہ نہ پوچھ>
    text <جانا جاتا ہے کہ اس راہ سے لشکر نکلا>
  block
    text <اشک تر قطرۂ خوں لخت جگر پارۂ دل>
    text <ایک سے ایک عدد آنکھ سے بہہ کر نکلا>
  block
    text <کنج کاوی جو کی سینے کی غم ہجراں نے>
    text <اس دفینے میں سے اقسام جواہر نکلا>
  block
    text <ہم نے جانا تھا لکھے گا تو کوئی حرف اے میرؔ>
    text <پر ترا نامہ تو اک شوق کا دفتر نکلا>
