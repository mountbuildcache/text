
text <کچھ کرو فکر مجھ دیوانے کی>
  block
    text <کچھ کرو فکر مجھ دیوانے کی>
    text <دھوم ہے پھر بہار آنے کی>
  block
    text <دل کا اس کنج لب سے دے ہے نشاں>
    text <بات لگتی تو ہے ٹھکانے کی>
  block
    text <وہ جو پھرتا ہے مجھ سے دور ہی دور>
    text <ہے یہ تقریب جی کے جانے کی>
  block
    text <تیز یوں ہی نہ تھی شب آتش شوق>
    text <تھی خبر گرم اس کے آنے کی>
  block
    text <خضر اس خط سبز پر تو موا>
    text <دھن ہے اب اپنے زہر کھانے کی>
  block
    text <دل صد چاک باب زلف ہے لیک>
    text <باؤ سی بندھ رہی ہے شانے کی>
  block
    text <کسو کم ظرف نے لگائی آہ>
    text <تجھ سے مے خانے کے جلانے کی>
  block
    text <ورنہ اے شیخ شہر واجب تھی>
    text <جام داری شراب خانے کی>
  block
    text <جو ہے سو پائمال غم ہے میرؔ>
    text <چال بے ڈول ہے زمانے کی>
