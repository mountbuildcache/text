
text <جی میں ہے یاد رخ و زلف سیہ فام بہت>
  block
    text <جی میں ہے یاد رخ و زلف سیہ فام بہت>
    text <رونا آتا ہے مجھے ہر سحر و شام بہت>
  block
    text <دست صیاد تلک بھی نہ میں پہنچا جیتا>
    text <بے قراری نے لیا مجھ کو تہ دام بہت>
  block
    text <ایک دو چشمک ادھر گردش ساغر کہ مدام>
    text <سر چڑھی رہتی ہے یہ گردش ایام بہت>
  block
    text <دل خراشی و جگر چاکی و خوں افشانی>
    text <ہوں تو ناکام پہ رہتے ہیں مجھے کام بہت>
  block
    text <رہ گیا دیکھ کے تجھ چشم پہ یہ سطر مژہ>
    text <ساقیا یوں تو پڑھے تھے میں خط جام بہت>
  block
    text <پھر نہ آئے جو ہوئے خاک میں جا آسودہ>
    text <غالباً زیر زمیں میرؔ ہے آرام بہت>
