
text <ادھر آ کر شکار افگن ہمارا>
  block
    text <ادھر آ کر شکار افگن ہمارا>
    text <مشبک کر گیا ہے تن ہمارا>
  block
    text <گریباں سے رہا کوتہ تو پھر ہے>
    text <ہمارے ہاتھ میں دامن ہمارا>
  block
    text <گئے جوں شمع اس مجلس میں جتنے>
    text <سبھوں پر حال ہے روشن ہمارا>
  block
    text <بلا جس چشم کو کہتے ہیں مردم>
    text <وہ ہے عین بلا مسکن ہمارا>
  block
    text <ہوا رونے سے راز دوستی فاش>
    text <ہمارا گریہ تھا دشمن ہمارا>
  block
    text <بہت چاہا تھا ابر تر نے لیکن>
    text <نہ منت کش ہوا گلشن ہمارا>
  block
    text <چمن میں ہم بھی زنجیری رہے ہیں>
    text <سنا ہوگا کبھو شیون ہمارا>
  block
    text <کیا تھا ریختہ پردہ سخن کا>
    text <سو ٹھہرا ہے یہی اب فن ہمارا>
  block
    text <نہ بہکے میکدے میں میرؔ کیوں کر>
    text <گرو سو جا ہے پیراہن ہمارا>
