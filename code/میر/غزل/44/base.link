
text <کچھ موج ہوا پیچاں اے میرؔ نظر آئی>
  block
    text <کچھ موج ہوا پیچاں اے میرؔ نظر آئی>
    text <شاید کہ بہار آئی زنجیر نظر آئی>
  block
    text <دلی کے نہ تھے کوچے اوراق مصور تھے>
    text <جو شکل نظر آئی تصویر نظر آئی>
  block
    text <مغرور بہت تھے ہم آنسو کی سرایت پر>
    text <سو صبح کے ہونے کو تاثیر نظر آئی>
  block
    text <گل بار کرے ہے گا اسباب سفر شاید>
    text <غنچے کی طرح بلبل دلگیر نظر آئی>
  block
    text <اس کی تو دل آزاری بے ہیچ ہی تھی یارو>
    text <کچھ تم کو ہماری بھی تقصیر نظر آئی>
