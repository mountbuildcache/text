
text <شب درد و غم سے عرصہ مرے جی پہ تنگ تھا>
  block
    text <شب درد و غم سے عرصہ مرے جی پہ تنگ تھا>
    text <آیا شب فراق تھی یا روز جنگ تھا>
  block
    text <کثرت میں درد و غم کی نہ نکلی کوئی تپش>
    text <کوچہ جگر کے زخم کا شاید کہ تنگ تھا>
  block
    text <لایا مرے مزار پہ اس کو یہ جذب عشق>
    text <جس بے وفا کو نام سے بھی میرے ننگ تھا>
  block
    text <دیکھا ہے صید گا میں ترے صید کا جگر>
    text <با آنکہ چھن رہا تھا پہ ذوق خدنگ تھا>
  block
    text <دل سے مرے لگا نہ ترا دل ہزار حیف>
    text <یہ شیشہ ایک عمر سے مشتاق سنگ تھا>
  block
    text <مت کر عجب جو میرؔ ترے غم میں مر گیا>
    text <جینے کا اس مریض کے کوئی بھی ڈھنگ تھا>
