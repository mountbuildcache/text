
text <غیروں سے مل چلے تم مست شراب ہو کر>
  block
    text <غیروں سے مل چلے تم مست شراب ہو کر>
    text <غیرت سے رہ گئے ہم یکسو کباب ہو کر>
  block
    text <اس روئے آتشیں سے برقع سرک گیا تھا>
    text <گل بہہ گیا چمن میں خجلت سے آب ہو کر>
  block
    text <کل رات مند گئی تھیں بہتوں کی آنکھیں غش سے>
    text <دیکھا کیا نہ کر تو سرمست خواب ہو کر>
  block
    text <پردہ رہے گا کیوں کر خورشید خاوری کا>
    text <نکلے ہے وہ بھی اب بے نقاب ہو کر>
  block
    text <یک قطرہ آب میں نے اس دور میں پیا ہے>
    text <نکلا ہے چشم تر سے وہ خون ناب ہو کر>
  block
    text <آ بیٹھتا تھا صوفی ہر صبح میکدے میں>
    text <شکر خدا کہ نکلا واں سے خراب ہو کر>
  block
    text <شرم و حیا کہاں تک ہیں میرؔ کوئی دن کے>
    text <اب تو ملا کرو تم ٹک بے حجاب ہو کر>
