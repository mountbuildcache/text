
text <آگے ہمارے عہد سے وحشت کو جا نہ تھی>
  block
    text <آگے ہمارے عہد سے وحشت کو جا نہ تھی>
    text <دیوانگی کسو کی بھی زنجیر پا نہ تھی>
  block
    text <بیگانہ سا لگے ہے چمن اب خزاں میں ہائے>
    text <ایسی گئی بہار مگر آشنا نہ تھی>
  block
    text <کب تھا یہ شور نوحہ ترا عشق جب نہ تھا>
    text <دل تھا ہمارا آگے تو ماتم سرا نہ تھی>
  block
    text <وہ اور کوئی ہوگی سحر جب ہوئی قبول>
    text <شرمندۂ اثر تو ہماری دعا نہ تھی>
  block
    text <آگے بھی تیرے عشق سے کھینچے تھے درد و رنج>
    text <لیکن ہماری جان پر ایسی بلا نہ تھی>
  block
    text <دیکھے دیار حسن کے میں کارواں بہت>
    text <لیکن کسو کے پاس متاع وفا نہ تھی>
  block
    text <آئی پری سی پردۂ مینا سے جام تک>
    text <آنکھوں میں تیری دختر رز کیا حیا نہ تھی>
  block
    text <اس وقت سے کیا ہے مجھے تو چراغ وقف>
    text <مخلوق جب جہاں میں نسیم و صبا نہ تھی>
  block
    text <پژمردہ اس قدر ہیں کہ ہے شبہ ہم کو میرؔ>
    text <تن میں ہمارے جان کبھو تھی بھی یا نہ تھی>
