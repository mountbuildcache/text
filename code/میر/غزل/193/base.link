
text <جب ہم کلام ہم سے ہوتا ہے پان کھا کر>
  block
    text <جب ہم کلام ہم سے ہوتا ہے پان کھا کر>
    text <کس رنگ سے کرے ہے باتیں چبا چبا کر>
  block
    text <تھی جملہ تن لطافت عالم میں جاں کے ہم تو>
    text <مٹی میں اٹ گئے ہیں اس خاکداں میں آ کر>
  block
    text <سعی و طلب بہت کی مطلب کے تئیں نہ پہنچے>
    text <ناچار اب جہاں سے بیٹھے ہیں ہاتھ اٹھا کر>
  block
    text <غیرت یہ تھی کہ آیا اس سے جو میں خفا ہو>
    text <مرتے موا پہ ہرگز اودھر پھرا نہ جا کر>
  block
    text <قدرت خدا کی سب میں خلع العذار آؤ>
    text <بیٹھو جو مجھ کنے تو پردے میں منہ چھپا کر>
  block
    text <ارمان ہے جنہوں کو وے اب کریں محبت>
    text <ہم تو ہوئے پشیماں دل کے تئیں لگا کر>
  block
    text <میں میرؔ ترک لے کر دنیا سے ہاتھ اٹھایا>
    text <درویش تو بھی تو ہے حق میں مرے دعا کر>
