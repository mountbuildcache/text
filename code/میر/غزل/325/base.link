
text <فکر ہے ماہ کے جو شہر بدر کرنے کی>
  block
    text <فکر ہے ماہ کے جو شہر بدر کرنے کی>
    text <ہے سزا تجھ پہ یہ گستاخ نظر کرنے کی>
  block
    text <کہہ حدیث آنے کی اس کے جو کیا شادی مرگ>
    text <نامہ بر کیا چلی تھی ہم کو خبر کرنے کی>
  block
    text <کیا جلی جاتی ہے خوبی ہی میں اپنی اے شمع>
    text <کہہ پتنگے کے بھی کچھ شام و سحر کرنے کی>
  block
    text <اب کے برسات ہی کے ذمے تھا عالم کا وبال>
    text <میں تو کھائی تھی قسم چشم کے تر کرنے کی>
  block
    text <پھول کچھ لیتے نہ نکلے تھے دل صد پارہ>
    text <طرز سیکھی ہے مرے ٹکڑے جگر کرنے کی>
  block
    text <ان دنوں نکلے ہے آغشتہ بہ خوں راتوں کو>
    text <دھن ہے نالے کو کسو دل میں اثر کرنے کی>
  block
    text <عشق میں تیرے گزرتی نہیں بن سر پٹکے>
    text <صورت اک یہ رہی ہے عمر بسر کرنے کی>
  block
    text <کاروانی ہے جہاں عمر عزیز اپنی میرؔ>
    text <رہ ہے درپیش سدا اس کو سفر کرنے کی>
