
text <ہر جزر و مد سے دست و بغل اٹھتے ہیں خروش>
  block
    text <ہر جزر و مد سے دست و بغل اٹھتے ہیں خروش>
    text <کس کا ہے راز بحر میں یا رب کہ یہ ہیں جوش>
  block
    text <ابروئے کج ہے موج کوئی چشم ہے حباب>
    text <موتی کسی کی بات ہے سیپی کسی کا گوش>
  block
    text <ان مغبچوں کے کوچے ہی سے میں کیا سلام>
    text <کیا مجھ کو طوف کعبہ سے میں رند درد نوش>
  block
    text <حیرت سے ہووے پرتو مہ نور آئینہ>
    text <تو چاندنی میں نکلے اگر ہو سفید پوش>
  block
    text <کل ہم نے سیر باغ میں دل ہاتھ سے دیا>
    text <اک سادہ گل فروش کا آ کر سبد بہ دوش>
  block
    text <جاتا رہا نگاہ سے جوں موسم بہار>
    text <آج اس بغیر داغ جگر ہیں سیاہ پوش>
  block
    text <شب اس دل گرفتہ کو وا کر بزور مے>
    text <بیٹھے تھے شیرہ خانے میں ہم کتنے ہرزہ کوش>
  block
    text <آئی صدا کہ یاد کرو دور رفتہ کو>
    text <عبرت بھی ہے ضرور ٹک اے جمع تیز ہوش>
  block
    text <جمشید جس نے وضع کیا جام کیا ہوا>
    text <وے نصیحتیں کہاں گئیں کیدھر وے ناؤ نوش>
  block
    text <جز لالہ اس کے جام سے پاتے نہیں نشاں>
    text <ہے کوکنار اس کی جگہ اب سبو بہ دوش>
  block
    text <جھومے ہے بید جائے جوانان میگسار>
    text <بالائے خم ہے خشت سر پیر مے فروش>
  block
    text <میرؔ اس غزل کو خوب کہا تھا ضمیر نے>
    text <پر اے زباں دراز بہت ہو چکی خموش>
