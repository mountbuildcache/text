
text <غم اس کو ساری رات سنایا تو کیا ہوا>
  block
    text <غم اس کو ساری رات سنایا تو کیا ہوا>
    text <یا روز اٹھ کے سر کو پھرایا تو کیا ہوا>
  block
    text <ان نے تو مجھ کو جھوٹے بھی پوچھا نہ ایک بار>
    text <میں نے اسے ہزار جتایا تو کیا ہوا>
  block
    text <خواہاں نہیں وہ کیوں ہی میں اپنی طرف سے یوں>
    text <دل دے کے اس کے ہاتھ بکا تو کیا ہوا>
  block
    text <اب سعی کر سپہر کہ میرے موئے گئے>
    text <اس کا مزاج مہر پہ آیا تو کیا ہوا>
  block
    text <مت رنجہ کر کسی کو کہ اپنے تو اعتقاد>
    text <دل ڈھائے کر جو کعبہ بنایا تو کیا ہوا>
  block
    text <میں صید ناتواں بھی تجھے کیا کروں گا یاد>
    text <ظالم اک اور تیر لگایا تو کیا ہوا>
  block
    text <کیا کیا دعائیں مانگی ہیں خلوت میں شیخ یوں>
    text <ظاہر جہاں سے ہاتھ اٹھایا تو کیا ہوا>
  block
    text <وہ فکر کر کہ چاک جگر پاوے التیام>
    text <ناصح جو تو نے جامہ سلایا تو کیا ہوا>
  block
    text <جیتے تو میرؔ ان نے مجھے داغ ہی رکھا>
    text <پھر گور پر چراغ جلایا تو کیا ہوا>
