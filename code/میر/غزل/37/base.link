
text <باتیں ہماری یاد رہیں پھر باتیں ایسی نہ سنیے گا>
  block
    text <باتیں ہماری یاد رہیں پھر باتیں ایسی نہ سنیے گا>
    text <پڑھتے کسو کو سنیے گا تو دیر تلک سر دھنیے گا>
  block
    text <سعی و تلاش بہت سی رہے گی اس انداز کے کہنے کی>
    text <صحبت میں علما فضلا کی جا کر پڑھیے گنیے گا>
  block
    text <دل کی تسلی جب کہ ہوگی گفت و شنود سے لوگوں کی>
    text <آگ پھنکے گی غم کی بدن میں اس میں جلیے بھنیے گا>
  block
    text <گرم اشعار میرؔ درونہ داغوں سے یہ بھر دیں گے>
    text <زرد رو شہر میں پھریے گا گلیوں میں نے گل چنیے گا>
