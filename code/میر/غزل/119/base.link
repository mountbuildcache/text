
text <کہتے ہو اتحاد ہے ہم کو>
  block
    text <کہتے ہو اتحاد ہے ہم کو>
    text <ہاں کہو اعتماد ہے ہم کو>
  block
    text <شوق ہی شوق ہے نہیں معلوم>
    text <اس سے کیا دل نہاد ہے ہم کو>
  block
    text <خط سے نکلے ہے بے وفائی حسن>
    text <اس قدر تو سواد ہے ہم کو>
  block
    text <آہ کس ڈھب سے روئیے کم کم>
    text <شوق حد سے زیاد ہے ہم کو>
  block
    text <شیخ و پیر مغاں کی خدمت میں>
    text <دل سے اک اعتقاد ہے ہم کو>
  block
    text <سادگی دیکھ عشق میں اس کے>
    text <خواہش جان شاد ہے ہم کو>
  block
    text <بد گمانی ہے جس سے تس سے آہ>
    text <قصد شور و فساد ہے ہم کو>
  block
    text <دوستی ایک سے بھی تجھ کو نہیں>
    text <اور سب سے عناد ہے ہم کو>
  block
    text <نامرادانہ زیست کرتا تھا>
    text <میرؔ کا طور یاد ہے ہم کو>
