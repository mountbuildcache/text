
text <مکہ گیا مدینہ گیا کربلا گیا>
  block
    text <مکہ گیا مدینہ گیا کربلا گیا>
    text <جیسا گیا تھا ویسا ہی چل پھر کے آ گیا>
  block
    text <دیکھا ہو کچھ اس آمد و شد میں تو میں کہوں>
    text <خود گم ہوا ہوں بات کی تہہ اب جو پا گیا>
  block
    text <کپڑے گلے کے میرے نہ ہوں آب دیدہ کیوں>
    text <مانند ابر دیدۂ تر اب تو چھا گیا>
  block
    text <جاں سوز آہ و نالہ سمجھتا نہیں ہوں میں>
    text <یک شعلہ میرے دل سے اٹھا تھا جلا گیا>
  block
    text <وہ مجھ سے بھاگتا ہی پھرا کبر و ناز سے>
    text <جوں جوں نیاز کر کے میں اس سے لگا گیا>
  block
    text <جور سپہر دوں سے برا حال تھا بہت>
    text <میں شرم ناکسی سے زمیں میں سما گیا>
  block
    text <دیکھا جو راہ جاتے تبختر کے ساتھ اسے>
    text <پھر مجھ شکستہ پا سے نہ اک دم رہا گیا>
  block
    text <بیٹھا تو بوریے کے تئیں سر پہ رکھ کے میرؔ>
    text <صف کس ادب سے ہم فقرا کی اٹھا گیا>
