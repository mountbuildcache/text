
text <میں بھی دنیا میں ہوں اک نالہ پریشاں یک جا>
  block
    text <میں بھی دنیا میں ہوں اک نالہ پریشاں یک جا>
    text <دل کے سو ٹکڑے مرے پر سبھی نالاں یک جا>
  block
    text <پند گویوں نے بہت سینے کی تدبیریں لیں>
    text <آہ ثابت بھی نہ نکلا یہ گریباں یک جا>
  block
    text <تیرا کوچہ ہے ستم گار وہ کافر جاگہ>
    text <کہ جہاں مارے گئے کتنے مسلماں یک جا>
  block
    text <سر سے باندھا ہے کفن عشق میں تیرے یعنی>
    text <جمع ہم نے بھی کیا ہے سر و ساماں یک جا>
  block
    text <کیونکے پڑتے ہیں ترے پاؤں نسیم سحری>
    text <اس کے کوچے میں ہے صد گنج شہیداں یک جا>
  block
    text <تو بھی رونے کو ملا دل ہے ہمارا بھی بھرا>
    text <ہوجے اے ابر بیابان میں گریاں یک جا>
  block
    text <بیٹھ کر میرؔ جہاں خوب نہ رویا ہووے>
    text <ایسی کوچے میں نہیں ہے ترے جاناں یک جا>
