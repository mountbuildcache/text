
text <کس حسن سے کہوں میں اس کی خوش اختری کی>
  block
    text <کس حسن سے کہوں میں اس کی خوش اختری کی>
    text <اس ماہرو کے آگے کیا تاب مشتری کی>
  block
    text <رکھنا نہ تھا قدم یاں جوں باد بے تامل>
    text <سیر اس جہاں کی رہرو پر تو نے سرسری کی>
  block
    text <شبہا بحال سگ میں اک عمر صرف کی ہے>
    text <مت پوچھ ان نے مجھ سے جو آدمی گری کی>
  block
    text <پائے گل اس چمن میں چھوڑا گیا نہ ہم سے>
    text <سر پر ہمارے اب کے منت ہے بے پری کی>
  block
    text <پیشہ تو ایک ہی تھا اس کا ہمارا لیکن>
    text <مجنوں کے طالعوں نے شہرت میں یاوری کی>
  block
    text <گریے سے داغ سینہ تازہ ہوئے ہیں سارے>
    text <یہ کشت خشک تو نے اے چشم پھر ہری کی>
  block
    text <یہ دور تو موافق ہوتا نہیں مگر اب>
    text <رکھیے بنائے تازہ اس چرخ چنبری کی>
  block
    text <خوباں تمہاری خوبی تا چند نقل کریے>
    text <ہم رنجہ خاطروں کی کیا خوب دلبری کی>
  block
    text <ہم سے جو میرؔ اڑ کر افلاک چرخ میں ہیں>
    text <ان خاک میں ملوں کی کاہے کو ہمسری کی>
