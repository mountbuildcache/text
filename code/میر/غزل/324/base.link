
text <ہجراں کی کوفت کھینچے بے دم سے ہو چلے ہیں>
  block
    text <ہجراں کی کوفت کھینچے بے دم سے ہو چلے ہیں>
    text <سر مار مار یعنی اب ہم بھی سو چلے ہیں>
  block
    text <جویں رہیں گی جاری گلشن میں ایک مدت>
    text <سائے میں ہر شجر کے ہم زور رو چلے ہیں>
  block
    text <لبریز اشک آنکھیں ہر بات میں رہا کیں>
    text <رو رو کے کام اپنے سب ہم ڈبو چلے ہیں>
  block
    text <پچھتائیے نہ کیونکر جی اس طرح سے دے کر>
    text <یہ گوہر گرامی ہم مفت کھو چلے ہیں>
  block
    text <قطع طریق مشکل ہے عشق کا نہایت>
    text <وے میرؔ جانتے ہیں اس راہ جو چلے ہیں>
