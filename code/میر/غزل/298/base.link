
text <نہیں وسواس جی گنوانے کے>
  block
    text <نہیں وسواس جی گنوانے کے>
    text <ہائے رے ذوق دل لگانے کے>
  block
    text <میرے تغییر حال پر مت جا>
    text <اتفاقات ہیں زمانے کے>
  block
    text <دم آخر ہی کیا نہ آنا تھا>
    text <اور بھی وقت تھے بہانے کے>
  block
    text <اس کدورت کو ہم سمجھتے ہیں>
    text <ڈھب ہیں یہ خاک میں ملانے کے>
  block
    text <بس ہیں دو برگ گل قفس میں صبا>
    text <نہیں بھوکے ہم آب و دانے کے>
  block
    text <مرنے پر بیٹھے ہیں سنو صاحب>
    text <بندے ہیں اپنے جی چلانے کے>
  block
    text <اب گریباں کہاں کہ اے ناصح>
    text <چڑھ گیا ہاتھ اس دوانے کے>
  block
    text <چشم نجم سپہر جھپکے ہے>
    text <صدقے اس انکھڑیاں لڑانے کے>
  block
    text <دل و دیں ہوش و صبر سب ہی گئے>
    text <آگے آگے تمہارے آنے کے>
  block
    text <کب تو سوتا تھا گھر مرے آ کر>
    text <جاگے تالا غریب خانے کے>
  block
    text <مژہ ابرو نگہ سے اس کی میرؔ>
    text <کشتہ ہیں اپنے دل لگانے کے>
  block
    text <تیر و تلوار و سیل یکجا ہیں>
    text <سارے اسباب مار جانے کے>
