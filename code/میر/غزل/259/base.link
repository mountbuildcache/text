
text <کل چمن میں گل و سمن دیکھا>
  block
    text <کل چمن میں گل و سمن دیکھا>
    text <آج دیکھا تو باغ بن دیکھا>
  block
    text <کیا ہے گلشن میں جو قفس میں نہیں>
    text <عاشقوں کا جلا وطن دیکھا>
  block
    text <ذوق پیکان تیر میں تیرے>
    text <مدتوں تک جگر نے چھن دیکھا>
  block
    text <گھر کے گھر جلتے تھے پڑے تیرے>
    text <داغ دل دیکھے بس چمن دیکھا>
  block
    text <ایک چشمک دو صد سنان مژہ>
    text <اس نکیلے کا بانکپن دیکھا>
  block
    text <شکر زاہد کا اپنی آنکھوں میں>
    text <مے عوض خرقہ مرتہن دیکھا>
  block
    text <حسرت اس کی جگہ تھی خوابیدہ>
    text <میرؔ کا کھول کر کفن دیکھا>
