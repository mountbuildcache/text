
text <کرے کیا کہ دل بھی تو مجبور ہے>
  block
    text <کرے کیا کہ دل بھی تو مجبور ہے>
    text <زمیں سخت ہے آسماں دور ہے>
  block
    text <جرس راہ میں جملہ تن شور ہے>
    text <مگر قافلے سے کوئی دور ہے>
  block
    text <تمنائے دل کے لیے جان دی>
    text <سلیقہ ہمارا تو مشہور ہے>
  block
    text <نہ ہو کس طرح فکر انجام کار>
    text <بھروسہ ہے جس پر سو مغرور ہے>
  block
    text <پلک کی سیاہی میں ہے وہ نگاہ>
    text <کسو کا مگر خون منظور ہے>
  block
    text <دل اپنا نہایت ہے نازک مزاج>
    text <گرا گر یہ شیشہ تو پھر چور ہے>
  block
    text <کہیں جو تسلی ہوا ہو یہ دل>
    text <وہی بے قراری بدستور ہے>
  block
    text <نہ دیکھا کہ لوہو تھنبا ہو کبھو>
    text <مگر چشم خوں بار ناسور ہے>
  block
    text <تنک گرم تو سنگ ریزے کو دیکھ>
    text <نہاں اس میں بھی شعلۂ طور ہے>
  block
    text <بہت سعی کریے تو مر رہیے میرؔ>
    text <بس اپنا تو اتنا ہی مقدور ہے>
