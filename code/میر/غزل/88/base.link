
text <سحر گہہ‌ عید میں دور سبو تھا>
  block
    text <سحر گہہ‌ عید میں دور سبو تھا>
    text <پر اپنے جام میں تجھ بن لہو تھا>
  block
    text <غلط تھا آپ سے غافل گزرنا>
    text <نہ سمجھے ہم کہ اس قالب میں تو تھا>
  block
    text <چمن کی وضع نے ہم کو کیا داغ>
    text <کہ ہر غنچہ دل پر آرزو تھا>
  block
    text <گل و آئینہ کیا خورشید و مہ کیا>
    text <جدھر دیکھا تدھر تیرا ہی رو تھا>
  block
    text <کرو گے یاد باتیں تو کہو گے>
    text <کہ کوئی رفتۂ بسیار گو تھا>
  block
    text <جہاں پر ہے فسانے سے ہمارے>
    text <دماغ عشق ہم کو بھی کبھو تھا>
  block
    text <مگر دیوانہ تھا گل بھی کسو کا>
    text <کہ پیراہن میں سو جاگا رفو تھا>
  block
    text <کہیں کیا بال تیرے کھل گئے تھے>
    text <کہ جھونکا باؤ کا کچھ مشکبو تھا>
  block
    text <نہ دیکھا میرؔ آوارہ کو لیکن>
    text <غبار اک ناتواں سا کو بہ کو تھا>
