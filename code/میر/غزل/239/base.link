
text <خوبرو سب کی جان ہوتے ہیں>
  block
    text <خوبرو سب کی جان ہوتے ہیں>
    text <آرزوئے جہان ہوتے ہیں>
  block
    text <گوشۂ دیوار تک تو جا نالے>
    text <اس میں گل کو بھی کان ہوتے ہیں>
  block
    text <کبھو آتے ہیں آپ میں تجھ بن>
    text <گھر میں ہم میہمان ہوتے ہیں>
  block
    text <دشت کے پھوٹے مقبروں پہ نہ جا>
    text <روضے سب گلستاں ہوتے ہیں>
  block
    text <حرف تلخ ان کے کیا کہوں میں غرض>
    text <خوبرو بد زبان ہوتے ہیں>
  block
    text <غمزۂ چشم خوش قدان زمیں>
    text <فتنۂ آسمان ہوتے ہیں>
  block
    text <کیا رہا ہے مشاعرے میں اب>
    text <لوگ کچھ جمع آن ہوتے ہیں>
  block
    text <میرؔ و مرزا رفیعؔ و خواجہ میرؔ>
    text <کتنے اک یہ جوان ہوتے ہیں>
