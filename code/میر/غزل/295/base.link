
text <جب سے اس بے وفا نے بال رکھے>
  block
    text <جب سے اس بے وفا نے بال رکھے>
    text <صید بندوں نے جال ڈال رکھے>
  block
    text <ہاتھ کیا آوے وہ کمر ہے ہیچ>
    text <یوں کوئی جی میں کچھ خیال رکھے>
  block
    text <رہرو راہ خوفناک عشق>
    text <چاہیے پاؤں کو سنبھال رکھے>
  block
    text <پہنچے ہر اک نہ درد کو میرے>
    text <وہ ہی جانے جو ایسا حال رکھے>
  block
    text <ایسے زر دوست ہو تو خیر ہے اب>
    text <ملیے اس سے جو کوئی مال رکھے>
  block
    text <بحث ہے ناقصوں سے کاش فلک>
    text <مجھ کو اس زمرے سے نکال رکھے>
  block
    text <سمجھے انداز شعر کو میرے>
    text <میرؔ کا سا اگر کمال رکھے>
