
text <جز جرم عشق کوئی بھی ثابت کیا گناہ>
  block
    text <جز جرم عشق کوئی بھی ثابت کیا گناہ>
    text <ناحق ہماری جان لی اچھے ہو واہ واہ>
  block
    text <اب کیسا چاک چاک ہو دل اس کے ہجر میں>
    text <گتھواں تو لخت دل سے نکلتی ہے میری آہ>
  block
    text <شام شب وصال ہوئی یاں کہ اس طرف>
    text <ہونے لگا طلوع ہی خورشید رو سیاہ>
  block
    text <گزرا میں اس سلوک سے دیکھا نہ کر مجھے>
    text <برچھی سی لاگ جا ہے جگر میں تری نگاہ>
  block
    text <دامان و جیب چاک خرابی و خستگی>
    text <ان سے ترے فراق میں ہم نے کیا نباہ>
  block
    text <بیتابیوں کو سونپ نہ دینا کہیں مجھے>
    text <اے صبر میں نے آن کے لی ہے تری پناہ>
  block
    text <خوں بستہ بارے رہنے لگی اب تو یہ مژہ>
    text <آنسو کی بوند جس سے ٹپکتی تھی گاہ گاہ>
  block
    text <گل سے شگفتہ داغ دکھاتا ہوں تیرے تیں>
    text <گر موافقت کرے ہے تنک مجھ سے سال و ماہ>
  block
    text <گر منع مجھ کو کرتے ہیں تیری گلی سے لوگ>
    text <کیوں کر نہ جاؤں مجھ کو تو مرنا ہے خوا مخواہ>
  block
    text <ناحق الجھ پڑا ہے یہ مجھ سے طریق عشق>
    text <جاتا تھا میرؔ میں تو چلا اپنی راہ راہ>
