
text <پشت پا ماری بسکہ دنیا پر>
  block
    text <پشت پا ماری بسکہ دنیا پر>
    text <زخم پڑ پڑ گیا مرے پا پر>
  block
    text <ڈوبے اچھلے ہے آفتاب ہنوز>
    text <کہیں دیکھا تھا تجھ کو دریا پر>
  block
    text <گرو مے ہوں آؤ شیخ شہر>
    text <ابر جھوما ہی جاہے صحرا پر>
  block
    text <دل پر خوں تو تھا گلابی شراب>
    text <جی ہی اپنا چلا نہ صہبا پر>
  block
    text <یاں جہاں میں کہ شہر گوراں ہے>
    text <سات پردے ہیں چشم بینا پر>
  block
    text <فرصت عیش اپنی یوں گزری>
    text <کہ مصیبت پڑی تمنا پر>
  block
    text <طارم تاک سے لہو ٹپکا>
    text <سنگ باراں ہوا ہے مینا پر>
  block
    text <میرؔ کیا بات اس کے ہونٹوں کی>
    text <جینا دوبھر ہوا مسیحا پر>
