
text <دل عشق کا ہمیشہ حریف نبرد تھا>
  block
    text <دل عشق کا ہمیشہ حریف نبرد تھا>
    text <اب جس جگہ کہ داغ ہے یاں آگے درد تھا>
  block
    text <اک گرد راہ تھا پئے محمل تمام راہ>
    text <کس کا غبار تھا کہ یہ دنبالہ گرد تھا>
  block
    text <دل کی شکستگی نے ڈرائے رکھا ہمیں>
    text <واں چیں جبیں پر آئی کہ یاں رنگ زرد تھا>
  block
    text <مانند حرف صفحۂ ہستی سے اٹھ گیا>
    text <دل بھی مرا جریدۂ عالم میں فرد تھا>
  block
    text <تھا پشتہ ریگ باد یہ اک وقت کارواں>
    text <یہ گرد باد کوئی بیاباں نورد تھا>
  block
    text <گزری مدام اس کی جوانان مست میں>
    text <پیر مغاں بھی طرفہ کوئی پیر مرد تھا>
  block
    text <عاشق ہیں ہم تو میرؔ کے بھی ضبط عشق کے>
    text <دل جل گیا تھا اور نفس لب پہ سرد تھا>
