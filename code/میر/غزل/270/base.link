
text <خوب تھے وے دن کہ ہم تیرے گرفتاروں میں تھے>
  block
    text <خوب تھے وے دن کہ ہم تیرے گرفتاروں میں تھے>
    text <غم زدوں اندوہ گینوں ظلم کے ماروں میں تھے>
  block
    text <دشمنی جانی ہے اب تو ہم سے غیروں کے لیے>
    text <اک سماں سا ہو گیا وہ بھی کہ ہم یاروں میں تھے>
  block
    text <مت تبختر سے گزر قمری ہماری خاک پر>
    text <ہم بھی اک سرو رواں کے ناز برداروں میں تھے>
  block
    text <مر گئے لیکن نہ دیکھا تو نے اودھر آنکھ اٹھا>
    text <آہ کیا کیا لوگ ظالم تیرے بیماروں میں تھے>
  block
    text <شیخ جی مندیل کچھ بگڑی سی ہے کیا آپ بھی>
    text <رندوں بانکوں میکشوں آشفتہ دستاروں میں تھے>
  block
    text <گرچہ جرم عشق غیروں پر بھی ثابت تھا ولے>
    text <قتل کرنا تھا ہمیں ہم ہی گنہ گاروں میں تھے>
  block
    text <اک رہا مژگاں کی صف میں ایک کے ٹکڑے ہوئے>
    text <دل جگر جو میرؔ دونوں اپنے غم خواروں میں تھے>
