
text <جب رونے بیٹھتا ہوں تب کیا کسر رہے ہے>
  block
    text <جب رونے بیٹھتا ہوں تب کیا کسر رہے ہے>
    text <رومال دو دو دن تک جوں ابر تر رہے ہے>
  block
    text <آہ سحر کی میری برچھی کے وسوسے سے>
    text <خورشید کے منہ اوپر اکثر سپر رہے ہے>
  block
    text <آگہ تو رہیے اس کی طرز رہ و روش سے>
    text <آنے میں اس کے لیکن کس کو خبر رہے ہے>
  block
    text <ان روزوں اتنی غفلت اچھی نہیں ادھر سے>
    text <اب اضطراب ہم کو دو دو پہر رہے ہے>
  block
    text <آب حیات کی سی ساری روش ہے اس کی>
    text <پر جب وہ اٹھ چلے ہے ایک آدھ مر رہے ہے>
  block
    text <تلوار اب لگا ہے بے ڈول پاس رکھنے>
    text <خون آج کل کسو کا وہ شوخ کر رہے ہے>
  block
    text <در سے کبھو جو آتے دیکھا ہے میں نے اس کو>
    text <تب سے ادھر ہی اکثر میری نظر رہے ہے>
  block
    text <آخر کہاں تلک ہم اک روز ہو چکیں گے>
    text <برسوں سے وعدۂ شب ہر صبح پر رہے ہے>
  block
    text <میرؔ اب بہار آئی صحرا میں چل جنوں کر>
    text <کوئی بھی فصل گل میں نادان گھر رہے ہے>
