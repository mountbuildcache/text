
text <یکسو کشادہ روی پر چیں نہیں جبیں بھی>
  block
    text <یکسو کشادہ روی پر چیں نہیں جبیں بھی>
    text <ہم چھوڑی مہر اس کی کاش اس کو ہووے کیں بھی>
  block
    text <آنسو تو تیرے دامن پونچھے ہے وقت گریہ>
    text <ہم نے نہ رکھی منہ پر اے ابر آستیں بھی>
  block
    text <کرتا نہیں عبث تو پارہ گلو فغاں سے>
    text <گزرے ہے پار دل کے اک نالۂ حزیں بھی>
  block
    text <ہوں اہتزار میں میں آئینہ رو شتاب آ>
    text <جاتا ہے ورنہ غافل پھر دم تو واپسیں بھی>
  block
    text <سینے سے تیر اس کا جی کو تو لیتا نکلا>
    text <پر ساتھوں ساتھ اس کے نکلی اک آفریں بھی>
  block
    text <ہر شب تری گلی میں عالم کی جان جا ہے>
    text <آگے ہوا ہے اب تک ایسا ستم کہیں بھی>
  block
    text <شوخی جلوہ اس کی تسکین کیونکے بخشے>
    text <آئینوں میں دلوں کے جو ہے بھی پھر نہیں بھی>
  block
    text <گیسو ہی کچھ نہیں ہے سنبل کی آفت اس کا>
    text <ہیں برق خرمن گل رخسار آتشیں بھی>
  block
    text <تکلیف نالہ مت کر اے درد دل کہ ہوں گے>
    text <رنجیدہ راہ چلتے آزردہ ہم نشیں بھی>
  block
    text <کس کس کا داغ دیکھیں یا رب غم بتاں میں>
    text <رخصت طلب ہے جاں بھی ایمان اور دیں بھی>
  block
    text <زیر فلک جہاں ٹک آسودہ میرؔ ہوتے>
    text <ایسا نظر نہ آیا اک قطعۂ زمیں بھی>
