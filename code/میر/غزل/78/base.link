
text <بے یار شہر دل کا ویران ہو رہا ہے>
  block
    text <بے یار شہر دل کا ویران ہو رہا ہے>
    text <دکھلائی دے جہاں تک میدان ہو رہا ہے>
  block
    text <اس منزل جہاں کے باشندے رفتنی ہیں>
    text <ہر اک کے ہاں سفر کا سامان ہو رہا ہے>
  block
    text <اچھا لگا ہے شاید آنکھوں میں یار اپنی>
    text <آئینہ دیکھ کر کچھ حیران ہو رہا ہے>
  block
    text <گل دیکھ کر چمن میں تجھ کو کھلا ہی جا ہے>
    text <یعنی ہزار جی سے قربان ہو رہا ہے>
  block
    text <حال زبون اپنا پوشیدہ کچھ نہ تھا تو>
    text <سنتا نہ تھا کہ یہ صید بے جان ہو رہا ہے>
  block
    text <ظالم ادھر کی سدھ لے جوں شمع صبح گاہی>
    text <ایک آدھ دم کا عاشق مہمان ہو رہا ہے>
  block
    text <قرباں گہ محبت وہ جا ہے جس میں ہر سو>
    text <دشوار جان دینا آسان ہو رہا ہے>
  block
    text <ہر شب گلی میں اس کی روتے تو رہتے ہو تم>
    text <اک روز میرؔ صاحب طوفان ہو رہا ہے>
