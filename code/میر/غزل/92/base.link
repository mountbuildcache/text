
text <کیا کہوں کیسا ستم غفلت سے مجھ پر ہو گیا>
  block
    text <کیا کہوں کیسا ستم غفلت سے مجھ پر ہو گیا>
    text <قافلہ جاتا رہا میں صبح ہوتے سو گیا>
  block
    text <بے کسی مدت تلک برسا کی اپنی گور پر>
    text <جو ہماری خاک پر سے ہو کے گزرا رو گیا>
  block
    text <کچھ خطرناکی طریق عشق میں پنہاں نہیں>
    text <کھپ گیا وہ راہرو اس راہ ہو کر جو گیا>
  block
    text <مدعا جو ہے سو وہ پایا نہیں جاتا کہیں>
    text <ایک عالم جستجو میں جی کو اپنے کھو گیا>
  block
    text <میرؔ ہر یک موج میں ہے زلف ہی کا سا دماغ>
    text <جب سے وہ دریا پہ آ کر بال اپنے دھو گیا>
