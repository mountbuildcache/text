
text <سمجھے تھے میرؔ ہم کہ یہ ناسور کم ہوا>
  block
    text <سمجھے تھے میرؔ ہم کہ یہ ناسور کم ہوا>
    text <پھر ان دنوں میں دیدۂ خوں بار نم ہوا>
  block
    text <آئے برنگ ابر عرق ناک تم ادھر>
    text <حیران ہوں کہ آج کدھر کو کرم ہوا>
  block
    text <تجھ بن شراب پی کے موئے سب ترے خراب>
    text <ساقی بغیر تیرے انہیں جام سم ہوا>
  block
    text <کافر ہمارے دل کی نہ پوچھ اپنے عشق میں>
    text <بیت الحرام تھا سو وہ بیت الصنم ہوا>
  block
    text <خانہ خراب کس کا کیا تیری چشم نے>
    text <تھا کون یوں جسے تو نصیب ایک دم ہوا>
  block
    text <تلوار کس کے خون میں سر ڈوب ہے تری>
    text <یہ کس اجل رسیدہ کے گھر پر ستم ہوا>
  block
    text <آئی نظر جو گور سلیماں کی ایک روز>
    text <کوچے پر اس مزار کے تھا یہ رقم ہوا>
  block
    text <کاے سرکشاں جہان میں کھینچا تھا میں بھی سر>
    text <پایان کار مور کی خاک قدم ہوا>
  block
    text <افسوس کی بھی چشم تھی ان سے خلاف عقل>
    text <بار علاقہ سے تو عبث پشت خم ہوا>
  block
    text <اہل جہاں ہیں سارے ترے جیتے جی تلک>
    text <پوچھیں گے بھی نہ بات جہاں تو عدم ہوا>
  block
    text <کیا کیا عزیز دوست ملے میرؔ خاک میں>
    text <نادان یاں کسو کا کسو کو بھی غم ہوا>
