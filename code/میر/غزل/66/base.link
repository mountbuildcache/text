
text <آہ اور اشک ہی سدا ہے یاں>
  block
    text <آہ اور اشک ہی سدا ہے یاں>
    text <روز برسات کی ہوا ہے یاں>
  block
    text <جس جگہ ہو زمین تفتہ سمجھ>
    text <کہ کوئی دل‌ جلا گڑا ہے یاں>
  block
    text <گو کدورت سے وہ نہ دیوے رو>
    text <آرسی کی طرح صفا ہے یاں>
  block
    text <ہر گھڑی دیکھتے جو ہو ایدھر>
    text <ایسا کہ تم نے آ نکلا ہے یاں>
  block
    text <رند مفلس جگر میں آہ نہیں>
    text <جان محزوں ہے اور کیا ہے یاں>
  block
    text <کیسے کیسے مکان ہیں ستھرے>
    text <اک ازاں جملہ کربلا ہے یاں>
  block
    text <اک سسکتا ہے ایک مرتا ہے>
    text <ہر طرف ظلم ہو رہا ہے یاں>
  block
    text <صد تمنا شہید ہیں یکجا>
    text <سینہ کوبی ہے تعزیہ ہے یاں>
  block
    text <دیدنی ہے غرض یہ صحبت شوخ>
    text <روز و شب طرفہ ماجرا ہے یاں>
  block
    text <خانۂ عاشقاں ہے جاے خوب>
    text <جائے رونے کی جا بہ جا ہے یاں>
  block
    text <کوہ و صحرا بھی کر نہ جائے باش>
    text <آج تک کوئی بھی رہا ہے یاں>
  block
    text <ہے خبر شرط میرؔ سنتا ہے>
    text <تجھ سے آگے یہ کچھ ہوا ہے یاں>
  block
    text <موت مجنوں کو بھی یہیں آئی>
    text <کوہ کن کل ہی مر گیا ہے یاں>
