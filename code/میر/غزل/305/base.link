
text <طاقت نہیں ہے دل میں نے جی بجا رہا ہے>
  block
    text <طاقت نہیں ہے دل میں نے جی بجا رہا ہے>
    text <کیا ناز کر رہے ہو اب ہم میں کیا رہا ہے>
  block
    text <جیب اور آستیں سے رونے کا کام گزرا>
    text <سارا نچوڑ اب تو دامن پر آ رہا ہے>
  block
    text <اب چیت گر نہیں کچھ تازہ ہوا ہوں بیکل>
    text <آیا ہوں جب بہ خود میں جی اس میں جا رہا ہے>
  block
    text <کاہے کا پاس اب تو رسوائی دور پہنچی>
    text <راز محبت اپنا کس سے چھپا رہا ہے>
  block
    text <گرد رہ اس کی یا رب کس اور سے اٹھے گی>
    text <سو سو غزال ہر سو آنکھیں لگا رہا ہے>
  block
    text <بندے تو طرحدار وہیں طرح کش تمہارے>
    text <پھر چاہتے ہو کیا تم اب اک خدا رہا ہے>
  block
    text <دیکھ اس دہن کو ہر دم اے آرسی کہ یوں ہی>
    text <خوبی کا در کسو کے منہ پر بھی وا رہا ہے>
  block
    text <وے لطف کی نگاہیں پہلے فریب ہیں سب>
    text <کس سے وہ بے مروت پھر آشنا رہا ہے>
  block
    text <اتنا خزاں کرے ہے کب زرد رنگ پر یاں>
    text <تو بھی کسو نگہ سے اے گل جدا رہا ہے>
  block
    text <رہتے ہیں داغ اکثر نان و نمک کی خاطر>
    text <جینے کا اس سمیں میں اب کیا مزہ رہا ہے>
  block
    text <اب چاہتا نہیں ہے بوسہ جو تیرے لب سے>
    text <جینے سے میرؔ شاید کچھ دل اٹھا رہا ہے>
