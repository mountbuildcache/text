
text <رفتگاں میں جہاں کے ہم بھی ہیں>
  block
    text <رفتگاں میں جہاں کے ہم بھی ہیں>
    text <ساتھ اس کارواں کے ہم بھی ہیں>
  block
    text <شمع ہی سر نہ دے گئی برباد>
    text <کشتہ اپنی زباں کے ہم بھی ہیں>
  block
    text <ہم کو مجنوں کو عشق میں مت بوجھ>
    text <ننگ اس خانداں کے ہم بھی ہیں>
  block
    text <جس چمن زار کا ہے تو گل تر>
    text <بلبل اس گلستاں کے ہم بھی ہیں>
  block
    text <نہیں مجنوں سے دل قوی لیکن>
    text <یار اس ناتواں کے ہم بھی ہیں>
  block
    text <بوسہ مت دے کسو کے در پہ نسیم>
    text <خاک اس آستاں کے ہم بھی ہیں>
  block
    text <گو شب اس در سے دور پہروں پھریں>
    text <پاس تو پاسباں کے ہم بھی ہیں>
  block
    text <وجہ بیگانگی نہیں معلوم>
    text <تم جہاں کے ہو واں کے ہم بھی ہیں>
  block
    text <مر گئے مر گئے نہیں تو نہیں>
    text <خاک سے منہ کو ڈھانکے ہم بھی ہیں>
  block
    text <اپنا شیوہ نہیں کجی یوں تو>
    text <یار جی ٹیڑھے بانکے ہم بھی ہیں>
  block
    text <اس سرے کی ہے پارسائی میرؔ>
    text <معتقد اس جواں کے ہم بھی ہیں>
