
text <اب جو اک حسرت جوانی ہے>
  block
    text <اب جو اک حسرت جوانی ہے>
    text <عمر رفتہ کی یہ نشانی ہے>
  block
    text <رشک یوسف ہے آہ وقت عزیز>
    text <عمر اک بار کاروانی ہے>
  block
    text <گریہ ہر وقت کا نہیں بے ہیچ>
    text <دل میں کوئی غم نہانی ہے>
  block
    text <ہم قفس زاد قیدی ہیں ورنہ>
    text <تا چمن ایک پرفشانی ہے>
  block
    text <اس کی شمشیر تیز ہے ہمدم>
    text <مر رہیں گے جو زندگانی ہے>
  block
    text <غم و رنج و الم نکو یاں سے>
    text <سب تمہاری ہی مہربانی ہے>
  block
    text <خاک تھی موجزن جہاں میں اور>
    text <ہم کو دھوکا یہ تھا کہ پانی ہے>
  block
    text <یاں ہوئے میرؔ تم برابر خاک>
    text <واں وہی ناز و سرگرانی ہے>
