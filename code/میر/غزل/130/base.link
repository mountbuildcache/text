
text <اے ابر تر تو اور کسی سمت کو برس>
  block
    text <اے ابر تر تو اور کسی سمت کو برس>
    text <اس ملک میں ہماری ہے یہ چشم تر ہی بس>
  block
    text <حرماں تو دیکھ پھول بکھیرے تھی کل صبا>
    text <اک برگ گل گرا نہ جہاں تھا مرا قفس>
  block
    text <مژگاں بھی بہہ گئیں مرے رونے سے چشم کی>
    text <سیلاب موج مارے تو ٹھہرے ہے کوئی خس>
  block
    text <مجنوں کا دل ہوں محمل لیلیٰ سے ہوں جدا>
    text <تنہا پھروں ہوں دشت میں جوں نالۂ جرس>
  block
    text <اے گریہ اس کے دل میں اثر خوب ہی کیا>
    text <روتا ہوں جب میں سامنے اس کے تودے ہے ہنس>
  block
    text <اس کی زباں کے عہدے سے کیوں کر نکل سکوں>
    text <کہتا ہوں ایک میں تو سناتا ہے مجھ کو دس>
  block
    text <حیراں ہوں میرؔ نزع میں اب کیا کروں بھلا>
    text <احوال دل بہت ہے مجھے فرصت اک نفس>
