
text <گرمی سے میں تو آتش غم کی پگھل گیا>
  block
    text <گرمی سے میں تو آتش غم کی پگھل گیا>
    text <راتوں کو روتے روتے ہی جوں شمع گل گیا>
  block
    text <ہم خستہ دل ہیں تجھ سے بھی نازک مزاج تر>
    text <تیوری چڑھائی تو نے کہ یاں جی نکل گیا>
  block
    text <گرمئ عشق مانع نشوونما ہوئی>
    text <میں وہ نہال تھا کہ اگا اور جل گیا>
  block
    text <مستی میں چھوڑ دیر کو کعبے چلا تھا میں>
    text <لغزش بڑی ہوئی تھی ولیکن سنبھل گیا>
  block
    text <ساقی نشے میں تجھ سے لنڈھا شیشۂ شراب>
    text <چل اب کہ دخت تاک کا جوبن تو ڈھل گیا>
  block
    text <ہر ذرہ خاک تیری گلی کی ہے بے قرار>
    text <یاں کون سا ستم زدہ ماٹی میں رل گیا>
  block
    text <عریاں تنی کی شوخی سے دیوانگی میں میرؔ>
    text <مجنوں کے دشت خار کا داماں بھی چل گیا>
