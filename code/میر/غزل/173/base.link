
text <گل و بلبل بہار میں دیکھا>
  block
    text <گل و بلبل بہار میں دیکھا>
    text <ایک تجھ کو ہزار میں دیکھا>
  block
    text <جل گیا دل سفید ہیں آنکھیں>
    text <یہ تو کچھ انتظار میں دیکھا>
  block
    text <جیسا مضطر تھا زندگی میں دل>
    text <ووہیں میں نے قرار میں دیکھا>
  block
    text <آبلے کا بھی ہونا دامن گیر>
    text <تیرے کوچے کے خار میں دیکھا>
  block
    text <تیرہ عالم ہوا یہ روز سیاہ>
    text <اپنے دل کے غبار میں دیکھا>
  block
    text <ذبح کر میں کہا تھا مرتا ہوں>
    text <دم نہیں مجھ شکار میں دیکھا>
  block
    text <جن بلاؤں کو میرؔ سنتے تھے>
    text <ان کو اس روزگار میں دیکھا>
