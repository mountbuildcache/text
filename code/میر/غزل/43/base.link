
text <برنگ بوئے گل اس باغ کے ہم آشنا ہوتے>
  block
    text <برنگ بوئے گل اس باغ کے ہم آشنا ہوتے>
    text <کہ ہم راہ صبا ٹک سیر کرتے پھر ہوا ہوتے>
  block
    text <سراپا آرزو ہونے نے بندہ کر دیا ہم کو>
    text <وگرنہ ہم خدا تھے گر دل بے مدعا ہوتے>
  block
    text <فلک اے کاش ہم کو خاک ہی رکھتا کہ اس میں ہم>
    text <غبار راہ ہوتے یا کسو کی خاک پا ہوتے>
  block
    text <الٰہی کیسے ہوتے ہیں جنہیں ہے بندگی خواہش>
    text <ہمیں تو شرم دامن گیر ہوتی ہے خدا ہوتے>
  block
    text <تو ہے کس ناحیے سے اے دیار عشق کیا جانوں>
    text <ترے باشندگاں ہم کاش سارے بے وفا ہوتے>
  block
    text <اب ایسے ہیں کہ صانع کے مزاج اوپر بہم پہنچے>
    text <جو خاطر خواہ اپنے ہم ہوئے ہوتے تو کیا ہوتے>
  block
    text <کہیں جو کچھ ملامت گر بجا ہے میرؔ کیا جانیں>
    text <انہیں معلوم تب ہوتا کہ ویسے سے جدا ہوتے>
