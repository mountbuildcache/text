
text <دل کے تیں آتش ہجراں سے بچایا نہ گیا>
  block
    text <دل کے تیں آتش ہجراں سے بچایا نہ گیا>
    text <گھر جلا سامنے پر ہم سے بجھایا نہ گیا>
  block
    text <دل میں رہ دل میں کہ معمار قضا سے اب تک>
    text <ایسا مطبوع مکاں کوئی بنایا نہ گیا>
  block
    text <کبھو عاشق کا ترے جبہے سے ناخن کا خراش>
    text <خط تقدیر کے مانند مٹایا نہ گیا>
  block
    text <کیا تنک حوصلہ تھے دیدہ و دل اپنے آہ>
    text <ایک دم راز محبت کا چھپایا نہ گیا>
  block
    text <دل جو دیدار کا قاتل کے بہت بھوکا تھا>
    text <اس ستم کشتہ سے اک زخم بھی کھایا نہ گیا>
  block
    text <میں تو تھا صید زبوں صید گہ عشق کے بیچ>
    text <آپ کو خاک میں بھی خوب ملایا نہ گیا>
  block
    text <شہر دل آہ عجب جائے تھی پر اس کے گئے>
    text <ایسا اجڑا کہ کسی طرح بسایا نہ گیا>
  block
    text <آج رکتی نہیں خامے کی زباں رکھیے معاف>
    text <حرف کا طول بھی جو مجھ سے گھٹایا نہ گیا>
