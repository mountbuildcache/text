
text <کلی کہتے ہیں اس کا سا دہن ہے>
  block
    text <کلی کہتے ہیں اس کا سا دہن ہے>
    text <سنا کریے کہ یہ بھی اک سخن ہے>
  block
    text <ٹپکتے درد ہیں آنسو کی جاگا>
    text <الٰہی چشم یا زخم کہن ہے>
  block
    text <خبر لے پیر کنعاں کی کہ کچھ آج>
    text <نپٹ آوارہ بوئے پیرہن ہے>
  block
    text <نہیں دامن میں لالہ بے ستوں کے>
    text <کوئی دل داغ خون کوہ کن ہے>
  block
    text <شہادت گاہ ہے باغ زمانہ>
    text <کہ ہر گل اس میں اک خونیں کفن ہے>
  block
    text <کروں کیا حسرت گل کو وگرنہ>
    text <دل پر داغ بھی اپنا چمن ہے>
  block
    text <جو دے آرام ٹک آوارگی میرؔ>
    text <تو شام غربت اک صبح وطن ہے>
