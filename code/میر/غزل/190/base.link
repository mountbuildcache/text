
text <رات گزرے ہے مجھے نزع میں روتے روتے>
  block
    text <رات گزرے ہے مجھے نزع میں روتے روتے>
    text <آنکھیں پھر جائیں گی اب صبح کے ہوتے ہوتے>
  block
    text <کھول کر آنکھ اڑا دید جہاں کا غافل>
    text <خواب ہو جائے گا پھر جاگنا سوتے سوتے>
  block
    text <داغ اگتے رہے دل میں مری نومیدی سے>
    text <ہارا میں تخم تمنا کو بھی بوتے بوتے>
  block
    text <جی چلا تھا کہ ترے ہونٹ مجھے یاد آئے>
    text <لعل پائیں ہیں میں اس جی ہی کے کھوتے کھوتے>
  block
    text <جم گیا خوں کف قاتل پہ طرح میرؔ زبس>
    text <ان نے رو رو دیا کل ہاتھ کو دھوتے دھوتے>
