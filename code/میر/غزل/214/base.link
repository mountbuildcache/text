
text <دزدیدہ نگہ کرنا پھر آنکھ ملانا بھی>
  block
    text <دزدیدہ نگہ کرنا پھر آنکھ ملانا بھی>
    text <اس لوٹتے دامن کو پاس آ کے اٹھانا بھی>
  block
    text <پامالی عاشق کو منظور رکھے جانا>
    text <پھر چال کڈھب چلنا ٹھوکر نہ لگانا بھی>
  block
    text <برقع کو اٹھا دینا پر آدھے ہی چہرے سے>
    text <کیا منہ کو چھپانا بھی کچھ جھمکی دکھانا بھی>
  block
    text <دیکھ آنکھیں مری نیچی اک مارنا پتھر بھی>
    text <ظاہر میں ستانا بھی پردے میں جتانا بھی>
  block
    text <صحبت ہے یہ ویسی ہی اے جان کی آسائش>
    text <ساتھ آن کے سونا بھی پھر منہ کو چھپانا بھی>
