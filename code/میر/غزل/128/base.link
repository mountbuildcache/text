
text <ہم ہیں مجروح ماجرا ہے یہ>
  block
    text <ہم ہیں مجروح ماجرا ہے یہ>
    text <وہ نمک چھڑکے ہے مزہ ہے یہ>
  block
    text <آگ تھے ابتدائے عشق میں ہم>
    text <اب جو ہیں خاک انتہا ہے یہ>
  block
    text <بود آدم نمود شبنم ہے>
    text <ایک دو دم میں پھر ہوا ہے یہ>
  block
    text <شکر اس کی جفا کا ہو نہ سکا>
    text <دل سے اپنے ہمیں گلہ ہے یہ>
  block
    text <شور سے اپنے حشر ہے پردہ>
    text <یوں نہیں جانتا کہ کیا ہے یہ>
  block
    text <بس ہوا ناز ہو چکا اغماض>
    text <ہر گھڑی ہم سے کیا ادا ہے یہ>
  block
    text <نعشیں اٹھتی ہیں آج یاروں کی>
    text <آن بیٹھو تو خوش نما ہے یہ>
  block
    text <دیکھ بے دم مجھے لگا کہنے>
    text <ہے تو مردہ سا پر بلا ہے یہ>
  block
    text <میں تو چپ ہوں وہ ہونٹ چاٹے ہے>
    text <کیا کہوں ریجھنے کی جا ہے یہ>
  block
    text <ہے رے بیگانگی کبھو ان نے>
    text <نہ کہا یہ کہ آشنا ہے یہ>
  block
    text <تیغ پر ہاتھ دم بہ دم کب تک>
    text <اک لگا چک کہ مدعا ہے یہ>
  block
    text <میرؔ کو کیوں نہ مغتنم جانے>
    text <اگلے لوگوں میں اک رہا ہے یہ>
