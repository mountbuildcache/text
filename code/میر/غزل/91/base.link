
text <کیا کروں شرح خستہ جانی کی>
  block
    text <کیا کروں شرح خستہ جانی کی>
    text <میں نے مر مر کے زندگانی کی>
  block
    text <حال بد گفتنی نہیں میرا>
    text <تم نے پوچھا تو مہربانی کی>
  block
    text <سب کو جانا ہے یوں تو پر اے صبر>
    text <آتی ہے اک تری جوانی کی>
  block
    text <تشنہ لب مر گئے ترے عاشق>
    text <نہ ملی ایک بوند پانی کی>
  block
    text <بیت بحثی سمجھ کے کر بلبل>
    text <دھوم ہے میری خوش زبانی کی>
  block
    text <جس سے کھوئی تھی نیند میرؔ نے کل>
    text <ابتدا پھر وہی کہانی کی>
