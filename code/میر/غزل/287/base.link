
text <اس کے کوچے سے جو اٹھ اہل وفا جاتے ہیں>
  block
    text <اس کے کوچے سے جو اٹھ اہل وفا جاتے ہیں>
    text <تا نظر کام کرے رو بقفا جاتے ہیں>
  block
    text <متصل روتے ہی رہیے تو بجھے آتش دل>
    text <ایک دو آنسو تو اور آگ لگا جاتے ہیں>
  block
    text <وقت خوش ان کا جو ہم بزم ہیں تیرے ہم تو>
    text <در و دیوار کو احوال سنا جاتے ہیں>
  block
    text <جائے گی طاقت پا آہ تو کریے گا کیا>
    text <اب تو ہم حال کبھو تم کو دکھا جاتے ہیں>
  block
    text <ایک بیمار جدائی ہوں میں آپھی تس پر>
    text <پوچھنے والے جدا جان کو کھا جاتے ہیں>
  block
    text <غیر کی تیغ زباں سے تری مجلس میں تو ہم>
    text <آ کے روز ایک نیا زخم اٹھا جاتے ہیں>
  block
    text <عرض وحشت نہ دیا کر تو بگولے اتنی>
    text <اپنی وادی پہ کبھو یار بھی آ جاتے ہیں>
  block
    text <میرؔ صاحب بھی ترے کوچے میں شب آتے ہیں لیک>
    text <جیسے دریوزہ گری کرنے گدا جاتے ہیں>
