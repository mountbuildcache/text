
text <جہاں اب خار زاریں ہو گئی ہیں>
  block
    text <جہاں اب خار زاریں ہو گئی ہیں>
    text <یہیں آگے بہاریں ہو گئی ہیں>
  block
    text <جنوں میں خشک ہو رگ ہائے گردن>
    text <گریباں کی سی تاریں ہو گئی ہیں>
  block
    text <سنا جاتا ہے شہر عشق کے گرد>
    text <مزاریں ہی مزاریں ہو گئی ہیں>
  block
    text <اسی دریاے خوبی کا ہے یہ شوق>
    text <کہ موجیں سب کناریں ہو گئی ہیں>
  block
    text <انہیں گلیوں میں جب روتے تھے ہم میرؔ>
    text <کئی دریا کی دھاریں ہو گئی ہیں>
