
text <کہے ہے کوہ کن کر فکر میری خستہ حالی میں>
  block
    text <کہے ہے کوہ کن کر فکر میری خستہ حالی میں>
    text <الٰہی شکر کرتا ہوں تری درگاہ عالی میں>
  block
    text <میں وہ پژمردہ سبزہ ہوں کہ ہو کر خاک سے سرزد>
    text <یکایک آ گیا اس آسماں کی پائمالی میں>
  block
    text <تو سچ کہہ رنگ پاں ہے یہ کہ خون عشق بازاں ہے>
    text <سخن رکھتے ہیں کتنے شخص تیرے لب کی لالی میں>
  block
    text <برا کہنا بھی میرا خوش نہ آیا اس کو تو ورنہ>
    text <تسلی یہ دل ناشاد ہوتا ایک گالی میں>
  block
    text <مرے استاد کو فردوس اعلیٰ میں ملے جاگا>
    text <پڑھایا کچھ نہ غیر از عشق مجھ کو خوردسالی میں>
  block
    text <خرابی عشق سے رہتی ہے دل پر اور نہیں رہتا>
    text <نہایت عیب ہے یہ اس دیار غم کے والی میں>
  block
    text <نگاہ چشم پر خشم بتاں پر مت نظر رکھنا>
    text <ملا ہے زہر اے دل اس شراب پرتگالی میں>
  block
    text <شراب خون بن تڑپوں سے دل لبریز رہتا ہے>
    text <بھرے ہیں سنگ ریزے میں نے اس مینائے خالی میں>
  block
    text <خلاف ان اور خوباں کے سدا یہ جی میں رہتا ہے>
    text <یہی تو میرؔ اک خوبی ہے معشوق خیالی میں>
