
text <قرار دل کا یہ کاہے کو ڈھنگ تھا آگے>
  block
    text <قرار دل کا یہ کاہے کو ڈھنگ تھا آگے>
    text <ہمارے چہرے کے اوپر بھی رنگ تھا آگے>
  block
    text <اٹھائیں تیرے لیے بد زبانیاں ان کی>
    text <جنہوں کی ہم کو خوشامد سے ننگ تھا آگے>
  block
    text <ہماری آہوں سے سینے پہ ہو گیا بازار>
    text <ہر ایک زخم کا کوچہ جو تنگ تھا آگے>
  block
    text <رہا تھا شمع سے مجلس میں دوش کتنا فرق>
    text <کہ جل بجھے تھے یہ ہم پر پتنگ تھا آگے>
  block
    text <کیا خراب تغافل نے اس کے ورنہ میرؔ>
    text <ہر ایک بات پہ دشنام و سنگ تھا آگے>
