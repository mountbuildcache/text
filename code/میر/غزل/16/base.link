
text <بارہا گور دل جھنکا لایا>
  block
    text <بارہا گور دل جھنکا لایا>
    text <اب کے شرط وفا بجا لایا>
  block
    text <قدر رکھتی نہ تھی متاع دل>
    text <سارے عالم میں میں دکھا لایا>
  block
    text <دل کہ یک قطرہ خوں نہیں ہے بیش>
    text <ایک عالم کے سر بلا لایا>
  block
    text <سب پہ جس بار نے گرانی کی>
    text <اس کو یہ ناتواں اٹھا لایا>
  block
    text <دل مجھے اس گلی میں لے جا کر>
    text <اور بھی خاک میں ملا لایا>
  block
    text <ابتدا ہی میں مر گئے سب یار>
    text <عشق کی کون انتہا لایا>
  block
    text <اب تو جاتے ہیں بت کدے سے میرؔ>
    text <پھر ملیں گے اگر خدا لایا>
