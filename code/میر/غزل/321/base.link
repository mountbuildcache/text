
text <جنس گراں کو تجھ سے جو لوگ چاہتے ہیں>
  block
    text <جنس گراں کو تجھ سے جو لوگ چاہتے ہیں>
    text <وے روگ اپنے جی کو ناحق بساہتے ہیں>
  block
    text <اس میکدے میں ہم بھی مدت سے ہیں ولیکن>
    text <خمیازہ کھینچتے ہیں ہر دم جماہتے ہیں>
  block
    text <ناموس دوستی سے گردن بندھی ہے اپنی>
    text <جیتے ہیں جب تلک ہم تب تک نباہتے ہیں>
  block
    text <سہل اس قدر نہیں ہے مشکل پسندی میری>
    text <جو تجھ کو دیکھتے ہیں مجھ کو سراہتے ہیں>
  block
    text <وے دن گئے کہ راتیں نالوں سے کاٹتے تھے>
    text <بے ڈول میرؔ صاحب اب کچھ کراہتے ہیں>
