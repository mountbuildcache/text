
text <نقش بیٹھے ہے کہاں خواہش آزادی کا>
  block
    text <نقش بیٹھے ہے کہاں خواہش آزادی کا>
    text <ننگ ہے نام رہائی تری صیادی کا>
  block
    text <داد دے ورنہ ابھی جان پہ کھیلوں ہوں میں>
    text <دل جلانا نہیں دیکھا کسی فریادی کا>
  block
    text <تو نے تلوار رکھی سر رکھا میں بندہ ہوں>
    text <اپنی تسلیم کا بھی اور تری جلادی کا>
  block
    text <شہر کی سی رہی رونق اسی کے جیتے جی>
    text <مر گیا قیس جو تھا خانہ خدا وادی کا>
  block
    text <شیخ کیا صورتیں رہتی تھیں بھلا جب تھا دیر>
    text <رو بہ ویرانی ہو اس کعبے کی آبادی کا>
  block
    text <ریختہ رتبے کو پہنچایا ہوا اس کا ہے>
    text <معتقد کون نہیں میرؔ کی استادی کا>
