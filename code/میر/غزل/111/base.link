
text <اے گل نو دمیدہ کے مانند>
  block
    text <اے گل نو دمیدہ کے مانند>
    text <ہے تو کس آفریدہ کے مانند>
  block
    text <ہم امید وفا پہ تیری ہوئے>
    text <غنچۂ دیر چیدہ کے مانند>
  block
    text <خاک کو میری سیر کر کے پھرا>
    text <وہ غزال رمیدہ کے مانند>
  block
    text <سر اٹھاتے ہی ہو گئے پامال>
    text <سبزۂ نو دمیدہ کے مانند>
  block
    text <نہ کٹے رات ہجر کی جو نہ ہو>
    text <نالہ تیغ کشیدہ کے مانند>
  block
    text <ہم گرفتار حال ہیں اپنے>
    text <طائر پر بریدہ کے مانند>
  block
    text <دل تڑپتا ہے اشک خونیں میں>
    text <صید در خوں تپیدہ کے مانند>
  block
    text <تجھ سے یوسف کو کیونکے نسبت دیں>
    text <کب شنیدہ ہو دیدہ کے مانند>
  block
    text <میرؔ صاحب بھی اس کے ہاں تھے لیک>
    text <بندۂ زر خریدہ کے مانند>
