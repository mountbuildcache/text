
text <ہر ذی حیات کا ہے سبب جو حیات کا>
  block
    text <ہر ذی حیات کا ہے سبب جو حیات کا>
    text <نکلے ہے جی ہی اس کے لیے کائنات کا>
  block
    text <بکھری ہے زلف اس رخ عالم فروز پر>
    text <ورنہ بناؤ ہووے نہ دن اور رات کا>
  block
    text <در پردہ وہ ہی معنی مقوم نہ ہوں اگر>
    text <صورت نہ پکڑے کام فلک کے ثبات کا>
  block
    text <ہیں مستحیل خاک سے اجزائے نو خطاں>
    text <کیا سہل ہے زمیں سے نکلنا نبات کا>
  block
    text <مستہلک اس کے عشق کے جانیں ہیں قدر مرگ>
    text <عیسیٰ و خضر کو ہے مزہ کب وفات کا>
  block
    text <اشجار ہوویں خامہ و آب سیہ بحار>
    text <لکھنا نہ تو بھی ہو سکے اس کی صفات کا>
  block
    text <اس کے فروغ حسن سے جھمکے ہے سب میں نور>
    text <شمع حرم ہو یا کہ دیا سومنات کا>
  block
    text <بالذات ہے جہاں میں وہ موجود ہر جگہ>
    text <ہے دید چشم دل کے کھلے عین ذات کا>
  block
    text <ہر صفحے میں ہے محو کلام اپنا دس جگہ>
    text <مصحف کو کھول دیکھ ٹک انداز بات کا>
  block
    text <ہم مذنبوں میں صرف کرم سے ہے گفتگو>
    text <مذکور ذکر یاں نہیں صوم و صلٰوۃ کا>
  block
    text <کیا میرؔ تجھ کو نامہ سیاہی کا فکر ہے>
    text <ختم رسل سا شخص ہے ضامن نجات کا>
