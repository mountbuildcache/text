
text <ہو عاجز کہ جسم اس قدر زور سے>
  block
    text <ہو عاجز کہ جسم اس قدر زور سے>
    text <نہ نکلا کبھو عہدۂ مور سے>
  block
    text <بہت دور کوئی رہا ہے مگر>
    text <کہ فریاد میں ہے جرس شور سے>
  block
    text <مری خاک تفتہ پر اے ابر تر>
    text <قسم ہے تجھے ٹک برس زور سے>
  block
    text <ترے دل جلے کو رکھا جس گھڑی>
    text <دھواں سا اٹھا کچھ لب گور سے>
  block
    text <نہ پوچھو کہ بے اعتباری سے میں>
    text <ہوا اس گلی میں بتر چور سے>
  block
    text <نہیں سوجھتا کچھ جو اس بن ہمیں>
    text <بغیر اس کے رہتے ہیں ہم کور سے>
  block
    text <جو ہو میرؔ بھی اس گلی میں صبا>
    text <بہت پوچھیو تو مری اور سے>
