
text <رات سے آنسو مری آنکھوں میں پھر آنے لگا>
  block
    text <رات سے آنسو مری آنکھوں میں پھر آنے لگا>
    text <یک رمق جی تھا بدن میں سو بھی گھبرانے لگا>
  block
    text <وہ لڑکپن سے نکل کر تیغ چمکانے لگا>
    text <خون کرنے کا خیال اب کچھ اسے آنے لگا>
  block
    text <لعل جاں بخش اس کے تھے پوشیدہ جوں آب حیات>
    text <اب تو کوئی کوئی ان ہونٹھوں پہ مر جانے لگا>
  block
    text <حیف میں اس کے سخن پر ٹک نہ رکھا گوش کو>
    text <یوں تو ناصح نے کہا تھا دل نہ دیوانے لگا>
  block
    text <حبس دم کے معتقد تم ہو گے شیخ شہر کے>
    text <یہ تو البتہ کہ سن کر لعن دم کھانے لگا>
  block
    text <گرم ملنا اس گل نازک طبیعت سے نہ ہو>
    text <چاندنی میں رات بیٹھا تھا سو مرجھانے لگا>
  block
    text <عاشقوں کی پائمالی میں اسے اصرار ہے>
    text <یعنی وہ محشر خرام اب پاؤں پھیلانے لگا>
  block
    text <چشمک اس مہ کی سی دل کش دید میں آئی نہیں>
    text <گو ستارہ صبح کا بھی آنکھ جھپکانے لگا>
  block
    text <کیونکر اس آئینہ رو سے میرؔ ملیے بے حجاب>
    text <وہ تو اپنے عکس سے بھی دیکھو شرمانے لگا>
