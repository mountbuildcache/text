text <೩॥ ಬ್ರಹ್ಮಚರಿಯಕಥಾ>
  text <೧॥ ಸುದ್ಧಬ್ರಹ್ಮಚರಿಯಕಥಾ>
    text <೨೬೯>, <ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಸಬ್ಬೇ ದೇವಾ ಜಳಾ ಏಲಮೂಗಾ ಅವಿಞ್ಞೂ ಹತ್ಥಸಂವಾಚಿಕಾ ನಪ್ಪಟಿಬಲಾ ಸುಭಾಸಿತದುಬ್ಭಾಸಿತಾನಂ ಅತ್ಥಮಞ್ಞಾತುಂ। ಸಬ್ಬೇ ದೇವಾ ನ ಬುದ್ಧೇ ಪಸನ್ನಾ ನ ಧಮ್ಮೇ ಪಸನ್ನಾ ನ ಸಙ್ಘೇ ಪಸನ್ನಾ। ನ ಬುದ್ಧಂ ಭಗವನ್ತಂ ಪಯಿರುಪಾಸನ್ತಿ। ನ ಬುದ್ಧಂ ಭಗವನ್ತಂ ಪಞ್ಹಂ ಪುಚ್ಛನ್ತಿ। ನ ಬುದ್ಧೇನ ಭಗವತಾ ಪಞ್ಹೇ ವಿಸ್ಸಜ್ಜಿತೇ ಅತ್ತಮನಾ। ಸಬ್ಬೇ ದೇವಾ ಕಮ್ಮಾವರಣೇನ ಸಮನ್ನಾಗತಾ ಕಿಲೇಸಾವರಣೇನ ಸಮನ್ನಾಗತಾ ವಿಪಾಕಾವರಣೇನ ಸಮನ್ನಾಗತಾ ಅಸ್ಸದ್ಧಾ ಅಚ್ಛನ್ದಿಕಾ ದುಪ್ಪಞ್ಞಾ ಅಭಬ್ಬಾ ನಿಯಾಮಂ ಓಕ್ಕಮಿತುಂ ಕುಸಲೇಸು ಧಮ್ಮೇಸು ಸಮ್ಮತ್ತಂ। ಸಬ್ಬೇ ದೇವಾ ಮಾತುಘಾತಕಾ ಪಿತುಘಾತಕಾ ಅರಹನ್ತಘಾತಕಾ ರುಹಿರುಪ್ಪಾದಕಾ ಸಙ್ಘಭೇದಕಾ। ಸಬ್ಬೇ ದೇವಾ ಪಾಣಾತಿಪಾತಿನೋ ಅದಿನ್ನಾದಾಯಿನೋ ಕಾಮೇಸುಮಿಚ್ಛಾಚಾರಿನೋ ಮುಸಾವಾದಿನೋ ಪಿಸುಣವಾಚಾ ಫರುಸಾವಾಚಾ ಸಮ್ಫಪ್ಪಲಾಪಿನೋ ಅಭಿಜ್ಝಾಲುನೋ ಬ್ಯಾಪನ್ನಚಿತ್ತಾ ಮಿಚ್ಛಾದಿಟ್ಠಿಕಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನನು ಅತ್ಥಿ ದೇವಾ ಅಜಳಾ ಅನೇಲಮೂಗಾ ವಿಞ್ಞೂ ನ ಹತ್ಥಸಂವಾಚಿಕಾ ಪಟಿಬಲಾ ಸುಭಾಸಿತದುಬ್ಭಾಸಿತಾನಂ ಅತ್ಥಮಞ್ಞಾತುಂ। ಅತ್ಥಿ ದೇವಾ ಬುದ್ಧೇ ಪಸನ್ನಾ ಧಮ್ಮೇ ಪಸನ್ನಾ ಸಙ್ಘೇ ಪಸನ್ನಾ। ಬುದ್ಧಂ ಭಗವನ್ತಂ ಪಯಿರುಪಾಸನ್ತಿ। ಬುದ್ಧಂ ಭಗವನ್ತಂ ಪಞ್ಹಂ ಪುಚ್ಛನ್ತಿ। ಬುದ್ಧೇನ ಭಗವತಾ ಪಞ್ಹೇ ವಿಸ್ಸಜ್ಜಿತೇ ಅತ್ತಮನಾ ಹೋನ್ತಿ। ಅತ್ಥಿ ದೇವಾ ನ ಕಮ್ಮಾವರಣೇನ ಸಮನ್ನಾಗತಾ ನ ಕಿಲೇಸಾವರಣೇನ ಸಮನ್ನಾಗತಾ ನ ವಿಪಾಕಾವರಣೇನ ಸಮನ್ನಾಗತಾ ಸದ್ಧಾ ಛನ್ದಿಕಾ ಪಞ್ಞವನ್ತೋ ಭಬ್ಬಾ ನಿಯಾಮಂ ಓಕ್ಕಮಿತುಂ ಕುಸಲೇಸು ಧಮ್ಮೇಸು ಸಮ್ಮತ್ತಂ। ಅತ್ಥಿ ದೇವಾ ನ ಮಾತುಘಾತಕಾ ನ ಪಿತುಘಾತಕಾ ನ ಅರಹನ್ತಘಾತಕಾ ನ ರುಹಿರುಪ್ಪಾದಕಾ ನ ಸಙ್ಘಭೇದಕಾ। ಅತ್ಥಿ ದೇವಾ ನ ಪಾಣಾತಿಪಾತಿನೋ ನ ಅದಿನ್ನಾದಾಯಿನೋ ನ ಕಾಮೇಸುಮಿಚ್ಛಾಚಾರಿನೋ ನ ಮುಸಾವಾದಿನೋ ನ ಪಿಸುಣಾವಾಚಾ ನ ಫರುಸಾವಾಚಾ ನ ಸಮ್ಫಪ್ಪಲಾಪಿನೋ ನ ಅಭಿಜ್ಝಾಲುನೋ ಅಬ್ಯಾಪನ್ನಚಿತ್ತಾ ಸಮ್ಮಾದಿಟ್ಠಿಕಾತಿ॥ ಆಮನ್ತಾ।>
    text <ಹಞ್ಚಿ ಅತ್ಥಿ ದೇವಾ ಅಜಳಾ ಅನೇಲಮೂಗಾ ವಿಞ್ಞೂ ನ ಹತ್ಥಸಂವಾಚಿಕಾ ಪಟಿಬಲಾ ಸುಭಾಸಿತದುಬ್ಭಾಸಿತಾನಂ ಅತ್ಥಮಞ್ಞಾತುಂ…ಪೇ॰… ಅತ್ಥಿ ದೇವಾ ಬುದ್ಧೇ ಪಸನ್ನಾ…ಪೇ॰… ಸಮ್ಮಾದಿಟ್ಠಿಕಾ। ನೋ ಚ ವತ ರೇ ವತ್ತಬ್ಬೇ ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ।>
    text <೨೭೦>, <ಅತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಅತ್ಥಿ ತತ್ಥ ಪಬ್ಬಜ್ಜಾ ಮುಣ್ಡಿಯಂ ಕಾಸಾವಧಾರಣಾ ಪತ್ತಧಾರಣಾ। ದೇವೇಸು ಸಮ್ಮಾಸಮ್ಬುದ್ಧಾ ಉಪ್ಪಜ್ಜನ್ತಿ। ಪಚ್ಚೇಕಸಮ್ಬುದ್ಧಾ ಉಪ್ಪಜ್ಜನ್ತಿ। ಸಾವಕಯುಗಂ ಉಪ್ಪಜ್ಜತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ದೇವೇಸು ಪಬ್ಬಜ್ಜಾ ನತ್ಥೀತಿ। ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯತ್ಥ ಅತ್ಥಿ ಪಬ್ಬಜ್ಜಾ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಪಬ್ಬಜ್ಜಾ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಯತ್ಥ ಅತ್ಥಿ ಪಬ್ಬಜ್ಜಾ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಪಬ್ಬಜ್ಜಾ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯೋ ಪಬ್ಬಜತಿ ತಸ್ಸೇವ ಬ್ರಹ್ಮಚರಿಯವಾಸೋ। ಯೋ ನ ಪಬ್ಬಜತಿ ನತ್ಥಿ ತಸ್ಸ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ದೇವೇಸು ಮುಣ್ಡಿಯಂ ನತ್ಥೀತಿ। ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯತ್ಥ ಅತ್ಥಿ ಮುಣ್ಡಿಯಂ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಮುಣ್ಡಿಯಂ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಯತ್ಥ ಅತ್ಥಿ ಮುಣ್ಡಿಯಂ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಮುಣ್ಡಿಯಂ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯೋ ಮುಣ್ಡೋ ಹೋತಿ ತಸ್ಸೇವ ಬ್ರಹ್ಮಚರಿಯವಾಸೋ। ಯೋ ಮುಣ್ಡೋ ನ ಹೋತಿ ನತ್ಥಿ ತಸ್ಸ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ದೇವೇಸು ಕಾಸಾವಧಾರಣಾ ನತ್ಥೀತಿ। ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯತ್ಥ ಅತ್ಥಿ ಕಾಸಾವಧಾರಣಾ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಕಾಸಾವಧಾರಣಾ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಯತ್ಥ ಅತ್ಥಿ ಕಾಸಾವಧಾರಣಾ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಕಾಸಾವಧಾರಣಾ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯೋ ಕಾಸಾವಂ ಧಾರೇತಿ ತಸ್ಸೇವ ಬ್ರಹ್ಮಚರಿಯವಾಸೋ। ಯೋ ಕಾಸಾವಂ ನ ಧಾರೇತಿ ನತ್ಥಿ ತಸ್ಸ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ದೇವೇಸು ಪತ್ತಧಾರಣಾ ನತ್ಥೀತಿ। ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯತ್ಥ ಅತ್ಥಿ ಪತ್ತಧಾರಣಾ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಪತ್ತಧಾರಣಾ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಯತ್ಥ ಅತ್ಥಿ ಪತ್ತಧಾರಣಾ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ನತ್ಥಿ ಪತ್ತಧಾರಣಾ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ಆಮನ್ತಾ॥ ಯೋ ಪತ್ತಂ ಧಾರೇತಿ ತಸ್ಸೇವ ಬ್ರಹ್ಮಚರಿಯವಾಸೋ। ಯೋ ಪತ್ತಂ ನ ಧಾರೇತಿ ನತ್ಥಿ ತಸ್ಸ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ದೇವೇಸು ಸಮ್ಮಾಸಮ್ಬುದ್ಧಾ ನುಪ್ಪಜ್ಜನ್ತೀತಿ। ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯತ್ಥ ಸಮ್ಮಾಸಮ್ಬುದ್ಧಾ ಉಪ್ಪಜ್ಜನ್ತಿ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ಸಮ್ಮಾಸಮ್ಬುದ್ಧಾ ನುಪ್ಪಜ್ಜನ್ತಿ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಯತ್ಥ ಸಮ್ಮಾಸಮ್ಬುದ್ಧಾ ಉಪ್ಪಜ್ಜನ್ತಿ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ಸಮ್ಮಾಸಮ್ಬುದ್ಧಾ ನುಪ್ಪಜ್ಜನ್ತಿ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಲುಮ್ಬಿನಿಯಾ ಭಗವಾ ಜಾತೋ। ಬೋಧಿಯಾ ಮೂಲೇ ಅಭಿಸಮ್ಬುದ್ಧೋ। ಬಾರಾಣಸಿಯಂ ಭಗವತಾ ಧಮ್ಮಚಕ್ಕಂ ಪವತ್ತಿತಂ। ತತ್ಥೇವ ಬ್ರಹ್ಮಚರಿಯವಾಸೋ। ನತ್ಥಞ್ಞತ್ರ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ದೇವೇಸು ಪಚ್ಚೇಕಸಮ್ಬುದ್ಧಾ ನುಪ್ಪಜ್ಜನ್ತೀತಿ। ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯತ್ಥ ಪಚ್ಚೇಕಸಮ್ಬುದ್ಧಾ ಉಪ್ಪಜ್ಜನ್ತಿ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ಪಚ್ಚೇಕಸಮ್ಬುದ್ಧಾ ನುಪ್ಪಜ್ಜನ್ತಿ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಯತ್ಥ ಪಚ್ಚೇಕಸಮ್ಬುದ್ಧಾ ಉಪ್ಪಜ್ಜನ್ತಿ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ಪಚ್ಚೇಕಸಮ್ಬುದ್ಧಾ ನುಪ್ಪಜ್ಜನ್ತಿ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಮಜ್ಝಿಮೇಸು ಜನಪದೇಸು ಪಚ್ಚೇಕಸಮ್ಬುದ್ಧಾ ಉಪ್ಪಜ್ಜನ್ತಿ। ತತ್ಥೇವ ಬ್ರಹ್ಮಚರಿಯವಾಸೋ। ನತ್ಥಞ್ಞತ್ರ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ದೇವೇಸು ಸಾವಕಯುಗಂ ನುಪ್ಪಜ್ಜತೀತಿ। ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಯತ್ಥ ಸಾವಕಯುಗಂ ಉಪ್ಪಜ್ಜತಿ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ಸಾವಕಯುಗಂ ನುಪ್ಪಜ್ಜತಿ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಯತ್ಥ ಸಾವಕಯುಗಂ ಉಪ್ಪಜ್ಜತಿ ತತ್ಥೇವ ಬ್ರಹ್ಮಚರಿಯವಾಸೋ। ಯತ್ಥ ಸಾವಕಯುಗಂ ನುಪ್ಪಜ್ಜತಿ ನತ್ಥಿ ತತ್ಥ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಮಗಧೇಸು ಸಾವಕಯುಗಂ ಉಪ್ಪನ್ನಂ। ತತ್ಥೇವ ಬ್ರಹ್ಮಚರಿಯವಾಸೋ। ನತ್ಥಞ್ಞತ್ರ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೭೧>, <ಅತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಸಬ್ಬದೇವೇಸು ಅತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅತ್ಥಿ ಮನುಸ್ಸೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಸಬ್ಬಮನುಸ್ಸೇಸು ಅತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಅಸಞ್ಞಸತ್ತೇಸು ದೇವೇಸು ಅತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅತ್ಥಿ ಮನುಸ್ಸೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಪಚ್ಚನ್ತಿಮೇಸು ಜನಪದೇಸು ಅತ್ಥಿ ಬ್ರಹ್ಮಚರಿಯವಾಸೋ ಮಿಲಕ್ಖೇಸು ಅವಿಞ್ಞಾತಾರೇಸು ಯತ್ಥ ನತ್ಥಿ ಗತಿ ಭಿಕ್ಖೂನಂ ಭಿಕ್ಖುನೀನಂ ಉಪಾಸಕಾನಂ ಉಪಾಸಿಕಾನನ್ತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥೀತಿ। ಅಸಞ್ಞಸತ್ತೇಸು ದೇವೇಸು ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥಿ ಬ್ರಹ್ಮಚರಿಯವಾಸೋ। ಸಞ್ಞಸತ್ತೇಸು ದೇವೇಸು ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ।>
    text <ದೇವೇಸು ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥಿ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಕತ್ಥ ಅತ್ಥಿ। ಕತ್ಥ ನತ್ಥೀತಿ॥ ಅಸಞ್ಞಸತ್ತೇಸು ದೇವೇಸು ನತ್ಥಿ ಬ್ರಹ್ಮಚರಿಯವಾಸೋ। ಸಞ್ಞಸತ್ತೇಸು ದೇವೇಸು ಅತ್ಥಿ ಬ್ರಹ್ಮಚರಿಯವಾಸೋತಿ। ಅಸಞ್ಞಸತ್ತೇಸು ದೇವೇಸು ನತ್ಥಿ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಸಞ್ಞಸತ್ತೇಸು ದೇವೇಸು ನತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ।>
    text <ಸಞ್ಞಸತ್ತೇಸು ದೇವೇಸು ಅತ್ಥಿ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಅಸಞ್ಞಸತ್ತೇಸು ದೇವೇಸು ಅತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಮನುಸ್ಸೇಸು ಬ್ರಹ್ಮಚರಿಯವಾಸೋತಿ॥ ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥೀತಿ। ಪಚ್ಚನ್ತಿಮೇಸು ಜನಪದೇಸು ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥಿ ಬ್ರಹ್ಮಚರಿಯವಾಸೋ ಮಿಲಕ್ಖೇಸು ಅವಿಞ್ಞಾತಾರೇಸು ಯತ್ಥ ನತ್ಥಿ ಗತಿ ಭಿಕ್ಖೂನಂ ಭಿಕ್ಖುನೀನಂ ಉಪಾಸಕಾನಂ ಉಪಾಸಿಕಾನಂ। ಮಜ್ಝಿಮೇಸು ಜನಪದೇಸು ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ।>
    text <ಮನುಸ್ಸೇಸು ಅತ್ಥಿ ಯತ್ಥ ಅತ್ಥಿ। ಅತ್ಥಿ ಯತ್ಥ ನತ್ಥಿ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಕತ್ಥ ಅತ್ಥಿ। ಕತ್ಥ ನತ್ಥೀತಿ॥ ಪಚ್ಚನ್ತಿಮೇಸು ಜನಪದೇಸು ನತ್ಥಿ ಬ್ರಹ್ಮಚರಿಯವಾಸೋ ಮಿಲಕ್ಖೇಸು ಅವಿಞ್ಞಾತಾರೇಸು ಯತ್ಥ ನತ್ಥಿ ಗತಿ ಭಿಕ್ಖೂನಂ ಭಿಕ್ಖುನೀನಂ ಉಪಾಸಕಾನಂ ಉಪಾಸಿಕಾನಂ। ಮಜ್ಝಿಮೇಸು ಜನಪದೇಸು ಅತ್ಥಿ ಬ್ರಹ್ಮಚರಿಯವಾಸೋತಿ। ಪಚ್ಚನ್ತಿಮೇಸು ಜನಪದೇಸು ನತ್ಥಿ ಬ್ರಹ್ಮಚರಿಯವಾಸೋ ಮಿಲಕ್ಖೇಸು ಅವಿಞ್ಞಾತಾರೇಸು ಯತ್ಥ ನತ್ಥಿ ಗತಿ ಭಿಕ್ಖೂನಂ ಭಿಕ್ಖುನೀನಂ ಉಪಾಸಕಾನಂ ಉಪಾಸಿಕಾನನ್ತಿ॥ ಆಮನ್ತಾ। ಮಜ್ಝಿಮೇಸು ಜನಪದೇಸು ನತ್ಥಿ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ।>
    text <ಮಜ್ಝಿಮೇಸು ಜನಪದೇಸು ಅತ್ಥಿ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಪಚ್ಚನ್ತಿಮೇಸು ಜನಪದೇಸು ಅತ್ಥಿ ಬ್ರಹ್ಮಚರಿಯವಾಸೋ ಮಿಲಕ್ಖೇಸು ಅವಿಞ್ಞಾತಾರೇಸು ಯತ್ಥ ನತ್ಥಿ ಗತಿ ಭಿಕ್ಖೂನಂ ಭಿಕ್ಖುನೀನಂ ಉಪಾಸಕಾನಂ ಉಪಾಸಿಕಾನನ್ತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ನನು ವುತ್ತಂ ಭಗವತಾ ತೀಹಿ। ಭಿಕ್ಖವೇ। ಠಾನೇಹಿ ಜಮ್ಬುದೀಪಕಾ ಮನುಸ್ಸಾ ಉತ್ತರಕುರುಕೇ ಚ ಮನುಸ್ಸೇ ಅಧಿಗ್ಗಣ್ಹನ್ತಿ ದೇವೇ ಚ ತಾವತಿಂಸೇ॥ ಕತಮೇಹಿ ತೀಹಿ॥ ಸೂರಾ। ಸತಿಮನ್ತೋ। ಇಧ ಬ್ರಹ್ಮಚರಿಯವಾಸೋತಿ। ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ।>
    text <ಸಾವತ್ಥಿಯಂ ವುತ್ತಂ ಭಗವತಾ ಇಧ ಬ್ರಹ್ಮಚರಿಯವಾಸೋತಿ॥ ಆಮನ್ತಾ। ಸಾವತ್ಥಿಯಂಯೇವ ಬ್ರಹ್ಮಚರಿಯವಾಸೋ। ನತ್ಥಿ ಅಞ್ಞತ್ರ ಬ್ರಹ್ಮಚರಿಯವಾಸೋತಿ॥ ನ ಹೇವಂ ವತ್ತಬ್ಬೇ।>
    text <೨೭೨>, <ಅನಾಗಾಮಿಸ್ಸ ಪುಗ್ಗಲಸ್ಸ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಇತೋ ಚುತಸ್ಸ ತತ್ಥ ಉಪಪನ್ನಸ್ಸ ಕುಹಿಂ ಫಲುಪ್ಪತ್ತೀತಿ॥ ತತ್ಥೇವ। ಹಞ್ಚಿ ಅನಾಗಾಮಿಸ್ಸ ಪುಗ್ಗಲಸ್ಸ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಇತೋ ಚುತಸ್ಸ ತತ್ಥ ಉಪಪನ್ನಸ್ಸ ತಹಿಂ ಫಲುಪ್ಪತ್ತಿ। ನೋ ಚ ವತ ರೇ ವತ್ತಬ್ಬೇ ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ।>
    text <ಅನಾಗಾಮಿಸ್ಸ ಪುಗ್ಗಲಸ್ಸ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಇತೋ ಚುತಸ್ಸ ತತ್ಥ ಉಪಪನ್ನಸ್ಸ ಕುಹಿಂ ಭಾರೋಹರಣಂ। ಕುಹಿಂ ದುಕ್ಖಪರಿಞ್ಞಾತಂ। ಕುಹಿಂ ಕಿಲೇಸಪ್ಪಹಾನಂ। ಕುಹಿಂ ನಿರೋಧಸಚ್ಛಿಕಿರಿಯಾ। ಕುಹಿಂ ಅಕುಪ್ಪಪಟಿವೇಧೋತಿ॥ ತತ್ಥೇವ। ಹಞ್ಚಿ ಅನಾಗಾಮಿಸ್ಸ ಪುಗ್ಗಲಸ್ಸ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಇತೋ ಚುತಸ್ಸ ತತ್ಥ ಉಪಪನ್ನಸ್ಸ ತಹಿಂ ಅಕುಪ್ಪಪಟಿವೇಧೋ। ನೋ ಚ ವತ ರೇ ವತ್ತಬ್ಬೇ ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ।>
    text <ಅನಾಗಾಮಿಸ್ಸ ಪುಗ್ಗಲಸ್ಸ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ ಪಹೀನಾನಿ। ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ ಅಪ್ಪಹೀನಾನಿ। ಇತೋ ಚುತಸ್ಸ ತತ್ಥ ಉಪಪನ್ನಸ್ಸ ತಹಿಂ ಫಲುಪ್ಪತ್ತಿ। ತಹಿಂ ಭಾರೋಹರಣಂ। ತಹಿಂ ದುಕ್ಖಪರಿಞ್ಞಾತಂ। ತಹಿಂ ಕಿಲೇಸಪ್ಪಹಾನಂ। ತಹಿಂ ನಿರೋಧಸಚ್ಛಿಕಿರಿಯಾ। ತಹಿಂ ಅಕುಪ್ಪಪಟಿವೇಧೋ। ಕೇನಟ್ಠೇನ ವದೇಸಿ ನತ್ಥಿ ದೇವೇಸು ಬ್ರಹ್ಮಚರಿಯವಾಸೋತಿ॥ ಹನ್ದ ಹಿ ಅನಾಗಾಮೀ ಪುಗ್ಗಲೋ ಇಧ ಭಾವಿತೇನ ಮಗ್ಗೇನ ತತ್ಥ ಫಲಂ ಸಚ್ಛಿಕರೋತೀತಿ।>
  text <೨॥ ಸಂಸನ್ದನಬ್ರಹ್ಮಚರಿಯಕಥಾ>
    text <೨೭೩>, <ಅನಾಗಾಮೀ ಪುಗ್ಗಲೋ ಇಧ ಭಾವಿತೇನ ಮಗ್ಗೇನ ತತ್ಥ ಫಲಂ ಸಚ್ಛಿಕರೋತೀತಿ॥ ಆಮನ್ತಾ। ಸೋತಾಪನ್ನೋ ಪುಗ್ಗಲೋ ತತ್ಥ ಭಾವಿತೇನ ಮಗ್ಗೇನ ಇಧ ಫಲಂ ಸಚ್ಛಿಕರೋತೀತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮೀ ಪುಗ್ಗಲೋ ಇಧ ಭಾವಿತೇನ ಮಗ್ಗೇನ ತತ್ಥ ಫಲಂ ಸಚ್ಛಿಕರೋತೀತಿ॥ ಆಮನ್ತಾ। ಸಕದಾಗಾಮೀ ಪುಗ್ಗಲೋ ಇಧ ಪರಿನಿಬ್ಬಾಯಿಪುಗ್ಗಲೋ ತತ್ಥ ಭಾವಿತೇನ ಮಗ್ಗೇನ ಇಧ ಫಲಂ ಸಚ್ಛಿಕರೋತೀತಿ॥ ನ ಹೇವಂ ವತ್ತಬ್ಬೇ।>
    text <ಸೋತಾಪನ್ನೋ ಪುಗ್ಗಲೋ ಇಧ ಭಾವಿತೇನ ಮಗ್ಗೇನ ಇಧ ಫಲಂ ಸಚ್ಛಿಕರೋತೀತಿ॥ ಆಮನ್ತಾ। ಅನಾಗಾಮೀ ಪುಗ್ಗಲೋ ತತ್ಥ ಭಾವಿತೇನ ಮಗ್ಗೇನ ತತ್ಥ ಫಲಂ ಸಚ್ಛಿಕರೋತೀತಿ॥ ನ ಹೇವಂ ವತ್ತಬ್ಬೇ।>
    text <ಸಕದಾಗಾಮೀ ಪುಗ್ಗಲೋ ಇಧ ಪರಿನಿಬ್ಬಾಯಿಪುಗ್ಗಲೋ ಇಧ ಭಾವಿತೇನ ಮಗ್ಗೇನ ಇಧ ಫಲಂ ಸಚ್ಛಿಕರೋತೀತಿ॥ ಆಮನ್ತಾ। ಅನಾಗಾಮೀ ಪುಗ್ಗಲೋ ತತ್ಥ ಭಾವಿತೇನ ಮಗ್ಗೇನ ತತ್ಥ ಫಲಂ ಸಚ್ಛಿಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಇಧ ವಿಹಾಯ ನಿಟ್ಠಸ್ಸ ಪುಗ್ಗಲಸ್ಸ ಮಗ್ಗೋ ಚ ಭಾವೀಯತಿ। ನ ಚ ಕಿಲೇಸಾ ಪಹೀಯನ್ತೀತಿ॥ ಆಮನ್ತಾ। ಸೋತಾಪತ್ತಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಮಗ್ಗೋ ಚ ಭಾವೀಯತಿ। ನ ಚ ಕಿಲೇಸಾ ಪಹೀಯನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಇಧ ವಿಹಾಯ ನಿಟ್ಠಸ್ಸ ಪುಗ್ಗಲಸ್ಸ ಮಗ್ಗೋ ಚ ಭಾವೀಯತಿ। ನ ಚ ಕಿಲೇಸಾ ಪಹೀಯನ್ತೀತಿ॥ ಆಮನ್ತಾ। ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ…ಪೇ॰… ಅರಹತ್ತಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಮಗ್ಗೋ ಚ ಭಾವೀಯತಿ। ನ ಚ ಕಿಲೇಸಾ ಪಹೀಯನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸೋತಾಪತ್ತಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅಪುಬ್ಬಂ ಅಚರಿಮಂ ಮಗ್ಗೋ ಚ ಭಾವೀಯತಿ। ಕಿಲೇಸಾ ಚ ಪಹೀಯನ್ತೀತಿ॥ ಆಮನ್ತಾ। ಇಧ ವಿಹಾಯ ನಿಟ್ಠಸ್ಸ ಪುಗ್ಗಲಸ್ಸ ಅಪುಬ್ಬಂ ಅಚರಿಮಂ ಮಗ್ಗೋ ಚ ಭಾವೀಯತಿ। ಕಿಲೇಸಾ ಚ ಪಹೀಯನ್ತೀತಿ॥ ನ ಹೇವಂ ವತ್ತಬ್ಬೇ।>
    text <ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ…ಪೇ॰… ಅರಹತ್ತಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅಪುಬ್ಬಂ ಅಚರಿಮಂ ಮಗ್ಗೋ ಚ ಭಾವೀಯತಿ। ಕಿಲೇಸಾ ಚ ಪಹೀಯನ್ತೀತಿ॥ ಆಮನ್ತಾ। ಇಧ ವಿಹಾಯ ನಿಟ್ಠಸ್ಸ ಪುಗ್ಗಲಸ್ಸ ಅಪುಬ್ಬಂ ಅಚರಿಮಂ ಮಗ್ಗೋ ಚ ಭಾವೀಯತಿ। ಕಿಲೇಸಾ ಚ ಪಹೀಯನ್ತೀತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮೀ ಪುಗ್ಗಲೋ ಕತಕರಣೀಯೋ ಭಾವಿತಭಾವನೋ ತತ್ಥ ಉಪಪಜ್ಜತೀತಿ॥ ಆಮನ್ತಾ। ಅರಹಾ ಉಪಪಜ್ಜತೀತಿ॥ ನ ಹೇವಂ ವತ್ತಬ್ಬೇ।>
    text <ಅರಹಾ ಉಪಪಜ್ಜತೀತಿ॥ ಆಮನ್ತಾ। ಅತ್ಥಿ ಅರಹತೋ ಪುನಬ್ಭವೋತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಅರಹತೋ ಪುನಬ್ಭವೋತಿ॥ ಆಮನ್ತಾ। ಅರಹಾ ಭವೇನ ಭವಂ ಗಚ್ಛತಿ। ಗತಿಯಾ ಗತಿಂ ಗಚ್ಛತಿ। ಸಂಸಾರೇನ ಸಂಸಾರಂ ಗಚ್ಛತಿ। ಉಪಪತ್ತಿಯಾ ಉಪಪತ್ತಿಂ ಗಚ್ಛತೀತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮೀ ಪುಗ್ಗಲೋ ಕತಕರಣೀಯೋ ಭಾವಿತಭಾವನೋ ಅನೋಹಟಭಾರೋ ತತ್ಥ ಉಪಪಜ್ಜತೀತಿ॥ ಆಮನ್ತಾ। ಭಾರೋಹರಣಾಯ ಪುನ ಮಗ್ಗಂ ಭಾವೇತೀತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮೀ ಪುಗ್ಗಲೋ ಕತಕರಣೀಯೋ ಭಾವಿತಭಾವನೋ ಅಪರಿಞ್ಞಾತದುಕ್ಖೋ ಅಪ್ಪಹೀನಕಿಲೇಸೋ ಅಸಚ್ಛಿಕತನಿರೋಧೋ ಅಪ್ಪಟಿವಿದ್ಧಾಕುಪ್ಪೋ ತತ್ಥ ಉಪಪಜ್ಜತೀತಿ॥ ಆಮನ್ತಾ। ಅಕುಪ್ಪಪಟಿವೇಧಾಯ ಪುನ ಮಗ್ಗಂ ಭಾವೇತೀತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮೀ ಪುಗ್ಗಲೋ ಕತಕರಣೀಯೋ ಭಾವಿತಭಾವನೋ ಅನೋಹಟಭಾರೋ ತತ್ಥ ಉಪಪಜ್ಜತಿ। ನ ಚ ಭಾರೋಹರಣಾಯ ಪುನ ಮಗ್ಗಂ ಭಾವೇತೀತಿ॥ ಆಮನ್ತಾ। ಅನೋಹಟಭಾರೋ ಚ ತತ್ಥ ಪರಿನಿಬ್ಬಾಯತೀತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮೀ ಪುಗ್ಗಲೋ ಕತಕರಣೀಯೋ ಭಾವಿತಭಾವನೋ ಅಪರಿಞ್ಞಾತದುಕ್ಖೋ ಅಪ್ಪಹೀನಕಿಲೇಸೋ ಅಸಚ್ಛಿಕತನಿರೋಧೋ ಅಪ್ಪಟಿವಿದ್ಧಾಕುಪ್ಪೋ ತತ್ಥ ಉಪಪಜ್ಜತಿ। ನ ಚ ಅಕುಪ್ಪಪಟಿವೇಧಾಯ ಪುನ ಮಗ್ಗಂ ಭಾವೇತೀತಿ॥ ಆಮನ್ತಾ। ಅಪ್ಪಟಿವಿದ್ಧಾಕುಪ್ಪೋ ಚ ತತ್ಥ ಪರಿನಿಬ್ಬಾಯತೀತಿ॥ ನ ಹೇವಂ ವತ್ತಬ್ಬೇ। ಯಥಾ ಮಿಗೋ ಸಲ್ಲೇನ ವಿದ್ಧೋ ದೂರಮ್ಪಿ ಗನ್ತ್ವಾ ಕಾಲಂ ಕರೋತಿ। ಏವಮೇವಂ ಅನಾಗಾಮೀ ಪುಗ್ಗಲೋ ಇಧ ಭಾವಿತೇನ ಮಗ್ಗೇನ ತತ್ಥ ಫಲಂ ಸಚ್ಛಿಕರೋತೀತಿ।>
    text <ಯಥಾ ಮಿಗೋ ಸಲ್ಲೇನ ವಿದ್ಧೋ ದೂರಮ್ಪಿ ಗನ್ತ್ವಾ ಸಸಲ್ಲೋವ ಕಾಲಂ ಕರೋತಿ। ಏವಮೇವಂ ಅನಾಗಾಮೀ ಪುಗ್ಗಲೋ ಇಧ ಭಾವಿತೇನ ಮಗ್ಗೇನ ತತ್ಥ ಸಸಲ್ಲೋವ ಪರಿನಿಬ್ಬಾಯತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    stand <ಬ್ರಹ್ಮಚರಿಯಕಥಾ ನಿಟ್ಠಿತಾ।>
  text <೩॥ ಓಧಿಸೋಕಥಾ>
    text <೨೭೪>, <ಓಧಿಸೋಧಿಸೋ ಕಿಲೇಸೇ ಜಹತೀತಿ॥ ಆಮನ್ತಾ। ಸೋತಾಪತ್ತಿಫಲಸಚ್ಛಿಕಿರಿಯಾಯ ಪಟಿಪನ್ನೋ ಪುಗ್ಗಲೋ ದುಕ್ಖದಸ್ಸನೇನ ಕಿಂ ಜಹತೀತಿ॥ ಸಕ್ಕಾಯದಿಟ್ಠಿಂ ವಿಚಿಕಿಚ್ಛಂ ಸೀಲಬ್ಬತಪರಾಮಾಸಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಸೋತಾಪನ್ನೋ। ಏಕದೇಸಂ ನ ಸೋತಾಪನ್ನೋ। ಏಕದೇಸಂ ಸೋತಾಪತ್ತಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ಸತ್ತಕ್ಖತ್ತುಪರಮೋ। ಕೋಲಙ್ಕೋಲೋ। ಏಕಬೀಜೀ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗತೋ। ಧಮ್ಮೇ…ಪೇ॰… ಸಙ್ಘೇ…ಪೇ॰… ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗತೋ ಏಕದೇಸಂ ಅರಿಯಕನ್ತೇಹಿ ಸೀಲೇಹಿ ನ ಸಮನ್ನಾಗತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಮುದಯದಸ್ಸನೇನ ಕಿಂ ಜಹತೀತಿ॥ ಸಕ್ಕಾಯದಿಟ್ಠಿಂ ಜಹತಿ। ವಿಚಿಕಿಚ್ಛಂ ಸೀಲಬ್ಬತಪರಾಮಾಸಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಸೋತಾಪನ್ನೋ। ಏಕದೇಸಂ ನ ಸೋತಾಪನ್ನೋ…ಪೇ॰… ಏಕದೇಸಂ ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗತೋ। ಏಕದೇಸಂ ಅರಿಯಕನ್ತೇಹಿ ಸೀಲೇಹಿ ನ ಸಮನ್ನಾಗತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನಿರೋಧದಸ್ಸನೇನ ಕಿಂ ಜಹತೀತಿ॥ ವಿಚಿಕಿಚ್ಛಂ ಸೀಲಬ್ಬತಪರಾಮಾಸಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಸೋತಾಪನ್ನೋ। ಏಕದೇಸಂ ನ ಸೋತಾಪನ್ನೋ…ಪೇ॰… ಏಕದೇಸಂ ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗತೋ। ಏಕದೇಸಂ ಅರಿಯಕನ್ತೇಹಿ ಸೀಲೇಹಿ ನ ಸಮನ್ನಾಗತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಮಗ್ಗದಸ್ಸನೇನ ಕಿಂ ಜಹತೀತಿ॥ ಸೀಲಬ್ಬತಪರಾಮಾಸಂ ತದೇಕಟ್ಠೇ ಚ ಕಿಲೇಸೇ ಜಹತೀತಿ। ಏಕದೇಸಂ ಸೋತಾಪನ್ನೋ। ಏಕದೇಸಂ ನ ಸೋತಾಪನ್ನೋ। ಏಕದೇಸಂ ಸೋತಾಪತ್ತಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ಸತ್ತಕ್ಖತ್ತುಪರಮೋ। ಕೋಲಙ್ಕೋಲೋ। ಏಕಬೀಜೀ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗತೋ। ಧಮ್ಮೇ…ಪೇ॰… ಸಙ್ಘೇ…ಪೇ॰… ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗತೋ। ಏಕದೇಸಂ ಅರಿಯಕನ್ತೇಹಿ ಸೀಲೇಹಿ ನ ಸಮನ್ನಾಗತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೭೫>, <ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನೋ ಪುಗ್ಗಲೋ ದುಕ್ಖದಸ್ಸನೇನ ಕಿಂ ಜಹತೀತಿ॥ ಓಳಾರಿಕಂ ಕಾಮರಾಗಂ ಜಹತಿ। ಓಳಾರಿಕಂ ಬ್ಯಾಪಾದಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಸಕದಾಗಾಮೀ। ಏಕದೇಸಂ ನ ಸಕದಾಗಾಮೀ। ಏಕದೇಸಂ ಸಕದಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಮುದಯದಸ್ಸನೇನ ಕಿಂ ಜಹತೀತಿ॥ ಓಳಾರಿಕಂ ಕಾಮರಾಗಂ ಜಹತಿ। ಓಳಾರಿಕಂ ಬ್ಯಾಪಾದಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಸಕದಾಗಾಮೀ। ಏಕದೇಸಂ ನ ಸಕದಾಗಾಮೀ। ಏಕದೇಸಂ ಸಕದಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನಿರೋಧದಸ್ಸನೇನ ಕಿಂ ಜಹತೀತಿ॥ ಓಳಾರಿಕಂ ಬ್ಯಾಪಾದಂ ಜಹತಿ। ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಸಕದಾಗಾಮೀ। ಏಕದೇಸಂ ನ ಸಕದಾಗಾಮೀ। ಏಕದೇಸಂ ಸಕದಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಮಗ್ಗದಸ್ಸನೇನ ಕಿಂ ಜಹತೀತಿ॥ ಓಳಾರಿಕಂ ಬ್ಯಾಪಾದಂ ಜಹತಿ। ತದೇಕಟ್ಠೇ ಚ ಕಿಲೇಸೇ ಜಹತೀತಿ। ಏಕದೇಸಂ ಸಕದಾಗಾಮೀ। ಏಕದೇಸಂ ನ ಸಕದಾಗಾಮೀ। ಏಕದೇಸಂ ಸಕದಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೭೬>, <ಅನಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನೋ ಪುಗ್ಗಲೋ ದುಕ್ಖದಸ್ಸನೇನ ಕಿಂ ಜಹತೀತಿ॥ ಅಣುಸಹಗತಂ ಕಾಮರಾಗಂ ಜಹತಿ। ಅಣುಸಹಗತಂ ಬ್ಯಾಪಾದಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಅನಾಗಾಮೀ। ಏಕದೇಸಂ ನ ಅನಾಗಾಮೀ। ಏಕದೇಸಂ ಅನಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ಅನ್ತರಾಪರಿನಿಬ್ಬಾಯೀ। ಉಪಹಚ್ಚಪರಿನಿಬ್ಬಾಯೀ। ಅಸಙ್ಖಾರಪರಿನಿಬ್ಬಾಯೀ। ಸಸಙ್ಖಾರಪರಿನಿಬ್ಬಾಯೀ। ಉದ್ಧಂಸೋತೋ ಅಕನಿಟ್ಠಗಾಮೀ। ಏಕದೇಸಂ ನ ಉದ್ಧಂಸೋತೋ ಅಕನಿಟ್ಠಗಾಮೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಮುದಯದಸ್ಸನೇನ ಕಿಂ ಜಹತೀತಿ॥ ಅಣುಸಹಗತಂ ಕಾಮರಾಗಂ ಜಹತಿ। ಅಣುಸಹಗತಂ ಬ್ಯಾಪಾದಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಅನಾಗಾಮೀ। ಏಕದೇಸಂ ನ ಅನಾಗಾಮೀ…ಪೇ॰… ಏಕದೇಸಂ ಉದ್ಧಂಸೋತೋ ಅಕನಿಟ್ಠಗಾಮೀ। ಏಕದೇಸಂ ನ ಉದ್ಧಂಸೋತೋ ಅಕನಿಟ್ಠಗಾಮೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನಿರೋಧದಸ್ಸನೇನ ಕಿಂ ಜಹತೀತಿ॥ ಅಣುಸಹಗತಂ ಬ್ಯಾಪಾದಂ ಜಹತಿ। ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಅನಾಗಾಮೀ। ಏಕದೇಸಂ ನ ಅನಾಗಾಮೀ…ಪೇ॰… ಏಕದೇಸಂ ಉದ್ಧಂಸೋತೋ ಅಕನಿಟ್ಠಗಾಮೀ। ಏಕದೇಸಂ ನ ಉದ್ಧಂಸೋತೋ ಅಕನಿಟ್ಠಗಾಮೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಮಗ್ಗದಸ್ಸನೇನ ಕಿಂ ಜಹತೀತಿ॥ ತದೇಕಟ್ಠೇ ಚ ಕಿಲೇಸೇ ಜಹತೀತಿ। ಏಕದೇಸಂ ಅನಾಗಾಮೀ। ಏಕದೇಸಂ ನ ಅನಾಗಾಮೀ। ಏಕದೇಸಂ ಅನಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ಅನ್ತರಾಪರಿನಿಬ್ಬಾಯೀ। ಉಪಹಚ್ಚಪರಿನಿಬ್ಬಾಯೀ। ಅಸಙ್ಖಾರಪರಿನಿಬ್ಬಾಯೀ। ಸಸಙ್ಖಾರಪರಿನಿಬ್ಬಾಯೀ। ಉದ್ಧಂಸೋತೋ ಅಕನಿಟ್ಠಗಾಮೀ। ಏಕದೇಸಂ ನ ಉದ್ಧಂಸೋತೋ ಅಕನಿಟ್ಠಗಾಮೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೭೭>, <ಅರಹತ್ತಸಚ್ಛಿಕಿರಿಯಾಯ ಪಟಿಪನ್ನೋ ಪುಗ್ಗಲೋ ದುಕ್ಖದಸ್ಸನೇನ ಕಿಂ ಜಹತೀತಿ॥ ರೂಪರಾಗಂ ಅರೂಪರಾಗಂ ಮಾನಂ ಉದ್ಧಚ್ಚಂ ಅವಿಜ್ಜಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಅರಹಾ। ಏಕದೇಸಂ ನ ಅರಹಾ। ಏಕದೇಸಂ ಅರಹತ್ತಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ವೀತರಾಗೋ ವೀತದೋಸೋ ವೀತಮೋಹೋ ಕತಕರಣೀಯೋ ಓಹಿತಭಾರೋ ಅನುಪ್ಪತ್ತಸದತ್ಥೋ ಪರಿಕ್ಖೀಣಭವಸಂಯೋಜನೋ ಸಮ್ಮದಞ್ಞಾವಿಮುತ್ತೋ ಉಕ್ಖಿತ್ತಪಲಿಘೋ ಸಙ್ಕಿಣ್ಣಪರಿಖೋ ಅಬ್ಬೂಳ್ಹೇಸಿಕೋ ನಿರಗ್ಗಳೋ ಅರಿಯೋ ಪನ್ನದ್ಧಜೋ ಪನ್ನಭಾರೋ ವಿಸಞ್ಞುತ್ತೋ ಸುವಿಜಿತವಿಜಯೋ। ದುಕ್ಖಂ ತಸ್ಸ ಪರಿಞ್ಞಾತಂ। ಸಮುದಯೋ ಪಹೀನೋ। ನಿರೋಧೋ ಸಚ್ಛಿಕತೋ। ಮಗ್ಗೋ ಭಾವಿತೋ। ಅಭಿಞ್ಞೇಯ್ಯಂ ಅಭಿಞ್ಞಾತಂ। ಪರಿಞ್ಞೇಯ್ಯಂ ಪರಿಞ್ಞಾತಂ। ಪಹಾತಬ್ಬಂ ಪಹೀನಂ। ಭಾವೇತಬ್ಬಂ ಭಾವಿತಂ। ಸಚ್ಛಿಕಾತಬ್ಬಂ ಸಚ್ಛಿಕತಂ। ಏಕದೇಸಂ ಸಚ್ಛಿಕಾತಬ್ಬಂ ಸಚ್ಛಿಕತಂ। ಏಕದೇಸಂ ಸಚ್ಛಿಕಾತಬ್ಬಂ ನ ಸಚ್ಛಿಕತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಮುದಯದಸ್ಸನೇನ ಕಿಂ ಜಹತೀತಿ॥ ರೂಪರಾಗಂ ಅರೂಪರಾಗಂ ಜಹತಿ। ಮಾನಂ ಉದ್ಧಚ್ಚಂ ಅವಿಜ್ಜಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಅರಹಾ। ಏಕದೇಸಂ ನ ಅರಹಾ…ಪೇ॰… ಏಕದೇಸಂ ಸಚ್ಛಿಕಾತಬ್ಬಂ ಸಚ್ಛಿಕತಂ। ಏಕದೇಸಂ ಸಚ್ಛಿಕಾತಬ್ಬಂ ನ ಸಚ್ಛಿಕತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನಿರೋಧದಸ್ಸನೇನ ಕಿಂ ಜಹತೀತಿ॥ ಮಾನಂ ಜಹತಿ। ಉದ್ಧಚ್ಚಂ ಅವಿಜ್ಜಂ ತದೇಕಟ್ಠೇ ಚ ಕಿಲೇಸೇ ಏಕದೇಸೇ ಜಹತೀತಿ। ಏಕದೇಸಂ ಅರಹಾ। ಏಕದೇಸಂ ನ ಅರಹಾ …ಪೇ॰… ಏಕದೇಸಂ ಸಚ್ಛಿಕಾತಬ್ಬಂ ಸಚ್ಛಿಕತಂ। ಏಕದೇಸಂ ಸಚ್ಛಿಕಾತಬ್ಬಂ ನ ಸಚ್ಛಿಕತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಮಗ್ಗದಸ್ಸನೇನ ಕಿಂ ಜಹತೀತಿ॥ ಉದ್ಧಚ್ಚಂ ಅವಿಜ್ಜಂ ತದೇಕಟ್ಠೇ ಚ ಕಿಲೇಸೇ ಜಹತೀತಿ। ಏಕದೇಸಂ ಅರಹಾ। ಏಕದೇಸಂ ನ ಅರಹಾ। ಏಕದೇಸಂ ಅರಹತ್ತಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ವೀತರಾಗೋ ವೀತದೋಸೋ ವೀತಮೋಹೋ ಕತಕರಣೀಯೋ ಓಹಿತಭಾರೋ ಅನುಪ್ಪತ್ತಸದತ್ಥೋ ಪರಿಕ್ಖೀಣಭವಸಂಯೋಜನೋ ಸಮ್ಮದಞ್ಞಾವಿಮುತ್ತೋ ಉಕ್ಖಿತ್ತಪಲಿಘೋ ಸಙ್ಕಿಣ್ಣಪರಿಖೋ ಅಬ್ಬೂಳ್ಹೇಸಿಕೋ ನಿರಗ್ಗಳೋ ಅರಿಯೋ ಪನ್ನದ್ಧಜೋ ಪನ್ನಭಾರೋ ವಿಸಞ್ಞುತ್ತೋ ಸುವಿಜಿತವಿಜಯೋ। ದುಕ್ಖಂ ತಸ್ಸ ಪರಿಞ್ಞಾತಂ। ಸಮುದಯೋ ಪಹೀನೋ। ನಿರೋಧೋ ಸಚ್ಛಿಕತೋ। ಮಗ್ಗೋ ಭಾವಿತೋ। ಅಭಿಞ್ಞೇಯ್ಯಂ ಅಭಿಞ್ಞಾತಂ। ಪರಿಞ್ಞೇಯ್ಯಂ ಪರಿಞ್ಞಾತಂ। ಪಹಾತಬ್ಬಂ ಪಹೀನಂ। ಭಾವೇತಬ್ಬಂ ಭಾವಿತಂ। ಸಚ್ಛಿಕಾತಬ್ಬಂ ಸಚ್ಛಿಕತಂ। ಏಕದೇಸಂ ಸಚ್ಛಿಕಾತಬ್ಬಂ ಸಚ್ಛಿಕತಂ। ಏಕದೇಸಂ ಸಚ್ಛಿಕಾತಬ್ಬಂ ನ ಸಚ್ಛಿಕತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೭೮>, <ನ ವತ್ತಬ್ಬಂ ಓಧಿಸೋಧಿಸೋ ಕಿಲೇಸೇ ಜಹತೀತಿ॥ ಆಮನ್ತಾ। ನನು ವುತ್ತಂ ಭಗವತಾ>
    block
      text <ಅನುಪುಬ್ಬೇನ ಮೇಧಾವೀ। ಥೋಕಂ ಥೋಕಂ ಖಣೇ ಖಣೇ।>
      text <ಕಮ್ಮಾರೋ ರಜತಸ್ಸೇವ। ನಿದ್ಧಮೇ ಮಲಮತ್ತನೋತಿ॥>
      text <ಸಹಾವಸ್ಸ ದಸ್ಸನಸಮ್ಪದಾಯ।>
      text <ತಯಸ್ಸು ಧಮ್ಮಾ ಜಹಿತಾ ಭವನ್ತಿ।>
      text <ಸಕ್ಕಾಯದಿಟ್ಠೀ ವಿಚಿಕಿಚ್ಛಿತಞ್ಚ।>
      text <ಸೀಲಬ್ಬತಂ ವಾಪಿ ಯದತ್ಥಿ ಕಿಞ್ಚಿ।>
      text <ಚತೂಹಪಾಯೇಹಿ ಚ ವಿಪ್ಪಮುತ್ತೋ।>
      text <ಛಚ್ಚಾಭಿಠಾನಾನಿ ಅಭಬ್ಬ ಕಾತುನ್ತಿ॥>
    text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಓಧಿಸೋಧಿಸೋ ಕಿಲೇಸೇ ಜಹತೀತಿ।>
    text <ಓಧಿಸೋಧಿಸೋ ಕಿಲೇಸೇ ಜಹತೀತಿ॥ ಆಮನ್ತಾ। ನನು ವುತ್ತಂ ಭಗವತಾ>
    text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಓಧಿಸೋಧಿಸೋ ಕಿಲೇಸೇ ಜಹತೀತಿ।>
    text <ಓಧಿಸೋಧಿಸೋ ಕಿಲೇಸೇ ಜಹತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಯಸ್ಮಿಂ। ಭಿಕ್ಖವೇ। ಸಮಯೇ ಅರಿಯಸಾವಕಸ್ಸ ವಿರಜಂ ವೀತಮಲಂ ಧಮ್ಮಚಕ್ಖುಂ ಉದಪಾದಿ ಯಂ ಕಿಞ್ಚಿ ಸಮುದಯಧಮ್ಮಂ। ಸಬ್ಬಂ ತಂ ನಿರೋಧಧಮ್ಮನ್ತಿ। ಸಹ ದಸ್ಸನುಪ್ಪಾದಾ। ಭಿಕ್ಖವೇ। ಅರಿಯಸಾವಕಸ್ಸ ತೀಣಿ ಸಂಯೋಜನಾನಿ ಪಹೀಯನ್ತಿ ಸಕ್ಕಾಯದಿಟ್ಠಿ ವಿಚಿಕಿಚ್ಛಾ ಸೀಲಬ್ಬತಪರಾಮಾಸೋತಿ। ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಓಧಿಸೋಧಿಸೋ ಕಿಲೇಸೇ ಜಹತೀತಿ।>
    stand <ಓಧಿಸೋಕಥಾ ನಿಟ್ಠಿತಾ।>
