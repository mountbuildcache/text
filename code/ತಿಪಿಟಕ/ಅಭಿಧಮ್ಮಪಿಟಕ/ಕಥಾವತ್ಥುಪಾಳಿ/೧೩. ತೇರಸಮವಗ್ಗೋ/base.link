text <೧೩॥ ತೇರಸಮವಗ್ಗೋ>
  text <೧೨೬ ೧॥ ಕಪ್ಪಟ್ಠಕಥಾ>
    text <೬೫೪>, <ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ಕಪ್ಪೋ ಚ ಸಣ್ಠಾತಿ ಬುದ್ಧೋ ಚ ಲೋಕೇ ಉಪ್ಪಜ್ಜತೀತಿ॥ ನ ಹೇವಂ ವತ್ತಬ್ಬೇ…ಪೇ॰…। ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ಕಪ್ಪೋ ಚ ಸಣ್ಠಾತಿ ಸಙ್ಘೋ ಚ ಭಿಜ್ಜತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ಕಪ್ಪೋ ಚ ಸಣ್ಠಾತಿ ಕಪ್ಪಟ್ಠೋ ಚ ಕಪ್ಪಟ್ಠಿಯಂ ಕಮ್ಮಂ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ಕಪ್ಪೋ ಚ ಸಣ್ಠಾತಿ ಕಪ್ಪಟ್ಠೋ ಚ ಪುಗ್ಗಲೋ ಕಾಲಂ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೬೫೫>, <ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ಅತೀತಂ ಕಪ್ಪಂ ತಿಟ್ಠೇಯ್ಯ। ಅನಾಗತಂ ಕಪ್ಪಂ ತಿಟ್ಠೇಯ್ಯಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ದ್ವೇ ಕಪ್ಪೇ ತಿಟ್ಠೇಯ್ಯ… ತಯೋ ಕಪ್ಪೇ ತಿಟ್ಠೇಯ್ಯ… ಚತ್ತಾರೋ ಕಪ್ಪೇ ತಿಟ್ಠೇಯ್ಯಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೬೫೬>, <ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ಕಪ್ಪಟ್ಠೋ ಕಪ್ಪೇ ಡಯ್ಹನ್ತೇ ಕತ್ಥ ಗಚ್ಛತೀತಿ॥ ಅಞ್ಞಂ ಲೋಕಧಾತುಂ ಗಚ್ಛತೀತಿ। ಮತೋ ಗಚ್ಛತಿ। ವೇಹಾಸಂ ಗಚ್ಛತೀತಿ॥ ಮತೋ ಗಚ್ಛತೀತಿ। ಕಪ್ಪಟ್ಠಿಯಂ ಕಮ್ಮಂ ಅಪರಾಪರಿಯವೇಪಕ್ಕನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ವೇಹಾಸಂ ಗಚ್ಛತೀತಿ॥ ಆಮನ್ತಾ। ಕಪ್ಪಟ್ಠೋ ಇದ್ಧಿಮಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಪ್ಪಟ್ಠೋ ಇದ್ಧಿಮಾತಿ॥ ಆಮನ್ತಾ। ಕಪ್ಪಟ್ಠೇನ ಛನ್ದಿದ್ಧಿಪಾದೋ ಭಾವಿತೋ ವೀರಿಯಿದ್ಧಿಪಾದೋ ಭಾವಿತೋ ಚಿತ್ತಿದ್ಧಿಪಾದೋ ಭಾವಿತೋ ವೀಮಂಸಿದ್ಧಿಪಾದೋ ಭಾವಿತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೬೫೭>, <ನ ವತ್ತಬ್ಬಂ ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ॥ ಆಮನ್ತಾ। ನನು ವುತ್ತಂ ಭಗವತಾ>
    block
      text <ಆಪಾಯಿಕೋ ನೇರಯಿಕೋ। ಕಪ್ಪಟ್ಠೋ ಸಙ್ಘಭೇದಕೋ।>
      text <ವಗ್ಗರತೋ ಅಧಮ್ಮಟ್ಠೋ। ಯೋಗಕ್ಖೇಮಾ ಪಧಂಸತಿ।>
      text <ಸಙ್ಘಂ ಸಮಗ್ಗಂ ಭೇತ್ವಾನ। ಕಪ್ಪಂ ನಿರಯಮ್ಹಿ ಪಚ್ಚತೀತಿ॥>
    text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯಾತಿ।>
    stand <ಕಪ್ಪಟ್ಠಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೨೭ ೨॥ ಕುಸಲಪಟಿಲಾಭಕಥಾ>
      text <೬೫೮>, <ಕಪ್ಪಟ್ಠೋ ಕುಸಲಂ ಚಿತ್ತಂ ನ ಪಟಿಲಭೇಯ್ಯಾತಿ॥ ಆಮನ್ತಾ। ಕಪ್ಪಟ್ಠೋ ದಾನಂ ದದೇಯ್ಯಾತಿ॥ ಆಮನ್ತಾ। ಹಞ್ಚಿ ಕಪ್ಪಟ್ಠೋ ದಾನಂ ದದೇಯ್ಯ। ನೋ ಚ ವತ ರೇ ವತ್ತಬ್ಬೇ ಕಪ್ಪಟ್ಠೋ ಕುಸಲಂ ಚಿತ್ತಂ ನ ಪಟಿಲಭೇಯ್ಯಾತಿ।>
      text <ಕಪ್ಪಟ್ಠೋ ಕುಸಲಂ ಚಿತ್ತಂ ನ ಪಟಿಲಭೇಯ್ಯಾತಿ॥ ಆಮನ್ತಾ। ಕಪ್ಪಟ್ಠೋ ಚೀವರಂ ದದೇಯ್ಯ…ಪೇ॰… ಪಿಣ್ಡಪಾತಂ ದದೇಯ್ಯ…ಪೇ॰… ಸೇನಾಸನಂ ದದೇಯ್ಯ…ಪೇ॰… ಗಿಲಾನಪಚ್ಚಯಭೇಸಜ್ಜಪರಿಕ್ಖಾರಂ ದದೇಯ್ಯ … ಖಾದನೀಯಂ ದದೇಯ್ಯ… ಭೋಜನೀಯಂ ದದೇಯ್ಯ… ಪಾನೀಯಂ ದದೇಯ್ಯ… ಚೇತಿಯಂ ವನ್ದೇಯ್ಯ… ಚೇತಿಯೇ ಮಾಲಂ ಆರೋಪೇಯ್ಯ… ಗನ್ಧಂ ಆರೋಪೇಯ್ಯ… ವಿಲೇಪನಂ ಆರೋಪೇಯ್ಯ…ಪೇ॰… ಚೇತಿಯಂ ಅಭಿದಕ್ಖಿಣಂ ಕರೇಯ್ಯಾತಿ॥ ಆಮನ್ತಾ। ಹಞ್ಚಿ ಕಪ್ಪಟ್ಠೋ ಚೇತಿಯಂ ಅಭಿದಕ್ಖಿಣಂ ಕರೇಯ್ಯ। ನೋ ಚ ವತ ರೇ ವತ್ತಬ್ಬೇ ಕಪ್ಪಟ್ಠೋ ಕುಸಲಂ ಚಿತ್ತಂ ನ ಪಟಿಲಭೇಯ್ಯಾತಿ…ಪೇ॰…।>
      text <೬೫೯>, <ಕಪ್ಪಟ್ಠೋ ಕುಸಲಂ ಚಿತ್ತಂ ಪಟಿಲಭೇಯ್ಯಾತಿ॥ ಆಮನ್ತಾ। ತತೋ ವುಟ್ಠಾನಂ ಕುಸಲಂ ಚಿತ್ತಂ ಪಟಿಲಭೇಯ್ಯಾತಿ॥ ಆಮನ್ತಾ। ರೂಪಾವಚರಂ…ಪೇ॰… ಅರೂಪಾವಚರಂ…ಪೇ॰… ಲೋಕುತ್ತರಂ ಕುಸಲಂ ಚಿತ್ತಂ ಪಟಿಲಭೇಯ್ಯಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      stand <ಕುಸಲಪಟಿಲಾಭಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೨೮ ೩॥ ಅನನ್ತರಾಪಯುತ್ತಕಥಾ>
      text <೬೬೦>, <ಅನನ್ತರಾಪಯುತ್ತೋ ಪುಗ್ಗಲೋ ಸಮ್ಮತ್ತನಿಯಾಮಂ ಓಕ್ಕಮೇಯ್ಯಾತಿ॥ ಆಮನ್ತಾ। ಮಿಚ್ಛತ್ತನಿಯಾಮಞ್ಚ ಸಮ್ಮತ್ತನಿಯಾಮಞ್ಚ ಉಭೋ ಓಕ್ಕಮೇಯ್ಯಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಅನನ್ತರಾಪಯುತ್ತೋ ಪುಗ್ಗಲೋ ಸಮ್ಮತ್ತನಿಯಾಮಂ ಓಕ್ಕಮೇಯ್ಯಾತಿ॥ ಆಮನ್ತಾ। ನನು ತಂ ಕಮ್ಮಂ ಪಯುತ್ತಂ ಕುಕ್ಕುಚ್ಚಂ ಉಪ್ಪಾದಿತಂ ವಿಪ್ಪಟಿಸಾರಿಯಂ ಜನಿತನ್ತಿ॥ ಆಮನ್ತಾ। ಹಞ್ಚಿ ತಂ ಕಮ್ಮಂ ಪಯುತ್ತಂ ಕುಕ್ಕುಚ್ಚಂ ಉಪ್ಪಾದಿತಂ ವಿಪ್ಪಟಿಸಾರಿಯಂ ಜನಿತಂ। ನೋ ಚ ವತ ರೇ ವತ್ತಬ್ಬೇ ಅನನ್ತರಾಪಯುತ್ತೋ ಪುಗ್ಗಲೋ ಸಮ್ಮತ್ತನಿಯಾಮಂ ಓಕ್ಕಮೇಯ್ಯಾತಿ।>
      text <೬೬೧>, <ಅನನ್ತರಾಪಯುತ್ತೋ ಪುಗ್ಗಲೋ ಅಭಬ್ಬೋ ಸಮ್ಮತ್ತನಿಯಾಮಂ ಓಕ್ಕಮಿತುನ್ತಿ॥ ಆಮನ್ತಾ। ಮಾತಾ ಜೀವಿತಾ ವೋರೋಪಿತಾ… ಪಿತಾ ಜೀವಿತಾ ವೋರೋಪಿತೋ… ಅರಹಾ ಜೀವಿತಾ ವೋರೋಪಿತೋ… ದುಟ್ಠೇನ ಚಿತ್ತೇನ ತಥಾಗತಸ್ಸ ಲೋಹಿತಂ ಉಪ್ಪಾದಿತಂ… ಸಙ್ಘೋ ಭಿನ್ನೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅನನ್ತರಾಪಯುತ್ತೋ ಪುಗ್ಗಲೋ ತಂ ಕಮ್ಮಂ ಪಟಿಸಂಹರಿತ್ವಾ ಕುಕ್ಕುಚ್ಚಂ ಪಟಿವಿನೋದೇತ್ವಾ ವಿಪ್ಪಟಿಸಾರಿಯಂ ಪಟಿವಿನೇತ್ವಾ ಅಭಬ್ಬೋ ಸಮ್ಮತ್ತನಿಯಾಮಂ ಓಕ್ಕಮಿತುನ್ತಿ॥ ಆಮನ್ತಾ। ಮಾತಾ ಜೀವಿತಾ ವೋರೋಪಿತಾ… ಪಿತಾ ಜೀವಿತಾ ವೋರೋಪಿತೋ…ಪೇ॰… ಸಙ್ಘೋ ಭಿನ್ನೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅನನ್ತರಾಪಯುತ್ತೋ ಪುಗ್ಗಲೋ ತಂ ಕಮ್ಮಂ ಪಟಿಸಂಹರಿತ್ವಾ ಕುಕ್ಕುಚ್ಚಂ ಪಟಿವಿನೋದೇತ್ವಾ ವಿಪ್ಪಟಿಸಾರಿಯಂ ಪಟಿವಿನೇತ್ವಾ ಅಭಬ್ಬೋ ಸಮ್ಮತ್ತನಿಯಾಮಂ ಓಕ್ಕಮಿತುನ್ತಿ॥ ಆಮನ್ತಾ। ನನು ತಂ ಕಮ್ಮಂ ಪಟಿಸಂಹಟಂ ಕುಕ್ಕುಚ್ಚಂ ಪಟಿವಿನೋದಿತಂ ವಿಪ್ಪಟಿಸಾರಿಯಂ ಪಟಿವಿನೀತನ್ತಿ॥ ಆಮನ್ತಾ। ಹಞ್ಚಿ ತಂ ಕಮ್ಮಂ ಪಟಿಸಂಹಟಂ ಕುಕ್ಕುಚ್ಚಂ ಪಟಿವಿನೋದಿತಂ ವಿಪ್ಪಟಿಸಾರಿಯಂ ಪಟಿವಿನೀತಂ। ನೋ ಚ ವತ ರೇ ವತ್ತಬ್ಬೇ ಅನನ್ತರಾಪಯುತ್ತೋ ಪುಗ್ಗಲೋ ತಂ ಕಮ್ಮಂ ಪಟಿಸಂಹರಿತ್ವಾ ಕುಕ್ಕುಚ್ಚಂ ಪಟಿವಿನೋದೇತ್ವಾ ವಿಪ್ಪಟಿಸಾರಿಯಂ ಪಟಿವಿನೇತ್ವಾ ಅಭಬ್ಬೋ ಸಮ್ಮತ್ತನಿಯಾಮಂ ಓಕ್ಕಮಿತುನ್ತಿ।>
      text <೬೬೨>, <ಅನನ್ತರಾಪಯುತ್ತೋ ಪುಗ್ಗಲೋ ಸಮ್ಮತ್ತನಿಯಾಮಂ ಓಕ್ಕಮೇಯ್ಯಾತಿ॥ ಆಮನ್ತಾ। ನನು ತಂ ಕಮ್ಮಂ ಪಯುತ್ತೋ ಆಸೀತಿ॥ ಆಮನ್ತಾ। ಹಞ್ಚಿ ತಂ ಕಮ್ಮಂ ಪಯುತ್ತೋ ಆಸಿ। ನೋ ಚ ವತ ರೇ ವತ್ತಬ್ಬೇ ಅನನ್ತರಾಪಯುತ್ತೋ ಪುಗ್ಗಲೋ ಸಮ್ಮತ್ತನಿಯಾಮಂ ಓಕ್ಕಮೇಯ್ಯಾತಿ।>
      stand <ಅನನ್ತರಾಪಯುತ್ತಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೨೯ ೪॥ ನಿಯತಸ್ಸ ನಿಯಾಮಕಥಾ>
      text <೬೬೩>, <ನಿಯತೋ ನಿಯಾಮಂ ಓಕ್ಕಮತೀತಿ॥ ಆಮನ್ತಾ। ಮಿಚ್ಛತ್ತನಿಯತೋ ಸಮ್ಮತ್ತನಿಯಾಮಂ ಓಕ್ಕಮತಿ। ಸಮ್ಮತ್ತನಿಯತೋ ಮಿಚ್ಛತ್ತನಿಯಾಮಂ ಓಕ್ಕಮತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನಿಯತೋ ನಿಯಾಮಂ ಓಕ್ಕಮತೀತಿ॥ ಆಮನ್ತಾ। ಪುಬ್ಬೇ ಮಗ್ಗಂ ಭಾವೇತ್ವಾ ಪಚ್ಛಾ ನಿಯಾಮಂ ಓಕ್ಕಮತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಪುಬ್ಬೇ ಸೋತಾಪತ್ತಿಮಗ್ಗಂ ಭಾವೇತ್ವಾ ಪಚ್ಛಾ ಸೋತಾಪತ್ತಿನಿಯಾಮಂ ಓಕ್ಕಮತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಪುಬ್ಬೇ ಸಕದಾಗಾಮಿ…ಪೇ॰… ಅನಾಗಾಮಿ…ಪೇ॰… ಅರಹತ್ತಮಗ್ಗಂ ಭಾವೇತ್ವಾ ಪಚ್ಛಾ ಅರಹತ್ತನಿಯಾಮಂ ಓಕ್ಕಮತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಪುಬ್ಬೇ ಸತಿಪಟ್ಠಾನಂ…ಪೇ॰… ಸಮ್ಮಪ್ಪಧಾನಂ… ಇದ್ಧಿಪಾದಂ… ಇನ್ದ್ರಿಯಂ… ಬಲಂ… ಬೋಜ್ಝಙ್ಗಂ ಭಾವೇತ್ವಾ ಪಚ್ಛಾ ನಿಯಾಮಂ ಓಕ್ಕಮತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೬೪>, <ನ ವತ್ತಬ್ಬಂ ನಿಯತೋ ನಿಯಾಮಂ ಓಕ್ಕಮತೀತಿ॥ ಆಮನ್ತಾ। ಭಬ್ಬೋ ಬೋಧಿಸತ್ತೋ ತಾಯ ಜಾತಿಯಾ ಧಮ್ಮಂ ನಾಭಿಸಮೇತುನ್ತಿ॥ ನ ಹೇವಂ ವತ್ತಬ್ಬೇ। ತೇನ ಹಿ ನಿಯತೋ ನಿಯಾಮಂ ಓಕ್ಕಮತೀತಿ।>
      stand <ನಿಯತಸ್ಸ ನಿಯಾಮಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೩೦ ೫॥ ನಿವುತಕಥಾ>
      text <೬೬೫>, <ನಿವುತೋ ನೀವರಣಂ ಜಹತೀತಿ॥ ಆಮನ್ತಾ। ರತ್ತೋ ರಾಗಂ ಜಹತಿ। ದುಟ್ಠೋ ದೋಸಂ ಜಹತಿ। ಮೂಳ್ಹೋ ಮೋಹಂ ಜಹತಿ। ಕಿಲಿಟ್ಠೋ ಕಿಲೇಸೇ ಜಹತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ರಾಗೇನ ರಾಗಂ ಜಹತಿ। ದೋಸೇನ ದೋಸಂ ಜಹತಿ। ಮೋಹೇನ ಮೋಹಂ ಜಹತಿ। ಕಿಲೇಸೇಹಿ ಕಿಲೇಸೇ ಜಹತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರಾಗೋ ಚಿತ್ತಸಮ್ಪಯುತ್ತೋ। ಮಗ್ಗೋ ಚಿತ್ತಸಮ್ಪಯುತ್ತೋತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ…ಪೇ॰… ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ರಾಗೋ ಅಕುಸಲೋ। ಮಗ್ಗೋ ಕುಸಲೋತಿ॥ ಆಮನ್ತಾ। ಕುಸಲಾಕುಸಲಾ ಸಾವಜ್ಜಾನವಜ್ಜಾ ಹೀನಪಣೀತಾ ಕಣ್ಹಸುಕ್ಕಸಪ್ಪಟಿಭಾಗಾ ಧಮ್ಮಾ ಸಮ್ಮುಖೀಭಾವಂ ಆಗಚ್ಛನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೬೬>, <ಕುಸಲಾಕುಸಲಾ ಸಾವಜ್ಜಾನವಜ್ಜಾ ಹೀನಪಣೀತಾ ಕಣ್ಹಸುಕ್ಕಸಪ್ಪಟಿಭಾಗಾ ಧಮ್ಮಾ ಸಮ್ಮುಖೀಭಾವಂ ಆಗಚ್ಛನ್ತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಚತ್ತಾರಿಮಾನಿ। ಭಿಕ್ಖವೇ। ಸುವಿದೂರವಿದೂರಾನಿ॥ ಕತಮಾನಿ ಚತ್ತಾರಿ॥ ನಭಞ್ಚ। ಭಿಕ್ಖವೇ। ಪಥವೀ ಚ ಇದಂ ಪಠಮಂ ಸುವಿದೂರವಿದೂರಂ…ಪೇ॰… ತಸ್ಮಾ ಸತಂ ಧಮ್ಮೋ ಅಸಬ್ಭಿ ಆರಕಾತಿ। ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಕುಸಲಾಕುಸಲಾ…ಪೇ॰… ಸಮ್ಮುಖೀಭಾವಂ ಆಗಚ್ಛನ್ತೀತಿ।>
      text <ನಿವುತೋ ನೀವರಣಂ ಜಹತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಸೋ ಏವಂ ಸಮಾಹಿತೇ ಚಿತ್ತೇ ಪರಿಸುದ್ಧೇ ಪರಿಯೋದಾತೇ ಅನಙ್ಗಣೇ ವಿಗತೂಪಕ್ಕಿಲೇಸೇ ಮುದುಭೂತೇ ಕಮ್ಮನಿಯೇ ಠಿತೇ ಆನೇಞ್ಜಪ್ಪತ್ತೇ ಆಸವಾನಂ ಖಯಞಾಣಾಯ ಚಿತ್ತಂ ಅಭಿನಿನ್ನಾಮೇತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ನಿವುತೋ ನೀವರಣಂ ಜಹತೀತಿ…ಪೇ॰…।>
      text <೬೬೭>, <ನ ವತ್ತಬ್ಬಂ ನಿವುತೋ ನೀವರಣಂ ಜಹತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ತಸ್ಸ ಏವಂ ಜಾನತೋ ಏವಂ ಪಸ್ಸತೋ ಕಾಮಾಸವಾಪಿ ಚಿತ್ತಂ ವಿಮುಚ್ಚತಿ…ಪೇ॰… ಅವಿಜ್ಜಾಸವಾಪಿ ಚಿತ್ತಂ ವಿಮುಚ್ಚತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನಿವುತೋ ನೀವರಣಂ ಜಹತೀತಿ।>
      stand <ನಿವುತಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೩೧ ೬॥ ಸಮ್ಮುಖೀಭೂತಕಥಾ>
      text <೬೬೮>, <ಸಮ್ಮುಖೀಭೂತೋ ಸಂಯೋಜನಂ ಜಹತೀತಿ॥ ಆಮನ್ತಾ। ರತ್ತೋ ರಾಗಂ ಜಹತಿ। ದುಟ್ಠೋ ದೋಸಂ ಜಹತಿ। ಮೂಳ್ಹೋ ಮೋಹಂ ಜಹತಿ। ಕಿಲಿಟ್ಠೋ ಕಿಲೇಸೇ ಜಹತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ರಾಗೇನ ರಾಗಂ ಜಹತಿ। ದೋಸೇನ ದೋಸಂ ಜಹತಿ। ಮೋಹೇನ ಮೋಹಂ ಜಹತಿ। ಕಿಲೇಸೇಹಿ ಕಿಲೇಸೇ ಜಹತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರಾಗೋ ಚಿತ್ತಸಮ್ಪಯುತ್ತೋ। ಮಗ್ಗೋ ಚಿತ್ತಸಮ್ಪಯುತ್ತೋತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ…ಪೇ॰… ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ರಾಗೋ ಅಕುಸಲೋ। ಮಗ್ಗೋ ಕುಸಲೋತಿ॥ ಆಮನ್ತಾ। ಕುಸಲಾಕುಸಲಾ ಸಾವಜ್ಜಾನವಜ್ಜಾ ಹೀನಪಣೀತಾ ಕಣ್ಹಸುಕ್ಕಸಪ್ಪಟಿಭಾಗಾ ಧಮ್ಮಾ ಸಮ್ಮುಖೀಭಾವಂ ಆಗಚ್ಛನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೬೯>, <ಕುಸಲಾಕುಸಲಾ…ಪೇ॰… ಸಮ್ಮುಖೀಭಾವಂ ಆಗಚ್ಛನ್ತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಚತ್ತಾರಿಮಾನಿ। ಭಿಕ್ಖವೇ। ಸುವಿದೂರವಿದೂರಾನಿ॥ ಕತಮಾನಿ ಚತ್ತಾರಿ॥ ನಭಞ್ಚ। ಭಿಕ್ಖವೇ। ಪಥವೀ ಚ ಇದಂ ಪಠಮಂ ಸುವಿದೂರವಿದೂರಂ…ಪೇ॰… ತಸ್ಮಾ ಸತಂ ಧಮ್ಮೋ ಅಸಬ್ಭಿ ಆರಕಾತಿ। ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಕುಸಲಾಕುಸಲಾ…ಪೇ॰… ಸಮ್ಮುಖೀಭಾವಂ ಆಗಚ್ಛನ್ತೀತಿ।>
      text <ಸಮ್ಮುಖೀಭೂತೋ ಸಂಯೋಜನಂ ಜಹತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಸೋ ಏವಂ ಸಮಾಹಿತೇ ಚಿತ್ತೇ…ಪೇ॰… ಆಸವಾನಂ ಖಯಞಾಣಾಯ ಚಿತ್ತಂ ಅಭಿನಿನ್ನಾಮೇತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಸಮ್ಮುಖೀಭೂತೋ ಸಂಯೋಜನಂ ಜಹತೀತಿ।>
      text <೬೭೦>, <ನ ವತ್ತಬ್ಬಂ ಸಮ್ಮುಖೀಭೂತೋ ಸಂಯೋಜನಂ ಜಹತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ತಸ್ಸ ಏವಂ ಜಾನತೋ ಏವಂ ಪಸ್ಸತೋ ಕಾಮಾಸವಾಪಿ ಚಿತ್ತಂ ವಿಮುಚ್ಚತಿ…ಪೇ॰… ಅವಿಜ್ಜಾಸವಾಪಿ ಚಿತ್ತಂ ವಿಮುಚ್ಚತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ಸಮ್ಮುಖೀಭೂತೋ ಸಂಯೋಜನಂ ಜಹತೀತಿ।>
      stand <ಸಮ್ಮುಖೀಭೂತಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೩೨ ೭॥ ಸಮಾಪನ್ನೋ ಅಸ್ಸಾದೇತಿಕಥಾ>
      text <೬೭೧>, <ಸಮಾಪನ್ನೋ ಅಸ್ಸಾದೇತಿ। ಝಾನನಿಕನ್ತಿ ಝಾನಾರಮ್ಮಣಾತಿ॥ ಆಮನ್ತಾ। ತಂ ಝಾನಂ ತಸ್ಸ ಝಾನಸ್ಸ ಆರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ತಂ ಝಾನಂ ತಸ್ಸ ಝಾನಸ್ಸ ಆರಮ್ಮಣನ್ತಿ॥ ಆಮನ್ತಾ। ತೇನ ಫಸ್ಸೇನ ತಂ ಫಸ್ಸಂ ಫುಸತಿ। ತಾಯ ವೇದನಾಯ ತಂ ವೇದನಂ ವೇದೇತಿ। ತಾಯ ಸಞ್ಞಾಯ ತಂ ಸಞ್ಞಂ ಸಞ್ಜಾನಾತಿ। ತಾಯ ಚೇತನಾಯ ತಂ ಚೇತನಂ ಚೇತೇತಿ। ತೇನ ಚಿತ್ತೇನ ತಂ ಚಿತ್ತಂ ಚಿನ್ತೇತಿ। ತೇನ ವಿತಕ್ಕೇನ ತಂ ವಿತಕ್ಕಂ ವಿತಕ್ಕೇತಿ। ತೇನ ವಿಚಾರೇನ ತಂ ವಿಚಾರಂ ವಿಚಾರೇತಿ। ತಾಯ ಪೀತಿಯಾ ತಂ ಪೀತಿ ಪಿಯಾಯತಿ। ತಾಯ ಸತಿಯಾ ತಂ ಸತಿಂ ಸರತಿ। ತಾಯ ಪಞ್ಞಾಯ ತಂ ಪಞ್ಞಂ ಪಜಾನಾತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಝಾನನಿಕನ್ತಿ ಚಿತ್ತಸಮ್ಪಯುತ್ತಾ। ಝಾನಂ ಚಿತ್ತಸಮ್ಪಯುತ್ತನ್ತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ…ಪೇ॰… ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಝಾನನಿಕನ್ತಿ ಅಕುಸಲಂ। ಝಾನಂ ಕುಸಲನ್ತಿ॥ ಆಮನ್ತಾ। ಕುಸಲಾಕುಸಲಾ ಸಾವಜ್ಜಾನವಜ್ಜಾ ಹೀನಪಣೀತಾ ಕಣ್ಹಸುಕ್ಕಸಪ್ಪಟಿಭಾಗಾ ಧಮ್ಮಾ ಸಮ್ಮುಖೀಭಾವಂ ಆಗಚ್ಛನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೭೨>, <ಕುಸಲಾಕುಸಲಾ ಸಾವಜ್ಜಾನವಜ್ಜಾ ಹೀನಪಣೀತಾ ಕಣ್ಹಸುಕ್ಕಸಪ್ಪಟಿಭಾಗಾ ಧಮ್ಮಾ ಸಮ್ಮುಖೀಭಾವಂ ಆಗಚ್ಛನ್ತೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಚತ್ತಾರಿಮಾನಿ। ಭಿಕ್ಖವೇ। ಸುವಿದೂರವಿದೂರಾನಿ॥ ಕತಮಾನಿ ಚತ್ತಾರಿ॥ ನಭಞ್ಚ। ಭಿಕ್ಖವೇ। ಪಥವೀ ಚ ಇದಂ ಪಠಮಂ ಸುವಿದೂರವಿದೂರಂ…ಪೇ॰… ತಸ್ಮಾ ಸತಂ ಧಮ್ಮೋ ಅಸಬ್ಭಿ ಆರಕಾತಿ। ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಕುಸಲಾಕುಸಲಾ ಸಾವಜ್ಜಾನವಜ್ಜಾ ಹೀನಪಣೀತಾ ಕಣ್ಹಸುಕ್ಕಸಪ್ಪಟಿಭಾಗಾ ಧಮ್ಮಾ ಸಮ್ಮುಖೀಭಾವಂ ಆಗಚ್ಛನ್ತೀತಿ।>
      text <೬೭೩>, <ನ ವತ್ತಬ್ಬಂ ಸಮಾಪನ್ನೋ ಅಸ್ಸಾದೇತಿ। ಝಾನನಿಕನ್ತಿ ಝಾನಾರಮ್ಮಣಾತಿ॥ ಆಮನ್ತಾ। ನನು ವುತ್ತಂ ಭಗವತಾ ಇಧ। ಭಿಕ್ಖವೇ। ಭಿಕ್ಖು ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ಸೋ ತಂ ಅಸ್ಸಾದೇತಿ ತಂ ನಿಕಾಮೇತಿ ತೇನ ಚ ವಿತ್ತಿಂ ಆಪಜ್ಜತಿ। ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ…ಪೇ॰… ತತಿಯಂ ಝಾನಂ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಸೋ ತಂ ಅಸ್ಸಾದೇತಿ ತಂ ನಿಕಾಮೇತಿ ತೇನ ಚ ವಿತ್ತಿಂ ಆಪಜ್ಜತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ಸಮಾಪನ್ನೋ ಅಸ್ಸಾದೇತಿ। ಝಾನನಿಕನ್ತಿ ಝಾನಾರಮ್ಮಣಾತಿ।>
      stand <ಸಮಾಪನ್ನೋ ಅಸ್ಸಾದೇತಿಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೩೩ ೮॥ ಅಸಾತರಾಗಕಥಾ>
      text <೬೭೪>, <ಅತ್ಥಿ ಅಸಾತರಾಗೋತಿ॥ ಆಮನ್ತಾ। ದುಕ್ಖಾಭಿನನ್ದಿನೋ ಸತ್ತಾ। ಅತ್ಥಿ ಕೇಚಿ ದುಕ್ಖಂ ಪತ್ಥೇನ್ತಿ ಪಿಹೇನ್ತಿ ಏಸನ್ತಿ ಗವೇಸನ್ತಿ ಪರಿಯೇಸನ್ತಿ। ದುಕ್ಖಂ ಅಜ್ಝೋಸಾಯ ತಿಟ್ಠನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ನನು ಸುಖಾಭಿನನ್ದಿನೋ ಸತ್ತಾ। ಅತ್ಥಿ ಕೇಚಿ ಸುಖಂ ಪತ್ಥೇನ್ತಿ ಪಿಹೇನ್ತಿ ಏಸನ್ತಿ ಗವೇಸನ್ತಿ ಪರಿಯೇಸನ್ತಿ। ಸುಖಂ ಅಜ್ಝೋಸಾಯ ತಿಟ್ಠನ್ತೀತಿ॥ ಆಮನ್ತಾ। ಹಞ್ಚಿ ಸುಖಾಭಿನನ್ದಿನೋ ಸತ್ತಾ। ಅತ್ಥಿ ಕೇಚಿ ಸುಖಂ ಪತ್ಥೇನ್ತಿ ಪಿಹೇನ್ತಿ ಏಸನ್ತಿ ಗವೇಸನ್ತಿ ಪರಿಯೇಸನ್ತಿ। ಸುಖಂ ಅಜ್ಝೋಸಾಯ ತಿಟ್ಠನ್ತಿ। ನೋ ಚ ವತ ರೇ ವತ್ತಬ್ಬೇ ಅತ್ಥಿ ಅಸಾತರಾಗೋತಿ।>
      text <ಅತ್ಥಿ ಅಸಾತರಾಗೋತಿ॥ ಆಮನ್ತಾ। ದುಕ್ಖಾಯ ವೇದನಾಯ ರಾಗಾನುಸಯೋ ಅನುಸೇತಿ। ಸುಖಾಯ ವೇದನಾಯ ಪಟಿಘಾನುಸಯೋ ಅನುಸೇತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ನನು ಸುಖಾಯ ವೇದನಾಯ ರಾಗಾನುಸಯೋ ಅನುಸೇತಿ। ದುಕ್ಖಾಯ ವೇದನಾಯ ಪಟಿಘಾನುಸಯೋ ಅನುಸೇತೀತಿ॥ ಆಮನ್ತಾ। ಹಞ್ಚಿ ಸುಖಾಯ ವೇದನಾಯ ರಾಗಾನುಸಯೋ ಅನುಸೇತಿ। ದುಕ್ಖಾಯ ವೇದನಾಯ ಪಟಿಘಾನುಸಯೋ ಅನುಸೇತಿ। ನೋ ಚ ವತ ರೇ ವತ್ತಬ್ಬೇ ಅತ್ಥಿ ಅಸಾತರಾಗೋತಿ।>
      text <೬೭೫>, <ನ ವತ್ತಬ್ಬಂ ಅತ್ಥಿ ಅಸಾತರಾಗೋತಿ॥ ಆಮನ್ತಾ। ನನು ವುತ್ತಂ ಭಗವತಾ ಸೋ ಏವಂ ಅನುರೋಧವಿರೋಧಂ ಸಮಾಪನ್ನೋ ಯಂ ಕಿಞ್ಚಿ ವೇದನಂ ವೇದಯತಿ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ಸೋ ತಂ ವೇದನಂ ಅಭಿನನ್ದತಿ ಅಭಿವದತಿ ಅಜ್ಝೋಸಾಯ ತಿಟ್ಠತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ಅತ್ಥಿ ಅಸಾತರಾಗೋತಿ।>
      stand <ಅಸಾತರಾಗಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೩೪ ೯॥ ಧಮ್ಮತಣ್ಹಾ ಅಬ್ಯಾಕತಾತಿಕಥಾ>
      text <೬೭೬>, <ಧಮ್ಮತಣ್ಹಾ ಅಬ್ಯಾಕತಾತಿ॥ ಆಮನ್ತಾ। ವಿಪಾಕಾಬ್ಯಾಕತಾ ಕಿರಿಯಾಬ್ಯಾಕತಾ ರೂಪಂ ನಿಬ್ಬಾನಂ ಚಕ್ಖಾಯತನಂ…ಪೇ॰… ಫೋಟ್ಠಬ್ಬಾಯತನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಧಮ್ಮತಣ್ಹಾ ಅಬ್ಯಾಕತಾತಿ॥ ಆಮನ್ತಾ। ರೂಪತಣ್ಹಾ ಅಬ್ಯಾಕತಾತಿ॥ ನ ಹೇವಂ ವತ್ತಬ್ಬೇ …ಪೇ॰… ಧಮ್ಮತಣ್ಹಾ ಅಬ್ಯಾಕತಾತಿ॥ ಆಮನ್ತಾ। ಸದ್ದತಣ್ಹಾ…ಪೇ॰… ಗನ್ಧತಣ್ಹಾ…ಪೇ॰… ರಸತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ಅಬ್ಯಾಕತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರೂಪತಣ್ಹಾ ಅಕುಸಲಾತಿ॥ ಆಮನ್ತಾ। ಧಮ್ಮತಣ್ಹಾ ಅಕುಸಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಸದ್ದತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ಅಕುಸಲಾತಿ॥ ಆಮನ್ತಾ। ಧಮ್ಮತಣ್ಹಾ ಅಕುಸಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೭೭>, <ಧಮ್ಮತಣ್ಹಾ ಅಬ್ಯಾಕತಾತಿ॥ ಆಮನ್ತಾ। ನನು ತಣ್ಹಾ ಅಕುಸಲಾ ವುತ್ತಾ ಭಗವತಾತಿ॥ ಆಮನ್ತಾ। ಹಞ್ಚಿ ತಣ್ಹಾ ಅಕುಸಲಾ ವುತ್ತಾ ಭಗವತಾ। ನೋ ಚ ವತ ರೇ ವತ್ತಬ್ಬೇ ಧಮ್ಮತಣ್ಹಾ ಅಬ್ಯಾಕತಾತಿ।>
      text <ಧಮ್ಮತಣ್ಹಾ ಅಬ್ಯಾಕತಾತಿ॥ ಆಮನ್ತಾ। ನನು ಲೋಭೋ ಅಕುಸಲೋ ವುತ್ತೋ ಭಗವತಾ। ಧಮ್ಮತಣ್ಹಾ ಲೋಭೋತಿ॥ ಆಮನ್ತಾ। ಹಞ್ಚಿ ಲೋಭೋ ಅಕುಸಲೋ ವುತ್ತೋ ಭಗವತಾ। ಧಮ್ಮತಣ್ಹಾ ಲೋಭೋ। ನೋ ಚ ವತ ರೇ ವತ್ತಬ್ಬೇ ಧಮ್ಮತಣ್ಹಾ ಅಬ್ಯಾಕತಾತಿ।>
      text <೬೭೮>, <ಧಮ್ಮತಣ್ಹಾ ಲೋಭೋ ಅಬ್ಯಾಕತೋತಿ॥ ಆಮನ್ತಾ। ರೂಪತಣ್ಹಾ ಲೋಭೋ ಅಬ್ಯಾಕತೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಧಮ್ಮತಣ್ಹಾ ಲೋಭೋ ಅಬ್ಯಾಕತೋತಿ॥ ಆಮನ್ತಾ। ಸದ್ದತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ಲೋಭೋ ಅಬ್ಯಾಕತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರೂಪತಣ್ಹಾ ಲೋಭೋ ಅಕುಸಲೋತಿ॥ ಆಮನ್ತಾ। ಧಮ್ಮತಣ್ಹಾ ಲೋಭೋ ಅಕುಸಲೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಸದ್ದತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ಲೋಭೋ ಅಕುಸಲೋತಿ॥ ಆಮನ್ತಾ। ಧಮ್ಮತಣ್ಹಾ ಲೋಭೋ ಅಕುಸಲೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೭೯>, <ಧಮ್ಮತಣ್ಹಾ ಅಬ್ಯಾಕತಾತಿ॥ ಆಮನ್ತಾ। ನನು ವುತ್ತಂ ಭಗವತಾ ಯಾಯಂ ತಣ್ಹಾ ಪೋನೋಬ್ಭವಿಕಾ ನನ್ದೀರಾಗಸಹಗತಾ ತತ್ರತತ್ರಾಭಿನನ್ದಿನೀ। ಸೇಯ್ಯಥಿದಂ ಕಾಮತಣ್ಹಾ। ಭವತಣ್ಹಾ। ವಿಭವತಣ್ಹಾತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಧಮ್ಮತಣ್ಹಾ ಅಬ್ಯಾಕತಾತಿ।>
      text <೬೮೦>, <ನ ವತ್ತಬ್ಬಂ ಧಮ್ಮತಣ್ಹಾ ಅಬ್ಯಾಕತಾತಿ॥ ಆಮನ್ತಾ। ನನು ಸಾ ಧಮ್ಮತಣ್ಹಾತಿ॥ ಆಮನ್ತಾ। ಹಞ್ಚಿ ಸಾ ಧಮ್ಮತಣ್ಹಾ। ತೇನ ವತ ರೇ ವತ್ತಬ್ಬೇ ಧಮ್ಮತಣ್ಹಾ ಅಬ್ಯಾಕತಾತಿ।>
      stand <ಧಮ್ಮತಣ್ಹಾ ಅಬ್ಯಾಕತಾತಿಕಥಾ ನಿಟ್ಠಿತಾ।>
  text <೧೩॥ ತೇರಸಮವಗ್ಗೋ>
    text <೧೩೫ ೧೦॥ ಧಮ್ಮತಣ್ಹಾ ನ ದುಕ್ಖಸಮುದಯೋತಿಕಥಾ>
      text <೬೮೧>, <ಧಮ್ಮತಣ್ಹಾ ನ ದುಕ್ಖಸಮುದಯೋತಿ॥ ಆಮನ್ತಾ। ರೂಪತಣ್ಹಾ ನ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಧಮ್ಮತಣ್ಹಾ ನ ದುಕ್ಖಸಮುದಯೋತಿ॥ ಆಮನ್ತಾ। ಸದ್ದತಣ್ಹಾ…ಪೇ॰… ಗನ್ಧತಣ್ಹಾ…ಪೇ॰… ರಸತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ನ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರೂಪತಣ್ಹಾ ದುಕ್ಖಸಮುದಯೋತಿ॥ ಆಮನ್ತಾ। ಧಮ್ಮತಣ್ಹಾ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಸದ್ದತಣ್ಹಾ…ಪೇ॰… ಗನ್ಧತಣ್ಹಾ…ಪೇ॰… ರಸತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ದುಕ್ಖಸಮುದಯೋತಿ॥ ಆಮನ್ತಾ। ಧಮ್ಮತಣ್ಹಾ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೮೨>, <ಧಮ್ಮತಣ್ಹಾ ನ ದುಕ್ಖಸಮುದಯೋತಿ॥ ಆಮನ್ತಾ। ನನು ತಣ್ಹಾ ದುಕ್ಖಸಮುದಯೋ ವುತ್ತೋ ಭಗವತಾತಿ॥ ಆಮನ್ತಾ। ಹಞ್ಚಿ ತಣ್ಹಾ ದುಕ್ಖಸಮುದಯೋ ವುತ್ತೋ ಭಗವತಾ। ನೋ ಚ ವತ ರೇ ವತ್ತಬ್ಬೇ ಧಮ್ಮತಣ್ಹಾ ನ ದುಕ್ಖಸಮುದಯೋತಿ। ಧಮ್ಮತಣ್ಹಾ ನ ದುಕ್ಖಸಮುದಯೋತಿ॥ ಆಮನ್ತಾ। ನನು ಲೋಭೋ ದುಕ್ಖಸಮುದಯೋ ವುತ್ತೋ ಭಗವತಾ। ಧಮ್ಮತಣ್ಹಾ ಲೋಭೋತಿ॥ ಆಮನ್ತಾ। ಹಞ್ಚಿ ಲೋಭೋ ದುಕ್ಖಸಮುದಯೋ ವುತ್ತೋ ಭಗವತಾ। ಧಮ್ಮತಣ್ಹಾ ಲೋಭೋ। ನೋ ಚ ವತ ರೇ ವತ್ತಬ್ಬೇ ಧಮ್ಮತಣ್ಹಾ ನ ದುಕ್ಖಸಮುದಯೋತಿ।>
      text <೬೮೩>, <ಧಮ್ಮತಣ್ಹಾ ಲೋಭೋ। ನ ದುಕ್ಖಸಮುದಯೋತಿ॥ ಆಮನ್ತಾ। ರೂಪತಣ್ಹಾ ಲೋಭೋ। ನ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಧಮ್ಮತಣ್ಹಾ ಲೋಭೋ। ನ ದುಕ್ಖಸಮುದಯೋತಿ॥ ಆಮನ್ತಾ। ಸದ್ದತಣ್ಹಾ…ಪೇ॰… ಗನ್ಧತಣ್ಹಾ…ಪೇ॰… ರಸತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ಲೋಭೋ। ನ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರೂಪತಣ್ಹಾ ಲೋಭೋ ದುಕ್ಖಸಮುದಯೋತಿ॥ ಆಮನ್ತಾ। ಧಮ್ಮತಣ್ಹಾ ಲೋಭೋ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಸದ್ದತಣ್ಹಾ…ಪೇ॰… ಫೋಟ್ಠಬ್ಬತಣ್ಹಾ ಲೋಭೋ ದುಕ್ಖಸಮುದಯೋತಿ॥ ಆಮನ್ತಾ। ಧಮ್ಮತಣ್ಹಾ ಲೋಭೋ ದುಕ್ಖಸಮುದಯೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೬೮೪>, <ಧಮ್ಮತಣ್ಹಾ ನ ದುಕ್ಖಸಮುದಯೋತಿ॥ ಆಮನ್ತಾ। ನನು ವುತ್ತಂ ಭಗವತಾ ಯಾಯಂ ತಣ್ಹಾ ಪೋನೋಬ್ಭವಿಕಾ ನನ್ದೀರಾಗಸಹಗತಾ ತತ್ರತತ್ರಾಭಿನನ್ದಿನೀ। ಸೇಯ್ಯಥಿದಂ ಕಾಮತಣ್ಹಾ। ಭವತಣ್ಹಾ। ವಿಭವತಣ್ಹಾತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಧಮ್ಮತಣ್ಹಾ ನ ದುಕ್ಖಸಮುದಯೋತಿ।>
      text <೬೮೫>, <ನ ವತ್ತಬ್ಬಂ ಧಮ್ಮತಣ್ಹಾ ನ ದುಕ್ಖಸಮುದಯೋತಿ॥ ಆಮನ್ತಾ। ನನು ಸಾ ಧಮ್ಮತಣ್ಹಾತಿ॥ ಆಮನ್ತಾ। ಹಞ್ಚಿ ಸಾ ಧಮ್ಮತಣ್ಹಾ। ತೇನ ವತ ರೇ ವತ್ತಬ್ಬೇ ಧಮ್ಮತಣ್ಹಾ ನ ದುಕ್ಖಸಮುದಯೋತಿ।>
      stand <ಧಮ್ಮತಣ್ಹಾ ನ ದುಕ್ಖಸಮುದಯೋತಿಕಥಾ ನಿಟ್ಠಿತಾ।>
      stand <ತೇರಸಮವಗ್ಗೋ।>
      text <ತಸ್ಸುದ್ದಾನಂ>
      text <ಕಪ್ಪಟ್ಠೋ ಕಪ್ಪಂ ತಿಟ್ಠೇಯ್ಯ। ಕಪ್ಪಟ್ಠೋ ಕುಸಲಂ ಚಿತ್ತಂ ನ ಪಟಿಲಭೇಯ್ಯ। ಅನನ್ತರಾಪಯುತ್ತೋ ಪುಗ್ಗಲೋ ಸಮ್ಮತ್ತನಿಯಾಮಂ ಓಕ್ಕಮೇಯ್ಯ। ನಿಯತೋ ನಿಯಾಮಂ ಓಕ್ಕಮತಿ। ನಿವುತೋ ನೀವರಣಂ ಜಹತಿ। ಸಮ್ಮುಖೀಭೂತೋ ಸಂಯೋಜನಂ ಜಹತಿ। ಝಾನನಿಕನ್ತಿ। ಅಸಾತರಾಗೋ। ಧಮ್ಮತಣ್ಹಾ ಅಬ್ಯಾಕತಾ। ಧಮ್ಮತಣ್ಹಾ ನ ದುಕ್ಖಸಮುದಯೋತಿ।>
