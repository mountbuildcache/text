text <೩॥ ತತಿಯವಗ್ಗೋ>
  text <೨೧ ೧॥ ಬಲಕಥಾ>
    text <೩೫೪>, <ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ತಥಾಗತಬಲಂ ಸಾವಕಬಲಂ। ಸಾವಕಬಲಂ ತಥಾಗತಬಲನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ತಞ್ಞೇವ ತಥಾಗತಬಲಂ ತಂ ಸಾವಕಬಲಂ। ತಞ್ಞೇವ ಸಾವಕಬಲಂ ತಂ ತಥಾಗತಬಲನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ಯಾದಿಸಂ ತಥಾಗತಬಲಂ ತಾದಿಸಂ ಸಾವಕಬಲಂ। ಯಾದಿಸಂ ಸಾವಕಬಲಂ ತಾದಿಸಂ ತಥಾಗತಬಲನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ಯಾದಿಸೋ ತಥಾಗತಸ್ಸ ಪುಬ್ಬಯೋಗೋ ಪುಬ್ಬಚರಿಯಾ ಧಮ್ಮಕ್ಖಾನಂ ಧಮ್ಮದೇಸನಾ ತಾದಿಸೋ ಸಾವಕಸ್ಸ ಪುಬ್ಬಯೋಗೋ ಪುಬ್ಬಚರಿಯಾ ಧಮ್ಮಕ್ಖಾನಂ ಧಮ್ಮದೇಸನಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ತಥಾಗತೋ ಜಿನೋ ಸತ್ಥಾ ಸಮ್ಮಾಸಮ್ಬುದ್ಧೋ ಸಬ್ಬಞ್ಞೂ ಸಬ್ಬದಸ್ಸಾವೀ ಧಮ್ಮಸ್ಸಾಮೀ ಧಮ್ಮಪ್ಪಟಿಸರಣೋತಿ॥ ಆಮನ್ತಾ। ಸಾವಕೋ ಜಿನೋ ಸತ್ಥಾ ಸಮ್ಮಾಸಮ್ಬುದ್ಧೋ ಸಬ್ಬಞ್ಞೂ ಸಬ್ಬದಸ್ಸಾವೀ ಧಮ್ಮಸ್ಸಾಮೀ ಧಮ್ಮಪ್ಪಟಿಸರಣೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ತಥಾಗತೋ ಅನುಪ್ಪನ್ನಸ್ಸ ಮಗ್ಗಸ್ಸ ಉಪ್ಪಾದೇತಾ ಅಸಞ್ಜಾತಸ್ಸ ಮಗ್ಗಸ್ಸ ಸಞ್ಜನೇತಾ ಅನಕ್ಖಾತಸ್ಸ ಮಗ್ಗಸ್ಸ ಅಕ್ಖಾತಾ ಮಗ್ಗಞ್ಞೂ ಮಗ್ಗವಿದೂ ಮಗ್ಗಕೋವಿದೋತಿ॥ ಆಮನ್ತಾ। ಸಾವಕೋ ಅನುಪ್ಪನ್ನಸ್ಸ ಮಗ್ಗಸ್ಸ ಉಪ್ಪಾದೇತಾ ಅಸಞ್ಜಾತಸ್ಸ ಮಗ್ಗಸ್ಸ ಸಞ್ಜನೇತಾ ಅನಕ್ಖಾತಸ್ಸ ಮಗ್ಗಸ್ಸ ಅಕ್ಖಾತಾ ಮಗ್ಗಞ್ಞೂ ಮಗ್ಗವಿದೂ ಮಗ್ಗಕೋವಿದೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಇನ್ದ್ರಿಯಪರೋಪರಿಯತ್ತಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ಸಾವಕೋ ಸಬ್ಬಞ್ಞೂ ಸಬ್ಬದಸ್ಸಾವೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೩೫೫>, <ಸಾವಕೋ ಠಾನಾಠಾನಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಠಾನಾಠಾನಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಠಾನಾಠಾನಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ಸಾವಕೋ ಅತೀತಾನಾಗತಪಚ್ಚುಪ್ಪನ್ನಾನಂ ಕಮ್ಮಸಮಾದಾನಾನಂ ಠಾನಸೋ ಹೇತುಸೋ ವಿಪಾಕಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಅತೀತಾನಾಗತಪಚ್ಚುಪ್ಪನ್ನಾನಂ ಕಮ್ಮಸಮಾದಾನಾನಂ ಠಾನಸೋ ಹೇತುಸೋ ವಿಪಾಕಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಅತೀತಾನಾಗತಪಚ್ಚುಪ್ಪನ್ನಾನಂ ಕಮ್ಮಸಮಾದಾನಾನಂ ಠಾನಸೋ ಹೇತುಸೋ ವಿಪಾಕಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ಸಾವಕೋ ಸಬ್ಬತ್ಥಗಾಮಿನಿಂ ಪಟಿಪದಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಸಬ್ಬತ್ಥಗಾಮಿನಿಂ ಪಟಿಪದಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಸಬ್ಬತ್ಥಗಾಮಿನಿಂ ಪಟಿಪದಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ಸಾವಕೋ ಅನೇಕಧಾತುಂ ನಾನಾಧಾತುಂ ಲೋಕಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಅನೇಕಧಾತುಂ ನಾನಾಧಾತುಂ ಲೋಕಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಅನೇಕಧಾತುಂ ನಾನಾಧಾತುಂ ಲೋಕಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ಸಾವಕೋ ಸತ್ತಾನಂ ನಾನಾಧಿಮುತ್ತಿಕತಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಸತ್ತಾನಂ ನಾನಾಧಿಮುತ್ತಿಕತಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಸತ್ತಾನಂ ನಾನಾಧಿಮುತ್ತಿಕತಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ಸಾವಕೋ ಝಾನವಿಮೋಕ್ಖಸಮಾಧಿಸಮಾಪತ್ತೀನಂ ಸಂಕಿಲೇಸಂ ವೋದಾನಂ ವುಟ್ಠಾನಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಝಾನವಿಮೋಕ್ಖಸಮಾಧಿಸಮಾಪತ್ತೀನಂ ಸಂಕಿಲೇಸಂ ವೋದಾನಂ ವುಟ್ಠಾನಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಝಾನವಿಮೋಕ್ಖಸಮಾಧಿಸಮಾಪತ್ತೀನಂ ಸಂಕಿಲೇಸಂ ವೋದಾನಂ ವುಟ್ಠಾನಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ಸಾವಕೋ ಪುಬ್ಬೇನಿವಾಸಾನುಸ್ಸತಿಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಪುಬ್ಬೇನಿವಾಸಾನುಸ್ಸತಿಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಪುಬ್ಬೇನಿವಾಸಾನುಸ್ಸತಿ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ಸಾವಕೋ ಸತ್ತಾನಂ ಚುತೂಪಪಾತಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಸಾವಕೋ ಸತ್ತಾನಂ ಚುತೂಪಪಾತಂ ಜಾನಾತಿ। ತೇನ ವತ ರೇ ವತ್ತಬ್ಬೇ ಸತ್ತಾನಂ ಚುತೂಪಪಾತಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <ನನು ತಥಾಗತಸ್ಸಾಪಿ ಆಸವಾ ಖೀಣಾ ಸಾವಕಸ್ಸಾಪಿ ಆಸವಾ ಖೀಣಾತಿ॥ ಆಮನ್ತಾ। ಅತ್ಥಿ ಕಿಞ್ಚಿ ನಾನಾಕರಣಂ ತಥಾಗತಸ್ಸ ವಾ ಸಾವಕಸ್ಸ ವಾ ಆಸವಕ್ಖಯೇನ ವಾ ಆಸವಕ್ಖಯಂ ವಿಮುತ್ತಿಯಾ ವಾ ವಿಮುತ್ತೀತಿ॥ ನತ್ಥಿ। ಹಞ್ಚಿ ನತ್ಥಿ ಕಿಞ್ಚಿ ನಾನಾಕರಣಂ ತಥಾಗತಸ್ಸ ವಾ ಸಾವಕಸ್ಸ ವಾ ಆಸವಕ್ಖಯೇನ ವಾ ಆಸವಕ್ಖಯಂ ವಿಮುತ್ತಿಯಾ ವಾ ವಿಮುತ್ತಿ। ತೇನ ವತ ರೇ ವತ್ತಬ್ಬೇ ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ।>
    text <೩೫೬>, <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ಆಮನ್ತಾ। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ಆಮನ್ತಾ। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಇನ್ದ್ರಿಯಪರೋಪರಿಯತ್ತಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ …ಪೇ॰…।>
    text <ಇನ್ದ್ರಿಯಪರೋಪರಿಯತ್ತಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ಆಮನ್ತಾ…ಪೇ॰…। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಅಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ಇನ್ದ್ರಿಯಪರೋಪರಿಯತ್ತಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ಆಮನ್ತಾ। ಇನ್ದ್ರಿಯಪರೋಪರಿಯತ್ತಂ ಯಥಾಭೂತಂ ಞಾಣಂ ತಥಾಗತಬಲಂ ಸಾವಕಸಾಧಾರಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    stand <ಬಲಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೨ ೨॥ ಅರಿಯನ್ತಿಕಥಾ>
      text <೩೫೭>, <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಮಗ್ಗೋ ಫಲಂ ನಿಬ್ಬಾನಂ। ಸೋತಾಪತ್ತಿಮಗ್ಗೋ ಸೋತಾಪತ್ತಿಫಲಂ। ಸಕದಾಗಾಮಿಮಗ್ಗೋ ಸಕದಾಗಾಮಿಫಲಂ। ಅನಾಗಾಮಿಮಗ್ಗೋ ಅನಾಗಾಮಿಫಲಂ। ಅರಹತ್ತಮಗ್ಗೋ ಅರಹತ್ತಫಲಂ। ಸತಿಪಟ್ಠಾನಂ ಸಮ್ಮಪ್ಪಧಾನಂ ಇದ್ಧಿಪಾದೋ ಇನ್ದ್ರಿಯಂ ಬಲಂ ಬೋಜ್ಝಙ್ಗೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಸುಞ್ಞತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…। ಸುಞ್ಞತಾರಮ್ಮಣನ್ತಿ॥ ಆಮನ್ತಾ। ಠಾನಾಠಾನಞ್ಚ ಮನಸಿ ಕರೋತಿ। ಸುಞ್ಞತಞ್ಚ ಮನಸಿ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನಞ್ಚ ಮನಸಿ ಕರೋತಿ। ಸುಞ್ಞತಞ್ಚ ಮನಸಿ ಕರೋತೀತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಅನಿಮಿತ್ತಾರಮ್ಮಣಂ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಠಾನಾಠಾನಞ್ಚ ಮನಸಿ ಕರೋತಿ। ಅಪ್ಪಣಿಹಿತಞ್ಚ ಮನಸಿ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನಞ್ಚ ಮನಸಿ ಕರೋತಿ। ಅಪ್ಪಣಿಹಿತಞ್ಚ ಮನಸಿ ಕರೋತೀತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೫೮>, <ಸತಿಪಟ್ಠಾನಾ ಅರಿಯಾ ಸುಞ್ಞತಾರಮ್ಮಣಾತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಸುಞ್ಞತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸತಿಪಟ್ಠಾನಾ ಅರಿಯಾ ಅನಿಮಿತ್ತಾರಮ್ಮಣಾ…ಪೇ॰… ಅಪ್ಪಣಿಹಿತಾರಮ್ಮಣಾತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಮ್ಮಪ್ಪಧಾನಾ। ಇದ್ಧಿಪಾದಾ। ಇನ್ದ್ರಿಯಾ। ಬಲಾ। ಬೋಜ್ಝಙ್ಗಾ ಅರಿಯಾ ಸುಞ್ಞತಾರಮ್ಮಣಾತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಸುಞ್ಞತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಬೋಜ್ಝಙ್ಗಾ ಅರಿಯಾ ಅನಿಮಿತ್ತಾರಮ್ಮಣಾ… ಅಪ್ಪಣಿಹಿತಾರಮ್ಮಣಾತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೫೯>, <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಸುಞ್ಞತಾರಮ್ಮಣನ್ತಿ॥ ಆಮನ್ತಾ। ಸತಿಪಟ್ಠಾನಾ ಅರಿಯಾ ನ ವತ್ತಬ್ಬಾ ಸುಞ್ಞತಾರಮ್ಮಣಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಅನಿಮಿತ್ತಾರಮ್ಮಣಂ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಸತಿಪಟ್ಠಾನಾ ಅರಿಯಾ ನ ವತ್ತಬ್ಬಾ ಅಪ್ಪಣಿಹಿತಾರಮ್ಮಣಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಸುಞ್ಞತಾರಮ್ಮಣಂ…ಪೇ॰… ಅನಿಮಿತ್ತಾರಮ್ಮಣಂ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಸಮ್ಮಪ್ಪಧಾನಂ…ಪೇ॰… ಬೋಜ್ಝಙ್ಗಾ ಅರಿಯಾ ನ ವತ್ತಬ್ಬಾ ಅಪ್ಪಣಿಹಿತಾರಮ್ಮಣಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೬೦>, <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಮಗ್ಗೋ ಫಲಂ ನಿಬ್ಬಾನಂ। ಸೋತಾಪತ್ತಿಮಗ್ಗೋ ಸೋತಾಪತ್ತಿಫಲಂ…ಪೇ॰… ಬೋಜ್ಝಙ್ಗೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಸುಞ್ಞತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಸುಞ್ಞಾತಾರಮ್ಮಣನ್ತಿ॥ ಆಮನ್ತಾ। ಸತ್ತಾನಂ ಚುತೂಪಪಾತಞ್ಚ ಮನಸಿ ಕರೋತಿ। ಸುಞ್ಞತಞ್ಚ ಮನಸಿ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸತ್ತಾನಂ ಚುತೂಪಪಾತಞ್ಚ ಮನಸಿ ಕರೋತಿ। ಸುಞ್ಞತಞ್ಚ ಮನಸಿ ಕರೋತೀತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಅನಿಮಿತ್ತಾರಮ್ಮಣಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಸತ್ತಾನಂ ಚುತೂಪಪಾತಞ್ಚ ಮನಸಿ ಕರೋತಿ। ಅಪ್ಪಣಿಹಿತಞ್ಚ ಮನಸಿ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸತ್ತಾನಂ ಚುತೂಪಪಾತಞ್ಚ ಮನಸಿ ಕರೋತಿ। ಅಪ್ಪಣಿಹಿತಞ್ಚ ಮನಸಿ ಕರೋತೀತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೬೧>, <ಸತಿಪಟ್ಠಾನಾ ಅರಿಯಾ ಸುಞ್ಞತಾರಮ್ಮಣಾ…ಪೇ॰… ಅನಿಮಿತ್ತಾರಮ್ಮಣಾ…ಪೇ॰… ಅಪ್ಪಣಿಹಿತಾರಮ್ಮಣಾತಿ॥ ಆಮನ್ತಾ। ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಮ್ಮಪ್ಪಧಾನಂ …ಪೇ॰… ಬೋಜ್ಝಙ್ಗಾ ಅರಿಯಾ ಸುಞ್ಞತಾರಮ್ಮಣಾ…ಪೇ॰… ಅನಿಮಿತ್ತಾರಮ್ಮಣಾ…ಪೇ॰… ಅಪ್ಪಣಿಹಿತಾರಮ್ಮಣಾತಿ॥ ಆಮನ್ತಾ। ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಸುಞ್ಞತಾರಮ್ಮಣಂ…ಪೇ॰… ಅನಿಮಿತ್ತಾರಮ್ಮಣಂ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಸತಿಪಟ್ಠಾನಾ ಅರಿಯಾ ನ ವತ್ತಬ್ಬಾ ಅಪ್ಪಪಣಿಹಿತಾರಮ್ಮಣಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೬೨>, <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಸುಞ್ಞತಾರಮ್ಮಣಂ…ಪೇ॰… ಅನಿಮಿತ್ತಾರಮ್ಮಣಂ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಸಮ್ಮಪ್ಪಧಾನಾ…ಪೇ॰… ಬೋಜ್ಝಙ್ಗಾ ಅರಿಯಾ ನ ವತ್ತಬ್ಬಾ ಅಪ್ಪಣಿಹಿತಾರಮ್ಮಣಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ಆಮನ್ತಾ। ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ನ ವತ್ತಬ್ಬಂ ಅರಿಯನ್ತಿ॥ ಆಮನ್ತಾ। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ನ ವತ್ತಬ್ಬಂ ಅರಿಯನ್ತಿ॥ ನ ಹೇವಂ ವತ್ತಬ್ಬೇ …ಪೇ॰…।>
      text <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ನ ವತ್ತಬ್ಬಂ ಅರಿಯನ್ತಿ॥ ಆಮನ್ತಾ। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ನ ವತ್ತಬ್ಬಂ ಅರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಸುಞ್ಞತಾರಮ್ಮಣನ್ತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಸುಞ್ಞತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಅನಿಮಿತ್ತಾರಮ್ಮಣಂ… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಸುಞ್ಞತಾರಮ್ಮಣಂ…ಪೇ॰… ಅನಿಮಿತ್ತಾರಮ್ಮಣಂ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ…ಪೇ॰…। ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಸುಞ್ಞತಾರಮ್ಮಣನ್ತಿ॥ ಆಮನ್ತಾ। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಸುಞ್ಞತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಠಾನಾಠಾನೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಅನಿಮಿತ್ತಾರಮ್ಮಣಂ… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸತ್ತಾನಂ ಚುತೂಪಪಾತೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಸುಞ್ಞತಾರಮ್ಮಣಂ…ಪೇ॰… ಅನಿಮಿತ್ತಾರಮ್ಮಣಂ…ಪೇ॰… ಅಪ್ಪಣಿಹಿತಾರಮ್ಮಣನ್ತಿ॥ ಆಮನ್ತಾ। ಆಸವಾನಂ ಖಯೇ ಯಥಾಭೂತಂ ಞಾಣಂ ತಥಾಗತಬಲಂ ಅರಿಯಂ ನ ವತ್ತಬ್ಬಂ ಅಪ್ಪಣಿಹಿತಾರಮ್ಮಣನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      stand <ಅರಿಯನ್ತಿಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೩ ೩॥ ವಿಮುತ್ತಿಕಥಾ>
      text <೩೬೩>, <ಸರಾಗಂ ಚಿತ್ತಂ ವಿಮುಚ್ಚತೀತಿ॥ ಆಮನ್ತಾ। ರಾಗಸಹಗತಂ ರಾಗಸಹಜಾತಂ ರಾಗಸಂಸಟ್ಠಂ ರಾಗಸಮ್ಪಯುತ್ತಂ ರಾಗಸಹಭು ರಾಗಾನುಪರಿವತ್ತಿ ಅಕುಸಲಂ ಲೋಕಿಯಂ ಸಾಸವಂ ಸಂಯೋಜನಿಯಂ ಗನ್ಥನಿಯಂ ಓಘನಿಯಂ ಯೋಗನಿಯಂ ನೀವರಣಿಯಂ ಪರಾಮಟ್ಠಂ ಉಪಾದಾನಿಯಂ ಸಂಕಿಲೇಸಿಯಂ ಚಿತ್ತಂ ವಿಮುಚ್ಚತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಫಸ್ಸಂ ಚಿತ್ತಂ ವಿಮುಚ್ಚತಿ। ಫಸ್ಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಸರಾಗಂ ಚಿತ್ತಂ ವಿಮುಚ್ಚತಿ। ರಾಗೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸವೇದನಂ…ಪೇ॰… ಸಸಞ್ಞಂ…ಪೇ॰… ಸಚೇತನಂ…ಪೇ॰… ಸಪಞ್ಞಂ ಚಿತ್ತಂ ವಿಮುಚ್ಚತಿ। ಪಞ್ಞಾ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಸರಾಗಂ ಚಿತ್ತಂ ವಿಮುಚ್ಚತಿ। ರಾಗೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಫಸ್ಸಂ ಸರಾಗಂ ಚಿತ್ತಂ ವಿಮುಚ್ಚತಿ। ಫಸ್ಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ರಾಗೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸವೇದನಂ ಸರಾಗಂ…ಪೇ॰… ಸಸಞ್ಞಂ ಸರಾಗಂ…ಪೇ॰… ಸಚೇತನಂ ಸರಾಗಂ…ಪೇ॰… ಸಪಞ್ಞಂ ಸರಾಗಂ ಚಿತ್ತಂ ವಿಮುಚ್ಚತಿ। ಪಞ್ಞಾ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ರಾಗೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೬೪>, <ಸದೋಸಂ ಚಿತ್ತಂ ವಿಮುಚ್ಚತೀತಿ॥ ಆಮನ್ತಾ। ದೋಸಸಹಗತಂ ದೋಸಸಹಜಾತಂ ದೋಸಸಂಸಟ್ಠಂ ದೋಸಸಮ್ಪಯುತ್ತಂ ದೋಸಸಹಭು ದೋಸಾನುಪರಿವತ್ತಿ ಅಕುಸಲಂ ಲೋಕಿಯಂ ಸಾಸವಂ…ಪೇ॰… ಸಂಕಿಲೇಸಿಯಂ ಚಿತ್ತಂ ವಿಮುಚ್ಚತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಫಸ್ಸಂ ಚಿತ್ತಂ ವಿಮುಚ್ಚತಿ। ಫಸ್ಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಸದೋಸಂ ಚಿತ್ತಂ ವಿಮುಚ್ಚತಿ। ದೋಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸವೇದನಂ…ಪೇ॰… ಸಸಞ್ಞಂ…ಪೇ॰… ಸಚೇತನಂ…ಪೇ॰… ಸಪಞ್ಞಂ ಚಿತ್ತಂ ವಿಮುಚ್ಚತಿ। ಪಞ್ಞಾ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಸದೋಸಂ ಚಿತ್ತಂ ವಿಮುಚ್ಚತಿ। ದೋಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಫಸ್ಸಂ ಸದೋಸಂ ಚಿತ್ತಂ ವಿಮುಚ್ಚತಿ। ಫಸ್ಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಸದೋಸಂ ಚಿತ್ತಂ ವಿಮುಚ್ಚತಿ। ದೋಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸವೇದನಂ ಸದೋಸಂ… ಸಸಞ್ಞಂ ಸದೋಸಂ… ಸಚೇತನಂ ಸದೋಸಂ… ಸಪಞ್ಞಂ ಸದೋಸಂ ಚಿತ್ತಂ ವಿಮುಚ್ಚತಿ। ಪಞ್ಞಾ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ದೋಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೬೫>, <ಸಮೋಹಂ ಚಿತ್ತಂ ವಿಮುಚ್ಚತೀತಿ॥ ಆಮನ್ತಾ। ಮೋಹಸಹಗತಂ ಮೋಹಸಹಜಾತಂ ಮೋಹಸಂಸಟ್ಠಂ ಮೋಹಸಮ್ಪಯುತ್ತಂ ಮೋಹಸಹಭು ಮೋಹಾನುಪರಿವತ್ತಿ ಅಕುಸಲಂ ಲೋಕಿಯಂ ಸಾಸವಂ…ಪೇ॰… ಸಂಕಿಲೇಸಿಯಂ ಚಿತ್ತಂ ವಿಮುಚ್ಚತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಫಸ್ಸಂ ಚಿತ್ತಂ ವಿಮುಚ್ಚತಿ। ಫಸ್ಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಸಮೋಹಂ ಚಿತ್ತಂ ವಿಮುಚ್ಚತಿ। ಮೋಹೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸವೇದನಂ … ಸಸಞ್ಞಂ… ಸಚೇತನಂ… ಸಪಞ್ಞಂ ಚಿತ್ತಂ ವಿಮುಚ್ಚತಿ। ಪಞ್ಞಾ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಸಮೋಹಂ ಚಿತ್ತಂ ವಿಮುಚ್ಚತಿ। ಮೋಹೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸಫಸ್ಸಂ ಸಮೋಹಂ ಚಿತ್ತಂ ವಿಮುಚ್ಚತಿ। ಫಸ್ಸೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಮೋಹೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸವೇದನಂ ಸಮೋಹಂ… ಸಸಞ್ಞಂ ಸಮೋಹಂ… ಸಚೇತನಂ ಸಮೋಹಂ…ಪೇ॰… ಸಪಞ್ಞಂ ಸಮೋಹಂ ಚಿತ್ತಂ ವಿಮುಚ್ಚತಿ। ಪಞ್ಞಾ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ಆಮನ್ತಾ। ಮೋಹೋ ಚ ಚಿತ್ತಞ್ಚ ಉಭೋ ವಿಮುಚ್ಚನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಸರಾಗಂ ಸದೋಸಂ ಸಮೋಹಂ ಚಿತ್ತಂ ವಿಮುಚ್ಚತೀತಿ॥ ಆಮನ್ತಾ। ವೀತರಾಗಂ ವೀತದೋಸಂ ವೀತಮೋಹಂ ನಿಕ್ಕಿಲೇಸಂ ಚಿತ್ತಂ ವಿಮುಚ್ಚತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ತೇನ ಹಿ ನ ವತ್ತಬ್ಬಂ ಸರಾಗಂ ಸದೋಸಂ ಸಮೋಹಂ ಚಿತ್ತಂ ವಿಮುಚ್ಚತೀತಿ।>
      stand <ವಿಮುತ್ತಿಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೪ ೪॥ ವಿಮುಚ್ಚಮಾನಕಥಾ>
      text <೩೬೬>, <ವಿಮುತ್ತಂ ವಿಮುಚ್ಚಮಾನನ್ತಿ॥ ಆಮನ್ತಾ। ಏಕದೇಸಂ ವಿಮುತ್ತಂ। ಏಕದೇಸಂ ಅವಿಮುತ್ತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಏಕದೇಸಂ ವಿಮುತ್ತಂ। ಏಕದೇಸಂ ಅವಿಮುತ್ತನ್ತಿ॥ ಆಮನ್ತಾ। ಏಕದೇಸಂ ಸೋತಾಪನ್ನೋ। ಏಕದೇಸಂ ನ ಸೋತಾಪನ್ನೋ। ಏಕದೇಸಂ ಸೋತಾಪತ್ತಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ಸತ್ತಕ್ಖತ್ತುಪರಮೋ ಕೋಲಙ್ಕೋಲೋ ಏಕಬೀಜೀ ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗತೋ ಧಮ್ಮೇ…ಪೇ॰… ಸಙ್ಘೇ…ಪೇ॰… ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗತೋ। ಏಕದೇಸಂ ಅರಿಯಕನ್ತೇಹಿ ಸೀಲೇಹಿ ನ ಸಮನ್ನಾಗತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಏಕದೇಸಂ ವಿಮುತ್ತಂ। ಏಕದೇಸಂ ಅವಿಮುತ್ತನ್ತಿ॥ ಆಮನ್ತಾ। ಏಕದೇಸಂ ಸಕದಾಗಾಮೀ। ಏಕದೇಸಂ ನ ಸಕದಾಗಾಮೀ। ಏಕದೇಸಂ ಸಕದಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಏಕದೇಸಂ ವಿಮುತ್ತಂ। ಏಕದೇಸಂ ಅವಿಮುತ್ತನ್ತಿ॥ ಆಮನ್ತಾ। ಏಕದೇಸಂ ಅನಾಗಾಮೀ। ಏಕದೇಸಂ ನ ಅನಾಗಾಮೀ। ಏಕದೇಸಂ ಅನಾಗಾಮಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ಅನ್ತರಾಪರಿನಿಬ್ಬಾಯೀ। ಉಪಹಚ್ಚಪರಿನಿಬ್ಬಾಯೀ। ಅಸಙ್ಖಾರಪರಿನಿಬ್ಬಾಯೀ। ಸಸಙ್ಖಾರಪರಿನಿಬ್ಬಾಯೀ। ಉದ್ಧಂಸೋತೋಅಕನಿಟ್ಠಗಾಮೀ। ಏಕದೇಸಂ ನ ಉದ್ಧಂಸೋತೋಅಕನಿಟ್ಠಗಾಮೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಏಕದೇಸಂ ವಿಮುತ್ತಂ। ಏಕದೇಸಂ ಅವಿಮುತ್ತನ್ತಿ॥ ಆಮನ್ತಾ। ಏಕದೇಸಂ ಅರಹಾ ಏಕದೇಸಂ ನ ಅರಹಾ। ಏಕದೇಸಂ ಅರಹತ್ತಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ನ ಕಾಯೇನ ಫುಸಿತ್ವಾ ವಿಹರತಿ। ಏಕದೇಸಂ ವೀತರಾಗೋ ವೀತದೋಸೋ ವೀತಮೋಹೋ…ಪೇ॰… ಏಕದೇಸಂ ಸಚ್ಛಿಕಾತಬ್ಬಂ ಸಚ್ಛಿಕತಂ। ಏಕದೇಸಂ ಸಚ್ಛಿಕಾತಬ್ಬಂ ನ ಸಚ್ಛಿಕತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ವಿಮುತ್ತಂ ವಿಮುಚ್ಚಮಾನನ್ತಿ॥ ಆಮನ್ತಾ। ಉಪ್ಪಾದಕ್ಖಣೇ ವಿಮುತ್ತಂ। ಭಙ್ಗಕ್ಖಣೇ ವಿಮುಚ್ಚಮಾನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೬೭>, <ನ ವತ್ತಬ್ಬಂ ವಿಮುತ್ತಂ ವಿಮುಚ್ಚಮಾನನ್ತಿ॥ ಆಮನ್ತಾ। ನನು ವುತ್ತಂ ಭಗವತಾ ತಸ್ಸ ಏವಂ ಜಾನತೋ ಏವಂ ಪಸ್ಸತೋ ಕಾಮಾಸವಾಪಿ ಚಿತ್ತಂ ವಿಮುಚ್ಚತಿ। ಭವಾಸವಾಪಿ ಚಿತ್ತಂ ವಿಮುಚ್ಚತಿ। ಅವಿಜ್ಜಾಸವಾಪಿ ಚಿತ್ತಂ ವಿಮುಚ್ಚತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ವತ್ತಬ್ಬಂ ವಿಮುತ್ತಂ ವಿಮುಚ್ಚಮಾನನ್ತಿ।>
      text <ವಿಮುತ್ತಂ ವಿಮುಚ್ಚಮಾನನ್ತಿ॥ ಆಮನ್ತಾ। ನನು ವುತ್ತಂ ಭಗವತಾ ಸೋ ಏವಂ ಸಮಾಹಿತೇ ಚಿತ್ತೇ ಪರಿಸುದ್ಧೇ ಪರಿಯೋದಾತೇ ಅನಙ್ಗಣೇ ವಿಗತೂಪಕ್ಕಿಲೇಸೇ ಮುದುಭೂತೇ ಕಮ್ಮನಿಯೇ ಠಿತೇ ಆನೇಞ್ಜಪ್ಪತ್ತೇ ಆಸವಾನಂ ಖಯಞಾಣಾಯ ಚಿತ್ತಂ ಅಭಿನಿನ್ನಾಮೇತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ವಿಮುತ್ತಂ ವಿಮುಚ್ಚಮಾನನ್ತಿ।>
      text <ಅತ್ಥಿ ಚಿತ್ತಂ ವಿಮುಚ್ಚಮಾನನ್ತಿ॥ ಆಮನ್ತಾ। ಅತ್ಥಿ ಚಿತ್ತಂ ರಜ್ಜಮಾನಂ ದುಸ್ಸಮಾನಂ ಮುಯ್ಹಮಾನಂ ಕಿಲಿಸ್ಸಮಾನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ನನು ರತ್ತಞ್ಚೇವ ಅರತ್ತಞ್ಚ। ದುಟ್ಠಞ್ಚೇವ ಅದುಟ್ಠಞ್ಚ। ಮೂಳ್ಹಞ್ಚೇವ ಅಮೂಳ್ಹಞ್ಚ। ಛಿನ್ನಞ್ಚೇವ ಅಛಿನ್ನಞ್ಚ। ಭಿನ್ನಞ್ಚೇವ ಅಭಿನ್ನಞ್ಚ। ಕತಞ್ಚೇವ ಅಕತಞ್ಚಾತಿ॥ ಆಮನ್ತಾ। ಹಞ್ಚಿ ರತ್ತಞ್ಚೇವ ಅರತ್ತಞ್ಚ। ದುಟ್ಠಞ್ಚೇವ ಅದುಟ್ಠಞ್ಚ। ಮೂಳ್ಹಞ್ಚೇವ ಅಮೂಳ್ಹಞ್ಚ। ಛಿನ್ನಞ್ಚೇವ ಅಛಿನ್ನಞ್ಚ। ಭಿನ್ನಞ್ಚೇವ ಅಭಿನ್ನಞ್ಚ। ಕತಞ್ಚೇವ ಅಕತಞ್ಚ। ನೋ ಚ ವತ ರೇ ವತ್ತಬ್ಬೇ ಅತ್ಥಿ ಚಿತ್ತಂ ವಿಮುಚ್ಚಮಾನನ್ತಿ।>
      stand <ವಿಮುಚ್ಚಮಾನಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೫ ೫॥ ಅಟ್ಠಮಕಕಥಾ>
      text <೩೬೮>, <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ಸೋತಾಪನ್ನೋ ಸೋತಾಪತ್ತಿಫಲಪ್ಪತ್ತೋ ಪಟಿಲದ್ಧೋ ಅಧಿಗತೋ ಸಚ್ಛಿಕತೋ ಉಪಸಮ್ಪಜ್ಜ ವಿಹರತಿ। ಕಾಯೇನ ಫುಸಿತ್ವಾ ವಿಹರತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ಸೋತಾಪನ್ನೋ ಸೋತಾಪತ್ತಿಫಲಪ್ಪತ್ತೋ…ಪೇ॰… ಕಾಯೇನ ಫುಸಿತ್ವಾ ವಿಹರತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಾನುಸಯೋ ಪಹೀನೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾನುಸಯೋ… ಸೀಲಬ್ಬತಪರಾಮಾಸೋ ಪಹೀನೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾನುಸಯೋ ಪಹೀನೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಾನುಸಯೋ… ಸೀಲಬ್ಬತಪರಾಮಾಸೋ ಪಹೀನೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಾನುಸಯೋ ಅಪ್ಪಹೀನೋತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಅಪ್ಪಹೀನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಾನುಸಯೋ ಅಪ್ಪಹೀನೋತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಅಪ್ಪಹೀನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾನುಸಯೋ… ಸೀಲಬ್ಬತಪರಾಮಾಸೋ ಅಪ್ಪಹೀನೋತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಅಪ್ಪಹೀನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ಸೀಲಬ್ಬತಪರಾಮಾಸೋ ಅಪ್ಪಹೀನೋತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಅಪ್ಪಹೀನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೬೯>, <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಪಹಾನಾಯ ಮಗ್ಗೋ ಭಾವಿತೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಪಹಾನಾಯ ಸತಿಪಟ್ಠಾನಾ ಭಾವಿತಾ…ಪೇ॰… ಸಮ್ಮಪ್ಪಧಾನಾ…ಪೇ॰… ಬೋಜ್ಝಙ್ಗಾ ಭಾವಿತಾತಿ॥ ನ ಹೇವಂ ವತ್ತಬ್ಬೇ।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಪಹಾನಾಯ ಮಗ್ಗೋ ಅಭಾವಿತೋತಿ॥ ಆಮನ್ತಾ। ಅಮಗ್ಗೇನ ಪಹೀನಂ ಲೋಕಿಯೇನ ಸಾಸವೇನ…ಪೇ॰… ಸಂಕಿಲೇಸಿಯೇನಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಪಹಾನಾಯ ಸತಿಪಟ್ಠಾನಾ…ಪೇ॰… ಬೋಜ್ಝಙ್ಗಾ ಅಭಾವಿತಾತಿ॥ ಆಮನ್ತಾ। ಅಮಗ್ಗೇನ ಪಹೀನಂ ಲೋಕಿಯೇನ ಸಾಸವೇನ…ಪೇ॰… ಸಂಕಿಲೇಸಿಯೇನಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಪಹಾನಾಯ ಮಗ್ಗೋ ಅಭಾವಿತೋ…ಪೇ॰… ಸತಿಪಟ್ಠಾನಾ…ಪೇ॰… ಬೋಜ್ಝಙ್ಗಾ ಅಭಾವಿತಾತಿ॥ ಆಮನ್ತಾ। ಅಮಗ್ಗೇನ ಪಹೀನಂ ಲೋಕಿಯೇನ ಸಾಸವೇನ…ಪೇ॰… ಸಂಕಿಲೇಸಿಯೇನಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೭೦>, <ನ ವತ್ತಬ್ಬಂ ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಉಪ್ಪಜ್ಜಿಸ್ಸತೀತಿ॥ ನುಪ್ಪಜ್ಜಿಸ್ಸತಿ। ಹಞ್ಚಿ ನುಪ್ಪಜ್ಜಿಸ್ಸತಿ। ತೇನ ವತ ರೇ ವತ್ತಬ್ಬೇ ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ಪಹೀನನ್ತಿ।>
      text <ನ ವತ್ತಬ್ಬಂ ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಪಹೀನನ್ತಿ॥ ಆಮನ್ತಾ। ಉಪ್ಪಜ್ಜಿಸ್ಸತೀತಿ॥ ನುಪ್ಪಜ್ಜಿಸ್ಸತಿ। ಹಞ್ಚಿ ನುಪ್ಪಜ್ಜಿಸ್ಸತಿ। ತೇನ ವತ ರೇ ವತ್ತಬ್ಬೇ ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ಪಹೀನನ್ತಿ।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಾನುಸಯೋ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾನುಸಯೋ… ಸೀಲಬ್ಬತಪರಾಮಾಸೋ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾನುಸಯೋ… ಸೀಲಬ್ಬತಪರಾಮಾಸೋ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನನ್ತಿ॥ ಆಮನ್ತಾ। ಗೋತ್ರಭುನೋ ಪುಗ್ಗಲಸ್ಸ ದಿಟ್ಠಿಪರಿಯುಟ್ಠಾನಂ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನನ್ತಿ॥ ಆಮನ್ತಾ। ಗೋತ್ರಭುನೋ ಪುಗ್ಗಲಸ್ಸ ವಿಚಿಕಿಚ್ಛಾಪರಿಯುಟ್ಠಾನಂ ನುಪ್ಪಜ್ಜಿಸ್ಸತೀತಿ ಕತ್ವಾ ಪಹೀನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      stand <ಅಟ್ಠಮಕಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೬ ೬॥ ಅಟ್ಠಮಕಸ್ಸಇನ್ದ್ರಿಯಕಥಾ>
      text <೩೭೧>, <ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಸದ್ಧಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಸದ್ಧಾತಿ॥ ನ ಹೇವಂ ವತ್ತಬ್ಬೇ। ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ವೀರಿಯಿನ್ದ್ರಿಯಂ…ಪೇ॰… ನತ್ಥಿ ಸತಿನ್ದ್ರಿಯಂ…ಪೇ॰… ನತ್ಥಿ ಸಮಾಧಿನ್ದ್ರಿಯಂ…ಪೇ॰… ನತ್ಥಿ ಪಞ್ಞಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಪಞ್ಞಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ವೀರಿಯಂ…ಪೇ॰… ಅತ್ಥಿ ಸತಿ… ಅತ್ಥಿ ಸಮಾಧಿ… ಅತ್ಥಿ ಪಞ್ಞಾತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಮನೋ। ಅತ್ಥಿ ಮನಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ಅತ್ಥಿ ಸದ್ಧಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಮನೋ। ಅತ್ಥಿ ಮನಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ಅತ್ಥಿ ಪಞ್ಞಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸೋಮನಸ್ಸಂ। ಅತ್ಥಿ ಸೋಮನಸ್ಸಿನ್ದ್ರಿಯಂ। ಅತ್ಥಿ ಜೀವಿತಂ। ಅತ್ಥಿ ಜೀವಿತಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ಅತ್ಥಿ ಸದ್ಧಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಜೀವಿತಂ। ಅತ್ಥಿ ಜೀವಿತಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ…ಪೇ॰… ಅತ್ಥಿ ಪಞ್ಞಾ। ಅತ್ಥಿ ಪಞ್ಞಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ನತ್ಥಿ ಸದ್ಧಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಮನೋ। ನತ್ಥಿ ಮನಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ನತ್ಥಿ ಸದ್ಧಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸೋಮನಸ್ಸಂ। ನತ್ಥಿ ಸೋಮನಸ್ಸಿನ್ದ್ರಿಯನ್ತಿ…ಪೇ॰… ಅತ್ಥಿ ಜೀವಿತಂ। ನತ್ಥಿ ಜೀವಿತಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ನತ್ಥಿ ಪಞ್ಞಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಮನೋ। ನತ್ಥಿ ಮನಿನ್ದ್ರಿಯನ್ತಿ॥ ಅತ್ಥಿ ಸೋಮನಸ್ಸಂ। ನತ್ಥಿ ಸೋಮನಸ್ಸಿನ್ದ್ರಿಯನ್ತಿ॥ ಅತ್ಥಿ ಜೀವಿತಂ। ನತ್ಥಿ ಜೀವಿತಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಸದ್ಧಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ಅಸ್ಸದ್ಧೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ವೀರಿಯಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ಕುಸೀತೋ ಹೀನವೀರಿಯೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಸತಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ಮುಟ್ಠಸ್ಸತಿ ಅಸಮ್ಪಜಾನೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಸಮಾಧಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ಅಸಮಾಹಿತೋ ವಿಬ್ಭನ್ತಚಿತ್ತೋತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಪಞ್ಞಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ದುಪ್ಪಞ್ಞೋ ಏಲಮೂಗೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ಸಾ ಚ ಸದ್ಧಾ ನಿಯ್ಯಾನಿಕಾತಿ॥ ಆಮನ್ತಾ। ಹಞ್ಚಿ ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ಸಾ ಚ ಸದ್ಧಾ ನಿಯ್ಯಾನಿಕಾ। ನೋ ಚ ವತ ರೇ ವತ್ತಬ್ಬೇ ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಸದ್ಧಿನ್ದ್ರಿಯನ್ತಿ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ವೀರಿಯಂ। ತಞ್ಚ ವೀರಿಯಂ ನಿಯ್ಯಾನಿಕಂ। ಅತ್ಥಿ ಸತಿ। ಸಾ ಚ ಸತಿ ನಿಯ್ಯಾನಿಕಾ। ಅತ್ಥಿ ಸಮಾಧಿ। ಸೋ ಚ ಸಮಾಧಿ ನಿಯ್ಯಾನಿಕೋ। ಅತ್ಥಿ ಪಞ್ಞಾ। ಸಾ ಚ ಪಞ್ಞಾ ನಿಯ್ಯಾನಿಕಾತಿ॥ ಆಮನ್ತಾ। ಹಞ್ಚಿ ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ಸಾ ಚ ಪಞ್ಞಾ ನಿಯ್ಯಾನಿಕಾ। ನೋ ಚ ವತ ರೇ ವತ್ತಬ್ಬೇ ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಪಞ್ಞಿನ್ದ್ರಿಯನ್ತಿ।>
      text <೩೭೨>, <ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ಅತ್ಥಿ ಸದ್ಧಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ಅತ್ಥಿ ಸದ್ಧಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ಅತ್ಥಿ ಪಞ್ಞಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ಅತ್ಥಿ ಪಞ್ಞಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅನಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ… ಅರಹತ್ತಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ಅತ್ಥಿ ಸದ್ಧಿನ್ದ್ರಿಯಂ…ಪೇ॰… ಅತ್ಥಿ ಪಞ್ಞಾ। ಅತ್ಥಿ ಪಞ್ಞಿನ್ದ್ರಿಯನ್ತಿ॥ ಆಮನ್ತಾ। ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ಅತ್ಥಿ ಪಞ್ಞಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ನತ್ಥಿ ಸದ್ಧಿನ್ದ್ರಿಯನ್ತಿ॥ ಆಮನ್ತಾ। ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ನತ್ಥಿ ಸದ್ಧಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰… ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ನತ್ಥಿ ಪಞ್ಞಿನ್ದ್ರಿಯನ್ತಿ॥ ಆಮನ್ತಾ। ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ನತ್ಥಿ ಪಞ್ಞಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಸದ್ಧಾ। ನತ್ಥಿ ಸದ್ಧಿನ್ದ್ರಿಯನ್ತಿ…ಪೇ॰… ಅತ್ಥಿ ಪಞ್ಞಾ। ನತ್ಥಿ ಪಞ್ಞಿನ್ದ್ರಿಯನ್ತಿ॥ ಆಮನ್ತಾ। ಅನಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ… ಅರಹತ್ತಸಚ್ಛಿಕಿರಿಯಾಯ ಪಟಿಪನ್ನಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಞಾ। ನತ್ಥಿ ಪಞ್ಞಿನ್ದ್ರಿಯನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಟ್ಠಮಕಸ್ಸ ಪುಗ್ಗಲಸ್ಸ ನತ್ಥಿ ಪಞ್ಚಿನ್ದ್ರಿಯಾನೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಪಞ್ಚಿಮಾನಿ। ಭಿಕ್ಖವೇ। ಇನ್ದ್ರಿಯಾನಿ॥ ಕತಮಾನಿ ಪಞ್ಚ॥ ಸದ್ಧಿನ್ದ್ರಿಯಂ। ವೀರಿಯಿನ್ದ್ರಿಯಂ। ಸತಿನ್ದ್ರಿಯಂ। ಸಮಾಧಿನ್ದ್ರಿಯಂ। ಪಞ್ಞಿನ್ದ್ರಿಯಂ ಇಮಾನಿ ಖೋ। ಭಿಕ್ಖವೇ। ಪಞ್ಚಿನ್ದ್ರಿಯಾನಿ। ಇಮೇಸಂ ಖೋ। ಭಿಕ್ಖವೇ। ಪಞ್ಚನ್ನಂ ಇನ್ದ್ರಿಯಾನಂ ಸಮತ್ತಾ ಪರಿಪೂರತ್ತಾ ಅರಹಾ ಹೋತಿ। ತತೋ ಮುದುತರೇಹಿ ಅರಹತ್ತಸಚ್ಛಿಕಿರಿಯಾಯ ಪಟಿಪನ್ನೋ ಹೋತಿ। ತತೋ ಮುದುತರೇಹಿ ಅನಾಗಾಮೀ ಹೋತಿ। ತತೋ ಮುದುತರೇಹಿ ಅನಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನೋ ಹೋತಿ। ತತೋ ಮುದುತರೇಹಿ ಸಕದಾಗಾಮೀ ಹೋತಿ। ತತೋ ಮುದುತರೇಹಿ ಸಕದಾಗಾಮಿಫಲಸಚ್ಛಿಕಿರಿಯಾಯ ಪಟಿಪನ್ನೋ ಹೋತಿ। ತತೋ ಮುದುತರೇಹಿ ಸೋತಾಪನ್ನೋ ಹೋತಿ। ತತೋ ಮುದುತರೇಹಿ ಸೋತಾಪತ್ತಿಫಲಸಚ್ಛಿಕಿರಿಯಾಯ ಪಟಿಪನ್ನೋ ಹೋತಿ। ಯಸ್ಸ ಖೋ। ಭಿಕ್ಖವೇ। ಇಮಾನಿ ಪಞ್ಚಿನ್ದ್ರಿಯಾನಿ ಸಬ್ಬೇನ ಸಬ್ಬಂ ಸಬ್ಬಥಾ ಸಬ್ಬಂ ನತ್ಥಿ। ತಮಹಂ ಬಾಹಿರೋ ಪುಥುಜ್ಜನಪಕ್ಖೇ ಠಿತೋತಿ ವದಾಮೀತಿ। ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ಅಟ್ಠಮಕೋ ಪುಗ್ಗಲೋ ಬಾಹಿರೋ ಪುಥುಜ್ಜನಪಕ್ಖೇ ಠಿತೋತಿ॥ ನ ಹೇವಂ ವತ್ತಬ್ಬೇ…ಪೇ॰… ತೇನ ಹಿ ಅಟ್ಠಮಕಸ್ಸ ಪುಗ್ಗಲಸ್ಸ ಅತ್ಥಿ ಪಞ್ಚಿನ್ದ್ರಿಯಾನೀತಿ।>
      stand <ಅಟ್ಠಮಕಸ್ಸ ಇನ್ದ್ರಿಯಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೭ ೭॥ ದಿಬ್ಬಚಕ್ಖುಕಥಾ>
      text <೩೭೩>, <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ಮಂಸಚಕ್ಖುಂ ದಿಬ್ಬಚಕ್ಖುಂ। ದಿಬ್ಬಚಕ್ಖುಂ ಮಂಸಚಕ್ಖುನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ಯಾದಿಸಂ ಮಂಸಚಕ್ಖುಂ ತಾದಿಸಂ ದಿಬ್ಬಚಕ್ಖುಂ। ಯಾದಿಸಂ ದಿಬ್ಬಚಕ್ಖುಂ ತಾದಿಸಂ ಮಂಸಚಕ್ಖುನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ತಞ್ಞೇವ ಮಂಸಚಕ್ಖುಂ ತಂ ದಿಬ್ಬಚಕ್ಖುಂ। ತಂ ದಿಬ್ಬಚಕ್ಖುಂ ತಂ ಮಂಸಚಕ್ಖುನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ಯಾದಿಸೋ ಮಂಸಚಕ್ಖುಸ್ಸ ವಿಸಯೋ ಆನುಭಾವೋ ಗೋಚರೋ ತಾದಿಸೋ ದಿಬ್ಬಸ್ಸ ಚಕ್ಖುಸ್ಸ ವಿಸಯೋ ಆನುಭಾವೋ ಗೋಚರೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ಉಪಾದಿಣ್ಣಂ ಹುತ್ವಾ ಅನುಪಾದಿಣ್ಣಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಉಪಾದಿಣ್ಣಂ ಹುತ್ವಾ ಅನುಪಾದಿಣ್ಣಂ ಹೋತೀತಿ॥ ಆಮನ್ತಾ। ಕಾಮಾವಚರಂ ಹುತ್ವಾ ರೂಪಾವಚರಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಕಾಮಾವಚರಂ ಹುತ್ವಾ ರೂಪಾವಚರಂ ಹೋತೀತಿ॥ ಆಮನ್ತಾ। ರೂಪಾವಚರಂ ಹುತ್ವಾ ಅರೂಪಾವಚರಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರೂಪಾವಚರಂ ಹುತ್ವಾ ಅರೂಪಾವಚರಂ ಹೋತೀತಿ॥ ಆಮನ್ತಾ। ಪರಿಯಾಪನ್ನಂ ಹುತ್ವಾ ಅಪರಿಯಾಪನ್ನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೭೪>, <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ದಿಬ್ಬಚಕ್ಖುಂ ಧಮ್ಮುಪತ್ಥದ್ಧಂ ಮಂಸಚಕ್ಖುಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ದಿಬ್ಬಚಕ್ಖುಂ ಧಮ್ಮುಪತ್ಥದ್ಧಂ ಪಞ್ಞಾಚಕ್ಖುಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ದಿಬ್ಬಚಕ್ಖುಂ ಧಮ್ಮುಪತ್ಥದ್ಧಂ ಮಂಸಚಕ್ಖುಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಚಕ್ಖುಂ ಧಮ್ಮುಪತ್ಥದ್ಧಂ ದಿಬ್ಬಚಕ್ಖುಂ ಹೋತೀತಿ॥ ಆಮನ್ತಾ। ದ್ವೇವ ಚಕ್ಖೂನೀತಿ॥ ನ ಹೇವಂ ವತ್ತಬ್ಬೇ…ಪೇ॰… ದ್ವೇವ ಚಕ್ಖೂನೀತಿ॥ ಆಮನ್ತಾ। ನನು ತೀಣಿ ಚಕ್ಖೂನಿ ವುತ್ತಾನಿ ಭಗವತಾ ಮಂಸಚಕ್ಖುಂ। ದಿಬ್ಬಚಕ್ಖುಂ। ಪಞ್ಞಾಚಕ್ಖುನ್ತಿ॥ ಆಮನ್ತಾ। ಹಞ್ಚಿ ತೀಣಿ ಚಕ್ಖೂನಿ ವುತ್ತಾನಿ ಭಗವತಾ ಮಂಸಚಕ್ಖುಂ। ದಿಬ್ಬಚಕ್ಖುಂ। ಪಞ್ಞಾಚಕ್ಖುಂ। ನೋ ಚ ವತ ರೇ ವತ್ತಬ್ಬೇ ದ್ವೇವ ಚಕ್ಖೂನೀತಿ।>
      text <ದ್ವೇವ ಚಕ್ಖೂನೀತಿ॥ ಆಮನ್ತಾ। ನನು ವುತ್ತಂ ಭಗವತಾ ತೀಣಿಮಾನಿ। ಭಿಕ್ಖವೇ। ಚಕ್ಖೂನಿ॥ ಕತಮಾನಿ ತೀಣಿ॥ ಮಂಸಚಕ್ಖುಂ। ದಿಬ್ಬಚಕ್ಖುಂ। ಪಞ್ಞಾಚಕ್ಖುನ್ತಿ ಇಮಾನಿ ಖೋ। ಭಿಕ್ಖವೇ। ತೀಣಿ ಚಕ್ಖೂನೀತಿ।>
      block
        text <ಮಂಸಚಕ್ಖುಂ ದಿಬ್ಬಚಕ್ಖುಂ। ಪಞ್ಞಾಚಕ್ಖುಂ ಅನುತ್ತರಂ।>
        text <ಏತಾನಿ ತೀಣಿ ಚಕ್ಖೂನಿ। ಅಕ್ಖಾಸಿ ಪುರಿಸುತ್ತಮೋ॥>
        text <ಮಂಸಚಕ್ಖುಸ್ಸ ಉಪ್ಪಾದೋ। ಮಗ್ಗೋ ದಿಬ್ಬಸ್ಸ ಚಕ್ಖುನೋ।>
        text <ಯದಾ ಚ ಞಾಣಂ ಉದಪಾದಿ। ಪಞ್ಞಾಚಕ್ಖುಂ ಅನುತ್ತರಂ।>
        text <ತಸ್ಸ ಚಕ್ಖುಸ್ಸ ಪಟಿಲಾಭಾ। ಸಬ್ಬದುಕ್ಖಾ ಪಮುಚ್ಚತೀತಿ॥>
        text <ನೇವ ಪುಬ್ಬೇನಿವಾಸಾಯ। ನಪಿ ದಿಬ್ಬಸ್ಸ ಚಕ್ಖುನೋ।>
        text <ಚೇತೋಪರಿಯಾಯ ಇದ್ಧಿಯಾ। ಸೋತಧಾತುವಿಸುದ್ಧಿಯಾ।>
        text <ಚುತಿಯಾ ಉಪಪತ್ತಿಯಾ। ಪಣಿಧಿ ಮೇ ನ ವಿಜ್ಜತೀತಿ॥>
        text <ಬಲಂ ಸಾಧಾರಣಂ ಅರಿಯಂ। ಸರಾಗಂ ಚಿತ್ತಂ ವಿಮುಚ್ಚತಿ।>
        text <ವಿಮುತ್ತಂ ವಿಮುಚ್ಚಮಾನಂ। ಅತ್ಥಿ ಚಿತ್ತಂ ವಿಮುಚ್ಚಮಾನಂ॥>
        text <ಅಟ್ಠಮಕಸ್ಸ ಪುಗ್ಗಲಸ್ಸ। ದಿಟ್ಠಿಪರಿಯುಟ್ಠಾನಂ ಪಹೀನಂ।>
        text <ಅಟ್ಠಮಕಸ್ಸ ಪುಗ್ಗಲಸ್ಸ। ನತ್ಥಿ ಪಞ್ಚಿನ್ದ್ರಿಯಾನಿ ಚಕ್ಖುಂ॥>
        text <ಸೋತಂ ಧಮ್ಮುಪತ್ಥದ್ಧಂ। ಯಥಾಕಮ್ಮೂಪಗತಂ ಞಾಣಂ।>
        text <ದೇವೇಸು ಸಂವರೋ ಅಸಞ್ಞ-ಸತ್ತೇಸು ಸಞ್ಞಾ ಏವಮೇವ ಭವಗ್ಗನ್ತಿ॥>
      text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ದ್ವೇವ ಚಕ್ಖೂನೀತಿ।>
      stand <ದಿಬ್ಬಚಕ್ಖುಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೮ ೮॥ ದಿಬ್ಬಸೋತಕಥಾ>
      text <೩೭೫>, <ಮಂಸಸೋತಂ ಧಮ್ಮುಪತ್ಥದ್ಧಂ ದಿಬ್ಬಸೋತಂ ಹೋತೀತಿ॥ ಆಮನ್ತಾ। ಮಂಸಸೋತಂ ದಿಬ್ಬಸೋತಂ। ದಿಬ್ಬಸೋತಂ ಮಂಸಸೋತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಸೋತಂ ಧಮ್ಮುಪತ್ಥದ್ಧಂ ದಿಬ್ಬಸೋತಂ ಹೋತೀತಿ॥ ಆಮನ್ತಾ। ಯಾದಿಸಂ ಮಂಸಸೋತಂ ತಾದಿಸಂ ದಿಬ್ಬಸೋತಂ। ಯಾದಿಸಂ ದಿಬ್ಬಸೋತಂ ತಾದಿಸಂ ಮಂಸಸೋತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಸೋತಂ ಧಮ್ಮುಪತ್ಥದ್ಧಂ ದಿಬ್ಬಸೋತಂ ಹೋತೀತಿ॥ ಆಮನ್ತಾ। ತಞ್ಞೇವ ಮಂಸಸೋತಂ ತಂ ದಿಬ್ಬಸೋತಂ। ತಂ ದಿಬ್ಬಸೋತಂ ತಂ ಮಂಸಸೋತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಸೋತಂ ಧಮ್ಮುಪತ್ಥದ್ಧಂ ದಿಬ್ಬಸೋತಂ ಹೋತೀತಿ॥ ಆಮನ್ತಾ। ಯಾದಿಸೋ ಮಂಸಸೋತಸ್ಸ ವಿಸಯೋ ಆನುಭಾವೋ ಗೋಚರೋ ತಾದಿಸೋ ದಿಬ್ಬಸ್ಸ ಸೋತಸ್ಸ ವಿಸಯೋ ಆನುಭಾವೋ ಗೋಚರೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಸೋತಂ ಧಮ್ಮುಪತ್ಥದ್ಧಂ ದಿಬ್ಬಸೋತಂ ಹೋತೀತಿ॥ ಆಮನ್ತಾ। ಉಪಾದಿಣ್ಣಂ ಹುತ್ವಾ ಅನುಪಾದಿಣ್ಣಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಉಪಾದಿಣ್ಣಂ ಹುತ್ವಾ ಅನುಪಾದಿಣ್ಣಂ ಹೋತೀತಿ॥ ಆಮನ್ತಾ। ಕಾಮಾವಚರಂ ಹುತ್ವಾ ರೂಪಾವಚರಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಕಾಮಾವಚರಂ ಹುತ್ವಾ ರೂಪಾವಚರಂ ಹೋತೀತಿ॥ ಆಮನ್ತಾ। ರೂಪಾವಚರಂ ಹುತ್ವಾ ಅರೂಪಾವಚರಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ರೂಪಾವಚರಂ ಹುತ್ವಾ ಅರೂಪಾವಚರಂ ಹೋತೀತಿ॥ ಆಮನ್ತಾ। ಪರಿಯಾಪನ್ನಂ ಹುತ್ವಾ ಅಪರಿಯಾಪನ್ನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೭೬>, <ಮಂಸಸೋತಂ ಧಮ್ಮುಪತ್ಥದ್ಧಂ ದಿಬ್ಬಸೋತಂ ಹೋತೀತಿ॥ ಆಮನ್ತಾ। ದಿಬ್ಬಸೋತಂ ಧಮ್ಮುಪತ್ಥದ್ಧಂ ಮಂಸಸೋತಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮಂಸಸೋತಂ ಧಮ್ಮುಪತ್ಥದ್ಧಂ ದಿಬ್ಬಸೋತಂ ಹೋತೀತಿ॥ ಆಮನ್ತಾ। ಏಕಂಯೇವ ಸೋತನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಏಕಂಯೇವ ಸೋತನ್ತಿ॥ ಆಮನ್ತಾ। ನನು ದ್ವೇ ಸೋತಾನಿ ವುತ್ತಾನಿ ಭಗವತಾ ಮಂಸಸೋತಂ। ದಿಬ್ಬಸೋತನ್ತಿ॥ ಆಮನ್ತಾ। ಹಞ್ಚಿ ದ್ವೇ ಸೋತಾನಿ ವುತ್ತಾನಿ ಭಗವತಾ ಮಂಸಸೋತಂ। ದಿಬ್ಬಸೋತಂ। ನೋ ಚ ವತ ರೇ ವತ್ತಬ್ಬೇ ಏಕಞ್ಞೇವ ಸೋತನ್ತಿ।>
      stand <ದಿಬ್ಬಸೋತಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೨೯ ೯॥ ಯಥಾಕಮ್ಮೂಪಗತಞಾಣಕಥಾ>
      text <೩೭೭>, <ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ॥ ಆಮನ್ತಾ। ಯಥಾಕಮ್ಮೂಪಗತಞ್ಚ ಮನಸಿ ಕರೋತಿ। ದಿಬ್ಬೇನ ಚಕ್ಖುನಾ ರೂಪಂ ಪಸ್ಸತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಯಥಾಕಮ್ಮೂಪಗತಞ್ಚ ಮನಸಿ ಕರೋತಿ। ದಿಬ್ಬೇನ ಚಕ್ಖುನಾ ರೂಪಂ ಪಸ್ಸತೀತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ॥ ಆಮನ್ತಾ। ಇಮೇ ವತ ಭೋನ್ತೋ ಸತ್ತಾತಿ ಚ ಮನಸಿ ಕರೋತಿ। ಕಾಯದುಚ್ಚರಿತೇನ ಸಮನ್ನಾಗತಾತಿ ಚ ಮನಸಿ ಕರೋತಿ। ವಚೀದುಚ್ಚರಿತೇನ ಸಮನ್ನಾಗತಾತಿ ಚ ಮನಸಿ ಕರೋತಿ। ಮನೋದುಚ್ಚರಿತೇನ ಸಮನ್ನಾಗತಾತಿ ಚ ಮನಸಿ ಕರೋತಿ। ಅರಿಯಾನಂ ಉಪವಾದಕಾತಿ ಚ ಮನಸಿ ಕರೋತಿ। ಮಿಚ್ಛಾದಿಟ್ಠಿಕಾತಿ ಚ ಮನಸಿ ಕರೋತಿ। ಮಿಚ್ಛಾದಿಟ್ಠಿಕಮ್ಮಸಮಾದಾನಾತಿ ಚ ಮನಸಿ ಕರೋತಿ। ತೇ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪನ್ನಾತಿ ಚ ಮನಸಿ ಕರೋತಿ। ಇಮೇ ವಾ ಪನ ಭೋನ್ತೋ ಸತ್ತಾತಿ ಚ ಮನಸಿ ಕರೋತಿ। ಕಾಯಸುಚರಿತೇನ ಸಮನ್ನಾಗತಾತಿ ಚ ಮನಸಿ ಕರೋತಿ। ವಚೀಸುಚರಿತೇನ ಸಮನ್ನಾಗತಾತಿ ಚ ಮನಸಿ ಕರೋತಿ। ಮನೋಸುಚರಿತೇನ ಸಮನ್ನಾಗತಾತಿ ಚ ಮನಸಿ ಕರೋತಿ। ಅರಿಯಾನಂ ಅನುಪವಾದಕಾತಿ ಚ ಮನಸಿ ಕರೋತಿ। ಸಮ್ಮಾದಿಟ್ಠಿಕಾತಿ ಚ ಮನಸಿ ಕರೋತಿ। ಸಮ್ಮಾದಿಟ್ಠಿಕಮ್ಮಸಮ್ಮಾದಾನಾತಿ ಚ ಮನಸಿ ಕರೋತಿ। ತೇ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪನ್ನಾತಿ ಚ ಮನಸಿ ಕರೋತಿ। ದಿಬ್ಬೇನ ಚಕ್ಖುನಾ ರೂಪಂ ಪಸ್ಸತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ತೇ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪನ್ನಾತಿ ಚ ಮನಸಿ ಕರೋತಿ। ದಿಬ್ಬೇನ ಚಕ್ಖುನಾ ರೂಪಂ ಪಸ್ಸತೀತಿ॥ ಆಮನ್ತಾ। ದ್ವಿನ್ನಂ ಫಸ್ಸಾನಂ ದ್ವಿನ್ನಂ ಚಿತ್ತಾನಂ ಸಮೋಧಾನಂ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೭೮>, <ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ॥ ಆಮನ್ತಾ। ಅತ್ಥಿ ಕೋಚಿ ಅದಿಬ್ಬಚಕ್ಖುಕೋ ದಿಬ್ಬಚಕ್ಖುಂ ಅಪ್ಪಟಿಲದ್ಧೋ ಅನಧಿಗತೋ ಅಸಚ್ಛಿಕತೋ ಯಥಾಕಮ್ಮೂಪಗತಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಅತ್ಥಿ ಕೋಚಿ ಅದಿಬ್ಬಚಕ್ಖುಕೋ ದಿಬ್ಬಚಕ್ಖುಂ ಅಪ್ಪಟಿಲದ್ಧೋ ಅನಧಿಗತೋ ಅಸಚ್ಛಿಕತೋ ಯಥಾಕಮ್ಮೂಪಗತಂ ಜಾನಾತಿ। ನೋ ಚ ವತ ರೇ ವತ್ತಬ್ಬೇ ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ।>
      text <ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ॥ ಆಮನ್ತಾ। ಆಯಸ್ಮಾ ಸಾರಿಪುತ್ತೋ ಯಥಾಕಮ್ಮೂಪಗತಂ ಞಾಣಂ ಜಾನಾತೀತಿ॥ ಆಮನ್ತಾ। ಹಞ್ಚಿ ಆಯಸ್ಮಾ ಸಾರಿಪುತ್ತೋ ಯಥಾಕಮ್ಮೂಪಗತಂ ಞಾಣಂ ಜಾನಾತಿ। ನೋ ಚ ವತ ರೇ ವತ್ತಬ್ಬೇ ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ।>
      text <ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ॥ ಆಮನ್ತಾ। ಆಯಸ್ಮಾ ಸಾರಿಪುತ್ತೋ ಯಥಾಕಮ್ಮೂಪಗತಂ ಞಾಣಂ ಜಾನಾತೀತಿ॥ ಆಮನ್ತಾ। ಅತ್ಥಾಯಸ್ಮತೋ ಸಾರಿಪುತ್ತಸ್ಸ ದಿಬ್ಬಚಕ್ಖುನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅತ್ಥಾಯಸ್ಮತೋ ಸಾರಿಪುತ್ತಸ್ಸ ದಿಬ್ಬಚಕ್ಖುನ್ತಿ॥ ಆಮನ್ತಾ। ನನು ಆಯಸ್ಮಾ ಸಾರಿಪುತ್ತೋ ಏತದವೋಚ>
      text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಯಥಾಕಮ್ಮೂಪಗತಂ ಞಾಣಂ ದಿಬ್ಬಚಕ್ಖುನ್ತಿ।>
      stand <ಯಥಾಕಮ್ಮೂಪಗತಞಾಣಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೩೦ ೧೦॥ ಸಂವರಕಥಾ>
      text <೩೭೯>, <ಅತ್ಥಿ ದೇವೇಸು ಸಂವರೋತಿ॥ ಆಮನ್ತಾ। ಅತ್ಥಿ ದೇವೇಸು ಅಸಂವರೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನತ್ಥಿ ದೇವೇಸು ಅಸಂವರೋತಿ॥ ಆಮನ್ತಾ। ನತ್ಥಿ ದೇವೇಸು ಸಂವರೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನನು ಅಸಂವರಾ ಸಂವರೋ ಸೀಲಂ। ಅತ್ಥಿ ದೇವೇಸು ಸಂವರೋತಿ॥ ಆಮನ್ತಾ। ಅತ್ಥಿ ದೇವೇಸು ಅಸಂವರೋ। ಯಮ್ಹಾ ಅಸಂವರಾ ಸಂವರೋ ಸೀಲನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಜಾನಾಹಿ ನಿಗ್ಗಹಂ। ಹಞ್ಚಿ ಅಸಂವರಾ ಸಂವರೋ ಸೀಲಂ। ಅತ್ಥಿ ದೇವೇಸು ಸಂವರೋ। ತೇನ ವತ ರೇ ವತ್ತಬ್ಬೇ ಅತ್ಥಿ ದೇವೇಸು ಅಸಂವರೋ। ಯಮ್ಹಾ ಅಸಂವರಾ ಸಂವರೋ ಸೀಲನ್ತಿ। ಯಂ ತತ್ಥ ವದೇಸಿ ವತ್ತಬ್ಬೇ ಖೋ ಅಸಂವರಾ ಸಂವರೋ ಸೀಲಂ। ಅತ್ಥಿ ದೇವೇಸು ಸಂವರೋ। ನೋ ಚ ವತ್ತಬ್ಬೇ ಅತ್ಥಿ ದೇವೇಸು ಅಸಂವರೋ। ಯಮ್ಹಾ ಅಸಂವರಾ ಸಂವರೋ ಸೀಲನ್ತಿ ಮಿಚ್ಛಾ।>
      text <ನೋ ಚೇ ಪನ ವತ್ತಬ್ಬೇ ಅತ್ಥಿ ದೇವೇಸು ಅಸಂವರೋ। ಯಮ್ಹಾ ಅಸಂವರಾ ಸಂವರೋ ಸೀಲನ್ತಿ। ನೋ ಚ ವತ ರೇ ವತ್ತಬ್ಬೇ ಅಸಂವರಾ ಸಂವರೋ ಸೀಲಂ। ಅತ್ಥಿ ದೇವೇಸು ಸಂವರೋತಿ। ಯಂ ತತ್ಥ ವದೇಸಿ ವತ್ತಬ್ಬೇ ಖೋ ಅಸಂವರಾ ಸಂವರೋ ಸೀಲಂ। ಅತ್ಥಿ ದೇವೇಸು ಸಂವರೋ। ನೋ ಚ ವತ್ತಬ್ಬೇ ಅತ್ಥಿ ದೇವೇಸು ಅಸಂವರೋ। ಯಮ್ಹಾ ಅಸಂವರಾ ಸಂವರೋ ಸೀಲನ್ತಿ ಮಿಚ್ಛಾ।>
      text <ಅತ್ಥಿ ಮನುಸ್ಸೇಸು ಸಂವರೋ। ಅತ್ಥಿ ತತ್ಥ ಅಸಂವರೋತಿ॥ ಆಮನ್ತಾ। ಅತ್ಥಿ ದೇವೇಸು ಸಂವರೋ। ಅತ್ಥಿ ತತ್ಥ ಅಸಂವರೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅತ್ಥಿ ದೇವೇಸು ಸಂವರೋ। ನತ್ಥಿ ತತ್ಥ ಅಸಂವರೋತಿ॥ ಆಮನ್ತಾ। ಅತ್ಥಿ ಮನುಸ್ಸೇಸು ಸಂವರೋ। ನತ್ಥಿ ತತ್ಥ ಅಸಂವರೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೮೦>, <ಅತ್ಥಿ ದೇವೇಸು ಪಾಣಾತಿಪಾತಾ ವೇರಮಣೀತಿ॥ ಆಮನ್ತಾ। ಅತ್ಥಿ ದೇವೇಸು ಪಾಣಾತಿಪಾತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅತ್ಥಿ ದೇವೇಸು ಸುರಾಮೇರಯಮಜ್ಜಪಮಾದಟ್ಠಾನಾ ವೇರಮಣೀತಿ॥ ಆಮನ್ತಾ। ಅತ್ಥಿ ದೇವೇಸು ಸುರಾಮೇರಯಮಜ್ಜಪಮಾದಟ್ಠಾನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನತ್ಥಿ ದೇವೇಸು ಪಾಣಾತಿಪಾತೋತಿ॥ ಆಮನ್ತಾ। ನತ್ಥಿ ದೇವೇಸು ಪಾಣಾತಿಪಾತಾ ವೇರಮಣೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನತ್ಥಿ ದೇವೇಸು ಸುರಾಮೇರಯಮಜ್ಜಪಮಾದಟ್ಠಾನನ್ತಿ॥ ಆಮನ್ತಾ। ನತ್ಥಿ ದೇವೇಸು ಸುರಾಮೇರಯಮಜ್ಜಪಮಾದಟ್ಠಾನಾ ವೇರಮಣೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅತ್ಥಿ ಮನುಸ್ಸೇಸು ಪಾಣಾತಿಪಾತಾ ವೇರಮಣಿ। ಅತ್ಥಿ ತತ್ಥ ಪಾಣಾತಿಪಾತೋತಿ॥ ಆಮನ್ತಾ। ಅತ್ಥಿ ದೇವೇಸು ಪಾಣಾತಿಪಾತಾ ವೇರಮಣಿ। ಅತ್ಥಿ ತತ್ಥ ಪಾಣಾತಿಪಾತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅತ್ಥಿ ಮನುಸ್ಸೇಸು ಸುರಾಮೇರಯಮಜ್ಜಪಮಾದಟ್ಠಾನಾ ವೇರಮಣಿ। ಅತ್ಥಿ ತತ್ಥ ಸುರಾಮೇರಯಮಜ್ಜಪಮಾದಟ್ಠಾನನ್ತಿ॥ ಆಮನ್ತಾ। ಅತ್ಥಿ ದೇವೇಸು ಸುರಾಮೇರಯಮಜ್ಜಪಮಾದಟ್ಠಾನಾ ವೇರಮಣಿ। ಅತ್ಥಿ ತತ್ಥ ಸುರಾಮೇರಯಮಜ್ಜಪಮಾದಟ್ಠಾನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅತ್ಥಿ ದೇವೇಸು ಪಾಣಾತಿಪಾತಾ ವೇರಮಣಿ। ನತ್ಥಿ ತತ್ಥ ಪಾಣಾತಿಪಾತೋತಿ॥ ಆಮನ್ತಾ। ಅತ್ಥಿ ಮನುಸ್ಸೇಸು ಪಾಣಾತಿಪಾತಾ ವೇರಮಣಿ। ನತ್ಥಿ ತತ್ಥ ಪಾಣಾತಿಪಾತೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅತ್ಥಿ ದೇವೇಸು ಸುರಾಮೇರಯಮಜ್ಜಪಮಾದಟ್ಠಾನಾ ವೇರಮಣಿ। ನತ್ಥಿ ತತ್ಥ ಸುರಾಮೇರಯಮಜ್ಜಪಮಾದಟ್ಠಾನನ್ತಿ॥ ಆಮನ್ತಾ। ಅತ್ಥಿ ಮನುಸ್ಸೇಸು ಸುರಾಮೇರಯಮಜ್ಜಪಮಾದಟ್ಠಾನಾ ವೇರಮಣಿ। ನತ್ಥಿ ತತ್ಥ ಸುರಾಮೇರಯಮಜ್ಜಪಮಾದಟ್ಠಾನನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನತ್ಥಿ ದೇವೇಸು ಸಂವರೋತಿ॥ ಆಮನ್ತಾ। ಸಬ್ಬೇ ದೇವಾ ಪಾಣಾತಿಪಾತಿನೋ ಅದಿನ್ನಾದಾಯಿನೋ ಕಾಮೇಸುಮಿಚ್ಛಾಚಾರಿನೋ ಮುಸಾವಾದಿನೋ ಸುರಾಮೇರಯಮಜ್ಜಪಮಾದಟ್ಠಾಯಿನೋತಿ॥ ನ ಹೇವಂ ವತ್ತಬ್ಬೇ…ಪೇ॰… ತೇನ ಹಿ ಅತ್ಥಿ ದೇವೇಸು ಸಂವರೋತಿ।>
      stand <ಸಂವರಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೩೧ ೧೧॥ ಅಸಞ್ಞಕಥಾ>
      text <೩೮೧>, <ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ॥ ಆಮನ್ತಾ। ಸಞ್ಞಾಭವೋ ಸಞ್ಞಾಗತಿ ಸಞ್ಞಾಸತ್ತಾವಾಸೋ ಸಞ್ಞಾಸಂಸಾರೋ ಸಞ್ಞಾಯೋನಿ ಸಞ್ಞತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನನು ಅಸಞ್ಞಭವೋ ಅಸಞ್ಞಗತಿ ಅಸಞ್ಞಸತ್ತಾವಾಸೋ ಅಸಞ್ಞಸಂಸಾರೋ ಅಸಞ್ಞಯೋನಿ ಅಸಞ್ಞತ್ತಭಾವಪಟಿಲಾಭೋತಿ॥ ಆಮನ್ತಾ। ಹಞ್ಚಿ ಅಸಞ್ಞಭವೋ ಅಸಞ್ಞಗತಿ ಅಸಞ್ಞಸತ್ತಾವಾಸೋ ಅಸಞ್ಞಸಂಸಾರೋ ಅಸಞ್ಞಯೋನಿ ಅಸಞ್ಞತ್ತಭಾವಪಟಿಲಾಭೋ। ನೋ ಚ ವತ ರೇ ವತ್ತಬ್ಬೇ ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ।>
      text <ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ॥ ಆಮನ್ತಾ। ಪಞ್ಚವೋಕಾರಭವೋ ಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನನು ಏಕವೋಕಾರಭವೋ ಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋತಿ॥ ಆಮನ್ತಾ। ಹಞ್ಚಿ ಏಕವೋಕಾರಭವೋ ಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋ। ನೋ ಚ ವತ ರೇ ವತ್ತಬ್ಬೇ ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ।>
      text <ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ॥ ಆಮನ್ತಾ। ತಾಯ ಸಞ್ಞಾಯ ಸಞ್ಞಾಕರಣೀಯಂ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೮೨>, <ಮನುಸ್ಸೇಸು ಸಞ್ಞಾ ಅತ್ಥಿ। ಸೋ ಚ ಸಞ್ಞಾಭವೋ ಸಞ್ಞಾಗತಿ ಸಞ್ಞಾಸತ್ತಾವಾಸೋ ಸಞ್ಞಾಸಂಸಾರೋ ಸಞ್ಞಾಯೋನಿ ಸಞ್ಞತ್ತಭಾವಪಟಿಲಾಭೋತಿ॥ ಆಮನ್ತಾ। ಅಸಞ್ಞಸತ್ತೇಸು ಸಞ್ಞಾ ಅತ್ಥಿ। ಸೋ ಚ ಸಞ್ಞಾಭವೋ ಸಞ್ಞಾಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮನುಸ್ಸೇಸು ಸಞ್ಞಾ ಅತ್ಥಿ। ಸೋ ಚ ಪಞ್ಚವೋಕಾರಭವೋ ಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋತಿ॥ ಆಮನ್ತಾ। ಅಸಞ್ಞಸತ್ತೇಸು ಸಞ್ಞಾ ಅತ್ಥಿ। ಸೋ ಚ ಪಞ್ಚವೋಕಾರಭವೋ ಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಮನುಸ್ಸೇಸು ಸಞ್ಞಾ ಅತ್ಥಿ। ತಾಯ ಸಞ್ಞಾಯ ಸಞ್ಞಾಕರಣೀಯಂ ಕರೋತೀತಿ॥ ಆಮನ್ತಾ। ಅಸಞ್ಞಸತ್ತೇಸು ಸಞ್ಞಾ ಅತ್ಥಿ। ತಾಯ ಸಞ್ಞಾಯ ಸಞ್ಞಾಕರಣೀಯಂ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಸಞ್ಞಸತ್ತೇಸು ಸಞ್ಞಾ ಅತ್ಥಿ। ಸೋ ಚ ಅಸಞ್ಞಭವೋ ಅಸಞ್ಞಗತಿ ಅಸಞ್ಞಸತ್ತಾವಾಸೋ ಅಸಞ್ಞಸಂಸಾರೋ ಅಸಞ್ಞಯೋನಿ ಅಸಞ್ಞತ್ತಭಾವಪಟಿಲಾಭೋತಿ॥ ಆಮನ್ತಾ। ಮನುಸ್ಸೇಸು ಸಞ್ಞಾ ಅತ್ಥಿ। ಸೋ ಚ ಅಸಞ್ಞಭವೋ ಅಸಞ್ಞಗತಿ…ಪೇ॰… ಅಸಞ್ಞತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಸಞ್ಞಸತ್ತೇಸು ಸಞ್ಞಾ ಅತ್ಥಿ। ಸೋ ಚ ಏಕವೋಕಾರಭವೋ ಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋತಿ॥ ಆಮನ್ತಾ। ಮನುಸ್ಸೇಸು ಸಞ್ಞಾ ಅತ್ಥಿ। ಸೋ ಚ ಏಕವೋಕಾರಭವೋ ಗತಿ…ಪೇ॰… ಅತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಸಞ್ಞಸತ್ತೇಸು ಸಞ್ಞಾ ಅತ್ಥಿ। ನ ಚ ತಾಯ ಸಞ್ಞಾಯ ಸಞ್ಞಾಕರಣೀಯಂ ಕರೋತೀತಿ॥ ಆಮನ್ತಾ। ಮನುಸ್ಸೇಸು ಸಞ್ಞಾ ಅತ್ಥಿ। ನ ಚ ತಾಯ ಸಞ್ಞಾಯ ಸಞ್ಞಾಕರಣೀಯಂ ಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <೩೮೩>, <ನ ವತ್ತಬ್ಬಂ ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ॥ ಆಮನ್ತಾ। ನನು ವುತ್ತಂ ಭಗವತಾ ಸನ್ತಿ। ಭಿಕ್ಖವೇ। ಅಸಞ್ಞಸತ್ತಾ ನಾಮ ದೇವಾ। ಸಞ್ಞುಪ್ಪಾದಾ ಚ ಪನ ತೇ ದೇವಾ ತಮ್ಹಾ ಕಾಯಾ ಚವನ್ತೀತಿ॥ ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ।>
      text <ಅಸಞ್ಞಸತ್ತೇಸು ಸಞ್ಞಾ ಅತ್ಥೀತಿ॥ ಕಿಞ್ಚಿ ಕಾಲೇ ಅತ್ಥಿ। ಕಿಞ್ಚಿ ಕಾಲೇ ನತ್ಥೀತಿ। ಕಿಞ್ಚಿ ಕಾಲೇ ಸಞ್ಞಸತ್ತಾ ಕಿಞ್ಚಿ ಕಾಲೇ ಅಸಞ್ಞಸತ್ತಾ। ಕಿಞ್ಚಿ ಕಾಲೇ ಸಞ್ಞಭವೋ ಕಿಞ್ಚಿ ಕಾಲೇ ಅಸಞ್ಞಭವೋ। ಕಿಞ್ಚಿ ಕಾಲೇ ಪಞ್ಚವೋಕಾರಭವೋ ಕಿಞ್ಚಿ ಕಾಲೇ ಏಕವೋಕಾರಭವೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಸಞ್ಞಸತ್ತೇಸು ಸಞ್ಞಾ ಕಿಞ್ಚಿ ಕಾಲೇ ಅತ್ಥಿ। ಕಿಞ್ಚಿ ಕಾಲೇ ನತ್ಥೀತಿ॥ ಆಮನ್ತಾ। ಕಂ ಕಾಲಂ ಅತ್ಥಿ। ಕಂ ಕಾಲಂ ನತ್ಥೀತಿ॥ ಚುತಿಕಾಲೇ ಉಪಪತ್ತಿಕಾಲೇ ಅತ್ಥಿ। ಠಿತಿಕಾಲೇ ನತ್ಥೀತಿ। ಚುತಿಕಾಲೇ ಉಪಪತ್ತಿಕಾಲೇ ಸಞ್ಞಸತ್ತಾ। ಠಿತಿಕಾಲೇ ಅಸಞ್ಞಸತ್ತಾ। ಚುತಿಕಾಲೇ ಉಪಪತ್ತಿಕಾಲೇ ಸಞ್ಞಭವೋ। ಠಿತಿಕಾಲೇ ಅಸಞ್ಞಭವೋ। ಚುತಿಕಾಲೇ ಉಪಪತ್ತಿಕಾಲೇ ಪಞ್ಚವೋಕಾರಭವೋ। ಠಿತಿಕಾಲೇ ಏಕವೋಕಾರಭವೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      stand <ಅಸಞ್ಞಕಥಾ ನಿಟ್ಠಿತಾ।>
  text <೩॥ ತತಿಯವಗ್ಗೋ>
    text <೩೨ ೧೨॥ ನೇವಸಞ್ಞಾನಾಸಞ್ಞಾಯತನಕಥಾ>
      text <೩೮೪>, <ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ॥ ಆಮನ್ತಾ। ಅಸಞ್ಞಭವೋ ಅಸಞ್ಞಗತಿ ಅಸಞ್ಞಸತ್ತಾವಾಸೋ ಅಸಞ್ಞಸಂಸಾರೋ ಅಸಞ್ಞಯೋನಿ ಅಸಞ್ಞತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನನು ಸಞ್ಞಾಭವೋ ಸಞ್ಞಾಗತಿ ಸಞ್ಞಾಸತ್ತಾವಾಸೋ ಸಞ್ಞಾಸಂಸಾರೋ ಸಞ್ಞಾಯೋನಿ ಸಞ್ಞತ್ತಭಾವಪಟಿಲಾಭೋತಿ॥ ಆಮನ್ತಾ। ಹಞ್ಚಿ ಸಞ್ಞಾಭವೋ ಸಞ್ಞಾಗತಿ…ಪೇ॰… ಸಞ್ಞತ್ತಭಾವಪಟಿಲಾಭೋ। ನೋ ಚ ವತ ರೇ ವತ್ತಬ್ಬೇ ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ।>
      text <ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ॥ ಆಮನ್ತಾ। ಏಕವೋಕಾರಭವೋ ಗತಿ…ಪೇ॰… ಅತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನನು ಚತುವೋಕಾರಭವೋ ಗತಿ…ಪೇ॰… ಅತ್ತಭಾವಪಟಿಲಾಭೋತಿ॥ ಆಮನ್ತಾ। ಹಞ್ಚಿ ಚತುವೋಕಾರಭವೋ ಗತಿ…ಪೇ॰… ಅತ್ತಭಾವಪಟಿಲಾಭೋ। ನೋ ಚ ವತ ರೇ ವತ್ತಬ್ಬೇ ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ।>
      text <೩೮೫>, <ಅಸಞ್ಞಸತ್ತೇಸು ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಅಸಞ್ಞಭವೋ ಅಸಞ್ಞಗತಿ ಅಸಞ್ಞಸತ್ತಾವಾಸೋ ಅಸಞ್ಞಸಂಸಾರೋ ಅಸಞ್ಞಯೋನಿ ಅಸಞ್ಞತ್ತಭಾವಪಟಿಲಾಭೋತಿ॥ ಆಮನ್ತಾ। ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಅಸಞ್ಞಭವೋ ಅಸಞ್ಞಗತಿ ಅಸಞ್ಞಸತ್ತಾವಾಸೋ ಅಸಞ್ಞಸಂಸಾರೋ ಅಸಞ್ಞಯೋನಿ ಅಸಞ್ಞತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಅಸಞ್ಞಸತ್ತೇಸು ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಏಕವೋಕಾರಭವೋ ಗತಿ…ಪೇ॰… ಅತ್ತಭಾವಪಟಿಲಾಭೋತಿ॥ ಆಮನ್ತಾ। ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಏಕವೋಕಾರಭವೋ ಗತಿ ಸತ್ತಾವಾಸೋ ಸಂಸಾರೋ ಯೋನಿ ಅತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಸಞ್ಞಾಭವೋ ಸಞ್ಞಾಗತಿ…ಪೇ॰… ಸಞ್ಞತ್ತಭಾವಪಟಿಲಾಭೋತಿ॥ ಆಮನ್ತಾ। ಅಸಞ್ಞಸತ್ತೇಸು ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಸಞ್ಞಾಭವೋ ಸಞ್ಞಾಗತಿ…ಪೇ॰… ಸಞ್ಞತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಚತುವೋಕಾರಭವೋ ಗತಿ…ಪೇ॰… ಅತ್ತಭಾವಪಟಿಲಾಭೋತಿ॥ ಆಮನ್ತಾ। ಅಸಞ್ಞಸತ್ತೇಸು ನ ವತ್ತಬ್ಬಂ ಸಞ್ಞಾ ಅತ್ಥಿ। ಸೋ ಚ ಚತುವೋಕಾರಭವೋ ಗತಿ…ಪೇ॰… ಅತ್ತಭಾವಪಟಿಲಾಭೋತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ॥ ಆಮನ್ತಾ। ನನು ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋತಿ॥ ಆಮನ್ತಾ। ಹಞ್ಚಿ ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ನೋ ಚ ವತ ರೇ ವತ್ತಬ್ಬೇ ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ।>
      text <೩೮೬>, <ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ॥ ಆಮನ್ತಾ। ಆಕಾಸಾನಞ್ಚಾಯತನಂ ಚತುವೋಕಾರಭವೋ ಆಕಾಸಾನಞ್ಚಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ॥ ಆಮನ್ತಾ। ವಿಞ್ಞಾಣಞ್ಚಾಯತನಂ…ಪೇ॰… ಆಕಿಞ್ಚಞ್ಞಾಯತನಂ ಚತುವೋಕಾರಭವೋ। ಆಕಿಞ್ಚಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಕಾಸಾನಞ್ಚಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ಆಮನ್ತಾ। ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ವಿಞ್ಞಾಣಞ್ಚಾಯತನಂ…ಪೇ॰… ಆಕಿಞ್ಚಞ್ಞಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ಆಮನ್ತಾ। ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ ವಾ ನತ್ಥೀತಿ ವಾತಿ॥ ಆಮನ್ತಾ। ನನು ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋತಿ॥ ಆಮನ್ತಾ। ಹಞ್ಚಿ ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ನೋ ಚ ವತ ರೇ ವತ್ತಬ್ಬೇ ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ ವಾ ನತ್ಥೀತಿ ವಾತಿ।>
      text <ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ ವಾ ನತ್ಥೀತಿ ವಾತಿ॥ ಆಮನ್ತಾ। ಆಕಾಸಾನಞ್ಚಾಯತನಂ…ಪೇ॰… ವಿಞ್ಞಾಣಞ್ಚಾಯತನಂ…ಪೇ॰… ಆಕಿಞ್ಚಞ್ಞಾಯತನಂ ಚತುವೋಕಾರಭವೋ। ಆಕಿಞ್ಚಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ ವಾ ನತ್ಥೀತಿ ವಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ಆಕಾಸಾನಞ್ಚಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ಆಮನ್ತಾ। ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ವಿಞ್ಞಾಣಞ್ಚಾಯತನಂ…ಪೇ॰… ಆಕಿಞ್ಚಞ್ಞಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ಆಮನ್ತಾ। ನೇವಸಞ್ಞಾನಾಸಞ್ಞಾಯತನಂ ಚತುವೋಕಾರಭವೋ। ಅತ್ಥಿ ತತ್ಥ ಸಞ್ಞಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      text <ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ ವಾ ನತ್ಥೀತಿ ವಾತಿ॥ ಆಮನ್ತಾ। ನನು ನೇವಸಞ್ಞಾನಾಸಞ್ಞಾಯತನನ್ತಿ॥ ಆಮನ್ತಾ। ಹಞ್ಚಿ ನೇವಸಞ್ಞಾನಾಸಞ್ಞಾಯತನಂ। ತೇನ ವತ ರೇ ವತ್ತಬ್ಬೇ ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ ವಾ ನತ್ಥೀತಿ ವಾತಿ।>
      text <ನೇವಸಞ್ಞಾನಾಸಞ್ಞಾಯತನನ್ತಿ ಕತ್ವಾ ನೇವಸಞ್ಞಾನಾಸಞ್ಞಾಯತನೇ ನ ವತ್ತಬ್ಬಂ ಸಞ್ಞಾ ಅತ್ಥೀತಿ ವಾ ನತ್ಥೀತಿ ವಾತಿ॥ ಆಮನ್ತಾ। ಅದುಕ್ಖಮಸುಖಾ ವೇದನಾತಿ ಕತ್ವಾ ಅದುಕ್ಖಮಸುಖಾಯ ವೇದನಾಯ ನ ವತ್ತಬ್ಬಂ ವೇದನಾತಿ ವಾ ಅವೇದನಾತಿ ವಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
      stand <ನೇವಸಞ್ಞಾನಾಸಞ್ಞಾಯತನಕಥಾ ನಿಟ್ಠಿತಾ।>
      stand <ತತಿಯವಗ್ಗೋ।>
      text <ತಸ್ಸುದ್ದಾನಂ>
