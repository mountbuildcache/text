text <೨॥ ಪರಿಹಾನಿಕಥಾ>
  text <೧॥ ವಾದಯುತ್ತಿಪರಿಹಾನಿ>
    text <೨೩೯>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಬ್ಬತ್ಥ ಅರಹಾ ಅರಹತ್ತಾ ಪರಿಹಾಯತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಸಬ್ಬತ್ಥ ಅರಹಾ ಅರಹತ್ತಾ ಪರಿಹಾಯತೀತಿ॥ ಆಮನ್ತಾ। ಸಬ್ಬತ್ಥ ಅರಹತೋ ಪರಿಹಾನೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಬ್ಬದಾ ಅರಹಾ ಅರಹತ್ತಾ ಪರಿಹಾಯತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಸಬ್ಬದಾ ಅರಹಾ ಅರಹತ್ತಾ ಪರಿಹಾಯತೀತಿ॥ ಆಮನ್ತಾ। ಸಬ್ಬದಾ ಅರಹತೋ ಪರಿಹಾನೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಬ್ಬೇವ ಅರಹನ್ತೋ ಅರಹತ್ತಾ ಪರಿಹಾಯನ್ತೀತಿ॥ ನ ಹೇವಂ ವತ್ತಬ್ಬೇ…ಪೇ॰… ಸಬ್ಬೇವ ಅರಹನ್ತೋ ಅರಹತ್ತಾ ಪರಿಹಾಯನ್ತೀತಿ॥ ಆಮನ್ತಾ। ಸಬ್ಬೇಸಂಯೇವ ಅರಹನ್ತಾನಂ ಪರಿಹಾನೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅರಹಾ ಅರಹತ್ತಾ ಪರಿಹಾಯಮಾನೋ ಚತೂಹಿ ಫಲೇಹಿ ಪರಿಹಾಯತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಚತೂಹಿ ಸತಸಹಸ್ಸೇಹಿ ಸೇಟ್ಠೀ ಸೇಟ್ಠಿತ್ತಂ ಕಾರೇನ್ತೋ ಸತಸಹಸ್ಸೇ ಪರಿಹೀನೇ ಸೇಟ್ಠಿತ್ತಾ ಪರಿಹೀನೋ ಹೋತೀತಿ॥ ಆಮನ್ತಾ। ಸಬ್ಬಸಾಪತೇಯ್ಯಾ ಪರಿಹೀನೋ ಹೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಚತೂಹಿ ಸತಸಹಸ್ಸೇಹಿ ಸೇಟ್ಠೀ ಸೇಟ್ಠಿತ್ತಂ ಕಾರೇನ್ತೋ ಸತಸಹಸ್ಸೇ ಪರಿಹೀನೇ ಭಬ್ಬೋ ಸಬ್ಬಸಾಪತೇಯ್ಯಾ ಪರಿಹಾಯಿತುನ್ತಿ॥ ಆಮನ್ತಾ। ಅರಹಾ ಅರಹತ್ತಾ ಪರಿಹಾಯಮಾನೋ ಭಬ್ಬೋ ಚತೂಹಿ ಫಲೇಹಿ ಪರಿಹಾಯಿತುನ್ತಿ॥ ನ ಹೇವಂ ವತ್ತಬ್ಬೇ…ಪೇ॰…।>
  text <೨॥ ಅರಿಯಪುಗ್ಗಲಸಂಸನ್ದನಪರಿಹಾನಿ>
    text <೨೪೦>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೪೧>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅರಹಾ ಅರಹತ್ತಾ ಪರಿಹಾಯಮಾನೋ ಕತ್ಥ ಸಣ್ಠಾತೀತಿ॥ ಅನಾಗಾಮಿಫಲೇತಿ। ಅನಾಗಾಮೀ ಅನಾಗಾಮಿಫಲಾ ಪರಿಹಾಯಮಾನೋ ಕತ್ಥ ಸಣ್ಠಾತೀತಿ॥ ಸಕದಾಗಾಮಿಫಲೇತಿ। ಸಕದಾಗಾಮೀ ಸಕದಾಗಾಮಿಫಲಾ ಪರಿಹಾಯಮಾನೋ ಕತ್ಥ ಸಣ್ಠಾತೀತಿ॥ ಸೋತಾಪತ್ತಿಫಲೇತಿ। ಸೋತಾಪನ್ನೋ ಸೋತಾಪತ್ತಿಫಲಾ ಪರಿಹಾಯಮಾನೋ ಪುಥುಜ್ಜನಭೂಮಿಯಂ ಸಣ್ಠಾತೀತಿ॥ ನ ಹೇವಂ ವತ್ತಬ್ಬೇ।>
    text <ಆಜಾನಾಹಿ ನಿಗ್ಗಹಂ। ಹಞ್ಚಿ ಅರಹಾ ಅರಹತ್ತಾ ಪರಿಹಾಯಮಾನೋ ಅನಾಗಾಮಿಫಲೇ ಸಣ್ಠಾತಿ। ಅನಾಗಾಮೀ ಅನಾಗಾಮಿಫಲಾ ಪರಿಹಾಯಮಾನೋ ಸಕದಾಗಾಮಿಫಲೇ ಸಣ್ಠಾತಿ। ಸಕದಾಗಾಮೀ ಸಕದಾಗಾಮಿಫಲಾ ಪರಿಹಾಯಮಾನೋ ಸೋತಾಪತ್ತಿಫಲೇ ಸಣ್ಠಾತಿ। ತೇನ ವತ ರೇ ವತ್ತಬ್ಬೇ ಸೋತಾಪನ್ನೋ ಸೋತಾಪತ್ತಿಫಲಾ ಪರಿಹಾಯಮಾನೋ ಪುಥುಜ್ಜನಭೂಮಿಯಂ ಸಣ್ಠಾತೀತಿ।>
    text <ಅರಹಾ ಅರಹತ್ತಾ ಪರಿಹಾಯಮಾನೋ ಸೋತಾಪತ್ತಿಫಲೇ ಸಣ್ಠಾತೀತಿ॥ ಆಮನ್ತಾ। ಸೋತಾಪತ್ತಿಫಲಸ್ಸ ಅನನ್ತರಾ ಅರಹತ್ತಂಯೇವ ಸಚ್ಛಿಕರೋತೀತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೪೨>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಬಹುತರಾ ಕಿಲೇಸಾ ಪಹೀನಾ ಅರಹತೋ ವಾ ಸೋತಾಪನ್ನಸ್ಸ ವಾತಿ॥ ಅರಹತೋ। ಹಞ್ಚಿ ಅರಹತೋ ಬಹುತರಾ ಕಿಲೇಸಾ ಪಹೀನಾ। ಪರಿಹಾಯತಿ ಅರಹಾ ಅರಹತ್ತಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಬಹುತರಾ ಕಿಲೇಸಾ ಪಹೀನಾ ಅರಹತೋ ವಾ ಸಕದಾಗಾಮಿಸ್ಸ ವಾತಿ॥ ಅರಹತೋ। ಹಞ್ಚಿ ಅರಹತೋ ಬಹುತರಾ ಕಿಲೇಸಾ ಪಹೀನಾ। ಪರಿಹಾಯತಿ ಅರಹಾ ಅರಹತ್ತಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಬಹುತರಾ ಕಿಲೇಸಾ ಪಹೀನಾ ಅರಹತೋ ವಾ ಅನಾಗಾಮಿಸ್ಸ ವಾತಿ॥ ಅರಹತೋ। ಹಞ್ಚಿ ಅರಹತೋ ಬಹುತರಾ ಕಿಲೇಸಾ ಪಹೀನಾ। ಪರಿಹಾಯತಿ ಅರಹಾ ಅರಹತ್ತಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ।>
    text <ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಬಹುತರಾ ಕಿಲೇಸಾ ಪಹೀನಾ ಅನಾಗಾಮಿಸ್ಸ ವಾ ಸೋತಾಪನ್ನಸ್ಸ ವಾತಿ॥ ಅನಾಗಾಮಿಸ್ಸ। ಹಞ್ಚಿ ಅನಾಗಾಮಿಸ್ಸ ಬಹುತರಾ ಕಿಲೇಸಾ ಪಹೀನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ।>
    text <೨೪೩>, <ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಬಹುತರಾ ಕಿಲೇಸಾ ಪಹೀನಾ ಅನಾಗಾಮಿಸ್ಸ ವಾ ಸಕದಾಗಾಮಿಸ್ಸ ವಾತಿ॥ ಅನಾಗಾಮಿಸ್ಸ। ಹಞ್ಚಿ ಅನಾಗಾಮಿಸ್ಸ ಬಹುತರಾ ಕಿಲೇಸಾ ಪಹೀನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ।>
    text <ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಬಹುತರಾ ಕಿಲೇಸಾ ಪಹೀನಾ ಸಕದಾಗಾಮಿಸ್ಸ ವಾ ಸೋತಾಪನ್ನಸ್ಸ ವಾತಿ॥ ಸಕದಾಗಾಮಿಸ್ಸ। ಹಞ್ಚಿ ಸಕದಾಗಾಮಿಸ್ಸ ಬಹುತರಾ ಕಿಲೇಸಾ ಪಹೀನಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ।>
    text <೨೪೪>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಅಧಿಮತ್ತಾ ಮಗ್ಗಭಾವನಾ ಅರಹತೋ ವಾ ಸೋತಾಪನ್ನಸ್ಸ ವಾತಿ॥ ಅರಹತೋ। ಹಞ್ಚಿ ಅರಹತೋ ಅಧಿಮತ್ತಾ ಮಗ್ಗಭಾವನಾ। ಪರಿಹಾಯತಿ ಅರಹಾ ಅರಹತ್ತಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಅಧಿಮತ್ತಾ ಸತಿಪಟ್ಠಾನಭಾವನಾ…ಪೇ॰… ಸಮ್ಮಪ್ಪಧಾನಭಾವನಾ… ಇದ್ಧಿಪಾದಭಾವನಾ… ಇನ್ದ್ರಿಯಭಾವನಾ … ಬಲಭಾವನಾ… ಬೋಜ್ಝಙ್ಗಭಾವನಾ ಅರಹತೋ ವಾ ಸೋತಾಪನ್ನಸ್ಸ ವಾತಿ॥ ಅರಹತೋ। ಹಞ್ಚಿ ಅರಹತೋ ಅಧಿಮತ್ತಾ ಬೋಜ್ಝಙ್ಗಭಾವನಾ। ಪರಿಹಾಯತಿ ಅರಹಾ ಅರಹತ್ತಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಅಧಿಮತ್ತಾ ಮಗ್ಗಭಾವನಾ…ಪೇ॰… ಬೋಜ್ಝಙ್ಗಭಾವನಾ ಅರಹತೋ ವಾ ಸಕದಾಗಾಮಿಸ್ಸ ವಾತಿ॥ ಅರಹತೋ। ಹಞ್ಚಿ ಅರಹತೋ ಅಧಿಮತ್ತಾ ಬೋಜ್ಝಙ್ಗಭಾವನಾ। ಪರಿಹಾಯತಿ ಅರಹಾ ಅರಹತ್ತಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಅಧಿಮತ್ತಾ ಮಗ್ಗಭಾವನಾ…ಪೇ॰… ಬೋಜ್ಝಙ್ಗಭಾವನಾ ಅರಹತೋ ವಾ ಅನಾಗಾಮಿಸ್ಸ ವಾತಿ॥ ಅರಹತೋ। ಹಞ್ಚಿ ಅರಹತೋ ಅಧಿಮತ್ತಾ ಬೋಜ್ಝಙ್ಗಭಾವನಾ। ಪರಿಹಾಯತಿ ಅರಹಾ ಅರಹತ್ತಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ।>
    text <೨೪೫>, <ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಅಧಿಮತ್ತಾ ಮಗ್ಗಭಾವನಾ…ಪೇ॰… ಬೋಜ್ಝಙ್ಗಭಾವನಾ ಅನಾಗಾಮಿಸ್ಸ ವಾ ಸೋತಾಪನ್ನಸ್ಸ ವಾತಿ॥ ಅನಾಗಾಮಿಸ್ಸ। ಹಞ್ಚಿ ಅನಾಗಾಮಿಸ್ಸ ಅಧಿಮತ್ತಾ ಬೋಜ್ಝಙ್ಗಭಾವನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ।>
    text <ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಅಧಿಮತ್ತಾ ಮಗ್ಗಭಾವನಾ…ಪೇ॰… ಬೋಜ್ಝಙ್ಗಭಾವನಾ ಅನಾಗಾಮಿಸ್ಸ ವಾ ಸಕದಾಗಾಮಿಸ್ಸ ವಾತಿ॥ ಅನಾಗಾಮಿಸ್ಸ। ಹಞ್ಚಿ ಅನಾಗಾಮಿಸ್ಸ ಅಧಿಮತ್ತಾ ಬೋಜ್ಝಙ್ಗಭಾವನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ।>
    text <೨೪೬>, <ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰… ಕಸ್ಸ ಅಧಿಮತ್ತಾ ಮಗ್ಗಭಾವನಾ…ಪೇ॰… ಬೋಜ್ಝಙ್ಗಭಾವನಾ ಸಕದಾಗಾಮಿಸ್ಸ ವಾ ಸೋತಾಪನ್ನಸ್ಸ ವಾತಿ॥ ಸಕದಾಗಾಮಿಸ್ಸ। ಹಞ್ಚಿ ಸಕದಾಗಾಮಿಸ್ಸ ಅಧಿಮತ್ತಾ ಬೋಜ್ಝಙ್ಗಭಾವನಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾ। ತೇನ ವತ ರೇ ವತ್ತಬ್ಬೇ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ…ಪೇ॰…।>
    text <೨೪೭>, <ಅರಹತಾ ದುಕ್ಖಂ ದಿಟ್ಠಂ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನೇನ ದುಕ್ಖಂ ದಿಟ್ಠಂ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ಸಮುದಯೋ ದಿಟ್ಠೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನೇನ ಸಮುದಯೋ ದಿಟ್ಠೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ನಿರೋಧೋ ದಿಟ್ಠೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನೇನ ನಿರೋಧೋ ದಿಟ್ಠೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ಮಗ್ಗೋ ದಿಟ್ಠೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನೇನ ಮಗ್ಗೋ ದಿಟ್ಠೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನೇನ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ದುಕ್ಖಂ ದಿಟ್ಠಂ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಕದಾಗಾಮಿನಾ ದುಕ್ಖಂ ದಿಟ್ಠಂ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ಸಮುದಯೋ ದಿಟ್ಠೋ…ಪೇ॰… ನಿರೋಧೋ ದಿಟ್ಠೋ…ಪೇ॰… ಮಗ್ಗೋ ದಿಟ್ಠೋ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಕದಾಗಾಮಿನಾ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ದುಕ್ಖಂ ದಿಟ್ಠಂ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅನಾಗಾಮಿನಾ ದುಕ್ಖಂ ದಿಟ್ಠಂ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತಾ ಸಮುದಯೋ ದಿಟ್ಠೋ…ಪೇ॰… ನಿರೋಧೋ ದಿಟ್ಠೋ…ಪೇ॰… ಮಗ್ಗೋ ದಿಟ್ಠೋ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅನಾಗಾಮಿನಾ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೪೮>, <ಅನಾಗಾಮಿನಾ ದುಕ್ಖಂ ದಿಟ್ಠಂ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನೇನ ದುಕ್ಖಂ ದಿಟ್ಠಂ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅನಾಗಾಮಿನಾ ಸಮುದಯೋ ದಿಟ್ಠೋ…ಪೇ॰… ನಿರೋಧೋ ದಿಟ್ಠೋ…ಪೇ॰… ಮಗ್ಗೋ ದಿಟ್ಠೋ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನೇನ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅನಾಗಾಮಿನಾ ದುಕ್ಖಂ ದಿಟ್ಠಂ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸಕದಾಗಾಮಿನಾ ದುಕ್ಖಂ ದಿಟ್ಠಂ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅನಾಗಾಮಿನಾ ಸಮುದಯೋ ದಿಟ್ಠೋ…ಪೇ॰… ನಿರೋಧೋ ದಿಟ್ಠೋ…ಪೇ॰… ಮಗ್ಗೋ ದಿಟ್ಠೋ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸಕದಾಗಾಮಿನಾ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೪೯>, <ಸಕದಾಗಾಮಿನಾ ದುಕ್ಖಂ ದಿಟ್ಠಂ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನೇನ ದುಕ್ಖಂ ದಿಟ್ಠಂ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಕದಾಗಾಮಿನಾ ಸಮುದಯೋ ದಿಟ್ಠೋ…ಪೇ॰… ನಿರೋಧೋ ದಿಟ್ಠೋ…ಪೇ॰… ಮಗ್ಗೋ ದಿಟ್ಠೋ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನೇನ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೫೦>, <ಸೋತಾಪನ್ನೇನ ದುಕ್ಖಂ ದಿಟ್ಠಂ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಅರಹತಾ ದುಕ್ಖಂ ದಿಟ್ಠಂ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸೋತಾಪನ್ನೇನ ಸಮುದಯೋ ದಿಟ್ಠೋ…ಪೇ॰… ನಿರೋಧೋ ದಿಟ್ಠೋ…ಪೇ॰… ಮಗ್ಗೋ ದಿಟ್ಠೋ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಅರಹತಾ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಕದಾಗಾಮಿನಾ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಅರಹತಾ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅನಾಗಾಮಿನಾ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಅರಹತಾ ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸೋತಾಪನ್ನೇನ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ।>
    text <ಅನಾಗಾಮಿನಾ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಕದಾಗಾಮಿನಾ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಅನಾಗಾಮಿನಾ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸೋತಾಪನ್ನೇನ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಸಕದಾಗಾಮಿನಾ ದುಕ್ಖಂ ದಿಟ್ಠಂ…ಪೇ॰… ಚತ್ತಾರಿ ಸಚ್ಚಾನಿ ದಿಟ್ಠಾನಿ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೫೧>, <ಅರಹತೋ ರಾಗೋ ಪಹೀನೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತೋ ರಾಗೋ ಪಹೀನೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಸೀಲಬ್ಬತಪರಾಮಾಸೋ ಪಹೀನೋ…ಪೇ॰… ಅಪಾಯಗಮನೀಯೋ ರಾಗೋ ಪಹೀನೋ …ಪೇ॰… ಅಪಾಯಗಮನೀಯೋ ದೋಸೋ ಪಹೀನೋ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತೋ ದೋಸೋ ಪಹೀನೋ…ಪೇ॰… ಮೋಹೋ ಪಹೀನೋ… ಮಾನೋ ಪಹೀನೋ… ದಿಟ್ಠಿ ಪಹೀನಾ… ವಿಚಿಕಿಚ್ಛಾ ಪಹೀನಾ… ಥಿನಂ ಪಹೀನಂ… ಉದ್ಧಚ್ಚಂ ಪಹೀನಂ… ಅಹಿರಿಕಂ ಪಹೀನಂ…ಪೇ॰… ಅನೋತ್ತಪ್ಪಂ ಪಹೀನಂ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತೋ ಅನೋತ್ತಪ್ಪಂ ಪಹೀನಂ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸೋತಾಪನ್ನಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಸೀಲಬ್ಬತಪರಾಮಾಸೋ ಪಹೀನೋ…ಪೇ॰… ಅಪಾಯಗಮನೀಯೋ ರಾಗೋ ಪಹೀನೋ…ಪೇ॰… ಅಪಾಯಗಮನೀಯೋ ದೋಸೋ ಪಹೀನೋ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತೋ ರಾಗೋ ಪಹೀನೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅರಹತೋ ರಾಗೋ ಪಹೀನೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಕದಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಸೀಲಬ್ಬತಪರಾಮಾಸೋ ಪಹೀನೋ…ಪೇ॰… ಓಳಾರಿಕೋ ಕಾಮರಾಗೋ ಪಹೀನೋ… ಓಳಾರಿಕೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತೋ ದೋಸೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಓಳಾರಿಕೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅರಹತೋ ರಾಗೋ ಪಹೀನೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅರಹತೋ ರಾಗೋ ಪಹೀನೋ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅನಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಸೀಲಬ್ಬತಪರಾಮಾಸೋ ಪಹೀನೋ… ಅಣುಸಹಗತೋ ಕಾಮರಾಗೋ ಪಹೀನೋ… ಅಣುಸಹಗತೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅರಹತೋ ದೋಸೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಅಣುಸಹಗತೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <೨೫೨>, <ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಣುಸಹಗತೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸಕದಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಸೀಲಬ್ಬತಪರಾಮಾಸೋ ಪಹೀನೋ… ಓಳಾರಿಕೋ ಕಾಮರಾಗೋ ಪಹೀನೋ… ಓಳಾರಿಕೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಣುಸಹಗತೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಓಳಾರಿಕೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <೨೫೩>, <ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಸಕದಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಓಳಾರಿಕೋ ಕಾಮರಾಗೋ ಪಹೀನೋ… ಓಳಾರಿಕೋ ಬ್ಯಾಪಾದೋ ಪಹೀನೋ। ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <೨೫೪>, <ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಅರಹತೋ ರಾಗೋ ಪಹೀನೋ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಅರಹತೋ ದೋಸೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸೋತಾಪನ್ನಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಅರಹತೋ ರಾಗೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <೨೫೫>, <ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಅರಹತೋ ರಾಗೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸಕದಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಓಳಾರಿಕೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಅರಹತೋ ರಾಗೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <೨೫೬>, <ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಅರಹತೋ ರಾಗೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಅನಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಣುಸಹಗತೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ಆಮನ್ತಾ। ಅರಹತೋ ರಾಗೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <೨೫೭>, <ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ… ಅಣುಸಹಗತೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಸೋತಾಪನ್ನಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಅಣುಸಹಗತೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <೨೫೮>, <ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಅಣುಸಹಗತೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಸಕದಾಗಾಮಿಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಓಳಾರಿಕೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ಆಮನ್ತಾ। ಅನಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಅಣುಸಹಗತೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಅನಾಗಾಮೀ ಅನಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <೨೫೯>, <ಸೋತಾಪನ್ನಸ್ಸ ಸಕ್ಕಾಯದಿಟ್ಠಿ ಪಹೀನಾ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಓಳಾರಿಕೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <ಸೋತಾಪನ್ನಸ್ಸ ವಿಚಿಕಿಚ್ಛಾ ಪಹೀನಾ…ಪೇ॰… ಅಪಾಯಗಮನೀಯೋ ಮೋಹೋ ಪಹೀನೋ। ನ ಪರಿಹಾಯತಿ ಸೋತಾಪನ್ನೋ ಸೋತಾಪತ್ತಿಫಲಾತಿ॥ ಆಮನ್ತಾ। ಸಕದಾಗಾಮಿಸ್ಸ ಸಕ್ಕಾಯದಿಟ್ಠಿ ಪಹೀನಾ…ಪೇ॰… ಓಳಾರಿಕೋ ಬ್ಯಾಪಾದೋ ಪಹೀನೋ। ನ ಪರಿಹಾಯತಿ ಸಕದಾಗಾಮೀ ಸಕದಾಗಾಮಿಫಲಾತಿ॥ ನ ಹೇವಂ ವತ್ತಬ್ಬೇ।>
    text <೨೬೦>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ಅರಹತೋ ರಾಗೋ ಪಹೀನೋ ಉಚ್ಛಿನ್ನಮೂಲೋ ತಾಲಾವತ್ಥುಕತೋ ಅನಭಾವಙ್ಕತೋ ಆಯತಿಂ ಅನುಪ್ಪಾದಧಮ್ಮೋತಿ॥ ಆಮನ್ತಾ। ಹಞ್ಚಿ ಅರಹತೋ ರಾಗೋ ಪಹೀನೋ ಉಚ್ಛಿನ್ನಮೂಲೋ ತಾಲಾವತ್ಥುಕತೋ ಅನಭಾವಙ್ಕತೋ ಆಯತಿಂ ಅನುಪ್ಪಾದಧಮ್ಮೋ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ಅರಹತೋ ದೋಸೋ ಪಹೀನೋ…ಪೇ॰… ಮೋಹೋ ಪಹೀನೋ… ಮಾನೋ ಪಹೀನೋ… ದಿಟ್ಠಿ ಪಹೀನಾ… ವಿಚಿಕಿಚ್ಛಾ ಪಹೀನಾ… ಥಿನಂ ಪಹೀನಂ… ಉದ್ಧಚ್ಚಂ ಪಹೀನಂ… ಅಹಿರಿಕಂ ಪಹೀನಂ… ಅನೋತ್ತಪ್ಪಂ ಪಹೀನಂ ಉಚ್ಛಿನ್ನಮೂಲಂ ತಾಲಾವತ್ಥುಕತಂ ಅನಭಾವಙ್ಕತಂ ಆಯತಿಂ ಅನುಪ್ಪಾದಧಮ್ಮನ್ತಿ॥ ಆಮನ್ತಾ। ಹಞ್ಚಿ ಅರಹತೋ ಅನೋತ್ತಪ್ಪಂ ಪಹೀನಂ ಉಚ್ಛಿನ್ನಮೂಲಂ ತಾಲಾವತ್ಥುಕತಂ ಅನಭಾವಙ್ಕತಂ ಆಯತಿಂ ಅನುಪ್ಪಾದಧಮ್ಮಂ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ಅರಹತೋ ರಾಗಪ್ಪಹಾನಾಯ ಮಗ್ಗೋ ಭಾವಿತೋತಿ॥ ಆಮನ್ತಾ। ಹಞ್ಚಿ ಅರಹತೋ ರಾಗಪ್ಪಹಾನಾಯ ಮಗ್ಗೋ ಭಾವಿತೋ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ಅರಹತೋ ರಾಗಪ್ಪಹಾನಾಯ ಸತಿಪಟ್ಠಾನಾ ಭಾವಿತಾ…ಪೇ॰… ಸಮ್ಮಪ್ಪಧಾನಾ ಭಾವಿತಾ… ಇದ್ಧಿಪಾದಾ ಭಾವಿತಾ… ಇನ್ದ್ರಿಯಾ ಭಾವಿತಾ… ಬಲಾ ಭಾವಿತಾ… ಬೋಜ್ಝಙ್ಗಾ ಭಾವಿತಾತಿ॥ ಆಮನ್ತಾ। ಹಞ್ಚಿ ಅರಹತೋ ರಾಗಪ್ಪಹಾನಾಯ ಬೋಜ್ಝಙ್ಗಾ ಭಾವಿತಾ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ಅರಹತೋ ದೋಸಪ್ಪಹಾನಾಯ…ಪೇ॰… ಅನೋತ್ತಪ್ಪಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾತಿ॥ ಆಮನ್ತಾ। ಹಞ್ಚಿ ಅರಹತೋ ಅನೋತ್ತಪ್ಪಪಹಾನಾಯ ಬೋಜ್ಝಙ್ಗಾ ಭಾವಿತಾ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <೨೬೧>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ಅರಹಾ ವೀತರಾಗೋ ವೀತದೋಸೋ ವೀತಮೋಹೋ ಕತಕರಣೀಯೋ ಓಹಿತಭಾರೋ ಅನುಪ್ಪತ್ತಸದತ್ಥೋ ಪರಿಕ್ಖೀಣಭವಸಂಯೋಜನೋ ಸಮ್ಮದಞ್ಞಾವಿಮುತ್ತೋ ಉಕ್ಖಿತ್ತಪಲಿಘೋ ಸಙ್ಕಿಣ್ಣಪರಿಖೋ ಅಬ್ಬೂಳ್ಹೇಸಿಕೋ ನಿರಗ್ಗಳೋ ಅರಿಯೋ ಪನ್ನದ್ಧಜೋ ಪನ್ನಭಾರೋ ವಿಸಞ್ಞುತ್ತೋ ಸುವಿಜಿತವಿಜಯೋ। ದುಕ್ಖಂ ತಸ್ಸ ಪರಿಞ್ಞಾತಂ। ಸಮುದಯೋ ಪಹೀನೋ। ನಿರೋಧೋ ಸಚ್ಛಿಕತೋ। ಮಗ್ಗೋ ಭಾವಿತೋ। ಅಭಿಞ್ಞೇಯ್ಯಂ ಅಭಿಞ್ಞಾತಂ। ಪರಿಞ್ಞೇಯ್ಯಂ ಪರಿಞ್ಞಾತಂ। ಪಹಾತಬ್ಬಂ ಪಹೀನಂ। ಭಾವೇತಬ್ಬಂ ಭಾವಿತಂ। ಸಚ್ಛಿಕಾತಬ್ಬಂ ಸಚ್ಛಿಕತನ್ತಿ॥ ಆಮನ್ತಾ। ಹಞ್ಚಿ ಅರಹಾ ವೀತರಾಗೋ ವೀತದೋಸೋ ವೀತಮೋಹೋ…ಪೇ॰… ಸಚ್ಛಿಕಾತಬ್ಬಂ ಸಚ್ಛಿಕತಂ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <೨೬೨>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಸಮಯವಿಮುತ್ತೋ ಅರಹಾ ಅರಹತ್ತಾ ಪರಿಹಾಯತಿ। ಅಸಮಯವಿಮುತ್ತೋ ಅರಹಾ ಅರಹತ್ತಾ ನ ಪರಿಹಾಯತೀತಿ। ಸಮಯವಿಮುತ್ತೋ ಅರಹಾ ಅರಹತ್ತಾ ಪರಿಹಾಯತೀತಿ॥ ಆಮನ್ತಾ। ಅಸಮಯವಿಮುತ್ತೋ ಅರಹಾ ಅರಹತ್ತಾ ಪರಿಹಾಯತೀತಿ॥ ನ ಹೇವಂ ವತ್ತಬ್ಬೇ।>
    text <ಅಸಮಯವಿಮುತ್ತೋ ಅರಹಾ ಅರಹತ್ತಾ ನ ಪರಿಹಾಯತೀತಿ॥ ಆಮನ್ತಾ। ಸಮಯವಿಮುತ್ತೋ ಅರಹಾ ಅರಹತ್ತಾ ನ ಪರಿಹಾಯತೀತಿ॥ ನ ಹೇವಂ ವತ್ತಬ್ಬೇ।>
    text <ಸಮಯವಿಮುತ್ತಸ್ಸ ಅರಹತೋ ರಾಗೋ ಪಹೀನೋ। ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಅಸಮಯವಿಮುತ್ತಸ್ಸ ಅರಹತೋ ರಾಗೋ ಪಹೀನೋ। ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸಮಯವಿಮುತ್ತಸ್ಸ ಅರಹತೋ ದೋಸೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಅಸಮಯವಿಮುತ್ತಸ್ಸ ಅರಹತೋ ಅನೋತ್ತಪ್ಪಂ ಪಹೀನಂ। ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸಮಯವಿಮುತ್ತಸ್ಸ ಅರಹತೋ ರಾಗಪ್ಪಹಾನಾಯ ಮಗ್ಗೋ ಭಾವಿತೋ। ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಅಸಮಯವಿಮುತ್ತಸ್ಸ ಅರಹತೋ ರಾಗಪ್ಪಹಾನಾಯ ಮಗ್ಗೋ ಭಾವಿತೋ। ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸಮಯವಿಮುತ್ತಸ್ಸ ಅರಹತೋ ರಾಗಪ್ಪಹಾನಾಯ ಸತಿಪಟ್ಠಾನಾ ಭಾವಿತಾ…ಪೇ॰… ಸಮ್ಮಪ್ಪಧಾನಾ ಭಾವಿತಾ… ಇದ್ಧಿಪಾದಾ ಭಾವಿತಾ… ಇನ್ದ್ರಿಯಾ ಭಾವಿತಾ… ಬಲಾ ಭಾವಿತಾ… ಬೋಜ್ಝಙ್ಗಾ ಭಾವಿತಾ। ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಅಸಮಯವಿಮುತ್ತಸ್ಸ ಅರಹತೋ ರಾಗಪ್ಪಹಾನಾಯ ಸತಿಪಟ್ಠಾನಾ ಭಾವಿತಾ…ಪೇ॰… ಬೋಜ್ಝಙ್ಗಾ ಭಾವಿತಾ। ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸಮಯವಿಮುತ್ತಸ್ಸ ಅರಹತೋ ದೋಸಪ್ಪಹಾನಾಯ…ಪೇ॰… ಅನೋತ್ತಪ್ಪಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾ। ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಅಸಮಯವಿಮುತ್ತಸ್ಸ ಅರಹತೋ ಅನೋತ್ತಪ್ಪಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾ। ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಸಮಯವಿಮುತ್ತೋ ಅರಹಾ ವೀತರಾಗೋ ವೀತದೋಸೋ ವೀತಮೋಹೋ ಕತಕರಣೀಯೋ ಓಹಿತಭಾರೋ ಅನುಪ್ಪತ್ತಸದತ್ಥೋ ಪರಿಕ್ಖೀಣಭವಸಂಯೋಜನೋ ಸಮ್ಮದಞ್ಞಾವಿಮುತ್ತೋ ಉಕ್ಖಿತ್ತಪಲಿಘೋ ಸಙ್ಕಿಣ್ಣಪರಿಖೋ ಅಬ್ಬೂಳ್ಹೇಸಿಕೋ ನಿರಗ್ಗಳೋ ಅರಿಯೋ ಪನ್ನದ್ಧಜೋ ಪನ್ನಭಾರೋ ವಿಸಞ್ಞುತ್ತೋ ಸುವಿಜಿತವಿಜಯೋ। ದುಕ್ಖಂ ತಸ್ಸ ಪರಿಞ್ಞಾತಂ। ಸಮುದಯೋ ಪಹೀನೋ। ನಿರೋಧೋ ಸಚ್ಛಿಕತೋ। ಮಗ್ಗೋ ಭಾವಿತೋ। ಅಭಿಞ್ಞೇಯ್ಯಂ ಅಭಿಞ್ಞಾತಂ। ಪರಿಞ್ಞೇಯ್ಯಂ ಪರಿಞ್ಞಾತಂ। ಪಹಾತಬ್ಬಂ ಪಹೀನಂ। ಭಾವೇತಬ್ಬಂ ಭಾವಿತಂ। ಸಚ್ಛಿಕಾತಬ್ಬಂ ಸಚ್ಛಿಕತಂ। ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಅಸಮಯವಿಮುತ್ತೋ ಅರಹಾ ವೀತರಾಗೋ ವೀತದೋಸೋ ವೀತಮೋಹೋ…ಪೇ॰… ಸಚ್ಛಿಕಾತಬ್ಬಂ ಸಚ್ಛಿಕತಂ। ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <೨೬೩>, <ಅಸಮಯವಿಮುತ್ತಸ್ಸ ಅರಹತೋ ರಾಗೋ ಪಹೀನೋ। ನ ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಸಮಯವಿಮುತ್ತಸ್ಸ ಅರಹತೋ ರಾಗೋ ಪಹೀನೋ। ನ ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಅಸಮಯವಿಮುತ್ತಸ್ಸ ಅರಹತೋ ದೋಸೋ ಪಹೀನೋ…ಪೇ॰… ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಸಮಯವಿಮುತ್ತಸ್ಸ ಅರಹತೋ ಅನೋತ್ತಪ್ಪಂ ಪಹೀನಂ। ನ ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಅಸಮಯವಿಮುತ್ತಸ್ಸ ಅರಹತೋ ರಾಗಪ್ಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾ। ನ ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಸಮಯವಿಮುತ್ತಸ್ಸ ಅರಹತೋ ರಾಗಪ್ಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾ। ನ ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಅಸಮಯವಿಮುತ್ತಸ್ಸ ಅರಹತೋ ದೋಸಪ್ಪಹಾನಾಯ…ಪೇ॰… ಅನೋತ್ತಪ್ಪಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾ। ನ ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಸಮಯವಿಮುತ್ತಸ್ಸ ಅರಹತೋ ಅನೋತ್ತಪ್ಪಪಹಾನಾಯ ಮಗ್ಗೋ ಭಾವಿತೋ…ಪೇ॰… ಬೋಜ್ಝಙ್ಗಾ ಭಾವಿತಾ। ನ ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಅಸಮಯವಿಮುತ್ತೋ ಅರಹಾ ವೀತರಾಗೋ ವೀತದೋಸೋ ವೀತಮೋಹೋ…ಪೇ॰… ಸಚ್ಛಿಕಾತಬ್ಬಂ ಸಚ್ಛಿಕತಂ। ನ ಪರಿಹಾಯತಿ ಅಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ಆಮನ್ತಾ। ಸಮಯವಿಮುತ್ತೋ ಅರಹಾ ವೀತರಾಗೋ ವೀತದೋಸೋ ವೀತಮೋಹೋ…ಪೇ॰… ಸಚ್ಛಿಕಾತಬ್ಬಂ ಸಚ್ಛಿಕತಂ। ನ ಪರಿಹಾಯತಿ ಸಮಯವಿಮುತ್ತೋ ಅರಹಾ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <೨೬೪>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಸಾರಿಪುತ್ತೋ ಥೇರೋ ಪರಿಹಾಯಿತ್ಥ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ। ಮಹಾಮೋಗ್ಗಲ್ಲಾನೋ ಥೇರೋ… ಮಹಾಕಸ್ಸಪೋ ಥೇರೋ… ಮಹಾಕಚ್ಚಾಯನೋ ಥೇರೋ… ಮಹಾಕೋಟ್ಠಿಕೋ ಥೇರೋ… ಮಹಾಪನ್ಥಕೋ ಥೇರೋ ಪರಿಹಾಯಿತ್ಥ ಅರಹತ್ತಾತಿ॥ ನ ಹೇವಂ ವತ್ತಬ್ಬೇ।>
    text <ಸಾರಿಪುತ್ತೋ ಥೇರೋ ನ ಪರಿಹಾಯಿತ್ಥ ಅರಹತ್ತಾತಿ॥ ಆಮನ್ತಾ। ಹಞ್ಚಿ ಸಾರಿಪುತ್ತೋ ಥೇರೋ ನ ಪರಿಹಾಯಿತ್ಥ ಅರಹತ್ತಾ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ಮಹಾಮೋಗ್ಗಲ್ಲಾನೋ ಥೇರೋ… ಮಹಾಕಸ್ಸಪೋ ಥೇರೋ… ಮಹಾಕಚ್ಚಾಯನೋ ಥೇರೋ… ಮಹಾಕೋಟ್ಠಿಕೋ ಥೇರೋ… ಮಹಾಪನ್ಥಕೋ ಥೇರೋ ನ ಪರಿಹಾಯಿತ್ಥ ಅರಹತ್ತಾತಿ॥ ಆಮನ್ತಾ। ಹಞ್ಚಿ ಮಹಾಪನ್ಥಕೋ ಥೇರೋ ನ ಪರಿಹಾಯಿತ್ಥ ಅರಹತ್ತಾ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    stand <ಅರಿಯಪುಗ್ಗಲಸಂಸನ್ದನಂ।>
  text <೩॥ ಸುತ್ತಸಾಧನಪರಿಹಾನಿ>
    text <೨೬೫>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ವುತ್ತಂ ಭಗವತಾ>
    block
      text <ಉಚ್ಚಾವಚಾ ಹಿ ಪಟಿಪದಾ। ಸಮಣೇನ ಪಕಾಸಿತಾ।>
      text <ನ ಪಾರಂ ದಿಗುಣಂ ಯನ್ತಿ। ನಯಿದಂ ಏಕಗುಣಂ ಮುತನ್ತಿ॥>
      text <ವೀತತಣ್ಹೋ ಅನಾದಾನೋ। ಕಿಚ್ಚಂ ಯಸ್ಸ ನ ವಿಜ್ಜತಿ।>
      text <ಛಿನ್ನಸ್ಸ ಛೇದಿಯಂ ನತ್ಥಿ। ಓಘಪಾಸೋ ಸಮೂಹತೋತಿ॥>
      text <ತಸ್ಸ ಸಮ್ಮಾ ವಿಮುತ್ತಸ್ಸ। ಸನ್ತಚಿತ್ತಸ್ಸ ಭಿಕ್ಖುನೋ।>
      text <ಕತಸ್ಸ ಪತಿಚಯೋ ನತ್ಥಿ। ಕರಣೀಯಂ ನ ವಿಜ್ಜತಿ॥>
      text <ಸೇಲೋ ಯಥಾ ಏಕಗ್ಘನೋ। ವಾತೇನ ನ ಸಮೀರತಿ।>
      text <ಏವಂ ರೂಪಾ ರಸಾ ಸದ್ದಾ। ಗನ್ಧಾ ಫಸ್ಸಾ ಚ ಕೇವಲಾ॥>
      text <ಇಟ್ಠಾ ಧಮ್ಮಾ ಅನಿಟ್ಠಾ ಚ। ನಪ್ಪವೇಧೇನ್ತಿ ತಾದಿನೋ।>
      text <ಠಿತಂ ಚಿತ್ತಂ ವಿಪ್ಪಮುತ್ತಂ। ವಯಂ ಚಸ್ಸಾನುಪಸ್ಸತೀತಿ॥>
    text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅತ್ಥಿ ಛಿನ್ನಸ್ಸ ಛೇದಿಯನ್ತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಛಿನ್ನಸ್ಸ ಛೇದಿಯನ್ತಿ॥ ಆಮನ್ತಾ। ನನು ವುತ್ತಂ ಭಗವತಾ>
    text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಅತ್ಥಿ ಛಿನ್ನಸ್ಸ ಛೇದಿಯನ್ತಿ।>
    text <೨೬೬>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅತ್ಥಿ ಕತಸ್ಸ ಪತಿಚಯೋತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಕತಸ್ಸ ಪತಿಚಯೋತಿ॥ ಆಮನ್ತಾ। ನನು ವುತ್ತಂ ಭಗವತಾ>
    text <ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ನ ವತ್ತಬ್ಬಂ ಅತ್ಥಿ ಕತಸ್ಸ ಪತಿಚಯೋತಿ।>
    text <೨೬೭>, <ನ ವತ್ತಬ್ಬಂ ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ನನು ವುತ್ತಂ ಭಗವತಾ ಪಞ್ಚಿಮೇ। ಭಿಕ್ಖವೇ। ಧಮ್ಮಾ ಸಮಯವಿಮುತ್ತಸ್ಸ ಭಿಕ್ಖುನೋ ಪರಿಹಾನಾಯ ಸಂವತ್ತನ್ತಿ। ಕತಮೇ ಪಞ್ಚ॥ ಕಮ್ಮಾರಾಮತಾ। ಭಸ್ಸಾರಾಮತಾ। ನಿದ್ದಾರಾಮತಾ। ಸಙ್ಗಣಿಕಾರಾಮತಾ। ಯಥಾವಿಮುತ್ತಂ ಚಿತ್ತಂ ನ ಪಚ್ಚವೇಕ್ಖತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಧಮ್ಮಾ ಸಮಯವಿಮುತ್ತಸ್ಸ ಭಿಕ್ಖುನೋ ಪರಿಹಾನಾಯ ಸಂವತ್ತನ್ತೀತಿ। ಅತ್ಥೇವ ಸುತ್ತನ್ತೋತಿ॥ ಆಮನ್ತಾ। ತೇನ ಹಿ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ಅತ್ಥಿ ಅರಹತೋ ಕಮ್ಮಾರಾಮತಾತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಅರಹತೋ ಕಮ್ಮಾರಾಮತಾತಿ॥ ಆಮನ್ತಾ। ಅತ್ಥಿ ಅರಹತೋ ರಾಗೋ ಕಾಮರಾಗೋ ಕಾಮರಾಗಪರಿಯುಟ್ಠಾನಂ ಕಾಮರಾಗಸಂಯೋಜನಂ ಕಾಮೋಘೋ ಕಾಮಯೋಗೋ ಕಾಮಚ್ಛನ್ದನೀವರಣನ್ತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಅರಹತೋ ಭಸ್ಸಾರಾಮತಾ। ಅತ್ಥಿ ಅರಹತೋ ನಿದ್ದಾರಾಮತಾ। ಅತ್ಥಿ ಅರಹತೋ ಸಙ್ಗಣಿಕಾರಾಮತಾತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಅರಹತೋ ಸಙ್ಗಣಿಕಾರಾಮತಾತಿ॥ ಆಮನ್ತಾ। ಅತ್ಥಿ ಅರಹತೋ ರಾಗೋ ಕಾಮರಾಗೋ ಕಾಮರಾಗಪರಿಯುಟ್ಠಾನಂ ಕಾಮರಾಗಸಂಯೋಜನಂ ಕಾಮೋಘೋ ಕಾಮಯೋಗೋ ಕಾಮಚ್ಛನ್ದನೀವರಣನ್ತಿ॥ ನ ಹೇವಂ ವತ್ತಬ್ಬೇ।>
    text <೨೬೮>, <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅರಹಾ ಅರಹತ್ತಾ ಪರಿಹಾಯಮಾನೋ ಕಿಂ ಪರಿಯುಟ್ಠಿತೋ ಪರಿಹಾಯತೀತಿ॥ ರಾಗಪರಿಯುಟ್ಠಿತೋ ಪರಿಹಾಯತೀತಿ। ಪರಿಯುಟ್ಠಾನಂ ಕಿಂ ಪಟಿಚ್ಚ ಉಪ್ಪಜ್ಜತೀತಿ॥ ಅನುಸಯಂ ಪಟಿಚ್ಚ ಉಪ್ಪಜ್ಜತೀತಿ। ಅತ್ಥಿ ಅರಹತೋ ಅನುಸಯಾತಿ॥ ನ ಹೇವಂ ವತ್ತಬ್ಬೇ।>
    text <ಅತ್ಥಿ ಅರಹತೋ ಅನುಸಯಾತಿ॥ ಆಮನ್ತಾ। ಅತ್ಥಿ ಅರಹತೋ ಕಾಮರಾಗಾನುಸಯೋ ಪಟಿಘಾನುಸಯೋ ಮಾನಾನುಸಯೋ ದಿಟ್ಠಾನುಸಯೋ ವಿಚಿಕಿಚ್ಛಾನುಸಯೋ ಭವರಾಗಾನುಸಯೋ ಅವಿಜ್ಜಾನುಸಯೋತಿ॥ ನ ಹೇವಂ ವತ್ತಬ್ಬೇ।>
    text <ದೋಸಪರಿಯುಟ್ಠಿತೋ ಪರಿಹಾಯತೀತಿ…ಪೇ॰… ಮೋಹಪರಿಯುಟ್ಠಿತೋ ಪರಿಹಾಯತೀತಿ…। ಪರಿಯುಟ್ಠಾನಂ ಕಿಂ ಪಟಿಚ್ಚ ಉಪ್ಪಜ್ಜತೀತಿ॥ ಅನುಸಯಂ ಪಟಿಚ್ಚ ಉಪ್ಪಜ್ಜತೀತಿ। ಅತ್ಥಿ ಅರಹತೋ ಅನುಸಯಾತಿ॥ ನ ಹೇವಂ ವತ್ತಬ್ಬೇ…ಪೇ॰…।>
    text <ಅತ್ಥಿ ಅರಹತೋ ಅನುಸಯಾತಿ॥ ಆಮನ್ತಾ। ಅತ್ಥಿ ಅರಹತೋ ಕಾಮರಾಗಾನುಸಯೋ…ಪೇ॰… ಅವಿಜ್ಜಾನುಸಯೋತಿ॥ ನ ಹೇವಂ ವತ್ತಬ್ಬೇ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅರಹತೋ ಅರಹತ್ತಾ ಪರಿಹಾಯಮಾನಸ್ಸ ಕಿಂ ಉಪಚಯಂ ಗಚ್ಛತೀತಿ॥ ರಾಗೋ ಉಪಚಯಂ ಗಚ್ಛತೀತಿ। ಸಕ್ಕಾಯದಿಟ್ಠಿ ಉಪಚಯಂ ಗಚ್ಛತೀತಿ। ವಿಚಿಕಿಚ್ಛಾ ಉಪಚಯಂ ಗಚ್ಛತೀತಿ। ಸೀಲಬ್ಬತಪರಾಮಾಸೋ ಉಪಚಯಂ ಗಚ್ಛತೀತಿ॥ ನ ಹೇವಂ ವತ್ತಬ್ಬೇ। ದೋಸೋ ಉಪಚಯಂ ಗಚ್ಛತೀತಿ…ಪೇ॰… ಮೋಹೋ ಉಪಚಯಂ ಗಚ್ಛತೀತಿ। ಸಕ್ಕಾಯದಿಟ್ಠಿ ಉಪಚಯಂ ಗಚ್ಛತೀತಿ। ವಿಚಿಕಿಚ್ಛಾ ಉಪಚಯಂ ಗಚ್ಛತೀತಿ। ಸೀಲಬ್ಬತಪರಾಮಾಸೋ ಉಪಚಯಂ ಗಚ್ಛತೀತಿ॥ ನ ಹೇವಂ ವತ್ತಬ್ಬೇ।>
    text <ಪರಿಹಾಯತಿ ಅರಹಾ ಅರಹತ್ತಾತಿ॥ ಆಮನ್ತಾ। ಅರಹಾ ಆಚಿನತೀತಿ॥ ನ ಹೇವಂ ವತ್ತಬ್ಬೇ। ಅರಹಾ ಅಪಚಿನತೀತಿ॥ ನ ಹೇವಂ ವತ್ತಬ್ಬೇ। ಅರಹಾ ಪಜಹತೀತಿ॥ ನ ಹೇವಂ ವತ್ತಬ್ಬೇ। ಅರಹಾ ಉಪಾದಿಯತೀತಿ॥ ನ ಹೇವಂ ವತ್ತಬ್ಬೇ। ಅರಹಾ ವಿಸಿನೇತೀತಿ॥ ನ ಹೇವಂ ವತ್ತಬ್ಬೇ। ಅರಹಾ ಉಸ್ಸಿನೇತೀತಿ॥ ನ ಹೇವಂ ವತ್ತಬ್ಬೇ। ಅರಹಾ ವಿಧೂಪೇತೀತಿ॥ ನ ಹೇವಂ ವತ್ತಬ್ಬೇ। ಅರಹಾ ಸನ್ಧೂಪೇತೀತಿ॥ ನ ಹೇವಂ ವತ್ತಬ್ಬೇ।>
    text <ನನು ಅರಹಾ ನೇವಾಚಿನತಿ ನ ಅಪಚಿನತಿ ಅಪಚಿನಿತ್ವಾ ಠಿತೋತಿ॥ ಆಮನ್ತಾ। ಹಞ್ಚಿ ಅರಹಾ ನೇವಾಚಿನತಿ ನ ಅಪಚಿನತಿ ಅಪಚಿನಿತ್ವಾ ಠಿತೋ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ನನು ಅರಹಾ ನೇವ ಪಜಹತಿ ನ ಉಪಾದಿಯತಿ ಪಜಹಿತ್ವಾ ಠಿತೋತಿ॥ ಆಮನ್ತಾ। ಹಞ್ಚಿ ಅರಹಾ ನೇವ ಪಜಹತಿ ನ ಉಪಾದಿಯತಿ ಪಜಹಿತ್ವಾ ಠಿತೋ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ನನು ಅರಹಾ ನೇವ ವಿಸಿನೇತಿ ನ ಉಸ್ಸಿನೇತಿ ವಿಸಿನಿತ್ವಾ ಠಿತೋತಿ॥ ಆಮನ್ತಾ। ಹಞ್ಚಿ ಅರಹಾ ನೇವ ವಿಸಿನೇತಿ ನ ಉಸ್ಸಿನೇತಿ ವಿಸಿನಿತ್ವಾ ಠಿತೋ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    text <ನನು ಅರಹಾ ನೇವ ವಿಧೂಪೇತಿ ನ ಸನ್ಧೂಪೇತಿ ವಿಧೂಪೇತ್ವಾ ಠಿತೋತಿ॥ ಆಮನ್ತಾ। ಹಞ್ಚಿ ಅರಹಾ ನೇವ ವಿಧೂಪೇತಿ ನ ಸನ್ಧೂಪೇತಿ ವಿಧೂಪೇತ್ವಾ ಠಿತೋ। ನೋ ಚ ವತ ರೇ ವತ್ತಬ್ಬೇ ಪರಿಹಾಯತಿ ಅರಹಾ ಅರಹತ್ತಾತಿ।>
    stand <ಪರಿಹಾನಿಕಥಾ ನಿಟ್ಠಿತಾ।>
