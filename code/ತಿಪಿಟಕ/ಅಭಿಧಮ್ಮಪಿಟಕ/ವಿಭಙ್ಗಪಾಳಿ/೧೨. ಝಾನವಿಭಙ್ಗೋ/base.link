text <೧೨॥ ಝಾನವಿಭಙ್ಗೋ>
  text <೧॥ ಸುತ್ತನ್ತಭಾಜನೀಯಂ>
    text <೫೦೮>, <ಇಧ ಭಿಕ್ಖು ಪಾತಿಮೋಕ್ಖಸಂವರಸಂವುತೋ ವಿಹರತಿ। ಆಚಾರಗೋಚರಸಮ್ಪನ್ನೋ। ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀ। ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸು ಇನ್ದ್ರಿಯೇಸು ಗುತ್ತದ್ವಾರೋ ಭೋಜನೇ ಮತ್ತಞ್ಞೂ ಪುಬ್ಬರತ್ತಾಪರರತ್ತಂ ಜಾಗರಿಯಾನುಯೋಗಮನುಯುತ್ತೋ ಸಾತಚ್ಚಂ ನೇಪಕ್ಕಂ ಬೋಧಿಪಕ್ಖಿಕಾನಂ ಧಮ್ಮಾನಂ ಭಾವನಾನುಯೋಗಮನುಯುತ್ತೋ। ಸೋ ಅಭಿಕ್ಕನ್ತೇ ಪಟಿಕ್ಕನ್ತೇ ಸಮ್ಪಜಾನಕಾರೀ ಹೋತಿ। ಆಲೋಕಿತೇ ವಿಲೋಕಿತೇ ಸಮ್ಪಜಾನಕಾರೀ ಹೋತಿ। ಸಮಿಞ್ಜಿತೇ ಪಸಾರಿತೇ ಸಮ್ಪಜಾನಕಾರೀ ಹೋತಿ। ಸಙ್ಘಾಟಿಪತ್ತಚೀವರಧಾರಣೇ ಸಮ್ಪಜಾನಕಾರೀ ಹೋತಿ। ಅಸಿತೇ ಪೀತೇ ಖಾಯಿತೇ ಸಾಯಿತೇ ಸಮ್ಪಜಾನಕಾರೀ ಹೋತಿ। ಉಚ್ಚಾರಪಸ್ಸಾವಕಮ್ಮೇ ಸಮ್ಪಜಾನಕಾರೀ ಹೋತಿ। ಗತೇ ಠಿತೇ ನಿಸಿನ್ನೇ ಸುತ್ತೇ ಜಾಗರಿತೇ ಭಾಸಿತೇ ತುಣ್ಹೀಭಾವೇ ಸಮ್ಪಜಾನಕಾರೀ ಹೋತಿ। ಸೋ ವಿವಿತ್ತಂ ಸೇನಾಸನಂ ಭಜತಿ ಅರಞ್ಞಂ ರುಕ್ಖಮೂಲಂ ಪಬ್ಬತಂ ಕನ್ದರಂ ಗಿರಿಗುಹಂ ಸುಸಾನಂ ವನಪತ್ಥಂ ಅಬ್ಭೋಕಾಸಂ ಪಲಾಲಪುಞ್ಜಂ ಅಪ್ಪಸದ್ದಂ ಅಪ್ಪನಿಗ್ಘೋಸಂ ವಿಜನವಾತಂ ಮನುಸ್ಸರಾಹಸ್ಸೇಯ್ಯಕಂ ಪಟಿಸಲ್ಲಾನಸಾರುಪ್ಪಂ। ಸೋ ಅರಞ್ಞಗತೋ ವಾ ರುಕ್ಖಮೂಲಗತೋ ವಾ ಸುಞ್ಞಾಗಾರಗತೋ ವಾ ನಿಸೀದತಿ ಪಲ್ಲಙ್ಕಂ ಆಭುಜಿತ್ವಾ ಉಜುಂ ಕಾಯಂ ಪಣಿಧಾಯ ಪರಿಮುಖಂ ಸತಿಂ ಉಪಟ್ಠಪೇತ್ವಾ। ಸೋ ಅಭಿಜ್ಝಂ ಲೋಕೇ ಪಹಾಯ ವಿಗತಾಭಿಜ್ಝೇನ ಚೇತಸಾ ವಿಹರತಿ। ಅಭಿಜ್ಝಾಯ ಚಿತ್ತಂ ಪರಿಸೋಧೇತಿ। ಬ್ಯಾಪಾದಪದೋಸಂ ಪಹಾಯ ಅಬ್ಯಾಪನ್ನಚಿತ್ತೋ ವಿಹರತಿ ಸಬ್ಬಪಾಣಭೂತಹಿತಾನುಕಮ್ಪೀ। ಬ್ಯಾಪಾದಪದೋಸಾ ಚಿತ್ತಂ ಪರಿಸೋಧೇತಿ। ಥಿನಮಿದ್ಧಂ ಪಹಾಯ ವಿಗತಥಿನಮಿದ್ಧೋ ವಿಹರತಿ ಆಲೋಕಸಞ್ಞೀ ಸತೋ ಸಮ್ಪಜಾನೋ। ಥಿನಮಿದ್ಧಾ ಚಿತ್ತಂ ಪರಿಸೋಧೇತಿ। ಉದ್ಧಚ್ಚಕುಕ್ಕುಚ್ಚಂ ಪಹಾಯ ಅನುದ್ಧತೋ ವಿಹರತಿ ಅಜ್ಝತ್ತಂ ವೂಪಸನ್ತಚಿತ್ತೋ। ಉದ್ಧಚ್ಚಕುಕ್ಕುಚ್ಚಾ ಚಿತ್ತಂ ಪರಿಸೋಧೇತಿ। ವಿಚಿಕಿಚ್ಛಂ ಪಹಾಯ ತಿಣ್ಣವಿಚಿಕಿಚ್ಛೋ ವಿಹರತಿ ಅಕಥಂಕಥೀ ಕುಸಲೇಸು ಧಮ್ಮೇಸು। ವಿಚಿಕಿಚ್ಛಾಯ ಚಿತ್ತಂ ಪರಿಸೋಧೇತಿ। ಸೋ ಇಮೇ ಪಞ್ಚ ನೀವರಣೇ ಪಹಾಯ ಚೇತಸೋ ಉಪಕ್ಕಿಲೇಸೇ ಪಞ್ಞಾಯ ದುಬ್ಬಲೀಕರಣೇ ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಪೀತಿಯಾ ಚ ವಿರಾಗಾ ಉಪೇಕ್ಖಕೋ ಚ ವಿಹರತಿ ಸತೋ ಚ ಸಮ್ಪಜಾನೋ ಸುಖಞ್ಚ ಕಾಯೇನ ಪಟಿಸಂವೇದೇತಿ। ಯಂ ತಂ ಅರಿಯಾ ಆಚಿಕ್ಖನ್ತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾ ಅದುಕ್ಖಮಸುಖಂ ಉಪೇಕ್ಖಾಸತಿಪಾರಿಸುದ್ಧಿಂ ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ ನತ್ಥಿ ಕಿಞ್ಚೀತಿ ಆಕಿಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಂ ಉಪಸಮ್ಪಜ್ಜ ವಿಹರತಿ।>
    text <ಮಾತಿಕಾ>
      text <೫೦೯>, <ಇಧಾತಿ ಇಮಿಸ್ಸಾ ದಿಟ್ಠಿಯಾ। ಇಮಿಸ್ಸಾ ಖನ್ತಿಯಾ। ಇಮಿಸ್ಸಾ ರುಚಿಯಾ। ಇಮಸ್ಮಿಂ ಆದಾಯೇ। ಇಮಸ್ಮಿಂ ಧಮ್ಮೇ। ಇಮಸ್ಮಿಂ ವಿನಯೇ। ಇಮಸ್ಮಿಂ ಧಮ್ಮವಿನಯೇ। ಇಮಸ್ಮಿಂ ಪಾವಚನೇ। ಇಮಸ್ಮಿಂ ಬ್ರಹ್ಮಚರಿಯೇ। ಇಮಸ್ಮಿಂ ಸತ್ಥುಸಾಸನೇ। ತೇನ ವುಚ್ಚತಿ ಇಧಾತಿ।>
      text <೫೧೦>, <ಭಿಕ್ಖೂತಿ ಸಮಞ್ಞಾಯ ಭಿಕ್ಖು। ಪಟಿಞ್ಞಾಯ ಭಿಕ್ಖು। ಭಿಕ್ಖತೀತಿ ಭಿಕ್ಖು। ಭಿಕ್ಖಕೋತಿ ಭಿಕ್ಖು। ಭಿಕ್ಖಾಚರಿಯಂ ಅಜ್ಝುಪಗತೋತಿ ಭಿಕ್ಖು। ಭಿನ್ನಪಟಧರೋತಿ ಭಿಕ್ಖು। ಭಿನ್ದತಿ ಪಾಪಕೇ ಅಕುಸಲೇ ಧಮ್ಮೇತಿ ಭಿಕ್ಖು। ಭಿನ್ನತ್ತಾ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಭಿಕ್ಖು। ಓಧಿಸೋ ಕಿಲೇಸಾನಂ ಪಹಾನಾ ಭಿಕ್ಖು। ಅನೋಧಿಸೋ ಕಿಲೇಸಾನಂ ಪಹಾನಾ ಭಿಕ್ಖು। ಸೇಕ್ಖೋ ಭಿಕ್ಖು। ಅಸೇಕ್ಖೋ ಭಿಕ್ಖು। ನೇವಸೇಕ್ಖನಾಸೇಕ್ಖೋ ಭಿಕ್ಖು। ಅಗ್ಗೋ ಭಿಕ್ಖು। ಭದ್ರೋ ಭಿಕ್ಖು। ಮಣ್ಡೋ ಭಿಕ್ಖು। ಸಾರೋ ಭಿಕ್ಖು। ಸಮಗ್ಗೇನ ಸಙ್ಘೇನ ಞತ್ತಿಚತುತ್ಥೇನ ಕಮ್ಮೇನ ಅಕುಪ್ಪೇನ ಠಾನಾರಹೇನ ಉಪಸಮ್ಪನ್ನೋ ಭಿಕ್ಖು।>
      text <೫೧೧>, <ಪಾತಿಮೋಕ್ಖನ್ತಿ ಸೀಲಂ ಪತಿಟ್ಠಾ ಆದಿ ಚರಣಂ ಸಂಯಮೋ ಸಂವರೋ ಮೋಕ್ಖಂ ಪಾಮೋಕ್ಖಂ ಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ। ಸಂವರೋತಿ। ಕಾಯಿಕೋ ಅವೀತಿಕ್ಕಮೋ। ವಾಚಸಿಕೋ ಅವೀತಿಕ್ಕಮೋ। ಕಾಯಿಕವಾಚಸಿಕೋ ಅವೀತಿಕ್ಕಮೋ। ಸಂವುತೋತಿ। ಇಮಿನಾ ಪಾತಿಮೋಕ್ಖಸಂವರೇನ ಉಪೇತೋ ಹೋತಿ ಸಮುಪೇತೋ ಉಪಾಗತೋ ಸಮುಪಾಗತೋ ಉಪಪನ್ನೋ ಸಮ್ಪನ್ನೋ ಸಮನ್ನಾಗತೋ। ತೇನ ವುಚ್ಚತಿ ಪಾತಿಮೋಕ್ಖಸಂವರಸಂವುತೋತಿ।>
      text <೫೧೨>, <ವಿಹರತೀತಿ ಇರಿಯತಿ ವತ್ತತಿ ಪಾಲೇತಿ ಯಪೇತಿ ಯಾಪೇತಿ ಚರತಿ ವಿಹರತಿ। ತೇನ ವುಚ್ಚತಿ ವಿಹರತೀತಿ।>
      text <೫೧೩>, <ಆಚಾರಗೋಚರಸಮ್ಪನ್ನೋತಿ ಅತ್ಥಿ ಆಚಾರೋ। ಅತ್ಥಿ ಅನಾಚಾರೋ।>
      text <ತತ್ಥ ಕತಮೋ ಅನಾಚಾರೋ॥ ಕಾಯಿಕೋ ವೀತಿಕ್ಕಮೋ। ವಾಚಸಿಕೋ ವೀತಿಕ್ಕಮೋ। ಕಾಯಿಕವಾಚಸಿಕೋ ವೀತಿಕ್ಕಮೋ ಅಯಂ ವುಚ್ಚತಿ ಅನಾಚಾರೋ। ಸಬ್ಬಮ್ಪಿ ದುಸ್ಸೀಲ್ಯಂ ಅನಾಚಾರೋ। ಇಧೇಕಚ್ಚೋ ವೇಳುದಾನೇನ ವಾ ಪತ್ತದಾನೇನ ವಾ ಪುಪ್ಫದಾನೇನ ವಾ ಫಲದಾನೇನ ವಾ ಸಿನಾನದಾನೇನ ವಾ ದನ್ತಕಟ್ಠದಾನೇನ ವಾ ಚಾಟುಕಮ್ಯತಾಯ ವಾ ಮುಗ್ಗಸೂಪ್ಯತಾಯ ವಾ ಪಾರಿಭಟಯತಾಯ ವಾ ಜಙ್ಘಪೇಸನಿಕೇನ ವಾ ಅಞ್ಞತರಞ್ಞತರೇನ ವಾ ಬುದ್ಧಪಟಿಕುಟ್ಠೇನ ಮಿಚ್ಛಾಆಜೀವೇನ ಜೀವಿಕಂ ಕಪ್ಪೇತಿ ಅಯಂ ವುಚ್ಚತಿ ಅನಾಚಾರೋ।>
      text <ತತ್ಥ ಕತಮೋ ಆಚಾರೋ॥ ಕಾಯಿಕೋ ಅವೀತಿಕ್ಕಮೋ। ವಾಚಸಿಕೋ ಅವೀತಿಕ್ಕಮೋ। ಕಾಯಿಕವಾಚಸಿಕೋ ಅವೀತಿಕ್ಕಮೋ ಅಯಂ ವುಚ್ಚತಿ ಆಚಾರೋ। ಸಬ್ಬೋಪಿ ಸೀಲಸಂವರೋ ಆಚಾರೋ। ಇಧೇಕಚ್ಚೋ ನ ವೇಳುದಾನೇನ ನ ಪತ್ತದಾನೇನ ನ ಪುಪ್ಫದಾನೇನ ನ ಫಲದಾನೇನ ನ ಸಿನಾನದಾನೇನ ನ ದನ್ತಕಟ್ಠದಾನೇನ ನ ಚಾಟುಕಮ್ಯತಾಯ ನ ಮುಗ್ಗಸೂಪ್ಯತಾಯ ನ ಪಾರಿಭಟಯತಾಯ ನ ಜಙ್ಘಪೇಸನಿಕೇನ ನ ಅಞ್ಞತರಞ್ಞತರೇನ ಬುದ್ಧಪಟಿಕುಟ್ಠೇನ ಮಿಚ್ಛಾಆಜೀವೇನ ಜೀವಿಕಂ ಕಪ್ಪೇತಿ ಅಯಂ ವುಚ್ಚತಿ ಆಚಾರೋ।>
      text <೫೧೪>, <ಗೋಚರೋತಿ ಅತ್ಥಿ ಗೋಚರೋ। ಅತ್ಥಿ ಅಗೋಚರೋ।>
      text <ತತ್ಥ ಕತಮೋ ಅಗೋಚರೋ॥ ಇಧೇಕಚ್ಚೋ ವೇಸಿಯಾಗೋಚರೋ ವಾ ಹೋತಿ ವಿಧವಾಗೋಚರೋ ವಾ ಥುಲ್ಲಕುಮಾರಿಗೋಚರೋ ವಾ ಪಣ್ಡಕಗೋಚರೋ ವಾ ಭಿಕ್ಖುನಿಗೋಚರೋ ವಾ ಪಾನಾಗಾರಗೋಚರೋ ವಾ। ಸಂಸಟ್ಠೋ ವಿಹರತಿ ರಾಜೂಹಿ ರಾಜಮಹಾಮತ್ತೇಹಿ ತಿತ್ಥಿಯೇಹಿ ತಿತ್ಥಿಯಸಾವಕೇಹಿ ಅನನುಲೋಮಿಕೇನ ಸಂಸಗ್ಗೇನ। ಯಾನಿ ವಾ ಪನ ತಾನಿ ಕುಲಾನಿ ಅಸ್ಸದ್ಧಾನಿ ಅಪ್ಪಸನ್ನಾನಿ ಅನೋಪಾನಭೂತಾನಿ ಅಕ್ಕೋಸಕಪರಿಭಾಸಕಾನಿ ಅನತ್ಥಕಾಮಾನಿ ಅಹಿತಕಾಮಾನಿ ಅಫಾಸುಕಕಾಮಾನಿ ಅಯೋಗಕ್ಖೇಮಕಾಮಾನಿ ಭಿಕ್ಖೂನಂ ಭಿಕ್ಖುನೀನಂ ಉಪಾಸಕಾನಂ ಉಪಾಸಿಕಾನಂ। ತಥಾರೂಪಾನಿ ಕುಲಾನಿ ಸೇವತಿ ಭಜತಿ ಪಯಿರುಪಾಸತಿ ಅಯಂ ವುಚ್ಚತಿ ಅಗೋಚರೋ।>
      text <ತತ್ಥ ಕತಮೋ ಗೋಚರೋ॥ ಇಧೇಕಚ್ಚೋ ನ ವೇಸಿಯಾಗೋಚರೋ ಹೋತಿ ನ ವಿಧವಾಗೋಚರೋ ನ ಥುಲ್ಲಕುಮಾರಿಗೋಚರೋ ನ ಪಣ್ಡಕಗೋಚರೋ ನ ಭಿಕ್ಖುನಿಗೋಚರೋ ನ ಪಾನಾಗಾರಗೋಚರೋ। ಅಸಂಸಟ್ಠೋ ವಿಹರತಿ ರಾಜೂಹಿ ರಾಜಮಹಾಮತ್ತೇಹಿ ತಿತ್ಥಿಯೇಹಿ ತಿತ್ಥಿಯಸಾವಕೇಹಿ ಅನನುಲೋಮಿಕೇನ ಸಂಸಗ್ಗೇನ। ಯಾನಿ ವಾ ಪನ ತಾನಿ ಕುಲಾನಿ ಸದ್ಧಾನಿ ಪಸನ್ನಾನಿ ಓಪಾನಭೂತಾನಿ ಕಾಸಾವಪಜ್ಜೋತಾನಿ ಇಸಿವಾತಪಟಿವಾತಾನಿ ಅತ್ಥಕಾಮಾನಿ ಹಿತಕಾಮಾನಿ ಫಾಸುಕಕಾಮಾನಿ ಯೋಗಕ್ಖೇಮಕಾಮಾನಿ ಭಿಕ್ಖೂನಂ ಭಿಕ್ಖುನೀನಂ ಉಪಾಸಕಾನಂ ಉಪಾಸಿಕಾನಂ। ತಥಾರೂಪಾನಿ ಕುಲಾನಿ ಸೇವತಿ ಭಜತಿ ಪಯಿರುಪಾಸತಿ ಅಯಂ ವುಚ್ಚತಿ ಗೋಚರೋ। ಇತಿ ಇಮಿನಾ ಚ ಆಚಾರೇನ ಇಮಿನಾ ಚ ಗೋಚರೇನ ಉಪೇತೋ ಹೋತಿ…ಪೇ॰… ಸಮನ್ನಾಗತೋ। ತೇನ ವುಚ್ಚತಿ ಆಚಾರಗೋಚರಸಮ್ಪನ್ನೋತಿ।>
      text <೫೧೫>, <ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀತಿ ತತ್ಥ ಕತಮೇ ಅಣುಮತ್ತಾ ವಜ್ಜಾ॥ ಯಾನಿ ತಾನಿ ವಜ್ಜಾನಿ ಅಪ್ಪಮತ್ತಕಾನಿ ಓರಮತ್ತಕಾನಿ ಲಹುಸಾನಿ ಲಹುಸಮ್ಮತಾನಿ ಸಂಯಮಕರಣೀಯಾನಿ ಸಂವರಕರಣೀಯಾನಿ ಚಿತ್ತುಪ್ಪಾದಕರಣೀಯಾನಿ ಮನಸಿಕಾರಪಟಿಬದ್ಧಾನಿ ಇಮೇ ವುಚ್ಚನ್ತಿ ಅಣುಮತ್ತಾ ವಜ್ಜಾ। ಇತಿ ಇಮೇಸು ಅಣುಮತ್ತೇಸು ವಜ್ಜೇಸು ವಜ್ಜದಸ್ಸಾವೀ ಚ ಹೋತಿ ಭಯದಸ್ಸಾವೀ ಚ ಆದೀನವದಸ್ಸಾವೀ ಚ ನಿಸ್ಸರಣದಸ್ಸಾವೀ ಚ। ತೇನ ವುಚ್ಚತಿ ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀತಿ।>
      text <೫೧೬>, <ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸೂತಿ ತತ್ಥ ಕತಮಾ ಸಿಕ್ಖಾ॥ ಚತಸ್ಸೋ ಸಿಕ್ಖಾ ಭಿಕ್ಖೂನಂ ಭಿಕ್ಖುಸಿಕ್ಖಾ। ಭಿಕ್ಖುನೀನಂ ಭಿಕ್ಖುನಿಸಿಕ್ಖಾ। ಉಪಾಸಕಾನಂ ಉಪಾಸಕಸಿಕ್ಖಾ। ಉಪಾಸಿಕಾನಂ ಉಪಾಸಿಕಸಿಕ್ಖಾ। ಇಮಾ ವುಚ್ಚನ್ತಿ ಸಿಕ್ಖಾಯೋ। ಇತಿ ಇಮಾಸು ಸಿಕ್ಖಾಸು ಸಬ್ಬೇನ ಸಬ್ಬಂ ಸಬ್ಬಥಾ ಸಬ್ಬಂ ಅಸೇಸಂ ನಿಸ್ಸೇಸಂ ಸಮಾದಾಯ ವತ್ತತಿ। ತೇನ ವುಚ್ಚತಿ ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸೂತಿ।>
      text <೫೧೭>, <ಇನ್ದ್ರಿಯೇಸು ಗುತ್ತದ್ವಾರೋತಿ ಅತ್ಥಿ ಇನ್ದ್ರಿಯೇಸು ಗುತ್ತದ್ವಾರತಾ। ಅತ್ಥಿ ಅಗುತ್ತದ್ವಾರತಾ।>
      text <ತತ್ಥ ಕತಮಾ ಇನ್ದ್ರಿಯೇಸು ಅಗುತ್ತದ್ವಾರತಾ॥ ಇಧೇಕಚ್ಚೋ ಚಕ್ಖುನಾ ರೂಪಂ ದಿಸ್ವಾ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಚಕ್ಖುನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಚಕ್ಖುನ್ದ್ರಿಯಂ। ಚಕ್ಖುನ್ದ್ರಿಯೇ ನ ಸಂವರಂ ಆಪಜ್ಜತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಮನಿನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಮನಿನ್ದ್ರಿಯಂ। ಮನಿನ್ದ್ರಿಯೇ ನ ಸಂವರಂ ಆಪಜ್ಜತಿ। ಯಾ ಇಮೇಸಂ ಛನ್ನಂ ಇನ್ದ್ರಿಯಾನಂ ಅಗುತ್ತಿ ಅಗೋಪನಾ ಅನಾರಕ್ಖೋ ಅಸಂವರೋ ಅಯಂ ವುಚ್ಚತಿ ಇನ್ದ್ರಿಯೇಸು ಅಗುತ್ತದ್ವಾರತಾ।>
      text <ತತ್ಥ ಕತಮಾ ಇನ್ದ್ರಿಯೇಸು ಗುತ್ತದ್ವಾರತಾ॥ ಇಧೇಕಚ್ಚೋ ಚಕ್ಖುನಾ ರೂಪಂ ದಿಸ್ವಾ ನ ನಿಮಿತ್ತಗ್ಗಾಹೀ ಹೋತಿ ನಾನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಚಕ್ಖುನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ಪಟಿಪಜ್ಜತಿ। ರಕ್ಖತಿ ಚಕ್ಖುನ್ದ್ರಿಯಂ। ಚಕ್ಖುನ್ದ್ರಿಯೇ ಸಂವರಂ ಆಪಜ್ಜತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ನ ನಿಮಿತ್ತಗ್ಗಾಹೀ ಹೋತಿ ನಾನುಬ್ಯಞ್ಜನಗ್ಗಾಹೀ। ಞತ್ವಾಧಿಕರಣಮೇನಂ ಮನಿನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ಪಟಿಪಜ್ಜತಿ। ರಕ್ಖತಿ ಮನಿನ್ದ್ರಿಯಂ। ಮನಿನ್ದ್ರಿಯೇ ಸಂವರಂ ಆಪಜ್ಜತಿ। ಯಾ ಇಮೇಸಂ ಛನ್ನಂ ಇನ್ದ್ರಿಯಾನಂ ಗುತ್ತಿ ಗೋಪನಾ ಆರಕ್ಖೋ ಸಂವರೋ ಅಯಂ ವುಚ್ಚತಿ ಇನ್ದ್ರಿಯೇಸು ಗುತ್ತದ್ವಾರತಾ। ಇಮಾಯ ಇನ್ದ್ರಿಯೇಸು ಗುತ್ತದ್ವಾರತಾಯ ಉಪೇತೋ ಹೋತಿ ಸಮುಪೇತೋ…ಪೇ॰… ಸಮನ್ನಾಗತೋ। ತೇನ ವುಚ್ಚತಿ ಇನ್ದ್ರಿಯೇಸು ಗುತ್ತದ್ವಾರೋತಿ।>
      text <೫೧೮>, <ಭೋಜನೇ ಮತ್ತಞ್ಞೂತಿ ಅತ್ಥಿ ಭೋಜನೇ ಮತ್ತಞ್ಞುತಾ। ಅತ್ಥಿ ಭೋಜನೇ ಅಮತ್ತಞ್ಞುತಾ।>
      text <ತತ್ಥ ಕತಮಾ ಭೋಜನೇ ಅಮತ್ತಞ್ಞುತಾ॥ ಇಧೇಕಚ್ಚೋ ಅಪ್ಪಟಿಸಙ್ಖಾ ಅಯೋನಿಸೋ ಆಹಾರಂ ಆಹಾರೇತಿ ದವಾಯ ಮದಾಯ ಮಣ್ಡನಾಯ ವಿಭೂಸನಾಯ। ಯಾ ತತ್ಥ ಅಸನ್ತುಟ್ಠಿತಾ ಅಮತ್ತಞ್ಞುತಾ ಅಪ್ಪಟಿಸಙ್ಖಾ ಭೋಜನೇ ಅಯಂ ವುಚ್ಚತಿ ಭೋಜನೇ ಅಮತ್ತಞ್ಞುತಾತಿ।>
      text <ತತ್ಥ ಕತಮಾ ಭೋಜನೇ ಮತ್ತಞ್ಞುತಾ॥ ಇಧೇಕಚ್ಚೋ ಪಟಿಸಙ್ಖಾ ಯೋನಿಸೋ ಆಹಾರಂ ಆಹಾರೇತಿ ನೇವ ದವಾಯ ನ ಮದಾಯ ನ ಮಣ್ಡನಾಯ ನ ವಿಭೂಸನಾಯ। ಯಾವದೇವ ಇಮಸ್ಸ ಕಾಯಸ್ಸ ಠಿತಿಯಾ ಯಾಪನಾಯ ವಿಹಿಂಸೂಪರತಿಯಾ ಬ್ರಹ್ಮಚರಿಯಾನುಗ್ಗಹಾಯ। ಇತಿ ಪುರಾಣಞ್ಚ ವೇದನಂ ಪಟಿಹಙ್ಖಾಮಿ ನವಞ್ಚ ವೇದನಂ ನ ಉಪ್ಪಾದೇಸ್ಸಾಮಿ ಯಾತ್ರಾ ಚ ಮೇ ಭವಿಸ್ಸತಿ ಅನವಜ್ಜತಾ ಚ ಫಾಸು ವಿಹಾರೋ ಚಾತಿ। ಯಾ ತತ್ಥ ಸನ್ತುಟ್ಠಿತಾ ಮತ್ತಞ್ಞುತಾ ಪಟಿಸಙ್ಖಾ ಭೋಜನೇ ಅಯಂ ವುಚ್ಚತಿ ಭೋಜನೇ ಮತ್ತಞ್ಞುತಾ। ಇಮಾಯ ಭೋಜನೇ ಮತ್ತಞ್ಞುತಾಯ ಉಪೇತೋ ಹೋತಿ…ಪೇ॰… ಸಮನ್ನಾಗತೋ। ತೇನ ವುಚ್ಚತಿ ಭೋಜನೇ ಮತ್ತಞ್ಞೂತಿ।>
      text <೫೧೯>, <ಕಥಞ್ಚ ಭಿಕ್ಖು ಪುಬ್ಬರತ್ತಾಪರರತ್ತಂ ಜಾಗರಿಯಾನುಯೋಗಮನುಯುತ್ತೋ ಹೋತಿ॥ ಇಧ ಭಿಕ್ಖು ದಿವಸಂ ಚಙ್ಕಮೇನ ನಿಸಜ್ಜಾಯ ಆವರಣೀಯೇಹಿ ಧಮ್ಮೇಹಿ ಚಿತ್ತಂ ಪರಿಸೋಧೇತಿ। ರತ್ತಿಯಾ ಪಠಮಯಾಮಂ ಚಙ್ಕಮೇನ ನಿಸಜ್ಜಾಯ ಆವರಣೀಯೇಹಿ ಧಮ್ಮೇಹಿ ಚಿತ್ತಂ ಪರಿಸೋಧೇತಿ। ರತ್ತಿಯಾ ಮಜ್ಝಿಮಯಾಮಂ ದಕ್ಖಿಣೇನ ಪಸ್ಸೇನ ಸೀಹಸೇಯ್ಯಂ ಕಪ್ಪೇತಿ ಪಾದೇ ಪಾದಂ ಅಚ್ಚಾಧಾಯ ಸತೋ ಸಮ್ಪಜಾನೋ ಉಟ್ಠಾನಸಞ್ಞಂ ಮನಸಿಕರಿತ್ವಾ। ರತ್ತಿಯಾ ಪಚ್ಛಿಮಯಾಮಂ ಪಚ್ಚುಟ್ಠಾಯ ಚಙ್ಕಮೇನ ನಿಸಜ್ಜಾಯ ಆವರಣೀಯೇಹಿ ಧಮ್ಮೇಹಿ ಚಿತ್ತಂ ಪರಿಸೋಧೇತಿ। ಏವಂ ಭಿಕ್ಖು ಪುಬ್ಬರತ್ತಾಪರರತ್ತಂ ಜಾಗರಿಯಾನುಯೋಗಮನುಯುತ್ತೋ।>
      text <೫೨೦>, <ಸಾತಚ್ಚನ್ತಿ। ಯೋ ಚೇತಸಿಕೋ ವೀರಿಯಾರಮ್ಭೋ…ಪೇ॰… ಸಮ್ಮಾವಾಯಾಮೋ।>
      text <೫೨೧>, <ನೇಪಕ್ಕನ್ತಿ। ಯಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ।>
      text <೫೨೨>, <ಬೋಧಿಪಕ್ಖಿಕಾನಂ ಧಮ್ಮಾನಂ ಭಾವನಾನುಯೋಗಮನುಯುತ್ತೋತಿ। ತತ್ಥ ಕತಮೇ ಬೋಧಿಪಕ್ಖಿಕಾ ಧಮ್ಮಾ॥ ಸತ್ತ ಬೋಜ್ಝಙ್ಗಾ ಸತಿಸಮ್ಬೋಜ್ಝಙ್ಗೋ। ಧಮ್ಮವಿಚಯಸಮ್ಬೋಜ್ಝಙ್ಗೋ। ವೀರಿಯಸಮ್ಬೋಜ್ಝಙ್ಗೋ। ಪೀತಿಸಮ್ಬೋಜ್ಝಙ್ಗೋ। ಪಸ್ಸದ್ಧಿಸಮ್ಬೋಜ್ಝಙ್ಗೋ। ಸಮಾಧಿಸಮ್ಬೋಜ್ಝಙ್ಗೋ। ಉಪೇಕ್ಖಾಸಮ್ಬೋಜ್ಝಙ್ಗೋ। ಇಮೇ ವುಚ್ಚನ್ತಿ ಬೋಧಿಪಕ್ಖಿಕಾ ಧಮ್ಮಾ। ಇತಿ ತೇ ಬೋಧಿಪಕ್ಖಿಕೇ ಧಮ್ಮೇ ಆಸೇವತಿ ಭಾವೇತಿ ಬಹುಲೀಕರೋತಿ। ತೇನ ವುಚ್ಚತಿ ಬೋಧಿಪಕ್ಖಿಕಾನಂ ಧಮ್ಮಾನಂ ಭಾವನಾನುಯೋಗಮನುಯುತ್ತೋತಿ।>
      text <೫೨೩>, <ಕಥಞ್ಚ ಭಿಕ್ಖು ಅಭಿಕ್ಕನ್ತೇ ಪಟಿಕ್ಕನ್ತೇ ಸಮ್ಪಜಾನಕಾರೀ ಹೋತಿ। ಆಲೋಕಿತೇ ವಿಲೋಕಿತೇ ಸಮ್ಪಜಾನಕಾರೀ ಹೋತಿ। ಸಮಿಞ್ಜಿತೇ ಪಸಾರಿತೇ ಸಮ್ಪಜಾನಕಾರೀ ಹೋತಿ। ಸಙ್ಘಾಟಿಪತ್ತಚೀವರಧಾರಣೇ ಸಮ್ಪಜಾನಕಾರೀ ಹೋತಿ। ಅಸಿತೇ ಪೀತೇ ಖಾಯಿತೇ ಸಾಯಿತೇ ಸಮ್ಪಜಾನಕಾರೀ ಹೋತಿ। ಉಚ್ಚಾರಪಸ್ಸಾವಕಮ್ಮೇ ಸಮ್ಪಜಾನಕಾರೀ ಹೋತಿ। ಗತೇ ಠಿತೇ ನಿಸಿನ್ನೇ ಸುತ್ತೇ ಜಾಗರಿತೇ ಭಾಸಿತೇ ತುಣ್ಹೀಭಾವೇ ಸಮ್ಪಜಾನಕಾರೀ ಹೋತಿ॥ ಇಧ ಭಿಕ್ಖು ಸತೋ ಸಮ್ಪಜಾನೋ ಅಭಿಕ್ಕಮತಿ। ಸತೋ ಸಮ್ಪಜಾನೋ ಪಟಿಕ್ಕಮತಿ। ಸತೋ ಸಮ್ಪಜಾನೋ ಆಲೋಕೇತಿ। ಸತೋ ಸಮ್ಪಜಾನೋ ವಿಲೋಕೇತಿ। ಸತೋ ಸಮ್ಪಜಾನೋ ಸಮಿಞ್ಜೇತಿ। ಸತೋ ಸಮ್ಪಜಾನೋ ಪಸಾರೇತಿ। ಸತೋ ಸಮ್ಪಜಾನಕಾರೀ ಹೋತಿ। ಸಙ್ಘಾಟಿಪತ್ತಚೀವರಧಾರಣೇ ಸತೋ ಸಮ್ಪಜಾನಕಾರೀ ಹೋತಿ। ಅಸಿತೇ ಪೀತೇ ಖಾಯಿತೇ ಸಾಯಿತೇ ಸತೋ ಸಮ್ಪಜಾನಕಾರೀ ಹೋತಿ। ಉಚ್ಚಾರಪಸ್ಸಾವಕಮ್ಮೇ ಸತೋ ಸಮ್ಪಜಾನಕಾರೀ ಹೋತಿ। ಗತೇ ಠಿತೇ ನಿಸಿನ್ನೇ ಸುತ್ತೇ ಜಾಗರಿತೇ ಭಾಸಿತೇ ತುಣ್ಹೀಭಾವೇ ಸತೋ ಸಮ್ಪಜಾನಕಾರೀ ಹೋತೀತಿ।>
      text <೫೨೪>, <ತತ್ಥ ಕತಮಾ ಸತಿ॥ ಯಾ ಸತಿ ಅನುಸ್ಸತಿ ಪಟಿಸ್ಸತಿ ಸತಿ ಸರಣತಾ ಧಾರಣತಾ ಅಪಿಲಾಪನತಾ ಅಸಮ್ಮುಸನತಾ ಸತಿ ಸತಿನ್ದ್ರಿಯಂ ಸತಿಬಲಂ ಸಮ್ಮಾಸತಿ ಅಯಂ ವುಚ್ಚತಿ ಸತಿ।>
      text <೫೨೫>, <ಸಮ್ಪಜಾನೋತಿ ತತ್ಥ ಕತಮಂ ಸಮ್ಪಜಞ್ಞಂ॥ ಯಾ ಪಞ್ಞಾ ಪಜಾನನಾ ವಿಚಯೋ ಪವಿಚಯೋ ಧಮ್ಮವಿಚಯೋ ಸಲ್ಲಕ್ಖಣಾ ಉಪಲಕ್ಖಣಾ ಪಚ್ಚುಪಲಕ್ಖಣಾ ಪಣ್ಡಿಚ್ಚಂ ಕೋಸಲ್ಲಂ ನೇಪುಞ್ಞಂ ವೇಭಬ್ಯಾ ಚಿನ್ತಾ ಉಪಪರಿಕ್ಖಾ ಭೂರೀಮೇಧಾ ಪರಿಣಾಯಿಕಾ ವಿಪಸ್ಸನಾ ಸಮ್ಪಜಞ್ಞಂ ಪತೋದೋ ಪಞ್ಞಾ ಪಞ್ಞಿನ್ದ್ರಿಯಂ ಪಞ್ಞಾಬಲಂ ಪಞ್ಞಾಸತ್ಥಂ ಪಞ್ಞಾಪಾಸಾದೋ ಪಞ್ಞಾಆಲೋಕೋ ಪಞ್ಞಾಓಭಾಸೋ ಪಞ್ಞಾಪಜ್ಜೋತೋ ಪಞ್ಞಾರತನಂ ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಇದಂ ವುಚ್ಚತಿ ಸಮ್ಪಜಞ್ಞಂ। ಇತಿ ಇಮಾಯ ಚ ಸತಿಯಾ ಇಮಿನಾ ಚ ಸಮ್ಪಜಞ್ಞೇನ ಉಪೇತೋ ಹೋತಿ…ಪೇ॰… ಸಮನ್ನಾಗತೋ। ಏವಂ ಭಿಕ್ಖು ಸತೋ ಸಮ್ಪಜಾನೋ ಅಭಿಕ್ಕಮತಿ। ಸತೋ ಸಮ್ಪಜಾನೋ ಪಟಿಕ್ಕಮತಿ। ಸತೋ ಸಮ್ಪಜಾನೋ ಆಲೋಕೇತಿ। ಸತೋ ಸಮ್ಪಜಾನೋ ವಿಲೋಕೇತಿ। ಸತೋ ಸಮ್ಪಜಾನೋ ಸಮಿಞ್ಜೇತಿ। ಸತೋ ಸಮ್ಪಜಾನೋ ಪಸಾರೇತಿ। ಸತೋ ಸಮ್ಪಜಾನಕಾರೀ ಹೋತಿ। ಸಙ್ಘಾಟಿಪತ್ತಚೀವರಧಾರಣೇ ಸತೋ ಸಮ್ಪಜಾನಕಾರೀ ಹೋತಿ। ಅಸಿತೇ ಪೀತೇ ಖಾಯಿತೇ ಸಾಯಿತೇ ಸತೋ ಸಮ್ಪಜಾನಕಾರೀ ಹೋತಿ। ಉಚ್ಚಾರಪಸ್ಸಾವಕಮ್ಮೇ ಸತೋ ಸಮ್ಪಜಾನಕಾರೀ ಹೋತಿ। ಗತೇ ಠಿತೇ ನಿಸಿನ್ನೇ ಸುತ್ತೇ ಜಾಗರಿತೇ ಭಾಸಿತೇ ತುಣ್ಹೀಭಾವೇ ಸಮ್ಪಜಾನಕಾರೀ ಹೋತಿ।>
      text <೫೨೬>, <ವಿವಿತ್ತನ್ತಿ ಸನ್ತಿಕೇ ಚೇಪಿ ಸೇನಾಸನಂ ಹೋತಿ। ತಞ್ಚ ಅನಾಕಿಣ್ಣಂ ಗಹಟ್ಠೇಹಿ ಪಬ್ಬಜಿತೇಹಿ। ತೇನ ತಂ ವಿವಿತ್ತಂ। ದೂರೇ ಚೇಪಿ ಸೇನಾಸನಂ ಹೋತಿ। ತಞ್ಚ ಅನಾಕಿಣ್ಣಂ ಗಹಟ್ಠೇಹಿ ಪಬ್ಬಜಿತೇಹಿ। ತೇನ ತಂ ವಿವಿತ್ತಂ।>
      text <೫೨೭>, <ಸೇನಾಸನನ್ತಿ ಮಞ್ಚೋಪಿ ಸೇನಾಸನಂ। ಪೀಠಮ್ಪಿ ಸೇನಾಸನಂ। ಭಿಸಿಪಿ ಸೇನಾಸನಂ। ಬಿಬ್ಬೋಹನಮ್ಪಿ ಸೇನಾಸನಂ। ವಿಹಾರೋಪಿ ಸೇನಾಸನಂ। ಅಡ್ಢಯೋಗೋಪಿ ಸೇನಾಸನಂ। ಪಾಸಾದೋಪಿ ಸೇನಾಸನಂ। ಅಟ್ಟೋಪಿ ಸೇನಾಸನಂ। ಮಾಳೋಪಿ ಸೇನಾಸನಂ। ಲೇಣಮ್ಪಿ ಸೇನಾಸನಂ। ಗುಹಾಪಿ ಸೇನಾಸನಂ। ರುಕ್ಖಮೂಲಮ್ಪಿ ಸೇನಾಸನಂ। ವೇಳುಗುಮ್ಬೋಪಿ ಸೇನಾಸನಂ। ಯತ್ಥ ವಾ ಪನ ಭಿಕ್ಖೂ ಪಟಿಕ್ಕಮನ್ತಿ ಸಬ್ಬಮೇತಂ ಸೇನಾಸನಂ।>
      text <೫೨೮>, <ವಿವಿತ್ತಂ ಸೇನಾಸನಂ ಭಜತೀತಿ ಇಮಂ ವಿವಿತ್ತಂ ಸೇನಾಸನಂ ಭಜತಿ ಸಮ್ಭಜತಿ ಸೇವತಿ ನಿಸೇವತಿ ಸಂಸೇವತಿ। ತೇನ ವುಚ್ಚತಿ ವಿವಿತ್ತಂ ಸೇನಾಸನಂ ಭಜತೀತಿ।>
      text <೫೨೯>, <ಅರಞ್ಞನ್ತಿ ನಿಕ್ಖಮಿತ್ವಾ ಬಹಿ ಇನ್ದಖೀಲಾ ಸಬ್ಬಮೇತಂ ಅರಞ್ಞಂ।>
      text <೫೩೦>, <ರುಕ್ಖಮೂಲನ್ತಿ ರುಕ್ಖಮೂಲಂಯೇವ ರುಕ್ಖಮೂಲಂ। ಪಬ್ಬತೋಯೇವ ಪಬ್ಬತೋ। ಕನ್ದರಾಯೇವ ಕನ್ದರಾ। ಗಿರಿಗುಹಾಯೇವ ಗಿರಿಗುಹಾ। ಸುಸಾನಂಯೇವ ಸುಸಾನಂ। ಅಬ್ಭೋಕಾಸೋಯೇವ ಅಬ್ಭೋಕಾಸೋ। ಪಲಾಲಪುಞ್ಜೋಯೇವ ಪಲಾಲಪುಞ್ಜೋ।>
      text <೫೩೧>, <ವನಪತ್ಥನ್ತಿ ದೂರಾನಮೇತಂ ಸೇನಾಸನಾನಂ ಅಧಿವಚನಂ। ವನಪತ್ಥನ್ತಿ ವನಸಣ್ಡಾನಮೇತಂ ಸೇನಾಸನಾನಂ ಅಧಿವಚನಂ। ವನಪತ್ಥನ್ತಿ ಭೀಸನಕಾನಮೇತಂ ಸೇನಾಸನಾನಂ ಅಧಿವಚನಂ। ವನಪತ್ಥನ್ತಿ ಸಲೋಮಹಂಸಾನಮೇತಂ ಸೇನಾಸನಾನಂ ಅಧಿವಚನಂ। ವನಪತ್ಥನ್ತಿ ಪರಿಯನ್ತಾನಮೇತಂ ಸೇನಾಸನಾನಂ ಅಧಿವಚನಂ। ವನಪತ್ಥನ್ತಿ ನ ಮನುಸ್ಸೂಪಚಾರಾನಮೇತಂ ಸೇನಾಸನಾನಂ ಅಧಿವಚನಂ। ವನಪತ್ಥನ್ತಿ ದುರಭಿಸಮ್ಭವಾನಮೇತಂ ಸೇನಾಸನಾನಂ ಅಧಿವಚನಂ।>
      text <೫೩೨>, <ಅಪ್ಪಸದ್ದನ್ತಿ ಸನ್ತಿಕೇ ಚೇಪಿ ಸೇನಾಸನಂ ಹೋತಿ। ತಞ್ಚ ಅನಾಕಿಣ್ಣಂ ಗಹಟ್ಠೇಹಿ ಪಬ್ಬಜಿತೇಹಿ। ತೇನ ತಂ ಅಪ್ಪಸದ್ದಂ। ದೂರೇ ಚೇಪಿ ಸೇನಾಸನಂ ಹೋತಿ। ತಞ್ಚ ಅನಾಕಿಣ್ಣಂ ಗಹಟ್ಠೇಹಿ ಪಬ್ಬಜಿತೇಹಿ। ತೇನ ತಂ ಅಪ್ಪಸದ್ದಂ।>
      text <೫೩೩>, <ಅಪ್ಪನಿಗ್ಘೋಸನ್ತಿ ಯದೇವ ತಂ ಅಪ್ಪಸದ್ದಂ ತದೇವ ತಂ ಅಪ್ಪನಿಗ್ಘೋಸಂ। ಯದೇವ ತಂ ಅಪ್ಪನಿಗ್ಘೋಸಂ ತದೇವ ತಂ ವಿಜನವಾತಂ। ಯದೇವ ತಂ ವಿಜನವಾತಂ ತದೇವ ತಂ ಮನುಸ್ಸರಾಹಸ್ಸೇಯ್ಯಕಂ। ಯದೇವ ತಂ ಮನುಸ್ಸರಾಹಸ್ಸೇಯ್ಯಕಂ ತದೇವ ತಂ ಪಟಿಸಲ್ಲಾನಸಾರುಪ್ಪಂ।>
      text <೫೩೪>, <ಅರಞ್ಞಗತೋ ವಾ ರುಕ್ಖಮೂಲಗತೋ ವಾ ಸುಞ್ಞಾಗಾರಗತೋ ವಾತಿ ಅರಞ್ಞಗತೋ ವಾ ಹೋತಿ ರುಕ್ಖಮೂಲಗತೋ ವಾ ಸುಞ್ಞಾಗಾರಗತೋ ವಾ।>
      text <೫೩೫>, <ನಿಸೀದತಿ ಪಲ್ಲಙ್ಕಂ ಆಭುಜಿತ್ವಾತಿ ನಿಸಿನ್ನೋ ಹೋತಿ ಪಲ್ಲಙ್ಕಂ ಆಭುಜಿತ್ವಾ।>
      text <೫೩೬>, <ಉಜುಂ ಕಾಯಂ ಪಣಿಧಾಯಾತಿ ಉಜುಕೋ ಹೋತಿ ಕಾಯೋ ಠಿತೋ ಪಣಿಹಿತೋ।>
      text <೫೩೭>, <ಪರಿಮುಖಂ ಸತಿಂ ಉಪಟ್ಠಪೇತ್ವಾತಿ ತತ್ಥ ಕತಮಾ ಸತಿ॥ ಯಾ ಸತಿ ಅನುಸ್ಸತಿ ಪಟಿಸ್ಸತಿ…ಪೇ॰… ಸಮ್ಮಾಸತಿ ಅಯಂ ವುಚ್ಚತಿ ಸತಿ। ಅಯಂ ಸತಿ ಉಪಟ್ಠಿತಾ ಹೋತಿ ಸುಪಟ್ಠಿತಾ ನಾಸಿಕಗ್ಗೇ ವಾ ಮುಖನಿಮಿತ್ತೇ ವಾ। ತೇನ ವುಚ್ಚತಿ ಪರಿಮುಖಂ ಸತಿಂ ಉಪಟ್ಠಪೇತ್ವಾತಿ।>
      text <೫೩೮>, <ಅಭಿಜ್ಝಂ ಲೋಕೇ ಪಹಾಯಾತಿ ತತ್ಥ ಕತಮಾ ಅಭಿಜ್ಝಾ॥ ಯೋ ರಾಗೋ ಸಾರಾಗೋ…ಪೇ॰… ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಅಭಿಜ್ಝಾ।>
      text <ತತ್ಥ ಕತಮೋ ಲೋಕೋ॥ ಪಞ್ಚುಪಾದಾನಕ್ಖನ್ಧಾ ಲೋಕೋ ಅಯಂ ವುಚ್ಚತಿ ಲೋಕೋ। ಅಯಂ ಅಭಿಜ್ಝಾ ಇಮಮ್ಹಿ ಲೋಕೇ ಸನ್ತಾ ಹೋತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಅಭಿಜ್ಝಂ ಲೋಕೇ ಪಹಾಯಾತಿ।>
      text <೫೩೯>, <ವಿಗತಾಭಿಜ್ಝೇನ ಚೇತಸಾತಿ ತತ್ಥ ಕತಮಂ ಚಿತ್ತಂ॥ ಯಂ ಚಿತ್ತಂ ಮನೋ ಮಾನಸಂ…ಪೇ॰… ತಜ್ಜಾಮನೋವಿಞ್ಞಾಣಧಾತು ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ವಿಗತಾಭಿಜ್ಝಂ ಹೋತಿ। ತೇನ ವುಚ್ಚತಿ ವಿಗತಾಭಿಜ್ಝೇನ ಚೇತಸಾತಿ।>
      text <೫೪೦>, <ವಿಹರತೀತಿ ಇರಿಯತಿ ವತ್ತತಿ ಪಾಲೇತಿ ಯಪೇತಿ ಯಾಪೇತಿ ಚರತಿ ವಿಹರತಿ। ತೇನ ವುಚ್ಚತಿ ವಿಹರತೀತಿ।>
      text <೫೪೧>, <ಅಭಿಜ್ಝಾಯ ಚಿತ್ತಂ ಪರಿಸೋಧೇತೀತಿ ತತ್ಥ ಕತಮಾ ಅಭಿಜ್ಝಾ॥ ಯೋ ರಾಗೋ ಸಾರಾಗೋ…ಪೇ॰… ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಅಭಿಜ್ಝಾ।>
      text <ತತ್ಥ ಕತಮಂ ಚಿತ್ತಂ॥ ಯಂ ಚಿತ್ತಂ ಮನೋ ಮಾನಸಂ…ಪೇ॰… ತಜ್ಜಾಮನೋವಿಞ್ಞಾಣಧಾತು ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ಇಮಾಯ ಅಭಿಜ್ಝಾಯ ಸೋಧೇತಿ ವಿಸೋಧೇತಿ ಪರಿಸೋಧೇತಿ ಮೋಚೇತಿ ವಿಮೋಚೇತಿ ಪರಿಮೋಚೇತಿ। ತೇನ ವುಚ್ಚತಿ ಅಭಿಜ್ಝಾಯ ಚಿತ್ತಂ ಪರಿಸೋಧೇತೀತಿ।>
      text <೫೪೨>, <ಬ್ಯಾಪಾದಪದೋಸಂ ಪಹಾಯಾತಿ ಅತ್ಥಿ ಬ್ಯಾಪಾದೋ। ಅತ್ಥಿ ಪದೋಸೋ।>
      text <ತತ್ಥ ಕತಮೋ ಬ್ಯಾಪಾದೋ॥ ಯೋ ಚಿತ್ತಸ್ಸ ಆಘಾತೋ ಪಟಿಘಾತೋ ಪಟಿಘಂ ಪಟಿವಿರೋಧೋ ಕೋಪೋ ಪಕೋಪೋ ಸಮ್ಪಕೋಪೋ ದೋಸೋ ಪದೋಸೋ ಸಮ್ಪದೋಸೋ ಚಿತ್ತಸ್ಸ ಬ್ಯಾಪತ್ತಿ ಮನೋಪದೋಸೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಬ್ಯಾಪಾದೋ।>
      text <ತತ್ಥ ಕತಮೋ ಪದೋಸೋ॥ ಯೋ ಬ್ಯಾಪಾದೋ ಸೋ ಪದೋಸೋ। ಯೋ ಪದೋಸೋ ಸೋ ಬ್ಯಾಪಾದೋ। ಇತಿ ಅಯಞ್ಚ ಬ್ಯಾಪಾದೋ ಅಯಞ್ಚ ಪದೋಸೋ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಬ್ಯಾಪಾದಪದೋಸಂ ಪಹಾಯಾತಿ।>
      text <೫೪೩>, <ಅಬ್ಯಾಪನ್ನಚಿತ್ತೋತಿ ತತ್ಥ ಕತಮಂ ಚಿತ್ತಂ॥ ಯಂ ಚಿತ್ತಂ ಮನೋ ಮಾನಸಂ…ಪೇ॰… ತಜ್ಜಾಮನೋವಿಞ್ಞಾಣಧಾತು ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ಅಬ್ಯಾಪನ್ನಂ ಹೋತಿ। ತೇನ ವುಚ್ಚತಿ ಅಬ್ಯಾಪನ್ನಚಿತ್ತೋತಿ।>
      text <೫೪೪>, <ವಿಹರತೀತಿ…ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೫೪೫>, <ಬ್ಯಾಪಾದಪದೋಸಾ ಚಿತ್ತಂ ಪರಿಸೋಧೇತೀತಿ। ಅತ್ಥಿ ಬ್ಯಾಪಾದೋ ಅತ್ಥಿ ಪದೋಸೋ।>
      text <ತತ್ಥ ಕತಮೋ ಬ್ಯಾಪಾದೋ॥ ಯೋ ಚಿತ್ತಸ್ಸ ಆಘಾತೋ…ಪೇ॰… ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಬ್ಯಾಪಾದೋ।>
      text <ತತ್ಥ ಕತಮೋ ಪದೋಸೋ॥ ಯೋ ಬ್ಯಾಪಾದೋ ಸೋ ಪದೋಸೋ। ಯೋ ಪದೋಸೋ ಸೋ ಬ್ಯಾಪಾದೋ।>
      text <ತತ್ಥ ಕತಮಂ ಚಿತ್ತಂ॥ ಯಂ ಚಿತ್ತಂ ಮನೋ ಮಾನಸಂ…ಪೇ॰… ತಜ್ಜಾಮನೋವಿಞ್ಞಾಣಧಾತು ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ಇಮಮ್ಹಾ ಬ್ಯಾಪಾದಪದೋಸಾ ಸೋಧೇತಿ ವಿಸೋಧೇತಿ ಪರಿಸೋಧೇತಿ ಮೋಚೇತಿ ವಿಮೋಚೇತಿ ಪರಿಮೋಚೇತಿ। ತೇನ ವುಚ್ಚತಿ ಬ್ಯಾಪಾದಪದೋಸಾ ಚಿತ್ತಂ ಪರಿಸೋಧೇತೀತಿ।>
      text <೫೪೬>, <ಥಿನಮಿದ್ಧಂ ಪಹಾಯಾತಿ ಅತ್ಥಿ ಥಿನಂ। ಅತ್ಥಿ ಮಿದ್ಧಂ।>
      text <ತತ್ಥ ಕತಮಂ ಥಿನಂ॥ ಯಾ ಚಿತ್ತಸ್ಸ ಅಕಲ್ಯತಾ ಅಕಮ್ಮಞ್ಞತಾ ಓಲೀಯನಾ ಸಲ್ಲೀಯನಾ ಲೀನಂ ಲೀಯನಾ ಲೀಯಿತತ್ತಂ ಥಿನಂ ಥಿಯನಾ ಥಿಯಿತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಥಿನಂ।>
      text <ತತ್ಥ ಕತಮಂ ಮಿದ್ಧಂ॥ ಯಾ ಕಾಯಸ್ಸ ಅಕಲ್ಯತಾ ಅಕಮ್ಮಞ್ಞತಾ ಓನಾಹೋ ಪರಿಯೋನಾಹೋ ಅನ್ತೋಸಮೋರೋಧೋ ಮಿದ್ಧಂ ಸುಪ್ಪಂ ಪಚಲಾಯಿಕಾ ಸುಪ್ಪಂ ಸುಪ್ಪನಾ ಸುಪ್ಪಿತತ್ತಂ ಇದಂ ವುಚ್ಚತಿ ಮಿದ್ಧಂ। ಇತಿ ಇದಞ್ಚ ಥಿನಂ ಇದಞ್ಚ ಮಿದ್ಧಂ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಥಿನಮಿದ್ಧಂ ಪಹಾಯಾತಿ।>
      text <೫೪೭>, <ವಿಗತಥಿನಮಿದ್ಧೋತಿ। ತಸ್ಸ ಥಿನಮಿದ್ಧಸ್ಸ ಚತ್ತತ್ತಾ ವನ್ತತ್ತಾ ಮುತ್ತತ್ತಾ ಪಹೀನತ್ತಾ ಪಟಿನಿಸ್ಸಟ್ಠತ್ತಾ ಪಹೀನಪಟಿನಿಸ್ಸಟ್ಠತ್ತಾ। ತೇನ ವುಚ್ಚತಿ ವಿಗತಥಿನಮಿದ್ಧೋತಿ।>
      text <೫೪೮>, <ವಿಹರತೀತಿ…ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೫೪೯>, <ಆಲೋಕಸಞ್ಞೀತಿ। ತತ್ಥ ಕತಮಾ ಸಞ್ಞಾ॥ ಯಾ ಸಞ್ಞಾ ಸಞ್ಜಾನನಾ ಸಞ್ಜಾನಿತತ್ತಂ ಅಯಂ ವುಚ್ಚತಿ ಸಞ್ಞಾ। ಅಯಂ ಸಞ್ಞಾ ಆಲೋಕಾ ಹೋತಿ ವಿವಟಾ ಪರಿಸುದ್ಧಾ ಪರಿಯೋದಾತಾ। ತೇನ ವುಚ್ಚತಿ ಆಲೋಕಸಞ್ಞೀತಿ।>
      text <೫೫೦>, <ಸತೋ ಸಮ್ಪಜಾನೋತಿ। ತತ್ಥ ಕತಮಾ ಸತಿ॥ ಯಾ ಸತಿ ಅನುಸ್ಸತಿ …ಪೇ॰… ಸಮ್ಮಾಸತಿ ಅಯಂ ವುಚ್ಚತಿ ಸತಿ।>
      text <ತತ್ಥ ಕತಮಂ ಸಮ್ಪಜಞ್ಞಂ॥ ಯಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಇದಂ ವುಚ್ಚತಿ ಸಮ್ಪಜಞ್ಞಂ। ಇತಿ ಇಮಾಯ ಚ ಸತಿಯಾ ಇಮಿನಾ ಚ ಸಮ್ಪಜಞ್ಞೇನ ಉಪೇತೋ ಹೋತಿ…ಪೇ॰… ಸಮನ್ನಾಗತೋ। ತೇನ ವುಚ್ಚತಿ ಸತೋ ಸಮ್ಪಜಾನೋತಿ।>
      text <೫೫೧>, <ಥಿನಮಿದ್ಧಾ ಚಿತ್ತಂ ಪರಿಸೋಧೇತೀತಿ। ಅತ್ಥಿ ಥಿನಂ। ಅತ್ಥಿ ಮಿದ್ಧಂ।>
      text <ತತ್ಥ ಕತಮಂ ಥಿನಂ…ಪೇ॰… ಇದಂ ವುಚ್ಚತಿ ಥಿನಂ।>
      text <ತತ್ಥ ಕತಮಂ ಮಿದ್ಧಂ…ಪೇ॰… ಇದಂ ವುಚ್ಚತಿ ಮಿದ್ಧಂ।>
      text <ತತ್ಥ ಕತಮಂ ಚಿತ್ತಂ…ಪೇ॰… ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ಇಮಮ್ಹಾ ಥಿನಮಿದ್ಧಾ ಸೋಧೇತಿ ವಿಸೋಧೇತಿ ಪರಿಸೋಧೇತಿ ಮೋಚೇತಿ ವಿಮೋಚೇತಿ ಪರಿಮೋಚೇತಿ। ತೇನ ವುಚ್ಚತಿ ಥಿನಮಿದ್ಧಾ ಚಿತ್ತಂ ಪರಿಸೋಧೇತೀತಿ।>
      text <೫೫೨>, <ಉದ್ಧಚ್ಚಕುಕ್ಕುಚ್ಚಂ ಪಹಾಯಾತಿ ಅತ್ಥಿ ಉದ್ಧಚ್ಚಂ। ಅತ್ಥಿ ಕುಕ್ಕುಚ್ಚಂ।>
      text <ತತ್ಥ ಕತಮಂ ಉದ್ಧಚ್ಚಂ॥ ಯಂ ಚಿತ್ತಸ್ಸ ಉದ್ಧಚ್ಚಂ ಅವೂಪಸಮೋ ಚೇತಸೋ ವಿಕ್ಖೇಪೋ ಭನ್ತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಉದ್ಧಚ್ಚಂ।>
      text <ತತ್ಥ ಕತಮಂ ಕುಕ್ಕುಚ್ಚಂ॥ ಅಕಪ್ಪಿಯೇ ಕಪ್ಪಿಯಸಞ್ಞಿತಾ। ಕಪ್ಪಿಯೇ ಅಕಪ್ಪಿಯಸಞ್ಞಿತಾ। ಅವಜ್ಜೇ ವಜ್ಜಸಞ್ಞಿತಾ। ವಜ್ಜೇ ಅವಜ್ಜಸಞ್ಞಿತಾ। ಯಂ ಏವರೂಪಂ ಕುಕ್ಕುಚ್ಚಂ ಕುಕ್ಕುಚ್ಚಾಯನಾ ಕುಕ್ಕುಚ್ಚಾಯಿತತ್ತಂ ಚೇತಸೋ ವಿಪ್ಪಟಿಸಾರೋ ಮನೋವಿಲೇಖಾ ಇದಂ ವುಚ್ಚತಿ ಕುಕ್ಕುಚ್ಚಂ। ಇತಿ ಇದಞ್ಚ ಉದ್ಧಚ್ಚಂ ಇದಞ್ಚ ಕುಕ್ಕುಚ್ಚಂ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಉದ್ಧಚ್ಚಕುಕ್ಕುಚ್ಚಂ ಪಹಾಯಾತಿ।>
      text <೫೫೩>, <ಅನುದ್ಧತೋತಿ ತಸ್ಸ ಉದ್ಧಚ್ಚಕುಕ್ಕುಚ್ಚಸ್ಸ ಚತ್ತತ್ತಾ ವನ್ತತ್ತಾ ಮುತ್ತತ್ತಾ ಪಹೀನತ್ತಾ ಪಟಿನಿಸ್ಸಟ್ಠತ್ತಾ ಪಹೀನಪಟಿನಿಸ್ಸಟ್ಠತ್ತಾ। ತೇನ ವುಚ್ಚತಿ ಅನುದ್ಧತೋತಿ।>
      text <೫೫೪>, <ವಿಹರತೀತಿ …ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೫೫೫>, <ವೂಪಸನ್ತಚಿತ್ತೋತಿ। ತತ್ಥ ಕತಮಂ ಚಿತ್ತಂ॥ ಯಂ ಚಿತ್ತಂ ಮನೋ ಮಾನಸಂ…ಪೇ॰… ತಜ್ಜಾಮನೋವಿಞ್ಞಾಣಧಾತು ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ಅಜ್ಝತ್ತಂ ಸನ್ತಂ ಹೋತಿ ಸಮಿತಂ ವೂಪಸನ್ತಂ। ತೇನ ವುಚ್ಚತಿ ಅಜ್ಝತ್ತಂ ವೂಪಸನ್ತಚಿತ್ತೋತಿ।>
      text <೫೫೬>, <ಉದ್ಧಚ್ಚಕುಕ್ಕುಚ್ಚಾ ಚಿತ್ತಂ ಪರಿಸೋಧೇತೀತಿ ಅತ್ಥಿ ಉದ್ಧಚ್ಚಂ। ಅತ್ಥಿ ಕುಕ್ಕುಚ್ಚಂ।>
      text <ತತ್ಥ ಕತಮಂ ಉದ್ಧಚ್ಚಂ॥ ಯಂ ಚಿತ್ತಸ್ಸ ಉದ್ಧಚ್ಚಂ ಅವೂಪಸಮೋ ಚೇತಸೋ ವಿಕ್ಖೇಪೋ ಭನ್ತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಉದ್ಧಚ್ಚಂ।>
      text <ತತ್ಥ ಕತಮಂ ಕುಕ್ಕುಚ್ಚಂ…ಪೇ॰… ಇದಂ ವುಚ್ಚತಿ ಕುಕ್ಕುಚ್ಚಂ।>
      text <ತತ್ಥ ಕತಮಂ ಚಿತ್ತಂ…ಪೇ॰… ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ಇಮಮ್ಹಾ ಉದ್ಧಚ್ಚಕುಕ್ಕುಚ್ಚಾ ಸೋಧೇತಿ ವಿಸೋಧೇತಿ ಪರಿಸೋಧೇತಿ ಮೋಚೇತಿ ವಿಮೋಚೇತಿ ಪರಿಮೋಚೇತಿ। ತೇನ ವುಚ್ಚತಿ ಉದ್ಧಚ್ಚಕುಕ್ಕುಚ್ಚಾ ಚಿತ್ತಂ ಪರಿಸೋಧೇತೀತಿ।>
      text <೫೫೭>, <ವಿಚಿಕಿಚ್ಛಂ ಪಹಾಯಾತಿ। ತತ್ಥ ಕತಮಾ ವಿಚಿಕಿಚ್ಛಾ॥ ಯಾ ಕಙ್ಖಾ ಕಙ್ಖಾಯನಾ ಕಙ್ಖಾಯಿತತ್ತಂ ವಿಮತಿ ವಿಚಿಕಿಚ್ಛಾ ದ್ವೇಳ್ಹಕಂ ದ್ವಿಧಾಪಥೋ ಸಂಸಯೋ ಅನೇಕಂಸಗ್ಗಾಹೋ ಆಸಪ್ಪನಾ ಪರಿಸಪ್ಪನಾ ಅಪರಿಯೋಗಾಹಣಾ ಛಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಅಯಂ ವುಚ್ಚತಿ ವಿಚಿಕಿಚ್ಛಾ। ಅಯಂ ವಿಚಿಕಿಚ್ಛಾ ಸನ್ತಾ ಹೋತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ವಿಚಿಕಿಚ್ಛಂ ಪಹಾಯಾತಿ।>
      text <೫೫೮>, <ತಿಣ್ಣವಿಚಿಕಿಚ್ಛೋತಿ। ಇಮಂ ವಿಚಿಕಿಚ್ಛಂ ತಿಣ್ಣೋ ಹೋತಿ ಉತ್ತಿಣ್ಣೋ ನಿತ್ತಿಣ್ಣೋ ಪಾರಙ್ಗತೋ ಪಾರಮನುಪ್ಪತ್ತೋ। ತೇನ ವುಚ್ಚತಿ ತಿಣ್ಣವಿಚಿಕಿಚ್ಛೋತಿ।>
      text <೫೫೯>, <ಅಕಥಂಕಥೀ ಕುಸಲೇಸು ಧಮ್ಮೇಸೂತಿ ಇಮಾಯ ವಿಚಿಕಿಚ್ಛಾಯ ಕುಸಲೇಸು ಧಮ್ಮೇಸು ನ ಕಙ್ಖತಿ ನ ವಿಚಿಕಿಚ್ಛತಿ ಅಕಥಂಕಥೀ ಹೋತಿ ನಿಕ್ಕಥಂಕಥೀ ವಿಕಥಂಕಥೋ। ತೇನ ವುಚ್ಚತಿ ಅಕಥಂಕಥೀ ಕುಸಲೇಸು ಧಮ್ಮೇಸೂತಿ।>
      text <೫೬೦>, <ವಿಚಿಕಿಚ್ಛಾಯ ಚಿತ್ತಂ ಪರಿಸೋಧೇತೀತಿ। ತತ್ಥ ಕತಮಾ ವಿಚಿಕಿಚ್ಛಾ॥ ಯಾ ಕಙ್ಖಾ ಕಙ್ಖಾಯನಾ ಕಙ್ಖಾಯಿತತ್ತಂ ಛಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಅಯಂ ವುಚ್ಚತಿ ವಿಚಿಕಿಚ್ಛಾ।>
      text <ತತ್ಥ ಕತಮಂ ಚಿತ್ತಂ॥ ಯಂ ಚಿತ್ತಂ ಮನೋ ಮಾನಸಂ…ಪೇ॰… ತಜ್ಜಾಮನೋವಿಞ್ಞಾಣಧಾತು ಇದಂ ವುಚ್ಚತಿ ಚಿತ್ತಂ। ಇದಂ ಚಿತ್ತಂ ಇಮಾಯ ವಿಚಿಕಿಚ್ಛಾಯ ಸೋಧೇತಿ ವಿಸೋಧೇತಿ ಪರಿಸೋಧೇತಿ ಮೋಚೇತಿ ವಿಮೋಚೇತಿ ಪರಿಮೋಚೇತಿ। ತೇನ ವುಚ್ಚತಿ ವಿಚಿಕಿಚ್ಛಾಯ ಚಿತ್ತಂ ಪರಿಸೋಧೇತೀತಿ।>
      text <೫೬೧>, <ಇಮೇ ಪಞ್ಚ ನೀವರಣೇ ಪಹಾಯಾತಿ ಇಮೇ ಪಞ್ಚ ನೀವರಣಾ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಇಮೇ ಪಞ್ಚ ನೀವರಣೇ ಪಹಾಯಾತಿ।>
      text <೫೬೨>, <ಚೇತಸೋ ಉಪಕ್ಕಿಲೇಸೇತಿ ಇಮೇ ಪಞ್ಚ ನೀವರಣಾ ಚಿತ್ತಸ್ಸ ಉಪಕ್ಕಿಲೇಸಾ।>
      text <೫೬೩>, <ಪಞ್ಞಾಯ ದುಬ್ಬಲೀಕರಣೇತಿ ಇಮೇಹಿ ಪಞ್ಚಹಿ ನೀವರಣೇಹಿ ಅನುಪ್ಪನ್ನಾ ಚೇವ ಪಞ್ಞಾ ನ ಉಪ್ಪಜ್ಜತಿ ಉಪ್ಪನ್ನಾ ಚ ಪಞ್ಞಾ ನಿರುಜ್ಝತಿ। ತೇನ ವುಚ್ಚತಿ ಪಞ್ಞಾಯ ದುಬ್ಬಲೀಕರಣೇತಿ।>
      text <೫೬೪>, <ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹೀತಿ ತತ್ಥ ಕತಮೇ ಕಾಮಾ॥ ಛನ್ದೋ ಕಾಮೋ। ರಾಗೋ ಕಾಮೋ। ಛನ್ದರಾಗೋ ಕಾಮೋ। ಸಙ್ಕಪ್ಪೋ ಕಾಮೋ। ರಾಗೋ ಕಾಮೋ। ಸಙ್ಕಪ್ಪರಾಗೋ ಕಾಮೋ ಇಮೇ ವುಚ್ಚನ್ತಿ ಕಾಮಾ।>
      text <ತತ್ಥ ಕತಮೇ ಅಕುಸಲಾ ಧಮ್ಮಾ॥ ಕಾಮಚ್ಛನ್ದೋ। ಬ್ಯಾಪಾದೋ। ಥಿನಂ। ಮಿದ್ಧಂ। ಉದ್ಧಚ್ಚಂ। ಕುಕ್ಕುಚ್ಚಂ। ವಿಚಿಕಿಚ್ಛಾ ಇಮೇ ವುಚ್ಚನ್ತಿ ಅಕುಸಲಾ ಧಮ್ಮಾ। ಇತಿ ಇಮೇಹಿ ಚ ಕಾಮೇಹಿ ಇಮೇಹಿ ಚ ಅಕುಸಲೇಹಿ ಧಮ್ಮೇಹಿ ವಿವಿತ್ತೋ ಹೋತಿ। ತೇನ ವುಚ್ಚತಿ ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹೀತಿ।>
      text <೫೬೫>, <ಸವಿತಕ್ಕಂ ಸವಿಚಾರನ್ತಿ ಅತ್ಥಿ ವಿತಕ್ಕೋ। ಅತ್ಥಿ ವಿಚಾರೋ।>
      text <ತತ್ಥ ಕತಮೋ ವಿತಕ್ಕೋ॥ ಯೋ ತಕ್ಕೋ ವಿತಕ್ಕೋ ಸಙ್ಕಪ್ಪೋ ಅಪ್ಪನಾ ಬ್ಯಪ್ಪನಾ ಚೇತಸೋ ಅಭಿನಿರೋಪನಾ ಸಮ್ಮಾಸಙ್ಕಪ್ಪೋ ಅಯಂ ವುಚ್ಚತಿ ವಿತಕ್ಕೋ।>
      text <ತತ್ಥ ಕತಮೋ ವಿಚಾರೋ॥ ಯೋ ಚಾರೋ ವಿಚಾರೋ ಅನುವಿಚಾರೋ ಉಪವಿಚಾರೋ ಚಿತ್ತಸ್ಸ ಅನುಸನ್ಧನತಾ ಅನುಪೇಕ್ಖನತಾ ಅಯಂ ವುಚ್ಚತಿ ವಿಚಾರೋ। ಇತಿ ಇಮಿನಾ ಚ ವಿತಕ್ಕೇನ ಇಮಿನಾ ಚ ವಿಚಾರೇನ ಉಪೇತೋ ಹೋತಿ…ಪೇ॰… ಸಮನ್ನಾಗತೋ। ತೇನ ವುಚ್ಚತಿ ಸವಿತಕ್ಕಂ ಸವಿಚಾರನ್ತಿ।>
      text <೫೬೬>, <ವಿವೇಕಜನ್ತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ ತೇ ಇಮಸ್ಮಿಂ ವಿವೇಕೇ ಜಾತಾ ಹೋನ್ತಿ ಸಞ್ಜಾತಾ ನಿಬ್ಬತ್ತಾ ಅಭಿನಿಬ್ಬತ್ತಾ ಪಾತುಭೂತಾ। ತೇನ ವುಚ್ಚತಿ ವಿವೇಕಜನ್ತಿ।>
      text <೫೬೭>, <ಪೀತಿಸುಖನ್ತಿ ಅತ್ಥಿ ಪೀತಿ। ಅತ್ಥಿ ಸುಖಂ।>
      text <ತತ್ಥ ಕತಮಾ ಪೀತಿ॥ ಯಾ ಪೀತಿ ಪಾಮೋಜ್ಜಂ ಆಮೋದನಾ ಪಮೋದನಾ ಹಾಸೋ ಪಹಾಸೋ ವಿತ್ತಿ ಓದಗ್ಯಂ ಅತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಪೀತಿ।>
      text <ತತ್ಥ ಕತಮಂ ಸುಖಂ॥ ಯಂ ಚೇತಸಿಕಂ ಸಾತಂ ಚೇತಸಿಕಂ ಸುಖಂ ಚೇತೋಸಮ್ಫಸ್ಸಜಂ ಸಾತಂ ಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಸಾತಾ ಸುಖಾ ವೇದನಾ ಇದಂ ವುಚ್ಚತಿ ಸುಖಂ। ಇದಂ ಸುಖಂ ಇಮಾಯ ಪೀತಿಯಾ ಸಹಗತಂ ಹೋತಿ ಸಹಜಾತಂ ಸಂಸಟ್ಠಂ ಸಮ್ಪಯುತ್ತಂ। ತೇನ ವುಚ್ಚತಿ ಪೀತಿಸುಖನ್ತಿ।>
      text <೫೬೮>, <ಪಠಮನ್ತಿ ಗಣನಾನುಪುಬ್ಬತಾ ಪಠಮಂ। ಇದಂ ಪಠಮಂ ಸಮಾಪಜ್ಜತೀತಿ ಪಠಮಂ।>
      text <೫೬೯>, <ಝಾನನ್ತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ।>
      text <೫೭೦>, <ಉಪಸಮ್ಪಜ್ಜಾತಿ ಯೋ ಪಠಮಸ್ಸ ಝಾನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೫೭೧>, <ವಿಹರತೀತಿ …ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೫೭೨>, <ವಿತಕ್ಕವಿಚಾರಾನಂ ವೂಪಸಮಾತಿ। ಅತ್ಥಿ ವಿತಕ್ಕೋ। ಅತ್ಥಿ ವಿಚಾರೋ।>
      text <ತತ್ಥ ಕತಮೋ ವಿತಕ್ಕೋ॥ ಯೋ ತಕ್ಕೋ ವಿತಕ್ಕೋ…ಪೇ॰… ಸಮ್ಮಾಸಙ್ಕಪ್ಪೋ ಅಯಂ ವುಚ್ಚತಿ ವಿತಕ್ಕೋ।>
      text <ತತ್ಥ ಕತಮೋ ವಿಚಾರೋ॥ ಯೋ ಚಾರೋ ವಿಚಾರೋ ಅನುವಿಚಾರೋ ಉಪವಿಚಾರೋ ಚಿತ್ತಸ್ಸ ಅನುಸನ್ಧನತಾ ಅನುಪೇಕ್ಖನತಾ ಅಯಂ ವುಚ್ಚತಿ ವಿಚಾರೋ। ಇತಿ ಅಯಞ್ಚ ವಿತಕ್ಕೋ ಅಯಞ್ಚ ವಿಚಾರೋ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ವಿತಕ್ಕವಿಚಾರಾನಂ ವೂಪಸಮಾತಿ।>
      text <೫೭೩>, <ಅಜ್ಝತ್ತನ್ತಿ ಯಂ ಅಜ್ಝತ್ತಂ ಪಚ್ಚತ್ತಂ।>
      text <೫೭೪>, <ಸಮ್ಪಸಾದನನ್ತಿ ಯಾ ಸದ್ಧಾ ಸದ್ದಹನಾ ಓಕಪ್ಪನಾ ಅಭಿಪ್ಪಸಾದೋ।>
      text <೫೭೫>, <ಚೇತಸೋ ಏಕೋದಿಭಾವನ್ತಿ ಯಾ ಚಿತ್ತಸ್ಸ ಠಿತಿ…ಪೇ॰… ಸಮ್ಮಾಸಮಾಧಿ।>
      text <೫೭೬>, <ಅವಿತಕ್ಕಂ ಅವಿಚಾರನ್ತಿ ಅತ್ಥಿ ವಿತಕ್ಕೋ। ಅತ್ಥಿ ವಿಚಾರೋ।>
      text <ತತ್ಥ ಕತಮೋ ವಿತಕ್ಕೋ॥ ಯೋ ತಕ್ಕೋ ವಿತಕ್ಕೋ…ಪೇ॰… ಸಮ್ಮಾಸಙ್ಕಪ್ಪೋ ಅಯಂ ವುಚ್ಚತಿ ವಿತಕ್ಕೋ।>
      text <ತತ್ಥ ಕತಮೋ ವಿಚಾರೋ॥ ಯೋ ಚಾರೋ ಅನುಚಾರೋ ವಿಚಾರೋ ಅನುವಿಚಾರೋ ಉಪವಿಚಾರೋ ಚಿತ್ತಸ್ಸ ಅನುಸನ್ಧನತಾ ಅನುಪೇಕ್ಖನತಾ ಅಯಂ ವುಚ್ಚತಿ ವಿಚಾರೋ। ಇತಿ ಅಯಞ್ಚ ವಿತಕ್ಕೋ ಅಯಞ್ಚ ವಿಚಾರೋ ಸನ್ತಾ ಹೋತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಅವಿತಕ್ಕಂ ಅವಿಚಾರನ್ತಿ।>
      text <೫೭೭>, <ಸಮಾಧಿಜನ್ತಿ ಸಮ್ಪಸಾದೋ ಪೀತಿಸುಖಂ ತೇ ಇಮಸ್ಮಿಂ ಸಮಾಧಿಮ್ಹಿ ಜಾತಾ ಹೋನ್ತಿ ಸಞ್ಜಾತಾ ನಿಬ್ಬತ್ತಾ ಅಭಿನಿಬ್ಬತ್ತಾ ಪಾತುಭೂತಾ। ತೇನ ವುಚ್ಚತಿ ಸಮಾಧಿಜನ್ತಿ।>
      text <೫೭೮>, <ಪೀತಿಸುಖನ್ತಿ ಅತ್ಥಿ ಪೀತಿ। ಅತ್ಥಿ ಸುಖಂ।>
      text <ತತ್ಥ ಕತಮಾ ಪೀತಿ…ಪೇ॰… ಅಯಂ ವುಚ್ಚತಿ ಪೀತಿ।>
      text <ತತ್ಥ ಕತಮಂ ಸುಖಂ…ಪೇ॰… ಇದಂ ವುಚ್ಚತಿ ಸುಖಂ। ಇದಂ ಸುಖಂ ಇಮಾಯ ಪೀತಿಯಾ ಸಹಗತಂ ಹೋತಿ ಸಹಜಾತಂ ಸಂಸಟ್ಠಂ ಸಮ್ಪಯುತ್ತಂ। ತೇನ ವುಚ್ಚತಿ ಪೀತಿಸುಖನ್ತಿ।>
      text <೫೭೯>, <ದುತಿಯನ್ತಿ ಗಣನಾನುಪುಬ್ಬತಾ ದುತಿಯಂ। ಇದಂ ದುತಿಯಂ ಸಮಾಪಜ್ಜತೀತಿ ದುತಿಯಂ।>
      text <೫೮೦>, <ಝಾನನ್ತಿ ಸಮ್ಪಸಾದೋ। ಪೀತಿಸುಖಂ। ಚಿತ್ತಸ್ಸೇಕಗ್ಗತಾ।>
      text <೫೮೧>, <ಉಪಸಮ್ಪಜ್ಜಾತಿ ಯೋ ದುತಿಯಸ್ಸ ಝಾನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೫೮೨>, <ವಿಹರತೀತಿ …ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೫೮೩>, <ಪೀತಿಯಾ ಚ ವಿರಾಗಾತಿ ತತ್ಥ ಕತಮಾ ಪೀತಿ॥ ಯಾ ಪೀತಿ ಪಾಮೋಜ್ಜಂ ಆಮೋದನಾ ಪಮೋದನಾ ಹಾಸೋ ಪಹಾಸೋ ವಿತ್ತಿ ಓದಗ್ಯಂ ಅತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಪೀತಿ। ಅಯಂ ಪೀತಿ ಸನ್ತಾ ಹೋತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಪೀತಿಯಾ ಚ ವಿರಾಗಾತಿ।>
      text <೫೮೪>, <ಉಪೇಕ್ಖಕೋತಿ ತತ್ಥ ಕತಮಾ ಉಪೇಕ್ಖಾ॥ ಯಾ ಉಪೇಕ್ಖಾ ಉಪೇಕ್ಖನಾ ಅಜ್ಝುಪೇಕ್ಖನಾ ಮಜ್ಝತ್ತತಾ ಚಿತ್ತಸ್ಸ ಅಯಂ ವುಚ್ಚತಿ ಉಪೇಕ್ಖಾ। ಇಮಾಯ ಉಪೇಕ್ಖಾಯ ಉಪೇತೋ ಹೋತಿ…ಪೇ॰… ಸಮನ್ನಾಗತೋ। ತೇನ ವುಚ್ಚತಿ ಉಪೇಕ್ಖಕೋತಿ।>
      text <೫೮೫>, <ವಿಹರತೀತಿ …ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೫೮೬>, <ಸತೋ ಚ ಸಮ್ಪಜಾನೋತಿ ತತ್ಥ ಕತಮಾ ಸತಿ॥ ಯಾ ಸತಿ ಅನುಸ್ಸತಿ…ಪೇ॰… ಸಮ್ಮಾಸತಿ ಅಯಂ ವುಚ್ಚತಿ ಸತಿ।>
      text <ತತ್ಥ ಕತಮಂ ಸಮ್ಪಜಞ್ಞಂ॥ ಯಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಇದಂ ವುಚ್ಚತಿ ಸಮ್ಪಜಞ್ಞಂ। ಇತಿ ಇಮಾಯ ಚ ಸತಿಯಾ ಇಮಿನಾ ಚ ಸಮ್ಪಜಞ್ಞೇನ ಉಪೇತೋ ಹೋತಿ…ಪೇ॰… ಸಮನ್ನಾಗತೋ। ತೇನ ವುಚ್ಚತಿ ಸತೋ ಚ ಸಮ್ಪಜಾನೋತಿ।>
      text <೫೮೭>, <ಸುಖಞ್ಚ ಕಾಯೇನ ಪಟಿಸಂವೇದೇತೀತಿ ತತ್ಥ ಕತಮಂ ಸುಖಂ॥ ಯಂ ಚೇತಸಿಕಂ ಸಾತಂ ಚೇತಸಿಕಂ ಸುಖಂ ಚೇತೋಸಮ್ಫಸ್ಸಜಂ ಸಾತಂ ಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಸಾತಾ ಸುಖಾ ವೇದನಾ ಇದಂ ವುಚ್ಚತಿ ಸುಖಂ।>
      text <ತತ್ಥ ಕತಮೋ ಕಾಯೋ॥ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಅಯಂ ವುಚ್ಚತಿ ಕಾಯೋ। ಇದಂ ಸುಖಂ ಇಮಿನಾ ಕಾಯೇನ ಪಟಿಸಂವೇದೇತಿ। ತೇನ ವುಚ್ಚತಿ ಸುಖಞ್ಚ ಕಾಯೇನ ಪಟಿಸಂವೇದೇತೀತಿ।>
      text <೫೮೮>, <ಯಂ ತಂ ಅರಿಯಾ ಆಚಿಕ್ಖನ್ತೀತಿ ತತ್ಥ ಕತಮೇ ಅರಿಯಾ॥ ಅರಿಯಾ ವುಚ್ಚನ್ತಿ ಬುದ್ಧಾ ಚ ಬುದ್ಧಸಾವಕಾ ಚ। ತೇ ಇಮಂ ಆಚಿಕ್ಖನ್ತಿ ದೇಸೇನ್ತಿ ಪಞ್ಞಪೇನ್ತಿ ಪಟ್ಠಪೇನ್ತಿ ವಿವರನ್ತಿ ವಿಭಜನ್ತಿ ಉತ್ತಾನಿಂ ಕರೋನ್ತಿ ಪಕಾಸೇನ್ತಿ। ತೇನ ವುಚ್ಚತಿ ಯಂ ತಂ ಅರಿಯಾ ಆಚಿಕ್ಖನ್ತೀತಿ।>
      text <೫೮೯>, <ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತ್ಥ ಕತಮಾ ಉಪೇಕ್ಖಾ॥ ಯಾ ಉಪೇಕ್ಖಾ ಉಪೇಕ್ಖನಾ ಅಜ್ಝುಪೇಕ್ಖನಾ ಮಜ್ಝತ್ತತಾ ಚಿತ್ತಸ್ಸ ಅಯಂ ವುಚ್ಚತಿ ಉಪೇಕ್ಖಾ।>
      text <ತತ್ಥ ಕತಮಾ ಸತಿ॥ ಯಾ ಸತಿ ಅನುಸ್ಸತಿ…ಪೇ॰… ಸಮ್ಮಾಸತಿ ಅಯಂ ವುಚ್ಚತಿ ಸತಿ।>
      text <ತತ್ಥ ಕತಮಂ ಸುಖಂ॥ ಯಂ ಚೇತಸಿಕಂ ಸಾತಂ ಚೇತಸಿಕಂ ಸುಖಂ ಚೇತೋಸಮ್ಫಸ್ಸಜಂ ಸಾತಂ ಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಸಾತಾ ಸುಖಾ ವೇದನಾ ಇದಂ ವುಚ್ಚತಿ ಸುಖಂ। ಇತಿ ಇಮಾಯ ಚ ಉಪೇಕ್ಖಾಯ ಇಮಾಯ ಚ ಸತಿಯಾ ಇಮಿನಾ ಚ ಸುಖೇನ ಸಮನ್ನಾಗತೋ ಇರಿಯತಿ ವತ್ತತಿ ಪಾಲೇತಿ ಯಪೇತಿ ಯಾಪೇತಿ ಚರತಿ ವಿಹರತಿ। ತೇನ ವುಚ್ಚತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ।>
      text <೫೯೦>, <ತತಿಯನ್ತಿ ಗಣನಾನುಪುಬ್ಬತಾ ತತಿಯಂ। ಇದಂ ತತಿಯಂ ಸಮಾಪಜ್ಜತೀತಿ ತತಿಯಂ।>
      text <೫೯೧>, <ಝಾನನ್ತಿ ಉಪೇಕ್ಖಾ। ಸತಿ। ಸಮ್ಪಜಞ್ಞಂ। ಸುಖಂ। ಚಿತ್ತಸ್ಸೇಕಗ್ಗತಾ।>
      text <೫೯೨>, <ಉಪಸಮ್ಪಜ್ಜಾತಿ ಯೋ ತತಿಯಸ್ಸ ಝಾನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೫೯೩>, <ವಿಹರತೀತಿ…ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೫೯೪>, <ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾತಿ। ಅತ್ಥಿ ಸುಖಂ। ಅತ್ಥಿ ದುಕ್ಖಂ।>
      text <ತತ್ಥ ಕತಮಂ ಸುಖಂ॥ ಯಂ ಕಾಯಿಕಂ ಸಾತಂ ಕಾಯಿಕಂ ಸುಖಂ ಕಾಯಸಮ್ಫಸ್ಸಜಂ ಸಾತಂ ಸುಖಂ ವೇದಯಿತಂ ಕಾಯಸಮ್ಫಸ್ಸಜಾ ಸಾತಾ ಸುಖಾ ವೇದನಾ ಇದಂ ವುಚ್ಚತಿ ಸುಖಂ।>
      text <ತತ್ಥ ಕತಮಂ ದುಕ್ಖಂ॥ ಯಂ ಕಾಯಿಕಂ ಅಸಾತಂ ಕಾಯಿಕಂ ದುಕ್ಖಂ ಕಾಯಸಮ್ಫಸ್ಸಜಂ ಅಸಾತಂ ದುಕ್ಖಂ ವೇದಯಿತಂ ಕಾಯಸಮ್ಫಸ್ಸಜಾ ಅಸಾತಾ ದುಕ್ಖಾ ವೇದನಾ ಇದಂ ವುಚ್ಚತಿ ದುಕ್ಖಂ। ಇತಿ ಇದಞ್ಚ ಸುಖಂ ಇದಞ್ಚ ದುಕ್ಖಂ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾತಿ।>
      text <೫೯೫>, <ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾತಿ ಅತ್ಥಿ ಸೋಮನಸ್ಸಂ। ಅತ್ಥಿ ದೋಮನಸ್ಸಂ।>
      text <ತತ್ಥ ಕತಮಂ ಸೋಮನಸ್ಸಂ॥ ಯಂ ಚೇತಸಿಕಂ ಸಾತಂ ಚೇತಸಿಕಂ ಸುಖಂ ಚೇತೋಸಮ್ಫಸ್ಸಜಂ ಸಾತಂ ಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಸಾತಾ ಸುಖಾ ವೇದನಾ ಇದಂ ವುಚ್ಚತಿ ಸೋಮನಸ್ಸಂ।>
      text <ತತ್ಥ ಕತಮಂ ದೋಮನಸ್ಸಂ॥ ಯಂ ಚೇತಸಿಕಂ ಅಸಾತಂ ಚೇತಸಿಕಂ ದುಕ್ಖಂ ಚೇತೋಸಮ್ಫಸ್ಸಜಂ ಅಸಾತಂ ದುಕ್ಖಂ ವೇದಯಿತಂ ಚೇತೋಸಮ್ಫಸ್ಸಜಾ ಅಸಾತಾ ದುಕ್ಖಾ ವೇದನಾ ಇದಂ ವುಚ್ಚತಿ ದೋಮನಸ್ಸಂ। ಇತಿ ಇದಞ್ಚ ಸೋಮನಸ್ಸಂ ಇದಞ್ಚ ದೋಮನಸ್ಸಂ ಪುಬ್ಬೇವ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾತಿ।>
      text <೫೯೬>, <ಅದುಕ್ಖಮಸುಖನ್ತಿ ಯಂ ಚೇತಸಿಕಂ ನೇವ ಸಾತಂ ನಾಸಾತಂ ಚೇತೋಸಮ್ಫಸ್ಸಜಂ ಅದುಕ್ಖಮಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಅದುಕ್ಖಮಸುಖಾ ವೇದನಾ। ತೇನ ವುಚ್ಚತಿ ಅದುಕ್ಖಮಸುಖನ್ತಿ।>
      text <೫೯೭>, <ಉಪೇಕ್ಖಾಸತಿಪಾರಿಸುದ್ಧಿನ್ತಿ। ತತ್ಥ ಕತಮಾ ಉಪೇಕ್ಖಾ॥ ಯಾ ಉಪೇಕ್ಖಾ ಉಪೇಕ್ಖನಾ ಅಜ್ಝುಪೇಕ್ಖನಾ ಮಜ್ಝತ್ತತಾ ಚಿತ್ತಸ್ಸ ಅಯಂ ವುಚ್ಚತಿ ಉಪೇಕ್ಖಾ।>
      text <ತತ್ಥ ಕತಮಾ ಸತಿ॥ ಯಾ ಸತಿ ಅನುಸ್ಸತಿ…ಪೇ॰… ಸಮ್ಮಾಸತಿ ಅಯಂ ವುಚ್ಚತಿ ಸತಿ। ಅಯಂ ಸತಿ ಇಮಾಯ ಉಪೇಕ್ಖಾಯ ವಿವಟಾ ಹೋತಿ ಪರಿಸುದ್ಧಾ ಪರಿಯೋದಾತಾ। ತೇನ ವುಚ್ಚತಿ ಉಪೇಕ್ಖಾಸತಿಪಾರಿಸುದ್ಧಿನ್ತಿ।>
      text <೫೯೮>, <ಚತುತ್ಥನ್ತಿ ಗಣನಾನುಪುಬ್ಬತಾ ಚತುತ್ಥಂ। ಇದಂ ಚತುತ್ಥಂ ಸಮಾಪಜ್ಜತೀತಿ ಚತುತ್ಥಂ।>
      text <೫೯೯>, <ಝಾನನ್ತಿ ಉಪೇಕ್ಖಾ। ಸತಿ। ಚಿತ್ತಸ್ಸೇಕಗ್ಗತಾ।>
      text <೬೦೦>, <ಉಪಸಮ್ಪಜ್ಜಾತಿ ಯೋ ಚತುತ್ಥಸ್ಸ ಝಾನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೬೦೧>, <ವಿಹರತೀತಿ…ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೬೦೨>, <ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾತಿ ತತ್ಥ ಕತಮಾ ರೂಪಸಞ್ಞಾ॥ ರೂಪಾವಚರಸಮಾಪತ್ತಿಂ ಸಮಾಪನ್ನಸ್ಸ ವಾ ಉಪಪನ್ನಸ್ಸ ವಾ ದಿಟ್ಠಧಮ್ಮಸುಖವಿಹಾರಿಸ್ಸ ವಾ ಸಞ್ಞಾ ಸಞ್ಜಾನನಾ ಸಞ್ಜಾನಿತತ್ತಂ ಇಮಾ ವುಚ್ಚನ್ತಿ ರೂಪಸಞ್ಞಾಯೋ। ಇಮಾ ರೂಪಸಞ್ಞಾಯೋ ಅತಿಕ್ಕನ್ತೋ ಹೋತಿ ವೀತಿಕ್ಕನ್ತೋ ಸಮತಿಕ್ಕನ್ತೋ। ತೇನ ವುಚ್ಚತಿ ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾತಿ।>
      text <೬೦೩>, <ಪಟಿಘಸಞ್ಞಾನಂ ಅತ್ಥಙ್ಗಮಾತಿ ತತ್ಥ ಕತಮಾ ಪಟಿಘಸಞ್ಞಾ॥ ರೂಪಸಞ್ಞಾ ಸದ್ದಸಞ್ಞಾ…ಪೇ॰… ಫೋಟ್ಠಬ್ಬಸಞ್ಞಾ ಇಮಾ ವುಚ್ಚನ್ತಿ ಪಟಿಘಸಞ್ಞಾಯೋ। ಇಮಾ ಪಟಿಘಸಞ್ಞಾಯೋ ಸನ್ತಾ ಹೋನ್ತಿ ಸಮಿತಾ ವೂಪಸನ್ತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಅಪ್ಪಿತಾ ಬ್ಯಪ್ಪಿತಾ ಸೋಸಿತಾ ವಿಸೋಸಿತಾ ಬ್ಯನ್ತೀಕತಾ। ತೇನ ವುಚ್ಚತಿ ಪಟಿಘಸಞ್ಞಾನಂ ಅತ್ಥಙ್ಗಮಾತಿ।>
      text <೬೦೪>, <ನಾನತ್ತಸಞ್ಞಾನಂ ಅಮನಸಿಕಾರಾತಿ ತತ್ಥ ಕತಮಾ ನಾನತ್ತಸಞ್ಞಾ॥ ಅಸಮಾಪನ್ನಸ್ಸ ಮನೋಧಾತು ಸಮಙ್ಗಿಸ್ಸ ವಾ ಮನೋವಿಞ್ಞಾಣಧಾತು ಸಮಙ್ಗಿಸ್ಸ ವಾ ಸಞ್ಞಾ ಸಞ್ಜಾನನಾ ಸಞ್ಜಾನಿತತ್ತಂ ಇಮಾ ವುಚ್ಚನ್ತಿ ನಾನತ್ತಸಞ್ಞಾಯೋ। ಇಮಾ ನಾನತ್ತಸಞ್ಞಾಯೋ ನ ಮನಸಿ ಕರೋತಿ। ತೇನ ವುಚ್ಚತಿ ನಾನತ್ತಸಞ್ಞಾನಂ ಅಮನಸಿಕಾರಾತಿ।>
      text <೬೦೫>, <ಅನನ್ತೋ ಆಕಾಸೋತಿ। ತತ್ಥ ಕತಮೋ ಆಕಾಸೋ॥ ಯೋ ಆಕಾಸೋ ಆಕಾಸಗತಂ ಅಘಂ ಅಘಗತಂ ವಿವರೋ ವಿವರಗತಂ ಅಸಮ್ಫುಟ್ಠಂ ಚತೂಹಿ ಮಹಾಭೂತೇಹಿ ಅಯಂ ವುಚ್ಚತಿ ಆಕಾಸೋ। ತಸ್ಮಿಂ ಆಕಾಸೇ ಚಿತ್ತಂ ಠಪೇತಿ ಸಣ್ಠಪೇತಿ ಅನನ್ತಂ ಫರತಿ। ತೇನ ವುಚ್ಚತಿ ಅನನ್ತೋ ಆಕಾಸೋತಿ।>
      text <೬೦೬>, <ಆಕಾಸಾನಞ್ಚಾಯತನನ್ತಿ ಆಕಾಸಾನಞ್ಚಾಯತನಂ ಸಮಾಪನ್ನಸ್ಸ ವಾ ಉಪಪನ್ನಸ್ಸ ವಾ ದಿಟ್ಠಧಮ್ಮಸುಖವಿಹಾರಿಸ್ಸ ವಾ ಚಿತ್ತಚೇತಸಿಕಾ ಧಮ್ಮಾ।>
      text <೬೦೭>, <ಉಪಸಮ್ಪಜ್ಜಾತಿ ಯೋ ಆಕಾಸಾನಞ್ಚಾಯತನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೬೦೮>, <ವಿಹರತೀತಿ…ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೬೦೯>, <ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮಾತಿ ಇಮಂ ಆಕಾಸಾನಞ್ಚಾಯತನಂ ಅತಿಕ್ಕನ್ತೋ ಹೋತಿ ವೀತಿಕ್ಕನ್ತೋ ಸಮತಿಕ್ಕನ್ತೋ। ತೇನ ವುಚ್ಚತಿ ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮಾತಿ।>
      text <೬೧೦>, <ಅನನ್ತಂ ವಿಞ್ಞಾಣನ್ತಿ ತಂಯೇವ ಆಕಾಸಂ ವಿಞ್ಞಾಣೇನ ಫುಟ್ಠಂ ಮನಸಿ ಕರೋತಿ ಅನನ್ತಂ ಫರತಿ। ತೇನ ವುಚ್ಚತಿ ಅನನ್ತಂ ವಿಞ್ಞಾಣನ್ತಿ।>
      text <೬೧೧>, <ವಿಞ್ಞಾಣಞ್ಚಾಯತನನ್ತಿ ವಿಞ್ಞಾಣಞ್ಚಾಯತನಂ ಸಮಾಪನ್ನಸ್ಸ ವಾ ಉಪಪನ್ನಸ್ಸ ವಾ ದಿಟ್ಠಧಮ್ಮಸುಖವಿಹಾರಿಸ್ಸ ವಾ ಚಿತ್ತಚೇತಸಿಕಾ ಧಮ್ಮಾ।>
      text <೬೧೨>, <ಉಪಸಮ್ಪಜ್ಜಾತಿ ಯೋ ವಿಞ್ಞಾಣಞ್ಚಾಯತನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೬೧೩>, <ವಿಹರತೀತಿ…ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೬೧೪>, <ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮಾತಿ ಇಮಂ ವಿಞ್ಞಾಣಞ್ಚಾಯತನಂ ಅತಿಕ್ಕನ್ತೋ ಹೋತಿ ವೀತಿಕ್ಕನ್ತೋ ಸಮತಿಕ್ಕನ್ತೋ। ತೇನ ವುಚ್ಚತಿ ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮಾತಿ।>
      text <೬೧೫>, <ನತ್ಥಿ ಕಿಞ್ಚೀತಿ ತಂಯೇವ ವಿಞ್ಞಾಣಂ ಭಾವೇತಿ ವಿಭಾವೇತಿ ಅನ್ತರಭಾವೇತಿ। ನತ್ಥಿ ಕಿಞ್ಚೀತಿ ಪಸ್ಸತಿ। ತೇನ ವುಚ್ಚತಿ ನತ್ಥಿ ಕಿಞ್ಚೀತಿ।>
      text <೬೧೬>, <ಆಕಿಞ್ಚಞ್ಞಾಯತನನ್ತಿ ಆಕಿಞ್ಚಞ್ಞಾಯತನಂ ಸಮಾಪನ್ನಸ್ಸ ವಾ ಉಪಪನ್ನಸ್ಸ ವಾ ದಿಟ್ಠಧಮ್ಮಸುಖವಿಹಾರಿಸ್ಸ ವಾ ಚಿತ್ತಚೇತಸಿಕಾ ಧಮ್ಮಾ।>
      text <೬೧೭>, <ಉಪಸಮ್ಪಜ್ಜಾತಿ ಯೋ ಆಕಿಞ್ಚಞ್ಞಾಯತನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೬೧೮>, <ವಿಹರತೀತಿ …ಪೇ॰… ತೇನ ವುಚ್ಚತಿ ವಿಹರತೀತಿ।>
      text <೬೧೯>, <ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮಾತಿ ಇಮಂ ಆಕಿಞ್ಚಞ್ಞಾಯತನಂ ಅತಿಕ್ಕನ್ತೋ ಹೋತಿ ವೀತಿಕ್ಕನ್ತೋ ಸಮತಿಕ್ಕನ್ತೋ। ತೇನ ವುಚ್ಚತಿ ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮಾತಿ।>
      text <ನೇವಸಞ್ಞೀನಾಸಞ್ಞೀತಿ ತಂಯೇವ ಆಕಿಞ್ಚಞ್ಞಾಯತನಂ ಸನ್ತತೋ ಮನಸಿ ಕರೋತಿ ಸಙ್ಖಾರಾವಸೇಸಸಮಾಪತ್ತಿಂ ಭಾವೇತಿ। ತೇನ ವುಚ್ಚತಿ ನೇವಸಞ್ಞೀನಾಸಞ್ಞೀತಿ।>
      text <೬೨೦>, <ನೇವಸಞ್ಞಾನಾಸಞ್ಞಾಯತನನ್ತಿ ನೇವಸಞ್ಞಾನಾಸಞ್ಞಾಯತನಂ ಸಮಾಪನ್ನಸ್ಸ ವಾ ಉಪಪನ್ನಸ್ಸ ವಾ ದಿಟ್ಠಧಮ್ಮಸುಖವಿಹಾರಿಸ್ಸ ವಾ ಚಿತ್ತಚೇತಸಿಕಾ ಧಮ್ಮಾ।>
      text <೬೨೧>, <ಉಪಸಮ್ಪಜ್ಜಾತಿ ಯೋ ನೇವಸಞ್ಞಾನಾಸಞ್ಞಾಯತನಸ್ಸ ಲಾಭೋ ಪಟಿಲಾಭೋ ಪತ್ತಿ ಸಮ್ಪತ್ತಿ ಫುಸನಾ ಸಚ್ಛಿಕಿರಿಯಾ ಉಪಸಮ್ಪದಾ।>
      text <೬೨೨>, <ವಿಹರತೀತಿ ಇರಿಯತಿ ವತ್ತತಿ ಪಾಲೇತಿ ಯಪೇತಿ ಯಾಪೇತಿ ಚರತಿ ವಿಹರತಿ। ತೇನ ವುಚ್ಚತಿ ವಿಹರತೀತಿ।>
      stand <ಸುತ್ತನ್ತಭಾಜನೀಯಂ।>
  text <೨॥ ಅಭಿಧಮ್ಮಭಾಜನೀಯಂ>
    text <೧॥ ರೂಪಾವಚರಕುಸಲಂ>
      text <೬೨೩>, <ಚತ್ತಾರಿ ಝಾನಾನಿ ಪಠಮಂ ಝಾನಂ। ದುತಿಯಂ ಝಾನಂ। ತತಿಯಂ ಝಾನಂ। ಚತುತ್ಥಂ ಝಾನಂ।>
      text <೬೨೪>, <ತತ್ಥ ಕತಮಂ ಪಠಮಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ಪಞ್ಚಙ್ಗಿಕಂ ಝಾನಂ ಹೋತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಠಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ದುತಿಯಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ತಿವಙ್ಗಿಕಂ ಝಾನಂ ಹೋತಿ ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ದುತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ತತಿಯಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ಪೀತಿಯಾ ಚ ವಿರಾಗಾ…ಪೇ॰… ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ತತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ಚತುತ್ಥಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ಸುಖಸ್ಸ ಚ ಪಹಾನಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಚತುತ್ಥಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      stand <ಚತುಕ್ಕಂ।>
      text <೬೨೫>, <ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ಪಞ್ಚಙ್ಗಿಕಂ ಝಾನಂ ಹೋತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಠಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಅವಿತಕ್ಕಂ ವಿಚಾರಮತ್ತಂ ವಿವೇಕಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ಚತುರಙ್ಗಿಕಂ ಝಾನಂ ಹೋತಿ ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ದುತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ತಿವಙ್ಗಿಕಂ ಝಾನಂ ಹೋತಿ ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ತತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ಪೀತಿಯಾ ಚ ವಿರಾಗಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಚತುತ್ಥಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ಸುಖಸ್ಸ ಚ ಪಹಾನಾ…ಪೇ॰… ಪಞ್ಚಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಞ್ಚಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      stand <ಪಞ್ಚಕಂ।>
    text <೨॥ ಅರೂಪಾವಚರಕುಸಲಂ>
      text <೬೨೬>, <ಇಧ ಭಿಕ್ಖು ಯಸ್ಮಿಂ ಸಮಯೇ ಅರೂಪೂಪಪತ್ತಿಯಾ ಮಗ್ಗಂ ಭಾವೇತಿ ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಸಞ್ಞಾಸಹಗತಂ ಸುಖಸ್ಸ ಚ ಪಹಾನಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಚತುತ್ಥಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
    text <೩॥ ಲೋಕುತ್ತರಕುಸಲಂ>
      text <೬೨೭>, <ಚತ್ತಾರಿ ಝಾನಾನಿ ಪಠಮಂ ಝಾನಂ। ದುತಿಯಂ ಝಾನಂ। ತತಿಯಂ ಝಾನಂ। ಚತುತ್ಥಂ ಝಾನಂ।>
      text <೬೨೮>, <ತತ್ಥ ಕತಮಂ ಪಠಮಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ಪಞ್ಚಙ್ಗಿಕಂ ಝಾನಂ ಹೋತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಠಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ದುತಿಯಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ತಿವಙ್ಗಿಕಂ ಝಾನಂ ಹೋತಿ ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ದುತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ತತಿಯಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ಪೀತಿಯಾ ಚ ವಿರಾಗಾ…ಪೇ॰… ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ತತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ಚತುತ್ಥಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ಸುಖಸ್ಸ ಚ ಪಹಾನಾ …ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಚತುತ್ಥಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      stand <ಚತುಕ್ಕಂ।>
      text <೬೨೯>, <ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ಪಞ್ಚಙ್ಗಿಕಂ ಝಾನಂ ಹೋತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಠಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಅವಿತಕ್ಕಂ ವಿಚಾರಮತ್ತಂ ವಿವೇಕಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ಚತುರಙ್ಗಿಕಂ ಝಾನಂ ಹೋತಿ ವಿಚಾರೋ ಪೀತಿ ಸುಖಂ ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ದುತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ತಿವಙ್ಗಿಕಂ ಝಾನಂ ಹೋತಿ ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ತತಿಯಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ಪೀತಿಯಾ ಚ ವಿರಾಗಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಚತುತ್ಥಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ಸುಖಸ್ಸ ಚ ಪಹಾನಾ…ಪೇ॰… ಪಞ್ಚಮಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಞ್ಚಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      stand <ಪಞ್ಚಕಂ।>
    text <೪॥ ರೂಪಾವಚರವಿಪಾಕಾ>
      text <೬೩೦>, <ಚತ್ತಾರಿ ಝಾನಾನಿ ಪಠಮಂ ಝಾನಂ। ದುತಿಯಂ ಝಾನಂ। ತತಿಯಂ ಝಾನಂ। ಚತುತ್ಥಂ ಝಾನಂ।>
      text <೬೩೧>, <ತತ್ಥ ಕತಮಂ ಪಠಮಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ಫಸ್ಸೋ ಹೋತಿ…ಪೇ॰… ಅವಿಕ್ಖೇಪೋ ಹೋತಿ। ಇಮೇ ಧಮ್ಮಾ ಕುಸಲಾ। ತಸ್ಸೇವ ರೂಪಾವಚರಸ್ಸ ಕುಸಲಸ್ಸ ಕಮ್ಮಸ್ಸ ಕತತ್ತಾ ಉಪಚಿತತ್ತಾ ವಿಪಾಕಂ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ಪಞ್ಚಙ್ಗಿಕಂ ಝಾನಂ ಹೋತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಠಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ದುತಿಯಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪೂಪಪತ್ತಿಯಾ ಮಗ್ಗಂ ಭಾವೇತಿ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ಫಸ್ಸೋ ಹೋತಿ…ಪೇ॰… ಅವಿಕ್ಖೇಪೋ ಹೋತಿ। ಇಮೇ ಧಮ್ಮಾ ಕುಸಲಾ। ತಸ್ಸೇವ ರೂಪಾವಚರಸ್ಸ ಕುಸಲಸ್ಸ ಕಮ್ಮಸ್ಸ ಕತತ್ತಾ ಉಪಚಿತತ್ತಾ ವಿಪಾಕಂ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ…ಪೇ॰… ತತಿಯಂ ಝಾನಂ…ಪೇ॰… ಚತುತ್ಥಂ ಝಾನಂ…ಪೇ॰… ಪಠಮಂ ಝಾನಂ…ಪೇ॰… ಪಞ್ಚಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಞ್ಚಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ…ಪೇ॰…।>
    text <೫॥ ಅರೂಪಾವಚರವಿಪಾಕಾ>
      text <೬೩೨>, <ಇಧ ಭಿಕ್ಖು ಯಸ್ಮಿಂ ಸಮಯೇ ಅರೂಪೂಪಪತ್ತಿಯಾ ಮಗ್ಗಂ ಭಾವೇತಿ ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಸಞ್ಞಾಸಹಗತಂ ಸುಖಸ್ಸ ಚ ಪಹಾನಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ತಸ್ಮಿಂ ಸಮಯೇ ಫಸ್ಸೋ ಹೋತಿ…ಪೇ॰… ಅವಿಕ್ಖೇಪೋ ಹೋತಿ। ಇಮೇ ಧಮ್ಮಾ ಕುಸಲಾ। ತಸ್ಸೇವ ಅರೂಪಾವಚರಸ್ಸ ಕುಸಲಸ್ಸ ಕಮ್ಮಸ್ಸ ಕತತ್ತಾ ಉಪಚಿತತ್ತಾ ವಿಪಾಕಂ ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಸಞ್ಞಾಸಹಗತಂ ಸುಖಸ್ಸ ಚ ಪಹಾನಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಚತುತ್ಥಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
    text <೬॥ ಲೋಕುತ್ತರವಿಪಾಕಾ>
      text <೬೩೩>, <ಚತ್ತಾರಿ ಝಾನಾನಿ ಪಠಮಂ ಝಾನಂ। ದುತಿಯಂ ಝಾನಂ। ತತಿಯಂ ಝಾನಂ। ಚತುತ್ಥಂ ಝಾನಂ।>
      text <೬೩೪>, <ತತ್ಥ ಕತಮಂ ಪಠಮಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ಫಸ್ಸೋ ಹೋತಿ…ಪೇ॰… ಅವಿಕ್ಖೇಪೋ ಹೋತಿ। ಇಮೇ ಧಮ್ಮಾ ಕುಸಲಾ। ತಸ್ಸೇವ ಲೋಕುತ್ತರಸ್ಸ ಕುಸಲಸ್ಸ ಝಾನಸ್ಸ ಕತತ್ತಾ ಭಾವಿತತ್ತಾ ವಿಪಾಕಂ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ ಸುಞ್ಞತಂ। ತಸ್ಮಿಂ ಸಮಯೇ ಪಞ್ಚಙ್ಗಿಕಂ ಝಾನಂ ಹೋತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಠಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ದುತಿಯಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ಲೋಕುತ್ತರಂ ಝಾನಂ ಭಾವೇತಿ ನಿಯ್ಯಾನಿಕಂ ಅಪಚಯಗಾಮಿಂ ದಿಟ್ಠಿಗತಾನಂ ಪಹಾನಾಯ ಪಠಮಾಯ ಭೂಮಿಯಾ ಪತ್ತಿಯಾ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ। ತಸ್ಮಿಂ ಸಮಯೇ ಫಸ್ಸೋ ಹೋತಿ…ಪೇ॰… ಅವಿಕ್ಖೇಪೋ ಹೋತಿ। ಇಮೇ ಧಮ್ಮಾ ಕುಸಲಾ। ತಸ್ಸೇವ ಲೋಕುತ್ತರಸ್ಸ ಕುಸಲಸ್ಸ ಝಾನಸ್ಸ ಕತತ್ತಾ ಭಾವಿತತ್ತಾ ವಿಪಾಕಂ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ …ಪೇ॰… ತತಿಯಂ ಝಾನಂ…ಪೇ॰… ಚತುತ್ಥಂ ಝಾನಂ…ಪೇ॰… ಪಠಮಂ ಝಾನಂ…ಪೇ॰… ಪಞ್ಚಮಂ ಝಾನಂ ಉಪಸಮ್ಪಜ್ಜ ವಿಹರತಿ ದುಕ್ಖಪಟಿಪದಂ ದನ್ಧಾಭಿಞ್ಞಂ ಸುಞ್ಞತಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಞ್ಚಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
    text <೭॥ ರೂಪಾರೂಪಾವಚರಕಿರಿಯಾ>
      text <೬೩೫>, <ಚತ್ತಾರಿ ಝಾನಾನಿ ಪಠಮಂ ಝಾನಂ। ದುತಿಯಂ ಝಾನಂ। ತತಿಯಂ ಝಾನಂ। ಚತುತ್ಥಂ ಝಾನಂ।>
      text <೬೩೬>, <ತತ್ಥ ಕತಮಂ ಪಠಮಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪಾವಚರಂ ಝಾನಂ ಭಾವೇತಿ ಕಿರಿಯಂ ನೇವ ಕುಸಲಂ ನಾಕುಸಲಂ ನ ಚ ಕಮ್ಮವಿಪಾಕಂ ದಿಟ್ಠಧಮ್ಮಸುಖವಿಹಾರಂ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ಪಞ್ಚಙ್ಗಿಕಂ ಝಾನಂ ಹೋತಿ ವಿತಕ್ಕೋ। ವಿಚಾರೋ। ಪೀತಿ। ಸುಖಂ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಠಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <ತತ್ಥ ಕತಮಂ ದುತಿಯಂ ಝಾನಂ॥ ಇಧ ಭಿಕ್ಖು ಯಸ್ಮಿಂ ಸಮಯೇ ರೂಪಾವಚರಂ ಝಾನಂ ಭಾವೇತಿ ಕಿರಿಯಂ ನೇವ ಕುಸಲಂ ನಾಕುಸಲಂ ನ ಚ ಕಮ್ಮವಿಪಾಕಂ ದಿಟ್ಠಧಮ್ಮಸುಖವಿಹಾರಂ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ…ಪೇ॰… ತತಿಯಂ ಝಾನಂ…ಪೇ॰… ಚತುತ್ಥಂ ಝಾನಂ…ಪೇ॰… ಪಠಮಂ ಝಾನಂ…ಪೇ॰… ಪಞ್ಚಮಂ ಝಾನಂ ಉಪಸಮ್ಪಜ್ಜ ವಿಹರತಿ ಪಥವೀಕಸಿಣಂ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಪಞ್ಚಮಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾ।>
      text <೬೩೭>, <ಇಧ ಭಿಕ್ಖು ಯಸ್ಮಿಂ ಸಮಯೇ ಅರೂಪಾವಚರಂ ಝಾನಂ ಭಾವೇತಿ ಕಿರಿಯಂ ನೇವ ಕುಸಲಂ ನಾಕುಸಲಂ ನ ಚ ಕಮ್ಮವಿಪಾಕಂ ದಿಟ್ಠಧಮ್ಮಸುಖವಿಹಾರಂ ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಸಞ್ಞಾಸಹಗತಂ ಸುಖಸ್ಸ ಚ ಪಹಾನಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ತಸ್ಮಿಂ ಸಮಯೇ ದುವಙ್ಗಿಕಂ ಝಾನಂ ಹೋತಿ ಉಪೇಕ್ಖಾ। ಚಿತ್ತಸ್ಸೇಕಗ್ಗತಾ। ಇದಂ ವುಚ್ಚತಿ ಚತುತ್ಥಂ ಝಾನಂ। ಅವಸೇಸಾ ಧಮ್ಮಾ ಝಾನಸಮ್ಪಯುತ್ತಾತಿ।>
      stand <ಅಭಿಧಮ್ಮಭಾಜನೀಯಂ।>
  text <೩॥ ಪಞ್ಹಾಪುಚ್ಛಕಂ>
    text <೬೩೮>, <ಚತ್ತಾರಿ ಝಾನಾನಿ ಇಧ ಭಿಕ್ಖು ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ…ಪೇ॰… ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ…ಪೇ॰… ಪೀತಿಯಾ ಚ ವಿರಾಗಾ ಉಪೇಕ್ಖಕೋ ಚ ವಿಹರತಿ ಸತೋ ಚ ಸಮ್ಪಜಾನೋ ಸುಖಞ್ಚ ಕಾಯೇನ ಪಟಿಸಂವೇದೇತಿ। ಯಂ ತಂ ಅರಿಯಾ ಆಚಿಕ್ಖನ್ತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ…ಪೇ॰… ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾ ಅದುಕ್ಖಮಸುಖಂ ಉಪೇಕ್ಖಾಸತಿಪಾರಿಸುದ್ಧಿಂ ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ।>
    text <೬೩೯>, <ಚತುನ್ನಂ ಝಾನಾನಂ ಕತಿ ಕುಸಲಾ। ಕತಿ ಅಕುಸಲಾ। ಕತಿ ಅಬ್ಯಾಕತಾ…ಪೇ॰… ಕತಿ ಸರಣಾ। ಕತಿ ಅರಣಾ॥>
    text <೧॥ ತಿಕಂ>
      text <೬೪೦>, <ಸಿಯಾ ಕುಸಲಾ। ಸಿಯಾ ಅಬ್ಯಾಕತಾ। ತೀಣಿ ಝಾನಾನಿ ಏತ್ಥುಪ್ಪನ್ನಂ ಸುಖಂ ವೇದನಂ ಠಪೇತ್ವಾ ಸುಖಾಯ ವೇದನಾಯ ಸಮ್ಪಯುತ್ತಾ। ಚತುತ್ಥಂ ಝಾನಂ ಏತ್ಥುಪ್ಪನ್ನಂ ಅದುಕ್ಖಮಸುಖಂ ವೇದನಂ ಠಪೇತ್ವಾ ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತಂ। ಸಿಯಾ ವಿಪಾಕಾ। ಸಿಯಾ ವಿಪಾಕಧಮ್ಮಧಮ್ಮಾ। ಸಿಯಾ ನೇವವಿಪಾಕನವಿಪಾಕಧಮ್ಮಧಮ್ಮಾ। ಸಿಯಾ ಉಪಾದಿನ್ನುಪಾದಾನಿಯಾ। ಸಿಯಾ ಅನುಪಾದಿನ್ನುಪಾದಾನಿಯಾ। ಸಿಯಾ ಅನುಪಾದಿನ್ನಅನುಪಾದಾನಿಯಾ। ಸಿಯಾ ಅಸಂಕಿಲಿಟ್ಠಸಂಕಿಲೇಸಿಕಾ। ಸಿಯಾ ಅಸಂಕಿಲಿಟ್ಠಅಸಂಕಿಲೇಸಿಕಾ। ಪಠಮಂ ಝಾನಂ ಏತ್ಥುಪ್ಪನ್ನೇ ವಿತಕ್ಕವಿಚಾರೇ ಠಪೇತ್ವಾ ಸವಿತಕ್ಕಂ ಸವಿಚಾರಂ। ತೀಣಿ ಝಾನಾನಿ ಅವಿತಕ್ಕಅವಿಚಾರಾ। ದ್ವೇ ಝಾನಾನಿ ಏತ್ಥುಪ್ಪನ್ನಂ ಪೀತಿಂ ಠಪೇತ್ವಾ ಪೀತಿಸಹಗತಾ। ತೀಣಿ ಝಾನಾನಿ ಏತ್ಥುಪ್ಪನ್ನಂ ಸುಖಂ ಠಪೇತ್ವಾ ಸುಖಸಹಗತಾ। ಚತುತ್ಥಂ ಝಾನಂ ಏತ್ಥುಪ್ಪನ್ನಂ ಉಪೇಕ್ಖಂ ಠಪೇತ್ವಾ ಉಪೇಕ್ಖಾಸಹಗತಂ। ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಾ। ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಹೇತುಕಾ। ಸಿಯಾ ಆಚಯಗಾಮಿನೋ। ಸಿಯಾ ಅಪಚಯಗಾಮಿನೋ। ಸಿಯಾ ನೇವಾಚಯಗಾಮಿನಾಪಚಯಗಾಮಿನೋ। ಸಿಯಾ ಸೇಕ್ಖಾ। ಸಿಯಾ ಅಸೇಕ್ಖಾ। ಸಿಯಾ ನೇವಸೇಕ್ಖನಾಸೇಕ್ಖಾ। ಸಿಯಾ ಮಹಗ್ಗತಾ। ಸಿಯಾ ಅಪ್ಪಮಾಣಾ। ತೀಣಿ ಝಾನಾನಿ ನ ವತ್ತಬ್ಬಾ ಪರಿತ್ತಾರಮ್ಮಣಾತಿಪಿ। ಮಹಗ್ಗತಾರಮ್ಮಣಾತಿಪಿ। ಸಿಯಾ ಅಪ್ಪಮಾಣಾರಮ್ಮಣಾ। ಸಿಯಾ ನ ವತ್ತಬ್ಬಾ ಅಪ್ಪಮಾಣಾರಮ್ಮಣಾತಿ। ಚತುತ್ಥಂ ಝಾನಂ ಸಿಯಾ ಪರಿತ್ತಾರಮ್ಮಣಂ। ಸಿಯಾ ಮಹಗ್ಗತಾರಮ್ಮಣಂ। ಸಿಯಾ ಅಪ್ಪಮಾಣಾರಮ್ಮಣಂ। ಸಿಯಾ ನ ವತ್ತಬ್ಬಂ ಪರಿತ್ತಾರಮ್ಮಣನ್ತಿಪಿ। ಮಹಗ್ಗತಾರಮ್ಮಣನ್ತಿಪಿ। ಅಪ್ಪಮಾಣಾರಮ್ಮಣನ್ತಿಪಿ। ಸಿಯಾ ಮಜ್ಝಿಮಾ। ಸಿಯಾ ಪಣೀತಾ। ಸಿಯಾ ಸಮ್ಮತ್ತನಿಯತಾ। ಸಿಯಾ ಅನಿಯತಾ। ತೀಣಿ ಝಾನಾನಿ ನ ಮಗ್ಗಾರಮ್ಮಣಾ। ಸಿಯಾ ಮಗ್ಗಹೇತುಕಾ। ಸಿಯಾ ಮಗ್ಗಾಧಿಪತಿನೋ। ಸಿಯಾ ನ ವತ್ತಬ್ಬಾ ಮಗ್ಗಹೇತುಕಾತಿಪಿ। ಮಗ್ಗಾಧಿಪತಿನೋತಿಪಿ। ಚತುತ್ಥಂ ಝಾನಂ ಸಿಯಾ ಮಗ್ಗಾರಮ್ಮಣಂ। ಸಿಯಾ ಮಗ್ಗಹೇತುಕಂ। ಸಿಯಾ ಮಗ್ಗಾಧಿಪತಿ। ಸಿಯಾ ನ ವತ್ತಬ್ಬಂ ಮಗ್ಗಾರಮ್ಮಣನ್ತಿಪಿ। ಮಗ್ಗಹೇತುಕನ್ತಿಪಿ ಮಗ್ಗಾಧಿಪತೀತಿಪಿ। ಸಿಯಾ ಉಪ್ಪನ್ನಾ। ಸಿಯಾ ಅನುಪ್ಪನ್ನಾ। ಸಿಯಾ ಉಪ್ಪಾದಿನೋ। ಸಿಯಾ ಅತೀತಾ। ಸಿಯಾ ಅನಾಗತಾ। ಸಿಯಾ ಪಚ್ಚುಪ್ಪನ್ನಾ। ತೀಣಿ ಝಾನಾನಿ ನ ವತ್ತಬ್ಬಾ ಅತೀತಾರಮ್ಮಣಾತಿಪಿ। ಅನಾಗತಾರಮ್ಮಣಾತಿಪಿ। ಪಚ್ಚುಪ್ಪನ್ನಾರಮ್ಮಣಾತಿಪಿ। ಚತುತ್ಥಂ ಝಾನಂ ಸಿಯಾ ಅತೀತಾರಮ್ಮಣಂ। ಸಿಯಾ ಅನಾಗತಾರಮ್ಮಣಂ। ಸಿಯಾ ಪಚ್ಚುಪ್ಪನ್ನಾರಮ್ಮಣಂ। ಸಿಯಾ ನ ವತ್ತಬ್ಬಂ ಅತೀತಾರಮ್ಮಣನ್ತಿಪಿ। ಅನಾಗತಾರಮ್ಮಣನ್ತಿಪಿ। ಪಚ್ಚುಪ್ಪನ್ನಾರಮಣನ್ತಿಪಿ। ಸಿಯಾ ಅಜ್ಝತ್ತಾ। ಸಿಯಾ ಬಹಿದ್ಧಾ। ಸಿಯಾ ಅಜ್ಝತ್ತಬಹಿದ್ಧಾ। ತೀಣಿ ಝಾನಾನಿ ಬಹಿದ್ಧಾರಮ್ಮಣಾ। ಚತುತ್ಥಂ ಝಾನಂ ಸಿಯಾ ಅಜ್ಝತ್ತಾರಮ್ಮಣಂ। ಸಿಯಾ ಬಹಿದ್ಧಾರಮ್ಮಣಂ। ಸಿಯಾ ಅಜ್ಝತ್ತಬಹಿದ್ಧಾರಮ್ಮಣಂ। ಸಿಯಾ ನ ವತ್ತಬ್ಬಂ ಅಜ್ಝತ್ತಾರಮ್ಮಣನ್ತಿಪಿ। ಬಹಿದ್ಧಾರಮ್ಮಣನ್ತಿಪಿ। ಅಜ್ಝತ್ತಬಹಿದ್ಧಾರಮ್ಮಣನ್ತಿಪಿ। ಅನಿದಸ್ಸನಅಪ್ಪಟಿಘಾ।>
    text <೨॥ ದುಕಂ>
      text <೬೪೧>, <ನ ಹೇತೂ। ಸಹೇತುಕಾ। ಹೇತುಸಮ್ಪಯುತ್ತಾ। ನ ವತ್ತಬ್ಬಾ ಹೇತೂ ಚೇವ ಸಹೇತುಕಾ ಚಾತಿ। ಸಹೇತುಕಾ ಚೇವ ನ ಚ ಹೇತೂ। ನ ವತ್ತಬ್ಬಾ ಹೇತೂ ಚೇವ ಹೇತುಸಮ್ಪಯುತ್ತಾ ಚಾತಿ। ಹೇತುಸಮ್ಪಯುತ್ತಾ ಚೇವ ನ ಚ ಹೇತೂ। ನ ಹೇತೂ ಸಹೇತುಕಾ।>
      text <ಸಪ್ಪಚ್ಚಯಾ। ಸಙ್ಖತಾ। ಅನಿದಸ್ಸನಾ। ಅಪ್ಪಟಿಘಾ। ಅರೂಪಾ। ಸಿಯಾ ಲೋಕಿಯಾ। ಸಿಯಾ ಲೋಕುತ್ತರಾ। ಕೇನಚಿ ವಿಞ್ಞೇಯ್ಯಾ। ಕೇನಚಿ ನ ವಿಞ್ಞೇಯ್ಯಾ।>
      text <ನೋ ಆಸವಾ। ಸಿಯಾ ಸಾಸವಾ। ಸಿಯಾ ಅನಾಸವಾ। ಆಸವವಿಪ್ಪಯುತ್ತಾ। ನ ವತ್ತಬ್ಬಾ ಆಸವಾ ಚೇವ ಸಾಸವಾ ಚಾತಿ। ಸಿಯಾ ಸಾಸವಾ ಚೇವ ನೋ ಚ ಆಸವಾ। ಸಿಯಾ ನ ವತ್ತಬ್ಬಾ ಸಾಸವಾ ಚೇವ ನೋ ಚ ಆಸವಾತಿ। ನ ವತ್ತಬ್ಬಾ ಆಸವಾ ಚೇವ ಆಸವಸಮ್ಪಯುತ್ತಾ ಚಾತಿಪಿ। ಆಸವಸಮ್ಪಯುತ್ತಾ ಚೇವ ನೋ ಚ ಆಸವಾತಿಪಿ। ಸಿಯಾ ಆಸವವಿಪ್ಪಯುತ್ತಾ ಸಾಸವಾ। ಸಿಯಾ ಆಸವವಿಪ್ಪಯುತ್ತಾ ಅನಾಸವಾ।>
      text <ನೋ ಸಂಯೋಜನಾ…ಪೇ॰… ನೋ ಗನ್ಥಾ…ಪೇ॰… ನೋ ಓಘಾ…ಪೇ॰… ನೋ ಯೋಗಾ…ಪೇ॰… ನೋ ನೀವರಣಾ…ಪೇ॰… ನೋ ಪರಾಮಾಸಾ…ಪೇ॰… ಸಾರಮ್ಮಣಾ। ನೋ ಚಿತ್ತಾ। ಚೇತಸಿಕಾ। ಚಿತ್ತಸಮ್ಪಯುತ್ತಾ। ಚಿತ್ತಸಂಸಟ್ಠಾ। ಚಿತ್ತಸಮುಟ್ಠಾನಾ। ಚಿತ್ತಸಹಭುನೋ। ಚಿತ್ತಾನುಪರಿವತ್ತಿನೋ। ಚಿತ್ತಸಂಸಟ್ಠಸಮುಟ್ಠಾನಾ। ಚಿತ್ತಸಂಸಟ್ಠಸಮುಟ್ಠಾನಸಹಭುನೋ। ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿನೋ। ಬಾಹಿರಾ। ನೋ ಉಪಾದಾ। ಸಿಯಾ ಉಪಾದಿನ್ನಾ। ಸಿಯಾ ಅನುಪಾದಿನ್ನಾ।>
      text <ನೋ ಉಪಾದಾನಾ…ಪೇ॰… ನೋ ಕಿಲೇಸಾ…ಪೇ॰… ನ ದಸ್ಸನೇನ ಪಹಾತಬ್ಬಾ। ನ ಭಾವನಾಯ ಪಹಾತಬ್ಬಾ। ನ ದಸ್ಸನೇನ ಪಹಾತಬ್ಬಹೇತುಕಾ। ನ ಭಾವನಾಯ ಪಹಾತಬ್ಬಹೇತುಕಾ। ಪಠಮಂ ಝಾನಂ ಏತ್ಥುಪ್ಪನ್ನಂ ವಿತಕ್ಕಂ ಠಪೇತ್ವಾ ಸವಿತಕ್ಕಂ। ತೀಣಿ ಝಾನಾನಿ ಅವಿತಕ್ಕಾ। ಪಠಮಂ ಝಾನಂ ಏತ್ಥುಪ್ಪನ್ನಂ ವಿಚಾರಂ ಠಪೇತ್ವಾ ಸವಿಚಾರಂ। ತೀಣಿ ಝಾನಾನಿ ಅವಿಚಾರಾ। ದ್ವೇ ಝಾನಾನಿ ಏತ್ಥುಪ್ಪನ್ನಂ ಪೀತಿಂ ಠಪೇತ್ವಾ ಸಪ್ಪೀತಿಕಾ। ದ್ವೇ ಝಾನಾನಿ ಅಪ್ಪೀತಿಕಾ। ದ್ವೇ ಝಾನಾನಿ ಏತ್ಥುಪ್ಪನ್ನಂ ಪೀತಿಂ ಠಪೇತ್ವಾ ಪೀತಿಸಹಗತಾ। ದ್ವೇ ಝಾನಾನಿ ನ ಪೀತಿಸಹಗತಾ। ತೀಣಿ ಝಾನಾನಿ ಏತ್ಥುಪ್ಪನ್ನಂ ಸುಖಂ ಠಪೇತ್ವಾ ಸುಖಸಹಗತಾ। ಚತುತ್ಥಂ ಝಾನಂ ನ ಸುಖಸಹಗತಂ। ಚತುತ್ಥಂ ಝಾನಂ ಏತ್ಥುಪ್ಪನ್ನಂ ಉಪೇಕ್ಖಂ ಠಪೇತ್ವಾ ಉಪೇಕ್ಖಾಸಹಗತಂ। ತೀಣಿ ಝಾನಾನಿ ಉಪೇಕ್ಖಾಸಹಗತಾ। ನ ಕಾಮಾವಚರಾ। ಸಿಯಾ ರೂಪಾವಚರಾ। ಸಿಯಾ ನ ರೂಪಾವಚರಾ। ತೀಣಿ ಝಾನಾನಿ ನ ಅರೂಪಾವಚರಾ। ಚತುತ್ಥಂ ಝಾನಂ ಸಿಯಾ ಅರೂಪಾವಚರಂ। ಸಿಯಾ ನ ಅರೂಪಾವಚರಂ। ಸಿಯಾ ಪರಿಯಾಪನ್ನಾ। ಸಿಯಾ ಅಪರಿಯಾಪನ್ನಾ। ಸಿಯಾ ನಿಯ್ಯಾನಿಕಾ। ಸಿಯಾ ಅನಿಯ್ಯಾನಿಕಾ। ಸಿಯಾ ನಿಯತಾ। ಸಿಯಾ ಅನಿಯತಾ। ಸಿಯಾ ಸಉತ್ತರಾ। ಸಿಯಾ ಅನುತ್ತರಾ। ಅರಣಾತಿ।>
      stand <ಪಞ್ಹಾಪುಚ್ಛಕಂ।>
      stand <ಝಾನವಿಭಙ್ಗೋ ನಿಟ್ಠಿತೋ।>
