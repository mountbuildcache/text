text <೧೭॥ ಖುದ್ದಕವತ್ಥುವಿಭಙ್ಗೋ>
  text <೧॥ ಏಕಕಮಾತಿಕಾ>
    text <೮೩೨>, <೧ಜಾತಿಮದೋ ೨ಗೋತ್ತಮದೋ ೩ಆರೋಗ್ಯಮದೋ ೪ಯೋಬ್ಬನಮದೋ ೫ಜೀವಿತಮದೋ ೬ಲಾಭಮದೋ ೭ಸಕ್ಕಾರಮದೋ ೮ ಗರುಕಾರಮದೋ ೯ ಪುರೇಕ್ಖಾರಮದೋ ೧೦ ಪರಿವಾರಮದೋ ೧೧ ಭೋಗಮದೋ ೧೨ ವಣ್ಣಮದೋ ೧೩ ಸುತಮದೋ ೧೪ ಪಟಿಭಾನಮದೋ ೧೫ ರತ್ತಞ್ಞುಮದೋ ೧೬ ಪಿಣ್ಡಪಾತಿಕಮದೋ ೧೭ ಅನವಞ್ಞಾತಮದೋ ೧೮ ಇರಿಯಾಪಥಮದೋ ೧೯ ಇದ್ಧಿಮದೋ ೨೦ ಯಸಮದೋ ೨೧ ಸೀಲಮದೋ ೨೨ ಝಾನಮದೋ ೨೩ ಸಿಪ್ಪಮದೋ ೨೪ ಆರೋಹಮದೋ ೨೫ ಪರಿಣಾಹಮದೋ ೨೬ ಸಣ್ಠಾನಮದೋ ೨೭ ಪಾರಿಪೂರಿಮದೋ ೨೮ಮದೋ ೨೯ ಪಮಾದೋ ೩೦ ಥಮ್ಭೋ ೩೧ ಸಾರಮ್ಭೋ ೩೨ ಅತ್ರಿಚ್ಛತಾ ೩೩ಮಹಿಚ್ಛತಾ ೩೪ ಪಾಪಿಚ್ಛತಾ ೩೫ ಸಿಙ್ಗಂ ೩೬ ತಿನ್ತಿಣಂ ೩೭ ಚಾಪಲ್ಯಂ ೩೮ಅಸಭಾಗವುತ್ತಿ ೩೯ ಅರತಿ ೪೦ ತನ್ದೀ ೪೧ ವಿಜಮ್ಭಿತಾ ೪೨ ಭತ್ತಸಮ್ಮದೋ ೪೩ ಚೇತಸೋ ಚ ಲೀನತ್ತಂ ೪೪ ಕುಹನಾ ೪೫ ಲಪನಾ ೪೬ ನೇಮಿತ್ತಿಕತಾ ೪೭ನಿಪ್ಪೇಸಿಕತಾ ೪೮ ಲಾಭೇನ ಲಾಭಂ ನಿಜಿಗೀಸನತಾ ೪೯ ಸೇಯ್ಯೋಹಮಸ್ಮೀತಿ ಮಾನೋ ೫೦ ಸದಿಸೋಹಮಸ್ಮೀತಿ ಮಾನೋ ೫೧ ಹೀನೋ ಹಮಸ್ಮೀತಿ ಮಾನೋ ೫೨ ಸೇಯ್ಯಸ್ಸ ಸೇಯ್ಯೋಹಮಸ್ಮೀತಿ ಮಾನೋ ೫೩ ಸೇಯ್ಯಸ್ಸ ಸದಿಸೋಹಮಸ್ಮೀತಿ ಮಾನೋ ೫೪ ಸೇಯ್ಯಸ್ಸ ಹೀನೋಹಮಸ್ಮೀತಿ ಮಾನೋ ೫೫ ಸದಿಸಸ್ಸ ಸೇಯ್ಯೋಹಮಸ್ಮೀತಿ ಮಾನೋ ೫೬ ಸದಿಸಸ್ಸ ಸದಿಸೋಹಮಸ್ಮೀತಿ ಮಾನೋ ೫೭ ಸದಿಸಸ್ಸ ಹೀನೋಹಮಸ್ಮೀತಿ ಮಾನೋ ೫೮ ಹೀನಸ್ಸ ಸೇಯ್ಯೋಹಮಸ್ಮೀತಿ ಮಾನೋ ೫೯ ಹೀನಸ್ಸ ಸದಿಸೋಹಮಸ್ಮೀತಿ ಮಾನೋ ೬೦ ಹೀನಸ್ಸ ಹೀನೋಹಮಸ್ಮೀತಿ ಮಾನೋ ೬೧ ಮಾನೋ ೬೨ ಅತಿಮಾನೋ ೬೩ ಮಾನಾತಿಮಾನೋ ೬೪ ಓಮಾನೋ ೬೫ಅಧಿಮಾನೋ ೬೬ ಅಸ್ಮಿಮಾನೋ ೬೭ ಮಿಚ್ಛಾಮಾನೋ ೬೮ ಞಾತಿವಿತಕ್ಕೋ ೬೯ಜನಪದವಿತಕ್ಕೋ ೭೦ ಅಮರವಿತಕ್ಕೋ ೭೧ ಪರಾನುದ್ದಯತಾಪಟಿಸಂಯುತ್ತೋ ವಿತಕ್ಕೋ ೭೨ ಲಾಭಸಕ್ಕಾರಸಿಲೋಕಪಟಿಸಂಯುತ್ತೋ ವಿತಕ್ಕೋ ೭೩ ಅನವಞ್ಞತ್ತಿಪಟಿಸಂಯುತ್ತೋ ವಿತಕ್ಕೋ>
    stand <ಏಕಕಂ।>
    text <೨॥ ದುಕಮಾತಿಕಾ>
      text <೮೩೩>, <೧ ಕೋಧೋ ಚ ಉಪನಾಹೋ ಚ ೨ ಮಕ್ಖೋ ಚ ಪಳಾಸೋ ಚ ೩ ಇಸ್ಸಾ ಚ ಮಚ್ಛರಿಯಞ್ಚ ೪ ಮಾಯಾ ಚ ಸಾಠೇಯ್ಯಞ್ಚ ೫ ಅವಿಜ್ಜಾ ಚ ಭವತಣ್ಹಾ ಚ ೬ ಭವದಿಟ್ಠಿ ಚ ವಿಭವದಿಟ್ಠಿ ಚ ೭ ಸಸ್ಸತದಿಟ್ಠಿ ಚ ಉಚ್ಛೇದದಿಟ್ಠಿ ಚ ೮ ಅನ್ತವಾದಿಟ್ಠಿ ಚ ಅನನ್ತವಾದಿಟ್ಠಿ ಚ ೯ ಪುಬ್ಬನ್ತಾನುದಿಟ್ಠಿ ಚ ಅಪರನ್ತಾನುದಿಟ್ಠಿ ಚ ೧೦ ಅಹಿರಿಕಞ್ಚ ಅನೋತ್ತಪ್ಪಞ್ಚ ೧೧ ದೋವಚಸ್ಸತಾ ಚ ಪಾಪಮಿತ್ತತಾ ಚ ೧೨ ಅನಜ್ಜವೋ ಚ ಅಮದ್ದವೋ ಚ ೧೩ ಅಕ್ಖನ್ತಿ ಚ ಅಸೋರಚ್ಚಞ್ಚ ೧೪ ಅಸಾಖಲ್ಯಞ್ಚ ಅಪ್ಪಟಿಸನ್ಥಾರೋ ಚ ೧೫ಇನ್ದ್ರಿಯೇಸು ಅಗುತ್ತದ್ವಾರತಾ ಚ ಭೋಜನೇ ಅಮತ್ತಞ್ಞುತಾ ಚ ೧೬ ಮುಟ್ಠಸ್ಸಚ್ಚಞ್ಚ ಅಸಮ್ಪಜಞ್ಞಞ್ಚ ೧೭ ಸೀಲವಿಪತ್ತಿ ಚ ದಿಟ್ಠಿವಿಪತ್ತಿ ಚ ೧೮ ಅಜ್ಝತ್ತಸಂಯೋಜನಞ್ಚ ಬಹಿದ್ಧಾಸಂಯೋಜನಞ್ಚ>
      stand <ದುಕಂ।>
    text <೩॥ ತಿಕಮಾತಿಕಾ>
      text <೮೩೪>, <೧ ತೀಣಿ ಅಕುಸಲಮೂಲಾನಿ ೨ ತಯೋ ಅಕುಸಲವಿತಕ್ಕಾ ೩ ತಿಸ್ಸೋ ಅಕುಸಲಸಞ್ಞಾ ೪ ತಿಸ್ಸೋ ಅಕುಸಲಧಾತುಯೋ ೫ ತೀಣಿ ದುಚ್ಚರಿತಾನಿ ೬ ತಯೋ ಆಸವಾ ೭ ತೀಣಿ ಸಂಯೋಜನಾನಿ ೮ ತಿಸ್ಸೋ ತಣ್ಹಾ ೯ ಅಪರಾಪಿ ತಿಸ್ಸೋ ತಣ್ಹಾ ೧೦ ಅಪರಾಪಿ ತಿಸ್ಸೋ ತಣ್ಹಾ ೧೧ ತಿಸ್ಸೋ ಏಸನಾ ೧೨ ತಿಸ್ಸೋ ವಿಧಾ ೧೩ ತೀಣಿ ಭಯಾನಿ ೧೪ತೀಣಿ ತಮಾನಿ ೧೫ ತೀಣಿ ತಿತ್ಥಾಯತನಾನಿ ೧೬ ತಯೋ ಕಿಞ್ಚನಾ ೧೭ ತೀಣಿ ಅಙ್ಗಣಾನಿ ೧೮ ತೀಣಿ ಮಲಾನಿ ೧೯ ತೀಣಿ ವಿಸಮಾನಿ ೨೦ ಅಪರಾನಿಪಿ ತೀಣಿ ವಿಸಮಾನಿ ೨೧ ತಯೋ ಅಗ್ಗೀ ೨೨ ತಯೋ ಕಸಾವಾ ೨೩ ಅಪರೇಪಿ ತಯೋ ಕಸಾವಾ ೨೪ಅಸ್ಸಾದದಿಟ್ಠಿ। ಅತ್ತಾನುದಿಟ್ಠಿ। ಮಿಚ್ಛಾದಿಟ್ಠಿ ೨೫ ಅರತಿ। ವಿಹೇಸಾ। ಅಧಮ್ಮಚರಿಯಾ ೨೬ದೋವಚಸ್ಸತಾ। ಪಾಪಮಿತ್ತತಾ। ನಾನತ್ತಸಞ್ಞಾ ೨೭ ಉದ್ಧಚ್ಚಂ। ಕೋಸಜ್ಜಂ। ಪಮಾದೋ ೨೮ ಅಸನ್ತುಟ್ಠಿತಾ। ಅಸಮ್ಪಜಞ್ಞತಾ। ಮಹಿಚ್ಛತಾ ೨೯ ಅಹಿರಿಕಂ। ಅನೋತ್ತಪ್ಪಂ। ಪಮಾದೋ ೩೦ಅನಾದರಿಯಂ। ದೋವಚಸ್ಸತಾ। ಪಾಪಮಿತ್ತತಾ ೩೧ ಅಸ್ಸದ್ಧಿಯಂ। ಅವದಞ್ಞುತಾ। ಕೋಸಜ್ಜಂ ೩೨ ಉದ್ಧಚ್ಚಂ। ಅಸಂವರೋ। ದುಸ್ಸೀಲ್ಯಂ ೩೩ ಅರಿಯಾನಂ ಅದಸ್ಸನಕಮ್ಯತಾ। ಸದ್ಧಮ್ಮಂ ಅಸೋತುಕಮ್ಯತಾ। ಉಪಾರಮ್ಭಚಿತ್ತತಾ ೩೪ ಮುಟ್ಠಸ್ಸಚ್ಚಂ। ಅಸಮ್ಪಜಞ್ಞಂ। ಚೇತಸೋ ವಿಕ್ಖೇಪೋ ೩೫ಅಯೋನಿಸೋ ಮನಸಿಕಾರೋ। ಕುಮ್ಮಗ್ಗಸೇವನಾ। ಚೇತಸೋ ಚ ಲೀನತ್ತಂ>
      stand <ತಿಕಂ।>
    text <೪॥ ಚತುಕ್ಕಮಾತಿಕಾ>
      text <೮೩೫>, <೧ ಚತ್ತಾರೋ ಆಸವಾ ೨ ಚತ್ತಾರೋ ಗನ್ಥಾ ೩ ಚತ್ತಾರೋ ಓಘಾ ೪ ಚತ್ತಾರೋ ಯೋಗಾ ೫ ಚತ್ತಾರಿ ಉಪಾದಾನಾನಿ ೬ ಚತ್ತಾರೋ ತಣ್ಹುಪ್ಪಾದಾ ೭ ಚತ್ತಾರಿ ಅಗತಿಗಮನಾನಿ ೮ ಚತ್ತಾರೋ ವಿಪರಿಯಾಸಾ ೯ ಚತ್ತಾರೋ ಅನರಿಯವೋಹಾರಾ ೧೦ ಅಪರೇಪಿ ಚತ್ತಾರೋ ಅನರಿಯವೋಹಾರಾ ೧೧ ಚತ್ತಾರಿ ದುಚ್ಚರಿತಾನಿ ೧೨ ಅಪರಾನಿಪಿ ಚತ್ತಾರಿ ದುಚ್ಚರಿತಾನಿ ೧೩ಚತ್ತಾರಿ ಭಯಾನಿ ೧೪ ಅಪರಾನಿಪಿ ಚತ್ತಾರಿ ಭಯಾನಿ ೧೫ ಚತಸ್ಸೋ ದಿಟ್ಠಿಯೋ>
      stand <ಚತುಕ್ಕಂ।>
    text <೫॥ ಪಞ್ಚಕಮಾತಿಕಾ>
      text <೮೩೬>, <೧ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ ೨ ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ ೩ ಪಞ್ಚ ಮಚ್ಛರಿಯಾನಿ ೪ ಪಞ್ಚ ಸಙ್ಗಾ ೫ ಪಞ್ಚ ಸಲ್ಲಾ ೬ ಪಞ್ಚ ಚೇತೋಖಿಲಾ ೭ಪಞ್ಚ ಚೇತಸೋವಿನಿಬನ್ಧಾ ೮ ಪಞ್ಚ ನೀವರಣಾನಿ ೯ ಪಞ್ಚ ಕಮ್ಮಾನಿ ಆನನ್ತರಿಕಾನಿ ೧೦ ಪಞ್ಚ ದಿಟ್ಠಿಯೋ ೧೧ ಪಞ್ಚ ವೇರಾ ೧೨ ಪಞ್ಚ ಬ್ಯಸನಾ ೧೩ ಪಞ್ಚ ಅಕ್ಖನ್ತಿಯಾ ಆದೀನವಾ ೧೪ ಪಞ್ಚ ಭಯಾನಿ ೧೫ ಪಞ್ಚ ದಿಟ್ಠಧಮ್ಮನಿಬ್ಬಾನವಾದಾ>
      stand <ಪಞ್ಚಕಂ।>
    text <೬॥ ಛಕ್ಕಮಾತಿಕಾ>
      text <೮೩೭>, <೧ ಛ ವಿವಾದಮೂಲಾನಿ ೨ ಛ ಛನ್ದರಾಗಾ ೩ ಛ ವಿರೋಧವತ್ಥೂನಿ ೪ ಛ ತಣ್ಹಾಕಾಯಾ ೫ ಛ ಅಗಾರವಾ ೬ ಛ ಪರಿಹಾನಿಯಾ ಧಮ್ಮಾ ೭ ಅಪರೇಪಿ ಛ ಪರಿಹಾನಿಯಾ ಧಮ್ಮಾ ೮ ಛ ಸೋಮನಸ್ಸುಪವಿಚಾರಾ ೯ ಛ ದೋಮನಸ್ಸುಪವಿಚಾರಾ ೧೦ ಛ ಉಪೇಕ್ಖುಪವಿಚಾರಾ ೧೧ ಛ ಗೇಹಸಿತಾನಿ ಸೋಮನಸ್ಸಾನಿ ೧೨ ಛ ಗೇಹಸಿತಾನಿ ದೋಮನಸ್ಸಾನಿ ೧೩ ಛ ಗೇಹಸಿತಾ ಉಪೇಕ್ಖಾ ೧೪ ಛ ದಿಟ್ಠಿಯೋ>
      stand <ಛಕ್ಕಂ।>
    text <೭॥ ಸತ್ತಕಮಾತಿಕಾ>
      text <೮೩೮>, <೧ ಸತ್ತ ಅನುಸಯಾ ೨ ಸತ್ತ ಸಂಯೋಜನಾನಿ ೩ ಸತ್ತ ಪರಿಯುಟ್ಠಾನಾನಿ ೪ಸತ್ತ ಅಸದ್ಧಮ್ಮಾ ೫ ಸತ್ತ ದುಚ್ಚರಿತಾನಿ ೬ ಸತ್ತ ಮಾನಾ ೭ ಸತ್ತ ದಿಟ್ಠಿಯೋ>
      stand <ಸತ್ತಕಂ।>
    text <೮॥ ಅಟ್ಠಕಮಾತಿಕಾ>
      text <೮೩೯>, <೧ ಅಟ್ಠ ಕಿಲೇಸವತ್ಥೂನಿ ೨ ಅಟ್ಠ ಕುಸೀತವತ್ಥೂನಿ ೩ ಅಟ್ಠಸು ಲೋಕಧಮ್ಮೇಸು ಚಿತ್ತಸ್ಸ ಪಟಿಘಾತೋ ೪ ಅಟ್ಠ ಅನರಿಯವೋಹಾರಾ ೫ ಅಟ್ಠ ಮಿಚ್ಛತ್ತಾ ೬ ಅಟ್ಠ ಪುರಿಸದೋಸಾ ೭ ಅಟ್ಠ ಅಸಞ್ಞಿವಾದಾ ೮ ಅಟ್ಠ ನೇವಸಞ್ಞಿನಾಸಞ್ಞಿವಾದಾ>
      stand <ಅಟ್ಠಕಂ।>
    text <೯॥ ನವಕಮಾತಿಕಾ>
      text <೮೪೦>, <೧ ನವ ಆಘಾತವತ್ಥೂನಿ ೨ ನವ ಪುರಿಸಮಲಾನಿ ೩ ನವವಿಧಾ ಮಾನಾ ೪ನವ ತಣ್ಹಾಮೂಲಕಾ ಧಮ್ಮಾ ೫ ನವ ಇಞ್ಜಿತಾನಿ ೬ ನವ ಮಞ್ಞಿತಾನಿ ೭ ನವ ಫನ್ದಿತಾನಿ ೮ ನವ ಪಪಞ್ಚಿತಾನಿ ೯ ನವ ಸಙ್ಖತಾನಿ>
      stand <ನವಕಂ।>
    text <೧೦॥ ದಸಕಮಾತಿಕಾ>
      text <೮೪೧>, <೧ ದಸ ಕಿಲೇಸವತ್ಥೂನಿ ೨ ದಸ ಆಘಾತವತ್ಥೂನಿ ೩ ದಸ ಅಕುಸಲಕಮ್ಮಪಥಾ ೪ ದಸ ಸಂಯೋಜನಾನಿ ೫ ದಸ ಮಿಚ್ಛತ್ತಾ ೬ ದಸವತ್ಥುಕಾ ಮಿಚ್ಛಾದಿಟ್ಠಿ ೭ ದಸವತ್ಥುಕಾ ಅನ್ತಗ್ಗಾಹಿಕಾ ದಿಟ್ಠಿ>
      stand <ದಸಕಂ।>
      text <೮೪೨>, <ಅಟ್ಠಾರಸ ತಣ್ಹಾವಿಚರಿತಾನಿ ಅಜ್ಝತ್ತಿಕಸ್ಸ ಉಪಾದಾಯ। ಅಟ್ಠಾರಸ ತಣ್ಹಾವಿಚರಿತಾನಿ ಬಾಹಿರಸ್ಸ ಉಪಾದಾಯ। ತದೇಕಜ್ಝಂ ಅಭಿಸಞ್ಞೂಹಿತ್ವಾ ಅಭಿಸಙ್ಖಿಪಿತ್ವಾ ಛತ್ತಿಂಸ ತಣ್ಹಾವಿಚರಿತಾನಿ ಹೋನ್ತಿ। ಇತಿ ಅತೀತಾನಿ ಛತ್ತಿಂಸ ತಣ್ಹಾವಿಚರಿತಾನಿ। ಅನಾಗತಾನಿ ಛತ್ತಿಂಸ ತಣ್ಹಾವಿಚರಿತಾನಿ। ಪಚ್ಚುಪ್ಪನ್ನಾನಿ ಛತ್ತಿಂಸ ತಣ್ಹಾವಿಚರಿತಾನಿ। ತದೇಕಜ್ಝಂ ಅಭಿಸಞ್ಞೂಹಿತ್ವಾ ಅಭಿಸಙ್ಖಿಪಿತ್ವಾ ಅಟ್ಠ ತಣ್ಹಾವಿಚರಿತಸತಂ ಹೋತಿ। ಯಾನಿ ಚ ದ್ವಾಸಟ್ಠಿ ದಿಟ್ಠಿಗತಾನಿ ಬ್ರಹ್ಮಜಾಲೇ ವೇಯ್ಯಾಕರಣೇ ವುತ್ತಾನಿ ಭಗವತಾ।>
      stand <ಮಾತಿಕಾ।>
  text <೧॥ ಏಕಕನಿದ್ದೇಸೋ>
    text <೧ ಜಾತಿಮದೋ>
      text <೮೪೩>, <ತತ್ಥ ಕತಮೋ ಜಾತಿಮದೋ॥ ಜಾತಿಂ ಪಟಿಚ್ಚ ಮದೋ ಮಜ್ಜನಾ ಮಜ್ಜಿತತ್ತಂ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಜಾತಿಮದೋ।>
    text <೨-೨೭ ಗೋತ್ತಮದಾದೀ>
      text <೮೪೪>, <ತತ್ಥ ಕತಮೋ ಗೋತ್ತಮದೋ॥ ಗೋತ್ತಂ ಪಟಿಚ್ಚ…ಪೇ॰… ಆರೋಗ್ಯಂ ಪಟಿಚ್ಚ…ಪೇ॰… ಯೋಬ್ಬನಂ ಪಟಿಚ್ಚ…ಪೇ॰… ಜೀವಿತಂ ಪಟಿಚ್ಚ…ಪೇ॰… ಲಾಭಂ ಪಟಿಚ್ಚ…ಪೇ॰… ಸಕ್ಕಾರಂ ಪಟಿಚ್ಚ…ಪೇ॰… ಗರುಕಾರಂ ಪಟಿಚ್ಚ…ಪೇ॰… ಪುರೇಕ್ಖಾರಂ ಪಟಿಚ್ಚ…ಪೇ॰… ಪರಿವಾರಂ ಪಟಿಚ್ಚ…ಪೇ॰… ಭೋಗಂ ಪಟಿಚ್ಚ…ಪೇ॰… ವಣ್ಣಂ ಪಟಿಚ್ಚ…ಪೇ॰… ಸುತಂ ಪಟಿಚ್ಚ…ಪೇ॰… ಪಟಿಭಾನಂ ಪಟಿಚ್ಚ…ಪೇ॰… ರತ್ತಞ್ಞುತಂ ಪಟಿಚ್ಚ…ಪೇ॰… ಪಿಣ್ಡಪಾತಿಕತ್ತಂ ಪಟಿಚ್ಚ…ಪೇ॰… ಅನವಞ್ಞಾತಂ ಪಟಿಚ್ಚ…ಪೇ॰… ಇರಿಯಾಪಥಂ ಪಟಿಚ್ಚ…ಪೇ॰… ಇದ್ಧಿಂ ಪಟಿಚ್ಚ…ಪೇ॰… ಯಸಂ ಪಟಿಚ್ಚ…ಪೇ॰… ಸೀಲಂ ಪಟಿಚ್ಚ…ಪೇ॰… ಝಾನಂ ಪಟಿಚ್ಚ…ಪೇ॰… ಸಿಪ್ಪಂ ಪಟಿಚ್ಚ…ಪೇ॰… ಆರೋಹಂ ಪಟಿಚ್ಚ…ಪೇ॰… ಪರಿಣಾಹಂ ಪಟಿಚ್ಚ…ಪೇ॰… ಸಣ್ಠಾನಂ ಪಟಿಚ್ಚ…ಪೇ॰… ಪಾರಿಪೂರಿಂ ಪಟಿಚ್ಚ ಮದೋ ಮಜ್ಜನಾ ಮಜ್ಜಿತತ್ತಂ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಪಾರಿಪೂರಿಮದೋ।>
    text <೨೮ ಮದೋ>
      text <೮೪೫>, <ತತ್ಥ ಕತಮೋ ಮದೋ॥ ಯೋ ಮದೋ ಮಜ್ಜನಾ ಮಜ್ಜಿತತ್ತಂ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಮದೋ।>
    text <೨೯ ಪಮಾದೋ>
      text <೮೪೬>, <ತತ್ಥ ಕತಮೋ ಪಮಾದೋ॥ ಕಾಯದುಚ್ಚರಿತೇ ವಾ ವಚೀದುಚ್ಚರಿತೇ ವಾ ಮನೋದುಚ್ಚರಿತೇ ವಾ ಪಞ್ಚಸು ವಾ ಕಾಮಗುಣೇಸು ಚಿತ್ತಸ್ಸ ವೋಸ್ಸಗ್ಗೋ ವೋಸ್ಸಗ್ಗಾನುಪ್ಪದಾನಂ ಕುಸಲಾನಂ ವಾ ಧಮ್ಮಾನಂ ಭಾವನಾಯ ಅಸಕ್ಕಚ್ಚಕಿರಿಯತಾ ಅಸಾತಚ್ಚಕಿರಿಯತಾ ಅನಟ್ಠಿತಕಿರಿಯತಾ ಓಲೀನವುತ್ತಿತಾ ನಿಕ್ಖಿತ್ತಛನ್ದತಾ ನಿಕ್ಖಿತ್ತಧುರತಾ ಅನಾಸೇವನಾ ಅಭಾವನಾ ಅಬಹುಲೀಕಮ್ಮಂ ಅನಧಿಟ್ಠಾನಂ ಅನನುಯೋಗೋ ಪಮಾದೋ। ಯೋ ಏವರೂಪೋ ಪಮಾದೋ ಪಮಜ್ಜನಾ ಪಮಜ್ಜಿತತ್ತಂ ಅಯಂ ವುಚ್ಚತಿ ಪಮಾದೋ।>
    text <೩೦ ಥಮ್ಭೋ>
      text <೮೪೭>, <ತತ್ಥ ಕತಮೋ ಥಮ್ಭೋ॥ ಯೋ ಥಮ್ಭೋ ಥಮ್ಭನಾ ಥಮ್ಭಿತತ್ತಂ ಕಕ್ಖಳಿಯಂ ಫಾರುಸಿಯಂ ಉಜುಚಿತ್ತತಾ ಅಮುದುತಾ ಅಯಂ ವುಚ್ಚತಿ ಥಮ್ಭೋ।>
    text <೩೧ ಸಾರಮ್ಭೋ>
      text <೮೪೮>, <ತತ್ಥ ಕತಮೋ ಸಾರಮ್ಭೋ॥ ಯೋ ಸಾರಮ್ಭೋ ಪಟಿಸಾರಮ್ಭೋ ಸಾರಮ್ಭನಾ ಪಟಿಸಾರಮ್ಭನಾ ಪಟಿಸಾರಮ್ಭಿತತ್ತಂ ಅಯಂ ವುಚ್ಚತಿ ಸಾರಮ್ಭೋ।>
    text <೩೨ ಅತ್ರಿಚ್ಛತಾ>
      text <೮೪೯>, <ತತ್ಥ ಕತಮಾ ಅತ್ರಿಚ್ಛತಾ॥ ಇತರೀತರಚೀವರಪಿಣ್ಡಪಾತಸೇನಾಸನಗಿಲಾನಪ್ಪಚ್ಚಯಭೇಸಜ್ಜಪರಿಕ್ಖಾರೇಹಿ ಪಞ್ಚಹಿ ವಾ ಕಾಮಗುಣೇಹಿ ಅಸನ್ತುಟ್ಠಸ್ಸ ಭಿಯ್ಯೋಕಮ್ಯತಾ। ಯಾ ಏವರೂಪಾ ಇಚ್ಛಾ ಇಚ್ಛಾಗತಾ ಅತ್ರಿಚ್ಛತಾ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಅತ್ರಿಚ್ಛತಾ।>
    text <೩೩ ಮಹಿಚ್ಛತಾ>
      text <೮೫೦>, <ತತ್ಥ ಕತಮಾ ಮಹಿಚ್ಛತಾ॥ ಇತರೀತರಚೀವರಪಿಣ್ಡಪಾತಸೇನಾಸನಗಿಲಾನಪ್ಪಚ್ಚಯಭೇಸಜ್ಜಪರಿಕ್ಖಾರೇಹಿ ಪಞ್ಚಹಿ ವಾ ಕಾಮಗುಣೇಹಿ ಅಸನ್ತುಟ್ಠಸ್ಸ ಭಿಯ್ಯೋಕಮ್ಯತಾ। ಯಾ ಏವರೂಪಾ ಇಚ್ಛಾ ಇಚ್ಛಾಗತಾ ಮಹಿಚ್ಛತಾ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಮಹಿಚ್ಛತಾ।>
    text <೩೪ ಪಾಪಿಚ್ಛತಾ>
      text <೮೫೧>, <ತತ್ಥ ಕತಮಾ ಪಾಪಿಚ್ಛತಾ॥ ಇಧೇಕಚ್ಚೋ ಅಸ್ಸದ್ಧೋ ಸಮಾನೋ ಸದ್ಧೋತಿ ಮಂ ಜನೋ ಜಾನಾತೂತಿ ಇಚ್ಛತಿ। ದುಸ್ಸೀಲೋ ಸಮಾನೋ ಸೀಲವಾತಿ ಮಂ ಜನೋ ಜಾನಾತೂತಿ ಇಚ್ಛತಿ। ಅಪ್ಪಸ್ಸುತೋ ಸಮಾನೋ ಬಹುಸ್ಸುತೋತಿ ಮಂ ಜನೋ ಜಾನಾತೂತಿ ಇಚ್ಛತಿ। ಸಙ್ಗಣಿಕಾರಾಮೋ ಸಮಾನೋ ಪವಿವಿತ್ತೋತಿ ಮಂ ಜನೋ ಜಾನಾತೂತಿ ಇಚ್ಛತಿ। ಕುಸೀತೋ ಸಮಾನೋ ಆರದ್ಧವೀರಿಯೋತಿ ಮಂ ಜನೋ ಜಾನಾತೂತಿ ಇಚ್ಛತಿ। ಮುಟ್ಠಸ್ಸತೀ ಸಮಾನೋ ಉಪಟ್ಠಿತಸ್ಸತೀತಿ ಮಂ ಜನೋ ಜಾನಾತೂತಿ ಇಚ್ಛತಿ। ಅಸಮಾಹಿತೋ ಸಮಾನೋ ಸಮಾಹಿತೋತಿ ಮಂ ಜನೋ ಜಾನಾತೂತಿ ಇಚ್ಛತಿ। ದುಪ್ಪಞ್ಞೋ ಸಮಾನೋ ಪಞ್ಞವಾತಿ ಮಂ ಜನೋ ಜಾನಾತೂತಿ ಇಚ್ಛತಿ। ಅಖೀಣಾಸವೋ ಸಮಾನೋ ಖೀಣಾಸವೋತಿ ಮಂ ಜನೋ ಜಾನಾತೂತಿ ಇಚ್ಛತಿ ಯಾ ಏವರೂಪಾ ಇಚ್ಛಾ ಇಚ್ಛಾಗತಾ ಪಾಪಿಚ್ಛತಾ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಪಾಪಿಚ್ಛತಾ।>
    text <೩೫ ಸಿಙ್ಗಂ>
      text <೮೫೨>, <ತತ್ಥ ಕತಮಂ ಸಿಙ್ಗಂ॥ ಯಂ ಸಿಙ್ಗಂ ಸಿಙ್ಗಾರತಾ ಚಾತುರತಾ ಚಾತುರಿಯಂ ಪರಿಕ್ಖತ್ತತಾ ಪಾರಿಕ್ಖತ್ತಿಯಂ ಇದಂ ವುಚ್ಚತಿ ಸಿಙ್ಗಂ।>
    text <೩೬ ತಿನ್ತಿಣಂ>
      text <೮೫೩>, <ತತ್ಥ ಕತಮಂ ತಿನ್ತಿಣಂ॥ ಯಂ ತಿನ್ತಿಣಂ ತಿನ್ತಿಣಾಯನಾ ತಿನ್ತಿಣಾಯಿತತ್ತಂ ಲೋಲುಪ್ಪಂ ಲೋಲುಪ್ಪಾಯನಾ ಲೋಲುಪ್ಪಾಯಿತತ್ತಂ ಪುಚ್ಛಞ್ಜಿಕತಾ ಸಾಧುಕಮ್ಯತಾ ಇದಂ ವುಚ್ಚತಿ ತಿನ್ತಿಣಂ।>
    text <೩೭ ಚಾಪಲ್ಯಂ>
      text <೮೫೪>, <ತತ್ಥ ಕತಮಂ ಚಾಪಲ್ಯಂ॥ ಚೀವರಮಣ್ಡನಾ ಪತ್ತಮಣ್ಡನಾ ಸೇನಾಸನಮಣ್ಡನಾ ಇಮಸ್ಸ ವಾ ಪೂತಿಕಾಯಸ್ಸ ಬಾಹಿರಾನಂ ವಾ ಪರಿಕ್ಖಾರಾನಂ ಮಣ್ಡನಾ ವಿಭೂಸನಾ ಕೇಳನಾ ಪರಿಕೇಳನಾ ಗಿದ್ಧಿಕತಾ ಗಿದ್ಧಿಕತ್ತಂ ಚಪಲತಾ ಚಾಪಲ್ಯಂ ಇದಂ ವುಚ್ಚತಿ ಚಾಪಲ್ಯಂ।>
    text <೩೮ ಅಸಭಾಗವುತ್ತಿ>
      text <೮೫೫>, <ತತ್ಥ ಕತಮಂ ಅಸಭಾಗವುತ್ತಿ॥ ಮಾತರಿ ವಾ ಪಿತರಿ ವಾ ಜೇಟ್ಠೇ ವಾ ಭಾತರಿ ವಾ ಆಚರಿಯೇಸು ವಾ ಉಪಜ್ಝಾಯೇ ವಾ ಬುದ್ಧೇ ವಾ ಸಾವಕೇಸು ವಾ ಅಞ್ಞತರಞ್ಞತರೇಸು ಗರುಟ್ಠಾನಿಯೇಸು ವಿಪ್ಪಟಿಕೂಲಗ್ಗಾಹಿತಾ ವಿಪಚ್ಚನೀಕಸಾತತಾ ಅನಾದರಿಯಂ ಅನಾದರಿಯತಾ ಅಗಾರವತಾ ಅಪ್ಪತಿಸ್ಸವತಾ ಅಯಂ ವುಚ್ಚತಿ ಅಸಭಾಗವುತ್ತಿ।>
    text <೩೯ ಅರತಿ>
      text <೮೫೬>, <ತತ್ಥ ಕತಮಾ ಅರತಿ॥ ಪನ್ತೇಸು ವಾ ಸೇನಾಸನೇಸು ಅಞ್ಞತರಞ್ಞತರೇಸು ವಾ ಅಧಿಕುಸಲೇಸು ಧಮ್ಮೇಸು ಅರತಿ ಅರತಿತಾ ಅನಭಿರತಿ ಅನಭಿರಮಣಾ ಉಕ್ಕಣ್ಠಿತಾ ಪರಿತಸ್ಸಿತಾ ಅಯಂ ವುಚ್ಚತಿ ಅರತಿ।>
    text <೪೦ ತನ್ದೀ>
      text <೮೫೭>, <ತತ್ಥ ಕತಮಾ ತನ್ದೀ॥ ಯಾ ತನ್ದೀ ತನ್ದಿಯನಾ ತನ್ದಿಮನಕತಾ ಆಲಸ್ಯಂ ಆಲಸ್ಯಾಯನಾ ಆಲಸ್ಯಾಯಿತತ್ತಂ ಅಯಂ ವುಚ್ಚತಿ ತನ್ದೀ।>
    text <೪೧ ವಿಜಮ್ಭಿತಾ>
      text <೮೫೮>, <ತತ್ಥ ಕತಮಾ ವಿಜಮ್ಭಿತಾ॥ ಯಾ ಕಾಯಸ್ಸ ಜಮ್ಭನಾ ವಿಜಮ್ಭನಾ ಆನಮನಾ ವಿನಮನಾ ಸನ್ನಮನಾ ಪಣಮನಾ ಬ್ಯಾಧಿಯಕಂ ಅಯಂ ವುಚ್ಚತಿ ವಿಜಮ್ಭಿತಾ।>
    text <೪೨ ಭತ್ತಸಮ್ಮದೋ>
      text <೮೫೯>, <ತತ್ಥ ಕತಮೋ ಭತ್ತಸಮ್ಮದೋ॥ ಯಾ ಭುತ್ತಾವಿಸ್ಸ ಭತ್ತಮುಚ್ಛಾ ಭತ್ತಕಿಲಮಥೋ ಭತ್ತಪರಿಳಾಹೋ ಕಾಯದುಟ್ಠುಲ್ಲಂ ಅಯಂ ವುಚ್ಚತಿ ಭತ್ತಸಮ್ಮದೋ।>
    text <೪೩ ಚೇತಸೋ ಚ ಲೀನತ್ತಂ>
      text <೮೬೦>, <ತತ್ಥ ಕತಮಂ ಚೇತಸೋ ಚ ಲೀನತ್ತಂ॥ ಯಾ ಚಿತ್ತಸ್ಸ ಅಕಲ್ಯತಾ ಅಕಮ್ಮಞ್ಞತಾ ಓಲೀಯನಾ ಸಲ್ಲೀಯನಾ ಲೀನಂ ಲೀಯನಾ ಲೀಯಿತತ್ತಂ ಥಿನಂ ಥೀಯನಾ ಥೀಯಿತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಚೇತಸೋ ಚ ಲೀನತ್ತಂ।>
    text <೪೪ ಕುಹನಾ>
      text <೮೬೧>, <ತತ್ಥ ಕತಮಾ ಕುಹನಾ॥ ಲಾಭಸಕ್ಕಾರಸಿಲೋಕಸನ್ನಿಸ್ಸಿತಸ್ಸ ಪಾಪಿಚ್ಛಸ್ಸ ಇಚ್ಛಾಪಕತಸ್ಸ ಪಚ್ಚಯಪಟಿಸೇವನಸಙ್ಖಾತೇನ ವಾ ಸಾಮನ್ತಜಪ್ಪಿತೇನ ವಾ ಇರಿಯಾಪಥಸ್ಸ ವಾ ಅಠಪನಾ ಠಪನಾ ಸಣ್ಠಪನಾ ಭಾಕುಟಿತಾ ಭಾಕುಟಿಯಂ ಕುಹನಾ ಕುಹಾಯನಾ ಕುಹಿತತ್ತಂ ಅಯಂ ವುಚ್ಚತಿ ಕುಹನಾ।>
    text <೪೫ ಲಪನಾ>
      text <೮೬೨>, <ತತ್ಥ ಕತಮಾ ಲಪನಾ॥ ಲಾಭಸಕ್ಕಾರಸಿಲೋಕಸನ್ನಿಸ್ಸಿತಸ್ಸ ಪಾಪಿಚ್ಛಸ್ಸ ಇಚ್ಛಾಪಕತಸ್ಸ ಯಾ ಪರೇಸಂ ಆಲಪನಾ ಲಪನಾ ಸಲ್ಲಪನಾ ಉಲ್ಲಪನಾ ಸಮುಲ್ಲಪನಾ ಉನ್ನಹನಾ ಸಮುನ್ನಹನಾ ಉಕ್ಕಾಚನಾ ಸಮುಕ್ಕಾಚನಾ ಅನುಪ್ಪಿಯಭಾಣಿತಾ ಚಾಟುಕಮ್ಯತಾ ಮುಗ್ಗಸೂಪ್ಯತಾ ಪಾರಿಭಟಯತಾ ಅಯಂ ವುಚ್ಚತಿ ಲಪನಾ।>
    text <೪೬ ನೇಮಿತ್ತಿಕತಾ>
      text <೮೬೩>, <ತತ್ಥ ಕತಮಾ ನೇಮಿತ್ತಿಕತಾ॥ ಲಾಭಸಕ್ಕಾರಸಿಲೋಕಸನ್ನಿಸ್ಸಿತಸ್ಸ ಪಾಪಿಚ್ಛಸ್ಸ ಇಚ್ಛಾಪಕತಸ್ಸ ಯಂ ಪರೇಸಂ ನಿಮಿತ್ತಂ ನಿಮಿತ್ತಕಮ್ಮಂ ಓಭಾಸೋ ಓಭಾಸಕಮ್ಮಂ ಸಾಮನ್ತಜಪ್ಪಾ ಪರಿಕಥಾ ಅಯಂ ವುಚ್ಚತಿ ನೇಮಿತ್ತಿಕತಾ।>
    text <೪೭ ನಿಪ್ಪೇಸಿಕತಾ>
      text <೮೬೪>, <ತತ್ಥ ಕತಮಾ ನಿಪ್ಪೇಸಿಕತಾ॥ ಲಾಭಸಕ್ಕಾರಸಿಲೋಕಸನ್ನಿಸ್ಸಿತಸ್ಸ ಪಾಪಿಚ್ಛಸ್ಸ ಇಚ್ಛಾಪಕತಸ್ಸ ಯಾ ಪರೇಸಂ ಅಕ್ಕೋಸನಾ ವಮ್ಭನಾ ಗರಹಣಾ ಉಕ್ಖೇಪನಾ ಸಮುಕ್ಖೇಪನಾ ಖಿಪನಾ ಸಙ್ಖಿಪನಾ ಪಾಪನಾ ಸಮ್ಪಾಪನಾ ಅವಣ್ಣಹಾರಿಕಾ ಪರಪಿಟ್ಠಿಮಂಸಿಕತಾ ಅಯಂ ವುಚ್ಚತಿ ನಿಪ್ಪೇಸಿಕತಾ।>
    text <೪೮ ಲಾಭೇನ ಲಾಭಂ ನಿಜಿಗೀಸನತಾ>
      text <೮೬೫>, <ತತ್ಥ ಕತಮಾ ಲಾಭೇನ ಲಾಭಂ ನಿಜಿಗೀಸನತಾ॥ ಲಾಭಸಕ್ಕಾರಸಿಲೋಕಸನ್ನಿಸ್ಸಿತೋ ಪಾಪಿಚ್ಛೋ ಇಚ್ಛಾಪಕತೋ ಇತೋ ಲದ್ಧಂ ಆಮಿಸಂ ಅಮುತ್ರ ಹರತಿ ಅಮುತ್ರ ವಾ ಲದ್ಧಂ ಆಮಿಸಂ ಇಧ ಆಹರತಿ। ಯಾ ಏವರೂಪಾ ಆಮಿಸಸ್ಸ ಏಟ್ಠಿ ಗವೇಟ್ಠಿ ಪರಿಯೇಟ್ಠಿ ಏಸನಾ ಗವೇಸನಾ ಪರಿಯೇಸನಾ ಅಯಂ ವುಚ್ಚತಿ ಲಾಭೇನ ಲಾಭಂ ನಿಜಿಗೀಸನತಾ।>
    text <೪೯ ಸೇಯ್ಯೋಹಮಸ್ಮೀತಿ ಮಾನೋ>
      text <೮೬೬>, <ತತ್ಥ ಕತಮೋ ಸೇಯ್ಯೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಸೇಯ್ಯೋಹಮಸ್ಮೀತಿ ಮಾನೋ।>
    text <೫೦ ಸದಿಸೋಹಮಸ್ಮೀತಿ ಮಾನೋ>
      text <೮೬೭>, <ತತ್ಥ ಕತಮೋ ಸದಿಸೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಸದಿಸೋಹಮಸ್ಮೀತಿ ಮಾನೋ।>
    text <೫೧ ಹೀನೋಹಮಸ್ಮೀತಿ ಮಾನೋ>
      text <೮೬೮>, <ತತ್ಥ ಕತಮೋ ಹೀನೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಓಮಾನಂ ಜಪ್ಪೇತಿ। ಯೋ ಏವರೂಪೋ ಓಮಾನೋ ಓಮಞ್ಞನಾ ಓಮಞ್ಞಿತತ್ತಂ ಹೀಳನಾ ಓಹೀಳನಾ ಓಹೀಳಿತತ್ತಂ ಅತ್ತುಞ್ಞಾ ಅತ್ತವಞ್ಞಾ ಅತ್ತಪರಿಭವೋ ಅಯಂ ವುಚ್ಚತಿ ಹೀನೋಹಮಸ್ಮೀತಿ ಮಾನೋ।>
    text <೫೨ ಸೇಯ್ಯಸ್ಸ ಸೇಯ್ಯೋಹಮಸ್ಮೀತಿ ಮಾನೋ>
      text <೮೬೯>, <ತತ್ಥ ಕತಮೋ ಸೇಯ್ಯಸ್ಸ ಸೇಯ್ಯೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಸೇಯ್ಯೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಸೇಯ್ಯಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಸೇಯ್ಯಸ್ಸ ಸೇಯ್ಯೋಹಮಸ್ಮೀತಿ ಮಾನೋ।>
    text <೫೩ ಸೇಯ್ಯಸ್ಸ ಸದಿಸೋಹಮಸ್ಮೀತಿ ಮಾನೋ>
      text <೮೭೦>, <ತತ್ಥ ಕತಮೋ ಸೇಯ್ಯಸ್ಸ ಸದಿಸೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಸೇಯ್ಯೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಸದಿಸಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಸೇಯ್ಯಸ್ಸ ಸದಿಸೋಹಮಸ್ಮೀತಿ ಮಾನೋ।>
    text <೫೪ ಸೇಯ್ಯಸ್ಸ ಹೀನೋಹಮಸ್ಮೀತಿ ಮಾನೋ>
      text <೮೭೧>, <ತತ್ಥ ಕತಮೋ ಸೇಯ್ಯಸ್ಸ ಹೀನೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಸೇಯ್ಯೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಹೀನಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಓಮಾನಂ ಜಪ್ಪೇತಿ। ಯೋ ಏವರೂಪೋ ಓಮಾನೋ ಓಮಞ್ಞನಾ ಓಮಞ್ಞಿತತ್ತಂ ಹೀಳನಾ ಓಹೀಳನಾ ಓಹೀಳಿತತ್ತಂ ಅತ್ತುಞ್ಞಾ ಅತ್ತವಞ್ಞಾ ಅತ್ತಪರಿಭವೋ ಅಯಂ ವುಚ್ಚತಿ ಸೇಯ್ಯಸ್ಸ ಹೀನೋಹಮಸ್ಮೀತಿ ಮಾನೋ।>
    text <೫೫ ಸದಿಸಸ್ಸ ಸೇಯ್ಯೋಹಮಸ್ಮೀತಿ ಮಾನೋ>
      text <೮೭೨>, <ತತ್ಥ ಕತಮೋ ಸದಿಸಸ್ಸ ಸೇಯ್ಯೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಸದಿಸೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಸೇಯ್ಯಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ…ಪೇ॰… ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಸದಿಸಸ್ಸ ಸೇಯ್ಯೋಹಮಸ್ಮೀತಿ ಮಾನೋ।>
    text <೫೬ ಸದಿಸಸ್ಸ ಸದಿಸೋಹಮಸ್ಮೀತಿ ಮಾನೋ>
      text <೮೭೩>, <ತತ್ಥ ಕತಮೋ ಸದಿಸಸ್ಸ ಸದಿಸೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಸದಿಸೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಸದಿಸಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಸದಿಸಸ್ಸ ಸದಿಸೋಹಮಸ್ಮೀತಿ ಮಾನೋ।>
    text <೫೭ ಸದಿಸಸ್ಸ ಹೀನೋಹಮಸ್ಮೀತಿ ಮಾನೋ>
      text <೮೭೪>, <ತತ್ಥ ಕತಮೋ ಸದಿಸಸ್ಸ ಹೀನೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಸದಿಸೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಹೀನಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಓಮಾನಂ ಜಪ್ಪೇತಿ। ಯೋ ಏವರೂಪೋ ಓಮಾನೋ ಓಮಞ್ಞನಾ ಓಮಞ್ಞಿತತ್ತಂ ಹೀಳನಾ ಓಹೀಳನಾ ಓಹೀಳಿತತ್ತಂ ಅತ್ತುಞ್ಞಾ ಅತ್ತವಞ್ಞಾ ಅತ್ತಪರಿಭವೋ ಅಯಂ ವುಚ್ಚತಿ ಸದಿಸಸ್ಸ ಹೀನೋಹಮಸ್ಮೀತಿ ಮಾನೋ।>
    text <೫೮ ಹೀನಸ್ಸ ಸೇಯ್ಯೋಹಮಸ್ಮೀತಿ ಮಾನೋ>
      text <೮೭೫>, <ತತ್ಥ ಕತಮೋ ಹೀನಸ್ಸ ಸೇಯ್ಯೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಹೀನೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಸೇಯ್ಯಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಹೀನಸ್ಸ ಸೇಯ್ಯೋಹಮಸ್ಮೀತಿ ಮಾನೋ।>
    text <೫೯ ಹೀನಸ್ಸ ಸದಿಸೋಹಮಸ್ಮೀತಿ ಮಾನೋ>
      text <೮೭೬>, <ತತ್ಥ ಕತಮೋ ಹೀನಸ್ಸ ಸದಿಸೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಹೀನೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಸದಿಸಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಹೀನಸ್ಸ ಸದಿಸೋಹಮಸ್ಮೀತಿ ಮಾನೋ।>
    text <೬೦ ಹೀನಸ್ಸ ಹೀನೋಹಮಸ್ಮೀತಿ ಮಾನೋ>
      text <೮೭೭>, <ತತ್ಥ ಕತಮೋ ಹೀನಸ್ಸ ಹೀನೋಹಮಸ್ಮೀತಿ ಮಾನೋ॥ ಇಧೇಕಚ್ಚೋ ಹೀನೋ ಹೋತಿ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಸದಿಸಂ ಅತ್ತಾನಂ ದಹತಿ। ಸೋ ತಂ ನಿಸ್ಸಾಯ ಓಮಾನಂ ಜಪ್ಪೇತಿ। ಯೋ ಏವರೂಪೋ ಓಮಾನೋ ಓಮಞ್ಞನಾ ಓಮಞ್ಞಿತತ್ತಂ ಹೀಳನಾ ಓಹೀಳನಾ ಓಹೀಳಿತತ್ತಂ ಅತ್ತುಞ್ಞಾ ಅತ್ತವಞ್ಞಾ ಅತ್ತಪರಿಭವೋ ಅಯಂ ವುಚ್ಚತಿ ಹೀನಸ್ಸ ಹೀನೋಹಮಸ್ಮೀತಿ ಮಾನೋ।>
    text <೬೧ ಮಾನೋ>
      text <೮೭೮>, <ತತ್ಥ ಕತಮೋ ಮಾನೋ॥ ಯೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಮಾನೋ।>
    text <೬೨ ಅತಿಮಾನೋ>
      text <೮೭೯>, <ತತ್ಥ ಕತಮೋ ಅತಿಮಾನೋ॥ ಇಧೇಕಚ್ಚೋ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪರೇಹಿ ಅತ್ತಾನಂ ಅತಿಮಞ್ಞತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಅತಿಮಾನೋ।>
    text <೬೩ ಮಾನಾತಿಮಾನೋ>
      text <೮೮೦>, <ತತ್ಥ ಕತಮೋ ಮಾನಾತಿಮಾನೋ॥ ಇಧೇಕಚ್ಚೋ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ…ಪೇ॰… ಅಞ್ಞತರಞ್ಞತರೇನ ವತ್ಥುನಾ ಪುಬ್ಬಕಾಲಂ ಪರೇಹಿ ಸದಿಸಂ ಅತ್ತಾನಂ ದಹತಿ। ಅಪರಕಾಲಂ ಅತ್ತಾನಂ ಸೇಯ್ಯಂ ದಹತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಮಾನಾತಿಮಾನೋ।>
    text <೬೪ ಓಮಾನೋ>
      text <೮೮೧>, <ತತ್ಥ ಕತಮೋ ಓಮಾನೋ॥ ಇಧೇಕಚ್ಚೋ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಓಮಾನಂ ಜಪ್ಪೇತಿ। ಯೋ ಏವರೂಪೋ ಓಮಾನೋ ಓಮಞ್ಞನಾ ಓಮಞ್ಞಿತತ್ತಂ ಹೀಳನಾ ಓಹೀಳನಾ ಓಹೀಳಿತತ್ತಂ ಅತ್ತುಞ್ಞಾ ಅತ್ತವಞ್ಞಾ ಅತ್ತಪರಿಭವೋ ಅಯಂ ವುಚ್ಚತಿ ಓಮಾನೋ।>
    text <೬೫ ಅಧಿಮಾನೋ>
      text <೮೮೨>, <ತತ್ಥ ಕತಮೋ ಅಧಿಮಾನೋ॥ ಅಪ್ಪತ್ತೇ ಪತ್ತಸಞ್ಞಿತಾ। ಅಕತೇ ಕತಸಞ್ಞಿತಾ। ಅನಧಿಗತೇ ಅಧಿಗತಸಞ್ಞಿತಾ। ಅಸಚ್ಛಿಕತೇ ಸಚ್ಛಿಕತಸಞ್ಞಿತಾ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಅಧಿಮಾನೋ।>
    text <೬೬ ಅಸ್ಮಿಮಾನೋ>
      text <೮೮೩>, <ತತ್ಥ ಕತಮೋ ಅಸ್ಮಿಮಾನೋ॥ ರೂಪಂ ಅಸ್ಮೀತಿ ಮಾನೋ। ಅಸ್ಮೀತಿ ಛನ್ದೋ। ಅಸ್ಮೀತಿ ಅನುಸಯೋ। ವೇದನಾ…ಪೇ॰… ಸಞ್ಞಾ…ಪೇ॰… ಸಙ್ಖಾರಾ…ಪೇ॰… ವಿಞ್ಞಾಣಂ ಅಸ್ಮೀತಿ ಮಾನೋ। ಅಸ್ಮೀತಿ ಛನ್ದೋ। ಅಸ್ಮೀತಿ ಅನುಸಯೋ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಅಸ್ಮಿಮಾನೋ।>
    text <೬೭ ಮಿಚ್ಛಾಮಾನೋ>
      text <೮೮೪>, <ತತ್ಥ ಕತಮೋ ಮಿಚ್ಛಾಮಾನೋ॥ ಇಧೇಕಚ್ಚೋ ಪಾಪಕೇನ ವಾ ಕಮ್ಮಾಯತನೇನ ಪಾಪಕೇನ ವಾ ಸಿಪ್ಪಾಯತನೇನ ಪಾಪಕೇನ ವಾ ವಿಜ್ಜಾಟ್ಠಾನೇನ ಪಾಪಕೇನ ವಾ ಸುತೇನ ಪಾಪಕೇನ ವಾ ಪಟಿಭಾನೇನ ಪಾಪಕೇನ ವಾ ಸೀಲೇನ ಪಾಪಕೇನ ವಾ ವತೇನ ಪಾಪಕೇನ ವಾ ಸೀಲಬ್ಬತೇನ ಪಾಪಿಕಾಯ ವಾ ದಿಟ್ಠಿಯಾ ಅಞ್ಞತರಞ್ಞತರೇನ ವತ್ಥುನಾ ಮಾನಂ ಜಪ್ಪೇತಿ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಾಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಮಿಚ್ಛಾಮಾನೋ।>
    text <೬೮ ಞಾತಿವಿತಕ್ಕೋ>
      text <೮೮೫>, <ತತ್ಥ ಕತಮೋ ಞಾತಿವಿತಕ್ಕೋ॥ ಞಾತಕೇ ಆರಬ್ಭ ಗೇಹಸಿತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಞಾತಿವಿತಕ್ಕೋ।>
    text <೬೯ ಜನಪದವಿತಕ್ಕೋ>
      text <೮೮೬>, <ತತ್ಥ ಕತಮೋ ಜನಪದವಿತಕ್ಕೋ॥ ಜನಪದಂ ಆರಬ್ಭ ಗೇಹಸಿತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಜನಪದವಿತಕ್ಕೋ।>
    text <೭೦ ಅಮರವಿತಕ್ಕೋ>
      text <೮೮೭>, <ತತ್ಥ ಕತಮೋ ಅಮರವಿತಕ್ಕೋ॥ ದುಕ್ಕರಕಾರಿತಾಪಟಿಸಂಯುತ್ತೋ ವಾ ದಿಟ್ಠಿಗತಪಟಿಸಂಯುತ್ತೋ ವಾ ಗೇಹಸಿತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಅಮರವಿತಕ್ಕೋ।>
    text <೭೧ ಪರಾನುದ್ದಯತಾಪಟಿಸಂಯುತ್ತೋ ವಿತಕ್ಕೋ>
      text <೮೮೮>, <ತತ್ಥ ಕತಮೋ ಪರಾನುದ್ದಯತಾಪಟಿಸಂಯುತ್ತೋ ವಿತಕ್ಕೋ॥ ಇಧೇಕಚ್ಚೋ ಗಿಹೀಹಿ ಸಂಸಟ್ಠೋ ವಿಹರತಿ ಸಹನನ್ದೀ ಸಹಸೋಕೀ। ಸುಖಿತೇಸು ಸುಖಿತೋ। ದುಕ್ಖಿತೇಸು ದುಕ್ಖಿತೋ। ಉಪ್ಪನ್ನೇಸು ಕಿಚ್ಚಕರಣೀಯೇಸು ಅತ್ತನಾ ವಾ ಯೋಗಂ ಆಪಜ್ಜತಿ। ಯೋ ತತ್ಥ ಗೇಹಸಿತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಪರಾನುದ್ದಯತಾಪಟಿಸಂಯುತ್ತೋ ವಿತಕ್ಕೋ।>
    text <೭೨ ಲಾಭಾದಿಪಟಿಸಂಯುತ್ತೋ ವಿತಕ್ಕೋ>
      text <೮೮೯>, <ತತ್ಥ ಕತಮೋ ಲಾಭಸಕ್ಕಾರಸಿಲೋಕಪಟಿಸಂಯುತ್ತೋ ವಿತಕ್ಕೋ॥ ಲಾಭಸಕ್ಕಾರಸಿಲೋಕಂ ಆರಬ್ಭ ಗೇಹಸಿತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಲಾಭಸಕ್ಕಾರಸಿಲೋಕಪಟಿಸಂಯುತ್ತೋ ವಿತಕ್ಕೋ।>
    text <೭೩ ಅನವಞ್ಞತ್ತಿಪಟಿಸಂಯುತ್ತೋ ವಿತಕ್ಕೋ>
      text <೮೯೦>, <ತತ್ಥ ಕತಮೋ ಅನವಞ್ಞತ್ತಿಪಟಿಸಂಯುತ್ತೋ ವಿತಕ್ಕೋ॥ ಇಧೇಕಚ್ಚೋ ಜಾತಿಯಾ ವಾ ಗೋತ್ತೇನ ವಾ ಕೋಲಪುತ್ತಿಯೇನ ವಾ ವಣ್ಣಪೋಕ್ಖರತಾಯ ವಾ ಧನೇನ ವಾ ಅಜ್ಝೇನೇನ ವಾ ಕಮ್ಮಾಯತನೇನ ವಾ ಸಿಪ್ಪಾಯತನೇನ ವಾ ವಿಜ್ಜಾಟ್ಠಾನೇನ ವಾ ಸುತೇನ ವಾ ಪಟಿಭಾನೇನ ವಾ ಅಞ್ಞತರಞ್ಞತರೇನ ವತ್ಥುನಾ ಮಾ ಮಂ ಪರೇ ಅವಜಾನಿಂಸೂತಿ। ಯೋ ತತ್ಥ ಗೇಹಸಿತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಅನವಞ್ಞತ್ತಿಪಟಿಸಂಯುತ್ತೋ ವಿತಕ್ಕೋ।>
      stand <ಏಕಕಂ।>
  text <೨॥ ದುಕನಿದ್ದೇಸೋ>
    text <೧ ಕೋಧೋ ಚ ಉಪನಾಹೋ ಚ>
      text <೮೯೧>, <ಕ ತತ್ಥ ಕತಮೋ ಕೋಧೋ॥ ಯೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಕೋಧೋ।>
      text <ಖ ತತ್ಥ ಕತಮೋ ಉಪನಾಹೋ॥ ಪುಬ್ಬಕಾಲಂ ಕೋಧೋ। ಅಪರಕಾಲಂ ಉಪನಾಹೋ। ಯೋ ಏವರೂಪೋ ಉಪನಾಹೋ ಉಪನಯ್ಹನಾ ಉಪನಯ್ಹಿತತ್ತಂ ಅಟ್ಠಪನಾ ಠಪನಾ ಸಣ್ಠಪನಾ ಅನುಸಂಸನ್ದನಾ ಅನುಪ್ಪಬನ್ಧನಾ ದಳ್ಹೀಕಮ್ಮಂ ಕೋಧಸ್ಸ ಅಯಂ ವುಚ್ಚತಿ ಉಪನಾಹೋ।>
    text <೨ ಮಕ್ಖೋ ಚ ಪಳಾಸೋ ಚ>
      text <೮೯೨>, <ಕ ತತ್ಥ ಕತಮೋ ಮಕ್ಖೋ॥ ಯೋ ಮಕ್ಖೋ ಮಕ್ಖಾಯನಾ ಮಕ್ಖಾಯಿತತ್ತಂ ನಿಟ್ಠುರಿಯಂ ನಿಟ್ಠುರಿಯಕಮ್ಮಂ ಅಯಂ ವುಚ್ಚತಿ ಮಕ್ಖೋ।>
      text <ಖ ತತ್ಥ ಕತಮೋ ಪಳಾಸೋ॥ ಯೋ ಪಳಾಸೋ ಪಳಾಸಾಯನಾ ಪಳಾಸಾಹಾರೋ ವಿವಾದಟ್ಠಾನಂ ಯುಗಗ್ಗಾಹೋ ಅಪ್ಪಟಿನಿಸ್ಸಗ್ಗೋ ಅಯಂ ವುಚ್ಚತಿ ಪಳಾಸೋ।>
    text <೩ ಇಸ್ಸಾ ಚ ಮಚ್ಛರಿಯಞ್ಚ>
      text <೮೯೩>, <ಕ ತತ್ಥ ಕತಮಾ ಇಸ್ಸಾ॥ ಯಾ ಪರಲಾಭಸಕ್ಕಾರಗರುಕಾರಮಾನನವನ್ದನಪೂಜನಾಸು ಇಸ್ಸಾ ಇಸ್ಸಾಯನಾ ಇಸ್ಸಾಯಿತತ್ತಂ ಉಸೂಯಾ ಉಸೂಯನಾ ಉಸೂಯಿತತ್ತಂ ಅಯಂ ವುಚ್ಚತಿ ಇಸ್ಸಾ।>
      text <ಖ ತತ್ಥ ಕತಮಂ ಮಚ್ಛರಿಯಂ॥ ಪಞ್ಚ ಮಚ್ಛರಿಯಾನಿ ಆವಾಸಮಚ್ಛರಿಯಂ। ಕುಲಮಚ್ಛರಿಯಂ। ಲಾಭಮಚ್ಛರಿಯಂ। ವಣ್ಣಮಚ್ಛರಿಯಂ। ಧಮ್ಮಮಚ್ಛರಿಯಂ। ಯಂ ಏವರೂಪಂ ಮಚ್ಛೇರಂ ಮಚ್ಛರಾಯನಾ ಮಚ್ಛರಾಯಿತತ್ತಂ ವೇವಿಚ್ಛಂ ಕದರಿಯಂ ಕಟುಕಞ್ಚುಕತಾ ಅಗ್ಗಹಿತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಮಚ್ಛರಿಯಂ।>
    text <೪ ಮಾಯಾ ಚ ಸಾಠೇಯ್ಯಞ್ಚ>
      text <೮೯೪>, <ಕ ತತ್ಥ ಕತಮಾ ಮಾಯಾ॥ ಇಧೇಕಚ್ಚೋ ಕಾಯೇನ ದುಚ್ಚರಿತಂ ಚರಿತ್ವಾ। ವಾಚಾಯ ದುಚ್ಚರಿತಂ ಚರಿತ್ವಾ। ಮನಸಾ ದುಚ್ಚರಿತಂ ಚರಿತ್ವಾ ತಸ್ಸ ಪಟಿಚ್ಛಾದನಹೇತುಂ ಪಾಪಿಕಂ ಇಚ್ಛಂ ಪಣಿದಹತಿ। ಮಾ ಮಂ ಜಞ್ಞಾತಿ ಇಚ್ಛತಿ। ಮಾ ಮಂ ಜಞ್ಞಾತಿ ಸಙ್ಕಪ್ಪೇತಿ। ಮಾ ಮಂ ಜಞ್ಞಾತಿ ವಾಚಂ ಭಾಸತಿ। ಮಾ ಮಂ ಜಞ್ಞಾತಿ ಕಾಯೇನ ಪರಕ್ಕಮತಿ। ಯಾ ಏವರೂಪಾ ಮಾಯಾ ಮಾಯಾವಿತಾ ಅಚ್ಚಾಸರಾ ವಞ್ಚನಾ ನಿಕತಿ ವಿಕಿರಣಾ ಪರಿಹರಣಾ ಗೂಹನಾ ಪರಿಗೂಹನಾ ಛಾದನಾ ಪಟಿಚ್ಛಾದನಾ ಅನುತ್ತಾನೀಕಮ್ಮಂ ಅನಾವಿಕಮ್ಮಂ ವೋಚ್ಛಾದನಾ ಪಾಪಕಿರಿಯಾ ಅಯಂ ವುಚ್ಚತಿ ಮಾಯಾ।>
      text <ಖ ತತ್ಥ ಕತಮಂ ಸಾಠೇಯ್ಯಂ॥ ಇಧೇಕಚ್ಚೋ ಸಠೋ ಹೋತಿ ಪರಿಸಠೋ। ಯಂ ತತ್ಥ ಸಠಂ ಸಠತಾ ಸಾಠೇಯ್ಯಂ ಕಕ್ಕರತಾ ಕಕ್ಕರಿಯಂ ಪರಿಕ್ಖತ್ತತಾ ಪಾರಿಕ್ಖತ್ತಿಯಂ ಇದಂ ವುಚ್ಚತಿ ಸಾಠೇಯ್ಯಂ।>
    text <೫ ಅವಿಜ್ಜಾ ಚ ಭವತಣ್ಹಾ ಚ>
      text <೮೯೫>, <ಕ ತತ್ಥ ಕತಮಾ ಅವಿಜ್ಜಾ॥ ಯಂ ಅಞ್ಞಾಣಂ ಅದಸ್ಸನಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಅವಿಜ್ಜಾ।>
      text <ಖ ತತ್ಥ ಕತಮಾ ಭವತಣ್ಹಾ॥ ಯೋ ಭವೇಸು ಭವಚ್ಛನ್ದೋ ಭವರಾಗೋ ಭವನನ್ದೀ ಭವತಣ್ಹಾ ಭವಸಿನೇಹೋ ಭವಪರಿಳಾಹೋ ಭವಮುಚ್ಛಾ ಭವಜ್ಝೋಸಾನಂ ಅಯಂ ವುಚ್ಚತಿ ಭವತಣ್ಹಾ।>
    text <೬ ಭವದಿಟ್ಠಿ ಚ ವಿಭವದಿಟ್ಠಿ ಚ>
      text <೮೯೬>, <ಕ ತತ್ಥ ಕತಮಾ ಭವದಿಟ್ಠಿ॥ ಭವಿಸ್ಸತಿ ಅತ್ತಾ ಚ ಲೋಕೋ ಚಾತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಭವದಿಟ್ಠಿ।>
      text <ಖ ತತ್ಥ ಕತಮಾ ವಿಭವದಿಟ್ಠಿ॥ ನ ಭವಿಸ್ಸತಿ ಅತ್ತಾ ಚ ಲೋಕೋ ಚಾತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ವಿಭವದಿಟ್ಠಿ।>
    text <೭ ಸಸ್ಸತದಿಟ್ಠಿ ಚ ಉಚ್ಛೇದದಿಟ್ಠಿ ಚ>
      text <೮೯೭>, <ಕ ತತ್ಥ ಕತಮಾ ಸಸ್ಸತದಿಟ್ಠಿ॥ ಸಸ್ಸತೋ ಅತ್ತಾ ಚ ಲೋಕೋ ಚಾತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸಸ್ಸತದಿಟ್ಠಿ।>
      text <ಖ ತತ್ಥ ಕತಮಾ ಉಚ್ಛೇದದಿಟ್ಠಿ॥ ಉಚ್ಛಿಜ್ಜಿಸ್ಸತಿ ಅತ್ತಾ ಚ ಲೋಕೋ ಚಾತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಉಚ್ಛೇದದಿಟ್ಠಿ।>
    text <೮ ಅನ್ತವಾದಿಟ್ಠಿ ಚ ಅನನ್ತವಾದಿಟ್ಠಿ ಚ>
      text <೮೯೮>, <ಕ ತತ್ಥ ಕತಮಾ ಅನ್ತವಾದಿಟ್ಠಿ॥ ಅನ್ತವಾ ಅತ್ತಾ ಚ ಲೋಕೋ ಚಾತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಅನ್ತವಾದಿಟ್ಠಿ।>
      text <ಖ ತತ್ಥ ಕತಮಾ ಅನನ್ತವಾದಿಟ್ಠಿ॥ ಅನನ್ತವಾ ಅತ್ತಾ ಚ ಲೋಕೋ ಚಾತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಅನನ್ತವಾದಿಟ್ಠಿ।>
    text <೯ ಪುಬ್ಬನ್ತಾನುದಿಟ್ಠಿ ಚ ಅಪರನ್ತಾನುದಿಟ್ಠಿ ಚ>
      text <೮೯೯>, <ಕ ತತ್ಥ ಕತಮಾ ಪುಬ್ಬನ್ತಾನುದಿಟ್ಠಿ॥ ಪುಬ್ಬನ್ತಂ ಆರಬ್ಭ ಯಾ ಉಪ್ಪಜ್ಜತಿ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಪುಬ್ಬನ್ತಾನುದಿಟ್ಠಿ।>
      text <ಖ ತತ್ಥ ಕತಮಾ ಅಪರನ್ತಾನುದಿಟ್ಠಿ॥ ಅಪರನ್ತಂ ಆರಬ್ಭ ಯಾ ಉಪ್ಪಜ್ಜತಿ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಅಪರನ್ತಾನುದಿಟ್ಠಿ।>
    text <೧೦ ಅಹಿರಿಕಞ್ಚ ಅನೋತ್ತಪ್ಪಞ್ಚ>
      text <೯೦೦>, <ಕ ತತ್ಥ ಕತಮಂ ಅಹಿರಿಕಂ॥ ಯಂ ನ ಹಿರೀಯತಿ ಹಿರಿಯಿತಬ್ಬೇನ। ನ ಹಿರೀಯತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅಹಿರಿಕಂ।>
      text <ಖ ತತ್ಥ ಕತಮಂ ಅನೋತ್ತಪ್ಪಂ॥ ಯಂ ನ ಓತ್ತಪ್ಪತಿ ಓತ್ತಪ್ಪಿತಬ್ಬೇನ ನ ಓತ್ತಪ್ಪತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅನೋತ್ತಪ್ಪಂ।>
    text <೧೧ ದೋವಚಸ್ಸತಾ ಚ ಪಾಪಮಿತ್ತತಾ ಚ>
      text <೯೦೧>, <ಕ ತತ್ಥ ಕತಮಾ ದೋವಚಸ್ಸತಾ॥ ಸಹಧಮ್ಮಿಕೇ ವುಚ್ಚಮಾನೇ ದೋವಚಸ್ಸಾಯಂ ದೋವಚಸ್ಸಿಯಂ ದೋವಚಸ್ಸತಾ ವಿಪ್ಪಟಿಕುಲಗ್ಗಾಹಿತಾ ವಿಪಚ್ಚನೀಕಸಾತತಾ ಅನಾದರಿಯಂ ಅನಾದರತಾ ಅಗಾರವತಾ ಅಪ್ಪತಿಸ್ಸವತಾ ಅಯಂ ವುಚ್ಚತಿ ದೋವಚಸ್ಸತಾ।>
      text <ಖ ತತ್ಥ ಕತಮಾ ಪಾಪಮಿತ್ತತಾ॥ ಯೇ ತೇ ಪುಗ್ಗಲಾ ಅಸ್ಸದ್ಧಾ ದುಸ್ಸೀಲಾ ಅಪ್ಪಸ್ಸುತಾ ಮಚ್ಛರಿನೋ ದುಪ್ಪಞ್ಞಾ। ಯಾ ತೇಸಂ ಸೇವನಾ ನಿಸೇವನಾ ಸಂಸೇವನಾ ಭಜನಾ ಸಮ್ಭಜನಾ ಭತ್ತಿ ಸಮ್ಭತ್ತಿ ಸಮ್ಪವಙ್ಕತಾ ಅಯಂ ವುಚ್ಚತಿ ಪಾಪಮಿತ್ತತಾ।>
    text <೧೨ ಅನಜ್ಜವೋ ಚ ಅಮದ್ದವೋ ಚ>
      text <೯೦೨>, <ಕ ತತ್ಥ ಕತಮೋ ಅನಜ್ಜವೋ॥ ಯೋ ಅನಜ್ಜವೋ ಅನಜ್ಜವತಾ ಜಿಮ್ಹತಾ ವಙ್ಕತಾ ಕುಟಿಲತಾ ಅಯಂ ವುಚ್ಚತಿ ಅನಜ್ಜವೋ।>
      text <ಖ ತತ್ಥ ಕತಮೋ ಅಮದ್ದವೋ॥ ಯಾ ಅಮುದುತಾ ಅಮದ್ದವತಾ ಕಕ್ಖಳಿಯಂ ಫಾರುಸಿಯಂ ಕಕ್ಖಳತಾ ಕಠಿನತಾ ಉಜುಚಿತ್ತತಾ ಅಮುದುತಾ ಅಯಂ ವುಚ್ಚತಿ ಅಮದ್ದವೋ।>
    text <೧೩ ಅಕ್ಖನ್ತಿ ಚ ಅಸೋರಚ್ಚಞ್ಚ>
      text <೯೦೩>, <ಕ ತತ್ಥ ಕತಮಾ ಅಕ್ಖನ್ತಿ॥ ಯಾ ಅಕ್ಖನ್ತಿ ಅಕ್ಖಮನತಾ ಅನಧಿವಾಸನತಾ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಅಕ್ಖನ್ತಿ।>
      text <ಖ ತತ್ಥ ಕತಮಂ ಅಸೋರಚ್ಚಂ॥ ಕಾಯಿಕೋ ವೀತಿಕ್ಕಮೋ ವಾಚಸಿಕೋ ವೀತಿಕ್ಕಮೋ ಕಾಯಿಕವಾಚಸಿಕೋ ವೀತಿಕ್ಕಮೋ ಇದಂ ವುಚ್ಚತಿ ಅಸೋರಚ್ಚಂ। ಸಬ್ಬಮ್ಪಿ ದುಸ್ಸೀಲ್ಯಂ ಅಸೋರಚ್ಚಂ।>
    text <೧೪ ಅಸಾಖಲ್ಯಞ್ಚ ಅಪ್ಪಟಿಸನ್ಥಾರೋ ಚ>
      text <೯೦೪>, <ಕ ತತ್ಥ ಕತಮಂ ಅಸಾಖಲ್ಯಂ॥ ಯಾ ಸಾ ವಾಚಾ ಕಣ್ಡಕಾ ಕಕ್ಕಸಾ ಪರಕಟುಕಾ ಪರಾಭಿಸಜ್ಜನೀ ಕೋಧಸಾಮನ್ತಾ ಅಸಮಾಧಿಸಂವತ್ತನಿಕಾ ತಥಾರೂಪಿಂ ವಾಚಂ ಭಾಸಿತಾ ಹೋತಿ। ಯಾ ತತ್ಥ ಅಸಣ್ಹವಾಚತಾ ಅಸಖಿಲವಾಚತಾ ಫರುಸವಾಚತಾ ಇದಂ ವುಚ್ಚತಿ ಅಸಾಖಲ್ಯಂ।>
      text <ಖ ತತ್ಥ ಕತಮೋ ಅಪ್ಪಟಿಸನ್ಥಾರೋ॥ ದ್ವೇ ಪಟಿಸನ್ಥಾರಾ ಆಮಿಸಪಟಿಸನ್ಥಾರೋ ಚ ಧಮ್ಮಪಟಿಸನ್ಥಾರೋ ಚ। ಇಧೇಕಚ್ಚೋ ಅಪ್ಪಟಿಸನ್ಥಾರಕೋ ಹೋತಿ ಆಮಿಸಪಟಿಸನ್ಥಾರೇನ ವಾ ಧಮ್ಮಪಟಿಸನ್ಥಾರೇನ ವಾ ಅಯಂ ವುಚ್ಚತಿ ಅಪ್ಪಟಿಸನ್ಥಾರೋ।>
    text <೧೫ ಇನ್ದ್ರಿಯೇಸು ಅಗುತ್ತದ್ವಾರತಾ ಚ ಭೋಜನೇ ಅಮತ್ತಞ್ಞುತಾ ಚ>
      text <೯೦೫>, <ಕ ತತ್ಥ ಕತಮಾ ಇನ್ದ್ರಿಯೇಸು ಅಗುತ್ತದ್ವಾರತಾ॥ ಇಧೇಕಚ್ಚೋ ಚಕ್ಖುನಾ ರೂಪಂ ದಿಸ್ವಾ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಚಕ್ಖುನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಚಕ್ಖುನ್ದ್ರಿಯಂ। ಚಕ್ಖುನ್ದ್ರಿಯೇ ನ ಸಂವರಂ ಆಪಜ್ಜತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಮನಿನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಮನಿನ್ದ್ರಿಯಂ। ಮನಿನ್ದ್ರಿಯೇ ನ ಸಂವರಂ ಆಪಜ್ಜತಿ। ಯಾ ಇಮೇಸಂ ಛನ್ನಂ ಇನ್ದ್ರಿಯಾನಂ ಅಗುತ್ತಿ ಅಗೋಪನಾ ಅನಾರಕ್ಖೋ ಅಸಂವರೋ ಅಯಂ ವುಚ್ಚತಿ ಇನ್ದ್ರಿಯೇಸು ಅಗುತ್ತದ್ವಾರತಾ।>
      text <ಖ ತತ್ಥ ಕತಮಾ ಭೋಜನೇ ಅಮತ್ತಞ್ಞುತಾ॥ ಇಧೇಕಚ್ಚೋ ಅಪ್ಪಟಿಸಙ್ಖಾ ಅಯೋನಿಸೋ ಆಹಾರಂ ಆಹಾರೇತಿ ದವಾಯ ಮದಾಯ ಮಣ್ಡನಾಯ ವಿಭೂಸನಾಯ। ಯಾ ತತ್ಥ ಅಸನ್ತುಟ್ಠಿತಾ ಅಮತ್ತಞ್ಞುತಾ ಅಪ್ಪಟಿಸಙ್ಖಾ ಭೋಜನೇ ಅಯಂ ವುಚ್ಚತಿ ಭೋಜನೇ ಅಮತ್ತಞ್ಞುತಾ।>
    text <೧೬ ಮುಟ್ಠಸ್ಸಚ್ಚಞ್ಚ ಅಸಮ್ಪಜಞ್ಞಞ್ಚ>
      text <೯೦೬>, <ಕ ತತ್ಥ ಕತಮಂ ಮುಟ್ಠಸ್ಸಚ್ಚಂ॥ ಯಾ ಅಸ್ಸತಿ ಅನನುಸ್ಸತಿ ಅಪ್ಪಟಿಸ್ಸತಿ ಅಸ್ಸತಿ ಅಸ್ಸರಣತಾ ಅಧಾರಣತಾ ಪಿಲಾಪನತಾ ಸಮ್ಮುಸನತಾ ಇದಂ ವುಚ್ಚತಿ ಮುಟ್ಠಸ್ಸಚ್ಚಂ।>
      text <ಖ ತತ್ಥ ಕತಮಂ ಅಸಮ್ಪಜಞ್ಞಂ॥ ಯಂ ಅಞ್ಞಾಣಂ ಅದಸ್ಸನಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಇದಂ ವುಚ್ಚತಿ ಅಸಮ್ಪಜಞ್ಞಂ।>
    text <೧೭ ಸೀಲವಿಪತ್ತಿ ಚ ದಿಟ್ಠಿವಿಪತ್ತಿ ಚ>
      text <೯೦೭>, <ಕ ತತ್ಥ ಕತಮಾ ಸೀಲವಿಪತ್ತಿ॥ ಯೋ ಕಾಯಿಕೋ ವೀತಿಕ್ಕಮೋ ವಾಚಸಿಕೋ ವೀತಿಕ್ಕಮೋ ಕಾಯಿಕವಾಚಸಿಕೋ ವೀತಿಕ್ಕಮೋ ಅಯಂ ವುಚ್ಚತಿ ಸೀಲವಿಪತ್ತಿ। ಸಬ್ಬಮ್ಪಿ ದುಸ್ಸೀಲ್ಯಂ ಸೀಲವಿಪತ್ತಿ।>
      text <ಖ ತತ್ಥ ಕತಮಾ ದಿಟ್ಠಿವಿಪತ್ತಿ॥ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ…ಪೇ॰… ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ದಿಟ್ಠಿವಿಪತ್ತಿ। ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠಿವಿಪತ್ತಿ।>
    text <೧೮ ಅಜ್ಝತ್ತಸಂಯೋಜನಞ್ಚ ಬಹಿದ್ಧಾಸಂಯೋಜನಞ್ಚ>
      text <೯೦೮>, <ಕ ತತ್ಥ ಕತಮಂ ಅಜ್ಝತ್ತಸಂಯೋಜನಂ॥ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ ಅಜ್ಝತ್ತಸಂಯೋಜನಂ। ಖ ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ ಬಹಿದ್ಧಾಸಂಯೋಜನಂ।>
      stand <ದುಕಂ।>
  text <೩॥ ತಿಕನಿದ್ದೇಸೋ>
    text <೧ ತೀಣಿ ಅಕುಸಲಮೂಲಾನಿ>
      text <೯೦೯>, <ತತ್ಥ ಕತಮಾನಿ ತೀಣಿ ಅಕುಸಲಮೂಲಾನಿ॥ ಲೋಭೋ। ದೋಸೋ। ಮೋಹೋ।>
      text <ಕ ತತ್ಥ ಕತಮೋ ಲೋಭೋ॥ ಯೋ ರಾಗೋ ಸಾರಾಗೋ ಅನುನಯೋ ಅನುರೋಧೋ ನನ್ದೀ ನನ್ದಿರಾಗೋ ಚಿತ್ತಸ್ಸ ಸಾರಾಗೋ ಇಚ್ಛಾ ಮುಚ್ಛಾ ಅಜ್ಝೋಸಾನಂ ಗೇಧೋ ಪರಿಗೇಧೋ ಸಙ್ಗೋ ಪಙ್ಕೋ ಏಜಾ ಮಾಯಾ ಜನಿಕಾ ಸಞ್ಜನನೀ ಸಿಬ್ಬಿನೀ ಜಾಲಿನೀ ಸರಿತಾ ವಿಸತ್ತಿಕಾ ಸೋತಂ ವಿಸಟಾ ಆಯೂಹನೀ ದುತಿಯಾ ಪಣಿಧಿ ಭವನೇತ್ತಿ ವನಂ ವನಥೋ ಸನ್ಥವೋ ಸಿನೇಹೋ ಅಪೇಕ್ಖಾ ಪಟಿಬನ್ಧು ಆಸಾ ಆಸೀಸನಾ ಆಸೀಸಿತತ್ತಂ ರೂಪಾಸಾ ಸದ್ದಾಸಾ ಗನ್ಧಾಸಾ ರಸಾಸಾ ಫೋಟ್ಠಬ್ಬಾಸಾ ಲಾಭಾಸಾ ಧನಾಸಾ ಪುತ್ತಾಸಾ ಜೀವಿತಾಸಾ ಜಪ್ಪಾ ಅಭಿಜಪ್ಪಾ ಜಪ್ಪನಾ ಜಪ್ಪಿತತ್ತಂ ಲೋಲುಪ್ಪಂ ಲೋಲುಪ್ಪಾಯನಾ ಲೋಲುಪ್ಪಾಯಿತತ್ತಂ ಪುಚ್ಛಞ್ಜಿಕತಾ ಸಾಧುಕಮ್ಯತಾ ಅಧಮ್ಮರಾಗೋ ವಿಸಮಲೋಭೋ ನಿಕನ್ತಿ ನಿಕಾಮನಾ ಪತ್ಥನಾ ಪಿಹನಾ ಸಮ್ಪತ್ಥನಾ ಕಾಮತಣ್ಹಾ ಭವತಣ್ಹಾ ವಿಭವತಣ್ಹಾ ರೂಪತಣ್ಹಾ ಅರೂಪತಣ್ಹಾ ನಿರೋಧತಣ್ಹಾ ಸದ್ದತಣ್ಹಾ ರೂಪತಣ್ಹಾ ಗನ್ಧತಣ್ಹಾ ರಸತಣ್ಹಾ ಫೋಟ್ಠಬ್ಬತಣ್ಹಾ ಧಮ್ಮತಣ್ಹಾ ಓಘೋ ಯೋಗೋ ಗನ್ಥೋ ಉಪಾದಾನಂ ಆವರಣಂ ನೀವರಣಂ ಛದನಂ ಬನ್ಧನಂ ಉಪಕ್ಕಿಲೇಸೋ ಅನುಸಯೋ ಪರಿಯುಟ್ಠಾನಂ ಲತಾ ವೇವಿಚ್ಛಂ ದುಕ್ಖಮೂಲಂ ದುಕ್ಖನಿದಾನಂ ದುಕ್ಖಪ್ಪಭವೋ ಮಾರಪಾಸೋ ಮಾರಬಳಿಸಂ ಮಾರವಿಸಯೋ ತಣ್ಹಾನದೀ ತಣ್ಹಾಜಾಲಂ ತಣ್ಹಾಗದ್ದುಲಂ ತಣ್ಹಾಸಮುದ್ದೋ ಅಭಿಜ್ಝಾ ಲೋಭೋ ಅಕುಸಲಮೂಲಂ ಅಯಂ ವುಚ್ಚತಿ ಲೋಭೋ।>
      text <ಖ ತತ್ಥ ಕತಮೋ ದೋಸೋ॥ ಅನತ್ಥಂ ಮೇ ಅಚರೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಟ್ಠಾನೇ ವಾ ಪನ ಆಘಾತೋ ಜಾಯತಿ। ಯೋ ಏವರೂಪೋ ಚಿತ್ತಸ್ಸ ಆಘಾತೋ ಪಟಿಘಾತೋ ಪಟಿಘಂ ಪಟಿವಿರೋಧೋ ಕೋಪೋ ಪಕೋಪೋ ಸಮ್ಪಕೋಪೋ ದೋಸೋ ಪದೋಸೋ ಸಮ್ಪದೋಸೋ ಚಿತ್ತಸ್ಸ ಬ್ಯಾಪತ್ತಿ ಮನೋಪದೋಸೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ದೋಸೋ।>
      text <ಗ ತತ್ಥ ಕತಮೋ ಮೋಹೋ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂ। ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಮೋಹೋ। ಇಮಾನಿ ತೀಣಿ ಅಕುಸಲಮೂಲಾನಿ।>
    text <೨ ತಯೋ ಅಕುಸಲವಿತಕ್ಕಾ>
      text <೯೧೦>, <ತತ್ಥ ಕತಮೇ ತಯೋ ಅಕುಸಲವಿತಕ್ಕಾ॥ ಕಾಮವಿತಕ್ಕೋ। ಬ್ಯಾಪಾದವಿತಕ್ಕೋ। ವಿಹಿಂಸಾವಿತಕ್ಕೋ।>
      text <ಕ ತತ್ಥ ಕತಮೋ ಕಾಮವಿತಕ್ಕೋ॥ ಕಾಮಪಟಿಸಂಯುತ್ತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಕಾಮವಿತಕ್ಕೋ।>
      text <ಖ ತತ್ಥ ಕತಮೋ ಬ್ಯಾಪಾದವಿತಕ್ಕೋ॥ ಬ್ಯಾಪಾದಪಟಿಸಂಯುತ್ತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಬ್ಯಾಪಾದವಿತಕ್ಕೋ।>
      text <ಗ ತತ್ಥ ಕತಮೋ ವಿಹಿಂಸಾವಿತಕ್ಕೋ॥ ವಿಹಿಂಸಾಪಟಿಸಂಯುತ್ತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ವಿಹಿಂಸಾವಿತಕ್ಕೋ। ಇಮೇ ತಯೋ ಅಕುಸಲವಿತಕ್ಕಾ।>
    text <೩ ತಿಸ್ಸೋ ಅಕುಸಲಸಞ್ಞಾ>
      text <೯೧೧>, <ತತ್ಥ ಕತಮಾ ತಿಸ್ಸೋ ಅಕುಸಲಸಞ್ಞಾ॥ ಕಾಮಸಞ್ಞಾ। ಬ್ಯಾಪಾದಸಞ್ಞಾ। ವಿಹಿಂಸಾಸಞ್ಞಾ।>
      text <ಕ ತತ್ಥ ಕತಮಾ ಕಾಮಸಞ್ಞಾ॥ ಕಾಮಪಟಿಸಂಯುತ್ತಾ ಸಞ್ಞಾ ಸಞ್ಜಾನನಾ ಸಞ್ಜಾನಿತತ್ತಂ ಅಯಂ ವುಚ್ಚತಿ ಕಾಮಸಞ್ಞಾ।>
      text <ಖ ತತ್ಥ ಕತಮಾ ಬ್ಯಾಪಾದಸಞ್ಞಾ॥ ಬ್ಯಾಪಾದಪಟಿಸಂಯುತ್ತಾ ಸಞ್ಞಾ ಸಞ್ಜಾನನಾ ಸಞ್ಜಾನಿತತ್ತಂ ಅಯಂ ವುಚ್ಚತಿ ಬ್ಯಾಪಾದಸಞ್ಞಾ।>
      text <ಗ ತತ್ಥ ಕತಮಾ ವಿಹಿಂಸಾಸಞ್ಞಾ॥ ವಿಹಿಂಸಾಪಟಿಸಂಯುತ್ತಾ ಸಞ್ಞಾ ಸಞ್ಜಾನನಾ ಸಞ್ಜಾನಿತತ್ತಂ ಅಯಂ ವುಚ್ಚತಿ ವಿಹಿಂಸಾಸಞ್ಞಾ। ಇಮಾ ತಿಸ್ಸೋ ಅಕುಸಲಸಞ್ಞಾ।>
    text <೪ ತಿಸ್ಸೋ ಅಕುಸಲಧಾತುಯೋ>
      text <೯೧೨>, <ತತ್ಥ ಕತಮಾ ತಿಸ್ಸೋ ಅಕುಸಲಧಾತುಯೋ॥ ಕಾಮಧಾತು। ಬ್ಯಾಪಾದಧಾತು। ವಿಹಿಂಸಾಧಾತು।>
      text <ತತ್ಥ ಕತಮಾ ಕಾಮಧಾತು॥ ಕಾಮವಿತಕ್ಕೋ ಕಾಮಧಾತು। ಬ್ಯಾಪಾದವಿತಕ್ಕೋ ಬ್ಯಾಪಾದಧಾತು। ವಿಹಿಂಸಾವಿತಕ್ಕೋ ವಿಹಿಂಸಾಧಾತು।>
      text <ಕ ತತ್ಥ ಕತಮೋ ಕಾಮವಿತಕ್ಕೋ॥ ಕಾಮಪಟಿಸಂಯುತ್ತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಕಾಮವಿತಕ್ಕೋ।>
      text <ಖ ತತ್ಥ ಕತಮೋ ಬ್ಯಾಪಾದವಿತಕ್ಕೋ॥ ಬ್ಯಾಪಾದಪಟಿಸಂಯುತ್ತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ಬ್ಯಾಪಾದವಿತಕ್ಕೋ।>
      text <ಗ ತತ್ಥ ಕತಮೋ ವಿಹಿಂಸಾವಿತಕ್ಕೋ॥ ವಿಹಿಂಸಾಪಟಿಸಂಯುತ್ತೋ ತಕ್ಕೋ ವಿತಕ್ಕೋ ಮಿಚ್ಛಾಸಙ್ಕಪ್ಪೋ ಅಯಂ ವುಚ್ಚತಿ ವಿಹಿಂಸಾವಿತಕ್ಕೋ। ಇಮಾ ತಿಸ್ಸೋ ಅಕುಸಲಧಾತುಯೋ।>
    text <೫ ತೀಣಿ ದುಚ್ಚರಿತಾನಿ>
      text <೯೧೩>, <ತತ್ಥ ಕತಮಾನಿ ತೀಣಿ ದುಚ್ಚರಿತಾನಿ॥ ಕಾಯದುಚ್ಚರಿತಂ। ವಚೀದುಚ್ಚರಿತಂ। ಮನೋದುಚ್ಚರಿತಂ।>
      text <ಕ ತತ್ಥ ಕತಮಂ ಕಾಯದುಚ್ಚರಿತಂ॥ ಪಾಣಾತಿಪಾತೋ। ಅದಿನ್ನಾದಾನಂ। ಕಾಮೇಸುಮಿಚ್ಛಾಚಾರೋ ಇದಂ ವುಚ್ಚತಿ ಕಾಯದುಚ್ಚರಿತಂ।>
      text <ಖ ತತ್ಥ ಕತಮಂ ವಚೀದುಚ್ಚರಿತಂ॥ ಮುಸಾವಾದೋ। ಪಿಸುಣಾ ವಾಚಾ। ಫರುಸಾ ವಾಚಾ। ಸಮ್ಫಪ್ಪಲಾಪೋ ಇದಂ ವುಚ್ಚತಿ ವಚೀದುಚ್ಚರಿತಂ।>
      text <ಗ ತತ್ಥ ಕತಮಂ ಮನೋದುಚ್ಚರಿತಂ॥ ಅಭಿಜ್ಝಾ। ಬ್ಯಾಪಾದೋ। ಮಿಚ್ಛಾದಿಟ್ಠಿ ಇದಂ ವುಚ್ಚತಿ ಮನೋದುಚ್ಚರಿತಂ।>
      text <ಕ-ಗ ತತ್ಥ ಕತಮಂ ಕಾಯದುಚ್ಚರಿತಂ॥ ಅಕುಸಲಂ ಕಾಯಕಮ್ಮಂ ಕಾಯದುಚ್ಚರಿತಂ। ಅಕುಸಲಂ ವಚೀಕಮ್ಮಂ ವಚೀದುಚ್ಚರಿತಂ। ಅಕುಸಲಂ ಮನೋಕಮ್ಮಂ ಮನೋದುಚ್ಚರಿತಂ।>
      text <ತತ್ಥ ಕತಮಂ ಅಕುಸಲಂ ಕಾಯಕಮ್ಮಂ॥ ಅಕುಸಲಾ ಕಾಯಸಞ್ಚೇತನಾ ಅಕುಸಲಂ ಕಾಯಕಮ್ಮಂ। ಅಕುಸಲಾ ವಚೀಸಞ್ಚೇತನಾ ಅಕುಸಲಂ ವಚೀಕಮ್ಮಂ। ಅಕುಸಲಾ ಮನೋಸಞ್ಚೇತನಾ ಅಕುಸಲಂ ಮನೋಕಮ್ಮಂ। ಇಮಾನಿ ತೀಣಿ ದುಚ್ಚರಿತಾನಿ।>
    text <೬ ತಯೋ ಆಸವಾ>
      text <೯೧೪>, <ತತ್ಥ ಕತಮೇ ತಯೋ ಆಸವಾ॥ ಕಾಮಾಸವೋ। ಭವಾಸವೋ। ಅವಿಜ್ಜಾಸವೋ।>
      text <ಕ ತತ್ಥ ಕತಮೋ ಕಾಮಾಸವೋ॥ ಯೋ ಕಾಮೇಸು ಕಾಮಚ್ಛನ್ದೋ ಕಾಮರಾಗೋ ಕಾಮನನ್ದೀ ಕಾಮತಣ್ಹಾ ಕಾಮಸಿನೇಹೋ ಕಾಮಪರಿಳಾಹೋ ಕಾಮಮುಚ್ಛಾ ಕಾಮಜ್ಝೋಸಾನಂ ಅಯಂ ವುಚ್ಚತಿ ಕಾಮಾಸವೋ।>
      text <ಖ ತತ್ಥ ಕತಮೋ ಭವಾಸವೋ॥ ಯೋ ಭವೇಸು ಭವಚ್ಛನ್ದೋ…ಪೇ॰… ಭವಜ್ಝೋಸಾನಂ ಅಯಂ ವುಚ್ಚತಿ ಭವಾಸವೋ।>
      text <ಗ ತತ್ಥ ಕತಮೋ ಅವಿಜ್ಜಾಸವೋ॥ ದುಕ್ಖೇ ಅಞ್ಞಾಣಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಅವಿಜ್ಜಾಸವೋ। ಇಮೇ ತಯೋ ಆಸವಾ।>
    text <೭ ತೀಣಿ ಸಂಯೋಜನಾನಿ>
      text <೯೧೫>, <ತತ್ಥ ಕತಮಾನಿ ತೀಣಿ ಸಂಯೋಜನಾನಿ॥ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ।>
      text <ಕ ತತ್ಥ ಕತಮಾ ಸಕ್ಕಾಯದಿಟ್ಠಿ॥ ಇಧ ಅಸ್ಸುತವಾ ಪುಥುಜ್ಜನೋ ಅರಿಯಾನಂ ಅದಸ್ಸಾವೀ ಅರಿಯಧಮ್ಮಸ್ಸ ಅಕೋವಿದೋ ಅರಿಯಧಮ್ಮೇ ಅವಿನೀತೋ। ಸಪ್ಪುರಿಸಾನಂ ಅದಸ್ಸಾವೀ ಸಪ್ಪುರಿಸಧಮ್ಮಸ್ಸ ಅಕೋವಿದೋ ಸಪ್ಪುರಿಸಧಮ್ಮೇ ಅವಿನೀತೋ ರೂಪಂ ಅತ್ತತೋ ಸಮನುಪಸ್ಸತಿ ರೂಪವನ್ತಂ ವಾ ಅತ್ತಾನಂ ಅತ್ತನಿ ವಾ ರೂಪಂ ರೂಪಸ್ಮಿಂ ವಾ ಅತ್ತಾನಂ। ವೇದನಂ…ಪೇ॰… ಸಞ್ಞಂ…ಪೇ॰… ಸಙ್ಖಾರೇ…ಪೇ॰… ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ ವಿಞ್ಞಾಣವನ್ತಂ ವಾ ಅತ್ತಾನಂ ಅತ್ತನಿ ವಾ ವಿಞ್ಞಾಣಂ ವಿಞ್ಞಾಣಸ್ಮಿಂ ವಾ ಅತ್ತಾನಂ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸಕ್ಕಾಯದಿಟ್ಠಿ।>
      text <ಖ ತತ್ಥ ಕತಮಾ ವಿಚಿಕಿಚ್ಛಾ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ। ಧಮ್ಮೇ ಕಙ್ಖತಿ ವಿಚಿಕಿಚ್ಛತಿ। ಸಙ್ಘೇ ಕಙ್ಖತಿ ವಿಚಿಕಿಚ್ಛತಿ। ಸಿಕ್ಖಾಯ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತೇ ಕಙ್ಖತಿ ವಿಚಿಕಿಚ್ಛತಿ। ಅಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತಾಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಇದಪ್ಪಚ್ಚಯತಾಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಕಙ್ಖತಿ ವಿಚಿಕಿಚ್ಛತಿ। ಯಾ ಏವರೂಪಾ ಕಙ್ಖಾ ಕಙ್ಖಾಯನಾ ಕಙ್ಖಾಯಿತತ್ತಂ ಥಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಅಯಂ ವುಚ್ಚತಿ ವಿಚಿಕಿಚ್ಛಾ।>
      text <ಗ ತತ್ಥ ಕತಮೋ ಸೀಲಬ್ಬತಪರಾಮಾಸೋ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ ವತೇನ ಸುದ್ಧಿ ಸೀಲಬ್ಬತೇನ ಸುದ್ಧೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸೀಲಬ್ಬತಪರಾಮಾಸೋ। ಇಮಾನಿ ತೀಣಿ ಸಂಯೋಜನಾನಿ।>
    text <೮ ತಿಸ್ಸೋ ತಣ್ಹಾ>
      text <೯೧೬>, <ತತ್ಥ ಕತಮಾ ತಿಸ್ಸೋ ತಣ್ಹಾ॥ ಕಾಮತಣ್ಹಾ। ಭವತಣ್ಹಾ। ವಿಭವತಣ್ಹಾ।>
      text <ತತ್ಥ ಕತಮಾ ಭವತಣ್ಹಾ॥ ಭವದಿಟ್ಠಿಸಹಗತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಭವತಣ್ಹಾ।>
      text <ತತ್ಥ ಕತಮಾ ವಿಭವತಣ್ಹಾ॥ ಉಚ್ಛೇದದಿಟ್ಠಿಸಹಗತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ವಿಭವತಣ್ಹಾ। ಅವಸೇಸಾ ತಣ್ಹಾ ಕಾಮತಣ್ಹಾ।>
      text <ತತ್ಥ ಕತಮಾ ಕಾಮತಣ್ಹಾ॥ ಕಾಮಧಾತುಪಟಿಸಂಯುತ್ತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಕಾಮತಣ್ಹಾ।>
      text <ರೂಪಧಾತುಅರೂಪಧಾತುಪಟಿಸಂಯುತ್ತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಭವತಣ್ಹಾ।>
      text <ಉಚ್ಛೇದದಿಟ್ಠಿಸಹಗತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ವಿಭವತಣ್ಹಾ। ಇಮಾ ತಿಸ್ಸೋ ತಣ್ಹಾ।>
    text <೯ ಅಪರಾಪಿ ತಿಸ್ಸೋ ತಣ್ಹಾ>
      text <೯೧೭>, <ತತ್ಥ ಕತಮಾ ಅಪರಾಪಿ ತಿಸ್ಸೋ ತಣ್ಹಾ॥ ಕಾಮತಣ್ಹಾ। ರೂಪತಣ್ಹಾ। ಅರೂಪತಣ್ಹಾ।>
      text <ಕ ತತ್ಥ ಕತಮಾ ಕಾಮತಣ್ಹಾ॥ ಕಾಮಧಾತುಪಟಿಸಂಯುತ್ತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಕಾಮತಣ್ಹಾ।>
      text <ಖ ತತ್ಥ ಕತಮಾ ರೂಪತಣ್ಹಾ॥ ರೂಪಧಾತುಪಟಿಸಂಯುತ್ತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ರೂಪತಣ್ಹಾ।>
      text <ಗ ತತ್ಥ ಕತಮಾ ಅರೂಪತಣ್ಹಾ॥ ಅರೂಪಧಾತುಪಟಿಸಂಯುತ್ತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಅರೂಪತಣ್ಹಾ। ಇಮಾ ತಿಸ್ಸೋ ತಣ್ಹಾ।>
    text <೧೦ ಅಪರಾಪಿ ತಿಸ್ಸೋ ತಣ್ಹಾ>
      text <೯೧೮>, <ತತ್ಥ ಕತಮಾ ಅಪರಾಪಿ ತಿಸ್ಸೋ ತಣ್ಹಾ॥ ರೂಪತಣ್ಹಾ। ಅರೂಪತಣ್ಹಾ। ನಿರೋಧತಣ್ಹಾ।>
      text <ಕ ತತ್ಥ ಕತಮಾ ರೂಪತಣ್ಹಾ॥ ರೂಪಧಾತುಪಟಿಸಂಯುತ್ತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ರೂಪತಣ್ಹಾ।>
      text <ಖ ತತ್ಥ ಕತಮಾ ಅರೂಪತಣ್ಹಾ॥ ಅರೂಪಧಾತುಪಟಿಸಂಯುತ್ತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಅರೂಪತಣ್ಹಾ।>
      text <ಗ ತತ್ಥ ಕತಮಾ ನಿರೋಧತಣ್ಹಾ॥ ಉಚ್ಛೇದದಿಟ್ಠಿಸಹಗತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ನಿರೋಧತಣ್ಹಾ। ಇಮಾ ತಿಸ್ಸೋ ತಣ್ಹಾ।>
    text <೧೧ ತಿಸ್ಸೋ ಏಸನಾ>
      text <೯೧೯>, <ತತ್ಥ ಕತಮಾ ತಿಸ್ಸೋ ಏಸನಾ॥ ಕಾಮೇಸನಾ। ಭವೇಸನಾ। ಬ್ರಹ್ಮಚರಿಯೇಸನಾ।>
      text <ಕ ತತ್ಥ ಕತಮಾ ಕಾಮೇಸನಾ॥ ಯೋ ಕಾಮೇಸು ಕಾಮಚ್ಛನ್ದೋ…ಪೇ॰… ಕಾಮಜ್ಝೋಸಾನಂ ಅಯಂ ವುಚ್ಚತಿ ಕಾಮೇಸನಾ।>
      text <ಖ ತತ್ಥ ಕತಮಾ ಭವೇಸನಾ॥ ಯೋ ಭವೇಸು ಭವಚ್ಛನ್ದೋ…ಪೇ॰… ಭವಜ್ಝೋಸಾನಂ ಅಯಂ ವುಚ್ಚತಿ ಭವೇಸನಾ।>
      text <ಗ ತತ್ಥ ಕತಮಾ ಬ್ರಹ್ಮಚರಿಯೇಸನಾ॥ ಸಸ್ಸತೋ ಲೋಕೋತಿ ವಾ। ಅಸಸ್ಸತೋ ಲೋಕೋತಿ ವಾ…ಪೇ॰… ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾತಿ ವಾ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಬ್ರಹ್ಮಚರಿಯೇಸನಾ।>
      text <ಕ ತತ್ಥ ಕತಮಾ ಕಾಮೇಸನಾ। ಕಾಮರಾಗೋ। ತದೇಕಟ್ಠಂ ಅಕುಸಲಂ ಕಾಯಕಮ್ಮಂ ವಚೀಕಮ್ಮಂ ಮನೋಕಮ್ಮಂ ಅಯಂ ವುಚ್ಚತಿ ಕಾಮೇಸನಾ।>
      text <ಖ ತತ್ಥ ಕತಮಾ ಭವೇಸನಾ। ಭವರಾಗೋ ತದೇಕಟ್ಠಂ ಅಕುಸಲಂ ಕಾಯಕಮ್ಮಂ ವಚೀಕಮ್ಮಂ ಮನೋಕಮ್ಮಂ ಅಯಂ ವುಚ್ಚತಿ ಭವೇಸನಾ।>
      text <ಗ ತತ್ಥ ಕತಮಾ ಬ್ರಹ್ಮಚರಿಯೇಸನಾ। ಅನ್ತಗ್ಗಾಹಿಕಾ ದಿಟ್ಠಿ ತದೇಕಟ್ಠಂ ಅಕುಸಲಂ ಕಾಯಕಮ್ಮಂ ವಚೀಕಮ್ಮಂ ಮನೋಕಮ್ಮಂ ಅಯಂ ವುಚ್ಚತಿ ಬ್ರಹ್ಮಚರಿಯೇಸನಾ। ಇಮಾ ತಿಸ್ಸೋ ಏಸನಾ।>
    text <೧೨ ತಿಸ್ಸೋ ವಿಧಾ>
      text <೯೨೦>, <ತತ್ಥ ಕತಮಾ ತಿಸ್ಸೋ ವಿಧಾ॥ ಸೇಯ್ಯೋಹಮಸ್ಮೀತಿ ವಿಧಾ। ಸದಿಸೋಹಮಸ್ಮೀತಿ ವಿಧಾ। ಹೀನೋಹಮಸ್ಮೀತಿ ವಿಧಾ ಇಮಾ ತಿಸ್ಸೋ ವಿಧಾ।>
    text <೧೩ ತೀಣಿ ಭಯಾನಿ>
      text <೯೨೧>, <ತತ್ಥ ಕತಮಾನಿ ತೀಣಿ ಭಯಾನಿ॥ ಜಾತಿಭಯಂ। ಜರಾಭಯಂ। ಮರಣಭಯಂ।>
      text <ಕ ತತ್ಥ ಕತಮಂ ಜಾತಿಭಯಂ॥ ಜಾತಿಂ ಪಟಿಚ್ಚ ಭಯಂ ಭಯಾನಕಂ ಛಮ್ಭಿತತ್ತಂ ಲೋಮಹಂಸೋ ಚೇತಸೋ ಉತ್ರಾಸೋ ಇದಂ ವುಚ್ಚತಿ ಜಾತಿಭಯಂ।>
      text <ಖ ತತ್ಥ ಕತಮಂ ಜರಾಭಯಂ॥ ಜರಂ ಪಟಿಚ್ಚ ಭಯಂ ಭಯಾನಕಂ ಛಮ್ಭಿತತ್ತಂ ಲೋಮಹಂಸೋ ಚೇತಸೋ ಉತ್ರಾಸೋ ಇದಂ ವುಚ್ಚತಿ ಜರಾಭಯಂ।>
      text <ಗ ತತ್ಥ ಕತಮಂ ಮರಣಭಯಂ॥ ಮರಣಂ ಪಟಿಚ್ಚ ಭಯಂ ಭಯಾನಕಂ ಛಮ್ಭಿತತ್ತಂ ಲೋಮಹಂಸೋ ಚೇತಸೋ ಉತ್ರಾಸೋ ಇದಂ ವುಚ್ಚತಿ ಮರಣಭಯಂ। ಇಮಾನಿ ತೀಣಿ ಭಯಾನಿ।>
    text <೧೪ ತೀಣಿ ತಮಾನಿ>
      text <೯೨೨>, <ತತ್ಥ ಕತಮಾನಿ ತೀಣಿ ತಮಾನಿ॥ ಅತೀತಂ ವಾ ಅದ್ಧಾನಂ ಆರಬ್ಭ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ಅನಾಗತಂ ವಾ ಅದ್ಧಾನಂ ಆರಬ್ಭ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ಏತರಹಿ ವಾ ಪಚ್ಚುಪ್ಪನ್ನಂ ಅದ್ಧಾನಂ ಆರಬ್ಭ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ ಇಮಾನಿ ತೀಣಿ ತಮಾನಿ।>
    text <೧೫ ತೀಣಿ ತಿತ್ಥಾಯತನಾನಿ>
      text <೯೨೩>, <ತತ್ಥ ಕತಮಾನಿ ತೀಣಿ ತಿತ್ಥಾಯತನಾನಿ॥ ಇಧೇಕಚ್ಚೋ ಸಮಣೋ ವಾ ಬ್ರಾಹ್ಮಣೋ ವಾ ಏವಂವಾದೀ ಹೋತಿ ಏವಂದಿಟ್ಠೀ ಯಂ ಕಿಞ್ಚಾಯಂ ಪುರಿಸಪುಗ್ಗಲೋ ಪಟಿಸಂವೇದೇತಿ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ಸಬ್ಬಂ ತಂ ಪುಬ್ಬೇ ಕತಹೇತೂತಿ। ಇಧ ಪನೇಕಚ್ಚೋ ಸಮಣೋ ವಾ ಬ್ರಾಹ್ಮಣೋ ವಾ ಏವಂವಾದೀ ಹೋತಿ ಏವಂದಿಟ್ಠೀ ಯಂ ಕಿಞ್ಚಾಯಂ ಪುರಿಸಪುಗ್ಗಲೋ ಪಟಿಸಂವೇದೇತಿ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ಸಬ್ಬಂ ತಂ ಇಸ್ಸರನಿಮ್ಮಾನಹೇತೂತಿ। ಇಧ ಪನೇಕಚ್ಚೋ ಸಮಣೋ ವಾ ಬ್ರಾಹ್ಮಣೋ ವಾ ಏವಂವಾದೀ ಹೋತಿ ಏವಂದಿಟ್ಠೀ ಯಂ ಕಿಞ್ಚಾಯಂ ಪುರಿಸಪುಗ್ಗಲೋ ಪಟಿಸಂವೇದೇತಿ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ಸಬ್ಬಂ ತಂ ಅಹೇತು ಅಪ್ಪಚ್ಚಯಾತಿ ಇಮಾನಿ ತೀಣಿ ತಿತ್ಥಾಯತನಾನಿ।>
    text <೧೬ ತಯೋ ಕಿಞ್ಚನಾ>
      text <೯೨೪>, <ತತ್ಥ ಕತಮೇ ತಯೋ ಕಿಞ್ಚನಾ॥ ರಾಗೋ ಕಿಞ್ಚನಂ। ದೋಸೋ ಕಿಞ್ಚನಂ। ಮೋಹೋ ಕಿಞ್ಚನಂ ಇಮೇ ತಯೋ ಕಿಞ್ಚನಾ।>
    text <೧೭ ತೀಣಿ ಅಙ್ಗಣಾನಿ>
      text <ತತ್ಥ ಕತಮಾನಿ ತೀಣಿ ಅಙ್ಗಣಾನಿ॥ ರಾಗೋ ಅಙ್ಗಣಂ। ದೋಸೋ ಅಙ್ಗಣಂ। ಮೋಹೋ ಅಙ್ಗಣಂ ಇಮಾನಿ ತೀಣಿ ಅಙ್ಗಣಾನಿ।>
    text <೧೮ ತೀಣಿ ಮಲಾನಿ>
      text <ತತ್ಥ ಕತಮಾನಿ ತೀಣಿ ಮಲಾನಿ॥ ರಾಗೋ ಮಲಂ। ದೋಸೋ ಮಲಂ। ಮೋಹೋ ಮಲಂ ಇಮಾನಿ ತೀಣಿ ಮಲಾನಿ।>
    text <೧೯ ತೀಣಿ ವಿಸಮಾನಿ>
      text <ತತ್ಥ ಕತಮಾನಿ ತೀಣಿ ವಿಸಮಾನಿ॥ ರಾಗೋ ವಿಸಮಂ। ದೋಸೋ ವಿಸಮಂ। ಮೋಹೋ ವಿಸಮಂ ಇಮಾನಿ ತೀಣಿ ವಿಸಮಾನಿ।>
    text <೨೦ ಅಪರಾನಿಪಿ ತೀಣಿ ವಿಸಮಾನಿ>
      text <ತತ್ಥ ಕತಮಾನಿ ಅಪರಾನಿಪಿ ತೀಣಿ ವಿಸಮಾನಿ॥ ಕಾಯವಿಸಮಂ। ವಚೀವಿಸಮಂ। ಮನೋವಿಸಮಂ ಇಮಾನಿ ತೀಣಿ ವಿಸಮಾನಿ।>
    text <೨೧ ತಯೋ ಅಗ್ಗೀ>
      text <ತತ್ಥ ಕತಮೇ ತಯೋ ಅಗ್ಗೀ॥ ರಾಗಗ್ಗಿ। ದೋಸಗ್ಗಿ। ಮೋಹಗ್ಗಿ ಇಮೇ ತಯೋ ಅಗ್ಗೀ।>
    text <೨೨ ತಯೋ ಕಸಾವಾ>
      text <ತತ್ಥ ಕತಮೇ ತಯೋ ಕಸಾವಾ॥ ರಾಗಕಸಾವೋ। ದೋಸಕಸಾವೋ। ಮೋಹಕಸಾವೋ ಇಮೇ ತಯೋ ಕಸಾವಾ।>
    text <೨೩ ಅಪರೇಪಿ ತಯೋ ಕಸಾವಾ>
      text <ತತ್ಥ ಕತಮೇ ಅಪರೇಪಿ ತಯೋ ಕಸಾವಾ॥ ಕಾಯಕಸಾವೋ। ವಚೀಕಸಾವೋ। ಮನೋಕಸಾವೋ ಇಮೇ ತಯೋ ಕಸಾವಾ।>
    text <೨೪॥ ಕ ಅಸ್ಸಾದದಿಟ್ಠಿ>
      text <೯೨೫>, <ತತ್ಥ ಕತಮಾ ಅಸ್ಸಾದದಿಟ್ಠಿ॥ ಇಧೇಕಚ್ಚೋ ಸಮಣೋ ವಾ ಬ್ರಾಹ್ಮಣೋ ವಾ ಏವಂವಾದೀ ಹೋತಿ ಏವಂದಿಟ್ಠೀ ನತ್ಥಿ ಕಾಮೇಸು ದೋಸೋತಿ। ಸೋ ಕಾಮೇಸು ಪಾತಬ್ಯತಂ ಆಪಜ್ಜತಿ। ಅಯಂ ವುಚ್ಚತಿ ಅಸ್ಸಾದದಿಟ್ಠಿ।>
    text <ಖ ಅತ್ತಾನುದಿಟ್ಠಿ>
      text <ತತ್ಥ ಕತಮಾ ಅತ್ತಾನುದಿಟ್ಠಿ॥ ಇಧ ಅಸ್ಸುತವಾ ಪುಥುಜ್ಜನೋ ಅರಿಯಾನಂ ಅದಸ್ಸಾವೀ ಅರಿಯಧಮ್ಮಸ್ಸ ಅಕೋವಿದೋ ಅರಿಯಧಮ್ಮೇ ಅವಿನೀತೋ। ಸಪ್ಪುರಿಸಾನಂ ಅದಸ್ಸಾವೀ ಸಪ್ಪುರಿಸಧಮ್ಮಸ್ಸ ಅಕೋವಿದೋ ಸಪ್ಪುರಿಸಧಮ್ಮೇ ಅವಿನೀತೋ ರೂಪಂ ಅತ್ತತೋ ಸಮನುಪಸ್ಸತಿ ರೂಪವನ್ತಂ ವಾ ಅತ್ತಾನಂ ಅತ್ತನಿ ವಾ ರೂಪಂ ರೂಪಸ್ಮಿಂ ವಾ ಅತ್ತಾನಂ। ವೇದನಂ…ಪೇ॰… ಸಞ್ಞಂ…ಪೇ॰… ಸಙ್ಖಾರೇ…ಪೇ॰… ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ ವಿಞ್ಞಾಣವನ್ತಂ ವಾ ಅತ್ತಾನಂ ಅತ್ತನಿ ವಾ ವಿಞ್ಞಾಣಂ ವಿಞ್ಞಾಣಸ್ಮಿಂ ವಾ ಅತ್ತಾನಂ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಅತ್ತಾನುದಿಟ್ಠಿ।>
    text <ಗ ಮಿಚ್ಛಾದಿಟ್ಠಿ>
      text <ತತ್ಥ ಕತಮಾ ಮಿಚ್ಛಾದಿಟ್ಠಿ॥ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ…ಪೇ॰… ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಮಿಚ್ಛಾದಿಟ್ಠಿ। ಸಸ್ಸತದಿಟ್ಠಿ ಅಸ್ಸಾದದಿಟ್ಠಿ। ಸಕ್ಕಾಯದಿಟ್ಠಿ ಅತ್ತಾನುದಿಟ್ಠಿ। ಉಚ್ಛೇದದಿಟ್ಠಿ ಮಿಚ್ಛಾದಿಟ್ಠಿ।>
    text <೨೫॥ ಕ ಅರತಿ>
      text <೯೨೬>, <ತತ್ಥ ಕತಮಾ ಅರತಿ॥ ಪನ್ತೇಸು ವಾ ಸೇನಾಸನೇಸು ಅಞ್ಞತರಞ್ಞತರೇಸು ವಾ ಅಧಿಕುಸಲೇಸು ಧಮ್ಮೇಸು ಅರತಿ ಅರತಿತಾ ಅನಭಿರತಿ ಅನಭಿರಮಣಾ ಉಕ್ಕಣ್ಠಿತಾ ಪರಿತಸ್ಸಿತಾ ಅಯಂ ವುಚ್ಚತಿ ಅರತಿ।>
    text <ಖ ವಿಹೇಸಾ>
      text <ತತ್ಥ ಕತಮಾ ವಿಹೇಸಾ॥ ಇಧೇಕಚ್ಚೋ ಪಾಣಿನಾ ವಾ ಲೇಡ್ಡುನಾ ವಾ ದಣ್ಡೇನ ವಾ ಸತ್ಥೇನ ವಾ ರಜ್ಜುಯಾ ವಾ ಅಞ್ಞತರಞ್ಞತರೇನ ಸತ್ತೇ ವಿಹೇಠೇತಿ। ಯಾ ಏವರೂಪಾ ಹೇಠನಾ ವಿಹೇಠನಾ ಹಿಂಸನಾ ವಿಹಿಂಸನಾ ರೋಸನಾ ವಿರೋಸನಾ ಪರೂಪಘಾತೋ ಅಯಂ ವುಚ್ಚತಿ ವಿಹೇಸಾ।>
    text <ಗ ಅಧಮ್ಮಚರಿಯಾ>
      text <ತತ್ಥ ಕತಮಾ ಅಧಮ್ಮಚರಿಯಾ॥ ಕಾಯೇನ ಅಧಮ್ಮಚರಿಯಾವಿಸಮಚರಿಯಾ। ವಾಚಾಯ ಅಧಮ್ಮಚರಿಯಾವಿಸಮಚರಿಯಾ। ಮನಸಾ ಅಧಮ್ಮಚರಿಯಾವಿಸಮಚರಿಯಾ ಅಯಂ ವುಚ್ಚತಿ ಅಧಮ್ಮಚರಿಯಾ।>
    text <೨೬॥ ಕ ದೋವಚಸ್ಸತಾ>
      text <೯೨೭>, <ತತ್ಥ ಕತಮಾ ದೋವಚಸ್ಸತಾ॥ ಸಹಧಮ್ಮಿಕೇ ವುಚ್ಚಮಾನೇ ದೋವಚಸ್ಸಾಯಂ ದೋವಚಸ್ಸಿಯಂ ದೋವಚಸ್ಸತಾ ವಿಪ್ಪಟಿಕುಲಗ್ಗಾಹಿತಾ ವಿಪಚ್ಚನೀಕಸಾತತಾ ಅನಾದರಿಯಂ ಅನಾದರತಾ ಅಗಾರವತಾ ಅಪ್ಪತಿಸ್ಸವತಾ ಅಯಂ ವುಚ್ಚತಿ ದೋವಚಸ್ಸತಾ।>
    text <ಖ ಪಾಪಮಿತ್ತತಾ>
      text <ತತ್ಥ ಕತಮಾ ಪಾಪಮಿತ್ತತಾ॥ ಯೇ ತೇ ಪುಗ್ಗಲಾ ಅಸ್ಸದ್ಧಾ ದುಸ್ಸೀಲಾ ಅಪ್ಪಸ್ಸುತಾ ಮಚ್ಛರಿನೋ ದುಪ್ಪಞ್ಞಾ। ಯಾ ತೇಸಂ ಸೇವನಾ ನಿಸೇವನಾ ಸಂಸೇವನಾ ಭಜನಾ ಸಮ್ಭಜನಾ ಭತ್ತಿ ಸಮ್ಭತ್ತಿ ತಂಸಮ್ಪವಙ್ಕತಾ ಅಯಂ ವುಚ್ಚತಿ ಪಾಪಮಿತ್ತತಾ।>
    text <ಗ ನಾನತ್ತಸಞ್ಞಾ>
      text <ತತ್ಥ ಕತಮಾ ನಾನತ್ತಸಞ್ಞಾ॥ ಕಾಮಸಞ್ಞಾ। ಬ್ಯಾಪಾದಸಞ್ಞಾ। ವಿಹಿಂಸಾಸಞ್ಞಾ ಅಯಂ ವುಚ್ಚತಿ ನಾನತ್ತಸಞ್ಞಾ। ಸಬ್ಬಾಪಿ ಅಕುಸಲಾ ಸಞ್ಞಾ ನಾನತ್ತಸಞ್ಞಾ।>
    text <೨೭॥ ಕ ಉದ್ಧಚ್ಚಂ>
      text <೯೨೮>, <ತತ್ಥ ಕತಮಂ ಉದ್ಧಚ್ಚಂ॥ ಯಂ ಚಿತ್ತಸ್ಸ ಉದ್ಧಚ್ಚಂ ಅವೂಪಸಮೋ ಚೇತಸೋ ವಿಕ್ಖೇಪೋ ಭನ್ತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಉದ್ಧಚ್ಚಂ।>
    text <ಖ ಕೋಸಜ್ಜಂ>
      text <ತತ್ಥ ಕತಮಂ ಕೋಸಜ್ಜಂ॥ ಕಾಯದುಚ್ಚರಿತೇ ವಾ ವಚೀದುಚ್ಚರಿತೇ ವಾ ಮನೋದುಚ್ಚರಿತೇ ವಾ ಪಞ್ಚಸು ವಾ ಕಾಮಗುಣೇಸು ಚಿತ್ತಸ್ಸ ವೋಸ್ಸಗ್ಗೋ ವೋಸ್ಸಗ್ಗಾನುಪ್ಪದಾನಂ ಕುಸಲಾನಂ ಧಮ್ಮಾನಂ ಭಾವನಾಯ ಅಸಕ್ಕಚ್ಚಕಿರಿಯತಾ ಅಸಾತಚ್ಚಕಿರಿಯತಾ ಅನಟ್ಠಿತಕಿರಿಯತಾ ಓಲೀನವುತ್ತಿತಾ ನಿಕ್ಖಿತ್ತಛನ್ದತಾ ನಿಕ್ಖಿತ್ತಧುರತಾ ಅನಾಸೇವನಾ ಅಭಾವನಾ ಅಬಹುಲೀಕಮ್ಮಂ ಅನಧಿಟ್ಠಾನಂ ಅನನುಯೋಗೋ ಪಮಾದೋ ಇದಂ ವುಚ್ಚತಿ ಕೋಸಜ್ಜಂ।>
    text <ಗ ಪಮಾದೋ>
      text <ತತ್ಥ ಕತಮೋ ಪಮಾದೋ॥ ಕಾಯದುಚ್ಚರಿತೇ ವಾ ವಚೀದುಚ್ಚರಿತೇ ವಾ ಮನೋದುಚ್ಚರಿತೇ ವಾ ಪಞ್ಚಸು ವಾ ಕಾಮಗುಣೇಸು ಚಿತ್ತಸ್ಸ ವೋಸ್ಸಗ್ಗೋ ವೋಸ್ಸಗ್ಗಾನುಪ್ಪದಾನಂ ಕುಸಲಾನಂ ಧಮ್ಮಾನಂ ಭಾವನಾಯ ಅಸಕ್ಕಚ್ಚಕಿರಿಯತಾ ಅಸಾತಚ್ಚಕಿರಿಯತಾ ಅನಟ್ಠಿತಕಿರಿಯತಾ ಓಲೀನವುತ್ತಿತಾ ನಿಕ್ಖಿತ್ತಛನ್ದತಾ ನಿಕ್ಖಿತ್ತಧುರತಾ ಅನಾಸೇವನಾ ಅಭಾವನಾ ಅಬಹುಲೀಕಮ್ಮಂ ಅನಧಿಟ್ಠಾನಂ ಅನನುಯೋಗೋ ಪಮಾದೋ। ಯೋ ಏವರೂಪೋ ಪಮಾದೋ ಪಮಜ್ಜನಾ ಪಮಜ್ಜಿತತ್ತಂ ಅಯಂ ವುಚ್ಚತಿ ಪಮಾದೋ।>
    text <೨೮॥ ಕ ಅಸನ್ತುಟ್ಠಿತಾ>
      text <೯೨೯>, <ತತ್ಥ ಕತಮಾ ಅಸನ್ತುಟ್ಠಿತಾ॥ ಇತರೀತರಚೀವರಪಿಣ್ಡಪಾತಸೇನಾಸನಗಿಲಾನಪಚ್ಚಯಭೇಸಜ್ಜಪರಿಕ್ಖಾರೇಹಿ ಪಞ್ಚಹಿ ವಾ ಕಾಮಗುಣೇಹಿ ಅಸನ್ತುಟ್ಠಸ್ಸ ಭಿಯ್ಯೋಕಮ್ಯತಾ। ಯಾ ಏವರೂಪಾ ಇಚ್ಛಾ ಇಚ್ಛಾಗತಾ ಅಸನ್ತುಟ್ಠಿತಾ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಅಸನ್ತುಟ್ಠಿತಾ।>
    text <ಖ ಅಸಮ್ಪಜಞ್ಞತಾ>
      text <ತತ್ಥ ಕತಮಾ ಅಸಮ್ಪಜಞ್ಞತಾ॥ ಯಂ ಅಞ್ಞಾಣಂ ಅದಸ್ಸನಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಅಸಮ್ಪಜಞ್ಞತಾ।>
    text <ಗ ಮಹಿಚ್ಛತಾ>
      text <ತತ್ಥ ಕತಮಾ ಮಹಿಚ್ಛತಾ॥ ಇತರೀತರಚೀವರಪಿಣ್ಡಪಾತಸೇನಾಸನಗಿಲಾನಪಚ್ಚಯಭೇಸಜ್ಜಪರಿಕ್ಖಾರೇಹಿ ಪಞ್ಚಹಿ ವಾ ಕಾಮಗುಣೇಹಿ ಅಸನ್ತುಟ್ಠಸ್ಸ ಭಿಯ್ಯೋಕಮ್ಯತಾ। ಯಾ ಏವರೂಪಾ ಇಚ್ಛಾ ಇಚ್ಛಾಗತಾ ಮಹಿಚ್ಛತಾ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಅಯಂ ವುಚ್ಚತಿ ಮಹಿಚ್ಛತಾ।>
    text <೨೯॥ ಕ ಅಹಿರಿಕಂ>
      text <೯೩೦>, <ತತ್ಥ ಕತಮಂ ಅಹಿರಿಕಂ॥ ಯಂ ನ ಹಿರೀಯತಿ ಹಿರೀಯಿತಬ್ಬೇನ। ನ ಹಿರೀಯತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅಹಿರಿಕಂ।>
    text <ಖ ಅನೋತ್ತಪ್ಪಂ>
      text <ತತ್ಥ ಕತಮಂ ಅನೋತ್ತಪ್ಪಂ॥ ಯಂ ನ ಓತ್ತಪ್ಪತಿ ಓತ್ತಪ್ಪಿತಬ್ಬೇನ। ನ ಓತ್ತಪ್ಪತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅನೋತ್ತಪ್ಪಂ।>
    text <ಗ ಪಮಾದೋ>
      text <ತತ್ಥ ಕತಮೋ ಪಮಾದೋ॥ ಕಾಯದುಚ್ಚರಿತೇ ವಾ ವಚೀದುಚ್ಚರಿತೇ ವಾ ಮನೋದುಚ್ಚರಿತೇ ವಾ ಪಞ್ಚಸು ವಾ ಕಾಮಗುಣೇಸು ಚಿತ್ತಸ್ಸ ವೋಸ್ಸಗ್ಗೋ ವೋಸ್ಸಗ್ಗಾನುಪ್ಪದಾನಂ ಕುಸಲಾನಂ ಧಮ್ಮಾನಂ ಭಾವನಾಯ ಅಸಕ್ಕಚ್ಚಕಿರಿಯತಾ ಅಸಾತಚ್ಚಕಿರಿಯತಾ ಅನಟ್ಠಿತಕಿರಿಯತಾ ಓಲೀನವುತ್ತಿತಾ ನಿಕ್ಖಿತ್ತಛನ್ದತಾ ನಿಕ್ಖಿತ್ತಧುರತಾ ಅನಾಸೇವನಾ ಅಭಾವನಾ ಅಬಹುಲೀಕಮ್ಮಂ ಅನಧಿಟ್ಠಾನಂ ಅನನುಯೋಗೋ ಪಮಾದೋ। ಯೋ ಏವರೂಪೋ ಪಮಾದೋ ಪಮಜ್ಜನಾ ಪಮಜ್ಜಿತತ್ತಂ ಅಯಂ ವುಚ್ಚತಿ ಪಮಾದೋ।>
    text <೩೦॥ ಕ ಅನಾದರಿಯಂ>
      text <೯೩೧>, <ತತ್ಥ ಕತಮಂ ಅನಾದರಿಯಂ॥ ಯಂ ಅನಾದರಿಯಂ ಅನಾದರತಾ ಅಗಾರವತಾ ಅಪ್ಪತಿಸ್ಸವತಾ ಅನದ್ದಾ ಅನದ್ದಾಯನಾ ಅನದ್ದಾಯಿತತ್ತಂ ಅಸೀಲ್ಯಂ ಅಚಿತ್ತೀಕಾರೋ ಇದಂ ವುಚ್ಚತಿ ಅನಾದರಿಯಂ।>
    text <ಖ ದೋವಚಸ್ಸತಾ>
      text <ತತ್ಥ ಕತಮಾ ದೋವಚಸ್ಸತಾ॥ ಸಹಧಮ್ಮಿಕೇ ವುಚ್ಚಮಾನೇ ದೋವಚಸ್ಸಾಯಂ ದೋವಚಸ್ಸಿಯಂ ದೋವಚಸ್ಸತಾ ವಿಪ್ಪಟಿಕುಲಗ್ಗಾಹಿತಾ ವಿಪಚ್ಚನೀಕಸಾತತಾ ಅನಾದರಿಯಂ ಅನಾದರತಾ ಅಗಾರವತಾ ಅಪ್ಪತಿಸ್ಸವತಾ ಅಯಂ ವುಚ್ಚತಿ ದೋವಚಸ್ಸತಾ।>
    text <ಗ ಪಾಪಮಿತ್ತತಾ>
      text <ತತ್ಥ ಕತಮಾ ಪಾಪಮಿತ್ತತಾ॥ ಯೇ ತೇ ಪುಗ್ಗಲಾ ಅಸ್ಸದ್ಧಾ ದುಸ್ಸೀಲಾ ಅಪ್ಪಸ್ಸುತಾ ಮಚ್ಛರಿನೋ ದುಪ್ಪಞ್ಞಾ। ಯಾ ತೇಸಂ ಸೇವನಾ ನಿಸೇವನಾ ಸಂಸೇವನಾ ಪಟಿಸೇವನಾ ಭಜನಾ ಸಮ್ಭಜನಾ ಭತ್ತಿ ಸಮ್ಭತ್ತಿ ತಂಸಮ್ಪವಙ್ಕತಾ ಅಯಂ ವುಚ್ಚತಿ ಪಾಪಮಿತ್ತತಾ।>
    text <೩೧॥ ಕ ಅಸ್ಸದ್ಧಿಯಂ>
      text <೯೩೨>, <ತತ್ಥ ಕತಮಂ ಅಸ್ಸದ್ಧಿಯಂ॥ ಇಧೇಕಚ್ಚೋ ಅಸ್ಸದ್ಧೋ ಹೋತಿ। ನ ಸದ್ದಹತಿ ಬುದ್ಧಂ ವಾ ಧಮ್ಮಂ ವಾ ಸಙ್ಘಂ ವಾ। ಯಂ ಏವರೂಪಂ ಅಸ್ಸದ್ಧಿಯಂ ಅಸ್ಸದ್ದಹನಾ ಅನೋಕಪ್ಪನಾ ಅನಭಿಪ್ಪಸಾದೋ ಇದಂ ವುಚ್ಚತಿ ಅಸ್ಸದ್ಧಿಯಂ।>
    text <ಖ ಅವದಞ್ಞುತಾ>
      text <ತತ್ಥ ಕತಮಾ ಅವದಞ್ಞುತಾ॥ ಪಞ್ಚ ಮಚ್ಛರಿಯಾನಿ ಆವಾಸಮಚ್ಛರಿಯಂ। ಕುಲಮಚ್ಛರಿಯಂ। ಲಾಭಮಚ್ಛರಿಯಂ। ವಣ್ಣಮಚ್ಛರಿಯಂ। ಧಮ್ಮಮಚ್ಛರಿಯಂ। ಯಂ ಏವರೂಪಂ ಮಚ್ಛೇರಂ ಮಚ್ಛರಾಯನಾ ಮಚ್ಛರಾಯಿತತ್ತಂ ವೇವಿಚ್ಛಂ ಕದರಿಯಂ ಕಟುಕಞ್ಚುಕತಾ ಅಗ್ಗಹಿತತ್ತಂ ಚಿತ್ತಸ್ಸ ಅಯಂ ವುಚ್ಚತಿ ಅವದಞ್ಞುತಾ।>
    text <ಗ ಕೋಸಜ್ಜಂ>
      text <ತತ್ಥ ಕತಮಂ ಕೋಸಜ್ಜಂ॥ ಕಾಯದುಚ್ಚರಿತೇ ವಾ ವಚೀದುಚ್ಚರಿತೇ ವಾ ಮನೋದುಚ್ಚರಿತೇ ವಾ ಪಞ್ಚಸು ವಾ ಕಾಮಗುಣೇಸು ಚಿತ್ತಸ್ಸ ವೋಸ್ಸಗ್ಗೋ। ವೋಸ್ಸಗ್ಗಾನುಪ್ಪದಾನಂ ಕುಸಲಾನಂ ಧಮ್ಮಾನಂ। ಭಾವನಾಯ ಅಸಕ್ಕಚ್ಚಕಿರಿಯತಾ ಅಸಾತಚ್ಚಕಿರಿಯತಾ ಅನಟ್ಠಿತಕಿರಿಯತಾ ಓಲೀನವುತ್ತಿತಾ ನಿಕ್ಖಿತ್ತಛನ್ದತಾ ನಿಕ್ಖಿತ್ತಧುರತಾ ಅನಾಸೇವನಾ ಅಭಾವನಾ ಅಬಹುಲೀಕಮ್ಮಂ ಅನಧಿಟ್ಠಾನಂ ಅನನುಯೋಗೋ ಪಮಾದೋ ಇದಂ ವುಚ್ಚತಿ ಕೋಸಜ್ಜಂ।>
    text <೩೨॥ ಕ ಉದ್ಧಚ್ಚಂ>
      text <೯೩೩>, <ತತ್ಥ ಕತಮಂ ಉದ್ಧಚ್ಚಂ॥ ಯಂ ಚಿತ್ತಸ್ಸ ಉದ್ಧಚ್ಚಂ ಅವೂಪಸಮೋ ಚೇತಸೋ ವಿಕ್ಖೇಪೋ ಭವನ್ತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಉದ್ಧಚ್ಚಂ।>
    text <ಖ ಅಸಂವರೋ>
      text <ತತ್ಥ ಕತಮೋ ಅಸಂವರೋ॥ ಇಧೇಕಚ್ಚೋ ಚಕ್ಖುನಾ ರೂಪಂ ದಿಸ್ವಾ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಚಕ್ಖುನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಚಕ್ಖುನ್ದ್ರಿಯಂ। ಚಕ್ಖುನ್ದ್ರಿಯೇ ನ ಸಂವರಂ ಆಪಜ್ಜತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಮನಿನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಮನಿನ್ದ್ರಿಯಂ। ಮನಿನ್ದ್ರಿಯೇ ನ ಸಂವರಂ ಆಪಜ್ಜತಿ ಅಯಂ ವುಚ್ಚತಿ ಅಸಂವರೋ।>
    text <ಗ ದುಸ್ಸೀಲ್ಯಂ>
      text <ತತ್ಥ ಕತಮಂ ದುಸ್ಸೀಲ್ಯಂ॥ ಕಾಯಿಕೋ ವೀತಿಕ್ಕಮೋ। ವಾಚಸಿಕೋ ವೀತಿಕ್ಕಮೋ। ಕಾಯಿಕವಾಚಸಿಕೋ ವೀತಿಕ್ಕಮೋ ಇದಂ ವುಚ್ಚತಿ ದುಸ್ಸೀಲ್ಯಂ।>
    text <೩೩॥ ಕ ಅರಿಯಾನಂ ಅದಸ್ಸನಕಮ್ಯತಾ>
      text <೯೩೪>, <ತತ್ಥ ಕತಮಾ ಅರಿಯಾನಂ ಅದಸ್ಸನಕಮ್ಯತಾ॥ ತತ್ಥ ಕತಮೇ ಅರಿಯಾ॥ ಅರಿಯಾ ವುಚ್ಚನ್ತಿ ಬುದ್ಧಾ ಚ ಬುದ್ಧಸಾವಕಾ ಚ। ಯಾ ಇಮೇಸಂ ಅರಿಯಾನಂ ಅದಸ್ಸನಕಮ್ಯತಾ ಅದಟ್ಠುಕಮ್ಯತಾ ಅಸಮೇತುಕಮ್ಯತಾ ಅಸಮಾಗನ್ತುಕಮ್ಯತಾ ಅಯಂ ವುಚ್ಚತಿ ಅರಿಯಾನಂ ಅದಸ್ಸನಕಮ್ಯತಾ।>
    text <ಖ ಸದ್ಧಮ್ಮಂ ಅಸೋತುಕಮ್ಯತಾ>
      text <ತತ್ಥ ಕತಮಾ ಸದ್ಧಮ್ಮಂ ಅಸೋತುಕಮ್ಯತಾ॥ ತತ್ಥ ಕತಮೋ ಸದ್ಧಮ್ಮೋ॥ ಚತ್ತಾರೋ ಸತಿಪಟ್ಠಾನಾ। ಚತ್ತಾರೋ ಸಮ್ಮಪ್ಪಧಾನಾ। ಚತ್ತಾರೋ ಇದ್ಧಿಪಾದಾ। ಪಞ್ಚಿನ್ದ್ರಿಯಾನಿ। ಪಞ್ಚ ಬಲಾನಿ। ಸತ್ತ ಬೋಜ್ಝಙ್ಗಾ। ಅರಿಯೋ ಅಟ್ಠಙ್ಗಿಕೋ ಮಗ್ಗೋ ಅಯಂ ವುಚ್ಚತಿ ಸದ್ಧಮ್ಮೋ। ಯಾ ಇಮಸ್ಸ ಸದ್ಧಮ್ಮಸ್ಸ ಅಸೋತುಕಮ್ಯತಾ ಅಸವನಕಮ್ಯತಾ ಅನುಗ್ಗಹೇತುಕಮ್ಯತಾ ಅಧಾರೇತುಕಮ್ಯತಾ ಅಯಂ ವುಚ್ಚತಿ ಸದ್ಧಮ್ಮಂ ಅಸೋತುಕಮ್ಯತಾ।>
    text <ಗ ಉಪಾರಮ್ಭಚಿತ್ತತಾ>
      text <ತತ್ಥ ಕತಮಾ ಉಪಾರಮ್ಭಚಿತ್ತತಾ॥ ತತ್ಥ ಕತಮೋ ಉಪಾರಮ್ಭೋ॥ ಯೋ ಉಪಾರಮ್ಭೋ ಅನುಪಾರಮ್ಭೋ ಉಪಾರಮ್ಭನಾ ಅನುಪಾರಮ್ಭನಾ ಅನುಪಾರಮ್ಭಿತತ್ತಂ ಉಞ್ಞಾ ಅವಞ್ಞಾ ಪರಿಭವೋ ರನ್ಧಗವೇಸಿತಾ ಅಯಂ ವುಚ್ಚತಿ ಉಪಾರಮ್ಭಚಿತ್ತತಾ।>
    text <೩೪॥ ಕ ಮುಟ್ಠಸ್ಸಚ್ಚಂ>
      text <೯೩೫>, <ತತ್ಥ ಕತಮಂ ಮುಟ್ಠಸ್ಸಚ್ಚಂ॥ ಯಾ ಅಸ್ಸತಿ ಅನನುಸ್ಸತಿ ಅಪ್ಪಟಿಸ್ಸತಿ ಅಸ್ಸತಿ ಅಸ್ಸರಣತಾ ಅಧಾರಣತಾ ಪಿಲಾಪನತಾ ಸಮ್ಮುಸನತಾ ಇದಂ ವುಚ್ಚತಿ ಮುಟ್ಠಸ್ಸಚ್ಚಂ।>
    text <ಖ ಅಸಮ್ಪಜಞ್ಞಂ>
      text <ತತ್ಥ ಕತಮಂ ಅಸಮ್ಪಜಞ್ಞಂ॥ ಯಂ ಅಞ್ಞಾಣಂ ಅದಸ್ಸನಂ …ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಇದಂ ವುಚ್ಚತಿ ಅಸಮ್ಪಜಞ್ಞಂ।>
    text <ಗ ಚೇತಸೋ ವಿಕ್ಖೇಪೋ>
      text <ತತ್ಥ ಕತಮೋ ಚೇತಸೋ ವಿಕ್ಖೇಪೋ॥ ಯಂ ಚಿತ್ತಸ್ಸ ಉದ್ಧಚ್ಚಂ ಅವೂಪಸಮೋ ಚೇತಸೋ ವಿಕ್ಖೇಪೋ ಭನ್ತತ್ತಂ ಚಿತ್ತಸ್ಸ ಅಯಂ ವುಚ್ಚತಿ ಚೇತಸೋ ವಿಕ್ಖೇಪೋ।>
    text <೩೫॥ ಕ ಅಯೋನಿಸೋ ಮನಸಿಕಾರೋ>
      text <೯೩೬>, <ತತ್ಥ ಕತಮೋ ಅಯೋನಿಸೋ ಮನಸಿಕಾರೋ॥ ಅನಿಚ್ಚೇ ನಿಚ್ಚನ್ತಿ ಅಯೋನಿಸೋ ಮನಸಿಕಾರೋ। ದುಕ್ಖೇ ಸುಖನ್ತಿ ಅಯೋನಿಸೋ ಮನಸಿಕಾರೋ। ಅನತ್ತನಿ ಅತ್ತಾತಿ ಅಯೋನಿಸೋ ಮನಸಿಕಾರೋ। ಅಸುಭೇ ಸುಭನ್ತಿ ಅಯೋನಿಸೋ ಮನಸಿಕಾರೋ। ಸಚ್ಚವಿಪ್ಪಟಿಕುಲೇನ ವಾ ಚಿತ್ತಸ್ಸ ಆವಟ್ಟನಾ ಅನಾವಟ್ಟನಾ ಆಭೋಗೋ ಸಮನ್ನಾಹಾರೋ ಮನಸಿಕಾರೋ ಅಯಂ ವುಚ್ಚತಿ ಅಯೋನಿಸೋ ಮನಸಿಕಾರೋ।>
    text <ಖ ಕುಮ್ಮಗ್ಗಸೇವನಾ>
      text <ತತ್ಥ ಕತಮಾ ಕುಮ್ಮಗ್ಗಸೇವನಾ॥ ತತ್ಥ ಕತಮೋ ಕುಮ್ಮಗ್ಗೋ॥ ಮಿಚ್ಛಾದಿಟ್ಠಿ। ಮಿಚ್ಛಾಸಙ್ಕಪ್ಪೋ। ಮಿಚ್ಛಾವಾಚಾ। ಮಿಚ್ಛಾಕಮ್ಮನ್ತೋ। ಮಿಚ್ಛಾಆಜೀವೋ। ಮಿಚ್ಛಾವಾಯಾಮೋ। ಮಿಚ್ಛಾಸತಿ। ಮಿಚ್ಛಾಸಮಾಧಿ ಅಯಂ ವುಚ್ಚತಿ ಕುಮ್ಮಗ್ಗೋ। ಯಾ ಇಮಸ್ಸ ಕುಮ್ಮಗ್ಗಸ್ಸ ಸೇವನಾ ನಿಸೇವನಾ ಸಂಸೇವನಾ ಭಜನಾ ಸಮ್ಭಜನಾ ಭತ್ತಿ ಸಮ್ಭತ್ತಿ ತಂಸಮ್ಪವಙ್ಕತಾ ಅಯಂ ವುಚ್ಚತಿ ಕುಮ್ಮಗ್ಗಸೇವನಾ।>
    text <ಗ ಚೇತಸೋ ಚ ಲೀನತ್ತಂ>
      text <ತತ್ಥ ಕತಮಂ ಚೇತಸೋ ಚ ಲೀನತ್ತಂ॥ ಯಾ ಚಿತ್ತಸ್ಸ ಅಕಲ್ಯತಾ ಅಕಮ್ಮಞ್ಞತಾ ಓಲೀಯನಾ ಸಲ್ಲೀಯನಾ ಲೀನಂ ಲೀಯನಾ ಲೀಯಿತತ್ತಂ ಥಿನಂ ಥಿಯನಾ ಥಿಯಿತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಚೇತಸೋ ಚ ಲೀನತ್ತಂ।>
      stand <ತಿಕಂ।>
  text <೪॥ ಚತುಕ್ಕನಿದ್ದೇಸೋ>
    text <೧ ಚತ್ತಾರೋ ಆಸವಾ>
      text <೯೩೭>, <ತತ್ಥ ಕತಮೇ ಚತ್ತಾರೋ ಆಸವಾ॥ ಕಾಮಾಸವೋ। ಭವಾಸವೋ। ದಿಟ್ಠಾಸವೋ। ಅವಿಜ್ಜಾಸವೋ।>
    text <ಕ ಕಾಮಾಸವೋ>
      text <ತತ್ಥ ಕತಮೋ ಕಾಮಾಸವೋ॥ ಯೋ ಕಾಮೇಸು ಕಾಮಚ್ಛನ್ದೋ ಕಾಮರಾಗೋ ಕಾಮನನ್ದೀ ಕಾಮತಣ್ಹಾ ಕಾಮಸಿನೇಹೋ ಕಾಮಪರಿಳಾಹೋ ಕಾಮಮುಚ್ಛಾ ಕಾಮಜ್ಝೋಸಾನಂ ಅಯಂ ವುಚ್ಚತಿ ಕಾಮಾಸವೋ।>
    text <ಖ ಭವಾಸವೋ>
      text <ತತ್ಥ ಕತಮೋ ಭವಾಸವೋ॥ ಯೋ ಭವೇಸು ಭವಚ್ಛನ್ದೋ…ಪೇ॰… ಭವಜ್ಝೋಸಾನಂ ಅಯಂ ವುಚ್ಚತಿ ಭವಾಸವೋ।>
    text <ಗ ದಿಟ್ಠಾಸವೋ>
      text <ತತ್ಥ ಕತಮೋ ದಿಟ್ಠಾಸವೋ॥ ಸಸ್ಸತೋ ಲೋಕೋತಿ ವಾ। ಅಸಸ್ಸತೋ ಲೋಕೋತಿ ವಾ। ಅನ್ತವಾ ಲೋಕೋತಿ ವಾ। ಅನನ್ತವಾ ಲೋಕೋತಿ ವಾ। ತಂ ಜೀವಂ ತಂ ಸರೀರನ್ತಿ ವಾ। ಅಞ್ಞಂ ಜೀವಂ ಅಞ್ಞಂ ಸರೀರನ್ತಿ ವಾ। ಹೋತಿ ತಥಾಗತೋ ಪರಂ ಮರಣಾತಿ ವಾ। ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಹೋತಿ ಚ ನ ಚ ಹೋತಿ ತಥಾಗತೋ ಪರಂ ಮರಣಾತಿ ವಾ। ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ದಿಟ್ಠಾಸವೋ। ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠಾಸವೋ।>
    text <ಘ ಅವಿಜ್ಜಾಸವೋ>
      text <ತತ್ಥ ಕತಮೋ ಅವಿಜ್ಜಾಸವೋ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂ। ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಅವಿಜ್ಜಾಸವೋ। ಇಮೇ ಚತ್ತಾರೋ ಆಸವಾ।>
    text <೨-೫ ಚತ್ತಾರೋ ಗನ್ಥಾದೀ>
      text <೯೩೮>, <ತತ್ಥ ಕತಮೇ ಚತ್ತಾರೋ ಗನ್ಥಾ …ಪೇ॰… ಚತ್ತಾರೋ ಓಘಾ…ಪೇ॰… ಚತ್ತಾರೋ ಯೋಗಾ…ಪೇ॰… ಚತ್ತಾರಿ ಉಪಾದಾನಾನಿ॥ ಕಾಮುಪಾದಾನಂ। ದಿಟ್ಠುಪಾದಾನಂ। ಸೀಲಬ್ಬತುಪಾದಾನಂ। ಅತ್ತವಾದುಪಾದಾನಂ।>
    text <ಕ ಕಾಮುಪಾದಾನಂ>
      text <ತತ್ಥ ಕತಮಂ ಕಾಮುಪಾದಾನಂ॥ ಯೋ ಕಾಮೇಸು ಕಾಮಚ್ಛನ್ದೋ…ಪೇ॰… ಕಾಮಜ್ಝೋಸಾನಂ ಇದಂ ವುಚ್ಚತಿ ಕಾಮುಪಾದಾನಂ।>
    text <ಖ ದಿಟ್ಠುಪಾದಾನಂ>
      text <ತತ್ಥ ಕತಮಂ ದಿಟ್ಠುಪಾದಾನಂ॥ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ…ಪೇ॰… ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ದಿಟ್ಠುಪಾದಾನಂ। ಠಪೇತ್ವಾ ಸೀಲಬ್ಬತುಪಾದಾನಞ್ಚ ಅತ್ತವಾದುಪಾದಾನಞ್ಚ ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠುಪಾದಾನಂ।>
    text <ಗ ಸೀಲಬ್ಬತುಪಾದಾನಂ>
      text <ತತ್ಥ ಕತಮಂ ಸೀಲಬ್ಬತುಪಾದಾನಂ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ ವತೇನ ಸುದ್ಧಿ ಸೀಲಬ್ಬತೇನ ಸುದ್ಧೀತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ಸೀಲಬ್ಬತುಪಾದಾನಂ।>
    text <ಘ ಅತ್ತವಾದುಪಾದಾನಂ>
      text <ತತ್ಥ ಕತಮಂ ಅತ್ತವಾದುಪಾದಾನಂ॥ ಇಧ ಅಸ್ಸುತವಾ ಪುಥುಜ್ಜನೋ ಅರಿಯಾನಂ ಅದಸ್ಸಾವೀ ಅರಿಯಧಮ್ಮಸ್ಸ ಅಕೋವಿದೋ ಅರಿಯಧಮ್ಮೇ ಅವಿನೀತೋ। ಸಪ್ಪುರಿಸಾನಂ ಅದಸ್ಸಾವೀ ಸಪ್ಪುರಿಸಧಮ್ಮಸ್ಸ ಅಕೋವಿದೋ ಸಪ್ಪುರಿಸಧಮ್ಮೇ ಅವಿನೀತೋ ರೂಪಂ ಅತ್ತತೋ ಸಮನುಪಸ್ಸತಿ ರೂಪವನ್ತಂ ವಾ ಅತ್ತಾನಂ ಅತ್ತನಿ ವಾ ರೂಪಂ ರೂಪಸ್ಮಿಂ ವಾ ಅತ್ತಾನಂ। ವೇದನಂ…ಪೇ॰… ಸಞ್ಞಂ…ಪೇ॰… ಸಙ್ಖಾರೇ…ಪೇ॰… ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ ವಿಞ್ಞಾಣವನ್ತಂ ವಾ ಅತ್ತಾನಂ ಅತ್ತನಿ ವಾ ವಿಞ್ಞಾಣಂ ವಿಞ್ಞಾಣಸ್ಮಿಂ ವಾ ಅತ್ತಾನಂ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ಅತ್ತವಾದುಪಾದಾನಂ। ಇಮಾನಿ ಚತ್ತಾರಿ ಉಪಾದಾನಾನಿ।>
    text <೬ ಚತ್ತಾರೋ ತಣ್ಹುಪ್ಪಾದಾ>
      text <೯೩೯>, <ತತ್ಥ ಕತಮೇ ಚತ್ತಾರೋ ತಣ್ಹುಪ್ಪಾದಾ॥ ಚೀವರಹೇತು ವಾ ಭಿಕ್ಖುನೋ ತಣ್ಹಾ ಉಪ್ಪಜ್ಜಮಾನಾ ಉಪ್ಪಜ್ಜತಿ। ಪಿಣ್ಡಪಾತಹೇತು ವಾ ಭಿಕ್ಖುನೋ ತಣ್ಹಾ ಉಪ್ಪಜ್ಜಮಾನಾ ಉಪ್ಪಜ್ಜತಿ। ಸೇನಾಸನಹೇತು ವಾ ಭಿಕ್ಖುನೋ ತಣ್ಹಾ ಉಪ್ಪಜ್ಜಮಾನಾ ಉಪ್ಪಜ್ಜತಿ। ಇತಿಭವಾಭವಹೇತು ವಾ ಭಿಕ್ಖುನೋ ತಣ್ಹಾ ಉಪ್ಪಜ್ಜಮಾನಾ ಉಪ್ಪಜ್ಜತಿ ಇಮೇ ಚತ್ತಾರೋ ತಣ್ಹುಪ್ಪಾದಾ।>
    text <೭ ಚತ್ತಾರಿ ಅಗತಿಗಮನಾನಿ>
      text <ತತ್ಥ ಕತಮಾನಿ ಚತ್ತಾರಿ ಅಗತಿಗಮನಾನಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಯಾ ಏವರೂಪಾ ಅಗತಿ ಅಗತಿಗಮನಂ ಛನ್ದಗಮನಂ ವಗ್ಗಗಮನಂ ವಾರಿಗಮನಂ ಇಮಾನಿ ಚತ್ತಾರಿ ಅಗತಿಗಮನಾನಿ।>
    text <೮ ಚತ್ತಾರೋ ವಿಪರಿಯಾಸಾ>
      text <ತತ್ಥ ಕತಮೇ ಚತ್ತಾರೋ ವಿಪರಿಯಾಸಾ॥ ಅನಿಚ್ಚೇ ನಿಚ್ಚನ್ತಿ ಸಞ್ಞಾವಿಪರಿಯಾಸೋ ಚಿತ್ತವಿಪರಿಯಾಸೋ ದಿಟ್ಠಿವಿಪರಿಯಾಸೋ। ದುಕ್ಖೇ ಸುಖನ್ತಿ ಸಞ್ಞಾವಿಪರಿಯಾಸೋ ಚಿತ್ತವಿಪರಿಯಾಸೋ ದಿಟ್ಠಿವಿಪರಿಯಾಸೋ। ಅನತ್ತನಿ ಅತ್ತಾತಿ ಸಞ್ಞಾವಿಪರಿಯಾಸೋ ಚಿತ್ತವಿಪರಿಯಾಸೋ ದಿಟ್ಠಿವಿಪರಿಯಾಸೋ। ಅಸುಭೇ ಸುಭನ್ತಿ ಸಞ್ಞಾವಿಪರಿಯಾಸೋ ಚಿತ್ತವಿಪರಿಯಾಸೋ ದಿಟ್ಠಿವಿಪರಿಯಾಸೋ ಇಮೇ ಚತ್ತಾರೋ ವಿಪರಿಯಾಸಾ।>
    text <೯ ಚತ್ತಾರೋ ಅನರಿಯವೋಹಾರಾ>
      text <ತತ್ಥ ಕತಮೇ ಚತ್ತಾರೋ ಅನರಿಯವೋಹಾರಾ॥ ಅದಿಟ್ಠೇ ದಿಟ್ಠವಾದಿತಾ। ಅಸ್ಸುತೇ ಸುತವಾದಿತಾ। ಅಮುತೇ ಮುತವಾದಿತಾ। ಅವಿಞ್ಞಾತೇ ವಿಞ್ಞಾತವಾದಿತಾ ಇಮೇ ಚತ್ತಾರೋ ಅನರಿಯವೋಹಾರಾ।>
    text <೧೦ ಅಪರೇಪಿ ಚತ್ತಾರೋ ಅನರಿಯವೋಹಾರಾ>
      text <ತತ್ಥ ಕತಮೇ ಅಪರೇಪಿ ಚತ್ತಾರೋ ಅನರಿಯವೋಹಾರಾ॥ ದಿಟ್ಠೇ ಅದಿಟ್ಠವಾದಿತಾ। ಸುತೇ ಅಸ್ಸುತವಾದಿತಾ। ಮುತೇ ಅಮುತವಾದಿತಾ। ವಿಞ್ಞಾತೇ ಅವಿಞ್ಞಾತವಾದಿತಾ ಇಮೇ ಚತ್ತಾರೋ ಅನರಿಯವೋಹಾರಾ।>
    text <೧೧ ಚತ್ತಾರಿ ದುಚ್ಚರಿತಾನಿ>
      text <ತತ್ಥ ಕತಮಾನಿ ಚತ್ತಾರಿ ದುಚ್ಚರಿತಾನಿ॥ ಪಾಣಾತಿಪಾತೋ। ಅದಿನ್ನಾದಾನಂ। ಕಾಮೇಸುಮಿಚ್ಛಾಚಾರೋ। ಮುಸಾವಾದೋ ಇಮಾನಿ ಚತ್ತಾರಿ ದುಚ್ಚರಿತಾನಿ।>
    text <೧೨ ಅಪರಾನಿಪಿ ಚತ್ತಾರಿ ದುಚ್ಚರಿತಾನಿ>
      text <ತತ್ಥ ಕತಮಾನಿ ಅಪರಾನಿಪಿ ಚತ್ತಾರಿ ದುಚ್ಚರಿತಾನಿ॥ ಮುಸಾವಾದೋ। ಪಿಸುಣಾ ವಾಚಾ। ಫರುಸಾ ವಾಚಾ। ಸಮ್ಫಪ್ಪಲಾಪೋ ಇಮಾನಿ ಚತ್ತಾರಿ ದುಚ್ಚರಿತಾನಿ।>
    text <೧೩ ಚತ್ತಾರಿ ಭಯಾನಿ>
      text <ತತ್ಥ ಕತಮಾನಿ ಚತ್ತಾರಿ ಭಯಾನಿ॥ ಜಾತಿಭಯಂ। ಜರಾಭಯಂ। ಬ್ಯಾಧಿಭಯಂ। ಮರಣಭಯಂ ಇಮಾನಿ ಚತ್ತಾರಿ ಭಯಾನಿ।>
    text <೧೪ ಅಪರಾನಿಪಿ ಚತ್ತಾರಿ ಭಯಾನಿ>
      text <ತತ್ಥ ಕತಮಾನಿ ಅಪರಾನಿಪಿ ಚತ್ತಾರಿ ಭಯಾನಿ॥ ರಾಜಭಯಂ। ಚೋರಭಯಂ। ಅಗ್ಗಿಭಯಂ। ಉದಕಭಯಂ ಇಮಾನಿ ಚತ್ತಾರಿ ಭಯಾನಿ।>
      text <ತತ್ಥ ಕತಮಾನಿ ಅಪರಾನಿಪಿ ಚತ್ತಾರಿ ಭಯಾನಿ॥ ಊಮಿಭಯಂ। ಕುಮ್ಭೀಲಭಯಂ। ಆವಟ್ಟಭಯಂ। ಸುಸುಕಾಭಯಂ ಇಮಾನಿ ಚತ್ತಾರಿ ಭಯಾನಿ।>
      text <ತತ್ಥ ಕತಮಾನಿ ಅಪರಾನಿಪಿ ಚತ್ತಾರಿ ಭಯಾನಿ॥ ಅತ್ತಾನುವಾದಭಯಂ। ಪರಾನುವಾದಭಯಂ। ದಣ್ಡಭಯಂ। ದುಗ್ಗತಿಭಯಂ ಇಮಾನಿ ಚತ್ತಾರಿ ಭಯಾನಿ।>
    text <೧೫ ಚತಸ್ಸೋ ದಿಟ್ಠಿಯೋ>
      text <ತತ್ಥ ಕತಮಾ ಚತಸ್ಸೋ ದಿಟ್ಠಿಯೋ॥ ಸಯಙ್ಕತಂ ಸುಖದುಕ್ಖನ್ತಿ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಪರಙ್ಕತಂ ಸುಖದುಕ್ಖನ್ತಿ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಸಯಙ್ಕತಞ್ಚ ಪರಙ್ಕತಞ್ಚ ಸುಖದುಕ್ಖನ್ತಿ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಅಸಯಙ್ಕಾರಂ ಅಪರಙ್ಕಾರಂ ಅಧಿಚ್ಚಸಮುಪ್ಪನ್ನಂ ಸುಖದುಕ್ಖನ್ತಿ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ ಇಮಾ ಚತಸ್ಸೋ ದಿಟ್ಠಿಯೋ।>
      stand <ಚತುಕ್ಕಂ।>
  text <೫॥ ಪಞ್ಚಕನಿದ್ದೇಸೋ>
    text <೧ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ>
      text <೯೪೦>, <ತತ್ಥ ಕತಮಾನಿ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ॥ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ। ಕಾಮಚ್ಛನ್ದೋ। ಬ್ಯಾಪಾದೋ ಇಮಾನಿ ಪಞ್ಚೋರಮ್ಭಾಗಿಯಾನಿ ಸಂಯೋಜನಾನಿ।>
    text <೨ ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ>
      text <ತತ್ಥ ಕತಮಾನಿ ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ॥ ರೂಪರಾಗೋ। ಅರೂಪರಾಗೋ। ಮಾನೋ। ಉದ್ಧಚ್ಚಂ। ಅವಿಜ್ಜಾ ಇಮಾನಿ ಪಞ್ಚುದ್ಧಮ್ಭಾಗಿಯಾನಿ ಸಂಯೋಜನಾನಿ।>
    text <೩ ಪಞ್ಚ ಮಚ್ಛರಿಯಾನಿ>
      text <ತತ್ಥ ಕತಮಾನಿ ಪಞ್ಚ ಮಚ್ಛರಿಯಾನಿ॥ ಆವಾಸಮಚ್ಛರಿಯಂ। ಕುಲಮಚ್ಛರಿಯಂ। ಲಾಭಮಚ್ಛರಿಯಂ। ವಣ್ಣಮಚ್ಛರಿಯಂ। ಧಮ್ಮಮಚ್ಛರಿಯಂ ಇಮಾನಿ ಪಞ್ಚ ಮಚ್ಛರಿಯಾನಿ।>
    text <೪ ಪಞ್ಚ ಸಙ್ಗಾ>
      text <ತತ್ಥ ಕತಮೇ ಪಞ್ಚ ಸಙ್ಗಾ॥ ರಾಗಸಙ್ಗೋ। ದೋಸಸಙ್ಗೋ। ಮೋಹಸಙ್ಗೋ। ಮಾನಸಙ್ಗೋ। ದಿಟ್ಠಿಸಙ್ಗೋ ಇಮೇ ಪಞ್ಚ ಸಙ್ಗಾ।>
    text <೫ ಪಞ್ಚ ಸಲ್ಲಾ>
      text <ತತ್ಥ ಕತಮೇ ಪಞ್ಚ ಸಲ್ಲಾ॥ ರಾಗಸಲ್ಲಂ। ದೋಸಸಲ್ಲಂ। ಮೋಹಸಲ್ಲಂ। ಮಾನಸಲ್ಲಂ। ದಿಟ್ಠಿಸಲ್ಲಂ ಇಮೇ ಪಞ್ಚ ಸಲ್ಲಾ।>
    text <೬ ಪಞ್ಚ ಚೇತೋಖಿಲಾ>
      text <೯೪೧>, <ತತ್ಥ ಕತಮೇ ಪಞ್ಚ ಚೇತೋಖಿಲಾ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ಧಮ್ಮೇ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ಸಙ್ಘೇ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ಸಿಕ್ಖಾಯ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ಸಬ್ರಹ್ಮಚಾರೀಸು ಕುಪಿತೋ ಹೋತಿ ಅನತ್ತಮನೋ ಆಹತಚಿತ್ತೋ ಖಿಲಜಾತೋ ಇಮೇ ಪಞ್ಚ ಚೇತೋಖಿಲಾ।>
    text <೭ ಪಞ್ಚ ಚೇತಸೋ ವಿನಿಬನ್ಧಾ>
      text <ತತ್ಥ ಕತಮೇ ಪಞ್ಚ ಚೇತಸೋ ವಿನಿಬನ್ಧಾ॥ ಕಾಮೇ ಅವೀತರಾಗೋ ಹೋತಿ ಅವಿಗತಚ್ಛನ್ದೋ ಅವಿಗತಪೇಮೋ ಅವಿಗತಪಿಪಾಸೋ ಅವಿಗತಪರಿಳಾಹೋ ಅವಿಗತತಣ್ಹೋ। ಕಾಯೇ ಅವೀತರಾಗೋ ಹೋತಿ… ರೂಪೇ ಅವೀತರಾಗೋ ಹೋತಿ… ಯಾವದತ್ಥಂ ಉದರಾವದೇಹಕಂ ಭುಞ್ಜಿತ್ವಾ ಸೇಯ್ಯಸುಖಂ ಪಸ್ಸಸುಖಂ ಮಿದ್ಧಸುಖಂ ಅನುಯುತ್ತೋ ವಿಹರತಿ। ಅಞ್ಞತರಂ ದೇವನಿಕಾಯಂ ಪಣಿಧಾಯ ಬ್ರಹ್ಮಚರಿಯಂ ಚರತಿ ಇಮಿನಾಹಂ ಸೀಲೇನ ವಾ ವತೇನ ವಾ ತಪೇನ ವಾ ಬ್ರಹ್ಮಚರಿಯೇನ ವಾ ದೇವೋ ವಾ ಭವಿಸ್ಸಾಮಿ ದೇವಞ್ಞತರೋ ವಾತಿ ಇಮೇ ಪಞ್ಚ ಚೇತಸೋವಿನಿಬನ್ಧಾ।>
    text <೮ ಪಞ್ಚ ನೀವರಣಾನಿ>
      text <ತತ್ಥ ಕತಮಾನಿ ಪಞ್ಚ ನೀವರಣಾನಿ॥ ಕಾಮಚ್ಛನ್ದನೀವರಣಂ। ಬ್ಯಾಪಾದನೀವರಣಂ। ಥಿನಮಿದ್ಧನೀವರಣಂ। ಉದ್ಧಚ್ಚಕುಕ್ಕುಚ್ಚನೀವರಣಂ। ವಿಚಿಕಿಚ್ಛಾನೀವರಣಂ ಇಮಾನಿ ಪಞ್ಚ ನೀವರಣಾನಿ।>
    text <೯ ಪಞ್ಚ ಕಮ್ಮಾನಿ ಆನನ್ತರಿಕಾನಿ>
      text <ತತ್ಥ ಕತಮಾನಿ ಪಞ್ಚ ಕಮ್ಮಾನಿ ಆನನ್ತರಿಕಾನಿ॥ ಮಾತಾ ಜೀವಿತಾ ವೋರೋಪಿತಾ ಹೋತಿ। ಪಿತಾ ಜೀವಿತಾ ವೋರೋಪಿತೋ ಹೋತಿ। ಅರಹನ್ತೋ ಜೀವಿತಾ ವೋರೋಪಿತೋ ಹೋತಿ। ದುಟ್ಠೇನ ಚಿತ್ತೇನ ತಥಾಗತಸ್ಸ ಲೋಹಿತಂ ಉಪ್ಪಾದಿತಂ ಹೋತಿ। ಸಙ್ಘೋ ಭಿನ್ನೋ ಹೋತಿ ಇಮಾನಿ ಪಞ್ಚ ಕಮ್ಮಾನಿ ಆನನ್ತರಿಕಾನಿ।>
    text <೧೦ ಪಞ್ಚ ದಿಟ್ಠಿಯೋ>
      text <ತತ್ಥ ಕತಮಾ ಪಞ್ಚ ದಿಟ್ಠಿಯೋ॥ ಸಞ್ಞೀ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಇತ್ಥೇಕೇ ಅಭಿವದನ್ತಿ। ಅಸಞ್ಞೀ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಇತ್ಥೇಕೇ ಅಭಿವದನ್ತಿ। ನೇವಸಞ್ಞೀನಾಸಞ್ಞೀ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಇತ್ಥೇಕೇ ಅಭಿವದನ್ತಿ। ಸತೋ ವಾ ಪನ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಾಪೇನ್ತಿ। ದಿಟ್ಠಧಮ್ಮನಿಬ್ಬಾನಂ ವಾ ಪನೇಕೇ ಅಭಿವದನ್ತಿ ಇಮಾ ಪಞ್ಚ ದಿಟ್ಠಿಯೋ।>
    text <೧೧ ಪಞ್ಚ ವೇರಾ>
      text <೯೪೨>, <ತತ್ಥ ಕತಮೇ ಪಞ್ಚ ವೇರಾ॥ ಪಾಣಾತಿಪಾತೋ। ಅದಿನ್ನಾದಾನಂ। ಕಾಮೇಸುಮಿಚ್ಛಾಚಾರೋ। ಮುಸಾವಾದೋ। ಸುರಾಮೇರಯಮಜ್ಜಪಮಾದಟ್ಠಾನಾ ಇಮೇ ಪಞ್ಚ ವೇರಾ।>
    text <೧೨ ಪಞ್ಚ ಬ್ಯಸನಾ>
      text <ತತ್ಥ ಕತಮೇ ಪಞ್ಚ ಬ್ಯಸನಾ॥ ಞಾತಿಬ್ಯಸನಂ। ಭೋಗಬ್ಯಸನಂ। ರೋಗಬ್ಯಸನಂ। ಸೀಲಬ್ಯಸನಂ। ದಿಟ್ಠಿಬ್ಯಸನಂ ಇಮೇ ಪಞ್ಚ ಬ್ಯಸನಾ।>
    text <೧೩ ಪಞ್ಚ ಅಕ್ಖನ್ತಿಯಾ ಆದೀನವಾ>
      text <ತತ್ಥ ಕತಮೇ ಪಞ್ಚ ಅಕ್ಖನ್ತಿಯಾ ಆದೀನವಾ॥ ಬಹುನೋ ಜನಸ್ಸ ಅಪ್ಪಿಯೋ ಹೋತಿ ಅಮನಾಪೋ। ವೇರಬಹುಲೋ ಚ ಹೋತಿ। ವಜ್ಜಬಹುಲೋ ಚ। ಸಮ್ಮೂಳ್ಹೋ ಕಾಲಙ್ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ ಇಮೇ ಪಞ್ಚ ಅಕ್ಖನ್ತಿಯಾ ಆದೀನವಾ।>
    text <೧೪ ಪಞ್ಚ ಭಯಾನಿ>
      text <ತತ್ಥ ಕತಮಾನಿ ಪಞ್ಚ ಭಯಾನಿ॥ ಆಜೀವಕಭಯಂ। ಅಸಿಲೋಕಭಯಂ। ಪರಿಸಸಾರಜ್ಜಭಯಂ। ಮರಣಭಯಂ। ದುಗ್ಗತಿಭಯಂ ಇಮಾನಿ ಪಞ್ಚ ಭಯಾನಿ।>
    text <೧೫ ಪಞ್ಚ ದಿಟ್ಠಧಮ್ಮನಿಬ್ಬಾನವಾದಾ>
      text <೯೪೩>, <ತತ್ಥ ಕತಮೇ ಪಞ್ಚ ದಿಟ್ಠಧಮ್ಮನಿಬ್ಬಾನವಾದಾ॥>
      text <ಕ ಇಧೇಕಚ್ಚೋ ಸಮಣೋ ವಾ ಬ್ರಾಹ್ಮಣೋ ವಾ ಏವಂವಾದೀ ಹೋತಿ ಏವಂದಿಟ್ಠಿ ಯತೋ ಖೋ। ಭೋ। ಅಯಂ ಅತ್ತಾ ಪಞ್ಚಹಿ ಕಾಮಗುಣೇಹಿ ಸಮಪ್ಪಿತೋ ಸಮಙ್ಗೀಭೂತೋ ಪರಿಚಾರೇತಿ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಪರಮದಿಟ್ಠಧಮ್ಮನಿಬ್ಬಾನಂ ಪಞ್ಞಪೇನ್ತಿ।>
      text <ಖ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತಿ। ತಂ ಕಿಸ್ಸ ಹೇತು॥ ಕಾಮಾ ಹಿ। ಭೋ। ಅನಿಚ್ಚಾ ದುಕ್ಖಾ ವಿಪರಿಣಾಮಧಮ್ಮಾ। ತೇಸಂ ವಿಪರಿಣಾಮಞ್ಞಥಾಭಾವಾ ಉಪ್ಪಜ್ಜನ್ತಿ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಾ। ಯತೋ ಖೋ। ಭೋ। ಅಯಂ ಅತ್ತಾ ವಿವಿಚ್ಚೇವ ಕಾಮೇಹಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಪರಮದಿಟ್ಠಧಮ್ಮನಿಬ್ಬಾನಂ ಪಞ್ಞಪೇನ್ತಿ।>
      text <ಗ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತಿ। ತಂ ಕಿಸ್ಸ ಹೇತು॥ ಯದೇವ ತತ್ಥ ವಿತಕ್ಕಿತಂ ವಿಚಾರಿತಂ ಏತೇನ ಏತಂ ಓಳಾರಿಕಂ ಅಕ್ಖಾಯತಿ। ಯತೋ ಖೋ। ಭೋ। ಅಯಂ ಅತ್ತಾ ವಿತಕ್ಕವಿಚಾರಾನಂ ವೂಪಸಮಾ…ಪೇ॰… ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಪರಮದಿಟ್ಠಧಮ್ಮನಿಬ್ಬಾನಂ ಪಞ್ಞಪೇನ್ತಿ।>
      text <ಘ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತಿ। ತಂ ಕಿಸ್ಸ ಹೇತು॥ ಯದೇವ ತತ್ಥ ಪೀತಿಗತಂ ಚೇತಸೋ ಉಪ್ಪಿಲಾವಿತಂ। ಏತೇನ ಏತಂ ಓಳಾರಿಕಂ ಅಕ್ಖಾಯತಿ। ಯತೋ ಖೋ। ಭೋ। ಅಯಂ ಅತ್ತಾ ಪೀತಿಯಾ ಚ ವಿರಾಗಾ…ಪೇ॰… ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಪರಮದಿಟ್ಠಧಮ್ಮನಿಬ್ಬಾನಂ ಪಞ್ಞಪೇನ್ತಿ।>
      text <ಙ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತಿ। ತಂ ಕಿಸ್ಸ ಹೇತು॥ ಯದೇವ ತತ್ಥ ಸುಖಪೀತಿ ಚೇತಸೋ ಆಭೋಗೋ। ಏತೇನ ಏತಂ ಓಳಾರಿಕಂ ಅಕ್ಖಾಯತಿ। ಯತೋ ಖೋ। ಭೋ। ಅಯಂ ಅತ್ತಾ ಸುಖಸ್ಸ ಚ ಪಹಾನಾ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಪರಮದಿಟ್ಠಧಮ್ಮನಿಬ್ಬಾನಪ್ಪತ್ತೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಪರಮದಿಟ್ಠಧಮ್ಮನಿಬ್ಬಾನಂ ಪಞ್ಞಪೇನ್ತಿ। ಇಮೇ ಪಞ್ಚ ದಿಟ್ಠಧಮ್ಮನಿಬ್ಬಾನವಾದಾ।>
      stand <ಪಞ್ಚಕಂ।>
  text <೬॥ ಛಕ್ಕನಿದ್ದೇಸೋ>
    text <೧ ಛ ವಿವಾದಮೂಲಾನಿ>
      text <೯೪೪>, <ತತ್ಥ ಕತಮಾನಿ ಛ ವಿವಾದಮೂಲಾನಿ॥ ಕೋಧೋ। ಮಕ್ಖೋ। ಇಸ್ಸಾ। ಸಾಠೇಯ್ಯಂ। ಪಾಪಿಚ್ಛತಾ। ಸನ್ದಿಟ್ಠಿಪರಾಮಾಸಿತಾ ಇಮಾನಿ ಛ ವಿವಾದಮೂಲಾನಿ।>
    text <೨ ಛ ಛನ್ದರಾಗಾ>
      text <ತತ್ಥ ಕತಮೇ ಛ ಛನ್ದರಾಗಾ॥ ಛನ್ದರಾಗಾ ಗೇಹಸಿತಾ ಧಮ್ಮಾ। ಮನಾಪಿಯೇಸು ರೂಪೇಸು ಗೇಹಸಿತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ। ಮನಾಪಿಯೇಸು ಸದ್ದೇಸು…ಪೇ॰… ಮನಾಪಿಯೇಸು ಗನ್ಧೇಸು…ಪೇ॰… ಮನಾಪಿಯೇಸು ರಸೇಸು…ಪೇ॰… ಮನಾಪಿಯೇಸು ಫೋಟ್ಠಬ್ಬೇಸು…ಪೇ॰… ಮನಾಪಿಯೇಸು ಧಮ್ಮೇಸು ಗೇಹಸಿತೋ ರಾಗೋ ಸಾರಾಗೋ ಚಿತ್ತಸ್ಸ ಸಾರಾಗೋ ಇಮೇ ಛ ಛನ್ದರಾಗಾ।>
    text <೩ ಛ ವಿರೋಧವತ್ಥೂನಿ>
      text <ತತ್ಥ ಕತಮಾನಿ ಛ ವಿರೋಧವತ್ಥೂನಿ॥ ಅಮನಾಪಿಯೇಸು ರೂಪೇಸು ಚಿತ್ತಸ್ಸ ಆಘಾತೋ ಪಟಿಘಾತೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ। ಅಮನಾಪಿಯೇಸು ಸದ್ದೇಸು…ಪೇ॰… ಅಮನಾಪಿಯೇಸು ಗನ್ಧೇಸು…ಪೇ॰… ಅಮನಾಪಿಯೇಸು ರಸೇಸು…ಪೇ॰… ಅಮನಾಪಿಯೇಸು ಫೋಟ್ಠಬ್ಬೇಸು…ಪೇ॰… ಅಮನಾಪಿಯೇಸು ಧಮ್ಮೇಸು ಚಿತ್ತಸ್ಸ ಆಘಾತೋ ಪಟಿಘಾತೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಇಮಾನಿ ಛ ವಿರೋಧವತ್ಥೂನಿ।>
    text <೪ ಛ ತಣ್ಹಾಕಾಯಾ>
      text <ತತ್ಥ ಕತಮೇ ಛ ತಣ್ಹಾಕಾಯಾ॥ ರೂಪತಣ್ಹಾ। ಸದ್ದತಣ್ಹಾ। ಗನ್ಧತಣ್ಹಾ। ರಸತಣ್ಹಾ। ಫೋಟ್ಠಬ್ಬತಣ್ಹಾ। ಧಮ್ಮತಣ್ಹಾ ಇಮೇ ಛ ತಣ್ಹಾಕಾಯಾ।>
    text <೫ ಛ ಅಗಾರವಾ>
      text <೯೪೫>, <ತತ್ಥ ಕತಮೇ ಛ ಅಗಾರವಾ॥ ಸತ್ಥರಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಧಮ್ಮೇ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಙ್ಘೇ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಿಕ್ಖಾಯ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಅಪ್ಪಮಾದೇ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಪಟಿಸನ್ಥಾರೇ ಅಗಾರವೋ ವಿಹರತಿ ಅಪ್ಪತಿಸ್ಸೋ ಇಮೇ ಛ ಅಗಾರವಾ।>
    text <೬ ಛ ಪರಿಹಾನಿಯಾ ಧಮ್ಮಾ>
      text <ತತ್ಥ ಕತಮೇ ಛ ಪರಿಹಾನಿಯಾ ಧಮ್ಮಾ॥ ಕಮ್ಮಾರಾಮತಾ। ಭಸ್ಸಾರಾಮತಾ। ನಿದ್ದಾರಾಮತಾ। ಸಙ್ಗಣಿಕಾರಾಮತಾ। ಸಂಸಗ್ಗಾರಾಮತಾ। ಪಪಞ್ಚಾರಾಮತಾ ಇಮೇ ಛ ಪರಿಹಾನಿಯಾ ಧಮ್ಮಾ।>
    text <೭ ಅಪರೇಪಿ ಛ ಪರಿಹಾನಿಯಾ ಧಮ್ಮಾ>
      text <೯೪೬>, <ತತ್ಥ ಕತಮೇ ಅಪರೇಪಿ ಛ ಪರಿಹಾನಿಯಾ ಧಮ್ಮಾ॥ ಕಮ್ಮಾರಾಮತಾ। ಭಸ್ಸಾರಾಮತಾ। ನಿದ್ದಾರಾಮತಾ। ಸಙ್ಗಣಿಕಾರಾಮತಾ। ದೋವಚಸ್ಸತಾ। ಪಾಪಮಿತ್ತತಾ ಇಮೇ ಛ ಪರಿಹಾನಿಯಾ ಧಮ್ಮಾ।>
    text <೮ ಛ ಸೋಮನಸ್ಸುಪವಿಚಾರಾ>
      text <ತತ್ಥ ಕತಮೇ ಛ ಸೋಮನಸ್ಸುಪವಿಚಾರಾ॥ ಚಕ್ಖುನಾ ರೂಪಂ ದಿಸ್ವಾ ಸೋಮನಸ್ಸಟ್ಠಾನಿಯಂ ರೂಪಂ ಉಪವಿಚರತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ಸೋಮನಸ್ಸಟ್ಠಾನಿಯಂ ಧಮ್ಮಂ ಉಪವಿಚರತಿ ಇಮೇ ಛ ಸೋಮನಸ್ಸುಪವಿಚಾರಾ।>
    text <೯ ಛ ದೋಮನಸ್ಸುಪವಿಚಾರಾ>
      text <ತತ್ಥ ಕತಮೇ ಛ ದೋಮನಸ್ಸುಪವಿಚಾರಾ॥ ಚಕ್ಖುನಾ ರೂಪಂ ದಿಸ್ವಾ ದೋಮನಸ್ಸಟ್ಠಾನಿಯಂ ರೂಪಂ ಉಪವಿಚರತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ …ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ದೋಮನಸ್ಸಟ್ಠಾನಿಯಂ ಧಮ್ಮಂ ಉಪವಿಚರತಿ ಇಮೇ ಛ ದೋಮನಸ್ಸುಪವಿಚಾರಾ।>
    text <೧೦ ಛ ಉಪೇಕ್ಖುಪವಿಚಾರಾ>
      text <ತತ್ಥ ಕತಮೇ ಛ ಉಪೇಕ್ಖುಪವಿಚಾರಾ॥ ಚಕ್ಖುನಾ ರೂಪಂ ದಿಸ್ವಾ ಉಪೇಕ್ಖಾಟ್ಠಾನಿಯಂ ರೂಪಂ ಉಪವಿಚರತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ಉಪೇಕ್ಖಾಟ್ಠಾನಿಯಂ ಧಮ್ಮಂ ಉಪವಿಚರತಿ ಇಮೇ ಛ ಉಪೇಕ್ಖುಪವಿಚಾರಾ।>
    text <೧೧ ಛ ಗೇಹಸಿತಾನಿ ಸೋಮನಸ್ಸಾನಿ>
      text <೯೪೭>, <ತತ್ಥ ಕತಮಾನಿ ಛ ಗೇಹಸಿತಾನಿ ಸೋಮನಸ್ಸಾನಿ॥ ಮನಾಪಿಯೇಸು ರೂಪೇಸು ಗೇಹಸಿತಂ ಚೇತಸಿಕಂ ಸಾತಂ ಚೇತಸಿಕಂ ಸುಖಂ ಚೇತೋಸಮ್ಫಸ್ಸಜಂ ಸಾತಂ ಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಸಾತಾ ಸುಖಾ ವೇದನಾ। ಮನಾಪಿಯೇಸು ಸದ್ದೇಸು…ಪೇ॰… ಮನಾಪಿಯೇಸು ಗನ್ಧೇಸು…ಪೇ॰… ಮನಾಪಿಯೇಸು ರಸೇಸು…ಪೇ॰… ಮನಾಪಿಯೇಸು ಫೋಟ್ಠಬ್ಬೇಸು…ಪೇ॰… ಮನಾಪಿಯೇಸು ಧಮ್ಮೇಸು ಗೇಹಸಿತಂ ಚೇತಸಿಕಂ ಸಾತಂ ಚೇತಸಿಕಂ ಸುಖಂ ಚೇತೋಸಮ್ಫಸ್ಸಜಂ ಸಾತಂ ಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಸಾತಾ ಸುಖಾ ವೇದನಾ ಇಮಾನಿ ಛ ಗೇಹಸಿತಾನಿ ಸೋಮನಸ್ಸಾನಿ।>
    text <೧೨ ಛ ಗೇಹಸಿತಾನಿ ದೋಮನಸ್ಸಾನಿ>
      text <ತತ್ಥ ಕತಮಾನಿ ಛ ಗೇಹಸಿತಾನಿ ದೋಮನಸ್ಸಾನಿ॥ ಅಮನಾಪಿಯೇಸು ರೂಪೇಸು ಗೇಹಸಿತಂ ಚೇತಸಿಕಂ ಅಸಾತಂ ಚೇತಸಿಕಂ ದುಕ್ಖಂ ಚೇತೋಸಮ್ಫಸ್ಸಜಂ ಅಸಾತಂ ದುಕ್ಖಂ ವೇದಯಿತಂ ಚೇತೋಸಮ್ಫಸ್ಸಜಾ ಅಸಾತಾ ದುಕ್ಖಾ ವೇದನಾ। ಅಮನಾಪಿಯೇಸು ಸದ್ದೇಸು…ಪೇ॰… ಅಮನಾಪಿಯೇಸು ಗನ್ಧೇಸು…ಪೇ॰… ಅಮನಾಪಿಯೇಸು ರಸೇಸು…ಪೇ॰… ಅಮನಾಪಿಯೇಸು ಫೋಟ್ಠಬ್ಬೇಸು…ಪೇ॰… ಅಮನಾಪಿಯೇಸು ಧಮ್ಮೇಸು ಗೇಹಸಿತಂ ಚೇತಸಿಕಂ ಅಸಾತಂ ಚೇತಸಿಕಂ ದುಕ್ಖಂ ಚೇತೋಸಮ್ಫಸ್ಸಜಂ ಅಸಾತಂ ದುಕ್ಖಂ ವೇದಯಿತಂ ಚೇತೋಸಮ್ಫಸ್ಸಜಾ ಅಸಾತಾ ದುಕ್ಖಾ ವೇದನಾ ಇಮಾನಿ ಛ ಗೇಹಸಿತಾನಿ ದೋಮನಸ್ಸಾನಿ।>
    text <೧೩ ಛ ಗೇಹಸಿತಾ ಉಪೇಕ್ಖಾ>
      text <ತತ್ಥ ಕತಮಾ ಛ ಗೇಹಸಿತಾ ಉಪೇಕ್ಖಾ॥ ಉಪೇಕ್ಖಾಟ್ಠಾನಿಯೇಸು ರೂಪೇಸು ಗೇಹಸಿತಂ ಚೇತಸಿಕಂ ನೇವ ಸಾತಂ ನಾಸಾತಂ ಚೇತೋಸಮ್ಫಸ್ಸಜಂ ಅದುಕ್ಖಮಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಅದುಕ್ಖಮಸುಖಾ ವೇದನಾ। ಉಪೇಕ್ಖಾಟ್ಠಾನಿಯೇಸು ಸದ್ದೇಸು…ಪೇ॰… ಉಪೇಕ್ಖಾಟ್ಠಾನಿಯೇಸು ಗನ್ಧೇಸು…ಪೇ॰… ಉಪೇಕ್ಖಾಟ್ಠಾನಿಯೇಸು ರಸೇಸು…ಪೇ॰… ಉಪೇಕ್ಖಾಟ್ಠಾನಿಯೇಸು ಫೋಟ್ಠಬ್ಬೇಸು…ಪೇ॰… ಉಪೇಕ್ಖಾಟ್ಠಾನಿಯೇಸು ಧಮ್ಮೇಸು ಗೇಹಸಿತಂ ಚೇತಸಿಕಂ ನೇವ ಸಾತಂ ನಾಸಾತಂ ಚೇತೋಸಮ್ಫಸ್ಸಜಂ ಅದುಕ್ಖಮಸುಖಂ ವೇದಯಿತಂ ಚೇತೋಸಮ್ಫಸ್ಸಜಾ ಅದುಕ್ಖಮಸುಖಾ ವೇದನಾ ಇಮಾ ಛ ಗೇಹಸಿತಾ ಉಪೇಕ್ಖಾ।>
    text <೧೪ ಛ ದಿಟ್ಠಿಯೋ>
      text <೯೪೮>, <ತತ್ಥ ಕತಮಾ ಛ ದಿಟ್ಠಿಯೋ॥ ಅತ್ಥಿ ಮೇ ಅತ್ತಾತಿ ವಾ ಅಸ್ಸ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ನತ್ಥಿ ಮೇ ಅತ್ತಾತಿ ವಾ ಅಸ್ಸ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಅತ್ತನಾ ವಾ ಅತ್ತಾನಂ ಸಞ್ಜಾನಾಮೀತಿ ವಾ ಅಸ್ಸ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಅತ್ತನಾ ವಾ ಅನತ್ತಾನಂ ಸಞ್ಜಾನಾಮೀತಿ ವಾ ಅಸ್ಸ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಅನತ್ತನಾ ವಾ ಅತ್ತಾನಂ ಸಞ್ಜಾನಾಮೀತಿ ವಾ ಅಸ್ಸ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಅಥ ವಾ ಪನಸ್ಸ ಏವಂದಿಟ್ಠಿ ಹೋತಿ ಸೋ ಮೇ ಅಯಂ ಅತ್ತಾ ವದೋ ವೇದೇಯ್ಯೋ ತತ್ರ ತತ್ರ ದೀಘರತ್ತಂ ಕಲ್ಯಾಣಪಾಪಕಾನಂ ಕಮ್ಮಾನಂ ವಿಪಾಕಂ ಪಚ್ಚನುಭೋತಿ। ನ ಸೋ ಜಾತೋ ನಾಹೋಸಿ। ನ ಸೋ ಜಾತೋ ನ ಭವಿಸ್ಸತಿ। ನಿಚ್ಚೋ ಧುವೋ ಸಸ್ಸತೋ ಅವಿಪರಿಣಾಮಧಮ್ಮೋತಿ ವಾ ಪನಸ್ಸ ಸಚ್ಚತೋ ಥೇತತೋ ದಿಟ್ಠಿ ಉಪ್ಪಜ್ಜತಿ। ಇಮಾ ಛ ದಿಟ್ಠಿಯೋ।>
      stand <ಛಕ್ಕಂ।>
  text <೭॥ ಸತ್ತಕನಿದ್ದೇಸೋ>
    text <೧ ಸತ್ತಾನುಸಯಾ>
      text <೯೪೯>, <ತತ್ಥ ಕತಮೇ ಸತ್ತಾನುಸಯಾ॥ ಕಾಮರಾಗಾನುಸಯೋ। ಪಟಿಘಾನುಸಯೋ। ಮಾನಾನುಸಯೋ। ದಿಟ್ಠಾನುಸಯೋ। ವಿಚಿಕಿಚ್ಛಾನುಸಯೋ। ಭವರಾಗಾನುಸಯೋ। ಅವಿಜ್ಜಾನುಸಯೋ ಇಮೇ ಸತ್ತ ಅನುಸಯಾ।>
    text <೨ ಸತ್ತ ಸಂಯೋಜನಾನಿ>
      text <ತತ್ಥ ಕತಮಾನಿ ಸತ್ತ ಸಂಯೋಜನಾನಿ॥ ಕಾಮರಾಗಸಂಯೋಜನಂ। ಪಟಿಘಸಂಯೋಜನಂ। ಮಾನಸಂಯೋಜನಂ। ದಿಟ್ಠಿಸಂಯೋಜನಂ। ವಿಚಿಕಿಚ್ಛಾಸಂಯೋಜನಂ। ಭವರಾಗಸಂಯೋಜನಂ। ಅವಿಜ್ಜಾಸಂಯೋಜನಂ ಇಮಾನಿ ಸತ್ತ ಸಂಯೋಜನಾನಿ।>
    text <೩ ಸತ್ತ ಪರಿಯುಟ್ಠಾನಾನಿ>
      text <ತತ್ಥ ಕತಮಾನಿ ಸತ್ತ ಪರಿಯುಟ್ಠಾನಾನಿ॥ ಕಾಮರಾಗಪರಿಯುಟ್ಠಾನಂ। ಪಟಿಘಪರಿಯುಟ್ಠಾನಂ। ಮಾನಪರಿಯುಟ್ಠಾನಂ। ದಿಟ್ಠಿಪರಿಯುಟ್ಠಾನಂ। ವಿಚಿಕಿಚ್ಛಾಪರಿಯುಟ್ಠಾನಂ। ಭವರಾಗಪರಿಯುಟ್ಠಾನಂ। ಅವಿಜ್ಜಾಪರಿಯುಟ್ಠಾನಂ ಇಮಾನಿ ಸತ್ತ ಪರಿಯುಟ್ಠಾನಾನಿ।>
    text <೪ ಸತ್ತ ಅಸದ್ಧಮ್ಮಾ>
      text <೯೫೦>, <ತತ್ಥ ಕತಮೇ ಸತ್ತ ಅಸದ್ಧಮ್ಮಾ॥ ಅಸ್ಸದ್ಧೋ ಹೋತಿ। ಅಹಿರಿಕೋ ಹೋತಿ। ಅನೋತ್ತಪ್ಪೀ ಹೋತಿ। ಅಪ್ಪಸ್ಸುತೋ ಹೋತಿ। ಕುಸೀತೋ ಹೋತಿ। ಮುಟ್ಠಸ್ಸತೀ ಹೋತಿ। ದುಪ್ಪಞ್ಞೋ ಹೋತಿ ಇಮೇ ಸತ್ತ ಅಸದ್ಧಮ್ಮಾ।>
    text <೫ ಸತ್ತ ದುಚ್ಚರಿತಾನಿ>
      text <ತತ್ಥ ಕತಮಾನಿ ಸತ್ತ ದುಚ್ಚರಿತಾನಿ॥ ಪಾಣಾತಿಪಾತೋ। ಅದಿನ್ನಾದಾನಂ। ಕಾಮೇಸುಮಿಚ್ಛಾಚಾರೋ। ಮುಸಾವಾದೋ। ಪಿಸುಣಾ ವಾಚಾ। ಫರುಸಾ ವಾಚಾ। ಸಮ್ಫಪ್ಪಲಾಪೋ ಇಮಾನಿ ಸತ್ತ ದುಚ್ಚರಿತಾನಿ।>
    text <೬ ಸತ್ತ ಮಾನಾ>
      text <ತತ್ಥ ಕತಮೇ ಸತ್ತ ಮಾನಾ॥ ಮಾನೋ। ಅತಿಮಾನೋ। ಮಾನಾತಿಮಾನೋ। ಓಮಾನೋ। ಅಧಿಮಾನೋ। ಅಸ್ಮಿಮಾನೋ। ಮಿಚ್ಛಾಮಾನೋ ಇಮೇ ಸತ್ತ ಮಾನಾ।>
    text <೭ ಸತ್ತ ದಿಟ್ಠಿಯೋ>
      text <೯೫೧>, <ಕ ತತ್ಥ ಕತಮಾ ಸತ್ತ ದಿಟ್ಠಿಯೋ॥ ಇಧೇಕಚ್ಚೋ ಸಮಣೋ ವಾ ಬ್ರಾಹ್ಮಣೋ ವಾ ಏವಂವಾದೀ ಹೋತಿ ಏವಂದಿಟ್ಠಿ ಯತೋ ಖೋ। ಭೋ। ಅಯಂ ಅತ್ತಾ ರೂಪೀ ಚಾತುಮಹಾಭೂತಿಕೋ ಮಾತಾಪೇತ್ತಿಕಸಮ್ಭವೋ ಕಾಯಸ್ಸ ಭೇದಾ ಉಚ್ಛಿಜ್ಜತಿ ವಿನಸ್ಸತಿ ನ ಹೋತಿ ಪರಂ ಮರಣಾ। ಏತ್ತಾವತಾ ಖೋ ಭೋ। ಅಯಂ ಅತ್ತಾ ಸಮ್ಮಾ ಸಮುಚ್ಛಿನ್ನೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಪೇನ್ತಿ।>
      text <ಖ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಸಮ್ಮಾ ಸಮುಚ್ಛಿನ್ನೋ ಹೋತಿ। ಅತ್ಥಿ ಖೋ ಭೋ ಅಞ್ಞೋ ಅತ್ತಾ ದಿಬ್ಬೋ ರೂಪೀ ಕಾಮಾವಚರೋ ಕಬಳೀಕಾರಭಕ್ಖೋ। ತಂ ತ್ವಂ ನ ಜಾನಾಸಿ ನ ಪಸ್ಸಸಿ। ತಮಹಂ ಜಾನಾಮಿ ಪಸ್ಸಾಮಿ। ಸೋ ಖೋ। ಭೋ। ಅತ್ತಾ ಯತೋ ಕಾಯಸ್ಸ ಭೇದಾ ಉಚ್ಛಿಜ್ಜತಿ ವಿನಸ್ಸತಿ ನ ಹೋತಿ ಪರಂ ಮರಣಾ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಸಮ್ಮಾಸಮುಚ್ಛಿನ್ನೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಪೇನ್ತಿ।>
      text <ಗ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಸಮ್ಮಾ ಸಮುಚ್ಛಿನ್ನೋ ಹೋತಿ। ಅತ್ಥಿ ಖೋ। ಭೋ। ಅಞ್ಞೋ ಅತ್ತಾ ದಿಬ್ಬೋ ರೂಪೀ ಮನೋಮಯೋ ಸಬ್ಬಙ್ಗಪಚ್ಚಙ್ಗೀ ಅಹೀನಿನ್ದ್ರಿಯೋ। ತಂ ತ್ವಂ ನ ಜಾನಾಸಿ ನ ಪಸ್ಸಸಿ। ತಮಹಂ ಜಾನಾಮಿ ಪಸ್ಸಾಮಿ। ಸೋ ಖೋ। ಭೋ। ಅತ್ತಾ ಯತೋ ಕಾಯಸ್ಸ ಭೇದಾ ಉಚ್ಛಿಜ್ಜತಿ ವಿನಸ್ಸತಿ ನ ಹೋತಿ ಪರಂ ಮರಣಾ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಸಮ್ಮಾ ಸಮುಚ್ಛಿನ್ನೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಪೇನ್ತಿ।>
      text <ಘ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಸಮ್ಮಾ ಸಮುಚ್ಛಿನ್ನೋ ಹೋತಿ। ಅತ್ಥಿ ಖೋ। ಭೋ। ಅಞ್ಞೋ ಅತ್ತಾ ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನೂಪಗೋ। ತಂ ತ್ವಂ ನ ಜಾನಾಸಿ ನ ಪಸ್ಸಸಿ। ತಮಹಂ ಜಾನಾಮಿ ಪಸ್ಸಾಮಿ। ಸೋ ಖೋ। ಭೋ। ಅತ್ತಾ ಯತೋ ಕಾಯಸ್ಸ ಭೇದಾ ಉಚ್ಛಿಜ್ಜತಿ ವಿನಸ್ಸತಿ ನ ಹೋತಿ ಪರಂ ಮರಣಾ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಸಮ್ಮಾ ಸಮುಚ್ಛಿನ್ನೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಪೇನ್ತಿ।>
      text <ಙ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಸಮ್ಮಾ ಸಮುಚ್ಛಿನ್ನೋ ಹೋತಿ। ಅತ್ಥಿ ಖೋ। ಭೋ। ಅಞ್ಞೋ ಅತ್ತಾ ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನೂಪಗೋ। ತಂ ತ್ವಂ ನ ಜಾನಾಸಿ ನ ಪಸ್ಸಸಿ। ತಮಹಂ ಜಾನಾಮಿ ಪಸ್ಸಾಮಿ। ಸೋ ಖೋ। ಭೋ। ಅತ್ತಾ ಯತೋ ಕಾಯಸ್ಸ ಭೇದಾ ಉಚ್ಛಿಜ್ಜತಿ ವಿನಸ್ಸತಿ ನ ಹೋತಿ ಪರಂ ಮರಣಾ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಸಮ್ಮಾ ಸಮುಚ್ಛಿನ್ನೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಪೇನ್ತಿ।>
      text <ಚ ತಮಞ್ಞೋ ಏವಮಾಹ ಅತ್ಥಿ ಖೋ। ಭೋ। ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಸಮ್ಮಾ ಸಮುಚ್ಛಿನ್ನೋ ಹೋತಿ। ಅತ್ಥಿ ಖೋ। ಭೋ। ಅಞ್ಞೋ ಅತ್ತಾ ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ ನತ್ಥಿ ಕಿಞ್ಚೀತಿ ಆಕಿಞ್ಚಞ್ಞಾಯತನೂಪಗೋ। ತಂ ತ್ವಂ ನ ಜಾನಾಸಿ ನ ಪಸ್ಸಸಿ। ತಮಹಂ ಜಾನಾಮಿ ಪಸ್ಸಾಮಿ। ಸೋ ಖೋ। ಭೋ। ಅತ್ತಾ ಯತೋ ಕಾಯಸ್ಸ ಭೇದಾ ಉಚ್ಛಿಜ್ಜತಿ ವಿನಸ್ಸತಿ ನ ಹೋತಿ ಪರಂ ಮರಣಾ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಸಮ್ಮಾ ಸಮುಚ್ಛಿನ್ನೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಪೇನ್ತಿ।>
      text <ಛ ತಮಞ್ಞೋ ಏವಮಾಹ ಅತ್ಥಿ ಖೋ ಪನ ಏಸೋ ಅತ್ತಾ ಯಂ ತ್ವಂ ವದೇಸಿ। ನೇಸೋ ನತ್ಥೀತಿ ವದಾಮಿ। ನೋ ಚ ಖೋ। ಭೋ। ಅಯಂ ಅತ್ತಾ ಏತ್ತಾವತಾ ಸಮ್ಮಾ ಸಮುಚ್ಛಿನ್ನೋ ಹೋತಿ। ಅತ್ಥಿ ಖೋ। ಭೋ। ಅಞ್ಞೋ ಅತ್ತಾ ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನೂಪಗೋ। ತಂ ತ್ವಂ ನ ಜಾನಾಸಿ ನ ಪಸ್ಸಸಿ। ತಮಹಂ ಜಾನಾಮಿ ಪಸ್ಸಾಮಿ। ಸೋ ಖೋ। ಭೋ। ಅತ್ತಾ ಯತೋ ಕಾಯಸ್ಸ ಭೇದಾ ಉಚ್ಛಿಜ್ಜತಿ ವಿನಸ್ಸತಿ ನ ಹೋತಿ ಪರಂ ಮರಣಾ। ಏತ್ತಾವತಾ ಖೋ। ಭೋ। ಅಯಂ ಅತ್ತಾ ಸಮ್ಮಾ ಸಮುಚ್ಛಿನ್ನೋ ಹೋತೀತಿ। ಇತ್ಥೇಕೇ ಸತೋ ಸತ್ತಸ್ಸ ಉಚ್ಛೇದಂ ವಿನಾಸಂ ವಿಭವಂ ಪಞ್ಞಪೇನ್ತಿ। ಇಮಾ ಸತ್ತ ದಿಟ್ಠಿಯೋ।>
      stand <ಸತ್ತಕಂ।>
  text <೮॥ ಅಟ್ಠಕನಿದ್ದೇಸೋ>
    text <೧ ಅಟ್ಠ ಕಿಲೇಸವತ್ಥೂನಿ>
      text <೯೫೨>, <ತತ್ಥ ಕತಮಾನಿ ಅಟ್ಠ ಕಿಲೇಸವತ್ಥೂನಿ॥ ಲೋಭೋ। ದೋಸೋ। ಮೋಹೋ। ಮಾನೋ। ದಿಟ್ಠಿ। ವಿಚಿಕಿಚ್ಛಾ। ಥಿನಂ। ಉದ್ಧಚ್ಚಂ ಇಮಾನಿ ಅಟ್ಠ ಕಿಲೇಸವತ್ಥೂನಿ।>
    text <೨ ಅಟ್ಠ ಕುಸೀತವತ್ಥೂನಿ>
      text <೯೫೩>, <ತತ್ಥ ಕತಮಾನಿ ಅಟ್ಠ ಕುಸೀತವತ್ಥೂನಿ॥>
      text <ಕ ಇಧ ಭಿಕ್ಖುನಾ ಕಮ್ಮಂ ಕಾತಬ್ಬಂ ಹೋತಿ। ತಸ್ಸ ಏವಂ ಹೋತಿ ಕಮ್ಮಂ ಖೋ ಮೇ ಕಾತಬ್ಬಂ ಭವಿಸ್ಸತಿ। ಕಮ್ಮಂ ಖೋ ಪನ ಮೇ ಕರೋನ್ತಸ್ಸ ಕಾಯೋ ಕಿಲಮಿಸ್ಸತಿ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ಪಠಮಂ ಕುಸೀತವತ್ಥು।>
      text <ಖ ಪುನ ಚಪರಂ ಭಿಕ್ಖುನಾ ಕಮ್ಮಂ ಕತಂ ಹೋತಿ। ತಸ್ಸ ಏವಂ ಹೋತಿ ಅಹಂ ಖೋ ಕಮ್ಮಂ ಅಕಾಸಿಂ। ಕಮ್ಮಂ ಖೋ ಪನ ಮೇ ಕರೋನ್ತಸ್ಸ ಕಾಯೋ ಕಿಲನ್ತೋ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ದುತಿಯಂ ಕುಸೀತವತ್ಥು।>
      text <ಗ ಪುನ ಚಪರಂ ಭಿಕ್ಖುನಾ ಮಗ್ಗೋ ಗನ್ತಬ್ಬೋ ಹೋತಿ। ತಸ್ಸ ಏವಂ ಹೋತಿ ಮಗ್ಗೋ ಖೋ ಮೇ ಗನ್ತಬ್ಬೋ ಭವಿಸ್ಸತಿ। ಮಗ್ಗಂ ಖೋ ಪನ ಮೇ ಗಚ್ಛನ್ತಸ್ಸ ಕಾಯೋ ಕಿಲಮಿಸ್ಸತಿ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ತತಿಯಂ ಕುಸೀತವತ್ಥು।>
      text <ಘ ಪುನ ಚಪರಂ ಭಿಕ್ಖುನಾ ಮಗ್ಗೋ ಗತೋ ಹೋತಿ। ತಸ್ಸ ಏವಂ ಹೋತಿ ಅಹಂ ಖೋ ಮಗ್ಗಂ ಅಗಮಾಸಿಂ। ಮಗ್ಗಂ ಖೋ ಪನ ಮೇ ಗಚ್ಛನ್ತಸ್ಸ ಕಾಯೋ ಕಿಲನ್ತೋ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ಚತುತ್ಥಂ ಕುಸೀತವತ್ಥು।>
      text <ಙ ಪುನ ಚಪರಂ ಭಿಕ್ಖು ಗಾಮಂ ವಾ ನಿಗಮಂ ವಾ ಪಿಣ್ಡಾಯ ಚರನ್ತೋ ನ ಲಭತಿ ಲೂಖಸ್ಸ ವಾ ಪಣೀತಸ್ಸ ವಾ ಭೋಜನಸ್ಸ ಯಾವದತ್ಥಂ ಪಾರಿಪೂರಿಂ। ತಸ್ಸ ಏವಂ ಹೋತಿ ಅಹಂ ಖೋ ಗಾಮಂ ವಾ ನಿಗಮಂ ವಾ ಪಿಣ್ಡಾಯ ಚರನ್ತೋ ನಾಲತ್ಥಂ ಲೂಖಸ್ಸ ವಾ ಪಣೀತಸ್ಸ ವಾ ಭೋಜನಸ್ಸ ಯಾವದತ್ಥಂ ಪಾರಿಪೂರಿಂ। ತಸ್ಸ ಮೇ ಕಾಯೋ ಕಿಲನ್ತೋ ಅಕಮ್ಮಞ್ಞೋ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ಪಞ್ಚಮಂ ಕುಸೀತವತ್ಥು।>
      text <ಚ ಪುನ ಚಪರಂ ಭಿಕ್ಖು ಗಾಮಂ ವಾ ನಿಗಮಂ ವಾ ಪಿಣ್ಡಾಯ ಚರನ್ತೋ ಲಭತಿ ಲೂಖಸ್ಸ ವಾ ಪಣೀತಸ್ಸ ವಾ ಭೋಜನಸ್ಸ ಯಾವದತ್ಥಂ ಪಾರಿಪೂರಿಂ। ತಸ್ಸ ಏವಂ ಹೋತಿ ಅಹಂ ಖೋ ಗಾಮಂ ವಾ ನಿಗಮಂ ವಾ ಪಿಣ್ಡಾಯ ಚರನ್ತೋ ಅಲತ್ಥಂ ಲೂಖಸ್ಸ ವಾ ಪಣೀತಸ್ಸ ವಾ ಭೋಜನಸ್ಸ ಯಾವದತ್ಥಂ ಪಾರಿಪೂರಿಂ। ತಸ್ಸ ಮೇ ಕಾಯೋ ಕಿಲನ್ತೋ ಅಕಮ್ಮಞ್ಞೋ ಮಾಸಾಚಿತಂ ಮಞ್ಞೇ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ಛಟ್ಠಂ ಕುಸೀತವತ್ಥು।>
      text <ಛ ಪುನ ಚಪರಂ ಭಿಕ್ಖುನೋ ಉಪ್ಪನ್ನೋ ಹೋತಿ ಅಪ್ಪಮತ್ತಕೋ ಆಬಾಧೋ। ತಸ್ಸ ಏವಂ ಹೋತಿ ಉಪ್ಪನ್ನೋ ಖೋ ಮೇ ಅಯಂ ಅಪ್ಪಮತ್ತಕೋ ಆಬಾಧೋ। ಅತ್ಥಿ ಕಪ್ಪೋ ನಿಪಜ್ಜಿತುಂ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ಸತ್ತಮಂ ಕುಸೀತವತ್ಥು।>
      text <ಜ ಪುನ ಚಪರಂ ಭಿಕ್ಖು ಗಿಲಾನಾ ವುಟ್ಠಿತೋ ಹೋತಿ ಅಚಿರವುಟ್ಠಿತೋ ಗೇಲಞ್ಞಾ। ತಸ್ಸ ಏವಂ ಹೋತಿ ಅಹಂ ಖೋ ಗಿಲಾನಾ ವುಟ್ಠಿತೋ ಅಚಿರವುಟ್ಠಿತೋ ಗೇಲಞ್ಞಾ। ತಸ್ಸ ಮೇ ಕಾಯೋ ದುಬ್ಬಲೋ ಅಕಮ್ಮಞ್ಞೋ। ಹನ್ದಾಹಂ ನಿಪಜ್ಜಾಮೀತಿ। ಸೋ ನಿಪಜ್ಜತಿ। ನ ವೀರಿಯಂ ಆರಭತಿ ಅಪ್ಪತ್ತಸ್ಸ ಪತ್ತಿಯಾ। ಅನಧಿಗತಸ್ಸ ಅಧಿಗಮಾಯ। ಅಸಚ್ಛಿಕತಸ್ಸ ಸಚ್ಛಿಕಿರಿಯಾಯ। ಇದಂ ಅಟ್ಠಮಂ ಕುಸೀತವತ್ಥು। ಇಮಾನಿ ಅಟ್ಠ ಕುಸೀತವತ್ಥೂನಿ।>
    text <೩ ಅಟ್ಠಸು ಲೋಕಧಮ್ಮೇಸು ಚಿತ್ತಸ್ಸ ಪಟಿಘಾತೋ>
      text <೯೫೪>, <ತತ್ಥ ಕತಮೇಸು ಅಟ್ಠಸು ಲೋಕಧಮ್ಮೇಸು ಚಿತ್ತಸ್ಸ ಪಟಿಘಾತೋ॥ ಲಾಭೇ ಸಾರಾಗೋ। ಅಲಾಭೇ ಪಟಿವಿರೋಧೋ। ಯಸೇ ಸಾರಾಗೋ। ಅಯಸೇ ಪಟಿವಿರೋಧೋ। ಪಸಂಸಾಯ ಸಾರಾಗೋ। ನಿನ್ದಾಯ ಪಟಿವಿರೋಧೋ। ಸುಖೇ ಸಾರಾಗೋ। ದುಕ್ಖೇ ಪಟಿವಿರೋಧೋ ಇಮೇಸು ಅಟ್ಠಸು ಲೋಕಧಮ್ಮೇಸು ಚಿತ್ತಸ್ಸ ಪಟಿಘಾತೋ।>
    text <೪ ಅಟ್ಠಅನರಿಯವೋಹಾರಾ>
      text <೯೫೫>, <ತತ್ಥ ಕತಮೇ ಅಟ್ಠ ಅನರಿಯವೋಹಾರಾ॥ ಅದಿಟ್ಠೇ ದಿಟ್ಠವಾದಿತಾ। ಅಸ್ಸುತೇ ಸುತವಾದಿತಾ। ಅಮುತೇ ಮುತವಾದಿತಾ। ಅವಿಞ್ಞಾತೇ ವಿಞ್ಞಾತವಾದಿತಾ। ದಿಟ್ಠೇ ಅದಿಟ್ಠವಾದಿತಾ। ಸುತೇ ಅಸ್ಸುತವಾದಿತಾ। ಮುತೇ ಅಮುತವಾದಿತಾ। ವಿಞ್ಞಾತೇ ಅವಿಞ್ಞಾತವಾದಿತಾ ಇಮೇ ಅಟ್ಠ ಅನರಿಯವೋಹಾರಾ।>
    text <೫ ಅಟ್ಠ ಮಿಚ್ಛತ್ತಾ>
      text <೯೫೬>, <ತತ್ಥ ಕತಮೇ ಅಟ್ಠ ಮಿಚ್ಛತ್ತಾ॥ ಮಿಚ್ಛಾದಿಟ್ಠಿ। ಮಿಚ್ಛಾಸಙ್ಕಪ್ಪೋ। ಮಿಚ್ಛಾವಾಚಾ। ಮಿಚ್ಛಾಕಮ್ಮನ್ತೋ। ಮಿಚ್ಛಾಆಜೀವೋ। ಮಿಚ್ಛಾವಾಯಾಮೋ। ಮಿಚ್ಛಾಸತಿ। ಮಿಚ್ಛಾಸಮಾಧಿ ಇಮೇ ಅಟ್ಠ ಮಿಚ್ಛತ್ತಾ।>
    text <೬ ಅಟ್ಠ ಪುರಿಸದೋಸಾ>
      text <೯೫೭>, <ತತ್ಥ ಕತಮೇ ಅಟ್ಠ ಪುರಿಸದೋಸಾ॥ ಕ ಇಧ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ನ ಸರಾಮಿ ನ ಸರಾಮೀತಿ ಅಸ್ಸತಿಯಾವ ನಿಬ್ಬೇಠೇತಿ। ಅಯಂ ಪಠಮೋ ಪುರಿಸದೋಸೋ।>
      text <ಖ ಪುನ ಚಪರಂ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ಚೋದಕಂಯೇವ ಪಟಿಪ್ಫರತಿ ಕಿಂ ನು ಖೋ ತುಯ್ಹಂ ಬಾಲಸ್ಸ ಅಬ್ಯತ್ತಸ್ಸ ಭಣಿತೇನ॥ ತ್ವಮ್ಪಿ ನಾಮ ಮಂ ಭಣಿತಬ್ಬಂ ಮಞ್ಞಸೀತಿ॥ ಅಯಂ ದುತಿಯೋ ಪುರಿಸದೋಸೋ।>
      text <ಗ ಪುನ ಚಪರಂ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ಚೋದಕಂಯೇವ ಪಚ್ಚಾರೋಪೇತಿ ತ್ವಮ್ಪಿ ಖೋಸಿ ಇತ್ಥನ್ನಾಮಂ ಆಪತ್ತಿಂ ಆಪನ್ನೋ। ತ್ವಂ ತಾವ ಪಠಮಂ ಪಟಿಕರೋಹೀತಿ। ಅಯಂ ತತಿಯೋ ಪುರಿಸದೋಸೋ।>
      text <ಘ ಪುನ ಚಪರಂ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ಅಞ್ಞೇನಾಞ್ಞಂ ಪಟಿಚರತಿ। ಬಹಿದ್ಧಾ ಕಥಂ ಅಪನಾಮೇತಿ। ಕೋಪಞ್ಚ ದೋಸಞ್ಚ ಅಪ್ಪಚ್ಚಯಞ್ಚ ಪಾತುಕರೋತಿ। ಅಯಂ ಚತುತ್ಥೋ ಪುರಿಸದೋಸೋ।>
      text <ಙ ಪುನ ಚಪರಂ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ಸಙ್ಘಮಜ್ಝೇ ಬಾಹಾವಿಕ್ಖೇಪಕಂ ಭಣತಿ। ಅಯಂ ಪಞ್ಚಮೋ ಪುರಿಸದೋಸೋ।>
      text <ಚ ಪುನ ಚಪರಂ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ಅನಾದಿಯಿತ್ವಾ ಸಙ್ಘಂ। ಅನಾದಿಯಿತ್ವಾ ಚೋದಕಂ। ಸಾಪತ್ತಿಕೋವ ಯೇನಕಾಮಂ ಪಕ್ಕಮತಿ। ಅಯಂ ಛಟ್ಠೋ ಪುರಿಸದೋಸೋ।>
      text <ಛ ಪುನ ಚಪರಂ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ನೇವಾಹಂ ಆಪನ್ನೋಮ್ಹಿ। ನ ಪನಾಹಂ ಅನಾಪನ್ನೋಮ್ಹೀತಿ ತುಣ್ಹೀಭೂತೋ ಸಙ್ಘಂ ವಿಹೇಸೇತಿ। ಅಯಂ ಸತ್ತಮೋ ಪುರಿಸದೋಸೋ।>
      text <ಜ ಪುನ ಚಪರಂ ಭಿಕ್ಖೂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಸೋ ಭಿಕ್ಖು ಭಿಕ್ಖೂಹಿ ಆಪತ್ತಿಯಾ ಚೋದಿಯಮಾನೋ ಏವಮಾಹ ಕಿಂ ನು ಖೋ ತುಮ್ಹೇ ಆಯಸ್ಮನ್ತೋ ಅತಿಬಾಳ್ಹಂ ಮಯಿ ಬ್ಯಾವಟಾ। ಇದಾನಾಹಂ ಸಿಕ್ಖಂ ಪಚ್ಚಕ್ಖಾಯ ಹೀನಾಯಾವತ್ತಿಸ್ಸಾಮೀತಿ। ಸೋ ಸಿಕ್ಖಂ ಪಚ್ಚಕ್ಖಾಯ ಹೀನಾಯಾವತ್ತಿತ್ವಾ ಏವಮಾಹ ಇದಾನಿ ಖೋ ತುಮ್ಹೇ ಆಯಸ್ಮನ್ತೋ ಅತ್ತಮನಾ ಹೋಥಾತಿ। ಅಯಂ ಅಟ್ಠಮೋ ಪುರಿಸದೋಸೋ। ಇಮೇ ಅಟ್ಠ ಪುರಿಸದೋಸಾ।>
    text <೭ ಅಟ್ಠ ಅಸಞ್ಞೀವಾದಾ>
      text <೯೫೮>, <ತತ್ಥ ಕತಮೇ ಅಟ್ಠ ಅಸಞ್ಞೀವಾದಾ॥ ರೂಪೀ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಅಸಞ್ಞೀತಿ ನಂ ಪಞ್ಞಪೇನ್ತಿ। ಅರೂಪೀ ಅತ್ತಾ…ಪೇ॰… ರೂಪೀ ಚ ಅರೂಪೀ ಚ…ಪೇ॰… ನೇವರೂಪೀನಾರೂಪೀ…ಪೇ॰… ಅನ್ತವಾ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಅಸಞ್ಞೀತಿ ನಂ ಪಞ್ಞಪೇನ್ತಿ। ಅನನ್ತವಾ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಅಸಞ್ಞೀತಿ ನಂ ಪಞ್ಞಪೇನ್ತಿ। ಅನ್ತವಾ ಚ ಅನನ್ತವಾ ಚ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಅಸಞ್ಞೀತಿ ನಂ ಪಞ್ಞಪೇನ್ತಿ। ನೇವನ್ತವಾ ನಾನನ್ತವಾ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ಅಸಞ್ಞೀತಿ ನಂ ಪಞ್ಞಪೇನ್ತಿ। ಇಮೇ ಅಟ್ಠ ಅಸಞ್ಞೀವಾದಾ।>
    text <೮ ಅಟ್ಠ ನೇವಸಞ್ಞೀನಾಸಞ್ಞೀವಾದಾ>
      text <೯೫೯>, <ತತ್ಥ ಕತಮೇ ಅಟ್ಠ ನೇವಸಞ್ಞೀನಾಸಞ್ಞೀವಾದಾ॥ ರೂಪೀ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ಅರೂಪೀ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ರೂಪೀ ಚ ಅರೂಪೀ ಚ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ನೇವರೂಪೀನಾರೂಪೀ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ಅನ್ತವಾ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ಅನನ್ತವಾ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ಅನ್ತವಾ ಚ ಅನನ್ತವಾ ಚ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ನೇವನ್ತವಾ ನಾನನ್ತವಾ ಅತ್ತಾ ಹೋತಿ ಅರೋಗೋ ಪರಂ ಮರಣಾತಿ ನೇವಸಞ್ಞೀನಾಸಞ್ಞೀತಿ ನಂ ಪಞ್ಞಪೇನ್ತಿ। ಇಮೇ ಅಟ್ಠ ನೇವಸಞ್ಞೀನಾಸಞ್ಞೀವಾದಾ।>
      stand <ಅಟ್ಠಕಂ।>
  text <೯॥ ನವಕನಿದ್ದೇಸೋ>
    text <೧ ನವ ಆಘಾತವತ್ಥೂನಿ>
      text <೯೬೦>, <ತತ್ಥ ಕತಮಾನಿ ನವ ಆಘಾತವತ್ಥೂನಿ॥ ಅನತ್ಥಂ ಮೇ ಅಚರೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಇಮಾನಿ ನವ ಆಘಾತವತ್ಥೂನಿ।>
    text <೨ ನವ ಪುರಿಸಮಲಾನಿ>
      text <೯೬೧>, <ತತ್ಥ ಕತಮಾನಿ ನವ ಪುರಿಸಮಲಾನಿ॥ ಕೋಧೋ। ಮಕ್ಖೋ। ಇಸ್ಸಾ। ಮಚ್ಛರಿಯಂ। ಮಾಯಾ। ಸಾಠೇಯ್ಯಂ। ಮುಸಾವಾದೋ। ಪಾಪಿಚ್ಛತಾ। ಮಿಚ್ಛಾದಿಟ್ಠಿ ಇಮಾನಿ ನವ ಪುರಿಸಮಲಾನಿ।>
    text <೩ ನವವಿಧಾ ಮಾನಾ>
      text <೯೬೨>, <ತತ್ಥ ಕತಮೇ ನವವಿಧಾ ಮಾನಾ॥ ಸೇಯ್ಯಸ್ಸ ಸೇಯ್ಯೋಹಮಸ್ಮೀತಿ ಮಾನೋ। ಸೇಯ್ಯಸ್ಸ ಸದಿಸೋಹಮಸ್ಮೀತಿ ಮಾನೋ। ಸೇಯ್ಯಸ್ಸ ಹೀನೋಹಮಸ್ಮೀತಿ ಮಾನೋ। ಸದಿಸಸ್ಸ ಸೇಯ್ಯೋಹಮಸ್ಮೀತಿ ಮಾನೋ। ಸದಿಸಸ್ಸ ಸದಿಸೋಹಮಸ್ಮೀತಿ ಮಾನೋ। ಸದಿಸಸ್ಸ ಹೀನೋಹಮಸ್ಮೀತಿ ಮಾನೋ। ಹೀನಸ್ಸ ಸೇಯ್ಯೋಹಮಸ್ಮೀತಿ ಮಾನೋ। ಹೀನಸ್ಸ ಸದಿಸೋಹಮಸ್ಮೀತಿ ಮಾನೋ। ಹೀನಸ್ಸ ಹೀನೋಹಮಸ್ಮೀತಿ ಮಾನೋ ಇಮೇ ನವವಿಧಾ ಮಾನಾ।>
    text <೪ ನವ ತಣ್ಹಾಮೂಲಕಾ ಧಮ್ಮಾ>
      text <೯೬೩>, <ತತ್ಥ ಕತಮೇ ನವ ತಣ್ಹಾಮೂಲಕಾ ಧಮ್ಮಾ॥ ತಣ್ಹಂ ಪಟಿಚ್ಚ ಪರಿಯೇಸನಾ। ಪರಿಯೇಸನಂ ಪಟಿಚ್ಚ ಲಾಭೋ। ಲಾಭಂ ಪಟಿಚ್ಚ ವಿನಿಚ್ಛಯೋ। ವಿನಿಚ್ಛಯಂ ಪಟಿಚ್ಚ ಛನ್ದರಾಗೋ। ಛನ್ದರಾಗಂ ಪಟಿಚ್ಚ ಅಜ್ಝೋಸಾನಂ। ಅಜ್ಝೋಸಾನಂ ಪಟಿಚ್ಚ ಪರಿಗ್ಗಹೋ। ಪರಿಗ್ಗಹಂ ಪಟಿಚ್ಚ ಮಚ್ಛರಿಯಂ। ಮಚ್ಛರಿಯಂ ಪಟಿಚ್ಚ ಆರಕ್ಖೋ। ಆರಕ್ಖಾಧಿಕರಣಂ ದಣ್ಡಾದಾನ-ಸತ್ಥಾದಾನ-ಕಲಹ-ವಿಗ್ಗಹವಿವಾದ-ತುವಂತುವಂ-ಪೇಸುಞ್ಞ-ಮುಸಾವಾದಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ಇಮೇ ನವ ತಣ್ಹಾಮೂಲಕಾ ಧಮ್ಮಾ।>
    text <೫ ನವ ಇಞ್ಜಿತಾನಿ>
      text <೯೬೪>, <ತತ್ಥ ಕತಮಾನಿ ನವ ಇಞ್ಜಿತಾನಿ॥ ಅಸ್ಮೀತಿ ಇಞ್ಜಿತಮೇತಂ। ಅಹಮಸ್ಮೀತಿ ಇಞ್ಜಿತಮೇತಂ। ಅಯಮಹಮಸ್ಮೀತಿ ಇಞ್ಜಿತಮೇತಂ ಭವಿಸ್ಸನ್ತಿ ಇಞ್ಜಿತಮೇತಂ। ರೂಪೀ ಭವಿಸ್ಸನ್ತಿ ಇಞ್ಜಿತಮೇತಂ। ಅರೂಪೀ ಭವಿಸ್ಸನ್ತಿ ಇಞ್ಜಿತಮೇತಂ। ಸಞ್ಞೀ ಭವಿಸ್ಸನ್ತಿ ಇಞ್ಜಿತಮೇತಂ। ಅಸಞ್ಞೀ ಭವಿಸ್ಸನ್ತಿ ಇಞ್ಜಿತಮೇತಂ। ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ಇಞ್ಜಿತಮೇತಂ ಇಮಾನಿ ನವ ಇಞ್ಜಿತಾನಿ।>
    text <೬-೯ ನವ ಮಞ್ಞಿತಾದೀನಿ>
      text <೯೬೫>, <ತತ್ಥ ಕತಮಾನಿ ನವ ಮಞ್ಞಿತಾನಿ… ನವ ಫನ್ದಿತಾನಿ… ನವ ಪಪಞ್ಚಿತಾನಿ… ನವ ಸಙ್ಖತಾನಿ॥ ಅಸ್ಮೀತಿ ಸಙ್ಖತಮೇತಂ। ಅಹಮಸ್ಮೀತಿ ಸಙ್ಖತಮೇತಂ। ಅಯಮಹಮಸ್ಮೀತಿ ಸಙ್ಖತಮೇತಂ। ಭವಿಸ್ಸನ್ತಿ ಸಙ್ಖತಮೇತಂ। ರೂಪೀ ಭವಿಸ್ಸನ್ತಿ ಸಙ್ಖತಮೇತಂ। ಅರೂಪೀ ಭವಿಸ್ಸನ್ತಿ ಸಙ್ಖತಮೇತಂ। ಸಞ್ಞೀ ಭವಿಸ್ಸನ್ತಿ ಸಙ್ಖತಮೇತಂ। ಅಸಞ್ಞೀ ಭವಿಸ್ಸನ್ತಿ ಸಙ್ಖತಮೇತಂ। ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ಸಙ್ಖತಮೇತಂ ಇಮಾನಿ ನವ ಸಙ್ಖತಾನಿ।>
      stand <ನವಕಂ।>
  text <೧೦॥ ದಸಕನಿದ್ದೇಸೋ>
    text <೧ ದಸ ಕಿಲೇಸವತ್ಥೂನಿ>
      text <೯೬೬>, <ತತ್ಥ ಕತಮಾನಿ ದಸ ಕಿಲೇಸವತ್ಥೂನಿ॥ ಲೋಭೋ। ದೋಸೋ। ಮೋಹೋ। ಮಾನೋ। ದಿಟ್ಠಿ। ವಿಚಿಕಿಚ್ಛಾ। ಥಿನಂ। ಉದ್ಧಚ್ಚಂ। ಅಹಿರಿಕಂ। ಅನೋತ್ತಪ್ಪಂ ಇಮಾನಿ ದಸ ಕಿಲೇಸವತ್ಥೂನಿ।>
    text <೨ ದಸ ಆಘಾತವತ್ಥೂನಿ>
      text <೯೬೭>, <ತತ್ಥ ಕತಮಾನಿ ದಸ ಆಘಾತವತ್ಥೂನಿ॥ ಅನತ್ಥಂ ಮೇ ಅಚರೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಟ್ಠಾನೇ ವಾ ಪನ ಆಘಾತೋ ಜಾಯತಿ ಇಮಾನಿ ದಸ ಆಘಾತವತ್ಥೂನಿ।>
    text <೩ ದಸ ಅಕುಸಲಕಮ್ಮಪಥಾ>
      text <೯೬೮>, <ತತ್ಥ ಕತಮೇ ದಸ ಅಕುಸಲಕಮ್ಮಪಥಾ॥ ಪಾಣಾತಿಪಾತೋ। ಅದಿನ್ನಾದಾನಂ। ಕಾಮೇಸುಮಿಚ್ಛಾಚಾರೋ। ಮುಸಾವಾದೋ। ಪಿಸುಣಾ ವಾಚಾ। ಫರುಸಾ ವಾಚಾ। ಸಮ್ಫಪ್ಪಲಾಪೋ। ಅಭಿಜ್ಝಾ। ಬ್ಯಾಪಾದೋ। ಮಿಚ್ಛಾದಿಟ್ಠಿ ಇಮೇ ದಸ ಅಕುಸಲಕಮ್ಮಪಥಾ।>
    text <೪ ದಸ ಸಂಯೋಜನಾನಿ>
      text <೯೬೯>, <ತತ್ಥ ಕತಮಾನಿ ದಸ ಸಂಯೋಜನಾನಿ॥ ಕಾಮರಾಗಸಂಯೋಜನಂ। ಪಟಿಘಸಂಯೋಜನಂ। ಮಾನಸಂಯೋಜನಂ। ದಿಟ್ಠಿಸಂಯೋಜನಂ। ವಿಚಿಕಿಚ್ಛಾಸಂಯೋಜನಂ। ಸೀಲಬ್ಬತಪರಾಮಾಸಸಂಯೋಜನಂ। ಭವರಾಗಸಂಯೋಜನಂ। ಇಸ್ಸಾಸಂಯೋಜನಂ। ಮಚ್ಛರಿಯಸಂಯೋಜನಂ। ಅವಿಜ್ಜಾಸಂಯೋಜನಂ ಇಮಾನಿ ದಸ ಸಂಯೋಜನಾನಿ।>
    text <೫ ದಸ ಮಿಚ್ಛತ್ತಾ>
      text <೯೭೦>, <ತತ್ಥ ಕತಮೇ ದಸ ಮಿಚ್ಛತ್ತಾ॥ ಮಿಚ್ಛಾದಿಟ್ಠಿ। ಮಿಚ್ಛಾಸಙ್ಕಪ್ಪೋ। ಮಿಚ್ಛಾವಾಚಾ। ಮಿಚ್ಛಾಕಮ್ಮನ್ತೋ। ಮಿಚ್ಛಾಆಜೀವೋ। ಮಿಚ್ಛಾವಾಯಾಮೋ। ಮಿಚ್ಛಾಸತಿ। ಮಿಚ್ಛಾಸಮಾಧಿ। ಮಿಚ್ಛಾಞಾಣಂ। ಮಿಚ್ಛಾವಿಮುತ್ತಿ ಇಮೇ ದಸ ಮಿಚ್ಛತ್ತಾ।>
    text <೬ ದಸವತ್ಥುಕಾ ಮಿಚ್ಛಾದಿಟ್ಠಿ>
      text <೯೭೧>, <ತತ್ಥ ಕತಮಾ ದಸವತ್ಥುಕಾ ಮಿಚ್ಛಾದಿಟ್ಠಿ॥ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ। ನತ್ಥಿ ಹುತಂ। ನತ್ಥಿ ಸುಕತದುಕ್ಕಟಾನಂ ಕಮ್ಮಾನಂ ಫಲಂ ವಿಪಾಕೋ। ನತ್ಥಿ ಅಯಂ ಲೋಕೋ। ನತ್ಥಿ ಪರೋ ಲೋಕೋ। ನತ್ಥಿ ಮಾತಾ। ನತ್ಥಿ ಪಿತಾ। ನತ್ಥಿ ಸತ್ತಾ ಓಪಪಾತಿಕಾ। ನತ್ಥಿ ಲೋಕೇ ಸಮಣಬ್ರಾಹ್ಮಣಾ ಸಮ್ಮಗ್ಗತಾ ಸಮ್ಮಾ ಪಟಿಪನ್ನಾ ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ ಅಯಂ ದಸವತ್ಥುಕಾ ಮಿಚ್ಛಾದಿಟ್ಠಿ।>
    text <೭ ದಸವತ್ಥುಕಾ ಅನ್ತಗ್ಗಾಹಿಕಾ ದಿಟ್ಠಿ>
      text <೯೭೨>, <ತತ್ಥ ಕತಮಾ ದಸವತ್ಥುಕಾ ಅನ್ತಗ್ಗಾಹಿಕಾ ದಿಟ್ಠಿ॥ ಸಸ್ಸತೋ ಲೋಕೋತಿ ವಾ। ಅಸಸ್ಸತೋ ಲೋಕೋತಿ ವಾ। ಅನ್ತವಾ ಲೋಕೋತಿ ವಾ। ಅನನ್ತವಾ ಲೋಕೋತಿ ವಾ। ತಂ ಜೀವಂ ತಂ ಸರೀರನ್ತಿ ವಾ। ಅಞ್ಞಂ ಜೀವಂ ಅಞ್ಞಂ ಸರೀರನ್ತಿ ವಾ। ಹೋತಿ ತಥಾಗತೋ ಪರಂ ಮರಣಾತಿ ವಾ। ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಹೋತಿ ಚ ನ ಚ ಹೋತಿ ತಥಾಗತೋ ಪರಂ ಮರಣಾತಿ ವಾ। ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾತಿ ವಾ ಅಯಂ ದಸವತ್ಥುಕಾ ಅನ್ತಗ್ಗಾಹಿಕಾ ದಿಟ್ಠಿ।>
      stand <ದಸಕಂ।>
  text <೧೧॥ ತಣ್ಹಾವಿಚರಿತನಿದ್ದೇಸೋ>
    text <೧ ಅಜ್ಝತ್ತಿಕಸ್ಸ ಉಪಾದಾಯ>
      text <೯೭೩>, <ತತ್ಥ ಕತಮಾನಿ ಅಟ್ಠಾರಸ ತಣ್ಹಾವಿಚರಿತಾನಿ ಅಜ್ಝತ್ತಿಕಸ್ಸ ಉಪಾದಾಯ॥ ಅಸ್ಮೀತಿ ಹೋತಿ। ಇತ್ಥಸ್ಮೀತಿ ಹೋತಿ। ಏವಸ್ಮೀತಿ ಹೋತಿ। ಅಞ್ಞಥಾಸ್ಮೀತಿ ಹೋತಿ। ಭವಿಸ್ಸನ್ತಿ ಹೋತಿ। ಇತ್ಥಂ ಭವಿಸ್ಸನ್ತಿ ಹೋತಿ। ಏವಂ ಭವಿಸ್ಸನ್ತಿ ಹೋತಿ। ಅಞ್ಞಥಾ ಭವಿಸ್ಸನ್ತಿ ಹೋತಿ। ಅಸಸ್ಮೀತಿ ಹೋತಿ। ಸಾತಸ್ಮೀತಿ ಹೋತಿ। ಸಿಯನ್ತಿ ಹೋತಿ। ಇತ್ಥಂ ಸಿಯನ್ತಿ ಹೋತಿ। ಏವಂ ಸಿಯನ್ತಿ ಹೋತಿ। ಅಞ್ಞಥಾ ಸಿಯನ್ತಿ ಹೋತಿ। ಅಪಾಹಂ ಸಿಯನ್ತಿ ಹೋತಿ। ಅಪಾಹಂ ಇತ್ಥಂ ಸಿಯನ್ತಿ ಹೋತಿ। ಅಪಾಹಂ ಏವಂ ಸಿಯನ್ತಿ ಹೋತಿ। ಅಪಾಹಂ ಅಞ್ಞಥಾ ಸಿಯನ್ತಿ ಹೋತಿ।>
      text <೯೭೪>, <ಕಥಞ್ಚ ಅಸ್ಮೀತಿ ಹೋತಿ॥ ಕಞ್ಚಿ ಧಮ್ಮಂ ಅನವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಅಸ್ಮೀತಿ ಛನ್ದಂ ಪಟಿಲಭತಿ। ಅಸ್ಮೀತಿ ಮಾನಂ ಪಟಿಲಭತಿ। ಅಸ್ಮೀತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಇತ್ಥಸ್ಮೀತಿ ವಾ ಏವಸ್ಮೀತಿ ವಾ ಅಞ್ಞಥಾಸ್ಮೀತಿ ವಾ।>
      text <೨ ಕಥಞ್ಚ ಇತ್ಥಸ್ಮೀತಿ ಹೋತಿ॥ ಖತ್ತಿಯೋಸ್ಮೀತಿ ವಾ। ಬ್ರಾಹ್ಮಣೋಸ್ಮೀತಿ ವಾ। ವೇಸ್ಸೋಸ್ಮೀತಿ ವಾ। ಸುದ್ದೋಸ್ಮೀತಿ ವಾ। ಗಹಟ್ಠೋಸ್ಮೀತಿ ವಾ। ಪಬ್ಬಜಿತೋಸ್ಮೀತಿ ವಾ। ದೇವೋಸ್ಮೀತಿ ವಾ। ಮನುಸ್ಸೋಸ್ಮೀತಿ ವಾ। ರೂಪೀಸ್ಮೀತಿ ವಾ। ಅರೂಪೀಸ್ಮೀತಿ ವಾ। ಸಞ್ಞೀಸ್ಮೀತಿ ವಾ। ಅಸಞ್ಞೀಸ್ಮೀತಿ ವಾ। ನೇವಸಞ್ಞೀನಾಸಞ್ಞೀಸ್ಮೀತಿ ವಾ ಏವಂ ಇತ್ಥಸ್ಮೀತಿ ಹೋತಿ।>
      text <೩ ಕಥಞ್ಚ ಏವಸ್ಮೀತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ತಥಾಹಂ ಖತ್ತಿಯೋಸ್ಮೀತಿ ವಾ। ಯಥಾ ಸೋ ಬ್ರಾಹ್ಮಣೋ ತಥಾಹಂ ಬ್ರಾಹ್ಮಣೋಸ್ಮೀತಿ ವಾ। ಯಥಾ ಸೋ ವೇಸ್ಸೋ ತಥಾಹಂ ವೇಸ್ಸೋಸ್ಮೀತಿ ವಾ ಯಥಾ ಸೋ ಸುದ್ದೋ ತಥಾಹಂ ಸುದ್ದೋಸ್ಮೀತಿ ವಾ। ಯಥಾ ಸೋ ಗಹಟ್ಠೋ ತಥಾಹಂ ಗಹಟ್ಠೋಸ್ಮೀತಿ ವಾ। ಯಥಾ ಸೋ ಪಬ್ಬಜಿತೋ ತಥಾಹಂ ಪಬ್ಬಜಿತೋಸ್ಮೀತಿ ವಾ। ಯಥಾ ಸೋ ದೇವೋ ತಥಾಹಂ ದೇವೋಸ್ಮೀತಿ ವಾ। ಯಥಾ ಸೋ ಮನುಸ್ಸೋ ತಥಾಹಂ ಮನುಸ್ಸೋಸ್ಮೀತಿ ವಾ। ಯಥಾ ಸೋ ರೂಪೀ ತಥಾಹಂ ರೂಪೀಸ್ಮೀತಿ ವಾ। ಯಥಾ ಸೋ ಅರೂಪೀ ತಥಾಹಂ ಅರೂಪೀಸ್ಮೀತಿ ವಾ। ಯಥಾ ಸೋ ಸಞ್ಞೀ ತಥಾಹಂ ಸಞ್ಞೀಸ್ಮೀತಿ ವಾ। ಯಥಾ ಸೋ ಅಸಞ್ಞೀ ತಥಾಹಂ ಅಸಞ್ಞೀಸ್ಮೀತಿ ವಾ। ಯಥಾ ಸೋ ನೇವಸಞ್ಞೀನಾಸಞ್ಞೀ ತಥಾಹಂ ನೇವಸಞ್ಞೀನಾಸಞ್ಞೀಸ್ಮೀತಿ ವಾ ಏವಂ ಏವಸ್ಮೀತಿ ಹೋತಿ।>
      text <೪ ಕಥಞ್ಚ ಅಞ್ಞಥಾಸ್ಮೀತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ನಾಹಂ ತಥಾ ಖತ್ತಿಯೋಸ್ಮೀತಿ ವಾ ಯಥಾ ಸೋ ಬ್ರಾಹ್ಮಣೋ ನಾಹಂ ತಥಾ ಬ್ರಾಹ್ಮಣೋಸ್ಮೀತಿ ವಾ। ಯಥಾ ಸೋ ವೇಸ್ಸೋ ನಾಹಂ ತಥಾ ವೇಸ್ಸೋಸ್ಮೀತಿ ವಾ। ಯಥಾ ಸೋ ಸುದ್ದೋ ನಾಹಂ ತಥಾ ಸುದ್ದೋಸ್ಮೀತಿ ವಾ। ಯಥಾ ಸೋ ಗಹಟ್ಠೋ ನಾಹಂ ತಥಾ ಗಹಟ್ಠೋಸ್ಮೀತಿ ವಾ। ಯಥಾ ಸೋ ಪಬ್ಬಜಿತೋ ನಾಹಂ ತಥಾ ಪಬ್ಬಜಿತೋಸ್ಮೀತಿ ವಾ। ಯಥಾ ಸೋ ದೇವೋ ನಾಹಂ ತಥಾ ದೇವೋಸ್ಮೀತಿ ವಾ। ಯಥಾ ಸೋ ಮನುಸ್ಸೋ ನಾಹಂ ತಥಾ ಮನುಸ್ಸೋಸ್ಮೀತಿ ವಾ। ಯಥಾ ಸೋ ರೂಪೀ ನಾಹಂ ತಥಾ ರೂಪೀಸ್ಮೀತಿ ವಾ। ಯಥಾ ಸೋ ಅರೂಪೀ ನಾಹಂ ತಥಾ ಅರೂಪೀಸ್ಮೀತಿ ವಾ। ಯಥಾ ಸೋ ಸಞ್ಞೀ ನಾಹಂ ತಥಾ ಸಞ್ಞೀಸ್ಮೀತಿ ವಾ। ಯಥಾ ಸೋ ಅಸಞ್ಞೀ ನಾಹಂ ತಥಾ ಅಸಞ್ಞೀಸ್ಮೀತಿ ವಾ। ಯಥಾ ಸೋ ನೇವಸಞ್ಞೀನಾಸಞ್ಞೀ ನಾಹಂ ತಥಾ ನೇವಸಞ್ಞೀನಾಸಞ್ಞೀಸ್ಮೀತಿ ವಾ ಏವಂ ಅಞ್ಞಥಾಸ್ಮೀತಿ ಹೋತಿ।>
      text <೫ ಕಥಞ್ಚ ಭವಿಸ್ಸನ್ತಿ ಹೋತಿ॥ ಕಞ್ಚಿ ಧಮ್ಮಂ ಅನವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಭವಿಸ್ಸನ್ತಿ ಛನ್ದಂ ಪಟಿಲಭತಿ। ಭವಿಸ್ಸನ್ತಿ ಮಾನಂ ಪಟಿಲಭತಿ। ಭವಿಸ್ಸನ್ತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಇತ್ಥಂ ಭವಿಸ್ಸನ್ತಿ ವಾ। ಏವಂ ಭವಿಸ್ಸನ್ತಿ ವಾ। ಅಞ್ಞಥಾ ಭವಿಸ್ಸನ್ತಿ ವಾ।>
      text <೬ ಕಥಞ್ಚ ಇತ್ಥಂ ಭವಿಸ್ಸನ್ತಿ ಹೋತಿ॥ ಖತ್ತಿಯೋ ಭವಿಸ್ಸನ್ತಿ ವಾ। ಬ್ರಾಹ್ಮಣೋ ಭವಿಸ್ಸನ್ತಿ ವಾ। ವೇಸ್ಸೋ ಭವಿಸ್ಸನ್ತಿ ವಾ। ಸುದ್ದೋ ಭವಿಸ್ಸನ್ತಿ ವಾ। ಗಹಟ್ಠೋ ಭವಿಸ್ಸನ್ತಿ ವಾ। ಪಬ್ಬಜಿತೋ ಭವಿಸ್ಸನ್ತಿ ವಾ। ದೇವೋ ಭವಿಸ್ಸನ್ತಿ ವಾ। ಮನುಸ್ಸೋ ಭವಿಸ್ಸನ್ತಿ ವಾ। ರೂಪೀ ಭವಿಸ್ಸನ್ತಿ ವಾ। ಅರೂಪೀ ಭವಿಸ್ಸನ್ತಿ ವಾ। ಸಞ್ಞೀ ಭವಿಸ್ಸನ್ತಿ ವಾ। ಅಸಞ್ಞೀ ಭವಿಸ್ಸನ್ತಿ ವಾ। ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ವಾ ಏವಂ ಇತ್ಥಂ ಭವಿಸ್ಸನ್ತಿ ಹೋತಿ।>
      text <೭ ಕಥಞ್ಚ ಏವಂ ಭವಿಸ್ಸನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ತಥಾಹಂ ಖತ್ತಿಯೋ ಭವಿಸ್ಸನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ತಥಾಹಂ ಬ್ರಾಹ್ಮಣೋ ಭವಿಸ್ಸನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ತಥಾಹಂ ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ವಾ ಏವಂ ಭವಿಸ್ಸನ್ತಿ ಹೋತಿ।>
      text <೮ ಕಥಞ್ಚ ಅಞ್ಞಥಾ ಭವಿಸ್ಸನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ನಾಹಂ ತಥಾ ಖತ್ತಿಯೋ ಭವಿಸ್ಸನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ನಾಹಂ ತಥಾ ಬ್ರಾಹ್ಮಣೋ ಭವಿಸ್ಸನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ನಾಹಂ ತಥಾ ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ವಾ ಏವಂ ಅಞ್ಞಥಾ ಭವಿಸ್ಸನ್ತಿ ಹೋತಿ।>
      text <೯ ಕಥಞ್ಚ ಅಸಸ್ಮೀತಿ ಹೋತಿ॥ ಕಞ್ಚಿ ಧಮ್ಮಂ ಅನವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ನಿಚ್ಚೋಸ್ಮಿ ಧುವೋಸ್ಮಿ ಸಸ್ಸತೋಸ್ಮಿ ಅವಿಪರಿಣಾಮಧಮ್ಮೋಸ್ಮೀತಿ ಏವಂ ಅಸಸ್ಮೀತಿ ಹೋತಿ।>
      text <೧೦ ಕಥಞ್ಚ ಸಾತಸ್ಮೀತಿ ಹೋತಿ॥ ಕಞ್ಚಿ ಧಮ್ಮಂ ಅನವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಉಚ್ಛಿಜ್ಜಿಸ್ಸಾಮಿ ವಿನಸ್ಸಿಸ್ಸಾಮಿ ನ ಭವಿಸ್ಸಾಮೀತಿ ಏವಂ ಸಾತಸ್ಮೀತಿ ಹೋತಿ।>
      text <೧೧ ಕಥಞ್ಚ ಸಿಯನ್ತಿ ಹೋತಿ॥ ಕಞ್ಚಿ ಧಮ್ಮಂ ಅನವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಸಿಯನ್ತಿ ಛನ್ದಂ ಪಟಿಲಭತಿ। ಸಿಯನ್ತಿ ಮಾನಂ ಪಟಿಲಭತಿ। ಸಿಯನ್ತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಇತ್ಥಂ ಸಿಯನ್ತಿ ವಾ। ಏವಂ ಸಿಯನ್ತಿ ವಾ। ಅಞ್ಞಥಾ ಸಿಯನ್ತಿ ವಾ।>
      text <೧೨ ಕಥಞ್ಚ ಇತ್ಥಂ ಸಿಯನ್ತಿ ಹೋತಿ॥ ಖತ್ತಿಯೋ ಸಿಯನ್ತಿ ವಾ। ಬ್ರಾಹ್ಮಣೋ ಸಿಯನ್ತಿ ವಾ। ವೇಸ್ಸೋ ಸಿಯನ್ತಿ ವಾ। ಸುದ್ದೋ ಸಿಯನ್ತಿ ವಾ। ಗಹಟ್ಠೋ ಸಿಯನ್ತಿ ವಾ। ಪಬ್ಬಜಿತೋ ಸಿಯನ್ತಿ ವಾ। ದೇವೋ ಸಿಯನ್ತಿ ವಾ। ಮನುಸ್ಸೋ ಸಿಯನ್ತಿ ವಾ। ರೂಪೀ ಸಿಯನ್ತಿ ವಾ। ಅರೂಪೀ ಸಿಯನ್ತಿ ವಾ। ಸಞ್ಞೀ ಸಿಯನ್ತಿ ವಾ। ಅಸಞ್ಞೀ ಸಿಯನ್ತಿ ವಾ। ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಇತ್ಥಂ ಸಿಯನ್ತಿ ಹೋತಿ।>
      text <೧೩ ಕಥಞ್ಚ ಏವಂ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ತಥಾಹಂ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ತಥಾಹಂ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ತಥಾಹಂ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಏವಂ ಸಿಯನ್ತಿ ಹೋತಿ।>
      text <೧೪ ಕಥಞ್ಚ ಅಞ್ಞಥಾ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ನಾಹಂ ತಥಾ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ನಾಹಂ ತಥಾ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ನಾಹಂ ತಥಾ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಅಞ್ಞಥಾ ಸಿಯನ್ತಿ ಹೋತಿ।>
      text <೧೫ ಕಥಞ್ಚ ಅಪಾಹಂ ಸಿಯನ್ತಿ ಹೋತಿ॥ ಕಞ್ಚಿ ಧಮ್ಮಂ ಅನವಕಾರಿಂ ಕರಿತ್ವಾ ರೂಪಂ… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಅಪಾಹಂ ಸಿಯನ್ತಿ ಛನ್ದಂ ಪಟಿಲಭತಿ। ಅಪಾಹಂ ಸಿಯನ್ತಿ ಮಾನಂ ಪಟಿಲಭತಿ। ಅಪಾಹಂ ಸಿಯನ್ತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಅಪಾಹಂ ಇತ್ಥಂ ಸಿಯನ್ತಿ ವಾ। ಅಪಾಹಂ ಏವಂ ಸಿಯನ್ತಿ ವಾ। ಅಪಾಹಂ ಅಞ್ಞಥಾ ಸಿಯನ್ತಿ ವಾ।>
      text <೧೬ ಕಥಞ್ಚ ಅಪಾಹಂ ಇತ್ಥಂ ಸಿಯನ್ತಿ ಹೋತಿ॥ ಅಪಾಹಂ ಖತ್ತಿಯೋ ಸಿಯನ್ತಿ ವಾ। ಅಪಾಹಂ ಬ್ರಾಹ್ಮಣೋ ಸಿಯನ್ತಿ ವಾ। ಅಪಾಹಂ ವೇಸ್ಸೋ ಸಿಯನ್ತಿ ವಾ। ಅಪಾಹಂ ಸುದ್ದೋ ಸಿಯನ್ತಿ ವಾ। ಅಪಾಹಂ ಗಹಟ್ಠೋ ಸಿಯನ್ತಿ ವಾ। ಅಪಾಹಂ ಪಬ್ಬಜಿತೋ ಸಿಯನ್ತಿ ವಾ। ಅಪಾಹಂ ದೇವೋ ಸಿಯನ್ತಿ ವಾ। ಅಪಾಹಂ ಮನುಸ್ಸೋ ಸಿಯನ್ತಿ ವಾ। ಅಪಾಹಂ ರೂಪೀ ಸಿಯನ್ತಿ ವಾ। ಅಪಾಹಂ ಅರೂಪೀ ಸಿಯನ್ತಿ ವಾ। ಅಪಾಹಂ ಸಞ್ಞೀ ಸಿಯನ್ತಿ ವಾ। ಅಪಾಹಂ ಅಸಞ್ಞೀ ಸಿಯನ್ತಿ ವಾ। ಅಪಾಹಂ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಅಪಾಹಂ ಇತ್ಥಂ ಸಿಯನ್ತಿ ಹೋತಿ। ೧೭ ಕಥಞ್ಚ ಅಪಾಹಂ ಏವಂ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಅಪಾಹಂ ತಥಾ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಅಪಾಹಂ ತಥಾ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಅಪಾಹಂ ತಥಾ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಅಪಾಹಂ ಏವಂ ಸಿಯನ್ತಿ ಹೋತಿ।>
      text <೧೮ ಕಥಞ್ಚ ಅಪಾಹಂ ಅಞ್ಞಥಾ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಅಪಾಹಂ ನ ತಥಾ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಅಪಾಹಂ ನ ತಥಾ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಅಪಾಹಂ ನ ತಥಾ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಅಪಾಹಂ ಅಞ್ಞಥಾ ಸಿಯನ್ತಿ ಹೋತಿ।>
      stand <ಇಮಾನಿ ಅಟ್ಠಾರಸ ತಣ್ಹಾವಿಚರಿತಾನಿ ಅಜ್ಝತ್ತಿಕಸ್ಸ ಉಪಾದಾಯ।>
    text <೨ ಬಾಹಿರಸ್ಸ ಉಪಾದಾಯ>
      text <೯೭೫>, <ತತ್ಥ ಕತಮಾನಿ ಅಟ್ಠಾರಸ ತಣ್ಹಾವಿಚರಿತಾನಿ ಬಾಹಿರಸ್ಸ ಉಪಾದಾಯ॥ ಇಮಿನಾ ಅಸ್ಮೀತಿ ಹೋತಿ। ಇಮಿನಾ ಇತ್ಥಸ್ಮೀತಿ ಹೋತಿ। ಇಮಿನಾ ಏವಸ್ಮೀತಿ ಹೋತಿ। ಇಮಿನಾ ಅಞ್ಞಥಾಸ್ಮೀತಿ ಹೋತಿ। ಇಮಿನಾ ಭವಿಸ್ಸನ್ತಿ ಹೋತಿ। ಇಮಿನಾ ಇತ್ಥಂ ಭವಿಸ್ಸನ್ತಿ ಹೋತಿ। ಇಮಿನಾ ಏವಂ ಭವಿಸ್ಸನ್ತಿ ಹೋತಿ। ಇಮಿನಾ ಅಞ್ಞಥಾ ಭವಿಸ್ಸನ್ತಿ ಹೋತಿ। ಇಮಿನಾ ಅಸಸ್ಮೀತಿ ಹೋತಿ। ಇಮಿನಾ ಸಾತಸ್ಮೀತಿ ಹೋತಿ। ಇಮಿನಾ ಸಿಯನ್ತಿ ಹೋತಿ। ಇಮಿನಾ ಇತ್ಥಂ ಸಿಯನ್ತಿ ಹೋತಿ। ಇಮಿನಾ ಏವಂ ಸಿಯನ್ತಿ ಹೋತಿ। ಇಮಿನಾ ಅಞ್ಞಥಾ ಸಿಯನ್ತಿ ಹೋತಿ। ಇಮಿನಾ ಅಪಾಹಂ ಸಿಯನ್ತಿ ಹೋತಿ। ಇಮಿನಾ ಅಪಾಹಂ ಇತ್ಥಂ ಸಿಯನ್ತಿ ಹೋತಿ। ಇಮಿನಾ ಅಪಾಹಂ ಏವಂ ಸಿಯನ್ತಿ ಹೋತಿ। ಇಮಿನಾ ಅಪಾಹಂ ಅಞ್ಞಥಾ ಸಿಯನ್ತಿ ಹೋತಿ।>
      text <೯೭೬>, <೧ ಕಥಞ್ಚ ಇಮಿನಾ ಅಸ್ಮೀತಿ ಹೋತಿ॥ ಕಞ್ಚಿ ಧಮ್ಮಂ ಅವಕಾರಿಂ ಕರಿತ್ವಾ ರೂಪಂ… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಇಮಿನಾ ಅಸ್ಮೀತಿ ಛನ್ದಂ ಪಟಿಲಭತಿ। ಇಮಿನಾ ಅಸ್ಮೀತಿ ಮಾನಂ ಪಟಿಲಭತಿ। ಇಮಿನಾ ಅಸ್ಮೀತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಇಮಿನಾ ಇತ್ಥಸ್ಮೀತಿ ವಾ। ಇಮಿನಾ ಏವಸ್ಮೀತಿ ವಾ। ಇಮಿನಾ ಅಞ್ಞಥಾಸ್ಮೀತಿ ವಾ।>
      text <೨ ಕಥಞ್ಚ ಇಮಿನಾ ಇತ್ಥಸ್ಮೀತಿ ಹೋತಿ॥ ಇಮಿನಾ ಖತ್ತಿಯೋಸ್ಮೀತಿ ವಾ। ಇಮಿನಾ ಬ್ರಾಹ್ಮಣೋಸ್ಮೀತಿ ವಾ। ಇಮಿನಾ ವೇಸ್ಸೋಸ್ಮೀತಿ ವಾ। ಇಮಿನಾ ಸುದ್ದೋಸ್ಮೀತಿ ವಾ। ಇಮಿನಾ ಗಹಟ್ಠೋಸ್ಮೀತಿ ವಾ। ಇಮಿನಾ ಪಬ್ಬಜಿತೋಸ್ಮೀತಿ ವಾ। ಇಮಿನಾ ದೇವೋಸ್ಮೀತಿ ವಾ। ಇಮಿನಾ ಮನುಸ್ಸೋಸ್ಮೀತಿ ವಾ। ಇಮಿನಾ ರೂಪೀಸ್ಮೀತಿ ವಾ। ಇಮಿನಾ ಅರೂಪೀಸ್ಮೀತಿ ವಾ। ಇಮಿನಾ ಸಞ್ಞೀಸ್ಮೀತಿ ವಾ। ಇಮಿನಾ ಅಸಞ್ಞೀಸ್ಮೀತಿ ವಾ। ಇಮಿನಾ ನೇವಸಞ್ಞೀನಾಸಞ್ಞೀಸ್ಮೀತಿ ವಾ ಏವಂ ಇಮಿನಾ ಇತ್ಥಸ್ಮೀತಿ ಹೋತಿ।>
      text <೩ ಕಥಞ್ಚ ಇಮಿನಾ ಏವಸ್ಮೀತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ತಥಾಹಂ ಖತ್ತಿಯೋಸ್ಮೀತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ತಥಾಹಂ ಬ್ರಾಹ್ಮಣೋಸ್ಮೀತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ತಥಾಹಂ ನೇವಸಞ್ಞೀನಾಸಞ್ಞೀಸ್ಮೀತಿ ವಾ ಏವಂ ಇಮಿನಾ ಏವಸ್ಮೀತಿ ಹೋತಿ।>
      text <೪ ಕಥಞ್ಚ ಇಮಿನಾ ಅಞ್ಞಥಾಸ್ಮೀತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ನಾಹಂ ತಥಾ ಖತ್ತಿಯೋಸ್ಮೀತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ನಾಹಂ ತಥಾ ಬ್ರಾಹ್ಮಣೋಸ್ಮೀತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ನಾಹಂ ತಥಾ ನೇವಸಞ್ಞೀನಾಸಞ್ಞೀಸ್ಮೀತಿ ವಾ ಏವಂ ಇಮಿನಾ ಅಞ್ಞಥಾಸ್ಮೀತಿ ಹೋತಿ।>
      text <೫ ಕಥಞ್ಚ ಇಮಿನಾ ಭವಿಸ್ಸನ್ತಿ ಹೋತಿ॥ ಕಞ್ಚಿ ಧಮ್ಮಂ ಅವಕಾರಿಂ ಕರಿತ್ವಾ ರೂಪಂ… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಇಮಿನಾ ಭವಿಸ್ಸನ್ತಿ ಛನ್ದಂ ಪಟಿಲಭತಿ। ಇಮಿನಾ ಭವಿಸ್ಸನ್ತಿ ಮಾನಂ ಪಟಿಲಭತಿ। ಇಮಿನಾ ಭವಿಸ್ಸನ್ತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಇಮಿನಾ ಇತ್ಥಂ ಭವಿಸ್ಸನ್ತಿ ವಾ। ಇಮಿನಾ ಏವಂ ಭವಿಸ್ಸನ್ತಿ ವಾ। ಇಮಿನಾ ಅಞ್ಞಥಾ ಭವಿಸ್ಸನ್ತಿ ವಾ।>
      text <೬ ಕಥಞ್ಚ ಇಮಿನಾ ಇತ್ಥಂ ಭವಿಸ್ಸನ್ತಿ ಹೋತಿ॥ ಇಮಿನಾ ಖತ್ತಿಯೋ ಭವಿಸ್ಸನ್ತಿ ವಾ…ಪೇ॰… ಇಮಿನಾ ಅರೂಪೀ ಭವಿಸ್ಸನ್ತಿ ವಾ। ಇಮಿನಾ ಸಞ್ಞೀ ಭವಿಸ್ಸನ್ತಿ ವಾ। ಇಮಿನಾ ಅಸಞ್ಞೀ ಭವಿಸ್ಸನ್ತಿ ವಾ। ಇಮಿನಾ ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ವಾ ಏವಂ ಇಮಿನಾ ಇತ್ಥಂ ಭವಿಸ್ಸನ್ತಿ ಹೋತಿ।>
      text <೭ ಕಥಞ್ಚ ಇಮಿನಾ ಏವಂ ಭವಿಸ್ಸನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ತಥಾಹಂ ಖತ್ತಿಯೋ ಭವಿಸ್ಸನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ತಥಾಹಂ ಬ್ರಾಹ್ಮಣೋ ಭವಿಸ್ಸನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ತಥಾಹಂ ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ವಾ ಏವಂ ಇಮಿನಾ ಏವಂ ಭವಿಸ್ಸನ್ತಿ ಹೋತಿ।>
      text <೮ ಕಥಞ್ಚ ಇಮಿನಾ ಅಞ್ಞಥಾ ಭವಿಸ್ಸನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ನಾಹಂ ತಥಾ ಖತ್ತಿಯೋ ಭವಿಸ್ಸನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ನಾಹಂ ತಥಾ ಬ್ರಾಹ್ಮಣೋ ಭವಿಸ್ಸನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ನಾಹಂ ತಥಾ ನೇವಸಞ್ಞೀನಾಸಞ್ಞೀ ಭವಿಸ್ಸನ್ತಿ ವಾ ಏವಂ ಇಮಿನಾ ಅಞ್ಞಥಾ ಭವಿಸ್ಸನ್ತಿ ಹೋತಿ।>
      text <೯ ಕಥಞ್ಚ ಇಮಿನಾ ಅಸಸ್ಮೀತಿ ಹೋತಿ॥ ಕಞ್ಚಿ ಧಮ್ಮಂ ಅವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಇಮಿನಾ ನಿಚ್ಚೋಸ್ಮಿ ಧುವೋಸ್ಮಿ ಸಸ್ಸತೋಸ್ಮಿ ಅವಿಪರಿಣಾಮಧಮ್ಮೋಸ್ಮೀತಿ ಏವಂ ಇಮಿನಾ ಅಸಸ್ಮೀತಿ ಹೋತಿ।>
      text <೧೦ ಕಥಞ್ಚ ಇಮಿನಾ ಸಾತಸ್ಮೀತಿ ಹೋತಿ॥ ಕಞ್ಚಿ ಧಮ್ಮಂ ಅವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಇಮಿನಾ ಉಚ್ಛಿಜ್ಜಿಸ್ಸಾಮಿ ವಿನಸ್ಸಿಸ್ಸಾಮಿ ನ ಭವಿಸ್ಸಾಮೀತಿ ಏವಂ ಇಮಿನಾ ಸಾತಸ್ಮೀತಿ ಹೋತಿ।>
      text <೧೧ ಕಥಞ್ಚ ಇಮಿನಾ ಸಿಯನ್ತಿ ಹೋತಿ॥ ಕಞ್ಚಿ ಧಮ್ಮಂ ಅವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಇಮಿನಾ ಸಿಯನ್ತಿ ಛನ್ದಂ ಪಟಿಲಭತಿ। ಇಮಿನಾ ಸಿಯನ್ತಿ ಮಾನಂ ಪಟಿಲಭತಿ। ಇಮಿನಾ ಸಿಯನ್ತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಇಮಿನಾ ಇತ್ಥಂ ಸಿಯನ್ತಿ ವಾ। ಇಮಿನಾ ಏವಂ ಸಿಯನ್ತಿ ವಾ। ಇಮಿನಾ ಅಞ್ಞಥಾ ಸಿಯನ್ತಿ ವಾ।>
      text <೧೨ ಕಥಞ್ಚ ಇಮಿನಾ ಇತ್ಥಂ ಸಿಯನ್ತಿ ಹೋತಿ॥ ಇಮಿನಾ ಖತ್ತಿಯೋ ಸಿಯನ್ತಿ ವಾ। ಇಮಿನಾ ಬ್ರಾಹ್ಮಣೋ ಸಿಯನ್ತಿ ವಾ। ಇಮಿನಾ ವೇಸ್ಸೋ ಸಿಯನ್ತಿ ವಾ। ಇಮಿನಾ ಸುದ್ದೋ ಸಿಯನ್ತಿ ವಾ। ಇಮಿನಾ ಗಹಟ್ಠೋ ಸಿಯನ್ತಿ ವಾ। ಇಮಿನಾ ಪಬ್ಬಜಿತೋ ಸಿಯನ್ತಿ ವಾ। ಇಮಿನಾ ದೇವೋ ಸಿಯನ್ತಿ ವಾ। ಇಮಿನಾ ಮನುಸ್ಸೋ ಸಿಯನ್ತಿ ವಾ। ಇಮಿನಾ ರೂಪೀ ಸಿಯನ್ತಿ ವಾ। ಇಮಿನಾ ಅರೂಪೀ ಸಿಯನ್ತಿ ವಾ। ಇಮಿನಾ ಸಞ್ಞೀ ಸಿಯನ್ತಿ ವಾ। ಇಮಿನಾ ಅಸಞ್ಞೀ ಸಿಯನ್ತಿ ವಾ। ಇಮಿನಾ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಇಮಿನಾ ಇತ್ಥಂ ಸಿಯನ್ತಿ ಹೋತಿ।>
      text <೧೩ ಕಥಞ್ಚ ಇಮಿನಾ ಏವಂ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ತಥಾಹಂ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ತಥಾಹಂ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ತಥಾಹಂ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಇಮಿನಾ ಏವಂ ಸಿಯನ್ತಿ ಹೋತಿ।>
      text <೧೪ ಕಥಞ್ಚ ಇಮಿನಾ ಅಞ್ಞಥಾ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ನಾಹಂ ತಥಾ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ನಾಹಂ ತಥಾ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ನಾಹಂ ತಥಾ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಇಮಿನಾ ಅಞ್ಞಥಾ ಸಿಯನ್ತಿ ಹೋತಿ।>
      text <೧೫ ಕಥಞ್ಚ ಇಮಿನಾ ಅಪಾಹಂ ಸಿಯನ್ತಿ ಹೋತಿ॥ ಕಞ್ಚಿ ಧಮ್ಮಂ ಅವಕಾರಿಂ ಕರಿತ್ವಾ ರೂಪಂ…ಪೇ॰… ವೇದನಂ… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ ಇಮಿನಾ ಅಪಾಹಂ ಸಿಯನ್ತಿ ಛನ್ದಂ ಪಟಿಲಭತಿ। ಇಮಿನಾ ಅಪಾಹಂ ಸಿಯನ್ತಿ ಮಾನಂ ಪಟಿಲಭತಿ। ಇಮಿನಾ ಅಪಾಹಂ ಸಿಯನ್ತಿ ದಿಟ್ಠಿಂ ಪಟಿಲಭತಿ। ತಸ್ಮಿಂ ಸತಿ ಇಮಾನಿ ಪಪಞ್ಚಿತಾನಿ ಹೋನ್ತಿ ಇಮಿನಾ ಅಪಾಹಂ ಇತ್ಥಂ ಸಿಯನ್ತಿ ವಾ। ಇಮಿನಾ ಅಪಾಹಂ ಏವಂ ಸಿಯನ್ತಿ ವಾ। ಇಮಿನಾ ಅಪಾಹಂ ಅಞ್ಞಥಾ ಸಿಯನ್ತಿ ವಾ।>
      text <೧೬ ಕಥಞ್ಚ ಇಮಿನಾ ಅಪಾಹಂ ಇತ್ಥಂ ಸಿಯನ್ತಿ ಹೋತಿ॥ ಇಮಿನಾ ಅಪಾಹಂ ಖತ್ತಿಯೋ ಸಿಯನ್ತಿ ವಾ। ಇಮಿನಾ ಅಪಾಹಂ ಬ್ರಾಹ್ಮಣೋ ಸಿಯನ್ತಿ ವಾ। ಇಮಿನಾ ಅಪಾಹಂ ವೇಸ್ಸೋ ಸಿಯನ್ತಿ ವಾ। ಇಮಿನಾ ಅಪಾಹಂ ಸುದ್ದೋ ಸಿಯನ್ತಿ ವಾ। ಇಮಿನಾ ಅಪಾಹಂ ಗಹಟ್ಠೋ ಸಿಯನ್ತಿ ವಾ। ಇಮಿನಾ ಅಪಾಹಂ ಪಬ್ಬಜಿತೋ ಸಿಯನ್ತಿ ವಾ। ಇಮಿನಾ ಅಪಾಹಂ ದೇವೋ ಸಿಯನ್ತಿ ವಾ। ಇಮಿನಾ ಅಪಾಹಂ ಮನುಸ್ಸೋ ಸಿಯನ್ತಿ ವಾ। ಇಮಿನಾ ಅಪಾಹಂ ರೂಪೀ ಸಿಯನ್ತಿ ವಾ। ಇಮಿನಾ ಅಪಾಹಂ ಅರೂಪೀ ಸಿಯನ್ತಿ ವಾ। ಇಮಿನಾ ಅಪಾಹಂ ಸಞ್ಞೀ ಸಿಯನ್ತಿ ವಾ। ಇಮಿನಾ ಅಪಾಹಂ ಅಸಞ್ಞೀ ಸಿಯನ್ತಿ ವಾ। ಇಮಿನಾ ಅಪಾಹಂ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಇಮಿನಾ ಅಪಾಹಂ ಇತ್ಥಂ ಸಿಯನ್ತಿ ಹೋತಿ।>
      text <೧೭ ಕಥಞ್ಚ ಇಮಿನಾ ಅಪಾಹಂ ಏವಂ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ಅಪಾಹಂ ತಥಾ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ಅಪಾಹಂ ತಥಾ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ಅಪಾಹಂ ತಥಾ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಇಮಿನಾ ಅಪಾಹಂ ಏವಂ ಸಿಯನ್ತಿ ಹೋತಿ।>
      text <೧೮ ಕಥಞ್ಚ ಇಮಿನಾ ಅಪಾಹಂ ಅಞ್ಞಥಾ ಸಿಯನ್ತಿ ಹೋತಿ॥ ಪರಪುಗ್ಗಲಂ ಉಪನಿಧಾಯ ಯಥಾ ಸೋ ಖತ್ತಿಯೋ ಇಮಿನಾ ಅಪಾಹಂ ನ ತಥಾ ಖತ್ತಿಯೋ ಸಿಯನ್ತಿ ವಾ। ಯಥಾ ಸೋ ಬ್ರಾಹ್ಮಣೋ ಇಮಿನಾ ಅಪಾಹಂ ನ ತಥಾ ಬ್ರಾಹ್ಮಣೋ ಸಿಯನ್ತಿ ವಾ…ಪೇ॰… ಯಥಾ ಸೋ ನೇವಸಞ್ಞೀನಾಸಞ್ಞೀ ಇಮಿನಾ ಅಪಾಹಂ ನ ತಥಾ ನೇವಸಞ್ಞೀನಾಸಞ್ಞೀ ಸಿಯನ್ತಿ ವಾ ಏವಂ ಇಮಿನಾ ಅಪಾಹಂ ಅಞ್ಞಥಾ ಸಿಯನ್ತಿ ಹೋತಿ।>
      text <ಇಮಾನಿ ಅಟ್ಠಾರಸ ತಣ್ಹಾವಿಚರಿತಾನಿ ಬಾಹಿರಸ್ಸ ಉಪಾದಾಯ।>
      text <ಇತಿ ಇಮಾನಿ ಅಟ್ಠಾರಸ ತಣ್ಹಾವಿಚರಿತಾನಿ ಅಜ್ಝತ್ತಿಕಸ್ಸ ಉಪಾದಾಯ। ಇಮಾನಿ ಅಟ್ಠಾರಸ ತಣ್ಹಾವಿಚರಿತಾನಿ ಬಾಹಿರಸ್ಸ ಉಪಾದಾಯ। ತದೇಕಜ್ಝಂ ಅಭಿಸಞ್ಞೂಹಿತ್ವಾ ಅಭಿಸಙ್ಖಿಪಿತ್ವಾ ಛತ್ತಿಂಸ ತಣ್ಹಾವಿಚರಿತಾನಿ ಹೋನ್ತಿ। ಇತಿ ಏವರೂಪಾನಿ ಅತೀತಾನಿ ಛತ್ತಿಂಸ ತಣ್ಹಾವಿಚರಿತಾನಿ। ಅನಾಗತಾನಿ ಛತ್ತಿಂಸ ತಣ್ಹಾವಿಚರಿತಾನಿ। ಪಚ್ಚುಪ್ಪನ್ನಾನಿ ಛತ್ತಿಂಸ ತಣ್ಹಾವಿಚರಿತಾನಿ। ತದೇಕಜ್ಝಂ ಅಭಿಸಞ್ಞೂಹಿತ್ವಾ ಅಭಿಸಙ್ಖಿಪಿತ್ವಾ ಅಟ್ಠತಣ್ಹಾವಿಚರಿತಸತಂ ಹೋತಿ।>
      text <೯೭೭>, <ತತ್ಥ ಕತಮಾನಿ ದ್ವಾಸಟ್ಠಿ ದಿಟ್ಠಿಗತಾನಿ ಬ್ರಹ್ಮಜಾಲೇ ವೇಯ್ಯಾಕರಣೇ ವುತ್ತಾನಿ ಭಗವತಾ॥ ಚತ್ತಾರೋ ಸಸ್ಸತವಾದಾ। ಚತ್ತಾರೋ ಏಕಚ್ಚಸಸ್ಸತಿಕಾ। ಚತ್ತಾರೋ ಅನ್ತಾನನ್ತಿಕಾ। ಚತ್ತಾರೋ ಅಮರಾವಿಕ್ಖೇಪಿಕಾ। ದ್ವೇ ಅಧಿಚ್ಚಸಮುಪ್ಪನ್ನಿಕಾ। ಸೋಳಸ ಸಞ್ಞೀವಾದಾ। ಅಟ್ಠ ಅಸಞ್ಞೀವಾದಾ। ಅಟ್ಠ ನೇವಸಞ್ಞೀನಾಸಞ್ಞೀವಾದಾ। ಸತ್ತ ಉಚ್ಛೇದವಾದಾ। ಪಞ್ಚ ದಿಟ್ಠಧಮ್ಮನಿಬ್ಬಾನವಾದಾ ಇಮಾನಿ ದ್ವಾಸಟ್ಠಿ ದಿಟ್ಠಿಗತಾನಿ ಬ್ರಹ್ಮಜಾಲೇ ವೇಯ್ಯಾಕರಣೇ ವುತ್ತಾನಿ ಭಗವತಾತಿ।>
      stand <ಖುದ್ದಕವತ್ಥುವಿಭಙ್ಗೋ ನಿಟ್ಠಿತೋ।>
