text <೨॥ ಆಯತನವಿಭಙ್ಗೋ>
  text <೧॥ ಸುತ್ತನ್ತಭಾಜನೀಯಂ>
    text <೧೫೪>, <ದ್ವಾದಸಾಯತನಾನಿ ಚಕ್ಖಾಯತನಂ। ರೂಪಾಯತನಂ। ಸೋತಾಯತನಂ। ಸದ್ದಾಯತನಂ। ಘಾನಾಯತನಂ। ಗನ್ಧಾಯತನಂ। ಜಿವ್ಹಾಯತನಂ। ರಸಾಯತನಂ। ಕಾಯಾಯತನಂ। ಫೋಟ್ಠಬ್ಬಾಯತನಂ। ಮನಾಯತನಂ। ಧಮ್ಮಾಯತನಂ।>
    text <ಚಕ್ಖುಂ ಅನಿಚ್ಚಂ ದುಕ್ಖಂ ಅನತ್ತಾ ವಿಪರಿಣಾಮಧಮ್ಮಂ। ರೂಪಾ ಅನಿಚ್ಚಾ ದುಕ್ಖಾ ಅನತ್ತಾ ವಿಪರಿಣಾಮಧಮ್ಮಾ। ಸೋತಂ ಅನಿಚ್ಚಂ ದುಕ್ಖಂ ಅನತ್ತಾ ವಿಪರಿಣಾಮಧಮ್ಮಂ। ಸದ್ದಾ ಅನಿಚ್ಚಾ ದುಕ್ಖಾ ಅನತ್ತಾ ವಿಪರಿಣಾಮಧಮ್ಮಾ। ಘಾನಂ ಅನಿಚ್ಚಂ ದುಕ್ಖಂ ಅನತ್ತಾ ವಿಪರಿಣಾಮಧಮ್ಮಂ। ಗನ್ಧಾ ಅನಿಚ್ಚಾ ದುಕ್ಖಾ ಅನತ್ತಾ ವಿಪರಿಣಾಮಧಮ್ಮಾ। ಜಿವ್ಹಾ ಅನಿಚ್ಚಾ ದುಕ್ಖಾ ಅನತ್ತಾ ವಿಪರಿಣಾಮಧಮ್ಮಾ। ರಸಾ ಅನಿಚ್ಚಾ ದುಕ್ಖಾ ಅನತ್ತಾ ವಿಪರಿಣಾಮಧಮ್ಮಾ। ಕಾಯೋ ಅನಿಚ್ಚೋ ದುಕ್ಖೋ ಅನತ್ತಾ ವಿಪರಿಣಾಮಧಮ್ಮೋ। ಫೋಟ್ಠಬ್ಬಾ ಅನಿಚ್ಚಾ ದುಕ್ಖಾ ಅನತ್ತಾ ವಿಪರಿಣಾಮಧಮ್ಮಾ। ಮನೋ ಅನಿಚ್ಚೋ ದುಕ್ಖೋ ಅನತ್ತಾ ವಿಪರಿಣಾಮಧಮ್ಮೋ। ಧಮ್ಮಾ ಅನಿಚ್ಚಾ ದುಕ್ಖಾ ಅನತ್ತಾ ವಿಪರಿಣಾಮಧಮ್ಮಾ।>
    stand <ಸುತ್ತನ್ತಭಾಜನೀಯಂ।>
  text <೨॥ ಅಭಿಧಮ್ಮಭಾಜನೀಯಂ>
    text <೧೫೫>, <ದ್ವಾದಸಾಯತನಾನಿ ಚಕ್ಖಾಯತನಂ। ಸೋತಾಯತನಂ। ಘಾನಾಯತನಂ। ಜಿವ್ಹಾಯತನಂ। ಕಾಯಾಯತನಂ। ಮನಾಯತನಂ। ರೂಪಾಯತನಂ। ಸದ್ದಾಯತನಂ। ಗನ್ಧಾಯತನಂ। ರಸಾಯತನಂ। ಫೋಟ್ಠಬ್ಬಾಯತನಂ। ಧಮ್ಮಾಯತನಂ।>
    text <೧೫೬>, <ತತ್ಥ ಕತಮಂ ಚಕ್ಖಾಯತನಂ॥ ಯಂ ಚಕ್ಖು ಚತುನ್ನಂ ಮಹಾಭೂತಾನಂ ಉಪಾದಾಯ ಪಸಾದೋ ಅತ್ತಭಾವಪರಿಯಾಪನ್ನೋ ಅನಿದಸ್ಸನೋ ಸಪ್ಪಟಿಘೋ। ಯೇನ ಚಕ್ಖುನಾ ಅನಿದಸ್ಸನೇನ ಸಪ್ಪಟಿಘೇನ ರೂಪಂ ಸನಿದಸ್ಸನಂ ಸಪ್ಪಟಿಘಂ ಪಸ್ಸಿ ವಾ ಪಸ್ಸತಿ ವಾ ಪಸ್ಸಿಸ್ಸತಿ ವಾ ಪಸ್ಸೇ ವಾ। ಚಕ್ಖುಮ್ಪೇತಂ ಚಕ್ಖಾಯತನಮ್ಪೇತಂ ಚಕ್ಖುಧಾತುಪೇಸಾ ಚಕ್ಖುನ್ದ್ರಿಯಮ್ಪೇತಂ ಲೋಕೋಪೇಸೋ ದ್ವಾರಾಪೇಸಾ ಸಮುದ್ದೋಪೇಸೋ ಪಣ್ಡರಮ್ಪೇತಂ ಖೇತ್ತಮ್ಪೇತಂ ವತ್ಥುಮ್ಪೇತಂ ನೇತ್ತಮ್ಪೇತಂ ನಯನಮ್ಪೇತಂ ಓರಿಮಂ ತೀರಮ್ಪೇತಂ ಸುಞ್ಞೋ ಗಾಮೋಪೇಸೋ। ಇದಂ ವುಚ್ಚತಿ ಚಕ್ಖಾಯತನಂ।>
    text <೧೫೭>, <ತತ್ಥ ಕತಮಂ ಸೋತಾಯತನಂ॥ ಯಂ ಸೋತಂ ಚತುನ್ನಂ ಮಹಾಭೂತಾನಂ ಉಪಾದಾಯ ಪಸಾದೋ ಅತ್ತಭಾವಪರಿಯಾಪನ್ನೋ ಅನಿದಸ್ಸನೋ ಸಪ್ಪಟಿಘೋ। ಯೇನ ಸೋತೇನ ಅನಿದಸ್ಸನೇನ ಸಪ್ಪಟಿಘೇನ ಸದ್ದಂ ಅನಿದಸ್ಸನಂ ಸಪ್ಪಟಿಘಂ ಸುಣಿ ವಾ ಸುಣಾತಿ ವಾ ಸುಣಿಸ್ಸತಿ ವಾ ಸುಣೇ ವಾ। ಸೋತಮ್ಪೇತಂ ಸೋತಾಯತನಮ್ಪೇತಂ ಸೋತಧಾತುಪೇಸಾ ಸೋತಿನ್ದ್ರಿಯಮ್ಪೇತಂ ಲೋಕೋಪೇಸೋ ದ್ವಾರಾಪೇಸಾ ಸಮುದ್ದೋಪೇಸೋ ಪಣ್ಡರಮ್ಪೇತಂ ಖೇತ್ತಮ್ಪೇತಂ ವತ್ಥುಮ್ಪೇತಂ ಓರಿಮಂ ತೀರಮ್ಪೇತಂ ಸುಞ್ಞೋ ಗಾಮೋಪೇಸೋ। ಇದಂ ವುಚ್ಚತಿ ಸೋತಾಯತನಂ।>
    text <೧೫೮>, <ತತ್ಥ ಕತಮಂ ಘಾನಾಯತನಂ॥ ಯಂ ಘಾನಂ ಚತುನ್ನಂ ಮಹಾಭೂತಾನಂ ಉಪಾದಾಯ ಪಸಾದೋ ಅತ್ತಭಾವಪರಿಯಾಪನ್ನೋ ಅನಿದಸ್ಸನೋ ಸಪ್ಪಟಿಘೋ। ಯೇನ ಘಾನೇನ ಅನಿದಸ್ಸನೇನ ಸಪ್ಪಟಿಘೇನ ಗನ್ಧಂ ಅನಿದಸ್ಸನಂ ಸಪ್ಪಟಿಘಂ ಘಾಯಿ ವಾ ಘಾಯತಿ ವಾ ಘಾಯಿಸ್ಸತಿ ವಾ ಘಾಯೇ ವಾ। ಘಾನಮ್ಪೇತಂ ಘಾನಾಯತನಮ್ಪೇತಂ ಘಾನಧಾತುಪೇಸಾ ಘಾನಿನ್ದ್ರಿಯಮ್ಪೇತಂ ಲೋಕೋಪೇಸೋ ದ್ವಾರಾಪೇಸಾ ಸಮುದ್ದೋಪೇಸೋ ಪಣ್ಡರಮ್ಪೇತಂ ಖೇತ್ತಮ್ಪೇತಂ ವತ್ಥುಮ್ಪೇತಂ ಓರಿಮಂ ತೀರಮ್ಪೇತಂ ಸುಞ್ಞೋ ಗಾಮೋಪೇಸೋ। ಇದಂ ವುಚ್ಚತಿ ಘಾನಾಯತನಂ।>
    text <೧೫೯>, <ತತ್ಥ ಕತಮಂ ಜಿವ್ಹಾಯತನಂ॥ ಯಾ ಜಿವ್ಹಾ ಚತುನ್ನಂ ಮಹಾಭೂತಾನಂ ಉಪಾದಾಯ ಪಸಾದೋ ಅತ್ತಭಾವಪರಿಯಾಪನ್ನೋ ಅನಿದಸ್ಸನೋ ಸಪ್ಪಟಿಘೋ। ಯಾಯ ಜಿವ್ಹಾಯ ಅನಿದಸ್ಸನಾಯ ಸಪ್ಪಟಿಘಾಯ ರಸಂ ಅನಿದಸ್ಸನಂ ಸಪ್ಪಟಿಘಂ ಸಾಯಿ ವಾ ಸಾಯತಿ ವಾ ಸಾಯಿಸ್ಸತಿ ವಾ ಸಾಯೇ ವಾ। ಜಿವ್ಹಾಪೇಸಾ ಜಿವ್ಹಾಯತನಮ್ಪೇತಂ ಜಿವ್ಹಾಧಾತುಪೇಸಾ ಜೀವ್ಹಿನ್ದ್ರಿಯಮ್ಪೇತಂ ಲೋಕೋಪೇಸೋ ದ್ವಾರಾಪೇಸಾ ಸಮುದ್ದೋಪೇಸೋ ಪಣ್ಡರಮ್ಪೇತಂ ಖೇತ್ತಮ್ಪೇತಂ ವತ್ಥುಮ್ಪೇತಂ ಓರಿಮಂ ತೀರಮ್ಪೇತಂ ಸುಞ್ಞೋ ಗಾಮೋಪೇಸೋ। ಇದಂ ವುಚ್ಚತಿ ಜಿವ್ಹಾಯತನಂ।>
    text <೧೬೦>, <ತತ್ಥ ಕತಮಂ ಕಾಯಾಯತನಂ॥ ಯೋ ಕಾಯೋ ಚತುನ್ನಂ ಮಹಾಭೂತಾನಂ ಉಪಾದಾಯ ಪಸಾದೋ ಅತ್ತಭಾವಪರಿಯಾಪನ್ನೋ ಅನಿದಸ್ಸನೋ ಸಪ್ಪಟಿಘೋ। ಯೇನ ಕಾಯೇನ ಅನಿದಸ್ಸನೇನ ಸಪ್ಪಟಿಘೇನ ಫೋಟ್ಠಬ್ಬಂ ಅನಿದಸ್ಸನಂ ಸಪ್ಪಟಿಘಂ ಫುಸಿ ವಾ ಫುಸತಿ ವಾ ಫುಸಿಸ್ಸತಿ ವಾ ಫುಸೇ ವಾ। ಕಾಯೋಪೇಸೋ ಕಾಯಾಯತನಮ್ಪೇತಂ ಕಾಯಧಾತುಪೇಸಾ ಕಾಯಿನ್ದ್ರಿಯಮ್ಪೇತಂ ಲೋಕೋಪೇಸೋ ದ್ವಾರಾಪೇಸಾ ಸಮುದ್ದೋಪೇಸೋ ಪಣ್ಡರಮ್ಪೇತಂ ಖೇತ್ತಮ್ಪೇತಂ ವತ್ಥುಮ್ಪೇತಂ ಓರಿಮಂ ತೀರಮ್ಪೇತಂ ಸುಞ್ಞೋ ಗಾಮೋಪೇಸೋ। ಇದಂ ವುಚ್ಚತಿ ಕಾಯಾಯತನಂ।>
    text <೧೬೧>, <ತತ್ಥ ಕತಮಂ ಮನಾಯತನಂ॥ ಏಕವಿಧೇನ ಮನಾಯತನಂ ಫಸ್ಸಸಮ್ಪಯುತ್ತಂ।>
    text <ದುವಿಧೇನ ಮನಾಯತನಂ ಅತ್ಥಿ ಸಹೇತುಕಂ। ಅತ್ಥಿ ಅಹೇತುಕಂ।>
    text <ತಿವಿಧೇನ ಮನಾಯತನಂ ಅತ್ಥಿ ಕುಸಲಂ। ಅತ್ಥಿ ಅಕುಸಲಂ। ಅತ್ಥಿ ಅಬ್ಯಾಕತಂ।>
    text <ಚತುಬ್ಬಿಧೇನ ಮನಾಯತನಂ ಅತ್ಥಿ ಕಾಮಾವಚರಂ। ಅತ್ಥಿ ರೂಪಾವಚರಂ। ಅತ್ಥಿ ಅರೂಪಾವಚರಂ। ಅತ್ಥಿ ಅಪರಿಯಾಪನ್ನಂ।>
    text <ಪಞ್ಚವಿಧೇನ ಮನಾಯತನಂ ಅತ್ಥಿ ಸುಖಿನ್ದ್ರಿಯಸಮ್ಪಯುತ್ತಂ। ಅತ್ಥಿ ದುಕ್ಖಿನ್ದ್ರಿಯಸಮ್ಪಯುತ್ತಂ। ಅತ್ಥಿ ಸೋಮನಸ್ಸಿನ್ದ್ರಿಯಸಮ್ಪಯುತ್ತಂ। ಅತ್ಥಿ ದೋಮನಸ್ಸಿನ್ದ್ರಿಯಸಮ್ಪಯುತ್ತಂ। ಅತ್ಥಿ ಉಪೇಕ್ಖಿನ್ದ್ರಿಯಸಮ್ಪಯುತ್ತಂ।>
    text <ಛಬ್ಬಿಧೇನ ಮನಾಯತನಂ ಚಕ್ಖುವಿಞ್ಞಾಣಂ। ಸೋತವಿಞ್ಞಾಣಂ। ಘಾನವಿಞ್ಞಾಣಂ। ಜಿವ್ಹಾವಿಞ್ಞಾಣಂ। ಕಾಯವಿಞ್ಞಾಣಂ। ಮನೋವಿಞ್ಞಾಣಂ। ಏವಂ ಛಬ್ಬಿಧೇನ ಮನಾಯತನಂ।>
    text <ಸತ್ತವಿಧೇನ ಮನಾಯತನಂ ಚಕ್ಖುವಿಞ್ಞಾಣಂ। ಸೋತವಿಞ್ಞಾಣಂ। ಘಾನವಿಞ್ಞಾಣಂ। ಜಿವ್ಹಾವಿಞ್ಞಾಣಂ। ಕಾಯವಿಞ್ಞಾಣಂ। ಮನೋಧಾತು। ಮನೋವಿಞ್ಞಾಣಧಾತು। ಏವಂ ಸತ್ತವಿಧೇನ ಮನಾಯತನಂ।>
    text <ಅಟ್ಠವಿಧೇನ ಮನಾಯತನಂ ಚಕ್ಖುವಿಞ್ಞಾಣಂ। ಸೋತವಿಞ್ಞಾಣಂ। ಘಾನವಿಞ್ಞಾಣಂ। ಜಿವ್ಹಾವಿಞ್ಞಾಣಂ। ಕಾಯವಿಞ್ಞಾಣಂ ಅತ್ಥಿ ಸುಖಸಹಗತಂ। ಅತ್ಥಿ ದುಕ್ಖಸಹಗತಂ। ಮನೋಧಾತು। ಮನೋವಿಞ್ಞಾಣಧಾತು। ಏವಂ ಅಟ್ಠವಿಧೇನ ಮನಾಯತನಂ।>
    text <ನವವಿಧೇನ ಮನಾಯತನಂ ಚಕ್ಖುವಿಞ್ಞಾಣಂ। ಸೋತವಿಞ್ಞಾಣಂ। ಘಾನವಿಞ್ಞಾಣಂ। ಜಿವ್ಹಾವಿಞ್ಞಾಣಂ। ಕಾಯವಿಞ್ಞಾಣಂ। ಮನೋಧಾತು। ಮನೋವಿಞ್ಞಾಣಧಾತು ಅತ್ಥಿ ಕುಸಲಂ। ಅತ್ಥಿ ಅಕುಸಲಂ। ಅತ್ಥಿ ಅಬ್ಯಾಕತಂ। ಏವಂ ನವವಿಧೇನ ಮನಾಯತನಂ।>
    text <ದಸವಿಧೇನ ಮನಾಯತನಂ ಚಕ್ಖುವಿಞ್ಞಾಣಂ। ಸೋತವಿಞ್ಞಾಣಂ। ಘಾನವಿಞ್ಞಾಣಂ। ಜಿವ್ಹಾವಿಞ್ಞಾಣಂ। ಕಾಯವಿಞ್ಞಾಣಂ ಅತ್ಥಿ ಸುಖಸಹಗತಂ। ಅತ್ಥಿ ದುಕ್ಖಸಹಗತಂ। ಮನೋಧಾತು। ಮನೋವಿಞ್ಞಾಣಧಾತು ಅತ್ಥಿ ಕುಸಲಂ। ಅತ್ಥಿ ಅಕುಸಲಂ। ಅತ್ಥಿ ಅಬ್ಯಾಕತಂ। ಏವಂ ದಸವಿಧೇನ ಮನಾಯತನಂ।>
    text <ಏಕವಿಧೇನ ಮನಾಯತನಂ ಫಸ್ಸಸಮ್ಪಯುತ್ತಂ।>
    text <ದುವಿಧೇನ ಮನಾಯತನಂ ಅತ್ಥಿ ಸಹೇತುಕಂ। ಅತ್ಥಿ ಅಹೇತುಕಂ।>
    text <ತಿವಿಧೇನ ಮನಾಯತನಂ ಅತ್ಥಿ ಸುಖಾಯ ವೇದನಾಯ ಸಮ್ಪಯುತ್ತಂ। ಅತ್ಥಿ ದುಕ್ಖಾಯ ವೇದನಾಯ ಸಮ್ಪಯುತ್ತಂ। ಅತ್ಥಿ ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತಂ…ಪೇ॰…। ಏವಂ ಬಹುವಿಧೇನ ಮನಾಯತನಂ। ಇದಂ ವುಚ್ಚತಿ ಮನಾಯತನಂ।>
    text <೧೬೨>, <ತತ್ಥ ಕತಮಂ ರೂಪಾಯತನಂ॥ ಯಂ ರೂಪಂ ಚತುನ್ನಂ ಮಹಾಭೂತಾನಂ ಉಪಾದಾಯ ವಣ್ಣನಿಭಾ ಸನಿದಸ್ಸನಂ ಸಪ್ಪಟಿಘಂ ನೀಲಂ ಪೀತಕಂ ಲೋಹಿತಕಂ ಓದಾತಂ ಕಾಳಕಂ ಮಞ್ಜಿಟ್ಠಕಂ ಹರಿ ಹರಿವಣ್ಣಂ ಅಮ್ಬಙ್ಕುರವಣ್ಣಂ ದೀಘಂ ರಸ್ಸಂ ಅಣುಂ ಥೂಲಂ ವಟ್ಟಂ ಪರಿಮಣ್ಡಲಂ ಚತುರಸ್ಸಂ ಛಳಂಸಂ ಅಟ್ಠಂಸಂ ಸೋಳಸಂಸಂ ನಿನ್ನಂ ಥಲಂ ಛಾಯಾ ಆತಪೋ ಆಲೋಕೋ ಅನ್ಧಕಾರೋ ಅಬ್ಭಾ ಮಹಿಕಾ ಧೂಮೋ ರಜೋ ಚನ್ದಮಣ್ಡಲಸ್ಸ ವಣ್ಣನಿಭಾ ಸೂರಿಯಮಣ್ಡಲಸ್ಸ ವಣ್ಣನಿಭಾ ತಾರಕರೂಪಾನಂ ವಣ್ಣನಿಭಾ ಆದಾಸಮಣ್ಡಲಸ್ಸ ವಣ್ಣನಿಭಾ ಮಣಿಸಙ್ಖಮುತ್ತವೇಳುರಿಯಸ್ಸ ವಣ್ಣನಿಭಾ ಜಾತರೂಪರಜತಸ್ಸ ವಣ್ಣನಿಭಾ। ಯಂ ವಾ ಪನಞ್ಞಮ್ಪಿ ಅತ್ಥಿ ರೂಪಂ ಚತುನ್ನಂ ಮಹಾಭೂತಾನಂ ಉಪಾದಾಯ ವಣ್ಣನಿಭಾ ಸನಿದಸ್ಸನಂ ಸಪ್ಪಟಿಘಂ। ಯಂ ರೂಪಂ ಸನಿದಸ್ಸನಂ ಸಪ್ಪಟಿಘಂ ಚಕ್ಖುನಾ ಅನಿದಸ್ಸನೇನ ಸಪ್ಪಟಿಘೇನ ಪಸ್ಸಿ ವಾ ಪಸ್ಸತಿ ವಾ ಪಸ್ಸಿಸ್ಸತಿ ವಾ ಪಸ್ಸೇ ವಾ। ರೂಪಮ್ಪೇತಂ ರೂಪಾಯತನಮ್ಪೇತಂ ರೂಪಧಾತುಪೇಸಾ। ಇದಂ ವುಚ್ಚತಿ ರೂಪಾಯತನಂ।>
    text <೧೬೩>, <ತತ್ಥ ಕತಮಂ ಸದ್ದಾಯತನಂ॥ ಯೋ ಸದ್ದೋ ಚತುನ್ನಂ ಮಹಾಭೂತಾನಂ ಉಪಾದಾಯ ಅನಿದಸ್ಸನೋ ಸಪ್ಪಟಿಘೋ ಭೇರಿಸದ್ದೋ ಮುದಿಙ್ಗಸದ್ದೋ ಸಙ್ಖಸದ್ದೋ ಪಣವಸದ್ದೋ ಗೀತಸದ್ದೋ ವಾದಿತಸದ್ದೋ ಸಮ್ಮಸದ್ದೋ ಪಾಣಿಸದ್ದೋ ಸತ್ತಾನಂ ನಿಗ್ಘೋಸಸದ್ದೋ ಧಾತೂನಂ ಸನ್ನಿಘಾತಸದ್ದೋ ವಾತಸದ್ದೋ ಉದಕಸದ್ದೋ ಮನುಸ್ಸಸದ್ದೋ ಅಮನುಸ್ಸಸದ್ದೋ। ಯೋ ವಾ ಪನಞ್ಞೋಪಿ ಅತ್ಥಿ ಸದ್ದೋ ಚತುನ್ನಂ ಮಹಾಭೂತಾನಂ ಉಪಾದಾಯ ಅನಿದಸ್ಸನೋ ಸಪ್ಪಟಿಘೋ। ಯಂ ಸದ್ದಂ ಅನಿದಸ್ಸನಂ ಸಪ್ಪಟಿಘಂ ಸೋತೇನ ಅನಿದಸ್ಸನೇನ ಸಪ್ಪಟಿಘೇನ ಸುಣಿ ವಾ ಸುಣಾತಿ ವಾ ಸುಣಿಸ್ಸತಿ ವಾ ಸುಣೇ ವಾ। ಸದ್ದೋಪೇಸೋ ಸದ್ದಾಯತನಮ್ಪೇತಂ ಸದ್ದಧಾತುಪೇಸಾ। ಇದಂ ವುಚ್ಚತಿ ಸದ್ದಾಯತನಂ।>
    text <೧೬೪>, <ತತ್ಥ ಕತಮಂ ಗನ್ಧಾಯತನಂ॥ ಯೋ ಗನ್ಧೋ ಚತುನ್ನಂ ಮಹಾಭೂತಾನಂ ಉಪಾದಾಯ ಅನಿದಸ್ಸನೋ ಸಪ್ಪಟಿಘೋ ಮೂಲಗನ್ಧೋ ಸಾರಗನ್ಧೋ ತಚಗನ್ಧೋ ಪತ್ತಗನ್ಧೋ ಪುಪ್ಫಗನ್ಧೋ ಫಲಗನ್ಧೋ ಆಮಗನ್ಧೋ ವಿಸ್ಸಗನ್ಧೋ ಸುಗನ್ಧೋ ದುಗ್ಗನ್ಧೋ। ಯೋ ವಾ ಪನಞ್ಞೋಪಿ ಅತ್ಥಿ ಗನ್ಧೋ ಚತುನ್ನಂ ಮಹಾಭೂತಾನಂ ಉಪಾದಾಯ ಅನಿದಸ್ಸನೋ ಸಪ್ಪಟಿಘೋ। ಯಂ ಗನ್ಧಂ ಅನಿದಸ್ಸನಂ ಸಪ್ಪಟಿಘಂ ಘಾನೇನ ಅನಿದಸ್ಸನೇನ ಸಪ್ಪಟಿಘೇನ ಘಾಯಿ ವಾ ಘಾಯತಿ ವಾ ಘಾಯಿಸ್ಸತಿ ವಾ ಘಾಯೇ ವಾ। ಗನ್ಧೋಪೇಸೋ ಗನ್ಧಾಯತನಮ್ಪೇತಂ ಗನ್ಧಧಾತುಪೇಸಾ। ಇದಂ ವುಚ್ಚತಿ ಗನ್ಧಾಯತನಂ।>
    text <೧೬೫>, <ತತ್ಥ ಕತಮಂ ರಸಾಯತನಂ॥ ಯೋ ರಸೋ ಚತುನ್ನಂ ಮಹಾಭೂತಾನಂ ಉಪಾದಾಯ ಅನಿದಸ್ಸನೋ ಸಪ್ಪಟಿಘೋ ಮೂಲರಸೋ ಖನ್ಧರಸೋ ತಚರಸೋ ಪತ್ತರಸೋ ಪುಪ್ಫರಸೋ ಫಲರಸೋ ಅಮ್ಬಿಲಂ ಮಧುರಂ ತಿತ್ತಕಂ ಕಟುಕಂ ಲೋಣಿಕಂ ಖಾರಿಕಂ ಲಮ್ಬಿಕಂ ಕಸಾವೋ ಸಾದು ಅಸಾದು। ಯೋ ವಾ ಪನಞ್ಞೋಪಿ ಅತ್ಥಿ ರಸೋ ಚತುನ್ನಂ ಮಹಾಭೂತಾನಂ ಉಪಾದಾಯ ಅನಿದಸ್ಸನೋ ಸಪ್ಪಟಿಘೋ। ಯಂ ರಸಂ ಅನಿದಸ್ಸನಂ ಸಪ್ಪಟಿಘಂ ಜಿವ್ಹಾಯ ಅನಿದಸ್ಸನಾಯ ಸಪ್ಪಟಿಘಾಯ ಸಾಯಿ ವಾ ಸಾಯತಿ ವಾ ಸಾಯಿಸ್ಸತಿ ವಾ ಸಾಯೇ ವಾ। ರಸೋಪೇಸೋ ರಸಾಯತನಮ್ಪೇತಂ ರಸಧಾತುಪೇಸಾ। ಇದಂ ವುಚ್ಚತಿ ರಸಾಯತನಂ।>
    text <೧೬೬>, <ತತ್ಥ ಕತಮಂ ಫೋಟ್ಠಬ್ಬಾಯತನಂ॥ ಪಥವೀಧಾತು ತೇಜೋಧಾತು ವಾಯೋಧಾತು ಕಕ್ಖಳಂ ಮುದುಕಂ ಸಣ್ಹಂ ಫರುಸಂ ಸುಖಸಮ್ಫಸ್ಸಂ ದುಕ್ಖಸಮ್ಫಸ್ಸಂ ಗರುಕಂ ಲಹುಕಂ। ಯಂ ಫೋಟ್ಠಬ್ಬಂ ಅನಿದಸ್ಸನಂ ಸಪ್ಪಟಿಘಂ ಕಾಯೇನ ಅನಿದಸ್ಸನೇನ ಸಪ್ಪಟಿಘೇನ ಫುಸಿ ವಾ ಫುಸತಿ ವಾ ಫುಸಿಸ್ಸತಿ ವಾ ಫುಸೇ ವಾ। ಫೋಟ್ಠಬ್ಬೋಪೇಸೋ ಫೋಟ್ಠಬ್ಬಾಯತನಮ್ಪೇತಂ ಫೋಟ್ಠಬ್ಬಧಾತುಪೇಸಾ। ಇದಂ ವುಚ್ಚತಿ ಫೋಟ್ಠಬ್ಬಾಯತನಂ।>
    text <೧೬೭>, <ತತ್ಥ ಕತಮಂ ಧಮ್ಮಾಯತನಂ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ಯಞ್ಚ ರೂಪಂ ಅನಿದಸ್ಸನಅಪ್ಪಟಿಘಂ ಧಮ್ಮಾಯತನಪರಿಯಾಪನ್ನಂ। ಅಸಙ್ಖತಾ ಚ ಧಾತು।>
    text <ತತ್ಥ ಕತಮೋ ವೇದನಾಕ್ಖನ್ಧೋ॥ ಏಕವಿಧೇನ ವೇದನಾಕ್ಖನ್ಧೋ ಫಸ್ಸಸಮ್ಪಯುತ್ತೋ। ದುವಿಧೇನ ವೇದನಾಕ್ಖನ್ಧೋ ಅತ್ಥಿ ಸಹೇತುಕೋ। ಅತ್ಥಿ ಅಹೇತುಕೋ। ತಿವಿಧೇನ ವೇದನಾಕ್ಖನ್ಧೋ ಅತ್ಥಿ ಕುಸಲೋ। ಅತ್ಥಿ ಅಕುಸಲೋ। ಅತ್ಥಿ ಅಬ್ಯಾಕತೋ…ಪೇ॰… ಏವಂ ದಸವಿಧೇನ ವೇದನಾಕ್ಖನ್ಧೋ…ಪೇ॰… ಏವಂ ಬಹುವಿಧೇನ ವೇದನಾಕ್ಖನ್ಧೋ। ಅಯಂ ವುಚ್ಚತಿ ವೇದನಾಕ್ಖನ್ಧೋ।>
    text <ತತ್ಥ ಕತಮೋ ಸಞ್ಞಾಕ್ಖನ್ಧೋ॥ ಏಕವಿಧೇನ ಸಞ್ಞಾಕ್ಖನ್ಧೋ ಫಸ್ಸಸಮ್ಪಯುತ್ತೋ। ದುವಿಧೇನ ಸಞ್ಞಾಕ್ಖನ್ಧೋ ಅತ್ಥಿ ಸಹೇತುಕೋ। ಅತ್ಥಿ ಅಹೇತುಕೋ। ತಿವಿಧೇನ ಸಞ್ಞಾಕ್ಖನ್ಧೋ ಅತ್ಥಿ ಕುಸಲೋ। ಅತ್ಥಿ ಅಕುಸಲೋ। ಅತ್ಥಿ ಅಬ್ಯಾಕತೋ…ಪೇ॰… ಏವಂ ದಸವಿಧೇನ ಸಞ್ಞಾಕ್ಖನ್ಧೋ…ಪೇ॰… ಏವಂ ಬಹುವಿಧೇನ ಸಞ್ಞಾಕ್ಖನ್ಧೋ। ಅಯಂ ವುಚ್ಚತಿ ಸಞ್ಞಾಕ್ಖನ್ಧೋ।>
    text <ತತ್ಥ ಕತಮೋ ಸಙ್ಖಾರಕ್ಖನ್ಧೋ॥ ಏಕವಿಧೇನ ಸಙ್ಖಾರಕ್ಖನ್ಧೋ ಚಿತ್ತಸಮ್ಪಯುತ್ತೋ। ದುವಿಧೇನ ಸಙ್ಖಾರಕ್ಖನ್ಧೋ ಅತ್ಥಿ ಹೇತು। ಅತ್ಥಿ ನ ಹೇತು। ತಿವಿಧೇನ ಸಙ್ಖಾರಕ್ಖನ್ಧೋ ಅತ್ಥಿ ಕುಸಲೋ। ಅತ್ಥಿ ಅಕುಸಲೋ। ಅತ್ಥಿ ಅಬ್ಯಾಕತೋ…ಪೇ॰… ಏವಂ ದಸವಿಧೇನ ಸಙ್ಖಾರಕ್ಖನ್ಧೋ…ಪೇ॰… ಏವಂ ಬಹುವಿಧೇನ ಸಙ್ಖಾರಕ್ಖನ್ಧೋ। ಅಯಂ ವುಚ್ಚತಿ ಸಙ್ಖಾರಕ್ಖನ್ಧೋ।>
    text <ತತ್ಥ ಕತಮಂ ರೂಪಂ ಅನಿದಸ್ಸನಅಪ್ಪಟಿಘಂ ಧಮ್ಮಾಯತನಪರಿಯಾಪನ್ನಂ॥ ಇತ್ಥಿನ್ದ್ರಿಯಂ ಪುರಿಸಿನ್ದ್ರಿಯಂ…ಪೇ॰… ಕಬಳೀಕಾರೋ ಆಹಾರೋ। ಇದಂ ವುಚ್ಚತಿ ರೂಪಂ ಅನಿದಸ್ಸನಅಪ್ಪಟಿಘಂ ಧಮ್ಮಾಯತನಪರಿಯಾಪನ್ನಂ।>
    text <ತತ್ಥ ಕತಮಾ ಅಸಙ್ಖತಾ ಧಾತು॥ ರಾಗಕ್ಖಯೋ। ದೋಸಕ್ಖಯೋ। ಮೋಹಕ್ಖಯೋ ಅಯಂ ವುಚ್ಚತಿ ಅಸಙ್ಖತಾ ಧಾತು।>
    stand <ಇದಂ ವುಚ್ಚತಿ ಧಮ್ಮಾಯತನಂ।>
    stand <ಅಭಿಧಮ್ಮಭಾಜನೀಯಂ।>
  text <೩॥ ಪಞ್ಹಾಪುಚ್ಛಕಂ>
    text <೧೬೮>, <ದ್ವಾದಸಾಯತನಾನಿ ಚಕ್ಖಾಯತನಂ। ರೂಪಾಯತನಂ। ಸೋತಾಯತನಂ। ಸದ್ದಾಯತನಂ। ಘಾನಾಯತನಂ। ಗನ್ಧಾಯತನಂ। ಜಿವ್ಹಾಯತನಂ। ರಸಾಯತನಂ। ಕಾಯಾಯತನಂ। ಫೋಟ್ಠಬ್ಬಾಯತನಂ। ಮನಾಯತನಂ। ಧಮ್ಮಾಯತನಂ।>
    text <೧೬೯>, <ದ್ವಾದಸನ್ನಂ ಆಯತನಾನಂ ಕತಿ ಕುಸಲಾ। ಕತಿ ಅಕುಸಲಾ। ಕತಿ ಅಬ್ಯಾಕತಾ…ಪೇ॰… ಕತಿ ಸರಣಾ। ಕತಿ ಅರಣಾ॥>
    text <೧॥ ತಿಕಂ>
      text <೧೭೦>, <ದಸಾಯತನಾ ಅಬ್ಯಾಕತಾ। ದ್ವಾಯತನಾ ಸಿಯಾ ಕುಸಲಾ। ಸಿಯಾ ಅಕುಸಲಾ। ಸಿಯಾ ಅಬ್ಯಾಕತಾ। ದಸಾಯತನಾ ನ ವತ್ತಬ್ಬಾ ಸುಖಾಯ ವೇದನಾಯ ಸಮ್ಪಯುತ್ತಾತಿಪಿ। ದುಕ್ಖಾಯ ವೇದನಾಯ ಸಮ್ಪಯುತ್ತಾತಿಪಿ। ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತಾತಿಪಿ। ಮನಾಯತನಂ ಸಿಯಾ ಸುಖಾಯ ವೇದನಾಯ ಸಮ್ಪಯುತ್ತಂ। ಸಿಯಾ ದುಕ್ಖಾಯ ವೇದನಾಯ ಸಮ್ಪಯುತ್ತಂ। ಸಿಯಾ ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತಂ। ಧಮ್ಮಾಯತನಂ ಸಿಯಾ ಸುಖಾಯ ವೇದನಾಯ ಸಮ್ಪಯುತ್ತಂ। ಸಿಯಾ ದುಕ್ಖಾಯ ವೇದನಾಯ ಸಮ್ಪಯುತ್ತಂ। ಸಿಯಾ ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತಂ। ಸಿಯಾ ನ ವತ್ತಬ್ಬಂ ಸುಖಾಯ ವೇದನಾಯ ಸಮ್ಪಯುತ್ತನ್ತಿಪಿ। ದುಕ್ಖಾಯ ವೇದನಾಯ ಸಮ್ಪಯುತ್ತನ್ತಿಪಿ। ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತನ್ತಿಪಿ। ದಸಾಯತನಾ ನೇವವಿಪಾಕನವಿಪಾಕಧಮ್ಮಧಮ್ಮಾ। ದ್ವಾಯತನಾ ಸಿಯಾ ವಿಪಾಕಾ। ಸಿಯಾ ವಿಪಾಕಧಮ್ಮಧಮ್ಮಾ। ಸಿಯಾ ನೇವವಿಪಾಕನವಿಪಾಕಧಮ್ಮಧಮ್ಮಾ।>
      text <ಪಞ್ಚಾಯತನಾ ಉಪಾದಿನ್ನುಪಾದಾನಿಯಾ। ಸದ್ದಾಯತನಂ ಅನುಪಾದಿನ್ನುಪಾದಾನಿಯಂ। ಚತ್ತಾರೋ ಆಯತನಾ ಸಿಯಾ ಉಪಾದಿನ್ನುಪಾದಾನಿಯಾ। ಸಿಯಾ ಅನುಪಾದಿನ್ನುಪಾದಾನಿಯಾ। ಸಿಯಾ ಅನುಪಾದಾನಿಯಾ। ದ್ವಾಯತನಾ ಸಿಯಾ ಉಪಾದಿನ್ನುಪಾದಾನಿಯಾ। ಸಿಯಾ ಅನುಪಾದಿನ್ನುಪಾದಾನಿಯಾ। ಸಿಯಾ ಅನುಪಾದಿನ್ನಅನುಪಾದಾನಿಯಾ। ದಸಾಯತನಾ ಅಸಂಕಿಲಿಟ್ಠಸಂಕಿಲೇಸಿಕಾ। ದ್ವಾಯತನಾ ಸಿಯಾ ಸಂಕಿಲಿಟ್ಠಸಂಕಿಲೇಸಿಕಾ। ಸಿಯಾ ಅಸಂಕಿಲಿಟ್ಠಸಂಕಿಲೇಸಿಕಾ। ಸಿಯಾ ಅಸಂಕಿಲಿಟ್ಠಅಸಂಕಿಲೇಸಿಕಾ। ದಸಾಯತನಾ ಅವಿತಕ್ಕಅವಿಚಾರಾ। ಮನಾಯತನಂ ಸಿಯಾ ಸವಿತಕ್ಕಸವಿಚಾರಂ। ಸಿಯಾ ಅವಿತಕ್ಕವಿಚಾರಮತ್ತಂ। ಸಿಯಾ ಅವಿತಕ್ಕಅವಿಚಾರಂ। ಧಮ್ಮಾಯತನಂ ಸಿಯಾ ಸವಿತಕ್ಕಸವಿಚಾರಂ। ಸಿಯಾ ಅವಿತಕ್ಕವಿಚಾರಮತ್ತಂ। ಸಿಯಾ ಅವಿತಕ್ಕಅವಿಚಾರಂ। ಸಿಯಾ ನ ವತ್ತಬ್ಬಂ ಸವಿತಕ್ಕಸವಿಚಾರನ್ತಿಪಿ। ಅವಿತಕ್ಕವಿಚಾರಮತ್ತನ್ತಿಪಿ। ಅವಿತಕ್ಕಅವಿಚಾರನ್ತಿಪಿ। ದಸಾಯತನಾ ನ ವತ್ತಬ್ಬಾ ಪೀತಿಸಹಗತಾತಿಪಿ। ಸುಖಸಹಗತಾತಿಪಿ। ಉಪೇಕ್ಖಾಸಹಗತಾತಿಪಿ। ದ್ವಾಯತನಾ ಸಿಯಾ ಪೀತಿಸಹಗತಾ। ಸಿಯಾ ಸುಖಸಹಗತಾ। ಸಿಯಾ ಉಪೇಕ್ಖಾಸಹಗತಾ। ಸಿಯಾ ನ ವತ್ತಬ್ಬಾ ಪೀತಿಸಹಗತಾತಿಪಿ। ಸುಖಸಹಗತಾತಿಪಿ। ಉಪೇಕ್ಖಾಸಹಗತಾತಿಪಿ।>
      text <ದಸಾಯತನಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಾ। ದ್ವಾಯತನಾ ಸಿಯಾ ದಸ್ಸನೇನ ಪಹಾತಬ್ಬಾ। ಸಿಯಾ ಭಾವನಾಯ ಪಹಾತಬ್ಬಾ। ಸಿಯಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಾ। ದಸಾಯತನಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಹೇತುಕಾ। ದ್ವಾಯತನಾ ಸಿಯಾ ದಸ್ಸನೇನ ಪಹಾತಬ್ಬಹೇತುಕಾ। ಸಿಯಾ ಭಾವನಾಯ ಪಹಾತಬ್ಬಹೇತುಕಾ। ಸಿಯಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಹೇತುಕಾ। ದಸಾಯತನಾ ನೇವಾಚಯಗಾಮಿನಾಪಚಯಗಾಮಿನೋ। ದ್ವಾಯತನಾ ಸಿಯಾ ಆಚಯಗಾಮಿನೋ। ಸಿಯಾ ಅಪಚಯಗಾಮಿನೋ। ಸಿಯಾ ನೇವಾಚಯಗಾಮಿನಾಪಚಯಗಾಮಿನೋ। ದಸಾಯತನಾ ನೇವಸೇಕ್ಖನಾಸೇಕ್ಖಾ। ದ್ವಾಯತನಾ ಸಿಯಾ ಸೇಕ್ಖಾ। ಸಿಯಾ ಅಸೇಕ್ಖಾ। ಸಿಯಾ ನೇವಸೇಕ್ಖನಾಸೇಕ್ಖಾ। ದಸಾಯತನಾ ಪರಿತ್ತಾ। ದ್ವಾಯತನಾ ಸಿಯಾ ಪರಿತ್ತಾ। ಸಿಯಾ ಮಹಗ್ಗತಾ। ಸಿಯಾ ಅಪ್ಪಮಾಣಾ। ದಸಾಯತನಾ ಅನಾರಮ್ಮಣಾ। ದ್ವಾಯತನಾ ಸಿಯಾ ಪರಿತ್ತಾರಮ್ಮಣಾ। ಸಿಯಾ ಮಹಗ್ಗತಾರಮ್ಮಣಾ। ಸಿಯಾ ಅಪ್ಪಮಾಣಾರಮ್ಮಣಾ। ಸಿಯಾ ನ ವತ್ತಬ್ಬಾ ಪರಿತ್ತಾರಮ್ಮಣಾತಿಪಿ। ಮಹಗ್ಗತಾರಮ್ಮಣಾತಿಪಿ। ಅಪ್ಪಮಾಣಾರಮ್ಮಣಾತಿಪಿ। ದಸಾಯತನಾ ಮಜ್ಝಿಮಾ। ದ್ವಾಯತನಾ ಸಿಯಾ ಹೀನಾ। ಸಿಯಾ ಮಜ್ಝಿಮಾ। ಸಿಯಾ ಪಣೀತಾ। ದಸಾಯತನಾ ಅನಿಯತಾ। ದ್ವಾಯತನಾ ಸಿಯಾ ಮಿಚ್ಛತ್ತನಿಯತಾ। ಸಿಯಾ ಸಮ್ಮತ್ತನಿಯತಾ। ಸಿಯಾ ಅನಿಯತಾ।>
      text <ದಸಾಯತನಾ ಅನಾರಮ್ಮಣಾ। ದ್ವಾಯತನಾ ಸಿಯಾ ಮಗ್ಗಾರಮ್ಮಣಾ। ಸಿಯಾ ಮಗ್ಗಹೇತುಕಾ। ಸಿಯಾ ಮಗ್ಗಾಧಿಪತಿನೋ। ಸಿಯಾ ನ ವತ್ತಬ್ಬಾ ಮಗ್ಗಾರಮ್ಮಣಾತಿಪಿ। ಮಗ್ಗಹೇತುಕಾತಿಪಿ। ಮಗ್ಗಾಧಿಪತಿನೋತಿಪಿ। ಪಞ್ಚಾಯತನಾ ಸಿಯಾ ಉಪ್ಪನ್ನಾ। ಸಿಯಾ ಉಪ್ಪಾದಿನೋ। ನ ವತ್ತಬ್ಬಾ ಅನುಪ್ಪನ್ನಾತಿ। ಸದ್ದಾಯತನಂ ಸಿಯಾ ಉಪ್ಪನ್ನಂ। ಸಿಯಾ ಅನುಪ್ಪನ್ನಂ। ನ ವತ್ತಬ್ಬಂ ಉಪ್ಪಾದೀತಿ। ಪಞ್ಚಾಯತನಾ ಸಿಯಾ ಉಪ್ಪನ್ನಾ। ಸಿಯಾ ಅನುಪ್ಪನ್ನಾ। ಸಿಯಾ ಉಪ್ಪಾದಿನೋ। ಧಮ್ಮಾಯತನಂ ಸಿಯಾ ಉಪ್ಪನ್ನಂ। ಸಿಯಾ ಅನುಪ್ಪನ್ನಂ। ಸಿಯಾ ಉಪ್ಪಾದಿ। ಸಿಯಾ ನ ವತ್ತಬ್ಬಂ ಉಪ್ಪನ್ನನ್ತಿಪಿ। ಅನುಪ್ಪನ್ನನ್ತಿಪಿ। ಉಪ್ಪಾದೀತಿಪಿ। ಏಕಾದಸಾಯತನಾ ಸಿಯಾ ಅತೀತಾ। ಸಿಯಾ ಅನಾಗತಾ। ಸಿಯಾ ಪಚ್ಚುಪ್ಪನ್ನಾ। ಧಮ್ಮಾಯತನಂ ಸಿಯಾ ಅತೀತಂ। ಸಿಯಾ ಅನಾಗತಂ। ಸಿಯಾ ಪಚ್ಚುಪ್ಪನ್ನಂ। ಸಿಯಾ ನ ವತ್ತಬ್ಬಂ ಅತೀತನ್ತಿಪಿ। ಅನಾಗತನ್ತಿಪಿ। ಪಚ್ಚುಪ್ಪನ್ನನ್ತಿಪಿ। ದಸಾಯತನಾ ಅನಾರಮ್ಮಣಾ। ದ್ವಾಯತನಾ ಸಿಯಾ ಅತೀತಾರಮ್ಮಣಾ। ಸಿಯಾ ಅನಾಗತಾರಮ್ಮಣಾ। ಸಿಯಾ ಪಚ್ಚುಪ್ಪನ್ನಾರಮ್ಮಣಾ। ಸಿಯಾ ನ ವತ್ತಬ್ಬಾ ಅತೀತಾರಮ್ಮಣಾತಿಪಿ। ಅನಾಗತಾರಮ್ಮಣಾತಿಪಿ। ಪಚ್ಚುಪ್ಪನ್ನಾರಮ್ಮಣಾತಿಪಿ। ಸಿಯಾ ಅಜ್ಝತ್ತಾ। ಸಿಯಾ ಬಹಿದ್ಧಾ। ಸಿಯಾ ಅಜ್ಝತ್ತಬಹಿದ್ಧಾ। ದಸಾಯತನಾ ಅನಾರಮ್ಮಣಾ। ದ್ವಾಯತನಾ ಸಿಯಾ ಅಜ್ಝತ್ತಾರಮ್ಮಣಾ। ಸಿಯಾ ಬಹಿದ್ಧಾರಮ್ಮಣಾ। ಸಿಯಾ ಅಜ್ಝತ್ತಬಹಿದ್ಧಾರಮ್ಮಣಾ। ಸಿಯಾ ನ ವತ್ತಬ್ಬಾ ಅಜ್ಝತ್ತಾರಮ್ಮಣಾತಿಪಿ। ಬಹಿದ್ಧಾರಮ್ಮಣಾತಿಪಿ। ಅಜ್ಝತ್ತಬಹಿದ್ಧಾರಮ್ಮಣಾತಿಪಿ। ರೂಪಾಯತನಂ ಸನಿದಸ್ಸನಸಪ್ಪಟಿಘಂ। ನವಾಯತನಾ ಅನಿದಸ್ಸನಸಪ್ಪಟಿಘಾ। ದ್ವಾಯತನಾ ಅನಿದಸ್ಸನಅಪ್ಪಟಿಘಾ।>
    text <೨॥ ದುಕಂ>
      text <೧೭೧>, <ಏಕಾದಸಾಯತನಾ ನ ಹೇತೂ। ಧಮ್ಮಾಯತನಂ ಸಿಯಾ ಹೇತು। ಸಿಯಾ ನ ಹೇತು। ದಸಾಯತನಾ ಅಹೇತುಕಾ। ದ್ವಾಯತನಾ ಸಿಯಾ ಸಹೇತುಕಾ। ಸಿಯಾ ಅಹೇತುಕಾ। ದಸಾಯತನಾ ಹೇತುವಿಪ್ಪಯುತ್ತಾ। ದ್ವಾಯತನಾ ಸಿಯಾ ಹೇತುಸಮ್ಪಯುತ್ತಾ। ಸಿಯಾ ಹೇತುವಿಪ್ಪಯುತ್ತಾ। ದಸಾಯತನಾ ನ ವತ್ತಬ್ಬಾ ಹೇತೂ ಚೇವ ಸಹೇತುಕಾ ಚಾತಿಪಿ। ಸಹೇತುಕಾ ಚೇವ ನ ಚ ಹೇತೂತಿಪಿ। ಮನಾಯತನಂ ನ ವತ್ತಬ್ಬಂ ಹೇತು ಚೇವ ಸಹೇತುಕಞ್ಚಾತಿ। ಸಿಯಾ ಸಹೇತುಕಞ್ಚೇವ ನ ಚ ಹೇತು। ಸಿಯಾ ನ ವತ್ತಬ್ಬಂ ಸಹೇತುಕಞ್ಚೇವ ನ ಚ ಹೇತೂತಿ। ಧಮ್ಮಾಯತನಂ ಸಿಯಾ ಹೇತು ಚೇವ ಸಹೇತುಕಞ್ಚ। ಸಿಯಾ ಸಹೇತುಕಞ್ಚೇವ ನ ಚ ಹೇತು। ಸಿಯಾ ನ ವತ್ತಬ್ಬಂ ಹೇತು ಚೇವ ಸಹೇತುಕಞ್ಚಾತಿಪಿ। ಸಹೇತುಕಞ್ಚೇವ ನ ಚ ಹೇತೂತಿಪಿ। ದಸಾಯತನಾ ನ ವತ್ತಬ್ಬಾ ಹೇತೂ ಚೇವ ಹೇತುಸಮ್ಪಯುತ್ತಾ ಚಾತಿಪಿ। ಹೇತುಸಮ್ಪಯುತ್ತಾ ಚೇವ ನ ಚ ಹೇತೂತಿಪಿ। ಮನಾಯತನಂ ನ ವತ್ತಬ್ಬಂ ಹೇತು ಚೇವ ಹೇತುಸಮ್ಪಯುತ್ತಞ್ಚಾತಿ। ಸಿಯಾ ಹೇತುಸಮ್ಪಯುತ್ತಞ್ಚೇವ ನ ಚ ಹೇತು। ಸಿಯಾ ನ ವತ್ತಬ್ಬಂ ಹೇತುಸಮ್ಪಯುತ್ತಞ್ಚೇವ ನ ಚ ಹೇತೂತಿ। ಧಮ್ಮಾಯತನಂ ಸಿಯಾ ಹೇತು ಚೇವ ಹೇತುಸಮ್ಪಯುತ್ತಞ್ಚ। ಸಿಯಾ ಹೇತುಸಮ್ಪಯುತ್ತಞ್ಚೇವ ನ ಚ ಹೇತು। ಸಿಯಾ ನ ವತ್ತಬ್ಬಂ ಹೇತು ಚೇವ ಹೇತುಸಮ್ಪಯುತ್ತಞ್ಚಾತಿಪಿ। ಹೇತುಸಮ್ಪಯುತ್ತಞ್ಚೇವ ನ ಚ ಹೇತೂತಿಪಿ। ದಸಾಯತನಾ ನ ಹೇತೂಅಹೇತುಕಾ। ಮನಾಯತನಂ ಸಿಯಾ ನ ಹೇತುಸಹೇತುಕಂ। ಸಿಯಾ ನ ಹೇತುಅಹೇತುಕಂ। ಧಮ್ಮಾಯತನಂ ಸಿಯಾ ನ ಹೇತುಸಹೇತುಕಂ। ಸಿಯಾ ನ ಹೇತುಅಹೇತುಕಂ। ಸಿಯಾ ನ ವತ್ತಬ್ಬಂ ನ ಹೇತುಸಹೇತುಕನ್ತಿಪಿ। ನ ಹೇತುಅಹೇತುಕನ್ತಿಪಿ।>
      text <ಏಕಾದಸಾಯತನಾ ಸಪ್ಪಚ್ಚಯಾ। ಧಮ್ಮಾಯತನಂ ಸಿಯಾ ಸಪ್ಪಚ್ಚಯಂ। ಸಿಯಾ ಅಪ್ಪಚ್ಚಯಂ। ಏಕಾದಸಾಯತನಾ ಸಙ್ಖತಾ। ಧಮ್ಮಾಯತನಂ ಸಿಯಾ ಸಙ್ಖತಂ। ಸಿಯಾ ಅಸಙ್ಖತಂ। ರೂಪಾಯತನಂ ಸನಿದಸ್ಸನಂ। ಏಕಾದಸಾಯತನಾ ಅನಿದಸ್ಸನಾ। ದಸಾಯತನಾ ಸಪ್ಪಟಿಘಾ। ದ್ವಾಯತನಾ ಅಪ್ಪಟಿಘಾ। ದಸಾಯತನಾ ರೂಪಾ। ಮನಾಯತನಂ ಅರೂಪಂ। ಧಮ್ಮಾಯತನಂ ಸಿಯಾ ರೂಪಂ। ಸಿಯಾ ಅರೂಪಂ। ದಸಾಯತನಾ ಲೋಕಿಯಾ। ದ್ವಾಯತನಾ ಸಿಯಾ ಲೋಕಿಯಾ। ಸಿಯಾ ಲೋಕುತ್ತರಾ। ಕೇನಚಿ ವಿಞ್ಞೇಯ್ಯಾ। ಕೇನಚಿ ನ ವಿಞ್ಞೇಯ್ಯಾ।>
      text <ಏಕಾದಸಾಯತನಾ ನೋ ಆಸವಾ। ಧಮ್ಮಾಯತನಂ ಸಿಯಾ ಆಸವೋ। ಸಿಯಾ ನೋ ಆಸವೋ। ದಸಾಯತನಾ ಸಾಸವಾ। ದ್ವಾಯತನಾ ಸಿಯಾ ಸಾಸವಾ। ಸಿಯಾ ಅನಾಸವಾ। ದಸಾಯತನಾ ಆಸವವಿಪ್ಪಯುತ್ತಾ। ದ್ವಾಯತನಾ ಸಿಯಾ ಆಸವಸಮ್ಪಯುತ್ತಾ। ಸಿಯಾ ಆಸವವಿಪ್ಪಯುತ್ತಾ। ದಸಾಯತನಾ ನ ವತ್ತಬ್ಬಾ ಆಸವಾ ಚೇವ ಸಾಸವಾ ಚಾತಿ। ಸಾಸವಾ ಚೇವ ನೋ ಚ ಆಸವಾ। ಮನಾಯತನಂ ನ ವತ್ತಬ್ಬಂ ಆಸವೋ ಚೇವ ಸಾಸವಞ್ಚಾತಿ। ಸಿಯಾ ಸಾಸವಞ್ಚೇವ ನೋ ಚ ಆಸವೋ। ಸಿಯಾ ನ ವತ್ತಬ್ಬಂ ಸಾಸವಞ್ಚೇವ ನೋ ಚ ಆಸವೋತಿ। ಧಮ್ಮಾಯತನಂ ಸಿಯಾ ಆಸವೋ ಚೇವ ಸಾಸವಞ್ಚ। ಸಿಯಾ ಸಾಸವಞ್ಚೇವ ನೋ ಚ ಆಸವೋ। ಸಿಯಾ ನ ವತ್ತಬ್ಬಂ ಆಸವೋ ಚೇವ ಸಾಸವಞ್ಚಾತಿಪಿ। ಸಾಸವಞ್ಚೇವ ನೋ ಚ ಆಸವೋತಿಪಿ। ದಸಾಯತನಾ ನ ವತ್ತಬ್ಬಾ ಆಸವಾ ಚೇವ ಆಸವಸಮ್ಪಯುತ್ತಾ ಚಾತಿಪಿ। ಆಸವಸಮ್ಪಯುತ್ತಾ ಚೇವ ನೋ ಚ ಆಸವಾತಿಪಿ। ಮನಾಯತನಂ ನ ವತ್ತಬ್ಬಂ ಆಸವೋ ಚೇವ ಆಸವಸಮ್ಪಯುತ್ತಞ್ಚಾತಿ। ಸಿಯಾ ಆಸವಸಮ್ಪಯುತ್ತಞ್ಚೇವ ನೋ ಚ ಆಸವೋ। ಸಿಯಾ ನ ವತ್ತಬ್ಬಂ ಆಸವಸಮ್ಪಯುತ್ತಞ್ಚೇವ ನೋ ಚ ಆಸವೋತಿ। ಧಮ್ಮಾಯತನಂ ಸಿಯಾ ಆಸವೋ ಚೇವ ಆಸವಸಮ್ಪಯುತ್ತಞ್ಚ। ಸಿಯಾ ಆಸವಸಮ್ಪಯುತ್ತಞ್ಚೇವ ನೋ ಚ ಆಸವೋ। ಸಿಯಾ ನ ವತ್ತಬ್ಬಂ ಆಸವೋ ಚೇವ ಆಸವಸಮ್ಪಯುತ್ತಞ್ಚಾತಿಪಿ। ಆಸವಸಮ್ಪಯುತ್ತಞ್ಚೇವ ನೋ ಚ ಆಸವೋತಿಪಿ। ದಸಾಯತನಾ ಆಸವವಿಪ್ಪಯುತ್ತಸಾಸವಾ। ದ್ವಾಯತನಾ ಸಿಯಾ ಆಸವವಿಪ್ಪಯುತ್ತಸಾಸವಾ। ಸಿಯಾ ಆಸವವಿಪ್ಪಯುತ್ತಅನಾಸವಾ। ಸಿಯಾ ನ ವತ್ತಬ್ಬಾ ಆಸವವಿಪ್ಪಯುತ್ತಸಾಸವಾತಿಪಿ। ಆಸವವಿಪ್ಪಯುತ್ತಅನಾಸವಾತಿಪಿ।>
      text <ಏಕಾದಸಾಯತನಾ ನೋ ಸಂಯೋಜನಾ। ಧಮ್ಮಾಯತನಂ ಸಿಯಾ ಸಂಯೋಜನಂ। ಸಿಯಾ ನೋ ಸಂಯೋಜನಂ। ದಸಾಯತನಾ ಸಂಯೋಜನಿಯಾ। ದ್ವಾಯತನಾ ಸಿಯಾ ಸಂಯೋಜನಿಯಾ। ಸಿಯಾ ಅಸಂಯೋಜನಿಯಾ। ದಸಾಯತನಾ ಸಂಯೋಜನವಿಪ್ಪಯುತ್ತಾ। ದ್ವಾಯತನಾ ಸಿಯಾ ಸಂಯೋಜನಸಮ್ಪಯುತ್ತಾ। ಸಿಯಾ ಸಂಯೋಜನವಿಪ್ಪಯುತ್ತಾ। ದಸಾಯತನಾ ನ ವತ್ತಬ್ಬಾ ಸಂಯೋಜನಾ ಚೇವ ಸಂಯೋಜನಿಯಾ ಚಾತಿ। ಸಂಯೋಜನಿಯಾ ಚೇವ ನೋ ಚ ಸಂಯೋಜನಾ। ಮನಾಯತನಂ ನ ವತ್ತಬ್ಬಂ ಸಂಯೋಜನಞ್ಚೇವ ಸಂಯೋಜನಿಯಞ್ಚಾತಿ। ಸಿಯಾ ಸಂಯೋಜನಿಯಞ್ಚೇವ ನೋ ಚ ಸಂಯೋಜನಂ। ಸಿಯಾ ನ ವತ್ತಬ್ಬಂ ಸಂಯೋಜನಿಯಞ್ಚೇವ ನೋ ಚ ಸಂಯೋಜನನ್ತಿ। ಧಮ್ಮಾಯತನಂ ಸಿಯಾ ಸಂಯೋಜನಞ್ಚೇವ ಸಂಯೋಜನಿಯಞ್ಚ। ಸಿಯಾ ಸಂಯೋಜನಿಯಞ್ಚೇವ ನೋ ಚ ಸಂಯೋಜನಂ। ಸಿಯಾ ನ ವತ್ತಬ್ಬಂ ಸಂಯೋಜನಞ್ಚೇವ ಸಂಯೋಜನಿಯನ್ತಿಪಿ। ಸಂಯೋಜನಿಯಞ್ಚೇವ ನೋ ಚ ಸಂಯೋಜನನ್ತಿಪಿ। ದಸಾಯತನಾ ನ ವತ್ತಬ್ಬಾ ಸಂಯೋಜನಾ ಚೇವ ಸಂಯೋಜನಸಮ್ಪಯುತ್ತಾ ಚಾತಿಪಿ। ಸಂಯೋಜನಸಮ್ಪಯುತ್ತಾ ಚೇವ ನೋ ಚ ಸಂಯೋಜನಾತಿಪಿ। ಮನಾಯತನಂ ನ ವತ್ತಬ್ಬಂ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚಾತಿ। ಸಿಯಾ ಸಂಯೋಜನಸಮ್ಪಯುತ್ತಞ್ಚೇವ ನೋ ಚ ಸಂಯೋಜನಂ। ಸಿಯಾ ನ ವತ್ತಬ್ಬಂ ಸಂಯೋಜನಸಮ್ಪಯುತ್ತಞ್ಚೇವ ನೋ ಚ ಸಂಯೋಜನನ್ತಿ। ಧಮ್ಮಾಯತನಂ ಸಿಯಾ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಸಿಯಾ ಸಂಯೋಜನಸಮ್ಪಯುತ್ತಞ್ಚೇವ ನೋ ಚ ಸಂಯೋಜನಂ। ಸಿಯಾ ನ ವತ್ತಬ್ಬಂ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚಾತಿಪಿ। ಸಂಯೋಜನಸಮ್ಪಯುತ್ತಞ್ಚೇವ ನೋ ಚ ಸಂಯೋಜನನ್ತಿಪಿ। ದಸಾಯತನಾ ಸಂಯೋಜನವಿಪ್ಪಯುತ್ತಸಂಯೋಜನಿಯಾ। ದ್ವಾಯತನಾ ಸಿಯಾ ಸಂಯೋಜನವಿಪ್ಪಯುತ್ತಸಂಯೋಜನಿಯಾ। ಸಿಯಾ ಸಂಯೋಜನವಿಪ್ಪಯುತ್ತಅಸಂಯೋಜನಿಯಾ। ಸಿಯಾ ನ ವತ್ತಬ್ಬಾ ಸಂಯೋಜನವಿಪ್ಪಯುತ್ತಸಂಯೋಜನಿಯಾತಿಪಿ। ಸಂಯೋಜನವಿಪ್ಪಯುತ್ತಅಸಂಯೋಜನಿಯಾತಿಪಿ।>
      text <ಏಕಾದಸಾಯತನಾ ನೋ ಗನ್ಥಾ। ಧಮ್ಮಾಯತನಂ ಸಿಯಾ ಗನ್ಥೋ। ಸಿಯಾ ನೋ ಗನ್ಥೋ। ದಸಾಯತನಾ ಗನ್ಥನಿಯಾ। ದ್ವಾಯತನಾ ಸಿಯಾ ಗನ್ಥನಿಯಾ। ಸಿಯಾ ಅಗನ್ಥನಿಯಾ। ದಸಾಯತನಾ ಗನ್ಥವಿಪ್ಪಯುತ್ತಾ। ದ್ವಾಯತನಾ ಸಿಯಾ ಗನ್ಥಸಮ್ಪಯುತ್ತಾ। ಸಿಯಾ ಗನ್ಥವಿಪ್ಪಯುತ್ತಾ। ದಸಾಯತನಾ ನ ವತ್ತಬ್ಬಾ ಗನ್ಥಾ ಚೇವ ಗನ್ಥನಿಯಾ ಚಾತಿ। ಗನ್ಥನಿಯಾ ಚೇವ ನೋ ಚ ಗನ್ಥಾ। ಮನಾಯತನಂ ನ ವತ್ತಬ್ಬಂ ಗನ್ಥೋ ಚೇವ ಗನ್ಥನಿಯಞ್ಚಾತಿ। ಸಿಯಾ ಗನ್ಥನಿಯಞ್ಚೇವ ನೋ ಚ ಗನ್ಥೋ। ಸಿಯಾ ನ ವತ್ತಬ್ಬಂ ಗನ್ಥನಿಯಞ್ಚೇವ ನೋ ಚ ಗನ್ಥೋತಿ। ಧಮ್ಮಾಯತನಂ ಸಿಯಾ ಗನ್ಥೋ ಚೇವ ಗನ್ಥನಿಯಞ್ಚ। ಸಿಯಾ ಗನ್ಥನಿಯಞ್ಚೇವ ನೋ ಚ ಗನ್ಥೋ। ಸಿಯಾ ನ ವತ್ತಬ್ಬಂ ಗನ್ಥೋ ಚೇವ ಗನ್ಥನಿಯಞ್ಚಾತಿಪಿ। ಗನ್ಥನಿಯಞ್ಚೇವ ನೋ ಚ ಗನ್ಥೋತಿಪಿ। ದಸಾಯತನಾ ನ ವತ್ತಬ್ಬಾ ಗನ್ಥಾ ಚೇವ ಗನ್ಥಸಮ್ಪಯುತ್ತಾ ಚಾತಿಪಿ। ಗನ್ಥಸಮ್ಪಯುತ್ತಾ ಚೇವ ನೋ ಚ ಗನ್ಥಾತಿಪಿ। ಮನಾಯತನಂ ನ ವತ್ತಬ್ಬಂ ಗನ್ಥೋ ಚೇವ ಗನ್ಥಸಮ್ಪಯುತ್ತಞ್ಚಾತಿ। ಸಿಯಾ ಗನ್ಥಸಮ್ಪಯುತ್ತಞ್ಚೇವ ನೋ ಚ ಗನ್ಥೋ। ಸಿಯಾ ನ ವತ್ತಬ್ಬಂ ಗನ್ಥಸಮ್ಪಯುತ್ತಞ್ಚೇವ ನೋ ಚ ಗನ್ಥೋತಿ। ಧಮ್ಮಾಯತನಂ ಸಿಯಾ ಗನ್ಥೋ ಚೇವ ಗನ್ಥಸಮ್ಪಯುತ್ತಞ್ಚ। ಸಿಯಾ ಗನ್ಥಸಮ್ಪಯುತ್ತಞ್ಚೇವ ನೋ ಚ ಗನ್ಥೋ। ಸಿಯಾ ನ ವತ್ತಬ್ಬಂ ಗನ್ಥೋ ಚೇವ ಗನ್ಥಸಮ್ಪಯುತ್ತಞ್ಚಾತಿಪಿ। ಗನ್ಥಸಮ್ಪಯುತ್ತಞ್ಚೇವ ನೋ ಚ ಗನ್ಥೋತಿಪಿ। ದಸಾಯತನಾ ಗನ್ಥವಿಪ್ಪಯುತ್ತಗನ್ಥನಿಯಾ। ದ್ವಾಯತನಾ ಸಿಯಾ ಗನ್ಥವಿಪ್ಪಯುತ್ತಗನ್ಥನಿಯಾ। ಸಿಯಾ ಗನ್ಥವಿಪ್ಪಯುತ್ತಅಗನ್ಥನಿಯಾ। ಸಿಯಾ ನ ವತ್ತಬ್ಬಾ ಗನ್ಥವಿಪ್ಪಯುತ್ತಗನ್ಥನಿಯಾತಿಪಿ। ಗನ್ಥವಿಪ್ಪಯುತ್ತಅಗನ್ಥನಿಯಾತಿಪಿ।>
      text <ಏಕಾದಸಾಯತನಾ ನೋ ಓಘಾ…ಪೇ॰… ನೋ ಯೋಗಾ…ಪೇ॰… ನೋ ನೀವರಣಾ। ಧಮ್ಮಾಯತನಂ ಸಿಯಾ ನೀವರಣಂ। ಸಿಯಾ ನೋ ನೀವರಣಂ। ದಸಾಯತನಾ ನೀವರಣಿಯಾ। ದ್ವಾಯತನಾ ಸಿಯಾ ನೀವರಣಿಯಾ। ಸಿಯಾ ಅನೀವರಣಿಯಾ। ದಸಾಯತನಾ ನೀವರಣವಿಪ್ಪಯುತ್ತಾ। ದ್ವಾಯತನಾ ಸಿಯಾ ನೀವರಣಸಮ್ಪಯುತ್ತಾ। ಸಿಯಾ ನೀವರಣವಿಪ್ಪಯುತ್ತಾ। ದಸಾಯತನಾ ನ ವತ್ತಬ್ಬಾ ನೀವರಣಾ ಚೇವ ನೀವರಣಿಯಾ ಚಾತಿ। ನೀವರಣಿಯಾ ಚೇವ ನೋ ಚ ನೀವರಣಾ। ಮನಾಯತನಂ ನ ವತ್ತಬ್ಬಂ ನೀವರಣಞ್ಚೇವ ನೀವರಣಿಯಞ್ಚಾತಿ। ಸಿಯಾ ನೀವರಣಿಯಞ್ಚೇವ ನೋ ಚ ನೀವರಣಂ। ಸಿಯಾ ನ ವತ್ತಬ್ಬಂ ನೀವರಣಿಯಞ್ಚೇವ ನೋ ಚ ನೀವರಣನ್ತಿ। ಧಮ್ಮಾಯತನಂ ಸಿಯಾ ನೀವರಣಞ್ಚೇವ ನೀವರಣಿಯಞ್ಚ। ಸಿಯಾ ನೀವರಣಿಯಞ್ಚೇವ ನೋ ಚ ನೀವರಣಂ। ಸಿಯಾ ನ ವತ್ತಬ್ಬಂ ನೀವರಣಞ್ಚೇವ ನೀವರಣಿಯಞ್ಚಾತಿಪಿ। ನೀವರಣಿಯಞ್ಚೇವ ನೋ ಚ ನೀವರಣನ್ತಿಪಿ। ದಸಾಯತನಾ ನ ವತ್ತಬ್ಬಾ ನೀವರಣಾ ಚೇವ ನೀವರಣಸಮ್ಪಯುತ್ತಾ ಚಾತಿಪಿ। ನೀವರಣಸಮ್ಪಯುತ್ತಾ ಚೇವ ನೋ ಚ ನೀವರಣಾತಿಪಿ। ಮನಾಯತನಂ ನ ವತ್ತಬ್ಬಂ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚಾತಿ। ಸಿಯಾ ನೀವರಣಸಮ್ಪಯುತ್ತಞ್ಚೇವ ನೋ ಚ ನೀವರಣಂ। ಸಿಯಾ ನ ವತ್ತಬ್ಬಂ ನೀವರಣಸಮ್ಪಯುತ್ತಞ್ಚೇವ ನೋ ಚ ನೀವರಣನ್ತಿ। ಧಮ್ಮಾಯತನಂ ಸಿಯಾ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಸಿಯಾ ನೀವರಣಸಮ್ಪಯುತ್ತಞ್ಚೇವ ನೋ ಚ ನೀವರಣಂ। ಸಿಯಾ ನ ವತ್ತಬ್ಬಂ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚಾತಿಪಿ। ನೀವರಣಸಮ್ಪಯುತ್ತಞ್ಚೇವ ನೋ ಚ ನೀವರಣನ್ತಿಪಿ। ದಸಾಯತನಾ ನೀವರಣವಿಪ್ಪಯುತ್ತನೀವರಣಿಯಾ। ದ್ವಾಯತನಾ ಸಿಯಾ ನೀವರಣವಿಪ್ಪಯುತ್ತನೀವರಣಿಯಾ। ಸಿಯಾ ನೀವರಣವಿಪ್ಪಯುತ್ತಅನೀವರಣಿಯಾ। ಸಿಯಾ ನ ವತ್ತಬ್ಬಾ ನೀವರಣವಿಪ್ಪಯುತ್ತನೀವರಣಿಯಾತಿಪಿ। ನೀವರಣವಿಪ್ಪಯುತ್ತಅನೀವರಣಿಯಾತಿಪಿ।>
      text <ಏಕಾದಸಾಯತನಾ ನೋ ಪರಾಮಾಸಾ। ಧಮ್ಮಾಯತನಂ ಸಿಯಾ ಪರಾಮಾಸೋ। ಸಿಯಾ ನೋ ಪರಾಮಾಸೋ। ದಸಾಯತನಾ ಪರಾಮಟ್ಠಾ। ದ್ವಾಯತನಾ ಸಿಯಾ ಪರಾಮಟ್ಠಾ। ಸಿಯಾ ಅಪರಾಮಟ್ಠಾ। ದಸಾಯತನಾ ಪರಾಮಾಸವಿಪ್ಪಯುತ್ತಾ। ಮನಾಯತನಂ ಸಿಯಾ ಪರಾಮಾಸಸಮ್ಪಯುತ್ತಂ। ಸಿಯಾ ಪರಾಮಾಸವಿಪ್ಪಯುತ್ತಂ। ಧಮ್ಮಾಯತನಂ ಸಿಯಾ ಪರಾಮಾಸಸಮ್ಪಯುತ್ತಂ। ಸಿಯಾ ಪರಾಮಾಸವಿಪ್ಪಯುತ್ತಂ। ಸಿಯಾ ನ ವತ್ತಬ್ಬಂ ಪರಾಮಾಸಸಮ್ಪಯುತ್ತನ್ತಿಪಿ। ಪರಾಮಾಸವಿಪ್ಪಯುತ್ತನ್ತಿಪಿ। ದಸಾಯತನಾ ನ ವತ್ತಬ್ಬಾ ಪರಾಮಾಸಾ ಚೇವ ಪರಾಮಟ್ಠಾ ಚಾತಿ। ಪರಾಮಟ್ಠಾ ಚೇವ ನೋ ಚ ಪರಾಮಾಸಾ। ಮನಾಯತನಂ ನ ವತ್ತಬ್ಬಂ ಪರಾಮಾಸೋ ಚೇವ ಪರಾಮಟ್ಠಞ್ಚಾತಿ। ಸಿಯಾ ಪರಾಮಟ್ಠಞ್ಚೇವ ನೋ ಚ ಪರಾಮಾಸೋ। ಸಿಯಾ ನ ವತ್ತಬ್ಬಂ ಪರಾಮಟ್ಠಞ್ಚೇವ ನೋ ಚ ಪರಾಮಾಸೋತಿ। ಧಮ್ಮಾಯತನಂ ಸಿಯಾ ಪರಾಮಾಸೋ ಚೇವ ಪರಾಮಟ್ಠಞ್ಚ। ಸಿಯಾ ಪರಾಮಟ್ಠಞ್ಚೇವ ನೋ ಚ ಪರಾಮಾಸೋ। ಸಿಯಾ ನ ವತ್ತಬ್ಬಂ ಪರಾಮಾಸೋ ಚೇವ ಪರಾಮಟ್ಠಞ್ಚಾತಿಪಿ। ಪರಾಮಟ್ಠಞ್ಚೇವ ನೋ ಚ ಪರಾಮಾಸೋತಿಪಿ। ದಸಾಯತನಾ ಪರಾಮಾಸವಿಪ್ಪಯುತ್ತಪರಾಮಟ್ಠಾ। ದ್ವಾಯತನಾ ಸಿಯಾ ಪರಾಮಾಸವಿಪ್ಪಯುತ್ತಪರಾಮಟ್ಠಾ। ಸಿಯಾ ಪರಾಮಾಸವಿಪ್ಪಯುತ್ತಅಪರಾಮಟ್ಠಾ। ಸಿಯಾ ನ ವತ್ತಬ್ಬಾ ಪರಾಮಾಸವಿಪ್ಪಯುತ್ತಪರಾಮಟ್ಠಾತಿಪಿ। ಪರಾಮಾಸವಿಪ್ಪಯುತ್ತಅಪರಾಮಟ್ಠಾತಿಪಿ।>
      text <ದಸಾಯತನಾ ಅನಾರಮ್ಮಣಾ। ಮನಾಯತನಂ ಸಾರಮ್ಮಣಂ। ಧಮ್ಮಾಯತನಂ ಸಿಯಾ ಸಾರಮ್ಮಣಂ। ಸಿಯಾ ಅನಾರಮ್ಮಣಂ। ಮನಾಯತನಂ ಚಿತ್ತಂ। ಏಕಾದಸಾಯತನಾ ನೋ ಚಿತ್ತಾ। ಏಕಾದಸಾಯತನಾ ಅಚೇತಸಿಕಾ। ಧಮ್ಮಾಯತನಂ ಸಿಯಾ ಚೇತಸಿಕಂ। ಸಿಯಾ ಅಚೇತಸಿಕಂ। ದಸಾಯತನಾ ಚಿತ್ತವಿಪ್ಪಯುತ್ತಾ। ಧಮ್ಮಾಯತನಂ ಸಿಯಾ ಚಿತ್ತಸಮ್ಪಯುತ್ತಂ। ಸಿಯಾ ಚಿತ್ತವಿಪ್ಪಯುತ್ತಂ। ಮನಾಯತನಂ ನ ವತ್ತಬ್ಬಂ ಚಿತ್ತೇನ ಸಮ್ಪಯುತ್ತನ್ತಿಪಿ। ಚಿತ್ತೇನ ವಿಪ್ಪಯುತ್ತನ್ತಿಪಿ। ದಸಾಯತನಾ ಚಿತ್ತವಿಸಂಸಟ್ಠಾ। ಧಮ್ಮಾಯತನಂ ಸಿಯಾ ಚಿತ್ತಸಂಸಟ್ಠಂ। ಸಿಯಾ ಚಿತ್ತವಿಸಂಸಟ್ಠಂ। ಮನಾಯತನಂ ನ ವತ್ತಬ್ಬಂ ಚಿತ್ತೇನ ಸಂಸಟ್ಠನ್ತಿಪಿ। ಚಿತ್ತೇನ ವಿಸಂಸಟ್ಠನ್ತಿಪಿ। ಛಾಯತನಾ ನೋ ಚಿತ್ತಸಮುಟ್ಠಾನಾ। ಛಾಯತನಾ ಸಿಯಾ ಚಿತ್ತಸಮುಟ್ಠಾನಾ। ಸಿಯಾ ನೋ ಚಿತ್ತಸಮುಟ್ಠಾನಾ। ಏಕಾದಸಾಯತನಾ ನೋ ಚಿತ್ತಸಹಭುನೋ। ಧಮ್ಮಾಯತನಂ ಸಿಯಾ ಚಿತ್ತಸಹಭೂ। ಸಿಯಾ ನೋ ಚಿತ್ತಸಹಭೂ। ಏಕಾದಸಾಯತನಾ ನೋ ಚಿತ್ತಾನುಪರಿವತ್ತಿನೋ। ಧಮ್ಮಾಯತನಂ ಸಿಯಾ ಚಿತ್ತಾನುಪರಿವತ್ತಿ। ಸಿಯಾ ನೋ ಚಿತ್ತಾನುಪರಿವತ್ತಿ। ಏಕಾದಸಾಯತನಾ ನೋ ಚಿತ್ತಸಂಸಟ್ಠಸಮುಟ್ಠಾನಾ। ಧಮ್ಮಾಯತನಂ ಸಿಯಾ ಚಿತ್ತಸಂಸಟ್ಠಸಮುಟ್ಠಾನಂ। ಸಿಯಾ ನೋ ಚಿತ್ತಸಂಸಟ್ಠಸಮುಟ್ಠಾನಂ। ಏಕಾದಸಾಯತನಾ ನೋ ಚಿತ್ತಸಂಸಟ್ಠಸಮುಟ್ಠಾನಸಹಭುನೋ। ಧಮ್ಮಾಯತನಂ ಸಿಯಾ ಚಿತ್ತಸಂಸಟ್ಠಸಮುಟ್ಠಾನಸಹಭೂ। ಸಿಯಾ ನೋ ಚಿತ್ತಸಂಸಟ್ಠಸಮುಟ್ಠಾನಸಹಭೂ। ಏಕಾದಸಾಯತನಾ ನೋ ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿನೋ। ಧಮ್ಮಾಯತನಂ ಸಿಯಾ ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿ। ಸಿಯಾ ನೋ ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿ।>
      text <ಛಾಯತನಾ ಅಜ್ಝತ್ತಿಕಾ। ಛಾಯತನಾ ಬಾಹಿರಾ। ನವಾಯತನಾ ಉಪಾದಾ। ದ್ವಾಯತನಾ ನೋ ಉಪಾದಾ। ಧಮ್ಮಾಯತನಂ ಸಿಯಾ ಉಪಾದಾ। ಸಿಯಾ ನೋ ಉಪಾದಾ। ಪಞ್ಚಾಯತನಾ ಉಪಾದಿನ್ನಾ। ಸದ್ದಾಯತನಂ ಅನುಪಾದಿನ್ನಂ। ಛಾಯತನಾ ಸಿಯಾ ಉಪಾದಿನ್ನಾ। ಸಿಯಾ ಅನುಪಾದಿನ್ನಾ। ಏಕಾದಸಾಯತನಾ ನೋ ಉಪಾದಾನಾ। ಧಮ್ಮಾಯತನಂ ಸಿಯಾ ಉಪಾದಾನಂ। ಸಿಯಾ ನೋ ಉಪಾದಾನಂ। ದಸಾಯತನಾ ಉಪಾದಾನಿಯಾ। ದ್ವಾಯತನಾ ಸಿಯಾ ಉಪಾದಾನಿಯಾ। ಸಿಯಾ ಅನುಪಾದಾನಿಯಾ। ದಸಾಯತನಾ ಉಪಾದಾನವಿಪ್ಪಯುತ್ತಾ। ದ್ವಾಯತನಾ ಸಿಯಾ ಉಪಾದಾನಸಮ್ಪಯುತ್ತಾ। ಸಿಯಾ ಉಪಾದಾನವಿಪ್ಪಯುತ್ತಾ। ದಸಾಯತನಾ ನ ವತ್ತಬ್ಬಾ ಉಪಾದಾನಾ ಚೇವ ಉಪಾದಾನಿಯಾ ಚಾತಿ। ಉಪಾದಾನಿಯಾ ಚೇವ ನೋ ಚ ಉಪಾದಾನಾ। ಮನಾಯತನಂ ನ ವತ್ತಬ್ಬಂ ಉಪಾದಾನಞ್ಚೇವ ಉಪಾದಾನಿಯಞ್ಚಾತಿ। ಸಿಯಾ ಉಪಾದಾನಿಯಞ್ಚೇವ ನೋ ಚ ಉಪಾದಾನಂ। ಸಿಯಾ ನ ವತ್ತಬ್ಬಂ ಉಪಾದಾನಿಯಞ್ಚೇವ ನೋ ಚ ಉಪಾದಾನನ್ತಿ। ಧಮ್ಮಾಯತನಂ ಸಿಯಾ ಉಪಾದಾನಞ್ಚೇವ ಉಪಾದಾನಿಯಞ್ಚ। ಸಿಯಾ ಉಪಾದಾನಿಯಞ್ಚೇವ ನೋ ಚ ಉಪಾದಾನಂ। ಸಿಯಾ ನ ವತ್ತಬ್ಬಂ ಉಪಾದಾನಞ್ಚೇವ ಉಪಾದಾನಿಯಞ್ಚಾತಿಪಿ। ಉಪಾದಾನಿಯಞ್ಚೇವ ನೋ ಚ ಉಪಾದಾನನ್ತಿಪಿ। ದಸಾಯತನಾ ನ ವತ್ತಬ್ಬಾ ಉಪಾದಾನಾ ಚೇವ ಉಪಾದಾನಸಮ್ಪಯುತ್ತಾ ಚಾತಿಪಿ। ಉಪಾದಾನಸಮ್ಪಯುತ್ತಾ ಚೇವ ನೋ ಚ ಉಪಾದಾನಾತಿಪಿ। ಮನಾಯತನಂ ನ ವತ್ತಬ್ಬಂ ಉಪಾದಾನಿಯಞ್ಚೇವ ಉಪಾದಾನಸಮ್ಪಯುತ್ತಞ್ಚಾತಿ। ಸಿಯಾ ಉಪಾದಾನಸಮ್ಪಯುತ್ತಞ್ಚೇವ ನೋ ಚ ಉಪಾದಾನಂ। ಸಿಯಾ ನ ವತ್ತಬ್ಬಂ ಉಪಾದಾನಸಮ್ಪಯುತ್ತಞ್ಚೇವ ನೋ ಚ ಉಪಾದಾನನ್ತಿ। ಧಮ್ಮಾಯತನಂ ಸಿಯಾ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚ। ಸಿಯಾ ಉಪಾದಾನಸಮ್ಪಯುತ್ತಞ್ಚೇವ ನೋ ಚ ಉಪಾದಾನಂ। ಸಿಯಾ ನ ವತ್ತಬ್ಬಂ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚಾತಿಪಿ। ಉಪಾದಾನಸಮ್ಪಯುತ್ತಞ್ಚೇವ ನೋ ಚ ಉಪಾದಾನನ್ತಿಪಿ। ದಸಾಯತನಾ ಉಪಾದಾನವಿಪ್ಪಯುತ್ತಉಪಾದಾನಿಯಾ। ದ್ವಾಯತನಾ ಸಿಯಾ ಉಪಾದಾನಸಮ್ಪಯುತ್ತಉಪಾದಾನಿಯಾ। ಸಿಯಾ ಉಪಾದಾನವಿಪ್ಪಯುತ್ತಅನುಪಾದಾನಿಯಾ। ಸಿಯಾ ನ ವತ್ತಬ್ಬಾ ಉಪಾದಾನವಿಪ್ಪಯುತ್ತಉಪಾದಾನಿಯಾತಿಪಿ। ಉಪಾದಾನವಿಪ್ಪಯುತ್ತಅನುಪಾದಾನಿಯಾತಿಪಿ।>
      text <ಏಕಾದಸಾಯತನಾ ನೋ ಕಿಲೇಸಾ। ಧಮ್ಮಾಯತನಂ ಸಿಯಾ ಕಿಲೇಸೋ। ಸಿಯಾ ನೋ ಕಿಲೇಸೋ। ದಸಾಯತನಾ ಸಂಕಿಲೇಸಿಕಾ। ದ್ವಾಯತನಾ ಸಿಯಾ ಸಂಕಿಲೇಸಿಕಾ। ಸಿಯಾ ಅಸಂಕಿಲೇಸಿಕಾ। ದಸಾಯತನಾ ಅಸಂಕಿಲಿಟ್ಠಾ। ದ್ವಾಯತನಾ ಸಿಯಾ ಸಂಕಿಲಿಟ್ಠಾ। ಸಿಯಾ ಅಸಂಕಿಲಿಟ್ಠಾ। ದಸಾಯತನಾ ಕಿಲೇಸವಿಪ್ಪಯುತ್ತಾ। ದ್ವಾಯತನಾ ಸಿಯಾ ಕಿಲೇಸಸಮ್ಪಯುತ್ತಾ। ಸಿಯಾ ಕಿಲೇಸವಿಪ್ಪಯುತ್ತಾ। ದಸಾಯತನಾ ನ ವತ್ತಬ್ಬಾ ಕಿಲೇಸಾ ಚೇವ ಸಂಕಿಲೇಸಿಕಾ ಚಾತಿ। ಸಂಕಿಲೇಸಿಕಾ ಚೇವ ನೋ ಚ ಕಿಲೇಸಾ। ಮನಾಯತನಂ ನ ವತ್ತಬ್ಬಂ ಕಿಲೇಸೋ ಚೇವ ಸಂಕಿಲೇಸಿಕಞ್ಚಾತಿ। ಸಿಯಾ ಸಂಕಿಲೇಸಿಕಞ್ಚೇವ ನೋ ಚ ಕಿಲೇಸೋ। ಸಿಯಾ ನ ವತ್ತಬ್ಬಂ ಸಂಕಿಲೇಸಿಕಞ್ಚೇವ ನೋ ಚ ಕಿಲೇಸೋತಿ। ಧಮ್ಮಾಯತನಂ ಸಿಯಾ ಕಿಲೇಸೋ ಚೇವ ಸಂಕಿಲೇಸಿಕಞ್ಚ। ಸಿಯಾ ಸಂಕಿಲೇಸಿಕಞ್ಚೇವ ನೋ ಚ ಕಿಲೇಸೋ। ಸಿಯಾ ನ ವತ್ತಬ್ಬಂ ಕಿಲೇಸೋ ಚೇವ ಸಂಕಿಲೇಸಿಕಞ್ಚಾತಿಪಿ। ಸಂಕಿಲೇಸಿಕಞ್ಚೇವ ನೋ ಚ ಕಿಲೇಸೋತಿಪಿ। ದಸಾಯತನಾ ನ ವತ್ತಬ್ಬಾ ಕಿಲೇಸಾ ಚೇವ ಸಂಕಿಲಿಟ್ಠಾ ಚಾತಿಪಿ। ಸಂಕಿಲಿಟ್ಠಾ ಚೇವ ನೋ ಚ ಕಿಲೇಸಾತಿಪಿ। ಮನಾಯತನಂ ನ ವತ್ತಬ್ಬಂ ಕಿಲೇಸೋ ಚೇವ ಸಂಕಿಲಿಟ್ಠಞ್ಚಾತಿ। ಸಿಯಾ ಸಂಕಿಲಿಟ್ಠಞ್ಚೇವ ನೋ ಚ ಕಿಲೇಸೋ। ಸಿಯಾ ನ ವತ್ತಬ್ಬಂ ಸಂಕಿಲಿಟ್ಠಞ್ಚೇವ ನೋ ಚ ಕಿಲೇಸೋತಿ। ಧಮ್ಮಾಯತನಂ ಸಿಯಾ ಕಿಲೇಸೋ ಚೇವ ಸಂಕಿಲಿಟ್ಠಞ್ಚ। ಸಿಯಾ ಸಂಕಿಲಿಟ್ಠಞ್ಚೇವ ನೋ ಚ ಕಿಲೇಸೋ। ಸಿಯಾ ನ ವತ್ತಬ್ಬಂ ಕಿಲೇಸೋ ಚೇವ ಸಂಕಿಲಿಟ್ಠಞ್ಚಾತಿಪಿ। ಸಂಕಿಲಿಟ್ಠಞ್ಚೇವ ನೋ ಚ ಕಿಲೇಸೋತಿಪಿ।>
      text <ದಸಾಯತನಾ ನ ವತ್ತಬ್ಬಾ ಕಿಲೇಸಾ ಚೇವ ಕಿಲೇಸಸಮ್ಪಯುತ್ತಾ ಚಾತಿಪಿ। ಕಿಲೇಸಸಮ್ಪಯುತ್ತಾ ಚೇವ ನೋ ಚ ನ ಕಿಲೇಸಾತಿಪಿ। ಮನಾಯತನಂ ನ ವತ್ತಬ್ಬಂ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚಾತಿ। ಸಿಯಾ ಕಿಲೇಸಸಮ್ಪಯುತ್ತಞ್ಚೇವ ನೋ ಚ ಕಿಲೇಸೋ। ಸಿಯಾ ನ ವತ್ತಬ್ಬಂ ಕಿಲೇಸಸಮ್ಪಯುತ್ತಞ್ಚೇವ ನೋ ಚ ಕಿಲೇಸೋತಿ। ಧಮ್ಮಾಯತನಂ ಸಿಯಾ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಸಿಯಾ ಕಿಲೇಸಸಮ್ಪಯುತ್ತಞ್ಚೇವ ನೋ ಚ ಕಿಲೇಸೋ। ಸಿಯಾ ನ ವತ್ತಬ್ಬಂ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚಾತಿಪಿ। ಕಿಲೇಸಸಮ್ಪಯುತ್ತಞ್ಚೇವ ನೋ ಚ ಕಿಲೇಸೋತಿಪಿ। ದಸಾಯತನಾ ಕಿಲೇಸವಿಪ್ಪಯುತ್ತಸಂಕಿಲೇಸಿಕಾ। ದ್ವಾಯತನಾ ಸಿಯಾ ಕಿಲೇಸವಿಪ್ಪಯುತ್ತಸಂಕಿಲೇಸಿಕಾ। ಸಿಯಾ ಕಿಲೇಸವಿಪ್ಪಯುತ್ತಅಸಂಕಿಲೇಸಿಕಾ। ಸಿಯಾ ನ ವತ್ತಬ್ಬಾ ಕಿಲೇಸವಿಪ್ಪಯುತ್ತಸಂಕಿಲೇಸಿಕಾತಿಪಿ। ಕಿಲೇಸವಿಪ್ಪಯುತ್ತಅಸಂಕಿಲೇಸಿಕಾತಿಪಿ।>
      text <ದಸಾಯತನಾ ನ ದಸ್ಸನೇನ ಪಹಾತಬ್ಬಾ। ದ್ವಾಯತನಾ ಸಿಯಾ ದಸ್ಸನೇನ ಪಹಾತಬ್ಬಾ। ಸಿಯಾ ನ ದಸ್ಸನೇನ ಪಹಾತಬ್ಬಾ। ದಸಾಯತನಾ ನ ಭಾವನಾಯ ಪಹಾತಬ್ಬಾ। ದ್ವಾಯತನಾ ಸಿಯಾ ಭಾವನಾಯ ಪಹಾತಬ್ಬಾ। ಸಿಯಾ ನ ಭಾವನಾಯ ಪಹಾತಬ್ಬಾ। ದಸಾಯತನಾ ನ ದಸ್ಸನೇನ ಪಹಾತಬ್ಬಹೇತುಕಾ। ದ್ವಾಯತನಾ ಸಿಯಾ ದಸ್ಸನೇನ ಪಹಾತಬ್ಬಹೇತುಕಾ। ಸಿಯಾ ನ ದಸ್ಸನೇನ ಪಹಾತಬ್ಬಹೇತುಕಾ। ದಸಾಯತನಾ ನ ಭಾವನಾಯ ಪಹಾತಬ್ಬಹೇತುಕಾ। ದ್ವಾಯತನಾ ಸಿಯಾ ಭಾವನಾಯ ಪಹಾತಬ್ಬಹೇತುಕಾ। ಸಿಯಾ ನ ಭಾವನಾಯ ಪಹಾತಬ್ಬಹೇತುಕಾ। ದಸಾಯತನಾ ಅವಿತಕ್ಕಾ। ದ್ವಾಯತನಾ ಸಿಯಾ ಸವಿತಕ್ಕಾ। ಸಿಯಾ ಅವಿತಕ್ಕಾ। ದಸಾಯತನಾ ಅವಿಚಾರಾ। ದ್ವಾಯತನಾ ಸಿಯಾ ಸವಿಚಾರಾ। ಸಿಯಾ ಅವಿಚಾರಾ। ದಸಾಯತನಾ ಅಪ್ಪೀತಿಕಾ। ದ್ವಾಯತನಾ ಸಿಯಾ ಸಪ್ಪೀತಿಕಾ। ಸಿಯಾ ಅಪ್ಪೀತಿಕಾ। ದಸಾಯತನಾ ನ ಪೀತಿಸಹಗತಾ। ದ್ವಾಯತನಾ ಸಿಯಾ ಪೀತಿಸಹಗತಾ। ಸಿಯಾ ನ ಪೀತಿಸಹಗತಾ। ದಸಾಯತನಾ ನ ಸುಖಸಹಗತಾ। ದ್ವಾಯತನಾ ಸಿಯಾ ಸುಖಸಹಗತಾ। ಸಿಯಾ ನ ಸುಖಸಹಗತಾ। ದಸಾಯತನಾ ನ ಉಪೇಕ್ಖಾಸಹಗತಾ। ದ್ವಾಯತನಾ ಸಿಯಾ ಉಪೇಕ್ಖಾಸಹಗತಾ। ಸಿಯಾ ನ ಉಪೇಕ್ಖಾಸಹಗತಾ।>
      text <ದಸಾಯತನಾ ಕಾಮಾವಚರಾ। ದ್ವಾಯತನಾ ಸಿಯಾ ಕಾಮಾವಚರಾ। ಸಿಯಾ ನ ಕಾಮಾವಚರಾ। ದಸಾಯತನಾ ನ ರೂಪಾವಚರಾ। ದ್ವಾಯತನಾ ಸಿಯಾ ರೂಪಾವಚರಾ। ಸಿಯಾ ನ ರೂಪಾವಚರಾ। ದಸಾಯತನಾ ನ ಅರೂಪಾವಚರಾ। ದ್ವಾಯತನಾ ಸಿಯಾ ಅರೂಪಾವಚರಾ। ಸಿಯಾ ನ ಅರೂಪಾವಚರಾ। ದಸಾಯತನಾ ಪರಿಯಾಪನ್ನಾ। ದ್ವಾಯತನಾ ಸಿಯಾ ಪರಿಯಾಪನ್ನಾ। ಸಿಯಾ ಅಪರಿಯಾಪನ್ನಾ। ದಸಾಯತನಾ ಅನಿಯ್ಯಾನಿಕಾ। ದ್ವಾಯತನಾ ಸಿಯಾ ನಿಯ್ಯಾನಿಕಾ। ಸಿಯಾ ಅನಿಯ್ಯಾನಿಕಾ। ದಸಾಯತನಾ ಅನಿಯತಾ। ದ್ವಾಯತನಾ ಸಿಯಾ ನಿಯತಾ। ಸಿಯಾ ಅನಿಯತಾ। ದಸಾಯತನಾ ಸಉತ್ತರಾ। ದ್ವಾಯತನಾ ಸಿಯಾ ಸಉತ್ತರಾ। ಸಿಯಾ ಅನುತ್ತರಾ। ದಸಾಯತನಾ ಅರಣಾ। ದ್ವಾಯತನಾ ಸಿಯಾ ಸರಣಾ। ಸಿಯಾ ಅರಣಾತಿ।>
      stand <ಪಞ್ಹಾಪುಚ್ಛಕಂ।>
      stand <ಆಯತನವಿಭಙ್ಗೋ ನಿಟ್ಠಿತೋ।>
