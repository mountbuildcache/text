text <೩॥ ನಿಕ್ಖೇಪಕಣ್ಡಂ>
  text <ತಿಕನಿಕ್ಖೇಪಂ>
    text <೯೮೫>, <ಕತಮೇ ಧಮ್ಮಾ ಕುಸಲಾ॥ ತೀಣಿ ಕುಸಲಮೂಲಾನಿ ಅಲೋಭೋ। ಅದೋಸೋ। ಅಮೋಹೋ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಕುಸಲಾ।>
    text <೯೮೬>, <ಕತಮೇ ಧಮ್ಮಾ ಅಕುಸಲಾ॥ ತೀಣಿ ಅಕುಸಲಮೂಲಾನಿ ಲೋಭೋ। ದೋಸೋ। ಮೋಹೋ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಅಕುಸಲಾ।>
    text <೯೮೭>, <ಕತಮೇ ಧಮ್ಮಾ ಅಬ್ಯಾಕತಾ॥ ಕುಸಲಾಕುಸಲಾನಂ ಧಮ್ಮಾನಂ ವಿಪಾಕಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ। ಯೇ ಚ ಧಮ್ಮಾ ಕಿರಿಯಾ ನೇವ ಕುಸಲಾ ನಾಕುಸಲಾ ನ ಚ ಕಮ್ಮವಿಪಾಕಾ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಬ್ಯಾಕತಾ।>
    text <೯೮೮>, <ಕತಮೇ ಧಮ್ಮಾ ಸುಖಾಯ ವೇದನಾಯ ಸಮ್ಪಯುತ್ತಾ॥ ಸುಖಭೂಮಿಯಂ ಕಾಮಾವಚರೇ। ರೂಪಾವಚರೇ। ಅಪರಿಯಾಪನ್ನೇ। ಸುಖಂ ವೇದನಂ ಠಪೇತ್ವಾ। ತಂಸಮ್ಪಯುತ್ತೋ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸುಖಾಯ ವೇದನಾಯ ಸಮ್ಪಯುತ್ತಾ।>
    text <೯೮೯>, <ಕತಮೇ ಧಮ್ಮಾ ದುಕ್ಖಾಯ ವೇದನಾಯ ಸಮ್ಪಯುತ್ತಾ॥ ದುಕ್ಖಭೂಮಿಯಂ ಕಾಮಾವಚರೇ। ದುಕ್ಖಂ ವೇದನಂ ಠಪೇತ್ವಾ। ತಂಸಮ್ಪಯುತ್ತೋ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ದುಕ್ಖಾಯ ವೇದನಾಯ ಸಮ್ಪಯುತ್ತಾ।>
    text <೯೯೦>, <ಕತಮೇ ಧಮ್ಮಾ ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತಾ॥ ಅದುಕ್ಖಮಸುಖಭೂಮಿಯಂ ಕಾಮಾವಚರೇ। ರೂಪಾವಚರೇ। ಅರೂಪಾವಚರೇ। ಅಪರಿಯಾಪನ್ನೇ। ಅದುಕ್ಖಮಸುಖಂ ವೇದನಂ ಠಪೇತ್ವಾ। ತಂಸಮ್ಪಯುತ್ತೋ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಅದುಕ್ಖಮಸುಖಾಯ ವೇದನಾಯ ಸಮ್ಪಯುತ್ತಾ।>
    text <೯೯೧>, <ಕತಮೇ ಧಮ್ಮಾ ವಿಪಾಕಾ॥ ಕುಸಲಾಕುಸಲಾನಂ ಧಮ್ಮಾನಂ ವಿಪಾಕಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ವಿಪಾಕಾ।>
    text <೯೯೨>, <ಕತಮೇ ಧಮ್ಮಾ ವಿಪಾಕಧಮ್ಮಧಮ್ಮಾ॥ ಕುಸಲಾಕುಸಲಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ವಿಪಾಕಧಮ್ಮಧಮ್ಮಾ।>
    text <೯೯೩>, <ಕತಮೇ ಧಮ್ಮಾ ನೇವವಿಪಾಕನವಿಪಾಕಧಮ್ಮಧಮ್ಮಾ॥ ಯೇ ಚ ಧಮ್ಮಾ ಕಿರಿಯಾ ನೇವ ಕುಸಲಾ ನಾಕುಸಲಾ ನ ಚ ಕಮ್ಮವಿಪಾಕಾ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೇವವಿಪಾಕನವಿಪಾಕಧಮ್ಮಧಮ್ಮಾ।>
    text <೯೯೪>, <ಕತಮೇ ಧಮ್ಮಾ ಉಪಾದಿಣ್ಣುಪಾದಾನಿಯಾ॥ ಸಾಸವಾ ಕುಸಲಾಕುಸಲಾನಂ ಧಮ್ಮಾನಂ ವಿಪಾಕಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯಞ್ಚ ರೂಪಂ ಕಮ್ಮಸ್ಸ ಕತತ್ತಾ ಇಮೇ ಧಮ್ಮಾ ಉಪಾದಿಣ್ಣುಪಾದಾನಿಯಾ।>
    text <೯೯೫>, <ಕತಮೇ ಧಮ್ಮಾ ಅನುಪಾದಿಣ್ಣುಪಾದಾನಿಯಾ॥ ಸಾಸವಾ ಕುಸಲಾಕುಸಲಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯೇ ಚ ಧಮ್ಮಾ ಕಿರಿಯಾ ನೇವ ಕುಸಲಾ ನಾಕುಸಲಾ ನ ಚ ಕಮ್ಮವಿಪಾಕಾ। ಯಞ್ಚ ರೂಪಂ ನ ಕಮ್ಮಸ್ಸ ಕತತ್ತಾ ಇಮೇ ಧಮ್ಮಾ ಅನುಪಾದಿಣ್ಣುಪಾದಾನಿಯಾ।>
    text <೯೯೬>, <ಕತಮೇ ಧಮ್ಮಾ ಅನುಪಾದಿಣ್ಣಅನುಪಾದಾನಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನುಪಾದಿಣ್ಣಅನುಪಾದಾನಿಯಾ।>
    text <೯೯೭>, <ಕತಮೇ ಧಮ್ಮಾ ಸಂಕಿಲಿಟ್ಠಸಂಕಿಲೇಸಿಕಾ॥ ತೀಣಿ ಅಕುಸಲಮೂಲಾನಿ ಲೋಭೋ। ದೋಸೋ। ಮೋಹೋ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಸಂಕಿಲಿಟ್ಠಸಂಕಿಲೇಸಿಕಾ।>
    text <೯೯೮>, <ಕತಮೇ ಧಮ್ಮಾ ಅಸಂಕಿಲಿಟ್ಠಸಂಕಿಲೇಸಿಕಾ॥ ಸಾಸವಾ ಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ। ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಅಸಂಕಿಲಿಟ್ಠಸಂಕಿಲೇಸಿಕಾ।>
    text <೯೯೯>, <ಕತಮೇ ಧಮ್ಮಾ ಅಸಂಕಿಲಿಟ್ಠಅಸಂಕಿಲೇಸಿಕಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಸಂಕಿಲಿಟ್ಠಅಸಂಕಿಲೇಸಿಕಾ।>
    text <೧೦೦೦>, <ಕತಮೇ ಧಮ್ಮಾ ಸವಿತಕ್ಕಸವಿಚಾರಾ॥ ಸವಿತಕ್ಕಸವಿಚಾರಭೂಮಿಯಂ ಕಾಮಾವಚರೇ। ರೂಪಾವಚರೇ। ಅಪರಿಯಾಪನ್ನೇ। ವಿತಕ್ಕವಿಚಾರೇ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸವಿತಕ್ಕಸವಿಚಾರಾ।>
    text <೧೦೦೧>, <ಕತಮೇ ಧಮ್ಮಾ ಅವಿತಕ್ಕವಿಚಾರಮತ್ತಾ॥ ಅವಿತಕ್ಕವಿಚಾರಮತ್ತಭೂಮಿಯಂ ರೂಪಾವಚರೇ। ಅಪರಿಯಾಪನ್ನೇ। ವಿಚಾರಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಅವಿತಕ್ಕವಿಚಾರಮತ್ತಾ।>
    text <೧೦೦೨>, <ಕತಮೇ ಧಮ್ಮಾ ಅವಿತಕ್ಕಅವಿಚಾರಾ॥ ಅವಿತಕ್ಕಅವಿಚಾರಭೂಮಿಯಂ ಕಾಮಾವಚರೇ। ರೂಪಾವಚರೇ। ಅರೂಪಾವಚರೇ। ಅಪರಿಯಾಪನ್ನೇ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅವಿತಕ್ಕಅವಿಚಾರಾ।>
    text <೧೦೦೩>, <ಕತಮೇ ಧಮ್ಮಾ ಪೀತಿಸಹಗತಾ॥ ಪೀತಿಭೂಮಿಯಂ ಕಾಮಾವಚರೇ। ರೂಪಾವಚರೇ। ಅಪರಿಯಾಪನ್ನೇ। ಪೀತಿಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪೀತಿಸಹಗತಾ।>
    text <೧೦೦೪>, <ಕತಮೇ ಧಮ್ಮಾ ಸುಖಸಹಗತಾ॥ ಸುಖಭೂಮಿಯಂ ಕಾಮಾವಚರೇ। ರೂಪಾವಚರೇ। ಅಪರಿಯಾಪನ್ನೇ। ಸುಖಂ ಠಪೇತ್ವಾ। ತಂಸಮ್ಪಯುತ್ತೋ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸುಖಸಹಗತಾ।>
    text <೧೦೦೫>, <ಕತಮೇ ಧಮ್ಮಾ ಉಪೇಕ್ಖಾಸಹಗತಾ॥ ಉಪೇಕ್ಖಾಭೂಮಿಯಂ ಕಾಮಾವಚರೇ। ರೂಪಾವಚರೇ। ಅರೂಪಾವಚರೇ। ಅಪರಿಯಾಪನ್ನೇ। ಉಪೇಕ್ಖಂ ಠಪೇತ್ವಾ। ತಂಸಮ್ಪಯುತ್ತೋ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಉಪೇಕ್ಖಾಸಹಗತಾ।>
    text <೧೦೦೬>, <ಕತಮೇ ಧಮ್ಮಾ ದಸ್ಸನೇನ ಪಹಾತಬ್ಬಾ॥ ತೀಣಿ ಸಂಯೋಜನಾನಿ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ।>
    text <೧೦೦೭>, <ತತ್ಥ ಕತಮಾ ಸಕ್ಕಾಯದಿಟ್ಠಿ॥ ಇಧ ಅಸ್ಸುತವಾ ಪುಥುಜ್ಜನೋ ಅರಿಯಾನಂ ಅದಸ್ಸಾವೀ ಅರಿಯಧಮ್ಮಸ್ಸ ಅಕೋವಿದೋ ಅರಿಯಧಮ್ಮೇ ಅವಿನೀತೋ ಸಪ್ಪುರಿಸಾನಂ ಅದಸ್ಸಾವೀ ಸಪ್ಪುರಿಸಧಮ್ಮಸ್ಸ ಅಕೋವಿದೋ ಸಪ್ಪುರಿಸಧಮ್ಮೇ ಅವಿನೀತೋ ರೂಪಂ ಅತ್ತತೋ ಸಮನುಪಸ್ಸತಿ। ರೂಪವನ್ತಂ ವಾ ಅತ್ತಾನಂ। ಅತ್ತನಿ ವಾ ರೂಪಂ। ರೂಪಸ್ಮಿಂ ವಾ ಅತ್ತಾನಂ। ವೇದನಂ ಅತ್ತತೋ ಸಮನುಪಸ್ಸತಿ। ವೇದನಾವನ್ತಂ ವಾ ಅತ್ತಾನಂ। ಅತ್ತನಿ ವಾ ವೇದನಂ। ವೇದನಾಯ ವಾ ಅತ್ತಾನಂ। ಸಞ್ಞಂ ಅತ್ತತೋ ಸಮನುಪಸ್ಸತಿ। ಸಞ್ಞಾವನ್ತಂ ವಾ ಅತ್ತಾನಂ। ಅತ್ತನಿ ವಾ ಸಞ್ಞಂ। ಸಞ್ಞಾಯ ವಾ ಅತ್ತಾನಂ। ಸಙ್ಖಾರೇ ಅತ್ತತೋ ಸಮನುಪಸ್ಸತಿ। ಸಙ್ಖಾರವನ್ತಂ ವಾ ಅತ್ತಾನಂ। ಅತ್ತನಿ ವಾ ಸಙ್ಖಾರೇ। ಸಙ್ಖಾರೇಸು ವಾ ಅತ್ತಾನಂ। ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ। ವಿಞ್ಞಾಣವನ್ತಂ ವಾ ಅತ್ತಾನಂ। ಅತ್ತನಿ ವಾ ವಿಞ್ಞಾಣಂ। ವಿಞ್ಞಾಣಸ್ಮಿಂ ವಾ ಅತ್ತಾನಂ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪಟಿಗ್ಗಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸಕ್ಕಾಯದಿಟ್ಠಿ।>
    text <೧೦೦೮>, <ತತ್ಥ ಕತಮಾ ವಿಚಿಕಿಚ್ಛಾ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ। ಧಮ್ಮೇ ಕಙ್ಖತಿ ವಿಚಿಕಿಚ್ಛತಿ। ಸಙ್ಘೇ ಕಙ್ಖತಿ ವಿಚಿಕಿಚ್ಛತಿ। ಸಿಕ್ಖಾಯ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತೇ ಕಙ್ಖತಿ ವಿಚಿಕಿಚ್ಛತಿ। ಅಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತಾಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಕಙ್ಖತಿ ವಿಚಿಕಿಚ್ಛತಿ। ಯಾ ಏವರೂಪಾ ಕಙ್ಖಾ ಕಙ್ಖಾಯನಾ ಕಙ್ಖಾಯಿತತ್ತಂ ವಿಮತಿ ವಿಚಿಕಿಚ್ಛಾ ದ್ವೇಳ್ಹಕಂ ದ್ವೇಧಾಪಥೋ ಸಂಸಯೋ ಅನೇಕಂಸಗ್ಗಾಹೋ ಆಸಪ್ಪನಾ ಪರಿಸಪ್ಪನಾ ಅಪರಿಯೋಗಾಹನಾ ಥಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಅಯಂ ವುಚ್ಚತಿ ವಿಚಿಕಿಚ್ಛಾ।>
    text <೧೦೦೯>, <ತತ್ಥ ಕತಮೋ ಸೀಲಬ್ಬತಪರಾಮಾಸೋ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ। ವತೇನ ಸುದ್ಧಿ। ಸೀಲಬ್ಬತೇನ ಸುದ್ಧೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪಟಿಗ್ಗಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸೀಲಬ್ಬತಪರಾಮಾಸೋ।>
    text <೧೦೧೦>, <ಇಮಾನಿ ತೀಣಿ ಸಂಯೋಜನಾನಿ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ ವಚೀಕಮ್ಮಂ ಮನೋಕಮ್ಮಂ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಾ।>
    text <೧೦೧೧>, <ಕತಮೇ ಧಮ್ಮಾ ಭಾವನಾಯ ಪಹಾತಬ್ಬಾ॥ ಅವಸೇಸೋ ಲೋಭೋ। ದೋಸೋ। ಮೋಹೋ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಭಾವನಾಯ ಪಹಾತಬ್ಬಾ।>
    text <೧೦೧೨>, <ಕತಮೇ ಧಮ್ಮಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಾ॥ ಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಾ।>
    text <೧೦೧೩>, <ಕತಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತುಕಾ॥ ತೀಣಿ ಸಂಯೋಜನಾನಿ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ।>
    text <೧೦೧೪>, <ತತ್ಥ ಕತಮಾ ಸಕ್ಕಾಯದಿಟ್ಠಿ…ಪೇ॰… ಅಯಂ ವುಚ್ಚತಿ ಸಕ್ಕಾಯದಿಟ್ಠಿ।>
    text <೧೦೧೫>, <ತತ್ಥ ಕತಮಾ ವಿಚಿಕಿಚ್ಛಾ…ಪೇ॰… ಅಯಂ ವುಚ್ಚತಿ ವಿಚಿಕಿಚ್ಛಾ।>
    text <೧೦೧೬>, <ತತ್ಥ ಕತಮೋ ಸೀಲಬ್ಬತಪರಾಮಾಸೋ…ಪೇ॰… ಅಯಂ ವುಚ್ಚತಿ ಸೀಲಬ್ಬತಪರಾಮಾಸೋ।>
    text <೧೦೧೭>, <ಇಮಾನಿ ತೀಣಿ ಸಂಯೋಜನಾನಿ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತುಕಾ। ತೀಣಿ ಸಂಯೋಜನಾನಿ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಾ। ತದೇಕಟ್ಠೋ ಲೋಭೋ। ದೋಸೋ। ಮೋಹೋ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತೂ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತುಕಾ।>
    text <೧೦೧೮>, <ಕತಮೇ ಧಮ್ಮಾ ಭಾವನಾಯ ಪಹಾತಬ್ಬಹೇತುಕಾ॥ ಅವಸೇಸೋ ಲೋಭೋ। ದೋಸೋ। ಮೋಹೋ ಇಮೇ ಧಮ್ಮಾ ಭಾವನಾಯ ಪಹಾತಬ್ಬಹೇತೂ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಭಾವನಾಯ ಪಹಾತಬ್ಬಹೇತುಕಾ।>
    text <೧೦೧೯>, <ಕತಮೇ ಧಮ್ಮಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಹೇತುಕಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೇವ ದಸ್ಸನೇನ ನ ಭಾವನಾಯ ಪಹಾತಬ್ಬಹೇತುಕಾ।>
    text <೧೦೨೦>, <ಕತಮೇ ಧಮ್ಮಾ ಆಚಯಗಾಮಿನೋ॥ ಸಾಸವಾ ಕುಸಲಾಕುಸಲಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಆಚಯಗಾಮಿನೋ।>
    text <೧೦೨೧>, <ಕತಮೇ ಧಮ್ಮಾ ಅಪಚಯಗಾಮಿನೋ॥ ಚತ್ತಾರೋ ಮಗ್ಗಾ ಅಪರಿಯಾಪನ್ನಾ ಇಮೇ ಧಮ್ಮಾ ಅಪಚಯಗಾಮಿನೋ।>
    text <೧೦೨೨>, <ಕತಮೇ ಧಮ್ಮಾ ನೇವ ಆಚಯಗಾಮಿ ನ ಅಪಚಯಗಾಮಿನೋ॥ ಕುಸಲಾಕುಸಲಾನಂ ಧಮ್ಮಾನಂ ವಿಪಾಕಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯೇ ಚ ಧಮ್ಮಾ ಕಿರಿಯಾ ನೇವ ಕುಸಲಾ ನಾಕುಸಲಾ ನ ಚ ಕಮ್ಮವಿಪಾಕಾ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೇವ ಆಚಯಗಾಮಿ ನ ಅಪಚಯಗಾಮಿನೋ।>
    text <೧೦೨೩>, <ಕತಮೇ ಧಮ್ಮಾ ಸೇಕ್ಖಾ॥ ಚತ್ತಾರೋ ಮಗ್ಗಾ ಅಪರಿಯಾಪನ್ನಾ। ಹೇಟ್ಠಿಮಾನಿ ಚ ತೀಣಿ ಸಾಮಞ್ಞಫಲಾನಿ ಇಮೇ ಧಮ್ಮಾ ಸೇಕ್ಖಾ।>
    text <೧೦೨೪>, <ಕತಮೇ ಧಮ್ಮಾ ಅಸೇಕ್ಖಾ॥ ಉಪರಿಟ್ಠಿಮಂ ಅರಹತ್ತಫಲಂ ಇಮೇ ಧಮ್ಮಾ ಅಸೇಕ್ಖಾ।>
    text <೧೦೨೫>, <ಕತಮೇ ಧಮ್ಮಾ ನೇವಸೇಕ್ಖನಾಸೇಕ್ಖಾ॥ ತೇ ಧಮ್ಮೇ ಠಪೇತ್ವಾ। ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೇವಸೇಕ್ಖನಾಸೇಕ್ಖಾ।>
    text <೧೦೨೬>, <ಕತಮೇ ಧಮ್ಮಾ ಪರಿತ್ತಾ॥ ಸಬ್ಬೇವ ಕಾಮಾವಚರಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪರಿತ್ತಾ।>
    text <೧೦೨೭>, <ಕತಮೇ ಧಮ್ಮಾ ಮಹಗ್ಗತಾ॥ ರೂಪಾವಚರಾ। ಅರೂಪಾವಚರಾ। ಕುಸಲಾಬ್ಯಾಕತಾ ಧಮ್ಮಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಮಹಗ್ಗತಾ।>
    text <೧೦೨೮>, <ಕತಮೇ ಧಮ್ಮಾ ಅಪ್ಪಮಾಣಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಪ್ಪಮಾಣಾ।>
    text <೧೦೨೯>, <ಕತಮೇ ಧಮ್ಮಾ ಪರಿತ್ತಾರಮ್ಮಣಾ॥ ಪರಿತ್ತೇ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಪರಿತ್ತಾರಮ್ಮಣಾ।>
    text <೧೦೩೦>, <ಕತಮೇ ಧಮ್ಮಾ ಮಹಗ್ಗತಾರಮ್ಮಣಾ॥ ಮಹಗ್ಗತೇ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಮಹಗ್ಗತಾರಮ್ಮಣಾ।>
    text <೧೦೩೧>, <ಕತಮೇ ಧಮ್ಮಾ ಅಪ್ಪಮಾಣಾರಮ್ಮಣಾ॥ ಅಪ್ಪಮಾಣೇ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಅಪ್ಪಮಾಣಾರಮ್ಮಣಾ।>
    text <೧೦೩೨>, <ಕತಮೇ ಧಮ್ಮಾ ಹೀನಾ॥ ತೀಣಿ ಅಕುಸಲಮೂಲಾನಿ ಲೋಭೋ। ದೋಸೋ। ಮೋಹೋ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಹೀನಾ।>
    text <೧೦೩೩>, <ಕತಮೇ ಧಮ್ಮಾ ಮಜ್ಝಿಮಾ॥ ಸಾಸವಾ ಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಮಜ್ಝಿಮಾ।>
    text <೧೦೩೪>, <ಕತಮೇ ಧಮ್ಮಾ ಪಣೀತಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಪಣೀತಾ।>
    text <೧೦೩೫>, <ಕತಮೇ ಧಮ್ಮಾ ಮಿಚ್ಛತ್ತನಿಯತಾ॥ ಪಞ್ಚ ಕಮ್ಮಾನಿ ಆನನ್ತರಿಕಾನಿ। ಯಾ ಚ ಮಿಚ್ಛಾದಿಟ್ಠಿನಿಯತಾ ಇಮೇ ಧಮ್ಮಾ ಮಿಚ್ಛತ್ತನಿಯತಾ।>
    text <೧೦೩೬>, <ಕತಮೇ ಧಮ್ಮಾ ಸಮ್ಮತ್ತನಿಯತಾ॥ ಚತ್ತಾರೋ ಮಗ್ಗಾ ಅಪರಿಯಾಪನ್ನಾ ಇಮೇ ಧಮ್ಮಾ ಸಮ್ಮತ್ತನಿಯತಾ।>
    text <೧೦೩೭>, <ಕತಮೇ ಧಮ್ಮಾ ಅನಿಯತಾ॥ ತೇ ಧಮ್ಮೇ ಠಪೇತ್ವಾ। ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನಿಯತಾ।>
    text <೧೦೩೮>, <ಕತಮೇ ಧಮ್ಮಾ ಮಗ್ಗಾರಮ್ಮಣಾ॥ ಅರಿಯಮಗ್ಗಂ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಮಗ್ಗಾರಮ್ಮಣಾ।>
    text <೧೦೩೯>, <ಕತಮೇ ಧಮ್ಮಾ ಮಗ್ಗಹೇತುಕಾ॥ ಅರಿಯಮಗ್ಗಸಮಙ್ಗಿಸ್ಸ ಮಗ್ಗಙ್ಗಾನಿ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಮಗ್ಗಹೇತುಕಾ। ಅರಿಯಮಗ್ಗಸಮಙ್ಗಿಸ್ಸ ಸಮ್ಮಾದಿಟ್ಠಿ ಮಗ್ಗೋ ಚೇವ ಹೇತು ಚ। ಸಮ್ಮಾದಿಟ್ಠಿಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಮಗ್ಗಹೇತುಕಾ। ಅರಿಯಮಗ್ಗಸಮಙ್ಗಿಸ್ಸ ಅಲೋಭೋ। ಅದೋಸೋ। ಅಮೋಹೋ ಇಮೇ ಧಮ್ಮಾ ಮಗ್ಗಹೇತೂ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಮಗ್ಗಹೇತುಕಾ।>
    text <೧೦೪೦>, <ಕತಮೇ ಧಮ್ಮಾ ಮಗ್ಗಾಧಿಪತಿನೋ॥ ಅರಿಯಮಗ್ಗಂ ಅಧಿಪತಿಂ ಕರಿತ್ವಾ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಮಗ್ಗಾಧಿಪತಿನೋ। ಅರಿಯಮಗ್ಗಸಮಙ್ಗಿಸ್ಸ ವೀಮಂಸಾಧಿಪತೇಯ್ಯಂ ಮಗ್ಗಂ ಭಾವಯನ್ತಸ್ಸ ವೀಮಂಸಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಮಗ್ಗಾಧಿಪತಿನೋ।>
    text <೧೦೪೧>, <ಕತಮೇ ಧಮ್ಮಾ ಉಪ್ಪನ್ನಾ॥ ಯೇ ಧಮ್ಮಾ ಜಾತಾ ಭೂತಾ ಸಞ್ಜಾತಾ ನಿಬ್ಬತ್ತಾ ಅಭಿನಿಬ್ಬತ್ತಾ ಪಾತುಭೂತಾ ಉಪ್ಪನ್ನಾ ಸಮುಪ್ಪನ್ನಾ ಉಟ್ಠಿತಾ ಸಮುಟ್ಠಿತಾ ಉಪ್ಪನ್ನಾ ಉಪ್ಪನ್ನಂಸೇನ ಸಙ್ಗಹಿತಾ। ರೂಪಂ। ವೇದನಾ। ಸಞ್ಞಾ। ಸಙ್ಖಾರಾ। ವಿಞ್ಞಾಣಂ ಇಮೇ ಧಮ್ಮಾ ಉಪ್ಪನ್ನಾ।>
    text <೧೦೪೨>, <ಕತಮೇ ಧಮ್ಮಾ ಅನುಪ್ಪನ್ನಾ॥ ಯೇ ಧಮ್ಮಾ ಅಜಾತಾ ಅಭೂತಾ ಅಸಞ್ಜಾತಾ ಅನಿಬ್ಬತ್ತಾ ಅನಭಿನಿಬ್ಬತ್ತಾ ಅಪಾತುಭೂತಾ ಅನುಪ್ಪನ್ನಾ ಅಸಮುಪ್ಪನ್ನಾ ಅನುಟ್ಠಿತಾ ಅಸಮುಟ್ಠಿತಾ ಅನುಪ್ಪನ್ನಾ ಅನುಪ್ಪನ್ನಂಸೇನ ಸಙ್ಗಹಿತಾ। ರೂಪಂ। ವೇದನಾ। ಸಞ್ಞಾ। ಸಙ್ಖಾರಾ। ವಿಞ್ಞಾಣಂ ಇಮೇ ಧಮ್ಮಾ ಅನುಪ್ಪನ್ನಾ।>
    text <೧೦೪೩>, <ಕತಮೇ ಧಮ್ಮಾ ಉಪ್ಪಾದಿನೋ॥ ಕುಸಲಾಕುಸಲಾನಂ ಧಮ್ಮಾನಂ ಅವಿಪಕ್ಕವಿಪಾಕಾನಂ ವಿಪಾಕಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯಞ್ಚ ರೂಪಂ ಕಮ್ಮಸ್ಸ ಕತತ್ತಾ ಉಪ್ಪಜ್ಜಿಸ್ಸತಿ ಇಮೇ ಧಮ್ಮಾ ಉಪ್ಪಾದಿನೋ।>
    text <೧೦೪೪>, <ಕತಮೇ ಧಮ್ಮಾ ಅತೀತಾ॥ ಯೇ ಧಮ್ಮಾ ಅತೀತಾ ನಿರುದ್ಧಾ ವಿಗತಾ ವಿಪರಿಣತಾ ಅತ್ಥಙ್ಗತಾ ಅಬ್ಭತ್ಥಙ್ಗತಾ ಉಪ್ಪಜ್ಜಿತ್ವಾ ವಿಗತಾ ಅತೀತಾ ಅತೀತಂಸೇನ ಸಙ್ಗಹಿತಾ। ರೂಪಂ। ವೇದನಾ। ಸಞ್ಞಾ। ಸಙ್ಖಾರಾ। ವಿಞ್ಞಾಣಂ ಇಮೇ ಧಮ್ಮಾ ಅತೀತಾ।>
    text <೧೦೪೫>, <ಕತಮೇ ಧಮ್ಮಾ ಅನಾಗತಾ॥ ಯೇ ಧಮ್ಮಾ ಅಜಾತಾ ಅಭೂತಾ ಅಸಞ್ಜಾತಾ ಅನಿಬ್ಬತ್ತಾ ಅನಭಿನಿಬ್ಬತ್ತಾ ಅಪಾತುಭೂತಾ ಅನುಪ್ಪನ್ನಾ ಅಸಮುಪ್ಪನ್ನಾ ಅನುಟ್ಠಿತಾ ಅಸಮುಟ್ಠಿತಾ ಅನಾಗತಾ ಅನಾಗತಂಸೇನ ಸಙ್ಗಹಿತಾ। ರೂಪಂ। ವೇದನಾ। ಸಞ್ಞಾ। ಸಙ್ಖಾರಾ। ವಿಞ್ಞಾಣಂ ಇಮೇ ಧಮ್ಮಾ ಅನಾಗತಾ।>
    text <೧೦೪೬>, <ಕತಮೇ ಧಮ್ಮಾ ಪಚ್ಚುಪ್ಪನ್ನಾ॥ ಯೇ ಧಮ್ಮಾ ಜಾತಾ ಭೂತಾ ಸಞ್ಜಾತಾ ನಿಬ್ಬತ್ತಾ ಅಭಿನಿಬ್ಬತ್ತಾ ಪಾತುಭೂತಾ ಉಪ್ಪನ್ನಾ ಸಮುಪ್ಪನ್ನಾ ಉಟ್ಠಿತಾ ಸಮುಟ್ಠಿತಾ ಪಚ್ಚುಪ್ಪನ್ನಾ ಪಚ್ಚುಪ್ಪನ್ನಂಸೇನ ಸಙ್ಗಹಿತಾ। ರೂಪಂ। ವೇದನಾ। ಸಞ್ಞಾ। ಸಙ್ಖಾರಾ। ವಿಞ್ಞಾಣಂ ಇಮೇ ಧಮ್ಮಾ ಪಚ್ಚುಪ್ಪನ್ನಾ।>
    text <೧೦೪೭>, <ಕತಮೇ ಧಮ್ಮಾ ಅತೀತಾರಮ್ಮಣಾ॥ ಅತೀತೇ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಅತೀತಾರಮ್ಮಣಾ।>
    text <೧೦೪೮>, <ಕತಮೇ ಧಮ್ಮಾ ಅನಾಗತಾರಮ್ಮಣಾ॥ ಅನಾಗತೇ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಅನಾಗತಾರಮ್ಮಣಾ।>
    text <೧೦೪೯>, <ಕತಮೇ ಧಮ್ಮಾ ಪಚ್ಚುಪ್ಪನ್ನಾರಮ್ಮಣಾ॥ ಪಚ್ಚುಪ್ಪನ್ನೇ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಪಚ್ಚುಪ್ಪನ್ನಾರಮ್ಮಣಾ।>
    text <೧೦೫೦>, <ಕತಮೇ ಧಮ್ಮಾ ಅಜ್ಝತ್ತಾ॥ ಯೇ ಧಮ್ಮಾ ತೇಸಂ ತೇಸಂ ಸತ್ತಾನಂ ಅಜ್ಝತ್ತಂ ಪಚ್ಚತ್ತಂ ನಿಯತಾ ಪಾಟಿಪುಗ್ಗಲಿಕಾ ಉಪಾದಿಣ್ಣಾ। ರೂಪಂ। ವೇದನಾ। ಸಞ್ಞಾ। ಸಙ್ಖಾರಾ। ವಿಞ್ಞಾಣಂ ಇಮೇ ಧಮ್ಮಾ ಅಜ್ಝತ್ತಾ।>
    text <೧೦೫೧>, <ಕತಮೇ ಧಮ್ಮಾ ಬಹಿದ್ಧಾ॥ ಯೇ ಧಮ್ಮಾ ತೇಸಂ ತೇಸಂ ಪರಸತ್ತಾನಂ ಪರಪುಗ್ಗಲಾನಂ ಅಜ್ಝತ್ತಂ ಪಚ್ಚತ್ತಂ ನಿಯತಾ ಪಾಟಿಪುಗ್ಗಲಿಕಾ ಉಪಾದಿಣ್ಣಾ। ರೂಪಂ। ವೇದನಾ। ಸಞ್ಞಾ। ಸಙ್ಖಾರಾ। ವಿಞ್ಞಾಣಂ ಇಮೇ ಧಮ್ಮಾ ಬಹಿದ್ಧಾ।>
    text <೧೦೫೨>, <ಕತಮೇ ಧಮ್ಮಾ ಅಜ್ಝತ್ತಬಹಿದ್ಧಾ॥ ತದುಭಯಂ ಇಮೇ ಧಮ್ಮಾ ಅಜ್ಝತ್ತಬಹಿದ್ಧಾ।>
    text <೧೦೫೩>, <ಕತಮೇ ಧಮ್ಮಾ ಅಜ್ಝತ್ತಾರಮ್ಮಣಾ॥ ಅಜ್ಝತ್ತೇ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಅಜ್ಝತ್ತಾರಮ್ಮಣಾ।>
    text <೧೦೫೪>, <ಕತಮೇ ಧಮ್ಮಾ ಬಹಿದ್ಧಾರಮ್ಮಣಾ॥ ಬಹಿದ್ಧಾ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಬಹಿದ್ಧಾರಮ್ಮಣಾ।>
    text <೧೦೫೫>, <ಕತಮೇ ಧಮ್ಮಾ ಅಜ್ಝತ್ತಬಹಿದ್ಧಾರಮ್ಮಣಾ॥ ಅಜ್ಝತ್ತಬಹಿದ್ಧಾ ಧಮ್ಮೇ ಆರಬ್ಭ ಯೇ ಉಪ್ಪಜ್ಜನ್ತಿ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಅಜ್ಝತ್ತಬಹಿದ್ಧಾರಮ್ಮಣಾ।>
    text <೧೦೫೬>, <ಕತಮೇ ಧಮ್ಮಾ ಸನಿದಸ್ಸನಸಪ್ಪಟಿಘಾ॥ ರೂಪಾಯತನಂ ಇಮೇ ಧಮ್ಮಾ ಸನಿದಸ್ಸನಸಪ್ಪಟಿಘಾ।>
    text <೧೦೫೭>, <ಕತಮೇ ಧಮ್ಮಾ ಅನಿದಸ್ಸನಸಪ್ಪಟಿಘಾ॥ ಚಕ್ಖಾಯತನಂ। ಸೋತಾಯತನಂ। ಘಾನಾಯತನಂ। ಜಿವ್ಹಾಯತನಂ। ಕಾಯಾಯತನಂ। ಸದ್ದಾಯತನಂ। ಗನ್ಧಾಯತನಂ। ರಸಾಯತನಂ। ಫೋಟ್ಠಬ್ಬಾಯತನಂ ಇಮೇ ಧಮ್ಮಾ ಅನಿದಸ್ಸನಸಪ್ಪಟಿಘಾ।>
    text <೧೦೫೮>, <ಕತಮೇ ಧಮ್ಮಾ ಅನಿದಸ್ಸನಅಪ್ಪಟಿಘಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ। ಯಞ್ಚ ರೂಪಂ ಅನಿದಸ್ಸನಂ ಅಪ್ಪಟಿಘಂ ಧಮ್ಮಾಯತನಪರಿಯಾಪನ್ನಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನಿದಸ್ಸನಅಪ್ಪಟಿಘಾ।>
    stand <ತಿಕಂ।>
  text <ದುಕನಿಕ್ಖೇಪಂ>
    text <ಹೇತುಗೋಚ್ಛಕಂ>
      text <೧೦೫೯>, <ಕತಮೇ ಧಮ್ಮಾ ಹೇತೂ॥ ತಯೋ ಕುಸಲಹೇತೂ। ತಯೋ ಅಕುಸಲಹೇತೂ। ತಯೋ ಅಬ್ಯಾಕತಹೇತೂ। ನವ ಕಾಮಾವಚರಹೇತೂ ಛ ರೂಪಾವಚರಹೇತೂ। ಛ ಅರೂಪಾವಚರಹೇತೂ। ಛ ಅಪರಿಯಾಪನ್ನಹೇತೂ।>
      text <೧೦೬೦>, <ತತ್ಥ ಕತಮೇ ತಯೋ ಕುಸಲಹೇತೂ॥ ಅಲೋಭೋ। ಅದೋಸೋ। ಅಮೋಹೋ।>
      text <೧೦೬೧>, <ತತ್ಥ ಕತಮೋ ಅಲೋಭೋ॥ ಯೋ ಅಲೋಭೋ ಅಲುಬ್ಭನಾ ಅಲುಬ್ಭಿತತ್ತಂ ಅಸಾರಾಗೋ ಅಸಾರಜ್ಜನಾ ಅಸಾರಜ್ಜಿತತ್ತಂ ಅನಭಿಜ್ಝಾ ಅಲೋಭೋ ಕುಸಲಮೂಲಂ ಅಯಂ ವುಚ್ಚತಿ ಅಲೋಭೋ।>
      text <೧೦೬೨>, <ತತ್ಥ ಕತಮೋ ಅದೋಸೋ॥ ಯೋ ಅದೋಸೋ ಅದುಸ್ಸನಾ ಅದುಸ್ಸಿತತ್ತಂ ಮೇತ್ತಿ ಮೇತ್ತಾಯನಾ ಮೇತ್ತಾಯಿತತ್ತಂ ಅನುದ್ದಾ ಅನುದ್ದಾಯನಾ ಅನುದಾಯಿತತ್ತಂ ಹಿತೇಸಿತಾ ಅನುಕಮ್ಪಾ ಅಬ್ಯಾಪಾದೋ ಅಬ್ಯಾಪಜ್ಜೋ ಅದೋಸೋ ಕುಸಲಮೂಲಂ ಅಯಂ ವುಚ್ಚತಿ ಅದೋಸೋ।>
      text <೧೦೬೩>, <ತತ್ಥ ಕತಮೋ ಅಮೋಹೋ॥ ದುಕ್ಖೇ ಞಾಣಂ। ದುಕ್ಖಸಮುದಯೇ ಞಾಣಂ। ದುಕ್ಖನಿರೋಧೇ ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಞಾಣಂ। ಪುಬ್ಬನ್ತೇ ಞಾಣಂ। ಅಪರನ್ತೇ ಞಾಣಂ। ಪುಬ್ಬನ್ತಾಪರನ್ತೇ ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಞಾಣಂ। ಯಾ ಏವರೂಪಾ ಪಞ್ಞಾ ಪಜಾನನಾ ವಿಚಯೋ ಪವಿಚಯೋ ಧಮ್ಮವಿಚಯೋ ಸಲ್ಲಕ್ಖಣಾ ಉಪಲಕ್ಖಣಾ ಪಚ್ಚುಪಲಕ್ಖಣಾ ಪಣ್ಡಿಚ್ಚಂ ಕೋಸಲ್ಲಂ ನೇಪುಞ್ಞಂ ವೇಭಬ್ಯಾ ಚಿನ್ತಾ ಉಪಪರಿಕ್ಖಾ ಭೂರೀ ಮೇಧಾ ಪರಿಣಾಯಿಕಾ ವಿಪಸ್ಸನಾ ಸಮ್ಪಜಞ್ಞಂ ಪತೋದೋ ಪಞ್ಞಾ ಪಞ್ಞಿನ್ದ್ರಿಯಂ ಪಞ್ಞಾಬಲಂ ಪಞ್ಞಾಸತ್ಥಂ ಪಞ್ಞಾಪಾಸಾದೋ ಪಞ್ಞಾಆಲೋಕೋ ಪಞ್ಞಾಓಭಾಸೋ ಪಞ್ಞಾಪಜ್ಜೋತೋ ಪಞ್ಞಾರತನಂ ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಅಮೋಹೋ।>
      stand <ಇಮೇ ತಯೋ ಕುಸಲಹೇತೂ।>
      text <೧೦೬೪>, <ತತ್ಥ ಕತಮೇ ತಯೋ ಅಕುಸಲಹೇತೂ॥ ಲೋಭೋ। ದೋಸೋ। ಮೋಹೋ।>
      text <೧೦೬೫>, <ತತ್ಥ ಕತಮೋ ಲೋಭೋ॥ ಯೋ ರಾಗೋ ಸಾರಾಗೋ ಅನುನಯೋ ಅನುರೋಧೋ ನನ್ದೀ ನನ್ದೀರಾಗೋ ಚಿತ್ತಸ್ಸ ಸಾರಾಗೋ ಇಚ್ಛಾ ಮುಚ್ಛಾ ಅಜ್ಝೋಸಾನಂ ಗೇಧೋ ಪಲಿಗೇಧೋ ಸಙ್ಗೋ ಪಙ್ಕೋ ಏಜಾ ಮಾಯಾ ಜನಿಕಾ ಸಞ್ಜನನೀ ಸಿಬ್ಬಿನೀ ಜಾಲಿನೀ ಸರಿತಾ ವಿಸತ್ತಿಕಾ ಸುತ್ತಂ ವಿಸಟಾ ಆಯೂಹಿನೀ ದುತಿಯಾ ಪಣಿಧಿ ಭವನೇತ್ತಿ ವನಂ ವನಥೋ ಸನ್ಥವೋ ಸಿನೇಹೋ ಅಪೇಕ್ಖಾ ಪಟಿಬನ್ಧು ಆಸಾ ಆಸಿಸನಾ ಆಸಿಸಿತತ್ತಂ ರೂಪಾಸಾ ಸದ್ದಾಸಾ ಗನ್ಧಾಸಾ ರಸಾಸಾ ಫೋಟ್ಠಬ್ಬಾಸಾ ಲಾಭಾಸಾ ಧನಾಸಾ ಪುತ್ತಾಸಾ ಜೀವಿತಾಸಾ ಜಪ್ಪಾ ಪಜಪ್ಪಾ ಅಭಿಜಪ್ಪಾ ಜಪ್ಪಾ ಜಪ್ಪನಾ ಜಪ್ಪಿತತ್ತಂ ಲೋಲುಪ್ಪಂ ಲೋಲುಪ್ಪಾಯನಾ ಲೋಲುಪ್ಪಾಯಿತತ್ತಂ ಪುಚ್ಛಞ್ಜಿಕತಾ ಸಾಧುಕಮ್ಯತಾ ಅಧಮ್ಮರಾಗೋ ವಿಸಮಲೋಭೋ ನಿಕನ್ತಿ ನಿಕಾಮನಾ ಪತ್ಥನಾ ಪಿಹನಾ ಸಮ್ಪತ್ಥನಾ ಕಾಮತಣ್ಹಾ ಭವತಣ್ಹಾ ವಿಭವತಣ್ಹಾ ರೂಪತಣ್ಹಾ ಅರೂಪತಣ್ಹಾ ನಿರೋಧತಣ್ಹಾ ರೂಪತಣ್ಹಾ ಸದ್ದತಣ್ಹಾ ಗನ್ಧತಣ್ಹಾ ರಸತಣ್ಹಾ ಫೋಟ್ಠಬ್ಬತಣ್ಹಾ ಧಮ್ಮತಣ್ಹಾ ಓಘೋ ಯೋಗೋ ಗನ್ಥೋ ಉಪಾದಾನಂ ಆವರಣಂ ನೀವರಣಂ ಛಾದನಂ ಬನ್ಧನಂ ಉಪಕ್ಕಿಲೇಸೋ ಅನುಸಯೋ ಪರಿಯುಟ್ಠಾನಂ ಲತಾ ವೇವಿಚ್ಛಂ ದುಕ್ಖಮೂಲಂ ದುಕ್ಖನಿದಾನಂ ದುಕ್ಖಪ್ಪಭವೋ ಮಾರಪಾಸೋ ಮಾರಬಳಿಸಂ ಮಾರವಿಸಯೋ ತಣ್ಹಾನದೀ ತಣ್ಹಾಜಾಲಂ ತಣ್ಹಾಗದ್ದುಲಂ ತಣ್ಹಾಸಮುದ್ದೋ ಅಭಿಜ್ಝಾ ಲೋಭೋ ಅಕುಸಲಮೂಲಂ ಅಯಂ ವುಚ್ಚತಿ ಲೋಭೋ।>
      text <೧೦೬೬>, <ತತ್ಥ ಕತಮೋ ದೋಸೋ॥ ಅನತ್ಥಂ ಮೇ ಅಚರೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಟ್ಠಾನೇ ವಾ ಪನ ಆಘಾತೋ ಜಾಯತಿ। ಯೋ ಏವರೂಪೋ ಚಿತ್ತಸ್ಸ ಆಘಾತೋ ಪಟಿಘಾತೋ ಪಟಿಘಂ ಪಟಿವಿರೋಧೋ ಕೋಪೋ ಪಕೋಪೋ ಸಮ್ಪಕೋಪೋ ದೋಸೋ ಪದೋಸೋ ಸಮ್ಪದೋಸೋ ಚಿತ್ತಸ್ಸ ಬ್ಯಾಪತ್ತಿ ಮನೋಪದೋಸೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ದೋಸೋ।>
      text <೧೦೬೭>, <ತತ್ಥ ಕತಮೋ ಮೋಹೋ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂ। ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ ಅನಭಿಸಮಯೋ ಅನನುಬೋಧೋ ಅಸಮ್ಬೋಧೋ ಅಪ್ಪಟಿವೇಧೋ ಅಸಂಗಾಹನಾ ಅಪರಿಯೋಗಾಹನಾ ಅಸಮಪೇಕ್ಖನಾ ಅಪಚ್ಚವೇಕ್ಖಣಾ ಅಪಚ್ಚಕ್ಖಕಮ್ಮಂ ದುಮ್ಮೇಜ್ಝಂ ಬಾಲ್ಯಂ ಅಸಮ್ಪಜಞ್ಞಂ ಮೋಹೋ ಪಮೋಹೋ ಸಮ್ಮೋಹೋ ಅವಿಜ್ಜಾ ಅವಿಜ್ಜೋಘೋ ಅವಿಜ್ಜಾಯೋಗೋ ಅವಿಜ್ಜಾನುಸಯೋ ಅವಿಜ್ಜಾಪರಿಯುಟ್ಠಾನಂ ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಮೋಹೋ।>
      stand <ಇಮೇ ತಯೋ ಅಕುಸಲಹೇತೂ।>
      text <೧೦೬೮>, <ತತ್ಥ ಕತಮೇ ತಯೋ ಅಬ್ಯಾಕತಹೇತೂ॥ ಕುಸಲಾನಂ ವಾ ಧಮ್ಮಾನಂ ವಿಪಾಕತೋ ಕಿರಿಯಾಬ್ಯಾಕತೇಸು ವಾ ಧಮ್ಮೇಸು ಅಲೋಭೋ ಅದೋಸೋ ಅಮೋಹೋ ಇಮೇ ತಯೋ ಅಬ್ಯಾಕತಹೇತೂ।>
      text <೧೦೬೯>, <ತತ್ಥ ಕತಮೇ ನವ ಕಾಮಾವಚರಹೇತೂ॥ ತಯೋ ಕುಸಲಹೇತೂ। ತಯೋ ಅಕುಸಲಹೇತೂ। ತಯೋ ಅಬ್ಯಾಕತಹೇತೂ ಇಮೇ ನವ ಕಾಮಾವಚರಹೇತೂ।>
      text <೧೦೭೦>, <ತತ್ಥ ಕತಮೇ ಛ ರೂಪಾವಚರಹೇತೂ॥ ತಯೋ ಕುಸಲಹೇತೂ। ತಯೋ ಅಬ್ಯಾಕತಹೇತೂ ಇಮೇ ಛ ರೂಪಾವಚರಹೇತೂ।>
      text <೧೦೭೧>, <ತತ್ಥ ಕತಮೇ ಛ ಅರೂಪಾವಚರಹೇತೂ॥ ತಯೋ ಕುಸಲಹೇತೂ। ತಯೋ ಅಬ್ಯಾಕತಹೇತೂ ಇಮೇ ಛ ಅರೂಪಾವಚರಹೇತೂ।>
      text <೧೦೭೨>, <ತತ್ಥ ಕತಮೇ ಛ ಅಪರಿಯಾಪನ್ನಹೇತೂ॥ ತಯೋ ಕುಸಲಹೇತೂ। ತಯೋ ಅಬ್ಯಾಕತಹೇತೂ ಇಮೇ ಛ ಅಪರಿಯಾಪನ್ನಹೇತೂ।>
      text <೧೦೭೩>, <ತತ್ಥ ಕತಮೇ ತಯೋ ಕುಸಲಹೇತೂ॥ ಅಲೋಭೋ। ಅದೋಸೋ। ಅಮೋಹೋ।>
      text <೧೦೭೪>, <ತತ್ಥ ಕತಮೋ ಅಲೋಭೋ॥ ಯೋ ಅಲೋಭೋ ಅಲುಬ್ಭನಾ ಅಲುಬ್ಭಿತತ್ತಂ ಅಸಾರಾಗೋ ಅಸಾರಜ್ಜನಾ ಅಸಾರಜ್ಜಿತತ್ತಂ ಅನಭಿಜ್ಝಾ ಅಲೋಭೋ ಕುಸಲಮೂಲಂ ಅಯಂ ವುಚ್ಚತಿ ಅಲೋಭೋ।>
      text <೧೦೭೫>, <ತತ್ಥ ಕತಮೋ ಅದೋಸೋ॥ ಯೋ ಅದೋಸೋ ಅದುಸ್ಸನಾ ಅದುಸ್ಸಿತತ್ತಂ…ಪೇ॰… ಅಬ್ಯಾಪಾದೋ ಅಬ್ಯಾಪಜ್ಜೋ ಅದೋಸೋ ಕುಸಲಮೂಲಂ ಅಯಂ ವುಚ್ಚತಿ ಅದೋಸೋ।>
      text <೧೦೭೬>, <ತತ್ಥ ಕತಮೋ ಅಮೋಹೋ॥ ದುಕ್ಖೇ ಞಾಣಂ। ದುಕ್ಖಸಮುದಯೇ ಞಾಣಂ। ದುಕ್ಖನಿರೋಧೇ ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಞಾಣಂ। ಪುಬ್ಬನ್ತೇ ಞಾಣಂ। ಅಪರನ್ತೇ ಞಾಣಂ। ಪುಬ್ಬನ್ತಾಪರನ್ತೇ ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಞಾಣಂ। ಯಾ ಏವರೂಪಾ ಪಞ್ಞಾ ಪಜಾನನಾ ವಿಚಯೋ ಪವಿಚಯೋ ಧಮ್ಮವಿಚಯೋ ಸಲ್ಲಕ್ಖಣಾ ಉಪಲಕ್ಖಣಾ ಪಚ್ಚುಪಲಕ್ಖಣಾ ಪಣ್ಡಿಚ್ಚಂ ಕೋಸಲ್ಲಂ ನೇಪುಞ್ಞಂ ವೇಭಬ್ಯಾ ಚಿನ್ತಾ ಉಪಪರಿಕ್ಖಾ ಭೂರೀ ಮೇಧಾ ಪರಿಣಾಯಿಕಾ ವಿಪಸ್ಸನಾ ಸಮ್ಪಜಞ್ಞಂ ಪತೋದೋ ಪಞ್ಞಾ ಪಞ್ಞಿನ್ದ್ರಿಯಂ ಪಞ್ಞಾಬಲಂ ಪಞ್ಞಾಸತ್ಥಂ ಪಞ್ಞಾಪಾಸಾದೋ ಪಞ್ಞಾಆಲೋಕೋ ಪಞ್ಞಾಓಭಾಸೋ ಪಞ್ಞಾಪಜ್ಜೋತೋ ಪಞ್ಞಾರತನಂ ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಧಮ್ಮವಿಚಯಸಮ್ಬೋಜ್ಝಙ್ಗೋ ಮಗ್ಗಙ್ಗಂ ಮಗ್ಗಪರಿಯಾಪನ್ನಂ ಅಯಂ ವುಚ್ಚತಿ ಅಮೋಹೋ।>
      stand <ಇಮೇ ತಯೋ ಕುಸಲಹೇತೂ।>
      text <೧೦೭೭>, <ತತ್ಥ ಕತಮೇ ತಯೋ ಅಬ್ಯಾಕತಹೇತೂ॥ ಕುಸಲಾನಂ ಧಮ್ಮಾನಂ ವಿಪಾಕತೋ ಅಲೋಭೋ ಅದೋಸೋ ಅಮೋಹೋ ಇಮೇ ತಯೋ ಅಬ್ಯಾಕತಹೇತೂ। ಇಮೇ ಛ ಅಪರಿಯಾಪನ್ನಹೇತೂ ಇಮೇ ಧಮ್ಮಾ ಹೇತೂ।>
      text <೧೦೭೮>, <ಕತಮೇ ಧಮ್ಮಾ ನ ಹೇತೂ॥ ತೇ ಧಮ್ಮೇ ಠಪೇತ್ವಾ। ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ಹೇತೂ।>
      text <೧೦೭೯>, <ಕತಮೇ ಧಮ್ಮಾ ಸಹೇತುಕಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಹೇತುಕಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಹೇತುಕಾ।>
      text <೧೦೮೦>, <ಕತಮೇ ಧಮ್ಮಾ ಅಹೇತುಕಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಅಹೇತುಕಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಹೇತುಕಾ।>
      text <೧೦೮೧>, <ಕತಮೇ ಧಮ್ಮಾ ಹೇತುಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಹೇತುಸಮ್ಪಯುತ್ತಾ।>
      text <೧೦೮೨>, <ಕತಮೇ ಧಮ್ಮಾ ಹೇತುವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಹೇತುವಿಪ್ಪಯುತ್ತಾ।>
      text <೧೦೮೩>, <ಕತಮೇ ಧಮ್ಮಾ ಹೇತೂ ಚೇವ ಸಹೇತುಕಾ ಚ॥ ಲೋಭೋ ಮೋಹೇನ ಹೇತು ಚೇವ ಸಹೇತುಕೋ ಚ। ಮೋಹೋ ಲೋಭೇನ ಹೇತು ಚೇವ ಸಹೇತುಕೋ ಚ। ದೋಸೋ ಮೋಹೇನ ಹೇತು ಚೇವ ಸಹೇತುಕೋ ಚ। ಮೋಹೋ ದೋಸೇನ ಹೇತು ಚೇವ ಸಹೇತುಕೋ ಚ। ಅಲೋಭೋ ಅದೋಸೋ ಅಮೋಹೋ। ತೇ ಅಞ್ಞಮಞ್ಞಂ ಹೇತೂ ಚೇವ ಸಹೇತುಕಾ ಚ ಇಮೇ ಧಮ್ಮಾ ಹೇತೂ ಚೇವ ಸಹೇತುಕಾ ಚ।>
      text <೧೦೮೪>, <ಕತಮೇ ಧಮ್ಮಾ ಸಹೇತುಕಾ ಚೇವ ನ ಚ ಹೇತೂ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಹೇತುಕಾ ತೇ ಧಮ್ಮೇ ಠಪೇತ್ವಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಹೇತುಕಾ ಚೇವ ನ ಚ ಹೇತೂ।>
      text <೧೦೮೫>, <ಕತಮೇ ಧಮ್ಮಾ ಹೇತೂ ಚೇವ ಹೇತುಸಮ್ಪಯುತ್ತಾ ಚ॥ ಲೋಭೋ ಮೋಹೇನ ಹೇತು ಚೇವ ಹೇತುಸಮ್ಪಯುತ್ತೋ ಚ। ಮೋಹೋ ಲೋಭೇನ ಹೇತು ಚೇವ ಹೇತುಸಮ್ಪಯುತ್ತೋ ಚ। ದೋಸೋ ಮೋಹೇನ ಹೇತು ಚೇವ ಹೇತುಸಮ್ಪಯುತ್ತೋ ಚ। ಮೋಹೋ ದೋಸೇನ ಹೇತು ಚೇವ ಹೇತುಸಮ್ಪಯುತ್ತೋ ಚ। ಅಲೋಭೋ ಅದೋಸೋ ಅಮೋಹೋ। ತೇ ಅಞ್ಞಮಞ್ಞಂ ಹೇತೂ ಚೇವ ಹೇತುಸಮ್ಪಯುತ್ತಾ ಚ ಇಮೇ ಧಮ್ಮಾ ಹೇತೂ ಚೇವ ಹೇತುಸಮ್ಪಯುತ್ತಾ ಚ।>
      text <೧೦೮೬>, <ಕತಮೇ ಧಮ್ಮಾ ಹೇತುಸಮ್ಪಯುತ್ತಾ ಚೇವ ನ ಚ ಹೇತೂ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ತೇ ಧಮ್ಮೇ ಠಪೇತ್ವಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಹೇತುಸಮ್ಪಯುತ್ತಾ ಚೇವ ನ ಚ ಹೇತೂ।>
      text <೧೦೮೭>, <ಕತಮೇ ಧಮ್ಮಾ ನ ಹೇತೂ ಸಹೇತುಕಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ನ ಹೇತೂ ಸಹೇತುಕಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ನ ಹೇತೂ ಸಹೇತುಕಾ।>
      text <೧೦೮೮>, <ಕತಮೇ ಧಮ್ಮಾ ನ ಹೇತೂ ಅಹೇತುಕಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ನ ಹೇತೂ ಅಹೇತುಕಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ಹೇತೂ ಅಹೇತುಕಾ।>
    text <ಚೂಳನ್ತರದುಕಂ>
      text <೧೦೮೯>, <ಕತಮೇ ಧಮ್ಮಾ ಸಪ್ಪಚ್ಚಯಾ॥ ಪಞ್ಚಕ್ಖನ್ಧಾ ರೂಪಕ್ಖನ್ಧೋ। ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಪ್ಪಚ್ಚಯಾ।>
      text <೧೦೯೦>, <ಕತಮೇ ಧಮ್ಮಾ ಅಪ್ಪಚ್ಚಯಾ॥ ಅಸಙ್ಖತಾ ಧಾತು ಇಮೇ ಧಮ್ಮಾ ಅಪ್ಪಚ್ಚಯಾ।>
      text <೧೦೯೧>, <ಕತಮೇ ಧಮ್ಮಾ ಸಙ್ಖತಾ॥ ಯೇವ ತೇ ಧಮ್ಮಾ ಸಪ್ಪಚ್ಚಯಾ। ತೇವ ತೇ ಧಮ್ಮಾ ಸಙ್ಖತಾ।>
      text <೧೦೯೨>, <ಕತಮೇ ಧಮ್ಮಾ ಅಸಙ್ಖತಾ॥ ಯೋ ಏವ ಸೋ ಧಮ್ಮೋ ಅಪ್ಪಚ್ಚಯೋ। ಸೋ ಏವ ಸೋ ಧಮ್ಮೋ ಅಸಙ್ಖತೋ।>
      text <೧೦೯೩>, <ಕತಮೇ ಧಮ್ಮಾ ಸನಿದಸ್ಸನಾ॥ ರೂಪಾಯತನಂ ಇಮೇ ಧಮ್ಮಾ ಸನಿದಸ್ಸನಾ।>
      text <೧೦೯೪>, <ಕತಮೇ ಧಮ್ಮಾ ಅನಿದಸ್ಸನಾ॥ ಚಕ್ಖಾಯತನಂ…ಪೇ॰… ಫೋಟ್ಠಬ್ಬಾಯತನಂ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯಞ್ಚ ರೂಪಂ ಅನಿದಸ್ಸನಂ ಅಪ್ಪಟಿಘಂ ಧಮ್ಮಾಯತನಪರಿಯಾಪನ್ನಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನಿದಸ್ಸನಾ।>
      text <೧೦೯೫>, <ಕತಮೇ ಧಮ್ಮಾ ಸಪ್ಪಟಿಘಾ॥ ಚಕ್ಖಾಯತನಂ…ಪೇ॰… ಫೋಟ್ಠಬ್ಬಾಯತನಂ ಇಮೇ ಧಮ್ಮಾ ಸಪ್ಪಟಿಘಾ।>
      text <೧೦೯೬>, <ಕತಮೇ ಧಮ್ಮಾ ಅಪ್ಪಟಿಘಾ॥ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯಞ್ಚ ರೂಪಂ ಅನಿದಸ್ಸನಂ ಅಪ್ಪಟಿಘಂ ಧಮ್ಮಾಯತನಪರಿಯಾಪನ್ನಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಪ್ಪಟಿಘಾ।>
      text <೧೦೯೭>, <ಕತಮೇ ಧಮ್ಮಾ ರೂಪಿನೋ॥ ಚತ್ತಾರೋ ಚ ಮಹಾಭೂತಾ ಚತುನ್ನಞ್ಚ ಮಹಾಭೂತಾನಂ ಉಪಾದಾಯ ರೂಪಂ ಇಮೇ ಧಮ್ಮಾ ರೂಪಿನೋ।>
      text <೧೦೯೮>, <ಕತಮೇ ಧಮ್ಮಾ ಅರೂಪಿನೋ॥ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅರೂಪಿನೋ।>
      text <೧೦೯೯>, <ಕತಮೇ ಧಮ್ಮಾ ಲೋಕಿಯಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಲೋಕಿಯಾ।>
      text <೧೧೦೦>, <ಕತಮೇ ಧಮ್ಮಾ ಲೋಕುತ್ತರಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಲೋಕುತ್ತರಾ।>
      text <೧೧೦೧>, <ಕತಮೇ ಧಮ್ಮಾ ಕೇನಚಿ ವಿಞ್ಞೇಯ್ಯಾ। ಕೇನಚಿ ನ ವಿಞ್ಞೇಯ್ಯಾ॥ ಯೇ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಕಾಯವಿಞ್ಞೇಯ್ಯಾ ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಚಕ್ಖುವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಯೇ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಸೋತವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಯೇ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಘಾನವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಯೇ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ಯೇ ವಾ ಪನ ತೇ ಧಮ್ಮಾ ಜಿವ್ಹಾವಿಞ್ಞೇಯ್ಯಾ। ನ ತೇ ಧಮ್ಮಾ ಕಾಯವಿಞ್ಞೇಯ್ಯಾ। ಇಮೇ ಧಮ್ಮಾ ಕೇನಚಿ ವಿಞ್ಞೇಯ್ಯಾ ಕೇನಚಿ ನ ವಿಞ್ಞೇಯ್ಯಾ।>
    text <ಆಸವಗೋಚ್ಛಕಂ>
      text <೧೧೦೨>, <ಕತಮೇ ಧಮ್ಮಾ ಆಸವಾ॥ ಚತ್ತಾರೋ ಆಸವಾ ಕಾಮಾಸವೋ। ಭವಾಸವೋ। ದಿಟ್ಠಾಸವೋ। ಅವಿಜ್ಜಾಸವೋ।>
      text <೧೧೦೩>, <ತತ್ಥ ಕತಮೋ ಕಾಮಾಸವೋ॥ ಯೋ ಕಾಮೇಸು ಕಾಮಚ್ಛನ್ದೋ ಕಾಮರಾಗೋ ಕಾಮನನ್ದೀ ಕಾಮತಣ್ಹಾ ಕಾಮಸಿನೇಹೋ ಕಾಮಪರಿಳಾಹೋ ಕಾಮಮುಚ್ಛಾ ಕಾಮಜ್ಝೋಸಾನಂ ಅಯಂ ವುಚ್ಚತಿ ಕಾಮಾಸವೋ।>
      text <೧೧೦೪>, <ತತ್ಥ ಕತಮೋ ಭವಾಸವೋ॥ ಯೋ ಭವೇಸು ಭವಛನ್ದೋ ಭವರಾಗೋ ಭವನನ್ದೀ ಭವತಣ್ಹಾ ಭವಸಿನೇಹೋ ಭವಪರಿಳಾಹೋ ಭವಮುಚ್ಛಾ ಭವಜ್ಝೋಸಾನಂ ಅಯಂ ವುಚ್ಚತಿ ಭವಾಸವೋ।>
      text <೧೧೦೫>, <ತತ್ಥ ಕತಮೋ ದಿಟ್ಠಾಸವೋ॥ ಸಸ್ಸತೋ ಲೋಕೋತಿ ವಾ। ಅಸಸ್ಸತೋ ಲೋಕೋತಿ ವಾ। ಅನ್ತವಾ ಲೋಕೋತಿ ವಾ। ಅನನ್ತವಾ ಲೋಕೋತಿ ವಾ। ತಂ ಜೀವಂ ತಂ ಸರೀರನ್ತಿ ವಾ। ಅಞ್ಞಂ ಜೀವಂ ಅಞ್ಞಂ ಸರೀರನ್ತಿ ವಾ। ಹೋತಿ ತಥಾಗತೋ ಪರಂ ಮರಣಾತಿ ವಾ। ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಹೋತಿ ಚ ನ ಚ ಹೋತಿ ತಥಾಗತೋ ಪರಂ ಮರಣಾತಿ ವಾ। ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪಟಿಗ್ಗಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ದಿಟ್ಠಾಸವೋ। ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠಾಸವೋ।>
      text <೧೧೦೬>, <ತತ್ಥ ಕತಮೋ ಅವಿಜ್ಜಾಸವೋ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂಃ ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ ಅನಭಿಸಮಯೋ ಅನನುಬೋಧೋ ಅಸಮ್ಬೋಧೋ ಅಪ್ಪಟಿವೇಧೋ ಅಸಂಗಾಹನಾ ಅಪರಿಯೋಗಾಹನಾ ಅಸಮಪೇಕ್ಖನಾ ಅಪಚ್ಚವೇಕ್ಖಣಾ ಅಪಚ್ಚಕ್ಖಕಮ್ಮಂ ದುಮ್ಮೇಜ್ಝಂ ಬಾಲ್ಯಂ ಅಸಮ್ಪಜಞ್ಞಂ ಮೋಹೋ ಪಮೋಹೋ ಸಮ್ಮೋಹೋ ಅವಿಜ್ಜಾ ಅವಿಜ್ಜೋಘೋ ಅವಿಜ್ಜಾಯೋಗೋ ಅವಿಜ್ಜಾನುಸಯೋ ಅವಿಜ್ಜಾಪರಿಯುಟ್ಠಾನಂ ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಅವಿಜ್ಜಾಸವೋ।>
      stand <ಇಮೇ ಧಮ್ಮಾ ಆಸವಾ।>
      text <೧೧೦೭>, <ಕತಮೇ ಧಮ್ಮಾ ನೋ ಆಸವಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಆಸವಾ।>
      text <೧೧೦೮>, <ಕತಮೇ ಧಮ್ಮಾ ಸಾಸವಾ॥ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಾಸವಾ।>
      text <೧೧೦೯>, <ಕತಮೇ ಧಮ್ಮಾ ಅನಾಸವಾ॥ ಅಪರಿಯಾಪನ್ನಾ ಮಗ್ಗಾ ಚ ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನಾಸವಾ।>
      text <೧೧೧೦>, <ಕತಮೇ ಧಮ್ಮಾ ಆಸವಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಆಸವಸಮ್ಪಯುತ್ತಾ।>
      text <೧೧೧೧>, <ಕತಮೇ ಧಮ್ಮಾ ಆಸವವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಆಸವವಿಪ್ಪಯುತ್ತಾ।>
      text <೧೧೧೨>, <ಕತಮೇ ಧಮ್ಮಾ ಆಸವಾ ಚೇವ ಸಾಸವಾ ಚ॥ ತೇಯೇವ ಆಸವಾ ಆಸವಾ ಚೇವ ಸಾಸವಾ ಚ।>
      text <೧೧೧೩>, <ಕತಮೇ ಧಮ್ಮಾ ಸಾಸವಾ ಚೇವ ನೋ ಚ ಆಸವಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಾಸವಾ। ತೇ ಧಮ್ಮೇ ಠಪೇತ್ವಾ ಅವಸೇಸಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಾಸವಾ ಚೇವ ನೋ ಚ ಆಸವಾ।>
      text <೧೧೧೪>, <ಕತಮೇ ಧಮ್ಮಾ ಆಸವಾ ಚೇವ ಆಸವಸಮ್ಪಯುತ್ತಾ ಚ॥ ಕಾಮಾಸವೋ ಅವಿಜ್ಜಾಸವೇನ ಆಸವೋ ಚೇವ ಆಸವಸಮ್ಪಯುತ್ತೋ ಚ। ಅವಿಜ್ಜಾಸವೋ ಕಾಮಾಸವೇನ ಆಸವೋ ಚೇವ ಆಸವಸಮ್ಪಯುತ್ತೋ ಚ। ಭವಾಸವೋ ಅವಿಜ್ಜಾಸವೇನ ಆಸವೋ ಚೇವ ಆಸವಸಮ್ಪಯುತ್ತೋ ಚ। ಅವಿಜ್ಜಾಸವೋ ಭವಾಸವೇನ ಆಸವೋ ಚೇವ ಆಸವಸಮ್ಪಯುತ್ತೋ ಚ। ದಿಟ್ಠಾಸವೋ ಅವಿಜ್ಜಾಸವೇನ ಆಸವೋ ಚೇವ ಆಸವಸಮ್ಪಯುತ್ತೋ ಚ। ಅವಿಜ್ಜಾಸವೋ ದಿಟ್ಠಾಸವೇನ ಆಸವೋ ಚೇವ ಆಸವಸಮ್ಪಯುತ್ತೋ ಚ ಇಮೇ ಧಮ್ಮಾ ಆಸವಾ ಚೇವ ಆಸವಸಮ್ಪಯುತ್ತಾ ಚ।>
      text <೧೧೧೫>, <ಕತಮೇ ಧಮ್ಮಾ ಆಸವಸಮ್ಪಯುತ್ತಾ ಚೇವ ನೋ ಚ ಆಸವಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ। ತೇ ಧಮ್ಮೇ ಠಪೇತ್ವಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಆಸವಸಮ್ಪಯುತ್ತಾ ಚೇವ ನೋ ಚ ಆಸವಾ।>
      text <೧೧೧೬>, <ಕತಮೇ ಧಮ್ಮಾ ಆಸವವಿಪ್ಪಯುತ್ತಾ ಸಾಸವಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಆಸವವಿಪ್ಪಯುತ್ತಾ ಸಾಸವಾ।>
      text <೧೧೧೭>, <ಕತಮೇ ಧಮ್ಮಾ ಆಸವವಿಪ್ಪಯುತ್ತಾ ಅನಾಸವಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಆಸವವಿಪ್ಪಯುತ್ತಾ ಅನಾಸವಾ।>
      stand <ನಿಕ್ಖೇಪಕಣ್ಡೇ ಪಠಮಭಾಣವಾರೋ।>
    text <ಸಂಯೋಜನಗೋಚ್ಛಕಂ>
      text <೧೧೧೮>, <ಕತಮೇ ಧಮ್ಮಾ ಸಂಯೋಜನಾ॥ ದಸ ಸಂಯೋಜನಾನಿ ಕಾಮರಾಗಸಂಯೋಜನಂ। ಪಟಿಘಸಂಯೋಜನಂ। ಮಾನಸಂಯೋಜನಂ। ದಿಟ್ಠಿಸಂಯೋಜನಂ। ವಿಚಿಕಿಚ್ಛಾಸಂಯೋಜನಂ। ಸೀಲಬ್ಬತಪರಾಮಾಸಸಂಯೋಜನಂ। ಭವರಾಗಸಂಯೋಜನಂ। ಇಸ್ಸಾಸಂಯೋಜನಂ। ಮಚ್ಛರಿಯಸಂಯೋಜನಂ। ಅವಿಜ್ಜಾಸಂಯೋಜನಂ।>
      text <೧೧೧೯>, <ತತ್ಥ ಕತಮಂ ಕಾಮರಾಗಸಂಯೋಜನಂ॥ ಯೋ ಕಾಮೇಸು ಕಾಮಚ್ಛನ್ದೋ ಕಾಮರಾಗೋ ಕಾಮನನ್ದೀ ಕಾಮತಣ್ಹಾ ಕಾಮಸಿನೇಹೋ ಕಾಮಪರಿಳಾಹೋ ಕಾಮಮುಚ್ಛಾ ಕಾಮಜ್ಝೋಸಾನಂ ಇದಂ ವುಚ್ಚತಿ ಕಾಮರಾಗಸಂಯೋಜನಂ।>
      text <೧೧೨೦>, <ತತ್ಥ ಕತಮಂ ಪಟಿಘಸಂಯೋಜನಂ॥ ಅನತ್ಥಂ ಮೇ ಅಚರೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಟ್ಠಾನೇ ವಾ ಪನ ಆಘಾತೋ ಜಾಯತಿ। ಯೋ ಏವರೂಪೋ ಚಿತ್ತಸ್ಸ ಆಘಾತೋ ಪಟಿಘಾತೋ ಪಟಿಘಂ ಪಟಿವಿರೋಧೋ ಕೋಪೋ ಪಕೋಪೋ ಸಮ್ಪಕೋಪೋ ದೋಸೋ ಪದೋಸೋ ಸಮ್ಪದೋಸೋ ಚಿತ್ತಸ್ಸ ಬ್ಯಾಪತ್ತಿ ಮನೋಪದೋಸೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಇದಂ ವುಚ್ಚತಿ ಪಟಿಘಸಂಯೋಜನಂ।>
      text <೧೧೨೧>, <ತತ್ಥ ಕತಮಂ ಮಾನಸಂಯೋಜನಂ॥ ಸೇಯ್ಯೋಹಮಸ್ಮೀತಿ ಮಾನೋ। ಸದಿಸೋಹಮಸ್ಮೀತಿ ಮಾನೋ। ಹೀನೋಹಮಸ್ಮೀತಿ ಮಾನೋ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಇದಂ ವುಚ್ಚತಿ ಮಾನಸಂಯೋಜನಂ।>
      text <೧೧೨೨>, <ತತ್ಥ ಕತಮಂ ದಿಟ್ಠಿಸಂಯೋಜನಂ॥ ಸಸ್ಸತೋ ಲೋಕೋತಿ ವಾ। ಅಸಸ್ಸತೋ ಲೋಕೋತಿ ವಾ। ಅನ್ತವಾ ಲೋಕೋತಿ ವಾ। ಅನನ್ತವಾ ಲೋಕೋತಿ ವಾ। ತಂ ಜೀವಂ ತಂ ಸರೀರನ್ತಿ ವಾ। ಅಞ್ಞಂ ಜೀವಂ ಅಞ್ಞಂ ಸರೀರನ್ತಿ ವಾ। ಹೋತಿ ತಥಾಗತೋ ಪರಂ ಮರಣಾತಿ ವಾ। ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಹೋತಿ ಚ ನ ಚ ಹೋತಿ ತಥಾಗತೋ ಪರಂ ಮರಣಾತಿ ವಾ। ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪಟಿಗ್ಗಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ದಿಟ್ಠಿಸಂಯೋಜನಂ। ಠಪೇತ್ವಾ ಸೀಲಬ್ಬತಪರಾಮಾಸಸಂಯೋಜನಂ ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠಿಸಂಯೋಜನಂ।>
      text <೧೧೨೩>, <ತತ್ಥ ಕತಮಂ ವಿಚಿಕಿಚ್ಛಾಸಂಯೋಜನಂ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ। ಧಮ್ಮೇ ಕಙ್ಖತಿ ವಿಚಿಕಿಚ್ಛತಿ। ಸಙ್ಘೇ ಕಙ್ಖತಿ ವಿಚಿಕಿಚ್ಛತಿ। ಸಿಕ್ಖಾಯ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತೇ ಕಙ್ಖತಿ ವಿಚಿಕಿಚ್ಛತಿ। ಅಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತಾಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಕಙ್ಖತಿ ವಿಚಿಕಿಚ್ಛತಿಃ ಯಾ ಏವರೂಪಾ ಕಙ್ಖಾ ಕಙ್ಖಾಯನಾ ಕಙ್ಖಾಯಿತತ್ತಂ ವಿಮತಿ ವಿಚಿಕಿಚ್ಛಾ ದ್ವೇಳ್ಹಕಂ ದ್ವೇಧಾಪಥೋ ಸಂಸಯೋ ಅನೇಕಂಸಗ್ಗಾಹೋ ಆಸಪ್ಪನಾ ಪರಿಸಪ್ಪನಾ ಅಪರಿಯೋಗಾಹನಾ ಥಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಇದಂ ವುಚ್ಚತಿ ವಿಚಿಕಿಚ್ಛಾಸಂಯೋಜನಂ।>
      text <೧೧೨೪>, <ತತ್ಥ ಕತಮಂ ಸೀಲಬ್ಬತಪರಾಮಾಸಸಂಯೋಜನಂ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ ವತೇನ ಸುದ್ಧಿ ಸೀಲಬ್ಬತೇನ ಸುದ್ಧೀತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ಸೀಲಬ್ಬತಪರಾಮಾಸಸಂಯೋಜನಂ।>
      text <೧೧೨೫>, <ತತ್ಥ ಕತಮಂ ಭವರಾಗಸಂಯೋಜನಂ॥ ಯೋ ಭವೇಸು ಭವಛನ್ದೋ ಭವರಾಗೋ ಭವನನ್ದೀ ಭವತಣ್ಹಾ ಭವಸಿನೇಹೋ ಭವಪರಿಳಾಹೋ ಭವಮುಚ್ಛಾ ಭವಜ್ಝೋಸಾನಂ ಇದಂ ವುಚ್ಚತಿ ಭವರಾಗಸಂಯೋಜನಂ।>
      text <೧೧೨೬>, <ತತ್ಥ ಕತಮಂ ಇಸ್ಸಾಸಂಯೋಜನಂ॥ ಯಾ ಪರಲಾಭಸಕ್ಕಾರಗರುಕಾರಮಾನನವನ್ದನಪೂಜನಾಸು ಇಸ್ಸಾ ಇಸ್ಸಾಯನಾ ಇಸ್ಸಾಯಿತತ್ತಂ ಉಸೂಯಾ ಉಸೂಯನಾ ಉಸೂಯಿತತ್ತಂ ಇದಂ ವುಚ್ಚತಿ ಇಸ್ಸಾಸಂಯೋಜನಂ।>
      text <೧೧೨೭>, <ತತ್ಥ ಕತಮಂ ಮಚ್ಛರಿಯಸಂಯೋಜನಂ॥ ಪಞ್ಚ ಮಚ್ಛರಿಯಾನಿ ಆವಾಸಮಚ್ಛರಿಯಂ। ಕುಲಮಚ್ಛರಿಯಂ। ಲಾಭಮಚ್ಛರಿಯಂ। ವಣ್ಣಮಚ್ಛರಿಯಂ। ಧಮ್ಮಮಚ್ಛರಿಯಂ। ಯಂ ಏವರೂಪಂ ಮಚ್ಛೇರಂ ಮಚ್ಛರಾಯನಾ ಮಚ್ಛರಾಯಿತತ್ತಂ ವೇವಿಚ್ಛಂ ಕದರಿಯಂ ಕಟುಕಞ್ಚುಕತಾ ಅಗ್ಗಹಿತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಮಚ್ಛರಿಯಸಂಯೋಜನಂ।>
      text <೧೧೨೮>, <ತತ್ಥ ಕತಮಂ ಅವಿಜ್ಜಾಸಂಯೋಜನಂ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂಃ ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ ಅನಭಿಸಮಯೋ ಅನನುಬೋಧೋ ಅಸಮ್ಬೋಧೋ ಅಪ್ಪಟಿವೇಧೋ ಅಸಂಗಾಹನಾ ಅಪರಿಯೋಗಾಹನಾ ಅಸಮಪೇಕ್ಖನಾ ಅಪಚ್ಚವೇಕ್ಖಣಾ ಅಪಚ್ಚಕ್ಖಕಮ್ಮಂ ದುಮ್ಮೇಜ್ಝಂ ಬಾಲ್ಯಂ ಅಸಮ್ಪಜಞ್ಞಂ ಮೋಹೋ ಪಮೋಹೋ ಸಮ್ಮೋಹೋ ಅವಿಜ್ಜಾ ಅವಿಜ್ಜೋಘೋ ಅವಿಜ್ಜಾಯೋಗೋ ಅವಿಜ್ಜಾನುಸಯೋ ಅವಿಜ್ಜಾಪರಿಯುಟ್ಠಾನಂ ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಇದಂ ವುಚ್ಚತಿ ಅವಿಜ್ಜಾಸಂಯೋಜನಂ।>
      stand <ಇಮೇ ಧಮ್ಮಾ ಸಂಯೋಜನಾ।>
      text <೧೧೨೯>, <ಕತಮೇ ಧಮ್ಮಾ ನೋ ಸಂಯೋಜನಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಸಂಯೋಜನಾ।>
      text <೧೧೩೦>, <ಕತಮೇ ಧಮ್ಮಾ ಸಂಯೋಜನಿಯಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಯೋಜನಿಯಾ।>
      text <೧೧೩೧>, <ಕತಮೇ ಧಮ್ಮಾ ಅಸಂಯೋಜನಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಸಂಯೋಜನಿಯಾ।>
      text <೧೧೩೨>, <ಕತಮೇ ಧಮ್ಮಾ ಸಂಯೋಜನಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಯೋಜನಸಮ್ಪಯುತ್ತಾ।>
      text <೧೧೩೩>, <ಕತಮೇ ಧಮ್ಮಾ ಸಂಯೋಜನವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಸಂಯೋಜನವಿಪ್ಪಯುತ್ತಾ।>
      text <೧೧೩೪>, <ಕತಮೇ ಧಮ್ಮಾ ಸಂಯೋಜನಾ ಚೇವ ಸಂಯೋಜನಿಯಾ ಚ॥ ತಾನೇವ ಸಂಯೋಜನಾನಿ ಸಂಯೋಜನಾ ಚೇವ ಸಂಯೋಜನಿಯಾ ಚ।>
      text <೧೧೩೫>, <ಕತಮೇ ಧಮ್ಮಾ ಸಂಯೋಜನಿಯಾ ಚೇವ ನೋ ಚ ಸಂಯೋಜನಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಂಯೋಜನಿಯಾ। ತೇ ಧಮ್ಮೇ ಠಪೇತ್ವಾ ಅವಸೇಸಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಯೋಜನಿಯಾ ಚೇವ ನೋ ಚ ಸಂಯೋಜನಾ।>
      text <೧೧೩೬>, <ಕತಮೇ ಧಮ್ಮಾ ಸಂಯೋಜನಾ ಚೇವ ಸಂಯೋಜನಸಮ್ಪಯುತ್ತಾ ಚ॥ ಕಾಮರಾಗಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ಕಾಮರಾಗಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಪಟಿಘಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ಪಟಿಘಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಮಾನಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ಮಾನಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ದಿಟ್ಠಿಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ದಿಟ್ಠಿಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ವಿಚಿಕಿಚ್ಛಾಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ವಿಚಿಕಿಚ್ಛಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಸೀಲಬ್ಬತಪರಾಮಾಸಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ಸೀಲಬ್ಬತಪರಾಮಾಸಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಭವರಾಗಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ಭವರಾಗಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಇಸ್ಸಾಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ಇಸ್ಸಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಮಚ್ಛರಿಯಸಂಯೋಜನಂ ಅವಿಜ್ಜಾಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ। ಅವಿಜ್ಜಾಸಂಯೋಜನಂ ಮಚ್ಛರಿಯಸಂಯೋಜನೇನ ಸಂಯೋಜನಞ್ಚೇವ ಸಂಯೋಜನಸಮ್ಪಯುತ್ತಞ್ಚ ಇಮೇ ಧಮ್ಮಾ ಸಂಯೋಜನಾ ಚೇವ ಸಂಯೋಜನಸಮ್ಪಯುತ್ತಾ ಚ।>
      text <೧೧೩೭>, <ಕತಮೇ ಧಮ್ಮಾ ಸಂಯೋಜನಸಮ್ಪಯುತ್ತಾ ಚೇವ ನೋ ಚ ಸಂಯೋಜನಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ। ತೇ ಧಮ್ಮೇ ಠಪೇತ್ವಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಯೋಜನಸಮ್ಪಯುತ್ತಾ ಚೇವ ನೋ ಚ ಸಂಯೋಜನಾ।>
      text <೧೧೩೮>, <ಕತಮೇ ಧಮ್ಮಾ ಸಂಯೋಜನವಿಪ್ಪಯುತ್ತಾ ಸಂಯೋಜನಿಯಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಯೋಜನವಿಪ್ಪಯುತ್ತಾ ಸಂಯೋಜನಿಯಾ।>
      text <೧೧೩೯>, <ಕತಮೇ ಧಮ್ಮಾ ಸಂಯೋಜನವಿಪ್ಪಯುತ್ತಾ ಅಸಂಯೋಜನಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಸಂಯೋಜನವಿಪ್ಪಯುತ್ತಾ ಅಸಂಯೋಜನಿಯಾ।>
    text <ಗನ್ಥಗೋಚ್ಛಕಂ>
      text <೧೧೪೦>, <ಕತಮೇ ಧಮ್ಮಾ ಗನ್ಥಾ॥ ಚತ್ತಾರೋ ಗನ್ಥಾ ಅಭಿಜ್ಝಾ ಕಾಯಗನ್ಥೋ। ಬ್ಯಾಪಾದೋ ಕಾಯಗನ್ಥೋ। ಸೀಲಬ್ಬತಪರಾಮಾಸೋ ಕಾಯಗನ್ಥೋ। ಇದಂ ಸಚ್ಚಾಭಿನಿವೇಸೋ ಕಾಯಗನ್ಥೋ।>
      text <೧೧೪೧>, <ತತ್ಥ ಕತಮೋ ಅಭಿಜ್ಝಾ ಕಾಯಗನ್ಥೋ॥ ಯೋ ರಾಗೋ ಸಾರಾಗೋ ಅನುನಯೋ ಅನುರೋಧೋ ನನ್ದೀ ನನ್ದೀರಾಗೋ ಚಿತ್ತಸ್ಸ ಸಾರಾಗೋ ಇಚ್ಛಾ ಮುಚ್ಛಾ ಅಜ್ಝೋಸಾನಂ ಗೇಧೋ ಪಲಿಗೇಧೋ ಸಙ್ಗೋ ಪಙ್ಕೋ ಏಜಾ ಮಾಯಾ ಜನಿಕಾ ಸಞ್ಜನನೀ ಸಿಬ್ಬಿನೀ ಜಾಲಿನೀ ಸರಿತಾ ವಿಸತ್ತಿಕಾ ಸುತ್ತಂ ವಿಸಟಾ ಆಯೂಹಿನೀ ದುತಿಯಾ ಪಣಿಧಿ ಭವನೇತ್ತಿ ವನಂ ವನಥೋ ಸನ್ಥವೋ ಸಿನೇಹೋ ಅಪೇಕ್ಖಾ ಪಟಿಬನ್ಧು ಆಸಾ ಆಸಿಸನಾ ಆಸಿಸಿತತ್ತಂ ರೂಪಾಸಾ ಸದ್ದಾಸಾ ಗನ್ಧಾಸಾ ರಸಾಸಾ ಫೋಟ್ಠಬ್ಬಾಸಾ ಲಾಭಾಸಾ ಧನಾಸಾ ಪುತ್ತಾಸಾ ಜೀವಿತಾಸಾ ಜಪ್ಪಾ ಪಜಪ್ಪಾ ಅಭಿಜಪ್ಪಾ ಜಪ್ಪಾ ಜಪ್ಪನಾ ಜಪ್ಪಿತತ್ತಂ ಲೋಲುಪ್ಪಂ ಲೋಲುಪ್ಪಾಯನಾ ಲೋಲುಪ್ಪಾಯಿತತ್ತಂ ಪುಚ್ಛಞ್ಜಿಕತಾ ಸಾಧುಕಮ್ಯತಾ ಅಧಮ್ಮರಾಗೋ ವಿಸಮಲೋಭೋ ನಿಕನ್ತಿ ನಿಕಾಮನಾ ಪತ್ಥನಾ ಪಿಹನಾ ಸಮ್ಪತ್ಥನಾ ಕಾಮತಣ್ಹಾ ಭವತಣ್ಹಾ ವಿಭವತಣ್ಹಾ ರೂಪತಣ್ಹಾ ಅರೂಪತಣ್ಹಾ ನಿರೋಧತಣ್ಹಾ ರೂಪತಣ್ಹಾ ಸದ್ದತಣ್ಹಾ ಗನ್ಧತಣ್ಹಾ ರಸತಣ್ಹಾ ಫೋಟ್ಠಬ್ಬತಣ್ಹಾ ಧಮ್ಮತಣ್ಹಾ ಓಘೋ ಯೋಗೋ ಗನ್ಥೋ ಉಪಾದಾನಂ ಆವರಣಂ ನೀವರಣಂ ಛಾದನಂ ಬನ್ಧನಂ ಉಪಕ್ಕಿಲೇಸೋ ಅನುಸಯೋ ಪರಿಯುಟ್ಠಾನಂ ಲತಾ ವೇವಿಚ್ಛಂ ದುಕ್ಖಮೂಲಂ ದುಕ್ಖನಿದಾನಂ ದುಕ್ಖಪ್ಪಭವೋ ಮಾರಪಾಸೋ ಮಾರಬಳಿಸಂ ಮಾರವಿಸಯೋ ತಣ್ಹಾನದೀ ತಣ್ಹಾಜಾಲಂ ತಣ್ಹಾಗದ್ದುಲಂ ತಣ್ಹಾಸಮುದ್ದೋ ಅಭಿಜ್ಝಾ ಲೋಭೋ ಅಕುಸಲಮೂಲಂ ಅಯಂ ವುಚ್ಚತಿ ಅಭಿಜ್ಝಾ ಕಾಯಗನ್ಥೋ।>
      text <೧೧೪೨>, <ತತ್ಥ ಕತಮೋ ಬ್ಯಾಪಾದೋ ಕಾಯಗನ್ಥೋ॥ ಅನತ್ಥಂ ಮೇ ಅಚರೀ ತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಟ್ಠಾನೇ ವಾ ಪನ ಆಘಾತೋ ಜಾಯತಿ। ಯೋ ಏವರೂಪೋ ಚಿತ್ತಸ್ಸ ಆಘಾತೋ ಪಟಿಘಾತೋ ಪಟಿಘಂ ಪಟಿವಿರೋಧೋ ಕೋಪೋ ಪಕೋಪೋ ಸಮ್ಪಕೋಪೋ ದೋಸೋ ಪದೋಸೋ ಸಮ್ಪದೋಸೋ ಚಿತ್ತಸ್ಸ ಬ್ಯಾಪತ್ತಿ ಮನೋಪದೋಸೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಬ್ಯಾಪಾದೋ ಕಾಯಗನ್ಥೋ।>
      text <೧೧೪೩>, <ತತ್ಥ ಕತಮೋ ಸೀಲಬ್ಬತಪರಾಮಾಸೋ ಕಾಯಗನ್ಥೋ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ। ವತೇನ ಸುದ್ಧಿ। ಸೀಲಬ್ಬತೇನ ಸುದ್ಧೀತಿಃ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸೀಲಬ್ಬತಪರಾಮಾಸೋ ಕಾಯಗನ್ಥೋ।>
      text <೧೧೪೪>, <ತತ್ಥ ಕತಮೋ ಇದಂಸಚ್ಚಾಭಿನಿವೇಸೋ ಕಾಯಗನ್ಥೋ॥ ಸಸ್ಸತೋ ಲೋಕೋ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ಅಸಸ್ಸತೋ ಲೋಕೋ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ಅನ್ತವಾ ಲೋಕೋ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ಅನನ್ತವಾ ಲೋಕೋ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ತಂ ಜೀವಂ ತಂ ಸರೀರಂ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ಅಞ್ಞಂ ಜೀವಂ ಅಞ್ಞಂ ಸರೀರಂ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ಹೋತಿ ತಥಾಗತೋ ಪರಂ ಮರಣಾ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ನ ಹೋತಿ ತಥಾಗತೋ ಪರಂ ಮರಣಾ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ಹೋತಿ ಚ ನ ಚ ಹೋತಿ ತಥಾಗತೋ ಪರಂ ಮರಣಾ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾ। ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ವಾಃ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಇದಂಸಚ್ಚಾಭಿನಿವೇಸೋ ಕಾಯಗನ್ಥೋ। ಠಪೇತ್ವಾ ಸೀಲಬ್ಬತಪರಾಮಾಸಂ ಕಾಯಗನ್ಥಂ ಸಬ್ಬಾಪಿ ಮಿಚ್ಛಾದಿಟ್ಠಿ ಇದಂಸಚ್ಚಾಭಿನಿವೇಸೋ ಕಾಯಗನ್ಥೋ।>
      stand <ಇಮೇ ಧಮ್ಮಾ ಗನ್ಥಾ।>
      text <೧೧೪೫>, <ಕತಮೇ ಧಮ್ಮಾ ನೋ ಗನ್ಥಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಗನ್ಥಾ।>
      text <೧೧೪೬>, <ಕತಮೇ ಧಮ್ಮಾ ಗನ್ಥನಿಯಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಗನ್ಥನಿಯಾ।>
      text <೧೧೪೭>, <ಕತಮೇ ಧಮ್ಮಾ ಅಗನ್ಥನಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಗನ್ಥನಿಯಾ।>
      text <೧೧೪೮>, <ಕತಮೇ ಧಮ್ಮಾ ಗನ್ಥಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಗನ್ಥಸಮ್ಪಯುತ್ತಾ।>
      text <೧೧೪೯>, <ಕತಮೇ ಧಮ್ಮಾ ಗನ್ಥವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಗನ್ಥವಿಪ್ಪಯುತ್ತಾ।>
      text <೧೧೫೦>, <ಕತಮೇ ಧಮ್ಮಾ ಗನ್ಥಾ ಚೇವ ಗನ್ಥನಿಯಾ ಚ॥ ತೇವ ಗನ್ಥಾ ಗನ್ಥಾ ಚೇವ ಗನ್ಥನಿಯಾ ಚ।>
      text <೧೧೫೧>, <ಕತಮೇ ಧಮ್ಮಾ ಗನ್ಥನಿಯಾ ಚೇವ ನೋ ಚ ಗನ್ಥಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಗನ್ಥನಿಯಾ। ತೇ ಧಮ್ಮೇ ಠಪೇತ್ವಾ ಅವಸೇಸಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಗನ್ಥನಿಯಾ ಚೇವ ನೋ ಚ ಗನ್ಥಾ।>
      text <೧೧೫೨>, <ಕತಮೇ ಧಮ್ಮಾ ಗನ್ಥಾ ಚೇವ ಗನ್ಥಸಮ್ಪಯುತ್ತಾ ಚ॥ ಸೀಲಬ್ಬತಪರಾಮಾಸೋ ಕಾಯಗನ್ಥೋ ಅಭಿಜ್ಝಾಕಾಯಗನ್ಥೇನ ಗನ್ಥೋ ಚೇವ ಗನ್ಥಸಮ್ಪಯುತ್ತೋ ಚ। ಅಭಿಜ್ಝಾಕಾಯಗನ್ಥೋ ಸೀಲಬ್ಬತಪರಾಮಾಸೇನ ಕಾಯಗನ್ಥೇನ ಗನ್ಥೋ ಚೇವ ಗನ್ಥಸಮ್ಪಯುತ್ತೋ ಚ। ಇದಂಸಚ್ಚಾಭಿನಿವೇಸೋ ಕಾಯಗನ್ಥೋ ಅಭಿಜ್ಝಾಕಾಯಗನ್ಥೇನ ಗನ್ಥೋ ಚೇವ ಗನ್ಥಸಮ್ಪಯುತ್ತೋ ಚ। ಅಭಿಜ್ಝಾಕಾಯಗನ್ಥೋ ಇದಂಸಚ್ಚಾಭಿನಿವೇಸೇನ ಕಾಯಗನ್ಥೇನ ಗನ್ಥೋ ಚೇವ ಗನ್ಥಸಮ್ಪಯುತ್ತೋ ಚ ಇಮೇ ಧಮ್ಮಾ ಗನ್ಥಾ ಚೇವ ಗನ್ಥಸಮ್ಪಯುತ್ತಾ ಚ।>
      text <೧೧೫೩>, <ಕತಮೇ ಧಮ್ಮಾ ಗನ್ಥಸಮ್ಪಯುತ್ತಾ ಚೇವ ನೋ ಚ ಗನ್ಥಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ। ತೇ ಧಮ್ಮೇ ಠಪೇತ್ವಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಗನ್ಥಸಮ್ಪಯುತ್ತಾ ಚೇವ ನೋ ಚ ಗನ್ಥಾ।>
      text <೧೧೫೪>, <ಕತಮೇ ಧಮ್ಮಾ ಗನ್ಥವಿಪ್ಪಯುತ್ತಾ ಗನ್ಥನಿಯಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಗನ್ಥವಿಪ್ಪಯುತ್ತಾ ಗನ್ಥನಿಯಾ।>
      text <೧೧೫೫>, <ಕತಮೇ ಧಮ್ಮಾ ಗನ್ಥವಿಪ್ಪಯುತ್ತಾ ಅಗನ್ಥನಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಗನ್ಥವಿಪ್ಪಯುತ್ತಾ ಅಗನ್ಥನಿಯಾ।>
    text <ಓಘಗೋಚ್ಛಕಂ>
      text <೧೧೫೬>, <ಕತಮೇ ಧಮ್ಮಾ ಓಘಾ॥ ಚತ್ತಾರೋ ಓಘಾ…ಪೇ॰… ಇಮೇ ಧಮ್ಮಾ ಓಘವಿಪ್ಪಯುತ್ತಾ ಓಘನಿಯಾ।>
    text <ಯೋಗಗೋಚ್ಛಕಂ>
      text <೧೧೫೭>, <ಕತಮೇ ಧಮ್ಮಾ ಯೋಗಾ॥ ಚತ್ತಾರೋ ಯೋಗಾ…ಪೇ॰… ಇಮೇ ಧಮ್ಮಾ ಯೋಗವಿಪ್ಪಯುತ್ತಾ ಯೋಗನಿಯಾ।>
    text <ನೀವರಣಗೋಚ್ಛಕಂ>
      text <೧೧೫೮>, <ಕತಮೇ ಧಮ್ಮಾ ನೀವರಣಾ॥ ಛ ನೀವರಣಾ ಕಾಮಚ್ಛನ್ದನೀವರಣಂ। ಬ್ಯಾಪಾದನೀವರಣಂ। ಥಿನಮಿದ್ಧನೀವರಣಂ। ಉದ್ಧಚ್ಚಕುಕ್ಕುಚ್ಚನೀವರಣಂ। ವಿಚಿಕಿಚ್ಛಾನೀವರಣಂ। ಅವಿಜ್ಜಾನೀವರಣಂ।>
      text <೧೧೫೯>, <ತತ್ಥ ಕತಮಂ ಕಾಮಚ್ಛನ್ದನೀವರಣಂ॥ ಯೋ ಕಾಮೇಸು ಕಾಮಚ್ಛನ್ದೋ ಕಾಮರಾಗೋ ಕಾಮನನ್ದೀ ಕಾಮತಣ್ಹಾ ಕಾಮಸಿನೇಹೋ ಕಾಮಪರಿಳಾಹೋ ಕಾಮಮುಚ್ಛಾ ಕಾಮಜ್ಝೋಸಾನಂ ಇದಂ ವುಚ್ಚತಿ ಕಾಮಚ್ಛನ್ದನೀವರಣಂ।>
      text <೧೧೬೦>, <ತತ್ಥ ಕತಮಂ ಬ್ಯಾಪಾದನೀವರಣಂ॥ ಅನತ್ಥಂ ಮೇ ಅಚರೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಟ್ಠಾನೇ ವಾ ಪನ ಆಘಾತೋ ಜಾಯತಿ। ಯೋ ಏವರೂಪೋ ಚಿತ್ತಸ್ಸ ಆಘಾತೋ ಪಟಿಘಾತೋ ಪಟಿಘಂ ಪಟಿವಿರೋಧೋ ಕೋಪೋ ಪಕೋಪೋ ಸಮ್ಪಕೋಪೋ ದೋಸೋ ಪದೋಸೋ ಸಮ್ಪದೋಸೋ ಚಿತ್ತಸ್ಸ ಬ್ಯಾಪತ್ತಿ ಮನೋಪದೋಸೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಇದಂ ವುಚ್ಚತಿ ಬ್ಯಾಪಾದನೀವರಣಂ।>
      text <೧೧೬೧>, <ತತ್ಥ ಕತಮಂ ಥಿನಮಿದ್ಧನೀವರಣಂ॥ ಅತ್ಥಿ ಥಿನಂ। ಅತ್ಥಿ ಮಿದ್ಧಂ।>
      text <೧೧೬೨>, <ತತ್ಥ ಕತಮಂ ಥಿನಂ॥ ಯಾ ಚಿತ್ತಸ್ಸ ಅಕಲ್ಲತಾ ಅಕಮ್ಮಞ್ಞತಾ ಓಲೀಯನಾ ಸಲ್ಲೀಯನಾ ಲೀನಂ ಲೀಯನಾ ಲೀಯಿತತ್ತಂ ಥಿನಂ ಥಿಯನಾ ಥಿಯಿತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಥಿನಂ।>
      text <೧೧೬೩>, <ತತ್ಥ ಕತಮಂ ಮಿದ್ಧಂ॥ ಯಾ ಕಾಯಸ್ಸ ಅಕಲ್ಲತಾ ಅಕಮ್ಮಞ್ಞತಾ ಓನಾಹೋ ಪರಿಯೋನಾಹೋ ಅನ್ತೋಸಮೋರೋಧೋ ಮಿದ್ಧಂ ಸೋಪ್ಪಂ ಪಚಲಾಯಿಕಾ ಸೋಪ್ಪಂ ಸುಪನಾ ಸುಪಿತತ್ತಂ ಇದಂ ವುಚ್ಚತಿ ಮಿದ್ಧಂ। ಇತಿ ಇದಞ್ಚ ಥಿನಂ। ಇದಞ್ಚ ಮಿದ್ಧಂ ಇದಂ ವುಚ್ಚತಿ ಥಿನಮಿದ್ಧನೀವರಣಂ।>
      text <೧೧೬೪>, <ತತ್ಥ ಕತಮಂ ಉದ್ಧಚ್ಚಕುಕ್ಕುಚ್ಚನೀವರಣಂ॥ ಅತ್ಥಿ ಉದ್ಧಚ್ಚಂ। ಅತ್ಥಿ ಕುಕ್ಕುಚ್ಚಂ।>
      text <೧೧೬೫>, <ತತ್ಥ ಕತಮಂ ಉದ್ಧಚ್ಚಂ॥ ಯಂ ಚಿತ್ತಸ್ಸ ಉದ್ಧಚ್ಚಂ ಅವೂಪಸಮೋ ಚೇತಸೋ ವಿಕ್ಖೇಪೋ ಭನ್ತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಉದ್ಧಚ್ಚಂ।>
      text <೧೧೬೬>, <ತತ್ಥ ಕತಮಂ ಕುಕ್ಕುಚ್ಚಂ॥ ಅಕಪ್ಪಿಯೇ ಕಪ್ಪಿಯಸಞ್ಞಿತಾ। ಕಪ್ಪಿಯೇ ಅಕಪ್ಪಿಯಸಞ್ಞಿತಾ। ಅವಜ್ಜೇ ವಜ್ಜಸಞ್ಞಿತಾ। ವಜ್ಜೇ ಅವಜ್ಜಸಞ್ಞಿತಾ। ಯಂ ಏವರೂಪಂ ಕುಕ್ಕುಚ್ಚಂ ಕುಕ್ಕುಚ್ಚಾಯನಾ ಕುಕ್ಕುಚ್ಚಾಯಿತತ್ತಂ ಚೇತಸೋ ವಿಪ್ಪಟಿಸಾರೋ ಮನೋವಿಲೇಖೋ ಇದಂ ವುಚ್ಚತಿ ಕುಕ್ಕುಚ್ಚಂ। ಇತಿ ಇದಞ್ಚ ಉದ್ಧಚ್ಚಂ। ಇದಞ್ಚ ಕುಕ್ಕುಚ್ಚಂ ಇದಂ ವುಚ್ಚತಿ ಉದ್ಧಚ್ಚಕುಕ್ಕುಚ್ಚನೀವರಣಂ।>
      text <೧೧೬೭>, <ತತ್ಥ ಕತಮಂ ವಿಚಿಕಿಚ್ಛಾನೀವರಣಂ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ। ಧಮ್ಮೇ ಕಙ್ಖತಿ ವಿಚಿಕಿಚ್ಛತಿ। ಸಙ್ಘೇ ಕಙ್ಖತಿ ವಿಚಿಕಿಚ್ಛತಿ। ಸಿಕ್ಖಾಯ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತೇ ಕಙ್ಖತಿ ವಿಚಿಕಿಚ್ಛತಿ। ಅಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತಾಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಕಙ್ಖತಿ ವಿಚಿಕಿಚ್ಛತಿ। ಯಾ ಏವರೂಪಾ ಕಙ್ಖಾ ಕಙ್ಖಾಯನಾ ಕಙ್ಖಾಯಿತತ್ತಂ ವಿಮತಿ ವಿಚಿಕಿಚ್ಛಾ ದ್ವೇಳ್ಹಕಂ ದ್ವೇಧಾಪಥೋ ಸಂಸಯೋ ಅನೇಕಂಸಗ್ಗಾಹೋ ಆಸಪ್ಪನಾ ಪರಿಸಪ್ಪನಾ ಅಪರಿಯೋಗಾಹನಾ ಥಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಇದಂ ವುಚ್ಚತಿ ವಿಚಿಕಿಚ್ಛಾನೀವರಣಂ।>
      text <೧೧೬೮>, <ತತ್ಥ ಕತಮಂ ಅವಿಜ್ಜಾನೀವರಣಂ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂಃ ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ ಅನಭಿಸಮಯೋ ಅನನುಬೋಧೋ ಅಸಮ್ಬೋಧೋ ಅಪ್ಪಟಿವೇಧೋ ಅಸಂಗಾಹನಾ ಅಪರಿಯೋಗಾಹನಾ ಅಸಮಪೇಕ್ಖನಾ ಅಪಚ್ಚವೇಕ್ಖಣಾ ಅಪಚ್ಚಕ್ಖಕಮ್ಮಂ ದುಮ್ಮೇಜ್ಝಂ ಬಾಲ್ಯಂ ಅಸಮ್ಪಜಞ್ಞಂ ಮೋಹೋ ಪಮೋಹೋ ಸಮ್ಮೋಹೋ ಅವಿಜ್ಜಾ ಅವಿಜ್ಜೋಘೋ ಅವಿಜ್ಜಾಯೋಗೋ ಅವಿಜ್ಜಾನುಸಯೋ ಅವಿಜ್ಜಾಪರಿಯುಟ್ಠಾನಂ ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಇದಂ ವುಚ್ಚತಿ ಅವಿಜ್ಜಾನೀವರಣಂ।>
      stand <ಇಮೇ ಧಮ್ಮಾ ನೀವರಣಾ।>
      text <೧೧೬೯>, <ಕತಮೇ ಧಮ್ಮಾ ನೋ ನೀವರಣಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ನೀವರಣಾ।>
      text <೧೧೭೦>, <ಕತಮೇ ಧಮ್ಮಾ ನೀವರಣಿಯಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ನೀವರಣಿಯಾ।>
      text <೧೧೭೧>, <ಕತಮೇ ಧಮ್ಮಾ ಅನೀವರಣಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನೀವರಣಿಯಾ।>
      text <೧೧೭೨>, <ಕತಮೇ ಧಮ್ಮಾ ನೀವರಣಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ನೀವರಣಸಮ್ಪಯುತ್ತಾ।>
      text <೧೧೭೩>, <ಕತಮೇ ಧಮ್ಮಾ ನೀವರಣವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೀವರಣವಿಪ್ಪಯುತ್ತಾ।>
      text <೧೧೭೪>, <ಕತಮೇ ಧಮ್ಮಾ ನೀವರಣಾ ಚೇವ ನೀವರಣಿಯಾ ಚ॥ ತಾನೇವ ನೀವರಣಾನಿ ನೀವರಣಾ ಚೇವ ನೀವರಣಿಯಾ ಚ।>
      text <೧೧೭೫>, <ಕತಮೇ ಧಮ್ಮಾ ನೀವರಣಿಯಾ ಚೇವ ನೋ ಚ ನೀವರಣಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ನೀವರಣಿಯಾ। ತೇ ಧಮ್ಮೇ ಠಪೇತ್ವಾ ಅವಸೇಸಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ನೀವರಣಿಯಾ ಚೇವ ನೋ ಚ ನೀವರಣಾ।>
      text <೧೧೭೬>, <ಕತಮೇ ಧಮ್ಮಾ ನೀವರಣಾ ಚೇವ ನೀವರಣಸಮ್ಪಯುತ್ತಾ ಚ॥ ಕಾಮಚ್ಛನ್ದನೀವರಣಂ ಅವಿಜ್ಜಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಅವಿಜ್ಜಾನೀವರಣಂ ಕಾಮಚ್ಛನ್ದನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಬ್ಯಾಪಾದನೀವರಣಂ ಅವಿಜ್ಜಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಅವಿಜ್ಜಾನೀವರಣಂ ಬ್ಯಾಪಾದನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಥಿನಮಿದ್ಧನೀವರಣಂ ಅವಿಜ್ಜಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಅವಿಜ್ಜಾನೀವರಣಂ ಥಿನಮಿದ್ಧನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಉದ್ಧಚ್ಚನೀವರಣಂ ಅವಿಜ್ಜಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಅವಿಜ್ಜಾನೀವರಣಂ ಉದ್ಧಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಕುಕ್ಕುಚ್ಚನೀವರಣಂ ಅವಿಜ್ಜಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಅವಿಜ್ಜಾನೀವರಣಂ ಕುಕ್ಕುಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ವಿಚಿಕಿಚ್ಛಾನೀವರಣಂ ಅವಿಜ್ಜಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಅವಿಜ್ಜಾನೀವರಣಂ ವಿಚಿಕಿಚ್ಛಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಕಾಮಚ್ಛನ್ದನೀವರಣಂ ಉದ್ಧಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಉದ್ಧಚ್ಚನೀವರಣಂ ಕಾಮಚ್ಛನ್ದನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಬ್ಯಾಪಾದನೀವರಣಂ ಉದ್ಧಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಉದ್ಧಚ್ಚನೀವರಣಂ ಬ್ಯಾಪಾದನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಥಿನಮಿದ್ಧನೀವರಣಂ ಉದ್ಧಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಉದ್ಧಚ್ಚನೀವರಣಂ ಥಿನಮಿದ್ಧನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಕುಕ್ಕುಚ್ಚನೀವರಣಂ ಉದ್ಧಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಉದ್ಧಚ್ಚನೀವರಣಂ ಕುಕ್ಕುಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ವಿಚಿಕಿಚ್ಛಾನೀವರಣಂ ಉದ್ಧಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಉದ್ಧಚ್ಚನೀವರಣಂ ವಿಚಿಕಿಚ್ಛಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಅವಿಜ್ಜಾನೀವರಣಂ ಉದ್ಧಚ್ಚನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ। ಉದ್ಧಚ್ಚನೀವರಣಂ ಅವಿಜ್ಜಾನೀವರಣೇನ ನೀವರಣಞ್ಚೇವ ನೀವರಣಸಮ್ಪಯುತ್ತಞ್ಚ ಇಮೇ ಧಮ್ಮಾ ನೀವರಣಾ ಚೇವ ನೀವರಣಸಮ್ಪಯುತ್ತಾ ಚ।>
      text <೧೧೭೭>, <ಕತಮೇ ಧಮ್ಮಾ ನೀವರಣಸಮ್ಪಯುತ್ತಾ ಚೇವ ನೋ ಚ ನೀವರಣಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ। ತೇ ಧಮ್ಮೇ ಠಪೇತ್ವಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ನೀವರಣಸಮ್ಪಯುತ್ತಾ ಚೇವ ನೋ ಚ ನೀವರಣಾ।>
      text <೧೧೭೮>, <ಕತಮೇ ಧಮ್ಮಾ ನೀವರಣವಿಪ್ಪಯುತ್ತಾ ನೀವರಣಿಯಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ಸಾಸವಾ ಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ನೀವರಣವಿಪ್ಪಯುತ್ತಾ ನೀವರಣಿಯಾ।>
      text <೧೧೭೯>, <ಕತಮೇ ಧಮ್ಮಾ ನೀವರಣವಿಪ್ಪಯುತ್ತಾ ಅನೀವರಣಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೀವರಣವಿಪ್ಪಯುತ್ತಾ ಅನೀವರಣಿಯಾ।>
    text <ಪರಾಮಾಸಗೋಚ್ಛಕಂ>
      text <೧೧೮೦>, <ಕತಮೇ ಧಮ್ಮಾ ಪರಾಮಾಸಾ॥ ದಿಟ್ಠಿಪರಾಮಾಸೋ।>
      text <೧೧೮೧>, <ತತ್ಥ ಕತಮೋ ದಿಟ್ಠಿಪರಾಮಾಸೋ॥ ಸಸ್ಸತೋ ಲೋಕೋತಿ ವಾ। ಅಸಸ್ಸತೋ ಲೋಕೋತಿ ವಾ। ಅನ್ತವಾ ಲೋಕೋತಿ ವಾ। ಅನನ್ತವಾ ಲೋಕೋತಿ ವಾ। ತಂ ಜೀವಂ ತಂ ಸರೀರನ್ತಿ ವಾ। ಅಞ್ಞಂ ಜೀವಂ ಅಞ್ಞಂ ಸರೀರನ್ತಿ ವಾ। ಹೋತಿ ತಥಾಗತೋ ಪರಂ ಮರಣಾತಿ ವಾ। ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಹೋತಿ ಚ ನ ಚ ಹೋತಿ ತಥಾಗತೋ ಪರಂ ಮರಣಾತಿ ವಾ। ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾತಿ ವಾಃ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ದಿಟ್ಠಿಪರಾಮಾಸೋ। ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠಿಪರಾಮಾಸೋ।>
      stand <ಇಮೇ ಧಮ್ಮಾ ಪರಾಮಾಸಾ।>
      text <೧೧೮೨>, <ಕತಮೇ ಧಮ್ಮಾ ನೋ ಪರಾಮಾಸಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಪರಾಮಾಸಾ।>
      text <೧೧೮೩>, <ಕತಮೇ ಧಮ್ಮಾ ಪರಾಮಟ್ಠಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪರಾಮಟ್ಠಾ।>
      text <೧೧೮೪>, <ಕತಮೇ ಧಮ್ಮಾ ಅಪರಾಮಟ್ಠಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಪರಾಮಟ್ಠಾ।>
      text <೧೧೮೫>, <ಕತಮೇ ಧಮ್ಮಾ ಪರಾಮಾಸಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪರಾಮಾಸಸಮ್ಪಯುತ್ತಾ।>
      text <೧೧೮೬>, <ಕತಮೇ ಧಮ್ಮಾ ಪರಾಮಾಸವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಪರಾಮಾಸವಿಪ್ಪಯುತ್ತಾ।>
      text <೧೧೮೭>, <ಕತಮೇ ಧಮ್ಮಾ ಪರಾಮಾಸಾ ಚೇವ ಪರಾಮಟ್ಠಾ ಚ॥ ಸ್ವೇವ ಪರಾಮಾಸೋ ಪರಾಮಾಸೋ ಚೇವ ಪರಾಮಟ್ಠೋ ಚ।>
      text <೧೧೮೮>, <ಕತಮೇ ಧಮ್ಮಾ ಪರಾಮಟ್ಠಾ ಚೇವ ನೋ ಚ ಪರಾಮಾಸಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಪರಾಮಟ್ಠಾ। ತೇ ಧಮ್ಮೇ ಠಪೇತ್ವಾ ಅವಸೇಸಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪರಾಮಟ್ಠಾ ಚೇವ ನೋ ಚ ಪರಾಮಾಸಾ।>
      text <೧೧೮೯>, <ಕತಮೇ ಧಮ್ಮಾ ಪರಾಮಾಸವಿಪ್ಪಯುತ್ತಾ ಪರಾಮಟ್ಠಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪರಾಮಾಸವಿಪ್ಪಯುತ್ತಾ ಪರಾಮಟ್ಠಾ।>
      text <೧೧೯೦>, <ಕತಮೇ ಧಮ್ಮಾ ಪರಾಮಾಸವಿಪ್ಪಯುತ್ತಾ ಅಪರಾಮಟ್ಠಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಪರಾಮಾಸವಿಪ್ಪಯುತ್ತಾ ಅಪರಾಮಟ್ಠಾ।>
    text <ಮಹನ್ತರದುಕಂ>
      text <೧೧೯೧>, <ಕತಮೇ ಧಮ್ಮಾ ಸಾರಮ್ಮಣಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಾರಮ್ಮಣಾ।>
      text <೧೧೯೨>, <ಕತಮೇ ಧಮ್ಮಾ ಅನಾರಮ್ಮಣಾ॥ ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನಾರಮ್ಮಣಾ।>
      text <೧೧೯೩>, <ಕತಮೇ ಧಮ್ಮಾ ಚಿತ್ತಾ॥ ಚಕ್ಖುವಿಞ್ಞಾಣಂ। ಸೋತವಿಞ್ಞಾಣಂ। ಘಾನವಿಞ್ಞಾಣಂ। ಜಿವ್ಹಾವಿಞ್ಞಾಣಂ। ಕಾಯವಿಞ್ಞಾಣಂ। ಮನೋಧಾತು। ಮನೋವಿಞ್ಞಾಣಧಾತು ಇಮೇ ಧಮ್ಮಾ ಚಿತ್ತಾ।>
      text <೧೧೯೪>, <ಕತಮೇ ಧಮ್ಮಾ ನೋ ಚಿತ್ತಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಚಿತ್ತಾ।>
      text <೧೧೯೫>, <ಕತಮೇ ಧಮ್ಮಾ ಚೇತಸಿಕಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ ಇಮೇ ಧಮ್ಮಾ ಚೇತಸಿಕಾ।>
      text <೧೧೯೬>, <ಕತಮೇ ಧಮ್ಮಾ ಅಚೇತಸಿಕಾ॥ ಚಿತ್ತಞ್ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಚೇತಸಿಕಾ।>
      text <೧೧೯೭>, <ಕತಮೇ ಧಮ್ಮಾ ಚಿತ್ತಸಮ್ಪಯುತ್ತಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ ಇಮೇ ಧಮ್ಮಾ ಚಿತ್ತಸಮ್ಪಯುತ್ತಾ।>
      text <೧೧೯೮>, <ಕತಮೇ ಧಮ್ಮಾ ಚಿತ್ತವಿಪ್ಪಯುತ್ತಾ॥ ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಚಿತ್ತವಿಪ್ಪಯುತ್ತಾ। ಚಿತ್ತಂ ನ ವತ್ತಬ್ಬಂ ಚಿತ್ತೇನ ಸಮ್ಪಯುತ್ತನ್ತಿಪಿ। ಚಿತ್ತೇನ ವಿಪ್ಪಯುತ್ತನ್ತಿಪಿ।>
      text <೧೧೯೯>, <ಕತಮೇ ಧಮ್ಮಾ ಚಿತ್ತಸಂಸಟ್ಠಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ ಇಮೇ ಧಮ್ಮಾ ಚಿತ್ತಸಂಸಟ್ಠಾ।>
      text <೧೨೦೦>, <ಕತಮೇ ಧಮ್ಮಾ ಚಿತ್ತವಿಸಂಸಟ್ಠಾ॥ ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಚಿತ್ತವಿಸಂಸಟ್ಠಾ। ಚಿತ್ತಂ ನ ವತ್ತಬ್ಬಂ ಚಿತ್ತೇನ ಸಂಸಟ್ಠನ್ತಿಪಿ। ಚಿತ್ತೇನ ವಿಸಂಸಟ್ಠನ್ತಿಪಿ।>
      text <೧೨೦೧>, <ಕತಮೇ ಧಮ್ಮಾ ಚಿತ್ತಸಮುಟ್ಠಾನಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ಕಾಯವಿಞ್ಞತ್ತಿ ವಚೀವಿಞ್ಞತ್ತಿ। ಯಂ ವಾ ಪನಞ್ಞಮ್ಪಿ ಅತ್ಥಿ ರೂಪಂ ಚಿತ್ತಜಂ ಚಿತ್ತಹೇತುಕಂ ಚಿತ್ತಸಮುಟ್ಠಾನಂ ರೂಪಾಯತನಂ ಸದ್ದಾಯತನಂ ಗನ್ಧಾಯತನಂ ರಸಾಯತನಂ ಫೋಟ್ಠಬ್ಬಾಯತನಂ ಆಕಾಸಧಾತು ಆಪೋಧಾತು ರೂಪಸ್ಸ ಲಹುತಾ ರೂಪಸ್ಸ ಮುದುತಾ ರೂಪಸ್ಸ ಕಮ್ಮಞ್ಞತಾ ರೂಪಸ್ಸ ಉಪಚಯೋ ರೂಪಸ್ಸ ಸನ್ತತಿ ಕಬಳೀಕಾರೋ ಆಹಾರೋ ಇಮೇ ಧಮ್ಮಾ ಚಿತ್ತಸಮುಟ್ಠಾನಾ।>
      text <೧೨೦೨>, <ಕತಮೇ ಧಮ್ಮಾ ನೋ ಚಿತ್ತಸಮುಟ್ಠಾನಾ॥ ಚಿತ್ತಞ್ಚ। ಅವಸೇಸಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಚಿತ್ತಸಮುಟ್ಠಾನಾ।>
      text <೧೨೦೩>, <ಕತಮೇ ಧಮ್ಮಾ ಚಿತ್ತಸಹಭುನೋ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ಕಾಯವಿಞ್ಞತ್ತಿ। ವಚೀವಿಞ್ಞತ್ತಿ ಇಮೇ ಧಮ್ಮಾ ಚಿತ್ತಸಹಭುನೋ।>
      text <೧೨೦೪>, <ಕತಮೇ ಧಮ್ಮಾ ನೋ ಚಿತ್ತಸಹಭುನೋ॥ ಚಿತ್ತಞ್ಚ। ಅವಸೇಸಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಚಿತ್ತಸಹಭುನೋ।>
      text <೧೨೦೫>, <ಕತಮೇ ಧಮ್ಮಾ ಚಿತ್ತಾನುಪರಿವತ್ತಿನೋ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ಕಾಯವಿಞ್ಞತ್ತಿ। ವಚೀವಿಞ್ಞತ್ತಿ ಇಮೇ ಧಮ್ಮಾ ಚಿತ್ತಾನುಪರಿವತ್ತಿನೋ।>
      text <೧೨೦೬>, <ಕತಮೇ ಧಮ್ಮಾ ನೋ ಚಿತ್ತಾನುಪರಿವತ್ತಿನೋ॥ ಚಿತ್ತಞ್ಚ। ಅವಸೇಸಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಚಿತ್ತಾನುಪರಿವತ್ತಿನೋ।>
      text <೧೨೦೭>, <ಕತಮೇ ಧಮ್ಮಾ ಚಿತ್ತಸಂಸಟ್ಠಸಮುಟ್ಠಾನಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ ಇಮೇ ಧಮ್ಮಾ ಚಿತ್ತಸಂಸಟ್ಠಸಮುಟ್ಠಾನಾ।>
      text <೧೨೦೮>, <ಕತಮೇ ಧಮ್ಮಾ ನೋ ಚಿತ್ತಸಂಸಟ್ಠಸಮುಟ್ಠಾನಾ॥ ಚಿತ್ತಞ್ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಚಿತ್ತಸಂಸಟ್ಠಸಮುಟ್ಠಾನಾ।>
      text <೧೨೦೯>, <ಕತಮೇ ಧಮ್ಮಾ ಚಿತ್ತಸಂಸಟ್ಠಸಮುಟ್ಠಾನಸಹಭುನೋ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ ಇಮೇ ಧಮ್ಮಾ ಚಿತ್ತಸಂಸಟ್ಠಸಮುಟ್ಠಾನಸಹಭುನೋ।>
      text <೧೨೧೦>, <ಕತಮೇ ಧಮ್ಮಾ ನೋ ಚಿತ್ತಸಂಸಟ್ಠಸಮುಟ್ಠಾನಸಹಭುನೋ॥ ಚಿತ್ತಞ್ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಚಿತ್ತಸಂಸಟ್ಠಸಮುಟ್ಠಾನಸಹಭುನೋ।>
      text <೧೨೧೧>, <ಕತಮೇ ಧಮ್ಮಾ ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿನೋ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ ಇಮೇ ಧಮ್ಮಾ ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿನೋ।>
      text <೧೨೧೨>, <ಕತಮೇ ಧಮ್ಮಾ ನೋ ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿನೋ॥ ಚಿತ್ತಞ್ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಚಿತ್ತಸಂಸಟ್ಠಸಮುಟ್ಠಾನಾನುಪರಿವತ್ತಿನೋ।>
      text <೧೨೧೩>, <ಕತಮೇ ಧಮ್ಮಾ ಅಜ್ಝತ್ತಿಕಾ॥ ಚಕ್ಖಾಯತನಂ…ಪೇ॰… ಮನಾಯತನಂ ಇಮೇ ಧಮ್ಮಾ ಅಜ್ಝತ್ತಿಕಾ।>
      text <೧೨೧೪>, <ಕತಮೇ ಧಮ್ಮಾ ಬಾಹಿರಾ॥ ರೂಪಾಯತನಂ…ಪೇ॰… ಧಮ್ಮಾಯತನಂ ಇಮೇ ಧಮ್ಮಾ ಬಾಹಿರಾ।>
      text <೧೨೧೫>, <ಕತಮೇ ಧಮ್ಮಾ ಉಪಾದಾ॥ ಚಕ್ಖಾಯತನಂ…ಪೇ॰… ಕಬಳೀಕಾರೋ ಆಹಾರೋ ಇಮೇ ಧಮ್ಮಾ ಉಪಾದಾ।>
      text <೧೨೧೬>, <ಕತಮೇ ಧಮ್ಮಾ ನೋ ಉಪಾದಾ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ। ಚತ್ತಾರೋ ಚ ಮಹಾಭೂತಾ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಉಪಾದಾ।>
      text <೧೨೧೭>, <ಕತಮೇ ಧಮ್ಮಾ ಉಪಾದಿಣ್ಣಾ॥ ಸಾಸವಾ ಕುಸಲಾಕುಸಲಾನಂ ಧಮ್ಮಾನಂ ವಿಪಾಕಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯಞ್ಚ ರೂಪಂ ಕಮ್ಮಸ್ಸ ಕತತ್ತಾ ಇಮೇ ಧಮ್ಮಾ ಉಪಾದಿಣ್ಣಾ।>
      text <೧೨೧೮>, <ಕತಮೇ ಧಮ್ಮಾ ಅನುಪಾದಿಣ್ಣಾ॥ ಸಾಸವಾ ಕುಸಲಾಕುಸಲಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಯೇ ಚ ಧಮ್ಮಾ ಕಿರಿಯಾ ನೇವ ಕುಸಲಾ ನಾಕುಸಲಾ ನ ಚ ಕಮ್ಮವಿಪಾಕಾ। ಯಞ್ಚ ರೂಪಂ ನ ಕಮ್ಮಸ್ಸ ಕತತ್ತಾ। ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನುಪಾದಿಣ್ಣಾ।>
    text <ಉಪಾದಾನಗೋಚ್ಛಕಂ>
      text <೧೨೧೯>, <ಕತಮೇ ಧಮ್ಮಾ ಉಪಾದಾನಾ॥ ಚತ್ತಾರಿ ಉಪಾದಾನಾನಿ ಕಾಮುಪಾದಾನಂ। ದಿಟ್ಠುಪಾದಾನಂ। ಸೀಲಬ್ಬತುಪಾದಾನಂ। ಅತ್ತವಾದುಪಾದಾನಂ।>
      text <೧೨೨೦>, <ತತ್ಥ ಕತಮಂ ಕಾಮುಪಾದಾನಂ॥ ಯೋ ಕಾಮೇಸು ಕಾಮಚ್ಛನ್ದೋ ಕಾಮರಾಗೋ ಕಾಮನನ್ದೀ ಕಾಮತಣ್ಹಾ ಕಾಮಸಿನೇಹೋ ಕಾಮಪರಿಳಾಹೋ ಕಾಮಮುಚ್ಛಾ ಕಾಮಜ್ಝೋಸಾನಂ ಇದಂ ವುಚ್ಚತಿ ಕಾಮುಪಾದಾನಂ।>
      text <೧೨೨೧>, <ತತ್ಥ ಕತಮಂ ದಿಟ್ಠುಪಾದಾನಂ॥ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ। ನತ್ಥಿ ಹುತಂ। ನತ್ಥಿ ಸುಕತದುಕ್ಕಟಾನಂ ಕಮ್ಮಾನಂ ಫಲಂ ವಿಪಾಕೋ। ನತ್ಥಿ ಅಯಂ ಲೋಕೋ। ನತ್ಥಿ ಪರೋ ಲೋಕೋ। ನತ್ಥಿ ಮಾತಾ। ನತ್ಥಿ ಪಿತಾ। ನತ್ಥಿ ಸತ್ತಾ ಓಪಪಾತಿಕಾ। ನತ್ಥಿ ಲೋಕೇ ಸಮಣಬ್ರಾಹ್ಮಣಾ ಸಮ್ಮಗ್ಗತಾ ಸಮ್ಮಾಪಟಿಪನ್ನಾ। ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ದಿಟ್ಠುಪಾದಾನಂ। ಠಪೇತ್ವಾ ಸೀಲಬ್ಬತುಪಾದಾನಞ್ಚ ಅತ್ತವಾದುಪಾದಾನಞ್ಚ ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠುಪಾದಾನಂ।>
      text <೧೨೨೨>, <ತತ್ಥ ಕತಮಂ ಸೀಲಬ್ಬತುಪಾದಾನಂ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ। ವತೇನ ಸುದ್ಧಿ। ಸೀಲಬ್ಬತೇನ ಸುದ್ಧೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ಸೀಲಬ್ಬತುಪಾದಾನಂ।>
      text <೧೨೨೩>, <ತತ್ಥ ಕತಮಂ ಅತ್ತವಾದುಪಾದಾನಂ॥ ಇಧ ಅಸ್ಸುತವಾ ಪುಥುಜ್ಜನೋ ಅರಿಯಾನಂ ಅದಸ್ಸಾವೀ ಅರಿಯಧಮ್ಮಸ್ಸ ಅಕೋವಿದೋ ಅರಿಯಧಮ್ಮೇ ಅವಿನೀತೋ ಸಪ್ಪುರಿಸಾನಂ ಅದಸ್ಸಾವೀ ಸಪ್ಪುರಿಸಧಮ್ಮಸ್ಸ ಅಕೋವಿದೋ ಸಪ್ಪುರಿಸಧಮ್ಮೇ ಅವಿನೀತೋ ರೂಪಂ ಅತ್ತತೋ ಸಮನುಪಸ್ಸತಿ। ರೂಪವನ್ತಂ ವಾ ಅತ್ತಾನಂ। ಅತ್ತನಿ ವಾ ರೂಪಂ। ರೂಪಸ್ಮಿಂ ವಾ ಅತ್ತಾನಂ। ವೇದನಂ…ಪೇ॰… ಸಞ್ಞಂ…ಪೇ॰… ಸಙ್ಖಾರೇ…ಪೇ॰… ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ। ವಿಞ್ಞಾಣವನ್ತಂ ವಾ ಅತ್ತಾನಂ। ಅತ್ತನಿ ವಾ ವಿಞ್ಞಾಣಂ ವಿಞ್ಞಾಣಸ್ಮಿಂ ವಾ ಅತ್ತಾನಂ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಇದಂ ವುಚ್ಚತಿ ಅತ್ತವಾದುಪಾದಾನಂ।>
      stand <ಇಮೇ ಧಮ್ಮಾ ಉಪಾದಾನಾ।>
      text <೧೨೨೪>, <ಕತಮೇ ಧಮ್ಮಾ ನೋ ಉಪಾದಾನಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಉಪಾದಾನಾ।>
      text <೧೨೨೫>, <ಕತಮೇ ಧಮ್ಮಾ ಉಪಾದಾನಿಯಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಉಪಾದಾನಿಯಾ।>
      text <೧೨೨೬>, <ಕತಮೇ ಧಮ್ಮಾ ಅನುಪಾದಾನಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನುಪಾದಾನಿಯಾ।>
      text <೧೨೨೭>, <ಕತಮೇ ಧಮ್ಮಾ ಉಪಾದಾನಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಉಪಾದಾನಸಮ್ಪಯುತ್ತಾ।>
      text <೧೨೨೮>, <ಕತಮೇ ಧಮ್ಮಾ ಉಪಾದಾನವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಉಪಾದಾನವಿಪ್ಪಯುತ್ತಾ।>
      text <೧೨೨೯>, <ಕತಮೇ ಧಮ್ಮಾ ಉಪಾದಾನಾ ಚೇವ ಉಪಾದಾನಿಯಾ ಚ॥ ತಾನೇವ ಉಪಾದಾನಾನಿ ಉಪಾದಾನಾ ಚೇವ ಉಪಾದಾನಿಯಾ ಚ।>
      text <೧೨೩೦>, <ಕತಮೇ ಧಮ್ಮಾ ಉಪಾದಾನಿಯಾ ಚೇವ ನೋ ಚ ಉಪಾದಾನಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಉಪಾದಾನಿಯಾ। ತೇ ಧಮ್ಮೇ ಠಪೇತ್ವಾ ಅವಸೇಸಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಉಪಾದಾನಿಯಾ ಚೇವ ನೋ ಚ ಉಪಾದಾನಾ।>
      text <೧೨೩೧>, <ಕತಮೇ ಧಮ್ಮಾ ಉಪಾದಾನಾ ಚೇವ ಉಪಾದಾನಸಮ್ಪಯುತ್ತಾ ಚ॥ ದಿಟ್ಠುಪಾದಾನಂ ಕಾಮುಪಾದಾನೇನ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚ। ಕಾಮುಪಾದಾನಂ ದಿಟ್ಠುಪಾದಾನೇನ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚ। ಸೀಲಬ್ಬತುಪಾದಾನಂ ಕಾಮುಪಾದಾನೇನ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚ। ಕಾಮುಪಾದಾನಂ ಸೀಲಬ್ಬತುಪಾದಾನೇನ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚ। ಅತ್ತವಾದುಪಾದಾನಂ ಕಾಮುಪಾದಾನೇನ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚ। ಕಾಮುಪಾದಾನಂ ಅತ್ತವಾದುಪಾದಾನೇನ ಉಪಾದಾನಞ್ಚೇವ ಉಪಾದಾನಸಮ್ಪಯುತ್ತಞ್ಚ ಇಮೇ ಧಮ್ಮಾ ಉಪಾದಾನಾ ಚೇವ ಉಪಾದಾನಸಮ್ಪಯುತ್ತಾ ಚ।>
      text <೧೨೩೨>, <ಕತಮೇ ಧಮ್ಮಾ ಉಪಾದಾನಸಮ್ಪಯುತ್ತಾ ಚೇವ ನೋ ಚ ಉಪಾದಾನಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ। ತೇ ಧಮ್ಮೇ ಠಪೇತ್ವಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಉಪಾದಾನಸಮ್ಪಯುತ್ತಾ ಚೇವ ನೋ ಚ ಉಪಾದಾನಾ।>
      text <೧೨೩೩>, <ಕತಮೇ ಧಮ್ಮಾ ಉಪಾದಾನವಿಪ್ಪಯುತ್ತಾ ಉಪಾದಾನಿಯಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಉಪಾದಾನವಿಪ್ಪಯುತ್ತಾ ಉಪಾದಾನಿಯಾ।>
      text <೧೨೩೪>, <ಕತಮೇ ಧಮ್ಮಾ ಉಪಾದಾನವಿಪ್ಪಯುತ್ತಾ ಅನುಪಾದಾನಿಯಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಉಪಾದಾನವಿಪ್ಪಯುತ್ತಾ ಅನುಪಾದಾನಿಯಾ।>
      stand <ನಿಕ್ಖೇಪಕಣ್ಡೇ ದುತಿಯಭಾಣವಾರೋ।>
    text <ಕಿಲೇಸಗೋಚ್ಛಕಂ>
      text <೧೨೩೫>, <ಕತಮೇ ಧಮ್ಮಾ ಕಿಲೇಸಾ॥ ದಸ ಕಿಲೇಸವತ್ಥೂನಿ ಲೋಭೋ। ದೋಸೋ। ಮೋಹೋ। ಮಾನೋ। ದಿಟ್ಠಿ। ವಿಚಿಕಿಚ್ಛಾ। ಥಿನಂ। ಉದ್ಧಚ್ಚಂ। ಅಹಿರೀಕಂ। ಅನೋತ್ತಪ್ಪಂ।>
      text <೧೨೩೬>, <ತತ್ಥ ಕತಮೋ ಲೋಭೋ॥ ಯೋ ರಾಗೋ ಸಾರಾಗೋ ಅನುನಯೋ ಅನುರೋಧೋ ನನ್ದೀ ನನ್ದೀರಾಗೋ ಚಿತ್ತಸ್ಸ ಸಾರಾಗೋ ಇಚ್ಛಾ ಮುಚ್ಛಾ ಅಜ್ಝೋಸಾನಂ ಗೇಧೋ ಪಲಿಗೇಧೋ ಸಙ್ಗೋ ಪಙ್ಕೋ ಏಜಾ ಮಾಯಾ ಜನಿಕಾ ಸಞ್ಜನನೀ ಸಿಬ್ಬಿನೀ ಜಾಲಿನೀ ಸರಿತಾ ವಿಸತ್ತಿಕಾ ಸುತ್ತಂ ವಿಸಟಾ ಆಯೂಹಿನೀ ದುತಿಯಾ ಪಣಿಧಿ ಭವನೇತ್ತಿ ವನಂ ವನಥೋ ಸನ್ಥವೋ ಸಿನೇಹೋ ಅಪೇಕ್ಖಾ ಪಟಿಬನ್ಧು ಆಸಾ ಆಸಿಸನಾ ಆಸಿಸಿತತ್ತಂ ರೂಪಾಸಾ ಸದ್ದಾಸಾ ಗನ್ಧಾಸಾ ರಸಾಸಾ ಫೋಟ್ಠಬ್ಬಾಸಾ ಲಾಭಾಸಾ ಧನಾಸಾ ಪುತ್ತಾಸಾ ಜೀವಿತಾಸಾ ಜಪ್ಪಾ ಪಜಪ್ಪಾ ಅಭಿಜಪ್ಪಾ ಜಪ್ಪಾ ಜಪ್ಪನಾ ಜಪ್ಪಿತತ್ತಂ ಲೋಲುಪ್ಪಂ ಲೋಲುಪ್ಪಾಯನಾ ಲೋಲುಪ್ಪಾಯಿತತ್ತಂ ಪುಚ್ಛಞ್ಜಿಕತಾ ಸಾಧುಕಮ್ಯತಾ ಅಧಮ್ಮರಾಗೋ ವಿಸಮಲೋಭೋ ನಿಕನ್ತಿ ನಿಕಾಮನಾ ಪತ್ಥನಾ ಪಿಹನಾ ಸಮ್ಪತ್ಥನಾ ಕಾಮತಣ್ಹಾ ಭವತಣ್ಹಾ ವಿಭವತಣ್ಹಾ ರೂಪತಣ್ಹಾ ಅರೂಪತಣ್ಹಾ ನಿರೋಧತಣ್ಹಾ ರೂಪತಣ್ಹಾ ಸದ್ದತಣ್ಹಾ ಗನ್ಧತಣ್ಹಾ ರಸತಣ್ಹಾ ಫೋಟ್ಠಬ್ಬತಣ್ಹಾ ಧಮ್ಮತಣ್ಹಾ ಓಘೋ ಯೋಗೋ ಗನ್ಥೋ ಉಪಾದಾನಂ ಆವರಣಂ ನೀವರಣಂ ಛಾದನಂ ಬನ್ಧನಂ ಉಪಕ್ಕಿಲೇಸೋ ಅನುಸಯೋ ಪರಿಯುಟ್ಠಾನಂ ಲತಾ ವೇವಿಚ್ಛಂ ದುಕ್ಖಮೂಲಂ ದುಕ್ಖನಿದಾನಂ ದುಕ್ಖಪ್ಪಭವೋ ಮಾರಪಾಸೋ ಮಾರಬಳಿಸಂ ಮಾರವಿಸಯೋ ತಣ್ಹಾನದೀ ತಣ್ಹಾಜಾಲಂ ತಣ್ಹಾಗದ್ದುಲಂ ತಣ್ಹಾಸಮುದ್ದೋ ಅಭಿಜ್ಝಾ ಲೋಭೋ ಅಕುಸಲಮೂಲಂ ಅಯಂ ವುಚ್ಚತಿ ಲೋಭೋ।>
      text <೧೨೩೭>, <ತತ್ಥ ಕತಮೋ ದೋಸೋ॥ ಅನತ್ಥಂ ಮೇ ಅಚರೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರತೀತಿ ಆಘಾತೋ ಜಾಯತಿ। ಅನತ್ಥಂ ಮೇ ಚರಿಸ್ಸತೀತಿ ಆಘಾತೋ ಜಾಯತಿ। ಪಿಯಸ್ಸ ಮೇ ಮನಾಪಸ್ಸ ಅನತ್ಥಂ ಅಚರಿ…ಪೇ॰… ಅನತ್ಥಂ ಚರತಿ…ಪೇ॰… ಅನತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಪ್ಪಿಯಸ್ಸ ಮೇ ಅಮನಾಪಸ್ಸ ಅತ್ಥಂ ಅಚರಿ…ಪೇ॰… ಅತ್ಥಂ ಚರತಿ…ಪೇ॰… ಅತ್ಥಂ ಚರಿಸ್ಸತೀತಿ ಆಘಾತೋ ಜಾಯತಿ। ಅಟ್ಠಾನೇ ವಾ ಪನ ಆಘಾತೋ ಜಾಯತಿ। ಯೋ ಏವರೂಪೋ ಚಿತ್ತಸ್ಸ ಆಘಾತೋ ಪಟಿಘಾತೋ ಪಟಿಘಂ ಪಟಿವಿರೋಧೋ ಕೋಪೋ ಪಕೋಪೋ ಸಮ್ಪಕೋಪೋ ದೋಸೋ ಪದೋಸೋ ಸಮ್ಪದೋಸೋ ಚಿತ್ತಸ್ಸ ಬ್ಯಾಪತ್ತಿ ಮನೋಪದೋಸೋ ಕೋಧೋ ಕುಜ್ಝನಾ ಕುಜ್ಝಿತತ್ತಂ ದೋಸೋ ದುಸ್ಸನಾ ದುಸ್ಸಿತತ್ತಂ ಬ್ಯಾಪತ್ತಿ ಬ್ಯಾಪಜ್ಜನಾ ಬ್ಯಾಪಜ್ಜಿತತ್ತಂ ವಿರೋಧೋ ಪಟಿವಿರೋಧೋ ಚಣ್ಡಿಕ್ಕಂ ಅಸುರೋಪೋ ಅನತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ದೋಸೋ।>
      text <೧೨೩೮>, <ತತ್ಥ ಕತಮೋ ಮೋಹೋ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂ। ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ ಅನಭಿಸಮಯೋ ಅನನುಬೋಧೋ ಅಸಮ್ಬೋಧೋ ಅಪ್ಪಟಿವೇಧೋ ಅಸಂಗಾಹನಾ ಅಪರಿಯೋಗಾಹನಾ ಅಸಮಪೇಕ್ಖನಾ ಅಪಚ್ಚವೇಕ್ಖಣಾ ಅಪಚ್ಚಕ್ಖಕಮ್ಮಂ ದುಮ್ಮೇಜ್ಝಂ ಬಾಲ್ಯಂ ಅಸಮ್ಪಜಞ್ಞಂ ಮೋಹೋ ಪಮೋಹೋ ಸಮ್ಮೋಹೋ ಅವಿಜ್ಜಾ ಅವಿಜ್ಜೋಘೋ ಅವಿಜ್ಜಾಯೋಗೋ ಅವಿಜ್ಜಾನುಸಯೋ ಅವಿಜ್ಜಾಪರಿಯುಟ್ಠಾನಂ ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಮೋಹೋ।>
      text <೧೨೩೯>, <ತತ್ಥ ಕತಮೋ ಮಾನೋ॥ ಸೇಯ್ಯೋಹಮಸ್ಮೀತಿ ಮಾನೋ। ಸದಿಸೋಹಮಸ್ಮೀತಿ ಮಾನೋ। ಹೀನೋಹಮಸ್ಮೀತಿ ಮಾನೋ। ಯೋ ಏವರೂಪೋ ಮಾನೋ ಮಞ್ಞನಾ ಮಞ್ಞಿತತ್ತಂ ಉನ್ನತಿ ಉನ್ನಮೋ ಧಜೋ ಸಮ್ಪಗ್ಗಾಹೋ ಕೇತುಕಮ್ಯತಾ ಚಿತ್ತಸ್ಸ ಅಯಂ ವುಚ್ಚತಿ ಮಾನೋ।>
      text <೧೨೪೦>, <ತತ್ಥ ಕತಮಾ ದಿಟ್ಠಿ॥ ಸಸ್ಸತೋ ಲೋಕೋತಿ ವಾ। ಅಸಸ್ಸತೋ ಲೋಕೋತಿ ವಾ। ಅನ್ತವಾ ಲೋಕೋತಿ ವಾ। ಅನನ್ತವಾ ಲೋಕೋತಿ ವಾ। ತಂ ಜೀವಂ ತಂ ಸರೀರನ್ತಿ ವಾ। ಅಞ್ಞಂ ಜೀವಂ ಅಞ್ಞಂ ಸರೀರನ್ತಿ ವಾ। ಹೋತಿ ತಥಾಗತೋ ಪರಂ ಮರಣಾತಿ ವಾ। ನ ಹೋತಿ ತಥಾಗತೋ ಪರಂ ಮರಣಾತಿ ವಾ। ಹೋತಿ ಚ ನ ಚ ಹೋತಿ ತಥಾಗತೋ ಪರಂ ಮರಣಾತಿ ವಾ। ನೇವ ಹೋತಿ ನ ನ ಹೋತಿ ತಥಾಗತೋ ಪರಂ ಮರಣಾತಿ ವಾಃ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ ದಿಟ್ಠಿಗಹನಂ ದಿಟ್ಠಿಕನ್ತಾರೋ ದಿಟ್ಠಿವಿಸೂಕಾಯಿಕಂ ದಿಟ್ಠಿವಿಪ್ಫನ್ದಿತಂ ದಿಟ್ಠಿಸಂಯೋಜನಂ ಗಾಹೋ ಪತಿಟ್ಠಾಹೋ ಅಭಿನಿವೇಸೋ ಪರಾಮಾಸೋ ಕುಮ್ಮಗ್ಗೋ ಮಿಚ್ಛಾಪಥೋ ಮಿಚ್ಛತ್ತಂ ತಿತ್ಥಾಯತನಂ ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ದಿಟ್ಠಿ। ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠಿ।>
      text <೧೨೪೧>, <ತತ್ಥ ಕತಮಾ ವಿಚಿಕಿಚ್ಛಾ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ। ಧಮ್ಮೇ ಕಙ್ಖತಿ ವಿಚಿಕಿಚ್ಛತಿ। ಸಙ್ಘೇ ಕಙ್ಖತಿ ವಿಚಿಕಿಚ್ಛತಿ ಸಿಕ್ಖಾಯ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತೇ ಕಙ್ಖತಿ ವಿಚಿಕಿಚ್ಛತಿ। ಅಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಪುಬ್ಬನ್ತಾಪರನ್ತೇ ಕಙ್ಖತಿ ವಿಚಿಕಿಚ್ಛತಿ। ಇದಪ್ಪಚ್ಚಯತಾ ಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಕಙ್ಖತಿ ವಿಚಿಕಿಚ್ಛತಿಃ ಯಾ ಏವರೂಪಾ ಕಙ್ಖಾ ಕಙ್ಖಾಯನಾ ಕಙ್ಖಾಯಿತತ್ತಂ ವಿಮತಿ ವಿಚಿಕಿಚ್ಛಾ ದ್ವೇಳ್ಹಕಂ ದ್ವೇಧಾಪಥೋ ಸಂಸಯೋ। ಅನೇಕಂಸಗ್ಗಾಹೋ ಆಸಪ್ಪನಾ ಪರಿಸಪ್ಪನಾ ಅಪರಿಯೋಗಾಹನಾ ಥಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಅಯಂ ವುಚ್ಚತಿ ವಿಚಿಕಿಚ್ಛಾ।>
      text <೧೨೪೨>, <ತತ್ಥ ಕತಮಂ ಥಿನಂ॥ ಯಾ ಚಿತ್ತಸ್ಸ ಅಕಲ್ಲತಾ ಅಕಮ್ಮಞ್ಞತಾ ಓಲೀಯನಾ ಸಲ್ಲೀಯನಾ ಲೀನಂ ಲೀಯನಾ ಲೀಯಿತತ್ತಂ ಥಿನಂ ಥಿಯನಾ ಥಿಯಿತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಥಿನಂ।>
      text <೧೨೪೩>, <ತತ್ಥ ಕತಮಂ ಉದ್ಧಚ್ಚಂ॥ ಯಂ ಚಿತ್ತಸ್ಸ ಉದ್ಧಚ್ಚಂ ಅವೂಪಸಮೋ ಚೇತಸೋ ವಿಕ್ಖೇಪೋ ಭನ್ತತ್ತಂ ಚಿತ್ತಸ್ಸ ಇದಂ ವುಚ್ಚತಿ ಉದ್ಧಚ್ಚಂ।>
      text <೧೨೪೪>, <ತತ್ಥ ಕತಮಂ ಅಹಿರಿಕಂ॥ ಯಂ ನ ಹಿರೀಯತಿ ಹಿರಿಯಿತಬ್ಬೇನ। ನ ಹಿರೀಯತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅಹಿರಿಕಂ।>
      text <೧೨೪೫>, <ತತ್ಥ ಕತಮಂ ಅನೋತ್ತಪ್ಪಂ॥ ಯಂ ನ ಓತ್ತಪ್ಪತಿ ಓತ್ತಪ್ಪಿತಬ್ಬೇನ। ನ ಓತ್ತಪ್ಪತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅನೋತ್ತಪ್ಪಂ।>
      stand <ಇಮೇ ಧಮ್ಮಾ ಕಿಲೇಸಾ।>
      text <೧೨೪೬>, <ಕತಮೇ ಧಮ್ಮಾ ನೋ ಕಿಲೇಸಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ …ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನೋ ಕಿಲೇಸಾ।>
      text <೧೨೪೭>, <ಕತಮೇ ಧಮ್ಮಾ ಸಂಕಿಲೇಸಿಕಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಕಿಲೇಸಿಕಾ।>
      text <೧೨೪೮>, <ಕತಮೇ ಧಮ್ಮಾ ಅಸಂಕಿಲೇಸಿಕಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಸಂಕಿಲೇಸಿಕಾ।>
      text <೧೨೪೯>, <ಕತಮೇ ಧಮ್ಮಾ ಸಂಕಿಲಿಟ್ಠಾ॥ ತೀಣಿ ಅಕುಸಲಮೂಲಾನಿ ಲೋಭೋ। ದೋಸೋ। ಮೋಹೋ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಸಂಕಿಲಿಟ್ಠಾ।>
      text <೧೨೫೦>, <ಕತಮೇ ಧಮ್ಮಾ ಅಸಂಕಿಲಿಟ್ಠಾ॥ ಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಸಂಕಿಲಿಟ್ಠಾ।>
      text <೧೨೫೧>, <ಕತಮೇ ಧಮ್ಮಾ ಕಿಲೇಸಸಮ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಕಿಲೇಸಸಮ್ಪಯುತ್ತಾ।>
      text <೧೨೫೨>, <ಕತಮೇ ಧಮ್ಮಾ ಕಿಲೇಸವಿಪ್ಪಯುತ್ತಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಕಿಲೇಸವಿಪ್ಪಯುತ್ತಾ।>
      text <೧೨೫೩>, <ಕತಮೇ ಧಮ್ಮಾ ಕಿಲೇಸಾ ಚೇವ ಸಂಕಿಲೇಸಿಕಾ ಚ॥ ತೇವ ಕಿಲೇಸಾ ಕಿಲೇಸಾ ಚೇವ ಸಂಕಿಲೇಸಿಕಾ ಚ।>
      text <೧೨೫೪>, <ಕತಮೇ ಧಮ್ಮಾ ಸಂಕಿಲೇಸಿಕಾ ಚೇವ ನೋ ಚ ಕಿಲೇಸಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಂಕಿಲೇಸಿಕಾ। ತೇ ಧಮ್ಮೇ ಠಪೇತ್ವಾ ಅವಸೇಸಾ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಕಿಲೇಸಿಕಾ ಚೇವ ನೋ ಚ ಕಿಲೇಸಾ।>
      text <೧೨೫೫>, <ಕತಮೇ ಧಮ್ಮಾ ಕಿಲೇಸಾ ಚೇವ ಸಂಕಿಲಿಟ್ಠಾ ಚ॥ ತೇವ ಕಿಲೇಸಾ ಕಿಲೇಸಾ ಚೇವ ಸಂಕಿಲಿಟ್ಠಾ ಚ।>
      text <೧೨೫೬>, <ಕತಮೇ ಧಮ್ಮಾ ಸಂಕಿಲಿಟ್ಠಾ ಚೇವ ನೋ ಚ ಕಿಲೇಸಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಂಕಿಲಿಟ್ಠಾ। ತೇ ಧಮ್ಮೇ ಠಪೇತ್ವಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಂಕಿಲಿಟ್ಠಾ ಚೇವ ನೋ ಚ ಕಿಲೇಸಾ।>
      text <೧೨೫೭>, <ಕತಮೇ ಧಮ್ಮಾ ಕಿಲೇಸಾ ಚೇವ ಕಿಲೇಸಸಮ್ಪಯುತ್ತಾ ಚ॥ ಲೋಭೋ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಮೋಹೋ ಲೋಭೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ದೋಸೋ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಮೋಹೋ ದೋಸೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಮಾನೋ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಮೋಹೋ ಮಾನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ದಿಟ್ಠಿ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಮೋಹೋ ದಿಟ್ಠಿಯಾ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ವಿಚಿಕಿಚ್ಛಾ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಮೋಹೋ ವಿಚಿಕಿಚ್ಛಾಯ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಥಿನಂ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮೋಹೋ ಥಿನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಉದ್ಧಚ್ಚಂ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮೋಹೋ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅಹಿರಿಕಂ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮೋಹೋ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅನೋತ್ತಪ್ಪಂ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮೋಹೋ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಲೋಭೋ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಉದ್ಧಚ್ಚಂ ಲೋಭೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ದೋಸೋ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಉದ್ಧಚ್ಚಂ ದೋಸೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮೋಹೋ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಉದ್ಧಚ್ಚಂ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮಾನೋ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಉದ್ಧಚ್ಚಂ ಮಾನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ದಿಟ್ಠಿ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಉದ್ಧಚ್ಚಂ ದಿಟ್ಠಿಯಾ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ವಿಚಿಕಿಚ್ಛಾ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಉದ್ಧಚ್ಚಂ ವಿಚಿಕಿಚ್ಛಾಯ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಥಿನಂ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಉದ್ಧಚ್ಚಂ ಥಿನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅಹಿರಿಕಂ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಉದ್ಧಚ್ಚಂ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅನೋತ್ತಪ್ಪಂ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಉದ್ಧಚ್ಚಂ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಲೋಭೋ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅಹಿರಿಕಂ ಲೋಭೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ದೋಸೋ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅಹಿರಿಕಂ ದೋಸೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮೋಹೋ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅಹಿರಿಕಂ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮಾನೋ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅಹಿರಿಕಂ ಮಾನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ದಿಟ್ಠಿ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಅಹಿರಿಕಂ ದಿಟ್ಠಿಯಾ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ವಿಚಿಕಿಚ್ಛಾ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಅಹಿರಿಕಂ ವಿಚಿಕಿಚ್ಛಾಯ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಥಿನಂ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅಹಿರಿಕಂ ಥಿನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಉದ್ಧಚ್ಚಂ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅಹಿರಿಕಂ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅನೋತ್ತಪ್ಪಂ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅಹಿರಿಕಂ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಲೋಭೋ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅನೋತ್ತಪ್ಪಂ ಲೋಭೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ದೋಸೋ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅನೋತ್ತಪ್ಪಂ ದೋಸೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮೋಹೋ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅನೋತ್ತಪ್ಪಂ ಮೋಹೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಮಾನೋ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತೋ ಚ। ಅನೋತ್ತಪ್ಪಂ ಮಾನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ದಿಟ್ಠಿ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಅನೋತ್ತಪ್ಪಂ ದಿಟ್ಠಿಯಾ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ವಿಚಿಕಿಚ್ಛಾ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಾ ಚ। ಅನೋತ್ತಪ್ಪಂ ವಿಚಿಕಿಚ್ಛಾಯ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಥಿನಂ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅನೋತ್ತಪ್ಪಂ ಥಿನೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಉದ್ಧಚ್ಚಂ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅನೋತ್ತಪ್ಪಂ ಉದ್ಧಚ್ಚೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅಹಿರಿಕಂ ಅನೋತ್ತಪ್ಪೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ। ಅನೋತ್ತಪ್ಪಂ ಅಹಿರಿಕೇನ ಕಿಲೇಸೋ ಚೇವ ಕಿಲೇಸಸಮ್ಪಯುತ್ತಞ್ಚ ಇಮೇ ಧಮ್ಮಾ ಕಿಲೇಸಾ ಚೇವ ಕಿಲೇಸಸಮ್ಪಯುತ್ತಾ ಚ।>
      text <೧೨೫೮>, <ಕತಮೇ ಧಮ್ಮಾ ಕಿಲೇಸಸಮ್ಪಯುತ್ತಾ ಚೇವ ನೋ ಚ ಕಿಲೇಸಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ಸಮ್ಪಯುತ್ತಾ ತೇ ಧಮ್ಮೇ ಠಪೇತ್ವಾ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಕಿಲೇಸಸಮ್ಪಯುತ್ತಾ ಚೇವ ನೋ ಚ ಕಿಲೇಸಾ।>
      text <೧೨೫೯>, <ಕತಮೇ ಧಮ್ಮಾ ಕಿಲೇಸವಿಪ್ಪಯುತ್ತಾ ಸಂಕಿಲೇಸಿಕಾ॥ ತೇಹಿ ಧಮ್ಮೇಹಿ ಯೇ ಧಮ್ಮಾ ವಿಪ್ಪಯುತ್ತಾ ಸಾಸವಾ ಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಕಿಲೇಸವಿಪ್ಪಯುತ್ತಾ ಸಂಕಿಲೇಸಿಕಾ।>
      text <೧೨೬೦>, <ಕತಮೇ ಧಮ್ಮಾ ಕಿಲೇಸವಿಪ್ಪಯುತ್ತಾ ಅಸಂಕಿಲೇಸಿಕಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಕಿಲೇಸವಿಪ್ಪಯುತ್ತಾ ಅಸಂಕಿಲೇಸಿಕಾ।>
    text <ಪಿಟ್ಠಿದುಕಂ>
      text <೧೨೬೧>, <ಕತಮೇ ಧಮ್ಮಾ ದಸ್ಸನೇನ ಪಹಾತಬ್ಬಾ॥ ತೀಣಿ ಸಂಯೋಜನಾನಿ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ।>
      text <೧೨೬೨>, <ತತ್ಥ ಕತಮಾ ಸಕ್ಕಾಯದಿಟ್ಠಿ॥ ಇಧ ಅಸ್ಸುತವಾ ಪುಥುಜ್ಜನೋ ಅರಿಯಾನಂ ಅದಸ್ಸಾವೀ ಅರಿಯಧಮ್ಮಸ್ಸ ಅಕೋವಿದೋ ಅರಿಯಧಮ್ಮೇ ಅವಿನೀತೋ ಸಪ್ಪುರಿಸಾನಂ ಅದಸ್ಸಾವೀ ಸಪ್ಪುರಿಸಧಮ್ಮಸ್ಸ ಅಕೋವಿದೋ ಸಪ್ಪುರಿಸಧಮ್ಮೇ ಅವಿನೀತೋ ರೂಪಂ ಅತ್ತತೋ ಸಮನುಪಸ್ಸತಿ। ರೂಪವನ್ತಂ ವಾ ಅತ್ತಾನಂ। ಅತ್ತನಿ ವಾ ರೂಪಂ। ರೂಪಸ್ಮಿಂ ವಾ ಅತ್ತಾನಂ। ವೇದನಂ…ಪೇ॰… ಸಞ್ಞಂ…ಪೇ॰… ಸಙ್ಖಾರೇ…ಪೇ॰… ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ। ವಿಞ್ಞಾಣವನ್ತಂ ವಾ ಅತ್ತಾನಂ। ಅತ್ತನಿ ವಾ ವಿಞ್ಞಾಣಂ। ವಿಞ್ಞಾಣಸ್ಮಿಂ ವಾ ಅತ್ತಾನಂ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸಕ್ಕಾಯದಿಟ್ಠಿ।>
      text <೧೨೬೩>, <ತತ್ಥ ಕತಮಾ ವಿಚಿಕಿಚ್ಛಾ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ…ಪೇ॰… ಥಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಅಯಂ ವುಚ್ಚತಿ ವಿಚಿಕಿಚ್ಛಾ।>
      text <೧೨೬೪>, <ತತ್ಥ ಕತಮೋ ಸೀಲಬ್ಬತಪರಾಮಾಸೋ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ ವತೇನ ಸುದ್ಧಿ ಸೀಲಬ್ಬತೇನ ಸುದ್ಧೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸೀಲಬ್ಬತಪರಾಮಾಸೋ। ಇಮಾನಿ ತೀಣಿ ಸಂಯೋಜನಾನಿ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ ವಚೀಕಮ್ಮಂ ಮನೋಕಮ್ಮಂ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಾ।>
      text <೧೨೬೫>, <ಕತಮೇ ಧಮ್ಮಾ ನ ದಸ್ಸನೇನ ಪಹಾತಬ್ಬಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ದಸ್ಸನೇನ ಪಹಾತಬ್ಬಾ।>
      text <೧೨೬೬>, <ಕತಮೇ ಧಮ್ಮಾ ಭಾವನಾಯ ಪಹಾತಬ್ಬಾ॥ ಅವಸೇಸೋ ಲೋಭೋ ದೋಸೋ ಮೋಹೋ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ ಮನೋಕಮ್ಮಂ ಇಮೇ ಧಮ್ಮಾ ಭಾವನಾಯ ಪಹಾತಬ್ಬಾ।>
      text <೧೨೬೭>, <ಕತಮೇ ಧಮ್ಮಾ ನ ಭಾವನಾಯ ಪಹಾತಬ್ಬಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ …ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ಭಾವನಾಯ ಪಹಾತಬ್ಬಾ।>
      text <೧೨೬೮>, <ಕತಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತುಕಾ॥ ತೀಣಿ ಸಂಯೋಜನಾನಿ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ।>
      text <೧೨೬೯>, <ತತ್ಥ ಕತಮಾ ಸಕ್ಕಾಯದಿಟ್ಠಿ॥ ಇಧ ಅಸ್ಸುತವಾ ಪುಥುಜ್ಜನೋ ಅರಿಯಾನಂ ಅದಸ್ಸಾವೀ ಅರಿಯಧಮ್ಮಸ್ಸ ಅಕೋವಿದೋ ಅರಿಯಧಮ್ಮೇ ಅವಿನೀತೋ ಸಪ್ಪುರಿಸಾನಂ ಅದಸ್ಸಾವೀ ಸಪ್ಪುರಿಸಧಮ್ಮಸ್ಸ ಅಕೋವಿದೋ ಸಪ್ಪುರಿಸಧಮ್ಮೇ ಅವಿನೀತೋ ರೂಪಂ ಅತ್ತತೋ ಸಮನುಪಸ್ಸತಿ। ರೂಪವನ್ತಂ ವಾ ಅತ್ತಾನಂ। ಅತ್ತನಿ ವಾ ರೂಪಂ। ರೂಪಸ್ಮಿಂ ವಾ ಅತ್ತಾನಂ। ವೇದನಂ…ಪೇ॰… ಸಞ್ಞಂ…ಪೇ॰… ಸಙ್ಖಾರೇ…ಪೇ॰… ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ। ವಿಞ್ಞಾಣವನ್ತಂ ವಾ ಅತ್ತಾನಂ। ಅತ್ತನಿ ವಾ ವಿಞ್ಞಾಣಂ। ವಿಞ್ಞಾಣಸ್ಮಿಂ ವಾ ಅತ್ತಾನಂ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸಕ್ಕಾಯದಿಟ್ಠಿ।>
      text <೧೨೭೦>, <ತತ್ಥ ಕತಮಾ ವಿಚಿಕಿಚ್ಛಾ॥ ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ…ಪೇ॰… ಥಮ್ಭಿತತ್ತಂ ಚಿತ್ತಸ್ಸ ಮನೋವಿಲೇಖೋ ಅಯಂ ವುಚ್ಚತಿ ವಿಚಿಕಿಚ್ಛಾ।>
      text <೧೨೭೧>, <ತತ್ಥ ಕತಮೋ ಸೀಲಬ್ಬತಪರಾಮಾಸೋ॥ ಇತೋ ಬಹಿದ್ಧಾ ಸಮಣಬ್ರಾಹ್ಮಣಾನಂ ಸೀಲೇನ ಸುದ್ಧಿ ವತೇನ ಸುದ್ಧಿ ಸೀಲಬ್ಬತೇನ ಸುದ್ಧೀತಿ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸೀಲಬ್ಬತಪರಾಮಾಸೋ। ಇಮಾನಿ ತೀಣಿ ಸಂಯೋಜನಾನಿ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತುಕಾ। ತೀಣಿ ಸಂಯೋಜನಾನಿ ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಾ। ತದೇಕಟ್ಠೋ ಲೋಭೋ ದೋಸೋ ಮೋಹೋ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತೂ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ದಸ್ಸನೇನ ಪಹಾತಬ್ಬಹೇತುಕಾ।>
      text <೧೨೭೨>, <ಕತಮೇ ಧಮ್ಮಾ ನ ದಸ್ಸನೇನ ಪಹಾತಬ್ಬಹೇತುಕಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ದಸ್ಸನೇನ ಪಹಾತಬ್ಬಹೇತುಕಾ।>
      text <೧೨೭೩>, <ಕತಮೇ ಧಮ್ಮಾ ಭಾವನಾಯ ಪಹಾತಬ್ಬಹೇತುಕಾ॥ ಅವಸೇಸೋ ಲೋಭೋ ದೋಸೋ ಮೋಹೋ ಇಮೇ ಧಮ್ಮಾ ಭಾವನಾಯ ಪಹಾತಬ್ಬಹೇತೂ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಭಾವನಾಯ ಪಹಾತಬ್ಬಹೇತುಕಾ।>
      text <೧೨೭೪>, <ಕತಮೇ ಧಮ್ಮಾ ನ ಭಾವನಾಯ ಪಹಾತಬ್ಬಹೇತುಕಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ಭಾವನಾಯ ಪಹಾತಬ್ಬಹೇತುಕಾ।>
      text <೧೨೭೫>, <ಕತಮೇ ಧಮ್ಮಾ ಸವಿತಕ್ಕಾ॥ ಸವಿತಕ್ಕಭೂಮಿಯಂ ಕಾಮಾವಚರೇ ರೂಪಾವಚರೇ ಅಪರಿಯಾಪನ್ನೇ। ವಿತಕ್ಕಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸವಿತಕ್ಕಾ।>
      text <೧೨೭೬>, <ಕತಮೇ ಧಮ್ಮಾ ಅವಿತಕ್ಕಾ॥ ಅವಿತಕ್ಕಭೂಮಿಯಂ ಕಾಮಾವಚರೇ ರೂಪಾವಚರೇ ಅರೂಪಾವಚರೇ ಅಪರಿಯಾಪನ್ನೇ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ವಿತಕ್ಕೋ ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅವಿತಕ್ಕಾ।>
      text <೧೨೭೭>, <ಕತಮೇ ಧಮ್ಮಾ ಸವಿಚಾರಾ॥ ಸವಿಚಾರಭೂಮಿಯಂ ಕಾಮಾವಚರೇ ರೂಪಾವಚರೇ ಅಪರಿಯಾಪನ್ನೇ। ವಿಚಾರಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸವಿಚಾರಾ।>
      text <೧೨೭೮>, <ಕತಮೇ ಧಮ್ಮಾ ಅವಿಚಾರಾ॥ ಅವಿಚಾರಭೂಮಿಯಂ ಕಾಮಾವಚರೇ ರೂಪಾವಚರೇ ಅರೂಪಾವಚರೇ ಅಪರಿಯಾಪನ್ನೇ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ವಿಚಾರೋ ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅವಿಚಾರಾ।>
      text <೧೨೭೯>, <ಕತಮೇ ಧಮ್ಮಾ ಸಪ್ಪೀತಿಕಾ॥ ಸಪ್ಪೀತಿಕಭೂಮಿಯಂ ಕಾಮಾವಚರೇ ರೂಪಾವಚರೇ ಅಪರಿಯಾಪನ್ನೇ। ಪೀತಿಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಪ್ಪೀತಿಕಾ।>
      text <೧೨೮೦>, <ಕತಮೇ ಧಮ್ಮಾ ಅಪ್ಪೀತಿಕಾ॥ ಅಪ್ಪೀತಿಕಭೂಮಿಯಂ ಕಾಮಾವಚರೇ ರೂಪಾವಚರೇ ಅರೂಪಾವಚರೇ ಅಪರಿಯಾಪನ್ನೇ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಪೀತಿ ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಪ್ಪೀತಿಕಾ।>
      text <೧೨೮೧>, <ಕತಮೇ ಧಮ್ಮಾ ಪೀತಿಸಹಗತಾ॥ ಪೀತಿಭೂಮಿಯಂ ಕಾಮಾವಚರೇ ರೂಪಾವಚರೇ ಅಪರಿಯಾಪನ್ನೇ। ಪೀತಿಂ ಠಪೇತ್ವಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪೀತಿಸಹಗತಾ।>
      text <೧೨೮೨>, <ಕತಮೇ ಧಮ್ಮಾ ನ ಪೀತಿಸಹಗತಾ॥ ನ ಪೀತಿಭೂಮಿಯಂ ಕಾಮಾವಚರೇ ರೂಪಾವಚರೇ ಅರೂಪಾವಚರೇ ಅಪರಿಯಾಪನ್ನೇ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಪೀತಿ ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ಪೀತಿಸಹಗತಾ।>
      text <೧೨೮೩>, <ಕತಮೇ ಧಮ್ಮಾ ಸುಖಸಹಗತಾ॥ ಸುಖಭೂಮಿಯಂ ಕಾಮಾವಚರೇ ರೂಪಾವಚರೇ ಅಪರಿಯಾಪನ್ನೇ। ಸುಖಂ ಠಪೇತ್ವಾ। ತಂಸಮ್ಪಯುತ್ತೋ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸುಖಸಹಗತಾ।>
      text <೧೨೮೪>, <ಕತಮೇ ಧಮ್ಮಾ ನ ಸುಖಸಹಗತಾ॥ ನ ಸುಖಭೂಮಿಯಂ ಕಾಮಾವಚರೇ ರೂಪಾವಚರೇ ಅರೂಪಾವಚರೇ ಅಪರಿಯಾಪನ್ನೇ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸುಖಞ್ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ಸುಖಸಹಗತಾ।>
      text <೧೨೮೫>, <ಕತಮೇ ಧಮ್ಮಾ ಉಪೇಕ್ಖಾಸಹಗತಾ॥ ಉಪೇಕ್ಖಾಭೂಮಿಯಂ ಕಾಮಾವಚರೇ ರೂಪಾವಚರೇ ಅರೂಪಾವಚರೇ ಅಪರಿಯಾಪನ್ನೇ। ಉಪೇಕ್ಖಂ ಠಪೇತ್ವಾ। ತಂಸಮ್ಪಯುತ್ತೋ ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಉಪೇಕ್ಖಾಸಹಗತಾ।>
      text <೧೨೮೬>, <ಕತಮೇ ಧಮ್ಮಾ ನ ಉಪೇಕ್ಖಾಸಹಗತಾ॥ ನ ಉಪೇಕ್ಖಾಭೂಮಿಯಂ ಕಾಮಾವಚರೇ ರೂಪಾವಚರೇ ಅಪರಿಯಾಪನ್ನೇ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಉಪೇಕ್ಖಾ ಚ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ನ ಉಪೇಕ್ಖಾಸಹಗತಾ।>
      text <೧೨೮೭>, <ಕತಮೇ ಧಮ್ಮಾ ಕಾಮಾವಚರಾ॥ ಹೇಟ್ಠತೋ ಅವಿಚಿನಿರಯಂ ಪರಿಯನ್ತಂ ಕರಿತ್ವಾ। ಉಪರಿತೋ ಪರನಿಮ್ಮಿತವಸವತ್ತೀ ದೇವೇ ಅನ್ತೋ ಕರಿತ್ವಾ। ಯಂ ಏತಸ್ಮಿಂ ಅನ್ತರೇ ಏತ್ಥಾವಚರಾ ಏತ್ಥ ಪರಿಯಾಪನ್ನಾ ಖನ್ಧಧಾತು ಆಯತನಾ। ರೂಪಂ ವೇದನಾ ಸಞ್ಞಾ ಸಙ್ಖಾರಾ ವಿಞ್ಞಾಣಂ ಇಮೇ ಧಮ್ಮಾ ಕಾಮಾವಚರಾ।>
      text <೧೨೮೮>, <ಕತಮೇ ಧಮ್ಮಾ ನ ಕಾಮಾವಚರಾ॥ ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ ಇಮೇ ಧಮ್ಮಾ ನ ಕಾಮಾವಚರಾ।>
      text <೧೨೮೯>, <ಕತಮೇ ಧಮ್ಮಾ ರೂಪಾವಚರಾ॥ ಹೇಟ್ಠತೋ ಬ್ರಹ್ಮಲೋಕಂ ಪರಿಯನ್ತಂ ಕರಿತ್ವಾ। ಉಪರಿತೋ ಅಕನಿಟ್ಠೇ ದೇವೇ ಅನ್ತೋ ಕರಿತ್ವಾ। ಯಂ ಏತಸ್ಮಿಂ ಅನ್ತರೇ ಏತ್ಥಾವಚರಾ ಏತ್ಥ ಪರಿಯಾಪನ್ನಾ ಸಮಾಪನ್ನಸ್ಸ ವಾ ಉಪಪನ್ನಸ್ಸ ವಾ ದಿಟ್ಠಧಮ್ಮಸುಖವಿಹಾರಿಸ್ಸ ವಾ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ರೂಪಾವಚರಾ।>
      text <೧೨೯೦>, <ಕತಮೇ ಧಮ್ಮಾ ನ ರೂಪಾವಚರಾ॥ ಕಾಮಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ ಇಮೇ ಧಮ್ಮಾ ನ ರೂಪಾವಚರಾ।>
      text <೧೨೯೧>, <ಕತಮೇ ಧಮ್ಮಾ ಅರೂಪಾವಚರಾ॥ ಹೇಟ್ಠತೋ ಆಕಾಸಾನಞ್ಚಾಯತನುಪಗೇ ದೇವೇ ಪರಿಯನ್ತಂ ಕರಿತ್ವಾ। ಉಪರಿತೋ ನೇವಸಞ್ಞಾನಾಸಞ್ಞಾಯತನುಪಗೇ ದೇವೇ ಅನ್ತೋ ಕರಿತ್ವಾ। ಯಂ ಏತಸ್ಮಿಂ ಅನ್ತರೇ ಏತ್ಥಾವಚರಾ ಏತ್ಥ ಪರಿಯಾಪನ್ನಾ ಸಮಾಪನ್ನಸ್ಸ ವಾ ಉಪಪನ್ನಸ್ಸ ವಾ ದಿಟ್ಠಧಮ್ಮಸುಖವಿಹಾರಿಸ್ಸ ವಾ ಚಿತ್ತಚೇತಸಿಕಾ ಧಮ್ಮಾ ಇಮೇ ಧಮ್ಮಾ ಅರೂಪಾವಚರಾ।>
      text <೧೨೯೨>, <ಕತಮೇ ಧಮ್ಮಾ ನ ಅರೂಪಾವಚರಾ॥ ಕಾಮಾವಚರಾ। ರೂಪಾವಚರಾ। ಅಪರಿಯಾಪನ್ನಾ ಇಮೇ ಧಮ್ಮಾ ನ ಅರೂಪಾವಚರಾ।>
      text <೧೨೯೩>, <ಕತಮೇ ಧಮ್ಮಾ ಪರಿಯಾಪನ್ನಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಪರಿಯಾಪನ್ನಾ।>
      text <೧೨೯೪>, <ಕತಮೇ ಧಮ್ಮಾ ಅಪರಿಯಾಪನ್ನಾ॥ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅಪರಿಯಾಪನ್ನಾ।>
      text <೧೨೯೫>, <ಕತಮೇ ಧಮ್ಮಾ ನಿಯ್ಯಾನಿಕಾ॥ ಚತ್ತಾರೋ ಮಗ್ಗಾ ಅಪರಿಯಾಪನ್ನಾ ಇಮೇ ಧಮ್ಮಾ ನಿಯ್ಯಾನಿಕಾ।>
      text <೧೨೯೬>, <ಕತಮೇ ಧಮ್ಮಾ ಅನಿಯ್ಯಾನಿಕಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನಿಯ್ಯಾನಿಕಾ।>
      text <೧೨೯೭>, <ಕತಮೇ ಧಮ್ಮಾ ನಿಯತಾ॥ ಪಞ್ಚ ಕಮ್ಮಾನಿ ಆನನ್ತರಿಕಾನಿ। ಯಾ ಚ ಮಿಚ್ಛಾದಿಟ್ಠಿ ನಿಯತಾ। ಚತ್ತಾರೋ ಮಗ್ಗಾ ಅಪರಿಯಾಪನ್ನಾ ಇಮೇ ಧಮ್ಮಾ ನಿಯತಾ।>
      text <೧೨೯೮>, <ಕತಮೇ ಧಮ್ಮಾ ಅನಿಯತಾ॥ ತೇ ಧಮ್ಮೇ ಠಪೇತ್ವಾ ಅವಸೇಸಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನಿಯತಾ।>
      text <೧೨೯೯>, <ಕತಮೇ ಧಮ್ಮಾ ಸಉತ್ತರಾ॥ ಸಾಸವಾ ಕುಸಲಾಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ರೂಪಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ ಇಮೇ ಧಮ್ಮಾ ಸಉತ್ತರಾ।>
      text <೧೩೦೦>, <ಕತಮೇ ಧಮ್ಮಾ ಅನುತ್ತರಾ॥ ಅಪರಿಯಾಪನ್ನಾ ಮಗ್ಗಾ ಚ। ಮಗ್ಗಫಲಾನಿ ಚ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅನುತ್ತರಾ।>
      text <೧೩೦೧>, <ಕತಮೇ ಧಮ್ಮಾ ಸರಣಾ॥ ತೀಣಿ ಅಕುಸಲಮೂಲಾನಿ ಲೋಭೋ। ದೋಸೋ। ಮೋಹೋ। ತದೇಕಟ್ಠಾ ಚ ಕಿಲೇಸಾ। ತಂಸಮ್ಪಯುತ್ತೋ ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ತಂಸಮುಟ್ಠಾನಂ ಕಾಯಕಮ್ಮಂ। ವಚೀಕಮ್ಮಂ। ಮನೋಕಮ್ಮಂ ಇಮೇ ಧಮ್ಮಾ ಸರಣಾ।>
      text <೧೩೦೨>, <ಕತಮೇ ಧಮ್ಮಾ ಅರಣಾ॥ ಕುಸಲಾಬ್ಯಾಕತಾ ಧಮ್ಮಾ ಕಾಮಾವಚರಾ। ರೂಪಾವಚರಾ। ಅರೂಪಾವಚರಾ। ಅಪರಿಯಾಪನ್ನಾ। ವೇದನಾಕ್ಖನ್ಧೋ…ಪೇ॰… ವಿಞ್ಞಾಣಕ್ಖನ್ಧೋ। ಸಬ್ಬಞ್ಚ ರೂಪಂ। ಅಸಙ್ಖತಾ ಚ ಧಾತು ಇಮೇ ಧಮ್ಮಾ ಅರಣಾ।>
      stand <ಅಭಿಧಮ್ಮದುಕಂ।>
  text <ಸುತ್ತನ್ತಿಕದುಕನಿಕ್ಖೇಪಂ>
    text <೧೩೦೩>, <ಕತಮೇ ಧಮ್ಮಾ ವಿಜ್ಜಾಭಾಗಿನೋ॥ ವಿಜ್ಜಾಯ ಸಮ್ಪಯುತ್ತಕಾ ಧಮ್ಮಾ ಇಮೇ ಧಮ್ಮಾ ವಿಜ್ಜಾಭಾಗಿನೋ।>
    text <೧೩೦೪>, <ಕತಮೇ ಧಮ್ಮಾ ಅವಿಜ್ಜಾಭಾಗಿನೋ॥ ಅವಿಜ್ಜಾಯ ಸಮ್ಪಯುತ್ತಕಾ ಧಮ್ಮಾ ಇಮೇ ಧಮ್ಮಾ ಅವಿಜ್ಜಾಭಾಗಿನೋ।>
    text <೧೩೦೫>, <ಕತಮೇ ಧಮ್ಮಾ ವಿಜ್ಜೂಪಮಾ॥ ಹೇಟ್ಠಿಮೇಸು ತೀಸು ಅರಿಯಮಗ್ಗೇಸು ಪಞ್ಞಾ ಇಮೇ ಧಮ್ಮಾ ವಿಜ್ಜೂಪಮಾ।>
    text <೧೩೦೬>, <ಕತಮೇ ಧಮ್ಮಾ ವಜಿರೂಪಮಾ॥ ಉಪರಿಟ್ಠಿಮೇ ಅರಹತ್ತಮಗ್ಗೇ ಪಞ್ಞಾ ಇಮೇ ಧಮ್ಮಾ ವಜಿರೂಪಮಾ।>
    text <೧೩೦೭>, <ಕತಮೇ ಧಮ್ಮಾ ಬಾಲಾ॥ ಅಹಿರೀಕಞ್ಚ ಅನೋತ್ತಪ್ಪಞ್ಚ ಇಮೇ ಧಮ್ಮಾ ಬಾಲಾ। ಸಬ್ಬೇಪಿ ಅಕುಸಲಾ ಧಮ್ಮಾ ಬಾಲಾ।>
    text <೧೩೦೮>, <ಕತಮೇ ಧಮ್ಮಾ ಪಣ್ಡಿತಾ॥ ಹಿರೀ ಚ ಓತ್ತಪ್ಪಞ್ಚ ಇಮೇ ಧಮ್ಮಾ ಪಣ್ಡಿತಾ। ಸಬ್ಬೇಪಿ ಕುಸಲಾ ಧಮ್ಮಾ ಪಣ್ಡಿತಾ।>
    text <೧೩೦೯>, <ಕತಮೇ ಧಮ್ಮಾ ಕಣ್ಹಾ॥ ಅಹಿರೀಕಞ್ಚ ಅನೋತ್ತಪ್ಪಞ್ಚ ಇಮೇ ಧಮ್ಮಾ ಕಣ್ಹಾ। ಸಬ್ಬೇಪಿ ಅಕುಸಲಾ ಧಮ್ಮಾ ಕಣ್ಹಾ।>
    text <೧೩೧೦>, <ಕತಮೇ ಧಮ್ಮಾ ಸುಕ್ಕಾ॥ ಹಿರೀ ಚ ಓತ್ತಪ್ಪಞ್ಚ ಇಮೇ ಧಮ್ಮಾ ಸುಕ್ಕಾ॥ ಸಬ್ಬೇಪಿ ಕುಸಲಾ ಧಮ್ಮಾ ಸುಕ್ಕಾ।>
    text <೧೩೧೧>, <ಕತಮೇ ಧಮ್ಮಾ ತಪನೀಯಾ॥ ಕಾಯದುಚ್ಚರಿತಂ। ವಚೀದುಚ್ಚರಿತಂ। ಮನೋದುಚ್ಚರಿತಂ ಇಮೇ ಧಮ್ಮಾ ತಪನೀಯಾ। ಸಬ್ಬೇಪಿ ಅಕುಸಲಾ ಧಮ್ಮಾ ತಪನೀಯಾ।>
    text <೧೩೧೨>, <ಕತಮೇ ಧಮ್ಮಾ ಅತಪನೀಯಾ॥ ಕಾಯಸುಚರಿತಂ। ವಚೀಸುಚರಿತಂ। ಮನೋಸುಚರಿತಂ ಇಮೇ ಧಮ್ಮಾ ಅತಪನೀಯಾ। ಸಬ್ಬೇಪಿ ಕುಸಲಾ ಧಮ್ಮಾ ಅತಪನೀಯಾ।>
    text <೧೩೧೩>, <ಕತಮೇ ಧಮ್ಮಾ ಅಧಿವಚನಾ॥ ಯಾ ತೇಸಂ ತೇಸಂ ಧಮ್ಮಾನಂ ಸಙ್ಖಾ ಸಮಞ್ಞಾ ಪಞ್ಞತ್ತಿ ವೋಹಾರೋ ನಾಮಂ ನಾಮಕಮ್ಮಂ ನಾಮಧೇಯ್ಯಂ ನಿರುತ್ತಿ ಬ್ಯಞ್ಜನಂ ಅಭಿಲಾಪೋ ಇಮೇ ಧಮ್ಮಾ ಅಧಿವಚನಾ। ಸಬ್ಬೇವ ಧಮ್ಮಾ ಅಧಿವಚನಪಥಾ।>
    text <೧೩೧೪>, <ಕತಮೇ ಧಮ್ಮಾ ನಿರುತ್ತಿ॥ ಯಾ ತೇಸಂ ತೇಸಂ ಧಮ್ಮಾನಂ ಸಙ್ಖಾ ಸಮಞ್ಞಾ ಪಞ್ಞತ್ತಿ ವೋಹಾರೋ ನಾಮಂ ನಾಮಕಮ್ಮಂ ನಾಮಧೇಯ್ಯಂ ನಿರುತ್ತಿ ಬ್ಯಞ್ಜನಂ ಅಭಿಲಾಪೋ ಇಮೇ ಧಮ್ಮಾ ನಿರುತ್ತಿ। ಸಬ್ಬೇವ ಧಮ್ಮಾ ನಿರುತ್ತಿಪಥಾ।>
    text <೧೩೧೫>, <ಕತಮೇ ಧಮ್ಮಾ ಪಞ್ಞತ್ತಿ॥ ಯಾ ತೇಸಂ ತೇಸಂ ಧಮ್ಮಾನಂ ಸಙ್ಖಾ ಸಮಞ್ಞಾ ಪಞ್ಞತ್ತಿ ವೋಹಾರೋ ನಾಮಂ ನಾಮಕಮ್ಮಂ ನಾಮಧೇಯ್ಯಂ ನಿರುತ್ತಿ ಬ್ಯಞ್ಜನಂ ಅಭಿಲಾಪೋ ಇಮೇ ಧಮ್ಮಾ ಪಞ್ಞತ್ತಿ। ಸಬ್ಬೇವ ಧಮ್ಮಾ ಪಞ್ಞತ್ತಿಪಥಾ।>
    text <೧೩೧೬>, <ತತ್ಥ ಕತಮಂ ನಾಮಂ॥ ವೇದನಾಕ್ಖನ್ಧೋ। ಸಞ್ಞಾಕ್ಖನ್ಧೋ। ಸಙ್ಖಾರಕ್ಖನ್ಧೋ। ವಿಞ್ಞಾಣಕ್ಖನ್ಧೋ। ಅಸಙ್ಖತಾ ಚ ಧಾತು ಇದಂ ವುಚ್ಚತಿ ನಾಮಂ।>
    text <೧೩೧೭>, <ತತ್ಥ ಕತಮಂ ರೂಪಂ॥ ಚತ್ತಾರೋ ಚ ಮಹಾಭೂತಾ। ಚತುನ್ನಞ್ಚ ಮಹಾಭೂತಾನಂ ಉಪಾದಾಯ ರೂಪಂ ಇದಂ ವುಚ್ಚತಿ ರೂಪಂ।>
    text <೧೩೧೮>, <ತತ್ಥ ಕತಮಾ ಅವಿಜ್ಜಾ॥ ಯಂ ಅಞ್ಞಾಣಂ ಅದಸ್ಸನಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಅಯಂ ವುಚ್ಚತಿ ಅವಿಜ್ಜಾ।>
    text <೧೩೧೯>, <ತತ್ಥ ಕತಮಾ ಭವತಣ್ಹಾ॥ ಯೋ ಭವೇಸು ಭವಛನ್ದೋ…ಪೇ॰… ಭವಜ್ಝೋಸಾನಂ ಅಯಂ ವುಚ್ಚತಿ ಭವತಣ್ಹಾ।>
    text <೧೩೨೦>, <ತತ್ಥ ಕತಮಾ ಭವದಿಟ್ಠಿ॥ ಭವಿಸ್ಸತಿ ಅತ್ತಾ ಚ ಲೋಕೋ ಚಾತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಭವದಿಟ್ಠಿ।>
    text <೧೩೨೧>, <ತತ್ಥ ಕತಮಾ ವಿಭವದಿಟ್ಠಿ॥ ನ ಭವಿಸ್ಸತಿ ಅತ್ತಾ ಚ ಲೋಕೋ ಚಾತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ವಿಭವದಿಟ್ಠಿ।>
    text <೧೩೨೨>, <ತತ್ಥ ಕತಮಾ ಸಸ್ಸತದಿಟ್ಠಿ॥ ಸಸ್ಸತೋ ಅತ್ತಾ ಚ ಲೋಕೋ ಚಾತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಸಸ್ಸತದಿಟ್ಠಿ।>
    text <೧೩೨೩>, <ತತ್ಥ ಕತಮಾ ಉಚ್ಛೇದದಿಟ್ಠಿ॥ ಉಚ್ಛಿಜ್ಜಿಸ್ಸತಿ ಅತ್ತಾ ಚ ಲೋಕೋ ಚಾತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಉಚ್ಛೇದದಿಟ್ಠಿ।>
    text <೧೩೨೪>, <ತತ್ಥ ಕತಮಾ ಅನ್ತವಾ ದಿಟ್ಠಿ॥ ಅನ್ತವಾ ಅತ್ತಾ ಚ ಲೋಕೋ ಚಾತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಅನ್ತವಾ ದಿಟ್ಠಿ।>
    text <೧೩೨೫>, <ತತ್ಥ ಕತಮಾ ಅನನ್ತವಾ ದಿಟ್ಠಿ॥ ಅನನ್ತವಾ ಅತ್ತಾ ಚ ಲೋಕೋ ಚಾತಿ। ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಅನನ್ತವಾ ದಿಟ್ಠಿ।>
    text <೧೩೨೬>, <ತತ್ಥ ಕತಮಾ ಪುಬ್ಬನ್ತಾನುದಿಟ್ಠಿ॥ ಪುಬ್ಬನ್ತಂ ಆರಬ್ಭ ಯಾ ಉಪ್ಪಜ್ಜತಿ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಪುಬ್ಬನ್ತಾನುದಿಟ್ಠಿ।>
    text <೧೩೨೭>, <ತತ್ಥ ಕತಮಾ ಅಪರನ್ತಾನುದಿಟ್ಠಿ॥ ಅಪರನ್ತಂ ಆರಬ್ಭ ಯಾ ಉಪ್ಪಜ್ಜತಿ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ಅಪರನ್ತಾನುದಿಟ್ಠಿ।>
    text <೧೩೨೮>, <ತತ್ಥ ಕತಮಂ ಅಹಿರಿಕಂ॥ ಯಂ ನ ಹಿರೀಯತಿ ಹಿರಿಯಿತಬ್ಬೇನ। ನ ಹಿರೀಯತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅಹಿರಿಕಂ।>
    text <೧೩೨೯>, <ತತ್ಥ ಕತಮಂ ಅನೋತ್ತಪ್ಪಂ॥ ಯಂ ನ ಓತ್ತಪ್ಪತಿ ಓತ್ತಪ್ಪಿತಬ್ಬೇನ। ನ ಓತ್ತಪ್ಪತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಅನೋತ್ತಪ್ಪಂ।>
    text <೧೩೩೦>, <ತತ್ಥ ಕತಮಾ ಹಿರೀ॥ ಯಂ ಹಿರೀಯತಿ ಹಿರಿಯಿತಬ್ಬೇನ। ಹಿರೀಯತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಅಯಂ ವುಚ್ಚತಿ ಹಿರೀ।>
    text <೧೩೩೧>, <ತತ್ಥ ಕತಮಂ ಓತ್ತಪ್ಪಂ॥ ಯಂ ಓತ್ತಪ್ಪತಿ ಓತ್ತಪ್ಪಿತಬ್ಬೇನ। ಓತ್ತಪ್ಪತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ ಇದಂ ವುಚ್ಚತಿ ಓತ್ತಪ್ಪಂ।>
    text <೧೩೩೨>, <ತತ್ಥ ಕತಮಾ ದೋವಚಸ್ಸತಾ॥ ಸಹಧಮ್ಮಿಕೇ ವುಚ್ಚಮಾನೇ ದೋವಚಸ್ಸಾಯಂ ದೋವಚಸ್ಸಿಯಂ ದೋವಚಸ್ಸತಾ ವಿಪ್ಪಟಿಕೂಲಗ್ಗಾಹಿತಾ ವಿಪಚ್ಚನೀಕಸಾತತಾ ಅನಾದರಿಯಂ ಅನಾದರತಾ ಅಗಾರವತಾ ಅಪ್ಪಟಿಸ್ಸವತಾ ಅಯಂ ವುಚ್ಚತಿ ದೋವಚಸ್ಸತಾ।>
    text <೧೩೩೩>, <ತತ್ಥ ಕತಮಾ ಪಾಪಮಿತ್ತತಾ॥ ಯೇ ತೇ ಪುಗ್ಗಲಾ ಅಸ್ಸದ್ಧಾ ದುಸ್ಸೀಲಾ ಅಪ್ಪಸ್ಸುತಾ ಮಚ್ಛರಿನೋ ದುಪ್ಪಞ್ಞಾ। ಯಾ ತೇಸಂ ಸೇವನಾ ನಿಸೇವನಾ ಸಂಸೇವನಾ ಭಜನಾ ಸಮ್ಭಜನಾ ಭತ್ತಿ ಸಮ್ಭತ್ತಿ ತಂಸಮ್ಪವಙ್ಕತಾ ಅಯಂ ವುಚ್ಚತಿ ಪಾಪಮಿತ್ತತಾ।>
    text <೧೩೩೪>, <ತತ್ಥ ಕತಮಾ ಸೋವಚಸ್ಸತಾ॥ ಸಹಧಮ್ಮಿಕೇ ವುಚ್ಚಮಾನೇ ಸೋವಚಸ್ಸಾಯಂ ಸೋವಚಸ್ಸಿಯಂ ಸೋವಚಸ್ಸತಾ ಅಪ್ಪಟಿಕೂಲಗ್ಗಾಹಿತಾ ಅವಿಪಚ್ಚನೀಕಸಾತತಾ ಸಗಾರವತಾ ಸಾದರಿಯಂ ಸಾದರತಾ ಸಪ್ಪಟಿಸ್ಸವತಾ ಅಯಂ ವುಚ್ಚತಿ ಸೋವಚಸ್ಸತಾ।>
    text <೧೩೩೫>, <ತತ್ಥ ಕತಮಾ ಕಲ್ಯಾಣಮಿತ್ತತಾ॥ ಯೇ ತೇ ಪುಗ್ಗಲಾ ಸದ್ಧಾ ಸೀಲವನ್ತೋ ಬಹುಸ್ಸುತಾ ಚಾಗವನ್ತೋ ಪಞ್ಞವನ್ತೋ। ಯಾ ತೇಸಂ ಸೇವನಾ ನಿಸೇವನಾ ಸಂಸೇವನಾ ಭಜನಾ ಸಮ್ಭಜನಾ ಭತ್ತಿ ಸಮ್ಭತ್ತಿ ತಂಸಮ್ಪವಙ್ಕತಾ ಅಯಂ ವುಚ್ಚತಿ ಕಲ್ಯಾಣಮಿತ್ತತಾ।>
    text <೧೩೩೬>, <ತತ್ಥ ಕತಮಾ ಆಪತ್ತಿಕುಸಲತಾ॥ ಪಞ್ಚಪಿ ಆಪತ್ತಿಕ್ಖನ್ಧಾ ಆಪತ್ತಿಯೋ। ಸತ್ತಪಿ ಆಪತ್ತಿಕ್ಖನ್ಧಾ ಆಪತ್ತಿಯೋ। ಯಾ ತಾಸಂ ಆಪತ್ತೀನಂ ಆಪತ್ತಿಕುಸಲತಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಆಪತ್ತಿಕುಸಲತಾ।>
    text <೧೩೩೭>, <ತತ್ಥ ಕತಮಾ ಆಪತ್ತಿವುಟ್ಠಾನಕುಸಲತಾ॥ ಯಾ ತಾಹಿ ಆಪತ್ತೀಹಿ ವುಟ್ಠಾನಕುಸಲತಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಆಪತ್ತಿವುಟ್ಠಾನಕುಸಲತಾ।>
    text <೧೩೩೮>, <ತತ್ಥ ಕತಮಾ ಸಮಾಪತ್ತಿಕುಸಲತಾ॥ ಅತ್ಥಿ ಸವಿತಕ್ಕಸವಿಚಾರಾ ಸಮಾಪತ್ತಿ। ಅತ್ಥಿ ಅವಿತಕ್ಕವಿಚಾರಮತ್ತಾ ಸಮಾಪತ್ತಿ। ಅತ್ಥಿ ಅವಿತಕ್ಕಅವಿಚಾರಾ ಸಮಾಪತ್ತಿ। ಯಾ ತಾಸಂ ಸಮಾಪತ್ತೀನಂ ಸಮಾಪತ್ತಿಕುಸಲತಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಸಮಾಪತ್ತಿಕುಸಲತಾ।>
    text <೧೩೩೯>, <ತತ್ಥ ಕತಮಾ ಸಮಾಪತ್ತಿವುಟ್ಠಾನಕುಸಲತಾ॥ ಯಾ ತಾಹಿ ಸಮಾಪತ್ತೀಹಿ ವುಟ್ಠಾನಕುಸಲತಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಸಮಾಪತ್ತಿವುಟ್ಠಾನಕುಸಲತಾ।>
    text <೧೩೪೦>, <ತತ್ಥ ಕತಮಾ ಧಾತುಕುಸಲತಾ॥ ಅಟ್ಠಾರಸ ಧಾತುಯೋ ಚಕ್ಖುಧಾತು ರೂಪಧಾತು ಚಕ್ಖುವಿಞ್ಞಾಣಧಾತು। ಸೋತಧಾತು ಸದ್ದಧಾತು ಸೋತವಿಞ್ಞಾಣಧಾತು। ಘಾನಧಾತು ಗನ್ಧಧಾತು ಘಾನವಿಞ್ಞಾಣಧಾತು। ಜಿವ್ಹಾಧಾತು ರಸಧಾತು ಜಿವ್ಹಾವಿಞ್ಞಾಣಧಾತು। ಕಾಯಧಾತು ಫೋಟ್ಠಬ್ಬಧಾತು ಕಾಯವಿಞ್ಞಾಣಧಾತು। ಮನೋಧಾತು ಧಮ್ಮಧಾತು ಮನೋವಿಞ್ಞಾಣಧಾತು। ಯಾ ತಾಸಂ ಧಾತೂನಂ ಧಾತುಕುಸಲತಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಧಾತುಕುಸಲತಾ।>
    text <೧೩೪೧>, <ತತ್ಥ ಕತಮಾ ಮನಸಿಕಾರಕುಸಲತಾ॥ ಯಾ ತಾಸಂ ಧಾತೂನಂ ಮನಸಿಕಾರಕುಸಲತಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಮನಸಿಕಾರಕುಸಲತಾ।>
    text <೧೩೪೨>, <ತತ್ಥ ಕತಮಾ ಆಯತನಕುಸಲತಾ॥ ದ್ವಾದಸಾಯತನಾನಿ ಚಕ್ಖಾಯತನಂ। ರೂಪಾಯತನಂ। ಸೋತಾಯತನಂ। ಸದ್ದಾಯತನಂ। ಘಾನಾಯತನಂ। ಗನ್ಧಾಯತನಂ। ಜಿವ್ಹಾಯತನಂ। ರಸಾಯತನಂ। ಕಾಯಾಯತನಂ। ಫೋಟ್ಠಬ್ಬಾಯತನಂ। ಮನಾಯತನಂ। ಧಮ್ಮಾಯತನಂ। ಯಾ ತೇಸಂ ಆಯತನಾನಂ ಆಯತನಕುಸಲತಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಆಯತನಕುಸಲತಾ।>
    text <೧೩೪೩>, <ತತ್ಥ ಕತಮಾ ಪಟಿಚ್ಚಸಮುಪ್ಪಾದಕುಸಲತಾ॥ ಅವಿಜ್ಜಾಪಚ್ಚಯಾ ಸಙ್ಖಾರಾ। ಸಙ್ಖಾರಪಚ್ಚಯಾ ವಿಞ್ಞಾಣಂ। ವಿಞ್ಞಾಣಪಚ್ಚಯಾ ನಾಮರೂಪಂ। ನಾಮರೂಪಪಚ್ಚಯಾ ಸಳಾಯತನಂ। ಸಳಾಯತನಪಚ್ಚಯಾ ಫಸ್ಸೋ। ಫಸ್ಸಪಚ್ಚಯಾ ವೇದನಾ। ವೇದನಾಪಚ್ಚಯಾ ತಣ್ಹಾ। ತಣ್ಹಾಪಚ್ಚಯಾ ಉಪಾದಾನಂ। ಉಪಾದಾನಪಚ್ಚಯಾ ಭವೋ। ಭವಪಚ್ಚಯಾ ಜಾತಿ। ಜಾತಿಪಚ್ಚಯಾ ಜರಾಮರಣಂ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಾ ಸಮ್ಭವನ್ತಿ। ಏವಮೇತಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ಸಮುದಯೋ ಹೋತೀತಿ। ಯಾ ತತ್ಥ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಪಟಿಚ್ಚಸಮುಪ್ಪಾದಕುಸಲತಾ।>
    text <೧೩೪೪>, <ತತ್ಥ ಕತಮಾ ಠಾನಕುಸಲತಾ॥ ಯೇ ಯೇ ಧಮ್ಮಾ ಯೇಸಂ ಯೇಸಂ ಧಮ್ಮಾನಂ ಹೇತೂ ಪಚ್ಚಯಾ ಉಪ್ಪಾದಾಯ ತಂ ತಂ ಠಾನನ್ತಿ। ಯಾ ತತ್ಥ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಠಾನಕುಸಲತಾ।>
    text <೧೩೪೫>, <ತತ್ಥ ಕತಮಾ ಅಟ್ಠಾನಕುಸಲತಾ॥ ಯೇ ಯೇ ಧಮ್ಮಾ ಯೇಸಂ ಯೇಸಂ ಧಮ್ಮಾನಂ ನ ಹೇತೂ ನ ಪಚ್ಚಯಾ ಉಪ್ಪಾದಾಯ ತಂ ತಂ ಅಟ್ಠಾನನ್ತಿ। ಯಾ ತತ್ಥ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ಅಟ್ಠಾನಕುಸಲತಾ।>
    text <೧೩೪೬>, <ತತ್ಥ ಕತಮೋ ಅಜ್ಜವೋ॥ ಯಾ ಅಜ್ಜವತಾ ಅಜಿಮ್ಹತಾ ಅವಙ್ಕತಾ ಅಕುಟಿಲತಾ ಅಯಂ ವುಚ್ಚತಿ ಅಜ್ಜವೋ।>
    text <೧೩೪೭>, <ತತ್ಥ ಕತಮೋ ಮದ್ದವೋ॥ ಯಾ ಮುದುತಾ ಮದ್ದವತಾ ಅಕಕ್ಖಳತಾ ಅಕಥಿನತಾ ನೀಚಚಿತ್ತತಾ ಅಯಂ ವುಚ್ಚತಿ ಮದ್ದವೋ।>
    text <೧೩೪೮>, <ತತ್ಥ ಕತಮಾ ಖನ್ತಿ॥ ಯಾ ಖನ್ತಿ ಖಮನತಾ ಅಧಿವಾಸನತಾ ಅಚಣ್ಡಿಕ್ಕಂ ಅನಸುರೋಪೋ ಅತ್ತಮನತಾ ಚಿತ್ತಸ್ಸ ಅಯಂ ವುಚ್ಚತಿ ಖನ್ತಿ।>
    text <೧೩೪೯>, <ತತ್ಥ ಕತಮಂ ಸೋರಚ್ಚಂ॥ ಯೋ ಕಾಯಿಕೋ ಅವೀತಿಕ್ಕಮೋ। ವಾಚಸಿಕೋ ಅವೀತಿಕ್ಕಮೋ। ಕಾಯಿಕವಾಚಸಿಕೋ ಅವೀತಿಕ್ಕಮೋ ಇದಂ ವುಚ್ಚತಿ ಸೋರಚ್ಚಂ। ಸಬ್ಬೋಪಿ ಸೀಲಸಂವರೋ ಸೋರಚ್ಚಂ।>
    text <೧೩೫೦>, <ತತ್ಥ ಕತಮಂ ಸಾಖಲ್ಯಂ॥ ಯಾ ಸಾ ವಾಚಾ ಅಣ್ಡಕಾ ಕಕ್ಕಸಾ ಪರಕಟುಕಾ ಪರಾಭಿಸಜ್ಜನೀ ಕೋಧಸಾಮನ್ತಾ ಅಸಮಾಧಿಸಂವತ್ತನಿಕಾ। ತಥಾರೂಪಿಂ ವಾಚಂ ಪಹಾಯ ಯಾ ಸಾ ವಾಚಾ ನೇಳಾ ಕಣ್ಣಸುಖಾ ಪೇಮನೀಯಾ ಹದಯಙ್ಗಮಾ ಪೋರೀ ಬಹುಜನಕನ್ತಾ ಬಹುಜನಮನಾಪಾ ತಥಾರೂಪಿಂ ವಾಚಂ ಭಾಸಿತಾ ಹೋತಿ। ಯಾ ತತ್ಥ ಸಣ್ಹವಾಚತಾ ಸಖಿಲವಾಚತಾ ಅಫರುಸವಾಚತಾ ಇದಂ ವುಚ್ಚತಿ ಸಾಖಲ್ಯಂ।>
    text <೧೩೫೧>, <ತತ್ಥ ಕತಮೋ ಪಟಿಸನ್ಥಾರೋ॥ ದ್ವೇ ಪಟಿಸನ್ಥಾರಾ ಆಮಿಸಪಟಿಸನ್ಥಾರೋ ಚ ಧಮ್ಮಪಟಿಸನ್ಥಾರೋ ಚ। ಇಧೇಕಚ್ಚೋ ಪಟಿಸನ್ಥಾರಕೋ ಹೋತಿ ಆಮಿಸಪಟಿಸನ್ಥಾರೇನ ವಾ ಧಮ್ಮಪಟಿಸನ್ಥಾರೇನ ವಾ ಅಯಂ ವುಚ್ಚತಿ ಪಟಿಸನ್ಥಾರೋ।>
    text <೧೩೫೨>, <ತತ್ಥ ಕತಮಾ ಇನ್ದ್ರಿಯೇಸು ಅಗುತ್ತದ್ವಾರತಾ॥ ಇಧೇಕಚ್ಚೋ ಚಕ್ಖುನಾ ರೂಪಂ ದಿಸ್ವಾ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಚಕ್ಖುನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಚಕ್ಖುನ್ದ್ರಿಯಂ। ಚಕ್ಖುನ್ದ್ರಿಯೇ ನ ಸಂವರಂ ಆಪಜ್ಜತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ನಿಮಿತ್ತಗ್ಗಾಹೀ ಹೋತಿ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಮನಿನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ನ ಪಟಿಪಜ್ಜತಿ। ನ ರಕ್ಖತಿ ಮನಿನ್ದ್ರಿಯಂ। ಮನಿನ್ದ್ರಿಯೇ ನ ಸಂವರಂ ಆಪಜ್ಜತಿ। ಯಾ ಇಮೇಸಂ ಛನ್ನಂ ಇನ್ದ್ರಿಯಾನಂ ಅಗುತ್ತಿ ಅಗೋಪನಾ ಅನಾರಕ್ಖೋ ಅಸಂವರೋ ಅಯಂ ವುಚ್ಚತಿ ಇನ್ದ್ರಿಯೇಸು ಅಗುತ್ತದ್ವಾರತಾ।>
    text <೧೩೫೩>, <ತತ್ಥ ಕತಮಾ ಭೋಜನೇ ಅಮತ್ತಞ್ಞುತಾ॥ ಇಧೇಕಚ್ಚೋ ಅಪ್ಪಟಿಸಙ್ಖಾ ಅಯೋನಿಸೋ ಆಹಾರಂ ಆಹಾರೇತಿ ದವಾಯ ಮದಾಯ ಮಣ್ಡನಾಯ ವಿಭೂಸನಾಯ। ಯಾ ತತ್ಥ ಅಸನ್ತುಟ್ಠಿತಾ ಅಮತ್ತಞ್ಞುತಾ ಅಪ್ಪಟಿಸಙ್ಖಾ ಭೋಜನೇ ಅಯಂ ವುಚ್ಚತಿ ಭೋಜನೇ ಅಮತ್ತಞ್ಞುತಾ।>
    text <೧೩೫೪>, <ತತ್ಥ ಕತಮಾ ಇನ್ದ್ರಿಯೇಸು ಗುತ್ತದ್ವಾರತಾ॥ ಇಧೇಕಚ್ಚೋ ಚಕ್ಖುನಾ ರೂಪಂ ದಿಸ್ವಾ ನ ನಿಮಿತ್ತಗ್ಗಾಹೀ ಹೋತಿ ನ ಅನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಚಕ್ಖುನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ಪಟಿಪಜ್ಜತಿ। ರಕ್ಖತಿ ಚಕ್ಖುನ್ದ್ರಿಯಂ। ಚಕ್ಖುನ್ದ್ರಿಯೇ ಸಂವರಂ ಆಪಜ್ಜತಿ। ಸೋತೇನ ಸದ್ದಂ ಸುತ್ವಾ…ಪೇ॰… ಘಾನೇನ ಗನ್ಧಂ ಘಾಯಿತ್ವಾ…ಪೇ॰… ಜಿವ್ಹಾಯ ರಸಂ ಸಾಯಿತ್ವಾ…ಪೇ॰… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ…ಪೇ॰… ಮನಸಾ ಧಮ್ಮಂ ವಿಞ್ಞಾಯ ನ ನಿಮಿತ್ತಗ್ಗಾಹೀ ಹೋತಿ ನಾನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಮನಿನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ಪಟಿಪಜ್ಜತಿ। ರಕ್ಖತಿ ಮನಿನ್ದ್ರಿಯಂ। ಮನಿನ್ದ್ರಿಯೇ ಸಂವರಂ ಆಪಜ್ಜತಿ। ಯಾ ಇಮೇಸಂ ಛನ್ನಂ ಇನ್ದ್ರಿಯಾನಂ ಗುತ್ತಿ ಗೋಪನಾ ಆರಕ್ಖೋ ಸಂವರೋ ಅಯಂ ವುಚ್ಚತಿ ಇನ್ದ್ರಿಯೇಸು ಗುತ್ತದ್ವಾರತಾ।>
    text <೧೩೫೫>, <ತತ್ಥ ಕತಮಾ ಭೋಜನೇ ಮತ್ತಞ್ಞುತಾ॥ ಇಧೇಕಚ್ಚೋ ಪಟಿಸಙ್ಖಾ ಯೋನಿಸೋ ಆಹಾರಂ ಆಹಾರೇತಿ ನೇವ ದವಾಯ ನ ಮದಾಯ ನ ಮಣ್ಡನಾಯ ನ ವಿಭೂಸನಾಯ ಯಾವದೇವ ಇಮಸ್ಸ ಕಾಯಸ್ಸ ಠಿತಿಯಾ ಯಾಪನಾಯ ವಿಹಿಂಸೂಪರತಿಯಾ ಬ್ರಹ್ಮಚರಿಯಾನುಗ್ಗಹಾಯ। ಇತಿ ಪುರಾಣಞ್ಚ ವೇದನಂ ಪಟಿಹಙ್ಖಾಮಿ। ನವಞ್ಚ ವೇದನಂ ನ ಉಪ್ಪಾದೇಸ್ಸಾಮಿ। ಯಾತ್ರಾ ಚ ಮೇ ಭವಿಸ್ಸತಿ ಅನವಜ್ಜತಾ ಚ ಫಾಸುವಿಹಾರೋ ಚಾತಿ। ಯಾ ತತ್ಥ ಸನ್ತುಟ್ಠಿತಾ ಮತ್ತಞ್ಞುತಾ ಪಟಿಸಙ್ಖಾ ಭೋಜನೇ ಅಯಂ ವುಚ್ಚತಿ ಭೋಜನೇ ಮತ್ತಞ್ಞುತಾ।>
    text <೧೩೫೬>, <ತತ್ಥ ಕತಮಂ ಮುಟ್ಠಸಚ್ಚಂ॥ ಯಾ ಅಸತಿ ಅನನುಸ್ಸತಿ ಅಪ್ಪಟಿಸ್ಸತಿ ಅಸತಿ ಅಸರಣತಾ ಅಧಾರಣತಾ ಪಿಲಾಪನತಾ ಸಮ್ಮುಸನತಾ ಇದಂ ವುಚ್ಚತಿ ಮುಟ್ಠಸಚ್ಚಂ।>
    text <೧೩೫೭>, <ತತ್ಥ ಕತಮಂ ಅಸಮ್ಪಜಞ್ಞಂ॥ ಯಂ ಅಞ್ಞಾಣಂ ಅದಸ್ಸನಂ…ಪೇ॰… ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ ಇದಂ ವುಚ್ಚತಿ ಅಸಮ್ಪಜಞ್ಞಂ।>
    text <೧೩೫೮>, <ತತ್ಥ ಕತಮಾ ಸತಿ॥ ಯಾ ಸತಿ ಅನುಸ್ಸತಿ ಪಟಿಸ್ಸತಿ ಸತಿ ಸರಣತಾ ಧಾರಣತಾ ಅಪಿಲಾಪನತಾ ಅಸಮ್ಮುಸನತಾ ಸತಿ ಸತಿನ್ದ್ರಿಯಂ ಸತಿಬಲಂ ಸಮ್ಮಾಸತಿ ಅಯಂ ವುಚ್ಚತಿ ಸತಿ।>
    text <೧೩೫೯>, <ತತ್ಥ ಕತಮಂ ಸಮ್ಪಜಞ್ಞಂ॥ ಯಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಇದಂ ವುಚ್ಚತಿ ಸಮ್ಪಜಞ್ಞಂ।>
    text <೧೩೬೦>, <ತತ್ಥ ಕತಮಂ ಪಟಿಸಙ್ಖಾನಬಲಂ॥ ಯಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಇದಂ ವುಚ್ಚತಿ ಪಟಿಸಙ್ಖಾನಬಲಂ।>
    text <೧೩೬೧>, <ತತ್ಥ ಕತಮಂ ಭಾವನಾಬಲಂ॥ ಯಾ ಕುಸಲಾನಂ ಧಮ್ಮಾನಂ ಆಸೇವನಾ ಭಾವನಾ ಬಹುಲೀಕಮ್ಮಂ ಇದಂ ವುಚ್ಚತಿ ಭಾವನಾಬಲಂ। ಸತ್ತಪಿ ಬೋಜ್ಝಙ್ಗಾ ಭಾವನಾಬಲಂ।>
    text <೧೩೬೨>, <ತತ್ಥ ಕತಮೋ ಸಮಥೋ॥ ಯಾ ಚಿತ್ತಸ್ಸ ಠಿತಿ…ಪೇ॰… ಸಮ್ಮಾಸಮಾಧಿ ಅಯಂ ವುಚ್ಚತಿ ಸಮಥೋ।>
    text <೧೩೬೩>, <ತತ್ಥ ಕತಮಾ ವಿಪಸ್ಸನಾ॥ ಯಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ವಿಪಸ್ಸನಾ।>
    text <೧೩೬೪>, <ತತ್ಥ ಕತಮಂ ಸಮಥನಿಮಿತ್ತಂ॥ ಯಾ ಚಿತ್ತಸ್ಸ ಠಿತಿ…ಪೇ॰… ಸಮ್ಮಾಸಮಾಧಿ ಇದಂ ವುಚ್ಚತಿ ಸಮಥನಿಮಿತ್ತಂ।>
    text <೧೩೬೫>, <ತತ್ಥ ಕತಮಂ ಪಗ್ಗಾಹನಿಮಿತ್ತಂ॥ ಯೋ ಚೇತಸಿಕೋ ವೀರಿಯಾರಮ್ಭೋ…ಪೇ॰… ಸಮ್ಮಾವಾಯಾಮೋ ಇದಂ ವುಚ್ಚತಿ ಪಗ್ಗಾಹನಿಮಿತ್ತಂ।>
    text <೧೩೬೬>, <ತತ್ಥ ಕತಮೋ ಪಗ್ಗಾಹೋ॥ ಯೋ ಚೇತಸಿಕೋ ವೀರಿಯಾರಮ್ಭೋ…ಪೇ॰… ಸಮ್ಮಾವಾಯಾಮೋ ಅಯಂ ವುಚ್ಚತಿ ಪಗ್ಗಾಹೋ।>
    text <೧೩೬೭>, <ತತ್ಥ ಕತಮೋ ಅವಿಕ್ಖೇಪೋ॥ ಯಾ ಚಿತ್ತಸ್ಸ ಠಿತಿ…ಪೇ॰… ಸಮ್ಮಾಸಮಾಧಿ ಅಯಂ ವುಚ್ಚತಿ ಅವಿಕ್ಖೇಪೋ।>
    text <೧೩೬೮>, <ತತ್ಥ ಕತಮಾ ಸೀಲವಿಪತ್ತಿ॥ ಯೋ ಕಾಯಿಕೋ ವೀತಿಕ್ಕಮೋ। ವಾಚಸಿಕೋ ವೀತಿಕ್ಕಮೋ। ಕಾಯಿಕವಾಚಸಿಕೋ ವೀತಿಕ್ಕಮೋ ಅಯಂ ವುಚ್ಚತಿ ಸೀಲವಿಪತ್ತಿ। ಸಬ್ಬಮ್ಪಿ ದುಸ್ಸಿಲ್ಯಂ ಸೀಲವಿಪತ್ತಿ।>
    text <೧೩೬೯>, <ತತ್ಥ ಕತಮಾ ದಿಟ್ಠಿವಿಪತ್ತಿ॥ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ। ನತ್ಥಿ ಹುತಂ। ನತ್ಥಿ ಸುಕತದುಕ್ಕಟಾನಂ ಕಮ್ಮಾನಂ ಫಲಂ ವಿಪಾಕೋ। ನತ್ಥಿ ಅಯಂ ಲೋಕೋ। ನತ್ಥಿ ಪರೋ ಲೋಕೋ। ನತ್ಥಿ ಮಾತಾ। ನತ್ಥಿ ಪಿತಾ। ನತ್ಥಿ ಸತ್ತಾ ಓಪಪಾತಿಕಾ। ನತ್ಥಿ ಲೋಕೇ ಸಮಣಬ್ರಾಹ್ಮಣಾ ಸಮ್ಮಗ್ಗತಾ ಸಮ್ಮಾಪಟಿಪನ್ನಾ ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿಃ ಯಾ ಏವರೂಪಾ ದಿಟ್ಠಿ ದಿಟ್ಠಿಗತಂ…ಪೇ॰… ವಿಪರಿಯಾಸಗ್ಗಾಹೋ ಅಯಂ ವುಚ್ಚತಿ ದಿಟ್ಠಿವಿಪತ್ತಿ। ಸಬ್ಬಾಪಿ ಮಿಚ್ಛಾದಿಟ್ಠಿ ದಿಟ್ಠಿವಿಪತ್ತಿ।>
    text <೧೩೭೦>, <ತತ್ಥ ಕತಮಾ ಸೀಲಸಮ್ಪದಾ॥ ಯೋ ಕಾಯಿಕೋ ಅವೀತಿಕ್ಕಮೋ। ವಾಚಸಿಕೋ ಅವೀತಿಕ್ಕಮೋ। ಕಾಯಿಕವಾಚಸಿಕೋ ಅವೀತಿಕ್ಕಮೋ ಅಯಂ ವುಚ್ಚತಿ ಸೀಲಸಮ್ಪದಾ। ಸಬ್ಬೋಪಿ ಸೀಲಸಂವರೋ ಸೀಲಸಮ್ಪದಾ।>
    text <೧೩೭೧>, <ತತ್ಥ ಕತಮಾ ದಿಟ್ಠಿಸಮ್ಪದಾ॥ ಅತ್ಥಿ ದಿನ್ನಂ। ಅತ್ಥಿ ಯಿಟ್ಠಂ। ಅತ್ಥಿ ಹುತಂ। ಅತ್ಥಿ ಸುಕತದುಕ್ಕಟಾನಂ ಕಮ್ಮಾನಂ ಫಲಂ ವಿಪಾಕೋ। ಅತ್ಥಿ ಅಯಂ ಲೋಕೋ। ಅತ್ಥಿ ಪರೋ ಲೋಕೋ। ಅತ್ಥಿ ಮಾತಾ। ಅತ್ಥಿ ಪಿತಾ। ಅತ್ಥಿ ಸತ್ತಾ ಓಪಪಾತಿಕಾ। ಅತ್ಥಿ ಲೋಕೇ ಸಮಣಬ್ರಾಹ್ಮಣಾ ಸಮ್ಮಗ್ಗತಾ ಸಮ್ಮಾಪಟಿಪನ್ನಾ ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿಃ ಯಾ ಏವರೂಪಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಅಯಂ ವುಚ್ಚತಿ ದಿಟ್ಠಿಸಮ್ಪದಾ। ಸಬ್ಬಾಪಿ ಸಮ್ಮಾದಿಟ್ಠಿ ದಿಟ್ಠಿಸಮ್ಪದಾ।>
    text <೧೩೭೨>, <ತತ್ಥ ಕತಮಾ ಸೀಲವಿಸುದ್ಧಿ॥ ಯೋ ಕಾಯಿಕೋ ಅವೀತಿಕ್ಕಮೋ। ವಾಚಸಿಕೋ ಅವೀತಿಕ್ಕಮೋ। ಕಾಯಿಕವಾಚಸಿಕೋ ಅವೀತಿಕ್ಕಮೋ ಅಯಂ ವುಚ್ಚತಿ ಸೀಲವಿಸುದ್ಧಿ। ಸಬ್ಬೋಪಿ ಸೀಲಸಂವರೋ ಸೀಲವಿಸುದ್ಧಿ।>
    text <೧೩೭೩>, <ತತ್ಥ ಕತಮಾ ದಿಟ್ಠಿವಿಸುದ್ಧಿ॥ ಕಮ್ಮಸ್ಸಕತಞಾಣಂ ಸಚ್ಚಾನುಲೋಮಿಕಞಾಣಂ ಮಗ್ಗಸಮಙ್ಗಿಸ್ಸ ಞಾಣಂ ಫಲಸಮಙ್ಗಿಸ್ಸ ಞಾಣಂ।>
    text <೧೩೭೪>, <ದಿಟ್ಠಿವಿಸುದ್ಧಿ ಖೋ ಪನಾತಿ ಯಾ ಪಞ್ಞಾ ಪಜಾನನಾ…ಪೇ॰… ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ।>
    text <೧೩೭೫>, <ಯಥಾದಿಟ್ಠಿಸ್ಸ ಚ ಪಧಾನನ್ತಿ ಯೋ ಚೇತಸಿಕೋ ವೀರಿಯಾರಮ್ಭೋ…ಪೇ॰… ಸಮ್ಮಾವಾಯಾಮೋ।>
    text <೧೩೭೬>, <ಸಂವೇಗೋತಿ ಜಾತಿಭಯಂ ಜರಾಭಯಂ ಬ್ಯಾಧಿಭಯಂ ಮರಣಭಯಂ। ಸಂವೇಜನಿಯಂ ಠಾನನ್ತಿ ಜಾತಿ ಜರಾ ಬ್ಯಾಧಿ ಮರಣಂ।>
    text <೧೩೭೭>, <ಸಂವಿಗ್ಗಸ್ಸ ಚ ಯೋನಿಸೋ ಪಧಾನನ್ತಿ ಇಧ ಭಿಕ್ಖು ಅನುಪ್ಪನ್ನಾನಂ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಅನುಪ್ಪಾದಾಯ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ। ಉಪ್ಪನ್ನಾನಂ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಪಹಾನಾಯ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ। ಅನುಪ್ಪನ್ನಾನಂ ಕುಸಲಾನಂ ಧಮ್ಮಾನಂ ಉಪ್ಪಾದಾಯ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ। ಉಪ್ಪನ್ನಾನಂ ಕುಸಲಾನಂ ಧಮ್ಮಾನಂ ಠಿತಿಯಾ ಅಸಮ್ಮೋಸಾಯ ಭಿಯ್ಯೋಭಾವಾಯ ವೇಪುಲ್ಲಾಯ ಭಾವನಾಯ ಪಾರಿಪೂರಿಯಾ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ।>
    text <೧೩೭೮>, <ಅಸನ್ತುಟ್ಠಿತಾ ಚ ಕುಸಲೇಸು ಧಮ್ಮೇಸೂತಿ ಯಾ ಕುಸಲಾನಂ ಧಮ್ಮಾನಂ ಭಾವನಾಯ ಅಸನ್ತುಟ್ಠಸ್ಸ ಭಿಯ್ಯೋಕಮ್ಯತಾ।>
    text <೧೩೭೯>, <ಅಪ್ಪಟಿವಾನಿತಾ ಚ ಪಧಾನಸ್ಮಿನ್ತಿ ಯಾ ಕುಸಲಾನಂ ಧಮ್ಮಾನಂ ಭಾವನಾಯ ಸಕ್ಕಚ್ಚಕಿರಿಯತಾ ಸಾತಚ್ಚಕಿರಿಯತಾ ಅಟ್ಠಿತಕಿರಿಯತಾ ಅನೋಲೀನವುತ್ತಿತಾ ಅನಿಕ್ಖಿತ್ತಛನ್ದತಾ ಅನಿಕ್ಖಿತ್ತಧುರತಾ ಆಸೇವನಾ ಭಾವನಾ ಬಹುಲೀಕಮ್ಮಂ।>
    text <೧೩೮೦>, <ವಿಜ್ಜಾತಿ ತಿಸ್ಸೋ ವಿಜ್ಜಾ ಪುಬ್ಬೇನಿವಾಸಾನುಸ್ಸತಿ ಞಾಣಂ ವಿಜ್ಜಾ। ಸತ್ತಾನಂ ಚುತೂಪಪಾತೇ ಞಾಣಂ ವಿಜ್ಜಾ। ಆಸವಾನಂ ಖಯೇ ಞಾಣಂ ವಿಜ್ಜಾ।>
    text <೧೩೮೧>, <ವಿಮುತ್ತೀತಿ ದ್ವೇ ವಿಮುತ್ತಿಯೋ ಚಿತ್ತಸ್ಸ ಅಧಿಮುತ್ತಿ। ನಿಬ್ಬಾನಞ್ಚ।>
    text <೧೩೮೨>, <ಖಯೇ ಞಾಣನ್ತಿ ಮಗ್ಗಸಮಙ್ಗಿಸ್ಸ ಞಾಣಂ।>
    text <೧೩೮೩>, <ಅನುಪ್ಪಾದೇ ಞಾಣನ್ತಿ ಫಲಸಮಙ್ಗಿಸ್ಸ ಞಾಣಂ।>
    stand <ನಿಕ್ಖೇಪಕಣ್ಡಂ ನಿಟ್ಠಿತಂ।>
