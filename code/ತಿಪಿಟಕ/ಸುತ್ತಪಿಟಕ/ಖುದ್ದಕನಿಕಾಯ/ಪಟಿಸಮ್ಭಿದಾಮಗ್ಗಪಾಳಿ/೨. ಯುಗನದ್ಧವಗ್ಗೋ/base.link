text <೨॥ ಯುಗನದ್ಧವಗ್ಗೋ>
  text <೧॥ ಯುಗನದ್ಧಕಥಾ>
    text <೧>, <ಏವಂ ಮೇ ಸುತಂ ಏಕಂ ಸಮಯಂ ಆಯಸ್ಮಾ ಆನನ್ದೋ ಕೋಸಮ್ಬಿಯಂ ವಿಹರತಿ ಘೋಸಿತಾರಾಮೇ। ತತ್ರ ಖೋ ಆಯಸ್ಮಾ ಆನನ್ದೋ ಭಿಕ್ಖೂ ಆಮನ್ತೇಸಿ ಆವುಸೋ ಭಿಕ್ಖವೋತಿ। ಆವುಸೋತಿ ಖೋ ತೇ ಭಿಕ್ಖೂ ಆಯಸ್ಮತೋ ಆನನ್ದಸ್ಸ ಪಚ್ಚಸ್ಸೋಸುಂ। ಆಯಸ್ಮಾ ಆನನ್ದೋ ಏತದವೋಚ>
    text <ಯೋ ಹಿ ಕೋಚಿ। ಆವುಸೋ। ಭಿಕ್ಖು ವಾ ಭಿಕ್ಖುನೀ ವಾ ಮಮ ಸನ್ತಿಕೇ ಅರಹತ್ತಪತ್ತಂ ಬ್ಯಾಕರೋತಿ। ಸಬ್ಬಸೋ ಚತೂಹಿ ಮಗ್ಗೇಹಿ ಏತೇಸಂ ವಾ ಅಞ್ಞತರೇನ। ಕತಮೇಹಿ ಚತೂಹಿ॥>
    text <ಇಧಾವುಸೋ। ಭಿಕ್ಖು ಸಮಥಪುಬ್ಬಙ್ಗಮಂ ವಿಪಸ್ಸನಂ ಭಾವೇತಿ। ತಸ್ಸ ಸಮಥಪುಬ್ಬಙ್ಗಮಂ ವಿಪಸ್ಸನಂ ಭಾವಯತೋ ಮಗ್ಗೋ ಸಞ್ಜಾಯತಿ। ಸೋ ತಂ ಮಗ್ಗಂ ಆಸೇವತಿ ಭಾವೇತಿ ಬಹುಲೀಕರೋತಿ। ತಸ್ಸ ತಂ ಮಗ್ಗಂ ಆಸೇವತೋ ಭಾವಯತೋ ಬಹುಲೀಕರೋತೋ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
    text <ಪುನ ಚಪರಂ। ಆವುಸೋ। ಭಿಕ್ಖು ವಿಪಸ್ಸನಾಪುಬ್ಬಙ್ಗಮಂ ಸಮಥಂ ಭಾವೇತಿ। ತಸ್ಸ ವಿಪಸ್ಸನಾಪುಬ್ಬಙ್ಗಮಂ ಸಮಥಂ ಭಾವಯತೋ ಮಗ್ಗೋ ಸಞ್ಜಾಯತಿ। ಸೋ ತಂ ಮಗ್ಗಂ ಆಸೇವತಿ ಭಾವೇತಿ ಬಹುಲೀಕರೋತಿ। ತಸ್ಸ ತಂ ಮಗ್ಗಂ ಆಸೇವತೋ ಭಾವಯತೋ ಬಹುಲೀಕರೋತೋ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
    text <ಪುನ ಚಪರಂ। ಆವುಸೋ। ಭಿಕ್ಖು ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ। ತಸ್ಸ ಸಮಥವಿಪಸ್ಸನಂ ಯುಗನದ್ಧಂ ಭಾವಯತೋ ಮಗ್ಗೋ ಸಞ್ಜಾಯತಿ। ಸೋ ತಂ ಮಗ್ಗಂ ಆಸೇವತಿ ಭಾವೇತಿ ಬಹುಲೀಕರೋತಿ। ತಸ್ಸ ತಂ ಮಗ್ಗಂ ಆಸೇವತೋ ಭಾವಯತೋ ಬಹುಲೀಕರೋತೋ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
    text <ಪುನ ಚಪರಂ। ಆವುಸೋ। ಭಿಕ್ಖುನೋ ಧಮ್ಮುದ್ಧಚ್ಚವಿಗ್ಗಹಿತಂ ಮಾನಸಂ ಹೋತಿ। ಸೋ। ಆವುಸೋ। ಸಮಯೋ ಯಂ ತಂ ಚಿತ್ತಂ ಅಜ್ಝತ್ತಮೇವ ಸನ್ತಿಟ್ಠತಿ ಸನ್ನಿಸೀದತಿ ಏಕೋದಿ ಹೋತಿ ಸಮಾಧಿಯತಿ। ತಸ್ಸ ಮಗ್ಗೋ ಸಞ್ಜಾಯತಿ। ಸೋ ತಂ ಮಗ್ಗಂ ಆಸೇವತಿ ಭಾವೇತಿ ಬಹುಲೀಕರೋತಿ। ತಸ್ಸ ತಂ ಮಗ್ಗಂ ಆಸೇವತೋ ಭಾವಯತೋ ಬಹುಲೀಕರೋತೋ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
    text <ಯೋ ಹಿ ಕೋಚಿ। ಆವುಸೋ। ಭಿಕ್ಖು ವಾ ಭಿಕ್ಖುನೀ ವಾ ಮಮ ಸನ್ತಿಕೇ ಅರಹತ್ತಪತ್ತಂ ಬ್ಯಾಕರೋತಿ। ಸಬ್ಬಸೋ ಇಮೇಹಿ ಚತೂಹಿ ಮಗ್ಗೇಹಿ। ಏತೇಸಂ ವಾ ಅಞ್ಞತರೇನಾತಿ।>
    text <೧॥ ಸುತ್ತನ್ತನಿದ್ದೇಸೋ>
      text <೨>, <ಕಥಂ ಸಮಥಪುಬ್ಬಙ್ಗಮಂ ವಿಪಸ್ಸನಂ ಭಾವೇತಿ॥ ನೇಕ್ಖಮ್ಮವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ। ತತ್ಥ ಜಾತೇ ಧಮ್ಮೇ ಅನಿಚ್ಚತೋ ಅನುಪಸ್ಸನಟ್ಠೇನ ವಿಪಸ್ಸನಾ। ದುಕ್ಖತೋ ಅನುಪಸ್ಸನಟ್ಠೇನ ವಿಪಸ್ಸನಾ। ಅನತ್ತತೋ ಅನುಪಸ್ಸನಟ್ಠೇನ ವಿಪಸ್ಸನಾ। ಇತಿ ಪಠಮಂ ಸಮಥೋ। ಪಚ್ಛಾ ವಿಪಸ್ಸನಾ। ತೇನ ವುಚ್ಚತಿ ಸಮಥಪುಬ್ಬಙ್ಗಮಂ ವಿಪಸ್ಸನಂ ಭಾವೇತೀತಿ। ಭಾವೇತೀತಿ ಚತಸ್ಸೋ ಭಾವನಾ ತತ್ಥ ಜಾತಾನಂ ಧಮ್ಮಾನಂ ಅನತಿವತ್ತನಟ್ಠೇನ ಭಾವನಾ। ಇನ್ದ್ರಿಯಾನಂ ಏಕರಸಟ್ಠೇನ ಭಾವನಾ। ತದುಪಗವೀರಿಯವಾಹನಟ್ಠೇನ ಭಾವನಾ। ಆಸೇವನಟ್ಠೇನ ಭಾವನಾ।>
      text <ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ॥ ದಸ್ಸನಟ್ಠೇನ ಸಮ್ಮಾದಿಟ್ಠಿ ಮಗ್ಗೋ ಸಞ್ಜಾಯತಿ। ಅಭಿನಿರೋಪನಟ್ಠೇನ ಸಮ್ಮಾಸಙ್ಕಪ್ಪೋ ಮಗ್ಗೋ ಸಞ್ಜಾಯತಿ। ಪರಿಗ್ಗಹಟ್ಠೇನ ಸಮ್ಮಾವಾಚಾ ಮಗ್ಗೋ ಸಞ್ಜಾಯತಿ। ಸಮುಟ್ಠಾನಟ್ಠೇನ ಸಮ್ಮಾಕಮ್ಮನ್ತೋ ಮಗ್ಗೋ ಸಞ್ಜಾಯತಿ। ವೋದಾನಟ್ಠೇನ ಸಮ್ಮಾಆಜೀವೋ ಮಗ್ಗೋ ಸಞ್ಜಾಯತಿ। ಪಗ್ಗಹಟ್ಠೇನ ಸಮ್ಮಾವಾಯಾಮೋ ಮಗ್ಗೋ ಸಞ್ಜಾಯತಿ। ಉಪಟ್ಠಾನಟ್ಠೇನ ಸಮ್ಮಾಸತಿ ಮಗ್ಗೋ ಸಞ್ಜಾಯತಿ। ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಮಗ್ಗೋ ಸಞ್ಜಾಯತಿ ಏವಂ ಮಗ್ಗೋ ಸಞ್ಜಾಯತಿ।>
      text <ಸೋ ತಂ ಮಗ್ಗಂ ಆಸೇವತಿ ಭಾವೇತಿ ಬಹುಲೀಕರೋತಿ ಆಸೇವತೀತಿ ಕಥಂ ಆಸೇವತಿ॥ ಆವಜ್ಜನ್ತೋ ಆಸೇವತಿ। ಜಾನನ್ತೋ ಆಸೇವತಿ। ಪಸ್ಸನ್ತೋ ಆಸೇವತಿ। ಪಚ್ಚವೇಕ್ಖನ್ತೋ ಆಸೇವತಿ। ಚಿತ್ತಂ ಅಧಿಟ್ಠಹನ್ತೋ ಆಸೇವತಿ। ಸದ್ಧಾಯ ಅಧಿಮುಚ್ಚನ್ತೋ ಆಸೇವತಿ। ವೀರಿಯಂ ಪಗ್ಗಣ್ಹನ್ತೋ ಆಸೇವತಿ। ಸತಿಂ ಉಪಟ್ಠಾಪೇನ್ತೋ ಆಸೇವತಿ। ಚಿತ್ತಂ ಸಮಾದಹನ್ತೋ ಆಸೇವತಿ। ಪಞ್ಞಾಯ ಪಜಾನನ್ತೋ ಆಸೇವತಿ। ಅಭಿಞ್ಞೇಯ್ಯಂ ಅಭಿಜಾನನ್ತೋ ಆಸೇವತಿ। ಪರಿಞ್ಞೇಯ್ಯಂ ಪರಿಜಾನನ್ತೋ ಆಸೇವತಿ। ಪಹಾತಬ್ಬಂ ಪಜಹನ್ತೋ ಆಸೇವತಿ। ಭಾವೇತಬ್ಬಂ ಭಾವೇನ್ತೋ ಆಸೇವತಿ। ಸಚ್ಛಿಕಾತಬ್ಬಂ ಸಚ್ಛಿಕರೋನ್ತೋ ಆಸೇವತಿ ಏವಂ ಆಸೇವತಿ।>
      text <ಭಾವೇತೀತಿ ಕಥಂ ಭಾವೇತಿ॥ ಆವಜ್ಜನ್ತೋ ಭಾವೇತಿ। ಜಾನನ್ತೋ ಭಾವೇತಿ। ಪಸ್ಸನ್ತೋ ಭಾವೇತಿ। ಪಚ್ಚವೇಕ್ಖನ್ತೋ ಭಾವೇತಿ। ಚಿತ್ತಂ ಅಧಿಟ್ಠಹನ್ತೋ ಭಾವೇತಿ। ಸದ್ಧಾಯ ಅಧಿಮುಚ್ಚನ್ತೋ ಭಾವೇತಿ। ವೀರಿಯಂ ಪಗ್ಗಣ್ಹನ್ತೋ ಭಾವೇತಿ। ಸತಿಂ ಉಪಟ್ಠಾಪೇನ್ತೋ ಭಾವೇತಿ। ಚಿತ್ತಂ ಸಮಾದಹನ್ತೋ ಭಾವೇತಿ। ಪಞ್ಞಾಯ ಪಜಾನನ್ತೋ ಭಾವೇತಿ। ಅಭಿಞ್ಞೇಯ್ಯಂ ಅಭಿಜಾನನ್ತೋ ಭಾವೇತಿ। ಪರಿಞ್ಞೇಯ್ಯಂ ಪರಿಜಾನನ್ತೋ ಭಾವೇತಿ। ಪಹಾತಬ್ಬಂ ಪಜಹನ್ತೋ ಭಾವೇತಿ। ಭಾವೇತಬ್ಬಂ ಭಾವೇನ್ತೋ ಭಾವೇತಿ। ಸಚ್ಛಿಕಾತಬ್ಬಂ ಸಚ್ಛಿಕರೋನ್ತೋ ಭಾವೇತಿ ಏವಂ ಭಾವೇತಿ।>
      text <ಬಹುಲೀಕರೋತೀತಿ ಕಥಂ ಬಹುಲೀಕರೋತಿ॥ ಆವಜ್ಜನ್ತೋ ಬಹುಲೀಕರೋತಿ। ಜಾನನ್ತೋ ಬಹುಲೀಕರೋತಿ। ಪಸ್ಸನ್ತೋ ಬಹುಲೀಕರೋತಿ। ಪಚ್ಚವೇಕ್ಖನ್ತೋ ಬಹುಲೀಕರೋತಿ। ಚಿತ್ತಂ ಅಧಿಟ್ಠಹನ್ತೋ ಬಹುಲೀಕರೋತಿ। ಸದ್ಧಾಯ ಅಧಿಮುಚ್ಚನ್ತೋ ಬಹುಲೀಕರೋತಿ। ವೀರಿಯಂ ಪಗ್ಗಣ್ಹನ್ತೋ ಬಹುಲೀಕರೋತಿ। ಸತಿಂ ಉಪಟ್ಠಾಪೇನ್ತೋ ಬಹುಲೀಕರೋತಿ। ಚಿತ್ತಂ ಸಮಾದಹನ್ತೋ ಬಹುಲೀಕರೋತಿ। ಪಞ್ಞಾಯ ಪಜಾನನ್ತೋ ಬಹುಲೀಕರೋತಿ। ಅಭಿಞ್ಞೇಯ್ಯಂ ಅಭಿಜಾನನ್ತೋ ಬಹುಲೀಕರೋತಿ। ಪರಿಞ್ಞೇಯ್ಯಂ ಪರಿಜಾನನ್ತೋ ಬಹುಲೀಕರೋತಿ। ಪಹಾತಬ್ಬಂ ಪಜಹನ್ತೋ ಬಹುಲೀಕರೋತಿ। ಭಾವೇತಬ್ಬಂ ಭಾವೇನ್ತೋ ಬಹುಲೀಕರೋತಿ। ಸಚ್ಛಿಕಾತಬ್ಬಂ ಸಚ್ಛಿಕರೋನ್ತೋ ಬಹುಲೀಕರೋತಿ ಏವಂ ಬಹುಲೀಕರೋತಿ।>
      text <ತಸ್ಸ ತಂ ಮಗ್ಗಂ ಆಸೇವತೋ ಭಾವಯತೋ ಬಹುಲೀಕರೋತೋ ಸಞ್ಞೋಜನಾನಿ ಪಹೀಯನ್ತಿ ಅನುಸಯಾ ಬ್ಯನ್ತೀಹೋನ್ತೀತಿ ಕಥಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ॥ ಸೋತಾಪತ್ತಿಮಗ್ಗೇನ। ಸಕ್ಕಾಯದಿಟ್ಠಿ। ವಿಚಿಕಿಚ್ಛಾ। ಸೀಲಬ್ಬತಪರಾಮಾಸೋ ಇಮಾನಿ ತೀಣಿ ಸಞ್ಞೋಜನಾನಿ ಪಹೀಯನ್ತಿ। ದಿಟ್ಠಾನುಸಯೋ। ವಿಚಿಕಿಚ್ಛಾನುಸಯೋ ಇಮೇ ದ್ವೇ ಅನುಸಯಾ ಬ್ಯನ್ತೀಹೋನ್ತಿ। ಸಕದಾಗಾಮಿಮಗ್ಗೇನ ಓಳಾರಿಕಂ ಕಾಮರಾಗಸಞ್ಞೋಜನಂ। ಪಟಿಘಸಞ್ಞೋಜನಂ ಇಮಾನಿ ದ್ವೇ ಸಞ್ಞೋಜನಾನಿ ಪಹೀಯನ್ತಿ। ಓಳಾರಿಕೋ ಕಾಮರಾಗಾನುಸಯೋ। ಪಟಿಘಾನುಸಯೋ ಇಮೇ ದ್ವೇ ಅನುಸಯಾ ಬ್ಯನ್ತೀಹೋನ್ತಿ। ಅನಾಗಾಮಿಮಗ್ಗೇನ ಅನುಸಹಗತಂ ಕಾಮರಾಗಸಞ್ಞೋಜನಂ। ಪಟಿಘಸಞ್ಞೋಜನಂ ಇಮಾನಿ ದ್ವೇ ಸಞ್ಞೋಜನಾನಿ ಪಹೀಯನ್ತಿ। ಅನುಸಹಗತೋ ಕಾಮರಾಗಾನುಸಯೋ। ಪಟಿಘಾನುಸಯೋ ಇಮೇ ದ್ವೇ ಅನುಸಯಾ ಬ್ಯನ್ತೀಹೋನ್ತಿ। ಅರಹತ್ತಮಗ್ಗೇನ ರೂಪರಾಗೋ। ಅರೂಪರಾಗೋ। ಮಾನೋ। ಉದ್ಧಚ್ಚಂ। ಅವಿಜ್ಜಾ ಇಮಾನಿ ಪಞ್ಚ ಸಞ್ಞೋಜನಾನಿ ಪಹೀಯನ್ತಿ। ಮಾನಾನುಸಯೋ। ಭವರಾಗಾನುಸಯೋ। ಅವಿಜ್ಜಾನುಸಯೋ ಇಮೇ ತಯೋ ಅನುಸಯಾ ಬ್ಯನ್ತೀಹೋನ್ತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
      text <೩>, <ಅಬ್ಯಾಪಾದವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ…ಪೇ॰… ಆಲೋಕಸಞ್ಞಾವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ…ಪೇ॰… ಪಟಿನಿಸ್ಸಗ್ಗಾನುಪಸ್ಸೀ ಅಸ್ಸಾಸವಸೇನ ಪಟಿನಿಸ್ಸಗ್ಗಾನುಪಸ್ಸೀ ಪಸ್ಸಾಸವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ। ತತ್ಥ ಜಾತೇ ಧಮ್ಮೇ ಅನಿಚ್ಚತೋ ಅನುಪಸ್ಸನಟ್ಠೇನ ವಿಪಸ್ಸನಾ। ದುಕ್ಖತೋ ಅನುಪಸ್ಸನಟ್ಠೇನ ವಿಪಸ್ಸನಾ। ಅನತ್ತತೋ ಅನುಪಸ್ಸನಟ್ಠೇನ ವಿಪಸ್ಸನಾ। ಇತಿ ಪಠಮಂ ಸಮಥೋ। ಪಚ್ಛಾ ವಿಪಸ್ಸನಾ। ತೇನ ವುಚ್ಚತಿ ಸಮಥಪುಬ್ಬಙ್ಗಮಂ ವಿಪಸ್ಸನಂ ಭಾವೇತೀತಿ। ಭಾವೇತೀತಿ ಚತಸ್ಸೋ ಭಾವನಾ ತತ್ಥ ಜಾತಾನಂ ಧಮ್ಮಾನಂ ಅನತಿವತ್ತನಟ್ಠೇನ ಭಾವನಾ। ಇನ್ದ್ರಿಯಾನಂ ಏಕರಸಟ್ಠೇನ ಭಾವನಾ। ತದುಪಗವೀರಿಯವಾಹನಟ್ಠೇನ ಭಾವನಾ। ಆಸೇವನಟ್ಠೇನ ಭಾವನಾ।>
      text <ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ॥ ದಸ್ಸನಟ್ಠೇನ ಸಮ್ಮಾದಿಟ್ಠಿ ಮಗ್ಗೋ ಸಞ್ಜಾಯತಿ। ಅಭಿನಿರೋಪನಟ್ಠೇನ ಸಮ್ಮಾಸಙ್ಕಪ್ಪೋ ಮಗ್ಗೋ ಸಞ್ಜಾಯತಿ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಮಗ್ಗೋ ಸಞ್ಜಾಯತಿ। ಏವಂ ಮಗ್ಗೋ ಸಞ್ಜಾಯತಿ।>
      text <ಸೋ ತಂ ಮಗ್ಗಂ ಆಸೇವತಿ ಭಾವೇತಿ ಬಹುಲೀಕರೋತಿ ಆಸೇವತೀತಿ ಕಥಂ ಆಸೇವತಿ॥ ಆವಜ್ಜನ್ತೋ ಆಸೇವತಿ…ಪೇ॰… ಸಚ್ಛಿಕಾತಬ್ಬಂ ಸಚ್ಛಿಕರೋನ್ತೋ ಆಸೇವತಿ। ಏವಂ ಆಸೇವತಿ। ಭಾವೇತೀತಿ ಕಥಂ ಭಾವೇತಿ॥ ಆವಜ್ಜನ್ತೋ ಭಾವೇತಿ। ಜಾನನ್ತೋ ಭಾವೇತಿ…ಪೇ॰… ಸಚ್ಛಿಕಾತಬ್ಬಂ ಸಚ್ಛಿಕರೋನ್ತೋ ಭಾವೇತಿ। ಏವಂ ಭಾವೇತಿ। ಬಹುಲೀಕರೋತೀತಿ ಕಥಂ ಬಹುಲೀಕರೋತಿ॥ ಆವಜ್ಜನ್ತೋ ಬಹುಲೀಕರೋತಿ। ಜಾನನ್ತೋ ಬಹುಲೀಕರೋತಿ…ಪೇ॰… ಸಚ್ಛಿಕಾತಬ್ಬಂ ಸಚ್ಛಿಕರೋನ್ತೋ ಬಹುಲೀಕರೋತಿ। ಏವಂ ಬಹುಲೀಕರೋತಿ।>
      text <ತಸ್ಸ ತಂ ಮಗ್ಗಂ ಆಸೇವತೋ ಭಾವಯತೋ ಬಹುಲೀಕರೋತೋ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತೀತಿ ಕಥಂ ಸಞ್ಞೋಜನಾ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ॥ ಸೋತಾಪತ್ತಿಮಗ್ಗೇನ ಸಕ್ಕಾಯದಿಟ್ಠಿ ವಿಚಿಕಿಚ್ಛಾ ಸೀಲಬ್ಬತಪರಾಮಾಸೋ ಇಮಾನಿ ತೀಣಿ ಸಞ್ಞೋಜನಾನಿ ಪಹೀಯನ್ತಿ। ದಿಟ್ಠಾನುಸಯೋ। ವಿಚಿಕಿಚ್ಛಾನುಸಯೋ ಇಮೇ ದ್ವೇ ಅನುಸಯಾ ಬ್ಯನ್ತೀಹೋನ್ತಿ। ಸಕದಾಗಾಮಿಮಗ್ಗೇನ ಓಳಾರಿಕಂ ಕಾಮರಾಗಸಞ್ಞೋಜನಂ। ಪಟಿಘಸಞ್ಞೋಜನಂ ಇಮಾನಿ ದ್ವೇ ಸಞ್ಞೋಜನಾನಿ ಪಹೀಯನ್ತಿ। ಓಳಾರಿಕೋ ಕಾಮರಾಗಾನುಸಯೋ ಪಟಿಘಾನುಸಯೋ ಇಮೇ ದ್ವೇ ಅನುಸಯಾ ಬ್ಯನ್ತೀಹೋನ್ತಿ। ಅನಾಗಾಮಿಮಗ್ಗೇನ ಅನುಸಹಗತಂ ಕಾಮರಾಗಸಞ್ಞೋಜನಂ। ಪಟಿಘಸಞ್ಞೋಜನಂ ಇಮಾನಿ ದ್ವೇ ಸಞ್ಞೋಜನಾನಿ ಪಹೀಯನ್ತಿ। ಅನುಸಹಗತೋ ಕಾಮರಾಗಾನುಸಯೋ। ಪಟಿಘಾನುಸಯೋ ಇಮೇ ದ್ವೇ ಅನುಸಯಾ ಬ್ಯನ್ತೀಹೋನ್ತಿ। ಅರಹತ್ತಮಗ್ಗೇನ ರೂಪರಾಗೋ। ಅರೂಪರಾಗೋ। ಮಾನೋ। ಉದ್ಧಚ್ಚಂ। ಅವಿಜ್ಜಾ ಇಮಾನಿ ಪಞ್ಚ ಸಞ್ಞೋಜನಾನಿ ಪಹೀಯನ್ತಿ। ಮಾನಾನುಸಯೋ। ಭವರಾಗಾನುಸಯೋ। ಅವಿಜ್ಜಾನುಸಯೋ ಇಮೇ ತಯೋ ಅನುಸಯಾ ಬ್ಯನ್ತೀಹೋನ್ತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ। ಏವಂ ಸಮಥಪುಬ್ಬಙ್ಗಮಂ ವಿಪಸ್ಸನಂ ಭಾವೇತಿ।>
      text <೪>, <ಕಥಂ ವಿಪಸ್ಸನಾಪುಬ್ಬಙ್ಗಮಂ ಸಮಥಂ ಭಾವೇತಿ॥ ಅನಿಚ್ಚತೋ ಅನುಪಸ್ಸನಟ್ಠೇನ ವಿಪಸ್ಸನಾ। ದುಕ್ಖತೋ ಅನುಪಸ್ಸನಟ್ಠೇನ ವಿಪಸ್ಸನಾ। ಅನತ್ತತೋ ಅನುಪಸ್ಸನಟ್ಠೇನ ವಿಪಸ್ಸನಾ। ತತ್ಥ ಜಾತಾನಂ ಧಮ್ಮಾನಞ್ಚ ವೋಸಗ್ಗಾರಮ್ಮಣತಾ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ। ಸಮಾಧಿ ಇತಿ ಪಠಮಂ ವಿಪಸ್ಸನಾ। ಪಚ್ಛಾ ಸಮಥೋ। ತೇನ ವುಚ್ಚತಿ ವಿಪಸ್ಸನಾಪುಬ್ಬಙ್ಗಮಂ ಸಮಥಂ ಭಾವೇತೀತಿ। ಭಾವೇತೀತಿ ಚತಸ್ಸೋ ಭಾವನಾ ಆಸೇವನಟ್ಠೇನ ಭಾವನಾ…ಪೇ॰… ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
      text <ರೂಪಂ ಅನಿಚ್ಚತೋ ಅನುಪಸ್ಸನಟ್ಠೇನ ವಿಪಸ್ಸನಾ। ರೂಪಂ ದುಕ್ಖತೋ ಅನುಪಸ್ಸನಟ್ಠೇನ ವಿಪಸ್ಸನಾ। ರೂಪಂ ಅನತ್ತತೋ ಅನುಪಸ್ಸನಟ್ಠೇನ ವಿಪಸ್ಸನಾ। ತತ್ಥ ಜಾತಾನಂ ಧಮ್ಮಾನಞ್ಚ ವೋಸಗ್ಗಾರಮ್ಮಣತಾ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ। ಇತಿ ಪಠಮಂ ವಿಪಸ್ಸನಾ। ಪಚ್ಛಾ ಸಮಥೋ। ತೇನ ವುಚ್ಚತಿ ವಿಪಸ್ಸನಾಪುಬ್ಬಙ್ಗಮಂ ಸಮಥಂ ಭಾವೇತೀತಿ। ಭಾವೇತೀತಿ ಚತಸ್ಸೋ ಭಾವನಾ ಆಸೇವನಟ್ಠೇನ ಭಾವನಾ…ಪೇ॰… ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
      text <ವೇದನಂ…ಪೇ॰… ಸಞ್ಞಂ … ಸಙ್ಖಾರೇ… ವಿಞ್ಞಾಣಂ… ಚಕ್ಖುಂ…ಪೇ॰… ಜರಾಮರಣಂ ಅನಿಚ್ಚತೋ ಅನುಪಸ್ಸನಟ್ಠೇನ ವಿಪಸ್ಸನಾ। ಜರಾಮರಣಂ ದುಕ್ಖತೋ…ಪೇ॰… ಅನತ್ತತೋ ಅನುಪಸ್ಸನಟ್ಠೇನ ವಿಪಸ್ಸನಾ। ತತ್ಥ ಜಾತಾನಂ ಧಮ್ಮಾನಞ್ಚ ವೋಸಗ್ಗಾರಮ್ಮಣತಾ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ। ಇತಿ ಪಠಮಂ ವಿಪಸ್ಸನಾ। ಪಚ್ಛಾ ಸಮಥೋ। ತೇನ ವುಚ್ಚತಿ ವಿಪಸ್ಸನಾಪುಬ್ಬಙ್ಗಮಂ ಸಮಥಂ ಭಾವೇತೀತಿ। ಭಾವೇತೀತಿ ಚತಸ್ಸೋ ಭಾವನಾ ಆಸೇವನಟ್ಠೇನ ಭಾವನಾ…ಪೇ॰… ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ। ಏವಂ ವಿಪಸ್ಸನಾಪುಬ್ಬಙ್ಗಮಂ ಸಮಥಂ ಭಾವೇತಿ।>
      text <೫>, <ಕಥಂ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಸೋಳಸಹಿ ಆಕಾರೇಹಿ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ। ಆರಮ್ಮಣಟ್ಠೇನ ಗೋಚರಟ್ಠೇನ ಪಹಾನಟ್ಠೇನ ಪರಿಚ್ಚಾಗಟ್ಠೇನ ವುಟ್ಠಾನಟ್ಠೇನ ವಿವಟ್ಟನಟ್ಠೇನ ಸನ್ತಟ್ಠೇನ ಪಣೀತಟ್ಠೇನ ವಿಮುತ್ತಟ್ಠೇನ ಅನಾಸವಟ್ಠೇನ ತರಣಟ್ಠೇನ ಅನಿಮಿತ್ತಟ್ಠೇನ ಅಪ್ಪಣಿಹಿತಟ್ಠೇನ ಸುಞ್ಞತಟ್ಠೇನ ಏಕರಸಟ್ಠೇನ ಅನತಿವತ್ತನಟ್ಠೇನ ಯುಗನದ್ಧಟ್ಠೇನ।>
      text <ಕಥಂ ಆರಮ್ಮಣಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ನಿರೋಧಾರಮ್ಮಣೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ನಿರೋಧಾರಮ್ಮಣಾ। ಇತಿ ಆರಮ್ಮಣಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಆರಮ್ಮಣಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ। ಭಾವೇತೀತಿ ಚತಸ್ಸೋ ಭಾವನಾ ಆಸೇವನಟ್ಠೇನ ಭಾವನಾ…ಪೇ॰… ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ। ಏವಂ ಆರಮ್ಮಣಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ।>
      text <ಕಥಂ ಗೋಚರಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ನಿರೋಧಗೋಚರಾ। ಇತಿ ಗೋಚರಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಗೋಚರಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಪಹಾನಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಸಹಗತಕಿಲೇಸೇ ಚ ಖನ್ಧೇ ಚ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ನಿರೋಧಗೋಚರೋ। ಅವಿಜ್ಜಾಸಹಗತಕಿಲೇಸೇ ಚ ಖನ್ಧೇ ಚ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ನಿರೋಧಗೋಚರಾ। ಇತಿ ಪಹಾನಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಪಹಾನಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಪರಿಚ್ಚಾಗಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಸಹಗತಕಿಲೇಸೇ ಚ ಖನ್ಧೇ ಚ ಪರಿಚ್ಚಜತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ನಿರೋಧಗೋಚರೋ। ಅವಿಜ್ಜಾಸಹಗತಕಿಲೇಸೇ ಚ ಖನ್ಧೇ ಚ ಪರಿಚ್ಚಜತೋ ಅನುಪಸ್ಸನಟ್ಠೇನ ವಿಪಸ್ಸನಾ ನಿರೋಧಗೋಚರಾ। ಇತಿ ಪರಿಚ್ಚಾಗಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಪರಿಚ್ಚಾಗಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ವುಟ್ಠಾನಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಸಹಗತಕಿಲೇಸೇಹಿ ಚ ಖನ್ಧೇಹಿ ಚ ವುಟ್ಠಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ನಿರೋಧಗೋಚರೋ। ಅವಿಜ್ಜಾಸಹಗತಕಿಲೇಸೇಹಿ ಚ ಖನ್ಧೇಹಿ ಚ ವುಟ್ಠಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ನಿರೋಧಗೋಚರಾ। ಇತಿ ವುಟ್ಠಾನಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ವುಟ್ಠಾನಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ವಿವಟ್ಟನಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಸಹಗತಕಿಲೇಸೇಹಿ ಚ ಖನ್ಧೇಹಿ ಚ ವಿವಟ್ಟತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ನಿರೋಧಗೋಚರೋ। ಅವಿಜ್ಜಾಸಹಗತಕಿಲೇಸೇಹಿ ಚ ಖನ್ಧೇಹಿ ಚ ವಿವಟ್ಟತೋ ಅನುಪಸ್ಸನಟ್ಠೇನ ವಿಪಸ್ಸನಾ ನಿರೋಧಗೋಚರಾ। ಇತಿ ವಿವಟ್ಟನಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ವಿವಟ್ಟನಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಸನ್ತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ಸನ್ತೋ ಹೋನ್ತಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ಸನ್ತಾ ಹೋತಿ ನಿರೋಧಗೋಚರಾ। ಇತಿ ಸನ್ತಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಸನ್ತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಪಣೀತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ಪಣೀತೋ ಹೋತಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ಪಣೀತಾ ಹೋತಿ ನಿರೋಧಗೋಚರಾ। ಇತಿ ಪಣೀತಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಪಣೀತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ವಿಮುತ್ತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ಕಾಮಾಸವಾ ವಿಮುತ್ತೋ ಹೋತಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ಅವಿಜ್ಜಾಸವಾ ವಿಮುತ್ತಾ ಹೋತಿ ನಿರೋಧಗೋಚರಾ। ಇತಿ ರಾಗವಿರಾಗಾ ಚೇತೋವಿಮುತ್ತಿ ಅವಿಜ್ಜಾವಿರಾಗಾ ಪಞ್ಞಾ ವಿಮುತ್ತಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ವಿಮುತ್ತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಅನಾಸವಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ಕಾಮಾಸವೇನ ಅನಾಸವೋ ಹೋತಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ಅವಿಜ್ಜಾಸವೇನ ಅನಾಸವಾ ಹೋತಿ ನಿರೋಧಗೋಚರಾ। ಇತಿ ಅನಾಸವಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಅನಾಸವಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ತರಣಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಸಹಗತಕಿಲೇಸೇ ಚ ಖನ್ಧೇ ಚ ತರತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ನಿರೋಧಗೋಚರೋ। ಅವಿಜ್ಜಾಸಹಗತಕಿಲೇಸೇ ಚ ಖನ್ಧೇ ಚ ತರತೋ ಅನುಪಸ್ಸನಟ್ಠೇನ ವಿಪಸ್ಸನಾ ನಿರೋಧಗೋಚರಾ। ಇತಿ ತರಣಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ತರಣಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಅನಿಮಿತ್ತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ಸಬ್ಬನಿಮಿತ್ತೇಹಿ ಅನಿಮಿತ್ತೋ ಹೋತಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ಸಬ್ಬನಿಮಿತ್ತೇಹಿ ಅನಿಮಿತ್ತಾ ಹೋತಿ ನಿರೋಧಗೋಚರಾ। ಇತಿ ಅನಿಮಿತ್ತಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಅನಿಮಿತ್ತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಅಪ್ಪಣಿಹಿತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ಸಬ್ಬಪಣಿಧೀಹಿ ಅಪ್ಪಣಿಹಿತೋ ಹೋತಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ಸಬ್ಬಪಣಿಧೀಹಿ ಅಪ್ಪಣಿಹಿತಾ ಹೋತಿ ನಿರೋಧಗೋಚರಾ। ಇತಿ ಅಪ್ಪಣಿಹಿತಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಅಪ್ಪಣಿಹಿತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ।>
      text <ಕಥಂ ಸುಞ್ಞತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ॥ ಉದ್ಧಚ್ಚಂ ಪಜಹತೋ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಾಧಿ ಸಬ್ಬಾಭಿನಿವೇಸೇಹಿ ಸುಞ್ಞೋ ಹೋತಿ ನಿರೋಧಗೋಚರೋ। ಅವಿಜ್ಜಂ ಪಜಹತೋ ಅನುಪಸ್ಸನಟ್ಠೇನ ವಿಪಸ್ಸನಾ ಸಬ್ಬಾಭಿನಿವೇಸೇಹಿ ಸುಞ್ಞಾ ಹೋತಿ ನಿರೋಧಗೋಚರಾ। ಇತಿ ಸುಞ್ಞತಟ್ಠೇನ ಸಮಥವಿಪಸ್ಸನಾ ಏಕರಸಾ ಹೋನ್ತಿ। ಯುಗನದ್ಧಾ ಹೋನ್ತಿ। ಅಞ್ಞಮಞ್ಞಂ ನಾತಿವತ್ತನ್ತೀತಿ। ತೇನ ವುಚ್ಚತಿ ಸುಞ್ಞತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತೀತಿ। ಭಾವೇತೀತಿ ಚತಸ್ಸೋ ಭಾವನಾ ಆಸೇವನಟ್ಠೇನ ಭಾವನಾ…ಪೇ॰… ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ। ಏವಂ ಸುಞ್ಞತಟ್ಠೇನ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ। ಇಮೇಹಿ ಸೋಳಸಹಿ ಆಕಾರೇಹಿ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ। ಏವಂ ಸಮಥವಿಪಸ್ಸನಂ ಯುಗನದ್ಧಂ ಭಾವೇತಿ।>
      stand <ಸುತ್ತನ್ತನಿದ್ದೇಸೋ।>
    text <೨॥ ಧಮ್ಮುದ್ಧಚ್ಚವಾರನಿದ್ದೇಸೋ>
      text <೬>, <ಕಥಂ ಧಮ್ಮುದ್ಧಚ್ಚವಿಗ್ಗಹಿತಂ ಮಾನಸಂ ಹೋತಿ॥ ಅನಿಚ್ಚತೋ ಮನಸಿಕರೋತೋ ಓಭಾಸೋ ಉಪ್ಪಜ್ಜತಿ। ಓಭಾಸೋ ಧಮ್ಮೋತಿ ಓಭಾಸಂ ಆವಜ್ಜತಿ। ತತೋ ವಿಕ್ಖೇಪೋ ಉದ್ಧಚ್ಚಂ। ತೇನ ಉದ್ಧಚ್ಚೇನ ವಿಗ್ಗಹಿತಮಾನಸೋ ಅನಿಚ್ಚತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ದುಕ್ಖತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ಅನತ್ತತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ತೇನ ವುಚ್ಚತಿ ಧಮ್ಮುದ್ಧಚ್ಚವಿಗ್ಗಹಿತಮಾನಸೋ ಹೋತಿ ಸೋ ಸಮಯೋ। ಯಂ ತಂ ಚಿತ್ತಂ ಅಜ್ಝತ್ತಮೇವ ಸನ್ತಿಟ್ಠತಿ ಸನ್ನಿಸೀದತಿ ಏಕೋದಿ ಹೋತಿ ಸಮಾಧಿಯತಿ। ತಸ್ಸ ಮಗ್ಗೋ ಸಞ್ಜಾಯತೀತಿ ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
      text <ಅನಿಚ್ಚತೋ ಮನಸಿಕರೋತೋ ಞಾಣಂ ಉಪ್ಪಜ್ಜತಿ। ಪೀತಿ ಉಪ್ಪಜ್ಜತಿ। ಪಸ್ಸದ್ಧಿ ಉಪ್ಪಜ್ಜತಿ। ಸುಖಂ ಉಪ್ಪಜ್ಜತಿ। ಅಧಿಮೋಕ್ಖೋ ಉಪ್ಪಜ್ಜತಿ। ಪಗ್ಗಹೋ ಉಪ್ಪಜ್ಜತಿ। ಉಪಟ್ಠಾನಂ ಉಪ್ಪಜ್ಜತಿ। ಉಪೇಕ್ಖಾ ಉಪ್ಪಜ್ಜತಿ। ನಿಕನ್ತಿ ಉಪ್ಪಜ್ಜತಿ। ನಿಕನ್ತಿ ಧಮ್ಮೋತಿ ನಿಕನ್ತಿಂ ಆವಜ್ಜತಿ। ತತೋ ವಿಕ್ಖೇಪೋ ಉದ್ಧಚ್ಚಂ। ತೇನ ಉದ್ಧಚ್ಚೇನ ವಿಗ್ಗಹಿತಮಾನಸೋ ಅನಿಚ್ಚತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ದುಕ್ಖತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ಅನತ್ತತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ತೇನ ವುಚ್ಚತಿ ಧಮ್ಮುದ್ಧಚ್ಚವಿಗ್ಗಹಿತಮಾನಸೋ ಹೋತಿ ಸೋ ಸಮಯೋ। ಯಂ ತಂ ಚಿತ್ತಂ ಅಜ್ಝತ್ತಮೇವ ಸನ್ತಿಟ್ಠತಿ ಸನ್ನಿಸೀದತಿ ಏಕೋದಿ ಹೋತಿ ಸಮಾಧಿಯತಿ। ತಸ್ಸ ಮಗ್ಗೋ ಸಞ್ಜಾಯತೀತಿ। ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
      text <ದುಕ್ಖತೋ ಮನಸಿಕರೋತೋ…ಪೇ॰… ಅನತ್ತತೋ ಮನಸಿಕರೋತೋ ಓಭಾಸೋ ಉಪ್ಪಜ್ಜತಿ…ಪೇ॰… ಞಾಣಂ ಉಪ್ಪಜ್ಜತಿ। ಪೀತಿ ಉಪ್ಪಜ್ಜತಿ। ಪಸ್ಸದ್ಧಿ ಉಪ್ಪಜ್ಜತಿ। ಸುಖಂ ಉಪ್ಪಜ್ಜತಿ। ಅಧಿಮೋಕ್ಖೋ ಉಪ್ಪಜ್ಜತಿ। ಪಗ್ಗಹೋ ಉಪ್ಪಜ್ಜತಿ। ಉಪಟ್ಠಾನಂ ಉಪ್ಪಜ್ಜತಿ। ಉಪೇಕ್ಖಾ ಉಪ್ಪಜ್ಜತಿ। ನಿಕನ್ತಿ ಉಪ್ಪಜ್ಜತಿ। ನಿಕನ್ತಿ ಧಮ್ಮೋತಿ ನಿಕನ್ತಿಂ ಆವಜ್ಜತಿ। ತತೋ ವಿಕ್ಖೇಪೋ ಉದ್ಧಚ್ಚಂ। ತೇನ ಉದ್ಧಚ್ಚೇನ ವಿಗ್ಗಹಿತಮಾನಸೋ ಅನತ್ತತೋ ಉಪಟ್ಠಾನಂ। ಅನಿಚ್ಚತೋ ಉಪಟ್ಠಾನಂ। ದುಕ್ಖತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ತೇನ ವುಚ್ಚತಿ ಧಮ್ಮುದ್ಧಚ್ಚವಿಗ್ಗಹಿತಮಾನಸೋ…ಪೇ॰… ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ।>
      text <ರೂಪಂ ಅನಿಚ್ಚತೋ ಮನಸಿಕರೋತೋ…ಪೇ॰… ರೂಪಂ ದುಕ್ಖತೋ ಮನಸಿಕರೋತೋ… ರೂಪಂ ಅನತ್ತತೋ ಮನಸಿಕರೋತೋ… ವೇದನಂ…ಪೇ॰… ಸಞ್ಞಂ… ಸಙ್ಖಾರೇ… ವಿಞ್ಞಾಣಂ… ಚಕ್ಖುಂ…ಪೇ॰… ಜರಾಮರಣಂ ಅನಿಚ್ಚತೋ ಮನಸಿಕರೋತೋ…ಪೇ॰… ಜರಾಮರಣಂ ದುಕ್ಖತೋ ಮನಸಿಕರೋತೋ। ಜರಾಮರಣಂ ಅನತ್ತತೋ ಮನಸಿಕರೋತೋ ಓಭಾಸೋ ಉಪ್ಪಜ್ಜತಿ…ಪೇ॰… ಞಾಣಂ ಉಪ್ಪಜ್ಜತಿ। ಪೀತಿ ಉಪ್ಪಜ್ಜತಿ। ಪಸ್ಸದ್ಧಿ ಉಪ್ಪಜ್ಜತಿ। ಸುಖಂ ಉಪ್ಪಜ್ಜತಿ। ಅಧಿಮೋಕ್ಖೋ ಉಪ್ಪಜ್ಜತಿ। ಪಗ್ಗಹೋ ಉಪ್ಪಜ್ಜತಿ। ಉಪಟ್ಠಾನಂ ಉಪ್ಪಜ್ಜತಿ। ಉಪೇಕ್ಖಾ ಉಪ್ಪಜ್ಜತಿ। ನಿಕನ್ತಿ ಉಪ್ಪಜ್ಜತಿ। ನಿಕನ್ತಿ ಧಮ್ಮೋತಿ ನಿಕನ್ತಿಂ ಆವಜ್ಜತಿ। ತತೋ ವಿಕ್ಖೇಪೋ ಉದ್ಧಚ್ಚಂ। ತೇನ ಉದ್ಧಚ್ಚೇನ ವಿಗ್ಗಹಿತಮಾನಸೋ। ಜರಾಮರಣಂ ಅನತ್ತತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ಜರಾಮರಣಂ ಅನಿಚ್ಚತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ಜರಾಮರಣಂ ದುಕ್ಖತೋ ಉಪಟ್ಠಾನಂ ಯಥಾಭೂತಂ ನಪ್ಪಜಾನಾತಿ। ತೇನ ವುಚ್ಚತಿ ಧಮ್ಮುದ್ಧಚ್ಚವಿಗ್ಗಹಿತಮಾನಸೋ ಹೋತಿ। ಸೋ ಸಮಯೋ। ಯಂ ತಂ ಚಿತ್ತಂ ಅಜ್ಝತ್ತಮೇವ ಸನ್ತಿಟ್ಠತಿ ಸನ್ನಿಸೀದತಿ ಏಕೋದಿ ಹೋತಿ ಸಮಾಧಿಯತಿ। ತಸ್ಸ ಮಗ್ಗೋ ಸಞ್ಜಾಯತೀತಿ। ಕಥಂ ಮಗ್ಗೋ ಸಞ್ಜಾಯತಿ…ಪೇ॰… ಏವಂ ಮಗ್ಗೋ ಸಞ್ಜಾಯತಿ। ಏವಂ ಸಞ್ಞೋಜನಾನಿ ಪಹೀಯನ್ತಿ। ಅನುಸಯಾ ಬ್ಯನ್ತೀಹೋನ್ತಿ। ಏವಂ ಧಮ್ಮುದ್ಧಚ್ಚವಿಗ್ಗಹಿತಂ ಮಾನಸಂ ಹೋತಿ।>
      text <೭>
        text <ಓಭಾಸೇ ಚೇವ ಞಾಣೇ ಚ। ಪೀತಿಯಾ ಚ ವಿಕಮ್ಪತಿ।>
        text <ಪಸ್ಸದ್ಧಿಯಾ ಸುಖೇ ಚೇವ। ಯೇಹಿ ಚಿತ್ತಂ ಪವೇಧತಿ॥>
        text <ಅಧಿಮೋಕ್ಖೇ ಚ ಪಗ್ಗಾಹೇ। ಉಪಟ್ಠಾನೇ ಚ ಕಮ್ಪತಿ।>
        text <ಉಪೇಕ್ಖಾವಜ್ಜನಾಯ ಚೇವ। ಉಪೇಕ್ಖಾಯ ಚ ನಿಕನ್ತಿಯಾ॥>
        text <ಇಮಾನಿ ದಸ ಠಾನಾನಿ। ಪಞ್ಞಾ ಯಸ್ಸ ಪರಿಚ್ಚಿತಾ।>
        text <ಧಮ್ಮುದ್ಧಚ್ಚಕುಸಲೋ ಹೋತಿ। ನ ಚ ಸಮ್ಮೋಹ ಗಚ್ಛತಿ॥>
        text <ವಿಕ್ಖಿಪತಿ ಚೇವ ಕಿಲಿಸ್ಸತಿ ಚ। ಚವತಿ ಚಿತ್ತಭಾವನಾ।>
        text <ವಿಕ್ಖಿಪತಿ ನ ಕಿಲಿಸ್ಸತಿ। ಭಾವನಾ ಪರಿಹಾಯತಿ॥>
        text <ವಿಕ್ಖಿಪತಿ ನ ಕಿಲಿಸ್ಸತಿ। ಭಾವನಾ ನ ಪರಿಹಾಯತಿ।>
        text <ನ ಚ ವಿಕ್ಖಿಪತೇ ಚಿತ್ತಂ ನ ಕಿಲಿಸ್ಸತಿ। ನ ಚವತಿ ಚಿತ್ತಭಾವನಾ॥>
        text <ಯುಗನದ್ಧಾ ಸಚ್ಚಬೋಜ್ಝಙ್ಗಾ। ಮೇತ್ತಾ ವಿರಾಗಪಞ್ಚಮಾ।>
        text <ಪಟಿಸಮ್ಭಿದಾ ಧಮ್ಮಚಕ್ಕಂ। ಲೋಕುತ್ತರಬಲಸುಞ್ಞಾತಿ॥>
      text <ಇಮೇಹಿ ಚತೂಹಿ ಠಾನೇಹಿ ಚಿತ್ತಸ್ಸ ಸಙ್ಖೇಪವಿಕ್ಖೇಪವಿಗ್ಗಹಿತಂ ದಸ ಠಾನೇ ಸಮ್ಪಜಾನಾತೀತಿ।>
      stand <ಯುಗನದ್ಧಕಥಾ ನಿಟ್ಠಿತಾ।>
  text <೨॥ ಸಚ್ಚಕಥಾ>
    text <೮>, <ಪುರಿಮನಿದಾನಂ। ಚತ್ತಾರಿಮಾನಿ। ಭಿಕ್ಖವೇ। ತಥಾನಿ ಅವಿತಥಾನಿ ಅನಞ್ಞಥಾನಿ। ಕತಮಾನಿ ಚತ್ತಾರಿ॥ ಇದಂ ದುಕ್ಖನ್ತಿ। ಭಿಕ್ಖವೇ। ತಥಮೇತಂ ಅವಿತಥಮೇತಂ ಅನಞ್ಞಥಮೇತಂ। ಅಯಂ ದುಕ್ಖಸಮುದಯೋತಿ ತಥಮೇತಂ ಅವಿತಥಮೇತಂ ಅನಞ್ಞಥಮೇತಂ। ಅಯಂ ದುಕ್ಖನಿರೋಧೋತಿ ತಥಮೇತಂ ಅವಿತಥಮೇತಂ ಅನಞ್ಞಥಮೇತಂ। ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ತಥಮೇತಂ ಅವಿತಥಮೇತಂ ಅನಞ್ಞಥಮೇತಂ। ಇಮಾನಿ ಖೋ। ಭಿಕ್ಖವೇ। ಚತ್ತಾರಿ ತಥಾನಿ ಅವಿತಥಾನಿ ಅನಞ್ಞಥಾನಿ।>
    text <೧॥ ಪಠಮಸುತ್ತನ್ತನಿದ್ದೇಸೋ>
      text <ಕಥಂ ದುಕ್ಖಂ ತಥಟ್ಠೇನ ಸಚ್ಚಂ॥ ಚತ್ತಾರೋ ದುಕ್ಖಸ್ಸ ದುಕ್ಖಟ್ಠಾ ತಥಾ ಅವಿತಥಾ ಅನಞ್ಞಥಾ। ದುಕ್ಖಸ್ಸ ಪೀಳನಟ್ಠೋ। ಸಙ್ಖತಟ್ಠೋ। ಸನ್ತಾಪಟ್ಠೋ। ವಿಪರಿಣಾಮಟ್ಠೋ ಇಮೇ ಚತ್ತಾರೋ ದುಕ್ಖಸ್ಸ ದುಕ್ಖಟ್ಠಾ ತಥಾ ಅವಿತಥಾ ಅನಞ್ಞಥಾ। ಏವಂ ದುಕ್ಖಂ ತಥಟ್ಠೇನ ಸಚ್ಚಂ।>
      text <ಕಥಂ ಸಮುದಯೋ ತಥಟ್ಠೇನ ಸಚ್ಚಂ॥ ಚತ್ತಾರೋ ಸಮುದಯಸ್ಸ ಸಮುದಯಟ್ಠಾ ತಥಾ ಅವಿತಥಾ ಅನಞ್ಞಥಾ। ಸಮುದಯಸ್ಸ ಆಯೂಹನಟ್ಠೋ। ನಿದಾನಟ್ಠೋ। ಸಂಯೋಗಟ್ಠೋ ಪಲಿಬೋಧಟ್ಠೋ ಇಮೇ ಚತ್ತಾರೋ ಸಮುದಯಸ್ಸ ಸಮುದಯಟ್ಠಾ ತಥಾ ಅವಿತಥಾ ಅನಞ್ಞಥಾ। ಏವಂ ಸಮುದಯೋ ತಥಟ್ಠೇನ ಸಚ್ಚಂ।>
      text <ಕಥಂ ನಿರೋಧೋ ತಥಟ್ಠೇನ ಸಚ್ಚಂ॥ ಚತ್ತಾರೋ ನಿರೋಧಸ್ಸ ನಿರೋಧಟ್ಠಾ ತಥಾ ಅವಿತಥಾ ಅನಞ್ಞಥಾ। ನಿರೋಧಸ್ಸ ನಿಸ್ಸರಣಟ್ಠೋ। ವಿವೇಕಟ್ಠೋ। ಅಸಙ್ಖತಟ್ಠೋ। ಅಮತಟ್ಠೋ ಇಮೇ ಚತ್ತಾರೋ ನಿರೋಧಸ್ಸ ನಿರೋಧಟ್ಠಾ ತಥಾ ಅವಿತಥಾ ಅನಞ್ಞಥಾ। ಏವಂ ನಿರೋಧೋ ತಥಟ್ಠೇನ ಸಚ್ಚಂ।>
      text <ಕಥಂ ಮಗ್ಗೋ ತಥಟ್ಠೇನ ಸಚ್ಚಂ॥ ಚತ್ತಾರೋ ಮಗ್ಗಸ್ಸ ಮಗ್ಗಟ್ಠಾ ತಥಾ ಅವಿತಥಾ ಅನಞ್ಞಥಾ। ಮಗ್ಗಸ್ಸ ನಿಯ್ಯಾನಟ್ಠೋ। ಹೇತುಟ್ಠೋ। ದಸ್ಸನಟ್ಠೋ। ಆಧಿಪತೇಯ್ಯಟ್ಠೋ ಇಮೇ ಚತ್ತಾರೋ ಮಗ್ಗಸ್ಸ ಮಗ್ಗಟ್ಠಾ ತಥಾ ಅವಿತಥಾ ಅನಞ್ಞಥಾ। ಏವಂ ಮಗ್ಗೋ ತಥಟ್ಠೇನ ಸಚ್ಚಂ।>
      text <೯>, <ಕತಿಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಚತೂಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ತಥಟ್ಠೇನ। ಅನತ್ತಟ್ಠೇನ। ಸಚ್ಚಟ್ಠೇನ। ಪಟಿವೇಧಟ್ಠೇನ ಇಮೇಹಿ ಚತೂಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಚತೂಹಾಕಾರೇಹಿ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ದುಕ್ಖಟ್ಠೋ ತಥಟ್ಠೋ। ಸಮುದಯಸ್ಸ ಸಮುದಯಟ್ಠೋ ತಥಟ್ಠೋ। ನಿರೋಧಸ್ಸ ನಿರೋಧಟ್ಠೋ ತಥಟ್ಠೋ। ಮಗ್ಗಸ್ಸ ಮಗ್ಗಟ್ಠೋ ತಥಟ್ಠೋ ಇಮೇಹಿ ಚತೂಹಾಕಾರೇಹಿ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ಅನತ್ತಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಚತೂಹಾಕಾರೇಹಿ ಅನತ್ತಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ದುಕ್ಖಟ್ಠೋ ಅನತ್ತಟ್ಠೋ। ಸಮುದಯಸ್ಸ ಸಮುದಯಟ್ಠೋ ಅನತ್ತಟ್ಠೋ। ನಿರೋಧಸ್ಸ ನಿರೋಧಟ್ಠೋ ಅನತ್ತಟ್ಠೋ। ಮಗ್ಗಸ್ಸ ಮಗ್ಗಟ್ಠೋ ಅನತ್ತಟ್ಠೋ ಇಮೇಹಿ ಚತೂಹಾಕಾರೇಹಿ ಅನತ್ತಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ಸಚ್ಚಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಚತೂಹಾಕಾರೇಹಿ ಸಚ್ಚಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ದುಕ್ಖಟ್ಠೋ ಸಚ್ಚಟ್ಠೋ। ಸಮುದಯಸ್ಸ ಸಮುದಯಟ್ಠೋ ಸಚ್ಚಟ್ಠೋ। ನಿರೋಧಸ್ಸ ನಿರೋಧಟ್ಠೋ ಸಚ್ಚಟ್ಠೋ। ಮಗ್ಗಸ್ಸ ಮಗ್ಗಟ್ಠೋ ಸಚ್ಚಟ್ಠೋ ಇಮೇಹಿ ಚತೂಹಾಕಾರೇಹಿ ಸಚ್ಚಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ಪಟಿವೇಧಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಚತೂಹಾಕಾರೇಹಿ ಪಟಿವೇಧಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ದುಕ್ಖಟ್ಠೋ ಪಟಿವೇಧಟ್ಠೋ। ಸಮುದಯಸ್ಸ ಸಮುದಯಟ್ಠೋ ಪಟಿವೇಧಟ್ಠೋ ನಿರೋಧಸ್ಸ ನಿರೋಧಟ್ಠೋ ಪಟಿವೇಧಟ್ಠೋ। ಮಗ್ಗಸ್ಸ ಮಗ್ಗಟ್ಠೋ ಪಟಿವೇಧಟ್ಠೋ ಇಮೇಹಿ ಚತೂಹಾಕಾರೇಹಿ ಪಟಿವೇಧಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <೧೦>, <ಕತಿಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಯಂ ಅನಿಚ್ಚಂ ತಂ ದುಕ್ಖಂ। ಯಂ ದುಕ್ಖಂ ತಂ ಅನಿಚ್ಚಂ। ಯಂ ಅನಿಚ್ಚಞ್ಚ ದುಕ್ಖಞ್ಚ ತಂ ಅನತ್ತಾ। ಯಂ ಅನಿಚ್ಚಞ್ಚ ದುಕ್ಖಞ್ಚ ಅನತ್ತಾ ಚ ತಂ ತಥಂ। ಯಂ ಅನಿಚ್ಚಂ ಚ ದುಕ್ಖಞ್ಚ ಅನತ್ತಾ ಚ ತಥಞ್ಚ ತಂ ಸಚ್ಚಂ। ಯಂ ಅನಿಚ್ಚಞ್ಚ ದುಕ್ಖಞ್ಚ ಅನತ್ತಾ ಚ ತಥಞ್ಚ ಸಚ್ಚಞ್ಚ ತಂ ಏಕಸಙ್ಗಹಿತಂ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕತಿಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ನವಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ತಥಟ್ಠೇನ। ಅನತ್ತಟ್ಠೇನ। ಸಚ್ಚಟ್ಠೇನ। ಪಟಿವೇಧಟ್ಠೇನ। ಅಭಿಞ್ಞಟ್ಠೇನ। ಪರಿಞ್ಞಟ್ಠೇನ। ಪಹಾನಟ್ಠೇನ। ಭಾವನಟ್ಠೇನ। ಸಚ್ಛಿಕಿರಿಯಟ್ಠೇನ ಇಮೇಹಿ ನವಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ನವಹಾಕಾರೇಹಿ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ದುಕ್ಖಟ್ಠೋ ತಥಟ್ಠೋ। ಸಮುದಯಸ್ಸ ಸಮುದಯಟ್ಠೋ ತಥಟ್ಠೋ। ನಿರೋಧಸ್ಸ ನಿರೋಧಟ್ಠೋ ತಥಟ್ಠೋ। ಮಗ್ಗಸ್ಸ ಮಗ್ಗಟ್ಠೋ ತಥಟ್ಠೋ। ಅಭಿಞ್ಞಾಯ ಅಭಿಞ್ಞಟ್ಠೋ ತಥಟ್ಠೋ। ಪರಿಞ್ಞಾಯ ಪರಿಞ್ಞಟ್ಠೋ ತಥಟ್ಠೋ। ಪಹಾನಸ್ಸ ಪಹಾನಟ್ಠೋ ತಥಟ್ಠೋ। ಭಾವನಾಯ ಭಾವನಟ್ಠೋ ತಥಟ್ಠೋ। ಸಚ್ಛಿಕಿರಿಯಾಯ ಸಚ್ಛಿಕಿರಿಯಟ್ಠೋ ತಥಟ್ಠೋ ಇಮೇಹಿ ನವಹಾಕಾರೇಹಿ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ಅನತ್ತಟ್ಠೇನ… ಸಚ್ಚಟ್ಠೇನ… ಪಟಿವೇಧಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ನವಹಾಕಾರೇಹಿ ಪಟಿವೇಧಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ದುಕ್ಖಟ್ಠೋ ಪಟಿವೇಧಟ್ಠೋ। ಸಮುದಯಸ್ಸ ಸಮುದಯಟ್ಠೋ ಪಟಿವೇಧಟ್ಠೋ। ನಿರೋಧಸ್ಸ ನಿರೋಧಟ್ಠೋ ಪಟಿವೇಧಟ್ಠೋ। ಮಗ್ಗಸ್ಸ ಮಗ್ಗಟ್ಠೋ ಪಟಿವೇಧಟ್ಠೋ। ಅಭಿಞ್ಞಾಯ ಅಭಿಞ್ಞಟ್ಠೋ ಪಟಿವೇಧಟ್ಠೋ। ಪರಿಞ್ಞಾಯ ಪರಿಞ್ಞಟ್ಠೋ ಪಟಿವೇಧಟ್ಠೋ। ಪಹಾನಸ್ಸ ಪಹಾನಟ್ಠೋ ಪಟಿವೇಧಟ್ಠೋ। ಭಾವನಾಯ ಭಾವನಟ್ಠೋ ಪಟಿವೇಧಟ್ಠೋ। ಸಚ್ಛಿಕಿರಿಯಾಯ ಸಚ್ಛಿಕಿರಿಯಟ್ಠೋ ಪಟಿವೇಧಟ್ಠೋ ಇಮೇಹಿ ನವಹಾಕಾರೇಹಿ ಪಟಿವೇಧಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <೧೧>, <ಕತಿಹಾಕಾರೇಹಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ದ್ವಾದಸಹಿ ಆಕಾರೇಹಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ತಥಟ್ಠೇನ। ಅನತ್ತಟ್ಠೇನ। ಸಚ್ಚಟ್ಠೇನ। ಪಟಿವೇಧಟ್ಠೇನ। ಅಭಿಜಾನನಟ್ಠೇನ। ಪರಿಜಾನನಟ್ಠೇನ। ಧಮ್ಮಟ್ಠೇನ। ತಥಟ್ಠೇನ। ಞಾತಟ್ಠೇನ। ಸಚ್ಛಿಕಿರಿಯಟ್ಠೇನ। ಫಸ್ಸನಟ್ಠೇನ। ಅಭಿಸಮಯಟ್ಠೇನ ಇಮೇಹಿ ದ್ವಾದಸಹಿ ಆಕಾರೇಹಿ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಸೋಳಸಹಿ ಆಕಾರೇಹಿ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ಪೀಳನಟ್ಠೋ। ಸಙ್ಖತಟ್ಠೋ। ಸನ್ತಾಪಟ್ಠೋ। ವಿಪರಿಣಾಮಟ್ಠೋ। ತಥಟ್ಠೋ। ಸಮುದಯಸ್ಸ ಆಯೂಹನಟ್ಠೋ। ನಿದಾನಟ್ಠೋ। ಸಂಯೋಗಟ್ಠೋ। ಪಲಿಬೋಧಟ್ಠೋ ತಥಟ್ಠೋ। ನಿರೋಧಸ್ಸ ನಿಸ್ಸರಣಟ್ಠೋ। ವಿವೇಕಟ್ಠೋ। ಅಸಙ್ಖತಟ್ಠೋ। ಅಮತಟ್ಠೋ ತಥಟ್ಠೋ। ಮಗ್ಗಸ್ಸ ನಿಯ್ಯಾನಟ್ಠೋ। ಹೇತುಟ್ಠೋ। ದಸ್ಸನಟ್ಠೋ। ಆಧಿಪತೇಯ್ಯಟ್ಠೋ ತಥಟ್ಠೋ ಇಮೇಹಿ ಸೋಳಸಹಿ ಆಕಾರೇಹಿ ತಥಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <ಕಥಂ ಅನತ್ತಟ್ಠೇನ…ಪೇ॰… ಸಚ್ಚಟ್ಠೇನ… ಪಟಿವೇಧಟ್ಠೇನ… ಅಭಿಜಾನನಟ್ಠೇನ… ಪರಿಜಾನನಟ್ಠೇನ… ಧಮ್ಮಟ್ಠೇನ… ತಥಟ್ಠೇನ… ಞಾತಟ್ಠೇನ… ಸಚ್ಛಿಕಿರಿಯಟ್ಠೇನ… ಫಸ್ಸನಟ್ಠೇನ… ಅಭಿಸಮಯಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ॥ ಸೋಳಸಹಿ ಆಕಾರೇಹಿ ಅಭಿಸಮಯಟ್ಠೇನ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ। ದುಕ್ಖಸ್ಸ ಪೀಳನಟ್ಠೋ। ಸಙ್ಖತಟ್ಠೋ। ಸನ್ತಾಪಟ್ಠೋ। ವಿಪರಿಣಾಮಟ್ಠೋ। ಅಭಿಸಮಯಟ್ಠೋ। ಸಮುದಯಸ್ಸ ಆಯೂಹನಟ್ಠೋ। ನಿದಾನಟ್ಠೋ। ಸಂಯೋಗಟ್ಠೋ। ಪಲಿಬೋಧಟ್ಠೋ। ಅಭಿಸಮಯಟ್ಠೋ। ನಿರೋಧಸ್ಸ ನಿಸ್ಸರಣಟ್ಠೋ। ವಿವೇಕಟ್ಠೋ। ಅಸಙ್ಖತಟ್ಠೋ। ಅಮತಟ್ಠೋ। ಅಭಿಸಮಯಟ್ಠೋ। ಮಗ್ಗಸ್ಸ ನಿಯ್ಯಾನಟ್ಠೋ। ಹೇತುಟ್ಠೋ। ದಸ್ಸನಟ್ಠೋ। ಆಧಿಪತೇಯ್ಯಟ್ಠೋ। ಅಭಿಸಮಯಟ್ಠೋ ಇಮೇಹಿ ಸೋಳಸಹಿ ಆಕಾರೇಹಿ ಅಭಿಸಮಯಟ್ಠೇನ ಚತ್ತಾರಿ ಸಚ್ಚಾನಿ ಏಕಸಙ್ಗಹಿತಾನಿ। ಯಂ ಏಕಸಙ್ಗಹಿತಂ ತಂ ಏಕತ್ತಂ। ಏಕತ್ತಂ ಏಕೇನ ಞಾಣೇನ ಪಟಿವಿಜ್ಝತೀತಿ ಚತ್ತಾರಿ ಸಚ್ಚಾನಿ ಏಕಪ್ಪಟಿವೇಧಾನಿ।>
      text <೧೨>, <ಸಚ್ಚಾನಂ ಕತಿ ಲಕ್ಖಣಾನಿ॥ ಸಚ್ಚಾನಂ ದ್ವೇ ಲಕ್ಖಣಾನಿ। ಸಙ್ಖತಲಕ್ಖಣಞ್ಚ। ಅಸಙ್ಖತಲಕ್ಖಣಞ್ಚ ಸಚ್ಚಾನಂ ಇಮಾನಿ ದ್ವೇ ಲಕ್ಖಣಾನಿ।>
      text <ಸಚ್ಚಾನಂ ಕತಿ ಲಕ್ಖಣಾನಿ॥ ಸಚ್ಚಾನಂ ಛ ಲಕ್ಖಣಾನಿ। ಸಙ್ಖತಾನಂ ಸಚ್ಚಾನಂ ಉಪ್ಪಾದೋ ಪಞ್ಞಾಯತಿ। ವಯೋ ಪಞ್ಞಾಯತಿ। ಠಿತಾನಂ ಅಞ್ಞಥತ್ತಂ ಪಞ್ಞಾಯತಿ ಅಸಙ್ಖತಸ್ಸ ಸಚ್ಚಸ್ಸ ನ ಉಪ್ಪಾದೋ ಪಞ್ಞಾಯತಿ। ನ ವಯೋ ಪಞ್ಞಾಯತಿ। ನ ಠಿತಸ್ಸ ಅಞ್ಞಥತ್ತಂ ಪಞ್ಞಾಯತಿ ಸಚ್ಚಾನಂ ಇಮಾನಿ ಛ ಲಕ್ಖಣಾನಿ।>
      text <ಸಚ್ಚಾನಂ ಕತಿ ಲಕ್ಖಣಾನಿ॥ ಸಚ್ಚಾನಂ ದ್ವಾದಸ ಲಕ್ಖಣಾನಿ। ದುಕ್ಖಸಚ್ಚಸ್ಸ ಉಪ್ಪಾದೋ ಪಞ್ಞಾಯತಿ। ವಯೋ ಪಞ್ಞಾಯತಿ। ಠಿತಸ್ಸ ಅಞ್ಞಥತ್ತಂ ಪಞ್ಞಾಯತಿ। ಸಮುದಯಸಚ್ಚಸ್ಸ ಉಪ್ಪಾದೋ ಪಞ್ಞಾಯತಿ। ವಯೋ ಪಞ್ಞಾಯತಿ। ಠಿತಸ್ಸ ಅಞ್ಞಥತ್ತಂ ಪಞ್ಞಾಯತಿ। ಮಗ್ಗಸಚ್ಚಸ್ಸ ಉಪ್ಪಾದೋ ಪಞ್ಞಾಯತಿ। ವಯೋ ಪಞ್ಞಾಯತಿ। ಠಿತಸ್ಸ ಅಞ್ಞಥತ್ತಂ ಪಞ್ಞಾಯತಿ। ನಿರೋಧಸಚ್ಚಸ್ಸ ನ ಉಪ್ಪಾದೋ ಪಞ್ಞಾಯತಿ। ನ ವಯೋ ಪಞ್ಞಾಯತಿ। ನ ಠಿತಸ್ಸ ಅಞ್ಞಥತ್ತಂ ಪಞ್ಞಾಯತಿ ಸಚ್ಚಾನಂ ಇಮಾನಿ ದ್ವಾದಸ ಲಕ್ಖಣಾನಿ।>
      text <ಚತುನ್ನಂ ಸಚ್ಚಾನಂ ಕತಿ ಕುಸಲಾ। ಕತಿ ಅಕುಸಲಾ। ಕತಿ ಅಬ್ಯಾಕತಾ॥ ಸಮುದಯಸಚ್ಚಂ ಅಕುಸಲಂ। ಮಗ್ಗಸಚ್ಚಂ ಕುಸಲಂ। ನಿರೋಧಸಚ್ಚಂ ಅಬ್ಯಾಕತಂ। ದುಕ್ಖಸಚ್ಚಂ ಸಿಯಾ ಕುಸಲಂ। ಸಿಯಾ ಅಕುಸಲಂ। ಸಿಯಾ ಅಬ್ಯಾಕತಂ।>
      text <ಸಿಯಾ ತೀಣಿ ಸಚ್ಚಾನಿ ಏಕಸಚ್ಚೇನ ಸಙ್ಗಹಿತಾನಿ। ಏಕಸಚ್ಚಂ ತೀಹಿ ಸಚ್ಚೇಹಿ ಸಙ್ಗಹಿತಂ॥ ವತ್ಥುವಸೇನ ಪರಿಯಾಯೇನ ಸಿಯಾತಿ। ಕಥಞ್ಚ ಸಿಯಾ॥ ಯಂ ದುಕ್ಖಸಚ್ಚಂ ಅಕುಸಲಂ। ಸಮುದಯಸಚ್ಚಂ ಅಕುಸಲಂ ಏವಂ ಅಕುಸಲಟ್ಠೇನ ದ್ವೇ ಸಚ್ಚಾನಿ ಏಕಸಚ್ಚೇನ ಸಙ್ಗಹಿತಾನಿ। ಏಕಸಚ್ಚಂ ದ್ವೀಹಿ ಸಚ್ಚೇಹಿ ಸಙ್ಗಹಿತಂ। ಯಂ ದುಕ್ಖಸಚ್ಚಂ ಕುಸಲಂ। ಮಗ್ಗಸಚ್ಚಂ ಕುಸಲಂ ಏವಂ ಕುಸಲಟ್ಠೇನ ದ್ವೇ ಸಚ್ಚಾನಿ ಏಕಸಚ್ಚೇನ ಸಙ್ಗಹಿತಾನಿ। ಏಕಸಚ್ಚಂ ದ್ವೀಹಿ ಸಚ್ಚೇಹಿ ಸಙ್ಗಹಿತಂ। ಯಂ ದುಕ್ಖಸಚ್ಚಂ ಅಬ್ಯಾಕತಂ। ನಿರೋಧಸಚ್ಚಂ ಅಬ್ಯಾಕತಂ ಏವಂ ಅಬ್ಯಾಕತಟ್ಠೇನ ದ್ವೇ ಸಚ್ಚಾನಿ ಏಕಸಚ್ಚೇನ ಸಙ್ಗಹಿತಾನಿ। ಏಕಸಚ್ಚಂ ದ್ವೀಹಿ ಸಚ್ಚೇಹಿ ಸಙ್ಗಹಿತಂ। ಏವಂ ಸಿಯಾ ತೀಣಿ ಸಚ್ಚಾನಿ ಏಕಸಚ್ಚೇನ ಸಙ್ಗಹಿತಾನಿ। ಏಕಸಚ್ಚಂ ತೀಹಿ ಸಚ್ಚೇಹಿ ಸಙ್ಗಹಿತಂ ವತ್ಥುವಸೇನ ಪರಿಯಾಯೇನಾತಿ।>
    text <೨॥ ದುತಿಯಸುತ್ತನ್ತಪಾಳಿ>
      text <೧೩>, <ಪುಬ್ಬೇ ಮೇ। ಭಿಕ್ಖವೇ। ಸಮ್ಬೋಧಾ ಅನಭಿಸಮ್ಬುದ್ಧಸ್ಸ ಬೋಧಿಸತ್ತಸ್ಸೇವ ಸತೋ ಏತದಹೋಸಿ ಕೋ ನು ಖೋ ರೂಪಸ್ಸ ಅಸ್ಸಾದೋ। ಕೋ ಆದೀನವೋ। ಕಿಂ ನಿಸ್ಸರಣಂ। ಕೋ ವೇದನಾಯ ಅಸ್ಸಾದೋ। ಕೋ ಆದೀನವೋ। ಕಿಂ ನಿಸ್ಸರಣಂ। ಕೋ ಸಞ್ಞಾಯ ಅಸ್ಸಾದೋ। ಕೋ ಆದೀನವೋ। ಕಿಂ ನಿಸ್ಸರಣಂ। ಕೋ ಸಙ್ಖಾರಾನಂ ಅಸ್ಸಾದೋ। ಕೋ ಆದೀನವೋ। ಕಿಂ ನಿಸ್ಸರಣಂ। ಕೋ ವಿಞ್ಞಾಣಸ್ಸ ಅಸ್ಸಾದೋ। ಕೋ ಆದೀನವೋ। ಕಿಂ ನಿಸ್ಸರಣನ್ತಿ॥ ತಸ್ಸ ಮಯ್ಹಂ। ಭಿಕ್ಖವೇ। ಏತದಹೋಸಿ ಯಂ ಖೋ ರೂಪಂ ಪಟಿಚ್ಚ ಉಪ್ಪಜ್ಜತಿ ಸುಖಂ ಸೋಮನಸ್ಸಂ ಅಯಂ ರೂಪಸ್ಸ ಅಸ್ಸಾದೋ। ಯಂ ರೂಪಂ ಅನಿಚ್ಚಂ। ತಂ ದುಕ್ಖಂ ವಿಪರಿಣಾಮಧಮ್ಮಂ ಅಯಂ ರೂಪಸ್ಸ ಆದೀನವೋ। ಯೋ ರೂಪಸ್ಮಿಂ ಛನ್ದರಾಗವಿನಯೋ ಛನ್ದರಾಗಪ್ಪಹಾನಂ ಇದಂ ರೂಪಸ್ಸ ನಿಸ್ಸರಣಂ। ಯಂ ವೇದನಂ ಪಟಿಚ್ಚ…ಪೇ॰… ಯಂ ಸಞ್ಞಂ ಪಟಿಚ್ಚ… ಯಂ ಸಙ್ಖಾರೇ ಪಟಿಚ್ಚ… ಯಂ ವಿಞ್ಞಾಣಂ ಪಟಿಚ್ಚ ಉಪ್ಪಜ್ಜತಿ ಸುಖಂ ಸೋಮನಸ್ಸಂ ಅಯಂ ವಿಞ್ಞಾಣಸ್ಸ ಅಸ್ಸಾದೋ। ಯಂ ವಿಞ್ಞಾಣಂ ಅನಿಚ್ಚಂ ತಂ ದುಕ್ಖಂ ವಿಪರಿಣಾಮಧಮ್ಮಂ ಅಯಂ ವಿಞ್ಞಾಣಸ್ಸ ಆದೀನವೋ। ಯೋ ವಿಞ್ಞಾಣಸ್ಮಿಂ ಛನ್ದರಾಗವಿನಯೋ ಛನ್ದರಾಗಪ್ಪಹಾನಂ ಇದಂ ವಿಞ್ಞಾಣಸ್ಸ ನಿಸ್ಸರಣಂ।>
      text <ಯಾವಕೀವಞ್ಚಾಹಂ। ಭಿಕ್ಖವೇ। ಇಮೇಸಂ ಪಞ್ಚನ್ನಂ ಉಪಾದಾನಕ್ಖನ್ಧಾನಂ ಏವಂ ಅಸ್ಸಾದಞ್ಚ ಅಸ್ಸಾದತೋ ಆದೀನವಞ್ಚ ಆದೀನವತೋ ನಿಸ್ಸರಣಞ್ಚ ನಿಸ್ಸರಣತೋ ಯಥಾಭೂತಂ ನಾಬ್ಭಞ್ಞಾಸಿಂ। ನೇವ ತಾವಾಹಂ। ಭಿಕ್ಖವೇ। ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುದ್ಧೋತಿ ಪಚ್ಚಞ್ಞಾಸಿಂ ಯತೋ ಚ ಖ್ವಾಹಂ। ಭಿಕ್ಖವೇ। ಇಮೇಸಂ ಪಞ್ಚನ್ನಂ ಉಪಾದಾನಕ್ಖನ್ಧಾನಂ ಏವಂ ಅಸ್ಸಾದಞ್ಚ ಅಸ್ಸಾದತೋ ಆದೀನವಞ್ಚ ಆದೀನವತೋ ನಿಸ್ಸರಣಞ್ಚ ನಿಸ್ಸರಣತೋ ಯಥಾಭೂತಂ ಅಬ್ಭಞ್ಞಾಸಿಂ। ಅಥಾಹಂ। ಭಿಕ್ಖವೇ। ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುದ್ಧೋತಿ ಪಚ್ಚಞ್ಞಾಸಿಂ। ಞಾಣಞ್ಚ ಪನ ಮೇ ದಸ್ಸನಂ ಉದಪಾದಿ ಅಕುಪ್ಪಾ ಮೇ ವಿಮುತ್ತಿ। ಅಯಮನ್ತಿಮಾ ಜಾತಿ। ನತ್ಥಿ ದಾನಿ ಪುನಬ್ಭವೋತಿ।>
    text <೩॥ ದುತಿಯಸುತ್ತನ್ತನಿದ್ದೇಸೋ>
      text <೧೪>, <ಯಂ ರೂಪಂ ಪಟಿಚ್ಚ ಉಪ್ಪಜ್ಜತಿ ಸುಖಂ ಸೋಮನಸ್ಸಂ। ಅಯಂ ರೂಪಸ್ಸ ಅಸ್ಸಾದೋತಿ ಪಹಾನಪ್ಪಟಿವೇಧೋ ಸಮುದಯಸಚ್ಚಂ। ಯಂ ರೂಪಂ ಅನಿಚ್ಚಂ ತಂ ದುಕ್ಖಂ ವಿಪರಿಣಾಮಧಮ್ಮಂ। ಅಯಂ ರೂಪಸ್ಸ ಆದೀನವೋತಿ ಪರಿಞ್ಞಾಪಟಿವೇಧೋ ದುಕ್ಖಸಚ್ಚಂ। ಯೋ ರೂಪಸ್ಮಿಂ ಛನ್ದರಾಗವಿನಯೋ ಛನ್ದರಾಗಪ್ಪಹಾನಂ। ಇದಂ ರೂಪಸ್ಸ ನಿಸ್ಸರಣನ್ತಿ ಸಚ್ಛಿಕಿರಿಯಾಪಟಿವೇಧೋ ನಿರೋಧಸಚ್ಚಂ। ಯಾ ಇಮೇಸು ತೀಸು ಠಾನೇಸು ದಿಟ್ಠಿ ಸಙ್ಕಪ್ಪೋ ವಾಚಾ ಕಮ್ಮನ್ತೋ ಆಜೀವೋ ವಾಯಾಮೋ ಸತಿ ಸಮಾಧಿ ಭಾವನಾಪಟಿವೇಧೋ ಮಗ್ಗಸಚ್ಚಂ।>
      text <ಯಂ ವೇದನಂ ಪಟಿಚ್ಚ…ಪೇ॰… ಯಂ ಸಞ್ಞಂ ಪಟಿಚ್ಚ… ಯಂ ಸಙ್ಖಾರೇ ಪಟಿಚ್ಚ… ಯಂ ವಿಞ್ಞಾಣಂ ಪಟಿಚ್ಚ ಉಪ್ಪಜ್ಜತಿ ಸುಖಂ ಸೋಮನಸ್ಸಂ। ಅಯಂ ವಿಞ್ಞಾಣಸ್ಸ ಅಸ್ಸಾದೋತಿ ಪಹಾನಪ್ಪಟಿವೇಧೋ ಸಮುದಯಸಚ್ಚಂ। ಯಂ ವಿಞ್ಞಾಣಂ ಅನಿಚ್ಚಂ ತಂ ದುಕ್ಖಂ ವಿಪರಿಣಾಮಧಮ್ಮಂ। ಅಯಂ ವಿಞ್ಞಾಣಸ್ಸ ಆದೀನವೋತಿ ಪರಿಞ್ಞಾಪಟಿವೇಧೋ ದುಕ್ಖಸಚ್ಚಂ। ಯೋ ವಿಞ್ಞಾಣಸ್ಮಿಂ ಛನ್ದರಾಗವಿನಯೋ ಛನ್ದರಾಗಪ್ಪಹಾನಂ। ಇದಂ ವಿಞ್ಞಾಣಸ್ಸ ನಿಸ್ಸರಣನ್ತಿ ಸಚ್ಛಿಕಿರಿಯಾಪಟಿವೇಧೋ ನಿರೋಧಸಚ್ಚಂ। ಯಾ ಇಮೇಸು ತೀಸು ಠಾನೇಸು ದಿಟ್ಠಿ ಸಙ್ಕಪ್ಪೋ ವಾಚಾ ಕಮ್ಮನ್ತೋ ಆಜೀವೋ ವಾಯಾಮೋ ಸತಿ ಸಮಾಧಿ ಭಾವನಾಪಟಿವೇಧೋ ಮಗ್ಗಸಚ್ಚಂ।>
      text <೧೫>, <ಸಚ್ಚನ್ತಿ ಕತಿಹಾಕಾರೇಹಿ ಸಚ್ಚಂ॥ ಏಸನಟ್ಠೇನ। ಪರಿಗ್ಗಹಟ್ಠೇನ। ಪಟಿವೇಧಟ್ಠೇನ। ಕಥಂ ಏಸನಟ್ಠೇನ ಸಚ್ಚಂ॥ ಜರಾಮರಣಂ ಕಿಂನಿದಾನಂ। ಕಿಂಸಮುದಯಂ। ಕಿಂಜಾತಿಕಂ। ಕಿಂಪಭವನ್ತಿ ಏವಂ ಏಸನಟ್ಠೇನ ಸಚ್ಚಂ। ಜರಾಮರಣಂ ಜಾತಿನಿದಾನಂ। ಜಾತಿಸಮುದಯಂ। ಜಾತಿಜಾತಿಕಂ। ಜಾತಿಪ್ಪಭವನ್ತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ಜರಾಮರಣಞ್ಚ ಪಜಾನಾತಿ। ಜರಾಮರಣಸಮುದಯಞ್ಚ ಪಜಾನಾತಿ। ಜರಾಮರಣನಿರೋಧಞ್ಚ ಪಜಾನಾತಿ। ಜರಾಮರಣನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ಜಾತಿ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾತಿ ಏವಂ ಏಸನಟ್ಠೇನ ಸಚ್ಚಂ। ಜಾತಿ ಭವನಿದಾನಾ। ಭವಸಮುದಯಾ। ಭವಜಾತಿಕಾ। ಭವಪ್ಪಭವಾತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ಜಾತಿಞ್ಚ ಪಜಾನಾತಿ। ಜಾತಿಸಮುದಯಞ್ಚ ಪಜಾನಾತಿ। ಜಾತಿನಿರೋಧಞ್ಚ ಪಜಾನಾತಿ। ಜಾತಿನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ಭವೋ ಕಿಂನಿದಾನೋ। ಕಿಂಸಮುದಯೋ। ಕಿಂಜಾತಿಕೋ। ಕಿಂಪಭವೋತಿ ಏವಂ ಏಸನಟ್ಠೇನ ಸಚ್ಚಂ। ಭವೋ ಉಪಾದಾನನಿದಾನೋ। ಉಪಾದಾನಸಮುದಯೋ। ಉಪಾದಾನಜಾತಿಕೋ। ಉಪಾದಾನಪ್ಪಭವೋತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ಭವಂ ಚ ಪಜಾನಾತಿ। ಭವಸಮುದಯಞ್ಚ ಪಜಾನಾತಿ। ಭವನಿರೋಧಞ್ಚ ಪಜಾನಾತಿ। ಭವನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ಉಪಾದಾನಂ ಕಿಂನಿದಾನಂ। ಕಿಂಸಮುದಯಂ। ಕಿಂಜಾತಿಕಂ। ಕಿಂಪಭವನ್ತಿ ಏವಂ ಏಸನಟ್ಠೇನ ಸಚ್ಚಂ। ಉಪಾದಾನಂ ತಣ್ಹಾನಿದಾನಂ। ತಣ್ಹಾಸಮುದಯಂ। ತಣ್ಹಾಜಾತಿಕಂ। ತಣ್ಹಾಪಭವನ್ತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ಉಪಾದಾನಞ್ಚ ಪಜಾನಾತಿ। ಉಪಾದಾನಸಮುದಯಞ್ಚ ಪಜಾನಾತಿ। ಉಪಾದಾನನಿರೋಧಞ್ಚ ಪಜಾನಾತಿ ಉಪಾದಾನನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ತಣ್ಹಾ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾತಿ ಏವಂ ಏಸನಟ್ಠೇನ ಸಚ್ಚಂ। ತಣ್ಹಾ ವೇದನಾನಿದಾನಾ। ವೇದನಾಸಮುದಯಾ। ವೇದನಾಜಾತಿಕಾ। ವೇದನಾಪಭವಾತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ತಣ್ಹಞ್ಚ ಪಜಾನಾತಿ। ತಣ್ಹಾಸಮುದಯಞ್ಚ ಪಜಾನಾತಿ। ತಣ್ಹಾನಿರೋಧಞ್ಚ ಪಜಾನಾತಿ। ತಣ್ಹಾನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ವೇದನಾ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾತಿ ಏವಂ ಏಸನಟ್ಠೇನ ಸಚ್ಚಂ। ವೇದನಾ ಫಸ್ಸನಿದಾನಾ। ಫಸ್ಸಸಮುದಯಾ। ಫಸ್ಸಜಾತಿಕಾ। ಫಸ್ಸಪ್ಪಭವಾತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ವೇದನಞ್ಚ ಪಜಾನಾತಿ। ವೇದನಾಸಮುದಯಞ್ಚ ಪಜಾನಾತಿ। ವೇದನಾನಿರೋಧಞ್ಚ ಪಜಾನಾತಿ। ವೇದನಾನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ಫಸ್ಸೋ ಕಿಂನಿದಾನೋ। ಕಿಂಸಮುದಯೋ। ಕಿಂಜಾತಿಕೋ। ಕಿಂಪಭವೋತಿ ಏವಂ ಏಸನಟ್ಠೇನ ಸಚ್ಚಂ। ಫಸ್ಸೋ ಸಳಾಯತನನಿದಾನೋ। ಸಳಾಯತನಸಮುದಯೋ। ಸಳಾಯತನಜಾತಿಕೋ। ಸಳಾಯತನಪ್ಪಭವೋತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ಫಸ್ಸಞ್ಚ ಪಜಾನಾತಿ। ಫಸ್ಸಸಮುದಯಞ್ಚ ಪಜಾನಾತಿ। ಫಸ್ಸನಿರೋಧಞ್ಚ ಪಜಾನಾತಿ। ಫಸ್ಸನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ಸಳಾಯತನಂ ಕಿಂನಿದಾನಂ। ಕಿಂಸಮುದಯಂ। ಕಿಂಜಾತಿಕಂ। ಕಿಂಪಭವನ್ತಿ ಏವಂ ಏಸನಟ್ಠೇನ ಸಚ್ಚಂ। ಸಳಾಯತನಂ ನಾಮರೂಪನಿದಾನಂ। ನಾಮರೂಪಸಮುದಯಂ। ನಾಮರೂಪಜಾತಿಕಂ। ನಾಮರೂಪಪ್ಪಭವನ್ತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ಸಳಾಯತನಞ್ಚ ಪಜಾನಾತಿ। ಸಳಾಯತನಸಮುದಯಞ್ಚ ಪಜಾನಾತಿ। ಸಳಾಯತನನಿರೋಧಞ್ಚ ಪಜಾನಾತಿ। ಸಳಾಯತನನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ನಾಮರೂಪಂ ಕಿಂನಿದಾನಂ। ಕಿಂಸಮುದಯಂ। ಕಿಂಜಾತಿಕಂ। ಕಿಂಪಭವನ್ತಿ ಏವಂ ಏಸನಟ್ಠೇನ ಸಚ್ಚಂ। ನಾಮರೂಪಂ ವಿಞ್ಞಾಣನಿದಾನಂ। ವಿಞ್ಞಾಣಸಮುದಯಂ। ವಿಞ್ಞಾಣಜಾತಿಕಂ। ವಿಞ್ಞಾಣಪ್ಪಭವನ್ತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ನಾಮರೂಪಞ್ಚ ಪಜಾನಾತಿ। ನಾಮರೂಪಸಮುದಯಞ್ಚ ಪಜಾನಾತಿ। ನಾಮರೂಪನಿರೋಧಞ್ಚ ಪಜಾನಾತಿ। ನಾಮರೂಪನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ವಿಞ್ಞಾಣಂ ಕಿಂನಿದಾನಂ। ಕಿಂಸಮುದಯಂ। ಕಿಂಜಾತಿಕಂ। ಕಿಂಪಭವನ್ತಿ ಏವಂ ಏಸನಟ್ಠೇನ ಸಚ್ಚಂ। ವಿಞ್ಞಾಣಂ ಸಙ್ಖಾರನಿದಾನಂ। ಸಙ್ಖಾರಸಮುದಯಂ। ಸಙ್ಖಾರಜಾತಿಕಂ। ಸಙ್ಖಾರಪ್ಪಭವನ್ತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ವಿಞ್ಞಾಣಞ್ಚ ಪಜಾನಾತಿ। ವಿಞ್ಞಾಣಸಮುದಯಞ್ಚ ಪಜಾನಾತಿ। ವಿಞ್ಞಾಣನಿರೋಧಞ್ಚ ಪಜಾನಾತಿ। ವಿಞ್ಞಾಣನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <ಸಙ್ಖಾರಾ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾತಿ ಏವಂ ಏಸನಟ್ಠೇನ ಸಚ್ಚಂ। ಸಙ್ಖಾರಾ ಅವಿಜ್ಜಾನಿದಾನಾ। ಅವಿಜ್ಜಾಸಮುದಯಾ। ಅವಿಜ್ಜಾಜಾತಿಕಾ। ಅವಿಜ್ಜಾಪಭವಾತಿ ಏವಂ ಪರಿಗ್ಗಹಟ್ಠೇನ ಸಚ್ಚಂ। ಸಙ್ಖಾರೇ ಚ ಪಜಾನಾತಿ। ಸಙ್ಖಾರಸಮುದಯಞ್ಚ ಪಜಾನಾತಿ। ಸಙ್ಖಾರನಿರೋಧಞ್ಚ ಪಜಾನಾತಿ। ಸಙ್ಖಾರನಿರೋಧಗಾಮಿನಿಂ ಪಟಿಪದಞ್ಚ ಪಜಾನಾತಿ ಏವಂ ಪಟಿವೇಧಟ್ಠೇನ ಸಚ್ಚಂ।>
      text <೧೬>, <ಜರಾಮರಣಂ ದುಕ್ಖಸಚ್ಚಂ। ಜಾತಿ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ಜಾತಿ ದುಕ್ಖಸಚ್ಚಂ। ಭವೋ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ಭವೋ ದುಕ್ಖಸಚ್ಚಂ। ಉಪಾದಾನಂ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ಉಪಾದಾನಂ ದುಕ್ಖಸಚ್ಚಂ। ತಣ್ಹಾ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ತಣ್ಹಾ ದುಕ್ಖಸಚ್ಚಂ। ವೇದನಾ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ವೇದನಾ ದುಕ್ಖಸಚ್ಚಂ। ಫಸ್ಸೋ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ಫಸ್ಸೋ ದುಕ್ಖಸಚ್ಚಂ। ಸಳಾಯತನಂ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ಸಳಾಯತನಂ ದುಕ್ಖಸಚ್ಚಂ। ನಾಮರೂಪಂ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ನಾಮರೂಪಂ ದುಕ್ಖಸಚ್ಚಂ। ವಿಞ್ಞಾಣಂ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ವಿಞ್ಞಾಣಂ ದುಕ್ಖಸಚ್ಚಂ। ಸಙ್ಖಾರಾ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ಸಙ್ಖಾರಾ ದುಕ್ಖಸಚ್ಚಂ। ಅವಿಜ್ಜಾ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ।>
      text <ಜರಾಮರಣಂ ಸಿಯಾ ದುಕ್ಖಸಚ್ಚಂ। ಸಿಯಾ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚಂ। ಜಾತಿ ಸಿಯಾ ದುಕ್ಖಸಚ್ಚಂ। ಸಿಯಾ ಸಮುದಯಸಚ್ಚಂ…ಪೇ॰… ಭವೋ ಸಿಯಾ ದುಕ್ಖಸಚ್ಚಂ। ಸಿಯಾ ಸಮುದಯಸಚ್ಚಂ। ಉಭಿನ್ನಮ್ಪಿ ನಿಸ್ಸರಣಂ ನಿರೋಧಸಚ್ಚಂ। ನಿರೋಧಪ್ಪಜಾನನಾ ಮಗ್ಗಸಚ್ಚನ್ತಿ।>
      stand <ಭಾಣವಾರೋ।>
      stand <ಸಚ್ಚಕಥಾ ನಿಟ್ಠಿತಾ।>
  text <೩॥ ಬೋಜ್ಝಙ್ಗಕಥಾ>
    text <೧೭>, <ಸಾವತ್ಥಿನಿದಾನಂ। ಸತ್ತಿಮೇ। ಭಿಕ್ಖವೇ। ಬೋಜ್ಝಙ್ಗಾ। ಕತಮೇ ಸತ್ತ॥ ಸತಿಸಮ್ಬೋಜ್ಝಙ್ಗೋ। ಧಮ್ಮವಿಚಯಸಮ್ಬೋಜ್ಝಙ್ಗೋ। ವೀರಿಯಸಮ್ಬೋಜ್ಝಙ್ಗೋ। ಪೀತಿಸಮ್ಬೋಜ್ಝಙ್ಗೋ। ಪಸ್ಸದ್ಧಿಸಮ್ಬೋಜ್ಝಙ್ಗೋ। ಸಮಾಧಿಸಮ್ಬೋಜ್ಝಙ್ಗೋ। ಉಪೇಕ್ಖಾಸಮ್ಬೋಜ್ಝಙ್ಗೋ ಇಮೇ ಖೋ। ಭಿಕ್ಖವೇ। ಸತ್ತ ಬೋಜ್ಝಙ್ಗಾ।>
    text <ಬೋಜ್ಝಙ್ಗಾತಿ ಕೇನಟ್ಠೇನ ಬೋಜ್ಝಙ್ಗಾ॥ ಬೋಧಾಯ ಸಂವತ್ತನ್ತೀತಿ ಬೋಜ್ಝಙ್ಗಾ। ಬುಜ್ಝನ್ತೀತಿ ಬೋಜ್ಝಙ್ಗಾ। ಅನುಬುಜ್ಝನ್ತೀತಿ ಬೋಜ್ಝಙ್ಗಾ। ಪಟಿಬುಜ್ಝನ್ತೀತಿ ಬೋಜ್ಝಙ್ಗಾ। ಸಮ್ಬುಜ್ಝನ್ತೀತಿ ಬೋಜ್ಝಙ್ಗಾ।>
    text <ಬುಜ್ಝನಟ್ಠೇನ ಬೋಜ್ಝಙ್ಗಾ। ಅನುಬುಜ್ಝನಟ್ಠೇನ ಬೋಜ್ಝಙ್ಗಾ। ಪಟಿಬುಜ್ಝನಟ್ಠೇನ ಬೋಜ್ಝಙ್ಗಾ। ಸಮ್ಬುಜ್ಝನಟ್ಠೇನ ಬೋಜ್ಝಙ್ಗಾ।>
    text <ಬೋಧೇನ್ತೀತಿ ಬೋಜ್ಝಙ್ಗಾ। ಅನುಬೋಧೇನ್ತೀತಿ ಬೋಜ್ಝಙ್ಗಾ। ಪಟಿಬೋಧೇನ್ತೀತಿ ಬೋಜ್ಝಙ್ಗಾ। ಸಮ್ಬೋಧೇನ್ತೀತಿ ಬೋಜ್ಝಙ್ಗಾ।>
    text <ಬೋಧನಟ್ಠೇನ ಬೋಜ್ಝಙ್ಗಾ। ಅನುಬೋಧನಟ್ಠೇನ ಬೋಜ್ಝಙ್ಗಾ। ಪಟಿಬೋಧನಟ್ಠೇನ ಬೋಜ್ಝಙ್ಗಾ। ಸಮ್ಬೋಧನಟ್ಠೇನ ಬೋಜ್ಝಙ್ಗಾ।>
    text <ಬೋಧಿಪಕ್ಖಿಯಟ್ಠೇನ ಬೋಜ್ಝಙ್ಗಾ। ಅನುಬೋಧಿಪಕ್ಖಿಯಟ್ಠೇನ ಬೋಜ್ಝಙ್ಗಾ। ಪಟಿಬೋಧಿಪಕ್ಖಿಯಟ್ಠೇನ ಬೋಜ್ಝಙ್ಗಾ। ಸಮ್ಬೋಧಿಪಕ್ಖಿಯಟ್ಠೇನ ಬೋಜ್ಝಙ್ಗಾ।>
    text <ಬುದ್ಧಿಲಭನಟ್ಠೇನ ಬೋಜ್ಝಙ್ಗಾ। ಬುದ್ಧಿಪಟಿಲಭನಟ್ಠೇನ ಬೋಜ್ಝಙ್ಗಾ। ಬುದ್ಧಿರೋಪನಟ್ಠೇನ ಬೋಜ್ಝಙ್ಗಾ। ಬುದ್ಧಿಅಭಿರೋಪನಟ್ಠೇನ ಬೋಜ್ಝಙ್ಗಾ। ಬುದ್ಧಿಪಾಪನಟ್ಠೇನ ಬೋಜ್ಝಙ್ಗಾ। ಬುದ್ಧಿಸಮ್ಪಾಪನಟ್ಠೇನ ಬೋಜ್ಝಙ್ಗಾ।>
    text <ಮೂಲಮೂಲಕಾದಿದಸಕಂ>
      text <೧೮>, <ಮೂಲಟ್ಠೇನ ಬೋಜ್ಝಙ್ಗಾ। ಮೂಲಚರಿಯಟ್ಠೇನ ಬೋಜ್ಝಙ್ಗಾ। ಮೂಲಪರಿಗ್ಗಹಟ್ಠೇನ ಬೋಜ್ಝಙ್ಗಾ। ಮೂಲಪರಿವಾರಟ್ಠೇನ ಬೋಜ್ಝಙ್ಗಾ। ಮೂಲಪರಿಪೂರಣಟ್ಠೇನ ಬೋಜ್ಝಙ್ಗಾ। ಮೂಲಪರಿಪಾಕಟ್ಠೇನ ಬೋಜ್ಝಙ್ಗಾ। ಮೂಲಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ಮೂಲಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ಮೂಲಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ಮೂಲಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ಹೇತುಟ್ಠೇನ ಬೋಜ್ಝಙ್ಗಾ। ಹೇತುಚರಿಯಟ್ಠೇನ ಬೋಜ್ಝಙ್ಗಾ। ಹೇತುಪರಿಗ್ಗಹಟ್ಠೇನ ಬೋಜ್ಝಙ್ಗಾ। ಹೇತುಪರಿವಾರಟ್ಠೇನ ಬೋಜ್ಝಙ್ಗಾ। ಹೇತುಪರಿಪೂರಣಟ್ಠೇನ ಬೋಜ್ಝಙ್ಗಾ। ಹೇತುಪರಿಪಾಕಟ್ಠೇನ ಬೋಜ್ಝಙ್ಗಾ। ಹೇತುಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ಹೇತುಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ಹೇತುಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ಹೇತುಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ಪಚ್ಚಯಟ್ಠೇನ ಬೋಜ್ಝಙ್ಗಾ। ಪಚ್ಚಯಚರಿಯಟ್ಠೇನ ಬೋಜ್ಝಙ್ಗಾ। ಪಚ್ಚಯಪರಿಗ್ಗಹಟ್ಠೇನ ಬೋಜ್ಝಙ್ಗಾ। ಪಚ್ಚಯಪರಿವಾರಟ್ಠೇನ ಬೋಜ್ಝಙ್ಗಾ। ಪಚ್ಚಯಪರಿಪೂರಣಟ್ಠೇನ ಬೋಜ್ಝಙ್ಗಾ। ಪಚ್ಚಯಪರಿಪಾಕಟ್ಠೇನ ಬೋಜ್ಝಙ್ಗಾ। ಪಚ್ಚಯಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ಪಚ್ಚಯಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ಪಚ್ಚಯಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ಪಚ್ಚಯಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ವಿಸುದ್ಧಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಚರಿಯಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪರಿಗ್ಗಹಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪರಿವಾರಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪರಿಪೂರಣಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪರಿಪಾಕಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ವಿಸುದ್ಧಿಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ಅನವಜ್ಜಟ್ಠೇನ ಬೋಜ್ಝಙ್ಗಾ। ಅನವಜ್ಜಚರಿಯಟ್ಠೇನ ಬೋಜ್ಝಙ್ಗಾ। ಅನವಜ್ಜಪರಿಗ್ಗಹಟ್ಠೇನ ಬೋಜ್ಝಙ್ಗಾ। ಅನವಜ್ಜಪರಿವಾರಟ್ಠೇನ ಬೋಜ್ಝಙ್ಗಾ। ಅನವಜ್ಜಪರಿಪೂರಣಟ್ಠೇನ ಬೋಜ್ಝಙ್ಗಾ। ಅನವಜ್ಜಪರಿಪಾಕಟ್ಠೇನ ಬೋಜ್ಝಙ್ಗಾ। ಅನವಜ್ಜಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ಅನವಜ್ಜಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ಅನವಜ್ಜಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ಅನವಜ್ಜಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ನೇಕ್ಖಮ್ಮಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಚರಿಯಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪರಿಗ್ಗಹಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪರಿವಾರಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪರಿಪೂರಣಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪರಿಪಾಕಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ನೇಕ್ಖಮ್ಮಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ವಿಮುತ್ತಟ್ಠೇನ ಬೋಜ್ಝಙ್ಗಾ। ವಿಮುತ್ತಿಚರಿಯಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪರಿಗ್ಗಹಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪರಿವಾರಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪರಿಪೂರಣಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪರಿಪಾಕಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ವಿಮುತ್ತಿಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ಅನಾಸವಟ್ಠೇನ ಬೋಜ್ಝಙ್ಗಾ। ಅನಾಸವಚರಿಯಟ್ಠೇನ ಬೋಜ್ಝಙ್ಗಾ। ಅನಾಸವಪರಿಗ್ಗಹಟ್ಠೇನ ಬೋಜ್ಝಙ್ಗಾ। ಅನಾಸವಪರಿವಾರಟ್ಠೇನ ಬೋಜ್ಝಙ್ಗಾ। ಅನಾಸವಪರಿಪೂರಣಟ್ಠೇನ ಬೋಜ್ಝಙ್ಗಾ। ಅನಾಸವಪರಿಪಾಕಟ್ಠೇನ ಬೋಜ್ಝಙ್ಗಾ। ಅನಾಸವಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ಅನಾಸವಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ಅನಾಸವಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ಅನಾಸವಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ವಿವೇಕಟ್ಠೇನ ಬೋಜ್ಝಙ್ಗಾ। ವಿವೇಕಚರಿಯಟ್ಠೇನ ಬೋಜ್ಝಙ್ಗಾ। ವಿವೇಕಪರಿಗ್ಗಹಟ್ಠೇನ ಬೋಜ್ಝಙ್ಗಾ। ವಿವೇಕಪರಿವಾರಟ್ಠೇನ ಬೋಜ್ಝಙ್ಗಾ। ವಿವೇಕಪರಿಪೂರಣಟ್ಠೇನ ಬೋಜ್ಝಙ್ಗಾ। ವಿವೇಕಪರಿಪಾಕಟ್ಠೇನ ಬೋಜ್ಝಙ್ಗಾ। ವಿವೇಕಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ವಿವೇಕಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ವಿವೇಕಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ವಿವೇಕಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <ವೋಸಗ್ಗಟ್ಠೇನ ಬೋಜ್ಝಙ್ಗಾ। ವೋಸಗ್ಗಚರಿಯಟ್ಠೇನ ಬೋಜ್ಝಙ್ಗಾ। ವೋಸಗ್ಗಪರಿಗ್ಗಹಟ್ಠೇನ ಬೋಜ್ಝಙ್ಗಾ। ವೋಸಗ್ಗಪರಿವಾರಟ್ಠೇನ ಬೋಜ್ಝಙ್ಗಾ। ವೋಸಗ್ಗಪರಿಪೂರಣಟ್ಠೇನ ಬೋಜ್ಝಙ್ಗಾ। ವೋಸಗ್ಗಪರಿಪಾಕಟ್ಠೇನ ಬೋಜ್ಝಙ್ಗಾ। ವೋಸಗ್ಗಪಟಿಸಮ್ಭಿದಟ್ಠೇನ ಬೋಜ್ಝಙ್ಗಾ। ವೋಸಗ್ಗಪಟಿಸಮ್ಭಿದಾಪಾಪನಟ್ಠೇನ ಬೋಜ್ಝಙ್ಗಾ। ವೋಸಗ್ಗಪಟಿಸಮ್ಭಿದಾಯ ವಸೀಭಾವಟ್ಠೇನ ಬೋಜ್ಝಙ್ಗಾ। ವೋಸಗ್ಗಪಟಿಸಮ್ಭಿದಾಯ ವಸೀಭಾವಪ್ಪತ್ತಾನಮ್ಪಿ ಬೋಜ್ಝಙ್ಗಾ।>
      text <೧೯>, <ಮೂಲಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಹೇತುಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಚ್ಚಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಸುದ್ಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನವಜ್ಜಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನೇಕ್ಖಮ್ಮಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಮುತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನಾಸವಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿವೇಕಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೋಸಗ್ಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಮೂಲಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಹೇತುಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಚ್ಚಯಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಸುದ್ಧಿಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನವಜ್ಜಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನೇಕ್ಖಮ್ಮಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಮುತ್ತಿಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನಾಸವಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿವೇಕಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೋಸಗ್ಗಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಮೂಲಪರಿಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೋಸಗ್ಗಪರಿಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮೂಲಪರಿವಾರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೋಸಗ್ಗಪರಿವಾರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮೂಲಪರಿಪೂರಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೋಸಗ್ಗಪರಿಪೂರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮೂಲಪರಿಪಾಕಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೋಸಗ್ಗಪರಿಪಾಕಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮೂಲಪಟಿಸಮ್ಭಿದಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೋಸಗ್ಗಪಟಿಸಮ್ಭಿದಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮೂಲಪಟಿಸಮ್ಭಿದಾಪಾಪನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೋಸಗ್ಗಪಟಿಸಮ್ಭಿದಾಪಾಪನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮೂಲಪಟಿಸಮ್ಭಿದಾಯ ವಸೀಭಾವಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೋಸಗ್ಗಪಟಿಸಮ್ಭಿದಾಯ ವಸೀಭಾವಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰…।>
      text <ಪರಿಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪರಿವಾರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪರಿಪೂರಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕಗ್ಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅವಿಕ್ಖೇಪಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅವಿಸಾರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನಾವಿಲಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನಿಞ್ಜನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತುಪಟ್ಠಾನವಸೇನ ಚಿತ್ತಸ್ಸ ಠಿತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಆರಮ್ಮಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಗೋಚರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಹಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪರಿಚ್ಚಾಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವುಟ್ಠಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿವಟ್ಟನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸನ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಣೀತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಮುತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನಾಸವಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ತರಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನಿಮಿತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಪ್ಪಣಿಹಿತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸುಞ್ಞತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕರಸಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನತಿವತ್ತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಯುಗನದ್ಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿಯ್ಯಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಹೇತುಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ದಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಆಧಿಪತೇಯ್ಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಸಮಥಸ್ಸ ಅವಿಕ್ಖೇಪಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಪಸ್ಸನಾಯ ಅನುಪಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮಥವಿಪಸ್ಸನಾನಂ ಏಕರಸಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಯುಗನದ್ಧಸ್ಸ ಅನತಿವತ್ತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಿಕ್ಖಾಯ ಸಮಾದಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಆರಮ್ಮಣಸ್ಸ ಗೋಚರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಲೀನಸ್ಸ ಚಿತ್ತಸ್ಸ ಪಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಉದ್ಧತಸ್ಸ ಚಿತ್ತಸ್ಸ ನಿಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಉಭೋವಿಸುದ್ಧಾನಂ ಅಜ್ಝುಪೇಕ್ಖನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಸೇಸಾಧಿಗಮಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಉತ್ತರಿ ಪಟಿವೇಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಚ್ಚಾಭಿಸಮಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿರೋಧೇ ಪತಿಟ್ಠಾಪಕಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಸದ್ಧಿನ್ದ್ರಿಯಸ್ಸ ಅಧಿಮೋಕ್ಖಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಪಞ್ಞಿನ್ದ್ರಿಯಸ್ಸ ದಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸದ್ಧಾಬಲಸ್ಸ ಅಸ್ಸದ್ಧಿಯೇ ಅಕಮ್ಪಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಪಞ್ಞಾಬಲಸ್ಸ ಅವಿಜ್ಜಾಯ ಅಕಮ್ಪಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸತಿಸಮ್ಬೋಜ್ಝಙ್ಗಸ್ಸ ಉಪಟ್ಠಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಉಪೇಕ್ಖಾಸಮ್ಬೋಜ್ಝಙ್ಗಸ್ಸ ಪಟಿಸಙ್ಖಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮ್ಮಾದಿಟ್ಠಿಯಾ ದಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಸಮ್ಮಾಸಮಾಧಿಸ್ಸ ಅವಿಕ್ಖೇಪಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಇನ್ದ್ರಿಯಾನಂ ಆಧಿಪತೇಯ್ಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಬಲಾನಂ ಅಕಮ್ಪಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿಯ್ಯಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮಗ್ಗಸ್ಸ ಹೇತುಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸತಿಪಟ್ಠಾನಾನಂ ಉಪಟ್ಠಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮ್ಮಪ್ಪಧಾನಾನಂ ಪದಹನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಇದ್ಧಿಪಾದಾನಂ ಇಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಚ್ಚಾನಂ ತಥಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಯೋಗಾನಂ ಪಟಿಪ್ಪಸ್ಸದ್ಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಫಲಾನಂ ಸಚ್ಛಿಕಿರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ವಿತಕ್ಕಸ್ಸ ಅಭಿನಿರೋಪನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಚಾರಸ್ಸ ಉಪವಿಚಾರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪೀತಿಯಾ ಫರಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸುಖಸ್ಸ ಅಭಿಸನ್ದನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಏಕಗ್ಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಆವಜ್ಜನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಞ್ಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕೋದಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಭಿಞ್ಞಾಯ ಞಾತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪರಿಞ್ಞಾಯ ತೀರಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಹಾನಸ್ಸ ಪರಿಚ್ಚಾಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಭಾವನಾಯ ಏಕರಸಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಚ್ಛಿಕಿರಿಯಾಯ ಫಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಖನ್ಧಾನಂ ಖನ್ಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಧಾತೂನಂ ಧಾತುಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಆಯತನಾನಂ ಆಯತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಙ್ಖತಾನಂ ಸಙ್ಖತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಸಙ್ಖತಸ್ಸ ಅಸಙ್ಖತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಚಿತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಾನನ್ತರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ವುಟ್ಠಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ವಿವಟ್ಟನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಹೇತುಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಪಚ್ಚಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ವತ್ಥುಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಭೂಮಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಆರಮ್ಮಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಗೋಚರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಗತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ಅಭಿನೀಹಾರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ನಿಯ್ಯಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಚಿತ್ತಸ್ಸ ನಿಸ್ಸರಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಏಕತ್ತೇ ಆವಜ್ಜನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ವಿಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸಞ್ಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಏಕೋದಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।। ಏಕತ್ತೇ ಪಕ್ಖನ್ದನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪಸೀದನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸನ್ತಿಟ್ಠನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ವಿಮುಚ್ಚನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಏತಂ ಸನ್ತನ್ತಿ ಪಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಯಾನೀಕತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ವತ್ಥುಕತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಅನುಟ್ಠಿತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪರಿಚಿತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸುಸಮಾರದ್ಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪರಿಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪರಿವಾರಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪರಿಪೂರಣಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸಮೋಧಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಅಧಿಟ್ಠಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಆಸೇವನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಭಾವನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಬಹುಲೀಕಮ್ಮಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸುಸಮುಗ್ಗತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸುವಿಮುತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಬುಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಅನುಬುಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪಟಿಬುಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸಮ್ಬುಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಬೋಧನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಅನುಬೋಧನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪಟಿಬೋಧನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸಮ್ಬುಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಬೋಧಿಪಕ್ಖಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಅನುಬೋಧಿಪಕ್ಖಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪಟಿಬೋಧಿಪಕ್ಖಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸಮ್ಬೋಧಿಪಕ್ಖಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಜೋತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಉಜ್ಜೋತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಅನುಜೋತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಪಟಿಜೋತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಏಕತ್ತೇ ಸಞ್ಜೋತನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಪತಾಪನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿರೋಚನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಕಿಲೇಸಾನಂ ಸನ್ತಾಪನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಮಲಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಮಲಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿಮ್ಮಲಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿವೇಕಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿವೇಕಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿರಾಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿರಾಗಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿರೋಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿರೋಧಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೋಸಗ್ಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೋಸಗ್ಗಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಮುತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಮುತ್ತಿಚರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಛನ್ದಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಮೂಲಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಪಾದಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಪಧಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಇಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಅಧಿಮೋಕ್ಖಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಪಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಉಪಟ್ಠಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ಅವಿಕ್ಖೇಪಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಛನ್ದಸ್ಸ ದಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ವೀರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಚಿತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ವೀಮಂಸಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಮೂಲಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಪಾದಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಪಧಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಇಜ್ಝನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಅಧಿಮೋಕ್ಖಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಪಗ್ಗಹಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಉಪಟ್ಠಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ಅವಿಕ್ಖೇಪಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ವೀಮಂಸಾಯ ದಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ದುಕ್ಖಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ದುಕ್ಖಸ್ಸ ಪೀಳನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ದುಕ್ಖಸ್ಸ ಸಙ್ಖತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ದುಕ್ಖಸ್ಸ ಸನ್ತಾಪಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ದುಕ್ಖಸ್ಸ ವಿಪರಿಣಾಮಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮುದಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮುದಯಸ್ಸ ಆಯೂಹನಟ್ಠಂ ನಿದಾನಟ್ಠಂ ಸಞ್ಞೋಗಟ್ಠಂ ಪಲಿಬೋಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿರೋಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿರೋಧಸ್ಸ ನಿಸ್ಸರಣಟ್ಠಂ ವಿವೇಕಟ್ಠಂ ಅಸಙ್ಖತಟ್ಠಂ ಅಮತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮಗ್ಗಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮಗ್ಗಸ್ಸ ನಿಯ್ಯಾನಟ್ಠಂ ಹೇತುಟ್ಠಂ ದಸ್ಸನಟ್ಠಂ ಆಧಿಪತೇಯ್ಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ತಥಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನತ್ತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಚ್ಚಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಟಿವೇಧಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಭಿಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪರಿಜಾನನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಧಮ್ಮಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಧಾತುಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಞಾತಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಚ್ಛಿಕಿರಿಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಫಸ್ಸನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಭಿಸಮಯಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ನೇಕ್ಖಮ್ಮಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಬ್ಯಾಪಾದಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಆಲೋಕಸಞ್ಞಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅವಿಕ್ಖೇಪಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಧಮ್ಮವವತ್ಥಾನಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಞಾಣಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಾಮೋಜ್ಜಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಠಮಂ ಝಾನಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಅರಹತ್ತಮಗ್ಗಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅರಹತ್ತಫಲಸಮಾಪತ್ತಿಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಅಧಿಮೋಕ್ಖಟ್ಠೇನ ಸದ್ಧಿನ್ದ್ರಿಯಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ದಸ್ಸನಟ್ಠೇನ ಪಞ್ಞಿನ್ದ್ರಿಯಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಸ್ಸದ್ಧಿಯೇ ಅಕಮ್ಪಿಯಟ್ಠೇನ ಸದ್ಧಾಬಲಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಅವಿಜ್ಜಾಯ ಅಕಮ್ಪಿಯಟ್ಠೇನ ಪಞ್ಞಾಬಲಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಉಪಟ್ಠಾನಟ್ಠೇನ ಸತಿಸಮ್ಬೋಜ್ಝಙ್ಗಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಪಟಿಸಙ್ಖಾನಟ್ಠೇನ ಉಪೇಕ್ಖಾಸಮ್ಬೋಜ್ಝಙ್ಗಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ದಸ್ಸನಟ್ಠೇನ ಸಮ್ಮಾದಿಟ್ಠಿಂ ಬುಜ್ಝನ್ತೀತಿ ಬೋಜ್ಝಙ್ಗಾ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಆಧಿಪತೇಯ್ಯಟ್ಠೇನ ಇನ್ದ್ರಿಯಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಕಮ್ಪಿಯಟ್ಠೇನ ಬಲಂ ಬುಜ್ಝನ್ತೀತಿ ಬೋಜ್ಝಙ್ಗಾ। ನಿಯ್ಯಾನಟ್ಠಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಹೇತುಟ್ಠೇನ ಮಗ್ಗಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಉಪಟ್ಠಾನಟ್ಠೇನ ಸತಿಪಟ್ಠಾನಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪದಹನಟ್ಠೇನ ಸಮ್ಮಪ್ಪಧಾನಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಇಜ್ಝನಟ್ಠೇನ ಇದ್ಧಿಪಾದಂ ಬುಜ್ಝನ್ತೀತಿ ಬೋಜ್ಝಙ್ಗಾ। ತಥಟ್ಠೇನ ಸಚ್ಚಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅವಿಕ್ಖೇಪಟ್ಠೇನ ಸಮಥಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನುಪಸ್ಸನಟ್ಠೇ ವಿಪಸ್ಸನಂ …ಪೇ॰… ಏಕರಸಟ್ಠೇನ ಸಮಥವಿಪಸ್ಸನಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅನತಿವತ್ತನಟ್ಠೇನ ಯುಗನದ್ಧಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಂವರಟ್ಠೇನ ಸೀಲವಿಸುದ್ಧಿಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಅವಿಕ್ಖೇಪಟ್ಠೇನ ಚಿತ್ತವಿಸುದ್ಧಿಂ ಬುಜ್ಝನ್ತೀತಿ ಬೋಜ್ಝಙ್ಗಾ। ದಸ್ಸನಟ್ಠೇನ ದಿಟ್ಠಿವಿಸುದ್ಧಿಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಮುತ್ತಟ್ಠೇನ ವಿಮೋಕ್ಖಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಟಿವೇಧಟ್ಠೇನ ವಿಜ್ಜಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪರಿಚ್ಚಾಗಟ್ಠೇನ ವಿಮುತ್ತಿಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮುಚ್ಛೇದಟ್ಠೇನ ಖಯೇ ಞಾಣಂ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಟಿಪ್ಪಸ್ಸದ್ಧಟ್ಠೇನ ಅನುಪ್ಪಾದೇ ಞಾಣಂ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <ಛನ್ದಂ ಮೂಲಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ಮನಸಿಕಾರಂ ಸಮುಟ್ಠಾನಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ಫಸ್ಸಂ ಸಮೋಧಾನಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ವೇದನಂ ಸಮೋಸರಣಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ಸಮಾಧಿಂ ಪಮುಖಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ಸತಿಂ ಆಧಿಪತೇಯ್ಯಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ಪಞ್ಞಂ ತತುತ್ತರಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ವಿಮುತ್ತಿಂ ಸಾರಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ। ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಬುಜ್ಝನ್ತೀತಿ ಬೋಜ್ಝಙ್ಗಾ।>
      text <೨೦>, <ಸಾವತ್ಥಿನಿದಾನಂ। ತತ್ರ ಖೋ ಆಯಸ್ಮಾ ಸಾರಿಪುತ್ತೋ ಭಿಕ್ಖೂ ಆಮನ್ತೇಸಿ ಆವುಸೋ ಭಿಕ್ಖವೋತಿ। ಆವುಸೋತಿ ಖೋ ತೇ ಭಿಕ್ಖೂ ಆಯಸ್ಮತೋ ಸಾರಿಪುತ್ತಸ್ಸ ಪಚ್ಚಸ್ಸೋಸುಂ। ಆಯಸ್ಮಾ ಸಾರಿಪುತ್ತೋ ಏತದವೋಚ>
      text <ಸತ್ತಿಮೇ। ಆವುಸೋ। ಬೋಜ್ಝಙ್ಗಾ। ಕತಮೇ ಸತ್ತ॥ ಸತಿಸಮ್ಬೋಜ್ಝಙ್ಗೋ। ಧಮ್ಮವಿಚಯಸಮ್ಬೋಜ್ಝಙ್ಗೋ…ಪೇ॰… ಉಪೇಕ್ಖಾಸಮ್ಬೋಜ್ಝಙ್ಗೋ ಇಮೇ ಖೋ। ಆವುಸೋ। ಸತ್ತ ಬೋಜ್ಝಙ್ಗಾ। ಇಮೇಸಂ ಖ್ವಾಹಂ। ಆವುಸೋ। ಸತ್ತನ್ನಂ ಬೋಜ್ಝಙ್ಗಾನಂ ಯೇನ ಯೇನ ಬೋಜ್ಝಙ್ಗೇನ ಆಕಙ್ಖಾಮಿ ಪುಬ್ಬಣ್ಹಸಮಯಂ ವಿಹರಿತುಂ। ತೇನ ತೇನ ಬೋಜ್ಝಙ್ಗೇನ ಪುಬ್ಬಣ್ಹಸಮಯಂ ವಿಹರಾಮಿ। ಯೇನ ಯೇನ ಬೋಜ್ಝಙ್ಗೇನ ಆಕಙ್ಖಾಮಿ ಮಜ್ಝನ್ಹಿಕಸಮಯಂ…ಪೇ॰… ಸಾಯನ್ಹಸಮಯಂ ವಿಹರಿತುಂ। ತೇನ ತೇನ ಬೋಜ್ಝಙ್ಗೇನ ಸಾಯನ್ಹಸಮಯಂ ವಿಹರಾಮಿ। ಸತಿಸಮ್ಬೋಜ್ಝಙ್ಗೋ ಇತಿ ಚೇ ಮೇ। ಆವುಸೋ। ಹೋತಿ। ಅಪ್ಪಮಾಣೋತಿ ಮೇ ಹೋತಿ। ಸುಸಮಾರದ್ಧೋತಿ ಮೇ ಹೋತಿ। ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಮೇ ಚವತಿ। ಇದಪ್ಪಚ್ಚಯಾ ಮೇ ಚವತೀತಿ ಪಜಾನಾಮಿ। ಧಮ್ಮವಿಚಯಸಮ್ಬೋಜ್ಝಙ್ಗೋ…ಪೇ॰… ಉಪೇಕ್ಖಾಸಮ್ಬೋಜ್ಝಙ್ಗೋ ಇತಿ ಚೇ ಮೇ। ಆವುಸೋ। ಹೋತಿ। ಅಪ್ಪಮಾಣೋತಿ ಮೇ ಹೋತಿ। ಸುಸಮಾರದ್ಧೋತಿ ಮೇ ಹೋತಿ। ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಮೇ ಚವತಿ। ಇದಪ್ಪಚ್ಚಯಾ ಮೇ ಚವತೀತಿ ಪಜಾನಾಮಿ।>
      text <ಸೇಯ್ಯಥಾಪಿ। ಆವುಸೋ। ರಞ್ಞೋ ವಾ ರಾಜಮಹಾಮತ್ತಸ್ಸ ವಾ ನಾನಾರತ್ತಾನಂ ದುಸ್ಸಾನಂ ದುಸ್ಸಕರಣ್ಡಕೋ ಪೂರೋ ಅಸ್ಸ। ಸೋ ಯಞ್ಞದೇವ ದುಸ್ಸಯುಗಂ ಆಕಙ್ಖೇಯ್ಯ ಪುಬ್ಬಣ್ಹಸಮಯಂ ಪಾರುಪಿತುಂ। ತಂ ತದೇವ ದುಸ್ಸಯುಗಂ ಪುಬ್ಬಣ್ಹಸಮಯಂ ಪಾರುಪೇಯ್ಯ। ಯಞ್ಞದೇವ ದುಸ್ಸಯುಗಂ ಆಕಙ್ಖೇಯ್ಯ ಮಜ್ಝನ್ಹಿಕಸಮಯಂ…ಪೇ॰… ಸಾಯನ್ಹಸಮಯಂ ಪಾರುಪಿತುಂ। ತಂ ತದೇವ ದುಸ್ಸಯುಗಂ ಸಾಯನ್ಹಸಮಯಂ ಪಾರುಪೇಯ್ಯ। ಏವಮೇವ ಖ್ವಾಹಂ। ಆವುಸೋ। ಇಮೇಸಂ ಸತ್ತನ್ನಂ ಬೋಜ್ಝಙ್ಗಾನಂ ಯೇನ ಯೇನ ಬೋಜ್ಝಙ್ಗೇನ ಆಕಙ್ಖಾಮಿ ಪುಬ್ಬಣ್ಹಸಮಯಂ ವಿಹರಿತುಂ। ತೇನ ತೇನ ಬೋಜ್ಝಙ್ಗೇನ ಪುಬ್ಬಣ್ಹಸಮಯಂ ವಿಹರಾಮಿ। ಯೇನ ಯೇನ ಬೋಜ್ಝಙ್ಗೇನ ಆಕಙ್ಖಾಮಿ ಮಜ್ಝನ್ಹಿಕಸಮಯಂ…ಪೇ॰… ಸಾಯನ್ಹಸಮಯಂ ವಿಹರಿತುಂ। ತೇನ ತೇನ ಬೋಜ್ಝಙ್ಗೇನ ಸಾಯನ್ಹಸಮಯಂ ವಿಹರಾಮಿ। ಸತಿಸಮ್ಬೋಜ್ಝಙ್ಗೋ ಇತಿ ಚೇ ಮೇ। ಆವುಸೋ। ಹೋತಿ। ಅಪ್ಪಮಾಣೋತಿ ಮೇ ಹೋತಿ। ಸುಸಮಾರದ್ಧೋತಿ ಮೇ ಹೋತಿ। ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಮೇ ಚವತಿ। ಇದಪ್ಪಚ್ಚಯಾ ಮೇ ಚವತೀತಿ ಪಜಾನಾಮಿ…ಪೇ॰… ಉಪೇಕ್ಖಾಸಮ್ಬೋಜ್ಝಙ್ಗೋ ಇತಿ ಚೇ ಮೇ। ಆವುಸೋ। ಹೋತಿ। ಅಪ್ಪಮಾಣೋತಿ ಮೇ ಹೋತಿ। ಸುಸಮಾರದ್ಧೋತಿ ಮೇ ಹೋತಿ। ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಮೇ ಚವತಿ। ಇದಪ್ಪಚ್ಚಯಾ ಮೇ ಚವತೀತಿ ಪಜಾನಾಮಿ।>
    text <ಸುತ್ತನ್ತನಿದ್ದೇಸೋ>
      text <೨೧>, <ಕಥಂ ಸತಿಸಮ್ಬೋಜ್ಝಙ್ಗೋ ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ॥ ಯಾವತಾ ನಿರೋಧೂಪಟ್ಠಾತಿ ತಾವತಾ ಸತಿಸಮ್ಬೋಜ್ಝಙ್ಗೋ। ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ। ಸೇಯ್ಯಥಾಪಿ ತೇಲಪ್ಪದೀಪಸ್ಸ ಝಾಯತೋ ಯಾವತಾ ಅಚ್ಚಿ ತಾವತಾ ವಣ್ಣೋ। ಯಾವತಾ ವಣ್ಣೋ ತಾವತಾ ಅಚ್ಚಿ। ಏವಮೇವ ಯಾವತಾ ನಿರೋಧೂಪಟ್ಠಾತಿ ತಾವತಾ ಸತಿಸಮ್ಬೋಜ್ಝಙ್ಗೋ। ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ।>
      text <ಕಥಂ ಅಪ್ಪಮಾಣೋ ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ॥ ಪಮಾಣಬದ್ಧಾ ಕಿಲೇಸಾ। ಸಬ್ಬೇ ಚ ಪರಿಯುಟ್ಠಾನಾ। ಯೇ ಚ ಸಙ್ಖಾರಾ ಪೋನೋಭವಿಕಾ ಅಪ್ಪಮಾಣೋ ನಿರೋಧೋ ಅಚಲಟ್ಠೇನ ಅಸಙ್ಖತಟ್ಠೇನ। ಯಾವತಾ ನಿರೋಧೂಪಟ್ಠಾತಿ ತಾವತಾ ಅಪ್ಪಮಾಣೋ। ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ।>
      text <ಕಥಂ ಸುಸಮಾರದ್ಧೋ ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ॥ ವಿಸಮಾ ಕಿಲೇಸಾ। ಸಬ್ಬೇ ಚ ಪರಿಯುಟ್ಠಾನಾ। ಯೇ ಚ ಸಙ್ಖಾರಾ ಪೋನೋಭವಿಕಾ। ಸಮಧಮ್ಮೋ ನಿರೋಧೋ ಸನ್ತಟ್ಠೇನ ಪಣೀತಟ್ಠೇನ। ಯಾವತಾ ನಿರೋಧೂಪಟ್ಠಾತಿ ತಾವತಾ ಸುಸಮಾರದ್ಧೋ ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ।>
      text <ಕಥಂ ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಚವತಿ ಇದಪ್ಪಚ್ಚಯಾ ಚವತೀತಿ ಪಜಾನಾಮಿ॥ ಕತಿಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ॥ ಕತಿಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ಚವತಿ॥ ಅಟ್ಠಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ಅಟ್ಠಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ಚವತಿ।>
      text <ಕತಮೇಹಿ ಅಟ್ಠಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ॥ ಅನುಪ್ಪಾದಂ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ಉಪ್ಪಾದಂ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ಅಪ್ಪವತ್ತಂ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ಪವತ್ತಂ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ಅನಿಮಿತ್ತಂ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ನಿಮಿತ್ತಂ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ನಿರೋಧಂ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ। ಸಙ್ಖಾರೇ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ ಇಮೇಹಿ ಅಟ್ಠಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ತಿಟ್ಠತಿ।>
      text <ಕತಮೇಹಿ ಅಟ್ಠಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ಚವತಿ॥ ಉಪ್ಪಾದಂ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ। ಅನುಪ್ಪಾದಂ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ। ಪವತ್ತಂ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ। ಅಪ್ಪವತ್ತಂ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ। ನಿಮಿತ್ತಂ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ। ಅನಿಮಿತ್ತಂ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ। ಸಙ್ಖಾರೇ ಆವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ। ನಿರೋಧಂ ಅನಾವಜ್ಜಿತತ್ತಾ ಸತಿಸಮ್ಬೋಜ್ಝಙ್ಗೋ ಚವತಿ ಇಮೇಹಿ ಅಟ್ಠಹಾಕಾರೇಹಿ ಸತಿಸಮ್ಬೋಜ್ಝಙ್ಗೋ ಚವತಿ। ಏವಂ ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಚವತಿ। ಇದಪ್ಪಚ್ಚಯಾ ಮೇ ಚವತೀತಿ ಪಜಾನಾಮಿ…ಪೇ॰…।>
      text <ಕಥಂ ಉಪೇಕ್ಖಾಸಮ್ಬೋಜ್ಝಙ್ಗೋ ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ॥ ಯಾವತಾ ನಿರೋಧೂಪಟ್ಠಾತಿ ತಾವತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಇತಿ ಚೇ ಮೇ ಹೋತೀತಿ ಬೋಜ್ಝಙ್ಗೋ। ಸೇಯ್ಯಥಾಪಿ ತೇಲಪ್ಪದೀಪಸ್ಸ ಝಾಯತೋ ಯಾವತಾ ಅಚ್ಚಿ ತಾವತಾ ವಣ್ಣೋ। ಯಾವತಾ ವಣ್ಣೋ ತಾವತಾ ಅಚ್ಚಿ। ಏವಮೇವ ಯಾವತಾ ನಿರೋಧೂಪಟ್ಠಾತಿ ತಾವತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಇತಿ ಚೇ ಹೋತೀತಿ ಬೋಜ್ಝಙ್ಗೋ।>
      text <ಕಥಂ ಅಪ್ಪಮಾಣೋ ಇತಿ ಚೇ ಹೋತೀತಿ ಬೋಜ್ಝಙ್ಗೋ॥ ಪಮಾಣಬದ್ಧಾ ಕಿಲೇಸಾ। ಸಬ್ಬೇ ಚ ಪರಿಯುಟ್ಠಾನಾ। ಯೇ ಚ ಸಙ್ಖಾರಾ ಪೋನೋಭವಿಕಾ ಅಪ್ಪಮಾಣೋ ನಿರೋಧೋ ಅಚಲಟ್ಠೇನ ಅಸಙ್ಖತಟ್ಠೇನ। ಯಾವತಾ ನಿರೋಧೂಪಟ್ಠಾತಿ ತಾವತಾ ಅಪ್ಪಮಾಣೋ ಇತಿ ಚೇ ಹೋತೀತಿ ಬೋಜ್ಝಙ್ಗೋ।>
      text <ಕಥಂ ಸುಸಮಾರದ್ಧೋ ಇತಿ ಚೇ ಹೋತೀತಿ ಬೋಜ್ಝಙ್ಗೋ॥ ವಿಸಮಾ ಕಿಲೇಸಾ। ಸಬ್ಬೇ ಚ ಪರಿಯುಟ್ಠಾನಾ। ಯೇ ಚ ಸಙ್ಖಾರಾ ಪೋನೋಭವಿಕಾ ಸಮಧಮ್ಮೋ ನಿರೋಧೋ ಸನ್ತಟ್ಠೇನ ಪಣೀತಟ್ಠೇನ। ಯಾವತಾ ನಿರೋಧೂಪಟ್ಠಾತಿ ತಾವತಾ ಸುಸಮಾರದ್ಧೋ ಇತಿ ಚೇ ಹೋತೀತಿ ಬೋಜ್ಝಙ್ಗೋ।>
      text <ಕಥಂ ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಚವತಿ ಇದಪ್ಪಚ್ಚಯಾ ಮೇ ಚವತೀತಿ ಪಜಾನಾಮಿ॥ ಕತಿಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ॥ ಕತಿಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ॥ ಅಟ್ಠಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ಅಟ್ಠಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ।>
      text <ಕತಮೇಹಿ ಅಟ್ಠಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ॥ ಅನುಪ್ಪಾದಂ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ಉಪ್ಪಾದಂ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ಅಪ್ಪವತ್ತಂ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ಪವತ್ತಂ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ಅನಿಮಿತ್ತಂ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ನಿಮಿತ್ತಂ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ನಿರೋಧಂ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ। ಸಙ್ಖಾರೇ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ ಇಮೇಹಿ ಅಟ್ಠಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ತಿಟ್ಠತಿ।>
      text <ಕತಮೇಹಿ ಅಟ್ಠಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ॥ ಉಪ್ಪಾದಂ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ಅನುಪ್ಪಾದಂ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ಪವತ್ತಂ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ಅಪ್ಪವತ್ತಂ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ನಿಮಿತ್ತಂ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ಅನಿಮಿತ್ತಂ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ಸಙ್ಖಾರೇ ಆವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ನಿರೋಧಂ ಅನಾವಜ್ಜಿತತ್ತಾ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ ಇಮೇಹಿ ಅಟ್ಠಹಾಕಾರೇಹಿ ಉಪೇಕ್ಖಾಸಮ್ಬೋಜ್ಝಙ್ಗೋ ಚವತಿ। ಏವಂ ತಿಟ್ಠನ್ತಞ್ಚ ನಂ ತಿಟ್ಠತೀತಿ ಪಜಾನಾಮಿ। ಸಚೇಪಿ ಚವತಿ। ಇದಪ್ಪಚ್ಚಯಾ ಮೇ ಚವತೀತಿ ಪಜಾನಾಮಿ।>
      stand <ಬೋಜ್ಝಙ್ಗಕಥಾ ನಿಟ್ಠಿತಾ।>
  text <೪॥ ಮೇತ್ತಾಕಥಾ>
    text <೨೨>, <ಸಾವತ್ಥಿನಿದಾನಂ। ಮೇತ್ತಾಯ। ಭಿಕ್ಖವೇ। ಚೇತೋವಿಮುತ್ತಿಯಾ ಆಸೇವಿತಾಯ ಭಾವಿತಾಯ ಬಹುಲೀಕತಾಯ ಯಾನೀಕತಾಯ ವತ್ಥುಕತಾಯ ಅನುಟ್ಠಿತಾಯ ಪರಿಚಿತಾಯ ಸುಸಮಾರದ್ಧಾಯ ಏಕಾದಸಾನಿಸಂಸಾ ಪಾಟಿಕಙ್ಖಾ। ಕತಮೇ ಏಕಾದಸ॥ ಸುಖಂ ಸುಪತಿ। ಸುಖಂ ಪಟಿಬುಜ್ಝತಿ। ನ ಪಾಪಕಂ ಸುಪಿನಂ ಪಸ್ಸತಿ। ಮನುಸ್ಸಾನಂ ಪಿಯೋ ಹೋತಿ। ಅಮನುಸ್ಸಾನಂ ಪಿಯೋ ಹೋತಿ। ದೇವತಾ ರಕ್ಖನ್ತಿ। ನಾಸ್ಸ ಅಗ್ಗಿ ವಾ ವಿಸಂ ವಾ ಸತ್ಥಂ ವಾ ಕಮತಿ। ತುವಟಂ ಚಿತ್ತಂ ಸಮಾಧಿಯತಿ। ಮುಖವಣ್ಣೋ ವಿಪ್ಪಸೀದತಿ। ಅಸಮ್ಮೂಳ್ಹೋ ಕಾಲಙ್ಕರೋತಿ। ಉತ್ತರಿ ಅಪ್ಪಟಿವಿಜ್ಝನ್ತೋ ಬ್ರಹ್ಮಲೋಕೂಪಗೋ ಹೋತಿ। ಮೇತ್ತಾಯ। ಭಿಕ್ಖವೇ। ಚೇತೋವಿಮುತ್ತಿಯಾ ಆಸೇವಿತಾಯ ಭಾವಿತಾಯ ಬಹುಲೀಕತಾಯ ಯಾನೀಕತಾಯ ವತ್ಥುಕತಾಯ ಅನುಟ್ಠಿತಾಯ ಪರಿಚಿತಾಯ ಸುಸಮಾರದ್ಧಾಯ ಇಮೇ ಏಕಾದಸಾನಿಸಂಸಾ ಪಾಟಿಕಙ್ಖಾ।>
    text <ಅತ್ಥಿ ಅನೋಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ। ಅತ್ಥಿ ಓಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ। ಅತ್ಥಿ ದಿಸಾಫರಣಾ ಮೇತ್ತಾಚೇತೋವಿಮುತ್ತಿ। ಕತಿಹಾಕಾರೇಹಿ ಅನೋಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ। ಕತಿಹಾಕಾರೇಹಿ ಓಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ। ಕತಿಹಾಕಾರೇಹಿ ದಿಸಾಫರಣಾ ಮೇತ್ತಾಚೇತೋವಿಮುತ್ತಿ॥ ಪಞ್ಚಹಾಕಾರೇಹಿ ಅನೋಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ। ಸತ್ತಹಾಕಾರೇಹಿ ಓಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ। ದಸಹಾಕಾರೇಹಿ ದಿಸಾಫರಣಾ ಮೇತ್ತಾಚೇತೋವಿಮುತ್ತಿ।>
    text <ಕತಮೇಹಿ ಪಞ್ಚಹಾಕಾರೇಹಿ ಅನೋಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ॥ ಸಬ್ಬೇ ಸತ್ತಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತು। ಸಬ್ಬೇ ಪಾಣಾ…ಪೇ॰… ಸಬ್ಬೇ ಭೂತಾ…ಪೇ॰… ಸಬ್ಬೇ ಪುಗ್ಗಲಾ…ಪೇ॰… ಸಬ್ಬೇ ಅತ್ತಭಾವಪರಿಯಾಪನ್ನಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತೂತಿ। ಇಮೇಹಿ ಪಞ್ಚಹಾಕಾರೇಹಿ ಅನೋಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ।>
    text <ಕತಮೇಹಿ ಸತ್ತಹಾಕಾರೇಹಿ ಓಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ॥ ಸಬ್ಬಾ ಇತ್ಥಿಯೋ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತು। ಸಬ್ಬೇ ಪುರಿಸಾ…ಪೇ॰… ಸಬ್ಬೇ ಅರಿಯಾ…ಪೇ॰… ಸಬ್ಬೇ ಅನರಿಯಾ…ಪೇ॰… ಸಬ್ಬೇ ದೇವಾ…ಪೇ॰… ಸಬ್ಬೇ ಮನುಸ್ಸಾ…ಪೇ॰… ಸಬ್ಬೇ ವಿನಿಪಾತಿಕಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತೂತಿ। ಇಮೇಹಿ ಸತ್ತಹಾಕಾರೇಹಿ ಓಧಿಸೋ ಫರಣಾ ಮೇತ್ತಾಚೇತೋವಿಮುತ್ತಿ।>
    text <ಕತಮೇಹಿ ದಸಹಾಕಾರೇಹಿ ದಿಸಾಫರಣಾ ಮೇತ್ತಾಚೇತೋವಿಮುತ್ತಿ॥ ಸಬ್ಬೇ ಪುರತ್ಥಿಮಾಯ ದಿಸಾಯ ಸತ್ತಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತು। ಸಬ್ಬೇ ಪಚ್ಛಿಮಾಯ ದಿಸಾಯ ಸತ್ತಾ…ಪೇ॰… ಸಬ್ಬೇ ಉತ್ತರಾಯ ದಿಸಾಯ ಸತ್ತಾ…ಪೇ॰… ಸಬ್ಬೇ ದಕ್ಖಿಣಾಯ ದಿಸಾಯ ಸತ್ತಾ…ಪೇ॰… ಸಬ್ಬೇ ಪುರತ್ಥಿಮಾಯ ಅನುದಿಸಾಯ ಸತ್ತಾ…ಪೇ॰… ಸಬ್ಬೇ ಪಚ್ಛಿಮಾಯ ಅನುದಿಸಾಯ ಸತ್ತಾ…ಪೇ॰… ಸಬ್ಬೇ ಉತ್ತರಾಯ ಅನುದಿಸಾಯ ಸತ್ತಾ…ಪೇ॰… ಸಬ್ಬೇ ದಕ್ಖಿಣಾಯ ಅನುದಿಸಾಯ ಸತ್ತಾ…ಪೇ॰… ಸಬ್ಬೇ ಹೇಟ್ಠಿಮಾಯ ದಿಸಾಯ ಸತ್ತಾ…ಪೇ॰… ಸಬ್ಬೇ ಉಪರಿಮಾಯ ದಿಸಾಯ ಸತ್ತಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತು। ಸಬ್ಬೇ ಪುರತ್ಥಿಮಾಯ ದಿಸಾಯ ಪಾಣಾ…ಪೇ॰… ಭೂತಾ… ಪುಗ್ಗಲಾ… ಅತ್ತಭಾವಪರಿಯಾಪನ್ನಾ… ಸಬ್ಬಾ ಇತ್ಥಿಯೋ… ಸಬ್ಬೇ ಪುರಿಸಾ… ಸಬ್ಬೇ ಅರಿಯಾ… ಸಬ್ಬೇ ಅನರಿಯಾ… ಸಬ್ಬೇ ದೇವಾ… ಸಬ್ಬೇ ಮನುಸ್ಸಾ… ಸಬ್ಬೇ ವಿನಿಪಾತಿಕಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತು। ಸಬ್ಬೇ ಪಚ್ಛಿಮಾಯ ದಿಸಾಯ ವಿನಿಪಾತಿಕಾ…ಪೇ॰… ಸಬ್ಬೇ ಉತ್ತರಾಯ ದಿಸಾಯ ವಿನಿಪಾತಿಕಾ… ಸಬ್ಬೇ ದಕ್ಖಿಣಾಯ ದಿಸಾಯ ವಿನಿಪಾತಿಕಾ… ಸಬ್ಬೇ ಪುರತ್ಥಿಮಾಯ ಅನುದಿಸಾಯ ವಿನಿಪಾತಿಕಾ… ಸಬ್ಬೇ ಪಚ್ಛಿಮಾಯ ಅನುದಿಸಾಯ ವಿನಿಪಾತಿಕಾ… ಸಬ್ಬೇ ಉತ್ತರಾಯ ಅನುದಿಸಾಯ ವಿನಿಪಾತಿಕಾ… ಸಬ್ಬೇ ದಕ್ಖಿಣಾಯ ಅನುದಿಸಾಯ ವಿನಿಪಾತಿಕಾ… ಸಬ್ಬೇ ಹೇಟ್ಠಿಮಾಯ ದಿಸಾಯ ವಿನಿಪಾತಿಕಾ… ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರನ್ತೂತಿ। ಇಮೇಹಿ ದಸಹಾಕಾರೇಹಿ ದಿಸಾಫರಣಾ ಮೇತ್ತಾಚೇತೋವಿಮುತ್ತಿ।>
    text <೧॥ ಇನ್ದ್ರಿಯವಾರೋ>
      text <೨೩>, <ಸಬ್ಬೇಸಂ ಸತ್ತಾನಂ ಪೀಳನಂ ವಜ್ಜೇತ್ವಾ ಅಪೀಳನಾಯ। ಉಪಘಾತಂ ವಜ್ಜೇತ್ವಾ ಅನುಪಘಾತೇನ। ಸನ್ತಾಪಂ ವಜ್ಜೇತ್ವಾ ಅಸನ್ತಾಪೇನ। ಪರಿಯಾದಾನಂ ವಜ್ಜೇತ್ವಾ ಅಪರಿಯಾದಾನೇನ। ವಿಹೇಸಂ ವಜ್ಜೇತ್ವಾ ಅವಿಹೇಸಾಯ। ಸಬ್ಬೇ ಸತ್ತಾ ಅವೇರಿನೋ ಹೋನ್ತು ಮಾ ವೇರಿನೋ। ಸುಖಿನೋ ಹೋನ್ತು ಮಾ ದುಕ್ಖಿನೋ। ಸುಖಿತತ್ತಾ ಹೋನ್ತು ಮಾ ದುಕ್ಖಿತತ್ತಾತಿ ಇಮೇಹಿ ಅಟ್ಠಹಾಕಾರೇಹಿ ಸಬ್ಬೇ ಸತ್ತೇ ಮೇತ್ತಾಯತೀತಿ ಮೇತ್ತಾ। ತಂ ಧಮ್ಮಂ ಚೇತಯತೀತಿ ಚೇತೋ। ಸಬ್ಬಬ್ಯಾಪಾದಪರಿಯುಟ್ಠಾನೇಹಿ ವಿಮುಚ್ಚತೀತಿ ವಿಮುತ್ತಿ। ಮೇತ್ತಾ ಚ ಚೇತೋ ಚ ವಿಮುತ್ತಿ ಚಾತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸದ್ಧಾಯ ಅಧಿಮುಚ್ಚತಿ। ಸದ್ಧಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ವೀರಿಯಂ ಪಗ್ಗಣ್ಹಾತಿ। ವೀರಿಯಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸತಿಂ ಉಪಟ್ಠಾಪೇತಿ। ಸತಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಚಿತ್ತಂ ಸಮಾದಹತಿ। ಸಮಾಧಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಪಞ್ಞಾಯ ಪಜಾನಾತಿ। ಪಞ್ಞಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಪಞ್ಚಹಿ ಇನ್ದ್ರಿಯೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ। ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಭಾವನಾ ಹೋನ್ತಿ। ಇಮೇಹಿ ಪಞ್ಚಹಿ ಇನ್ದ್ರಿಯೇಹಿ ಮೇತ್ತಾಚೇತೋವಿಮುತ್ತಿ ಭಾವೀಯತಿ। ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಬಹುಲೀಕತಾ ಹೋನ್ತಿ। ಇಮೇಹಿ ಪಞ್ಚಹಿ ಇನ್ದ್ರಿಯೇಹಿ ಮೇತ್ತಾಚೇತೋವಿಮುತ್ತಿ ಬಹುಲೀಕರೀಯತಿ। ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಅಲಙ್ಕಾರಾ ಹೋನ್ತಿ। ಇಮೇಹಿ ಪಞ್ಚಹಿ ಇನ್ದ್ರಿಯೇಹಿ ಮೇತ್ತಾಚೇತೋವಿಮುತ್ತಿ ಸ್ವಾಲಙ್ಕತಾ ಹೋತಿ। ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಪರಿಕ್ಖಾರಾ ಹೋನ್ತಿ। ಇಮೇಹಿ ಪಞ್ಚಹಿ ಇನ್ದ್ರಿಯೇಹಿ ಮೇತ್ತಾಚೇತೋವಿಮುತ್ತಿ ಸುಪರಿಕ್ಖತಾ ಹೋತಿ। ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಪರಿವಾರಾ ಹೋನ್ತಿ। ಇಮೇಹಿ ಪಞ್ಚಹಿ ಇನ್ದ್ರಿಯೇಹಿ ಮೇತ್ತಾಚೇತೋವಿಮುತ್ತಿ ಸುಪರಿವುತಾ ಹೋತಿ। ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಭಾವನಾ ಹೋನ್ತಿ। ಬಹುಲೀಕತಾ ಹೋನ್ತಿ। ಅಲಙ್ಕಾರಾ ಹೋನ್ತಿ। ಪರಿಕ್ಖಾರಾ ಹೋನ್ತಿ। ಪರಿವಾರಾ ಹೋನ್ತಿ। ಪಾರಿಪೂರೀ ಹೋನ್ತಿ। ಸಹಗತಾ ಹೋನ್ತಿ। ಸಹಜಾತಾ ಹೋನ್ತಿ। ಸಂಸಟ್ಠಾ ಹೋನ್ತಿ। ಸಮ್ಪಯುತ್ತಾ ಹೋನ್ತಿ। ಪಕ್ಖನ್ದನಾ ಹೋನ್ತಿ। ಪಸೀದನಾ ಹೋನ್ತಿ। ಸನ್ತಿಟ್ಠನಾ ಹೋನ್ತಿ। ವಿಮುಚ್ಚನಾ ಹೋನ್ತಿ। ಏತಂ ಸನ್ತನ್ತಿ ಫಸ್ಸನಾ ಹೋನ್ತಿ। ಯಾನೀಕತಾ ಹೋನ್ತಿ। ವತ್ಥುಕತಾ ಹೋನ್ತಿ। ಅನುಟ್ಠಿತಾ ಹೋನ್ತಿ। ಪರಿಚಿತಾ ಹೋನ್ತಿ। ಸುಸಮಾರದ್ಧಾ ಹೋನ್ತಿ। ಸುಭಾವಿತಾ ಹೋನ್ತಿ। ಸ್ವಾಧಿಟ್ಠಿತಾ ಹೋನ್ತಿ। ಸುಸಮುಗ್ಗತಾ ಹೋನ್ತಿ। ಸುವಿಮುತ್ತಾ ಹೋನ್ತಿ। ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
    text <೨॥ ಬಲವಾರೋ>
      text <೨೪>, <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಅಸ್ಸದ್ಧಿಯೇ ನ ಕಮ್ಪತಿ। ಸದ್ಧಾಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಕೋಸಜ್ಜೇ ನ ಕಮ್ಪತಿ। ವೀರಿಯಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಪಮಾದೇ ನ ಕಮ್ಪತಿ। ಸತಿಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಉದ್ಧಚ್ಚೇ ನ ಕಮ್ಪತಿ। ಸಮಾಧಿಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಅವಿಜ್ಜಾಯ ನ ಕಮ್ಪತಿ। ಪಞ್ಞಾಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಪಞ್ಚಹಿ ಬಲೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ। ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಭಾವನಾ ಹೋನ್ತಿ। ಇಮೇಹಿ ಪಞ್ಚಹಿ ಬಲೇಹಿ ಮೇತ್ತಾಚೇತೋವಿಮುತ್ತಿ ಭಾವೀಯತಿ। ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಬಹುಲೀಕತಾ ಹೋನ್ತಿ। ಇಮೇಹಿ ಪಞ್ಚಹಿ ಬಲೇಹಿ ಮೇತ್ತಾಚೇತೋವಿಮುತ್ತಿ ಬಹುಲೀಕರೀಯತಿ। ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಅಲಙ್ಕಾರಾ ಹೋನ್ತಿ। ಇಮೇಹಿ ಪಞ್ಚಹಿ ಬಲೇಹಿ ಮೇತ್ತಾಚೇತೋವಿಮುತ್ತಿ ಸ್ವಾಲಙ್ಕತಾ ಹೋತಿ। ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಪರಿಕ್ಖಾರಾ ಹೋನ್ತಿ। ಇಮೇಹಿ ಪಞ್ಚಹಿ ಬಲೇಹಿ ಮೇತ್ತಾಚೇತೋವಿಮುತ್ತಿ ಸುಪರಿಕ್ಖತಾ ಹೋತಿ। ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಪರಿವಾರಾ ಹೋನ್ತಿ। ಇಮೇಹಿ ಪಞ್ಚಹಿ ಬಲೇಹಿ ಮೇತ್ತಾಚೇತೋವಿಮುತ್ತಿ ಸುಪರಿವುತಾ ಹೋತಿ। ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಭಾವನಾ ಹೋನ್ತಿ। ಬಹುಲೀಕತಾ ಹೋನ್ತಿ। ಅಲಙ್ಕಾರಾ ಹೋನ್ತಿ। ಪರಿಕ್ಖಾರಾ ಹೋನ್ತಿ। ಪರಿವಾರಾ ಹೋನ್ತಿ। ಪಾರಿಪೂರೀ ಹೋನ್ತಿ। ಸಹಗತಾ ಹೋನ್ತಿ। ಸಹಜಾತಾ ಹೋನ್ತಿ। ಸಂಸಟ್ಠಾ ಹೋನ್ತಿ। ಸಮ್ಪಯುತ್ತಾ ಹೋನ್ತಿ। ಪಕ್ಖನ್ದನಾ ಹೋನ್ತಿ। ಪಸೀದನಾ ಹೋನ್ತಿ। ಸನ್ತಿಟ್ಠನಾ ಹೋನ್ತಿ। ವಿಮುಚ್ಚನಾ ಹೋನ್ತಿ। ಏತಂ ಸನ್ತನ್ತಿ ಫಸ್ಸನಾ ಹೋನ್ತಿ। ಯಾನೀಕತಾ ಹೋನ್ತಿ। ವತ್ಥುಕತಾ ಹೋನ್ತಿ। ಅನುಟ್ಠಿತಾ ಹೋನ್ತಿ। ಪರಿಚಿತಾ ಹೋನ್ತಿ। ಸುಸಮಾರದ್ಧಾ ಹೋನ್ತಿ। ಸುಭಾವಿತಾ ಹೋನ್ತಿ। ಸ್ವಾಧಿಟ್ಠಿತಾ ಹೋನ್ತಿ। ಸುಸಮುಗ್ಗತಾ ಹೋನ್ತಿ। ಸುವಿಮುತ್ತಾ ಹೋನ್ತಿ ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
    text <೩॥ ಬೋಜ್ಝಙ್ಗವಾರೋ>
      text <೨೫>, <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸತಿಂ ಉಪಟ್ಠಾಪೇತಿ। ಸತಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಪಞ್ಞಾಯ ಪವಿಚಿನಾತಿ। ಧಮ್ಮವಿಚಯಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ವೀರಿಯಂ ಪಗ್ಗಣ್ಹಾತಿ। ವೀರಿಯಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಪರಿಳಾಹಂ ಪಟಿಪ್ಪಸ್ಸಮ್ಭೇತಿ। ಪೀತಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ದುಟ್ಠುಲ್ಲಂ ಪಟಿಪ್ಪಸ್ಸಮ್ಭೇತಿ। ಪಸ್ಸದ್ಧಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಚಿತ್ತಂ ಸಮಾದಹತಿ। ಸಮಾಧಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಞಾಣೇನ ಕಿಲೇಸೇ ಪಟಿಸಙ್ಖಾತಿ। ಉಪೇಕ್ಖಾಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಸತ್ತಹಿ ಬೋಜ್ಝಙ್ಗೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ। ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಭಾವನಾ ಹೋನ್ತಿ। ಇಮೇಹಿ ಸತ್ತಹಿ ಬೋಜ್ಝಙ್ಗೇಹಿ ಮೇತ್ತಾಚೇತೋವಿಮುತ್ತಿ ಭಾವೀಯತಿ। ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಬಹುಲೀಕತಾ ಹೋನ್ತಿ। ಇಮೇಹಿ ಸತ್ತಹಿ ಬೋಜ್ಝಙ್ಗೇಹಿ ಮೇತ್ತಾಚೇತೋವಿಮುತ್ತಿ ಬಹುಲೀಕರೀಯತಿ। ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಅಲಙ್ಕಾರಾ ಹೋನ್ತಿ। ಇಮೇಹಿ ಸತ್ತಹಿ ಬೋಜ್ಝಙ್ಗೇಹಿ ಮೇತ್ತಾಚೇತೋವಿಮುತ್ತಿ ಸ್ವಾಲಙ್ಕತಾ ಹೋತಿ। ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಪರಿಕ್ಖಾರಾ ಹೋನ್ತಿ। ಇಮೇಹಿ ಸತ್ತಹಿ ಬೋಜ್ಝಙ್ಗೇಹಿ ಮೇತ್ತಾಚೇತೋವಿಮುತ್ತಿ ಸುಪರಿಕ್ಖತಾ ಹೋತಿ। ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಪರಿವಾರಾ ಹೋನ್ತಿ। ಇಮೇಹಿ ಸತ್ತಹಿ ಬೋಜ್ಝಙ್ಗೇಹಿ ಮೇತ್ತಾಚೇತೋವಿಮುತ್ತಿ ಸುಪರಿವುತಾ ಹೋತಿ। ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಭಾವನಾ ಹೋನ್ತಿ। ಬಹುಲೀಕತಾ ಹೋನ್ತಿ। ಅಲಙ್ಕಾರಾ ಹೋನ್ತಿ। ಪರಿಕ್ಖಾರಾ ಹೋನ್ತಿ। ಪರಿವಾರಾ ಹೋನ್ತಿ। ಪಾರಿಪೂರೀ ಹೋನ್ತಿ। ಸಹಗತಾ ಹೋನ್ತಿ। ಸಹಜಾತಾ ಹೋನ್ತಿ। ಸಂಸಟ್ಠಾ ಹೋನ್ತಿ। ಸಮ್ಪಯುತ್ತಾ ಹೋನ್ತಿ। ಪಕ್ಖನ್ದನಾ ಹೋನ್ತಿ। ಪಸೀದನಾ ಹೋನ್ತಿ। ಸನ್ತಿಟ್ಠನಾ ಹೋನ್ತಿ। ವಿಮುಚ್ಚನಾ ಹೋನ್ತಿ। ಏತಂ ಸನ್ತನ್ತಿ ಫಸ್ಸನಾ ಹೋನ್ತಿ। ಯಾನೀಕತಾ ಹೋನ್ತಿ। ವತ್ಥುಕತಾ ಹೋನ್ತಿ। ಅನುಟ್ಠಿತಾ ಹೋನ್ತಿ। ಪರಿಚಿತಾ ಹೋನ್ತಿ। ಸುಸಮಾರದ್ಧಾ ಹೋನ್ತಿ। ಸುಭಾವಿತಾ ಹೋನ್ತಿ। ಸ್ವಾಧಿಟ್ಠಿತಾ ಹೋನ್ತಿ। ಸುಸಮುಗ್ಗತಾ ಹೋನ್ತಿ। ಸುವಿಮುತ್ತಾ ಹೋನ್ತಿ। ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
    text <೪॥ ಮಗ್ಗಙ್ಗವಾರೋ>
      text <೨೬>, <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಪಸ್ಸತಿ। ಸಮ್ಮಾದಿಟ್ಠಿಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಅಭಿನಿರೋಪೇತಿ। ಸಮ್ಮಾಸಙ್ಕಪ್ಪಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಪರಿಗ್ಗಣ್ಹಾತಿ। ಸಮ್ಮಾವಾಚಾಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಸಮುಟ್ಠಾಪೇತಿ। ಸಮ್ಮಾಕಮ್ಮನ್ತಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ವೋದಾಪೇತಿ। ಸಮ್ಮಾಆಜೀವಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಪಗ್ಗಣ್ಹಾತಿ। ಸಮ್ಮಾವಾಯಾಮಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಉಪಟ್ಠಾಪೇತಿ। ಸಮ್ಮಾಸತಿಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಸಮಾದಹತಿ। ಸಮ್ಮಾಸಮಾಧಿಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ। ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಭಾವನಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಭಾವೀಯತಿ। ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಬಹುಲೀಕತಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಬಹುಲೀಕರೀಯತಿ। ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಅಲಙ್ಕಾರಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಸ್ವಾಲಙ್ಕತಾ ಹೋನ್ತಿ। ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಪರಿಕ್ಖಾರಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಸುಪರಿಕ್ಖತಾ ಹೋತಿ। ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಪರಿವಾರಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಸುಪರಿವುತಾ ಹೋತಿ। ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಭಾವನಾ ಹೋನ್ತಿ। ಬಹುಲೀಕತಾ ಹೋನ್ತಿ। ಅಲಙ್ಕಾರಾ ಹೋನ್ತಿ। ಪರಿಕ್ಖಾರಾ ಹೋನ್ತಿ। ಪರಿವಾರಾ ಹೋನ್ತಿ। ಪಾರಿಪೂರೀ ಹೋನ್ತಿ। ಸಹಗತಾ ಹೋನ್ತಿ। ಸಹಜಾತಾ ಹೋನ್ತಿ। ಸಂಸಟ್ಠಾ ಹೋನ್ತಿ। ಸಮ್ಪಯುತ್ತಾ ಹೋನ್ತಿ। ಪಕ್ಖನ್ದನಾ ಹೋನ್ತಿ। ಪಸೀದನಾ ಹೋನ್ತಿ। ಸನ್ತಿಟ್ಠನಾ ಹೋನ್ತಿ। ವಿಮುಚ್ಚನಾ ಹೋನ್ತಿ। ಏತಂ ಸನ್ತನ್ತಿ ಫಸ್ಸನಾ ಹೋನ್ತಿ। ಯಾನೀಕತಾ ಹೋನ್ತಿ। ವತ್ಥುಕತಾ ಹೋನ್ತಿ। ಅನುಟ್ಠಿತಾ ಹೋನ್ತಿ। ಪರಿಚಿತಾ ಹೋನ್ತಿ। ಸುಸಮಾರದ್ಧಾ ಹೋನ್ತಿ। ಸುಭಾವಿತಾ ಹೋನ್ತಿ। ಸ್ವಾಧಿಟ್ಠಿತಾ ಹೋನ್ತಿ। ಸುಸಮುಗ್ಗತಾ ಹೋನ್ತಿ। ಸುವಿಮುತ್ತಾ ಹೋನ್ತಿ ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
      text <೨೭>, <ಸಬ್ಬೇಸಂ ಪಾಣಾನಂ…ಪೇ॰… ಸಬ್ಬೇಸಂ ಭೂತಾನಂ… ಸಬ್ಬೇಸಂ ಪುಗ್ಗಲಾನಂ… ಸಬ್ಬೇಸಂ ಅತ್ತಭಾವಪರಿಯಾಪನ್ನಾನಂ… ಸಬ್ಬಾಸಂ ಇತ್ಥೀನಂ… ಸಬ್ಬೇಸಂ ಪುರಿಸಾನಂ… ಸಬ್ಬೇಸಂ ಅರಿಯಾನಂ… ಸಬ್ಬೇಸಂ ಅನರಿಯಾನಂ… ಸಬ್ಬೇಸಂ ದೇವಾನಂ… ಸಬ್ಬೇಸಂ ಮನುಸ್ಸಾನಂ… ಸಬ್ಬೇಸಂ ವಿನಿಪಾತಿಕಾನಂ ಪೀಳನಂ ವಜ್ಜೇತ್ವಾ ಅಪೀಳನಾಯ। ಉಪಘಾತಂ ವಜ್ಜೇತ್ವಾ ಅನುಪಘಾತೇನ। ಸನ್ತಾಪಂ ವಜ್ಜೇತ್ವಾ ಅಸನ್ತಾಪೇನ। ಪರಿಯಾದಾನಂ ವಜ್ಜೇತ್ವಾ ಅಪರಿಯಾದಾನೇನ। ವಿಹೇಸಂ ವಜ್ಜೇತ್ವಾ ಅವಿಹೇಸಾಯ। ಸಬ್ಬೇ ವಿನಿಪಾತಿಕಾ ಅವೇರಿನೋ ಹೋನ್ತು ಮಾ ವೇರಿನೋ। ಸುಖಿನೋ ಹೋನ್ತು ಮಾ ದುಕ್ಖಿನೋ। ಸುಖಿತತ್ತಾ ಹೋನ್ತು ಮಾ ದುಕ್ಖಿತತ್ತಾತಿ ಇಮೇಹಿ ಅಟ್ಠಹಾಕಾರೇಹಿ ಸಬ್ಬೇ ವಿನಿಪಾತಿಕೇ ಮೇತ್ತಾಯತೀತಿ ಮೇತ್ತಾ। ತಂ ಧಮ್ಮಂ ಚೇತಯತೀತಿ ಚೇತೋ। ಸಬ್ಬಬ್ಯಾಪಾದಪರಿಯುಟ್ಠಾನೇಹಿ ವಿಮುಚ್ಚತೀತಿ ವಿಮುತ್ತಿ। ಮೇತ್ತಾ ಚ ಚೇತೋ ಚ ವಿಮುತ್ತಿ ಚಾತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ವಿನಿಪಾತಿಕಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸದ್ಧಾಯ ಅಧಿಮುಚ್ಚತಿ। ಸದ್ಧಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ…ಪೇ॰… ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
      text <ಸಬ್ಬೇಸಂ ಪುರತ್ಥಿಮಾಯ ದಿಸಾಯ ಸತ್ತಾನಂ…ಪೇ॰… ಸಬ್ಬೇಸಂ ಪಚ್ಛಿಮಾಯ ದಿಸಾಯ ಸತ್ತಾನಂ… ಸಬ್ಬೇಸಂ ಉತ್ತರಾಯ ದಿಸಾಯ ಸತ್ತಾನಂ… ಸಬ್ಬೇಸಂ ದಕ್ಖಿಣಾಯ ದಿಸಾಯ ಸತ್ತಾನಂ… ಸಬ್ಬೇಸಂ ಪುರತ್ಥಿಮಾಯ ಅನುದಿಸಾಯ ಸತ್ತಾನಂ… ಸಬ್ಬೇಸಂ ಪಚ್ಛಿಮಾಯ ಅನುದಿಸಾಯ ಸತ್ತಾನಂ… ಸಬ್ಬೇಸಂ ಉತ್ತರಾಯ ಅನುದಿಸಾಯ ಸತ್ತಾನಂ… ಸಬ್ಬೇಸಂ ದಕ್ಖಿಣಾಯ ಅನುದಿಸಾಯ ಸತ್ತಾನಂ… ಸಬ್ಬೇಸಂ ಹೇಟ್ಠಿಮಾಯ ದಿಸಾಯ ಸತ್ತಾನಂ… ಸಬ್ಬೇಸಂ ಉಪರಿಮಾಯ ದಿಸಾಯ ಸತ್ತಾನಂ ಪೀಳನಂ ವಜ್ಜೇತ್ವಾ ಅಪೀಳನಾಯ। ಉಪಘಾತಂ ವಜ್ಜೇತ್ವಾ ಅನುಪಘಾತೇನ। ಸನ್ತಾಪಂ ವಜ್ಜೇತ್ವಾ ಅಸನ್ತಾಪೇನ। ಪರಿಯಾದಾನಂ ವಜ್ಜೇತ್ವಾ ಅಪರಿಯಾದಾನೇನ। ವಿಹೇಸಂ ವಜ್ಜೇತ್ವಾ ಅವಿಹೇಸಾಯ। ಸಬ್ಬೇ ಉಪರಿಮಾಯ ದಿಸಾಯ ಸತ್ತಾ ಅವೇರಿನೋ ಹೋನ್ತು ಮಾ ವೇರಿನೋ। ಸುಖಿನೋ ಹೋನ್ತು ಮಾ ದುಕ್ಖಿನೋ। ಸುಖಿತತ್ತಾ ಹೋನ್ತು ಮಾ ದುಕ್ಖಿತತ್ತಾತಿ ಇಮೇಹಿ ಅಟ್ಠಹಾಕಾರೇಹಿ ಸಬ್ಬೇ ಉಪರಿಮಾಯ ದಿಸಾಯ ಸತ್ತೇ ಮೇತ್ತಾಯತೀತಿ ಮೇತ್ತಾ। ತಂ ಧಮ್ಮಂ ಚೇತಯತೀತಿ ಚೇತೋ। ಸಬ್ಬಬ್ಯಾಪಾದಪರಿಯುಟ್ಠಾನೇಹಿ ವಿಮುಚ್ಚತೀತಿ ವಿಮುತ್ತಿ। ಮೇತ್ತಾ ಚ ಚೇತೋ ಚ ವಿಮುತ್ತಿ ಚಾತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಉಪರಿಮಾಯ ದಿಸಾಯ ಸತ್ತಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸದ್ಧಾಯ ಅಧಿಮುಚ್ಚತಿ। ಸದ್ಧಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ…ಪೇ॰… ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
      text <ಸಬ್ಬೇಸಂ ಪುರತ್ಥಿಮಾಯ ದಿಸಾಯ ಪಾಣಾನಂ…ಪೇ॰… ಭೂತಾನಂ… ಪುಗ್ಗಲಾನಂ ಅತ್ತಭಾವಪರಿಯಾಪನ್ನಾನಂ… ಸಬ್ಬಾಸಂ ಇತ್ಥೀನಂ… ಸಬ್ಬೇಸಂ ಪುರಿಸಾನಂ… ಸಬ್ಬೇಸಂ ಅರಿಯಾನಂ… ಸಬ್ಬೇಸಂ ಅನರಿಯಾನಂ… ಸಬ್ಬೇಸಂ ದೇವಾನಂ… ಸಬ್ಬೇಸಂ ಮನುಸ್ಸಾನಂ… ಸಬ್ಬೇಸಂ ವಿನಿಪಾತಿಕಾನಂ… ಸಬ್ಬೇಸಂ ಪಚ್ಛಿಮಾಯ ದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ಉತ್ತರಾಯ ದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ದಕ್ಖಿಣಾಯ ದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ಪುರತ್ಥಿಮಾಯ ಅನುದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ಪಚ್ಛಿಮಾಯ ಅನುದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ಉತ್ತರಾಯ ಅನುದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ದಕ್ಖಿಣಾಯ ಅನುದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ಹೇಟ್ಠಿಮಾಯ ದಿಸಾಯ ವಿನಿಪಾತಿಕಾನಂ… ಸಬ್ಬೇಸಂ ಉಪರಿಮಾಯ ದಿಸಾಯ ವಿನಿಪಾತಿಕಾನಂ ಪೀಳನಂ ವಜ್ಜೇತ್ವಾ ಅಪೀಳನಾಯ। ಉಪಘಾತಂ ವಜ್ಜೇತ್ವಾ ಅನುಪಘಾತೇನ। ಸನ್ತಾಪಂ ವಜ್ಜೇತ್ವಾ ಅಸನ್ತಾಪೇನ। ಪರಿಯಾದಾನಂ ವಜ್ಜೇತ್ವಾ ಅಪರಿಯಾದಾನೇನ। ವಿಹೇಸಂ ವಜ್ಜೇತ್ವಾ ಅವಿಹೇಸಾಯ। ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕಾ ಅವೇರಿನೋ ಹೋನ್ತು ಮಾ ವೇರಿನೋ। ಸುಖಿನೋ ಹೋನ್ತು ಮಾ ದುಕ್ಖಿನೋ। ಸುಖಿತತ್ತಾ ಹೋನ್ತು ಮಾ ದುಕ್ಖಿತತ್ತಾತಿ ಇಮೇಹಿ ಅಟ್ಠಹಾಕಾರೇಹಿ ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕೇ ಮೇತ್ತಾಯತೀತಿ ಮೇತ್ತಾ। ತಂ ಧಮ್ಮಂ ಚೇತಯತೀತಿ ಚೇತೋ। ಸಬ್ಬಬ್ಯಾಪಾದಪರಿಯುಟ್ಠಾನೇಹಿ ವಿಮುಚ್ಚತೀತಿ ವಿಮುತ್ತಿ। ಮೇತ್ತಾ ಚ ಚೇತೋ ಚ ವಿಮುತ್ತಿ ಚಾತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸದ್ಧಾಯ ಅಧಿಮುಚ್ಚತಿ। ಸದ್ಧಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ವೀರಿಯಂ ಪಗ್ಗಣ್ಹಾತಿ। ವೀರಿಯಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಸತಿಂ ಉಪಟ್ಠಾಪೇತಿ। ಸತಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಚಿತ್ತಂ ಸಮಾದಹತಿ। ಸಮಾಧಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಪಞ್ಞಾಯ ಪಜಾನಾತಿ। ಪಞ್ಞಿನ್ದ್ರಿಯಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮಾನಿ ಪಞ್ಚಿನ್ದ್ರಿಯಾನಿ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಪಞ್ಚಹಿ ಇನ್ದ್ರಿಯೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ…ಪೇ॰… ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
      text <ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಅಸ್ಸದ್ಧಿಯೇ ನ ಕಮ್ಪತಿ। ಸದ್ಧಾಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಕೋಸಜ್ಜೇ ನ ಕಮ್ಪತಿ। ವೀರಿಯಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಪಮಾದೇ ನ ಕಮ್ಪತಿ। ಸತಿಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಉದ್ಧಚ್ಚೇ ನ ಕಮ್ಪತಿ। ಸಮಾಧಿಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಅವಿಜ್ಜಾಯ ನ ಕಮ್ಪತಿ। ಪಞ್ಞಾಬಲಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮಾನಿ ಪಞ್ಚ ಬಲಾನಿ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಪಞ್ಚಹಿ ಬಲೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ…ಪೇ॰… ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
      text <ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸತಿಂ ಉಪಟ್ಠಾಪೇತಿ। ಸತಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಪಞ್ಞಾಯ ಪವಿಚಿನಾತಿ। ಧಮ್ಮವಿಚಯಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ವೀರಿಯಂ ಪಗ್ಗಣ್ಹಾತಿ। ವೀರಿಯಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಪರಿಳಾಹಂ ಪಟಿಪ್ಪಸ್ಸಮ್ಭೇತಿ। ಪೀತಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ದುಟ್ಠುಲ್ಲಂ ಪಟಿಪ್ಪಸ್ಸಮ್ಭೇತಿ। ಪಸ್ಸದ್ಧಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಚಿತ್ತಂ ಸಮಾದಹತಿ। ಸಮಾಧಿಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಞಾಣೇನ ಕಿಲೇಸೇ ಪಟಿಸಙ್ಖಾತಿ। ಉಪೇಕ್ಖಾಸಮ್ಬೋಜ್ಝಙ್ಗಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮೇ ಸತ್ತ ಬೋಜ್ಝಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಸತ್ತಹಿ ಬೋಜ್ಝಙ್ಗೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ…ಪೇ॰… ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತಿ।>
      text <ಸಬ್ಬೇ ಉಪರಿಮಾಯ ದಿಸಾಯ ವಿನಿಪಾತಿಕಾ ಅವೇರಿನೋ ಹೋನ್ತು। ಖೇಮಿನೋ ಹೋನ್ತು। ಸುಖಿನೋ ಹೋನ್ತೂತಿ ಸಮ್ಮಾ ಪಸ್ಸತಿ। ಸಮ್ಮಾದಿಟ್ಠಿ ಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಸಮ್ಮಾ ಅಭಿನಿರೋಪೇತಿ। ಸಮ್ಮಾಸಙ್ಕಪ್ಪಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಸಮ್ಮಾ ಪರಿಗ್ಗಣ್ಹಾತಿ। ಸಮ್ಮಾವಾಚಾಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಸಮ್ಮಾ ಸಮುಟ್ಠಾಪೇತಿ। ಸಮ್ಮಾಕಮ್ಮನ್ತಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಸಮ್ಮಾ ವೋದಾಪೇತಿ। ಸಮ್ಮಾ ಆಜೀವಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಸಮ್ಮಾ ಪಗ್ಗಣ್ಹಾತಿ। ಸಮ್ಮಾವಾಯಾಮಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಸಮ್ಮಾ ಉಪಟ್ಠಾತಿ। ಸಮ್ಮಾಸತಿಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ। ಸಮ್ಮಾ ಸಮಾದಹತಿ। ಸಮ್ಮಾಸಮಾಧಿಪರಿಭಾವಿತಾ ಹೋತಿ ಮೇತ್ತಾಚೇತೋವಿಮುತ್ತಿ।>
      text <ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಆಸೇವೀಯತಿ…ಪೇ॰… ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಪರಿಭಾವಿತಾ ಹೋನ್ತಿ। ಇಮೇಹಿ ಅಟ್ಠಹಿ ಮಗ್ಗಙ್ಗೇಹಿ ಮೇತ್ತಾಚೇತೋವಿಮುತ್ತಿ ಸುಪರಿವುತಾ ಹೋತಿ। ಇಮೇ ಅಟ್ಠ ಮಗ್ಗಙ್ಗಾ ಮೇತ್ತಾಯ ಚೇತೋವಿಮುತ್ತಿಯಾ ಆಸೇವನಾ ಹೋನ್ತಿ। ಭಾವನಾ ಹೋನ್ತಿ। ಬಹುಲೀಕತಾ ಹೋನ್ತಿ। ಅಲಙ್ಕಾರಾ ಹೋನ್ತಿ। ಪರಿಕ್ಖಾರಾ ಹೋನ್ತಿ। ಪರಿವಾರಾ ಹೋನ್ತಿ। ಪಾರಿಪೂರೀ ಹೋನ್ತಿ। ಸಹಗತಾ ಹೋನ್ತಿ। ಸಹಜಾತಾ ಹೋನ್ತಿ। ಸಂಸಟ್ಠಾ ಹೋನ್ತಿ। ಸಮ್ಪಯುತ್ತಾ ಹೋನ್ತಿ। ಪಕ್ಖನ್ದನಾ ಹೋನ್ತಿ। ಪಸೀದನಾ ಹೋನ್ತಿ। ಸನ್ತಿಟ್ಠನಾ ಹೋನ್ತಿ। ವಿಮುಚ್ಚನಾ ಹೋನ್ತಿ। ಏತಂ ಸನ್ತನ್ತಿ ಫಸ್ಸನಾ ಹೋನ್ತಿ। ಯಾನೀಕತಾ ಹೋನ್ತಿ। ವತ್ಥುಕತಾ ಹೋನ್ತಿ। ಅನುಟ್ಠಿತಾ ಹೋನ್ತಿ। ಪರಿಚಿತಾ ಹೋನ್ತಿ। ಸುಸಮಾರದ್ಧಾ ಹೋನ್ತಿ। ಸುಭಾವಿತಾ ಹೋನ್ತಿ। ಸ್ವಾಧಿಟ್ಠಿತಾ ಹೋನ್ತಿ। ಸುಸಮುಗ್ಗತಾ ಹೋನ್ತಿ। ಸುವಿಮುತ್ತಾ ಹೋನ್ತಿ ನಿಬ್ಬತ್ತೇನ್ತಿ ಜೋತೇನ್ತಿ ಪತಾಪೇನ್ತೀತಿ।>
      stand <ಮೇತ್ತಾಕಥಾ ನಿಟ್ಠಿತಾ।>
  text <೫॥ ವಿರಾಗಕಥಾ>
    text <೨೮>, <ವಿರಾಗೋ ಮಗ್ಗೋ। ವಿಮುತ್ತಿ ಫಲಂ। ಕಥಂ ವಿರಾಗೋ ಮಗ್ಗೋ॥ ಸೋತಾಪತ್ತಿಮಗ್ಗಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ ಮಿಚ್ಛಾದಿಟ್ಠಿಯಾ ವಿರಜ್ಜತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿರಜ್ಜತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿರಜ್ಜತಿ। ವಿರಾಗೋ ವಿರಾಗಾರಮ್ಮಣೋ ವಿರಾಗಗೋಚರೋ ವಿರಾಗೇ ಸಮುದಾಗತೋ ವಿರಾಗೇ ಠಿತೋ ವಿರಾಗೇ ಪತಿಟ್ಠಿತೋ।>
    text <ವಿರಾಗೋತಿ ದ್ವೇ ವಿರಾಗಾ ನಿಬ್ಬಾನಞ್ಚ ವಿರಾಗೋ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ವಿರಾಗಾ ಹೋನ್ತೀತಿ ವಿರಾಗಾ। ಸಹಜಾತಾನಿ ಸತ್ತಙ್ಗಾನಿ ವಿರಾಗಂ ಗಚ್ಛನ್ತೀತಿ ವಿರಾಗೋ ಮಗ್ಗೋ। ಏತೇನ ಮಗ್ಗೇನ ಬುದ್ಧಾ ಚ ಸಾವಕಾ ಚ ಅಗತಂ ದಿಸಂ ನಿಬ್ಬಾನಂ ಗಚ್ಛನ್ತೀತಿ ಅಟ್ಠಙ್ಗಿಕೋ ಮಗ್ಗೋ। ಯಾವತಾ ಪುಥುಸಮಣಬ್ರಾಹ್ಮಣಾನಂ ಪರಪ್ಪವಾದಾನಂ ಮಗ್ಗಾ। ಅಯಮೇವ ಅರಿಯೋ ಅಟ್ಠಙ್ಗಿಕೋ ಮಗ್ಗೋ ಅಗ್ಗೋ ಚ ಸೇಟ್ಠೋ ಚ ಪಾಮೋಕ್ಖೋ ಚ ಉತ್ತಮೋ ಚ ಪವರೋ ಚಾತಿ ಮಗ್ಗಾನಂ ಅಟ್ಠಙ್ಗಿಕೋ ಸೇಟ್ಠೋ।>
    text <ಅಭಿನಿರೋಪನಟ್ಠೇನ ಸಮ್ಮಾಸಙ್ಕಪ್ಪೋ ಮಿಚ್ಛಾಸಙ್ಕಪ್ಪಾ ವಿರಜ್ಜತಿ। ಪರಿಗ್ಗಹಟ್ಠೇನ ಸಮ್ಮಾವಾಚಾ ಮಿಚ್ಛಾವಾಚಾಯ ವಿರಜ್ಜತಿ। ಸಮುಟ್ಠಾನಟ್ಠೇನ ಸಮ್ಮಾಕಮ್ಮನ್ತೋ ಮಿಚ್ಛಾಕಮ್ಮನ್ತಾ ವಿರಜ್ಜತಿ। ವೋದಾನಟ್ಠೇನ ಸಮ್ಮಾಆಜೀವೋ ಮಿಚ್ಛಾಆಜೀವಾ ವಿರಜ್ಜತಿ। ಪಗ್ಗಹಟ್ಠೇನ ಸಮ್ಮಾವಾಯಾಮೋ ಮಿಚ್ಛಾವಾಯಾಮಾ ವಿರಜ್ಜತಿ। ಉಪಟ್ಠಾನಟ್ಠೇನ ಸಮ್ಮಾಸತಿ ಮಿಚ್ಛಾಸತಿಯಾ ವಿರಜ್ಜತಿ। ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಮಿಚ್ಛಾಸಮಾಧಿತೋ ವಿರಜ್ಜತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿರಜ್ಜತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿರಜ್ಜತಿ। ವಿರಾಗೋ ವಿರಾಗಾರಮ್ಮಣೋ ವಿರಾಗಗೋಚರೋ ವಿರಾಗೇ ಸಮುದಾಗತೋ ವಿರಾಗೇ ಠಿತೋ ವಿರಾಗೇ ಪತಿಟ್ಠಿತೋ।>
    text <ವಿರಾಗೋತಿ ದ್ವೇ ವಿರಾಗಾ ನಿಬ್ಬಾನಞ್ಚ ವಿರಾಗೋ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ವಿರಾಗಾ ಹೋನ್ತೀತಿ ವಿರಾಗಾ। ಸಹಜಾತಾನಿ ಸತ್ತಙ್ಗಾನಿ ವಿರಾಗಂ ಗಚ್ಛನ್ತೀತಿ ವಿರಾಗೋ ಮಗ್ಗೋ। ಏತೇನ ಮಗ್ಗೇನ ಬುದ್ಧಾ ಚ ಸಾವಕಾ ಚ ಅಗತಂ ದಿಸಂ ನಿಬ್ಬಾನಂ ಗಚ್ಛನ್ತೀತಿ ಅಟ್ಠಙ್ಗಿಕೋ ಮಗ್ಗೋ। ಯಾವತಾ ಪುಥುಸಮಣಬ್ರಾಹ್ಮಣಾನಂ ಪರಪ್ಪವಾದಾನಂ ಮಗ್ಗಾ। ಅಯಮೇವ ಅರಿಯೋ ಅಟ್ಠಙ್ಗಿಕೋ ಮಗ್ಗೋ ಅಗ್ಗೋ ಚ ಸೇಟ್ಠೋ ಚ ಪಾಮೋಕ್ಖೋ ಚ ಉತ್ತಮೋ ಚ ಪವರೋ ಚಾತಿ ಮಗ್ಗಾನಂ ಅಟ್ಠಙ್ಗಿಕೋ ಸೇಟ್ಠೋ।>
    text <ಸಕದಾಗಾಮಿಮಗ್ಗಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಓಳಾರಿಕಾ ಕಾಮರಾಗಸಞ್ಞೋಜನಾ ಪಟಿಘಸಞ್ಞೋಜನಾ ಓಳಾರಿಕಾ ಕಾಮರಾಗಾನುಸಯಾ ಪಟಿಘಾನುಸಯಾ ವಿರಜ್ಜತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿರಜ್ಜತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿರಜ್ಜತಿ। ವಿರಾಗೋ ವಿರಾಗಾರಮ್ಮಣೋ ವಿರಾಗಗೋಚರೋ ವಿರಾಗೇ ಸಮುದಾಗತೋ ವಿರಾಗೇ ಠಿತೋ ವಿರಾಗೇ ಪತಿಟ್ಠಿತೋ।>
    text <ವಿರಾಗೋತಿ ದ್ವೇ ವಿರಾಗಾ ನಿಬ್ಬಾನಞ್ಚ ವಿರಾಗೋ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ವಿರಾಗಾ ಹೋನ್ತೀತಿ ವಿರಾಗಾ। ಸಹಜಾತಾನಿ ಸತ್ತಙ್ಗಾನಿ ವಿರಾಗಂ ಗಚ್ಛನ್ತೀತಿ ವಿರಾಗೋ ಮಗ್ಗೋ। ಏತೇನ ಮಗ್ಗೇನ ಬುದ್ಧಾ ಚ ಸಾವಕಾ ಚ ಅಗತಂ ದಿಸಂ ನಿಬ್ಬಾನಂ ಗಚ್ಛನ್ತೀತಿ ಅಟ್ಠಙ್ಗಿಕೋ ಮಗ್ಗೋ। ಯಾವತಾ ಪುಥುಸಮಣಬ್ರಾಹ್ಮಣಾನಂ ಪರಪ್ಪವಾದಾನಂ ಮಗ್ಗಾ। ಅಯಮೇವ ಅರಿಯೋ ಅಟ್ಠಙ್ಗಿಕೋ ಮಗ್ಗೋ ಅಗ್ಗೋ ಚ ಸೇಟ್ಠೋ ಚ ಪಾಮೋಕ್ಖೋ ಚ ಉತ್ತಮೋ ಚ ಪವರೋ ಚಾತಿ ಮಗ್ಗಾನಂ ಅಟ್ಠಙ್ಗಿಕೋ ಸೇಟ್ಠೋ।>
    text <ಅನಾಗಾಮಿಮಗ್ಗಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಅನುಸಹಗತಾ ಕಾಮರಾಗಸಞ್ಞೋಜನಾ ಪಟಿಘಸಞ್ಞೋಜನಾ ಅನುಸಹಗತಾ ಕಾಮರಾಗಾನುಸಯಾ ಪಟಿಘಾನುಸಯಾ ವಿರಜ್ಜತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿರಜ್ಜತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿರಜ್ಜತಿ। ವಿರಾಗೋ ವಿರಾಗಾರಮ್ಮಣೋ…ಪೇ॰… ಮಗ್ಗಾನಂ ಅಟ್ಠಙ್ಗಿಕೋ ಸೇಟ್ಠೋ।>
    text <ಅರಹತ್ತಮಗ್ಗಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ರೂಪರಾಗಾ ಅರೂಪರಾಗಾ ಮಾನಾ ಉದ್ಧಚ್ಚಾ ಅವಿಜ್ಜಾಯ ಮಾನಾನುಸಯಾ ಭವರಾಗಾನುಸಯಾ ಅವಿಜ್ಜಾನುಸಯಾ ವಿರಜ್ಜತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿರಜ್ಜತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿರಜ್ಜತಿ ವಿರಾಗೋ ವಿರಾಗಾರಮ್ಮಣೋ ವಿರಾಗಗೋಚರೋ ವಿರಾಗೇ ಸಮುದಾಗತೋ ವಿರಾಗೇ ಠಿತೋ ವಿರಾಗೇ ಪತಿಟ್ಠಿತೋ।>
    text <ವಿರಾಗೋತಿ ದ್ವೇ ವಿರಾಗಾ ನಿಬ್ಬಾನಞ್ಚ ವಿರಾಗೋ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ವಿರಾಗಾ ಹೋನ್ತೀತಿ ವಿರಾಗಾ। ಸಹಜಾತಾನಿ ಸತ್ತಙ್ಗಾನಿ ವಿರಾಗಂ ಗಚ್ಛನ್ತೀತಿ ವಿರಾಗೋ ಮಗ್ಗೋ। ಏತೇನ ಮಗ್ಗೇನ ಬುದ್ಧಾ ಚ ಸಾವಕಾ ಚ ಅಗತಂ ದಿಸಂ ನಿಬ್ಬಾನಂ ಗಚ್ಛನ್ತೀತಿ ಅಟ್ಠಙ್ಗಿಕೋ ಮಗ್ಗೋ। ಯಾವತಾ ಪುಥುಸಮಣಬ್ರಾಹ್ಮಣಾನಂ ಪರಪ್ಪವಾದಾನಂ ಮಗ್ಗಾ। ಅಯಮೇವ ಅರಿಯೋ ಅಟ್ಠಙ್ಗಿಕೋ ಮಗ್ಗೋ ಅಗ್ಗೋ ಚ ಸೇಟ್ಠೋ ಚ ಪಾಮೋಕ್ಖೋ ಚ ಉತ್ತಮೋ ಚ ಪವರೋ ಚಾತಿ ಮಗ್ಗಾನಂ ಅಟ್ಠಙ್ಗಿಕೋ ಸೇಟ್ಠೋ।>
    text <ದಸ್ಸನವಿರಾಗೋ ಸಮ್ಮಾದಿಟ್ಠಿ। ಅಭಿನಿರೋಪನವಿರಾಗೋ ಸಮ್ಮಾಸಙ್ಕಪ್ಪೋ। ಪರಿಗ್ಗಹವಿರಾಗೋ ಸಮ್ಮಾವಾಚಾ। ಸಮುಟ್ಠಾನವಿರಾಗೋ ಸಮ್ಮಾಕಮ್ಮನ್ತೋ। ವೋದಾನವಿರಾಗೋ ಸಮ್ಮಾಆಜೀವೋ। ಪಗ್ಗಹವಿರಾಗೋ ಸಮ್ಮಾವಾಯಾಮೋ। ಉಪಟ್ಠಾನವಿರಾಗೋ ಸಮ್ಮಾಸತಿ। ಅವಿಕ್ಖೇಪವಿರಾಗೋ ಸಮ್ಮಾಸಮಾಧಿ। ಉಪಟ್ಠಾನವಿರಾಗೋ ಸತಿಸಮ್ಬೋಜ್ಝಙ್ಗೋ। ಪವಿಚಯವಿರಾಗೋ ಧಮ್ಮವಿಚಯಸಮ್ಬೋಜ್ಝಙ್ಗೋ। ಪಗ್ಗಹವಿರಾಗೋ ವೀರಿಯಸಮ್ಬೋಜ್ಝಙ್ಗೋ। ಫರಣವಿರಾಗೋ ಪೀತಿಸಮ್ಬೋಜ್ಝಙ್ಗೋ। ಉಪಸಮವಿರಾಗೋ ಪಸ್ಸದ್ಧಿಸಮ್ಬೋಜ್ಝಙ್ಗೋ। ಅವಿಕ್ಖೇಪವಿರಾಗೋ ಸಮಾಧಿಸಮ್ಬೋಜ್ಝಙ್ಗೋ। ಪಟಿಸಙ್ಖಾನವಿರಾಗೋ ಉಪೇಕ್ಖಾಸಮ್ಬೋಜ್ಝಙ್ಗೋ। ಅಸ್ಸದ್ಧಿಯೇ ಅಕಮ್ಪಿಯವಿರಾಗೋ ಸದ್ಧಾಬಲಂ। ಕೋಸಜ್ಜೇ ಅಕಮ್ಪಿಯವಿರಾಗೋ ವೀರಿಯಬಲಂ। ಪಮಾದೇ ಅಕಮ್ಪಿಯವಿರಾಗೋ ಸತಿಬಲಂ। ಉದ್ಧಚ್ಚೇ ಅಕಮ್ಪಿಯವಿರಾಗೋ ಸಮಾಧಿಬಲಂ। ಅವಿಜ್ಜಾಯ ಅಕಮ್ಪಿಯವಿರಾಗೋ ಪಞ್ಞಾಬಲಂ। ಅಧಿಮೋಕ್ಖವಿರಾಗೋ ಸದ್ಧಿನ್ದ್ರಿಯಂ। ಪಗ್ಗಹವಿರಾಗೋ ವೀರಿಯಿನ್ದ್ರಿಯಂ। ಉಪಟ್ಠಾನವಿರಾಗೋ ಸತಿನ್ದ್ರಿಯಂ। ಅವಿಕ್ಖೇಪವಿರಾಗೋ ಸಮಾಧಿನ್ದ್ರಿಯಂ। ದಸ್ಸನವಿರಾಗೋ ಪಞ್ಞಿನ್ದ್ರಿಯಂ। ಆಧಿಪತೇಯ್ಯಟ್ಠೇನ ಇನ್ದ್ರಿಯಾನಿ ವಿರಾಗೋ। ಅಕಮ್ಪಿಯಟ್ಠೇನ ಬಲಂ ವಿರಾಗೋ। ನಿಯ್ಯಾನಟ್ಠೇನ ಬೋಜ್ಝಙ್ಗಾ ವಿರಾಗೋ। ಹೇತುಟ್ಠೇನ ಮಗ್ಗೋ ವಿರಾಗೋ। ಉಪಟ್ಠಾನಟ್ಠೇನ ಸತಿಪಟ್ಠಾನಾ ವಿರಾಗೋ। ಪದಹನಟ್ಠೇನ ಸಮ್ಮಪ್ಪಧಾನಾ ವಿರಾಗೋ। ಇಜ್ಝನಟ್ಠೇನ ಇದ್ಧಿಪಾದಾ ವಿರಾಗೋ। ತಥಟ್ಠೇನ ಸಚ್ಚಾ ವಿರಾಗೋ। ಅವಿಕ್ಖೇಪಟ್ಠೇನ ಸಮಥೋ ವಿರಾಗೋ। ಅನುಪಸ್ಸನಟ್ಠೇನ ವಿಪಸ್ಸನಾ ವಿರಾಗೋ। ಏಕರಸಟ್ಠೇನ ಸಮಥವಿಪಸ್ಸನಾ ವಿರಾಗೋ। ಅನತಿವತ್ತನಟ್ಠೇನ ಯುಗನದ್ಧಂ ವಿರಾಗೋ। ಸಂವರಟ್ಠೇನ ಸೀಲವಿಸುದ್ಧಿ ವಿರಾಗೋ। ಅವಿಕ್ಖೇಪಟ್ಠೇನ ಚಿತ್ತವಿಸುದ್ಧಿ ವಿರಾಗೋ। ದಸ್ಸನಟ್ಠೇನ ದಿಟ್ಠಿವಿಸುದ್ಧಿ ವಿರಾಗೋ। ವಿಮುತ್ತಟ್ಠೇನ ವಿಮೋಕ್ಖೋ ವಿರಾಗೋ। ಪಟಿವೇಧಟ್ಠೇನ ವಿಜ್ಜಾ ವಿರಾಗೋ। ಪರಿಚ್ಚಾಗಟ್ಠೇನ ವಿಮುತ್ತಿ ವಿರಾಗೋ। ಸಮುಚ್ಛೇದಟ್ಠೇನ ಖಯೇ ಞಾಣಂ ವಿರಾಗೋ। ಛನ್ದೋ ಮೂಲಟ್ಠೇನ ವಿರಾಗೋ। ಮನಸಿಕಾರೋ ಸಮುಟ್ಠಾನಟ್ಠೇನ ವಿರಾಗೋ। ಫಸ್ಸೋ ಸಮೋಧಾನಟ್ಠೇನ ವಿರಾಗೋ। ವೇದನಾ ಸಮೋಸರಣಟ್ಠೇನ ವಿರಾಗೋ। ಸಮಾಧಿ ಪಮುಖಟ್ಠೇನ ವಿರಾಗೋ। ಸತಿ ಆಧಿಪತೇಯ್ಯಟ್ಠೇನ ವಿರಾಗೋ। ಪಞ್ಞಾ ತತುತ್ತರಟ್ಠೇನ ವಿರಾಗೋ। ವಿಮುತ್ತಿ ಸಾರಟ್ಠೇನ ವಿರಾಗೋ। ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಮಗ್ಗೋ।>
    text <ದಸ್ಸನಮಗ್ಗೋ ಸಮ್ಮಾದಿಟ್ಠಿ। ಅಭಿನಿರೋಪನಮಗ್ಗೋ ಸಮ್ಮಾಸಙ್ಕಪ್ಪೋ…ಪೇ॰… ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಮಗ್ಗೋ। ಏವಂ ವಿರಾಗೋ ಮಗ್ಗೋ।>
    text <೨೯>, <ಕಥಂ ವಿಮುತ್ತಿ ಫಲಂ॥ ಸೋತಾಪತ್ತಿಫಲಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ ಮಿಚ್ಛಾದಿಟ್ಠಿಯಾ ವಿಮುತ್ತಾ ಹೋತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿಮುತ್ತಾ ಹೋತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿಮುತ್ತಾ ಹೋತಿ। ವಿಮುತ್ತಿ ವಿಮುತ್ತಾರಮ್ಮಣಾ ವಿಮುತ್ತಿಗೋಚರಾ ವಿಮುತ್ತಿಯಾ ಸಮುದಾಗತಾ ವಿಮುತ್ತಿಯಾ ಠಿತಾ ವಿಮುತ್ತಿಯಾ ಪತಿಟ್ಠಿತಾ। ವಿಮುತ್ತೀತಿ ದ್ವೇ ಮುತ್ತಿಯೋ ನಿಬ್ಬಾನಞ್ಚ ವಿಮುತ್ತಿ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ಚ ವಿಮುತ್ತಾ ಹೋನ್ತೀತಿ ವಿಮುತ್ತಿ ಫಲಂ।>
    text <ಅಭಿನಿರೋಪನಟ್ಠೇನ ಸಮ್ಮಾಸಙ್ಕಪ್ಪೋ ಮಿಚ್ಛಾಸಙ್ಕಪ್ಪಾ ವಿಮುತ್ತೋ ಹೋತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿಮುತ್ತೋ ಹೋತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿಮುತ್ತೋ ಹೋತಿ। ವಿಮುತ್ತಿ ವಿಮುತ್ತಾರಮ್ಮಣಾ ವಿಮುತ್ತಿಗೋಚರಾ ವಿಮುತ್ತಿಯಾ ಸಮುದಾಗತಾ ವಿಮುತ್ತಿಯಾ ಠಿತಾ ವಿಮುತ್ತಿಯಾ ಪತಿಟ್ಠಿತಾ। ವಿಮುತ್ತೀತಿ ದ್ವೇ ವಿಮುತ್ತಿಯೋ ನಿಬ್ಬಾನಞ್ಚ ವಿಮುತ್ತಿ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ವಿಮುತ್ತಾ ಹೋನ್ತೀತಿ ವಿಮುತ್ತಿ ಫಲಂ।>
    text <ಪರಿಗ್ಗಹಟ್ಠೇನ ಸಮ್ಮಾವಾಚಾ ಮಿಚ್ಛಾವಾಚಾಯ ವಿಮುತ್ತಾ ಹೋತಿ। ಸಮುಟ್ಠಾನಟ್ಠೇನ ಸಮ್ಮಾಕಮ್ಮನ್ತೋ ಮಿಚ್ಛಾಕಮ್ಮನ್ತಾ ವಿಮುತ್ತೋ ಹೋತಿ। ವೋದಾನಟ್ಠೇನ ಸಮ್ಮಾಆಜೀವೋ ಮಿಚ್ಛಾಆಜೀವಾ ವಿಮುತ್ತೋ ಹೋತಿ। ಪಗ್ಗಹಟ್ಠೇನ ಸಮ್ಮಾವಾಯಾಮೋ ಮಿಚ್ಛಾವಾಯಾಮಾ ವಿಮುತ್ತೋ ಹೋತಿ। ಉಪಟ್ಠಾನಟ್ಠೇನ ಸಮ್ಮಾಸತಿ ಮಿಚ್ಛಾಸತಿಯಾ ವಿಮುತ್ತಾ ಹೋತಿ। ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಮಿಚ್ಛಾಸಮಾಧಿತೋ ವಿಮುತ್ತೋ ಹೋತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿಮುತ್ತೋ ಹೋತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿಮುತ್ತೋ ಹೋತಿ। ವಿಮುತ್ತಿ ವಿಮುತ್ತಾರಮ್ಮಣಾ ವಿಮುತ್ತಿಗೋಚರಾ ವಿಮುತ್ತಿಯಾ ಸಮುದಾಗತಾ ವಿಮುತ್ತಿಯಾ ಠಿತಾ ವಿಮುತ್ತಿಯಾ ಪತಿಟ್ಠಿತಾ। ವಿಮುತ್ತೀತಿ। ದ್ವೇ ವಿಮುತ್ತಿಯೋ ನಿಬ್ಬಾನಞ್ಚ ವಿಮುತ್ತಿ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ವಿಮುತ್ತಾ ಹೋನ್ತೀತಿ ವಿಮುತ್ತಿ ಫಲಂ।>
    text <ಸಕದಾಗಾಮಿಫಲಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಓಳಾರಿಕಾ ಕಾಮರಾಗಸಞ್ಞೋಜನಾ ಪಟಿಘಸಞ್ಞೋಜನಾ ಓಳಾರಿಕಾ ಕಾಮರಾಗಾನುಸಯಾ ಪಟಿಘಾನುಸಯಾ ವಿಮುತ್ತೋ ಹೋತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿಮುತ್ತೋ ಹೋತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿಮುತ್ತೋ ಹೋತಿ। ವಿಮುತ್ತಿ ವಿಮುತ್ತಾರಮ್ಮಣಾ ವಿಮುತ್ತಿಗೋಚರಾ ವಿಮುತ್ತಿಯಾ ಸಮುದಾಗತಾ ವಿಮುತ್ತಿಯಾ ಠಿತಾ ವಿಮುತ್ತಿಯಾ ಪತಿಟ್ಠಿತಾ। ವಿಮುತ್ತೀತಿ ದ್ವೇ ವಿಮುತ್ತಿಯೋ ನಿಬ್ಬಾನಞ್ಚ ವಿಮುತ್ತಿ। ಯೇ ಚ ನಿಬ್ಬಾನಾರಮ್ಮಣತಾಜಾತಾ ಧಮ್ಮಾ ಸಬ್ಬೇ ವಿಮುತ್ತಾ ಹೋನ್ತೀತಿ ವಿಮುತ್ತಿ ಫಲಂ।>
    text <ಅನಾಗಾಮಿಫಲಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ಅನುಸಹಗತಾ ಕಾಮರಾಗಸಞ್ಞೋಜನಾ ಪಟಿಘಸಞ್ಞೋಜನಾ ಅನುಸಹಗತಾ ಕಾಮರಾಗಾನುಸಯಾ ಪಟಿಘಾನುಸಯಾ ವಿಮುತ್ತೋ ಹೋತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿಮುತ್ತೋ ಹೋತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿಮುತ್ತೋ ಹೋತಿ। ವಿಮುತ್ತಿ ವಿಮುತ್ತಾರಮ್ಮಣಾ ವಿಮುತ್ತಿಗೋಚರಾ ವಿಮುತ್ತಿಯಾ ಸಮುದಾಗತಾ ವಿಮುತ್ತಿಯಾ ಠಿತಾ ವಿಮುತ್ತಿಯಾ ಪತಿಟ್ಠಿತಾ…ಪೇ॰…।>
    text <ಅರಹತ್ತಫಲಕ್ಖಣೇ ದಸ್ಸನಟ್ಠೇನ ಸಮ್ಮಾದಿಟ್ಠಿ…ಪೇ॰… ಅವಿಕ್ಖೇಪಟ್ಠೇನ ಸಮ್ಮಾಸಮಾಧಿ ರೂಪರಾಗಾ ಅರೂಪರಾಗಾ ಮಾನಾ ಉದ್ಧಚ್ಚಾ ಅವಿಜ್ಜಾಯ ಮಾನಾನುಸಯಾ ಭವರಾಗಾನುಸಯಾ ಅವಿಜ್ಜಾನುಸಯಾ ವಿಮುತ್ತೋ ಹೋತಿ। ತದನುವತ್ತಕಕಿಲೇಸೇಹಿ ಚ ಖನ್ಧೇಹಿ ಚ ವಿಮುತ್ತೋ ಹೋತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಹಿ ವಿಮುತ್ತೋ ಹೋತಿ। ವಿಮುತ್ತಿ ವಿಮುತ್ತಾರಮ್ಮಣಾ ವಿಮುತ್ತಿಗೋಚರಾ ವಿಮುತ್ತಿಯಾ ಸಮುದಾಗತಾ ವಿಮುತ್ತಿಯಾ ಠಿತಾ ವಿಮುತ್ತಿಯಾ ಪತಿಟ್ಠಿತಾ। ವಿಮುತ್ತೀತಿ ದ್ವೇ ವಿಮುತ್ತಿಯೋ ನಿಬ್ಬಾನಞ್ಚ ವಿಮುತ್ತಿ। ಯೇ ಚ ನಿಬ್ಬಾನಾರಮ್ಮಣತಾ ಜಾತಾ ಧಮ್ಮಾ ಸಬ್ಬೇ ವಿಮುತ್ತಾ ಹೋನ್ತೀತಿ ವಿಮುತ್ತಿ ಫಲಂ।>
    text <ದಸ್ಸನವಿಮುತ್ತಿ ಸಮ್ಮಾದಿಟ್ಠಿ…ಪೇ॰… ಅವಿಕ್ಖೇಪವಿಮುತ್ತಿ ಸಮ್ಮಾಸಮಾಧಿ। ಉಪಟ್ಠಾನವಿಮುತ್ತಿ ಸತಿಸಮ್ಬೋಜ್ಝಙ್ಗೋ। ಪಟಿಸಙ್ಖಾನವಿಮುತ್ತಿ ಉಪೇಕ್ಖಾಸಮ್ಬೋಜ್ಝಙ್ಗೋ। ಅಸ್ಸದ್ಧಿಯೇ ಅಕಮ್ಪಿಯವಿಮುತ್ತಿ ಸದ್ಧಾಬಲಂ…ಪೇ॰… ಅವಿಜ್ಜಾಯ ಅಕಮ್ಪಿಯವಿಮುತ್ತಿ ಪಞ್ಞಾಬಲಂ। ಅಧಿಮೋಕ್ಖವಿಮುತ್ತಿ ಸದ್ಧಿನ್ದ್ರಿಯಂ…ಪೇ॰… ದಸ್ಸನವಿಮುತ್ತಿ ಪಞ್ಞಿನ್ದ್ರಿಯಂ।>
    text <ಆಧಿಪತೇಯ್ಯಟ್ಠೇನ ಇನ್ದ್ರಿಯಾ ವಿಮುತ್ತಿ। ಅಕಮ್ಪಿಯಟ್ಠೇನ ಬಲಾ ವಿಮುತ್ತಿ। ನಿಯ್ಯಾನಟ್ಠೇನ ಬೋಜ್ಝಙ್ಗಾ ವಿಮುತ್ತಿ। ಹೇತುಟ್ಠೇನ ಮಗ್ಗೋ ವಿಮುತ್ತಿ। ಉಪಟ್ಠಾನಟ್ಠೇನ ಸತಿಪಟ್ಠಾನಾ ವಿಮುತ್ತಿ। ಪದಹನಟ್ಠೇನ ಸಮ್ಮಪ್ಪಧಾನಾ ವಿಮುತ್ತಿ। ಇಜ್ಝನಟ್ಠೇನ ಇದ್ಧಿಪಾದಾ ವಿಮುತ್ತಿ। ತಥಟ್ಠೇನ ಸಚ್ಚಾ ವಿಮುತ್ತಿ। ಅವಿಕ್ಖೇಪಟ್ಠೇನ ಸಮಥೋ ವಿಮುತ್ತಿ। ಅನುಪಸ್ಸನಟ್ಠೇನ ವಿಪಸ್ಸನಾ ವಿಮುತ್ತಿ। ಏಕರಸಟ್ಠೇನ ಸಮಥವಿಪಸ್ಸನಾ ವಿಮುತ್ತಿ। ಅನತಿವತ್ತನಟ್ಠೇನ ಯುಗನದ್ಧಂ ವಿಮುತ್ತಿ। ಸಂವರಟ್ಠೇನ ಸೀಲವಿಸುದ್ಧಿ ವಿಮುತ್ತಿ। ಅವಿಕ್ಖೇಪಟ್ಠೇನ ಚಿತ್ತವಿಸುದ್ಧಿ ವಿಮುತ್ತಿ। ದಸ್ಸನಟ್ಠೇನ ದಿಟ್ಠಿವಿಸುದ್ಧಿ ವಿಮುತ್ತಿ। ವಿಮುತ್ತಟ್ಠೇನ ವಿಮೋಕ್ಖೋ ವಿಮುತ್ತಿ। ಪಟಿವೇಧಟ್ಠೇನ ವಿಜ್ಜಾ ವಿಮುತ್ತಿ। ಪರಿಚ್ಚಾಗಟ್ಠೇನ ವಿಮುತ್ತಿ ವಿಮುತ್ತಿ। ಪಟಿಪ್ಪಸ್ಸದ್ಧಿಯಟ್ಠೇನ ಅನುಪ್ಪಾದೇ ಞಾಣಂ ವಿಮುತ್ತಿ। ಛನ್ದೋ ಮೂಲಟ್ಠೇನ ವಿಮುತ್ತಿ। ಮನಸಿಕಾರೋ ಸಮುಟ್ಠಾನಟ್ಠೇನ ವಿಮುತ್ತಿ। ಫಸ್ಸೋ ಸಮೋಧಾನಟ್ಠೇನ ವಿಮುತ್ತಿ। ವೇದನಾ ಸಮೋಸರಣಟ್ಠೇನ ವಿಮುತ್ತಿ। ಸಮಾಧಿ ಪಮುಖಟ್ಠೇನ ವಿಮುತ್ತಿ। ಸತಿ ಆಧಿಪತೇಯ್ಯಟ್ಠೇನ ವಿಮುತ್ತಿ। ಪಞ್ಞಾ ತತುತ್ತರಟ್ಠೇನ ವಿಮುತ್ತಿ। ವಿಮುತ್ತಿ ಸಾರಟ್ಠೇನ ವಿಮುತ್ತಿ। ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ವಿಮುತ್ತಿ। ಏವಂ ವಿಮುತ್ತಿ ಫಲಂ। ಏವಂ ವಿರಾಗೋ ಮಗ್ಗೋ। ವಿಮುತ್ತಿ ಫಲನ್ತಿ।>
    stand <ವಿರಾಗಕಥಾ ನಿಟ್ಠಿತಾ।>
  text <೬॥ ಪಟಿಸಮ್ಭಿದಾಕಥಾ>
    text <೧॥ ಧಮ್ಮಚಕ್ಕಪವತ್ತನವಾರೋ>
      text <೩೦>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಬಾರಾಣಸಿಯಂ ವಿಹರತಿ ಇಸಿಪತನೇ ಮಿಗದಾಯೇ। ತತ್ರ ಖೋ ಭಗವಾ ಪಞ್ಚವಗ್ಗಿಯೇ ಭಿಕ್ಖೂ ಆಮನ್ತೇಸಿ>
      text <ದ್ವೇಮೇ। ಭಿಕ್ಖವೇ। ಅನ್ತಾ ಪಬ್ಬಜಿತೇನ ನ ಸೇವಿತಬ್ಬಾ। ಕತಮೇ ದ್ವೇ॥ ಯೋ ಚಾಯಂ ಕಾಮೇಸು ಕಾಮಸುಖಲ್ಲಿಕಾನುಯೋಗೋ ಹೀನೋ ಗಮ್ಮೋ ಪೋಥುಜ್ಜನಿಕೋ ಅನರಿಯೋ ಅನತ್ಥಸಂಹಿತೋ। ಯೋ ಚಾಯಂ ಅತ್ತಕಿಲಮಥಾನುಯೋಗೋ ದುಕ್ಖೋ ಅನರಿಯೋ ಅನತ್ಥಸಂಹಿತೋ। ಏತೇ ಖೋ। ಭಿಕ್ಖವೇ। ಉಭೋ ಅನ್ತೇ ಅನುಪಗಮ್ಮ ಮಜ್ಝಿಮಾ ಪಟಿಪದಾ ತಥಾಗತೇನ ಅಭಿಸಮ್ಬುದ್ಧಾ ಚಕ್ಖುಕರಣೀ ಞಾಣಕರಣೀ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ।>
      text <ಕತಮಾ ಚ ಸಾ। ಭಿಕ್ಖವೇ। ಮಜ್ಝಿಮಾ ಪಟಿಪದಾ ತಥಾಗತೇನ ಅಭಿಸಮ್ಬುದ್ಧಾ ಚಕ್ಖುಕರಣೀ ಞಾಣಕರಣೀ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ॥ ಅಯಮೇವ ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ಸೇಯ್ಯಥಿದಂ ಸಮ್ಮಾದಿಟ್ಠಿ…ಪೇ॰… ಸಮ್ಮಾಸಮಾಧಿ। ಅಯಂ ಖೋ ಸಾ। ಭಿಕ್ಖವೇ। ಮಜ್ಝಿಮಾ ಪಟಿಪದಾ ತಥಾಗತೇನ ಅಭಿಸಮ್ಬುದ್ಧಾ ಚಕ್ಖುಕರಣೀ ಞಾಣಕರಣೀ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ।>
      text <ಇದಂ ಖೋ ಪನ। ಭಿಕ್ಖವೇ। ದುಕ್ಖಂ ಅರಿಯಸಚ್ಚಂ। ಜಾತಿಪಿ ದುಕ್ಖಾ। ಜರಾಪಿ ದುಕ್ಖಾ। ಬ್ಯಾಧಿಪಿ ದುಕ್ಖೋ। ಮರಣಮ್ಪಿ ದುಕ್ಖಂ। ಅಪ್ಪಿಯೇಹಿ ಸಮ್ಪಯೋಗೋ ದುಕ್ಖೋ। ಪಿಯೇಹಿ ವಿಪ್ಪಯೋಗೋ ದುಕ್ಖೋ। ಯಮ್ಪಿಚ್ಛಂ ನ ಲಭತಿ ತಮ್ಪಿ ದುಕ್ಖಂ। ಸಂಖಿತ್ತೇನ ಪಞ್ಚುಪಾದಾನಕ್ಖನ್ಧಾ ದುಕ್ಖಾ। ಇದಂ ಖೋ ಪನ। ಭಿಕ್ಖವೇ। ದುಕ್ಖಸಮುದಯಂ ಅರಿಯಸಚ್ಚಂ ಯಾಯಂ ತಣ್ಹಾ ಪೋನೋಭವಿಕಾ ನನ್ದಿರಾಗಸಹಗತಾ ತತ್ರತತ್ರಾಭಿನನ್ದಿನೀ। ಸೇಯ್ಯಥಿದಂ ಕಾಮತಣ್ಹಾ। ಭವತಣ್ಹಾ। ವಿಭವತಣ್ಹಾ। ಇದಂ ಖೋ ಪನ। ಭಿಕ್ಖವೇ। ದುಕ್ಖನಿರೋಧಂ ಅರಿಯಸಚ್ಚಂ ಯೋ ತಸ್ಸಾಯೇವ ತಣ್ಹಾಯ ಅಸೇಸವಿರಾಗನಿರೋಧೋ ಚಾಗೋ ಪಟಿನಿಸ್ಸಗ್ಗೋ ಮುತ್ತಿ ಅನಾಲಯೋ। ಇದಂ ಖೋ ಪನ। ಭಿಕ್ಖವೇ। ದುಕ್ಖನಿರೋಧಗಾಮಿನೀ ಪಟಿಪದಾ ಅರಿಯಸಚ್ಚಂ ಅಯಮೇವ ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ಸೇಯ್ಯಥಿದಂ ಸಮ್ಮಾದಿಟ್ಠಿ…ಪೇ॰… ಸಮ್ಮಾಸಮಾಧಿ।>
      text <ಇದಂ ದುಕ್ಖಂ ಅರಿಯಸಚ್ಚನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ತಂ ಖೋ ಪನಿದಂ ದುಕ್ಖಂ ಅರಿಯಸಚ್ಚಂ ಪರಿಞ್ಞೇಯ್ಯನ್ತಿ ಮೇ। ಭಿಕ್ಖವೇ…ಪೇ॰… ಪರಿಞ್ಞಾತನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಇದಂ ದುಕ್ಖಸಮುದಯಂ ಅರಿಯಸಚ್ಚನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ತಂ ಖೋ ಪನಿದಂ ದುಕ್ಖಸಮುದಯಂ ಅರಿಯಸಚ್ಚಂ ಪಹಾತಬ್ಬನ್ತಿ ಮೇ। ಭಿಕ್ಖವೇ…ಪೇ॰… ಪಹೀನನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಇದಂ ದುಕ್ಖನಿರೋಧಂ ಅರಿಯಸಚ್ಚನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ತಂ ಖೋ ಪನಿದಂ ದುಕ್ಖನಿರೋಧಂ ಅರಿಯಸಚ್ಚಂ ಸಚ್ಛಿಕಾತಬ್ಬನ್ತಿ ಮೇ। ಭಿಕ್ಖವೇ…ಪೇ॰… ಸಚ್ಛಿಕತನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಇದಂ ದುಕ್ಖನಿರೋಧಗಾಮಿನೀ ಪಟಿಪದಾ ಅರಿಯಸಚ್ಚನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ತಂ ಖೋ ಪನಿದಂ ದುಕ್ಖನಿರೋಧಗಾಮಿನೀ ಪಟಿಪದಾ ಅರಿಯಸಚ್ಚಂ ಭಾವೇತಬ್ಬನ್ತಿ ಮೇ। ಭಿಕ್ಖವೇ…ಪೇ॰… ಭಾವಿತನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಯಾವಕೀವಞ್ಚ ಮೇ। ಭಿಕ್ಖವೇ। ಇಮೇಸು ಚತೂಸು ಅರಿಯಸಚ್ಚೇಸು ಏವಂ ತಿಪರಿವಟ್ಟಂ ದ್ವಾದಸಾಕಾರಂ ಯಥಾಭೂತಂ ಞಾಣದಸ್ಸನಂ ನ ಸುವಿಸುದ್ಧಂ ಅಹೋಸಿ। ನೇವ ತಾವಾಹಂ। ಭಿಕ್ಖವೇ। ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುದ್ಧೋತಿ ಪಚ್ಚಞ್ಞಾಸಿಂ। ಯತೋ ಚ ಖೋ ಮೇ। ಭಿಕ್ಖವೇ। ಇಮೇಸು ಚತೂಸು ಅರಿಯಸಚ್ಚೇಸು ಏವಂ ತಿಪರಿವಟ್ಟಂ ದ್ವಾದಸಾಕಾರಂ ಯಥಾಭೂತಂ ಞಾಣದಸ್ಸನಂ ಸುವಿಸುದ್ಧಂ ಅಹೋಸಿ। ಅಥಾಹಂ। ಭಿಕ್ಖವೇ। ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುದ್ಧೋತಿ ಪಚ್ಚಞ್ಞಾಸಿಂ। ಞಾಣಞ್ಚ ಪನ ಮೇ ದಸ್ಸನಂ ಉದಪಾದಿ ಅಕುಪ್ಪಾ ಮೇ ವಿಮುತ್ತಿ। ಅಯಮನ್ತಿಮಾ ಜಾತಿ। ನತ್ಥಿ ದಾನಿ ಪುನಬ್ಭವೋತಿ।>
      text <ಇದಮವೋಚ ಭಗವಾ। ಅತ್ತಮನಾ ಪಞ್ಚವಗ್ಗಿಯಾ ಭಿಕ್ಖೂ ಭಗವತೋ ಭಾಸಿತಂ ಅಭಿನನ್ದುನ್ತಿ।>
      text <ಇಮಸ್ಮಿಞ್ಚ ಪನ ವೇಯ್ಯಾಕರಣಸ್ಮಿಂ ಭಞ್ಞಮಾನೇ ಆಯಸ್ಮತೋ ಕೋಣ್ಡಞ್ಞಸ್ಸ ವಿರಜಂ ವೀತಮಲಂ ಧಮ್ಮಚಕ್ಖುಂ ಉದಪಾದಿ ಯಂ ಕಿಞ್ಚಿ ಸಮುದಯಧಮ್ಮಂ। ಸಬ್ಬಂ ತಂ ನಿರೋಧಧಮ್ಮನ್ತಿ।>
      text <ಪವತ್ತಿತೇ ಚ ಪನ ಭಗವತಾ ಧಮ್ಮಚಕ್ಕೇ ಭುಮ್ಮಾ ದೇವಾ ಸದ್ದಮನುಸ್ಸಾವೇಸುಂ ಏತಂ ಭಗವತಾ ಬಾರಾಣಸಿಯಂ ಇಸಿಪತನೇ ಮಿಗದಾಯೇ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿನ್ತಿ। ಭುಮ್ಮಾನಂ ದೇವಾನಂ ಸದ್ದಂ ಸುತ್ವಾ ಚಾತುಮಹಾರಾಜಿಕಾ ದೇವಾ ಸದ್ದಮನುಸ್ಸಾವೇಸುಂ…ಪೇ॰… ಚಾತುಮಹಾರಾಜಿಕಾನಂ ದೇವಾನಂ ಸದ್ದಂ ಸುತ್ವಾ ತಾವತಿಂಸಾ ದೇವಾ…ಪೇ॰… ಯಾಮಾ ದೇವಾ…ಪೇ॰… ತುಸಿತಾ ದೇವಾ…ಪೇ॰… ನಿಮ್ಮಾನರತೀ ದೇವಾ…ಪೇ॰… ಪರನಿಮ್ಮಿತವಸವತ್ತೀ ದೇವಾ…ಪೇ॰… ಬ್ರಹ್ಮಕಾಯಿಕಾ ದೇವಾ ಸದ್ದಮನುಸ್ಸಾವೇಸುಂ ಏತಂ ಭಗವತಾ ಬಾರಾಣಸಿಯಂ ಇಸಿಪತನೇ ಮಿಗದಾಯೇ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿನ್ತಿ।>
      text <ಇತಿಹ ತೇನ ಖಣೇನ ತೇನ ಲಯೇನ ತೇನ ಮುಹುತ್ತೇನ ಯಾವ ಬ್ರಹ್ಮಲೋಕಾ ಸದ್ದೋ ಅಬ್ಭುಗ್ಗಚ್ಛಿ। ಅಯಞ್ಚ ದಸಸಹಸ್ಸೀ ಲೋಕಧಾತು ಸಂಕಮ್ಪಿ ಸಮ್ಪಕಮ್ಪಿ ಸಮ್ಪವೇಧಿ। ಅಪ್ಪಮಾಣೋ ಚ ಉಳಾರೋ ಓಭಾಸೋ ಲೋಕೇ ಪಾತುರಹೋಸಿ ಅತಿಕ್ಕಮ್ಮ ದೇವಾನಂ ದೇವಾನುಭಾವನ್ತಿ।>
      text <ಅಥ ಖೋ ಭಗವಾ ಇಮಂ ಉದಾನಂ ಉದಾನೇಸಿ ಅಞ್ಞಾಸಿ ವತ। ಭೋ। ಕೋಣ್ಡಞ್ಞೋ। ಅಞ್ಞಾಸಿ ವತ। ಭೋ। ಕೋಣ್ಡಞ್ಞೋತಿ। ಇತಿ ಹಿದಂ ಆಯಸ್ಮತೋ ಕೋಣ್ಡಞ್ಞಸ್ಸ ಅಞ್ಞಾಸಿಕೋಣ್ಡಞ್ಞೋ ತ್ವೇವ ನಾಮಂ ಅಹೋಸಿ।>
      text <ಕ ಇದಂ ದುಕ್ಖಂ ಅರಿಯಸಚ್ಚನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ॥ ಞಾಣಂ ಉದಪಾದೀತಿ ಕೇನಟ್ಠೇನ॥ ಪಞ್ಞಾ ಉದಪಾದೀತಿ ಕೇನಟ್ಠೇನ॥ ವಿಜ್ಜಾ ಉದಪಾದೀತಿ ಕೇನಟ್ಠೇನ॥ ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ। ಞಾಣಂ ಉದಪಾದೀತಿ ಞಾತಟ್ಠೇನ। ಪಞ್ಞಾ ಉದಪಾದೀತಿ ಪಜಾನನಟ್ಠೇನ। ವಿಜ್ಜಾ ಉದಪಾದೀತಿ ಪಟಿವೇಧಟ್ಠೇನ। ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ಞಾಣಂ ಧಮ್ಮೋ। ಪಞ್ಞಾ ಧಮ್ಮೋ। ವಿಜ್ಜಾ ಧಮ್ಮೋ। ಆಲೋಕೋ ಧಮ್ಮೋ। ಇಮೇ ಪಞ್ಚ ಧಮ್ಮಾ ಧಮ್ಮಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಧಮ್ಮೇಸು ಞಾಣಂ ಧಮ್ಮಪಟಿಸಮ್ಭಿದಾ।>
      text <ದಸ್ಸನಟ್ಠೋ ಅತ್ಥೋ। ಞಾತಟ್ಠೋ ಅತ್ಥೋ। ಪಜಾನನಟ್ಠೋ ಅತ್ಥೋ। ಪಟಿವೇಧಟ್ಠೋ ಅತ್ಥೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಅತ್ಥಾ ಅತ್ಥಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಅತ್ಥೇಸು ಞಾಣಂ ಅತ್ಥಪಟಿಸಮ್ಭಿದಾ।>
      text <ಪಞ್ಚ ಧಮ್ಮೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಪಞ್ಚ ಅತ್ಥೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಇಮಾ ದಸ ನಿರುತ್ತಿಯಾ ನಿರುತ್ತಿಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ನಿರುತ್ತೀಸು ಞಾಣಂ ನಿರುತ್ತಿಪಟಿಸಮ್ಭಿದಾ।>
      text <ಪಞ್ಚಸು ಧಮ್ಮೇಸು ಞಾಣಾನಿ। ಪಞ್ಚಸು ಅತ್ಥೇಸು ಞಾಣಾನಿ। ದಸಸು ನಿರುತ್ತೀಸು ಞಾಣಾನಿ। ಇಮಾನಿ ವೀಸತಿ ಞಾಣಾನಿ ಪಟಿಭಾನಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಪಟಿಭಾನೇಸು ಞಾಣಂ ಪಟಿಭಾನಪಟಿಸಮ್ಭಿದಾ।>
      text <ತಂ ಖೋ ಪನಿದಂ ದುಕ್ಖಂ ಅರಿಯಸಚ್ಚಂ ಪರಿಞ್ಞೇಯ್ಯನ್ತಿ…ಪೇ॰… ಪರಿಞ್ಞಾತನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ॥ ಞಾಣಂ ಉದಪಾದೀತಿ ಕೇನಟ್ಠೇನ॥ ಪಞ್ಞಾ ಉದಪಾದೀತಿ ಕೇನಟ್ಠೇನ॥ ವಿಜ್ಜಾ ಉದಪಾದೀತಿ ಕೇನಟ್ಠೇನ॥ ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ। ಞಾಣಂ ಉದಪಾದೀತಿ ಞಾತಟ್ಠೇನ। ಪಞ್ಞಾ ಉದಪಾದೀತಿ ಪಜಾನನಟ್ಠೇನ। ವಿಜ್ಜಾ ಉದಪಾದೀತಿ ಪಟಿವೇಧಟ್ಠೇನ। ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ಞಾಣಂ ಧಮ್ಮೋ। ಪಞ್ಞಾ ಧಮ್ಮೋ। ವಿಜ್ಜಾ ಧಮ್ಮೋ। ಆಲೋಕೋ ಧಮ್ಮೋ। ಇಮೇ ಪಞ್ಚ ಧಮ್ಮಾ ಧಮ್ಮಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಧಮ್ಮೇಸು ಞಾಣಂ ಧಮ್ಮಪಟಿಸಮ್ಭಿದಾ।>
      text <ದಸ್ಸನಟ್ಠೋ ಅತ್ಥೋ। ಞಾತಟ್ಠೋ ಅತ್ಥೋ। ಪಜಾನನಟ್ಠೋ ಅತ್ಥೋ। ಪಟಿವೇಧಟ್ಠೋ ಅತ್ಥೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಅತ್ಥಾ ಅತ್ಥಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಅತ್ಥೇಸು ಞಾಣಂ ಅತ್ಥಪಟಿಸಮ್ಭಿದಾ।>
      text <ಪಞ್ಚ ಧಮ್ಮೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಪಞ್ಚ ಅತ್ಥೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಇಮಾ ದಸ ನಿರುತ್ತಿಯೋ ನಿರುತ್ತಿಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ನಿರುತ್ತೀಸು ಞಾಣಂ ನಿರುತ್ತಿಪಟಿಸಮ್ಭಿದಾ।>
      text <ಪಞ್ಚಸು ಧಮ್ಮೇಸು ಞಾಣಾನಿ। ಪಞ್ಚಸು ಅತ್ಥೇಸು ಞಾಣಾನಿ। ದಸಸು ನಿರುತ್ತೀಸು ಞಾಣಾನಿ। ಇಮಾನಿ ವೀಸತಿ ಞಾಣಾನಿ ಪಟಿಭಾನಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಪಟಿಭಾನೇಸು ಞಾಣಂ ಪಟಿಭಾನಪಟಿಸಮ್ಭಿದಾ।>
      text <ದುಕ್ಖೇ ಅರಿಯಸಚ್ಚೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಖ ಇದಂ ದುಕ್ಖಸಮುದಯಂ ಅರಿಯಸಚ್ಚನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ತಂ ಖೋ ಪನಿದಂ ದುಕ್ಖಸಮುದಯಂ ಅರಿಯಸಚ್ಚಂ ಪಹಾತಬ್ಬನ್ತಿ…ಪೇ॰… ಪಹೀನನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰ … ಆಲೋಕೋ ಉದಪಾದಿ…ಪೇ॰…।>
      text <ದುಕ್ಖಸಮುದಯೇ ಅರಿಯಸಚ್ಚೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಗ ಇದಂ ದುಕ್ಖನಿರೋಧಂ ಅರಿಯಸಚ್ಚನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ತಂ ಖೋ ಪನಿದಂ ದುಕ್ಖನಿರೋಧಂ ಅರಿಯಸಚ್ಚಂ ಸಚ್ಛಿಕಾತಬ್ಬನ್ತಿ…ಪೇ॰… ಸಚ್ಛಿಕತನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰…।>
      text <ದುಕ್ಖನಿರೋಧೇ ಅರಿಯಸಚ್ಚೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಘ ಇದಂ ದುಕ್ಖನಿರೋಧಗಾಮಿನೀ ಪಟಿಪದಾ ಅರಿಯಸಚ್ಚನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ತಂ ಖೋ ಪನಿದಂ ದುಕ್ಖನಿರೋಧಗಾಮಿನೀ ಪಟಿಪದಾ ಅರಿಯಸಚ್ಚಂ ಭಾವೇತಬ್ಬನ್ತಿ…ಪೇ॰… ಭಾವಿತನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰…।>
      text <ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅರಿಯಸಚ್ಚೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಚತೂಸು ಅರಿಯಸಚ್ಚೇಸು ಸಟ್ಠಿ ಧಮ್ಮಾ। ಸಟ್ಠಿ ಅತ್ಥಾ। ವೀಸತಿಸತನಿರುತ್ತಿಯೋ। ಚತ್ತಾಲೀಸಞ್ಚ ದ್ವೇ ಚ ಞಾಣಸತಾನಿ।>
    text <೨॥ ಸತಿಪಟ್ಠಾನವಾರೋ>
      text <೩೧>, <ಅಯಂ ಕಾಯೇ ಕಾಯಾನುಪಸ್ಸನಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸಾ ಖೋ ಪನಾಯಂ ಕಾಯೇ ಕಾಯಾನುಪಸ್ಸನಾ ಭಾವೇತಬ್ಬಾತಿ ಮೇ। ಭಿಕ್ಖವೇ।…ಪೇ॰… ಭಾವಿತಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಅಯಂ ವೇದನಾಸು…ಪೇ॰… ಅಯಂ ಚಿತ್ತೇ…ಪೇ॰… ಅಯಂ ಧಮ್ಮೇಸು ಧಮ್ಮಾನುಪಸ್ಸನಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸಾ ಖೋ ಪನಾಯಂ ಧಮ್ಮೇಸು ಧಮ್ಮಾನುಪಸ್ಸನಾ ಭಾವೇತಬ್ಬಾ ತಿ…ಪೇ॰… ಭಾವಿತಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಕ ಅಯಂ ಕಾಯೇ ಕಾಯಾನುಪಸ್ಸನಾತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ಸಾ ಖೋ ಪನಾಯಂ ಕಾಯೇ ಕಾಯಾನುಪಸ್ಸನಾ ಭಾವೇತಬ್ಬಾತಿ…ಪೇ॰… ಭಾವಿತಾತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ॥ ಞಾಣಂ ಉದಪಾದೀತಿ ಕೇನಟ್ಠೇನ॥ ಪಞ್ಞಾ ಉದಪಾದೀತಿ ಕೇನಟ್ಠೇನ॥ ವಿಜ್ಜಾ ಉದಪಾದೀತಿ ಕೇನಟ್ಠೇನ॥ ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ। ಞಾಣಂ ಉದಪಾದೀತಿ ಞಾತಟ್ಠೇನ। ಪಞ್ಞಾ ಉದಪಾದೀತಿ ಪಜಾನನಟ್ಠೇನ। ವಿಜ್ಜಾ ಉದಪಾದೀತಿ ಪಟಿವೇಧಟ್ಠೇನ। ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ಞಾಣಂ ಧಮ್ಮೋ। ಪಞ್ಞಾ ಧಮ್ಮೋ। ವಿಜ್ಜಾ ಧಮ್ಮೋ। ಆಲೋಕೋ ಧಮ್ಮೋ। ಇಮೇ ಪಞ್ಚ ಧಮ್ಮಾ ಧಮ್ಮಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಧಮ್ಮೇಸು ಞಾಣಂ ಧಮ್ಮಪಟಿಸಮ್ಭಿದಾ।>
      text <ದಸ್ಸನಟ್ಠೋ ಅತ್ಥೋ। ಞಾತಟ್ಠೋ ಅತ್ಥೋ। ಪಜಾನನಟ್ಠೋ ಅತ್ಥೋ। ಪಟಿವೇಧಟ್ಠೋ ಅತ್ಥೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಅತ್ಥಾ ಅತ್ಥಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಅತ್ಥೇಸು ಞಾಣಂ ಅತ್ಥಪಟಿಸಮ್ಭಿದಾ।>
      text <ಪಞ್ಚ ಧಮ್ಮೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಪಞ್ಚ ಅತ್ಥೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಇಮಾ ದಸ ನಿರುತ್ತಿಯೋ ನಿರುತ್ತಿಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ನಿರುತ್ತೀಸು ಞಾಣಂ ನಿರುತ್ತಿಪಟಿಸಮ್ಭಿದಾ।>
      text <ಪಞ್ಚಸು ಧಮ್ಮೇಸು ಞಾಣಾನಿ। ಪಞ್ಚಸು ಅತ್ಥೇಸು ಞಾಣಾನಿ। ದಸಸು ನಿರುತ್ತೀಸು ಞಾಣಾನಿ। ಇಮಾನಿ ವೀಸತಿ ಞಾಣಾನಿ ಪಟಿಭಾನಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಪಟಿಭಾನೇಸು ಞಾಣಂ ಪಟಿಭಾನಪಟಿಸಮ್ಭಿದಾ।>
      text <ಕಾಯೇ ಕಾಯಾನುಪಸ್ಸನಾಸತಿಪಟ್ಠಾನೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಖ-ಘ ಅಯಂ ವೇದನಾಸು…ಪೇ॰… ಅಯಂ ಚಿತ್ತೇ…ಪೇ॰… ಅಯಂ ಧಮ್ಮೇಸು ಧಮ್ಮಾನುಪಸ್ಸನಾತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ಸಾ ಖೋ ಪನಾಯಂ ಧಮ್ಮೇಸು ಧಮ್ಮಾನುಪಸ್ಸನಾ ಭಾವೇತಬ್ಬಾ ತಿ…ಪೇ॰… ಭಾವಿತಾತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰…।>
      text <ಧಮ್ಮೇಸು ಧಮ್ಮಾನುಪಸ್ಸನಾ ಸತಿಪಟ್ಠಾನೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಚತೂಸು ಸತಿಪಟ್ಠಾನೇಸು ಸಟ್ಠಿ ಧಮ್ಮಾ। ಸಟ್ಠಿ ಅತ್ಥಾ। ವೀಸತಿಸತನಿರುತ್ತಿಯೋ। ಚತ್ತಾಲೀಸಞ್ಚ ದ್ವೇ ಚ ಞಾಣಸತಾನಿ।>
    text <೩॥ ಇದ್ಧಿಪಾದವಾರೋ>
      text <೩೨>, <ಅಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸೋ ಖೋ ಪನಾಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ ಮೇ। ಭಿಕ್ಖವೇ…ಪೇ॰… ಭಾವಿತೋತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಅಯಂ ವೀರಿಯಸಮಾಧಿ…ಪೇ॰… ಅಯಂ ಚಿತ್ತಸಮಾಧಿ…ಪೇ॰… ಅಯಂ ವೀಮಂಸಾಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸೋ ಖೋ ಪನಾಯಂ ವೀಮಂಸಾಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಕ ಅಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ಸೋ ಖೋ ಪನಾಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ…ಪೇ॰… ಭಾವಿತೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ॥ ಞಾಣಂ ಉದಪಾದೀತಿ ಕೇನಟ್ಠೇನ॥ ಪಞ್ಞಾ ಉದಪಾದೀತಿ ಕೇನಟ್ಠೇನ॥ ವಿಜ್ಜಾ ಉದಪಾದೀತಿ ಕೇನಟ್ಠೇನ॥ ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ। ಞಾಣಂ ಉದಪಾದೀತಿ ಞಾತಟ್ಠೇನ। ಪಞ್ಞಾ ಉದಪಾದೀತಿ ಪಜಾನನಟ್ಠೇನ। ವಿಜ್ಜಾ ಉದಪಾದೀತಿ ಪಟಿವೇಧಟ್ಠೇನ। ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ಞಾಣಂ ಧಮ್ಮೋ। ಪಞ್ಞಾ ಧಮ್ಮೋ। ವಿಜ್ಜಾ ಧಮ್ಮೋ। ಆಲೋಕೋ ಧಮ್ಮೋ। ಇಮೇ ಪಞ್ಚ ಧಮ್ಮಾ ಧಮ್ಮಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಧಮ್ಮೇಸು ಞಾಣಂ ಧಮ್ಮಪಟಿಸಮ್ಭಿದಾ।>
      text <ದಸ್ಸನಟ್ಠೋ ಅತ್ಥೋ। ಞಾತಟ್ಠೋ ಅತ್ಥೋ। ಪಜಾನನಟ್ಠೋ ಅತ್ಥೋ। ಪಟಿವೇಧಟ್ಠೋ ಅತ್ಥೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಅತ್ಥಾ ಅತ್ಥಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಅತ್ಥೇಸು ಞಾಣಂ ಅತ್ಥಪಟಿಸಮ್ಭಿದಾ।>
      text <ಪಞ್ಚ ಧಮ್ಮೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಪಞ್ಚ ಅತ್ಥೇ ಸನ್ದಸ್ಸೇತುಂ ಬ್ಯಞ್ಜನನಿರುತ್ತಾಭಿಲಾಪಾ। ಇಮಾ ದಸ ನಿರುತ್ತಿಯೋ ನಿರುತ್ತಿಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ನಿರುತ್ತೀಸು ಞಾಣಂ ನಿರುತ್ತಿಪಟಿಸಮ್ಭಿದಾ।>
      text <ಪಞ್ಚಸು ಧಮ್ಮೇಸು ಞಾಣಾನಿ। ಪಞ್ಚಸು ಅತ್ಥೇಸು ಞಾಣಾನಿ। ದಸಸು ನಿರುತ್ತೀಸು ಞಾಣಾನಿ। ಇಮಾನಿ ವೀಸತಿ ಞಾಣಾನಿ ಪಟಿಭಾನಪಟಿಸಮ್ಭಿದಾಯ ಆರಮ್ಮಣಾ ಚೇವ ಹೋನ್ತಿ ಗೋಚರಾ ಚ। ಯೇ ತಸ್ಸಾ ಆರಮ್ಮಣಾ ತೇ ತಸ್ಸಾ ಗೋಚರಾ। ಯೇ ತಸ್ಸಾ ಗೋಚರಾ ತೇ ತಸ್ಸಾ ಆರಮ್ಮಣಾ। ತೇನ ವುಚ್ಚತಿ ಪಟಿಭಾನೇಸು ಞಾಣಂ ಪಟಿಭಾನಪಟಿಸಮ್ಭಿದಾ।>
      text <ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೇ ಇದ್ಧಿಪಾದೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಖ-ಘ ಅಯಂ ವೀರಿಯಸಮಾಧಿ…ಪೇ॰… ಅಯಂ ಚಿತ್ತಸಮಾಧಿ…ಪೇ॰… ಅಯಂ ವೀಮಂಸಾಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ಸೋ ಖೋ ಪನಾಯಂ ವೀಮಂಸಾಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ…ಪೇ॰… ಭಾವಿತೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰…।>
      text <ವೀಮಂಸಾಸಮಾಧಿಪಧಾನಸಙ್ಖಾರಸಮನ್ನಾಗತೇ ಇದ್ಧಿಪಾದೇ ಪನ್ನರಸ ಧಮ್ಮಾ। ಪನ್ನರಸ ಅತ್ಥಾ। ತಿಂಸ ನಿರುತ್ತಿಯೋ। ಸಟ್ಠಿ ಞಾಣಾನಿ।>
      text <ಚತೂಸು ಇದ್ಧಿಪಾದೇಸು ಸಟ್ಠಿ ಧಮ್ಮಾ। ಸಟ್ಠಿ ಅತ್ಥಾ। ವೀಸತಿಸತನಿರುತ್ತಿಯೋ। ಚತ್ತಾಲೀಸಞ್ಚ ದ್ವೇ ಚ ಞಾಣಸತಾನಿ।>
    text <೪॥ ಸತ್ತಬೋಧಿಸತ್ತವಾರೋ>
      text <೩೩>, <ಸಮುದಯೋ ಸಮುದಯೋತಿ ಖೋ। ಭಿಕ್ಖವೇ। ವಿಪಸ್ಸಿಸ್ಸ ಬೋಧಿಸತ್ತಸ್ಸ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ನಿರೋಧೋ ನಿರೋಧೋತಿ ಖೋ। ಭಿಕ್ಖವೇ। ವಿಪಸ್ಸಿಸ್ಸ ಬೋಧಿಸತ್ತಸ್ಸ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ವಿಪಸ್ಸಿಸ್ಸ ಬೋಧಿಸತ್ತಸ್ಸ ವೇಯ್ಯಾಕರಣೇ ದಸ ಧಮ್ಮಾ। ದಸ ಅತ್ಥಾ। ವೀಸತಿ ನಿರುತ್ತಿಯೋ। ಚತ್ತಾಲೀಸಂ ಞಾಣಾನಿ।>
      text <ಸಮುದಯೋ ಸಮುದಯೋತಿ ಖೋ। ಭಿಕ್ಖವೇ। ಸಿಖಿಸ್ಸ ಬೋಧಿಸತ್ತಸ್ಸ…ಪೇ॰… ವೇಸ್ಸಭುಸ್ಸ ಬೋಧಿಸತ್ತಸ್ಸ…ಪೇ॰… ಕಕುಸನ್ಧಸ್ಸ ಬೋಧಿಸತ್ತಸ್ಸ…ಪೇ॰… ಕೋಣಾಗಮನಸ್ಸ ಬೋಧಿಸತ್ತಸ್ಸ…ಪೇ॰… ಕಸ್ಸಪಸ್ಸ ಬೋಧಿಸತ್ತಸ್ಸ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ನಿರೋಧೋ ನಿರೋಧೋತಿ ಖೋ। ಭಿಕ್ಖವೇ। ಕಸ್ಸಪಸ್ಸ ಬೋಧಿಸತ್ತಸ್ಸ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಕಸ್ಸಪಸ್ಸ ಬೋಧಿಸತ್ತಸ್ಸ ವೇಯ್ಯಾಕರಣೇ ದಸ ಧಮ್ಮಾ। ದಸ ಅತ್ಥಾ। ವೀಸತಿ ನಿರುತ್ತಿಯೋ। ಚತ್ತಾಲೀಸ ಞಾಣಾನಿ।>
      text <ಸಮುದಯೋ ಸಮುದಯೋತಿ ಖೋ। ಭಿಕ್ಖವೇ। ಗೋತಮಸ್ಸ ಬೋಧಿಸತ್ತಸ್ಸ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ನಿರೋಧೋ ನಿರೋಧೋತಿ ಖೋ। ಭಿಕ್ಖವೇ। ಗೋತಮಸ್ಸ ಬೋಧಿಸತ್ತಸ್ಸ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಗೋತಮಸ್ಸ ಬೋಧಿಸತ್ತಸ್ಸ ವೇಯ್ಯಾಕರಣೇ ದಸ ಧಮ್ಮಾ। ದಸ ಅತ್ಥಾ। ವೀಸತಿ ನಿರುತ್ತಿಯೋ। ಚತ್ತಾಲೀಸ ಞಾಣಾನಿ।>
      text <ಸತ್ತನ್ನಂ ಬೋಧಿಸತ್ತಾನಂ ಸತ್ತಸು ವೇಯ್ಯಾಕರಣೇಸು ಸತ್ತತಿ ಧಮ್ಮಾ। ಸತ್ತತಿ ಅತ್ಥಾ। ಚತ್ತಾಲೀಸಸತಂ ನಿರುತ್ತಿಯೋ। ಅಸೀತಿ ಚ ದ್ವೇ ಚ ಞಾಣಸತಾನಿ।>
    text <೫॥ ಅಭಿಞ್ಞಾದಿವಾರೋ>
      text <೩೪>, <ಯಾವತಾ ಅಭಿಞ್ಞಾಯ ಅಭಿಞ್ಞಟ್ಠೋ ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ಅಭಿಞ್ಞಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಅಭಿಞ್ಞಾಯ ಅಭಿಞ್ಞಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಯಾವತಾ ಪರಿಞ್ಞಾಯ ಪರಿಞ್ಞಟ್ಠೋ…ಪೇ॰… ಯಾವತಾ ಪಹಾನಸ್ಸ ಪಹಾನಟ್ಠೋ…ಪೇ॰… ಯಾವತಾ ಭಾವನಾಯ ಭಾವನಟ್ಠೋ…ಪೇ॰… ಯಾವತಾ ಸಚ್ಛಿಕಿರಿಯಾಯ ಸಚ್ಛಿಕಿರಿಯಟ್ಠೋ ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ಸಚ್ಛಿಕಿರಿಯಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಸಚ್ಛಿಕಿರಿಯಾಯ ಸಚ್ಛಿಕಿರಿಯಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಅಭಿಞ್ಞಾಯ ಅಭಿಞ್ಞಟ್ಠೇ। ಪರಿಞ್ಞಾಯ ಪರಿಞ್ಞಟ್ಠೇ। ಪಹಾನಾಯ ಪಹಾನಟ್ಠೇ। ಭಾವನಾಯ ಭಾವನಟ್ಠೇ। ಸಚ್ಛಿಕಿರಿಯಾಯ ಸಚ್ಛಿಕಿರಿಯಟ್ಠೇ ಪಞ್ಚವೀಸಸತಂ ಧಮ್ಮಾ। ಪಞ್ಚವೀಸಸತಂ ಅತ್ಥಾ। ಅಡ್ಢತೇಯ್ಯಾನಿ ನಿರುತ್ತಿಸತಾನಿ। ಪಞ್ಚ ಞಾಣಸತಾನಿ।>
    text <೬॥ ಖನ್ಧಾದಿವಾರೋ>
      text <೩೫>, <ಯಾವತಾ ಖನ್ಧಾನಂ ಖನ್ಧಟ್ಠೋ। ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ಖನ್ಧಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಖನ್ಧಾನಂ ಖನ್ಧಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಯಾವತಾ ಧಾತೂನಂ ಧಾತುಟ್ಠೋ…ಪೇ॰… ಯಾವತಾ ಆಯತನಾನಂ ಆಯತನಟ್ಠೋ…ಪೇ॰… ಯಾವತಾ ಸಙ್ಖತಾನಂ ಸಙ್ಖತಟ್ಠೋ…ಪೇ॰… ಯಾವತಾ ಅಸಙ್ಖತಸ್ಸ ಅಸಙ್ಖತಟ್ಠೋ ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ಅಸಙ್ಖತಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಅಸಙ್ಖತಸ್ಸ ಅಸಙ್ಖತಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಖನ್ಧಾನಂ ಖನ್ಧಟ್ಠೇ। ಧಾತೂನಂ ಧಾತುಟ್ಠೇ। ಆಯತನಾನಂ ಆಯತನಟ್ಠೇ ಸಙ್ಖತಾನಂ ಸಙ್ಖತಟ್ಠೇ। ಅಸಙ್ಖತಸ್ಸ ಅಸಙ್ಖತಟ್ಠೇ ಪಞ್ಚವೀಸತಿಸತಂ ಧಮ್ಮಾ। ಪಞ್ಚವೀಸತಿಸತಂ ಅತ್ಥಾ। ಅಡ್ಢತೇಯ್ಯಾನಿ ನಿರುತ್ತಿಸತಾನಿ। ಪಞ್ಚ ಞಾಣಸತಾನಿ।>
    text <೭॥ ಸಚ್ಚವಾರೋ>
      text <೩೬>, <ಯಾವತಾ ದುಕ್ಖಸ್ಸ ದುಕ್ಖಟ್ಠೋ। ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ದುಕ್ಖಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ದುಕ್ಖಸ್ಸ ದುಕ್ಖಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಯಾವತಾ ಸಮುದಯಸ್ಸ ಸಮುದಯಟ್ಠೋ…ಪೇ॰… ಯಾವತಾ ನಿರೋಧಸ್ಸ ನಿರೋಧಟ್ಠೋ…ಪೇ॰… ಯಾವತಾ ಮಗ್ಗಸ್ಸ ಮಗ್ಗಟ್ಠೋ ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ಮಗ್ಗಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಮಗ್ಗಸ್ಸ ಮಗ್ಗಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಚತೂಸು ಅರಿಯಸಚ್ಚೇಸು ಸತಂ ಧಮ್ಮಾ। ಸತಂ ಅತ್ಥಾ। ದ್ವೇ ನಿರುತ್ತಿಸತಾನಿ। ಚತ್ತಾರಿ ಞಾಣಸತಾನಿ।>
    text <೮॥ ಪಟಿಸಮ್ಭಿದಾವಾರೋ>
      text <೩೭>, <ಯಾವತಾ ಅತ್ಥಪಟಿಸಮ್ಭಿದಾಯ ಅತ್ಥಪಟಿಸಮ್ಭಿದಟ್ಠೋ। ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ಅತ್ಥಪಟಿಸಮ್ಭಿದಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಅತ್ಥಪಟಿಸಮ್ಭಿದಾಯ ಅತ್ಥಪಟಿಸಮ್ಭಿದಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಯಾವತಾ ಧಮ್ಮಪಟಿಸಮ್ಭಿದಾಯ ಧಮ್ಮಪಟಿಸಮ್ಭಿದಟ್ಠೋ…ಪೇ॰… ಯಾವತಾ ನಿರುತ್ತಿಪಟಿಸಮ್ಭಿದಾಯ ನಿರುತ್ತಿಪಟಿಸಮ್ಭಿದಟ್ಠೋ…ಪೇ॰… ಯಾವತಾ ಪಟಿಭಾನಪಟಿಸಮ್ಭಿದಾಯ ಪಟಿಭಾನಪಟಿಸಮ್ಭಿದಟ್ಠೋ। ಞಾತೋ ದಿಟ್ಠೋ ವಿದಿತೋ ಸಚ್ಛಿಕತೋ ಫಸ್ಸಿತೋ ಪಞ್ಞಾಯ। ಅಫಸ್ಸಿತೋ ಪಞ್ಞಾಯ ಪಟಿಭಾನಪಟಿಸಮ್ಭಿದಟ್ಠೋ ನತ್ಥೀತಿ ಚಕ್ಖುಂ ಉದಪಾದಿ …ಪೇ॰… ಆಲೋಕೋ ಉದಪಾದಿ। ಪಟಿಭಾನಪಟಿಸಮ್ಭಿದಟ್ಠೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಚತೂಸು ಪಟಿಸಮ್ಭಿದಾಸು ಸತಂ ಧಮ್ಮಾ। ಸತಂ ಅತ್ಥಾ। ದ್ವೇ ನಿರುತ್ತಿಸತಾನಿ। ಚತ್ತಾರಿ ಞಾಣಸತಾನಿ।>
    text <೯॥ ಛಬುದ್ಧಧಮ್ಮವಾರೋ>
      text <೩೮>, <ಯಾವತಾ ಇನ್ದ್ರಿಯಪರೋಪರಿಯತ್ತೇ ಞಾಣಂ। ಞಾತಂ ದಿಟ್ಠಂ ವಿದಿತಂ ಸಚ್ಛಿಕತಂ ಫಸ್ಸಿತಂ ಪಞ್ಞಾಯ। ಅಫಸ್ಸಿತಂ ಪಞ್ಞಾಯ ಇನ್ದ್ರಿಯಪರೋಪರಿಯತ್ತೇ ಞಾಣಂ ನತ್ಥೀತಿ ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಇನ್ದ್ರಿಯಪರೋಪರಿಯತ್ತೇ ಞಾಣೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಯಾವತಾ ಸತ್ತಾನಂ ಆಸಯಾನುಸಯೇ ಞಾಣಂ…ಪೇ॰… ಯಾವತಾ ಯಮಕಪಾಟಿಹೀರೇ ಞಾಣಂ …ಪೇ॰… ಯಾವತಾ ಮಹಾಕರುಣಾಸಮಾಪತ್ತಿಯಾ ಞಾಣಂ…ಪೇ॰… ಯಾವತಾ ಸಬ್ಬಞ್ಞುತಞ್ಞಾಣಂ…ಪೇ॰… ಯಾವತಾ ಅನಾವರಣಂ ಞಾಣಂ। ಞಾತಂ ದಿಟ್ಠಂ ವಿದಿತಂ ಸಚ್ಛಿಕತಂ ಫಸ್ಸಿತಂ ಪಞ್ಞಾಯ। ಅಫಸ್ಸಿತಂ ಪಞ್ಞಾಯ ಅನಾವರಣಂ ಞಾಣಂ ನತ್ಥೀತಿ ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಅನಾವರಣೇ ಞಾಣೇ ಪಞ್ಚವೀಸತಿ ಧಮ್ಮಾ। ಪಞ್ಚವೀಸತಿ ಅತ್ಥಾ। ಪಞ್ಞಾಸ ನಿರುತ್ತಿಯೋ। ಸತಂ ಞಾಣಾನಿ।>
      text <ಛಸು ಬುದ್ಧಧಮ್ಮೇಸು ದಿಯಡ್ಢಸತಂ ಧಮ್ಮಾ। ದಿಯಡ್ಢಸತಂ ಅತ್ಥಾ। ತೀಣಿ ನಿರುತ್ತಿಸತಾನಿ। ಛ ಞಾಣಸತಾನಿ।>
      text <ಪಟಿಸಮ್ಭಿದಾಧಿಕರಣೇ ಅಡ್ಢನವಧಮ್ಮಸತಾನಿ। ಅಡ್ಢನವಅತ್ಥಸತಾನಿ। ನಿರುತ್ತಿಸಹಸ್ಸಞ್ಚ ಸತ್ತ ಚ ನಿರುತ್ತಿಸತಾನಿ। ತೀಣಿ ಚ ಞಾಣಸಹಸ್ಸಾನಿ। ಚತ್ತಾರಿ ಚ ಞಾಣಸತಾನೀತಿ।>
      stand <ಪಟಿಸಮ್ಭಿದಾಕಥಾ ನಿಟ್ಠಿತಾ।>
  text <೭॥ ಧಮ್ಮಚಕ್ಕಕಥಾ>
    text <೧॥ ಸಚ್ಚವಾರೋ>
      text <೩೯>, <ಏಕಂ ಸಮಯಂ ಭಗವಾ ಬಾರಾಣಸಿಯಂ ವಿಹರತಿ…ಪೇ॰… ಇತಿ ಹಿದಂ ಆಯಸ್ಮತೋ ಕೋಣ್ಡಞ್ಞಸ್ಸ ಅಞ್ಞಾಸಿಕೋಣ್ಡಞ್ಞೋ ತ್ವೇವ ನಾಮಂ ಅಹೋಸಿ।>
      text <ಕ ಇದಂ ದುಕ್ಖಂ ಅರಿಯಸಚ್ಚನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ॥ ಞಾಣಂ ಉದಪಾದೀತಿ ಕೇನಟ್ಠೇನ॥ ಪಞ್ಞಾ ಉದಪಾದೀತಿ ಕೇನಟ್ಠೇನ॥ ವಿಜ್ಜಾ ಉದಪಾದೀತಿ ಕೇನಟ್ಠೇನ॥ ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ। ಞಾಣಂ ಉದಪಾದೀತಿ ಞಾತಟ್ಠೇನ। ಪಞ್ಞಾ ಉದಪಾದೀತಿ ಪಜಾನನಟ್ಠೇನ। ವಿಜ್ಜಾ ಉದಪಾದೀತಿ ಪಟಿವೇಧಟ್ಠೇನ। ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ದಸ್ಸನಟ್ಠೋ ಅತ್ಥೋ। ಞಾಣಂ ಧಮ್ಮೋ। ಞಾತಟ್ಠೋ ಅತ್ಥೋ। ಪಞ್ಞಾ ಧಮ್ಮೋ। ಪಜಾನನಟ್ಠೋ ಅತ್ಥೋ। ವಿಜ್ಜಾ ಧಮ್ಮೋ। ಪಟಿವೇಧಟ್ಠೋ ಅತ್ಥೋ। ಆಲೋಕೋ ಧಮ್ಮೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಧಮ್ಮಾ ಪಞ್ಚ ಅತ್ಥಾ ದುಕ್ಖವತ್ಥುಕಾ ಸಚ್ಚವತ್ಥುಕಾ ಸಚ್ಚಾರಮ್ಮಣಾ ಸಚ್ಚಗೋಚರಾ ಸಚ್ಚಸಙ್ಗಹಿತಾ ಸಚ್ಚಪರಿಯಾಪನ್ನಾ ಸಚ್ಚೇ ಸಮುದಾಗತಾ ಸಚ್ಚೇ ಠಿತಾ ಸಚ್ಚೇ ಪತಿಟ್ಠಿತಾ।>
      text <೪೦>, <ಧಮ್ಮಚಕ್ಕನ್ತಿ ಕೇನಟ್ಠೇನ ಧಮ್ಮಚಕ್ಕಂ॥ ಧಮ್ಮಞ್ಚ ಪವತ್ತೇತಿ ಚಕ್ಕಞ್ಚಾತಿ ಧಮ್ಮಚಕ್ಕಂ। ಚಕ್ಕಞ್ಚ ಪವತ್ತೇತಿ ಧಮ್ಮಞ್ಚಾತಿ ಧಮ್ಮಚಕ್ಕಂ। ಧಮ್ಮೇನ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಚರಿಯಾಯ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಾಪೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ವಸಿಪ್ಪತ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ವಸಿಂ ಪಾಪೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪಾರಮಿಪ್ಪತ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪಾರಮಿಂ ಪಾಪೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ವೇಸಾರಜ್ಜಪ್ಪತ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ವೇಸಾರಜ್ಜಂ ಪಾಪೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಂ ಸಕ್ಕರೋನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಂ ಗರುಂ ಕರೋನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಂ ಮಾನೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಂ ಪೂಜೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಂ ಅಪಚಾಯಮಾನೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮದ್ಧಜೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಕೇತು ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಾಧಿಪತೇಯ್ಯೋ ಪವತ್ತೇತೀತಿ ಧಮ್ಮಚಕ್ಕಂ। ತಂ ಖೋ ಪನ ಧಮ್ಮಚಕ್ಕಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿನ್ತಿ ಧಮ್ಮಚಕ್ಕಂ।>
      text <ಸದ್ಧಿನ್ದ್ರಿಯಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ವೀರಿಯಿನ್ದ್ರಿಯಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸತಿನ್ದ್ರಿಯಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮಾಧಿನ್ದ್ರಿಯಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪಞ್ಞಿನ್ದ್ರಿಯಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸದ್ಧಾಬಲಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ವೀರಿಯಬಲಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸತಿಬಲಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮಾಧಿಬಲಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪಞ್ಞಾಬಲಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸತಿಸಮ್ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮವಿಚಯಸಮ್ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ವೀರಿಯಸಮ್ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪೀತಿಸಮ್ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪಸ್ಸದ್ಧಿಸಮ್ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮಾಧಿಸಮ್ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಉಪೇಕ್ಖಾಸಮ್ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾದಿಟ್ಠಿ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾಸಙ್ಕಪ್ಪೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾವಾಚಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾಕಮ್ಮನ್ತೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾಆಜೀವೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾವಾಯಾಮೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾಸತಿ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮ್ಮಾಸಮಾಧಿ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ।>
      text <ಆಧಿಪತೇಯ್ಯಟ್ಠೇನ ಇನ್ದ್ರಿಯಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಅಕಮ್ಪಿಯಟ್ಠೇನ ಬಲಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ನಿಯ್ಯಾನಿಕಟ್ಠೇನ ಬೋಜ್ಝಙ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಹೇತುಟ್ಠೇನ ಮಗ್ಗೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಉಪಟ್ಠಾನಟ್ಠೇನ ಸತಿಪಟ್ಠಾನಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪದಹನಟ್ಠೇನ ಸಮ್ಮಪ್ಪಧಾನಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಇಜ್ಝನಟ್ಠೇನ ಇದ್ಧಿಪಾದಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ತಥಟ್ಠೇನ ಸಚ್ಚಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಅವಿಕ್ಖೇಪಟ್ಠೇನ ಸಮಥೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಅನುಪಸ್ಸನಟ್ಠೇನ ವಿಪಸ್ಸನಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಏಕರಸಟ್ಠೇನ ಸಮಥವಿಪಸ್ಸನಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಅನತಿವತ್ತನಟ್ಠೇನ ಯುಗನದ್ಧಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಂವರಟ್ಠೇನ ಸೀಲವಿಸುದ್ಧಿ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಅವಿಕ್ಖೇಪಟ್ಠೇನ ಚಿತ್ತವಿಸುದ್ಧಿ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ದಸ್ಸನಟ್ಠೇನ ದಿಟ್ಠಿವಿಸುದ್ಧಿ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಮುತ್ತಟ್ಠೇನ ವಿಮೋಕ್ಖೋ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪಟಿವೇಧಟ್ಠೇನ ವಿಜ್ಜಾ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪರಿಚ್ಚಾಗಟ್ಠೇನ ವಿಮುತ್ತಿ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮುಚ್ಛೇದಟ್ಠೇನ ಖಯೇ ಞಾಣಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪಟಿಪ್ಪಸ್ಸದ್ಧಟ್ಠೇನ ಅನುಪ್ಪಾದೇ ಞಾಣಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಛನ್ದೋ ಮೂಲಟ್ಠೇನ ಧಮ್ಮೋ। ತಂ ಧಮ್ಮೋ ಪವತ್ತೇತೀತಿ ಧಮ್ಮಚಕ್ಕಂ। ಮನಸಿಕಾರೋ ಸಮುಟ್ಠಾನಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಫಸ್ಸೋ ಸಮೋಧಾನಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ವೇದನಾ ಸಮೋಸರಣಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸಮಾಧಿ ಪಮುಖಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಸತಿ ಆಧಿಪತೇಯ್ಯಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಪಞ್ಞಾ ತತುತ್ತರಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ವಿಮುತ್ತಿ ಸಾರಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ। ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ।>
      text <ತಂ ಖೋ ಪನಿದಂ ದುಕ್ಖಂ ಅರಿಯಸಚ್ಚಂ ಪರಿಞ್ಞೇಯ್ಯನ್ತಿ…ಪೇ॰… ಪರಿಞ್ಞಾತನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಓಭಾಸಟ್ಠೇನ। ಚಕ್ಖುಂ ಧಮ್ಮೋ। ದಸ್ಸನಟ್ಠೋ ಅತ್ಥೋ…ಪೇ॰… ಆಲೋಕೋ ಧಮ್ಮೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಧಮ್ಮಾ ಪಞ್ಚ ಅತ್ಥಾ ದುಕ್ಖವತ್ಥುಕಾ ಸಚ್ಚವತ್ಥುಕಾ ಸಚ್ಚಾರಮ್ಮಣಾ ಸಚ್ಚಗೋಚರಾ ಸಚ್ಚಸಙ್ಗಹಿತಾ ಸಚ್ಚಪರಿಯಾಪನ್ನಾ ಸಚ್ಚೇ ಸಮುದಾಗತಾ ಸಚ್ಚೇ ಠಿತಾ ಸಚ್ಚೇ ಪತಿಟ್ಠಿತಾ।>
      text <ಧಮ್ಮಚಕ್ಕನ್ತಿ ಕೇನಟ್ಠೇನ ಧಮ್ಮಚಕ್ಕಂ॥ ಧಮ್ಮಞ್ಚ ಪವತ್ತೇತಿ ಚಕ್ಕಞ್ಚಾತಿ ಧಮ್ಮಚಕ್ಕಂ। ಚಕ್ಕಞ್ಚ ಪವತ್ತೇತಿ ಧಮ್ಮಞ್ಚಾತಿ ಧಮ್ಮಚಕ್ಕಂ। ಧಮ್ಮೇನ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಪರಿಯಾಯ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಿತೋ ಪವತ್ತೇತೀತಿ ಧಮ್ಮಚಕ್ಕಂ…ಪೇ॰… ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಧಮ್ಮೋ ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ।>
      text <ಖ-ಘ ಇದಂ ದುಕ್ಖಸಮುದಯಂ ಅರಿಯಸಚ್ಚನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ತಂ ಖೋ ಪನಿದಂ ದುಕ್ಖಸಮುದಯಂ ಅರಿಯಸಚ್ಚಂ ಪಹಾತಬ್ಬನ್ತಿ…ಪೇ॰… ಪಹೀನನ್ತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ದಸ್ಸನಟ್ಠೋ ಅತ್ಥೋ…ಪೇ॰… ಆಲೋಕೋ ಧಮ್ಮೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಧಮ್ಮಾ ಪಞ್ಚ ಅತ್ಥಾ ಸಮುದಯವತ್ಥುಕಾ ಸಚ್ಚವತ್ಥುಕಾ…ಪೇ॰… ನಿರೋಧವತ್ಥುಕಾ ಸಚ್ಚವತ್ಥುಕಾ…ಪೇ॰… ಮಗ್ಗವತ್ಥುಕಾ ಸಚ್ಚವತ್ಥುಕಾ ಸಚ್ಚಾರಮ್ಮಣಾ ಸಚ್ಚಗೋಚರಾ ಸಚ್ಚಸಙ್ಗಹಿತಾ ಸಚ್ಚಪರಿಯಾಪನ್ನಾ ಸಚ್ಚೇ ಸಮುದಾಗತಾ ಸಚ್ಚೇ ಠಿತಾ ಸಚ್ಚೇ ಪತಿಟ್ಠಿತಾ।>
      text <ಧಮ್ಮಚಕ್ಕನ್ತಿ ಕೇನಟ್ಠೇನ ಧಮ್ಮಚಕ್ಕಂ॥ ಧಮ್ಮಞ್ಚ ಪವತ್ತೇತಿ ಚಕ್ಕಞ್ಚಾತಿ ಧಮ್ಮಚಕ್ಕಂ। ಚಕ್ಕಞ್ಚ ಪವತ್ತೇತಿ ಧಮ್ಮಞ್ಚಾತಿ ಧಮ್ಮಚಕ್ಕಂ। ಧಮ್ಮೇನ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಚರಿಯಾಯ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಿತೋ ಪವತ್ತೇತೀತಿ ಧಮ್ಮಚಕ್ಕಂ…ಪೇ॰… ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ।>
    text <೨॥ ಸತಿಪಟ್ಠಾನವಾರೋ>
      text <೪೧>, <ಅಯಂ ಕಾಯೇ ಕಾಯಾನುಪಸ್ಸನಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸಾ ಖೋ ಪನಾಯಂ ಕಾಯೇ ಕಾಯಾನುಪಸ್ಸನಾ ಭಾವೇತಬ್ಬಾತಿ ಮೇ। ಭಿಕ್ಖವೇ।…ಪೇ॰… ಭಾವಿತಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಅಯಂ ವೇದನಾಸು…ಪೇ॰… ಅಯಂ ಚಿತ್ತೇ… ಅಯಂ ಧಮ್ಮೇಸು ಧಮ್ಮಾನುಪಸ್ಸನಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸಾ ಖೋ ಪನಾಯಂ ಧಮ್ಮೇಸು ಧಮ್ಮಾನುಪಸ್ಸನಾ ಭಾವೇತಬ್ಬಾತಿ ಮೇ। ಭಿಕ್ಖವೇ…ಪೇ॰… ಭಾವಿತಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಅಯಂ ಕಾಯೇ ಕಾಯಾನುಪಸ್ಸನಾತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ಸಾ ಖೋ ಪನಾಯಂ ಕಾಯೇ ಕಾಯಾನುಪಸ್ಸನಾ ಭಾವೇತಬ್ಬಾತಿ…ಪೇ॰… ಭಾವಿತಾತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ದಸ್ಸನಟ್ಠೋ ಅತ್ಥೋ…ಪೇ॰… ಆಲೋಕೋ ಧಮ್ಮೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಧಮ್ಮಾ ಪಞ್ಚ ಅತ್ಥಾ ಕಾಯವತ್ಥುಕಾ ಸತಿಪಟ್ಠಾನವತ್ಥುಕಾ…ಪೇ॰… ವೇದನಾವತ್ಥುಕಾ ಸತಿಪಟ್ಠಾನವತ್ಥುಕಾ… ಚಿತ್ತವತ್ಥುಕಾ ಸತಿಪಟ್ಠಾನವತ್ಥುಕಾ… ಧಮ್ಮವತ್ಥುಕಾ ಸತಿಪಟ್ಠಾನವತ್ಥುಕಾ ಸತಿಪಟ್ಠಾನಾರಮ್ಮಣಾ ಸತಿಪಟ್ಠಾನಗೋಚರಾ ಸತಿಪಟ್ಠಾನಸಙ್ಗಹಿತಾ ಸತಿಪಟ್ಠಾನಪರಿಯಾಪನ್ನಾ ಸತಿಪಟ್ಠಾನೇ ಸಮುದಾಗತಾ ಸತಿಪಟ್ಠಾನೇ ಠಿತಾ ಸತಿಪಟ್ಠಾನೇ ಪತಿಟ್ಠಿತಾ।>
      text <ಧಮ್ಮಚಕ್ಕನ್ತಿ ಕೇನಟ್ಠೇನ ಧಮ್ಮಚಕ್ಕಂ॥ ಧಮ್ಮಞ್ಚ ಪವತ್ತೇತಿ ಚಕ್ಕಞ್ಚಾತಿ ಧಮ್ಮಚಕ್ಕಂ। ಚಕ್ಕಞ್ಚ ಪವತ್ತೇತಿ ಧಮ್ಮಞ್ಚಾತಿ ಧಮ್ಮಚಕ್ಕಂ। ಧಮ್ಮೇನ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಚರಿಯಾಯ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಿತೋ ಪವತ್ತೇತೀತಿ ಧಮ್ಮಚಕ್ಕಂ …ಪೇ॰… ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ।>
    text <೩॥ ಇದ್ಧಿಪಾದವಾರೋ>
      text <೪೨>, <ಅಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಮೇ। ಭಿಕ್ಖವೇ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸೋ ಖೋ ಪನಾಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ ಮೇ। ಭಿಕ್ಖವೇ…ಪೇ॰… ಭಾವಿತೋತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಅಯಂ ವೀರಿಯಸಮಾಧಿ…ಪೇ॰… ಅಯಂ ಚಿತ್ತಸಮಾಧಿ…ಪೇ॰… ಅಯಂ ವೀಮಂಸಾಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ। ಸೋ ಖೋ ಪನಾಯಂ ವೀಮಂಸಾಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ ಮೇ। ಭಿಕ್ಖವೇ…ಪೇ॰… ಭಾವಿತೋತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಅಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ಸೋ ಖೋ ಪನಾಯಂ ಛನ್ದಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ…ಪೇ॰… ಭಾವಿತೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ॥ ಞಾಣಂ ಉದಪಾದೀತಿ ಕೇನಟ್ಠೇನ॥ ಪಞ್ಞಾ ಉದಪಾದೀತಿ ಕೇನಟ್ಠೇನ॥ ವಿಜ್ಜಾ ಉದಪಾದೀತಿ ಕೇನಟ್ಠೇನ॥ ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ। ಞಾಣಂ ಉದಪಾದೀತಿ ಞಾತಟ್ಠೇನ। ಪಞ್ಞಾ ಉದಪಾದೀತಿ ಪಜಾನನಟ್ಠೇನ। ವಿಜ್ಜಾ ಉದಪಾದೀತಿ ಪಟಿವೇಧಟ್ಠೇನ। ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ದಸ್ಸನಟ್ಠೋ ಅತ್ಥೋ। ಞಾಣಂ ಧಮ್ಮೋ। ಞಾತಟ್ಠೋ ಅತ್ಥೋ। ಪಞ್ಞಾ ಧಮ್ಮೋ। ಪಜಾನನಟ್ಠೋ ಅತ್ಥೋ। ವಿಜ್ಜಾ ಧಮ್ಮೋ। ಪಟಿವೇಧಟ್ಠೋ ಅತ್ಥೋ। ಆಲೋಕೋ ಧಮ್ಮೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಧಮ್ಮಾ ಪಞ್ಚ ಅತ್ಥಾ ಛನ್ದವತ್ಥುಕಾ ಇದ್ಧಿಪಾದವತ್ಥುಕಾ ಇದ್ಧಿಪಾದಾರಮ್ಮಣಾ ಇದ್ಧಿಪಾದಗೋಚರಾ ಇದ್ಧಿಪಾದಸಙ್ಗಹಿತಾ ಇದ್ಧಿಪಾದಪರಿಯಾಪನ್ನಾ ಇದ್ಧಿಪಾದೇ ಸಮುದಾಗತಾ ಇದ್ಧಿಪಾದೇ ಠಿತಾ ಇದ್ಧಿಪಾದೇ ಪತಿಟ್ಠಿತಾ।>
      text <ಧಮ್ಮಚಕ್ಕನ್ತಿ ಕೇನಟ್ಠೇನ ಧಮ್ಮಚಕ್ಕಂ॥ ಧಮ್ಮಞ್ಚ ಪವತ್ತೇತಿ ಚಕ್ಕಞ್ಚಾತಿ ಧಮ್ಮಚಕ್ಕಂ। ಚಕ್ಕಞ್ಚ ಪವತ್ತೇತಿ ಧಮ್ಮಞ್ಚಾತಿ ಧಮ್ಮಚಕ್ಕಂ। ಧಮ್ಮೇನ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಚರಿಯಾಯ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಾಪೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ವಸಿಪ್ಪತ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ವಸಿಂ ಪಾಪೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪಾರಮಿಪ್ಪತ್ತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪಾರಮಿಂ ಪಾಪೇನ್ತೋ ಪವತ್ತೇತೀತಿ ಧಮ್ಮಚಕ್ಕಂ…ಪೇ॰… ಧಮ್ಮಂ ಅಪಚಾಯಮಾನೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮದ್ಧಜೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಕೇತು ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಾಧಿಪತೇಯ್ಯೋ ಪವತ್ತೇತೀತಿ ಧಮ್ಮಚಕ್ಕಂ। ತಂ ಖೋ ಪನ ಧಮ್ಮಚಕ್ಕಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿನ್ತಿ ಧಮ್ಮಚಕ್ಕಂ।>
      text <ಸದ್ಧಿನ್ದ್ರಿಯಂ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ…ಪೇ॰… ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕಂ।>
      text <ಅಯಂ ವೀರಿಯಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ…ಪೇ॰… ಸೋ ಖೋ ಪನಾಯಂ ವೀರಿಯಸಮಾಧಿಪಧಾನಸಙ್ಖಾರಸಮನ್ನಾಗತೋ ಇದ್ಧಿಪಾದೋ ಭಾವೇತಬ್ಬೋತಿ…ಪೇ॰… ಭಾವಿತೋತಿ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ…ಪೇ॰… ಆಲೋಕೋ ಉದಪಾದಿ।>
      text <ಚಕ್ಖುಂ ಉದಪಾದೀತಿ ಕೇನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಕೇನಟ್ಠೇನ॥ ಚಕ್ಖುಂ ಉದಪಾದೀತಿ ದಸ್ಸನಟ್ಠೇನ…ಪೇ॰… ಆಲೋಕೋ ಉದಪಾದೀತಿ ಓಭಾಸಟ್ಠೇನ।>
      text <ಚಕ್ಖುಂ ಧಮ್ಮೋ। ದಸ್ಸನಟ್ಠೋ ಅತ್ಥೋ…ಪೇ॰… ಆಲೋಕೋ ಧಮ್ಮೋ। ಓಭಾಸಟ್ಠೋ ಅತ್ಥೋ। ಇಮೇ ಪಞ್ಚ ಧಮ್ಮಾ ಪಞ್ಚ ಅತ್ಥಾ ವೀರಿಯವತ್ಥುಕಾ ಇದ್ಧಿಪಾದವತ್ಥುಕಾ…ಪೇ॰… ಚಿತ್ತವತ್ಥುಕಾ ಇದ್ಧಿಪಾದವತ್ಥುಕಾ… ವೀಮಂಸಾವತ್ಥುಕಾ ಇದ್ಧಿಪಾದವತ್ಥುಕಾ ಇದ್ಧಿಪಾದಾರಮ್ಮಣಾ ಇದ್ಧಿಪಾದಗೋಚರಾ ಇದ್ಧಿಪಾದಸಙ್ಗಹಿತಾ ಇದ್ಧಿಪಾದಪರಿಯಾಪನ್ನಾ ಇದ್ಧಿಪಾದೇ ಸಮುದಾಗತಾ ಇದ್ಧಿಪಾದೇ ಠಿತಾ ಇದ್ಧಿಪಾದೇ ಪತಿಟ್ಠಿತಾ।>
      text <ಧಮ್ಮಚಕ್ಕನ್ತಿ ಕೇನಟ್ಠೇನ ಧಮ್ಮಚಕ್ಕಂ॥ ಧಮ್ಮಞ್ಚ ಪವತ್ತೇತಿ ಚಕ್ಕಞ್ಚಾತಿ ಧಮ್ಮಚಕ್ಕಂ। ಚಕ್ಕಞ್ಚ ಪವತ್ತೇತಿ ಧಮ್ಮಞ್ಚಾತಿ ಧಮ್ಮಚಕ್ಕಂ। ಧಮ್ಮೇನ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮಚರಿಯಾಯ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಠಿತೋ ಪವತ್ತೇತೀತಿ ಧಮ್ಮಚಕ್ಕಂ। ಧಮ್ಮೇ ಪತಿಟ್ಠಿತೋ ಪವತ್ತೇತೀತಿ ಧಮ್ಮಚಕ್ಕಂ…ಪೇ॰… ಅಮತೋಗಧಂ ನಿಬ್ಬಾನಂ ಪರಿಯೋಸಾನಟ್ಠೇನ ಧಮ್ಮೋ। ತಂ ಧಮ್ಮಂ ಪವತ್ತೇತೀತಿ ಧಮ್ಮಚಕ್ಕನ್ತಿ।>
      stand <ಧಮ್ಮಚಕ್ಕಕಥಾ ನಿಟ್ಠಿತಾ।>
  text <೮॥ ಲೋಕುತ್ತರಕಥಾ>
    text <೪೩>, <ಕತಮೇ ಧಮ್ಮಾ ಲೋಕುತ್ತರಾ॥ ಚತ್ತಾರೋ ಸತಿಪಟ್ಠಾನಾ। ಚತ್ತಾರೋ ಸಮ್ಮಪ್ಪಧಾನಾ। ಚತ್ತಾರೋ ಇದ್ಧಿಪಾದಾ। ಪಞ್ಚಿನ್ದ್ರಿಯಾನಿ। ಪಞ್ಚ ಬಲಾನಿ। ಸತ್ತ ಬೋಜ್ಝಙ್ಗಾ। ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ಚತ್ತಾರೋ ಅರಿಯಮಗ್ಗಾ। ಚತ್ತಾರಿ ಚ ಸಾಮಞ್ಞಫಲಾನಿ। ನಿಬ್ಬಾನಞ್ಚ ಇಮೇ ಧಮ್ಮಾ ಲೋಕುತ್ತರಾ।>
    text <ಲೋಕುತ್ತರಾತಿ ಕೇನಟ್ಠೇನ ಲೋಕುತ್ತರಾ॥ ಲೋಕಂ ತರನ್ತೀತಿ ಲೋಕುತ್ತರಾ। ಲೋಕಾ ಉತ್ತರನ್ತೀತಿ ಲೋಕುತ್ತರಾ। ಲೋಕತೋ ಉತ್ತರನ್ತೀತಿ ಲೋಕುತ್ತರಾ। ಲೋಕಮ್ಹಾ ಉತ್ತರನ್ತೀತಿ ಲೋಕುತ್ತರಾ। ಲೋಕಂ ಅತಿಕ್ಕಮನ್ತೀತಿ ಲೋಕುತ್ತರಾ। ಲೋಕಂ ಸಮತಿಕ್ಕಮನ್ತೀತಿ ಲೋಕುತ್ತರಾ। ಲೋಕಂ ಸಮತಿಕ್ಕನ್ತಾತಿ ಲೋಕುತ್ತರಾ। ಲೋಕೇನ ಅತಿರೇಕಾತಿ ಲೋಕುತ್ತರಾ। ಲೋಕನ್ತಂ ತರನ್ತೀತಿ ಲೋಕುತ್ತರಾ। ಲೋಕಾ ನಿಸ್ಸರನ್ತೀತಿ ಲೋಕುತ್ತರಾ। ಲೋಕತೋ ನಿಸ್ಸರನ್ತೀತಿ ಲೋಕುತ್ತರಾ। ಲೋಕಮ್ಹಾ ನಿಸ್ಸರನ್ತೀತಿ ಲೋಕುತ್ತರಾ। ಲೋಕಾ ನಿಸ್ಸಟಾತಿ ಲೋಕುತ್ತರಾ। ಲೋಕೇನ ನಿಸ್ಸಟಾತಿ ಲೋಕುತ್ತರಾ। ಲೋಕಮ್ಹಾ ನಿಸ್ಸಟಾತಿ ಲೋಕುತ್ತರಾ। ಲೋಕೇ ನ ತಿಟ್ಠನ್ತೀತಿ ಲೋಕುತ್ತರಾ। ಲೋಕಸ್ಮಿಂ ನ ತಿಟ್ಠನ್ತೀತಿ ಲೋಕುತ್ತರಾ। ಲೋಕೇ ನ ಲಿಮ್ಪನ್ತೀತಿ ಲೋಕುತ್ತರಾ। ಲೋಕೇನ ನ ಲಿಮ್ಪನ್ತೀತಿ ಲೋಕುತ್ತರಾ। ಲೋಕೇ ಅಸಂಲಿತ್ತಾತಿ ಲೋಕುತ್ತರಾ। ಲೋಕೇನ ಅಸಂಲಿತ್ತಾತಿ ಲೋಕುತ್ತರಾ। ಲೋಕೇ ಅನುಪಲಿತ್ತಾತಿ ಲೋಕುತ್ತರಾ। ಲೋಕೇನ ಅನುಪಲಿತ್ತಾತಿ ಲೋಕುತ್ತರಾ। ಲೋಕೇ ವಿಪ್ಪಮುತ್ತಾತಿ ಲೋಕುತ್ತರಾ। ಲೋಕೇನ ವಿಪ್ಪಮುತ್ತಾತಿ ಲೋಕುತ್ತರಾ। ಲೋಕಾ ವಿಪ್ಪಮುತ್ತಾತಿ ಲೋಕುತ್ತರಾ। ಲೋಕತೋ ವಿಪ್ಪಮುತ್ತಾತಿ ಲೋಕುತ್ತರಾ। ಲೋಕಮ್ಹಾ ವಿಪ್ಪಮುತ್ತಾತಿ ಲೋಕುತ್ತರಾ। ಲೋಕೇ ವಿಸಞ್ಞುತ್ತಾತಿ ಲೋಕುತ್ತರಾ। ಲೋಕೇನ ವಿಸಞ್ಞುತ್ತಾತಿ ಲೋಕುತ್ತರಾ। ಲೋಕಾ ವಿಸಞ್ಞುತ್ತಾತಿ ಲೋಕುತ್ತರಾ। ಲೋಕಸ್ಮಿಂ ವಿಸಞ್ಞುತ್ತಾತಿ ಲೋಕುತ್ತರಾ। ಲೋಕತೋ ವಿಸಞ್ಞುತ್ತಾತಿ ಲೋಕುತ್ತರಾ। ಲೋಕಮ್ಹಾ ವಿಸಞ್ಞುತ್ತಾತಿ ಲೋಕುತ್ತರಾ। ಲೋಕಾ ಸುಜ್ಝನ್ತೀತಿ ಲೋಕುತ್ತರಾ। ಲೋಕತೋ ಸುಜ್ಝನ್ತೀತಿ ಲೋಕುತ್ತರಾ। ಲೋಕಮ್ಹಾ ಸುಜ್ಝನ್ತೀತಿ ಲೋಕುತ್ತರಾ। ಲೋಕಾ ವಿಸುಜ್ಝನ್ತೀತಿ ಲೋಕುತ್ತರಾ। ಲೋಕತೋ ವಿಸುಜ್ಝನ್ತೀತಿ ಲೋಕುತ್ತರಾ। ಲೋಕಮ್ಹಾ ವಿಸುಜ್ಝನ್ತೀತಿ ಲೋಕುತ್ತರಾ। ಲೋಕಾ ವುಟ್ಠಹನ್ತೀತಿ ಲೋಕುತ್ತರಾ। ಲೋಕತೋ ವುಟ್ಠಹನ್ತೀತಿ ಲೋಕುತ್ತರಾ। ಲೋಕಮ್ಹಾ ವುಟ್ಠಹನ್ತೀತಿ ಲೋಕುತ್ತರಾ। ಲೋಕಾ ವಿವಟ್ಟನ್ತೀತಿ ಲೋಕುತ್ತರಾ। ಲೋಕತೋ ವಿವಟ್ಟನ್ತೀತಿ ಲೋಕುತ್ತರಾ। ಲೋಕಮ್ಹಾ ವಿವಟ್ಟನ್ತೀತಿ ಲೋಕುತ್ತರಾ। ಲೋಕೇ ನ ಸಜ್ಜನ್ತೀತಿ ಲೋಕುತ್ತರಾ। ಲೋಕೇ ನ ಗಯ್ಹನ್ತೀತಿ ಲೋಕುತ್ತರಾ। ಲೋಕೇ ನ ಬಜ್ಝನ್ತೀತಿ ಲೋಕುತ್ತರಾ। ಲೋಕಂ ಸಮುಚ್ಛಿನ್ದನ್ತೀತಿ ಲೋಕುತ್ತರಾ। ಲೋಕಂ ಸಮುಚ್ಛಿನ್ನತ್ತಾತಿ ಲೋಕುತ್ತರಾ। ಲೋಕಂ ಪಟಿಪ್ಪಸ್ಸಮ್ಭೇನ್ತೀತಿ ಲೋಕುತ್ತರಾ। ಲೋಕಂ ಪಟಿಪ್ಪಸ್ಸಮ್ಭಿತತ್ತಾತಿ ಲೋಕುತ್ತರಾ। ಲೋಕಸ್ಸ ಅಪಥಾತಿ ಲೋಕುತ್ತರಾ। ಲೋಕಸ್ಸ ಅಗತೀತಿ ಲೋಕುತ್ತರಾ। ಲೋಕಸ್ಸ ಅವಿಸಯಾತಿ ಲೋಕುತ್ತರಾ। ಲೋಕಸ್ಸ ಅಸಾಧಾರಣಾತಿ ಲೋಕುತ್ತರಾ। ಲೋಕಂ ವಮನ್ತೀತಿ ಲೋಕುತ್ತರಾ। ಲೋಕಂ ನ ಪಚ್ಚಾವಮನ್ತೀತಿ ಲೋಕುತ್ತರಾ। ಲೋಕಂ ಪಜಹನ್ತೀತಿ ಲೋಕುತ್ತರಾ। ಲೋಕಂ ನ ಉಪಾದಿಯನ್ತೀತಿ ಲೋಕುತ್ತರಾ। ಲೋಕಂ ವಿಸಿನೇನ್ತೀತಿ ಲೋಕುತ್ತರಾ। ಲೋಕಂ ನ ಉಸ್ಸಿನೇನ್ತೀತಿ ಲೋಕುತ್ತರಾ। ಲೋಕಂ ವಿಧೂಪೇನ್ತೀತಿ ಲೋಕುತ್ತರಾ। ಲೋಕಂ ನ ಸಂಧೂಪೇನ್ತೀತಿ ಲೋಕುತ್ತರಾ। ಲೋಕಂ ಸಮತಿಕ್ಕಮ್ಮ ಅಭಿಭುಯ್ಯ ತಿಟ್ಠನ್ತೀತಿ ಲೋಕುತ್ತರಾ।>
    stand <ಲೋಕುತ್ತರಕಥಾ ನಿಟ್ಠಿತಾ।>
  text <೯॥ ಬಲಕಥಾ>
    text <೪೪>, <ಸಾವತ್ಥಿನಿದಾನಂ। ಪಞ್ಚಿಮಾನಿ। ಭಿಕ್ಖವೇ। ಬಲಾನಿ। ಕತಮಾನಿ ಪಞ್ಚ॥ ಸದ್ಧಾಬಲಂ। ವೀರಿಯಬಲಂ। ಸತಿಬಲಂ। ಸಮಾಧಿಬಲಂ। ಪಞ್ಞಾಬಲಂ ಇಮಾನಿ ಖೋ। ಭಿಕ್ಖವೇ। ಪಞ್ಚ ಬಲಾನಿ।>
    text <ಅಪಿ ಚ। ಅಟ್ಠಸಟ್ಠಿ ಬಲಾನಿ ಸದ್ಧಾಬಲಂ। ವೀರಿಯಬಲಂ। ಸತಿಬಲಂ। ಸಮಾಧಿಬಲಂ। ಪಞ್ಞಾಬಲಂ। ಹಿರಿಬಲಂ। ಓತ್ತಪ್ಪಬಲಂ। ಪಟಿಸಙ್ಖಾನಬಲಂ। ಭಾವನಾಬಲಂ। ಅನವಜ್ಜಬಲಂ। ಸಙ್ಗಹಬಲಂ। ಖನ್ತಿಬಲಂ। ಪಞ್ಞತ್ತಿಬಲಂ। ನಿಜ್ಝತ್ತಿಬಲಂ। ಇಸ್ಸರಿಯಬಲಂ। ಅಧಿಟ್ಠಾನಬಲಂ। ಸಮಥಬಲಂ। ವಿಪಸ್ಸನಾಬಲಂ। ದಸ ಸೇಖಬಲಾನಿ। ದಸ ಅಸೇಖಬಲಾನಿ। ದಸ ಖೀಣಾಸವಬಲಾನಿ। ದಸ ಇದ್ಧಿಬಲಾನಿ। ದಸ ತಥಾಗತಬಲಾನಿ।>
    text <ಕತಮಂ ಸದ್ಧಾಬಲಂ॥ ಅಸ್ಸದ್ಧಿಯೇ ನ ಕಮ್ಪತೀತಿ ಸದ್ಧಾಬಲಂ। ಸಹಜಾತಾನಂ ಧಮ್ಮಾನಂ ಉಪತ್ಥಮ್ಭನಟ್ಠೇನ ಸದ್ಧಾಬಲಂ। ಕಿಲೇಸಾನಂ ಪರಿಯಾದಾನಟ್ಠೇನ ಸದ್ಧಾಬಲಂ। ಪಟಿವೇಧಾದಿವಿಸೋಧನಟ್ಠೇನ ಸದ್ಧಾಬಲಂ। ಚಿತ್ತಸ್ಸ ಅಧಿಟ್ಠಾನಟ್ಠೇನ ಸದ್ಧಾಬಲಂ। ಚಿತ್ತಸ್ಸ ವೋದಾನಟ್ಠೇನ ಸದ್ಧಾಬಲಂ। ವಿಸೇಸಾಧಿಗಮಟ್ಠೇನ ಸದ್ಧಾಬಲಂ। ಉತ್ತರಿ ಪಟಿವೇಧಟ್ಠೇನ ಸದ್ಧಾಬಲಂ। ಸಚ್ಚಾಭಿಸಮಯಟ್ಠೇನ ಸದ್ಧಾಬಲಂ। ನಿರೋಧೇ ಪತಿಟ್ಠಾಪಕಟ್ಠೇನ ಸದ್ಧಾಬಲಂ। ಇದಂ ಸದ್ಧಾಬಲಂ।>
    text <ಕತಮಂ ವೀರಿಯಬಲಂ॥ ಕೋಸಜ್ಜೇ ನ ಕಮ್ಪತೀತಿ ವೀರಿಯಬಲಂ। ಸಹಜಾತಾನಂ ಧಮ್ಮಾನಂ ಉಪತ್ಥಮ್ಭನಟ್ಠೇನ ವೀರಿಯಬಲಂ। ಕಿಲೇಸಾನಂ ಪರಿಯಾದಾನಟ್ಠೇನ ವೀರಿಯಬಲಂ। ಪಟಿವೇಧಾದಿವಿಸೋಧನಟ್ಠೇನ ವೀರಿಯಬಲಂ। ಚಿತ್ತಸ್ಸ ಅಧಿಟ್ಠಾನಟ್ಠೇನ ವೀರಿಯಬಲಂ। ಚಿತ್ತಸ್ಸ ವೋದಾನಟ್ಠೇನ ವೀರಿಯಬಲಂ। ವಿಸೇಸಾಧಿಗಮಟ್ಠೇನ ವೀರಿಯಬಲಂ। ಉತ್ತರಿ ಪಟಿವೇಧಟ್ಠೇನ ವೀರಿಯಬಲಂ। ಸಚ್ಚಾಭಿಸಮಯಟ್ಠೇನ ವೀರಿಯಬಲಂ। ನಿರೋಧೇ ಪತಿಟ್ಠಾಪಕಟ್ಠೇನ ವೀರಿಯಬಲಂ। ಇದಂ ವೀರಿಯಬಲಂ।>
    text <ಕತಮಂ ಸತಿಬಲಂ॥ ಪಮಾದೇ ನ ಕಮ್ಪತೀತಿ ಸತಿಬಲಂ। ಸಹಜಾತಾನಂ ಧಮ್ಮಾನಂ ಉಪತ್ಥಮ್ಭನಟ್ಠೇನ ಸತಿಬಲಂ…ಪೇ॰… ನಿರೋಧೇ ಪತಿಟ್ಠಾಪಕಟ್ಠೇನ ಸತಿಬಲಂ। ಇದಂ ಸತಿಬಲಂ।>
    text <ಕತಮಂ ಸಮಾಧಿಬಲಂ॥ ಉದ್ಧಚ್ಚೇ ನ ಕಮ್ಪತೀತಿ ಸಮಾಧಿಬಲಂ। ಸಹಜಾತಾನಂ ಧಮ್ಮಾನಂ ಉಪತ್ಥಮ್ಭನಟ್ಠೇನ ಸಮಾಧಿಬಲಂ…ಪೇ॰… ನಿರೋಧೇ ಪತಿಟ್ಠಾಪಕಟ್ಠೇನ ಸಮಾಧಿಬಲಂ। ಇದಂ ಸಮಾಧಿಬಲಂ।>
    text <ಕತಮಂ ಪಞ್ಞಾಬಲಂ॥ ಅವಿಜ್ಜಾಯ ನ ಕಮ್ಪತೀತಿ ಪಞ್ಞಾಬಲಂ। ಸಹಜಾತಾನಂ ಧಮ್ಮಾನಂ ಉಪತ್ಥಮ್ಭನಟ್ಠೇನ ಪಞ್ಞಾಬಲಂ…ಪೇ॰… ನಿರೋಧೇ ಪತಿಟ್ಠಾಪಕಟ್ಠೇನ ಪಞ್ಞಾಬಲಂ। ಇದಂ ಪಞ್ಞಾಬಲಂ।>
    text <ಕತಮಂ ಹಿರಿಬಲಂ॥ ನೇಕ್ಖಮ್ಮೇನ ಕಾಮಚ್ಛನ್ದಂ ಹಿರೀಯತೀತಿ ಹಿರಿಬಲಂ। ಅಬ್ಯಾಪಾದೇನ ಬ್ಯಾಪಾದಂ ಹಿರೀಯತೀತಿ ಹಿರಿಬಲಂ। ಆಲೋಕಸಞ್ಞಾಯ ಥಿನಮಿದ್ಧಂ ಹಿರೀಯತೀತಿ ಹಿರಿಬಲಂ। ಅವಿಕ್ಖೇಪೇನ ಉದ್ಧಚ್ಚಂ ಹಿರೀಯತೀತಿ ಹಿರಿಬಲಂ। ಧಮ್ಮವವತ್ಥಾನೇನ ವಿಚಿಕಿಚ್ಛಂ ಹಿರೀಯತೀತಿ ಹಿರಿಬಲಂ। ಞಾಣೇನ ಅವಿಜ್ಜಂ ಹಿರೀಯತೀತಿ ಹಿರಿಬಲಂ। ಪಾಮೋಜ್ಜೇನ ಅರತಿಂ ಹಿರೀಯತೀತಿ ಹಿರಿಬಲಂ। ಪಠಮೇನ ಝಾನೇನ ನೀವರಣೇ ಹಿರೀಯತೀತಿ ಹಿರಿಬಲಂ…ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸೇ ಹಿರೀಯತೀತಿ ಹಿರಿಬಲಂ। ಇದಂ ಹಿರಿಬಲಂ।>
    text <ಕತಮಂ ಓತ್ತಪ್ಪಬಲಂ॥ ನೇಕ್ಖಮ್ಮೇನ ಕಾಮಚ್ಛನ್ದಂ ಓತ್ತಪ್ಪತೀತಿ ಓತ್ತಪ್ಪಬಲಂ। ಅಬ್ಯಾಪಾದೇನ ಬ್ಯಾಪಾದಂ ಓತ್ತಪ್ಪತೀತಿ ಓತ್ತಪ್ಪಬಲಂ। ಆಲೋಕಸಞ್ಞಾಯ ಥಿನಮಿದ್ಧಂ ಓತ್ತಪ್ಪತೀತಿ ಓತ್ತಪ್ಪಬಲಂ। ಅವಿಕ್ಖೇಪೇನ ಉದ್ಧಚ್ಚಂ ಓತ್ತಪ್ಪತೀತಿ ಓತ್ತಪ್ಪಬಲಂ। ಧಮ್ಮವವತ್ಥಾನೇನ ವಿಚಿಕಿಚ್ಛಂ ಓತ್ತಪ್ಪತೀತಿ ಓತ್ತಪ್ಪಬಲಂ। ಞಾಣೇನ ಅವಿಜ್ಜಂ ಓತ್ತಪ್ಪತೀತಿ ಓತ್ತಪ್ಪಬಲಂ। ಪಾಮೋಜ್ಜೇನ ಅರತಿಂ ಓತ್ತಪ್ಪತೀತಿ ಓತ್ತಪ್ಪಬಲಂ। ಪಠಮೇನ ಝಾನೇನ ನೀವರಣೇ ಓತ್ತಪ್ಪತೀತಿ ಓತ್ತಪ್ಪಬಲಂ…ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸೇ ಓತ್ತಪ್ಪತೀತಿ ಓತ್ತಪ್ಪಬಲಂ। ಇದಂ ಓತ್ತಪ್ಪಬಲಂ।>
    text <ಕತಮಂ ಪಟಿಸಙ್ಖಾನಬಲಂ॥ ನೇಕ್ಖಮ್ಮೇನ ಕಾಮಚ್ಛನ್ದಂ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಅಬ್ಯಾಪಾದೇನ ಬ್ಯಾಪಾದಂ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಆಲೋಕಸಞ್ಞಾಯ ಥಿನಮಿದ್ಧಂ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಅವಿಕ್ಖೇಪೇನ ಉದ್ಧಚ್ಚಂ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಧಮ್ಮವವತ್ಥಾನೇನ ವಿಚಿಕಿಚ್ಛಂ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಞಾಣೇನ ಅವಿಜ್ಜಂ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಪಾಮೋಜ್ಜೇನ ಅರತಿಂ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಪಠಮೇನ ಝಾನೇನ ನೀವರಣೇ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ…ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸೇ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ಇದಂ ಪಟಿಸಙ್ಖಾನಬಲಂ।>
    text <ಕತಮಂ ಭಾವನಾಬಲಂ॥ ಕಾಮಚ್ಛನ್ದಂ ಪಜಹನ್ತೋ ನೇಕ್ಖಮ್ಮಂ ಭಾವೇತೀತಿ ಭಾವನಾಬಲಂ। ಬ್ಯಾಪಾದಂ ಪಜಹನ್ತೋ ಅಬ್ಯಾಪಾದಂ ಭಾವೇತೀತಿ ಭಾವನಾಬಲಂ। ಥಿನಮಿದ್ಧಂ ಪಜಹನ್ತೋ ಆಲೋಕಸಞ್ಞಂ ಭಾವೇತೀತಿ ಭಾವನಾಬಲಂ। ಉದ್ಧಚ್ಚಂ ಪಜಹನ್ತೋ ಅವಿಕ್ಖೇಪಂ ಭಾವೇತೀತಿ ಭಾವನಾಬಲಂ। ವಿಚಿಕಿಚ್ಛಂ ಪಜಹನ್ತೋ ಧಮ್ಮವವತ್ಥಾನಂ ಭಾವೇತೀತಿ ಭಾವನಾಬಲಂ। ಅವಿಜ್ಜಂ ಪಜಹನ್ತೋ ಞಾಣಂ ಭಾವೇತೀತಿ ಭಾವನಾಬಲಂ। ಅರತಿಂ ಪಜಹನ್ತೋ ಪಾಮೋಜ್ಜಂ ಭಾವೇತೀತಿ ಭಾವನಾಬಲಂ। ನೀವರಣೇ ಪಜಹನ್ತೋ ಪಠಮಂ ಝಾನಂ ಭಾವೇತೀತಿ ಭಾವನಾಬಲಂ…ಪೇ॰… ಸಬ್ಬಕಿಲೇಸೇ ಪಜಹನ್ತೋ ಅರಹತ್ತಮಗ್ಗಂ ಭಾವೇತೀತಿ ಭಾವನಾಬಲಂ। ಇದಂ ಭಾವನಾಬಲಂ।>
    text <ಕತಮಂ ಅನವಜ್ಜಬಲಂ॥ ಕಾಮಚ್ಛನ್ದಸ್ಸ ಪಹೀನತ್ತಾ ನೇಕ್ಖಮ್ಮೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ಬ್ಯಾಪಾದಸ್ಸ ಪಹೀನತ್ತಾ ಅಬ್ಯಾಪಾದೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ಥಿನಮಿದ್ಧಸ್ಸ ಪಹೀನತ್ತಾ ಆಲೋಕಸಞ್ಞಾಯ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ಉದ್ಧಚ್ಚಸ್ಸ ಪಹೀನತ್ತಾ ಅವಿಕ್ಖೇಪೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ವಿಚಿಕಿಚ್ಛಾಯ ಪಹೀನತ್ತಾ ಧಮ್ಮವವತ್ಥಾನೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ಅವಿಜ್ಜಾಯ ಪಹೀನತ್ತಾ ಞಾಣೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ಅರತಿಯಾ ಪಹೀನತ್ತಾ ಪಾಮೋಜ್ಜೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ನೀವರಣಾನಂ ಪಹೀನತ್ತಾ ಪಠಮಜ್ಝಾನೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ…ಪೇ॰… ಸಬ್ಬಕಿಲೇಸಾನಂ ಪಹೀನತ್ತಾ ಅರಹತ್ತಮಗ್ಗೇ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ಇದಂ ಅನವಜ್ಜಬಲಂ।>
    text <ಕತಮಂ ಸಙ್ಗಹಬಲಂ॥ ಕಾಮಚ್ಛನ್ದಂ ಪಜಹನ್ತೋ ನೇಕ್ಖಮ್ಮವಸೇನ ಚಿತ್ತಂ ಸಙ್ಗಣ್ಹಾತೀತಿ ಸಙ್ಗಹಬಲಂ। ಬ್ಯಾಪಾದಂ ಪಜಹನ್ತೋ ಅಬ್ಯಾಪಾದವಸೇನ ಚಿತ್ತಂ ಸಙ್ಗಣ್ಹಾತೀತಿ ಸಙ್ಗಹಬಲಂ। ಥಿನಮಿದ್ಧಂ ಪಜಹನ್ತೋ ಆಲೋಕಸಞ್ಞಾವಸೇನ ಚಿತ್ತಂ ಸಙ್ಗಣ್ಹಾತೀತಿ ಸಙ್ಗಹಬಲಂ…ಪೇ॰… ಸಬ್ಬಕಿಲೇಸೇ ಪಜಹನ್ತೋ ಅರಹತ್ತಮಗ್ಗವಸೇನ ಚಿತ್ತಂ ಸಙ್ಗಣ್ಹಾತೀತಿ ಸಙ್ಗಹಬಲಂ। ಇದಂ ಸಙ್ಗಹಬಲಂ।>
    text <ಕತಮಂ ಖನ್ತಿಬಲಂ॥ ಕಾಮಚ್ಛನ್ದಸ್ಸ ಪಹೀನತ್ತಾ ನೇಕ್ಖಮ್ಮಂ ಖಮತೀತಿ ಖನ್ತಿಬಲಂ। ಬ್ಯಾಪಾದಸ್ಸ ಪಹೀನತ್ತಾ ಅಬ್ಯಾಪಾದೋ ಖಮತೀತಿ ಖನ್ತಿಬಲಂ। ಥಿನಮಿದ್ಧಸ್ಸ ಪಹೀನತ್ತಾ ಆಲೋಕಸಞ್ಞಾ ಖಮತೀತಿ ಖನ್ತಿಬಲಂ। ಉದ್ಧಚ್ಚಸ್ಸ ಪಹೀನತ್ತಾ ಅವಿಕ್ಖೇಪೋ ಖಮತೀತಿ ಖನ್ತಿಬಲಂ। ವಿಚಿಕಿಚ್ಛಾಯ ಪಹೀನತ್ತಾ ಧಮ್ಮವವತ್ಥಾನಂ ಖಮತೀತಿ ಖನ್ತಿಬಲಂ। ಅವಿಜ್ಜಾಯ ಪಹೀನತ್ತಾ ಞಾಣಂ ಖಮತೀತಿ ಖನ್ತಿಬಲಂ। ಅರತಿಯಾ ಪಹೀನತ್ತಾ ಪಾಮೋಜ್ಜಂ ಖಮತೀತಿ ಖನ್ತಿಬಲಂ। ನೀವರಣಾನಂ ಪಹೀನತ್ತಾ ಪಠಮಂ ಝಾನಂ ಖಮತೀತಿ ಖನ್ತಿಬಲಂ…ಪೇ॰… ಸಬ್ಬಕಿಲೇಸಾನಂ ಪಹೀನತ್ತಾ ಅರಹತ್ತಮಗ್ಗೋ ಖಮತೀತಿ ಖನ್ತಿಬಲಂ। ಇದಂ ಖನ್ತಿಬಲಂ।>
    text <ಕತಮಂ ಪಞ್ಞತ್ತಿಬಲಂ॥ ಕಾಮಚ್ಛನ್ದಂ ಪಜಹನ್ತೋ ನೇಕ್ಖಮ್ಮವಸೇನ ಚಿತ್ತಂ ಪಞ್ಞಪೇತೀತಿ ಪಞ್ಞತ್ತಿಬಲಂ। ಬ್ಯಾಪಾದಂ ಪಜಹನ್ತೋ ಅಬ್ಯಾಪಾದವಸೇನ ಚಿತ್ತಂ ಪಞ್ಞಪೇತೀತಿ ಪಞ್ಞತ್ತಿಬಲಂ। ಥಿನಮಿದ್ಧಂ ಪಜಹನ್ತೋ ಆಲೋಕಸಞ್ಞಾವಸೇನ ಚಿತ್ತಂ ಪಞ್ಞಪೇತೀತಿ ಪಞ್ಞತ್ತಿಬಲಂ…ಪೇ॰… ಸಬ್ಬಕಿಲೇಸೇ ಪಜಹನ್ತೋ ಅರಹತ್ತಮಗ್ಗವಸೇನ ಚಿತ್ತಂ ಪಞ್ಞಪೇತೀತಿ ಪಞ್ಞತ್ತಿಬಲಂ। ಇದಂ ಪಞ್ಞತ್ತಿಬಲಂ।>
    text <ಕತಮಂ ನಿಜ್ಝತ್ತಿಬಲಂ॥ ಕಾಮಚ್ಛನ್ದಂ ಪಜಹನ್ತೋ ನೇಕ್ಖಮ್ಮವಸೇನ ಚಿತ್ತಂ ನಿಜ್ಝಾಪೇತೀತಿ ನಿಜ್ಝತ್ತಿಬಲಂ। ಬ್ಯಾಪಾದಂ ಪಜಹನ್ತೋ ಅಬ್ಯಾಪಾದವಸೇನ ಚಿತ್ತಂ ನಿಜ್ಝಾಪೇತೀತಿ ನಿಜ್ಝತ್ತಿಬಲಂ। ಥಿನಮಿದ್ಧಂ ಪಜಹನ್ತೋ ಆಲೋಕಸಞ್ಞಾವಸೇನ ಚಿತ್ತಂ ನಿಜ್ಝಾಪೇತೀತಿ ನಿಜ್ಝತ್ತಿಬಲಂ…ಪೇ॰… ಸಬ್ಬಕಿಲೇಸೇ ಪಜಹನ್ತೋ ಅರಹತ್ತಮಗ್ಗವಸೇನ ಚಿತ್ತಂ ನಿಜ್ಝಾಪೇತೀತಿ ನಿಜ್ಝತ್ತಿಬಲಂ। ಇದಂ ನಿಜ್ಝತ್ತಿಬಲಂ।>
    text <ಕತಮಂ ಇಸ್ಸರಿಯಬಲಂ॥ ಕಾಮಚ್ಛನ್ದಂ ಪಜಹನ್ತೋ ನೇಕ್ಖಮ್ಮವಸೇನ ಚಿತ್ತಂ ವಸಂ ವತ್ತೇತೀತಿ ಇಸ್ಸರಿಯಬಲಂ। ಬ್ಯಾಪಾದಂ ಪಜಹನ್ತೋ ಅಬ್ಯಾಪಾದವಸೇನ ಚಿತ್ತಂ ವಸಂ ವತ್ತೇತೀತಿ ಇಸ್ಸರಿಯಬಲಂ। ಥಿನಮಿದ್ಧಂ ಪಜಹನ್ತೋ ಆಲೋಕಸಞ್ಞಾವಸೇನ ಚಿತ್ತಂ ವಸಂ ವತ್ತೇತೀತಿ ಇಸ್ಸರಿಯಬಲಂ…ಪೇ॰… ಸಬ್ಬಕಿಲೇಸೇ ಪಜಹನ್ತೋ ಅರಹತ್ತಮಗ್ಗವಸೇನ ಚಿತ್ತಂ ವಸಂ ವತ್ತೇತೀತಿ ಇಸ್ಸರಿಯಬಲಂ। ಇದಂ ಇಸ್ಸರಿಯಬಲಂ।>
    text <ಕತಮಂ ಅಧಿಟ್ಠಾನಬಲಂ॥ ಕಾಮಚ್ಛನ್ದಂ ಪಜಹನ್ತೋ ನೇಕ್ಖಮ್ಮವಸೇನ ಚಿತ್ತಂ ಅಧಿಟ್ಠಾತೀತಿ ಅಧಿಟ್ಠಾನಬಲಂ। ಬ್ಯಾಪಾದಂ ಪಜಹನ್ತೋ ಅಬ್ಯಾಪಾದವಸೇನ ಚಿತ್ತಂ ಅಧಿಟ್ಠಾತೀತಿ ಅಧಿಟ್ಠಾನಬಲಂ। ಥಿನಮಿದ್ಧಂ ಪಜಹನ್ತೋ ಆಲೋಕಸಞ್ಞಾವಸೇನ ಚಿತ್ತಂ ಅಧಿಟ್ಠಾತೀತಿ ಅಧಿಟ್ಠಾನಬಲಂ…ಪೇ॰… ಸಬ್ಬಕಿಲೇಸೇ ಪಜಹನ್ತೋ ಅರಹತ್ತಮಗ್ಗವಸೇನ ಚಿತ್ತಂ ಅಧಿಟ್ಠಾತೀತಿ ಅಧಿಟ್ಠಾನಬಲಂ। ಇದಂ ಅಧಿಟ್ಠಾನಬಲಂ।>
    text <ಕತಮಂ ಸಮಥಬಲಂ॥ ನೇಕ್ಖಮ್ಮವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಥಬಲಂ। ಅಬ್ಯಾಪಾದವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಥಬಲಂ। ಆಲೋಕಸಞ್ಞಾವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಥಬಲಂ…ಪೇ॰… ಪಟಿನಿಸ್ಸಗ್ಗಾನುಪಸ್ಸೀ ಅಸ್ಸಾಸವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಥಬಲಂ। ಪಟಿನಿಸ್ಸಗ್ಗಾನುಪಸ್ಸೀ ಪಸ್ಸಾಸವಸೇನ ಚಿತ್ತಸ್ಸ ಏಕಗ್ಗತಾ ಅವಿಕ್ಖೇಪೋ ಸಮಥಬಲಂ।>
    text <ಸಮಥಬಲನ್ತಿ ಕೇನಟ್ಠೇನ ಸಮಥಬಲಂ॥ ಪಠಮೇನ ಝಾನೇನ ನೀವರಣೇ ನ ಕಮ್ಪತೀತಿ ಸಮಥಬಲಂ। ದುತಿಯೇನ ಝಾನೇನ ವಿತಕ್ಕವಿಚಾರೇ ನ ಕಮ್ಪತೀತಿ ಸಮಥಬಲಂ। ತತಿಯೇನ ಝಾನೇನ ಪೀತಿಯಾ ನ ಕಮ್ಪತೀತಿ ಸಮಥಬಲಂ। ಚತುತ್ಥೇನ ಝಾನೇನ ಸುಖದುಕ್ಖೇ ನ ಕಮ್ಪತೀತಿ ಸಮಥಬಲಂ। ಆಕಾಸಾನಞ್ಚಾಯತನಸಮಾಪತ್ತಿಯಾ ರೂಪಸಞ್ಞಾಯ ಪಟಿಘಸಞ್ಞಾಯ ನಾನತ್ತಸಞ್ಞಾಯ ನ ಕಮ್ಪತೀತಿ ಸಮಥಬಲಂ। ವಿಞ್ಞಾಣಞ್ಚಾಯತನಸಮಾಪತ್ತಿಯಾ ಆಕಾಸಾನಞ್ಚಾಯತನಸಞ್ಞಾಯ ನ ಕಮ್ಪತೀತಿ ಸಮಥಬಲಂ। ಆಕಿಞ್ಚಞ್ಞಾಯತನಸಮಾಪತ್ತಿಯಾ ವಿಞ್ಞಾಣಞ್ಚಾಯತನಸಞ್ಞಾಯ ನ ಕಮ್ಪತೀತಿ ಸಮಥಬಲಂ। ನೇವಸಞ್ಞಾನಾಸಞ್ಞಾಯತನಸಮಾಪತ್ತಿಯಾ ಆಕಿಞ್ಚಞ್ಞಾಯತನಸಞ್ಞಾಯ ನ ಕಮ್ಪತೀತಿ ಸಮಥಬಲಂ। ಉದ್ಧಚ್ಚೇ ಚ ಉದ್ಧಚ್ಚಸಹಗತಕಿಲೇಸೇ ಚ ಖನ್ಧೇ ಚ ನ ಕಮ್ಪತೀ ನ ಚಲತಿ ನ ವೇಧತೀತಿ ಸಮಥಬಲಂ। ಇದಂ ಸಮಥಬಲಂ।>
    text <ಕತಮಂ ವಿಪಸ್ಸನಾಬಲಂ॥ ಅನಿಚ್ಚಾನುಪಸ್ಸನಾ ವಿಪಸ್ಸನಾಬಲಂ। ದುಕ್ಖಾನುಪಸ್ಸನಾ ವಿಪಸ್ಸನಾಬಲಂ…ಪೇ॰… ಪಟಿನಿಸ್ಸಗ್ಗಾನುಪಸ್ಸನಾ ವಿಪಸ್ಸನಾಬಲಂ। ರೂಪೇ ಅನಿಚ್ಚಾನುಪಸ್ಸನಾ ವಿಪಸ್ಸನಾಬಲಂ। ರೂಪೇ ದುಕ್ಖಾನುಪಸ್ಸನಾ ವಿಪಸ್ಸನಾಬಲಂ…ಪೇ॰… ರೂಪೇ ಪಟಿನಸ್ಸಗ್ಗಾನುಪಸ್ಸನಾ ವಿಪಸ್ಸನಾಬಲಂ। ವೇದನಾಯ…ಪೇ॰… ಸಞ್ಞಾಯ… ಸಙ್ಖಾರೇಸು… ವಿಞ್ಞಾಣೇ… ಚಕ್ಖುಸ್ಮಿಂ…ಪೇ॰… ಜರಾಮರಣೇ ಅನಿಚ್ಚಾನುಪಸ್ಸನಾ ವಿಪಸ್ಸನಾಬಲಂ। ಜರಾಮರಣೇ ದುಕ್ಖಾನುಪಸ್ಸನಾ ವಿಪಸ್ಸನಾಬಲಂ…ಪೇ॰… ಜರಾಮರಣೇ ಪಟಿನಿಸ್ಸಗ್ಗಾನುಪಸ್ಸನಾ ವಿಪಸ್ಸನಾಬಲಂ। ವಿಪಸ್ಸನಾಬಲನ್ತಿ ಕೇನಟ್ಠೇನ ವಿಪಸ್ಸನಾಬಲಂ॥ ಅನಿಚ್ಚಾನುಪಸ್ಸನಾಯ ನಿಚ್ಚಸಞ್ಞಾಯ ನ ಕಮ್ಪತೀತಿ ವಿಪಸ್ಸನಾಬಲಂ। ದುಕ್ಖಾನುಪಸ್ಸನಾಯ ಸುಖಸಞ್ಞಾಯ ನ ಕಮ್ಪತೀತಿ ವಿಪಸ್ಸನಾಬಲಂ। ಅನತ್ತಾನುಪಸ್ಸನಾಯ ಅತ್ತಸಞ್ಞಾಯ ಕಮ್ಪತೀತಿ ವಿಪಸ್ಸನಾಬಲಂ। ನಿಬ್ಬಿದಾನುಪಸ್ಸನಾಯ ನನ್ದಿಯಾ ನ ಕಮ್ಪತೀತಿ ವಿಪಸ್ಸನಾಬಲಂ। ವಿರಾಗಾನುಪಸ್ಸನಾಯ ರಾಗೇ ನ ಕಮ್ಪತೀತಿ ವಿಪಸ್ಸನಾಬಲಂ। ನಿರೋಧಾನುಪಸ್ಸನಾ ಸಮುದಯೇ ನ ಕಮ್ಪತೀತಿ ವಿಪಸ್ಸನಾಬಲಂ। ಪಟಿನಿಸ್ಸಗ್ಗಾನುಪಸ್ಸನಾಯ ಆದಾನೇ ನ ಕಮ್ಪತೀತಿ ವಿಪಸ್ಸನಾಬಲಂ। ಅವಿಜ್ಜಾಯ ಅವಿಜ್ಜಾಸಹಗತಕಿಲೇಸೇ ಚ ಖನ್ಧೇ ಚ ನ ಕಮ್ಪತಿ ನ ಚಲತಿ ನ ವೇಧತೀತಿ ವಿಪಸ್ಸನಾಬಲಂ। ಇದಂ ವಿಪಸ್ಸನಾಬಲಂ।>
    text <ಕತಮಾನಿ ದಸ ಸೇಖಬಲಾನಿ। ದಸ ಅಸೇಖಬಲಾನಿ॥ ಸಮ್ಮಾದಿಟ್ಠಿಂ ಸಿಕ್ಖತೀತಿ ಸೇಖಬಲಂ। ತತ್ಥ ಸಿಕ್ಖಿತತ್ತಾ ಅಸೇಖಬಲಂ। ಸಮ್ಮಾಸಙ್ಕಪ್ಪಂ ಸಿಕ್ಖತೀತಿ ಸೇಖಬಲಂ। ತತ್ಥ ಸಿಕ್ಖಿತತ್ತಾ ಅಸೇಖಬಲಂ। ಸಮ್ಮಾವಾಚಂ…ಪೇ॰… ಸಮ್ಮಾಕಮ್ಮನ್ತಂ… ಸಮ್ಮಾಆಜೀವಂ… ಸಮ್ಮಾವಾಯಾಮಂ… ಸಮ್ಮಾಸತಿಂ… ಸಮ್ಮಾಸಮಾಧಿಂ… ಸಮ್ಮಾಞಾಣಂ…ಪೇ॰… ಸಮ್ಮಾವಿಮುತ್ತಿಂ ಸಿಕ್ಖತೀತಿ ಸೇಖಬಲಂ। ತತ್ಥ ಸಿಕ್ಖಿತತ್ತಾ ಅಸೇಖಬಲಂ। ಇಮಾನಿ ದಸ ಸೇಖಬಲಾನಿ। ದಸ ಅಸೇಖಬಲಾನಿ।>
    text <ಕತಮಾನಿ ದಸ ಖೀಣಾಸವಬಲಾನಿ॥ ಇಧ ಖೀಣಾಸವಸ್ಸ ಭಿಕ್ಖುನೋ ಅನಿಚ್ಚತೋ ಸಬ್ಬೇ ಸಙ್ಖಾರಾ ಯಥಾಭೂತಂ ಸಮ್ಮಪ್ಪಞ್ಞಾಯ ಸುದಿಟ್ಠಾ ಹೋನ್ತಿ। ಯಮ್ಪಿ ಖೀಣಾಸವಸ್ಸ ಭಿಕ್ಖುನೋ ಅನಿಚ್ಚತೋ ಸಬ್ಬೇ ಸಙ್ಖಾರಾ ಯಥಾಭೂತಂ ಸಮ್ಮಪ್ಪಞ್ಞಾಯ ಸುದಿಟ್ಠಾ ಹೋನ್ತಿ। ಇದಮ್ಪಿ ಖೀಣಾಸವಸ್ಸ ಭಿಕ್ಖುನೋ ಬಲಂ ಹೋತಿ। ಯಂ ಬಲಂ ಆಗಮ್ಮ ಖೀಣಾಸವೋ ಭಿಕ್ಖು ಆಸವಾನಂ ಖಯಂ ಪಟಿಜಾನಾತಿ ಖೀಣಾ ಮೇ ಆಸವಾತಿ।>
    text <ಪುನ ಚಪರಂ ಖೀಣಾಸವಸ್ಸ ಭಿಕ್ಖುನೋ ಅಙ್ಗಾರಕಾಸೂಪಮಾ ಕಾಮಾ ಯಥಾಭೂತಂ ಸಮ್ಮಪ್ಪಞ್ಞಾಯ ಸುದಿಟ್ಠಾ ಹೋನ್ತಿ। ಯಮ್ಪಿ ಖೀಣಾಸವಸ್ಸ ಭಿಕ್ಖುನೋ ಅಙ್ಗಾರಕಾಸೂಪಮಾ ಕಾಮಾ ಯಥಾಭೂತಂ ಸಮ್ಮಪ್ಪಞ್ಞಾಯ ಸುದಿಟ್ಠಾ ಹೋನ್ತಿ। ಇದಮ್ಪಿ ಖೀಣಾಸವಸ್ಸ ಭಿಕ್ಖುನೋ ಬಲಂ ಹೋತಿ। ಯಂ ಬಲಂ ಆಗಮ್ಮ ಖೀಣಾಸವೋ ಭಿಕ್ಖು ಆಸವಾನಂ ಖಯಂ ಪಟಿಜಾನಾತಿ ಖೀಣಾ ಮೇ ಆಸವಾತಿ।>
    text <ಪುನ ಚಪರಂ ಖೀಣಾಸವಸ್ಸ ಭಿಕ್ಖುನೋ ವಿವೇಕನಿನ್ನಂ ಚಿತ್ತಂ ಹೋತಿ ವಿವೇಕಪೋಣಂ ವಿವೇಕಪಬ್ಭಾರಂ ವಿವೇಕಟ್ಠಂ ನೇಕ್ಖಮ್ಮಾಭಿರತಂ ಬ್ಯನ್ತೀಭೂತಂ ಸಬ್ಬಸೋ ಆಸವಟ್ಠಾನಿಯೇಹಿ ಧಮ್ಮೇಹಿ। ಯಮ್ಪಿ ಖೀಣಾಸವಸ್ಸ ಭಿಕ್ಖುನೋ ವಿವೇಕನಿನ್ನಂ ಚಿತ್ತಂ ಹೋತಿ ವಿವೇಕಪೋಣಂ ವಿವೇಕಪಬ್ಭಾರಂ ವಿವೇಕಟ್ಠಂ ನೇಕ್ಖಮ್ಮಾಭಿರತಂ ಬ್ಯನ್ತಿಭೂತಂ ಸಬ್ಬಸೋ ಆಸವಟ್ಠಾನಿಯೇಹಿ ಧಮ್ಮೇಹಿ। ಇದಮ್ಪಿ ಖೀಣಾಸವಸ್ಸ ಭಿಕ್ಖುನೋ ಬಲಂ ಹೋತಿ। ಯಂ ಬಲಂ ಆಗಮ್ಮ ಖೀಣಾಸವೋ ಭಿಕ್ಖು ಆಸವಾನಂ ಖಯಂ ಪಟಿಜಾನಾತಿ ಖೀಣಾ ಮೇ ಆಸವಾತಿ।>
    text <ಪುನ ಚಪರಂ ಖೀಣಾಸವಸ್ಸ ಭಿಕ್ಖುನೋ ಚತ್ತಾರೋ ಸತಿಪಟ್ಠಾನಾ ಭಾವಿತಾ ಹೋನ್ತಿ ಸುಭಾವಿತಾ। ಯಮ್ಪಿ ಖೀಣಾಸವಸ್ಸ ಭಿಕ್ಖುನೋ ಚತ್ತಾರೋ ಸತಿಪಟ್ಠಾನಾ ಭಾವಿತಾ ಹೋನ್ತಿ ಸುಭಾವಿತಾ। ಇದಮ್ಪಿ ಖೀಣಾಸವಸ್ಸ ಭಿಕ್ಖುನೋ ಬಲಂ ಹೋತಿ। ಯಂ ಬಲಂ ಆಗಮ್ಮ ಖೀಣಾಸವೋ ಭಿಕ್ಖು ಆಸವಾನಂ ಖಯಂ ಪಟಿಜಾನಾತಿ ಖೀಣಾ ಮೇ ಆಸವಾತಿ।>
    text <ಪುನ ಚಪರಂ ಖೀಣಾಸವಸ್ಸ ಭಿಕ್ಖುನೋ ಚತ್ತಾರೋ ಸಮ್ಮಪ್ಪಧಾನಾ ಭಾವಿತಾ ಹೋನ್ತಿ ಸುಭಾವಿತಾ…ಪೇ॰… ಚತ್ತಾರೋ ಇದ್ಧಿಪಾದಾ ಭಾವಿತಾ ಹೋನ್ತಿ ಸುಭಾವಿತಾ… ಪಞ್ಚಿನ್ದ್ರಿಯಾನಿ ಭಾವಿತಾನಿ ಹೋನ್ತಿ ಸುಭಾವಿತಾನಿ… ಪಞ್ಚ ಬಲಾನಿ ಭಾವಿತಾನಿ ಹೋನ್ತಿ ಸುಭಾವಿತಾನಿ… ಸತ್ತ ಬೋಜ್ಝಙ್ಗಾ ಭಾವಿತಾ ಹೋನ್ತಿ ಸುಭಾವಿತಾ…ಪೇ॰… ಅರಿಯೋ ಅಟ್ಠಙ್ಗಿಕೋ ಮಗ್ಗೋ ಭಾವಿತೋ ಹೋತಿ ಸುಭಾವಿತೋ। ಯಮ್ಪಿ ಖೀಣಾಸವಸ್ಸ ಭಿಕ್ಖುನೋ ಅಟ್ಠಙ್ಗಿಕೋ ಮಗ್ಗೋ ಭಾವಿತೋ ಹೋತಿ ಸುಭಾವಿತೋ। ಇದಮ್ಪಿ ಖೀಣಾಸವಸ್ಸ ಭಿಕ್ಖುನೋ ಬಲಂ ಹೋತಿ। ಯಂ ಬಲಂ ಆಗಮ್ಮ ಖೀಣಾಸವೋ ಭಿಕ್ಖು ಆಸವಾನಂ ಖಯಂ ಪಟಿಜಾನಾತಿ ಖೀಣಾ ಮೇ ಆಸವಾತಿ। ಇಮಾನಿ ದಸ ಖೀಣಾಸವಬಲಾನಿ।>
    text <ಕತಮಾನಿ ದಸ ಇದ್ಧಿಬಲಾನಿ॥ ಅಧಿಟ್ಠಾನಾ ಇದ್ಧಿ। ವಿಕುಬ್ಬನಾ ಇದ್ಧಿ। ಮನೋಮಯಾ ಇದ್ಧಿ। ಞಾಣವಿಪ್ಫಾರಾ ಇದ್ಧಿ। ಸಮಾಧಿವಿಪ್ಫಾರಾ ಇದ್ಧಿ। ಅರಿಯಾ ಇದ್ಧಿ। ಕಮ್ಮವಿಪಾಕಜಾ ಇದ್ಧಿ। ಪುಞ್ಞವತೋ ಇದ್ಧಿ। ವಿಜ್ಜಾಮಯಾ ಇದ್ಧಿ। ತತ್ಥ ತತ್ಥ ಸಮ್ಮಾ ಪಯೋಗಪ್ಪಚ್ಚಯಾ ಇಜ್ಝನಟ್ಠೇನ ಇದ್ಧಿ ಇಮಾನಿ ದಸ ಇದ್ಧಿಬಲಾನಿ।>
    text <ಕತಮಾನಿ ದಸ ತಥಾಗತಬಲಾನಿ॥ ಇಧ ತಥಾಗತೋ ಠಾನಞ್ಚ ಠಾನತೋ ಅಟ್ಠಾನಞ್ಚ ಅಟ್ಠಾನತೋ ಯಥಾಭೂತಂ ಪಜಾನಾತಿ। ಯಮ್ಪಿ ತಥಾಗತೋ ಠಾನಞ್ಚ ಠಾನತೋ ಅಟ್ಠಾನಞ್ಚ ಅಟ್ಠಾನತೋ ಯಥಾಭೂತಂ ಪಜಾನಾತಿ। ಇದಮ್ಪಿ ತಥಾಗತಸ್ಸ ತಥಾಗತಬಲಂ ಹೋತಿ। ಯಂ ಬಲಂ ಆಗಮ್ಮ ತಥಾಗತೋ ಆಸಭಂ ಠಾನಂ ಪಟಿಜಾನಾತಿ ಪರಿಸಾಸು ಸೀಹನಾದಂ ನದತಿ। ಬ್ರಹ್ಮಚಕ್ಕಂ ಪವತ್ತೇತಿ।>
    text <ಪುನ ಚಪರಂ ತಥಾಗತೋ ಅತೀತಾನಾಗತಪಚ್ಚುಪ್ಪನ್ನಾನಂ ಕಮ್ಮಸಮಾದಾನಾನಂ ಠಾನಸೋ ಹೇತುಸೋ ವಿಪಾಕಂ ಯಥಾಭೂತಂ ಪಜಾನಾತಿ। ಯಮ್ಪಿ ತಥಾಗತೋ ಅತೀತಾನಾಗತಪಚ್ಚುಪ್ಪನ್ನಾನಂ ಕಮ್ಮಸಮಾದಾನಾನಂ ಠಾನಸೋ ಹೇತುಸೋ ವಿಪಾಕಂ ಯಥಾಭೂತಂ ಪಜಾನಾತಿ। ಇದಮ್ಪಿ ತಥಾಗತಸ್ಸ ತಥಾಗತಬಲಂ ಹೋತಿ। ಯಂ ಬಲಂ ಆಗಮ್ಮ ತಥಾಗತೋ ಆಸಭಂ ಠಾನಂ ಪಟಿಜಾನಾತಿ। ಪರಿಸಾಸು ಸೀಹನಾದಂ। ನದತಿ। ಬ್ರಹ್ಮಚಕ್ಕಂ ಪವತ್ತೇತಿ।>
    text <ಪುನ ಚಪರಂ ತಥಾಗತೋ ಸಬ್ಬತ್ಥಗಾಮಿನಿಂ ಪಟಿಪದಂ ಯಥಾಭೂತಂ ಪಜಾನಾತಿ। ಯಮ್ಪಿ ತಥಾಗತೋ ಸಬ್ಬತ್ಥಗಾಮಿನಿಂ ಪಟಿಪದಂ ಯಥಾಭೂತಂ ಪಜಾನಾತಿ। ಇದಮ್ಪಿ ತಥಾಗತಸ್ಸ ತಥಾಗತಬಲಂ ಹೋತಿ। ಯಂ ಬಲಂ ಆಗಮ್ಮ ತಥಾಗತೋ ಆಸಭಂ ಠಾನಂ ಪಟಿಜಾನಾತಿ। ಪರಿಸಾಸು ಸೀಹನಾದಂ ನದತಿ। ಬ್ರಹ್ಮಚಕ್ಕಂ ಪವತ್ತೇತಿ।>
    text <ಪುನ ಚಪರಂ ತಥಾಗತೋ ಅನೇಕಧಾತುನಾನಾಧಾತುಲೋಕಂ ಯಥಾಭೂತಂ ಪಜಾನಾತಿ। ಯಮ್ಪಿ ತಥಾಗತೋ ಅನೇಕಧಾತುನಾನಾಧಾತುಲೋಕಂ ಯಥಾಭೂತಂ ಪಜಾನಾತಿ। ಇದಮ್ಪಿ ತಥಾಗತಸ್ಸ…ಪೇ॰…।>
    text <ಪುನ ಚಪರಂ ತಥಾಗತೋ ಸತ್ತಾನಂ ನಾನಾಧಿಮುತ್ತಿಕತಂ ಯಥಾಭೂತಂ ಪಜಾನಾತಿ। ಯಮ್ಪಿ ತಥಾಗತೋ ಸತ್ತಾನಂ ನಾನಾಧಿಮುತ್ತಿಕತಂ ಯಥಾಭೂತಂ ಪಜಾನಾತಿ। ಇದಮ್ಪಿ ತಥಾಗತಸ್ಸ…ಪೇ॰…।>
    text <ಪುನ ಚಪರಂ ತಥಾಗತೋ ಪರಸತ್ತಾನಂ ಪರಪುಗ್ಗಲಾನಂ ಇನ್ದ್ರಿಯಪರೋಪರಿಯತ್ತಂ ಯಥಾಭೂತಂ ಪಜಾನಾತಿ। ಯಮ್ಪಿ ತಥಾಗತೋ ಪರಸತ್ತಾನಂ ಪರಪುಗ್ಗಲಾನಂ ಇನ್ದ್ರಿಯಪರೋಪರಿಯತ್ತಂ ಯಥಾಭೂತಂ ಪಜಾನಾತಿ। ಇದಮ್ಪಿ ತಥಾಗತಸ್ಸ…ಪೇ॰…।>
    text <ಪುನ ಚಪರಂ ತಥಾಗತೋ ಝಾನವಿಮೋಕ್ಖಸಮಾಧಿಸಮಾಪತ್ತೀನಂ ಸಂಕಿಲೇಸಂ ವೋದಾನಂ ವುಟ್ಠಾನಂ ಯಥಾಭೂತಂ ಪಜಾನಾತಿ। ಯಮ್ಪಿ ತಥಾಗತೋ ಝಾನವಿಮೋಕ್ಖಸಮಾಧಿಸಮಾಪತ್ತೀನಂ ಸಂಕಿಲೇಸಂ ವೋದಾನಂ ವುಟ್ಠಾನಂ ಯಥಾಭೂತಂ ಪಜಾನಾತಿ। ಇದಮ್ಪಿ ತಥಾಗತಸ್ಸ…ಪೇ॰…।>
    text <ಪುನ ಚಪರಂ ತಥಾಗತೋ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ಸೇಯ್ಯಥಿದಂ ಏಕಮ್ಪಿ ಜಾತಿಂ ದ್ವೇಪಿ ಜಾತಿಯೋ…ಪೇ॰… ಇತಿ ಸಾಕಾರಂ ಸಉದ್ದೇಸಂ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ಯಮ್ಪಿ ತಥಾಗತೋ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ಸೇಯ್ಯಥಿದಂ ಏಕಮ್ಪಿ ಜಾತಿಂ ದ್ವೇಪಿ ಜಾತಿಯೋ…ಪೇ॰… ಇದಮ್ಪಿ ತಥಾಗತಸ್ಸ…ಪೇ॰…।>
    text <ಪುನ ಚಪರಂ ತಥಾಗತೋ ದಿಬ್ಬೇನ ಚಕ್ಖುನಾ ವಿಸುದ್ಧೇನ ಅತಿಕ್ಕನ್ತಮಾನುಸಕೇನ ಸತ್ತೇ ಪಸ್ಸತಿ ಚವಮಾನೇ ಉಪಪಜ್ಜಮಾನೇ…ಪೇ॰… ಯಮ್ಪಿ ತಥಾಗತೋ ದಿಬ್ಬೇನ ಚಕ್ಖುನಾ ವಿಸುದ್ಧೇನ ಅತಿಕ್ಕನ್ತಮಾನುಸಕೇನ ಸತ್ತೇ ಪಸ್ಸತಿ ಚವಮಾನೇ ಉಪಪಜ್ಜಮಾನೇ…ಪೇ॰… ಇದಮ್ಪಿ ತಥಾಗತಸ್ಸ…ಪೇ॰…।>
    text <ಪುನ ಚಪರಂ ತಥಾಗತೋ ಆಸವಾನಂ ಖಯಾ ಅನಾಸವಂ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಯಮ್ಪಿ ತಥಾಗತೋ ಆಸವಾನಂ ಖಯಾ ಅನಾಸವಂ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇದಮ್ಪಿ ತಥಾಗತಸ್ಸ ತಥಾಗತಬಲಂ ಹೋತಿ। ಯಂ ಬಲಂ ಆಗಮ್ಮ ತಥಾಗತೋ ಆಸಭಂ ಠಾನಂ ಪಟಿಜಾನಾತಿ। ಪರಿಸಾಸು ಸೀಹನಾದಂ ನದತಿ। ಬ್ರಹ್ಮಚಕ್ಕಂ ಪವತ್ತೇತಿ। ಇಮಾನಿ ದಸ ತಥಾಗತಬಲಾನಿ।>
    text <೪೫>, <ಕೇನಟ್ಠೇನ ಸದ್ಧಾಬಲಂ॥ ಕೇನಟ್ಠೇನ ವೀರಿಯಬಲಂ॥ ಕೇನಟ್ಠೇನ ಸತಿಬಲಂ॥ ಕೇನಟ್ಠೇನ ಸಮಾಧಿಬಲಂ॥ ಕೇನಟ್ಠೇನ ಪಞ್ಞಾಬಲಂ॥ ಕೇನಟ್ಠೇನ ಹಿರಿಬಲಂ॥ ಕೇನಟ್ಠೇನ ಓತ್ತಪ್ಪಬಲಂ॥ ಕೇನಟ್ಠೇನ ಪಟಿಸಙ್ಖಾನಬಲಂ…ಪೇ॰… ಕೇನಟ್ಠೇನ ತಥಾಗತಬಲಂ॥>
    text <ಅಸ್ಸದ್ಧಿಯೇ ಅಕಮ್ಪಿಯಟ್ಠೇನ ಸದ್ಧಾಬಲಂ। ಕೋಸಜ್ಜೇ ಅಕಮ್ಪಿಯಟ್ಠೇನ ವೀರಿಯಬಲಂ। ಪಮಾದೇ ಅಕಮ್ಪಿಯಟ್ಠೇನ ಸತಿಬಲಂ। ಉದ್ಧಚ್ಚೇ ಅಕಮ್ಪಿಯಟ್ಠೇನ ಸಮಾಧಿಬಲಂ। ಅವಿಜ್ಜಾಯ ಅಕಮ್ಪಿಯಟ್ಠೇನ ಪಞ್ಞಾಬಲಂ। ಹಿರೀಯತಿ ಪಾಪಕೇ ಅಕುಸಲೇ ಧಮ್ಮೇತಿ ಹಿರಿಬಲಂ। ಓತ್ತಪ್ಪತಿ ಪಾಪಕೇ ಅಕುಸಲೇ ಧಮ್ಮೇತಿ ಓತ್ತಪ್ಪಬಲಂ। ಞಾಣೇನ ಕಿಲೇಸೇ ಪಟಿಸಙ್ಖಾತೀತಿ ಪಟಿಸಙ್ಖಾನಬಲಂ। ತತ್ಥ ಜಾತಾ ಧಮ್ಮಾ ಏಕರಸಾ ಹೋನ್ತೀತಿ ಭಾವನಾಬಲಂ। ತತ್ಥ ನತ್ಥಿ ಕಿಞ್ಚಿ ವಜ್ಜನ್ತಿ ಅನವಜ್ಜಬಲಂ। ತೇನ ಚಿತ್ತಂ ಸಙ್ಗಣ್ಹಾತೀತಿ ಸಙ್ಗಹಬಲಂ। ತಂ ತಸ್ಸ ಖಮತೀತಿ ಖನ್ತಿಬಲಂ। ತೇನ ಚಿತ್ತಂ ಪಞ್ಞಪೇತೀತಿ ಪಞ್ಞತ್ತಿಬಲಂ। ತೇನ ಚಿತ್ತಂ ನಿಜ್ಝಾಪೇತೀತಿ ನಿಜ್ಝತ್ತಿಬಲಂ। ತೇನ ಚಿತ್ತಂ ವಸಂ ವತ್ತೇತೀತಿ ಇಸ್ಸರಿಯಬಲಂ। ತೇನ ಚಿತ್ತಂ ಅಧಿಟ್ಠಾತೀತಿ ಅಧಿಟ್ಠಾನಬಲಂ। ತೇನ ಚಿತ್ತಂ ಏಕಗ್ಗನ್ತಿ ಸಮಥಬಲಂ। ತತ್ಥ ಜಾತೇ ಧಮ್ಮೇ ಅನುಪಸ್ಸತೀತಿ ವಿಪಸ್ಸನಾಬಲಂ। ತತ್ಥ ಸಿಕ್ಖತೀತಿ ಸೇಖಬಲಂ। ತತ್ಥ ಸಿಕ್ಖಿತತ್ತಾ ಅಸೇಖಬಲಂ। ತೇನ ಆಸವಾ ಖೀಣಾತಿ ಖೀಣಾಸವಬಲಂ। ತಸ್ಸ ಇಜ್ಝತೀತಿ ಇದ್ಧಿಬಲಂ। ಅಪ್ಪಮೇಯ್ಯಟ್ಠೇನ ತಥಾಗತಬಲನ್ತಿ।>
    stand <ಬಲಕಥಾ ನಿಟ್ಠಿತಾ।>
  text <೧೦॥ ಸುಞ್ಞಕಥಾ>
    text <೪೬>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ಅಥ ಖೋ ಆಯಸ್ಮಾ ಆನನ್ದೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ>
    text <ಸುಞ್ಞೋ ಲೋಕೋ। ಸುಞ್ಞೋ ಲೋಕೋತಿ। ಭನ್ತೇ। ವುಚ್ಚತಿ। ಕಿತ್ತಾವತಾ ನು ಖೋ। ಭನ್ತೇ। ಸುಞ್ಞೋ ಲೋಕೋತಿ ವುಚ್ಚತೀತಿ॥ ಯಸ್ಮಾ ಖೋ। ಆನನ್ದ। ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ। ತಸ್ಮಾ ಸುಞ್ಞೋ ಲೋಕೋತಿ ವುಚ್ಚತಿ। ಕಿಞ್ಚಾನನ್ದ। ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ॥ ಚಕ್ಖು ಖೋ। ಆನನ್ದ। ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ। ರೂಪಾ ಸುಞ್ಞಾ ಅತ್ತೇನ ವಾ ಅತ್ತನಿಯೇನ ವಾ। ಚಕ್ಖುವಿಞ್ಞಾಣಂ ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ। ಚಕ್ಖುಸಮ್ಫಸ್ಸೋ ಸುಞ್ಞೋ ಅತ್ತೇನ ವಾ ಅತ್ತನಿಯೇನ ವಾ। ಯಮ್ಪಿದಂ ಚಕ್ಖುಸಮ್ಫಸ್ಸಪಚ್ಚಯಾ ಉಪ್ಪಜ್ಜತಿ ವೇದಯಿತಂ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ತಮ್ಪಿ ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ।>
    text <ಸೋತಂ ಸುಞ್ಞಂ…ಪೇ॰… ಸದ್ದಾ ಸುಞ್ಞಾ… ಘಾನಂ ಸುಞ್ಞಂ… ಗನ್ಧಾ ಸುಞ್ಞಾ… ಜಿವ್ಹಾ ಸುಞ್ಞಾ… ರಸಾ ಸುಞ್ಞಾ… ಕಾಯೋ ಸುಞ್ಞೋ… ಫೋಟ್ಠಬ್ಬಾ ಸುಞ್ಞಾ… ಮನೋ ಸುಞ್ಞೋ ಅತ್ತೇನ ವಾ ಅತ್ತನಿಯೇನ ವಾ। ಧಮ್ಮಾ ಸುಞ್ಞಾ ಅತ್ತೇನ ವಾ ಅತ್ತನಿಯೇನ ವಾ। ಮನೋವಿಞ್ಞಾಣಂ ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ। ಮನೋಸಮ್ಫಸ್ಸೋ ಸುಞ್ಞೋ ಅತ್ತೇನ ವಾ ಅತ್ತನಿಯೇನ ವಾ। ಯಮ್ಪಿದಂ ಮನೋಸಮ್ಫಸ್ಸಪಚ್ಚಯಾ ಉಪ್ಪಜ್ಜತಿ ವೇದಯಿತಂ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ತಮ್ಪಿ ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ। ಯಸ್ಮಾ ಖೋ। ಆನನ್ದ। ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ ತಸ್ಮಾ ಸುಞ್ಞೋ ಲೋಕೋತಿ ವುಚ್ಚತೀತಿ।>
    text <೧॥ ಮಾತಿಕಾ>
      text <೪೭>, <ಸುಞ್ಞಸುಞ್ಞಂ। ಸಙ್ಖಾರಸುಞ್ಞಂ। ವಿಪರಿಣಾಮಸುಞ್ಞಂ। ಅಗ್ಗಸುಞ್ಞಂ। ಲಕ್ಖಣಸುಞ್ಞಂ। ವಿಕ್ಖಮ್ಭನಸುಞ್ಞಂ। ತದಙ್ಗಸುಞ್ಞಂ। ಸಮುಚ್ಛೇದಸುಞ್ಞಂ। ಪಟಿಪ್ಪಸ್ಸದ್ಧಿಸುಞ್ಞಂ। ನಿಸ್ಸರಣಸುಞ್ಞಂ। ಅಜ್ಝತ್ತಸುಞ್ಞಂ। ಬಹಿದ್ಧಾಸುಞ್ಞಂ। ದುಭತೋಸುಞ್ಞಂ। ಸಭಾಗಸುಞ್ಞಂ। ವಿಸಭಾಗಸುಞ್ಞಂ। ಏಸನಾಸುಞ್ಞಂ। ಪರಿಗ್ಗಹಸುಞ್ಞಂ। ಪಟಿಲಾಭಸುಞ್ಞಂ। ಪಟಿವೇಧಸುಞ್ಞಂ। ಏಕತ್ತಸುಞ್ಞಂ। ನಾನತ್ತಸುಞ್ಞಂ। ಖನ್ತಿಸುಞ್ಞಂ। ಅಧಿಟ್ಠಾನಸುಞ್ಞಂ। ಪರಿಯೋಗಾಹಣಸುಞ್ಞಂ। ಸಮ್ಪಜಾನಸ್ಸ ಪವತ್ತಪರಿಯಾದಾನಂ ಸಬ್ಬಸುಞ್ಞತಾನಂ ಪರಮತ್ಥಸುಞ್ಞಂ।>
    text <೨॥ ನಿದ್ದೇಸೋ>
      text <೪೮>, <ಕತಮಂ ಸುಞ್ಞಸುಞ್ಞಂ॥ ಚಕ್ಖು ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ ನಿಚ್ಚೇನ ವಾ ಧುವೇನ ವಾ ಸಸ್ಸತೇನ ವಾ ಅವಿಪರಿಣಾಮಧಮ್ಮೇನ ವಾ। ಸೋತಂ ಸುಞ್ಞಂ…ಪೇ॰… ಘಾನಂ ಸುಞ್ಞಂ… ಜಿವ್ಹಾ ಸುಞ್ಞಾ… ಕಾಯೋ ಸುಞ್ಞೋ… ಮನೋ ಸುಞ್ಞೋ ಅತ್ತೇನ ವಾ ಅತ್ತನಿಯೇನ ವಾ ನಿಚ್ಚೇನ ವಾ ಧುವೇನ ವಾ ಸಸ್ಸತೇನ ವಾ ಅವಿಪರಿಣಾಮಧಮ್ಮೇನ ವಾ। ಇದಂ ಸುಞ್ಞಸುಞ್ಞಂ।>
      text <ಕತಮಂ ಸಙ್ಖಾರಸುಞ್ಞಂ॥ ತಯೋ ಸಙ್ಖಾರಾ ಪುಞ್ಞಾಭಿಸಙ್ಖಾರೋ। ಅಪುಞ್ಞಾಭಿಸಙ್ಖಾರೋ। ಆನೇಞ್ಜಾಭಿಸಙ್ಖಾರೋ। ಪುಞ್ಞಾಭಿಸಙ್ಖಾರೋ ಅಪುಞ್ಞಾಭಿಸಙ್ಖಾರೇನ ಚ ಆನೇಞ್ಜಾಭಿಸಙ್ಖಾರೇನ ಚ ಸುಞ್ಞೋ। ಅಪುಞ್ಞಾಭಿಸಙ್ಖಾರೋ ಪುಞ್ಞಾಭಿಸಙ್ಖಾರೇನ ಚ ಆನೇಞ್ಜಾಭಿಸಙ್ಖಾರೇನ ಚ ಸುಞ್ಞೋ। ಆನೇಞ್ಜಾಭಿಸಙ್ಖಾರೋ ಪುಞ್ಞಾಭಿಸಙ್ಖಾರೇನ ಚ ಅಪುಞ್ಞಾಭಿಸಙ್ಖಾರೇನ ಚ ಸುಞ್ಞೋ। ಇಮೇ ತಯೋ ಸಙ್ಖಾರಾ।>
      text <ಅಪರೇಪಿ ತಯೋ ಸಙ್ಖಾರಾ ಕಾಯಸಙ್ಖಾರೋ। ವಚೀಸಙ್ಖಾರೋ। ಚಿತ್ತಸಙ್ಖಾರೋ। ಕಾಯಸಙ್ಖಾರೋ ವಚೀಸಙ್ಖಾರೇನ ಚ ಚಿತ್ತಸಙ್ಖಾರೇನ ಚ ಸುಞ್ಞೋ। ವಚೀಸಙ್ಖಾರೋ ಕಾಯಸಙ್ಖಾರೇನ ಚ ಚಿತ್ತಸಙ್ಖಾರೇನ ಚ ಸುಞ್ಞೋ। ಚಿತ್ತಸಙ್ಖಾರೋ ಕಾಯಸಙ್ಖಾರೇನ ಚ ವಚೀಸಙ್ಖಾರೇನ ಚ ಸುಞ್ಞೋ। ಇಮೇ ತಯೋ ಸಙ್ಖಾರಾ।>
      text <ಅಪರೇಪಿ ತಯೋ ಸಙ್ಖಾರಾ ಅತೀತಾ ಸಙ್ಖಾರಾ। ಅನಾಗತಾ ಸಙ್ಖಾರಾ। ಪಚ್ಚುಪ್ಪನ್ನಾ ಸಙ್ಖಾರಾ। ಅತೀತಾ ಸಙ್ಖಾರಾ ಅನಾಗತೇಹಿ ಚ ಪಚ್ಚುಪ್ಪನ್ನೇಹಿ ಚ ಸಙ್ಖಾರೇಹಿ ಸುಞ್ಞಾ। ಅನಾಗತಾ ಸಙ್ಖಾರಾ ಅತೀತೇಹಿ ಚ ಪಚ್ಚುಪ್ಪನ್ನೇಹಿ ಚ ಸಙ್ಖಾರೇಹಿ ಸುಞ್ಞಾ ಪಚ್ಚುಪ್ಪನ್ನಾ ಸಙ್ಖಾರಾ ಅತೀತೇಹಿ ಚ ಅನಾಗತೇಹಿ ಚ ಸಙ್ಖಾರೇಹಿ ಸುಞ್ಞಾ। ಇಮೇ ತಯೋ ಸಙ್ಖಾರಾ। ಇದಂ ಸಙ್ಖಾರಸುಞ್ಞಂ।>
      text <ಕತಮಂ ವಿಪರಿಣಾಮಸುಞ್ಞಂ॥ ಜಾತಂ ರೂಪಂ ಸಭಾವೇನ ಸುಞ್ಞಂ। ವಿಗತಂ ರೂಪಂ ವಿಪರಿಣತಞ್ಚೇವ ಸುಞ್ಞಞ್ಚ। ಜಾತಾ ವೇದನಾ ಸಭಾವೇನ ಸುಞ್ಞಾ। ವಿಗತಾ ವೇದನಾ ವಿಪರಿಣತಾ ಚೇವ ಸುಞ್ಞಾ ಚ …ಪೇ॰… ಜಾತಾ ಸಞ್ಞಾ… ಜಾತಾ ಸಙ್ಖಾರಾ… ಜಾತಂ ವಿಞ್ಞಾಣಂ… ಜಾತಂ ಚಕ್ಖು…ಪೇ॰… ಜಾತೋ ಭವೋ ಸಭಾವೇನ ಸುಞ್ಞೋ। ವಿಗತೋ ಭವೋ ವಿಪರಿಣತೋ ಚೇವ ಸುಞ್ಞೋ ಚ। ಇದಂ ವಿಪರಿಣಾಮಸುಞ್ಞಂ।>
      text <ಕತಮಂ ಅಗ್ಗಸುಞ್ಞಂ॥ ಅಗ್ಗಮೇತಂ ಪದಂ ಸೇಟ್ಠಮೇತಂ ಪದಂ ವಿಸಿಟ್ಠಮೇತಂ ಪದಂ ಯದಿದಂ ಸಬ್ಬಸಙ್ಖಾರಸಮಥೋ ಸಬ್ಬೂಪಧಿಪಟಿನಿಸ್ಸಗ್ಗೋ ತಣ್ಹಕ್ಖಯೋ ವಿರಾಗೋ ನಿರೋಧೋ ನಿಬ್ಬಾನಂ। ಇದಂ ಅಗ್ಗಸುಞ್ಞಂ।>
      text <ಕತಮಂ ಲಕ್ಖಣಸುಞ್ಞಂ॥ ದ್ವೇ ಲಕ್ಖಣಾನಿ ಬಾಲಲಕ್ಖಣಞ್ಚ ಪಣ್ಡಿತಲಕ್ಖಣಞ್ಚ। ಬಾಲಲಕ್ಖಣಂ ಪಣ್ಡಿತಲಕ್ಖಣೇನ ಸುಞ್ಞಂ। ಪಣ್ಡಿತಲಕ್ಖಣಂ ಬಾಲಲಕ್ಖಣೇನ ಸುಞ್ಞಂ। ತೀಣಿ ಲಕ್ಖಣಾನಿ ಉಪ್ಪಾದಲಕ್ಖಣಂ। ವಯಲಕ್ಖಣಂ। ಠಿತಞ್ಞಥತ್ತಲಕ್ಖಣಂ। ಉಪ್ಪಾದಲಕ್ಖಣಂ ವಯಲಕ್ಖಣೇನ ಚ ಠಿತಞ್ಞಥತ್ತಲಕ್ಖಣೇನ ಚ ಸುಞ್ಞಂ। ವಯಲಕ್ಖಣಂ ಉಪ್ಪಾದಲಕ್ಖಣೇನ ಚ ಠಿತಞ್ಞಥತ್ತಲಕ್ಖಣೇನ ಚ ಸುಞ್ಞಂ। ಠಿತಞ್ಞಥತ್ತಲಕ್ಖಣಂ ಉಪ್ಪಾದಲಕ್ಖಣೇನ ಚ ವಯಲಕ್ಖಣೇನ ಚ ಸುಞ್ಞಂ।>
      text <ರೂಪಸ್ಸ ಉಪ್ಪಾದಲಕ್ಖಣಂ ವಯಲಕ್ಖಣೇನ ಚ ಠಿತಞ್ಞಥತ್ತಲಕ್ಖಣೇನ ಚ ಸುಞ್ಞಂ। ರೂಪಸ್ಸ ವಯಲಕ್ಖಣಂ ಉಪ್ಪಾದಲಕ್ಖಣೇನ ಚ ಠಿತಞ್ಞಥತ್ತಲಕ್ಖಣೇನ ಚ ಸುಞ್ಞಂ। ರೂಪಸ್ಸ ಠಿತಞ್ಞಥತ್ತಲಕ್ಖಣಂ ಉಪ್ಪಾದಲಕ್ಖಣೇನ ಚ ವಯಲಕ್ಖಣೇನ ಚ ಸುಞ್ಞಂ। ವೇದನಾಯ…ಪೇ॰… ಸಞ್ಞಾಯ… ಸಙ್ಖಾರಾನಂ… ವಿಞ್ಞಾಣಸ್ಸ… ಚಕ್ಖುಸ್ಸ… ಜರಾಮರಣಸ್ಸ ಉಪ್ಪಾದಲಕ್ಖಣಂ ವಯಲಕ್ಖಣೇನ ಚ ಠಿತಞ್ಞಥತ್ತಲಕ್ಖಣೇನ ಚ ಸುಞ್ಞಂ। ಜರಾಮರಣಸ್ಸ ವಯಲಕ್ಖಣಂ ಉಪ್ಪಾದಲಕ್ಖಣೇನ ಚ ಠಿತಞ್ಞಥತ್ತಲಕ್ಖಣೇನ ಚ ಸುಞ್ಞಂ। ಜರಾಮರಣಸ್ಸ ಠಿತಞ್ಞಥತ್ತಲಕ್ಖಣಂ ಉಪ್ಪಾದಲಕ್ಖಣೇನ ಚ ವಯಲಕ್ಖಣೇನ ಚ ಸುಞ್ಞಂ। ಇದಂ ಲಕ್ಖಣಸುಞ್ಞಂ।>
      text <ಕತಮಂ ವಿಕ್ಖಮ್ಭನಸುಞ್ಞಂ॥ ನೇಕ್ಖಮ್ಮೇನ ಕಾಮಚ್ಛನ್ದೋ ವಿಕ್ಖಮ್ಭಿತೋ ಚೇವ ಸುಞ್ಞೋ ಚ। ಅಬ್ಯಾಪಾದೇನ ಬ್ಯಾಪಾದೋ ವಿಕ್ಖಮ್ಭಿತೋ ಚೇವ ಸುಞ್ಞೋ ಚ। ಆಲೋಕಸಞ್ಞಾಯ ಥಿನಮಿದ್ಧಂ ವಿಕ್ಖಮ್ಭಿತಞ್ಚೇವ ಸುಞ್ಞಞ್ಚ। ಅವಿಕ್ಖೇಪೇನ ಉದ್ಧಚ್ಚಂ ವಿಕ್ಖಮ್ಭಿತಞ್ಚೇವ ಸುಞ್ಞಞ್ಚ। ಧಮ್ಮವವತ್ಥಾನೇನ ವಿಚಿಕಿಚ್ಛಾ ವಿಕ್ಖಮ್ಭಿತಾ ಚೇವ ಸುಞ್ಞಾ ಚ। ಞಾಣೇನ ಅವಿಜ್ಜಾ ವಿಕ್ಖಮ್ಭಿತಾ ಚೇವ ಸುಞ್ಞಾ ಚ। ಪಾಮೋಜ್ಜೇನ ಅರತಿ ವಿಕ್ಖಮ್ಭಿತಾ ಚೇವ ಸುಞ್ಞಾ ಚ। ಪಠಮೇನ ಝಾನೇನ ನೀವರಣಾ ವಿಕ್ಖಮ್ಭಿತಾ ಚೇವ ಸುಞ್ಞಾ ಚ…ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸಾ ವಿಕ್ಖಮ್ಭಿತಾ ಚೇವ ಸುಞ್ಞಾ ಚ। ಇದಂ ವಿಕ್ಖಮ್ಭನಸುಞ್ಞಂ।>
      text <ಕತಮಂ ತದಙ್ಗಸುಞ್ಞಂ॥ ನೇಕ್ಖಮ್ಮೇನ ಕಾಮಚ್ಛನ್ದೋ ತದಙ್ಗಸುಞ್ಞೋ। ಅಬ್ಯಾಪಾದೇನ ಬ್ಯಾಪಾದೋ ತದಙ್ಗಸುಞ್ಞೋ। ಆಲೋಕಸಞ್ಞಾಯ ಥಿನಮಿದ್ಧಂ ತದಙ್ಗಸುಞ್ಞಂ। ಅವಿಕ್ಖೇಪೇನ ಉದ್ಧಚ್ಚಂ ತದಙ್ಗಸುಞ್ಞಂ। ಧಮ್ಮವವತ್ಥಾನೇನ ವಿಚಿಕಿಚ್ಛಾ ತದಙ್ಗಸುಞ್ಞಾ। ಞಾಣೇನ ಅವಿಜ್ಜಾ ತದಙ್ಗಸುಞ್ಞಾ। ಪಾಮೋಜ್ಜೇನ ಅರತಿ ತದಙ್ಗಸುಞ್ಞಾ। ಪಠಮೇನ ಝಾನೇನ ನೀವರಣಾ ತದಙ್ಗಸುಞ್ಞಾ…ಪೇ॰… ವಿವಟ್ಟನಾನುಪಸ್ಸನಾಯ ಸಞ್ಞೋಗಾಭಿನಿವೇಸೋ ತದಙ್ಗಸುಞ್ಞೋ। ಇದಂ ತದಙ್ಗಸುಞ್ಞಂ।>
      text <ಕತಮಂ ಸಮುಚ್ಛೇದಸುಞ್ಞಂ॥ ನೇಕ್ಖಮ್ಮೇನ ಕಾಮಚ್ಛನ್ದೋ ಸಮುಚ್ಛಿನ್ನೋ ಚೇವ ಸುಞ್ಞೋ ಚ। ಅಬ್ಯಾಪಾದೇನ ಬ್ಯಾಪಾದೋ ಸಮುಚ್ಛಿನ್ನೋ ಚೇವ ಸುಞ್ಞೋ ಚ। ಆಲೋಕಸಞ್ಞಾಯ ಥಿನಮಿದ್ಧಂ ಸಮುಚ್ಛಿನ್ನಞ್ಚೇವ ಸುಞ್ಞಞ್ಚ। ಅವಿಕ್ಖೇಪೇನ ಉದ್ಧಚ್ಚಂ ಸಮುಚ್ಛಿನ್ನಞ್ಚೇವ ಸುಞ್ಞಞ್ಚ। ಧಮ್ಮವವತ್ಥಾನೇನ ವಿಚಿಕಿಚ್ಛಾ ಸಮುಚ್ಛಿನ್ನಾ ಚೇವ ಸುಞ್ಞಾ ಚ। ಞಾಣೇನ ಅವಿಜ್ಜಾ ಸಮುಚ್ಛಿನ್ನಾ ಚೇವ ಸುಞ್ಞಾ ಚ। ಪಾಮೋಜ್ಜೇನ ಅರತಿ ಸಮುಚ್ಛಿನ್ನಾ ಚೇವ ಸುಞ್ಞಾ ಚ। ಪಠಮೇನ ಝಾನೇನ ನೀವರಣಾ ಸಮುಚ್ಛಿನ್ನಾ ಚೇವ ಸುಞ್ಞಾ ಚ…ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸಾ ಸಮುಚ್ಛಿನ್ನಾ ಚೇವ ಸುಞ್ಞಾ ಚ। ಇದಂ ಸಮುಚ್ಛೇದಸುಞ್ಞಂ।>
      text <ಕತಮಂ ಪಟಿಪ್ಪಸ್ಸದ್ಧಿಸುಞ್ಞಂ॥ ನೇಕ್ಖಮ್ಮೇನ ಕಾಮಚ್ಛನ್ದೋ ಪಟಿಪ್ಪಸ್ಸದ್ಧೋ ಚೇವ ಸುಞ್ಞೋ ಚ। ಅಬ್ಯಾಪಾದೇನ ಬ್ಯಾಪಾದೋ ಪಟಿಪ್ಪಸ್ಸದ್ಧೋ ಚೇವ ಸುಞ್ಞೋ ಚ। ಆಲೋಕಸಞ್ಞಾಯ ಥಿನಮಿದ್ಧಂ ಪಟಿಪ್ಪಸ್ಸದ್ಧಞ್ಚೇವ ಸುಞ್ಞಞ್ಚ। ಅವಿಕ್ಖೇಪೇನ ಉದ್ಧಚ್ಚಂ ಪಟಿಪ್ಪಸ್ಸದ್ಧಞ್ಚೇವ ಸುಞ್ಞಞ್ಚ। ಧಮ್ಮವವತ್ಥಾನೇನ ವಿಚಿಕಿಚ್ಛಾ ಪಟಿಪ್ಪಸ್ಸದ್ಧಾ ಚೇವ ಸುಞ್ಞಾ ಚ। ಞಾಣೇನ ಅವಿಜ್ಜಾ ಪಟಿಪ್ಪಸ್ಸದ್ಧಾ ಚೇವ ಸುಞ್ಞಾ ಚ। ಪಾಮೋಜ್ಜೇನ ಅರತಿ ಪಟಿಪ್ಪಸ್ಸದ್ಧಾ ಚೇವ ಸುಞ್ಞಾ ಚ। ಪಠಮೇನ ಝಾನೇನ ನೀವರಣಾ ಪಟಿಪ್ಪಸ್ಸದ್ಧಾ ಚೇವ ಸುಞ್ಞಾ ಚ…ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸಾ ಪಟಿಪ್ಪಸ್ಸದ್ಧಾ ಚೇವ ಸುಞ್ಞಾ ಚ। ಇದಂ ಪಟಿಪ್ಪಸ್ಸದ್ಧಿಸುಞ್ಞಂ।>
      text <ಕತಮಂ ನಿಸ್ಸರಣಸುಞ್ಞಂ॥ ನೇಕ್ಖಮ್ಮೇನ ಕಾಮಚ್ಛನ್ದೋ ನಿಸ್ಸಟೋ ಚೇವ ಸುಞ್ಞೋ ಚ। ಅಬ್ಯಾಪಾದೇನ ಬ್ಯಾಪಾದೋ ನಿಸ್ಸಟೋ ಚೇವ ಸುಞ್ಞೋ ಚ। ಆಲೋಕಸಞ್ಞಾಯ ಥಿನಮಿದ್ಧಂ ನಿಸ್ಸಟಞ್ಚೇವ ಸುಞ್ಞಞ್ಚ। ಅವಿಕ್ಖೇಪೇನ ಉದ್ಧಚ್ಚಂ ನಿಸ್ಸಟಞ್ಚೇವ ಸುಞ್ಞಞ್ಚ। ಧಮ್ಮವವತ್ಥಾನೇನ ವಿಚಿಕಿಚ್ಛಾ ನಿಸ್ಸಟಾ ಚೇವ ಸುಞ್ಞಾ ಚ। ಞಾಣೇನ ಅವಿಜ್ಜಾ ನಿಸ್ಸಟಾ ಚೇವ ಸುಞ್ಞಾ ಚ। ಪಾಮೋಜ್ಜೇನ ಅರತಿ ನಿಸ್ಸಟಾ ಚೇವ ಸುಞ್ಞಾ ಚ। ಪಠಮೇನ ಝಾನೇನ ನೀವರಣಾ ನಿಸ್ಸಟಾ ಚೇವ ಸುಞ್ಞಾ ಚ …ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸಾ ನಿಸ್ಸಟಾ ಚೇವ ಸುಞ್ಞಾ ಚ। ಇದಂ ನಿಸ್ಸರಣಸುಞ್ಞಂ।>
      text <ಕತಮಂ ಅಜ್ಝತ್ತಸುಞ್ಞಂ॥ ಅಜ್ಝತ್ತಂ ಚಕ್ಖುಂ ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ ನಿಚ್ಚೇನ ವಾ ಧುವೇನ ವಾ ಸಸ್ಸತೇನ ವಾ ಅವಿಪರಿಣಾಮಧಮ್ಮೇನ ವಾ। ಅಜ್ಝತ್ತಂ ಸೋತಂ ಸುಞ್ಞಂ… ಅಜ್ಝತ್ತಂ ಘಾನಂ ಸುಞ್ಞಂ… ಅಜ್ಝತ್ತಂ ಜಿವ್ಹಾ ಸುಞ್ಞಾ… ಅಜ್ಝತ್ತಂ ಕಾಯೋ ಸುಞ್ಞೋ… ಅಜ್ಝತ್ತಂ ಮನೋ ಸುಞ್ಞೋ ಅತ್ತೇನ ವಾ ಅತ್ತನಿಯೇನ ವಾ ನಿಚ್ಚೇನ ವಾ ಧುವೇನ ವಾ ಸಸ್ಸತೇನ ವಾ ಅವಿಪರಿಣಾಮಧಮ್ಮೇನ ವಾ। ಇದಂ ಅಜ್ಝತ್ತಸುಞ್ಞಂ।>
      text <ಕತಮಂ ಬಹಿದ್ಧಾಸುಞ್ಞಂ॥ ಬಹಿದ್ಧಾ ರೂಪಾ ಸುಞ್ಞಾ…ಪೇ॰… ಬಹಿದ್ಧಾ ಧಮ್ಮಾ ಸುಞ್ಞಾ ಅತ್ತೇನ ವಾ ಅತ್ತನಿಯೇನ ವಾ ನಿಚ್ಚೇನ ವಾ ಧುವೇನ ವಾ ಸಸ್ಸತೇನ ವಾ ಅವಿಪರಿಣಾಮಧಮ್ಮೇನ ವಾ। ಇದಂ ಬಹಿದ್ಧಾಸುಞ್ಞಂ।>
      text <ಕತಮಂ ದುಭತೋಸುಞ್ಞಂ॥ ಯಞ್ಚ ಅಜ್ಝತ್ತಂ ಚಕ್ಖು ಯೇ ಚ ಬಹಿದ್ಧಾ ರೂಪಾ ಉಭಯಮೇತಂ ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ ನಿಚ್ಚೇನ ವಾ ಧುವೇನ ವಾ ಸಸ್ಸತೇನ ವಾ ಅವಿಪರಿಣಾಮಧಮ್ಮೇನ ವಾ। ಯಞ್ಚ ಅಜ್ಝತ್ತಂ ಸೋತಂ ಯೇ ಚ ಬಹಿದ್ಧಾ ಸದ್ದಾ…ಪೇ॰… ಯಞ್ಚ ಅಜ್ಝತ್ತಂ ಘಾನಂ ಯೇ ಚ ಬಹಿದ್ಧಾ ಗನ್ಧಾ… ಯಾ ಚ ಅಜ್ಝತ್ತಂ ಜಿವ್ಹಾ ಯೇ ಚ ಬಹಿದ್ಧಾ ರಸಾ… ಯೋ ಚ ಅಜ್ಝತ್ತಂ ಕಾಯೋ ಯೇ ಚ ಬಹಿದ್ಧಾ ಫೋಟ್ಠಬ್ಬಾ… ಯೋ ಚ ಅಜ್ಝತ್ತಂ ಮನೋ ಯೇ ಚ ಬಹಿದ್ಧಾ ಧಮ್ಮಾ ಉಭಯಮೇತಂ ಸುಞ್ಞಂ ಅತ್ತೇನ ವಾ ಅತ್ತನಿಯೇನ ವಾ ನಿಚ್ಚೇನ ವಾ ಧುವೇನ ವಾ ಸಸ್ಸತೇನ ವಾ ಅವಿಪರಿಣಾಮಧಮ್ಮೇನ ವಾ। ಇದಂ ದುಭತೋಸುಞ್ಞಂ।>
      text <ಕತಮಂ ಸಭಾಗಸುಞ್ಞಂ॥ ಛ ಅಜ್ಝತ್ತಿಕಾನಿ ಆಯತನಾನಿ ಸಭಾಗಾನಿ ಚೇವ ಸುಞ್ಞಾನಿ ಚ। ಛ ಬಾಹಿರಾನಿ ಆಯತನಾನಿ ಸಭಾಗಾನಿ ಚೇವ ಸುಞ್ಞಾನಿ ಚ। ಛ ವಿಞ್ಞಾಣಕಾಯಾ ಸಭಾಗಾ ಚೇವ ಸುಞ್ಞಾ ಚ। ಛ ಫಸ್ಸಕಾಯಾ ಸಭಾಗಾ ಚೇವ ಸುಞ್ಞಾ ಚ। ಛ ವೇದನಾಕಾಯಾ ಸಭಾಗಾ ಚೇವ ಸುಞ್ಞಾ ಚ। ಛ ಸಞ್ಞಾಕಾಯಾ ಸಭಾಗಾ ಚೇವ ಸುಞ್ಞಾ ಚ। ಛ ಚೇತನಾಕಾಯಾ ಸಭಾಗಾ ಚೇವ ಸುಞ್ಞಾ ಚ। ಇದಂ ಸಭಾಗಸುಞ್ಞಂ।>
      text <ಕತಮಂ ವಿಸಭಾಗಸುಞ್ಞಂ॥ ಛ ಅಜ್ಝತ್ತಿಕಾನಿ ಆಯತನಾನಿ ಛಹಿ ಬಾಹಿರೇಹಿ ಆಯತನೇಹಿ ವಿಸಭಾಗಾನಿ ಚೇವ ಸುಞ್ಞಾನಿ ಚ। ಛ ಬಾಹಿರಾನಿ ಆಯತನಾನಿ ಛಹಿ ವಿಞ್ಞಾಣಕಾಯೇಹಿ ವಿಸಭಾಗಾನಿ ಚೇವ ಸುಞ್ಞಾನಿ ಚ। ಛ ವಿಞ್ಞಾಣಕಾಯಾ ಛಹಿ ಫಸ್ಸಕಾಯೇಹಿ ವಿಸಭಾಗಾ ಚೇವ ಸುಞ್ಞಾ ಚ। ಛ ಫಸ್ಸಕಾಯಾ ಛಹಿ ವೇದನಾಕಾಯೇಹಿ ವಿಸಭಾಗಾ ಚೇವ ಸುಞ್ಞಾ ಚ। ಛ ವೇದನಾಕಾಯಾ ಛಹಿ ಸಞ್ಞಾಕಾಯೇಹಿ ವಿಸಭಾಗಾ ಚೇವ ಸುಞ್ಞಾ ಚ। ಛ ಸಞ್ಞಾಕಾಯಾ ಛಹಿ ಚೇತನಾಕಾಯೇಹಿ ವಿಸಭಾಗಾ ಚೇವ ಸುಞ್ಞಾ ಚ। ಇದಂ ವಿಸಭಾಗಸುಞ್ಞಂ।>
      text <ಕತಮಂ ಏಸನಾಸುಞ್ಞಂ॥ ನೇಕ್ಖಮ್ಮೇಸನಾ ಕಾಮಚ್ಛನ್ದೇನ ಸುಞ್ಞಾ। ಅಬ್ಯಾಪಾದೇಸನಾ ಬ್ಯಾಪಾದೇನ ಸುಞ್ಞಾ। ಆಲೋಕಸಞ್ಞೇಸನಾ ಥಿನಮಿದ್ಧೇನ ಸುಞ್ಞಾ। ಅವಿಕ್ಖೇಪೇಸನಾ ಉದ್ಧಚ್ಚೇನ ಸುಞ್ಞಾ। ಧಮ್ಮವವತ್ಥಾನೇಸನಾ ವಿಚಿಕಿಚ್ಛಾಯ ಸುಞ್ಞಾ। ಞಾಣೇಸನಾ ಅವಿಜ್ಜಾಯ ಸುಞ್ಞಾ। ಪಾಮೋಜ್ಜೇಸನಾ ಅರತಿಯಾ ಸುಞ್ಞಾ। ಪಠಮಜ್ಝಾನೇಸನಾ ನೀವರಣೇಹಿ ಸುಞ್ಞಾ…ಪೇ॰… ಅರಹತ್ತಮಗ್ಗೇಸನಾ ಸಬ್ಬಕಿಲೇಸೇಹಿ ಸುಞ್ಞಾ। ಇದಂ ಏಸನಾಸುಞ್ಞಂ।>
      text <ಕತಮಂ ಪರಿಗ್ಗಹಸುಞ್ಞಂ॥ ನೇಕ್ಖಮ್ಮಪರಿಗ್ಗಹೋ ಕಾಮಚ್ಛನ್ದೇನ ಸುಞ್ಞೋ। ಅಬ್ಯಾಪಾದಪರಿಗ್ಗಹೋ ಬ್ಯಾಪಾದೇನ ಸುಞ್ಞೋ। ಆಲೋಕಸಞ್ಞಾಪರಿಗ್ಗಹೋ ಥಿನಮಿದ್ಧೇನ ಸುಞ್ಞೋ। ಅವಿಕ್ಖೇಪಪರಿಗ್ಗಹೋ ಉದ್ಧಚ್ಚೇನ ಸುಞ್ಞೋ। ಧಮ್ಮವವತ್ಥಾನಪರಿಗ್ಗಹೋ ವಿಚಿಕಿಚ್ಛಾಯ ಸುಞ್ಞೋ। ಞಾಣಪರಿಗ್ಗಹೋ ಅವಿಜ್ಜಾಯ ಸುಞ್ಞೋ। ಪಾಮೋಜ್ಜಪರಿಗ್ಗಹೋ ಅರತಿಯಾ ಸುಞ್ಞೋ। ಪಠಮಜ್ಝಾನಪರಿಗ್ಗಹೋ ನೀವರಣೇಹಿ ಸುಞ್ಞೋ…ಪೇ॰… ಅರಹತ್ತಮಗ್ಗಪರಿಗ್ಗಹೋ ಸಬ್ಬಕಿಲೇಸೇಹಿ ಸುಞ್ಞೋ। ಇದಂ ಪರಿಗ್ಗಹಸುಞ್ಞಂ।>
      text <ಕತಮಂ ಪಟಿಲಾಭಸುಞ್ಞಂ॥ ನೇಕ್ಖಮ್ಮಪಟಿಲಾಭೋ ಕಾಮಚ್ಛನ್ದೇನ ಸುಞ್ಞೋ। ಅಬ್ಯಾಪಾದಪಟಿಲಾಭೋ ಬ್ಯಾಪಾದೇನ ಸುಞ್ಞೋ। ಆಲೋಕಸಞ್ಞಾಪಟಿಲಾಭೋ ಥಿನಮಿದ್ಧೇನ ಸುಞ್ಞೋ। ಅವಿಕ್ಖೇಪಪಟಿಲಾಭೋ ಉದ್ಧಚ್ಚೇನ ಸುಞ್ಞೋ। ಧಮ್ಮವವತ್ಥಾನಪಟಿಲಾಭೋ ವಿಚಿಕಿಚ್ಛಾಯ ಸುಞ್ಞೋ। ಞಾಣಪಟಿಲಾಭೋ ಅವಿಜ್ಜಾಯ ಸುಞ್ಞೋ। ಪಾಮೋಜ್ಜಪಟಿಲಾಭೋ ಅರತಿಯಾ ಸುಞ್ಞೋ। ಪಠಮಜ್ಝಾನಪಟಿಲಾಭೋ ನೀವರಣೇಹಿ ಸುಞ್ಞೋ…ಪೇ॰… ಅರಹತ್ತಮಗ್ಗಪಟಿಲಾಭೋ ಸಬ್ಬಕಿಲೇಸೇಹಿ ಸುಞ್ಞೋ। ಇದಂ ಪಟಿಲಾಭಸುಞ್ಞಂ।>
      text <ಕತಮಂ ಪಟಿವೇಧಸುಞ್ಞಂ॥ ನೇಕ್ಖಮ್ಮಪ್ಪಟಿವೇಧೋ ಕಾಮಚ್ಛನ್ದೇನ ಸುಞ್ಞೋ। ಅಬ್ಯಾಪಾದಪ್ಪಟಿವೇಧೋ ಬ್ಯಾಪಾದೇನ ಸುಞ್ಞೋ। ಆಲೋಕಸಞ್ಞಾಪ್ಪಟಿವೇಧೋ ಥಿನಮಿದ್ಧೇನ ಸುಞ್ಞೋ। ಅವಿಕ್ಖೇಪಪ್ಪಟಿವೇಧೋ ಉದ್ಧಚ್ಚೇನ ಸುಞ್ಞೋ। ಧಮ್ಮವವತ್ಥಾನಪ್ಪಟಿವೇಧೋ ವಿಚಿಕಿಚ್ಛಾಯ ಸುಞ್ಞೋ। ಞಾಣಪ್ಪಟಿವೇಧೋ ಅವಿಜ್ಜಾಯ ಸುಞ್ಞೋ। ಪಾಮೋಜ್ಜಪ್ಪಟಿವೇಧೋ ಅರತಿಯಾ ಸುಞ್ಞೋ। ಪಠಮಜ್ಝಾನಪ್ಪಟಿವೇಧೋ ನೀವರಣೇಹಿ ಸುಞ್ಞೋ…ಪೇ॰… ಅರಹತ್ತಮಗ್ಗಪ್ಪಟಿವೇಧೋ ಸಬ್ಬಕಿಲೇಸೇಹಿ ಸುಞ್ಞೋ। ಇದಂ ಪಟಿವೇಧಸುಞ್ಞಂ।>
      text <ಕತಮಂ ಏಕತ್ತಸುಞ್ಞಂ। ನಾನತ್ತಸುಞ್ಞಂ॥ ಕಾಮಚ್ಛನ್ದೋ ನಾನತ್ತಂ। ನೇಕ್ಖಮ್ಮಂ ಏಕತ್ತಂ। ನೇಕ್ಖಮ್ಮೇಕತ್ತಂ ಚೇತಯತೋ ಕಾಮಚ್ಛನ್ದೇನ ಸುಞ್ಞಂ। ಬ್ಯಾಪಾದೋ ನಾನತ್ತಂ। ಅಬ್ಯಾಪಾದೋ ಏಕತ್ತಂ। ಅಬ್ಯಾಪಾದೇಕತ್ತಂ ಚೇತಯತೋ ಬ್ಯಾಪಾದೇನ ಸುಞ್ಞಂ। ಥಿನಮಿದ್ಧಂ ನಾನತ್ತಂ। ಆಲೋಕಸಞ್ಞಾ ಏಕತ್ತಂ। ಆಲೋಕಸಞ್ಞೇಕತ್ತಂ ಚೇತಯತೋ ಥಿನಮಿದ್ಧೇನ ಸುಞ್ಞಂ। ಉದ್ಧಚ್ಚಂ ನಾನತ್ತಂ। ಅವಿಕ್ಖೇಪೋ ಏಕತ್ತಂ। ಅವಿಕ್ಖೇಪೇಕತ್ತಂ ಚೇತಯತೋ ಉದ್ಧಚ್ಚೇನ ಸುಞ್ಞಂ। ವಿಚಿಕಿಚ್ಛಾ ನಾನತ್ತಂ। ಧಮ್ಮವವತ್ಥಾನಂ ಏಕತ್ತಂ। ಧಮ್ಮವವತ್ಥಾನೇಕತ್ತಂ ಚೇತಯತೋ ವಿಚಿಕಿಚ್ಛಾಯ ಸುಞ್ಞಂ। ಅವಿಜ್ಜಾ ನಾನತ್ತಂ। ಞಾಣಂ ಏಕತ್ತಂ। ಞಾಣೇಕತ್ತಂ ಚೇತಯತೋ ಅವಿಜ್ಜಾಯ ಸುಞ್ಞಂ। ಅರತಿ ನಾನತ್ತಂ। ಪಾಮೋಜ್ಜಂ ಏಕತ್ತಂ। ಪಾಮೋಜ್ಜೇಕತ್ತಂ ಚೇತಯತೋ ಅರತಿಯಾ ಸುಞ್ಞಂ। ನೀವರಣಾ ನಾನತ್ತಂ। ಪಠಮಜ್ಝಾನಂ ಏಕತ್ತಂ। ಪಠಮಜ್ಝಾನೇಕತ್ತಂ ಚೇತಯತೋ ನೀವರಣೇಹಿ ಸುಞ್ಞಂ…ಪೇ॰… ಸಬ್ಬಕಿಲೇಸಾ ನಾನತ್ತಂ। ಅರಹತ್ತಮಗ್ಗೋ ಏಕತ್ತಂ। ಅರಹತ್ತಮಗ್ಗೇಕತ್ತಂ ಚೇತಯತೋ ಸಬ್ಬಕಿಲೇಸೇಹಿ ಸುಞ್ಞಂ। ಇದಂ ಏಕತ್ತಸುಞ್ಞಂ ನಾನತ್ತಸುಞ್ಞಂ।>
      text <ಕತಮಂ ಖನ್ತಿಸುಞ್ಞಂ॥ ನೇಕ್ಖಮ್ಮಖನ್ತಿ ಕಾಮಚ್ಛನ್ದೇನ ಸುಞ್ಞಾ। ಅಬ್ಯಾಪಾದಖನ್ತಿ ಬ್ಯಾಪಾದೇನ ಸುಞ್ಞಾ। ಆಲೋಕಸಞ್ಞಾಖನ್ತಿ ಥಿನಮಿದ್ಧೇನ ಸುಞ್ಞಾ। ಅವಿಕ್ಖೇಪಖನ್ತಿ ಉದ್ಧಚ್ಚೇನ ಸುಞ್ಞಾ। ಧಮ್ಮವವತ್ಥಾನಖನ್ತಿ ವಿಚಿಕಿಚ್ಛಾಯ ಸುಞ್ಞಾ। ಞಾಣಖನ್ತಿ ಅವಿಜ್ಜಾಯ ಸುಞ್ಞಾ। ಪಾಮೋಜ್ಜಖನ್ತಿ ಅರತಿಯಾ ಸುಞ್ಞಾ। ಪಠಮಜ್ಝಾನಖನ್ತಿ ನೀವರಣೇಹಿ ಸುಞ್ಞಾ…ಪೇ॰… ಅರಹತ್ತಮಗ್ಗಖನ್ತಿ ಸಬ್ಬಕಿಲೇಸೇಹಿ ಸುಞ್ಞಾ। ಇದಂ ಖನ್ತಿಸುಞ್ಞಂ।>
      text <ಕತಮಂ ಅಧಿಟ್ಠಾನಸುಞ್ಞಂ॥ ನೇಕ್ಖಮ್ಮಾಧಿಟ್ಠಾನಂ ಕಾಮಚ್ಛನ್ದೇನ ಸುಞ್ಞಂ। ಅಬ್ಯಾಪಾದಾಧಿಟ್ಠಾನಂ ಬ್ಯಾಪಾದೇನ ಸುಞ್ಞಂ। ಆಲೋಕಸಞ್ಞಾಧಿಟ್ಠಾನಂ ಥಿನಮಿದ್ಧೇನ ಸುಞ್ಞಂ। ಅವಿಕ್ಖೇಪಾಧಿಟ್ಠಾನಂ ಉದ್ಧಚ್ಚೇನ ಸುಞ್ಞಂ। ಧಮ್ಮವವತ್ಥಾನಾಧಿಟ್ಠಾನಂ ವಿಚಿಕಿಚ್ಛಾಯ ಸುಞ್ಞಂ। ಞಾಣಾಧಿಟ್ಠಾನಂ ಅವಿಜ್ಜಾಯ ಸುಞ್ಞಂ। ಪಾಮೋಜ್ಜಾಧಿಟ್ಠಾನಂ ಅರತಿಯಾ ಸುಞ್ಞಂ। ಪಠಮಜ್ಝಾನಾಧಿಟ್ಠಾನಂ ನೀವರಣೇಹಿ ಸುಞ್ಞಂ…ಪೇ॰… ಅರಹತ್ತಮಗ್ಗಾಧಿಟ್ಠಾನಂ ಸಬ್ಬಕಿಲೇಸೇಹಿ ಸುಞ್ಞಂ। ಇದಂ ಅಧಿಟ್ಠಾನಸುಞ್ಞಂ।>
      text <ಕತಮಂ ಪರಿಯೋಗಾಹಣಸುಞ್ಞಂ॥ ನೇಕ್ಖಮ್ಮಪರಿಯೋಗಾಹಣಂ ಕಾಮಚ್ಛನ್ದೇನ ಸುಞ್ಞಂ। ಅಬ್ಯಾಪಾದಪರಿಯೋಗಾಹಣಂ ಬ್ಯಾಪಾದೇನ ಸುಞ್ಞಂ। ಆಲೋಕಸಞ್ಞಾಪರಿಯೋಗಾಹಣಂ ಥಿನಮಿದ್ಧೇನ ಸುಞ್ಞಂ। ಅವಿಕ್ಖೇಪಪರಿಯೋಗಾಹಣಂ ಉದ್ಧಚ್ಚೇನ ಸುಞ್ಞಂ। ಧಮ್ಮವವತ್ಥಾನಪರಿಯೋಗಾಹಣಂ ವಿಚಿಕಿಚ್ಛಾಯ ಸುಞ್ಞಂ। ಞಾಣಪರಿಯೋಗಾಹಣಂ ಅವಿಜ್ಜಾಯ ಸುಞ್ಞಂ। ಪಾಮೋಜ್ಜಪರಿಯೋಗಾಹಣಂ ಅರತಿಯಾ ಸುಞ್ಞಂ। ಪಠಮಜ್ಝಾನಪರಿಯೋಗಾಹಣಂ ನೀವರಣೇಹಿ ಸುಞ್ಞಂ…ಪೇ॰… ಅರಹತ್ತಮಗ್ಗಪರಿಯೋಗಾಹಣಂ ಸಬ್ಬಕಿಲೇಸೇಹಿ ಸುಞ್ಞಂ। ಇದಂ ಪರಿಯೋಗಾಹಣಸುಞ್ಞಂ।>
      text <ಕತಮಂ ಸಮ್ಪಜಾನಸ್ಸ ಪವತ್ತಪರಿಯಾದಾನಂ ಸಬ್ಬಸುಞ್ಞತಾನಂ ಪರಮತ್ಥಸುಞ್ಞಂ॥ ಇಧ ಸಮ್ಪಜಾನೋ ನೇಕ್ಖಮ್ಮೇನ ಕಾಮಚ್ಛನ್ದಸ್ಸ ಪವತ್ತಂ ಪರಿಯಾದಿಯತಿ। ಅಬ್ಯಾಪಾದೇನ ಬ್ಯಾಪಾದಸ್ಸ ಪವತ್ತಂ ಪರಿಯಾದಿಯತಿ। ಆಲೋಕಸಞ್ಞಾಯ ಥಿನಮಿದ್ಧಸ್ಸ ಪವತ್ತಂ ಪರಿಯಾದಿಯತಿ। ಅವಿಕ್ಖೇಪೇನ ಉದ್ಧಚ್ಚಸ್ಸ ಪವತ್ತಂ ಪರಿಯಾದಿಯತಿ। ಧಮ್ಮವವತ್ಥಾನೇನ ವಿಚಿಕಿಚ್ಛಾಯ ಪವತ್ತಂ ಪರಿಯಾದಿಯತಿ। ಞಾಣೇನ ಅವಿಜ್ಜಾಯ ಪವತ್ತಂ ಪರಿಯಾದಿಯತಿ। ಪಾಮೋಜ್ಜೇನ ಅರತಿಯಾ ಪವತ್ತಂ ಪರಿಯಾದಿಯತಿ। ಪಠಮೇನ ಝಾನೇನ ನೀವರಣಾನಂ ಪವತ್ತಂ ಪರಿಯಾದಿಯತಿ…ಪೇ॰… ಅರಹತ್ತಮಗ್ಗೇನ ಸಬ್ಬಕಿಲೇಸಾನಂ ಪವತ್ತಂ ಪರಿಯಾದಿಯತಿ। ಅಥ ವಾ ಪನ ಸಮ್ಪಜಾನಸ್ಸ ಅನುಪಾದಿಸೇಸಾಯ ನಿಬ್ಬಾನಧಾತುಯಾ ಪರಿನಿಬ್ಬಾಯನ್ತಸ್ಸ ಇದಂ ಚೇವ ಚಕ್ಖುಪವತ್ತಂ ಪರಿಯಾದಿಯತಿ। ಅಞ್ಞಞ್ಚ ಚಕ್ಖುಪವತ್ತಂ ನ ಉಪ್ಪಜ್ಜತಿ। ಇದಞ್ಚೇವ ಸೋತಪವತ್ತಂ…ಪೇ॰… ಘಾನಪವತ್ತಂ… ಜಿವ್ಹಾಪವತ್ತಂ… ಕಾಯಪವತ್ತಂ… ಮನೋಪವತ್ತಂ ಪರಿಯಾದಿಯತಿ। ಅಞ್ಞಞ್ಚ ಮನೋಪವತ್ತಂ ನ ಉಪ್ಪಜ್ಜತಿ। ಇದಂ ಸಮ್ಪಜಾನಸ್ಸ ಪವತ್ತಪರಿಯಾದಾನಂ ಸಬ್ಬಸುಞ್ಞತಾನಂ ಪರಮತ್ಥಸುಞ್ಞನ್ತಿ।>
      stand <ಸುಞ್ಞಕಥಾ ನಿಟ್ಠಿತಾ।>
      stand <ಯುಗನದ್ಧವಗ್ಗೋ ದುತಿಯೋ।>
      text <ತಸ್ಸುದ್ದಾನಂ>
      stand <ಏಸ ನಿಕಾಯಧರೇಹಿ ಠಪಿತೋ। ಅಸಮೋ ದುತಿಯೋ ಪವರೋ>
      text <ವರವಗ್ಗೋತಿ।>
