text <೧೯॥ ಧಮ್ಮಟ್ಠವಗ್ಗೋ>
  text <೨೫೬>
    text <ನ ತೇನ ಹೋತಿ ಧಮ್ಮಟ್ಠೋ। ಯೇನತ್ಥಂ ಸಾಹಸಾ ನಯೇ।>
    text <ಯೋ ಚ ಅತ್ಥಂ ಅನತ್ಥಞ್ಚ। ಉಭೋ ನಿಚ್ಛೇಯ್ಯ ಪಣ್ಡಿತೋ॥>
  text <೨೫೭>
    text <ಅಸಾಹಸೇನ ಧಮ್ಮೇನ। ಸಮೇನ ನಯತೀ ಪರೇ।>
    text <ಧಮ್ಮಸ್ಸ ಗುತ್ತೋ ಮೇಧಾವೀ। ಧಮ್ಮಟ್ಠೋತಿ ಪವುಚ್ಚತಿ॥>
  text <೨೫೮>
    text <ನ ತೇನ ಪಣ್ಡಿತೋ ಹೋತಿ। ಯಾವತಾ ಬಹು ಭಾಸತಿ।>
    text <ಖೇಮೀ ಅವೇರೀ ಅಭಯೋ। ಪಣ್ಡಿತೋತಿ ಪವುಚ್ಚತಿ॥>
  text <೨೫೯>
    text <ನ ತಾವತಾ ಧಮ್ಮಧರೋ। ಯಾವತಾ ಬಹು ಭಾಸತಿ।>
    text <ಯೋ ಚ ಅಪ್ಪಮ್ಪಿ ಸುತ್ವಾನ। ಧಮ್ಮಂ ಕಾಯೇನ ಪಸ್ಸತಿ।>
    text <ಸ ವೇ ಧಮ್ಮಧರೋ ಹೋತಿ। ಯೋ ಧಮ್ಮಂ ನಪ್ಪಮಜ್ಜತಿ॥>
  text <೨೬೦>
    text <ನ ತೇನ ಥೇರೋ ಸೋ ಹೋತಿ। ಯೇನಸ್ಸ ಪಲಿತಂ ಸಿರೋ।>
    text <ಪರಿಪಕ್ಕೋ ವಯೋ ತಸ್ಸ। ಮೋಘಜಿಣ್ಣೋತಿ ವುಚ್ಚತಿ॥>
  text <೨೬೧>
    text <ಯಮ್ಹಿ ಸಚ್ಚಞ್ಚ ಧಮ್ಮೋ ಚ। ಅಹಿಂಸಾ ಸಂಯಮೋ ದಮೋ।>
    text <ಸ ವೇ ವನ್ತಮಲೋ ಧೀರೋ। ಥೇರೋ ಇತಿ ಪವುಚ್ಚತಿ॥>
  text <೨೬೨>
    text <ನ ವಾಕ್ಕರಣಮತ್ತೇನ। ವಣ್ಣಪೋಕ್ಖರತಾಯ ವಾ।>
    text <ಸಾಧುರೂಪೋ ನರೋ ಹೋತಿ। ಇಸ್ಸುಕೀ ಮಚ್ಛರೀ ಸಠೋ॥>
  text <೨೬೩>
    text <ಯಸ್ಸ ಚೇತಂ ಸಮುಚ್ಛಿನ್ನಂ। ಮೂಲಘಚ್ಚಂ ಸಮೂಹತಂ।>
    text <ಸ ವನ್ತದೋಸೋ ಮೇಧಾವೀ। ಸಾಧುರೂಪೋತಿ ವುಚ್ಚತಿ॥>
  text <೨೬೪>
    text <ನ ಮುಣ್ಡಕೇನ ಸಮಣೋ। ಅಬ್ಬತೋ ಅಲಿಕಂ ಭಣಂ।>
    text <ಇಚ್ಛಾಲೋಭಸಮಾಪನ್ನೋ। ಸಮಣೋ ಕಿಂ ಭವಿಸ್ಸತಿ॥>
  text <೨೬೫>
    text <ಯೋ ಚ ಸಮೇತಿ ಪಾಪಾನಿ। ಅಣುಂ ಥೂಲಾನಿ ಸಬ್ಬಸೋ।>
    text <ಸಮಿತತ್ತಾ ಹಿ ಪಾಪಾನಂ। ಸಮಣೋತಿ ಪವುಚ್ಚತಿ॥>
  text <೨೬೬>
    text <ನ ತೇನ ಭಿಕ್ಖು ಸೋ ಹೋತಿ। ಯಾವತಾ ಭಿಕ್ಖತೇ ಪರೇ।>
    text <ವಿಸ್ಸಂ ಧಮ್ಮಂ ಸಮಾದಾಯ। ಭಿಕ್ಖು ಹೋತಿ ನ ತಾವತಾ॥>
  text <೨೬೭>
    text <ಯೋಧ ಪುಞ್ಞಞ್ಚ ಪಾಪಞ್ಚ। ಬಾಹೇತ್ವಾ ಬ್ರಹ್ಮಚರಿಯವಾ।>
    text <ಸಙ್ಖಾಯ ಲೋಕೇ ಚರತಿ। ಸ ವೇ ಭಿಕ್ಖೂತಿ ವುಚ್ಚತಿ॥>
  text <೨೬೮>
    text <ನ ಮೋನೇನ ಮುನೀ ಹೋತಿ। ಮೂಳ್ಹರೂಪೋ ಅವಿದ್ದಸು।>
    text <ಯೋ ಚ ತುಲಂವ ಪಗ್ಗಯ್ಹ। ವರಮಾದಾಯ ಪಣ್ಡಿತೋ॥>
  text <೨೬೯>
    text <ಪಾಪಾನಿ ಪರಿವಜ್ಜೇತಿ। ಸ ಮುನೀ ತೇನ ಸೋ ಮುನಿ।>
    text <ಯೋ ಮುನಾತಿ ಉಭೋ ಲೋಕೇ। ಮುನಿ ತೇನ ಪವುಚ್ಚತಿ॥>
  text <೨೭೦>
    text <ನ ತೇನ ಅರಿಯೋ ಹೋತಿ। ಯೇನ ಪಾಣಾನಿ ಹಿಂಸತಿ।>
    text <ಅಹಿಂಸಾ ಸಬ್ಬಪಾಣಾನಂ। ಅರಿಯೋತಿ ಪವುಚ್ಚತಿ॥>
  text <೨೭೧>
    text <ನ ಸೀಲಬ್ಬತಮತ್ತೇನ। ಬಾಹುಸಚ್ಚೇನ ವಾ ಪನ।>
    text <ಅಥ ವಾ ಸಮಾಧಿಲಾಭೇನ। ವಿವಿತ್ತಸಯನೇನ ವಾ॥>
  text <೨೭೨>
    text <ಫುಸಾಮಿ ನೇಕ್ಖಮ್ಮಸುಖಂ। ಅಪುಥುಜ್ಜನಸೇವಿತಂ।>
    text <ಭಿಕ್ಖು ವಿಸ್ಸಾಸಮಾಪಾದಿ। ಅಪ್ಪತ್ತೋ ಆಸವಕ್ಖಯಂ॥>
  stand <ಧಮ್ಮಟ್ಠವಗ್ಗೋ ಏಕೂನವೀಸತಿಮೋ ನಿಟ್ಠಿತೋ।>
