text <೧॥ ಏಕಕನಿಪಾತೋ>
  stand <॥ ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಮ್ಬುದ್ಧಸ್ಸ॥ಖುದ್ದಕನಿಕಾಯೇ>
  text <ನಿದಾನಗಾಥಾ>
    block
      text <ಸೀಹಾನಂವ ನದನ್ತಾನಂ। ದಾಠೀನಂ ಗಿರಿಗಬ್ಭರೇ।>
      text <ಸುಣಾಥ ಭಾವಿತತ್ತಾನಂ। ಗಾಥಾ ಅತ್ಥೂಪನಾಯಿಕಾ॥>
      text <ಯಥಾನಾಮಾ ಯಥಾಗೋತ್ತಾ। ಯಥಾಧಮ್ಮವಿಹಾರಿನೋ।>
      text <ಯಥಾಧಿಮುತ್ತಾ ಸಪ್ಪಞ್ಞಾ। ವಿಹರಿಂಸು ಅತನ್ದಿತಾ॥>
      text <ತತ್ಥ ತತ್ಥ ವಿಪಸ್ಸಿತ್ವಾ। ಫುಸಿತ್ವಾ ಅಚ್ಚುತಂ ಪದಂ।>
      text <ಕತನ್ತಂ ಪಚ್ಚವೇಕ್ಖನ್ತಾ। ಇಮಮತ್ಥಮಭಾಸಿಸುಂ॥>
  text <೧॥ ಪಠಮವಗ್ಗೋ>
    text <೧॥ ಸುಭೂತಿತ್ಥೇರಗಾಥಾ>
      text <೧>
        text <ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ। ವಸ್ಸ ದೇವ ಯಥಾಸುಖಂ।>
        text <ಚಿತ್ತಂ ಮೇ ಸುಸಮಾಹಿತಂ ವಿಮುತ್ತಂ। ಆತಾಪೀ ವಿಹರಾಮಿ ವಸ್ಸ ದೇವಾತಿ॥>
      text <ಇತ್ಥಂ ಸುದಂ ಆಯಸ್ಮಾ ಸುಭೂತಿತ್ಥೇರೋ ಗಾಥಂ ಅಭಾಸಿತ್ಥಾತಿ।>
    text <೨॥ ಮಹಾಕೋಟ್ಠಿಕತ್ಥೇರಗಾಥಾ>
      text <೨>
        text <ಉಪಸನ್ತೋ ಉಪರತೋ। ಮನ್ತಭಾಣೀ ಅನುದ್ಧತೋ।>
        text <ಧುನಾತಿ ಪಾಪಕೇ ಧಮ್ಮೇ। ದುಮಪತ್ತಂವ ಮಾಲುತೋತಿ॥>
      text <ಇತ್ಥಂ ಸುದಂ ಆಯಸ್ಮಾ ಮಹಾಕೋಟ್ಠಿಕೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೩॥ ಕಙ್ಖಾರೇವತತ್ಥೇರಗಾಥಾ>
      text <೩>
        text <ಪಞ್ಞಂ ಇಮಂ ಪಸ್ಸ ತಥಾಗತಾನಂ। ಅಗ್ಗಿ ಯಥಾ ಪಜ್ಜಲಿತೋ ನಿಸೀಥೇ।>
        text <ಆಲೋಕದಾ ಚಕ್ಖುದದಾ ಭವನ್ತಿ। ಯೇ ಆಗತಾನಂ ವಿನಯನ್ತಿ ಕಙ್ಖನ್ತಿ॥>
      text <ಇತ್ಥಂ ಸುದಂ ಆಯಸ್ಮಾ ಕಙ್ಖಾರೇವತೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೪॥ ಪುಣ್ಣತ್ಥೇರಗಾಥಾ>
      text <೪>
        text <ಸಮ್ಭಿರೇವ ಸಮಾಸೇಥ। ಪಣ್ಡಿತೇಹತ್ಥದಸ್ಸಿಭಿ।>
        text <ಅತ್ಥಂ ಮಹನ್ತಂ ಗಮ್ಭೀರಂ। ದುದ್ದಸಂ ನಿಪುಣಂ ಅಣುಂ।>
        text <ಧೀರಾ ಸಮಧಿಗಚ್ಛನ್ತಿ। ಅಪ್ಪಮತ್ತಾ ವಿಚಕ್ಖಣಾತಿ॥>
      text <ಇತ್ಥಂ ಸುದಂ ಆಯಸ್ಮಾ ಪುಣ್ಣೋ ಮನ್ತಾಣಿಪುತ್ತೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೫॥ ದಬ್ಬತ್ಥೇರಗಾಥಾ>
      text <೫>
        text <ಯೋ ದುದ್ದಮಿಯೋ ದಮೇನ ದನ್ತೋ। ದಬ್ಬೋ ಸನ್ತುಸಿತೋ ವಿತಿಣ್ಣಕಙ್ಖೋ।>
        text <ವಿಜಿತಾವೀ ಅಪೇತಭೇರವೋ ಹಿ। ದಬ್ಬೋ ಸೋ ಪರಿನಿಬ್ಬುತೋ ಠಿತತ್ತೋತಿ॥>
      text <ಇತ್ಥಂ ಸುದಂ ಆಯಸ್ಮಾ ದಬ್ಬೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೬॥ ಸೀತವನಿಯತ್ಥೇರಗಾಥಾ>
      text <೬>
        text <ಯೋ ಸೀತವನಂ ಉಪಗಾ ಭಿಕ್ಖು। ಏಕೋ ಸನ್ತುಸಿತೋ ಸಮಾಹಿತತ್ತೋ।>
        text <ವಿಜಿತಾವೀ ಅಪೇತಲೋಮಹಂಸೋ। ರಕ್ಖಂ ಕಾಯಗತಾಸತಿಂ ಧಿತಿಮಾತಿ॥>
      text <ಇತ್ಥಂ ಸುದಂ ಆಯಸ್ಮಾ ಸೀತವನಿಯೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೭॥ ಭಲ್ಲಿಯತ್ಥೇರಗಾಥಾ>
      text <೭>
        text <ಯೋಪಾನುದೀ ಮಚ್ಚುರಾಜಸ್ಸ ಸೇನಂ। ನಳಸೇತುಂವ ಸುದುಬ್ಬಲಂ ಮಹೋಘೋ।>
        text <ವಿಜಿತಾವೀ ಅಪೇತಭೇರವೋ ಹಿ। ದನ್ತೋ ಸೋ ಪರಿನಿಬ್ಬುತೋ ಠಿತತ್ತೋತಿ॥>
      text <ಇತ್ಥಂ ಸುದಂ ಆಯಸ್ಮಾ ಭಲ್ಲಿಯೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೮॥ ವೀರತ್ಥೇರಗಾಥಾ>
      text <೮>
        text <ಯೋ ದುದ್ದಮಿಯೋ ದಮೇನ ದನ್ತೋ। ವೀರೋ ಸನ್ತುಸಿತೋ ವಿತಿಣ್ಣಕಙ್ಖೋ।>
        text <ವಿಜಿತಾವೀ ಅಪೇತಲೋಮಹಂಸೋ। ವೀರೋ ಸೋ ಪರಿನಿಬ್ಬುತೋ ಠಿತತ್ತೋತಿ॥>
      text <ಇತ್ಥಂ ಸುದಂ ಆಯಸ್ಮಾ ವೀರೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೯॥ ಪಿಲಿನ್ದವಚ್ಛತ್ಥೇರಗಾಥಾ>
      text <೯>
        text <ಸ್ವಾಗತಂ ನ ದುರಾಗತಂ। ನಯಿದಂ ದುಮನ್ತಿತಂ ಮಮ।>
        text <ಸಂವಿಭತ್ತೇಸು ಧಮ್ಮೇಸು। ಯಂ ಸೇಟ್ಠಂ ತದುಪಾಗಮಿನ್ತಿ॥>
      text <ಇತ್ಥಂ ಸುದಂ ಆಯಸ್ಮಾ ಪಿಲಿನ್ದವಚ್ಛೋ ಥೇರೋ ಗಾಥಂ ಅಭಾಸಿತ್ಥಾತಿ।>
    text <೧೦॥ ಪುಣ್ಣಮಾಸತ್ಥೇರಗಾಥಾ>
      text <೧೦>
        text <ವಿಹರಿ ಅಪೇಕ್ಖಂ ಇಧ ವಾ ಹುರಂ ವಾ। ಯೋ ವೇದಗೂ ಸಮಿತೋ ಯತತ್ತೋ।>
        text <ಸಬ್ಬೇಸು ಧಮ್ಮೇಸು ಅನೂಪಲಿತ್ತೋ। ಲೋಕಸ್ಸ ಜಞ್ಞಾ ಉದಯಬ್ಬಯಞ್ಚಾತಿ॥>
        text <ಸುಭೂತಿ ಕೋಟ್ಠಿಕೋ ಥೇರೋ। ಕಙ್ಖಾರೇವತಸಮ್ಮತೋ।>
        text <ಮನ್ತಾಣಿಪುತ್ತೋ ದಬ್ಬೋ ಚ। ಸೀತವನಿಯೋ ಚ ಭಲ್ಲಿಯೋ।>
        text <ವೀರೋ ಪಿಲಿನ್ದವಚ್ಛೋ ಚ। ಪುಣ್ಣಮಾಸೋ ತಮೋನುದೋತಿ॥>
      text <ಇತ್ಥಂ ಸುದಂ ಆಯಸ್ಮಾ ಪುಣ್ಣಮಾಸೋ ಥೇರೋ ಗಾಥಂ ಅಭಾಸಿತ್ಥಾತಿ।>
      stand <ವಗ್ಗೋ ಪಠಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೨॥ ದುತಿಯವಗ್ಗೋ>
    text <೧॥ ಚೂಳವಚ್ಛತ್ಥೇರಗಾಥಾ>
      text <೧೧>
        text <ಪಾಮೋಜ್ಜಬಹುಲೋ ಭಿಕ್ಖು। ಧಮ್ಮೇ ಬುದ್ಧಪ್ಪವೇದಿತೇ।>
        text <ಅಧಿಗಚ್ಛೇ ಪದಂ ಸನ್ತಂ। ಸಙ್ಖಾರೂಪಸಮಂ ಸುಖನ್ತಿ॥>
      stand <… ಚೂಳವಚ್ಛೋ ಥೇರೋ…।>
    text <೨॥ ಮಹಾವಚ್ಛತ್ಥೇರಗಾಥಾ>
      text <೧೨>
        text <ಪಞ್ಞಾಬಲೀ ಸೀಲವತೂಪಪನ್ನೋ। ಸಮಾಹಿತೋ ಝಾನರತೋ ಸತೀಮಾ।>
        text <ಯದತ್ಥಿಯಂ ಭೋಜನಂ ಭುಞ್ಜಮಾನೋ। ಕಙ್ಖೇಥ ಕಾಲಂ ಇಧ ವೀತರಾಗೋತಿ॥>
      stand <… ಮಹಾವಚ್ಛೋ ಥೇರೋ…।>
    text <೩॥ ವನವಚ್ಛತ್ಥೇರಗಾಥಾ>
      text <೧೩>
        text <ನೀಲಬ್ಭವಣ್ಣಾ ರುಚಿರಾ। ಸೀತವಾರೀ ಸುಚಿನ್ಧರಾ।>
        text <ಇನ್ದಗೋಪಕಸಞ್ಛನ್ನಾ। ತೇ ಸೇಲಾ ರಮಯನ್ತಿ ಮನ್ತಿ॥>
      stand <… ವನವಚ್ಛೋ ಥೇರೋ…।>
    text <೪॥ ಸಿವಕಸಾಮಣೇರಗಾಥಾ>
      text <೧೪>
        text <ಉಪಜ್ಝಾಯೋ ಮಂ ಅವಚ। ಇತೋ ಗಚ್ಛಾಮ ಸೀವಕ।>
        text <ಗಾಮೇ ಮೇ ವಸತಿ ಕಾಯೋ। ಅರಞ್ಞಂ ಮೇ ಗತೋ ಮನೋ।>
        text <ಸೇಮಾನಕೋಪಿ ಗಚ್ಛಾಮಿ। ನತ್ಥಿ ಸಙ್ಗೋ ವಿಜಾನತನ್ತಿ॥>
      stand <… ಸಿವಕೋ ಸಾಮಣೇರೋ…।>
    text <೫॥ ಕುಣ್ಡಧಾನತ್ಥೇರಗಾಥಾ>
      text <೧೫>
        text <ಪಞ್ಚ ಛಿನ್ದೇ ಪಞ್ಚ ಜಹೇ। ಪಞ್ಚ ಚುತ್ತರಿ ಭಾವಯೇ।>
        text <ಪಞ್ಚಸಙ್ಗಾತಿಗೋ ಭಿಕ್ಖು। ಓಘತಿಣ್ಣೋತಿ ವುಚ್ಚತೀತಿ॥>
      stand <… ಕುಣ್ಡಧಾನೋ ಥೇರೋ…।>
    text <೬॥ ಬೇಲಟ್ಠಸೀಸತ್ಥೇರಗಾಥಾ>
      text <೧೬>
        text <ಯಥಾಪಿ ಭದ್ದೋ ಆಜಞ್ಞೋ। ನಙ್ಗಲಾವತ್ತನೀ ಸಿಖೀ।>
        text <ಗಚ್ಛತಿ ಅಪ್ಪಕಸಿರೇನ। ಏವಂ ರತ್ತಿನ್ದಿವಾ ಮಮ।>
        text <ಗಚ್ಛನ್ತಿ ಅಪ್ಪಕಸಿರೇನ। ಸುಖೇ ಲದ್ಧೇ ನಿರಾಮಿಸೇತಿ॥>
      stand <… ಬೇಲಟ್ಠಸೀಸೋ ಥೇರೋ…।>
    text <೭॥ ದಾಸಕತ್ಥೇರಗಾಥಾ>
      text <೧೭>
        text <ಮಿದ್ಧೀ ಯದಾ ಹೋತಿ ಮಹಗ್ಘಸೋ ಚ। ನಿದ್ದಾಯಿತಾ ಸಮ್ಪರಿವತ್ತಸಾಯೀ।>
        text <ಮಹಾವರಾಹೋವ ನಿವಾಪಪುಟ್ಠೋ। ಪುನಪ್ಪುನಂ ಗಬ್ಭಮುಪೇತಿ ಮನ್ದೋತಿ॥>
      stand <… ದಾಸಕೋ ಥೇರೋ…।>
    text <೮॥ ಸಿಙ್ಗಾಲಪಿತುತ್ಥೇರಗಾಥಾ>
      text <೧೮>
        text <ಅಹು ಬುದ್ಧಸ್ಸ ದಾಯಾದೋ। ಭಿಕ್ಖು ಭೇಸಕಳಾವನೇ।>
        text <ಕೇವಲಂ ಅಟ್ಠಿಸಞ್ಞಾಯ। ಅಫರೀ ಪಥವಿಂ ಇಮಂ।>
        text <ಮಞ್ಞೇಹಂ ಕಾಮರಾಗಂ ಸೋ। ಖಿಪ್ಪಮೇವ ಪಹಿಸ್ಸತೀತಿ॥>
      stand <… ಸಿಙ್ಗಾಲಪಿತಾ ಥೇರೋ…।>
    text <೯॥ ಕುಲತ್ಥೇರಗಾಥಾ>
      text <೧೯>
        text <ಉದಕಂ ಹಿ ನಯನ್ತಿ ನೇತ್ತಿಕಾ। ಉಸುಕಾರಾ ನಮಯನ್ತಿ ತೇಜನಂ।>
        text <ದಾರುಂ ನಮಯನ್ತಿ ತಚ್ಛಕಾ। ಅತ್ತಾನಂ ದಮಯನ್ತಿ ಸುಬ್ಬತಾತಿ॥>
      stand <… ಕುಲೋ ಥೇರೋ…।>
    text <೧೦॥ ಅಜಿತತ್ಥೇರಗಾಥಾ>
      text <೨೦>
        text <ಮರಣೇ ಮೇ ಭಯಂ ನತ್ಥಿ। ನಿಕನ್ತಿ ನತ್ಥಿ ಜೀವಿತೇ।>
        text <ಸನ್ದೇಹಂ ನಿಕ್ಖಿಪಿಸ್ಸಾಮಿ। ಸಮ್ಪಜಾನೋ ಪಟಿಸ್ಸತೋತಿ।।>
        text <ಚೂಳವಚ್ಛೋ ಮಹಾವಚ್ಛೋ। ವನವಚ್ಛೋ ಚ ಸೀವಕೋ।>
        text <ಕುಣ್ಡಧಾನೋ ಚ ಬೇಲಟ್ಠಿ। ದಾಸಕೋ ಚ ತತೋಪರಿ।>
        text <ಸಿಙ್ಗಾಲಪಿತಿಕೋ ಥೇರೋ। ಕುಲೋ ಚ ಅಜಿತೋ ದಸಾತಿ॥>
      stand <… ಅಜಿತೋ ಥೇರೋ …।>
      stand <ವಗ್ಗೋ ದುತಿಯೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೩॥ ತತಿಯವಗ್ಗೋ>
    text <೧॥ ನಿಗ್ರೋಧತ್ಥೇರಗಾಥಾ>
      text <೨೧>
        text <ನಾಹಂ ಭಯಸ್ಸ ಭಾಯಾಮಿ। ಸತ್ಥಾ ನೋ ಅಮತಸ್ಸ ಕೋವಿದೋ।>
        text <ಯತ್ಥ ಭಯಂ ನಾವತಿಟ್ಠತಿ। ತೇನ ಮಗ್ಗೇನ ವಜನ್ತಿ ಭಿಕ್ಖವೋತಿ॥>
      stand <… ನಿಗ್ರೋಧೋ ಥೇರೋ…।>
    text <೨॥ ಚಿತ್ತಕತ್ಥೇರಗಾಥಾ>
      text <೨೨>
        text <ನೀಲಾ ಸುಗೀವಾ ಸಿಖಿನೋ। ಮೋರಾ ಕಾರಮ್ಭಿಯಂ ಅಭಿನದನ್ತಿ।>
        text <ತೇ ಸೀತವಾತಕೀಳಿತಾ। ಸುತ್ತಂ ಝಾಯಂ ನಿಬೋಧೇನ್ತೀತಿ॥>
      stand <… ಚಿತ್ತಕೋ ಥೇರೋ…।>
    text <೩॥ ಗೋಸಾಲತ್ಥೇರಗಾಥಾ>
      text <೨೩>
        text <ಅಹಂ ಖೋ ವೇಳುಗುಮ್ಬಸ್ಮಿಂ। ಭುತ್ವಾನ ಮಧುಪಾಯಸಂ।>
        text <ಪದಕ್ಖಿಣಂ ಸಮ್ಮಸನ್ತೋ। ಖನ್ಧಾನಂ ಉದಯಬ್ಬಯಂ।>
        text <ಸಾನುಂ ಪಟಿಗಮಿಸ್ಸಾಮಿ। ವಿವೇಕಮನುಬ್ರೂಹಯನ್ತಿ॥>
      stand <… ಗೋಸಾಲೋ ಥೇರೋ…।>
    text <೪॥ ಸುಗನ್ಧತ್ಥೇರಗಾಥಾ>
      text <೨೪>
        text <ಅನುವಸ್ಸಿಕೋ ಪಬ್ಬಜಿತೋ। ಪಸ್ಸ ಧಮ್ಮಸುಧಮ್ಮತಂ।>
        text <ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥>
      stand <… ಸುಗನ್ಧೋ ಥೇರೋ…।>
    text <೫॥ ನನ್ದಿಯತ್ಥೇರಗಾಥಾ>
      text <೨೫>
        text <ಓಭಾಸಜಾತಂ ಫಲಗಂ। ಚಿತ್ತಂ ಯಸ್ಸ ಅಭಿಣ್ಹಸೋ।>
        text <ತಾದಿಸಂ ಭಿಕ್ಖುಮಾಸಜ್ಜ। ಕಣ್ಹ ದುಕ್ಖಂ ನಿಗಚ್ಛಸೀತಿ॥>
      stand <… ನನ್ದಿಯೋ ಥೇರೋ…।>
    text <೬॥ ಅಭಯತ್ಥೇರಗಾಥಾ>
      text <೨೬>
        text <ಸುತ್ವಾ ಸುಭಾಸಿತಂ ವಾಚಂ। ಬುದ್ಧಸ್ಸಾದಿಚ್ಚಬನ್ಧುನೋ।>
        text <ಪಚ್ಚಬ್ಯಧಿಂ ಹಿ ನಿಪುಣಂ। ವಾಲಗ್ಗಂ ಉಸುನಾ ಯಥಾತಿ॥>
      stand <… ಅಭಯೋ ಥೇರೋ…।>
    text <೭॥ ಲೋಮಸಕಙ್ಗಿಯತ್ಥೇರಗಾಥಾ>
      text <೨೭>
        text <ದಬ್ಬಂ ಕುಸಂ ಪೋಟಕಿಲಂ। ಉಸೀರಂ ಮುಞ್ಜಪಬ್ಬಜಂ।>
        text <ಉರಸಾ ಪನುದಿಸ್ಸಾಮಿ। ವಿವೇಕಮನುಬ್ರೂಹಯನ್ತಿ॥>
      stand <… ಲೋಮಸಕಙ್ಗಿಯೋ ಥೇರೋ…।>
    text <೮॥ ಜಮ್ಬುಗಾಮಿಕಪುತ್ತತ್ಥೇರಗಾಥಾ>
      text <೨೮>
        text <ಕಚ್ಚಿ ನೋ ವತ್ಥಪಸುತೋ। ಕಚ್ಚಿ ನೋ ಭೂಸನಾರತೋ।>
        text <ಕಚ್ಚಿ ಸೀಲಮಯಂ ಗನ್ಧಂ। ಕಿಂ ತ್ವಂ ವಾಯಸಿ ನೇತರಾ ಪಜಾತಿ॥>
      stand <… ಜಮ್ಬುಗಾಮಿಕಪುತ್ತೋ ಥೇರೋ…।>
    text <೯॥ ಹಾರಿತತ್ಥೇರಗಾಥಾ>
      text <೨೯>
        text <ಸಮುನ್ನಮಯಮತ್ತಾನಂ। ಉಸುಕಾರೋವ ತೇಜನಂ।>
        text <ಚಿತ್ತಂ ಉಜುಂ ಕರಿತ್ವಾನ। ಅವಿಜ್ಜಂ ಭಿನ್ದ ಹಾರಿತಾತಿ॥>
      stand <… ಹಾರಿತೋ ಥೇರೋ…।>
    text <೧೦॥ ಉತ್ತಿಯತ್ಥೇರಗಾಥಾ>
      text <೩೦>
        text <ಆಬಾಧೇ ಮೇ ಸಮುಪ್ಪನ್ನೇ। ಸತಿ ಮೇ ಉದಪಜ್ಜಥ।>
        text <ಆಬಾಧೋ ಮೇ ಸಮುಪ್ಪನ್ನೋ। ಕಾಲೋ ಮೇ ನಪ್ಪಮಜ್ಜಿತುನ್ತಿ॥>
        text <ನಿಗ್ರೋಧೋ ಚಿತ್ತಕೋ ಥೇರೋ। ಗೋಸಾಲಥೇರೋ ಸುಗನ್ಧೋ।>
        text <ನನ್ದಿಯೋ ಅಭಯೋ ಥೇರೋ। ಥೇರೋ ಲೋಮಸಕಙ್ಗಿಯೋ।>
        text <ಜಮ್ಬುಗಾಮಿಕಪುತ್ತೋ ಚ। ಹಾರಿತೋ ಉತ್ತಿಯೋ ಇಸೀತಿ॥>
      stand <… ಉತ್ತಿಯೋ ಥೇರೋ…।>
      stand <ವಗ್ಗೋ ತತಿಯೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೪॥ ಚತುತ್ಥವಗ್ಗೋ>
    text <೧॥ ಗಹ್ವರತೀರಿಯತ್ಥೇರಗಾಥಾ>
      text <೩೧>
        text <ಫುಟ್ಠೋ ಡಂಸೇಹಿ ಮಕಸೇಹಿ। ಅರಞ್ಞಸ್ಮಿಂ ಬ್ರಹಾವನೇ।>
        text <ನಾಗೋ ಸಂಗಾಮಸೀಸೇವ। ಸತೋ ತತ್ರಾಧಿವಾಸಯೇತಿ॥>
      stand <… ಗಹ್ವರತೀರಿಯೋ ಥೇರೋ…।>
    text <೨॥ ಸುಪ್ಪಿಯತ್ಥೇರಗಾಥಾ>
      text <೩೨>
        text <ಅಜರಂ ಜೀರಮಾನೇನ। ತಪ್ಪಮಾನೇನ ನಿಬ್ಬುತಿಂ।>
        text <ನಿಮಿಯಂ ಪರಮಂ ಸನ್ತಿಂ। ಯೋಗಕ್ಖೇಮಂ ಅನುತ್ತರನ್ತಿ॥>
      stand <… ಸುಪ್ಪಿಯೋ ಥೇರೋ…।>
    text <೩॥ ಸೋಪಾಕತ್ಥೇರಗಾಥಾ>
      text <೩೩>
        text <ಯಥಾಪಿ ಏಕಪುತ್ತಸ್ಮಿಂ। ಪಿಯಸ್ಮಿಂ ಕುಸಲೀ ಸಿಯಾ।>
        text <ಏವಂ ಸಬ್ಬೇಸು ಪಾಣೇಸು। ಸಬ್ಬತ್ಥ ಕುಸಲೋ ಸಿಯಾತಿ॥>
      stand <… ಸೋಪಾಕೋ ಥೇರೋ…।>
    text <೪॥ ಪೋಸಿಯತ್ಥೇರಗಾಥಾ>
      text <೩೪>
        text <ಅನಾಸನ್ನವರಾ ಏತಾ। ನಿಚ್ಚಮೇವ ವಿಜಾನತಾ।>
        text <ಗಾಮಾ ಅರಞ್ಞಮಾಗಮ್ಮ। ತತೋ ಗೇಹಂ ಉಪಾವಿಸಿ।>
        text <ತತೋ ಉಟ್ಠಾಯ ಪಕ್ಕಾಮಿ। ಅನಾಮನ್ತೇತ್ವಾ ಪೋಸಿಯೋತಿ॥>
      stand <… ಪೋಸಿಯೋ ಥೇರೋ…।>
    text <೫॥ ಸಾಮಞ್ಞಕಾನಿತ್ಥೇರಗಾಥಾ>
      text <೩೫>
        text <ಸುಖಂ ಸುಖತ್ಥೋ ಲಭತೇ ತದಾಚರಂ। ಕಿತ್ತಿಞ್ಚ ಪಪ್ಪೋತಿ ಯಸಸ್ಸ ವಡ್ಢತಿ।>
        text <ಯೋ ಅರಿಯಮಟ್ಠಙ್ಗಿಕಮಞ್ಜಸಂ ಉಜುಂ। ಭಾವೇತಿ ಮಗ್ಗಂ ಅಮತಸ್ಸ ಪತ್ತಿಯಾತಿ॥>
      stand <… ಸಾಮಞ್ಞಕಾನಿತ್ಥೇರೋ…।>
    text <೬॥ ಕುಮಾಪುತ್ತತ್ಥೇರಗಾಥಾ>
      text <೩೬>
        text <ಸಾಧು ಸುತಂ ಸಾಧು ಚರಿತಕಂ। ಸಾಧು ಸದಾ ಅನಿಕೇತವಿಹಾರೋ।>
        text <ಅತ್ಥಪುಚ್ಛನಂ ಪದಕ್ಖಿಣಕಮ್ಮಂ। ಏತಂ ಸಾಮಞ್ಞಮಕಿಞ್ಚನಸ್ಸಾತಿ॥>
      stand <… ಕುಮಾಪುತ್ತೋ ಥೇರೋ…।>
    text <೭॥ ಕುಮಾಪುತ್ತಸಹಾಯಕತ್ಥೇರಗಾಥಾ>
      text <೩೭>
        text <ನಾನಾಜನಪದಂ ಯನ್ತಿ। ವಿಚರನ್ತಾ ಅಸಞ್ಞತಾ।>
        text <ಸಮಾಧಿಞ್ಚ ವಿರಾಧೇನ್ತಿ। ಕಿಂಸು ರಟ್ಠಚರಿಯಾ ಕರಿಸ್ಸತಿ।>
        text <ತಸ್ಮಾ ವಿನೇಯ್ಯ ಸಾರಮ್ಭಂ। ಝಾಯೇಯ್ಯ ಅಪುರಕ್ಖತೋತಿ॥>
      stand <… ಕುಮಾಪುತ್ತತ್ಥೇರಸ್ಸ ಸಹಾಯಕೋ ಥೇರೋ…।>
    text <೮॥ ಗವಮ್ಪತಿತ್ಥೇರಗಾಥಾ>
      text <೩೮>
        text <ಯೋ ಇದ್ಧಿಯಾ ಸರಭುಂ ಅಟ್ಠಪೇಸಿ। ಸೋ ಗವಮ್ಪತಿ ಅಸಿತೋ ಅನೇಜೋ।>
        text <ತಂ ಸಬ್ಬಸಙ್ಗಾತಿಗತಂ ಮಹಾಮುನಿಂ। ದೇವಾ ನಮಸ್ಸನ್ತಿ ಭವಸ್ಸ ಪಾರಗುನ್ತಿ॥>
      stand <… ಗವಮ್ಪತಿತ್ಥೇರೋ…।>
    text <೯॥ ತಿಸ್ಸತ್ಥೇರಗಾಥಾ>
      text <೩೯>
        text <ಸತ್ತಿಯಾ ವಿಯ ಓಮಟ್ಠೋ। ಡಯ್ಹಮಾನೋವ ಮತ್ಥಕೇ।>
        text <ಕಾಮರಾಗಪ್ಪಹಾನಾಯ। ಸತೋ ಭಿಕ್ಖು ಪರಿಬ್ಬಜೇತಿ॥>
      stand <… ತಿಸ್ಸೋ ಥೇರೋ…।>
    text <೧೦॥ ವಡ್ಢಮಾನತ್ಥೇರಗಾಥಾ>
      text <೪೦>
        text <ಸತ್ತಿಯಾ ವಿಯ ಓಮಟ್ಠೋ। ಡಯ್ಹಮಾನೋವ ಮತ್ಥಕೇ।>
        text <ಭವರಾಗಪ್ಪಹಾನಾಯ। ಸತೋ ಭಿಕ್ಖು ಪರಿಬ್ಬಜೇತಿ॥>
        text <ಗಹ್ವರತೀರಿಯೋ ಸುಪ್ಪಿಯೋ। ಸೋಪಾಕೋ ಚೇವ ಪೋಸಿಯೋ।>
        text <ಸಾಮಞ್ಞಕಾನಿ ಕುಮಾಪುತ್ತೋ। ಕುಮಾಪುತ್ತಸಹಾಯಕೋ।>
        text <ಗವಮ್ಪತಿ ತಿಸ್ಸತ್ಥೇರೋ। ವಡ್ಢಮಾನೋ ಮಹಾಯಸೋತಿ॥>
      stand <… ವಡ್ಢಮಾನೋ ಥೇರೋ…।>
      stand <ವಗ್ಗೋ ಚತುತ್ಥೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೫॥ ಪಞ್ಚಮವಗ್ಗೋ>
    text <೧॥ ಸಿರಿವಡ್ಢತ್ಥೇರಗಾಥಾ>
      text <೪೧>
        text <ವಿವರಮನುಪತನ್ತಿ ವಿಜ್ಜುತಾ। ವೇಭಾರಸ್ಸ ಚ ಪಣ್ಡವಸ್ಸ ಚ।>
        text <ನಗವಿವರಗತೋ ಚ ಝಾಯತಿ। ಪುತ್ತೋ ಅಪ್ಪಟಿಮಸ್ಸ ತಾದಿನೋತಿ॥>
      stand <… ಸಿರಿವಡ್ಢೋ ಥೇರೋ…।>
    text <೨॥ ಖದಿರವನಿಯತ್ಥೇರಗಾಥಾ>
      text <೪೨>
        text <ಚಾಲೇ ಉಪಚಾಲೇ ಸೀಸೂಪಚಾಲೇ ಪತಿಸ್ಸತಾ ನು ಖೋ ವಿಹರಥ।>
        text <ಆಗತೋ ವೋ ವಾಲಂ ವಿಯ ವೇಧೀತಿ॥>
      stand <… ಖದಿರವನಿಯೋ ಥೇರೋ…।>
    text <೩॥ ಸುಮಙ್ಗಲತ್ಥೇರಗಾಥಾ>
      text <೪೩>
        text <ಸುಮುತ್ತಿಕೋ ಸುಮುತ್ತಿಕೋ ಸಾಹು। ಸುಮುತ್ತಿಕೋಮ್ಹಿ ತೀಹಿ ಖುಜ್ಜಕೇಹಿ।>
        text <ಅಸಿತಾಸು ಮಯಾ ನಙ್ಗಲಾಸು। ಮಯಾ ಖುದ್ದಕುದ್ದಾಲಾಸು ಮಯಾ॥>
        text <ಯದಿಪಿ ಇಧಮೇವ ಇಧಮೇವ। ಅಥ ವಾಪಿ ಅಲಮೇವ ಅಲಮೇವ।>
        text <ಝಾಯ ಸುಮಙ್ಗಲ ಝಾಯ ಸುಮಙ್ಗಲ। ಅಪ್ಪಮತ್ತೋ ವಿಹರ ಸುಮಙ್ಗಲಾತಿ॥>
      stand <… ಸುಮಙ್ಗಲೋ ಥೇರೋ…।>
    text <೪॥ ಸಾನುತ್ಥೇರಗಾಥಾ>
      text <೪೪>
        text <ಮತಂ ವಾ ಅಮ್ಮ ರೋದನ್ತಿ। ಯೋ ವಾ ಜೀವಂ ನ ದಿಸ್ಸತಿ।>
        text <ಜೀವನ್ತಂ ಮಂ ಅಮ್ಮ ಪಸ್ಸನ್ತೀ। ಕಸ್ಮಾ ಮಂ ಅಮ್ಮ ರೋದಸೀತಿ॥>
      stand <… ಸಾನುತ್ಥೇರೋ…।>
    text <೫॥ ರಮಣೀಯವಿಹಾರಿತ್ಥೇರಗಾಥಾ>
      text <೪೫>
        text <ಯಥಾಪಿ ಭದ್ದೋ ಆಜಞ್ಞೋ। ಖಲಿತ್ವಾ ಪತಿತಿಟ್ಠತಿ।>
        text <ಏವಂ ದಸ್ಸನಸಮ್ಪನ್ನಂ। ಸಮ್ಮಾಸಮ್ಬುದ್ಧಸಾವಕನ್ತಿ॥>
      stand <… ರಮಣೀಯವಿಹಾರಿತ್ಥೇರೋ…।>
    text <೬॥ ಸಮಿದ್ಧಿತ್ಥೇರಗಾಥಾ>
      text <೪೬>
        text <ಸದ್ಧಾಯಾಹಂ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।>
        text <ಸತಿ ಪಞ್ಞಾ ಚ ಮೇ ವುಡ್ಢಾ। ಚಿತ್ತಞ್ಚ ಸುಸಮಾಹಿತಂ।>
        text <ಕಾಮಂ ಕರಸ್ಸು ರೂಪಾನಿ। ನೇವ ಮಂ ಬ್ಯಾಧಯಿಸ್ಸಸೀತಿ॥>
      stand <… ಸಮಿದ್ಧಿತ್ಥೇರೋ…।>
    text <೭॥ ಉಜ್ಜಯತ್ಥೇರಗಾಥಾ>
      text <೪೭>
        text <ನಮೋ ತೇ ಬುದ್ಧ ವೀರತ್ಥು। ವಿಪ್ಪಮುತ್ತೋಸಿ ಸಬ್ಬಧಿ।>
        text <ತುಯ್ಹಾಪದಾನೇ ವಿಹರಂ। ವಿಹರಾಮಿ ಅನಾಸವೋತಿ॥>
      stand <… ಉಜ್ಜಯೋ ಥೇರೋ…।>
    text <೮॥ ಸಞ್ಜಯತ್ಥೇರಗಾಥಾ>
      text <೪೮>
        text <ಯತೋ ಅಹಂ ಪಬ್ಬಜಿತೋ। ಅಗಾರಸ್ಮಾನಗಾರಿಯಂ।>
        text <ನಾಭಿಜಾನಾಮಿ ಸಙ್ಕಪ್ಪಂ। ಅನರಿಯಂ ದೋಸಸಂಹಿತನ್ತಿ॥>
      stand <… ಸಞ್ಜಯೋ ಥೇರೋ…।>
    text <೯॥ ರಾಮಣೇಯ್ಯಕತ್ಥೇರಗಾಥಾ>
      text <೪೯>
        text <ಚಿಹಚಿಹಾಭಿನದಿತೇ। ಸಿಪ್ಪಿಕಾಭಿರುತೇಹಿ ಚ।>
        text <ನ ಮೇ ತಂ ಫನ್ದತಿ ಚಿತ್ತಂ। ಏಕತ್ತನಿರತಂ ಹಿ ಮೇತಿ॥>
      stand <… ರಾಮಣೇಯ್ಯಕೋ ಥೇರೋ…।>
    text <೧೦॥ ವಿಮಲತ್ಥೇರಗಾಥಾ>
      text <೫೦>
        text <ಧರಣೀ ಚ ಸಿಞ್ಚತಿ ವಾತಿ। ಮಾಲುತೋ ವಿಜ್ಜುತಾ ಚರತಿ ನಭೇ।>
        text <ಉಪಸಮನ್ತಿ ವಿತಕ್ಕಾ। ಚಿತ್ತಂ ಸುಸಮಾಹಿತಂ ಮಮಾತಿ॥>
        text <ಸಿರೀವಡ್ಢೋ ರೇವತೋ ಥೇರೋ। ಸುಮಙ್ಗಲೋ ಸಾನುಸವ್ಹಯೋ।>
        text <ರಮಣೀಯವಿಹಾರೀ ಚ। ಸಮಿದ್ಧಿಉಜ್ಜಯಸಞ್ಜಯಾ।>
        text <ರಾಮಣೇಯ್ಯೋ ಚ ಸೋ ಥೇರೋ। ವಿಮಲೋ ಚ ರಣಞ್ಜಹೋತಿ॥>
      stand <… ವಿಮಲೋ ಥೇರೋ…।>
      stand <ವಗ್ಗೋ ಪಞ್ಚಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೬॥ ಛಟ್ಠವಗ್ಗೋ>
    text <೧॥ ಗೋಧಿಕತ್ಥೇರಗಾಥಾ>
      text <೫೧>
        text <ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।>
        text <ಚಿತ್ತಂ ಸುಸಮಾಹಿತಞ್ಚ ಮಯ್ಹಂ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥>
      stand <… ಗೋಧಿಕೋ ಥೇರೋ…।>
    text <೨॥ ಸುಬಾಹುತ್ಥೇರಗಾಥಾ>
      text <೫೨>
        text <ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।>
        text <ಚಿತ್ತಂ ಸುಸಮಾಹಿತಞ್ಚ ಕಾಯೇ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥>
      stand <… ಸುಬಾಹುತ್ಥೇರೋ…।>
    text <೩॥ ವಲ್ಲಿಯತ್ಥೇರಗಾಥಾ>
      text <೫೩>
        text <ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।>
        text <ತಸ್ಸಂ ವಿಹರಾಮಿ ಅಪ್ಪಮತ್ತೋ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥>
      stand <… ವಲ್ಲಿಯೋ ಥೇರೋ…।>
    text <೪॥ ಉತ್ತಿಯತ್ಥೇರಗಾಥಾ>
      text <೫೪>
        text <ವಸ್ಸತಿ ದೇವೋ ಯಥಾ ಸುಗೀತಂ। ಛನ್ನಾ ಮೇ ಕುಟಿಕಾ ಸುಖಾ ನಿವಾತಾ।>
        text <ತಸ್ಸಂ ವಿಹರಾಮಿ ಅದುತಿಯೋ। ಅಥ ಚೇ ಪತ್ಥಯಸಿ ಪವಸ್ಸ ದೇವಾತಿ॥>
      stand <… ಉತ್ತಿಯೋ ಥೇರೋ…।>
    text <೫॥ ಅಞ್ಜನವನಿಯತ್ಥೇರಗಾಥಾ>
      text <೫೫>
        text <ಆಸನ್ದಿಂ ಕುಟಿಕಂ ಕತ್ವಾ। ಓಗಯ್ಹ ಅಞ್ಜನಂ ವನಂ।>
        text <ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥>
      stand <… ಅಞ್ಜನವನಿಯೋ ಥೇರೋ…।>
    text <೬॥ ಕುಟಿವಿಹಾರಿತ್ಥೇರಗಾಥಾ>
      text <೫೬>
        text <ಕೋ ಕುಟಿಕಾಯಂ ಭಿಕ್ಖು ಕುಟಿಕಾಯಂ। ವೀತರಾಗೋ ಸುಸಮಾಹಿತಚಿತ್ತೋ।>
        text <ಏವಂ ಜಾನಾಹಿ ಆವುಸೋ। ಅಮೋಘಾ ತೇ ಕುಟಿಕಾ ಕತಾತಿ॥>
      stand <… ಕುಟಿವಿಹಾರಿತ್ಥೇರೋ…।>
    text <೭॥ ದುತಿಯಕುಟಿವಿಹಾರಿತ್ಥೇರಗಾಥಾ>
      text <೫೭>
        text <ಅಯಮಾಹು ಪುರಾಣಿಯಾ ಕುಟಿ। ಅಞ್ಞಂ ಪತ್ಥಯಸೇ ನವಂ ಕುಟಿಂ।>
        text <ಆಸಂ ಕುಟಿಯಾ ವಿರಾಜಯ। ದುಕ್ಖಾ ಭಿಕ್ಖು ಪುನ ನವಾ ಕುಟೀತಿ॥>
      stand <… ದುತಿಯಕುಟಿವಿಹಾರಿತ್ಥೇರೋ…।>
    text <೮॥ ರಮಣೀಯಕುಟಿಕತ್ಥೇರಗಾಥಾ>
      text <೫೮>
        text <ರಮಣೀಯಾ ಮೇ ಕುಟಿಕಾ। ಸದ್ಧಾದೇಯ್ಯಾ ಮನೋರಮಾ।>
        text <ನ ಮೇ ಅತ್ಥೋ ಕುಮಾರೀಹಿ। ಯೇಸಂ ಅತ್ಥೋ ತಹಿಂ ಗಚ್ಛಥ ನಾರಿಯೋತಿ॥>
      stand <… ರಮಣೀಯಕುಟಿಕೋ ಥೇರೋ…।>
    text <೯॥ ಕೋಸಲವಿಹಾರಿತ್ಥೇರಗಾಥಾ>
      text <೫೯>
        text <ಸದ್ಧಾಯಾಹಂ ಪಬ್ಬಜಿತೋ। ಅರಞ್ಞೇ ಮೇ ಕುಟಿಕಾ ಕತಾ।>
        text <ಅಪ್ಪಮತ್ತೋ ಚ ಆತಾಪೀ। ಸಮ್ಪಜಾನೋ ಪತಿಸ್ಸತೋತಿ॥>
      stand <… ಕೋಸಲವಿಹಾರಿತ್ಥೇರೋ…।>
    text <೧೦॥ ಸೀವಲಿತ್ಥೇರಗಾಥಾ>
      text <೬೦>
        text <ತೇ ಮೇ ಇಜ್ಝಿಂಸು ಸಙ್ಕಪ್ಪಾ। ಯದತ್ಥೋ ಪಾವಿಸಿಂ ಕುಟಿಂ।>
        text <ವಿಜ್ಜಾವಿಮುತ್ತಿಂ ಪಚ್ಚೇಸಂ। ಮಾನಾನುಸಯಮುಜ್ಜಹನ್ತಿ॥>
        text <ಗೋಧಿಕೋ ಚ ಸುಬಾಹು ಚ। ವಲ್ಲಿಯೋ ಉತ್ತಿಯೋ ಇಸಿ।>
        text <ಅಞ್ಜನವನಿಯೋ ಥೇರೋ। ದುವೇ ಕುಟಿವಿಹಾರಿನೋ।>
        text <ರಮಣೀಯಕುಟಿಕೋ ಚ। ಕೋಸಲವ್ಹಯಸೀವಲೀತಿ॥>
      stand <… ಸೀವಲಿತ್ಥೇರೋ…।>
      stand <ವಗ್ಗೋ ಛಟ್ಠೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೭॥ ಸತ್ತಮವಗ್ಗೋ>
    text <೧॥ ವಪ್ಪತ್ಥೇರಗಾಥಾ>
      text <೬೧>
        text <ಪಸ್ಸತಿ ಪಸ್ಸೋ ಪಸ್ಸನ್ತಂ। ಅಪಸ್ಸನ್ತಞ್ಚ ಪಸ್ಸತಿ।>
        text <ಅಪಸ್ಸನ್ತೋ ಅಪಸ್ಸನ್ತಂ। ಪಸ್ಸನ್ತಞ್ಚ ನ ಪಸ್ಸತೀತಿ॥>
      stand <… ವಪ್ಪೋ ಥೇರೋ…।>
    text <೨॥ ವಜ್ಜಿಪುತ್ತತ್ಥೇರಗಾಥಾ>
      text <೬೨>
        text <ಏಕಕಾ ಮಯಂ ಅರಞ್ಞೇ ವಿಹರಾಮ। ಅಪವಿದ್ಧಂವ ವನಸ್ಮಿಂ ದಾರುಕಂ।>
        text <ತಸ್ಸ ಮೇ ಬಹುಕಾ ಪಿಹಯನ್ತಿ। ನೇರಯಿಕಾ ವಿಯ ಸಗ್ಗಗಾಮಿನನ್ತಿ॥>
      stand <… ವಜ್ಜಿಪುತ್ತೋ ಥೇರೋ…।>
    text <೩॥ ಪಕ್ಖತ್ಥೇರಗಾಥಾ>
      text <೬೩>
        text <ಚುತಾ ಪತನ್ತಿ ಪತಿತಾ। ಗಿದ್ಧಾ ಚ ಪುನರಾಗತಾ।>
        text <ಕತಂ ಕಿಚ್ಚಂ ರತಂ ರಮ್ಮಂ। ಸುಖೇನನ್ವಾಗತಂ ಸುಖನ್ತಿ॥>
      stand <… ಪಕ್ಖೋ ಥೇರೋ…।>
    text <೪॥ ವಿಮಲಕೋಣ್ಡಞ್ಞತ್ಥೇರಗಾಥಾ>
      text <೬೪>
        text <ದುಮವ್ಹಯಾಯ ಉಪ್ಪನ್ನೋ। ಜಾತೋ ಪಣ್ಡರಕೇತುನಾ।>
        text <ಕೇತುಹಾ ಕೇತುನಾಯೇವ। ಮಹಾಕೇತುಂ ಪಧಂಸಯೀತಿ॥>
      stand <… ವಿಮಲಕೋಣ್ಡಞ್ಞೋ ಥೇರೋ…।>
    text <೫॥ ಉಕ್ಖೇಪಕತವಚ್ಛತ್ಥೇರಗಾಥಾ>
      text <೬೫>
        text <ಉಕ್ಖೇಪಕತವಚ್ಛಸ್ಸ। ಸಙ್ಕಲಿತಂ ಬಹೂಹಿ ವಸ್ಸೇಹಿ।>
        text <ತಂ ಭಾಸತಿ ಗಹಟ್ಠಾನಂ। ಸುನಿಸಿನ್ನೋ ಉಳಾರಪಾಮೋಜ್ಜೋತಿ॥>
      stand <… ಉಕ್ಖೇಪಕತವಚ್ಛೋ ಥೇರೋ…।>
    text <೬॥ ಮೇಘಿಯತ್ಥೇರಗಾಥಾ>
      text <೬೬>
        text <ಅನುಸಾಸಿ ಮಹಾವೀರೋ। ಸಬ್ಬಧಮ್ಮಾನ ಪಾರಗೂ।>
        text <ತಸ್ಸಾಹಂ ಧಮ್ಮಂ ಸುತ್ವಾನ। ವಿಹಾಸಿಂ ಸನ್ತಿಕೇ ಸತೋ।>
        text <ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥>
      stand <… ಮೇಘಿಯೋ ಥೇರೋ…।>
    text <೭॥ ಏಕಧಮ್ಮಸವನೀಯತ್ಥೇರಗಾಥಾ>
      text <೬೭>
        text <ಕಿಲೇಸಾ ಝಾಪಿತಾ ಮಯ್ಹಂ। ಭವಾ ಸಬ್ಬೇ ಸಮೂಹತಾ।>
        text <ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥>
      stand <… ಏಕಧಮ್ಮಸವನೀಯೋ ಥೇರೋ…।>
    text <೮॥ ಏಕುದಾನಿಯತ್ಥೇರಗಾಥಾ>
      text <೬೮>
        text <ಅಧಿಚೇತಸೋ ಅಪ್ಪಮಜ್ಜತೋ। ಮುನಿನೋ ಮೋನಪಥೇಸು ಸಿಕ್ಖತೋ।>
        text <ಸೋಕಾ ನ ಭವನ್ತಿ ತಾದಿನೋ। ಉಪಸನ್ತಸ್ಸ ಸದಾ ಸತೀಮತೋತಿ॥>
      stand <… ಏಕುದಾನಿಯೋ ಥೇರೋ…।>
    text <೯॥ ಛನ್ನತ್ಥೇರಗಾಥಾ>
      text <೬೯>
        text <ಸುತ್ವಾನ ಧಮ್ಮಂ ಮಹತೋ ಮಹಾರಸಂ। ಸಬ್ಬಞ್ಞುತಞ್ಞಾಣವರೇನ ದೇಸಿತಂ।>
        text <ಮಗ್ಗಂ ಪಪಜ್ಜಿಂ ಅಮತಸ್ಸ ಪತ್ತಿಯಾ। ಸೋ ಯೋಗಕ್ಖೇಮಸ್ಸ ಪಥಸ್ಸ ಕೋವಿದೋತಿ॥>
      stand <… ಛನ್ನೋ ಥೇರೋ…।>
    text <೧೦॥ ಪುಣ್ಣತ್ಥೇರಗಾಥಾ>
      text <೭೦>
        text <ಸೀಲಮೇವ ಇಧ ಅಗ್ಗಂ। ಪಞ್ಞವಾ ಪನ ಉತ್ತಮೋ।>
        text <ಮನುಸ್ಸೇಸು ಚ ದೇವೇಸು। ಸೀಲಪಞ್ಞಾಣತೋ ಜಯನ್ತಿ॥>
        text <ವಪ್ಪೋ ಚ ವಜ್ಜಿಪುತ್ತೋ ಚ। ಪಕ್ಖೋ ವಿಮಲಕೋಣ್ಡಞ್ಞೋ।>
        text <ಉಕ್ಖೇಪಕತವಚ್ಛೋ ಚ। ಮೇಘಿಯೋ ಏಕಧಮ್ಮಿಕೋ।>
        text <ಏಕುದಾನಿಯಛನ್ನಾ ಚ। ಪುಣ್ಣತ್ಥೇರೋ ಮಹಬ್ಬಲೋತಿ॥>
      stand <… ಪುಣ್ಣೋ ಥೇರೋ…।>
      stand <ವಗ್ಗೋ ಸತ್ತಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೮॥ ಅಟ್ಠಮವಗ್ಗೋ>
    text <೧॥ ವಚ್ಛಪಾಲತ್ಥೇರಗಾಥಾ>
      text <೭೧>
        text <ಸುಸುಖುಮನಿಪುಣತ್ಥದಸ್ಸಿನಾ। ಮತಿಕುಸಲೇನ ನಿವಾತವುತ್ತಿನಾ।>
        text <ಸಂಸೇವಿತವುದ್ಧಸೀಲಿನಾ। ನಿಬ್ಬಾನಂ ನ ಹಿ ತೇನ ದುಲ್ಲಭನ್ತಿ॥>
      stand <… ವಚ್ಛಪಾಲೋ ಥೇರೋ…।>
    text <೨॥ ಆತುಮತ್ಥೇರಗಾಥಾ>
      text <೭೨>
        text <ಯಥಾ ಕಳೀರೋ ಸುಸು ವಡ್ಢಿತಗ್ಗೋ। ದುನ್ನಿಕ್ಖಮೋ ಹೋತಿ ಪಸಾಖಜಾತೋ।>
        text <ಏವಂ ಅಹಂ ಭರಿಯಾಯಾನಿತಾಯ। ಅನುಮಞ್ಞಂ ಮಂ ಪಬ್ಬಜಿತೋಮ್ಹಿ ದಾನೀತಿ॥>
      stand <… ಆತುಮೋ ಥೇರೋ…।>
    text <೩॥ ಮಾಣವತ್ಥೇರಗಾಥಾ>
      text <೭೩>
        text <ಜಿಣ್ಣಞ್ಚ ದಿಸ್ವಾ ದುಖಿತಞ್ಚ ಬ್ಯಾಧಿತಂ। ಮತಞ್ಚ ದಿಸ್ವಾ ಗತಮಾಯುಸಙ್ಖಯಂ।>
        text <ತತೋ ಅಹಂ ನಿಕ್ಖಮಿತೂನ ಪಬ್ಬಜಿಂ। ಪಹಾಯ ಕಾಮಾನಿ ಮನೋರಮಾನೀತಿ॥>
      stand <… ಮಾಣವೋ ಥೇರೋ…।>
    text <೪॥ ಸುಯಾಮನತ್ಥೇರಗಾಥಾ>
      text <೭೪>
        text <ಕಾಮಚ್ಛನ್ದೋ ಚ ಬ್ಯಾಪಾದೋ। ಥಿನಮಿದ್ಧಞ್ಚ ಭಿಕ್ಖುನೋ।>
        text <ಉದ್ಧಚ್ಚಂ ವಿಚಿಕಿಚ್ಛಾ ಚ। ಸಬ್ಬಸೋವ ನ ವಿಜ್ಜತೀತಿ॥>
      stand <… ಸುಯಾಮನೋ ಥೇರೋ…।>
    text <೫॥ ಸುಸಾರದತ್ಥೇರಗಾಥಾ>
      text <೭೫>
        text <ಸಾಧು ಸುವಿಹಿತಾನ ದಸ್ಸನಂ। ಕಙ್ಖಾ ಛಿಜ್ಜತಿ ಬುದ್ಧಿ ವಡ್ಢತಿ।>
        text <ಬಾಲಮ್ಪಿ ಕರೋನ್ತಿ ಪಣ್ಡಿತಂ। ತಸ್ಮಾ ಸಾಧು ಸತಂ ಸಮಾಗಮೋತಿ॥>
      stand <… ಸುಸಾರದೋ ಥೇರೋ…।>
    text <೬॥ ಪಿಯಞ್ಜಹತ್ಥೇರಗಾಥಾ>
      text <೭೬>
        text <ಉಪ್ಪತನ್ತೇಸು ನಿಪತೇ। ನಿಪತನ್ತೇಸು ಉಪ್ಪತೇ।>
        text <ವಸೇ ಅವಸಮಾನೇಸು। ರಮಮಾನೇಸು ನೋ ರಮೇತಿ॥>
      stand <… ಪಿಯಞ್ಜಹೋ ಥೇರೋ…।>
    text <೭॥ ಹತ್ಥಾರೋಹಪುತ್ತತ್ಥೇರಗಾಥಾ>
      text <೭೭>
        text <ಇದಂ ಪುರೇ ಚಿತ್ತಮಚಾರಿ ಚಾರಿಕಂ। ಯೇನಿಚ್ಛಕಂ ಯತ್ಥಕಾಮಂ ಯಥಾಸುಖಂ।>
        text <ತದಜ್ಜಹಂ ನಿಗ್ಗಹೇಸ್ಸಾಮಿ ಯೋನಿಸೋ। ಹತ್ಥಿಪ್ಪಭಿನ್ನಂ ವಿಯ ಅಙ್ಕುಸಗ್ಗಹೋತಿ॥>
      stand <… ಹತ್ಥಾರೋಹಪುತ್ತೋ ಥೇರೋ…।>
    text <೮॥ ಮೇಣ್ಡಸಿರತ್ಥೇರಗಾಥಾ>
      text <೭೮>
        text <ಅನೇಕಜಾತಿಸಂಸಾರಂ। ಸನ್ಧಾವಿಸ್ಸಂ ಅನಿಬ್ಬಿಸಂ।>
        text <ತಸ್ಸ ಮೇ ದುಕ್ಖಜಾತಸ್ಸ। ದುಕ್ಖಕ್ಖನ್ಧೋ ಅಪರದ್ಧೋತಿ॥>
      stand <… ಮೇಣ್ಡಸಿರೋ ಥೇರೋ…।>
    text <೯॥ ರಕ್ಖಿತತ್ಥೇರಗಾಥಾ>
      text <೭೯>
        text <ಸಬ್ಬೋ ರಾಗೋ ಪಹೀನೋ ಮೇ। ಸಬ್ಬೋ ದೋಸೋ ಸಮೂಹತೋ।>
        text <ಸಬ್ಬೋ ಮೇ ವಿಗತೋ ಮೋಹೋ। ಸೀತಿಭೂತೋಸ್ಮಿ ನಿಬ್ಬುತೋತಿ॥>
      stand <… ರಕ್ಖಿತೋ ಥೇರೋ…।>
    text <೧೦॥ ಉಗ್ಗತ್ಥೇರಗಾಥಾ>
      text <೮೦>
        text <ಯಂ ಮಯಾ ಪಕತಂ ಕಮ್ಮಂ। ಅಪ್ಪಂ ವಾ ಯದಿ ವಾ ಬಹುಂ।>
        text <ಸಬ್ಬಮೇತಂ ಪರಿಕ್ಖೀಣಂ। ನತ್ಥಿ ದಾನಿ ಪುನಬ್ಭವೋತಿ॥>
        text <ವಚ್ಛಪಾಲೋ ಚ ಯೋ ಥೇರೋ। ಆತುಮೋ ಮಾಣವೋ ಇಸಿ।>
        text <ಸುಯಾಮನೋ ಸುಸಾರದೋ। ಥೇರೋ ಯೋ ಚ ಪಿಯಞ್ಜಹೋ।>
        text <ಆರೋಹಪುತ್ತೋ ಮೇಣ್ಡಸಿರೋ। ರಕ್ಖಿತೋ ಉಗ್ಗಸವ್ಹಯೋತಿ॥>
      stand <… ಉಗ್ಗೋ ಥೇರೋ…।>
      stand <ವಗ್ಗೋ ಅಟ್ಠಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೯॥ ನವಮವಗ್ಗೋ>
    text <೧॥ ಸಮಿತಿಗುತ್ತತ್ಥೇರಗಾಥಾ>
      text <೮೧>
        text <ಯಂ ಮಯಾ ಪಕತಂ ಪಾಪಂ। ಪುಬ್ಬೇ ಅಞ್ಞಾಸು ಜಾತಿಸು।>
        text <ಇಧೇವ ತಂ ವೇದನೀಯಂ। ವತ್ಥು ಅಞ್ಞಂ ನ ವಿಜ್ಜತೀತಿ॥>
      stand <… ಸಮಿತಿಗುತ್ತೋ ಥೇರೋ…।>
    text <೨॥ ಕಸ್ಸಪತ್ಥೇರಗಾಥಾ>
      text <೮೨>
        text <ಯೇನ ಯೇನ ಸುಭಿಕ್ಖಾನಿ। ಸಿವಾನಿ ಅಭಯಾನಿ ಚ।>
        text <ತೇನ ಪುತ್ತಕ ಗಚ್ಛಸ್ಸು। ಮಾ ಸೋಕಾಪಹತೋ ಭವಾತಿ॥>
      stand <… ಕಸ್ಸಪೋ ಥೇರೋ…।>
    text <೩॥ ಸೀಹತ್ಥೇರಗಾಥಾ>
      text <೮೩>
        text <ಸೀಹಪ್ಪಮತ್ತೋ ವಿಹರ। ರತ್ತಿನ್ದಿವಮತನ್ದಿತೋ।>
        text <ಭಾವೇಹಿ ಕುಸಲಂ ಧಮ್ಮಂ। ಜಹ ಸೀಘಂ ಸಮುಸ್ಸಯನ್ತಿ॥>
      stand <… ಸೀಹೋ ಥೇರೋ…।>
    text <೪॥ ನೀತತ್ಥೇರಗಾಥಾ>
      text <೮೪>
        text <ಸಬ್ಬರತ್ತಿಂ ಸುಪಿತ್ವಾನ। ದಿವಾ ಸಙ್ಗಣಿಕೇ ರತೋ।>
        text <ಕುದಾಸ್ಸು ನಾಮ ದುಮ್ಮೇಧೋ। ದುಕ್ಖಸ್ಸನ್ತಂ ಕರಿಸ್ಸತೀತಿ॥>
      stand <… ನೀತೋ ಥೇರೋ…।>
    text <೫॥ ಸುನಾಗತ್ಥೇರಗಾಥಾ>
      text <೮೫>
        text <ಚಿತ್ತನಿಮಿತ್ತಸ್ಸ ಕೋವಿದೋ। ಪವಿವೇಕರಸಂ ವಿಜಾನಿಯ।>
        text <ಝಾಯಂ ನಿಪಕೋ ಪತಿಸ್ಸತೋ। ಅಧಿಗಚ್ಛೇಯ್ಯ ಸುಖಂ ನಿರಾಮಿಸನ್ತಿ॥>
      stand <… ಸುನಾಗೋ ಥೇರೋ…।>
    text <೬॥ ನಾಗಿತತ್ಥೇರಗಾಥಾ>
      text <೮೬>
        text <ಇತೋ ಬಹಿದ್ಧಾ ಪುಥು ಅಞ್ಞವಾದಿನಂ। ಮಗ್ಗೋ ನ ನಿಬ್ಬಾನಗಮೋ ಯಥಾ ಅಯಂ।>
        text <ಇತಿಸ್ಸು ಸಙ್ಘಂ ಭಗವಾನುಸಾಸತಿ। ಸತ್ಥಾ ಸಯಂ ಪಾಣಿತಲೇವ ದಸ್ಸಯನ್ತಿ॥>
      stand <… ನಾಗಿತೋ ಥೇರೋ…।>
    text <೭॥ ಪವಿಟ್ಠತ್ಥೇರಗಾಥಾ>
      text <೮೭>
        text <ಖನ್ಧಾ ದಿಟ್ಠಾ ಯಥಾಭೂತಂ। ಭವಾ ಸಬ್ಬೇ ಪದಾಲಿತಾ।>
        text <ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥>
      stand <… ಪವಿಟ್ಠೋ ಥೇರೋ…।>
    text <೮॥ ಅಜ್ಜುನತ್ಥೇರಗಾಥಾ>
      text <೮೮>
        text <ಅಸಕ್ಖಿಂ ವತ ಅತ್ತಾನಂ। ಉದ್ಧಾತುಂ ಉದಕಾ ಥಲಂ।>
        text <ವುಯ್ಹಮಾನೋ ಮಹೋಘೇವ। ಸಚ್ಚಾನಿ ಪಟಿವಿಜ್ಝಹನ್ತಿ॥>
      stand <… ಅಜ್ಜುನೋ ಥೇರೋ…।>
    text <೯॥ ಪಠಮ-ದೇವಸಭತ್ಥೇರಗಾಥಾ>
      text <೮೯>
        text <ಉತ್ತಿಣ್ಣಾ ಪಙ್ಕಪಲಿಪಾ। ಪಾತಾಲಾ ಪರಿವಜ್ಜಿತಾ।>
        text <ಮುತ್ತೋ ಓಘಾ ಚ ಗನ್ಥಾ ಚ। ಸಬ್ಬೇ ಮಾನಾ ವಿಸಂಹತಾತಿ॥>
      stand <… ದೇವಸಭೋ ಥೇರೋ…।>
    text <೧೦॥ ಸಾಮಿದತ್ತತ್ಥೇರಗಾಥಾ>
      text <೯೦>
        text <ಪಞ್ಚಕ್ಖನ್ಧಾ ಪರಿಞ್ಞಾತಾ। ತಿಟ್ಠನ್ತಿ ಛಿನ್ನಮೂಲಕಾ।>
        text <ವಿಕ್ಖೀಣೋ ಜಾತಿಸಂಸಾರೋ। ನತ್ಥಿ ದಾನಿ ಪುನಬ್ಭವೋತಿ॥>
        text <ಥೇರೋ ಸಮಿತಿಗುತ್ತೋ ಚ। ಕಸ್ಸಪೋ ಸೀಹಸವ್ಹಯೋ।>
        text <ನೀತೋ ಸುನಾಗೋ ನಾಗಿತೋ। ಪವಿಟ್ಠೋ ಅಜ್ಜುನೋ ಇಸಿ।>
        text <ದೇವಸಭೋ ಚ ಯೋ ಥೇರೋ। ಸಾಮಿದತ್ತೋ ಮಹಬ್ಬಲೋತಿ॥>
      stand <… ಸಾಮಿದತ್ತೋ ಥೇರೋ…।>
      stand <ವಗ್ಗೋ ನವಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೧೦॥ ದಸಮವಗ್ಗೋ>
    text <೧॥ ಪರಿಪುಣ್ಣಕತ್ಥೇರಗಾಥಾ>
      text <೯೧>
        text <ನ ತಥಾ ಮತಂ ಸತರಸಂ। ಸುಧನ್ನಂ ಯಂ ಮಯಜ್ಜ ಪರಿಭುತ್ತಂ।>
        text <ಅಪರಿಮಿತದಸ್ಸಿನಾ ಗೋತಮೇನ। ಬುದ್ಧೇನ ದೇಸಿತೋ ಧಮ್ಮೋತಿ॥>
      stand <… ಪರಿಪುಣ್ಣಕೋ ಥೇರೋ…।>
    text <೨॥ ವಿಜಯತ್ಥೇರಗಾಥಾ>
      text <೯೨>
        text <ಯಸ್ಸಾಸವಾ ಪರಿಕ್ಖೀಣಾ। ಆಹಾರೇ ಚ ಅನಿಸ್ಸಿತೋ।>
        text <ಸುಞ್ಞತಾ ಅನಿಮಿತ್ತೋ ಚ। ವಿಮೋಕ್ಖೋ ಯಸ್ಸ ಗೋಚರೋ।>
        text <ಆಕಾಸೇವ ಸಕುನ್ತಾನಂ। ಪದಂ ತಸ್ಸ ದುರನ್ನಯನ್ತಿ॥>
      stand <… ವಿಜಯೋ ಥೇರೋ…।>
    text <೩॥ ಏರಕತ್ಥೇರಗಾಥಾ>
      text <೯೩>
        text <ದುಕ್ಖಾ ಕಾಮಾ ಏರಕ। ನ ಸುಖಾ ಕಾಮಾ ಏರಕ।>
        text <ಯೋ ಕಾಮೇ ಕಾಮಯತಿ। ದುಕ್ಖಂ ಸೋ ಕಾಮಯತಿ ಏರಕ।>
        text <ಯೋ ಕಾಮೇ ನ ಕಾಮಯತಿ। ದುಕ್ಖಂ ಸೋ ನ ಕಾಮಯತಿ ಏರಕಾತಿ॥>
      stand <… ಏರಕೋ ಥೇರೋ…।>
    text <೪॥ ಮೇತ್ತಜಿತ್ಥೇರಗಾಥಾ>
      text <೯೪>
        text <ನಮೋ ಹಿ ತಸ್ಸ ಭಗವತೋ। ಸಕ್ಯಪುತ್ತಸ್ಸ ಸಿರೀಮತೋ।>
        text <ತೇನಾಯಂ ಅಗ್ಗಪ್ಪತ್ತೇನ। ಅಗ್ಗಧಮ್ಮೋ ಸುದೇಸಿತೋತಿ॥>
      stand <… ಮೇತ್ತಜಿ ಥೇರೋ…।>
    text <೫॥ ಚಕ್ಖುಪಾಲತ್ಥೇರಗಾಥಾ>
      text <೯೫>
        text <ಅನ್ಧೋಹಂ ಹತನೇತ್ತೋಸ್ಮಿ। ಕನ್ತಾರದ್ಧಾನಪಕ್ಖನ್ದೋ।>
        text <ಸಯಮಾನೋಪಿ ಗಚ್ಛಿಸ್ಸಂ। ನ ಸಹಾಯೇನ ಪಾಪೇನಾತಿ॥>
      stand <… ಚಕ್ಖುಪಾಲೋ ಥೇರೋ…।>
    text <೬॥ ಖಣ್ಡಸುಮನತ್ಥೇರಗಾಥಾ>
      text <೯೬>
        text <ಏಕಪುಪ್ಫಂ ಚಜಿತ್ವಾನ। ಅಸೀತಿ ವಸ್ಸಕೋಟಿಯೋ।>
        text <ಸಗ್ಗೇಸು ಪರಿಚಾರೇತ್ವಾ। ಸೇಸಕೇನಮ್ಹಿ ನಿಬ್ಬುತೋತಿ॥>
      stand <… ಖಣ್ಡಸುಮನೋ ಥೇರೋ…।>
    text <೭॥ ತಿಸ್ಸತ್ಥೇರಗಾಥಾ>
      text <೯೭>
        text <ಹಿತ್ವಾ ಸತಪಲಂ ಕಂಸಂ। ಸೋವಣ್ಣಂ ಸತರಾಜಿಕಂ।>
        text <ಅಗ್ಗಹಿಂ ಮತ್ತಿಕಾಪತ್ತಂ। ಇದಂ ದುತಿಯಾಭಿಸೇಚನನ್ತಿ॥>
      stand <… ತಿಸ್ಸೋ ಥೇರೋ…।>
    text <೮॥ ಅಭಯತ್ಥೇರಗಾಥಾ>
      text <೯೮>
        text <ರೂಪಂ ದಿಸ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿಕರೋತೋ।>
        text <ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ ತಿಟ್ಠತಿ।>
        text <ತಸ್ಸ ವಡ್ಢನ್ತಿ ಆಸವಾ। ಭವಮೂಲೋಪಗಾಮಿನೋತಿ॥>
      stand <… ಅಭಯೋ ಥೇರೋ…।>
    text <೯॥ ಉತ್ತಿಯತ್ಥೇರಗಾಥಾ>
      text <೯೯>
        text <ಸದ್ದಂ ಸುತ್ವಾ ಸತಿ ಮುಟ್ಠಾ। ಪಿಯಂ ನಿಮಿತ್ತಂ ಮನಸಿಕರೋತೋ।>
        text <ಸಾರತ್ತಚಿತ್ತೋ ವೇದೇತಿ। ತಞ್ಚ ಅಜ್ಝೋಸ ತಿಟ್ಠತಿ।>
        text <ತಸ್ಸ ವಡ್ಢನ್ತಿ ಆಸವಾ। ಸಂಸಾರಂ ಉಪಗಾಮಿನೋತಿ॥>
      stand <… ಉತ್ತಿಯೋ ಥೇರೋ…।>
    text <೧೦॥ ದುತಿಯ-ದೇವಸಭತ್ಥೇರಗಾಥಾ>
      text <೧೦೦>
        text <ಸಮ್ಮಪ್ಪಧಾನಸಮ್ಪನ್ನೋ। ಸತಿಪಟ್ಠಾನಗೋಚರೋ।>
        text <ವಿಮುತ್ತಿಕುಸುಮಸಞ್ಛನ್ನೋ। ಪರಿನಿಬ್ಬಿಸ್ಸತ್ಯನಾಸವೋತಿ॥>
        text <ಪರಿಪುಣ್ಣಕೋ ಚ ವಿಜಯೋ। ಏರಕೋ ಮೇತ್ತಜೀ ಮುನಿ।>
        text <ಚಕ್ಖುಪಾಲೋ ಖಣ್ಡಸುಮನೋ। ತಿಸ್ಸೋ ಚ ಅಭಯೋ ತಥಾ।>
        text <ಉತ್ತಿಯೋ ಚ ಮಹಾಪಞ್ಞೋ। ಥೇರೋ ದೇವಸಭೋಪಿ ಚಾತಿ॥>
      stand <… ದೇವಸಭೋ ಥೇರೋ…।>
      stand <ವಗ್ಗೋ ದಸಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೧೧॥ ಏಕಾದಸಮವಗ್ಗೋ>
    text <೧॥ ಬೇಲಟ್ಠಾನಿಕತ್ಥೇರಗಾಥಾ>
      text <೧೦೧>
        text <ಹಿತ್ವಾ ಗಿಹಿತ್ತಂ ಅನವೋಸಿತತ್ತೋ। ಮುಖನಙ್ಗಲೀ ಓದರಿಕೋ ಕುಸೀತೋ।>
        text <ಮಹಾವರಾಹೋವ ನಿವಾಪಪುಟ್ಠೋ। ಪುನಪ್ಪುನಂ ಗಬ್ಭಮುಪೇತಿ ಮನ್ದೋತಿ॥>
      stand <… ಬೇಲಟ್ಠಾನಿಕೋ ಥೇರೋ…।>
    text <೨॥ ಸೇತುಚ್ಛತ್ಥೇರಗಾಥಾ>
      text <೧೦೨>
        text <ಮಾನೇನ ವಞ್ಚಿತಾಸೇ। ಸಙ್ಖಾರೇಸು ಸಂಕಿಲಿಸ್ಸಮಾನಾಸೇ।>
        text <ಲಾಭಾಲಾಭೇನ ಮಥಿತಾ। ಸಮಾಧಿಂ ನಾಧಿಗಚ್ಛನ್ತೀತಿ॥>
      stand <… ಸೇತುಚ್ಛೋ ಥೇರೋ…।>
    text <೩॥ ಬನ್ಧುರತ್ಥೇರಗಾಥಾ>
      text <೧೦೩>
        text <ನಾಹಂ ಏತೇನ ಅತ್ಥಿಕೋ। ಸುಖಿತೋ ಧಮ್ಮರಸೇನ ತಪ್ಪಿತೋ।>
        text <ಪಿತ್ವಾ ರಸಗ್ಗಮುತ್ತಮಂ। ನ ಚ ಕಾಹಾಮಿ ವಿಸೇನ ಸನ್ಥವನ್ತಿ॥>
      stand <… ಬನ್ಧುರೋ ಥೇರೋ…।>
    text <೪॥ ಖಿತಕತ್ಥೇರಗಾಥಾ>
      text <೧೦೪>
        text <ಲಹುಕೋ ವತ ಮೇ ಕಾಯೋ। ಫುಟ್ಠೋ ಚ ಪೀತಿಸುಖೇನ ವಿಪುಲೇನ।>
        text <ತೂಲಮಿವ ಏರಿತಂ ಮಾಲುತೇನ। ಪಿಲವತೀವ ಮೇ ಕಾಯೋತಿ॥>
      stand <… ಖಿತಕೋ ಥೇರೋ…।>
    text <೫॥ ಮಲಿತವಮ್ಭತ್ಥೇರಗಾಥಾ>
      text <೧೦೫>
        text <ಉಕ್ಕಣ್ಠಿತೋಪಿ ನ ವಸೇ। ರಮಮಾನೋಪಿ ಪಕ್ಕಮೇ।>
        text <ನ ತ್ವೇವಾನತ್ಥಸಂಹಿತಂ। ವಸೇ ವಾಸಂ ವಿಚಕ್ಖಣೋತಿ॥>
      stand <… ಮಲಿತವಮ್ಭೋ ಥೇರೋ…।>
    text <೬॥ ಸುಹೇಮನ್ತತ್ಥೇರಗಾಥಾ>
      text <೧೦೬>
        text <ಸತಲಿಙ್ಗಸ್ಸ ಅತ್ಥಸ್ಸ। ಸತಲಕ್ಖಣಧಾರಿನೋ।>
        text <ಏಕಙ್ಗದಸ್ಸೀ ದುಮ್ಮೇಧೋ। ಸತದಸ್ಸೀ ಚ ಪಣ್ಡಿತೋತಿ॥>
      stand <… ಸುಹೇಮನ್ತೋ ಥೇರೋ…।>
    text <೭॥ ಧಮ್ಮಸವತ್ಥೇರಗಾಥಾ>
      text <೧೦೭>
        text <ಪಬ್ಬಜಿಂ ತುಲಯಿತ್ವಾನ। ಅಗಾರಸ್ಮಾನಗಾರಿಯಂ।>
        text <ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥>
      stand <… ಧಮ್ಮಸವೋ ಥೇರೋ…।>
    text <೮॥ ಧಮ್ಮಸವಪಿತುತ್ಥೇರಗಾಥಾ>
      text <೧೦೮>
        text <ಸ ವೀಸವಸ್ಸಸತಿಕೋ। ಪಬ್ಬಜಿಂ ಅನಗಾರಿಯಂ।>
        text <ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನನ್ತಿ॥>
      stand <… ಧಮ್ಮಸವಪಿತು ಥೇರೋ…।>
    text <೯॥ ಸಙ್ಘರಕ್ಖಿತತ್ಥೇರಗಾಥಾ>
      text <೧೦೯>
        text <ನ ನೂನಾಯಂ ಪರಮಹಿತಾನುಕಮ್ಪಿನೋ। ರಹೋಗತೋ ಅನುವಿಗಣೇತಿ ಸಾಸನಂ।>
        text <ತಥಾಹಯಂ ವಿಹರತಿ ಪಾಕತಿನ್ದ್ರಿಯೋ। ಮಿಗೀ ಯಥಾ ತರುಣಜಾತಿಕಾ ವನೇತಿ॥>
      stand <… ಸಙ್ಘರಕ್ಖಿತೋ ಥೇರೋ…।>
    text <೧೦॥ ಉಸಭತ್ಥೇರಗಾಥಾ>
      text <೧೧೦>
        text <ನಗಾ ನಗಗ್ಗೇಸು ಸುಸಂವಿರೂಳ್ಹಾ। ಉದಗ್ಗಮೇಘೇನ ನವೇನ ಸಿತ್ತಾ।>
        text <ವಿವೇಕಕಾಮಸ್ಸ ಅರಞ್ಞಸಞ್ಞಿನೋ। ಜನೇತಿ ಭಿಯ್ಯೋ ಉಸಭಸ್ಸ ಕಲ್ಯತನ್ತಿ॥>
        text <ಬೇಲಟ್ಠಾನಿಕೋ ಸೇತುಚ್ಛೋ। ಬನ್ಧುರೋ ಖಿತಕೋ ಇಸಿ।>
        text <ಮಲಿತವಮ್ಭೋ ಸುಹೇಮನ್ತೋ। ಧಮ್ಮಸವೋ ಧಮ್ಮಸವಪಿತಾ।>
        text <ಸಙ್ಘರಕ್ಖಿತತ್ಥೇರೋ ಚ। ಉಸಭೋ ಚ ಮಹಾಮುನೀತಿ॥>
      stand <… ಉಸಭೋ ಥೇರೋ…।>
      stand <ವಗ್ಗೋ ಏಕಾದಸಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
  text <೧೨॥ ದ್ವಾದಸಮವಗ್ಗೋ>
    text <೧॥ ಜೇನ್ತತ್ಥೇರಗಾಥಾ>
      text <೧೧೧>
        text <ದುಪ್ಪಬ್ಬಜ್ಜಂ ವೇ ದುರಧಿವಾಸಾ ಗೇಹಾ। ಧಮ್ಮೋ ಗಮ್ಭೀರೋ ದುರಧಿಗಮಾ ಭೋಗಾ।>
        text <ಕಿಚ್ಛಾ ವುತ್ತಿ ನೋ ಇತರೀತರೇನೇವ। ಯುತ್ತಂ ಚಿನ್ತೇತುಂ ಸತತಮನಿಚ್ಚತನ್ತಿ॥>
      stand <… ಜೇನ್ತೋ ಥೇರೋ…।>
    text <೨॥ ವಚ್ಛಗೋತ್ತತ್ಥೇರಗಾಥಾ>
      text <೧೧೨>
        text <ತೇವಿಜ್ಜೋಹಂ ಮಹಾಝಾಯೀ। ಚೇತೋಸಮಥಕೋವಿದೋ।>
        text <ಸದತ್ಥೋ ಮೇ ಅನುಪ್ಪತ್ತೋ। ಕತಂ ಬುದ್ಧಸ್ಸ ಸಾಸನನ್ತಿ॥>
      stand <… ವಚ್ಛಗೋತ್ತೋ ಥೇರೋ…।>
    text <೩॥ ವನವಚ್ಛತ್ಥೇರಗಾಥಾ>
      text <೧೧೩>
        text <ಅಚ್ಛೋದಿಕಾ ಪುಥುಸಿಲಾ।ಗೋನಙ್ಗುಲಮಿಗಾಯುತಾ।>
        text <ಅಮ್ಬುಸೇವಾಲಸಞ್ಛನ್ನಾ। ತೇ ಸೇಲಾ ರಮಯನ್ತಿ ಮನ್ತಿ॥>
      stand <… ವನವಚ್ಛೋ ಥೇರೋ…।>
    text <೪॥ ಅಧಿಮುತ್ತತ್ಥೇರಗಾಥಾ>
      text <೧೧೪>
        text <ಕಾಯದುಟ್ಠುಲ್ಲಗರುನೋ। ಹಿಯ್ಯಮಾನಮ್ಹಿ ಜೀವಿತೇ।>
        text <ಸರೀರಸುಖಗಿದ್ಧಸ್ಸ। ಕುತೋ ಸಮಣಸಾಧುತಾತಿ॥>
      stand <… ಅಧಿಮುತ್ತೋ ಥೇರೋ…।>
    text <೫॥ ಮಹಾನಾಮತ್ಥೇರಗಾಥಾ>
      text <೧೧೫>
        text <ಏಸಾವಹಿಯ್ಯಸೇ ಪಬ್ಬತೇನ। ಬಹುಕುಟಜಸಲ್ಲಕಿಕೇನ।>
        text <ನೇಸಾದಕೇನ ಗಿರಿನಾ। ಯಸಸ್ಸಿನಾ ಪರಿಚ್ಛದೇನಾತಿ॥>
      stand <… ಮಹಾನಾಮೋ ಥೇರೋ…।>
    text <೬॥ ಪಾರಾಪರಿಯತ್ಥೇರಗಾಥಾ>
      text <೧೧೬>
        text <ಛಫಸ್ಸಾಯತನೇ ಹಿತ್ವಾ। ಗುತ್ತದ್ವಾರೋ ಸುಸಂವುತೋ।>
        text <ಅಘಮೂಲಂ ವಮಿತ್ವಾನ। ಪತ್ತೋ ಮೇ ಆಸವಕ್ಖಯೋತಿ॥>
      stand <… ಪಾರಾಪರಿಯೋ ಥೇರೋ …।>
    text <೭॥ ಯಸತ್ಥೇರಗಾಥಾ>
      text <೧೧೭>
        text <ಸುವಿಲಿತ್ತೋ ಸುವಸನೋ।ಸಬ್ಬಾಭರಣಭೂಸಿತೋ।>
        text <ತಿಸ್ಸೋ ವಿಜ್ಜಾ ಅಜ್ಝಗಮಿಂ। ಕತಂ ಬುದ್ಧಸ್ಸ ಸಾಸನನ್ತಿ॥>
      stand <… ಯಸೋ ಥೇರೋ…।>
    text <೮॥ ಕಿಮಿಲತ್ಥೇರಗಾಥಾ>
      text <೧೧೮>
        text <ಅಭಿಸತ್ತೋವ ನಿಪತತಿ। ವಯೋ ರೂಪಂ ಅಞ್ಞಮಿವ ತಥೇವ ಸನ್ತಂ।>
        text <ತಸ್ಸೇವ ಸತೋ ಅವಿಪ್ಪವಸತೋ। ಅಞ್ಞಸ್ಸೇವ ಸರಾಮಿ ಅತ್ತಾನನ್ತಿ॥>
      stand <… ಕಿಮಿಲೋ ಥೇರೋ…।>
    text <೯॥ ವಜ್ಜಿಪುತ್ತತ್ಥೇರಗಾಥಾ>
      text <೧೧೯>
        text <ರುಕ್ಖಮೂಲಗಹನಂ ಪಸಕ್ಕಿಯ। ನಿಬ್ಬಾನಂ ಹದಯಸ್ಮಿಂ ಓಪಿಯ।>
        text <ಝಾಯ ಗೋತಮ ಮಾ ಚ ಪಮಾದೋ। ಕಿಂ ತೇ ಬಿಳಿಬಿಳಿಕಾ ಕರಿಸ್ಸತೀತಿ॥>
      stand <… ವಜ್ಜಿಪುತ್ತೋ ಥೇರೋ…।>
    text <೧೦॥ ಇಸಿದತ್ತತ್ಥೇರಗಾಥಾ>
      text <೧೨೦>
        text <ಪಞ್ಚಕ್ಖನ್ಧಾ ಪರಿಞ್ಞಾತಾ। ತಿಟ್ಠನ್ತಿ ಛಿನ್ನಮೂಲಕಾ।>
        text <ದುಕ್ಖಕ್ಖಯೋ ಅನುಪ್ಪತ್ತೋ।ಪತ್ತೋ ಮೇ ಆಸವಕ್ಖಯೋತಿ॥>
        text <ಜೇನ್ತೋ ಚ ವಚ್ಛಗೋತ್ತೋ ಚ। ವಚ್ಛೋ ಚ ವನಸವ್ಹಯೋ।>
        text <ಅಧಿಮುತ್ತೋ ಮಹಾನಾಮೋ। ಪಾರಾಪರಿಯೋ ಯಸೋಪಿ ಚ।>
        text <ಕಿಮಿಲೋ ವಜ್ಜಿಪುತ್ತೋ ಚ। ಇಸಿದತ್ತೋ ಮಹಾಯಸೋತಿ॥>
        text <ವೀಸುತ್ತರಸತಂ ಥೇರಾ। ಕತಕಿಚ್ಚಾ ಅನಾಸವಾ।>
        text <ಏಕಕೇವ ನಿಪಾತಮ್ಹಿ। ಸುಸಙ್ಗೀತಾ ಮಹೇಸಿಭೀತಿ॥>
      stand <… ಇಸಿದತ್ತೋ ಥೇರೋ…।>
      stand <ವಗ್ಗೋ ದ್ವಾದಸಮೋ ನಿಟ್ಠಿತೋ।>
      text <ತಸ್ಸುದ್ದಾನಂ>
      stand <ಏಕಕನಿಪಾತೋ ನಿಟ್ಠಿತೋ।>
      text <ತತ್ರುದ್ದಾನಂ>
