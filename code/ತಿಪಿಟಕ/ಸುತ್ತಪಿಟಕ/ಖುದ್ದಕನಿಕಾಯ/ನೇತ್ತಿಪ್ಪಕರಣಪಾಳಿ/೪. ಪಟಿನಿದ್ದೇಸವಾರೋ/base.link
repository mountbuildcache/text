text <೪॥ ಪಟಿನಿದ್ದೇಸವಾರೋ>
  text <೧॥ ದೇಸನಾಹಾರವಿಭಙ್ಗೋ>
    text <೫>, <ತತ್ಥ ಕತಮೋ ದೇಸನಾಹಾರೋ॥ ಅಸ್ಸಾದಾದೀನವತಾತಿ ಗಾಥಾ ಅಯಂ ದೇಸನಾಹಾರೋ। ಕಿಂ ದೇಸಯತಿ॥ ಅಸ್ಸಾದಂ ಆದೀನವಂ ನಿಸ್ಸರಣಂ ಫಲಂ ಉಪಾಯಂ ಆಣತ್ತಿಂ। ಧಮ್ಮಂ ವೋ। ಭಿಕ್ಖವೇ। ದೇಸೇಸ್ಸಾಮಿ ಆದಿಕಲ್ಯಾಣಂ ಮಜ್ಝೇಕಲ್ಯಾಣಂ ಪರಿಯೋಸಾನಕಲ್ಯಾಣಂ ಸಾತ್ಥಂ ಸಬ್ಯಞ್ಜನಂ ಕೇವಲಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಪಕಾಸೇಸ್ಸಾಮೀತಿ।>
    text <ತತ್ಥ ಕತಮೋ ಅಸ್ಸಾದೋ॥>
    block
      text <ಕಾಮಂ ಕಾಮಯಮಾನಸ್ಸ। ತಸ್ಸ ಚೇತಂ ಸಮಿಜ್ಝತಿ।>
      text <ಅದ್ಧಾ ಪೀತಿಮನೋ ಹೋತಿ। ಲದ್ಧಾ ಮಚ್ಚೋ ಯದಿಚ್ಛತೀತಿ॥>
      text <ತಸ್ಸ ಚೇ ಕಾಮಯಾನಸ್ಸ। ಛನ್ದಜಾತಸ್ಸ ಜನ್ತುನೋ।>
      text <ತೇ ಕಾಮಾ ಪರಿಹಾಯನ್ತಿ। ಸಲ್ಲವಿದ್ಧೋವ ರುಪ್ಪತೀತಿ॥>
      text <ಯೋ ಕಾಮೇ ಪರಿವಜ್ಜೇತಿ। ಸಪ್ಪಸ್ಸೇವ ಪದಾ ಸಿರೋ।>
      text <ಸೋಮಂ ವಿಸತ್ತಿಕಂ ಲೋಕೇ। ಸತೋ ಸಮತಿವತ್ತತೀತಿ॥>
      text <ಖೇತ್ತಂ ವತ್ಥುಂ ಹಿರಞ್ಞಂ ವಾ। ಗವಾಸ್ಸಂ ದಾಸಪೋರಿಸಂ।>
      text <ಥಿಯೋ ಬನ್ಧೂ ಪುಥೂ ಕಾಮೇ। ಯೋ ನರೋ ಅನುಗಿಜ್ಝತೀತಿ॥>
      text <ಅಬಲಾ ನಂ ಬಲೀಯನ್ತಿ। ಮದ್ದನ್ತೇ ನಂ ಪರಿಸ್ಸಯಾ।>
      text <ತತೋ ನಂ ದುಕ್ಖಮನ್ವೇತಿ। ನಾವಂ ಭಿನ್ನಮಿವೋದಕನ್ತಿ॥>
      text <ತಸ್ಮಾ ಜನ್ತು ಸದಾ ಸತೋ। ಕಾಮಾನಿ ಪರಿವಜ್ಜಯೇ।>
      text <ತೇ ಪಹಾಯ ತರೇ ಓಘಂ। ನಾವಂ ಸಿತ್ವಾವ ಪಾರಗೂತಿ॥>
      text <ಧಮ್ಮೋ ಹವೇ ರಕ್ಖತಿ ಧಮ್ಮಚಾರಿಂ। ಛತ್ತಂ ಮಹನ್ತಂ ಯಥ ವಸ್ಸಕಾಲೇ।>
      text <ಏಸಾನಿಸಂಸೋ ಧಮ್ಮೇ ಸುಚಿಣ್ಣೇ। ನ ದುಗ್ಗತಿಂ ಗಚ್ಛತಿ ಧಮ್ಮಚಾರೀತಿ॥>
      text <ಸಬ್ಬೇ ಸಙ್ಖಾರಾ ಅನಿಚ್ಚಾತಿ…ಪೇ॰…>
      text <ಸಬ್ಬೇ ಸಙ್ಖಾರಾ ದುಕ್ಖಾತಿ…ಪೇ॰…>
      text <ಸಬ್ಬೇ ಧಮ್ಮಾ ಅನತ್ತಾತಿ। ಯದಾ ಪಞ್ಞಾಯ ಪಸ್ಸತಿ।>
      text <ಅಥ ನಿಬ್ಬಿನ್ದತಿ ದುಕ್ಖೇ। ಏಸ ಮಗ್ಗೋ ವಿಸುದ್ಧಿಯಾತಿ॥>
      text <ಚಕ್ಖುಮಾ ವಿಸಮಾನೀವ। ವಿಜ್ಜಮಾನೇ ಪರಕ್ಕಮೇ।>
      text <ಪಣ್ಡಿತೋ ಜೀವಲೋಕಸ್ಮಿಂ। ಪಾಪಾನಿ ಪರಿವಜ್ಜಯೇತಿ॥>
      text <ಸುಞ್ಞತೋ ಲೋಕಂ ಅವೇಕ್ಖಸ್ಸು।>
      text <ಮೋಘರಾಜಾತಿ ಆಣತ್ತಿ। ಸದಾ ಸತೋತಿ ಉಪಾಯೋ।>
      text <ಅತ್ತಾನುದಿಟ್ಠಿಂ ಊಹಚ್ಚ। ಏವಂ ಮಚ್ಚುತರೋ ಸಿಯಾ॥>
      text <ಅಸ್ಸಾದಾದೀನವತಾ। ನಿಸ್ಸರಣಮ್ಪಿ ಚ ಫಲಂ ಉಪಾಯೋ ಚ।>
      text <ಆಣತ್ತೀ ಚ ಭಗವತೋ। ಯೋಗೀನಂ ದೇಸನಾಹಾರೋತಿ॥>
      text <ಕೇನಸ್ಸು ನಿವುತೋ ಲೋಕೋ। ಇಚ್ಚಾಯಸ್ಮಾ ಅಜಿತೋ।>
      text <ಕೇನಸ್ಸು ನಪ್ಪಕಾಸತಿ।>
      text <ಕಿಸ್ಸಾಭಿಲೇಪನಂ ಬ್ರೂಸಿ। ಕಿಂ ಸು ತಸ್ಸ ಮಹಬ್ಭಯನ್ತಿ॥>
      text <ಅವಿಜ್ಜಾಯ ನಿವುತೋ ಲೋಕೋ। ಅಜಿತಾತಿ ಭಗವಾ।>
      text <ವಿವಿಚ್ಛಾ ಪಮಾದಾ ನಪ್ಪಕಾಸತಿ।>
      text <ಜಪ್ಪಾಭಿಲೇಪನಂ ಬ್ರೂಮಿ। ದುಕ್ಖಮಸ್ಸ ಮಹಬ್ಭಯನ್ತಿ॥>
      text <ದೂರೇ ಸನ್ತೋ ಪಕಾಸನ್ತಿ। ಹಿಮವನ್ತೋವ ಪಬ್ಬತೋ।>
      text <ಅಸನ್ತೇತ್ಥ ನ ದಿಸ್ಸನ್ತಿ। ರತ್ತಿಂ ಖಿತ್ತಾ ಯಥಾ ಸರಾ।>
      text <ತೇ ಗುಣೇಹಿ ಪಕಾಸನ್ತಿ। ಕಿತ್ತಿಯಾ ಚ ಯಸೇನ ಚಾತಿ॥>
      text <ರತ್ತೋ ಅತ್ಥಂ ನ ಜಾನಾತಿ। ರತ್ತೋ ಧಮ್ಮಂ ನ ಪಸ್ಸತಿ।>
      text <ಅನ್ಧನ್ತಮಂ ತದಾ ಹೋತಿ। ಯಂ ರಾಗೋ ಸಹತೇ ನರನ್ತಿ॥>
      text <ಸವನ್ತಿ ಸಬ್ಬಧಿ ಸೋತಾ। ಇಚ್ಚಾಯಸ್ಮಾ ಅಜಿತೋ।>
      text <ಸೋತಾನಂ ಕಿಂ ನಿವಾರಣಂ।>
      text <ಸೋತಾನಂ ಸಂವರಂ ಬ್ರೂಹಿ। ಕೇನ ಸೋತಾ ಪಿಧೀಯರೇ॥>
      text <ಯಾನಿ ಸೋತಾನಿ ಲೋಕಸ್ಮಿಂ। ಅಜಿತಾತಿ ಭಗವಾ।>
      text <ಸತಿ ತೇಸಂ ನಿವಾರಣಂ।>
      text <ಸೋತಾನಂ ಸಂವರಂ ಬ್ರೂಮಿ। ಪಞ್ಞಾಯೇತೇ ಪಿಧೀಯರೇತಿ॥>
      text <ಪಞ್ಞಾ ಚೇವ ಸತಿ ಚ। ಇಚ್ಚಾಯಸ್ಮಾ ಅಜಿತೋ।>
      text <ನಾಮರೂಪಞ್ಚ ಮಾರಿಸ।>
      text <ಏತಂ ಮೇ ಪುಟ್ಠೋ ಪಬ್ರೂಹಿ। ಕತ್ಥೇತಂ ಉಪರುಜ್ಝತೀತಿ॥>
      text <ಯಮೇತಂ ಪಞ್ಹಂ ಅಪುಚ್ಛಿ। ಅಜಿತ ತಂ ವದಾಮಿ ತೇ।>
      text <ಯತ್ಥ ನಾಮಞ್ಚ ರೂಪಞ್ಚ। ಅಸೇಸಂ ಉಪರುಜ್ಝತಿ।>
      text <ವಿಞ್ಞಾಣಸ್ಸ ನಿರೋಧೇನ। ಏತ್ಥೇತಂ ಉಪರುಜ್ಝತೀತಿ॥>
      text <ಪಞ್ಞಾ ಚೇವ ಸತಿ ಚ। ನಾಮರೂಪಞ್ಚ ಮಾರಿಸ।>
      text <ಏತಂ ಮೇ ಪುಟ್ಠೋ ಪಬ್ರೂಹಿ। ಕತ್ಥೇತಂ ಉಪರುಜ್ಝತೀತಿ॥>
      text <ಯಥಾ ಪುರೇ ತಥಾ ಪಚ್ಛಾ। ಯಥಾ ಪಚ್ಛಾ ತಥಾ ಪುರೇ।>
      text <ಯಥಾ ದಿವಾ ತಥಾ ರತ್ತಿಂ। ಯಥಾ ರತ್ತಿಂ ತಥಾ ದಿವಾ॥>
      text <ಯಮೇತಂ ಪಞ್ಹಂ ಅಪುಚ್ಛಿ। ಅಜಿತ ತಂ ವದಾಮಿ ತೇ।>
      text <ಯತ್ಥ ನಾಮಞ್ಚ ರೂಪಞ್ಚ। ಅಸೇಸಂ ಉಪರುಜ್ಝತಿ।>
      text <ವಿಞ್ಞಾಣಸ್ಸ ನಿರೋಧೇನ। ಏತ್ಥೇತಂ ಉಪರುಜ್ಝತೀತಿ॥>
      text <ಯೇ ಚ ಸಙ್ಖಾತಧಮ್ಮಾಸೇ। ಇಚ್ಚಾಯಸ್ಮಾ ಅಜಿತೋ>
      text <ಯೇ ಚ ಸೇಕ್ಖಾ ಪುಥೂ ಇಧ।>
      text <ತೇಸಂ ಮೇ ನಿಪಕೋ ಇರಿಯಂ। ಪುಟ್ಠೋ ಪಬ್ರೂಹಿ ಮಾರಿಸಾತಿ॥>
      text <ಕಾಮೇಸು ನಾಭಿಗಿಜ್ಝೇಯ್ಯ। ಅಜಿತಾತಿ ಭಗವಾ>
      text <ಮನಸಾನಾವಿಲೋ ಸಿಯಾ।>
      text <ಕುಸಲೋ ಸಬ್ಬಧಮ್ಮಾನಂ। ಸತೋ ಭಿಕ್ಖು ಪರಿಬ್ಬಜೇತಿ॥>
      text <ಕಾಮೇಸು ನಾಭಿಗಿಜ್ಝೇಯ್ಯ। ಅಜಿತಾತಿ ಭಗವಾ>
      text <ಮನಸಾನಾವಿಲೋ ಸಿಯಾ।>
      text <ಕುಸಲೋ ಸಬ್ಬಧಮ್ಮಾನಂ। ಸತೋ ಭಿಕ್ಖು ಪರಿಬ್ಬಜೇತಿ॥>
      text <ಕೇನಸ್ಸುಬ್ಭಾಹತೋ ಲೋಕೋ। ಕೇನಸ್ಸು ಪರಿವಾರಿತೋ।>
      text <ಕೇನ ಸಲ್ಲೇನ ಓತಿಣ್ಣೋ। ಕಿಸ್ಸ ಧೂಪಾಯಿತೋ ಸದಾತಿ॥>
      text <ಮಚ್ಚುನಾಬ್ಭಾಹತೋ ಲೋಕೋ। ಜರಾಯ ಪರಿವಾರಿತೋ।>
      text <ತಣ್ಹಾಸಲ್ಲೇನ ಓತಿಣ್ಣೋ। ಇಚ್ಛಾಧೂಪಾಯಿತೋ ಸದಾತಿ॥>
      text <ಆಸಾ ಚ ಪಿಹಾ ಅಭಿನನ್ದನಾ ಚ। ಅನೇಕಧಾತೂಸು ಸರಾ ಪತಿಟ್ಠಿತಾ।>
      text <ಅಞ್ಞಾಣಮೂಲಪ್ಪಭವಾ ಪಜಪ್ಪಿತಾ। ಸಬ್ಬಾ ಮಯಾ ಬ್ಯನ್ತಿಕತಾ ಸಮೂಲಕಾತಿ॥>
      text <ಯೇಸಞ್ಚ ಸುಸಮಾರದ್ಧಾ। ನಿಚ್ಚಂ ಕಾಯಗತಾಸತಿ।>
      text <ಅಕಿಚ್ಚಂ ತೇ ನ ಸೇವನ್ತಿ। ಕಿಚ್ಚೇ ಸಾತಚ್ಚಕಾರಿನೋ॥>
      text <ಧಮ್ಮೋ ಹವೇ ರಕ್ಖತಿ ಧಮ್ಮಚಾರಿಂ। ಛತ್ತಂ ಮಹನ್ತಂ ಯಥ ವಸ್ಸಕಾಲೇ।>
      text <ಏಸಾನಿಸಂಸೋ ಧಮ್ಮೇ ಸುಚಿಣ್ಣೇ। ನ ದುಗ್ಗತಿಂ ಗಚ್ಛತಿ ಧಮ್ಮಚಾರೀತಿ॥>
      text <ಚೋರೋ ಯಥಾ ಸನ್ಧಿಮುಖೇ ಗಹೀತೋ। ಸಕಮ್ಮುನಾ ಹಞ್ಞತಿ ಬಜ್ಝತೇ ಚ।>
      text <ಏವಂ ಅಯಂ ಪೇಚ್ಚ ಪಜಾ ಪರತ್ಥ। ಸಕಮ್ಮುನಾ ಹಞ್ಞತಿ ಬಜ್ಝತೇ ಚಾತಿ॥>
      text <ಸುಖಕಾಮಾನಿ ಭೂತಾನಿ। ಯೋ ದಣ್ಡೇನ ವಿಹಿಂಸತಿ।>
      text <ಅತ್ತನೋ ಸುಖಮೇಸಾನೋ। ಪೇಚ್ಚ ಸೋ ನ ಲಭತೇ ಸುಖನ್ತಿ॥>
      text <ಮಿದ್ಧೀ ಯದಾ ಹೋತಿ ಮಹಗ್ಘಸೋ ಚ। ನಿದ್ದಾಯಿತಾ ಸಮ್ಪರಿವತ್ತಸಾಯೀ।>
      text <ಮಹಾವರಾಹೋವ ನಿವಾಪಪುಟ್ಠೋ। ಪುನಪ್ಪುನಂ ಗಬ್ಭಮುಪೇತಿ ಮನ್ದೋತಿ॥>
      text <ಅಪ್ಪಮಾದೋ ಅಮತಪದಂ। ಪಮಾದೋ ಮಚ್ಚುನೋ ಪದಂ।>
      text <ಅಪ್ಪಮತ್ತಾ ನ ಮೀಯನ್ತಿ। ಯೇ ಪಮತ್ತಾ ಯಥಾ ಮತಾತಿ॥>
      text <ನನ್ದತಿ ಪುತ್ತೇಹಿ ಪುತ್ತಿಮಾ। ಗೋಮಾ ಗೋಹಿ ತಥೇವ ನನ್ದತಿ।>
      text <ಉಪಧೀ ಹಿ ನರಸ್ಸ ನನ್ದನಾ। ನ ಹಿ ಸೋ ನನ್ದತಿ ಯೋ ನಿರೂಪಧೀತಿ॥>
      text <ಸೋಚತಿ ಪುತ್ತೇಹಿ ಪುತ್ತಿಮಾ। ಗೋಪಿಕೋ ಗೋಹಿ ತಥೇವ ಸೋಚತಿ।>
      text <ಉಪಧೀ ಹಿ ನರಸ್ಸ ಸೋಚನಾ। ನ ಹಿ ಸೋ ಸೋಚತಿ ಯೋ ನಿರೂಪಧೀತಿ॥>
      text <ಸಚೇಪಿ ಕೇವಲಂ ಸಬ್ಬಂ। ಗಿಜ್ಝಕೂಟಂ ಚಲೇಸ್ಸಸಿ।>
      text <ನೇವ ಸಮ್ಮಾವಿಮುತ್ತಾನಂ। ಬುದ್ಧಾನಂ ಅತ್ಥಿ ಇಞ್ಜಿತಂ॥>
      text <ನಭಂ ಫಲೇಯ್ಯಪ್ಪಥವೀ ಚಲೇಯ್ಯ। ಸಬ್ಬೇವ ಪಾಣಾ ಉದ ಸನ್ತಸೇಯ್ಯುಂ।>
      text <ಸಲ್ಲಮ್ಪಿ ಚೇ ಉರಸಿ ಕಮ್ಪಯೇಯ್ಯುಂ। ಉಪಧೀಸು ತಾಣಂ ನ ಕರೋನ್ತಿ ಬುದ್ಧಾತಿ॥>
      text <ನ ತಂ ದಳ್ಹಂ ಬನ್ಧನಮಾಹು ಧೀರಾ। ಯದಾಯಸಂ ದಾರುಜಪಬ್ಬಜಞ್ಚ।>
      text <ಸಾರತ್ತರತ್ತಾ ಮಣಿಕುಣ್ಡಲೇಸು। ಪುತ್ತೇಸು ದಾರೇಸು ಚ ಯಾ ಅಪೇಕ್ಖಾತಿ॥>
      text <ಏತಂ ದಳ್ಹಂ ಬನ್ಧನಮಾಹು ಧೀರಾ। ಓಹಾರಿನಂ ಸಿಥಿಲಂ ದುಪ್ಪಮುಞ್ಚಂ।>
      text <ಏತಮ್ಪಿ ಛೇತ್ವಾನ ಪರಿಬ್ಬಜನ್ತಿ। ಅನಪೇಕ್ಖಿನೋ ಕಾಮಸುಖಂ ಪಹಾಯಾತಿ॥>
      text <ಆತುರಂ ಅಸುಚಿಂ ಪೂತಿಂ। ದುಗ್ಗನ್ಧಂ ದೇಹನಿಸ್ಸಿತಂ।>
      text <ಪಗ್ಘರನ್ತಂ ದಿವಾ ರತ್ತಿಂ। ಬಾಲಾನಂ ಅಭಿನನ್ದಿತನ್ತಿ॥>
      text <ಉಚ್ಛಿನ್ದ ಸಿನೇಹಮತ್ತನೋ। ಕುಮುದಂ ಸಾರದಿಕಂವ ಪಾಣಿನಾ।>
      text <ಸನ್ತಿಮಗ್ಗಮೇವ ಬ್ರೂಹಯ। ನಿಬ್ಬಾನಂ ಸುಗತೇನ ದೇಸಿತನ್ತಿ॥>
      text <ಕಾಮನ್ಧಾ ಜಾಲಸಞ್ಛನ್ನಾ। ತಣ್ಹಾಛದನಛಾದಿತಾ।>
      text <ಪಮತ್ತಬನ್ಧನಾ ಬದ್ಧಾ। ಮಚ್ಛಾವ ಕುಮಿನಾಮುಖೇ।>
      text <ಜರಾಮರಣಮನ್ವೇನ್ತಿ। ವಚ್ಛೋ ಖೀರಪಕೋವ ಮಾತರನ್ತಿ॥>
      text <ರತ್ತೋ ಅತ್ಥಂ ನ ಜಾನಾತಿ। ರತ್ತೋ ಧಮ್ಮಂ ನ ಪಸ್ಸತಿ।>
      text <ಅನ್ಧನ್ತಮಂ ತದಾ ಹೋತಿ। ಯಂ ರಾಗೋ ಸಹತೇ ನರನ್ತಿ॥>
      text <ಯಸ್ಸ ಪಪಞ್ಚಾ ಠಿತೀ ಚ ನತ್ಥಿ। ಸನ್ದಾನಂ ಪಲಿಘಞ್ಚ ವೀತಿವತ್ತೋ।>
      text <ತಂ ನಿತ್ತಣ್ಹಂ ಮುನಿಂ ಚರನ್ತಂ। ನ ವಿಜಾನಾತಿ ಸದೇವಕೋಪಿ ಲೋಕೋತಿ॥>
      text <ಆರಮ್ಭಥ ನಿಕ್ಕಮಥ। ಯುಞ್ಜಥ ಬುದ್ಧಸಾಸನೇ।>
      text <ಧುನಾಥ ಮಚ್ಚುನೋ ಸೇನಂ। ನಳಾಗಾರಂವ ಕುಞ್ಜರೋತಿ॥>
      text <ಯಥಾಪಿ ಮೂಲೇ ಅನುಪದ್ದವೇ ದಳ್ಹೇ। ಛಿನ್ನೋಪಿ ರುಕ್ಖೋ ಪುನರೇವ ರೂಹತಿ।>
      text <ಏವಮ್ಪಿ ತಣ್ಹಾನುಸಯೇ ಅನೂಹತೇ। ನಿಬ್ಬತ್ತತೀ ದುಕ್ಖಮಿದಂ ಪುನಪ್ಪುನಂ॥>
      text <ಸಬ್ಬಪಾಪಸ್ಸ ಅಕರಣಂ। ಕುಸಲಸ್ಸ ಉಪಸಮ್ಪದಾ।>
      text <ಸಚಿತ್ತಪರಿಯೋದಾಪನಂ। ಏತಂ ಬುದ್ಧಾನ ಸಾಸನನ್ತಿ॥>
      text <ಧಮ್ಮೋ ಹವೇ ರಕ್ಖತಿ ಧಮ್ಮಚಾರಿಂ। ಛತ್ತಂ ಮಹನ್ತಂ ಯಥ ವಸ್ಸಕಾಲೇ।>
      text <ಏಸಾನಿಸಂಸೋ ಧಮ್ಮೇ ಸುಚಿಣ್ಣೇ। ನ ದುಗ್ಗತಿಂ ಗಚ್ಛತಿ ಧಮ್ಮಚಾರೀತಿ॥>
      text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋ।>
      text <ಸಮ್ಮಾದಿಟ್ಠಿಪುರೇಕ್ಖಾರೋ। ಞತ್ವಾನ ಉದಯಬ್ಬಯಂ।>
      text <ಥಿನಮಿದ್ಧಾಭಿಭೂ ಭಿಕ್ಖು। ಸಬ್ಬಾ ದುಗ್ಗತಿಯೋ ಜಹೇತಿ॥>
      text <ಆಸಾ ಚ ಪಿಹಾ ಅಭಿನನ್ದನಾ ಚ। ಅನೇಕಧಾತೂಸು ಸರಾ ಪತಿಟ್ಠಿತಾ।>
      text <ಅಞ್ಞಾಣಮೂಲಪ್ಪಭವಾ ಪಜಪ್ಪಿತಾ। ಸಬ್ಬಾ ಮಯಾ ಬ್ಯನ್ತಿಕತಾ ಸಮೂಲಿಕಾತಿ॥>
      text <ಅಸಙ್ಖತಂ ಅನತಂ ಅನಾಸವಞ್ಚ। ಸಚ್ಚಞ್ಚ ಪಾರಂ ನಿಪುಣಂ ಸುದುದ್ದಸಂ।>
      text <ಅಜಜ್ಜರಂ ಧುವಂ ಅಪಲೋಕಿತಂ। ಅನಿದಸ್ಸನಂ ನಿಪ್ಪಪಞ್ಚ ಸನ್ತಂ॥>
      text <ಅಮತಂ ಪಣೀತಞ್ಚ ಸಿವಞ್ಚ ಖೇಮಂ। ತಣ್ಹಾಕ್ಖಯೋ ಅಚ್ಛರಿಯಞ್ಚ ಅಬ್ಭುತಂ।>
      text <ಅನೀತಿಕಂ ಅನೀತಿಕಧಮ್ಮಂ। ನಿಬ್ಬಾನಮೇತಂ ಸುಗತೇನ ದೇಸಿತಂ॥>
      text <ಅಜಾತಂ ಅಭೂತಂ ಅನುಪದ್ದವಞ್ಚ। ಅಕತಂ ಅಸೋಕಞ್ಚ ಅಥೋ ವಿಸೋಕಂ।>
      text <ಅನೂಪಸಗ್ಗಂನುಪಸಗ್ಗಧಮ್ಮಂ। ನಿಬ್ಬಾನಮೇತಂ ಸುಗತೇನ ದೇಸಿತಂ॥>
      text <ಗಮ್ಭೀರಞ್ಚೇವ ದುಪ್ಪಸ್ಸಂ। ಉತ್ತರಞ್ಚ ಅನುತ್ತರಂ।>
      text <ಅಸಮಂ ಅಪ್ಪಟಿಸಮಂ। ಜೇಟ್ಠಂ ಸೇಟ್ಠನ್ತಿ ವುಚ್ಚತಿ॥>
      text <ಲೇಣಞ್ಚ ತಾಣಂ ಅರಣಂ ಅನಙ್ಗಣಂ। ಅಕಾಚ ಮೇತಂ ವಿಮಲನ್ತಿ ವುಚ್ಚತಿ।>
      text <ದೀಪೋ ಸುಖಂ ಅಪ್ಪಮಾಣಂ ಪತಿಟ್ಠಾ। ಅಕಿಞ್ಚನಂ ಅಪ್ಪಪಞ್ಚನ್ತಿ ವುತ್ತನ್ತಿ॥>
      text <ತುಲಮತುಲಞ್ಚ ಸಮ್ಭವಂ। ಭವಸಙ್ಖಾರಮವಸ್ಸಜಿ ಮುನಿ।>
      text <ಅಜ್ಝತ್ತರತೋ ಸಮಾಹಿತೋ। ಅಭಿನ್ದಿ ಕವಚಮಿವತ್ತಸಮ್ಭವನ್ತಿ॥>
      text <ಯೋ ದುಕ್ಖಮದ್ದಕ್ಖಿ ಯತೋನಿದಾನಂ। ಕಾಮೇಸು ಸೋ ಜನ್ತು ಕಥಂ ನಮೇಯ್ಯ।>
      text <ಕಾಮಾ ಹಿ ಲೋಕೇ ಸಙ್ಗೋತಿ ಞತ್ವಾ। ತೇಸಂ ಸತೀಮಾ ವಿನಯಾಯ ಸಿಕ್ಖೇತಿ॥>
      text <ಮೋಹಸಮ್ಬನ್ಧನೋ ಲೋಕೋ। ಭಬ್ಬರೂಪೋವ ದಿಸ್ಸತಿ।>
      text <ಉಪಧಿಬನ್ಧನೋ ಬಾಲೋ। ತಮಸಾ ಪರಿವಾರಿತೋ।>
      text <ಅಸ್ಸಿರೀ ವಿಯ ಖಾಯತಿ। ಪಸ್ಸತೋ ನತ್ಥಿ ಕಿಞ್ಚನನ್ತಿ॥>
      text <ಉದ್ಧಂ ಅಧೋ ಸಬ್ಬಧಿ ವಿಪ್ಪಮುತ್ತೋ। ಅಯಂ ಅಹಸ್ಮೀತಿ ಅನಾನುಪಸ್ಸೀ।>
      text <ಏವಂ ವಿಮುತ್ತೋ ಉದತಾರಿ ಓಘಂ। ಅತಿಣ್ಣಪುಬ್ಬಂ ಅಪುನಬ್ಭವಾಯಾತಿ॥>
    text <ಅಯಂ ಅಸ್ಸಾದೋ।>
    text <ತತ್ಥ ಕತಮೋ ಆದೀನವೋ॥>
    text <ಅಯಂ ಆದೀನವೋ।>
    text <ತತ್ಥ ಕತಮಂ ನಿಸ್ಸರಣಂ॥>
    text <ಇದಂ ನಿಸ್ಸರಣಂ।>
    text <ತತ್ಥ ಕತಮೋ ಅಸ್ಸಾದೋ॥>
    text <ಅಯಂ ಅಸ್ಸಾದೋ।>
    text <ತತ್ಥ ಕತಮೋ ಆದೀನವೋ॥>
    text <ಅಯಂ ಆದೀನವೋ।>
    text <ತತ್ಥ ಕತಮಂ ನಿಸ್ಸರಣಂ॥>
    text <ಇದಂ ನಿಸ್ಸರಣಂ।>
    text <ತತ್ಥ ಕತಮಂ ಫಲಂ॥>
    text <ಇದಂ ಫಲಂ।>
    text <ತತ್ಥ ಕತಮೋ ಉಪಾಯೋ॥>
    text <ಅಯಂ ಉಪಾಯೋ।>
    text <ತತ್ಥ ಕತಮಾ ಆಣತ್ತಿ॥>
    text <ಅಯಂ ಆಣತ್ತಿ।>
    text <ಇದಂ ಫಲಂ।>
    text <೬>, <ತತ್ಥ ಭಗವಾ ಉಗ್ಘಟಿತಞ್ಞುಸ್ಸ ಪುಗ್ಗಲಸ್ಸ ನಿಸ್ಸರಣಂ ದೇಸಯತಿ। ವಿಪಞ್ಚಿತಞ್ಞುಸ್ಸ ಪುಗ್ಗಲಸ್ಸ ಆದೀನವಞ್ಚ ನಿಸ್ಸರಣಞ್ಚ ದೇಸಯತಿ। ನೇಯ್ಯಸ್ಸ ಪುಗ್ಗಲಸ್ಸ ಅಸ್ಸಾದಞ್ಚ ಆದೀನವಞ್ಚ ನಿಸ್ಸರಣಞ್ಚ ದೇಸಯತಿ।>
    text <ತತ್ಥ ಚತಸ್ಸೋ ಪಟಿಪದಾ। ಚತ್ತಾರೋ ಪುಗ್ಗಲಾ। ತಣ್ಹಾಚರಿತೋ ಮನ್ದೋ ಸತಿನ್ದ್ರಿಯೇನ ದುಕ್ಖಾಯ ಪಟಿಪದಾಯ ದನ್ಧಾಭಿಞ್ಞಾಯ ನಿಯ್ಯಾತಿ ಸತಿಪಟ್ಠಾನೇಹಿ ನಿಸ್ಸಯೇಹಿ। ತಣ್ಹಾಚರಿತೋ ಉದತ್ತೋ ಸಮಾಧಿನ್ದ್ರಿಯೇನ ದುಕ್ಖಾಯ ಪಟಿಪದಾಯ ಖಿಪ್ಪಾಭಿಞ್ಞಾಯ ನಿಯ್ಯಾತಿ ಝಾನೇಹಿ ನಿಸ್ಸಯೇಹಿ। ದಿಟ್ಠಿಚರಿತೋ ಮನ್ದೋ ವೀರಿಯಿನ್ದ್ರಿಯೇನ ಸುಖಾಯ ಪಟಿಪದಾಯ ದನ್ಧಾಭಿಞ್ಞಾಯ ನಿಯ್ಯಾತಿ ಸಮ್ಮಪ್ಪಧಾನೇಹಿ ನಿಸ್ಸಯೇಹಿ। ದಿಟ್ಠಿಚರಿತೋ ಉದತ್ತೋ ಪಞ್ಞಿನ್ದ್ರಿಯೇನ ಸುಖಾಯ ಪಟಿಪದಾಯ ಖಿಪ್ಪಾಭಿಞ್ಞಾಯ ನಿಯ್ಯಾತಿ ಸಚ್ಚೇಹಿ ನಿಸ್ಸಯೇಹಿ।>
    text <ಉಭೋ ತಣ್ಹಾಚರಿತಾ ಸಮಥಪುಬ್ಬಙ್ಗಮಾಯ ವಿಪಸ್ಸನಾ ನಿಯ್ಯನ್ತಿ ರಾಗವಿರಾಗಾಯ ಚೇತೋವಿಮುತ್ತಿಯಾ। ಉಭೋ ದಿಟ್ಠಿಚರಿತಾ ವಿಪಸ್ಸನಾಪುಬ್ಬಙ್ಗಮೇ ಸಮಥೇನ ನಿಯ್ಯನ್ತಿ ಅವಿಜ್ಜಾವಿರಾಗಾಯ ಪಞ್ಞಾವಿಮುತ್ತಿಯಾ।>
    text <ತತ್ಥ ಯೇ ಸಮಥಪುಬ್ಬಙ್ಗಮಾಹಿ ಪಟಿಪದಾಹಿ ನಿಯ್ಯನ್ತಿ। ತೇ ನನ್ದಿಯಾವಟ್ಟೇನ ನಯೇನ ಹಾತಬ್ಬಾ। ಯೇ ವಿಪಸ್ಸನಾಪುಬ್ಬಙ್ಗಮಾಹಿ ಪಟಿಪದಾಹಿ ನಿಯ್ಯನ್ತಿ। ತೇ ಸೀಹವಿಕ್ಕೀಳಿತೇನ ನಯೇನ ಹಾತಬ್ಬಾ।>
    text <೭>, <ಸ್ವಾಯಂ ಹಾರೋ ಕತ್ಥ ಸಮ್ಭವತಿ। ಯಸ್ಸ ಸತ್ಥಾ ವಾ ಧಮ್ಮಂ ದೇಸಯತಿ ಅಞ್ಞತರೋ ವಾ ಗರುಟ್ಠಾನೀಯೋ ಸಬ್ರಹ್ಮಚಾರೀ। ಸೋ ತಂ ಧಮ್ಮಂ ಸುತ್ವಾ ಸದ್ಧಂ ಪಟಿಲಭತಿ। ತತ್ಥ ಯಾ ವೀಮಂಸಾ ಉಸ್ಸಾಹನಾ ತುಲನಾ ಉಪಪರಿಕ್ಖಾ। ಅಯಂ ಸುತಮಯೀ ಪಞ್ಞಾ। ತಥಾ ಸುತೇನ ನಿಸ್ಸಯೇನ ಯಾ ವೀಮಂಸಾ ತುಲನಾ ಉಪಪರಿಕ್ಖಾ ಮನಸಾನುಪೇಕ್ಖಣಾ। ಅಯಂ ಚಿನ್ತಾಮಯೀ ಪಞ್ಞಾ। ಇಮಾಹಿ ದ್ವೀಹಿ ಪಞ್ಞಾಹಿ ಮನಸಿಕಾರಸಮ್ಪಯುತ್ತಸ್ಸ ಯಂ ಞಾಣಂ ಉಪ್ಪಜ್ಜತಿ ದಸ್ಸನಭೂಮಿಯಂ ವಾ ಭಾವನಾಭೂಮಿಯಂ ವಾ। ಅಯಂ ಭಾವನಾಮಯೀ ಪಞ್ಞಾ।>
    text <೮>, <ಪರತೋಘೋಸಾ ಸುತಮಯೀ ಪಞ್ಞಾ। ಪಚ್ಚತ್ತಸಮುಟ್ಠಿತಾ ಯೋನಿಸೋ ಮನಸಿಕಾರಾ ಚಿನ್ತಾಮಯೀ ಪಞ್ಞಾ। ಯಂ ಪರತೋ ಚ ಘೋಸೇನ ಪಚ್ಚತ್ತಸಮುಟ್ಠಿತೇನ ಚ ಯೋನಿಸೋಮನಸಿಕಾರೇನ ಞಾಣಂ ಉಪ್ಪಜ್ಜತಿ। ಅಯಂ ಭಾವನಾಮಯೀ ಪಞ್ಞಾ। ಯಸ್ಸ ಇಮಾ ದ್ವೇ ಪಞ್ಞಾ ಅತ್ಥಿ ಸುತಮಯೀ ಚಿನ್ತಾಮಯೀ ಚ। ಅಯಂ ಉಗ್ಘಟಿತಞ್ಞೂ। ಯಸ್ಸ ಸುತಮಯೀ ಪಞ್ಞಾ ಅತ್ಥಿ। ಚಿನ್ತಾಮಯೀ ನತ್ಥಿ। ಅಯಂ ವಿಪಞ್ಚಿತಞ್ಞೂ। ಯಸ್ಸ ನೇವ ಸುತಮಯೀ ಪಞ್ಞಾ ಅತ್ಥಿ ನ ಚಿನ್ತಾಮಯೀ। ಅಯಂ ನೇಯ್ಯೋ।>
    text <೯>, <ಸಾಯಂ ಧಮ್ಮದೇಸನಾ ಕಿಂ ದೇಸಯತಿ॥ ಚತ್ತಾರಿ ಸಚ್ಚಾನಿ ದುಕ್ಖಂ ಸಮುದಯಂ ನಿರೋಧಂ ಮಗ್ಗಂ। ಆದೀನವೋ ಚ ಫಲಞ್ಚ ದುಕ್ಖಂ। ಅಸ್ಸಾದೋ ಸಮುದಯೋ। ನಿಸ್ಸರಣಂ ನಿರೋಧೋ। ಉಪಾಯೋ ಆಣತ್ತಿ ಚ ಮಗ್ಗೋ। ಇಮಾನಿ ಚತ್ತಾರಿ ಸಚ್ಚಾನಿ। ಇದಂ ಧಮ್ಮಚಕ್ಕಂ।>
    text <ಯಥಾಹ ಭಗವಾ ಇದಂ ದುಕ್ಖನ್ತಿ ಮೇ। ಭಿಕ್ಖವೇ। ಬಾರಾಣಸಿಯಂ ಇಸಿಪತನೇ ಮಿಗದಾಯೇ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿಂ। ಸಬ್ಬಂ ಧಮ್ಮಚಕ್ಕಂ।>
    text <ತತ್ಥ ಅಪರಿಮಾಣಾ ಪದಾ। ಅಪರಿಮಾಣಾ ಅಕ್ಖರಾ। ಅಪರಿಮಾಣಾ ಬ್ಯಞ್ಜನಾ। ಅಪರಿಮಾಣಾ ಆಕಾರಾ ನೇರುತ್ತಾ ನಿದ್ದೇಸಾ। ಏತಸ್ಸೇವ ಅತ್ಥಸ್ಸ ಸಙ್ಕಾಸನಾ ಪಕಾಸನಾ ವಿವರಣಾ ವಿಭಜನಾ ಉತ್ತಾನೀಕಮ್ಮಂ ಪಞ್ಞತ್ತಿ। ಇತಿಪಿದಂ ದುಕ್ಖಂ ಅರಿಯಸಚ್ಚಂ।>
    text <ಅಯಂ ದುಕ್ಖಸಮುದಯೋತಿ ಮೇ। ಭಿಕ್ಖವೇ। ಬಾರಾಣಸಿಯಂ ಇಸಿಪತನೇ ಮಿಗದಾಯೇ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ…ಪೇ॰… ಅಯಂ ದುಕ್ಖನಿರೋಧೋತಿ ಮೇ। ಭಿಕ್ಖವೇ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಮೇ। ಭಿಕ್ಖವೇ। ಬಾರಾಣಸಿಯಂ ಇಸಿಪತನೇ ಮಿಗದಾಯೇ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿಂ।>
    text <ತತ್ಥ ಅಪರಿಮಾಣಾ ಪದಾ। ಅಪರಿಮಾಣಾ ಅಕ್ಖರಾ। ಅಪರಿಮಾಣಾ ಬ್ಯಞ್ಜನಾ। ಅಪರಿಮಾಣಾ ಆಕಾರಾ ನೇರುತ್ತಾ ನಿದ್ದೇಸಾ। ಏತಸ್ಸೇವ ಅತ್ಥಸ್ಸ ಸಙ್ಕಾಸನಾ ಪಕಾಸನಾ ವಿವರಣಾ ವಿಭಜನಾ ಉತ್ತಾನೀಕಮ್ಮಂ ಪಞ್ಞತ್ತಿ ಇತಿಪಿದಂ ದುಕ್ಖನಿರೋಧಗಾಮಿನೀ ಪಟಿಪದಾ ಅರಿಯಸಚ್ಚಂ।>
    text <ತತ್ಥ ಭಗವಾ ಅಕ್ಖರೇಹಿ ಸಙ್ಕಾಸೇತಿ। ಪದೇಹಿ ಪಕಾಸೇತಿ। ಬ್ಯಞ್ಜನೇಹಿ ವಿವರತಿ। ಆಕಾರೇಹಿ ವಿಭಜತಿ। ನಿರುತ್ತೀಹಿ ಉತ್ತಾನೀಕರೋತಿ। ನಿದ್ದೇಸೇಹಿ ಪಞ್ಞಪೇತಿ। ತತ್ಥ ಭಗವಾ ಅಕ್ಖರೇಹಿ ಚ ಪದೇಹಿ ಚ ಉಗ್ಘಟೇತಿ। ಬ್ಯಞ್ಜನೇಹಿ ಚ ಆಕಾರೇಹಿ ಚ ವಿಪಞ್ಚಯತಿ। ನಿರುತ್ತೀಹಿ ಚ ನಿದ್ದೇಸೇಹಿ ಚ ವಿತ್ಥಾರೇತಿ। ತತ್ಥ ಉಗ್ಘಟನಾ ಆದಿ। ವಿಪಞ್ಚನಾ ಮಜ್ಝೇ। ವಿತ್ಥಾರಣಾ ಪರಿಯೋಸಾನಂ। ಸೋಯಂ ಧಮ್ಮವಿನಯೋ ಉಗ್ಘಟೀಯನ್ತೋ ಉಗ್ಘಟಿತಞ್ಞೂಪುಗ್ಗಲಂ ವಿನೇತಿ। ತೇನ ನಂ ಆಹು ಆದಿಕಲ್ಯಾಣೋತಿ। ವಿಪಞ್ಚೀಯನ್ತೋ ವಿಪಞ್ಚಿತಞ್ಞೂಪುಗ್ಗಲಂ ವಿನೇತಿ। ತೇನ ನಂ ಆಹು ಮಜ್ಝೇಕಲ್ಯಾಣೋತಿ। ವಿತ್ಥಾರೀಯನ್ತೋ ನೇಯ್ಯಂ ಪುಗ್ಗಲಂ ವಿನೇತಿ। ತೇನ ನಂ ಆಹು ಪರಿಯೋಸಾನಕಲ್ಯಾಣೋತಿ।>
    text <೧೦>, <ತತ್ಥ ಛಪ್ಪದಾನಿ ಅತ್ಥೋ ಸಙ್ಕಾಸನಾ ಪಕಾಸನಾ ವಿವರಣಾ ವಿಭಜನಾ ಉತ್ತಾನೀಕಮ್ಮಂ ಪಞ್ಞತ್ತಿ। ಇಮಾನಿ ಛಪ್ಪದಾನಿ ಅತ್ಥೋ। ಛಪ್ಪದಾನಿ ಬ್ಯಞ್ಜನಂ ಅಕ್ಖರಂ ಪದಂ ಬ್ಯಞ್ಜನಂ ಆಕಾರೋ ನಿರುತ್ತಿ ನಿದ್ದೇಸೋ। ಇಮಾನಿ ಛಪ್ಪದಾನಿ ಬ್ಯಞ್ಜನಂ। ತೇನಾಹ ಭಗವಾ ಧಮ್ಮಂ ವೋ। ಭಿಕ್ಖವೇ। ದೇಸೇಸ್ಸಾಮಿ ಆದಿಕಲ್ಯಾಣಂ ಮಜ್ಝೇಕಲ್ಯಾಣಂ ಪರಿಯೋಸಾನಕಲ್ಯಾಣಂ ಸಾತ್ಥಂ ಸಬ್ಯಞ್ಜನನ್ತಿ।>
    text <ಕೇವಲನ್ತಿ ಲೋಕುತ್ತರಂ। ನ ಮಿಸ್ಸಂ ಲೋಕಿಯೇಹಿ ಧಮ್ಮೇಹಿ। ಪರಿಪುಣ್ಣನ್ತಿ ಪರಿಪೂರಂ ಅನೂನಂ ಅನತಿರೇಕಂ। ಪರಿಸುದ್ಧನ್ತಿ ನಿಮ್ಮಲಂ ಸಬ್ಬಮಲಾಪಗತಂ ಪರಿಯೋದಾತಂ ಉಪಟ್ಠಿತಂ ಸಬ್ಬವಿಸೇಸಾನಂ। ಇದಂ ವುಚ್ಚತಿ ತಥಾಗತಪದಂಇತಿಪಿ ತಥಾಗತನಿಸೇವಿತಂಇತಿಪಿ ತಥಾಗತಾರಞ್ಜಿತಂಇತಿಪಿ। ಅತೋಚೇತಂ ಬ್ರಹ್ಮಚರಿಯಂ ಪಞ್ಞಾಯತಿ। ತೇನಾಹ ಭಗವಾ ಕೇವಲಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಪಕಾಸೇಸ್ಸಾಮೀತಿ।>
    text <ಕೇಸಂ ಅಯಂ ಧಮ್ಮದೇಸನಾ। ಯೋಗೀನಂ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ>
    stand <ನಿಯುತ್ತೋ ದೇಸನಾಹಾರೋ।>
  text <೨॥ ವಿಚಯಹಾರವಿಭಙ್ಗೋ>
    text <೧೧>, <ತತ್ಥ ಕತಮೋ ವಿಚಯೋ ಹಾರೋ॥ ಯಂ ಪುಚ್ಛಿತಞ್ಚ ವಿಸ್ಸಜ್ಜಿತಞ್ಚಾತಿ ಗಾಥಾ। ಅಯಂ ವಿಚಯೋ ಹಾರೋ।>
    text <ಕಿಂ ವಿಚಿನತಿ॥ ಪದಂ ವಿಚಿನತಿ। ಪಞ್ಹಂ ವಿಚಿನತಿ। ವಿಸಜ್ಜನಂ ವಿಚಿನತಿ। ಪುಬ್ಬಾಪರಂ ವಿಚಿನತಿ। ಅಸ್ಸಾದಂ ವಿಚಿನತಿ। ಆದೀನವಂ ವಿಚಿನತಿ। ನಿಸ್ಸರಣಂ ವಿಚಿನತಿ। ಫಲಂ ವಿಚಿನತಿ। ಉಪಾಯಂ ವಿಚಿನತಿ। ಆಣತ್ತಿಂ ವಿಚಿನತಿ। ಅನುಗೀತಿಂ ವಿಚಿನತಿ। ಸಬ್ಬೇ ನವ ಸುತ್ತನ್ತೇ ವಿಚಿನತಿ। ಯಥಾ ಕಿಂ ಭವೇ। ಯಥಾ ಆಯಸ್ಮಾ ಅಜಿತೋ ಪಾರಾಯನೇ ಭಗವನ್ತಂ ಪಞ್ಹಂ ಪುಚ್ಛತಿ>
    text <ಇಮಾನಿ ಚತ್ತಾರಿ ಪದಾನಿ ಪುಚ್ಛಿತಾನಿ। ಸೋ ಏಕೋ ಪಞ್ಹೋ। ಕಸ್ಮಾ॥ ಏಕವತ್ಥು ಪರಿಗ್ಗಹಾ। ಏವಞ್ಹಿ ಆಹ ಕೇನಸ್ಸು ನಿವುತೋ ಲೋಕೋತಿ ಲೋಕಾಧಿಟ್ಠಾನಂ ಪುಚ್ಛತಿ। ಕೇನಸ್ಸು ನಪ್ಪಕಾಸತೀತಿ ಲೋಕಸ್ಸ ಅಪ್ಪಕಾಸನಂ ಪುಚ್ಛತಿ। ಕಿಸ್ಸಾಭಿಲೇಪನಂ ಬ್ರೂಸೀತಿ ಲೋಕಸ್ಸ ಅಭಿಲೇಪನಂ ಪುಚ್ಛತಿ। ಕಿಂಸು ತಸ್ಸ ಮಹಬ್ಭಯನ್ತಿ ತಸ್ಸೇವ ಲೋಕಸ್ಸ ಮಹಾಭಯಂ ಪುಚ್ಛತಿ। ಲೋಕೋ ತಿವಿಧೋ ಕಿಲೇಸಲೋಕೋ ಭವಲೋಕೋ ಇನ್ದ್ರಿಯಲೋಕೋ।>
    text <ತತ್ಥ ವಿಸಜ್ಜನಾ>
    text <ಇಮಾನಿ ಚತ್ತಾರಿ ಪದಾನಿ ಇಮೇಹಿ ಚತೂಹಿ ಪದೇಹಿ ವಿಸಜ್ಜಿತಾನಿ ಪಠಮಂ ಪಠಮೇನ। ದುತಿಯಂ ದುತಿಯೇನ। ತತಿಯಂ ತತಿಯೇನ। ಚತುತ್ಥಂ ಚತುತ್ಥೇನ।>
    text <ಕೇನಸ್ಸು ನಿವುತೋ ಲೋಕೋತಿ ಪಞ್ಹೇ ಅವಿಜ್ಜಾಯ ನಿವುತೋ ಲೋಕೋತಿ ವಿಸಜ್ಜನಾ। ನೀವರಣೇಹಿ ನಿವುತೋ ಲೋಕೋ। ಅವಿಜ್ಜಾನೀವರಣಾ ಹಿ ಸಬ್ಬೇ ಸತ್ತಾ। ಯಥಾಹ ಭಗವಾ ಸಬ್ಬಸತ್ತಾನಂ। ಭಿಕ್ಖವೇ। ಸಬ್ಬಪಾಣಾನಂ ಸಬ್ಬಭೂತಾನಂ ಪರಿಯಾಯತೋ ಏಕಮೇವ ನೀವರಣಂ ವದಾಮಿ ಯದಿದಂ ಅವಿಜ್ಜಾ। ಅವಿಜ್ಜಾನೀವರಣಾ ಹಿ ಸಬ್ಬೇ ಸತ್ತಾ। ಸಬ್ಬಸೋವ। ಭಿಕ್ಖವೇ। ಅವಿಜ್ಜಾಯ ನಿರೋಧಾ ಚಾಗಾ ಪಟಿನಿಸ್ಸಗ್ಗಾ ನತ್ಥಿ ಸತ್ತಾನಂ ನೀವರಣನ್ತಿ ವದಾಮೀತಿ। ತೇನ ಚ ಪಠಮಸ್ಸ ಪದಸ್ಸ ವಿಸಜ್ಜನಾ ಯುತ್ತಾ।>
    text <ಕೇನಸ್ಸು ನಪ್ಪಕಾಸತೀತಿ ಪಞ್ಹೇ ವಿವಿಚ್ಛಾ ಪಮಾದಾ ನಪ್ಪಕಾಸತೀತಿ ವಿಸಜ್ಜನಾ। ಯೋ ಪುಗ್ಗಲೋ ನೀವರಣೇಹಿ ನಿವುತೋ। ಸೋ ವಿವಿಚ್ಛತಿ। ವಿವಿಚ್ಛಾ ನಾಮ ವುಚ್ಚತಿ ವಿಚಿಕಿಚ್ಛಾ। ಸೋ ವಿಚಿಕಿಚ್ಛನ್ತೋ ನಾಭಿಸದ್ದಹತಿ। ನ ಅಭಿಸದ್ದಹನ್ತೋ ವೀರಿಯಂ ನಾರಭತಿ ಅಕುಸಲಾನಂ ಧಮ್ಮಾನಂ ಪಹಾನಾಯ ಕುಸಲಾನಂ ಧಮ್ಮಾನಂ ಸಚ್ಛಿಕಿರಿಯಾಯ। ಸೋ ಇಧಪ್ಪಮಾದಮನುಯುತ್ತೋ ವಿಹರತಿ ಪಮತ್ತೋ। ಸುಕ್ಕೇ ಧಮ್ಮೇ ನ ಉಪ್ಪಾದಿಯತಿ। ತಸ್ಸ ತೇ ಅನುಪ್ಪಾದಿಯಮಾನಾ ನಪ್ಪಕಾಸನ್ತಿ। ಯಥಾಹ ಭಗವಾ>
    text <ತೇನ ಚ ದುತಿಯಸ್ಸ ಪದಸ್ಸ ವಿಸಜ್ಜನಾ ಯುತ್ತಾ।>
    text <ಕಿಸ್ಸಾಭಿಲೇಪನಂ ಬ್ರೂಸೀತಿ ಪಞ್ಹೇ ಜಪ್ಪಾಭಿಲೇಪನಂ ಬ್ರೂಮೀತಿ ವಿಸಜ್ಜನಾ। ಜಪ್ಪಾ ನಾಮ ವುಚ್ಚತಿ ತಣ್ಹಾ। ಸಾ ಕಥಂ ಅಭಿಲಿಮ್ಪತಿ॥ ಯಥಾಹ ಭಗವಾ>
    text <ಸಾಯಂ ತಣ್ಹಾ ಆಸತ್ತಿಬಹುಲಸ್ಸ ಪುಗ್ಗಲಸ್ಸ ಏವಂ ಅಭಿಜಪ್ಪಾತಿ ಕರಿತ್ವಾ ತತ್ಥ ಲೋಕೋ ಅಭಿಲಿತ್ತೋ ನಾಮ ಭವತಿ। ತೇನ ಚ ತತಿಯಸ್ಸ ಪದಸ್ಸ ವಿಸಜ್ಜನಾ ಯುತ್ತಾ।>
    text <ಕಿಂ ಸು ತಸ್ಸ ಮಹಬ್ಭಯನ್ತಿ ಪಞ್ಹೇ ದುಕ್ಖಮಸ್ಸ ಮಹಬ್ಭಯನ್ತಿ ವಿಸಜ್ಜನಾ। ದುವಿಧಂ ದುಕ್ಖಂ ಕಾಯಿಕಞ್ಚ ಚೇತಸಿಕಞ್ಚ। ಯಂ ಕಾಯಿಕಂ ಇದಂ ದುಕ್ಖಂ। ಯಂ ಚೇತಸಿಕಂ ಇದಂ ದೋಮನಸ್ಸಂ। ಸಬ್ಬೇ ಸತ್ತಾ ಹಿ ದುಕ್ಖಸ್ಸ ಉಬ್ಬಿಜ್ಜನ್ತಿ। ನತ್ಥಿ ಭಯಂ ದುಕ್ಖೇನ ಸಮಸಮಂ। ಕುತೋ ವಾ ಪನ ತಸ್ಸ ಉತ್ತರಿತರಂ॥ ತಿಸ್ಸೋ ದುಕ್ಖತಾ ದುಕ್ಖದುಕ್ಖತಾ ಸಙ್ಖಾರದುಕ್ಖತಾ ವಿಪರಿಣಾಮದುಕ್ಖತಾ। ತತ್ಥ ಲೋಕೋ ಓಧಸೋ ಕದಾಚಿ ಕರಹಚಿ ದುಕ್ಖದುಕ್ಖತಾಯ ಮುಚ್ಚತಿ। ತಥಾ ವಿಪರಿಣಾಮದುಕ್ಖತಾಯ। ತಂ ಕಿಸ್ಸ ಹೇತು॥ ಹೋನ್ತಿ ಲೋಕೇ ಅಪ್ಪಾಬಾಧಾಪಿ ದೀಘಾಯುಕಾಪಿ। ಸಙ್ಖಾರದುಕ್ಖತಾಯ ಪನ ಲೋಕೋ ಅನುಪಾದಿಸೇಸಾಯ ನಿಬ್ಬಾನಧಾತುಯಾ ಮುಚ್ಚತಿ। ತಸ್ಮಾ ಸಙ್ಖಾರದುಕ್ಖತಾ ದುಕ್ಖಂ ಲೋಕಸ್ಸಾತಿ ಕತ್ವಾ ದುಕ್ಖಮಸ್ಸ ಮಹಬ್ಭಯನ್ತಿ। ತೇನ ಚ ಚತುತ್ಥಸ್ಸ ಪದಸ್ಸ ವಿಸಜ್ಜನಾ ಯುತ್ತಾ। ತೇನಾಹ ಭಗವಾ ಅವಿಜ್ಜಾಯ ನಿವುತೋ ಲೋಕೋತಿ।>
    text <ಇಮಾನಿ ಚತ್ತಾರಿ ಪದಾನಿ ಪುಚ್ಛಿತಾನಿ। ತೇ ದ್ವೇ ಪಞ್ಹಾ। ಕಸ್ಮಾ॥ ಇಮೇಹಿ ಬತ್ವಾಧಿವಚನೇನ ಪುಚ್ಛಿತಾ। ಏವಂ ಸಮಾಪನ್ನಸ್ಸ ಲೋಕಸ್ಸ ಏವಂ ಸಂಕಿಲಿಟ್ಠಸ್ಸ ಕಿಂ ಲೋಕಸ್ಸ ವೋದಾನಂ ವುಟ್ಠಾನಮಿತಿ। ಏವಞ್ಹಿ ಆಹ।>
    text <ಸವನ್ತಿ ಸಬ್ಬಧಿ ಸೋತಾತಿ। ಅಸಮಾಹಿತಸ್ಸ ಸವನ್ತಿ ಅಭಿಜ್ಝಾಬ್ಯಾಪಾದಪ್ಪಮಾದಬಹುಲಸ್ಸ। ತತ್ಥ ಯಾ ಅಭಿಜ್ಝಾ ಅಯಂ ಲೋಭೋ ಅಕುಸಲಮೂಲಂ। ಯೋ ಬ್ಯಾಪಾದೋ ಅಯಂ ದೋಸೋ ಅಕುಸಲಮೂಲಂ। ಯೋ ಪಮಾದೋ ಅಯಂ ಮೋಹೋ ಅಕುಸಲಮೂಲಂ। ತಸ್ಸೇವಂ ಅಸಮಾಹಿತಸ್ಸ ಛಸು ಆಯತನೇಸು ತಣ್ಹಾ ಸವನ್ತಿ ರೂಪತಣ್ಹಾ ಸದ್ದತಣ್ಹಾ ಗನ್ಧತಣ್ಹಾ ರಸತಣ್ಹಾ ಫೋಟ್ಠಬ್ಬತಣ್ಹಾ ಧಮ್ಮತಣ್ಹಾ। ಯಥಾಹ ಭಗವಾ>
    text <ಸವತೀತಿ ಚ ಖೋ। ಭಿಕ್ಖವೇ। ಛನ್ನೇತಂ ಅಜ್ಝತ್ತಿಕಾನಂ ಆಯತನಾನಂ ಅಧಿವಚನಂ। ಚಕ್ಖು ಸವತಿ ಮನಾಪಿಕೇಸು ರೂಪೇಸು। ಅಮನಾಪಿಕೇಸು ಪಟಿಹಞ್ಞತೀತಿ। ಸೋತಂ…ಪೇ॰… ಘಾನಂ… ಜಿವ್ಹಾ… ಕಾಯೋ… ಮನೋ ಸವತಿ ಮನಾಪಿಕೇಸು ಧಮ್ಮೇಸು ಅಮನಾಪಿಕೇಸು ಪಟಿಹಞ್ಞತೀತಿ। ಇತಿ ಸಬ್ಬಾ ಚ ಸವತಿ। ಸಬ್ಬಥಾ ಚ ಸವತಿ। ತೇನಾಹ ಸವನ್ತಿ ಸಬ್ಬಧಿ ಸೋತಾತಿ।>
    text <ಸೋತಾನಂ ಕಿಂ ನಿವಾರಣನ್ತಿ ಪರಿಯುಟ್ಠಾನವಿಘಾತಂ ಪುಚ್ಛತಿ। ಇದಂ ವೋದಾನಂ। ಸೋತಾನಂ ಸಂವರಂ ಬ್ರೂಹಿ। ಕೇನ ಸೋತಾ ಪಿಧೀಯರೇತಿ ಅನುಸಯಸಮುಗ್ಘಾತಂ ಪುಚ್ಛತಿ। ಇದಂ ವುಟ್ಠಾನಂ।>
    text <ತತ್ಥ ವಿಸಜ್ಜನಾ>
    text <ಕಾಯಗತಾಯ ಸತಿಯಾ ಭಾವಿತಾಯ ಬಹುಲೀಕತಾಯ ಚಕ್ಖು ನಾವಿಞ್ಛತಿ ಮನಾಪಿಕೇಸು ರೂಪೇಸು। ಅಮನಾಪಿಕೇಸು ನ ಪಟಿಹಞ್ಞತಿ। ಸೋತಂ…ಪೇ॰… ಘಾನಂ… ಜಿವ್ಹಾ… ಕಾಯೋ… ಮನೋ ನಾವಿಞ್ಛತಿ ಮನಾಪಿಕೇಸು ಧಮ್ಮೇಸು। ಅಮನಾಪಿಕೇಸು ನ ಪಟಿಹಞ್ಞತಿ। ಕೇನ ಕಾರಣೇನ॥ ಸಂವುತನಿವಾರಿತತ್ತಾ ಇನ್ದ್ರಿಯಾನಂ। ಕೇನ ತೇ ಸಂವುತನಿವಾರಿತಾ॥ ಸತಿಆರಕ್ಖೇನ। ತೇನಾಹ ಭಗವಾ ಸತಿ ತೇಸಂ ನಿವಾರಣನ್ತಿ।>
    text <ಪಞ್ಞಾಯ ಅನುಸಯಾ ಪಹೀಯನ್ತಿ। ಅನುಸಯೇಸು ಪಹೀನೇಸು ಪರಿಯುಟ್ಠಾನಾ ಪಹೀಯನ್ತಿ। ಕಿಸ್ಸ। ಅನುಸಯಸ್ಸ ಪಹೀನತ್ತಾ॥ ತಂ ಯಥಾ ಖನ್ಧವನ್ತಸ್ಸ ರುಕ್ಖಸ್ಸ ಅನವಸೇಸಮೂಲುದ್ಧರಣೇ ಕತೇ ಪುಪ್ಫಫಲಪಲ್ಲವಙ್ಕುರಸನ್ತತಿ ಸಮುಚ್ಛಿನ್ನಾ ಭವತಿ। ಏವಂ ಅನುಸಯೇಸು ಪಹೀನೇಸು ಪರಿಯುಟ್ಠಾನಸನ್ತತಿ ಸಮುಚ್ಛಿನ್ನಾ ಭವತಿ ಪಿದಹಿತಾ ಪಟಿಚ್ಛನ್ನಾ। ಕೇನ॥ ಪಞ್ಞಾಯ। ತೇನಾಹ ಭಗವಾ ಪಞ್ಞಾಯೇತೇ ಪಿಧೀಯರೇತಿ।>
    text <ಅಯಂ ಪಞ್ಹೇ ಅನುಸನ್ಧಿಂ ಪುಚ್ಛತಿ। ಅನುಸನ್ಧಿಂ ಪುಚ್ಛನ್ತೋ ಕಿಂ ಪುಚ್ಛತಿ॥ ಅನುಪಾದಿಸೇಸಂ ನಿಬ್ಬಾನಧಾತುಂ। ತೀಣಿ ಚ ಸಚ್ಚಾನಿ ಸಙ್ಖತಾನಿ ನಿರೋಧಧಮ್ಮಾನಿ ದುಕ್ಖಂ ಸಮುದಯೋ ಮಗ್ಗೋ। ನಿರೋಧೋ ಅಸಙ್ಖತೋ। ತತ್ಥ ಸಮುದಯೋ ದ್ವೀಸು ಭೂಮೀಸು ಪಹೀಯತಿ ದಸ್ಸನಭೂಮಿಯಾ ಚ ಭಾವನಾಭೂಮಿಯಾ ಚ। ದಸ್ಸನೇನ ತೀಣಿ ಸಂಯೋಜನಾನಿ ಪಹೀಯನ್ತಿ ಸಕ್ಕಾಯದಿಟ್ಠಿ ವಿಚಿಕಿಚ್ಛಾ ಸೀಲಬ್ಬತಪರಾಮಾಸೋ। ಭಾವನಾಯ ಸತ್ತ ಸಂಯೋಜನಾನಿ ಪಹೀಯನ್ತಿ ಕಾಮಚ್ಛನ್ದೋ ಬ್ಯಾಪಾದೋ ರೂಪರಾಗೋ ಅರೂಪರಾಗೋ ಮಾನೋ ಉದ್ಧಚ್ಚಂ ಅವಿಜ್ಜಾವಸೇಸಾ। ತೇಧಾತುಕೇ ಇಮಾನಿ ದಸ ಸಂಯೋಜನಾನಿ ಪಞ್ಚೋರಮ್ಭಾಗಿಯಾನಿ ಪಞ್ಚುದ್ಧಮ್ಭಾಗಿಯಾನಿ।>
    text <೧೨>, <ತತ್ಥ ತೀಣಿ ಸಂಯೋಜನಾನಿ ಸಕ್ಕಾಯದಿಟ್ಠಿ ವಿಚಿಕಿಚ್ಛಾ ಸೀಲಬ್ಬತಪರಾಮಾಸೋ ಅನಞ್ಞಾತಞ್ಞಸ್ಸಾಮೀತಿನ್ದ್ರಿಯಂ ಅಧಿಟ್ಠಾಯ ನಿರುಜ್ಝನ್ತಿ। ಸತ್ತ ಸಂಯೋಜನಾನಿ ಕಾಮಚ್ಛನ್ದೋ ಬ್ಯಾಪಾದೋ ರೂಪರಾಗೋ ಅರೂಪರಾಗೋ ಮಾನೋ ಉದ್ಧಚ್ಚಂ ಅವಿಜ್ಜಾವಸೇಸಾ ಅಞ್ಞಿನ್ದ್ರಿಯಂ ಅಧಿಟ್ಠಾಯ ನಿರುಜ್ಝನ್ತಿ। ಯಂ ಪನ ಏವಂ ಜಾನಾತಿ ಖೀಣಾ ಮೇ ಜಾತೀತಿ। ಇದಂ ಖಯೇ ಞಾಣಂ। ನಾಪರಂ ಇತ್ಥತ್ತಾಯಾತಿ ಪಜಾನಾತಿ। ಇದಂ ಅನುಪ್ಪಾದೇ ಞಾಣಂ। ಇಮಾನಿ ದ್ವೇ ಞಾಣಾನಿ ಅಞ್ಞಾತಾವಿನ್ದ್ರಿಯಂ। ತತ್ಥ ಯಞ್ಚ ಅನಞ್ಞಾತಞ್ಞಸ್ಸಾಮೀತಿನ್ದ್ರಿಯಂ ಯಞ್ಚ ಅಞ್ಞಿನ್ದ್ರಿಯಂ। ಇಮಾನಿ ಅಗ್ಗಫಲಂ ಅರಹತ್ತಂ ಪಾಪುಣನ್ತಸ್ಸ ನಿರುಜ್ಝನ್ತಿ। ತತ್ಥ ಯಞ್ಚ ಖಯೇ ಞಾಣಂ ಯಞ್ಚ ಅನುಪ್ಪಾದೇ ಞಾಣಂ। ಇಮಾನಿ ದ್ವೇ ಞಾಣಾನಿ ಏಕಪಞ್ಞಾ।>
    text <ಅಪಿ ಚ ಆರಮ್ಮಣಸಙ್ಕೇತೇನ ದ್ವೇ ನಾಮಾನಿ ಲಬ್ಭನ್ತಿ। ಖೀಣಾ ಮೇ ಜಾತೀತಿ ಪಜಾನನ್ತಸ್ಸ ಖಯೇ ಞಾಣನ್ತಿ ನಾಮಂ ಲಭತಿ। ನಾಪರಂ ಇತ್ಥತ್ತಾಯಾತಿ ಪಜಾನನ್ತಸ್ಸ ಅನುಪ್ಪಾದೇ ಞಾಣನ್ತಿ ನಾಮಂ ಲಭತಿ। ಸಾ ಪಜಾನನಟ್ಠೇನ ಪಞ್ಞಾ। ಯಥಾದಿಟ್ಠಂ ಅಪಿಲಾಪನಟ್ಠೇನ ಸತಿ।>
    text <೧೩>, <ತತ್ಥ ಯೇ ಪಞ್ಚುಪಾದಾನಕ್ಖನ್ಧಾ। ಇದಂ ನಾಮರೂಪಂ। ತತ್ಥ ಯೇ ಫಸ್ಸಪಞ್ಚಮಕಾ ಧಮ್ಮಾ। ಇದಂ ನಾಮಂ। ಯಾನಿ ಪಞ್ಚಿನ್ದ್ರಿಯಾನಿ ರೂಪಾನಿ। ಇದಂ ರೂಪಂ। ತದುಭಯಂ ನಾಮರೂಪಂ ವಿಞ್ಞಾಣಸಮ್ಪಯುತ್ತಂ ತಸ್ಸ ನಿರೋಧಂ ಭಗವನ್ತಂ ಪುಚ್ಛನ್ತೋ ಆಯಸ್ಮಾ ಅಜಿತೋ ಪಾರಾಯನೇ ಏವಮಾಹ>
    text <ತತ್ಥ ಸತಿ ಚ ಪಞ್ಞಾ ಚ ಚತ್ತಾರಿ ಇನ್ದ್ರಿಯಾನಿ। ಸತಿ ದ್ವೇ ಇನ್ದ್ರಿಯಾನಿ ಸತಿನ್ದ್ರಿಯಞ್ಚ ಸಮಾಧಿನ್ದ್ರಿಯಞ್ಚ। ಪಞ್ಞಾ ದ್ವೇ ಇನ್ದ್ರಿಯಾನಿ ಪಞ್ಞಿನ್ದ್ರಿಯಞ್ಚ ವೀರಿಯಿನ್ದ್ರಿಯಞ್ಚ। ಯಾ ಇಮೇಸು ಚತೂಸು ಇನ್ದ್ರಿಯೇಸು ಸದ್ದಹನಾ ಓಕಪ್ಪನಾ। ಇದಂ ಸದ್ಧಿನ್ದ್ರಿಯಂ। ತತ್ಥ ಯಾ ಸದ್ಧಾಧಿಪತೇಯ್ಯಾ ಚಿತ್ತೇಕಗ್ಗತಾ। ಅಯಂ ಛನ್ದಸಮಾಧಿ। ಸಮಾಹಿತೇ ಚಿತ್ತೇ ಕಿಲೇಸಾನಂ ವಿಕ್ಖಮ್ಭನತಾಯ ಪಟಿಸಙ್ಖಾನಬಲೇನ ವಾ ಭಾವನಾಬಲೇನ ವಾ। ಇದಂ ಪಹಾನಂ। ತತ್ಥ ಯೇ ಅಸ್ಸಾಸಪಸ್ಸಾಸಾ ವಿತಕ್ಕವಿಚಾರಾ ಸಞ್ಞಾವೇದಯಿತಾ ಸರಸಙ್ಕಪ್ಪಾ। ಇಮೇ ಸಙ್ಖಾರಾ। ಇತಿ ಪುರಿಮಕೋ ಚ ಛನ್ದಸಮಾಧಿ। ಕಿಲೇಸವಿಕ್ಖಮ್ಭನತಾಯ ಚ ಪಹಾನಂ ಇಮೇ ಚ ಸಙ್ಖಾರಾ। ತದುಭಯಂ ಛನ್ದಸಮಾಧಿಪ್ಪಧಾನಸಙ್ಖಾರಸಮನ್ನಾಗತಂ ಇದ್ಧಿಪಾದಂ ಭಾವೇತಿ ವಿವೇಕನಿಸ್ಸಿತಂ ವಿರಾಗನಿಸ್ಸಿತಂ ನಿರೋಧನಿಸ್ಸಿತಂ ವೋಸ್ಸಗ್ಗಪರಿಣಾಮಿಂ। ತತ್ಥ ಯಾ ವೀರಿಯಾಧಿಪತೇಯ್ಯಾ ಚಿತ್ತೇಕಗ್ಗತಾ। ಅಯಂ ವೀರಿಯಸಮಾಧಿ…ಪೇ॰… ತತ್ಥ ಯಾ ಚಿತ್ತಾಧಿಪತೇಯ್ಯಾ ಚಿತ್ತೇಕಗ್ಗತಾ। ಅಯಂ ಚಿತ್ತಸಮಾಧಿ…ಪೇ॰… ತತ್ಥ ಯಾ ವೀಮಂಸಾಧಿಪತೇಯ್ಯಾ ಚಿತ್ತೇಕಗ್ಗತಾ। ಅಯಂ ವೀಮಂಸಾಸಮಾಧಿ। ಸಮಾಹಿತೇ ಚಿತ್ತೇ ಕಿಲೇಸಾನಂ ವಿಕ್ಖಮ್ಭನತಾಯ ಪಟಿಸಙ್ಖಾನಬಲೇನ ವಾ ಭಾವನಾಬಲೇನ ವಾ। ಇದಂ ಪಹಾನಂ। ತತ್ಥ ಯೇ ಅಸ್ಸಾಸಪಸ್ಸಾಸಾ ವಿತಕ್ಕವಿಚಾರಾ ಸಞ್ಞಾವೇದಯಿತಾ ಸರಸಙ್ಕಪ್ಪಾ। ಇಮೇ ಸಙ್ಖಾರಾ। ಇತಿ ಪುರಿಮಕೋ ಚ ವೀಮಂಸಾಸಮಾಧಿ। ಕಿಲೇಸವಿಕ್ಖಮ್ಭನತಾಯ ಚ ಪಹಾನಂ ಇಮೇ ಚ ಸಙ್ಖಾರಾ। ತದುಭಯಂ ವೀಮಂಸಾಸಮಾಧಿಪ್ಪಧಾನಸಙ್ಖಾರಸಮನ್ನಾಗತಂ ಇದ್ಧಿಪಾದಂ ಭಾವೇತಿ ವಿವೇಕನಿಸ್ಸಿತಂ ವಿರಾಗನಿಸ್ಸಿತಂ ನಿರೋಧನಿಸ್ಸಿತಂ ವೋಸ್ಸಗ್ಗಪರಿಣಾಮಿಂ।>
    text <೧೪>, <ಸಬ್ಬೋ ಸಮಾಧಿ ಞಾಣಮೂಲಕೋ ಞಾಣಪುಬ್ಬಙ್ಗಮೋ ಞಾಣಾನುಪರಿವತ್ತಿ।>
    text <ಇತಿ ವಿವಟೇನ ಚೇತಸಾ ಅಪರಿಯೋನದ್ಧೇನ ಸಪ್ಪಭಾಸಂ ಚಿತ್ತಂ ಭಾವೇತಿ। ಪಞ್ಚಿನ್ದ್ರಿಯಾನಿ ಕುಸಲಾನಿ ಚಿತ್ತಸಹಭೂನಿ ಚಿತ್ತೇ ಉಪ್ಪಜ್ಜಮಾನೇ ಉಪ್ಪಜ್ಜನ್ತಿ। ಚಿತ್ತೇ ನಿರುಜ್ಝಮಾನೇ ನಿರುಜ್ಝನ್ತಿ। ನಾಮರೂಪಞ್ಚ ವಿಞ್ಞಾಣಹೇತುಕಂ ವಿಞ್ಞಾಣಪಚ್ಚಯಾ ನಿಬ್ಬತ್ತಂ। ತಸ್ಸ ಮಗ್ಗೇನ ಹೇತು ಉಪಚ್ಛಿನ್ನೋ। ವಿಞ್ಞಾಣಂ ಅನಾಹಾರಂ ಅನಭಿನನ್ದಿತಂ ಅಪ್ಪಟಿಸನ್ಧಿಕಂ ತಂ ನಿರುಜ್ಝತಿ। ನಾಮರೂಪಮಪಿ ಅಹೇತು ಅಪ್ಪಚ್ಚಯಂ ಪುನಬ್ಭವಂ ನ ನಿಬ್ಬತ್ತಯತಿ। ಏವಂ ವಿಞ್ಞಾಣಸ್ಸ ನಿರೋಧಾ ಪಞ್ಞಾ ಚ ಸತಿ ಚ ನಾಮರೂಪಞ್ಚ ನಿರುಜ್ಝತಿ। ತೇನಾಹ ಭಗವಾ>
    text <೧೫>, <ಇಮಾನಿ ತೀಣಿ ಪದಾನಿ ಪುಚ್ಛಿತಾನಿ। ತೇ ತಯೋ ಪಞ್ಹಾ। ಕಿಸ್ಸ॥ ಸೇಖಾಸೇಖವಿಪಸ್ಸನಾಪುಬ್ಬಙ್ಗಮಪ್ಪಹಾನಯೋಗೇನ। ಏವಞ್ಹಿ ಆಹ। ಯೇ ಚ ಸಙ್ಖಾತಧಮ್ಮಾಸೇತಿ ಅರಹತ್ತಂ ಪುಚ್ಛತಿ। ಯೇ ಚ ಸೇಖಾ ಪುಥೂ ಇಧಾತಿ ಸೇಖಂ ಪುಚ್ಛತಿ। ತೇಸಂ ಮೇ ನಿಪಕೋ ಇರಿಯಂ। ಪುಟ್ಠೋ ಪಬ್ರೂಹಿ ಮಾರಿಸಾತಿ ವಿಪಸ್ಸನಾಪುಬ್ಬಙ್ಗಮಂ ಪಹಾನಂ ಪುಚ್ಛತಿ।>
    text <ತತ್ಥ ವಿಸಜ್ಜನಾ>
    text <ಭಗವತೋ ಸಬ್ಬಂ ಕಾಯಕಮ್ಮಂ ಞಾಣಪುಬ್ಬಙ್ಗಮಂ ಞಾಣಾನುಪರಿವತ್ತಿ। ಸಬ್ಬಂ ವಚೀಕಮ್ಮಂ ಞಾಣಪುಬ್ಬಙ್ಗಮಂ ಞಾಣಾನುಪರಿವತ್ತಿ। ಸಬ್ಬಂ ಮನೋಕಮ್ಮಂ ಞಾಣಪುಬ್ಬಙ್ಗಮಂ ಞಾಣಾನುಪರಿವತ್ತಿ। ಅತೀತೇ ಅಂಸೇ ಅಪ್ಪಟಿಹತಞಾಣದಸ್ಸನಂ। ಅನಾಗತೇ ಅಂಸೇ ಅಪ್ಪಟಿಹತಞಾಣದಸ್ಸನಂ। ಪಚ್ಚುಪ್ಪನ್ನೇ ಅಂಸೇ ಅಪ್ಪಟಿಹತಞಾಣದಸ್ಸನಂ।>
    text <ಕೋ ಚ ಞಾಣದಸ್ಸನಸ್ಸ ಪಟಿಘಾತೋ॥ ಯಂ ಅನಿಚ್ಚೇ ದುಕ್ಖೇ ಅನತ್ತನಿ ಚ ಅಞ್ಞಾಣಂ ಅದಸ್ಸನಂ। ಅಯಂ ಞಾಣದಸ್ಸನಸ್ಸ ಪಟಿಘಾತೋ। ಯಥಾ ಇಧ ಪುರಿಸೋ ತಾರಕರೂಪಾನಿ ಪಸ್ಸೇಯ್ಯ। ನೋ ಚ ಗಣನಸಙ್ಕೇತೇನ ಜಾನೇಯ್ಯ। ಅಯಂ ಞಾಣದಸ್ಸನಸ್ಸ ಪಟಿಘಾತೋ।>
    text <ಭಗವತೋ ಪನ ಅಪ್ಪಟಿಹತಞಾಣದಸ್ಸನಂ। ಅನಾವರಣಞಾಣದಸ್ಸನಾ ಹಿ ಬುದ್ಧಾ ಭಗವನ್ತೋ। ತತ್ಥ ಸೇಖೇನ ದ್ವೀಸು ಧಮ್ಮೇಸು ಚಿತ್ತಂ ರಕ್ಖಿತಬ್ಬಂ ಗೇಧಾ ಚ ರಜನೀಯೇಸು ಧಮ್ಮೇಸು। ದೋಸಾ ಚ ಪರಿಯುಟ್ಠಾನೀಯೇಸು। ತತ್ಥ ಯಾ ಇಚ್ಛಾ ಮುಚ್ಛಾ ಪತ್ಥನಾ ಪಿಯಾಯನಾ ಕೀಳನಾ। ತಂ ಭಗವಾ ನಿವಾರೇನ್ತೋ ಏವಮಾಹ ಕಾಮೇಸು ನಾಭಿಗಿಜ್ಝೇಯ್ಯಾತಿ।>
    text <ಮನಸಾನಾವಿಲೋ ಸಿಯಾತಿ ಪರಿಯುಟ್ಠಾನವಿಘಾತಂ ಆಹ। ತಥಾ ಹಿ ಸೇಖೋ ಅಭಿಗಿಜ್ಝನ್ತೋ ಅಸಮುಪ್ಪನ್ನಞ್ಚ ಕಿಲೇಸಂ ಉಪ್ಪಾದೇತಿ। ಉಪ್ಪನ್ನಞ್ಚ ಕಿಲೇಸಂ ಫಾತಿಂ ಕರೋತಿ। ಯೋ ಪನ ಅನಾವಿಲಸಙ್ಕಪ್ಪೋ ಅನಭಿಗಿಜ್ಝನ್ತೋ ವಾಯಮತಿ। ಸೋ ಅನುಪ್ಪನ್ನಾನಂ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಅನುಪ್ಪಾದಾಯ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ। ಸೋ ಉಪ್ಪನ್ನಾನಂ ಪಾಪಕಾನಂ ಅಕುಸಲಾನಂ ಧಮ್ಮಾನಂ ಪಹಾನಾಯ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ। ಸೋ ಅನುಪ್ಪನ್ನಾನಂ ಕುಸಲಾನಂ ಧಮ್ಮಾನಂ ಉಪ್ಪಾದಾಯ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ। ಸೋ ಉಪ್ಪನ್ನಾನಂ ಕುಸಲಾನಂ ಧಮ್ಮಾನಂ ಠಿತಿಯಾ ಅಸಮ್ಮೋಸಾಯ ಭಿಯ್ಯೋಭಾವಾಯ ವೇಪುಲ್ಲಾಯ ಭಾವನಾಯ ಪಾರಿಪೂರಿಯಾ ಛನ್ದಂ ಜನೇತಿ ವಾಯಮತಿ ವೀರಿಯಂ ಆರಭತಿ ಚಿತ್ತಂ ಪಗ್ಗಣ್ಹಾತಿ ಪದಹತಿ।>
    text <೧೬>, <ಕತಮೇ ಅನುಪ್ಪನ್ನಾ ಪಾಪಕಾ ಅಕುಸಲಾ ಧಮ್ಮಾ॥ ಕಾಮವಿತಕ್ಕೋ ಬ್ಯಾಪಾದವಿತಕ್ಕೋ ವಿಹಿಂಸಾವಿತಕ್ಕೋ। ಇಮೇ ಅನುಪ್ಪನ್ನಾ ಪಾಪಕಾ ಅಕುಸಲಾ ಧಮ್ಮಾ। ಕತಮೇ ಉಪ್ಪನ್ನಾ ಪಾಪಕಾ ಅಕುಸಲಾ ಧಮ್ಮಾ॥ ಅನುಸಯಾ ಅಕುಸಲಮೂಲಾನಿ। ಇಮೇ ಉಪ್ಪನ್ನಾ ಪಾಪಕಾ ಅಕುಸಲಾ ಧಮ್ಮಾ। ಕತಮೇ ಅನುಪ್ಪನ್ನಾ ಕುಸಲಾ ಧಮ್ಮಾ॥ ಯಾನಿ ಸೋತಾಪನ್ನಸ್ಸ ಇನ್ದ್ರಿಯಾನಿ। ಇಮೇ ಅನುಪ್ಪನ್ನಾ ಕುಸಲಾ ಧಮ್ಮಾ। ಕತಮೇ ಉಪ್ಪನ್ನಾ ಕುಸಲಾ ಧಮ್ಮಾ॥ ಯಾನಿ ಅಟ್ಠಮಕಸ್ಸ ಇನ್ದ್ರಿಯಾನಿ। ಇಮೇ ಉಪ್ಪನ್ನಾ ಕುಸಲಾ ಧಮ್ಮಾ।>
    text <ಯೇನ ಕಾಮವಿತಕ್ಕಂ ವಾರೇತಿ। ಇದಂ ಸತಿನ್ದ್ರಿಯಂ। ಯೇನ ಬ್ಯಾಪಾದವಿತಕ್ಕಂ ವಾರೇತಿ। ಇದಂ ಸಮಾಧಿನ್ದ್ರಿಯಂ। ಯೇನ ವಿಹಿಂಸಾವಿತಕ್ಕಂ ವಾರೇತಿ। ಇದಂ ವೀರಿಯಿನ್ದ್ರಿಯಂ।>
    text <ಯೇನ ಉಪ್ಪನ್ನುಪ್ಪನ್ನೇ ಪಾಪಕೇ ಅಕುಸಲೇ ಧಮ್ಮೇ ಪಜಹತಿ ವಿನೋದೇತಿ ಬ್ಯನ್ತೀಕರೋತಿ ಅನಭಾವಂ ಗಮೇತಿ ನಾಧಿವಾಸೇತಿ। ಇದಂ ಪಞ್ಞಿನ್ದ್ರಿಯಂ। ಯಾ ಇಮೇಸು ಚತೂಸು ಇನ್ದ್ರಿಯೇಸು ಸದ್ದಹನಾ ಓಕಪ್ಪನಾ। ಇದಂ ಸದ್ಧಿನ್ದ್ರಿಯಂ।>
    text <ತತ್ಥ ಸದ್ಧಿನ್ದ್ರಿಯಂ ಕತ್ಥ ದಟ್ಠಬ್ಬಂ॥ ಚತೂಸು ಸೋತಾಪತ್ತಿಯಙ್ಗೇಸು। ವೀರಿಯಿನ್ದ್ರಿಯಂ ಕತ್ಥ ದಟ್ಠಬ್ಬಂ॥ ಚತೂಸು ಸಮ್ಮಪ್ಪಧಾನೇಸು। ಸತಿನ್ದ್ರಿಯಂ ಕತ್ಥ ದಟ್ಠಬ್ಬಂ॥ ಚತೂಸು ಸತಿಪಟ್ಠಾನೇಸು। ಸಮಾಧಿನ್ದ್ರಿಯಂ ಕತ್ಥ ದಟ್ಠಬ್ಬಂ॥ ಚತೂಸು ಝಾನೇಸು। ಪಞ್ಞಿನ್ದ್ರಿಯಂ ಕತ್ಥ ದಟ್ಠಬ್ಬಂ॥ ಚತೂಸು ಅರಿಯಸಚ್ಚೇಸು। ಏವಂ ಸೇಖೋ ಸಬ್ಬೇಹಿ ಕುಸಲೇಹಿ ಧಮ್ಮೇಹಿ ಅಪ್ಪಮತ್ತೋ ವುತ್ತೋ ಭಗವತಾ ಅನಾವಿಲತಾಯ ಮನಸಾ। ತೇನಾಹ ಭಗವಾ ಮನಸಾನಾವಿಲೋಸಿಯಾತಿ।>
    text <೧೭>, <ಕುಸಲೋ ಸಬ್ಬಧಮ್ಮಾನನ್ತಿ ಲೋಕೋ ನಾಮ ತಿವಿಧೋ ಕಿಲೇಸಲೋಕೋ ಭವಲೋಕೋ ಇನ್ದ್ರಿಯಲೋಕೋ। ತತ್ಥ ಕಿಲೇಸಲೋಕೇನ ಭವಲೋಕೋ ಸಮುದಾಗಚ್ಛತಿ। ಸೋ ಇನ್ದ್ರಿಯಾನಿ ನಿಬ್ಬತ್ತೇತಿ। ಇನ್ದ್ರಿಯೇಸು ಭಾವಿಯಮಾನೇಸು ನೇಯ್ಯಸ್ಸ ಪರಿಞ್ಞಾ ಭವತಿ। ಸಾ ದುವಿಧೇನ ಉಪಪರಿಕ್ಖಿತಬ್ಬಾ ದಸ್ಸನಪರಿಞ್ಞಾಯ ಚ ಭಾವನಾಪರಿಞ್ಞಾಯ ಚ। ಯದಾ ಹಿ ಸೇಖೋ ಞೇಯ್ಯಂ ಪರಿಜಾನಾತಿ। ತದಾ ನಿಬ್ಬಿದಾಸಹಗತೇಹಿ ಸಞ್ಞಾಮನಸಿಕಾರೇಹಿ ನೇಯ್ಯಂ ಪರಿಞ್ಞಾತಂ ಭವತಿ। ತಸ್ಸ ದ್ವೇ ಧಮ್ಮಾ ಕೋಸಲ್ಲಂ ಗಚ್ಛನ್ತಿ ದಸ್ಸನಕೋಸಲ್ಲಞ್ಚ ಭಾವನಾಕೋಸಲ್ಲಞ್ಚ।>
    text <ತಂ ಞಾಣಂ ಪಞ್ಚವಿಧೇನ ವೇದಿತಬ್ಬಂಃ ಅಭಿಞ್ಞಾ ಪರಿಞ್ಞಾ ಪಹಾನಂ ಭಾವನಾ ಸಚ್ಛಿಕಿರಿಯಾ। ತತ್ಥ ಕತಮಾ ಅಭಿಞ್ಞಾ॥ ಯಂ ಧಮ್ಮಾನಂ ಸಲಕ್ಖಣೇ ಞಾಣಂ ಧಮ್ಮಪಟಿಸಮ್ಭಿದಾ ಚ ಅತ್ಥಪಟಿಸಮ್ಭಿದಾ ಚ। ಅಯಂ ಅಭಿಞ್ಞಾ।>
    text <ತತ್ಥ ಕತಮಾ ಪರಿಞ್ಞಾ॥ ಏವಂ ಅಭಿಜಾನಿತ್ವಾ ಯಾ ಪರಿಜಾನನಾ ಇದಂ ಕುಸಲಂ। ಇದಂ ಅಕುಸಲಂ। ಇದಂ ಸಾವಜ್ಜಂ। ಇದಂ ಅನವಜ್ಜಂ। ಇದಂ ಕಣ್ಹಂ। ಇದಂ ಸುಕ್ಕಂ। ಇದಂ ಸೇವಿತಬ್ಬಂ। ಇದಂ ನ ಸೇವಿತಬ್ಬಂ। ಇಮೇ ಧಮ್ಮಾ ಏವಂಗಹಿತಾ। ಇದಂ ಫಲಂ ನಿಬ್ಬತ್ತೇನ್ತಿ। ತೇಸಂ ಏವಂಗಹಿತಾನಂ ಅಯಂ ಅತ್ಥೋತಿ। ಅಯಂ ಪರಿಞ್ಞಾ।>
    text <ಏವಂ ಪರಿಜಾನಿತ್ವಾ ತಯೋ ಧಮ್ಮಾ ಅವಸಿಟ್ಠಾ ಭವನ್ತಿ ಪಹಾತಬ್ಬಾ ಭಾವೇತಬ್ಬಾ ಸಚ್ಛಿಕಾತಬ್ಬಾ ಚ। ತತ್ಥ ಕತಮೇ ಧಮ್ಮಾ ಪಹಾತಬ್ಬಾ॥ ಯೇ ಅಕುಸಲಾ। ತತ್ಥ ಕತಮೇ ಧಮ್ಮಾ ಭಾವೇತಬ್ಬಾ॥ ಯೇ ಕುಸಲಾ। ತತ್ಥ ಕತಮೇ ಧಮ್ಮಾ ಸಚ್ಛಿಕಾತಬ್ಬಾ॥ ಯಂ ಅಸಙ್ಖತಂ। ಯೋ ಏವಂ ಜಾನಾತಿ ಅಯಂ ವುಚ್ಚತಿ ಅತ್ಥಕುಸಲೋ ಧಮ್ಮಕುಸಲೋ ಕಲ್ಯಾಣತಾಕುಸಲೋ ಫಲತಾಕುಸಲೋ। ಆಯಕುಸಲೋ ಅಪಾಯಕುಸಲೋ ಉಪಾಯಕುಸಲೋ ಮಹತಾ ಕೋಸಲ್ಲೇನ ಸಮನ್ನಾಗತೋತಿ। ತೇನಾಹ ಭಗವಾ ಕುಸಲೋ ಸಬ್ಬಧಮ್ಮಾನನ್ತಿ।>
    text <ಸತೋ ಭಿಕ್ಖು ಪರಿಬ್ಬಜೇತಿ ತೇನ ದಿಟ್ಠಧಮ್ಮಸುಖವಿಹಾರತ್ಥಂ ಅಭಿಕ್ಕನ್ತೇ ಪಟಿಕ್ಕನ್ತೇ ಆಲೋಕಿತೇ ವಿಲೋಕಿತೇ ಸಮಿಞ್ಜಿತೇ ಪಸಾರಿತೇ ಸಙ್ಘಾಟಿಪತ್ತಚೀವರಧಾರಣೇ ಅಸಿತೇ ಪೀತೇ ಖಾಯಿತೇ ಸಾಯಿತೇ ಉಚ್ಚಾರಪಸ್ಸಾವಕಮ್ಮೇ ಗತೇ ಠಿತೇ ನಿಸಿನ್ನೇ ಸುತ್ತೇ ಜಾಗರಿತೇ ಭಾಸಿತೇ ತುಣ್ಹಿಭಾವೇ ಸತೇನ ಸಮ್ಪಜಾನೇನ ವಿಹಾತಬ್ಬಂ। ಇಮಾ ದ್ವೇ ಚರಿಯಾ ಅನುಞ್ಞಾತಾ ಭಗವತಾ ಏಕಾ ವಿಸುದ್ಧಾನಂ। ಏಕಾ ವಿಸುಜ್ಝನ್ತಾನಂ। ಕೇ ವಿಸುದ್ಧಾ॥ ಅರಹನ್ತೋ। ಕೇ ವಿಸುಜ್ಝನ್ತಾ॥ ಸೇಕ್ಖಾ। ಕತಕಿಚ್ಚಾನಿ ಹಿ ಅರಹತೋ ಇನ್ದ್ರಿಯಾನಿ। ಯಂ ಬೋಜ್ಝಂ। ತಂ ಚತುಬ್ಬಿಧಂ ದುಕ್ಖಸ್ಸ ಪರಿಞ್ಞಾಭಿಸಮಯೇನ ಸಮುದಯಸ್ಸ ಪಹಾನಾಭಿಸಮಯೇನ ಮಗ್ಗಸ್ಸ ಭಾವನಾಭಿಸಮಯೇನ ನಿರೋಧಸ್ಸ ಸಚ್ಛಿಕಿರಿಯಾಭಿಸಮಯೇನ। ಇದಂ ಚತುಬ್ಬಿಧಂ ಬೋಜ್ಝಂ ಯೋ ಏವಂ ಜಾನಾತಿ। ಅಯಂ ವುಚ್ಚತಿ ಸತೋ ಅಭಿಕ್ಕಮತಿ ಸತೋ ಪಟಿಕ್ಕಮತಿ ಖಯಾ ರಾಗಸ್ಸ ಖಯಾ ದೋಸಸ್ಸ ಖಯಾ ಮೋಹಸ್ಸ। ತೇನಾಹ ಭಗವಾ ಸತೋ ಭಿಕ್ಖು ಪರಿಬ್ಬಜೇತಿ। ತೇನಾಹ>
    text <ಏವಂ ಪುಚ್ಛಿತಬ್ಬಂ। ಏವಂ ವಿಸಜ್ಜಿತಬ್ಬಂ। ಸುತ್ತಸ್ಸ ಚ ಅನುಗೀತಿ ಅತ್ಥತೋ ಚ ಬ್ಯಞ್ಜನತೋ ಚ ಸಮಾನೇತಬ್ಬಾ। ಅತ್ಥಾಪಗತಂ ಹಿ ಬ್ಯಞ್ಜನಂ ಸಮ್ಫಪ್ಪಲಾಪಂ ಭವತಿ। ದುನ್ನಿಕ್ಖಿತ್ತಸ್ಸ ಪದಬ್ಯಞ್ಜನಸ್ಸ ಅತ್ಥೋಪಿ ದುನ್ನಯೋ ಭವತಿ। ತಸ್ಮಾ ಅತ್ಥಬ್ಯಞ್ಜನೂಪೇತಂ ಸಙ್ಗಾಯಿತಬ್ಬಂ। ಸುತ್ತಞ್ಚ ಪವಿಚಿನಿತಬ್ಬಂ। ಕಿಂ ಇದಂ ಸುತ್ತಂ ಆಹಚ್ಚ ವಚನಂ ಅನುಸನ್ಧಿವಚನಂ ನೀತತ್ಥಂ ನೇಯ್ಯತ್ಥಂ ಸಂಕಿಲೇಸಭಾಗಿಯಂ ನಿಬ್ಬೇಧಭಾಗಿಯಂ ಅಸೇಕ್ಖಭಾಗಿಯಂ॥ ಕುಹಿಂ ಇಮಸ್ಸ ಸುತ್ತಸ್ಸ ಸಬ್ಬಾನಿ ಸಚ್ಚಾನಿ ಪಸ್ಸಿತಬ್ಬಾನಿ। ಆದಿಮಜ್ಝಪರಿಯೋಸಾನೇತಿ॥ ಏವಂ ಸುತ್ತಂ ಪವಿಚೇತಬ್ಬಂ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಯಂ ಪುಚ್ಛಿತಞ್ಚ ವಿಸ್ಸಜ್ಜಿತಞ್ಚ। ಸುತ್ತಸ್ಸ ಯಾ ಚ ಅನುಗೀತೀತಿ।>
    stand <ನಿಯುತ್ತೋ ವಿಚಯೋ ಹಾರೋ।>
  text <೩॥ ಯುತ್ತಿಹಾರವಿಭಙ್ಗೋ>
    text <೧೮>, <ತತ್ಥ ಕತಮೋ ಯುತ್ತಿಹಾರೋ॥ ಸಬ್ಬೇಸಂ ಹಾರಾನನ್ತಿ। ಅಯಂ ಯುತ್ತಿಹಾರೋ। ಕಿಂ ಯೋಜಯತಿ॥ ಚತ್ತಾರೋ ಮಹಾಪದೇಸಾ ಬುದ್ಧಾಪದೇಸೋ ಸಙ್ಘಾಪದೇಸೋ ಸಮ್ಬಹುಲತ್ಥೇರಾಪದೇಸೋ ಏಕತ್ಥೇರಾಪದೇಸೋ। ಇಮೇ ಚತ್ತಾರೋ ಮಹಾಪದೇಸಾ। ತಾನಿ ಪದಬ್ಯಞ್ಜನಾನಿ ಸುತ್ತೇ ಓತಾರಯಿತಬ್ಬಾನಿ। ವಿನಯೇ ಸನ್ದಸ್ಸಯಿತಬ್ಬಾನಿ। ಧಮ್ಮತಾಯಂ ಉಪನಿಕ್ಖಿಪಿತಬ್ಬಾನಿ।>
    text <ಕತಮಸ್ಮಿಂ ಸುತ್ತೇ ಓತಾರಯಿತಬ್ಬಾನಿ॥ ಚತೂಸು ಅರಿಯಸಚ್ಚೇಸು। ಕತಮಸ್ಮಿಂ ವಿನಯೇ ಸನ್ದಸ್ಸಯಿತಬ್ಬಾನಿ॥ ರಾಗವಿನಯೇ ದೋಸವಿನಯೇ ಮೋಹವಿನಯೇ। ಕತಮಿಸ್ಸಂ ಧಮ್ಮತಾಯಂ ಉಪನಿಕ್ಖಿಪಿತಬ್ಬಾನಿ॥ ಪಟಿಚ್ಚಸಮುಪ್ಪಾದೇ। ಯದಿ ಚತೂಸು ಅರಿಯಸಚ್ಚೇಸು ಅವತರತಿ। ಕಿಲೇಸವಿನಯೇ ಸನ್ದಿಸ್ಸತಿ। ಧಮ್ಮತಞ್ಚ ನ ವಿಲೋಮೇತಿ। ಏವಂ ಆಸವೇ ನ ಜನೇತಿ। ಚತೂಹಿ ಮಹಾಪದೇಸೇಹಿ ಯಂ ಯಂ ಯುಜ್ಜತಿ। ಯೇನ ಯೇನ ಯುಜ್ಜತಿ। ಯಥಾ ಯಥಾ ಯುಜ್ಜತಿ। ತಂ ತಂ ಗಹೇತಬ್ಬಂ।>
    text <೧೯>, <ಪಞ್ಹಂ ಪುಚ್ಛಿತೇನ ಕತಿ ಪದಾನಿ ಪಞ್ಹೇತಿ ಪದಸೋ ಪರಿಯೋಗಾಹಿತಬ್ಬಂ ವಿಚೇತಬ್ಬಂ॥ ಯದಿ ಸಬ್ಬಾನಿ ಪದಾನಿ ಏಕಂ ಅತ್ಥಂ ಅಭಿವದನ್ತಿ। ಏಕೋ ಪಞ್ಹೋ। ಅಥ ಚತ್ತಾರಿ ಪದಾನಿ ಏಕಂ ಅತ್ಥಂ ಅಭಿವದನ್ತಿ। ಏಕೋ ಪಞ್ಹೋ। ಅಥ ತೀಣಿ ಪದಾನಿ ಏಕಂ ಅತ್ಥಂ ಅಭಿವದನ್ತಿ। ಏಕೋ ಪಞ್ಹೋ। ಅಥ ದ್ವೇ ಪದಾನಿ ಏಕಂ ಅತ್ಥಂ ಅಭಿವದನ್ತಿ। ಏಕೋ ಪಞ್ಹೋ। ಅಥ ಏಕಂ ಪದಂ ಏಕಂ ಅತ್ಥಂ ಅಭಿವದತಿ। ಏಕೋ ಪಞ್ಹೋ। ತಂ ಉಪಪರಿಕ್ಖಮಾನೇನ ಅಞ್ಞಾತಬ್ಬಂ ಕಿಂ ಇಮೇ ಧಮ್ಮಾ ನಾನತ್ಥಾ ನಾನಾಬ್ಯಞ್ಜನಾ। ಉದಾಹು ಇಮೇಸಂ ಧಮ್ಮಾನಂ ಏಕೋ ಅತ್ಥೋ ಬ್ಯಞ್ಜನಮೇವ ನಾನನ್ತಿ। ಯಥಾ ಕಿಂ ಭವೇ॥ ಯಥಾ ಸಾ ದೇವತಾ ಭಗವನ್ತಂ ಪಞ್ಹಂ ಪುಚ್ಛತಿ।>
    text <ಇಮಾನಿ ಚತ್ತಾರಿ ಪದಾನಿ ಪುಚ್ಛಿತಾನಿ। ತೇ ತಯೋ ಪಞ್ಹಾ ಕಥಂ ಞಾಯತಿ॥ ಭಗವಾ ಹಿ ದೇವತಾಯ ವಿಸಜ್ಜೇತಿ।>
    text <೨೦>, <ತತ್ಥ ಜರಾ ಚ ಮರಣಞ್ಚ ಇಮಾನಿ ದ್ವೇ ಸಙ್ಖತಸ್ಸ ಸಙ್ಖತಲಕ್ಖಣಾನಿ। ಜರಾಯಂ ಠಿತಸ್ಸ ಅಞ್ಞಥತ್ತಂ। ಮರಣಂ ವಯೋ। ತತ್ಥ ಜರಾಯ ಚ ಮರಣಸ್ಸ ಚ ಅತ್ಥತೋ ನಾನತ್ತಂ। ಕೇನ ಕಾರಣೇನ। ಗಬ್ಭಗತಾಪಿ ಹಿ ಮೀಯನ್ತಿ। ನ ಚ ತೇ ಜಿಣ್ಣಾ ಭವನ್ತಿ। ಅತ್ಥಿ ಚ ದೇವಾನಂ ಮರಣಂ। ನ ಚ ತೇಸಂ ಸರೀರಾನಿ ಜೀರನ್ತಿ। ಸಕ್ಕತೇವ ಜರಾಯ ಪಟಿಕಮ್ಮಂ ಕಾತುಂ। ನ ಪನ ಸಕ್ಕತೇ ಮರಣಸ್ಸ ಪಟಿಕಮ್ಮಂ ಕಾತುಂ ಅಞ್ಞತ್ರೇವ ಇದ್ಧಿಮನ್ತಾನಂ ಇದ್ಧಿವಿಸಯಾ। ಯಂ ಪನಾಹ ತಣ್ಹಾಸಲ್ಲೇನ ಓತಿಣ್ಣೋತಿ ದಿಸ್ಸನ್ತಿ ವೀತರಾಗಾ ಜೀರನ್ತಾಪಿ ಮೀಯನ್ತಾಪಿ। ಯದಿ ಚ ಯಥಾ ಜರಾಮರಣಂ। ಏವಂ ತಣ್ಹಾಪಿ ಸಿಯಾ। ಏವಂ ಸನ್ತೇ ಸಬ್ಬೇ ಯೋಬ್ಬನಟ್ಠಾಪಿ ವಿಗತತಣ್ಹಾ ಸಿಯುಂ। ಯಥಾ ಚ ತಣ್ಹಾ ದುಕ್ಖಸ್ಸ ಸಮುದಯೋ। ಏವಂ ಜರಾಮರಣಮ್ಪಿ ಸಿಯಾ ದುಕ್ಖಸ್ಸ ಸಮುದಯೋ। ನ ಚ ಸಿಯಾ ತಣ್ಹಾ ದುಕ್ಖಸ್ಸ ಸಮುದಯೋ। ನ ಹಿ ಜರಾಮರಣಂ ದುಕ್ಖಸ್ಸ ಸಮುದಯೋ। ತಣ್ಹಾ ದುಕ್ಖಸ್ಸ ಸಮುದಯೋ। ಯಥಾ ಚ ತಣ್ಹಾ ಮಗ್ಗವಜ್ಝಾ। ಏವಂ ಜರಾಮರಣಮ್ಪಿ ಸಿಯಾ ಮಗ್ಗವಜ್ಝಂ। ಇಮಾಯ ಯುತ್ತಿಯಾ ಅಞ್ಞಮಞ್ಞೇಹಿ ಕಾರಣೇಹಿ ಗವೇಸಿತಬ್ಬಂ। ಯದಿ ಚ ಸನ್ದಿಸ್ಸತಿ ಯುತ್ತಿಸಮಾರೂಳ್ಹಂ ಅತ್ಥತೋ ಚ ಅಞ್ಞತ್ತಂ। ಬ್ಯಞ್ಜನತೋಪಿ ಗವೇಸಿತಬ್ಬಂ।>
    text <ಸಲ್ಲೋತಿ ವಾ ಧೂಪಾಯನನ್ತಿ ವಾ ಇಮೇಸಂ ಧಮ್ಮಾನಂ ಅತ್ಥತೋ ಏಕತ್ತಂ। ನ ಹಿ ಯುಜ್ಜತಿ ಇಚ್ಛಾಯ ಚ ತಣ್ಹಾಯ ಚ ಅತ್ಥತೋ ಅಞ್ಞತ್ತಂ। ತಣ್ಹಾಯ ಅಧಿಪ್ಪಾಯೇ ಅಪರಿಪೂರಮಾನೇ ನವಸು ಆಘಾತವತ್ಥೂಸು ಕೋಧೋ ಚ ಉಪನಾಹೋ ಚ ಉಪ್ಪಜ್ಜತಿ। ಇಮಾಯ ಯುತ್ತಿಯಾ ಜರಾಯ ಚ ಮರಣಸ್ಸ ಚ ತಣ್ಹಾಯ ಚ ಅತ್ಥತೋ ಅಞ್ಞತ್ತಂ।>
    text <ಯಂ ಪನಿದಂ ಭಗವತಾ ದ್ವೀಹಿ ನಾಮೇಹಿ ಅಭಿಲಪಿತಂ ಇಚ್ಛಾತಿಪಿ ತಣ್ಹಾತಿಪಿ। ಇದಂ ಭಗವತಾ ಬಾಹಿರಾನಂ ವತ್ಥೂನಂ ಆರಮ್ಮಣವಸೇನ ದ್ವೀಹಿ ನಾಮೇಹಿ ಅಭಿಲಪಿತಂ ಇಚ್ಛಾತಿಪಿ ತಣ್ಹಾತಿಪಿ। ಸಬ್ಬಾ ಹಿ ತಣ್ಹಾ ಅಜ್ಝೋಸಾನಲಕ್ಖಣೇನ ಏಕಲಕ್ಖಣಾ। ಯಥಾ ಸಬ್ಬೋ ಅಗ್ಗಿ ಉಣ್ಹತ್ತಲಕ್ಖಣೇನ ಏಕಲಕ್ಖಣೋ। ಅಪಿ ಚ ಉಪಾದಾನವಸೇನ ಅಞ್ಞಮಞ್ಞಾನಿ ನಾಮಾನಿ ಲಭತಿ। ಕಟ್ಠಗ್ಗೀತಿಪಿ ತಿಣಗ್ಗೀತಿಪಿ ಸಕಲಿಕಗ್ಗೀತಿಪಿ ಗೋಮಯಗ್ಗೀತಿಪಿ ಥುಸಗ್ಗೀತಿಪಿ ಸಙ್ಕಾರಗ್ಗೀತಿಪಿ। ಸಬ್ಬೋ ಹಿ ಅಗ್ಗಿ ಉಣ್ಹತ್ತಲಕ್ಖಣೋವ। ಏವಂ ಸಬ್ಬಾ ತಣ್ಹಾ ಅಜ್ಝೋಸಾನಲಕ್ಖಣೇನ ಏಕಲಕ್ಖಣಾ। ಅಪಿ ತು ಆರಮ್ಮಣಉಪಾದಾನವಸೇನ ಅಞ್ಞಮಞ್ಞೇಹಿ ನಾಮೇಹಿ ಅಭಿಲಪಿತಾ ಇಚ್ಛಾಇತಿಪಿ ತಣ್ಹಾಇತಿಪಿ ಸಲ್ಲೋಇತಿಪಿ ಧೂಪಾಯನಾಇತಿಪಿ ಸರಿತಾಇತಿಪಿ ವಿಸತ್ತಿಕಾಇತಿಪಿ ಸಿನೇಹೋಇತಿಪಿ ಕಿಲಮಥೋಇತಿಪಿ ಲತಾಇತಿಪಿ ಮಞ್ಞನಾಇತಿಪಿ ಬನ್ಧೋಇತಿಪಿ ಆಸಾಇತಿಪಿ ಪಿಪಾಸಾಇತಿಪಿ ಅಭಿನನ್ದನಾಇತಿಪಿ। ಇತಿ ಸಬ್ಬಾ ತಣ್ಹಾ ಅಜ್ಝೋಸಾನಲಕ್ಖಣೇನ ಏಕಲಕ್ಖಣಾ। ಯಥಾ ಚ ವೇವಚನೇ ವುತ್ತಾ।>
    text <ತಣ್ಹಾಯೇತಂ ವೇವಚನಂ। ಯಥಾಹ ಭಗವಾ ರೂಪೇ ತಿಸ್ಸ ಅವಿಗತರಾಗಸ್ಸ ಅವಿಗತಚ್ಛನ್ದಸ್ಸ ಅವಿಗತಪೇಮಸ್ಸ ಅವಿಗತಪಿಪಾಸಸ್ಸ ಅವಿಗತಪರಿಳಾಹಸ್ಸ। ಏವಂ ವೇದನಾಯ ಸಞ್ಞಾಯ ಸಙ್ಖಾರೇಸು ವಿಞ್ಞಾಣೇ ಅವಿಗತರಾಗಸ್ಸ ಅವಿಗತಚ್ಛನ್ದಸ್ಸ ಅವಿಗತಪೇಮಸ್ಸ ಅವಿಗತಪಿಪಾಸಸ್ಸ ಅವಿಗತಪರಿಳಾಹಸ್ಸ ಸಬ್ಬಂ ಸುತ್ತಂ ವಿತ್ಥಾರೇತಬ್ಬಂ। ತಣ್ಹಾಯೇತಂ ವೇವಚನಂ। ಏವಂ ಯುಜ್ಜತಿ।>
    text <೨೧>, <ಸಬ್ಬೋ ದುಕ್ಖೂಪಚಾರೋ ಕಾಮತಣ್ಹಾಸಙ್ಖಾರಮೂಲಕೋ। ನ ಪನ ಯುಜ್ಜತಿ ಸಬ್ಬೋ ನಿಬ್ಬಿದೂಪಚಾರೋ ಕಾಮತಣ್ಹಾಪರಿಕ್ಖಾರಮೂಲಕೋ। ಇಮಾಯ ಯುತ್ತಿಯಾ ಅಞ್ಞಮಞ್ಞೇಹಿ ಕಾರಣೇಹಿ ಗವೇಸಿತಬ್ಬಂ।>
    text <ಯಥಾ ಹಿ ಭಗವಾ ರಾಗಚರಿತಸ್ಸ ಪುಗ್ಗಲಸ್ಸ ಅಸುಭಂ ದೇಸಯತಿ। ದೋಸಚರಿತಸ್ಸ ಭಗವಾ ಪುಗ್ಗಲಸ್ಸ ಮೇತ್ತಂ ದೇಸಯತಿ। ಮೋಹಚರಿತಸ್ಸ ಭಗವಾ ಪುಗ್ಗಲಸ್ಸ ಪಟಿಚ್ಚಸಮುಪ್ಪಾದಂ ದೇಸಯತಿ। ಯದಿ ಹಿ ಭಗವಾ ರಾಗಚರಿತಸ್ಸ ಪುಗ್ಗಲಸ್ಸ ಮೇತ್ತಂ ಚೇತೋವಿಮುತ್ತಿಂ ದೇಸೇಯ್ಯ। ಸುಖಂ ವಾ ಪಟಿಪದಂ ದನ್ಧಾಭಿಞ್ಞಂ ಸುಖಂ ವಾ ಪಟಿಪದಂ ಖಿಪ್ಪಾಭಿಞ್ಞಂ ವಿಪಸ್ಸನಾಪುಬ್ಬಙ್ಗಮಂ ವಾ ಪಹಾನಂ ದೇಸೇಯ್ಯ। ನ ಯುಜ್ಜತಿ ದೇಸನಾ। ಏವಂ ಯಂ ಕಿಞ್ಚಿ ರಾಗಸ್ಸ ಅನುಲೋಮಪ್ಪಹಾನಂ ದೋಸಸ್ಸ ಅನುಲೋಮಪ್ಪಹಾನಂ ಮೋಹಸ್ಸ ಅನುಲೋಮಪ್ಪಹಾನಂ। ಸಬ್ಬಂ ತಂ ವಿಚಯೇನ ಹಾರೇನ ವಿಚಿನಿತ್ವಾ ಯುತ್ತಿಹಾರೇನ ಯೋಜೇತಬ್ಬಂ। ಯಾವತಿಕಾ ಞಾಣಸ್ಸ ಭೂಮಿ।>
    text <ಮೇತ್ತಾವಿಹಾರಿಸ್ಸ ಸತೋ ಬ್ಯಾಪಾದೋ ಚಿತ್ತಂ ಪರಿಯಾದಾಯ ಠಸ್ಸತೀತಿ ನ ಯುಜ್ಜತಿ ದೇಸನಾ। ಬ್ಯಾಪಾದೋ ಪಹಾನಂ ಅಬ್ಭತ್ಥಂ ಗಚ್ಛತೀತಿ ಯುಜ್ಜತಿ ದೇಸನಾ। ಕರುಣಾವಿಹಾರಿಸ್ಸ ಸತೋ ವಿಹೇಸಾ ಚಿತ್ತಂ ಪರಿಯಾದಾಯ ಠಸ್ಸತೀತಿ ನ ಯುಜ್ಜತಿ ದೇಸನಾ। ವಿಹೇಸಾ ಪಹಾನಂ ಅಬ್ಭತ್ಥಂ ಗಚ್ಛತೀತಿ ಯುಜ್ಜತಿ ದೇಸನಾ। ಮುದಿತಾ ವಿಹಾರಿಸ್ಸ ಸತೋ ಅರತಿ ಚಿತ್ತಂ ಪರಿಯಾದಾಯ ಠಸ್ಸತೀತಿ ನ ಯುಜ್ಜತಿ ದೇಸನಾ। ಅರತಿ ಪಹಾನಂ ಅಬ್ಭತ್ಥಂ ಗಚ್ಛತೀತಿ ಯುಜ್ಜತಿ ದೇಸನಾ। ಉಪೇಕ್ಖಾವಿಹಾರಿಸ್ಸ ಸತೋ ರಾಗೋ ಚಿತ್ತಂ ಪರಿಯಾದಾಯ ಠಸ್ಸತೀತಿ ನ ಯುಜ್ಜತಿ ದೇಸನಾ। ರಾಗೋ ಪಹಾನಂ ಅಬ್ಭತ್ಥಂ ಗಚ್ಛತೀತಿ ಯುಜ್ಜತಿ ದೇಸನಾ। ಅನಿಮಿತ್ತವಿಹಾರಿಸ್ಸ ಸತೋ ನಿಮಿತ್ತಾನುಸಾರೀ ತೇನ ತೇನೇವ ವಿಞ್ಞಾಣಂ ಪವತ್ತತೀತಿ ನ ಯುಜ್ಜತಿ ದೇಸನಾ। ನಿಮಿತ್ತಂ ಪಹಾನಂ ಅಬ್ಭತ್ಥಂ ಗಚ್ಛತೀತಿ ಯುಜ್ಜತಿ ದೇಸನಾ। ಅಸ್ಮೀತಿ ವಿಗತಂ ಅಯಮಹಮಸ್ಮೀತಿ ನ ಸಮನುಪಸ್ಸಾಮಿ। ಅಥ ಚ ಪನ ಮೇ ಕಿಸ್ಮೀತಿ ಕಥಸ್ಮೀತಿ ವಿಚಿಕಿಚ್ಛಾ ಕಥಂಕಥಾಸಲ್ಲಂ ಚಿತ್ತಂ ಪರಿಯಾದಾಯ ಠಸ್ಸತೀತಿ ನ ಯುಜ್ಜತಿ ದೇಸನಾ। ವಿಚಿಕಿಚ್ಛಾ ಕಥಂಕಥಾಸಲ್ಲಂ ಪಹಾನಂ ಅಬ್ಭತ್ಥಂ ಗಚ್ಛತೀತಿ ಯುಜ್ಜತಿ ದೇಸನಾ।>
    text <ಯಥಾ ವಾ ಪನ ಪಠಮಂ ಝಾನಂ ಸಮಾಪನ್ನಸ್ಸ ಸತೋ ಕಾಮರಾಗಬ್ಯಾಪಾದಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ವಿತಕ್ಕಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ದುತಿಯಂ ಝಾನಂ ಸಮಾಪನ್ನಸ್ಸ ಸತೋ ವಿತಕ್ಕವಿಚಾರಸಹಗತಾ ಸಞ್ಞಾಮನಸಿಕಾರಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ಉಪೇಕ್ಖಾಸುಖಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ತತಿಯಂ ಝಾನಂ ಸಮಾಪನ್ನಸ್ಸ ಸತೋ ಪೀತಿಸುಖಸಹಗತಾ ಸಞ್ಞಾಮನಸಿಕಾರಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ಉಪೇಕ್ಖಾಸತಿಪಾರಿಸುದ್ಧಿಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ಚತುತ್ಥಂ ಝಾನಂ ಸಮಾಪನ್ನಸ್ಸ ಸತೋ ಉಪೇಕ್ಖಾಸಹಗತಾ ಸಞ್ಞಾಮನಸಿಕಾರಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ಆಕಾಸಾನಞ್ಚಾಯತನಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ।>
    text <ಆಕಾಸಾನಞ್ಚಾಯತನಂ ಸಮಾಪನ್ನಸ್ಸ ಸತೋ ರೂಪಸಹಗತಾ ಸಞ್ಞಾಮನಸಿಕಾರಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ವಿಞ್ಞಾಣಞ್ಚಾಯತನಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ವಿಞ್ಞಾಣಞ್ಚಾಯತನಂ ಸಮಾಪನ್ನಸ್ಸ ಸತೋ ಆಕಾಸಾನಞ್ಚಾಯತನಸಹಗತಾ ಸಞ್ಞಾಮನಸಿಕಾರಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ಆಕಿಞ್ಚಞ್ಞಾಯತನಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ।>
    text <ಆಕಿಞ್ಚಞ್ಞಾಯತನಂ ಸಮಾಪನ್ನಸ್ಸ ಸತೋ ವಿಞ್ಞಾಣಞ್ಚಾಯತನಸಹಗತಾ ಸಞ್ಞಾಮನಸಿಕಾರಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ನೇವಸಞ್ಞಾನಾಸಞ್ಞಾಯತನಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ನೇವಸಞ್ಞಾನಾಸಞ್ಞಾಯತನಂ ಸಮಾಪನ್ನಸ್ಸ ಸತೋ ಸಞ್ಞೂಪಚಾರಾ ವಿಸೇಸಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ಹಾನಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ಸಞ್ಞಾವೇದಯಿತನಿರೋಧಸಹಗತಾ ವಾ ಸಞ್ಞಾಮನಸಿಕಾರಾ ಹಾನಾಯ ಸಂವತ್ತನ್ತೀತಿ ನ ಯುಜ್ಜತಿ ದೇಸನಾ। ವಿಸೇಸಾಯ ಸಂವತ್ತನ್ತೀತಿ ಯುಜ್ಜತಿ ದೇಸನಾ। ಕಲ್ಲತಾಪರಿಚಿತಂ ಚಿತ್ತಂ ನ ಚ ಅಭಿನೀಹಾರಂ ಖಮತೀತಿ ನ ಯುಜ್ಜತಿ ದೇಸನಾ। ಕಲ್ಲತಾಪರಿಚಿತಂ ಚಿತ್ತಂ ಅಥ ಚ ಅಭಿನೀಹಾರಂ ಖಮತೀತಿ ಯುಜ್ಜತಿ ದೇಸನಾ।>
    text <ಏವಂ ಸಬ್ಬೇ ನವಸುತ್ತನ್ತಾ ಯಥಾಧಮ್ಮಂ ಯಥಾವಿನಯಂ ಯಥಾಸತ್ಥುಸಾಸನಂ ಸಬ್ಬತೋ ವಿಚಯೇನ ಹಾರೇನ ವಿಚಿನಿತ್ವಾ ಯುತ್ತಿಹಾರೇನ ಯೋಜೇತಬ್ಬಾತಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಸಬ್ಬೇಸಂ ಹಾರಾನಂ ಯಾ ಭೂಮಿ ಯೋ ಚ ಗೋಚರೋ ತೇಸನ್ತಿ।>
    stand <ನಿಯುತ್ತೋ ಯುತ್ತಿ ಹಾರೋ।>
  text <೪॥ ಪದಟ್ಠಾನಹಾರವಿಭಙ್ಗೋ>
    text <೨೨>, <ತತ್ಥ ಕತಮೋ ಪದಟ್ಠಾನೋ ಹಾರೋ॥ ಧಮ್ಮಂ ದೇಸೇತಿ ಜಿನೋತಿ। ಅಯಂ ಪದಟ್ಠಾನೋ ಹಾರೋ। ಕಿಂ ದೇಸೇತಿ॥ ಸಬ್ಬಧಮ್ಮಯಾಥಾವಅಸಮ್ಪಟಿವೇಧಲಕ್ಖಣಾ ಅವಿಜ್ಜಾ। ತಸ್ಸಾ ವಿಪಲ್ಲಾಸಾ ಪದಟ್ಠಾನಂ। ಅಜ್ಝೋಸಾನಲಕ್ಖಣಾ ತಣ್ಹಾ। ತಸ್ಸಾ ಪಿಯರೂಪಂ ಸಾತರೂಪಂ ಪದಟ್ಠಾನಂ। ಪತ್ಥನಲಕ್ಖಣೋ ಲೋಭೋ। ತಸ್ಸ ಅದಿನ್ನಾದಾನಂ ಪದಟ್ಠಾನಂ। ವಣ್ಣಸಣ್ಠಾನಬ್ಯಞ್ಜನಗ್ಗಹಣಲಕ್ಖಣಾ ಸುಭಸಞ್ಞಾ। ತಸ್ಸಾ ಇನ್ದ್ರಿಯಾ ಸಂವರೋ ಪದಟ್ಠಾನಂ। ಸಾಸವಫಸ್ಸಉಪಗಮನಲಕ್ಖಣಾ ಸುಖಸಞ್ಞಾ। ತಸ್ಸಾ ಅಸ್ಸಾದೋ ಪದಟ್ಠಾನಂ। ಸಙ್ಖತಲಕ್ಖಣಾನಂ ಧಮ್ಮಾನಂ ಅಸಮನುಪಸ್ಸನಲಕ್ಖಣಾ ನಿಚ್ಚಸಞ್ಞಾ। ತಸ್ಸಾ ವಿಞ್ಞಾಣಂ ಪದಟ್ಠಾನಂ। ಅನಿಚ್ಚಸಞ್ಞಾದುಕ್ಖಸಞ್ಞಾಅಸಮನುಪಸ್ಸನಲಕ್ಖಣಾ ಅತ್ತಸಞ್ಞಾ। ತಸ್ಸಾ ನಾಮಕಾಯೋ ಪದಟ್ಠಾನಂ। ಸಬ್ಬಧಮ್ಮಸಮ್ಪಟಿವೇಧಲಕ್ಖಣಾ ವಿಜ್ಜಾ। ತಸ್ಸಾ ಸಬ್ಬಂ ನೇಯ್ಯಂ ಪದಟ್ಠಾನಂ। ಚಿತ್ತವಿಕ್ಖೇಪಪಟಿಸಂಹರಣಲಕ್ಖಣೋ ಸಮಥೋ। ತಸ್ಸ ಅಸುಭಾ ಪದಟ್ಠಾನಂ। ಇಚ್ಛಾವಚರಪಟಿಸಂಹರಣಲಕ್ಖಣೋ ಅಲೋಭೋ। ತಸ್ಸ ಅದಿನ್ನಾದಾನಾ ವೇರಮಣೀ ಪದಟ್ಠಾನಂ। ಅಬ್ಯಾಪಜ್ಜಲಕ್ಖಣೋ ಅದೋಸೋ। ತಸ್ಸ ಪಾಣಾತಿಪಾತಾ ವೇರಮಣೀ ಪದಟ್ಠಾನಂ। ವತ್ಥುಅವಿಪ್ಪಟಿಪತ್ತಿಲಕ್ಖಣೋ ಅಮೋಹೋ। ತಸ್ಸ ಸಮ್ಮಾಪಟಿಪತ್ತಿ ಪದಟ್ಠಾನಂ। ವಿನೀಲಕವಿಪುಬ್ಬಕಗಹಣಲಕ್ಖಣಾ ಅಸುಭಸಞ್ಞಾ। ತಸ್ಸಾ ನಿಬ್ಬಿದಾ ಪದಟ್ಠಾನಂ। ಸಾಸವಫಸ್ಸಪರಿಜಾನನಲಕ್ಖಣಾ ದುಕ್ಖಸಞ್ಞಾ। ತಸ್ಸಾ ವೇದನಾ ಪದಟ್ಠಾನಂ। ಸಙ್ಖತಲಕ್ಖಣಾನಂ ಧಮ್ಮಾನಂ ಸಮನುಪಸ್ಸನಲಕ್ಖಣಾ ಅನಿಚ್ಚಸಞ್ಞಾ। ತಸ್ಸಾ ಉಪ್ಪಾದವಯಾ ಪದಟ್ಠಾನಂ। ಸಬ್ಬಧಮ್ಮಅಭಿನಿವೇಸಲಕ್ಖಣಾ ಅನತ್ತಸಞ್ಞಾ। ತಸ್ಸಾ ಧಮ್ಮಸಞ್ಞಾ ಪದಟ್ಠಾನಂ।>
    text <ಪಞ್ಚ ಕಾಮಗುಣಾ ಕಾಮರಾಗಸ್ಸ ಪದಟ್ಠಾನಂ। ಪಞ್ಚಿನ್ದ್ರಿಯಾನಿ ರೂಪೀನಿ ರೂಪರಾಗಸ್ಸ ಪದಟ್ಠಾನಂ। ಛಟ್ಠಾಯತನಂ ಭವರಾಗಸ್ಸ ಪದಟ್ಠಾನಂ। ನಿಬ್ಬತ್ತಭವಾನುಪಸ್ಸಿತಾ ಪಞ್ಚನ್ನಂ ಉಪಾದಾನಕ್ಖನ್ಧಾನಂ ಪದಟ್ಠಾನಂ। ಪುಬ್ಬೇನಿವಾಸಾನುಸ್ಸತಿಞಾಣದಸ್ಸನಸ್ಸ ಪದಟ್ಠಾನಂ। ಓಕಪ್ಪನಲಕ್ಖಣಾ ಸದ್ಧಾ ಅಧಿಮುತ್ತಿಪಚ್ಚುಪಟ್ಠಾನಾ ಚ। ಅನಾವಿಲಲಕ್ಖಣೋ ಪಸಾದೋ ಸಮ್ಪಸೀದನಪಚ್ಚುಪಟ್ಠಾನೋ ಚ। ಅಭಿಪತ್ಥಿಯನಲಕ್ಖಣಾ ಸದ್ಧಾ। ತಸ್ಸಾ ಅವೇಚ್ಚಪಸಾದೋ ಪದಟ್ಠಾನಂ। ಅನಾವಿಲಲಕ್ಖಣೋ ಪಸಾದೋ। ತಸ್ಸ ಸದ್ಧಾ ಪದಟ್ಠಾನಂ। ಆರಮ್ಭಲಕ್ಖಣಂ ವೀರಿಯಂ। ತಸ್ಸ ಸಮ್ಮಪ್ಪಧಾನಂ ಪದಟ್ಠಾನಂ। ಅಪಿಲಾಪನಲಕ್ಖಣಾ ಸತಿ। ತಸ್ಸಾ ಸತಿಪಟ್ಠಾನಂ ಪದಟ್ಠಾನಂ। ಏಕಗ್ಗಲಕ್ಖಣೋ ಸಮಾಧಿ। ತಸ್ಸ ಝಾನಾನಿ ಪದಟ್ಠಾನಂ। ಪಜಾನನಲಕ್ಖಣಾ ಪಞ್ಞಾ। ತಸ್ಸಾ ಸಚ್ಚಾನಿ ಪದಟ್ಠಾನಂ।>
    text <ಅಪರೋ ನಯೋ। ಅಸ್ಸಾದಮನಸಿಕಾರಲಕ್ಖಣೋ ಅಯೋನಿಸೋಮನಸಿಕಾರೋ। ತಸ್ಸ ಅವಿಜ್ಜಾ ಪದಟ್ಠಾನಂ। ಸಚ್ಚಸಮ್ಮೋಹನಲಕ್ಖಣಾ ಅವಿಜ್ಜಾ। ಸಾ ಸಙ್ಖಾರಾನಂ ಪದಟ್ಠಾನಂ। ಪುನಬ್ಭವವಿರೋಹಣಲಕ್ಖಣಾ ಸಙ್ಖಾರಾ। ತೇ ವಿಞ್ಞಾಣಸ್ಸ ಪದಟ್ಠಾನಂ। ಓಪಪಚ್ಚಯಿಕನಿಬ್ಬತ್ತಿಲಕ್ಖಣಂ ವಿಞ್ಞಾಣಂ। ತಂ ನಾಮರೂಪಸ್ಸ ಪದಟ್ಠಾನಂ। ನಾಮಕಾಯರೂಪಕಾಯಸಙ್ಘಾತಲಕ್ಖಣಂ ನಾಮರೂಪಂ। ತಂ ಛಳಾಯತನಸ್ಸ ಪದಟ್ಠಾನಂ। ಇನ್ದ್ರಿಯವವತ್ಥಾನಲಕ್ಖಣಂ ಛಳಾಯತನಂ। ತಂ ಫಸ್ಸಸ್ಸ ಪದಟ್ಠಾನಂ। ಚಕ್ಖುರೂಪವಿಞ್ಞಾಣಸನ್ನಿಪಾತಲಕ್ಖಣೋ ಫಸ್ಸೋ। ಸೋ ವೇದನಾಯ ಪದಟ್ಠಾನಂ। ಇಟ್ಠಾನಿಟ್ಠಅನುಭವನಲಕ್ಖಣಾ ವೇದನಾ। ಸಾ ತಣ್ಹಾಯ ಪದಟ್ಠಾನಂ। ಅಜ್ಝೋಸಾನಲಕ್ಖಣಾ ತಣ್ಹಾ। ಸಾ ಉಪಾದಾನಸ್ಸ ಪದಟ್ಠಾನಂ। ಓಪಪಚ್ಚಯಿಕಂ ಉಪಾದಾನಂ। ತಂ ಭವಸ್ಸ ಪದಟ್ಠಾನಂ। ನಾಮಕಾಯರೂಪಕಾಯಸಮ್ಭವನಲಕ್ಖಣೋ ಭವೋ। ಸೋ ಜಾತಿಯಾ ಪದಟ್ಠಾನಂ। ಖನ್ಧಪಾತುಭವನಲಕ್ಖಣಾ ಜಾತಿ। ಸಾ ಜರಾಯ ಪದಟ್ಠಾನಂ। ಉಪಧಿಪರಿಪಾಕಲಕ್ಖಣಾ ಜರಾ। ಸಾ ಮರಣಸ್ಸ ಪದಟ್ಠಾನಂ। ಜೀವಿತಿನ್ದ್ರಿಯುಪಚ್ಛೇದಲಕ್ಖಣಂ ಮರಣಂ। ತಂ ಸೋಕಸ್ಸ ಪದಟ್ಠಾನಂ। ಉಸ್ಸುಕ್ಕಕಾರಕೋ ಸೋಕೋ। ಸೋ ಪರಿದೇವಸ್ಸ ಪದಟ್ಠಾನಂ। ಲಾಲಪ್ಪಕಾರಕೋ ಪರಿದೇವೋ। ಸೋ ದುಕ್ಖಸ್ಸ ಪದಟ್ಠಾನಂ। ಕಾಯಸಂಪೀಳನಂ ದುಕ್ಖಂ। ತಂ ದೋಮನಸ್ಸಸ್ಸ ಪದಟ್ಠಾನಂ। ಚಿತ್ತಸಂಪೀಳನಂ ದೋಮನಸ್ಸಂ। ತಂ ಉಪಾಯಾಸಸ್ಸ ಪದಟ್ಠಾನಂ। ಓದಹನಕಾರಕೋ ಉಪಾಯಾಸೋ। ಸೋ ಭವಸ್ಸ ಪದಟ್ಠಾನಂ। ಇಮಾನಿ ಭವಙ್ಗಾನಿ ಯದಾ ಸಮಗ್ಗಾನಿ ನಿಬ್ಬತ್ತಾನಿ ಭವನ್ತಿ ಸೋ ಭವೋ। ತಂ ಸಂಸಾರಸ್ಸ ಪದಟ್ಠಾನಂ। ನಿಯ್ಯಾನಿಕಲಕ್ಖಣೋ ಮಗ್ಗೋ। ಸೋ ನಿರೋಧಸ್ಸ ಪದಟ್ಠಾನಂ।>
    text <ತಿತ್ಥಞ್ಞುತಾ ಪೀತಞ್ಞುತಾಯ ಪದಟ್ಠಾನಂ। ಪೀತಞ್ಞುತಾ ಪತ್ತಞ್ಞುತಾಯ ಪದಟ್ಠಾನಂ। ಪತ್ತಞ್ಞುತಾ ಅತ್ತಞ್ಞುತಾಯ ಪದಟ್ಠಾನಂ। ಅತ್ತಞ್ಞುತಾ ಪುಬ್ಬೇಕತಪುಞ್ಞತಾಯ ಪದಟ್ಠಾನಂ। ಪುಬ್ಬೇಕತಪುಞ್ಞತಾ ಪತಿರೂಪದೇಸವಾಸಸ್ಸ ಪದಟ್ಠಾನಂ। ಪತಿರೂಪದೇಸವಾಸೋ ಸಪ್ಪುರಿಸೂಪನಿಸ್ಸಯಸ್ಸ ಪದಟ್ಠಾನಂ। ಸಪ್ಪುರಿಸೂಪನಿಸ್ಸಯೋ ಅತ್ತಸಮ್ಮಾಪಣಿಧಾನಸ್ಸ ಪದಟ್ಠಾನಂ। ಅತ್ತಸಮ್ಮಾಪಣಿಧಾನಂ ಸೀಲಾನಂ ಪದಟ್ಠಾನಂ। ಸೀಲಾನಿ ಅವಿಪ್ಪಟಿಸಾರಸ್ಸ ಪದಟ್ಠಾನಂ। ಅವಿಪ್ಪಟಿಸಾರೋ ಪಾಮೋಜ್ಜಸ್ಸ ಪದಟ್ಠಾನಂ। ಪಾಮೋಜ್ಜಂ ಪೀತಿಯಾ ಪದಟ್ಠಾನಂ। ಪೀತಿ ಪಸ್ಸದ್ಧಿಯಾ ಪದಟ್ಠಾನಂ। ಪಸ್ಸದ್ಧಿ ಸುಖಸ್ಸ ಪದಟ್ಠಾನಂ। ಸುಖಂ ಸಮಾಧಿಸ್ಸ ಪದಟ್ಠಾನಂ। ಸಮಾಧಿ ಯಥಾಭೂತಞಾಣದಸ್ಸನಸ್ಸ ಪದಟ್ಠಾನಂ। ಯಥಾಭೂತಞಾಣದಸ್ಸನಂ ನಿಬ್ಬಿದಾಯ ಪದಟ್ಠಾನಂ। ನಿಬ್ಬಿದಾ ವಿರಾಗಸ್ಸ ಪದಟ್ಠಾನಂ। ವಿರಾಗೋ ವಿಮುತ್ತಿಯಾ ಪದಟ್ಠಾನಂ। ವಿಮುತ್ತಿ ವಿಮುತ್ತಿಞಾಣದಸ್ಸನಸ್ಸ ಪದಟ್ಠಾನಂ। ಏವಂ ಯೋ ಕೋಚಿ ಉಪನಿಸ್ಸಯೋ ಯೋ ಕೋಚಿ ಪಚ್ಚಯೋ। ಸಬ್ಬೋ ಸೋ ಪದಟ್ಠಾನಂ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಧಮ್ಮಂ ದೇಸೇತಿ ಜಿನೋತಿ।>
    stand <ನಿಯುತ್ತೋ ಪದಟ್ಠಾನೋ ಹಾರೋ।>
  text <೫॥ ಲಕ್ಖಣಹಾರವಿಭಙ್ಗೋ>
    text <೨೩>, <ತತ್ಥ ಕತಮೋ ಲಕ್ಖಣೋ ಹಾರೋ॥ ವುತ್ತಮ್ಹಿ ಏಕಧಮ್ಮೇತಿ। ಅಯಂ ಲಕ್ಖಣೋ ಹಾರೋ। ಕಿಂ ಲಕ್ಖಯತಿ॥ ಯೇ ಧಮ್ಮಾ ಏಕಲಕ್ಖಣಾ। ತೇಸಂ ಧಮ್ಮಾನಂ ಏಕಸ್ಮಿಂ ಧಮ್ಮೇ ವುತ್ತೇ ಅವಸಿಟ್ಠಾ ಧಮ್ಮಾ ವುತ್ತಾ ಭವನ್ತಿ। ಯಥಾ ಕಿಂ ಭವೇ॥ ಯಥಾಹ ಭಗವಾ>
    text <ಚಕ್ಖುಂ। ಭಿಕ್ಖವೇ। ಅನವಟ್ಠಿತಂ ಇತ್ತರಂ ಪರಿತ್ತಂ ಪಭಙ್ಗು ಪರತೋ ದುಕ್ಖಂ ಬ್ಯಸನಂ ಚಲನಂ ಕುಕ್ಕುಳಂ ಸಙ್ಖಾರಂ ವಧಕಂ ಅಮಿತ್ತಮಜ್ಝೇ। ಇಮಸ್ಮಿಂ ಚಕ್ಖುಸ್ಮಿಂ ವುತ್ತೇ ಅವಸಿಟ್ಠಾನಿ ಅಜ್ಝತ್ತಿಕಾನಿ ಆಯತನಾನಿ ವುತ್ತಾನಿ ಭವನ್ತಿ। ಕೇನ ಕಾರಣೇನ॥ ಸಬ್ಬಾನಿ ಹಿ ಛ ಅಜ್ಝತ್ತಿಕಾನಿ ಆಯತನಾನಿ ವಧಕಟ್ಠೇನ ಏಕಲಕ್ಖಣಾನಿ। ಯಥಾ ಚಾಹ ಭಗವಾ>
    text <ಅತೀತೇ। ರಾಧ। ರೂಪೇ ಅನಪೇಕ್ಖೋ ಹೋಹಿ। ಅನಾಗತಂ ರೂಪಂ ಮಾ ಅಭಿನನ್ದಿ। ಪಚ್ಚುಪ್ಪನ್ನಸ್ಸ ರೂಪಸ್ಸ ನಿಬ್ಬಿದಾಯ ವಿರಾಗಾಯ ನಿರೋಧಾಯ ಚಾಗಾಯ ಪಟಿನಿಸ್ಸಗ್ಗಾಯ ಪಟಿಪಜ್ಜ। ಇಮಸ್ಮಿಂ ರೂಪಕ್ಖನ್ಧೇ ವುತ್ತೇ ಅವಸಿಟ್ಠಾ ಖನ್ಧಾ ವುತ್ತಾ ಭವನ್ತಿ। ಕೇನ ಕಾರಣೇನ॥ ಸಬ್ಬೇ ಹಿ ಪಞ್ಚಕ್ಖನ್ಧಾ ಯಮಕೋವಾದಸುತ್ತೇ ವಧಕಟ್ಠೇನ ಏಕಲಕ್ಖಣಾ ವುತ್ತಾ। ಯಥಾ ಚಾಹ ಭಗವಾ>
    text <ಇತಿ ಕಾಯಗತಾಯ ಸತಿಯಾ ವುತ್ತಾಯ ವುತ್ತಾ ಭವನ್ತಿ ವೇದನಾಗತಾ ಸತಿ ಚಿತ್ತಗತಾ ಧಮ್ಮಗತಾ ಚ। ತಥಾ ಯಂ ಕಿಞ್ಚಿ ದಿಟ್ಠಂ ವಾ ಸುತಂ ವಾ ಮುತಂ ವಾತಿ ವುತ್ತೇ ವುತ್ತಂ ಭವತಿ ವಿಞ್ಞಾತಂ। ಯಥಾ ಚಾಹ ಭಗವಾ>
    text <ತಸ್ಮಾತಿಹ ತ್ವಂ ಭಿಕ್ಖು ಕಾಯೇ ಕಾಯಾನುಪಸ್ಸೀ ವಿಹರಾಹಿ ಆತಾಪೀ ಸಮ್ಪಜಾನೋ ಸತಿಮಾ ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸಂ। ಆತಾಪೀತಿ ವೀರಿಯಿನ್ದ್ರಿಯಂ। ಸಮ್ಪಜಾನೋತಿ ಪಞ್ಞಿನ್ದ್ರಿಯಂ। ಸತಿಮಾತಿ ಸತಿನ್ದ್ರಿಯಂ। ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸನ್ತಿ ಸಮಾಧಿನ್ದ್ರಿಯಂ। ಏವಂ ಕಾಯೇ ಕಾಯಾನುಪಸ್ಸಿನೋ ವಿಹರತೋ ಚತ್ತಾರೋ ಸತಿಪಟ್ಠಾನಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಕೇನ ಕಾರಣೇನ। ಏಕಲಕ್ಖಣತ್ತಾ ಚತುನ್ನಂ ಇನ್ದ್ರಿಯಾನಂ।>
    text <೨೪>, <ಚತೂಸು ಸತಿಪಟ್ಠಾನೇಸು ಭಾವಿಯಮಾನೇಸು ಚತ್ತಾರೋ ಸಮ್ಮಪ್ಪಧಾನಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಚತೂಸು ಸಮ್ಮಪ್ಪಧಾನೇಸು ಭಾವಿಯಮಾನೇಸು ಚತ್ತಾರೋ ಇದ್ಧಿಪಾದಾ ಭಾವಿಯಮಾನೇಸು ಪಞ್ಚಿನ್ದ್ರಿಯಾನಿ ಭಾವನಾಪಾರಿಪೂರಿಂ ಗಚ್ಛನ್ತಿ। ಚತೂಸು ಇದ್ಧಿಪಾದೇಸು ಭಾವನಾಪಾರಿಪೂರಿಂ ಗಚ್ಛನ್ತಿ। ಪಞ್ಚಸು ಇನ್ದ್ರಿಯೇಸು ಭಾವಿಯಮಾನೇಸು ಪಞ್ಚ ಬಲಾನಿ ಭಾವನಾಪಾರಿಪೂರಿಂ ಗಚ್ಛನ್ತಿ। ಪಞ್ಚಸು ಬಲೇಸು ಭಾವಿಯಮಾನೇಸು ಸತ್ತ ಬೋಜ್ಝಙ್ಗಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಸತ್ತಸು ಬೋಜ್ಝಙ್ಗೇಸು ಭಾವಿಯಮಾನೇಸು ಅರಿಯೋ ಅಟ್ಠಙ್ಗಿಕೋ ಮಗ್ಗೋ ಭಾವನಾಪಾರಿಪೂರಿಂ ಗಚ್ಛತಿ। ಸಬ್ಬೇವ ಬೋಧಙ್ಗಮಾ ಧಮ್ಮಾ ಬೋಧಿಪಕ್ಖಿಯಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಕೇನ ಕಾರಣೇನ। ಸಬ್ಬೇ ಹಿ ಬೋಧಙ್ಗಮಾ ಬೋಧಿಪಕ್ಖಿಯಾ ನೇಯ್ಯಾನಿಕಲಕ್ಖಣೇನ ಏಕಲಕ್ಖಣಾ। ತೇ ಏಕಲಕ್ಖಣತ್ತಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಏವಂ ಅಕುಸಲಾಪಿ ಧಮ್ಮಾ ಏಕಲಕ್ಖಣತ್ತಾ ಪಹಾನಂ ಅಬ್ಭತ್ಥಂ ಗಚ್ಛನ್ತಿ। ಚತೂಸು ಸತಿಪಟ್ಠಾನೇಸು ಭಾವಿಯಮಾನೇಸು ವಿಪಲ್ಲಾಸಾ ಪಹೀಯನ್ತಿ। ಆಹಾರಾ ಚಸ್ಸ ಪರಿಞ್ಞಂ ಗಚ್ಛನ್ತಿ। ಉಪಾದಾನೇಹಿ ಅನುಪಾದಾನೋ ಭವತಿ। ಯೋಗೇಹಿ ಚ ವಿಸಂಯುತ್ತೋ ಭವತಿ। ಗನ್ಥೇಹಿ ಚ ವಿಪ್ಪಯುತ್ತೋ ಭವತಿ। ಆಸವೇಹಿ ಚ ಅನಾಸವೋ ಭವತಿ। ಓಘೇಹಿ ಚ ನಿತ್ಥಿಣ್ಣೋ ಭವತಿ। ಸಲ್ಲೇಹಿ ಚ ವಿಸಲ್ಲೋ ಭವತಿ। ವಿಞ್ಞಾಣಟ್ಠಿತಿಯೋ ಚಸ್ಸ ಪರಿಞ್ಞಂ ಗಚ್ಛನ್ತಿ। ಅಗತಿಗಮನೇಹಿ ನ ಅಗತಿಂ ಗಚ್ಛತಿ। ಏವಂ ಅಕುಸಲಾಪಿ ಧಮ್ಮಾ ಏಕಲಕ್ಖಣತ್ತಾ ಪಹಾನಂ ಅಬ್ಭತ್ಥಂ ಗಚ್ಛನ್ತಿ।>
    text <ಯತ್ಥ ವಾ ಪನ ರೂಪಿನ್ದ್ರಿಯಂ ದೇಸಿತಂ। ದೇಸಿತಾ ತತ್ಥೇವ ರೂಪಧಾತು ರೂಪಕ್ಖನ್ಧೋ ರೂಪಞ್ಚಾಯತನಂ। ಯತ್ಥ ವಾ ಪನ ಸುಖಾ ವೇದನಾ ದೇಸಿತಾ। ದೇಸಿತಂ ತತ್ಥ ಸುಖಿನ್ದ್ರಿಯಂ ಸೋಮನಸ್ಸಿನ್ದ್ರಿಯಂ ದುಕ್ಖಸಮುದಯೋ ಚ ಅರಿಯಸಚ್ಚಂ। ಯತ್ಥ ವಾ ಪನ ದುಕ್ಖಾ ವೇದನಾ ದೇಸಿತಾ। ದೇಸಿತಂ ತತ್ಥ ದುಕ್ಖಿನ್ದ್ರಿಯಂ ದೋಮನಸ್ಸಿನ್ದ್ರಿಯಂ ದುಕ್ಖಞ್ಚ ಅರಿಯಸಚ್ಚಂ। ಯತ್ಥ ವಾ ಪನ ಅದುಕ್ಖಮಸುಖಾ ವೇದನಾ ದೇಸಿತಾ। ದೇಸಿತಂ ತತ್ಥ ಉಪೇಕ್ಖಿನ್ದ್ರಿಯಂ ಸಬ್ಬೋ ಚ ಪಟಿಚ್ಚಸಮುಪ್ಪಾದೋ। ಕೇನ ಕಾರಣೇನ। ಅದುಕ್ಖಮಸುಖಾಯ ಹಿ ವೇದನಾಯ ಅವಿಜ್ಜಾ ಅನುಸೇತಿ। ಅವಿಜ್ಜಾಪಚ್ಚಯಾ ಸಙ್ಖಾರಾ। ಸಙ್ಖಾರಪಚ್ಚಯಾ ವಿಞ್ಞಾಣಂ। ವಿಞ್ಞಾಣಪಚ್ಚಯಾ ನಾಮರೂಪಂ। ನಾಮರೂಪಪಚ್ಚಯಾ ಸಳಾಯತನಂ। ಸಳಾಯತನಪಚ್ಚಯಾ ಫಸ್ಸೋ। ಫಸ್ಸಪಚ್ಚಯಾ ವೇದನಾ। ವೇದನಾಪಚ್ಚಯಾ ತಣ್ಹಾ। ತಣ್ಹಾಪಚ್ಚಯಾ ಉಪಾದಾನಂ। ಉಪಾದಾನಪಚ್ಚಯಾ ಭವೋ। ಭವಪಚ್ಚಯಾ ಜಾತಿ। ಜಾತಿಪಚ್ಚಯಾ ಜರಾಮರಣಂ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಾ ಸಮ್ಭವನ್ತಿ। ಏವಮೇತಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ಸಮುದಯೋ ಹೋತಿ। ಸೋ ಚ ಸರಾಗಸದೋಸಸಮೋಹಸಂಕಿಲೇಸಪಕ್ಖೇನ ಹಾತಬ್ಬೋ। ವೀತರಾಗವೀತದೋಸವೀತಮೋಹಅರಿಯಧಮ್ಮೇಹಿ ಹಾತಬ್ಬೋ।>
    text <ಏವಂ ಯೇ ಧಮ್ಮಾ ಏಕಲಕ್ಖಣಾ ಕಿಚ್ಚತೋ ಚ ಲಕ್ಖಣತೋ ಚ ಸಾಮಞ್ಞತೋ ಚ ಚುತೂಪಪಾತತೋ ಚ। ತೇಸಂ ಧಮ್ಮಾನಂ ಏಕಸ್ಮಿಂ ಧಮ್ಮೇ ವುತ್ತೇ ಅವಸಿಟ್ಠಾ ಧಮ್ಮಾ ವುತ್ತಾ ಭವನ್ತಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ವುತ್ತಮ್ಹಿ ಏಕಧಮ್ಮೇತಿ।>
    stand <ನಿಯುತ್ತೋ ಲಕ್ಖಣೋ ಹಾರೋ।>
  text <೬॥ ಚತುಬ್ಯೂಹಹಾರವಿಭಙ್ಗೋ>
    text <೨೫>, <ತತ್ಥ ಕತಮೋ ಚತುಬ್ಯೂಹೋ ಹಾರೋ॥ ನೇರುತ್ತಮಧಿಪ್ಪಾಯೋತಿ ಅಯಂ। ಬ್ಯಞ್ಜನೇನ ಸುತ್ತಸ್ಸ ನೇರುತ್ತಞ್ಚ ಅಧಿಪ್ಪಾಯೋ ಚ ನಿದಾನಞ್ಚ ಪುಬ್ಬಾಪರಸನ್ಧಿ ಚ ಗವೇಸಿತಬ್ಬೋ। ತತ್ಥ ಕತಮಂ ನೇರುತ್ತಂ। ಯಾ ನಿರುತ್ತಿಪದಸಂಹಿತಾ। ಯಂ ಧಮ್ಮಾನಂ ನಾಮಸೋ ಞಾಣಂ। ಯದಾ ಹಿ ಭಿಕ್ಖು ಅತ್ಥಸ್ಸ ಚ ನಾಮಂ ಜಾನಾತಿ। ಧಮ್ಮಸ್ಸ ಚ ನಾಮಂ ಜಾನಾತಿ। ತಥಾ ತಥಾ ನಂ ಅಭಿನಿರೋಪೇತಿ। ಅಯಞ್ಚ ವುಚ್ಚತಿ ಅತ್ಥಕುಸಲೋ ಧಮ್ಮಕುಸಲೋ ಬ್ಯಞ್ಜನಕುಸಲೋ ನಿರುತ್ತಿಕುಸಲೋ ಪುಬ್ಬಾಪರಕುಸಲೋ ದೇಸನಾಕುಸಲೋ ಅತೀತಾಧಿವಚನಕುಸಲೋ ಅನಾಗತಾಧಿವಚನಕುಸಲೋ ಪಚ್ಚುಪ್ಪನ್ನಾಧಿವಚನಕುಸಲೋ ಇತ್ಥಾಧಿವಚನಕುಸಲೋ ಪುರಿಸಾಧಿವಚನಕುಸಲೋ ನಪುಂಸಕಾಧಿವಚನಕುಸಲೋ ಏಕಾಧಿವಚನಕುಸಲೋ ಅನೇಕಾಧಿವಚನಕುಸಲೋ। ಏವಂ ಸಬ್ಬಾನಿ ಕಾತಬ್ಬಾನಿ ಜನಪದನಿರುತ್ತಾನಿ ಸಬ್ಬಾ ಚ ಜನಪದನಿರುತ್ತಿಯೋ। ಅಯಂ ನಿರುತ್ತಿಪದಸಂಹಿತಾ।>
    text <೨೬>, <ತತ್ಥ ಕತಮೋ ಅಧಿಪ್ಪಾಯೋ॥>
    text <ಇಧ ಭಗವತೋ ಕೋ ಅಧಿಪ್ಪಾಯೋ॥ ಯೇ ಅಪಾಯೇಹಿ ಪರಿಮುಚ್ಚಿತುಕಾಮಾ ಭವಿಸ್ಸನ್ತಿ। ತೇ ಧಮ್ಮಚಾರಿನೋ ಭವಿಸ್ಸನ್ತೀತಿ ಅಯಂ ಏತ್ಥ ಭಗವತೋ ಅಧಿಪ್ಪಾಯೋ।>
    text <ಇಧ ಭಗವತೋ ಕೋ ಅಧಿಪ್ಪಾಯೋ॥ ಸಞ್ಚೇತನಿಕಾನಂ ಕತಾನಂ ಕಮ್ಮಾನಂ ಉಪಚಿತಾನಂ ದುಕ್ಖವೇದನೀಯಾನಂ ಅನಿಟ್ಠಂ ಅಸಾತಂ ವಿಪಾಕಂ ಪಚ್ಚನುಭವಿಸ್ಸತೀತಿ ಅಯಂ ಏತ್ಥ ಭಗವತೋ ಅಧಿಪ್ಪಾಯೋ।>
    text <ಇಧ ಭಗವತೋ ಕೋ ಅಧಿಪ್ಪಾಯೋ॥ ಯೇ ಸುಖೇನ ಅತ್ಥಿಕಾ ಭವಿಸ್ಸನ್ತಿ। ತೇ ಪಾಪಕಮ್ಮಂ ನ ಕರಿಸ್ಸನ್ತೀತಿ ಅಯಂ ಏತ್ಥ ಭಗವತೋ ಅಧಿಪ್ಪಾಯೋ।>
    text <ಇಧ ಭಗವತೋ ಕೋ ಅಧಿಪ್ಪಾಯೋ॥ ಯೇ ಜರಾಮರಣೇನ ಅಟ್ಟಿಯಿತುಕಾಮಾ ಭವಿಸ್ಸನ್ತಿ। ತೇ ಭವಿಸ್ಸನ್ತಿ ಭೋಜನೇ ಮತ್ತಞ್ಞುನೋ ಇನ್ದ್ರಿಯೇಸು ಗುತ್ತದ್ವಾರಾ ಪುಬ್ಬರತ್ತಾಪರರತ್ತಂ ಜಾಗರಿಯಾನುಯೋಗಮನುಯುತ್ತಾ ವಿಪಸ್ಸಕಾ ಕುಸಲೇಸು ಧಮ್ಮೇಸು ಸಗಾರವಾ ಚ ಸಬ್ರಹ್ಮಚಾರೀಸು ಥೇರೇಸು ನವೇಸು ಮಜ್ಝಿಮೇಸೂತಿ ಅಯಂ ಏತ್ಥ ಭಗವತೋ ಅಧಿಪ್ಪಾಯೋ।>
    text <ಇಧ ಭಗವತೋ ಕೋ ಅಧಿಪ್ಪಾಯೋ॥ ಯೇ ಅಮತಪರಿಯೇಸನಂ ಪರಿಯೇಸಿತುಕಾಮಾ ಭವಿಸ್ಸನ್ತಿ। ತೇ ಅಪ್ಪಮತ್ತಾ ವಿಹರಿಸ್ಸನ್ತೀತಿ ಅಯಂ ಏತ್ಥ ಭಗವತೋ ಅಧಿಪ್ಪಾಯೋ। ಅಯಂ ಅಧಿಪ್ಪಾಯೋ।>
    text <೨೭>, <ತತ್ಥ ಕತಮಂ ನಿದಾನಂ॥ ಯಥಾ ಸೋ ಧನಿಯೋ ಗೋಪಾಲಕೋ ಭಗವನ್ತಂ ಆಹ>
    text <ಭಗವಾ ಆಹ>
    text <ಇಮಿನಾ ವತ್ಥುನಾ ಇಮಿನಾ ನಿದಾನೇನ ಏವಂ ಞಾಯತಿ ಇಧ ಭಗವಾ ಬಾಹಿರಂ ಪರಿಗ್ಗಹಂ ಉಪಧಿ ಆಹಾತಿ। ಯಥಾ ಚ ಮಾರೋ ಪಾಪಿಮಾ ಗಿಜ್ಝಕೂಟಾ ಪಬ್ಬತಾ ಪುಥುಸಿಲಂ ಪಾತೇಸಿ। ಭಗವಾ ಆಹ>
    text <ಇಮಿನಾ ವತ್ಥುನಾ ಇಮಿನಾ ನಿದಾನೇನ ಏವಂ ಞಾಯತಿ ಇಧ ಭಗವಾ ಕಾಯಂ ಉಪಧಿಂ ಆಹಾತಿ। ಯಥಾ ಚಾಹ>
    text <ಇಮಿನಾ ವತ್ಥುನಾ ಇಮಿನಾ ನಿದಾನೇನ ಏವಂ ಞಾಯತಿ ಇಧ ಭಗವಾ ಬಾಹಿರೇಸು ವತ್ಥೂಸು ತಣ್ಹಂ ಆಹಾತಿ। ಯಥಾ ಚಾಹ>
    text <ಇಮಿನಾ ವತ್ಥುನಾ ಇಮಿನಾ ನಿದಾನೇನ ಏವಂ ಞಾಯತಿ ಇಧ ಭಗವಾ ಬಾಹಿರವತ್ಥುಕಾಯ ತಣ್ಹಾಯ ಪಹಾನಂ ಆಹಾತಿ। ಯಥಾ ಚಾಹ>
    text <ಇಮಿನಾ ವತ್ಥುನಾ ಇಮಿನಾ ನಿದಾನೇನ ಏವಂ ಞಾಯತಿ ಇಧ ಭಗವಾ ಅಜ್ಝತ್ತಿಕವತ್ಥುಕಾಯ ತಣ್ಹಾಯ ಪಹಾನಂ ಆಹಾತಿ। ಯಥಾ ಚಾಹ>
    text <ಇಮಿನಾ ವತ್ಥುನಾ ಇಮಿನಾ ನಿದಾನೇನ ಏವಂ ಞಾಯತಿ ಇಧ ಭಗವಾ ಅಜ್ಝತ್ತಿಕವತ್ಥುಕಾಯ ತಣ್ಹಾಯ ಪಹಾನಂ ಆಹಾತಿ। ಇದಂ ನಿದಾನಂ।>
    text <ತತ್ಥ ಕತಮೋ ಪುಬ್ಬಾಪರಸನ್ಧಿ। ಯಥಾಹ>
    text <ಅಯಂ ಕಾಮತಣ್ಹಾ ವುತ್ತಾ। ಸಾ ಕತಮೇನ ಪುಬ್ಬಾಪರೇನ ಯುಜ್ಜತಿ॥ ಯಥಾಹ>
    text <ಇತಿ ಅನ್ಧತಾಯ ಚ ಸಞ್ಛನ್ನತಾಯ ಚ ಸಾಯೇವ ತಣ್ಹಾ ಅಭಿಲಪಿತಾ। ಯಞ್ಚಾಹ ಕಾಮನ್ಧಾ ಜಾಲಸಞ್ಛನ್ನಾ। ತಣ್ಹಾಛದನಛಾದಿತಾತಿ। ಯಞ್ಚಾಹ ರತ್ತೋ ಅತ್ಥಂ ನ ಜಾನಾತಿ। ರತ್ತೋ ಧಮ್ಮಂ ನ ಪಸ್ಸತೀತಿ। ಇಮೇಹಿ ಪದೇಹಿ ಪರಿಯುಟ್ಠಾನೇಹಿ ಸಾಯೇವ ತಣ್ಹಾ ಅಭಿಲಪಿತಾ। ಯಂ ಅನ್ಧಕಾರಂ। ಅಯಂ ದುಕ್ಖಸಮುದಯೋ। ಯಾ ಚ ತಣ್ಹಾ ಪೋನೋಭವಿಕಾ। ಯಞ್ಚಾಹ ಕಾಮಾತಿ ಇಮೇ ಕಿಲೇಸಕಾಮಾ। ಯಞ್ಚಾಹ ಜಾಲಸಞ್ಛನ್ನಾತಿ ತೇಸಂ ಯೇವ ಕಾಮಾನಂ ಪಯೋಗೇನ ಪರಿಯುಟ್ಠಾನಂ ದಸ್ಸೇತಿ। ತಸ್ಮಾ ಕಿಲೇಸವಸೇನ ಚ ಪರಿಯುಟ್ಠಾನವಸೇನ ಚ ತಣ್ಹಾಬನ್ಧನಂ ವುತ್ತಂ। ಯೇ ಏದಿಸಿಕಾ। ತೇ ಜರಾಮರಣಂ ಅನ್ವೇನ್ತಿ। ಅಯಂ ಭಗವತಾ ಯಥಾನಿಕ್ಖಿತ್ತಗಾಥಾಬಲೇನ ದಸ್ಸಿತಾ ಜರಾಮರಣಮನ್ವೇನ್ತೀತಿ।>
    text <ಪಪಞ್ಚಾ ನಾಮ ತಣ್ಹಾದಿಟ್ಠಿಮಾನಾ। ತದಭಿಸಙ್ಖತಾ ಚ ಸಙ್ಖಾರಾ। ಠಿತಿ ನಾಮ ಅನುಸಯಾ। ಸನ್ದಾನಂ ನಾಮ ತಣ್ಹಾಯ ಪರಿಯುಟ್ಠಾನಂ। ಯಾನಿ ಛತ್ತಿಂಸತಣ್ಹಾಯ ಜಾಲಿನಿಯಾ ವಿಚರಿತಾನಿ। ಪಲಿಘೋ ನಾಮ ಮೋಹೋ। ಯೇ ಚ ಪಪಞ್ಚಾ ಸಙ್ಖಾರಾ ಯಾ ಚ ಠಿತಿ ಯಂ ಸನ್ದಾನಞ್ಚ ಯಂ ಪಲಿಘಞ್ಚ ಯೋ ಏತಂ ಸಬ್ಬಂ ಸಮತಿಕ್ಕನ್ತೋ। ಅಯಂ ವುಚ್ಚತಿ ನಿತ್ತಣ್ಹೋ ಇತಿ।>
    text <೨೮>, <ತತ್ಥ ಪರಿಯುಟ್ಠಾನಸಙ್ಖಾರಾ ದಿಟ್ಠಧಮ್ಮವೇದನೀಯಾ ವಾ ಉಪಪಜ್ಜವೇದನೀಯಾ ವಾ ಅಪರಾಪರಿಯವೇದನೀಯಾ ವಾ। ಏವಂ ತಣ್ಹಾ ತಿವಿಧಂ ಫಲಂ ದೇತಿ ದಿಟ್ಠೇ ವಾ ಧಮ್ಮೇ ಉಪಪಜ್ಜೇ ವಾ ಅಪರೇ ವಾ ಪರಿಯಾಯೇ। ಏವಂ ಭಗವಾ ಆಹ ಯಂ ಲೋಭಪಕತಂ ಕಮ್ಮಂ ಕರೋತಿ ಕಾಯೇನ ವಾ ವಾಚಾಯ ವಾ ಮನಸಾ ವಾ। ತಸ್ಸ ವಿಪಾಕಂ ಅನುಭೋತಿ ದಿಟ್ಠೇ ವಾ ಧಮ್ಮೇ ಉಪಪಜ್ಜೇ ವಾ ಅಪರೇ ವಾ ಪರಿಯಾಯೇತಿ। ಇದಂ ಭಗವತೋ ಪುಬ್ಬಾಪರೇನ ಯುಜ್ಜತಿ। ತತ್ಥ ಪರಿಯುಟ್ಠಾನಂ ದಿಟ್ಠಧಮ್ಮವೇದನೀಯಂ ವಾ ಕಮ್ಮಂ ಉಪಪಜ್ಜವೇದನೀಯಂ ವಾ ಕಮ್ಮಂ ಅಪರಾಪರಿಯಾಯವೇದನೀಯಂ ವಾ ಕಮ್ಮಂ। ಏವಂ ಕಮ್ಮಂ ತಿಧಾ ವಿಪಚ್ಚತಿ ದಿಟ್ಠೇ ವಾ ಧಮ್ಮೇ ಉಪಪಜ್ಜೇ ವಾ ಅಪರೇ ವಾ ಪರಿಯಾಯೇ। ಯಥಾಹ>
    text <ಯಞ್ಚೇ ಬಾಲೋ ಇಧ ಪಾಣಾತಿಪಾತೀ ಹೋತಿ…ಪೇ॰… ಮಿಚ್ಛಾದಿಟ್ಠಿ ಹೋತಿ। ತಸ್ಸ ದಿಟ್ಠೇ ವಾ ಧಮ್ಮೇ ವಿಪಾಕಂ ಪಟಿಸಂವೇದೇತಿ ಉಪಪಜ್ಜೇ ವಾ ಅಪರೇ ವಾ ಪರಿಯಾಯೇತಿ। ಇದಂ ಭಗವತೋ ಪುಬ್ಬಾಪರೇನ ಯುಜ್ಜತಿ। ತತ್ಥ ಪರಿಯುಟ್ಠಾನಂ ಪಟಿಸಙ್ಖಾನಬಲೇನ ಪಹಾತಬ್ಬಂ। ಸಙ್ಖಾರಾ ದಸ್ಸನಬಲೇನ। ಛತ್ತಿಂಸ ತಣ್ಹಾವಿಚರಿತಾನಿ ಭಾವನಾಬಲೇನ ಪಹಾತಬ್ಬಾನೀತಿ ಏವಂ ತಣ್ಹಾಪಿ ತಿಧಾ ಪಹೀಯತಿ। ಯಾ ನಿತ್ತಣ್ಹಾತಾ ಅಯಂ ಸಉಪಾದಿಸೇಸಾ ನಿಬ್ಬಾನಧಾತು। ಭೇದಾ ಕಾಯಸ್ಸ ಅಯಂ ಅನುಪಾದಿಸೇಸಾ ನಿಬ್ಬಾನಧಾತು।>
    text <ಪಪಞ್ಚೋ ನಾಮ ವುಚ್ಚತಿ ಅನುಬನ್ಧೋ। ಯಞ್ಚಾಹ ಭಗವಾ ಪಪಞ್ಚೇತಿ ಅತೀತಾನಾಗತಪಚ್ಚುಪ್ಪನ್ನಂ ಚಕ್ಖುವಿಞ್ಞೇಯ್ಯಂ ರೂಪಂ ಆರಬ್ಭಾತಿ। ಯಞ್ಚಾಹ ಭಗವಾ ಅತೀತೇ। ರಾಧ। ರೂಪೇ ಅನಪೇಕ್ಖೋ ಹೋಹಿ। ಅನಾಗತಂ ರೂಪಂ ಮಾ ಅಭಿನನ್ದಿ। ಪಚ್ಚುಪ್ಪನ್ನಸ್ಸ ರೂಪಸ್ಸ ನಿಬ್ಬಿದಾಯ ವಿರಾಗಾಯ ನಿರೋಧಾಯ ಪಟಿನಿಸ್ಸಗ್ಗಾಯ ಪಟಿಪಜ್ಜಾತಿ। ಇದಂ ಭಗವತೋ ಪುಬ್ಬಾಪರೇನ ಯುಜ್ಜತಿ। ಯೋ ಚಾಪಿ ಪಪಞ್ಚೋ ಯೇ ಚ ಸಙ್ಖಾರಾ ಯಾ ಚ ಅತೀತಾನಾಗತಪಚ್ಚುಪ್ಪನ್ನಸ್ಸ ಅಭಿನನ್ದನಾ। ಇದಂ ಏಕತ್ಥಂ। ಅಪಿ ಚ ಅಞ್ಞಮಞ್ಞೇಹಿ ಪದೇಹಿ ಅಞ್ಞಮಞ್ಞೇಹಿ ಅಕ್ಖರೇಹಿ ಅಞ್ಞಮಞ್ಞೇಹಿ ಬ್ಯಞ್ಜನೇಹಿ ಅಪರಿಮಾಣಾ ಧಮ್ಮದೇಸನಾ ವುತ್ತಾ ಭಗವತಾ। ಏವಂ ಸುತ್ತೇನ ಸುತ್ತಂ ಸಂಸನ್ದಯಿತ್ವಾ ಪುಬ್ಬಾಪರೇನ ಸದ್ಧಿಂ ಯೋಜಯಿತ್ವಾ ಸುತ್ತಂ ನಿದ್ದಿಟ್ಠಂ ಭವತಿ।>
    text <ಸೋ ಚಾಯಂ ಪುಬ್ಬಾಪರೋ ಸನ್ಧಿ ಚತುಬ್ಬಿಧೋ ಅತ್ಥಸನ್ಧಿ ಬ್ಯಞ್ಜನಸನ್ಧಿ ದೇಸನಾಸನ್ಧಿ ನಿದ್ದೇಸಸನ್ಧೀತಿ।>
    text <ತತ್ಥ ಅತ್ಥಸನ್ಧಿ ಛಪ್ಪದಾನಿ ಸಙ್ಕಾಸನಾ ಪಕಾಸನಾ ವಿವರಣಾ ವಿಭಜನಾ ಉತ್ತಾನೀಕಮ್ಮತಾ ಪಞ್ಞತ್ತೀತಿ।>
    text <ಬ್ಯಞ್ಜನಸನ್ಧಿ ಛಪ್ಪದಾನಿ ಅಕ್ಖರಂ ಪದಂ ಬ್ಯಞ್ಜನಂ ಆಕಾರೋ ನಿರುತ್ತಿ ನಿದ್ದೇಸೋತಿ।>
    text <ದೇಸನಾಸನ್ಧಿ ನ ಚ ಪಥವಿಂ ನಿಸ್ಸಾಯ ಝಾಯತಿ ಝಾಯೀ ಝಾಯತಿ ಚ। ನ ಚ ಆಪಂ ನಿಸ್ಸಾಯ ಝಾಯತಿ ಝಾಯೀ ಝಾಯತಿ ಚ। ನ ಚ ತೇಜಂ ನಿಸ್ಸಾಯ ಝಾಯತಿ ಝಾಯೀ ಝಾಯತಿ ಚ। ನ ಚ ವಾಯುಂ ನಿಸ್ಸಾಯ ಝಾಯತಿ ಝಾಯೀ ಝಾಯತಿ ಚ। ನ ಚ ಆಕಾಸಾನಞ್ಚಾಯತನಂ ನಿಸ್ಸಾಯ…ಪೇ॰… ನ ಚ ವಿಞ್ಞಾಣಞ್ಚಾಯತನಂ ನಿಸ್ಸಾಯ…ಪೇ॰… ನ ಚ ಆಕಿಞ್ಚಞ್ಞಾಯತನಂ ನಿಸ್ಸಾಯ…ಪೇ॰… ನ ಚ ನೇವಸಞ್ಞಾನಾಸಞ್ಞಾಯತನಂ ನಿಸ್ಸಾಯ…ಪೇ॰… ನ ಚ ಇಮಂ ಲೋಕಂ ನಿಸ್ಸಾಯ…ಪೇ॰… ನ ಚ ಪರಲೋಕಂ ನಿಸ್ಸಾಯ ಝಾಯತಿ ಝಾಯೀ ಝಾಯತಿ ಚ। ಯಮಿದಂ ಉಭಯಮನ್ತರೇನ ದಿಟ್ಠಂ ಸುತಂ ಮುತಂ ವಿಞ್ಞಾತಂ ಪತ್ತಂ ಪರಿಯೇಸಿತಂ ವಿತಕ್ಕಿತಂ ವಿಚಾರಿತಂ ಮನಸಾನುಚಿನ್ತಿತಂ। ತಮ್ಪಿ ನಿಸ್ಸಾಯ ನ ಝಾಯತಿ ಝಾಯೀ ಝಾಯತಿ ಚ। ಅಯಂ ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನಿಸ್ಸಿತೇನ ಚಿತ್ತೇನ ನ ಞಾಯತಿ ಝಾಯನ್ತೋ।>
    text <ಯಥಾ ಮಾರೋ ಪಾಪಿಮಾ ಗೋಧಿಕಸ್ಸ ಕುಲಪುತ್ತಸ್ಸ ವಿಞ್ಞಾಣಂ ಸಮನ್ವೇಸನ್ತೋ ನ ಜಾನಾತಿ ನ ಪಸ್ಸತಿ। ಸೋ ಹಿ ಪಪಞ್ಚಾತೀತೋ ತಣ್ಹಾಪಹಾನೇನ ದಿಟ್ಠಿನಿಸ್ಸಯೋಪಿಸ್ಸ ನತ್ಥಿ। ಯಥಾ ಚ ಗೋಧಿಕಸ್ಸ। ಏವಂ ವಕ್ಕಲಿಸ್ಸ ಸದೇವಕೇನ ಲೋಕೇನ ಸಮಾರಕೇನ ಸಬ್ರಹ್ಮಕೇನ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನಿಸ್ಸಿತಚಿತ್ತಾ ನ ಞಾಯನ್ತಿ ಝಾಯಮಾನಾ। ಅಯಂ ದೇಸನಾಸನ್ಧಿ।>
    text <ತತ್ಥ ಕತಮಾ ನಿದ್ದೇಸಸನ್ಧಿ॥ ನಿಸ್ಸಿತಚಿತ್ತಾ ಅಕುಸಲಪಕ್ಖೇನ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಕುಸಲಪಕ್ಖೇನ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಕಿಲೇಸೇನ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ವೋದಾನೇನ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಸಂಸಾರಪ್ಪವತ್ತಿಯಾ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಸಂಸಾರನಿವತ್ತಿಯಾ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ತಣ್ಹಾಯ ಚ ಅವಿಜ್ಜಾಯ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಸಮಥೇನ ಚ ವಿಪಸ್ಸನಾಯ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಅಹಿರಿಕೇನ ಚ ಅನೋತ್ತಪ್ಪೇನ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಹಿರಿಯಾ ಚ ಓತ್ತಪ್ಪೇನ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಅಸತಿಯಾ ಚ ಅಸಮ್ಪಜಞ್ಞೇನ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಸತಿಯಾ ಚ ಸಮ್ಪಜಞ್ಞೇನ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಅಯೋನಿಯಾ ಚ ಅಯೋನಿಸೋಮನಸಿಕಾರೇನ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಯೋನಿಯಾ ಚ ಯೋನಿಸೋಮನಸಿಕಾರೇನ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಕೋಸಜ್ಜೇನ ಚ ದೋವಚಸ್ಸೇನ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ವೀರಿಯಾರಮ್ಭೇನ ಚ ಸೋವಚಸ್ಸೇನ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಅಸ್ಸದ್ಧಿಯೇನ ಚ ಪಮಾದೇನ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಸದ್ಧಾಯ ಚ ಅಪ್ಪಮಾದೇನ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಅಸದ್ಧಮ್ಮಸ್ಸವನೇನ ಚ ಅಸಂವರಣೇನ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಸದ್ಧಮ್ಮಸ್ಸವನೇನ ಚ ಸಂವರೇನ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಅಭಿಜ್ಝಾಯ ಚ ಬ್ಯಾಪಾದೇನ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಅನಭಿಜ್ಝಾಯ ಚ ಅಬ್ಯಾಪಾದೇನ ಚ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ನೀವರಣೇಹಿ ಚ ಸಂಯೋಜನಿಯೇಹಿ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ರಾಗವಿರಾಗಾಯ ಚ ಚೇತೋವಿಮುತ್ತಿಯಾ ಅವಿಜ್ಜಾವಿರಾಗಾಯ ಚ ಪಞ್ಞಾವಿಮುತ್ತಿಯಾ ನಿದ್ದಿಸಿತಬ್ಬಾ। ನಿಸ್ಸಿತಚಿತ್ತಾ ಉಚ್ಛೇದದಿಟ್ಠಿಯಾ ಚ ಸಸ್ಸತದಿಟ್ಠಿಯಾ ಚ ನಿದ್ದಿಸಿತಬ್ಬಾ। ಅನಿಸ್ಸಿತಚಿತ್ತಾ ಸಉಪಾದಿಸೇಸಾಯ ಚ ಅನುಪಾದಿಸೇಸಾಯ ಚ ನಿಬ್ಬಾನಧಾತುಯಾ ನಿದ್ದಿಸಿತಬ್ಬಾ। ಅಯಂ ನಿದ್ದೇಸಸನ್ಧಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ನೇರುತ್ತಮಧಿಪ್ಪಾಯೋತಿ।>
    stand <ನಿಯುತ್ತೋ ಚತುಬ್ಯೂಹೋ ಹಾರೋ।>
  text <೭॥ ಆವಟ್ಟಹಾರವಿಭಙ್ಗೋ>
    text <೨೯>, <ತತ್ಥ ಕತಮೋ ಆವಟ್ಟೋ ಹಾರೋ॥ ಏಕಮ್ಹಿ ಪದಟ್ಠಾನೇತಿ ಅಯಂ।>
    text <ಆರಮ್ಭಥ ನಿಕ್ಕಮಥಾತಿ ವೀರಿಯಸ್ಸ ಪದಟ್ಠಾನಂ। ಯುಞ್ಜಥ ಬುದ್ಧಸಾಸನೇತಿ ಸಮಾಧಿಸ್ಸ ಪದಟ್ಠಾನಂ। ಧುನಾಥ ಮಚ್ಚುನೋ ಸೇನಂ। ನಳಾಗಾರಂವ ಕುಞ್ಜರೋತಿ ಪಞ್ಞಾಯ ಪದಟ್ಠಾನಂ। ಆರಮ್ಭಥ ನಿಕ್ಕಮಥಾತಿ ವೀರಿಯಿನ್ದ್ರಿಯಸ್ಸ ಪದಟ್ಠಾನಂ। ಯುಞ್ಜಥ ಬುದ್ಧಸಾಸನೇತಿ ಸಮಾಧಿನ್ದ್ರಿಯಸ್ಸ ಪದಟ್ಠಾನಂ। ಧುನಾಥ ಮಚ್ಚುನೋ ಸೇನಂ। ನಳಾಗಾರಂವ ಕುಞ್ಜರೋತಿ ಪಞ್ಞಿನ್ದ್ರಿಯಸ್ಸ ಪದಟ್ಠಾನಂ। ಇಮಾನಿ ಪದಟ್ಠಾನಾನಿ ದೇಸನಾ।>
    text <ಅಯುಞ್ಜನ್ತಾನಂ ವಾ ಸತ್ತಾನಂ ಯೋಗೇ। ಯುಞ್ಜನ್ತಾನಂ ವಾ ಆರಮ್ಭೋ।>
    text <ತತ್ಥ ಯೇ ನ ಯುಞ್ಜನ್ತಿ। ತೇ ಪಮಾದಮೂಲಕಾ ನ ಯುಞ್ಜನ್ತಿ। ಸೋ ಪಮಾದೋ ದುವಿಧೋ ತಣ್ಹಾಮೂಲಕೋ ಅವಿಜ್ಜಾಮೂಲಕೋ ಚ। ತತ್ಥ ಅವಿಜ್ಜಾಮೂಲಕೋ ಯೇನ ಅಞ್ಞಾಣೇನ ನಿವುತೋ ಞೇಯ್ಯಟ್ಠಾನಂ ನಪ್ಪಜಾನಾತಿ ಪಞ್ಚಕ್ಖನ್ಧಾ ಉಪ್ಪಾದವಯಧಮ್ಮಾತಿ। ಅಯಂ ಅವಿಜ್ಜಾಮೂಲಕೋ। ಯೋ ತಣ್ಹಾಮೂಲಕೋ। ಸೋ ತಿವಿಧೋ ಅನುಪ್ಪನ್ನಾನಂ ಭೋಗಾನಂ ಉಪ್ಪಾದಾಯ ಪರಿಯೇಸನ್ತೋ ಪಮಾದಂ ಆಪಜ್ಜತಿ। ಉಪ್ಪನ್ನಾನಂ ಭೋಗಾನಂ ಆರಕ್ಖನಿಮಿತ್ತಂ ಪರಿಭೋಗನಿಮಿತ್ತಞ್ಚ ಪಮಾದಂ ಆಪಜ್ಜತಿ ಅಯಂ ಲೋಕೇ ಚತುಬ್ಬಿಧೋ ಪಮಾದೋ ಏಕವಿಧೋ ಅವಿಜ್ಜಾಯ ತಿವಿಧೋ ತಣ್ಹಾಯ। ತತ್ಥ ಅವಿಜ್ಜಾಯ ನಾಮಕಾಯೋ ಪದಟ್ಠಾನಂ। ತಣ್ಹಾಯ ರೂಪಕಾಯೋ ಪದಟ್ಠಾನಂ। ತಂ ಕಿಸ್ಸ ಹೇತು। ರೂಪೀಸು ಭವೇಸು ಅಜ್ಝೋಸಾನಂ। ಅರೂಪೀಸು ಸಮ್ಮೋಹೋ॥ ತತ್ಥ ರೂಪಕಾಯೋ ರೂಪಕ್ಖನ್ಧೋ ನಾಮಕಾಯೋ ಚತ್ತಾರೋ ಅರೂಪಿನೋ ಖನ್ಧಾ। ಇಮೇ ಪಞ್ಚಕ್ಖನ್ಧಾ ಕತಮೇನ ಉಪಾದಾನೇನ ಸಉಪಾದಾನಾ। ತಣ್ಹಾಯ ಚ ಅವಿಜ್ಜಾಯ ಚ॥ ತತ್ಥ ತಣ್ಹಾ ದ್ವೇ ಉಪಾದಾನಾನಿ ಕಾಮುಪಾದಾನಞ್ಚ ಸೀಲಬ್ಬತುಪಾದಾನಞ್ಚ। ಅವಿಜ್ಜಾ ದ್ವೇ ಉಪಾದಾನಾನಿ ದಿಟ್ಠುಪಾದಾನಞ್ಚ ಅತ್ತವಾದುಪಾದಾನಞ್ಚ। ಇಮೇಹಿ ಚತೂಹಿ ಉಪಾದಾನೇಹಿ ಯೇ ಸಉಪಾದಾನಾ ಖನ್ಧಾ। ಇದಂ ದುಕ್ಖಂ। ಚತ್ತಾರಿ ಉಪಾದಾನಾನಿ। ಅಯಂ ಸಮುದಯೋ। ಪಞ್ಚಕ್ಖನ್ಧಾ ದುಕ್ಖಂ। ತೇಸಂ ಭಗವಾ ಪರಿಞ್ಞಾಯ ಪಹಾನಾಯ ಚ ಧಮ್ಮಂ ದೇಸೇತಿ ದುಕ್ಖಸ್ಸ ಪರಿಞ್ಞಾಯ ಸಮುದಯಸ್ಸ ಪಹಾನಾಯ।>
    text <೩೦>, <ತತ್ಥ ಯೋ ತಿವಿಧೋ ತಣ್ಹಾಮೂಲಕೋ ಪಮಾದೋ ಅನುಪ್ಪನ್ನಾನಂ ಭೋಗಾನಂ ಉಪ್ಪಾದಾಯ ಪರಿಯೇಸತಿ। ಉಪ್ಪನ್ನಾನಂ ಭೋಗಾನಂ ಆರಕ್ಖಣಞ್ಚ ಕರೋತಿ ಪರಿಭೋಗನಿಮಿತ್ತಞ್ಚ। ತಸ್ಸ ಸಮ್ಪಟಿವೇಧೇನ ರಕ್ಖಣಾ ಪಟಿಸಂಹರಣಾ। ಅಯಂ ಸಮಥೋ।>
    text <ಸೋ ಕಥಂ ಭವತಿ॥ ಯದಾ ಜಾನಾತಿ ಕಾಮಾನಂ ಅಸ್ಸಾದಞ್ಚ ಅಸ್ಸಾದತೋ ಆದೀನವಞ್ಚ ಆದೀನವತೋ ನಿಸ್ಸರಣಞ್ಚ ನಿಸ್ಸರಣತೋ ಓಕಾರಞ್ಚ ಸಂಕಿಲೇಸಞ್ಚ ವೋದಾನಞ್ಚ ನೇಕ್ಖಮ್ಮೇ ಚ ಆನಿಸಂಸಂ। ತತ್ಥ ಯಾ ವೀಮಂಸಾ ಉಪಪರಿಕ್ಖಾ ಅಯಂ ವಿಪಸ್ಸನಾ। ಇಮೇ ದ್ವೇ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ ಸಮಥೋ ಚ ವಿಪಸ್ಸನಾ ಚ। ಇಮೇಸು ದ್ವೀಸು ಧಮ್ಮೇಸು ಭಾವಿಯಮಾನೇಸು ದ್ವೇ ಧಮ್ಮಾ ಪಹೀಯನ್ತಿ ತಣ್ಹಾ ಚ ಅವಿಜ್ಜಾ ಚ। ಇಮೇಸು ದ್ವೀಸು ಧಮ್ಮೇಸು ಪಹೀನೇಸು ಚತ್ತಾರಿ ಉಪಾದಾನಾನಿ ನಿರುಜ್ಝನ್ತಿ। ಉಪಾದಾನನಿರೋಧಾ ಭವನಿರೋಧೋ। ಭವನಿರೋಧಾ ಜಾತಿನಿರೋಧೋ। ಜಾತಿನಿರೋಧಾ ಜರಾಮರಣಂ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಾ ನಿರುಜ್ಝನ್ತಿ। ಏವಮೇತಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ನಿರೋಧೋ ಹೋತಿ। ಇತಿ ಪುರಿಮಕಾನಿ ಚ ದ್ವೇ ಸಚ್ಚಾನಿ ದುಕ್ಖಂ ಸಮುದಯೋ ಚ। ಸಮಥೋ ಚ ವಿಪಸ್ಸನಾ ಚ ಮಗ್ಗೋ। ಭವನಿರೋಧೋ ನಿಬ್ಬಾನಂ ಇಮಾನಿ ಚತ್ತಾರಿ ಸಚ್ಚಾನಿ। ತೇನಾಹ ಭಗವಾ ಆರಮ್ಭಥ ನಿಕ್ಕಮಥಾತಿ।>
    text <ಅಯಂ ತಣ್ಹಾನುಸಯೋ। ಕತಮಸ್ಸಾ ತಣ್ಹಾಯ॥ ಭವತಣ್ಹಾಯ। ಯೋ ಏತಸ್ಸ ಧಮ್ಮಸ್ಸ ಪಚ್ಚಯೋ ಅಯಂ ಅವಿಜ್ಜಾ। ಅವಿಜ್ಜಾಪಚ್ಚಯಾ ಹಿ ಭವತಣ್ಹಾ। ಇಮೇ ದ್ವೇ ಕಿಲೇಸಾ ತಣ್ಹಾ ಚ ಅವಿಜ್ಜಾ ಚ। ತಾನಿ ಚತ್ತಾರಿ ಉಪಾದಾನಾನಿ ತೇಹಿ ಚತೂಹಿ ಉಪಾದಾನೇಹಿ ಯೇ ಸಉಪಾದಾನಾ ಖನ್ಧಾ। ಇದಂ ದುಕ್ಖಂ। ಚತ್ತಾರಿ ಉಪಾದಾನಾನಿ ಅಯಂ ಸಮುದಯೋ। ಪಞ್ಚಕ್ಖನ್ಧಾ ದುಕ್ಖಂ। ತೇಸಂ ಭಗವಾ ಪರಿಞ್ಞಾಯ ಚ ಪಹಾನಾಯ ಚ ಧಮ್ಮಂ ದೇಸೇತಿ ದುಕ್ಖಸ್ಸ ಪರಿಞ್ಞಾಯ ಸಮುದಯಸ್ಸ ಪಹಾನಾಯ।>
    text <ಯೇನ ತಣ್ಹಾನುಸಯಂ ಸಮೂಹನತಿ। ಅಯಂ ಸಮಥೋ। ಯೇನ ತಣ್ಹಾನುಸಯಸ್ಸ ಪಚ್ಚಯಂ ಅವಿಜ್ಜಂ ವಾರಯತಿ। ಅಯಂ ವಿಪಸ್ಸನಾ। ಇಮೇ ದ್ವೇ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ ಸಮಥೋ ಚ ವಿಪಸ್ಸನಾ ಚ। ತತ್ಥ ಸಮಥಸ್ಸ ಫಲಂ ರಾಗವಿರಾಗಾ ಚೇತೋವಿಮುತ್ತಿ। ವಿಪಸ್ಸನಾಯ ಫಲಂ ಅವಿಜ್ಜಾವಿರಾಗಾ ಪಞ್ಞಾವಿಮುತ್ತಿ। ಇತಿ ಪುರಿಮಕಾನಿ ಚ ದ್ವೇ ಸಚ್ಚಾನಿ ದುಕ್ಖಂ ಸಮುದಯೋ ಚ। ಸಮಥೋ ವಿಪಸ್ಸನಾ ಚ ಮಗ್ಗೋ। ದ್ವೇ ಚ ವಿಮುತ್ತಿಯೋ ನಿರೋಧೋ। ಇಮಾನಿ ಚತ್ತಾರಿ ಸಚ್ಚಾನಿ। ತೇನಾಹ ಭಗವಾ ಯಥಾಪಿ ಮೂಲೇತಿ।>
    text <ಸಬ್ಬಪಾಪಂ ನಾಮ ತೀಣಿ ದುಚ್ಚರಿತಾನಿ ಕಾಯದುಚ್ಚರಿತಂ ವಚೀದುಚ್ಚರಿತಂ ಮನೋದುಚ್ಚರಿತಂ। ತೇ ದಸ ಅಕುಸಲಕಮ್ಮಪಥಾ ಪಾಣಾತಿಪಾತೋ ಅದಿನ್ನಾದಾನಂ ಕಾಮೇಸುಮಿಚ್ಛಾಚಾರೋ ಮುಸಾವಾದೋ ಪಿಸುಣಾ ವಾಚಾ ಫರುಸಾ ವಾಚಾ ಸಮ್ಫಪ್ಪಲಾಪೋ ಅಭಿಜ್ಝಾ ಬ್ಯಾಪಾದೋ ಮಿಚ್ಛಾದಿಟ್ಠಿ। ತಾನಿ ದ್ವೇ ಕಮ್ಮಾನಿ ಚೇತನಾ ಚೇತಸಿಕಞ್ಚ। ತತ್ಥ ಯೋ ಚ ಪಾಣಾತಿಪಾತೋ ಯಾ ಚ ಪಿಸುಣಾ ವಾಚಾ ಯಾ ಚ ಫರುಸಾ ವಾಚಾ। ಇದಂ ದೋಸಸಮುಟ್ಠಾನಂ। ಯಞ್ಚ ಅದಿನ್ನಾದಾನಂ ಯೋ ಚ ಕಾಮೇಸುಮಿಚ್ಛಾಚಾರೋ ಯೋ ಚ ಮುಸಾವಾದೋ। ಇದಂ ಲೋಭಸಮುಟ್ಠಾನಂ। ಯೋ ಸಮ್ಫಪ್ಪಲಾಪೋ। ಇದಂ ಮೋಹಸಮುಟ್ಠಾನಂ। ಇಮಾನಿ ಸತ್ತ ಕಾರಣಾನಿ ಚೇತನಾಕಮ್ಮಂ। ಯಾ ಅಭಿಜ್ಝಾ। ಅಯಂ ಲೋಭೋ ಅಕುಸಲಮೂಲಂ। ಯೋ ಬ್ಯಾಪಾದೋ। ಅಯಂ ದೋಸೋ ಅಕುಸಲಮೂಲಂ। ಯಾ ಮಿಚ್ಛಾದಿಟ್ಠಿ। ಅಯಂ ಮಿಚ್ಛಾಮಗ್ಗೋ। ಇಮಾನಿ ತೀಣಿ ಕಾರಣಾನಿ ಚೇತಸಿಕಕಮ್ಮಂ। ತೇನಾಹ ಚೇತನಾಕಮ್ಮಂ ಚೇತಸಿಕಕಮ್ಮನ್ತಿ।>
    text <ಅಕುಸಲಮೂಲಂ ಪಯೋಗಂ ಗಚ್ಛನ್ತಂ ಚತುಬ್ಬಿಧಂ ಅಗತಿಂ ಗಚ್ಛತಿ ಛನ್ದಾ ದೋಸಾ ಭಯಾ ಮೋಹಾ। ತತ್ಥ ಯಂ ಛನ್ದಾ ಅಗತಿಂ ಗಚ್ಛತಿ। ಇದಂ ಲೋಭಸಮುಟ್ಠಾನಂ। ಯಂ ದೋಸಾ ಅಗತಿಂ ಗಚ್ಛತಿ। ಇದಂ ದೋಸಸಮುಟ್ಠಾನಂ। ಯಂ ಭಯಾ ಚ ಮೋಹಾ ಚ ಅಗತಿಂ ಗಚ್ಛತಿ। ಇದಂ ಮೋಹಸಮುಟ್ಠಾನಂ। ತತ್ಥ ಲೋಭೋ ಅಸುಭಾಯ ಪಹೀಯತಿ। ದೋಸೋ ಮೇತ್ತಾಯ। ಮೋಹೋ ಪಞ್ಞಾಯ। ತಥಾ ಲೋಭೋ ಉಪೇಕ್ಖಾಯ ಪಹೀಯತಿ। ದೋಸೋ ಮೇತ್ತಾಯ ಚ ಕರುಣಾಯ ಚ। ಮೋಹೋ ಮುದಿತಾಯ ಪಹಾನಂ ಅಬ್ಭತ್ಥಂ ಗಚ್ಛತಿ। ತೇನಾಹ ಭಗವಾ ಸಬ್ಬಪಾಪಸ್ಸ ಅಕರಣನ್ತಿ।>
    text <೩೧>, <ಸಬ್ಬಪಾಪಂ ನಾಮ ಅಟ್ಠ ಮಿಚ್ಛತ್ತಾನಿ ಮಿಚ್ಛಾದಿಟ್ಠಿ ಮಿಚ್ಛಾಸಙ್ಕಪ್ಪೋ ಮಿಚ್ಛಾವಾಚಾ ಮಿಚ್ಛಾಕಮ್ಮನ್ತೋ ಮಿಚ್ಛಾಆಜೀವೋ ಮಿಚ್ಛಾವಾಯಾಮೋ ಮಿಚ್ಛಾಸತಿ ಮಿಚ್ಛಾಸಮಾಧಿ। ಇದಂ ವುಚ್ಚತಿ ಸಬ್ಬಪಾಪಂ। ಇಮೇಸಂ ಅಟ್ಠನ್ನಂ ಮಿಚ್ಛತ್ತಾನಂ ಯಾ ಅಕಿರಿಯಾ ಅಕರಣಂ ಅನಜ್ಝಾಚಾರೋ। ಇದಂ ವುಚ್ಚತಿ ಸಬ್ಬಪಾಪಸ್ಸ ಅಕರಣಂ।>
    text <ಅಟ್ಠಸು ಮಿಚ್ಛತ್ತೇಸು ಪಹೀನೇಸು ಅಟ್ಠ ಸಮ್ಮತ್ತಾನಿ ಸಮ್ಪಜ್ಜನ್ತಿ। ಅಟ್ಠನ್ನಂ ಸಮ್ಮತ್ತಾನಂ ಯಾ ಕಿರಿಯಾ ಕರಣಂ ಸಮ್ಪಾದನಂ। ಅಯಂ ವುಚ್ಚತಿ ಕುಸಲಸ್ಸ ಉಪಸಮ್ಪದಾ। ಸಚಿತ್ತಪರಿಯೋದಾಪನನ್ತಿ ಅತೀತಸ್ಸ ಮಗ್ಗಸ್ಸ ಭಾವನಾಕಿರಿಯಂ ದಸ್ಸಯತಿ। ಚಿತ್ತೇ ಪರಿಯೋದಾಪಿತೇ ಪಞ್ಚಕ್ಖನ್ಧಾ ಪರಿಯೋದಾಪಿತಾ ಭವನ್ತಿ। ಏವಞ್ಹಿ ಭಗವಾ ಆಹ ಚೇತೋವಿಸುದ್ಧತ್ಥಂ। ಭಿಕ್ಖವೇ। ತಥಾಗತೇ ಬ್ರಹ್ಮಚರಿಯಂ ವುಸ್ಸತೀತಿ। ದುವಿಧಾ ಹಿ ಪರಿಯೋದಾಪನಾ ನೀವರಣಪ್ಪಹಾನಞ್ಚ ಅನುಸಯಸಮುಗ್ಘಾತೋ ಚ। ದ್ವೇ ಪರಿಯೋದಾಪನಭೂಮಿಯೋ ದಸ್ಸನಭೂಮಿ ಚ। ಭಾವನಾಭೂಮಿ ಚ। ತತ್ಥ ಯಂ ಪಟಿವೇಧೇನ ಪರಿಯೋದಾಪೇತಿ। ಇದಂ ದುಕ್ಖಂ। ಯತೋ ಪರಿಯೋದಾಪೇತಿ। ಅಯಂ ಸಮುದಯೋ। ಯೇನ ಪರಿಯೋದಾಪೇತಿ। ಅಯಂ ಮಗ್ಗೋ। ಯಂ ಪರಿಯೋದಾಪಿತಂ। ಅಯಂ ನಿರೋಧೋ। ಇಮಾನಿ ಚತ್ತಾರಿ ಸಚ್ಚಾನಿ। ತೇನಾಹ ಭಗವಾ ಸಬ್ಬಪಾಪಸ್ಸ ಅಕರಣನ್ತಿ।>
    text <ಧಮ್ಮೋ ನಾಮ ದುವಿಧೋ ಇನ್ದ್ರಿಯಸಂವರೋ ಮಗ್ಗೋ ಚ। ದುಗ್ಗತಿ ನಾಮ ದುವಿಧಾ ದೇವಮನುಸ್ಸೇ ವಾ ಉಪನಿಧಾಯ ಅಪಾಯಾ ದುಗ್ಗತಿ। ನಿಬ್ಬಾನಂ ವಾ ಉಪನಿಧಾಯ ಸಬ್ಬಾ ಉಪಪತ್ತಿಯೋ ದುಗ್ಗತಿ। ತತ್ಥ ಯಾ ಸಂವರಸೀಲೇ ಅಖಣ್ಡಕಾರಿತಾ। ಅಯಂ ಧಮ್ಮೋ ಸುಚಿಣ್ಣೋ ಅಪಾಯೇಹಿ ರಕ್ಖತಿ। ಏವಂ ಭಗವಾ ಆಹ ದ್ವೇಮಾ। ಭಿಕ್ಖವೇ। ಸೀಲವತೋ ಗತಿಯೋ ದೇವಾ ಚ ಮನುಸ್ಸಾ ಚ। ಏವಞ್ಚ ನಾಳನ್ದಾಯಂ ನಿಗಮೇ ಅಸಿಬನ್ಧಕಪುತ್ತೋ ಗಾಮಣಿ ಭಗವನ್ತಂ ಏತದವೋಚ>
    text <ಬ್ರಾಹ್ಮಣಾ। ಭನ್ತೇ। ಪಚ್ಛಾಭೂಮಕಾ ಕಾಮಣ್ಡಲುಕಾ ಸೇವಾಲಮಾಲಿಕಾ ಉದಕೋರೋಹಕಾ ಅಗ್ಗಿಪರಿಚಾರಕಾ। ತೇ ಮತಂ ಕಾಲಙ್ಕತಂ ಉಯ್ಯಾಪೇನ್ತಿ ನಾಮ। ಸಞ್ಞಾಪೇನ್ತಿ ನಾಮ। ಸಗ್ಗಂ ನಾಮ ಓಕ್ಕಾಮೇನ್ತಿ। ಭಗವಾ ಪನ। ಭನ್ತೇ। ಅರಹಂ ಸಮ್ಮಾಸಮ್ಬುದ್ಧೋ ಪಹೋತಿ ತಥಾ ಕಾತುಂ। ಯಥಾ ಸಬ್ಬೋ ಲೋಕೋ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜೇಯ್ಯಾತಿ।>
    text <ತೇನ ಹಿ। ಗಾಮಣಿ। ತಞ್ಞೇವೇತ್ಥ ಪಟಿಪುಚ್ಛಿಸ್ಸಾಮಿ। ಯಥಾ ತೇ ಖಮೇಯ್ಯ। ತಥಾ ನಂ ಬ್ಯಾಕರೇಯ್ಯಾಸೀತಿ।>
    text <ತಂ ಕಿಂ ಮಞ್ಞಸಿ। ಗಾಮಣಿ। ಇಧಸ್ಸ ಪುರಿಸೋ ಪಾಣಾತಿಪಾತೀ ಅದಿನ್ನಾದಾಯೀ ಕಾಮೇಸುಮಿಚ್ಛಾಚಾರೀ ಮುಸಾವಾದೀ ಪಿಸುಣವಾಚೋ ಫರುಸವಾಚೋ ಸಮ್ಫಪ್ಪಲಾಪೀ ಅಭಿಜ್ಝಾಲು ಬ್ಯಾಪನ್ನಚಿತ್ತೋ ಮಿಚ್ಛಾದಿಟ್ಠಿಕೋ। ತಮೇನಂ ಮಹಾಜನಕಾಯೋ ಸಙ್ಗಮ್ಮ ಸಮಾಗಮ್ಮ ಆಯಾಚೇಯ್ಯ ಥೋಮೇಯ್ಯ ಪಞ್ಜಲಿಕೋ ಅನುಪರಿಸಕ್ಕೇಯ್ಯ ಅಯಂ ಪುರಿಸೋ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜತೂತಿ। ತಂ ಕಿಂ ಮಞ್ಞಸಿ। ಗಾಮಣಿ। ಅಪಿ ನು ಸೋ ಪುರಿಸೋ ಮಹತೋ ಜನಕಾಯಸ್ಸ ಆಯಾಚನಹೇತು ವಾ ಥೋಮನಹೇತುವಾ ಪಞ್ಜಲಿಕಂ ಅನುಪರಿಸಕ್ಕನಹೇತು ವಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜೇಯ್ಯಾತಿ। ನೋ ಹೇತಂ। ಭನ್ತೇ।>
    text <ಸೇಯ್ಯಥಾಪಿ। ಗಾಮಣಿ। ಪುರಿಸೋ ಮಹತಿಂ ಪುಥುಸಿಲಂ ಗಮ್ಭೀರೇ ಉದಕರಹದೇ ಪಕ್ಖಿಪೇಯ್ಯ। ತಮೇನಂ ಮಹಾಜನಕಾಯೋ ಸಙ್ಗಮ್ಮ ಸಮಾಗಮ್ಮ ಆಯಾಚೇಯ್ಯ ಥೋಮೇಯ್ಯ ಪಞ್ಜಲಿಕೋ ಅನುಪರಿಸಕ್ಕೇಯ್ಯ ಉಮ್ಮುಜ್ಜ। ಭೋ। ಪುಥುಸಿಲೇ। ಉಪ್ಲವ ಭೋ ಪುಥುಸಿಲೇ। ಥಲಮುಪ್ಲವ। ಭೋ ಪುಥುಸಿಲೇತಿ। ತಂ ಕಿಂ ಮಞ್ಞಸಿ ಗಾಮಣಿ। ಅಪಿ ನು ಸಾ ಮಹತೀ ಪುಥುಸಿಲಾ ಮಹತೋ ಜನಕಾಯಸ್ಸ ಆಯಾಚನಹೇತು ವಾ ಥೋಮನಹೇತು ವಾ ಪಞ್ಜಲಿಕಂ ಅನುಪರಿಸಕ್ಕನಹೇತು ವಾ ಉಮ್ಮುಜ್ಜೇಯ್ಯ ವಾ ಉಪ್ಲವೇಯ್ಯ ವಾ ಥಲಂ ವಾ ಉಪ್ಲವೇಯ್ಯಾತಿ। ನೋ ಹೇತಂ। ಭನ್ತೇ। ಏವಮೇವ ಖೋ। ಗಾಮಣಿ। ಯೋ ಸೋ ಪುರಿಸೋ ಪಾಣಾತಿಪಾತೀ…ಪೇ॰… ಮಿಚ್ಛಾದಿಟ್ಠಿಕೋ। ಕಿಞ್ಚಾಪಿ ನಂ ಮಹಾಜನಕಾಯೋ ಸಙ್ಗಮ್ಮ ಸಮಾಗಮ್ಮ ಆಯಾಚೇಯ್ಯ ಥೋಮೇಯ್ಯ ಪಞ್ಜಲಿಕೋ ಅನುಪರಿಸಕ್ಕೇಯ್ಯ ಅಯಂ ಪುರಿಸೋ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜತೂತಿ। ಅಥ ಖೋ ಸೋ ಪುರಿಸೋ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜೇಯ್ಯ।>
    text <ತಂ ಕಿಂ ಮಞ್ಞಸಿ। ಗಾಮಣಿ। ಇಧಸ್ಸ ಪುರಿಸೋ ಪಾಣಾತಿಪಾತಾ ಪಟಿವಿರತೋ ಅದಿನ್ನಾದಾನಾ ಪಟಿವಿರತೋ ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಮುಸಾವಾದಾ ಪಟಿವಿರತೋ ಪಿಸುಣಾಯ ವಾಚಾಯ ಪಟಿವಿರತೋ ಫರುಸಾಯ ವಾಚಾಯ ಪಟಿವಿರತೋ ಸಮ್ಫಪ್ಪಲಾಪಾ ಪಟಿವಿರತೋ ಅನಭಿಜ್ಝಾಲು ಅಬ್ಯಾಪನ್ನಚಿತ್ತೋ ಸಮ್ಮಾದಿಟ್ಠಿಕೋ। ತಮೇನಂ ಮಹಾಜನಕಾಯೋ ಸಙ್ಗಮ್ಮ ಸಮಾಗಮ್ಮ ಆಯಾಚೇಯ್ಯ ಥೋಮೇಯ್ಯ ಪಞ್ಜಲಿಕೋ ಅನುಪರಿಸಕ್ಕೇಯ್ಯ ಅಯಂ ಪುರಿಸೋ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತೂತಿ। ತಂ ಕಿಂ ಮಞ್ಞಸಿ। ಗಾಮಣಿ। ಅಪಿ ನು ಸೋ ಪುರಿಸೋ ಮಹತೋ ಜನಕಾಯಸ್ಸ ಆಯಾಚನಹೇತು ವಾ ಥೋಮನಹೇತು ವಾ ಪಞ್ಜಲಿಕಂ ಅನುಪರಿಸಕ್ಕನಹೇತು ವಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜೇಯ್ಯಾತಿ। ನೋ ಹೇತಂ। ಭನ್ತೇ।>
    text <ಸೇಯ್ಯಥಾಪಿ। ಗಾಮಣಿ। ಪುರಿಸೋ ಸಪ್ಪಿಕುಮ್ಭಂ ವಾ ತೇಲಕುಮ್ಭಂ ವಾ ಗಮ್ಭೀರೇ ಉದಕರಹದೇ ಓಗಾಹೇತ್ವಾ ಭಿನ್ದೇಯ್ಯ। ತತ್ರ ಯಾಸ್ಸ ಸಕ್ಖರಾ ವಾ ಕಠಲಾ। ಸಾ ಅಧೋಗಾಮೀ ಅಸ್ಸ। ಯಞ್ಚ ಖ್ವಸ್ಸ ತತ್ರ ಸಪ್ಪಿ ವಾ ತೇಲಂ ವಾ। ತಂ ಉದ್ಧಂಗಾಮಿ ಅಸ್ಸ। ತಮೇನಂ ಮಹಾಜನಕಾಯೋ ಸಙ್ಗಮ್ಮ ಸಮಾಗಮ್ಮ ಆಯಾಚೇಯ್ಯ ಥೋಮೇಯ್ಯ ಪಞ್ಜಲಿಕೋ ಅನುಪರಿಸಕ್ಕೇಯ್ಯ ಓಸೀದ। ಭೋ ಸಪ್ಪಿತೇಲ। ಸಂಸೀದ। ಭೋ ಸಪ್ಪಿತೇಲ। ಅಧೋ ಗಚ್ಛ ಭೋ ಸಪ್ಪಿತೇಲಾತಿ। ತಂ ಕಿಂ ಮಞ್ಞಸಿ ಗಾಮಣಿ। ಅಪಿ ನು ತಂ ಸಪ್ಪಿತೇಲಂ ಮಹತೋ ಜನಕಾಯಸ್ಸ ಆಯಾಚನಹೇತು ವಾ ಥೋಮನಹೇತು ವಾ ಪಞ್ಜಲಿಕಂ ಅನುಪರಿಸಕ್ಕನಹೇತು ವಾ ಓಸೀದೇಯ್ಯ ವಾ ಸಂಸೀದೇಯ್ಯ ವಾ ಅಧೋ ವಾ ಗಚ್ಛೇಯ್ಯಾತಿ। ನೋ ಹೇತಂ। ಭನ್ತೇ।>
    text <ಏವಮೇವ ಖೋ। ಗಾಮಣಿ। ಯೋ ಸೋ ಪುರಿಸೋ ಪಾಣಾತಿಪಾತಾ ಪಟಿವಿರತೋ…ಪೇ॰… ಸಮ್ಮಾದಿಟ್ಠಿಕೋ। ಕಿಞ್ಚಾಪಿ ನಂ ಮಹಾಜನಕಾಯೋ ಸಙ್ಗಮ್ಮ ಸಮಾಗಮ್ಮ ಆಯಾಚೇಯ್ಯ ಥೋಮೇಯ್ಯ ಪಞ್ಜಲಿಕೋ ಅನುಪರಿಸಕ್ಕೇಯ್ಯ ಅಯಂ ಪುರಿಸೋ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತೂತಿ। ಅಥ ಖೋ ಸೋ ಪುರಿಸೋ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜೇಯ್ಯ। ಇತಿ ಧಮ್ಮೋ ಸುಚಿಣ್ಣೋ ಅಪಾಯೇಹಿ ರಕ್ಖತಿ। ತತ್ಥ ಯಾ ಮಗ್ಗಸ್ಸ ತಿಕ್ಖತಾ ಅಧಿಮತ್ತತಾ। ಅಯಂ ಧಮ್ಮೋ ಸುಚಿಣ್ಣೋ ಸಬ್ಬಾಹಿ ಉಪಪತ್ತೀಹಿ ರಕ್ಖತಿ। ಏವಂ ಭಗವಾ ಆಹ>
    text <೩೨>, <ತತ್ಥ ದುಗ್ಗತೀನಂ ಹೇತು ತಣ್ಹಾ ಚ ಅವಿಜ್ಜಾ ಚ। ತಾನಿ ಚತ್ತಾರಿ ಉಪಾದಾನಾನಿ। ತೇಹಿ ಚತೂಹಿ ಉಪಾದಾನೇಹಿ ಯೇ ಸಉಪಾದಾನಾ ಖನ್ಧಾ। ಇದಂ ದುಕ್ಖಂ। ಚತ್ತಾರಿ ಉಪಾದಾನಾನಿ। ಅಯಂ ಸಮುದಯೋ। ಪಞ್ಚಕ್ಖನ್ಧಾ ದುಕ್ಖಂ। ತೇಸಂ ಭಗವಾ ಪರಿಞ್ಞಾಯ ಚ ಪಹಾನಾಯ ಚ ಧಮ್ಮಂ ದೇಸೇತಿ ದುಕ್ಖಸ್ಸ ಪರಿಞ್ಞಾಯ ಸಮುದಯಸ್ಸ ಪಹಾನಾಯ। ತತ್ಥ ತಣ್ಹಾಯ ಪಞ್ಚಿನ್ದ್ರಿಯಾನಿ ರೂಪೀನಿ ಪದಟ್ಠಾನಂ। ಅವಿಜ್ಜಾಯ ಮನಿನ್ದ್ರಿಯಂ ಪದಟ್ಠಾನಂ। ಪಞ್ಚಿನ್ದ್ರಿಯಾನಿ ರೂಪೀನಿ ರಕ್ಖನ್ತೋ ಸಮಾಧಿಂ ಭಾವಯತಿ। ತಣ್ಹಞ್ಚ ನಿಗ್ಗಣ್ಹಾತಿ। ಮನಿನ್ದ್ರಿಯಂ ರಕ್ಖನ್ತೋ ವಿಪಸ್ಸನಂ ಭಾವಯತಿ। ಅವಿಜ್ಜಞ್ಚ ನಿಗ್ಗಣ್ಹಾತಿ। ತಣ್ಹಾನಿಗ್ಗಹೇನ ದ್ವೇ ಉಪಾದಾನಾನಿ ಪಹೀಯನ್ತಿ ಕಾಮುಪಾದಾನಞ್ಚ ಸೀಲಬ್ಬತುಪಾದಾನಞ್ಚ। ಅವಿಜ್ಜಾನಿಗ್ಗಹೇನ ದ್ವೇ ಉಪಾದಾನಾನಿ ಪಹೀಯನ್ತಿ ದಿಟ್ಠುಪಾದಾನಞ್ಚ ಅತ್ತವಾದುಪಾದಾನಞ್ಚ। ಚತೂಸು ಉಪಾದಾನೇಸು ಪಹೀನೇಸು ದ್ವೇ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ ಸಮಥೋ ಚ ವಿಪಸ್ಸನಾ ಚ। ಇದಂ ವುಚ್ಚತಿ ಬ್ರಹ್ಮಚರಿಯನ್ತಿ।>
    text <ತತ್ಥ ಬ್ರಹ್ಮಚರಿಯಸ್ಸ ಫಲಂ ಚತ್ತಾರಿ ಸಾಮಞ್ಞಫಲಾನಿ ಸೋತಾಪತ್ತಿಫಲಂ ಸಕದಾಗಾಮಿಫಲಂ ಅನಾಗಾಮಿಫಲಂ ಅರಹತ್ತಂ ಅಗ್ಗಫಲಂ। ಇಮಾನಿ ಚತ್ತಾರಿ ಬ್ರಹ್ಮಚರಿಯಸ್ಸ ಫಲಾನಿ। ಇತಿ ಪುರಿಮಕಾನಿ ಚ ದ್ವೇ ಸಚ್ಚಾನಿ ದುಕ್ಖಂ ಸಮುದಯೋ ಚ। ಸಮಥೋ ಚ ವಿಪಸ್ಸನಾ ಚ ಬ್ರಹ್ಮಚರಿಯಞ್ಚ ಮಗ್ಗೋ। ಬ್ರಹ್ಮಚರಿಯಸ್ಸ ಫಲಾನಿ ಚ ತದಾರಮ್ಮಣಾ ಚ ಅಸಙ್ಖತಾಧಾತು ನಿರೋಧೋ। ಇಮಾನಿ ಚತ್ತಾರಿ ಸಚ್ಚಾನಿ। ತೇನಾಹ ಭಗವಾ ಧಮ್ಮೋ ಹವೇ ರಕ್ಖತೀತಿ।>
    text <ತತ್ಥ ಯಂ ಪಟಿವೇಧೇನ ರಕ್ಖತಿ। ಇದಂ ದುಕ್ಖಂ। ಯತೋ ರಕ್ಖತಿ। ಅಯಂ ಸಮುದಯೋ। ಯೇನ ರಕ್ಖತಿ। ಅಯಂ ಮಗ್ಗೋ। ಯಂ ರಕ್ಖತಿ। ಅಯಂ ನಿರೋಧೋ। ಇಮಾನಿ ಚತ್ತಾರಿ ಸಚ್ಚಾನಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಏಕಮ್ಹಿ ಪದಟ್ಠಾನೇತಿ।>
    stand <ನಿಯುತ್ತೋ ಆವಟ್ಟೋ ಹಾರೋ।>
  text <೮॥ ವಿಭತ್ತಿಹಾರವಿಭಙ್ಗೋ>
    text <೩೩>, <ತತ್ಥ ಕತಮೋ ವಿಭತ್ತಿಹಾರೋ॥ ಧಮ್ಮಞ್ಚ ಪದಟ್ಠಾನಂ ಭೂಮಿಞ್ಚಾತಿ।>
    text <ದ್ವೇ ಸುತ್ತಾನಿ ವಾಸನಾಭಾಗಿಯಞ್ಚ ನಿಬ್ಬೇಧಭಾಗಿಯಞ್ಚ। ದ್ವೇ ಪಟಿಪದಾ ಪುಞ್ಞಭಾಗಿಯಾ ಚ ಫಲಭಾಗಿಯಾ ಚ। ದ್ವೇ ಸೀಲಾನಿ ಸಂವರಸೀಲಞ್ಚ ಪಹಾನಸೀಲಞ್ಚ। ತತ್ಥ ಭಗವಾ ವಾಸನಾಭಾಗಿಯಂ ಸುತ್ತಂ ಪುಞ್ಞಭಾಗಿಯಾಯ ಪಟಿಪದಾಯ ದೇಸಯತಿ। ಸೋ ಸಂವರಸೀಲೇ ಠಿತೋ ತೇನ ಬ್ರಹ್ಮಚರಿಯೇನ ಬ್ರಹ್ಮಚಾರೀ ಭವತಿ। ತತ್ಥ ಭಗವಾ ನಿಬ್ಬೇಧಭಾಗಿಯಂ ಸುತ್ತಂ ಫಲಭಾಗಿಯಾಯ ಪಟಿಪದಾಯ ದೇಸಯತಿ। ಸೋ ಪಹಾನಸೀಲೇ ಠಿತೋ ತೇನ ಬ್ರಹ್ಮಚರಿಯೇನ ಬ್ರಹ್ಮಚಾರೀ ಭವತಿ।>
    text <ತತ್ಥ ಕತಮಂ ವಾಸನಾಭಾಗಿಯಂ ಸುತ್ತಂ॥ ವಾಸನಾಭಾಗಿಯಂ ನಾಮ ಸುತ್ತಂ ದಾನಕಥಾ ಸೀಲಕಥಾ ಸಗ್ಗಕಥಾ ಕಾಮಾನಂ ಆದೀನವೋ ನೇಕ್ಖಮ್ಮೇ ಆನಿಸಂಸೋತಿ।>
    text <ತತ್ಥ ಕತಮಂ ನಿಬ್ಬೇಧಭಾಗಿಯಂ ಸುತ್ತಂ॥ ನಿಬ್ಬೇಧಭಾಗಿಯಂ ನಾಮ ಸುತ್ತಂ ಯಾ ಚತುಸಚ್ಚಪ್ಪಕಾಸನಾ। ವಾಸನಾಭಾಗಿಯೇ ಸುತ್ತೇ ನತ್ಥಿ ಪಜಾನನಾ। ನತ್ಥಿ ಮಗ್ಗೋ। ನತ್ಥಿ ಫಲಂ। ನಿಬ್ಬೇಧಭಾಗಿಯೇ ಸುತ್ತೇ ಅತ್ಥಿ ಪಜಾನನಾ। ಅತ್ಥಿ ಮಗ್ಗೋ। ಅತ್ಥಿ ಫಲಂ। ಇಮಾನಿ ಚತ್ತಾರಿ ಸುತ್ತಾನಿ। ಇಮೇಸಂ ಚತುನ್ನಂ ಸುತ್ತಾನಂ ದೇಸನಾಯ ಫಲೇನ ಸೀಲೇನ ಬ್ರಹ್ಮಚರಿಯೇನ ಸಬ್ಬತೋ ವಿಚಯೇನ ಹಾರೇನ ವಿಚಿನಿತ್ವಾ ಯುತ್ತಿಹಾರೇನ ಯೋಜಯಿತಬ್ಬಾ ಯಾವತಿಕಾ ಞಾಣಸ್ಸ ಭೂಮಿ।>
    text <೩೪>, <ತತ್ಥ ಕತಮೇ ಧಮ್ಮಾ ಸಾಧಾರಣಾ॥ ದ್ವೇ ಧಮ್ಮಾ ಸಾಧಾರಣಾ ನಾಮಸಾಧಾರಣಾ ವತ್ಥುಸಾಧಾರಣಾ ಚ। ಯಂ ವಾ ಪನ ಕಿಞ್ಚಿ ಅಞ್ಞಮ್ಪಿ ಏವಂ ಜಾತಿಯಂ। ಮಿಚ್ಛತ್ತನಿಯತಾನಂ ಸತ್ತಾನಂ ಅನಿಯತಾನಞ್ಚ ಸತ್ತಾನಂ ದಸ್ಸನಪ್ಪಹಾತಬ್ಬಾ ಕಿಲೇಸಾ ಸಾಧಾರಣಾ। ಪುಥುಜ್ಜನಸ್ಸ ಸೋತಾಪನ್ನಸ್ಸ ಚ ಕಾಮರಾಗಬ್ಯಾಪಾದಾ ಸಾಧಾರಣಾ। ಪುಥುಜ್ಜನಸ್ಸ ಅನಾಗಾಮಿಸ್ಸ ಚ ಉದ್ಧಂಭಾಗಿಯಾ ಸಂಯೋಜನಾ ಸಾಧಾರಣಾ। ಯಂ ಕಿಞ್ಚಿ ಅರಿಯಸಾವಕೋ ಲೋಕಿಯಂ ಸಮಾಪತ್ತಿಂ ಸಮಾಪಜ್ಜತಿ। ಸಬ್ಬಾ ಸಾ ಅವೀತರಾಗೇಹಿ ಸಾಧಾರಣಾ। ಸಾಧಾರಣಾ ಹಿ ಧಮ್ಮಾ ಏವಂ ಅಞ್ಞಮಞ್ಞಂ ಪರಂ ಪರಂ ಸಕಂ ಸಕಂ ವಿಸಯಂ ನಾತಿವತ್ತನ್ತಿ। ಯೋಪಿ ಇಮೇಹಿ ಧಮ್ಮೇಹಿ ಸಮನ್ನಾಗತೋ ನ ಸೋ ತಂ ಧಮ್ಮಂ ಉಪಾತಿವತ್ತತಿ। ಇಮೇ ಧಮ್ಮಾ ಸಾಧಾರಣಾ।>
    text <ತತ್ಥ ಕತಮೇ ಧಮ್ಮಾ ಅಸಾಧಾರಣಾ॥ ಯಾವ ದೇಸನಂ ಉಪಾದಾಯ ಗವೇಸಿತಬ್ಬಾ ಸೇಕ್ಖಾಸೇಕ್ಖಾ ಭಬ್ಬಾಭಬ್ಬಾತಿ। ಅಟ್ಠಮಕಸ್ಸ ಸೋತಾಪನ್ನಸ್ಸ ಚ ಕಾಮರಾಗಬ್ಯಾಪಾದಾ ಸಾಧಾರಣಾ ಧಮ್ಮತಾ ಅಸಾಧಾರಣಾ। ಅಟ್ಠಮಕಸ್ಸ ಅನಾಗಾಮಿಸ್ಸ ಚ ಉದ್ಧಮ್ಭಾಗಿಯಾ ಸಂಯೋಜನಾ ಸಾಧಾರಣಾ ಧಮ್ಮತಾ ಅಸಾಧಾರಣಾ। ಸಬ್ಬೇಸಂ ಸೇಕ್ಖಾನಂ ನಾಮಂ ಸಾಧಾರಣಂ ಧಮ್ಮತಾ ಅಸಾಧಾರಣಾ। ಸಬ್ಬೇಸಂ ಪಟಿಪನ್ನಕಾನಂ ನಾಮಂ ಸಾಧಾರಣಂ ಧಮ್ಮತಾ ಅಸಾಧಾರಣಾ। ಸಬ್ಬೇಸಂ ಸೇಕ್ಖಾನಂ ಸೇಕ್ಖಸೀಲಂ ಸಾಧಾರಣಂ ಧಮ್ಮತಾ ಅಸಾಧಾರಣಾ। ಏವಂ ವಿಸೇಸಾನುಪಸ್ಸಿನಾ ಹೀನುಕ್ಕಟ್ಠಮಜ್ಝಿಮಂ ಉಪಾದಾಯ ಗವೇಸಿತಬ್ಬಂ।>
    text <ದಸ್ಸನಭೂಮಿ ನಿಯಾಮಾವಕ್ಕನ್ತಿಯಾ ಪದಟ್ಠಾನಂ। ಭಾವನಾಭೂಮಿ ಉತ್ತರಿಕಾನಂ ಫಲಾನಂ ಪತ್ತಿಯಾ ಪದಟ್ಠಾನಂ। ದುಕ್ಖಾ ಪಟಿಪದಾ ದನ್ಧಾಭಿಞ್ಞಾ ಸಮಥಸ್ಸ ಪದಟ್ಠಾನಂ। ಸುಖಾ ಪಟಿಪದಾ ಖಿಪ್ಪಾಭಿಞ್ಞಾ ವಿಪಸ್ಸನಾಯ ಪದಟ್ಠಾನಂ। ದಾನಮಯಂ ಪುಞ್ಞಕಿರಿಯವತ್ಥು ಪರತೋ ಘೋಸಸ್ಸ ಸಾಧಾರಣಂ ಪದಟ್ಠಾನಂ। ಸೀಲಮಯಂ ಪುಞ್ಞಕಿರಿಯವತ್ಥು ಚಿನ್ತಾಮಯಿಯಾ ಪಞ್ಞಾಯ ಸಾಧಾರಣಂ ಪದಟ್ಠಾನಂ। ಭಾವನಾಮಯಂ ಪುಞ್ಞಕಿರಿಯವತ್ಥು ಭಾವನಾಮಯಿಯಾ ಪಞ್ಞಾಯ ಸಾಧಾರಣಂ ಪದಟ್ಠಾನಂ। ದಾನಮಯಂ ಪುಞ್ಞಕಿರಿಯವತ್ಥು ಪರತೋ ಚ ಘೋಸಸ್ಸ ಸುತಮಯಿಯಾ ಚ ಪಞ್ಞಾಯ ಸಾಧಾರಣಂ ಪದಟ್ಠಾನಂ ಸೀಲಮಯಂ ಪುಞ್ಞಕಿರಿಯವತ್ಥು ಚಿನ್ತಾಮಯಿಯಾ ಚ ಪಞ್ಞಾಯ ಯೋನಿಸೋ ಚ ಮನಸಿಕಾರಸ್ಸ ಸಾಧಾರಣಂ ಪದಟ್ಠಾನಂ। ಭಾವನಾಮಯಂ ಪುಞ್ಞಕಿರಿಯವತ್ಥು ಭಾವನಾಮಯಿಯಾ ಚ ಪಞ್ಞಾಯ ಸಮ್ಮಾದಿಟ್ಠಿಯಾ ಚ ಸಾಧಾರಣಂ ಪದಟ್ಠಾನಂ। ಪತಿರೂಪದೇಸವಾಸೋ ವಿವೇಕಸ್ಸ ಚ ಸಮಾಧಿಸ್ಸ ಚ ಸಾಧಾರಣಂ ಪದಟ್ಠಾನಂ। ಸಪ್ಪುರಿಸೂಪನಿಸ್ಸಯೋ ತಿಣ್ಣಞ್ಚ ಅವೇಚ್ಚಪ್ಪಸಾದಾನಂ ಸಮಥಸ್ಸ ಚ ಸಾಧಾರಣಂ ಪದಟ್ಠಾನಂ। ಅತ್ತಸಮ್ಮಾಪಣಿಧಾನಂ ಹಿರಿಯಾ ಚ ವಿಪಸ್ಸನಾಯ ಚ ಸಾಧಾರಣಂ ಪದಟ್ಠಾನಂ। ಅಕುಸಲಪರಿಚ್ಚಾಗೋ ಕುಸಲವೀಮಂಸಾಯ ಚ ಸಮಾಧಿನ್ದ್ರಿಯಸ್ಸ ಚ ಸಾಧಾರಣಂ ಪದಟ್ಠಾನಂ। ಧಮ್ಮಸ್ವಾಕ್ಖಾತತಾ ಕುಸಲಮೂಲರೋಪನಾಯ ಚ ಫಲಸಮಾಪತ್ತಿಯಾ ಚ ಸಾಧಾರಣಂ ಪದಟ್ಠಾನಂ। ಸಙ್ಘಸುಪ್ಪಟಿಪನ್ನತಾ ಸಙ್ಘಸುಟ್ಠುತಾಯ ಸಾಧಾರಣಂ ಪದಟ್ಠಾನಂ। ಸತ್ಥುಸಮ್ಪದಾ ಅಪ್ಪಸನ್ನಾನಞ್ಚ ಪಸಾದಾಯ ಪಸನ್ನಾನಞ್ಚ ಭಿಯ್ಯೋಭಾವಾಯ ಸಾಧಾರಣಂ ಪದಟ್ಠಾನಂ। ಅಪ್ಪಟಿಹತಪಾತಿಮೋಕ್ಖತಾ ದುಮ್ಮಙ್ಕೂನಞ್ಚ ಪುಗ್ಗಲಾನಂ ನಿಗ್ಗಹಾಯ ಪೇಸಲಾನಞ್ಚ ಪುಗ್ಗಲಾನಂ ಫಾಸುವಿಹಾರಾಯ ಸಾಧಾರಣಂ ಪದಟ್ಠಾನಂ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಧಮ್ಮಞ್ಚ ಪದಟ್ಠಾನನ್ತಿ।>
    stand <ನಿಯುತ್ತೋ ವಿಭತ್ತಿ ಹಾರೋ।>
  text <೯॥ ಪರಿವತ್ತನಹಾರವಿಭಙ್ಗೋ>
    text <೩೫>, <ತತ್ಥ ಕತಮೋ ಪರಿವತ್ತನೋ ಹಾರೋ॥ ಕುಸಲಾಕುಸಲೇ ಧಮ್ಮೇತಿ। ಸಮ್ಮಾದಿಟ್ಠಿಸ್ಸ ಪುರಿಸಪುಗ್ಗಲಸ್ಸ ಮಿಚ್ಛಾದಿಟ್ಠಿ ನಿಜ್ಜಿಣ್ಣಾ ಭವತಿ। ಯೇ ಚಸ್ಸ ಮಿಚ್ಛಾದಿಟ್ಠಿಪಚ್ಚಯಾ ಉಪ್ಪಜ್ಜೇಯ್ಯುಂ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ। ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾದಿಟ್ಠಿಪಚ್ಚಯಾ ಚಸ್ಸ ಅನೇಕೇ ಕುಸಲಾ ಧಮ್ಮಾ ಸಮ್ಭವನ್ತಿ। ತೇ ಚಸ್ಸ ಭಾವನಾಪಾರಿಪೂರಿಂ ಗಚ್ಛನ್ತಿ। ಸಮ್ಮಾಸಙ್ಕಪ್ಪಸ್ಸ ಪುರಿಸಪುಗ್ಗಲಸ್ಸ ಮಿಚ್ಛಾಸಙ್ಕಪ್ಪೋ ನಿಜ್ಜಿಣ್ಣೋ ಭವತಿ। ಯೇ ಚಸ್ಸ ಮಿಚ್ಛಾಸಙ್ಕಪ್ಪಪಚ್ಚಯಾ ಉಪ್ಪಜ್ಜೇಯ್ಯುಂ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ। ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾಸಙ್ಕಪ್ಪಪಚ್ಚಯಾ ಚಸ್ಸ ಅನೇಕೇ ಕುಸಲಾ ಧಮ್ಮಾ ಸಮ್ಭವನ್ತಿ। ತೇ ಚಸ್ಸ ಭಾವನಾಪಾರಿಪೂರಿಂ ಗಚ್ಛನ್ತಿ। ಏವಂ ಸಮ್ಮಾವಾಚಸ್ಸ ಸಮ್ಮಾಕಮ್ಮನ್ತಸ್ಸ ಸಮ್ಮಾಆಜೀವಸ್ಸ ಸಮ್ಮಾವಾಯಾಮಸ್ಸ ಸಮ್ಮಾಸತಿಸ್ಸ ಸಮ್ಮಾಸಮಾಧಿಸ್ಸ ಸಮ್ಮಾವಿಮುತ್ತಸ್ಸ ಸಮ್ಮಾವಿಮುತ್ತಿಞಾಣದಸ್ಸನಸ್ಸ ಪುರಿಸಪುಗ್ಗಲಸ್ಸ ಮಿಚ್ಛಾವಿಮುತ್ತಿಞಾಣದಸ್ಸನಂ ನಿಜ್ಜಿಣ್ಣಂ ಭವತಿ। ಯೇ ಚಸ್ಸ ಮಿಚ್ಛಾವಿಮುತ್ತಿಞಾಣದಸ್ಸನಪಚ್ಚಯಾ ಉಪ್ಪಜ್ಜೇಯ್ಯುಂ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ। ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾವಿಮುತ್ತಿಞಾಣದಸ್ಸನಪಚ್ಚಯಾ ಚಸ್ಸ ಅನೇಕೇ ಕುಸಲಾ ಧಮ್ಮಾ ಸಮ್ಭವನ್ತಿ। ತೇ ಚಸ್ಸ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <೩೬>, <ಯಸ್ಸ ವಾ ಪಾಣಾತಿಪಾತಾ ಪಟಿವಿರತಸ್ಸ ಪಾಣಾತಿಪಾತೋ ಪಹೀನೋ ಹೋತಿ। ಅದಿನ್ನಾದಾನಾ ಪಟಿವಿರತಸ್ಸ ಅದಿನ್ನಾದಾನಂ ಪಹೀನಂ ಹೋತಿ। ಬ್ರಹ್ಮಚಾರಿಸ್ಸ ಅಬ್ರಹ್ಮಚರಿಯಂ ಪಹೀನಂ ಹೋತಿ। ಸಚ್ಚವಾದಿಸ್ಸ ಮುಸಾವಾದೋ ಪಹೀನೋ ಹೋತಿ। ಅಪಿಸುಣವಾಚಸ್ಸ ಪಿಸುಣಾ ವಾಚಾ ಪಹೀನಾ ಹೋತಿ। ಸಣ್ಹವಾಚಸ್ಸ ಫರುಸಾ ವಾಚಾ ಪಹೀನಾ ಹೋತಿ। ಕಾಲವಾದಿಸ್ಸ ಸಮ್ಫಪ್ಪಲಾಪೋ ಪಹೀನೋ ಹೋತಿ। ಅನಭಿಜ್ಝಾಲುಸ್ಸ ಅಭಿಜ್ಝಾ ಪಹೀನಾ ಹೋತಿ। ಅಬ್ಯಾಪನ್ನಚಿತ್ತಸ್ಸ ಬ್ಯಾಪಾದೋ ಪಹೀನೋ ಹೋತಿ। ಸಮ್ಮಾದಿಟ್ಠಿಸ್ಸ ಮಿಚ್ಛಾದಿಟ್ಠಿ ಪಹೀನಾ ಹೋತಿ।>
    text <ಯೇ ಚ ಖೋ ಕೇಚಿ ಅರಿಯಂ ಅಟ್ಠಙ್ಗಿಕಂ ಮಗ್ಗಂ ಗರಹನ್ತಿ। ನೇಸಂ ಸನ್ದಿಟ್ಠಿಕಾ ಸಹಧಮ್ಮಿಕಾ ಗಾರಯ್ಹಾ ವಾದಾನುವಾದಾ ಆಗಚ್ಛನ್ತಿ। ಸಮ್ಮಾದಿಟ್ಠಿಞ್ಚ ತೇ ಭವನ್ತೋ ಧಮ್ಮಂ ಗರಹನ್ತಿ। ತೇನ ಹಿ ಯೇ ಮಿಚ್ಛಾದಿಟ್ಠಿಕಾ। ತೇಸಂ ಭವನ್ತಾನಂ ಪುಜ್ಜಾ ಚ ಪಾಸಂಸಾ ಚ। ಏವಂ ಸಮ್ಮಾಸಙ್ಕಪ್ಪಂ ಸಮ್ಮಾವಾಚಂ ಸಮ್ಮಾಕಮ್ಮನ್ತಂ ಸಮ್ಮಾಆಜೀವಂ ಸಮ್ಮಾವಾಯಾಮಂ ಸಮ್ಮಾಸತಿಂ ಸಮ್ಮಾಸಮಾಧಿಂ ಸಮ್ಮಾವಿಮುತ್ತಿಂ ಸಮ್ಮಾವಿಮುತ್ತಿಞಾಣದಸ್ಸನಞ್ಚ ತೇ ಭವನ್ತೋ ಧಮ್ಮಂ ಗರಹನ್ತಿ। ತೇನ ಹಿ ಯೇ ಮಿಚ್ಛಾವಿಮುತ್ತಿಞಾಣದಸ್ಸನಾ। ತೇಸಂ ಭವನ್ತಾನಂ ಪುಜ್ಜಾ ಚ ಪಾಸಂಸಾ ಚ।>
    text <ಯೇ ಚ ಖೋ ಕೇಚಿ ಏವಮಾಹಂಸು ಭುಞ್ಜಿತಬ್ಬಾ ಕಾಮಾ। ಪರಿಭುಞ್ಜಿತಬ್ಬಾ ಕಾಮಾ। ಆಸೇವಿತಬ್ಬಾ ಕಾಮಾ। ನಿಸೇವಿತಬ್ಬಾ ಕಾಮಾ। ಭಾವಯಿತಬ್ಬಾ ಕಾಮಾ। ಬಹುಲೀಕಾತಬ್ಬಾ ಕಾಮಾತಿ। ಕಾಮೇಹಿ ವೇರಮಣೀ ತೇಸಂ ಅಧಮ್ಮೋ।>
    text <ಯೇ ವಾ ಪನ ಕೇಚಿ ಏವಮಾಹಂಸು ಅತ್ತಕಿಲಮಥಾನುಯೋಗೋ ಧಮ್ಮೋತಿ। ನಿಯ್ಯಾನಿಕೋ ತೇಸಂ ಧಮ್ಮೋ ಅಧಮ್ಮೋ। ಯೇ ಚ ಖೋ ಕೇಚಿ ಏವಮಾಹಂಸು ದುಕ್ಖೋ ಧಮ್ಮೋತಿ। ಸುಖೋ ತೇಸಂ ಧಮ್ಮೋ ಅಧಮ್ಮೋ। ಯಥಾ ವಾ ಪನ ಭಿಕ್ಖುನೋ ಸಬ್ಬಸಙ್ಖಾರೇಸು ಅಸುಭಾನುಪಸ್ಸಿನೋ ವಿಹರತೋ ಸುಭಸಞ್ಞಾ ಪಹೀಯನ್ತಿ। ದುಕ್ಖಾನುಪಸ್ಸಿನೋ ವಿಹರತೋ ಸುಖಸಞ್ಞಾ ಪಹೀಯನ್ತಿ। ಅನಿಚ್ಚಾನುಪಸ್ಸಿನೋ ವಿಹರತೋ ನಿಚ್ಚಸಞ್ಞಾ ಪಹೀಯನ್ತಿ। ಅನತ್ತಾನುಪಸ್ಸಿನೋ ವಿಹರತೋ ಅತ್ತಸಞ್ಞಾ ಪಹೀಯನ್ತಿ। ಯಂ ಯಂ ವಾ ಪನ ಧಮ್ಮಂ ರೋಚಯತಿ ವಾ ಉಪಗಚ್ಛತಿ ವಾ। ತಸ್ಸ ತಸ್ಸ ಧಮ್ಮಸ್ಸ ಯೋ ಪಟಿಪಕ್ಖೋ। ಸ್ವಸ್ಸ ಅನಿಟ್ಠತೋ ಅಜ್ಝಾಪನ್ನೋ ಭವತಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಕುಸಲಾಕುಸಲಧಮ್ಮೇತಿ।>
    stand <ನಿಯುತ್ತೋ ಪರಿವತ್ತನೋ ಹಾರೋ।>
  text <೧೦॥ ವೇವಚನಹಾರವಿಭಙ್ಗೋ>
    text <೩೭>, <ತತ್ಥ ಕತಮೋ ವೇವಚನೋ ಹಾರೋ॥ ವೇವಚನಾನಿ ಬಹೂನೀತಿ। ಯಥಾ ಏಕಂ ಭಗವಾ ಧಮ್ಮಂ ಅಞ್ಞಮಞ್ಞೇಹಿ ವೇವಚನೇಹಿ ನಿದ್ದಿಸತಿ। ಯಥಾಹ ಭಗವಾ>
    text <ಆಸಾ ನಾಮ ವುಚ್ಚತಿ ಯಾ ಭವಿಸ್ಸಸ್ಸ ಅತ್ಥಸ್ಸ ಆಸೀಸನಾ ಅವಸ್ಸಂ ಆಗಮಿಸ್ಸತೀತಿ ಆಸಾಸ್ಸ ಉಪ್ಪಜ್ಜತಿ। ಪಿಹಾ ನಾಮ ಯಾ ವತ್ತಮಾನಸ್ಸ ಅತ್ಥಸ್ಸ ಪತ್ಥನಾ। ಸೇಯ್ಯತರಂ ವಾ ದಿಸ್ವಾ ಏದಿಸೋ ಭವೇಯ್ಯನ್ತಿ ಪಿಹಾಸ್ಸ ಉಪ್ಪಜ್ಜತಿ। ಅತ್ಥನಿಪ್ಫತ್ತಿಪಟಿಪಾಲನಾ ಅಭಿನನ್ದನಾ ನಾಮ। ಪಿಯಂ ವಾ ಞಾತಿಂ ಅಭಿನನ್ದತಿ। ಪಿಯಂ ವಾ ಧಮ್ಮಂ ಅಭಿನನ್ದತಿ। ಅಪ್ಪಟಿಕೂಲತೋ ವಾ ಅಭಿನನ್ದತಿ।>
    text <ಅನೇಕಧಾತೂತಿ ಚಕ್ಖುಧಾತು ರೂಪಧಾತು ಚಕ್ಖುವಿಞ್ಞಾಣಧಾತು। ಸೋತಧಾತು ಸದ್ದಧಾತು ಸೋತವಿಞ್ಞಾಣಧಾತು। ಘಾನಧಾತು ಗನ್ಧಧಾತು ಘಾನವಿಞ್ಞಾಣಧಾತು। ಜಿವ್ಹಾಧಾತು ರಸಧಾತು ಜಿವ್ಹಾವಿಞ್ಞಾಣಧಾತು। ಕಾಯಧಾತು ಫೋಟ್ಠಬ್ಬಧಾತು ಕಾಯವಿಞ್ಞಾಣಧಾತು। ಮನೋಧಾತು ಧಮ್ಮಧಾತು ಮನೋವಿಞ್ಞಾಣಧಾತು।>
    text <ಸರಾತಿ ಕೇಚಿ ರೂಪಾಧಿಮುತ್ತಾ ಕೇಚಿ ಸದ್ದಾಧಿಮುತ್ತಾ ಕೇಚಿ ಗನ್ಧಾಧಿಮುತ್ತಾ ಕೇಚಿ ರಸಾಧಿಮುತ್ತಾ ಕೇಚಿ ಫೋಟ್ಠಬ್ಬಾಧಿಮುತ್ತಾ ಕೇಚಿ ಧಮ್ಮಾಧಿಮುತ್ತಾ। ತತ್ಥ ಯಾನಿ ಛ ಗೇಹಸಿತಾನಿ ದೋಮನಸ್ಸಾನಿ ಯಾನಿ ಚ ಛ ಗೇಹಸಿತಾನಿ ಸೋಮನಸ್ಸಾನಿ ಯಾನಿ ಚ ಛ ನೇಕ್ಖಮ್ಮಸಿತಾನಿ ದೋಮನಸ್ಸಾನಿ ಯಾನಿ ಚ ಛ ನೇಕ್ಖಮ್ಮಸಿತಾನಿ ಸೋಮನಸ್ಸಾನಿ। ಇಮಾನಿ ಚತುವೀಸಪದಾನಿ ತಣ್ಹಾಪಕ್ಖೋ। ತಣ್ಹಾಯ ಏತಂ ವೇವಚನಂ। ಯಾ ಛ ಉಪೇಕ್ಖಾ ಗೇಹಸಿತಾ। ಅಯಂ ದಿಟ್ಠಿಪಕ್ಖೋ।>
    text <೩೮>, <ಸಾಯೇವ ಪತ್ಥನಾಕಾರೇನ ಧಮ್ಮನನ್ದೀ ಧಮ್ಮಪೇಮಂ ಧಮ್ಮಜ್ಝೋಸಾನನ್ತಿ ತಣ್ಹಾಯ ಏತಂ ವೇವಚನಂ। ಚಿತ್ತಂ ಮನೋ ವಿಞ್ಞಾಣನ್ತಿ ಚಿತ್ತಸ್ಸ ಏತಂ ವೇವಚನಂ। ಮನಿನ್ದ್ರಿಯಂ ಮನೋಧಾತು ಮನಾಯತನಂ ವಿಜಾನನಾತಿ ಮನಸ್ಸೇತಂ ವೇವಚನಂ। ಪಞ್ಞಿನ್ದ್ರಿಯಂ ಪಞ್ಞಾಬಲಂ ಅಧಿಪಞ್ಞಾ ಸಿಕ್ಖಾ ಪಞ್ಞಾ ಪಞ್ಞಾಕ್ಖನ್ಧೋ ಧಮ್ಮವಿಚಯಸಮ್ಬೋಜ್ಝಙ್ಗೋ ಞಾಣಂ ಸಮ್ಮಾದಿಟ್ಠಿ ತೀರಣಾ ವಿಪಸ್ಸನಾ ಧಮ್ಮೇ ಞಾಣಂ ಅತ್ಥೇ ಞಾಣಂ ಅನ್ವಯೇ ಞಾಣಂ ಖಯೇ ಞಾಣಂ ಅನುಪ್ಪಾದೇ ಞಾಣಂ ಅನಞ್ಞಾತಞ್ಞಸ್ಸಾಮೀತಿನ್ದ್ರಿಯಂ ಅಞ್ಞಿನ್ದ್ರಿಯಂ ಅಞ್ಞಾತಾವಿನ್ದ್ರಿಯಂ ಚಕ್ಖು ವಿಜ್ಜಾ ಬುದ್ಧಿ ಭೂರಿ ಮೇಧಾ ಆಲೋಕೋ। ಯಂ ವಾ ಪನ ಯಂ ಕಿಞ್ಚಿ ಅಞ್ಞಂಪಿ ಏವಂ ಜಾತಿಯಂ। ಪಞ್ಞಾಯ ಏತಂ ವೇವಚನಂ। ಪಞ್ಚಿನ್ದ್ರಿಯಾನಿ ಲೋಕುತ್ತರಾನಿ। ಸಬ್ಬಾ ಪಞ್ಞಾ। ಅಪಿ ಚ ಆಧಿಪತೇಯ್ಯಟ್ಠೇನ ಸದ್ಧಾ। ಆರಮ್ಭಟ್ಠೇನ ವೀರಿಯಂ। ಅಪಿಲಾಪನಟ್ಠೇನ ಸತಿ। ಅವಿಕ್ಖೇಪಟ್ಠೇನ ಸಮಾಧಿ। ಪಜಾನನಟ್ಠೇನ ಪಞ್ಞಾ।>
    text <ಯಥಾ ಚ ಬುದ್ಧಾನುಸ್ಸತಿಯಂ ವುತ್ತಂ ಇತಿಪಿ ಸೋ ಭಗವಾ ಅರಹಂ ಸಮ್ಮಾಸಮ್ಬುದ್ಧೋ ವಿಜ್ಜಾಚರಣಸಮ್ಪನ್ನೋ ಸುಗತೋ ಲೋಕವಿದೂ ಅನುತ್ತರೋ ಪುರಿಸದಮ್ಮಸಾರಥಿ ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾ। ಬಲನಿಪ್ಫತ್ತಿಗತೋ ವೇಸಾರಜ್ಜಪ್ಪತ್ತೋ ಅಧಿಗತಪ್ಪಟಿಸಮ್ಭಿದೋ ಚತುಯೋಗವಿಪ್ಪಹೀನೋ ಅಗತಿಗಮನವೀತಿವತ್ತೋ ಉದ್ಧಟಸಲ್ಲೋ ನಿರೂಳ್ಹವಣೋ ಮದ್ದಿತಕಣ್ಡಕೋ ನಿಬ್ಬಾಪಿತಪರಿಯುಟ್ಠಾನೋ ಬನ್ಧನಾತೀತೋ ಗನ್ಥವಿನಿವೇಠನೋ ಅಜ್ಝಾಸಯವೀತಿವತ್ತೋ ಭಿನ್ನನ್ಧಕಾರೋ ಚಕ್ಖುಮಾ ಲೋಕಧಮ್ಮಸಮತಿಕ್ಕನ್ತೋ ಅನುರೋಧವಿರೋಧವಿಪ್ಪಯುತ್ತೋ ಇಟ್ಠಾನಿಟ್ಠೇಸು ಧಮ್ಮೇಸು ಅಸಙ್ಖೇಪಗತೋ ಬನ್ಧನಾತಿವತ್ತೋ ಠಪಿತಸಙ್ಗಾಮೋ ಅಭಿಕ್ಕನ್ತತರೋ ಉಕ್ಕಾಧರೋ ಆಲೋಕಕರೋ ಪಜ್ಜೋತಕರೋ ತಮೋನುದೋ ರಣಞ್ಜಹೋ ಅಪರಿಮಾಣವಣ್ಣೋ ಅಪ್ಪಮೇಯ್ಯವಣ್ಣೋ ಅಸಙ್ಖೇಯ್ಯವಣ್ಣೋ ಆಭಂಕರೋ ಪಭಂಕರೋ ಧಮ್ಮೋಭಾಸಪಜ್ಜೋತಕರೋತಿ ಚ ಬುದ್ಧಾ ಭಗವನ್ತೋತಿ ಚ ಬುದ್ಧಾನುಸ್ಸತಿಯಾ ಏತಂ ವೇವಚನಂ।>
    text <ಯಥಾ ಚ ಧಮ್ಮಾನುಸ್ಸತಿಯಂ ವುತ್ತಂ ಸ್ವಾಕ್ಖಾತೋ ಭಗವತಾ ಧಮ್ಮೋ ಸನ್ದಿಟ್ಠಿಕೋ ಅಕಾಲಿಕೋ ಏಹಿಪಸ್ಸಿಕೋ ಓಪನೇಯ್ಯಿಕೋ ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹಿ। ಯದಿದಂ ಮದನಿಮ್ಮದನೋ ಪಿಪಾಸವಿನಯೋ ಆಲಯಸಮುಗ್ಘಾಟೋ ವಟ್ಟೂಪಚ್ಛೇದೋ ಸುಞ್ಞತೋ ಅತಿದುಲ್ಲಭೋ ತಣ್ಹಕ್ಖಯೋ ವಿರಾಗೋ ನಿರೋಧೋ ನಿಬ್ಬಾನಂ।>
    text <ಧಮ್ಮಾನುಸ್ಸತಿಯಾ ಏತಂ ವೇವಚನಂ।>
    text <ಯಥಾ ಚ ಸಙ್ಘಾನುಸ್ಸತಿಯಂ ವುತ್ತಂ ಸುಪ್ಪಟಿಪನ್ನೋ ಉಜುಪ್ಪಟಿಪನ್ನೋ ಞಾಯಪ್ಪಟಿಪನ್ನೋ ಸಾಮೀಚಿಪ್ಪಟಿಪನ್ನೋ ಯದಿದಂ ಚತ್ತಾರಿ ಪುರಿಸಯುಗಾನಿ ಅಟ್ಠ ಪುರಿಸಪುಗ್ಗಲಾ ಏಸ ಭಗವತೋ ಸಾವಕಸಙ್ಘೋ ಆಹುನೇಯ್ಯೋ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸ। ಸೀಲಸಮ್ಪನ್ನೋ ಸಮಾಧಿಸಮ್ಪನ್ನೋ ಪಞ್ಞಾಸಮ್ಪನ್ನೋ ವಿಮುತ್ತಿಸಮ್ಪನ್ನೋ ವಿಮುತ್ತಿಞಾಣದಸ್ಸನಸಮ್ಪನ್ನೋ ಸತ್ತಾನಂ ಸಾರೋ ಸತ್ತಾನಂ ಮಣ್ಡೋ ಸತ್ತಾನಂ ಉದ್ಧಾರೋ ಸತ್ತಾನಂ ಏಸಿಕಾ ಸತ್ತಾನಂ ಸುರಭಿಪಸೂನಂ ಪುಜ್ಜೋ ದೇವಾನಞ್ಚ ಮನುಸ್ಸಾನಞ್ಚಾತಿ ಸಙ್ಘಾನುಸ್ಸತಿಯಾ ಏತಂ ವೇವಚನಂ।>
    text <ಯಥಾ ಚ ಸೀಲಾನುಸ್ಸತಿಯಂ ವುತ್ತಂ ಯಾನಿ ತಾನಿ ಸೀಲಾನಿ ಅಖಣ್ಡಾನಿ ಅಚ್ಛಿದ್ದಾನಿ ಅಸಬಲಾನಿ ಅಕಮ್ಮಾಸಾನಿ ಅರಿಯಾನಿ ಅರಿಯಕನ್ತಾನಿ ಭುಜಿಸ್ಸಾನಿ ವಿಞ್ಞುಪ್ಪಸತ್ಥಾನಿ ಅಪರಾಮಟ್ಠಾನಿ ಸಮಾಧಿಸಂವತ್ತನಿಕಾನಿ। ಅಲಙ್ಕಾರೋ ಚ ಸೀಲಂ ಉತ್ತಮಙ್ಗೋಪಸೋಭಣತಾಯ। ನಿಧಾನಞ್ಚ ಸೀಲಂ ಸಬ್ಬದೋಭಗ್ಗಸಮತಿಕ್ಕಮನಟ್ಠೇನ। ಸಿಪ್ಪಞ್ಚ ಸೀಲಂ ಅಕ್ಖಣವೇಧಿತಾಯ। ವೇಲಾ ಚ ಸೀಲಂ ಅನತಿಕ್ಕಮನಟ್ಠೇನ। ಧಞ್ಞಞ್ಚ ಸೀಲಂ ದಲಿದ್ದೋಪಚ್ಛೇದನಟ್ಠೇನ। ಆದಾಸೋ ಚ ಸೀಲಂ ಧಮ್ಮವೋಲೋಕನತಾಯ। ಪಾಸಾದೋ ಚ ಸೀಲಂ ವೋಲೋಕನಟ್ಠೇನ। ಸಬ್ಬಭೂಮಾನುಪರಿವತ್ತಿ ಚ ಸೀಲಂ ಅಮತಪರಿಯೋಸಾನನ್ತಿ ಸೀಲಾನುಸ್ಸತಿಯಾ ಏತಂ ವೇವಚನಂ।>
    text <ಯಥಾ ಚ ಚಾಗಾನುಸ್ಸತಿಯಂ ವುತ್ತಂ ಯಸ್ಮಿಂ ಸಮಯೇ ಅರಿಯಸಾವಕೋ ಅಗಾರಂ ಅಜ್ಝಾವಸತಿ ಮುತ್ತಚಾಗೋ ಪಯತಪಾಣಿ ವೋಸ್ಸಗ್ಗರತೋ ಯಾಚಯೋಗೋ ದಾನಸಂವಿಭಾಗರತೋತಿ ಚಾಗಾನುಸ್ಸತಿಯಾ ಏತಂ ವೇವಚನಂ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ವೇವಚನಾನಿ ಬಹೂನೀತಿ।>
    stand <ನಿಯುತ್ತೋ ವೇವಚನೋ ಹಾರೋ।>
  text <೧೧॥ ಪಞ್ಞತ್ತಿಹಾರವಿಭಙ್ಗೋ>
    text <೩೯>, <ತತ್ಥ ಕತಮೋ ಪಞ್ಞತ್ತಿಹಾರೋ॥ ಏಕಂ ಭಗವಾ ಧಮ್ಮಂ ಪಞ್ಞತ್ತೀಹಿ ವಿವಿಧಾಹಿ ದೇಸೇತೀತಿ।>
    text <ಯಾ ಪಕತಿಕಥಾಯ ದೇಸನಾ। ಅಯಂ ನಿಕ್ಖೇಪಪಞ್ಞತ್ತಿ। ಕಾ ಚ ಪಕತಿಕಥಾಯ ದೇಸನಾ। ಚತ್ತಾರಿ ಸಚ್ಚಾನಿ। ಯಥಾ ಭಗವಾ ಆಹ ಇದಂ ದುಕ್ಖನ್ತಿ ಅಯಂ ಪಞ್ಞತ್ತಿ ಪಞ್ಚನ್ನಂ ಖನ್ಧಾನಂ ಛನ್ನಂ ಧಾತೂನಂ ಅಟ್ಠಾರಸನ್ನಂ ಧಾತೂನಂ ದ್ವಾದಸನ್ನಂ ಆಯತನಾನಂ ದಸನ್ನಂ ಇನ್ದ್ರಿಯಾನಂ ನಿಕ್ಖೇಪಪಞ್ಞತ್ತಿ।>
    text <ಕಬಳೀಕಾರೇ ಚೇ। ಭಿಕ್ಖವೇ। ಆಹಾರೇ ಅತ್ಥಿ ರಾಗೋ ಅತ್ಥಿ ನನ್ದೀ ಅತ್ಥಿ ತಣ್ಹಾ। ಪತಿಟ್ಠಿತಂ ತತ್ಥ ವಿಞ್ಞಾಣಂ ವಿರೂಳ್ಹಂ। ಯತ್ಥ ಪತಿಟ್ಠಿತಂ ವಿಞ್ಞಾಣಂ ವಿರೂಳ್ಹಂ। ಅತ್ಥಿ ತತ್ಥ ನಾಮರೂಪಸ್ಸ ಅವಕ್ಕನ್ತಿ। ಯತ್ಥ ಅತ್ಥಿ ನಾಮರೂಪಸ್ಸ ಅವಕ್ಕನ್ತಿ। ಅತ್ಥಿ ತತ್ಥ ಸಙ್ಖಾರಾನಂ ವುದ್ಧಿ। ಯತ್ಥ ಅತ್ಥಿ ಸಙ್ಖಾರಾನಂ ವುದ್ಧಿ। ಅತ್ಥಿ ತತ್ಥ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ಯತ್ಥ ಅತ್ಥಿ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ಅತ್ಥಿ ತತ್ಥ ಆಯತಿಂ ಜಾತಿಜರಾಮರಣಂ। ಯತ್ಥ ಅತ್ಥಿ ಆಯತಿಂ ಜಾತಿಜರಾಮರಣಂ। ಸಸೋಕಂ ತಂ। ಭಿಕ್ಖವೇ। ಸದರಂ ಸಉಪಾಯಾಸನ್ತಿ ವದಾಮಿ।>
    text <ಫಸ್ಸೇ ಚೇ…ಪೇ॰… ಮನೋಸಞ್ಚೇತನಾಯ ಚೇ। ಭಿಕ್ಖವೇ। ಆಹಾರೇ। ವಿಞ್ಞಾಣೇ ಚೇ। ಭಿಕ್ಖವೇ। ಆಹಾರೇ ಅತ್ಥಿ ರಾಗೋ ಅತ್ಥಿ ನನ್ದೀ ಅತ್ಥಿ ತಣ್ಹಾ। ಪತಿಟ್ಠಿತಂ ತತ್ಥ ವಿಞ್ಞಾಣಂ ವಿರೂಳ್ಹಂ। ಯತ್ಥ ಪತಿಟ್ಠಿತಂ ವಿಞ್ಞಾಣಂ ವಿರೂಳ್ಹಂ। ಅತ್ಥಿ ತತ್ಥ ನಾಮರೂಪಸ್ಸ ಅವಕ್ಕನ್ತಿ। ಯತ್ಥ ಅತ್ಥಿ ನಾಮರೂಪಸ್ಸ ಅವಕ್ಕನ್ತಿ। ಅತ್ಥಿ ತತ್ಥ ಸಙ್ಖಾರಾನಂ ವುದ್ಧಿ। ಯತ್ಥ ಅತ್ಥಿ ಸಙ್ಖಾರಾನಂ ವುದ್ಧಿ। ಅತ್ಥಿ ತತ್ಥ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ಯತ್ಥ ಅತ್ಥಿ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ಅತ್ಥಿ ತತ್ಥ ಆಯತಿಂ ಜಾತಿಜರಾಮರಣಂ। ಯತ್ಥ ಅತ್ಥಿ ಆಯತಿಂ ಜಾತಿಜರಾಮರಣಂ। ಸಸೋಕಂ ತಂ। ಭಿಕ್ಖವೇ। ಸದರಂ ಸಉಪಾಯಾಸನ್ತಿ ವದಾಮಿ। ಅಯಂ ಪಭವಪಞ್ಞತ್ತಿ ದುಕ್ಖಸ್ಸ ಚ ಸಮುದಯಸ್ಸ ಚ।>
    text <ಕಬಳೀಕಾರೇ ಚೇ। ಭಿಕ್ಖವೇ। ಆಹಾರೇ ನತ್ಥಿ ರಾಗೋ ನತ್ಥಿ ನನ್ದೀ ನತ್ಥಿ ತಣ್ಹಾ। ಅಪ್ಪತಿಟ್ಠಿತಂ ತತ್ಥ ವಿಞ್ಞಾಣಂ ಅವಿರೂಳ್ಹಂ। ಯತ್ಥ ಅಪ್ಪತಿಟ್ಠಿತಂ ವಿಞ್ಞಾಣಂ ಅವಿರೂಳ್ಹಂ। ನತ್ಥಿ ತತ್ಥ ನಾಮರೂಪಸ್ಸ ಅವಕ್ಕನ್ತಿ। ಯತ್ಥ ನತ್ಥಿ ನಾಮರೂಪಸ್ಸ ಅವಕ್ಕನ್ತಿ। ನತ್ಥಿ ತತ್ಥ ಸಙ್ಖಾರಾನಂ ವುದ್ಧಿ। ಯತ್ಥ ನತ್ಥಿ ಸಙ್ಖಾರಾನಂ ವುದ್ಧಿ। ನತ್ಥಿ ತತ್ಥ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ಯತ್ಥ ನತ್ಥಿ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ನತ್ಥಿ ತತ್ಥ ಆಯತಿಂ ಜಾತಿಜರಾಮರಣಂ। ಯತ್ಥ ನತ್ಥಿ ಆಯತಿಂ ಜಾತಿಜರಾಮರಣಂ। ಅಸೋಕಂ ತಂ। ಭಿಕ್ಖವೇ। ಅದರಂ ಅನುಪಾಯಾಸನ್ತಿ ವದಾಮಿ।>
    text <ಫಸ್ಸೇ ಚೇ…ಪೇ॰… ಮನೋಸಞ್ಚೇತನಾಯ ಚೇ। ಭಿಕ್ಖವೇ। ಆಹಾರೇ। ವಿಞ್ಞಾಣೇ ಚೇ। ಭಿಕ್ಖವೇ। ಆಹಾರೇ ನತ್ಥಿ ರಾಗೋ ನತ್ಥಿ ನನ್ದೀ ನತ್ಥಿ ತಣ್ಹಾ। ಅಪ್ಪತಿಟ್ಠಿತಂ ತತ್ಥ ವಿಞ್ಞಾಣಂ ಅವಿರೂಳ್ಹಂ। ಯತ್ಥ ಅಪ್ಪತಿಟ್ಠಿತಂ ವಿಞ್ಞಾಣಂ ಅವಿರೂಳ್ಹಂ। ನತ್ಥಿ ತತ್ಥ ನಾಮರೂಪಸ್ಸ ಅವಕ್ಕನ್ತಿ। ಯತ್ಥ ನತ್ಥಿ ನಾಮರೂಪಸ್ಸ ಅವಕ್ಕನ್ತಿ। ನತ್ಥಿ ತತ್ಥ ಸಙ್ಖಾರಾನಂ ವುದ್ಧಿ। ಯತ್ಥ ನತ್ಥಿ ಸಙ್ಖಾರಾನಂ ವುದ್ಧಿ। ನತ್ಥಿ ತತ್ಥ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ಯತ್ಥ ನತ್ಥಿ ಆಯತಿಂ ಪುನಬ್ಭವಾಭಿನಿಬ್ಬತ್ತಿ। ನತ್ಥಿ ತತ್ಥ ಆಯತಿಂ ಜಾತಿಜರಾಮರಣಂ। ಯತ್ಥ ನತ್ಥಿ ಆಯತಿಂ ಜಾತಿಜರಾಮರಣಂ। ಅಸೋಕಂ ತಂ। ಭಿಕ್ಖವೇ। ಅದರಂ ಅನುಪಾಯಾಸನ್ತಿ ವದಾಮಿ।>
    text <ಅಯಂ ಪರಿಞ್ಞಾಪಞ್ಞತ್ತಿ ದುಕ್ಖಸ್ಸ। ಪಹಾನಪಞ್ಞತ್ತಿ ಸಮುದಯಸ್ಸ। ಭಾವನಾಪಞ್ಞತ್ತಿ ಮಗ್ಗಸ್ಸ। ಸಚ್ಛಿಕಿರಿಯಾಪಞ್ಞತ್ತಿ ನಿರೋಧಸ್ಸ।>
    text <೪೦>, <ಸಮಾಧಿಂ। ಭಿಕ್ಖವೇ। ಭಾವೇಥ। ಅಪ್ಪಮತ್ತೋ ನಿಪಕೋ ಸತೋ। ಸಮಾಹಿತೋ। ಭಿಕ್ಖವೇ। ಭಿಕ್ಖು ಯಥಾಭೂತಂ ಪಜಾನಾತಿ। ಕಿಞ್ಚ ಯಥಾಭೂತಂ ಪಜಾನಾತಿ॥ ಚಕ್ಖು ಅನಿಚ್ಚನ್ತಿ ಯಥಾಭೂತಂ ಪಜಾನಾತಿ। ರೂಪಾ ಅನಿಚ್ಚಾತಿ ಯಥಾಭೂತಂ ಪಜಾನಾತಿ ಚಕ್ಖುವಿಞ್ಞಾಣಂ ಅನಿಚ್ಚನ್ತಿ ಯಥಾಭೂತಂ ಪಜಾನಾತಿ। ಚಕ್ಖುಸಮ್ಫಸ್ಸೋ ಅನಿಚ್ಚೋತಿ ಯಥಾಭೂತಂ ಪಜಾನಾತಿ। ಯಮ್ಪಿದಂ ಚಕ್ಖುಸಮ್ಫಸ್ಸಪಚ್ಚಯಾ ಉಪ್ಪಜ್ಜತಿ ವೇದಯಿತಂ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ತಮ್ಪಿ ಅನಿಚ್ಚನ್ತಿ ಯಥಾಭೂತಂ ಪಜಾನಾತಿ।>
    text <ಸೋತಂ …ಪೇ॰… ಘಾನಂ…ಪೇ॰… ಜಿವ್ಹಾ…ಪೇ॰… ಕಾಯೋ…ಪೇ॰… ಮನೋ ಅನಿಚ್ಚೋತಿ ಯಥಾಭೂತಂ ಪಜಾನಾತಿ। ಧಮ್ಮಾ ಅನಿಚ್ಚಾತಿ ಯಥಾಭೂತಂ ಪಜಾನಾತಿ। ಮನೋವಿಞ್ಞಾಣಂ ಅನಿಚ್ಚನ್ತಿ ಯಥಾಭೂತಂ ಪಜಾನಾತಿ। ಮನೋಸಮ್ಫಸ್ಸೋ ಅನಿಚ್ಚೋತಿ ಯಥಾಭೂತಂ ಪಜಾನಾತಿ। ಯಮ್ಪಿದಂ ಮನೋಸಮ್ಫಸ್ಸಪಚ್ಚಯಾ ಉಪ್ಪಜ್ಜತಿ ವೇದಯಿತಂ ಸುಖಂ ವಾ ದುಕ್ಖಂ ವಾ ಅದುಕ್ಖಮಸುಖಂ ವಾ। ತಮ್ಪಿ ಅನಿಚ್ಚನ್ತಿ ಯಥಾಭೂತಂ ಪಜಾನಾತಿ।>
    text <ಅಯಂ ಭಾವನಾಪಞ್ಞತ್ತಿ ಮಗ್ಗಸ್ಸ। ಪರಿಞ್ಞಾಪಞ್ಞತ್ತಿ ದುಕ್ಖಸ್ಸ। ಪಹಾನಪಞ್ಞತ್ತಿ ಸಮುದಯಸ್ಸ। ಸಚ್ಛಿಕಿರಿಯಾಪಞ್ಞತ್ತಿ ನಿರೋಧಸ್ಸ।>
    text <ರೂಪಂ। ರಾಧ। ವಿಕಿರಥ ವಿಧಮಥ ವಿದ್ಧಂಸೇಥ ವಿಕೀಳನಿಯಂ ಕರೋಥ। ಪಞ್ಞಾಯ ತಣ್ಹಕ್ಖಯಾಯ ಪಟಿಪಜ್ಜಥ। ತಣ್ಹಕ್ಖಯಾ ದುಕ್ಖಕ್ಖಯೋ। ದುಕ್ಖಕ್ಖಯಾ ನಿಬ್ಬಾನಂ। ವೇದನಂ…ಪೇ॰…। ಸಞ್ಞಂ…ಪೇ॰… ಸಙ್ಖಾರೇ ವಿಞ್ಞಾಣಂ ವಿಕಿರಥ ವಿಧಮಥ ವಿದ್ಧಂಸೇಥ ವಿಕೀಳನಿಯಂ ಕರೋಥ। ಪಞ್ಞಾಯ ತಣ್ಹಕ್ಖಯಾಯ ಪಟಿಪಜ್ಜಥ। ತಣ್ಹಕ್ಖಯಾ ದುಕ್ಖಕ್ಖಯೋ। ದುಕ್ಖಕ್ಖಯಾ ನಿಬ್ಬಾನಂ।>
    text <ಅಯಂ ನಿರೋಧಪಞ್ಞತ್ತಿ ನಿರೋಧಸ್ಸ। ನಿಬ್ಬಿದಾಪಞ್ಞತ್ತಿ ಅಸ್ಸಾದಸ್ಸ। ಪರಿಞ್ಞಾಪಞ್ಞತ್ತಿ ದುಕ್ಖಸ್ಸ। ಪಹಾನಪಞ್ಞತ್ತಿ ಸಮುದಯಸ್ಸ। ಭಾವನಾಪಞ್ಞತ್ತಿ ಮಗ್ಗಸ್ಸ। ಸಚ್ಛಿಕಿರಿಯಾಪಞ್ಞತ್ತಿ ನಿರೋಧಸ್ಸ।>
    text <ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ। ಅಯಂ ದುಕ್ಖಸಮುದಯೋತಿ ಯಥಾಭೂತಂ ಪಜಾನಾತಿ। ಅಯಂ ದುಕ್ಖನಿರೋಧೋತಿ ಯಥಾಭೂತಂ ಪಜಾನಾತಿ ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ।>
    text <ಅಯಂ ಪಟಿವೇಧಪಞ್ಞತ್ತಿ ಸಚ್ಚಾನಂ। ನಿಕ್ಖೇಪಪಞ್ಞತ್ತಿ ದಸ್ಸನಭೂಮಿಯಾ। ಭಾವನಾಪಞ್ಞತ್ತಿ ಮಗ್ಗಸ್ಸ। ಸಚ್ಛಿಕಿರಿಯಾಪಞ್ಞತ್ತಿ ಸೋತಾಪತ್ತಿಫಲಸ್ಸ। ಸೋ ಇಮೇ ಆಸವಾತಿ ಯಥಾಭೂತಂ ಪಜಾನಾತಿ। ಅಯಂ ಆಸವಸಮುದಯೋತಿ ಯಥಾಭೂತಂ ಪಜಾನಾತಿ। ಅಯಂ ಆಸವನಿರೋಧೋತಿ ಯಥಾಭೂತಂ ಪಜಾನಾತಿ। ಅಯಂ ಆಸವನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಇಮೇ ಆಸವಾ ಅಸೇಸಂ ನಿರುಜ್ಝನ್ತೀತಿ ಯಥಾಭೂತಂ ಪಜಾನಾತಿ।>
    text <ಅಯಂ ಉಪ್ಪಾದಪಞ್ಞತ್ತಿ ಖಯೇ ಞಾಣಸ್ಸ। ಓಕಾಸಪಞ್ಞತ್ತಿ ಅನುಪ್ಪಾದೇ ಞಾಣಸ್ಸ। ಭಾವನಾಪಞ್ಞತ್ತಿ ಮಗ್ಗಸ್ಸ। ಪರಿಞ್ಞಾಪಞ್ಞತ್ತಿ ದುಕ್ಖಸ್ಸ। ಪಹಾನಪಞ್ಞತ್ತಿ ಸಮುದಯಸ್ಸ। ಆರಮ್ಭಪಞ್ಞತ್ತಿ ವೀರಿಯಿನ್ದ್ರಿಯಸ್ಸ। ಆಸಾಟನಪಞ್ಞತ್ತಿ ಆಸಾಟಿಕಾನಂ। ನಿಕ್ಖೇಪಪಞ್ಞತ್ತಿ ಭಾವನಾಭೂಮಿಯಾ। ಅಭಿನಿಘಾತಪಞ್ಞತ್ತಿ ಪಾಪಕಾನಂ ಅಕುಸಲಾನಂ ಧಮ್ಮಾನಂ।>
    text <೪೧>, <ಇದಂ ದುಕ್ಖನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಅಯಂ ದುಕ್ಖಸಮುದಯೋತಿ ಮೇ। ಭಿಕ್ಖವೇ…ಪೇ॰… ಅಯಂ ದುಕ್ಖನಿರೋಧೋತಿ ಮೇ। ಭಿಕ್ಖವೇ…ಪೇ॰…। ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
    text <ಅಯಂ ದೇಸನಾಪಞ್ಞತ್ತಿ ಸಚ್ಚಾನಂ। ನಿಕ್ಖೇಪಪಞ್ಞತ್ತಿ ಸುತಮಯಿಯಾ ಪಞ್ಞಾಯ ಸಚ್ಛಿಕಿರಿಯಾಪಞ್ಞತ್ತಿ ಅನಞ್ಞಾತಞ್ಞಸ್ಸಾಮೀತಿನ್ದ್ರಿಯಸ್ಸ। ಪವತ್ತನಾಪಞ್ಞತ್ತಿ ಧಮ್ಮಚಕ್ಕಸ್ಸ।>
    text <ತಂ ಖೋ ಪನಿದಂ ದುಕ್ಖಂ ಪರಿಞ್ಞೇಯ್ಯನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಸೋ ಖೋ ಪನಾಯಂ ದುಕ್ಖಸಮುದಯೋ ಪಹಾತಬ್ಬೋತಿ ಮೇ। ಭಿಕ್ಖವೇ…ಪೇ॰… ಸೋ ಖೋ ಪನಾಯಂ ದುಕ್ಖನಿರೋಧೋ ಸಚ್ಛಿಕಾತಬ್ಬೋತಿ ಮೇ। ಭಿಕ್ಖವೇ…ಪೇ॰… ಸಾ ಖೋ ಪನಾಯಂ ದುಕ್ಖನಿರೋಧಗಾಮಿನೀ ಪಟಿಪದಾ ಭಾವೇತಬ್ಬಾತಿ ಮೇ। ಭಿಕ್ಖವೇ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ।>
    text <ಅಯಂ ಭಾವನಾಪಞ್ಞತ್ತಿ ಮಗ್ಗಸ್ಸ। ನಿಕ್ಖೇಪಪಞ್ಞತ್ತಿ ಚಿನ್ತಾಮಯಿಯಾ ಪಞ್ಞಾಯ। ಸಚ್ಛಿಕಿರಿಯಾಪಞ್ಞತ್ತಿ ಅಞ್ಞಿನ್ದ್ರಿಯಸ್ಸ।>
    text <ತಂ ಖೋ ಪನಿದಂ ದುಕ್ಖಂ ಪರಿಞ್ಞಾತನ್ತಿ ಮೇ। ಭಿಕ್ಖವೇ। ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಸೋ ಖೋ ಪನಾಯಂ ದುಕ್ಖಸಮುದಯೋ ಪಹೀನೋತಿ ಮೇ। ಭಿಕ್ಖವೇ…ಪೇ॰… ಸೋ ಖೋ ಪನಾಯಂ ದುಕ್ಖನಿರೋಧೋ ಸಚ್ಛಿಕತೋತಿ ಮೇ। ಭಿಕ್ಖವೇ…ಪೇ॰… ಸಾ ಖೋ ಪನಾಯಂ ದುಕ್ಖನಿರೋಧಗಾಮಿನೀ ಪಟಿಪದಾ ಭಾವಿತಾತಿ ಮೇ। ಭಿಕ್ಖವೇ ಪುಬ್ಬೇ ಅನನುಸ್ಸುತೇಸು ಧಮ್ಮೇಸು ಚಕ್ಖುಂ ಉದಪಾದಿ। ಞಾಣಂ ಉದಪಾದಿ। ಪಞ್ಞಾ ಉದಪಾದಿ। ವಿಜ್ಜಾ ಉದಪಾದಿ। ಆಲೋಕೋ ಉದಪಾದಿ। ಅಯಂ ಭಾವನಾಪಞ್ಞತ್ತಿ ಮಗ್ಗಸ್ಸ। ನಿಕ್ಖೇಪಪಞ್ಞತ್ತಿ ಭಾವನಾಮಯಿಯಾ ಪಞ್ಞಾಯ। ಸಚ್ಛಿಕಿರಿಯಾಪಞ್ಞತ್ತಿ ಅಞ್ಞಾತಾವಿನೋ ಇನ್ದ್ರಿಯಸ್ಸ। ಪವತ್ತನಾಪಞ್ಞತ್ತಿ ಧಮ್ಮಚಕ್ಕಸ್ಸ।>
    text <ತುಲನ್ತಿ ಸಙ್ಖಾರಧಾತು। ಅತುಲನ್ತಿ ನಿಬ್ಬಾನಧಾತು। ತುಲಮತುಲಞ್ಚ ಸಮ್ಭವನ್ತಿ ಅಭಿಞ್ಞಾಪಞ್ಞತ್ತಿ ಸಬ್ಬಧಮ್ಮಾನಂ। ನಿಕ್ಖೇಪಪಞ್ಞತ್ತಿ ಧಮ್ಮಪಟಿಸಮ್ಭಿದಾಯ। ಭವಸಙ್ಖಾರಮವಸ್ಸಜಿ ಮುನೀತಿ ಪರಿಚ್ಚಾಗಪಞ್ಞತ್ತಿ ಸಮುದಯಸ್ಸ। ಪರಿಞ್ಞಾಪಞ್ಞತ್ತಿ ದುಕ್ಖಸ್ಸ। ಅಜ್ಝತ್ತರತೋ ಸಮಾಹಿತೋತಿ ಭಾವನಾಪಞ್ಞತ್ತಿ ಕಾಯಗತಾಯ ಸತಿಯಾ। ಠಿತಿಪಞ್ಞತ್ತಿ ಚಿತ್ತೇಕಗ್ಗತಾಯ। ಅಭಿನ್ದಿ ಕವಚಮಿವತ್ತಸಮ್ಭವನ್ತಿ ಅಭಿನಿಬ್ಬಿದಾಪಞ್ಞತ್ತಿ ಚಿತ್ತಸ್ಸ। ಉಪಾದಾನಪಞ್ಞತ್ತಿ ಸಬ್ಬಞ್ಞುತಾಯ। ಪದಾಲನಾಪಞ್ಞತ್ತಿ ಅವಿಜ್ಜಣ್ಡಕೋಸಾನಂ। ತೇನಾಹ ಭಗವಾ ತುಲಮತುಲಞ್ಚ ಸಮ್ಭವನ್ತಿ।>
    text <ಯೋ ದುಕ್ಖನ್ತಿ ವೇವಚನಪಞ್ಞತ್ತಿ ಚ ದುಕ್ಖಸ್ಸ ಪರಿಞ್ಞಾಪಞ್ಞತ್ತಿ ಚ। ಯತೋನಿದಾನನ್ತಿ ಪಭವಪಞ್ಞತ್ತಿ ಚ ಸಮುದಯಸ್ಸ ಪಹಾನಪಞ್ಞತ್ತಿ ಚ। ಅದ್ದಕ್ಖೀತಿ ವೇವಚನಪಞ್ಞತ್ತಿ ಚ ಞಾಣಚಕ್ಖುಸ್ಸ ಪಟಿವೇಧಪಞ್ಞತ್ತಿ ಚ। ಕಾಮೇಸು ಸೋ ಜನ್ತುಕಥಂ ನಮೇಯ್ಯಾತಿ ವೇವಚನಪಞ್ಞತ್ತಿ ಚ ಕಾಮತಣ್ಹಾಯ ಅಭಿನಿವೇಸಪಞ್ಞತ್ತಿ ಚ। ಕಾಮಾ ಹಿ ಲೋಕೇ ಸಙ್ಗೋತಿ ಞತ್ವಾತಿ ಪಚ್ಚತ್ಥಿಕತೋ ದಸ್ಸನಪಞ್ಞತ್ತಿ ಕಾಮಾನಂ। ಕಾಮಾ ಹಿ ಅಙ್ಗಾರಕಾಸೂಪಮಾ ಮಂಸಪೇಸೂಪಮಾ ಪಾವಕಕಪ್ಪಾ ಪಪಾತಉರಗೋಪಮಾ ಚ। ತೇಸಂ ಸತೀಮಾತಿ ಅಪಚಯಪಞ್ಞತ್ತಿ ಪಹಾನಾಯ। ನಿಕ್ಖೇಪಪಞ್ಞತ್ತಿ ಕಾಯಗತಾಯ ಸತಿಯಾ। ಭಾವನಾಪಞ್ಞತ್ತಿ ಮಗ್ಗಸ್ಸ। ವಿನಯಾಯ ಸಿಕ್ಖೇತಿ ಪಟಿವೇಧಪಞ್ಞತ್ತಿ ರಾಗವಿನಯಸ್ಸ ದೋಸವಿನಯಸ್ಸ ಮೋಹವಿನಯಸ್ಸ। ಜನ್ತೂತಿ ವೇವಚನಪಞ್ಞತ್ತಿ ಯೋಗಿಸ್ಸ। ಯದಾ ಹಿ ಯೋಗೀ ಕಾಮಾ ಸಙ್ಗೋತಿ ಪಜಾನಾತಿ। ಸೋ ಕಾಮಾನಂ ಅನುಪ್ಪಾದಾಯ ಕುಸಲೇ ಧಮ್ಮೇ ಉಪ್ಪಾದಯತಿ। ಸೋ ಅನುಪ್ಪನ್ನಾನಂ ಕುಸಲಾನಂ ಧಮ್ಮಾನಂ ಉಪ್ಪಾದಾಯ ವಾಯಮತಿ। ಅಯಂ ವಾಯಾಮಪಞ್ಞತ್ತಿ ಅಪ್ಪತ್ತಸ್ಸ ಪತ್ತಿಯಾ। ನಿಕ್ಖೇಪಪಞ್ಞತ್ತಿ ಓರಮತ್ತಿಕಾಯ ಅಸನ್ತುಟ್ಠಿಯಾ। ತತ್ಥ ಸೋ ಉಪ್ಪನ್ನಾನಂ ಕುಸಲಾನಂ ಧಮ್ಮಾನಂ ಠಿತಿಯಾ ವಾಯಮತೀತಿ ಅಯಂ ಅಪ್ಪಮಾದಪಞ್ಞತ್ತಿ ಭಾವನಾಯ। ನಿಕ್ಖೇಪಪಞ್ಞತ್ತಿ ವೀರಿಯಿನ್ದ್ರಿಯಸ್ಸ। ಆರಕ್ಖಪಞ್ಞತ್ತಿ ಕುಸಲಾನಂ ಧಮ್ಮಾನಂ। ಠಿತಿಪಞ್ಞತ್ತಿ ಅಧಿಚಿತ್ತಸಿಕ್ಖಾಯ। ತೇನಾಹ ಭಗವಾ ಯೋ ದುಕ್ಖಮದ್ದಕ್ಖಿ ಯತೋನಿದಾನನ್ತಿ।>
    text <ಮೋಹಸಮ್ಬನ್ಧನೋ ಲೋಕೋತಿ ದೇಸನಾಪಞ್ಞತ್ತಿ ವಿಪಲ್ಲಾಸಾನಂ। ಭಬ್ಬರೂಪೋವ ದಿಸ್ಸತೀತಿ ವಿಪರೀತಪಞ್ಞತ್ತಿ ಲೋಕಸ್ಸ। ಉಪಧಿಬನ್ಧನೋ ಬಾಲೋತಿ ಪಭವಪಞ್ಞತ್ತಿ ಪಾಪಕಾನಂ ಇಚ್ಛಾವಚರಾನಂ। ಕಿಚ್ಚಪಞ್ಞತ್ತಿ ಪರಿಯುಟ್ಠಾನಾನಂ। ಬಲವಪಞ್ಞತ್ತಿ ಕಿಲೇಸಾನಂ। ವಿರೂಹನಾಪಞ್ಞತ್ತಿ ಸಙ್ಖಾರಾನಂ। ತಮಸಾ ಪರಿವಾರಿತೋತಿ ದೇಸನಾಪಞ್ಞತ್ತಿ ಅವಿಜ್ಜನ್ಧಕಾರಸ್ಸ ವೇವಚನಪಞ್ಞತ್ತಿ ಚ। ಅಸ್ಸಿರೀ ವಿಯ ಖಾಯತೀತಿ ದಸ್ಸನಪಞ್ಞತ್ತಿ ದಿಬ್ಬಚಕ್ಖುಸ್ಸ। ನಿಕ್ಖೇಪಪಞ್ಞತ್ತಿ ಪಞ್ಞಾಚಕ್ಖುಸ್ಸ। ಪಸ್ಸತೋ ನತ್ಥಿ ಕಿಞ್ಚನನ್ತಿ ಪಟಿವೇಧಪಞ್ಞತ್ತಿ ಸತ್ತಾನಂ। ರಾಗೋ ಕಿಞ್ಚನಂ ದೋಸೋ ಕಿಞ್ಚನಂ ಮೋಹೋ ಕಿಞ್ಚನಂ। ತೇನಾಹ ಭಗವಾ ಮೋಹಸಮ್ಬನ್ಧನೋ ಲೋಕೋತಿ।>
    text <ಅತ್ಥಿ। ಭಿಕ್ಖವೇ। ಅಜಾತಂ ಅಭೂತಂ ಅಕತಂ ಅಸಙ್ಖತಂ। ನೋ ಚೇತಂ। ಭಿಕ್ಖವೇ। ಅಭವಿಸ್ಸ ಅಜಾತಂ ಅಭೂತಂ ಅಕತಂ ಅಸಙ್ಖತಂ। ನಯಿಧ ಜಾತಸ್ಸ ಭೂತಸ್ಸ ಕತಸ್ಸ ಸಙ್ಖತಸ್ಸ ನಿಸ್ಸರಣಂ ಪಞ್ಞಾಯೇಥ। ಯಸ್ಮಾ ಚ ಖೋ। ಭಿಕ್ಖವೇ। ಅತ್ಥಿ ಅಜಾತಂ ಅಭೂತಂ ಅಕತಂ ಅಸಙ್ಖತಂ। ತಸ್ಮಾ ಜಾತಸ್ಸ ಭೂತಸ್ಸ ಕತಸ್ಸ ಸಙ್ಖತಸ್ಸ ನಿಸ್ಸರಣಂ ಪಞ್ಞಾಯತೀತಿ।>
    text <ನೋ ಚೇತಂ। ಭಿಕ್ಖವೇ। ಅಭವಿಸ್ಸ ಅಜಾತಂ ಅಭೂತಂ ಅಕತಂ ಅಸಙ್ಖತನ್ತಿ ದೇಸನಾಪಞ್ಞತ್ತಿ ನಿಬ್ಬಾನಸ್ಸ ವೇವಚನಪಞ್ಞತ್ತಿ ಚ। ನಯಿಧ ಜಾತಸ್ಸ ಭೂತಸ್ಸ ಕತಸ್ಸ ಸಙ್ಖತಸ್ಸ ನಿಸ್ಸರಣಂ ಪಞ್ಞಾಯೇಥಾತಿ ವೇವಚನಪಞ್ಞತ್ತಿ ಸಙ್ಖತಸ್ಸ ಉಪನಯನಪಞ್ಞತ್ತಿ ಚ। ಯಸ್ಮಾ ಚ ಖೋ। ಭಿಕ್ಖವೇ। ಅತ್ಥಿ ಅಜಾತಂ ಅಭೂತಂ ಅಕತಂ ಅಸಙ್ಖತನ್ತಿ ವೇವಚನಪಞ್ಞತ್ತಿ ನಿಬ್ಬಾನಸ್ಸ ಜೋತನಾಪಞ್ಞತ್ತಿ ಚ। ತಸ್ಮಾ ಜಾತಸ್ಸ ಭೂತಸ್ಸ ಕತಸ್ಸ ಸಙ್ಖತಸ್ಸ ನಿಸ್ಸರಣಂ ಪಞ್ಞಾಯತೀತಿ ಅಯಂ ವೇವಚನಪಞ್ಞತ್ತಿ ನಿಬ್ಬಾನಸ್ಸ। ನಿಯ್ಯಾನಿಕಪಞ್ಞತ್ತಿ ಮಗ್ಗಸ್ಸ। ನಿಸ್ಸರಣಪಞ್ಞತ್ತಿ ಸಂಸಾರತೋ। ತೇನಾಹ ಭಗವಾ ನೋ ಚೇತಂ। ಭಿಕ್ಖವೇ। ಅಭವಿಸ್ಸಾತಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಏಕಂ ಭಗವಾ ಧಮ್ಮಂ। ಪಞ್ಞತ್ತೀಹಿ ವಿವಿಧಾಹಿ ದೇಸೇತೀತಿ।>
    stand <ನಿಯುತ್ತೋ ಪಞ್ಞತ್ತಿ ಹಾರೋ।>
  text <೧೨॥ ಓತರಣಹಾರವಿಭಙ್ಗೋ>
    text <೪೨>, <ತತ್ಥ ಕತಮೋ ಓತರಣೋ ಹಾರೋ॥ ಯೋ ಚ ಪಟಿಚ್ಚುಪ್ಪಾದೋತಿ।>
    text <ಉದ್ಧನ್ತಿ ರೂಪಧಾತು ಚ ಅರೂಪಧಾತು ಚ। ಅಧೋತಿ ಕಾಮಧಾತು। ಸಬ್ಬಧಿ ವಿಪ್ಪಮುತ್ತೋತಿ ತೇಧಾತುಕೇ ಅಯಂ ಅಸೇಕ್ಖಾವಿಮುತ್ತಿ। ತಾನಿಯೇವ ಅಸೇಕ್ಖಾನಿ ಪಞ್ಚಿನ್ದ್ರಿಯಾನಿ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ತಾನಿಯೇವ ಅಸೇಕ್ಖಾನಿ ಪಞ್ಚಿನ್ದ್ರಿಯಾನಿ ವಿಜ್ಜಾ। ವಿಜ್ಜುಪ್ಪಾದಾ ಅವಿಜ್ಜಾನಿರೋಧೋ। ಅವಿಜ್ಜಾನಿರೋಧಾ ಸಙ್ಖಾರನಿರೋಧೋ। ಸಙ್ಖಾರನಿರೋಧಾ ವಿಞ್ಞಾಣನಿರೋಧೋ। ವಿಞ್ಞಾಣನಿರೋಧಾ ನಾಮರೂಪನಿರೋಧೋ। ನಾಮರೂಪನಿರೋಧಾ ಸಳಾಯತನನಿರೋಧೋ। ಸಳಾಯತನನಿರೋಧಾ ಫಸ್ಸನಿರೋಧೋ। ಫಸ್ಸನಿರೋಧಾ ವೇದನಾನಿರೋಧೋ। ವೇದನಾನಿರೋಧಾ ತಣ್ಹಾನಿರೋಧೋ। ತಣ್ಹಾನಿರೋಧಾ ಉಪಾದಾನನಿರೋಧೋ। ಉಪಾದಾನನಿರೋಧಾ ಭವನಿರೋಧೋ। ಭವನಿರೋಧಾ ಜಾತಿನಿರೋಧೋ। ಜಾತಿನಿರೋಧಾ ಜರಾಮರಣಂ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಾ ನಿರುಜ್ಝನ್ತಿ। ಏವಮೇತಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ನಿರೋಧೋ ಹೋತಿ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ತಾನಿಯೇವ ಅಸೇಕ್ಖಾನಿ ಪಞ್ಚಿನ್ದ್ರಿಯಾನಿ ತೀಹಿ ಖನ್ಧೇಹಿ ಸಙ್ಗಹಿತಾನಿ ಸೀಲಕ್ಖನ್ಧೇನ ಸಮಾಧಿಕ್ಖನ್ಧೇನ ಪಞ್ಞಾಕ್ಖನ್ಧೇನ। ಅಯಂ ಖನ್ಧೇಹಿ ಓತರಣಾ।>
    text <ತಾನಿಯೇವ ಅಸೇಕ್ಖಾನಿ ಪಞ್ಚಿನ್ದ್ರಿಯಾನಿ ಸಙ್ಖಾರಪರಿಯಾಪನ್ನಾನಿ ಯೇ ಸಙ್ಖಾರಾ ಅನಾಸವಾ। ನೋ ಚ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಅನಾಸವಂ। ನೋ ಚ ಭವಙ್ಗಂ। ಅಯಂ ಆಯತನೇಹಿ ಓತರಣಾ।>
    text <ಅಯಂ ಅಹಸ್ಮೀತಿ ಅನಾನುಪಸ್ಸೀತಿ ಅಯಂ ಸಕ್ಕಾಯದಿಟ್ಠಿಯಾ ಸಮುಗ್ಘಾತೋ। ಸಾ ಸೇಕ್ಖಾವಿಮುತ್ತಿ। ತಾನಿಯೇವ ಸೇಕ್ಖಾನಿ ಪಞ್ಚಿನ್ದ್ರಿಯಾನಿ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ತಾನಿಯೇವ ಸೇಕ್ಖಾನಿ ಪಞ್ಚಿನ್ದ್ರಿಯಾನಿ ವಿಜ್ಜಾ। ವಿಜ್ಜುಪ್ಪಾದಾ ಅವಿಜ್ಜಾನಿರೋಧೋ। ಅವಿಜ್ಜಾನಿರೋಧಾ ಸಙ್ಖಾರನಿರೋಧೋ। ಏವಂ ಸಬ್ಬೋ ಪಟಿಚ್ಚಸಮುಪ್ಪಾದೋ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ಸಾಯೇವ ವಿಜ್ಜಾ ಪಞ್ಞಾಕ್ಖನ್ಧೋ। ಅಯಂ ಖನ್ಧೇಹಿ ಓತರಣಾ।>
    text <ಸಾಯೇವ ವಿಜ್ಜಾ ಸಙ್ಖಾರಪರಿಯಾಪನ್ನಾ। ಯೇ ಸಙ್ಖಾರಾ ಅನಾಸವಾ। ನೋ ಚ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಅನಾಸವಂ। ನೋ ಚ ಭವಙ್ಗಂ। ಅಯಂ ಆಯತನೇಹಿ ಓತರಣಾ।>
    text <ಸೇಕ್ಖಾಯ ಚ ವಿಮುತ್ತಿಯಾ ಅಸೇಕ್ಖಾಯ ಚ ವಿಮುತ್ತಿಯಾ ವಿಮುತ್ತೋ ಉದತಾರಿ ಓಘಂ ಅತಿಣ್ಣಪುಬ್ಬಂ ಅಪುನಬ್ಭವಾಯ। ತೇನಾಹ ಭಗವಾ ಉದ್ಧಂ ಅಧೋತಿ।>
    text <೪೩>, <ನಿಸ್ಸಿತಸ್ಸ ಚಲಿತಂ। ಅನಿಸ್ಸಿತಸ್ಸ ಚಲಿತಂ ನತ್ಥಿ। ಚಲಿತೇ ಅಸತಿ ಪಸ್ಸದ್ಧಿ। ಪಸ್ಸದ್ಧಿಯಾ ಸತಿ ನತಿ ನ ಹೋತಿ। ನತಿಯಾ ಅಸತಿ ಆಗತಿಗತಿ ನ ಹೋತಿ। ಆಗತಿಗತಿಯಾ ಅಸತಿ ಚುತೂಪಪಾತೋ ನ ಹೋತಿ। ಚುತೂಪಪಾತೇ ಅಸತಿ ನೇವಿಧ ನ ಹುರಂ ನ ಉಭಯಮನ್ತರೇನ ಏಸೇವನ್ತೋ ದುಕ್ಖಸ್ಸಾತಿ।>
    text <ನಿಸ್ಸಿತಸ್ಸ ಚಲಿತನ್ತಿ ನಿಸ್ಸಯೋ ನಾಮ ದುವಿಧೋ ತಣ್ಹಾನಿಸ್ಸಯೋ ಚ ದಿಟ್ಠಿನಿಸ್ಸಯೋ ಚ। ತತ್ಥ ಯಾ ರತ್ತಸ್ಸ ಚೇತನಾ। ಅಯಂ ತಣ್ಹಾನಿಸ್ಸಯೋ। ಯಾ ಮೂಳ್ಹಸ್ಸ ಚೇತನಾ। ಅಯಂ ದಿಟ್ಠಿನಿಸ್ಸಯೋ। ಚೇತನಾ ಪನ ಸಙ್ಖಾರಾ। ಸಙ್ಖಾರಪಚ್ಚಯಾ ವಿಞ್ಞಾಣಂ। ವಿಞ್ಞಾಣಪಚ್ಚಯಾ ನಾಮರೂಪಂ। ಏವಂ ಸಬ್ಬೋ ಪಟಿಚ್ಚಸಮುಪ್ಪಾದೋ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ತತ್ಥ ಯಾ ರತ್ತಸ್ಸ ವೇದನಾ। ಅಯಂ ಸುಖಾ ವೇದನಾ। ಯಾ ಸಮ್ಮೂಳ್ಹಸ್ಸ ವೇದನಾ। ಅಯಂ ಅದುಕ್ಖಮಸುಖಾ ವೇದನಾ। ಇಮಾ ದ್ವೇ ವೇದನಾ ವೇದನಾಕ್ಖನ್ಧೋ। ಅಯಂ ಖನ್ಧೇಹಿ ಓತರಣಾ।>
    text <ತತ್ಥ ಸುಖಾ ವೇದನಾ ದ್ವೇ ಇನ್ದ್ರಿಯಾನಿ ಸುಖಿನ್ದ್ರಿಯಂ ಸೋಮನಸ್ಸಿನ್ದ್ರಿಯಞ್ಚ। ಅದುಕ್ಖಮಸುಖಾ ವೇದನಾ ಉಪೇಕ್ಖಿನ್ದ್ರಿಯಂ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ತಾನಿಯೇವ ಇನ್ದ್ರಿಯಾನಿ ಸಙ್ಖಾರಪರಿಯಾಪನ್ನಾನಿ। ಯೇ ಸಙ್ಖಾರಾ ಸಾಸವಾ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಸಾಸವಂ ಭವಙ್ಗಂ। ಅಯಂ ಆಯತನೇಹಿ ಓತರಣಾ।>
    text <ಅನಿಸ್ಸಿತಸ್ಸ ಚಲಿತಂ ನತ್ಥೀತಿ ಸಮಥವಸೇನ ವಾ ತಣ್ಹಾಯ ಅನಿಸ್ಸಿತೋ ವಿಪಸ್ಸನಾವಸೇ ವಾ ದಿಟ್ಠಿಯಾ ಅನಿಸ್ಸಿತೋ। ಯಾ ವಿಪಸ್ಸನಾ ಅಯಂ ವಿಜ್ಜಾ। ವಿಜ್ಜುಪ್ಪಾದಾ ಅವಿಜ್ಜಾನಿರೋಧೋ। ಅವಿಜ್ಜಾನಿರೋಧಾ ಸಙ್ಖಾರನಿರೋಧೋ। ಸಙ್ಖಾರನಿರೋಧಾ ವಿಞ್ಞಾಣನಿರೋಧೋ। ಏವಂ ಸಬ್ಬೋ ಪಟಿಚ್ಚಸಮುಪ್ಪಾದೋ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ಸಾಯೇವ ವಿಪಸ್ಸನಾ ಪಞ್ಞಾಕ್ಖನ್ಧೋ। ಅಯಂ ಖನ್ಧೇಹಿ ಓತರಣಾ।>
    text <ಸಾಯೇವ ವಿಪಸ್ಸನಾ ದ್ವೇ ಇನ್ದ್ರಿಯಾನಿ ವೀರಿಯಿನ್ದ್ರಿಯಞ್ಚ ಪಞ್ಞಿನ್ದ್ರಿಯಞ್ಚ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ಸಾಯೇವ ವಿಪಸ್ಸನಾ ಸಙ್ಖಾರಪರಿಯಾಪನ್ನಾ। ಯೇ ಸಙ್ಖಾರಾ ಅನಾಸವಾ। ನೋ ಚ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಅನಾಸವಂ। ನೋ ಚ ಭವಙ್ಗಂ। ಅಯಂ ಆಯತನೇಹಿ ಓತರಣಾ।>
    text <ಪಸ್ಸದ್ಧಿಯಾ ಸತೀತಿ ದುವಿಧಾ ಪಸ್ಸದ್ಧಿ ಕಾಯಿಕಾ ಚ ಚೇತಸಿಕಾ ಚ। ಯಂ ಕಾಯಿಕಂ ಸುಖಂ। ಅಯಂ ಕಾಯಪಸ್ಸದ್ಧಿ। ಯಂ ಚೇತಸಿಕಂ ಸುಖಂ। ಅಯಂ ಚೇತಸಿಕಾ ಪಸ್ಸದ್ಧಿ। ಪಸ್ಸದ್ಧಕಾಯೋ ಸುಖಂ ವೇದಿಯತಿ। ಸುಖಿನೋ ಚಿತ್ತಂ ಸಮಾಧಿಯತಿ। ಸಮಾಹಿತೋ ಯಥಾಭೂತಂ ಪಜಾನಾತಿ। ಯಥಾಭೂತಂ ಪಜಾನನ್ತೋ ನಿಬ್ಬಿನ್ದತಿ। ನಿಬ್ಬಿನ್ದನ್ತೋ ವಿರಜ್ಜತಿ। ವಿರಾಗಾ ವಿಮುಚ್ಚತಿ। ವಿಮುತ್ತಸ್ಮಿಂ ವಿಮುತ್ತಮಿತಿ ಞಾಣಂ ಹೋತಿ। ಖೀಣಾ ಜಾತಿ। ವುಸಿತಂ ಬ್ರಹ್ಮಚರಿಯಂ। ಕತಂ ಕರಣೀಯಂ। ನಾಪರಂ ಇತ್ಥತ್ತಾಯಾತಿ ಪಜಾನಾತಿ। ಸೋ ನ ನಮತಿ ರೂಪೇಸು। ನ ಸದ್ದೇಸು। ನ ಗನ್ಧೇಸು। ನ ರಸೇಸು। ನ ಫೋಟ್ಠಬ್ಬೇಸು। ನ ಧಮ್ಮೇಸು ಖಯಾ ರಾಗಸ್ಸ ಖಯಾ ದೋಸಸ್ಸ ಖಯಾ ಮೋಹಸ್ಸ ಯೇನ ರೂಪೇನ ತಥಾಗತಂ ತಿಟ್ಠನ್ತಂ ಚರನ್ತಂ ಪಞ್ಞಾಪಯಮಾನೋ ಪಞ್ಞಾಪೇಯ್ಯ। ತಸ್ಸ ರೂಪಸ್ಸ ಖಯಾ ವಿರಾಗಾ ನಿರೋಧಾ ಚಾಗಾ ಪಟಿನಿಸ್ಸಗ್ಗಾ ರೂಪಸಙ್ಖಯೇ ವಿಮುತ್ತೋ। ತಥಾಗತೋ ಅತ್ಥೀತಿಪಿ ನ ಉಪೇತಿ। ನತ್ಥೀತಿಪಿ ನ ಉಪೇತಿ। ಅತ್ಥಿ ನತ್ಥೀತಿಪಿ ನ ಉಪೇತಿ। ನೇವತ್ಥಿ ನೋ ನತ್ಥೀತಿಪಿ ನ ಉಪೇತಿ। ಅಥ ಖೋ ಗಮ್ಭೀರೋ ಅಪ್ಪಮೇಯ್ಯೋ ಅಸಙ್ಖೇಯ್ಯೋ ನಿಬ್ಬುತೋತಿಯೇವ ಸಙ್ಖಂ ಗಚ್ಛತಿ ಖಯಾ ರಾಗಸ್ಸ। ಖಯಾ ದೋಸಸ್ಸ। ಖಯಾ ಮೋಹಸ್ಸ।>
    text <ಯಾಯ ವೇದನಾಯ…ಪೇ॰… ಯಾಯ ಸಞ್ಞಾಯ। ಯೇಹಿ ಸಙ್ಖಾರೇಹಿ। ಯೇನ ವಿಞ್ಞಾಣೇನ ತಥಾಗತಂ ತಿಟ್ಠನ್ತಂ ಚರನ್ತಂ ಪಞ್ಞಾಪಯಮಾನೋ ಪಞ್ಞಾಪೇಯ್ಯ। ತಸ್ಸ ವಿಞ್ಞಾಣಸ್ಸ ಖಯಾ ವಿರಾಗಾ ನಿರೋಧಾ ಚಾಗಾ ಪಟಿನಿಸ್ಸಗ್ಗಾ ವಿಞ್ಞಾಣಸಙ್ಖಯೇ ವಿಮುತ್ತೋ। ತಥಾಗತೋ ಅತ್ಥೀತಿಪಿ ನ ಉಪೇತಿ। ನತ್ಥೀತಿಪಿ ನ ಉಪೇತಿ। ಅತ್ಥಿ ನತ್ಥೀತಿಪಿ ನ ಉಪೇತಿ। ನೇವತ್ಥಿ ನೋ ನತ್ಥೀತಿಪಿ ನ ಉಪೇತಿ। ಅಥ ಖೋ ಗಮ್ಭೀರೋ ಅಪ್ಪಮೇಯ್ಯೋ ಅಸಙ್ಖೇಯ್ಯೋ ನಿಬ್ಬುತೋತಿಯೇವ ಸಙ್ಖಂ ಗಚ್ಛತಿ ಖಯಾ ರಾಗಸ್ಸ। ಖಯಾ ದೋಸಸ್ಸ। ಖಯಾ ಮೋಹಸ್ಸ। ಆಗತೀತಿ ಇಧಾಗತಿ। ಗತೀತಿ ಪೇಚ್ಚಭವೋ। ಆಗತಿಗತೀಪಿ ನ ಭವನ್ತಿ। ನೇವಿಧಾತಿ ಛಸು ಅಜ್ಝತ್ತಿಕೇಸು ಆಯತನೇಸು। ನ ಹುರನ್ತಿ ಛಸು ಬಾಹಿರೇಸು ಆಯತನೇಸು। ನ ಉಭಯಮನ್ತರೇನಾತಿ ಫಸ್ಸಸಮುದಿತೇಸು ಧಮ್ಮೇಸು ಅತ್ತಾನಂ ನ ಪಸ್ಸತಿ। ಏಸೇವನ್ತೋ ದುಕ್ಖಸ್ಸಾತಿ ಪಟಿಚ್ಚಸಮುಪ್ಪಾದೋ। ಸೋ ದುವಿಧೋ ಲೋಕಿಯೋ ಚ ಲೋಕುತ್ತರೋ ಚ। ತತ್ಥ ಲೋಕಿಯೋ ಅವಿಜ್ಜಾಪಚ್ಚಯಾ ಸಙ್ಖಾರಾ। ಯಾವ ಜರಾಮರಣಾ। ಲೋಕುತ್ತರೋ ಸೀಲವತೋ ಅವಿಪ್ಪಟಿಸಾರೋ ಜಾಯತಿ। ಯಾವ ನಾಪರಂ ಇತ್ಥತ್ತಾಯಾತಿ ಪಜಾನಾತಿ। ತೇನಾಹ ಭಗವಾ ನಿಸ್ಸಿತಸ್ಸ ಚಲಿತಂ ಅನಿಸ್ಸಿತಸ್ಸ ಚಲಿತಂ ನತ್ಥಿ…ಪೇ॰… ಏಸೇವನ್ತೋ ದುಕ್ಖಸ್ಸಾತಿ।>
    text <೪೪>
      text <ಪಿಯಂ ಪಟಿಚ್ಚಪ್ಪಭವನ್ತಿ ಏತೇ। ಪಿಯೇ ಅಸನ್ತೇ ನ ಭವನ್ತಿ ಏತೇ॥>
      text <ತಸ್ಮಾ ಹಿ ತೇ ಸುಖಿನೋ ವೀತಸೋಕಾ। ಯೇಸಂ ಪಿಯಂ ನತ್ಥಿ ಕುಹಿಞ್ಚಿ ಲೋಕೇ।>
      text <ತಸ್ಮಾ ಅಸೋಕಂ ವಿರಜಂ ಪತ್ಥಯಾನೋ। ಪಿಯಂ ನ ಕಯಿರಾಥ ಕುಹಿಞ್ಚಿ ಲೋಕೇತಿ॥>
      text <ತಸ್ಮಾ ಹಿ ತೇ ಸುಖಿನೋ ವೀತಸೋಕಾ। ಯೇಸಂ ಪಿಯಂ ನತ್ಥಿ ಕುಹಿಞ್ಚಿ ಲೋಕೇ।>
      text <ತಸ್ಮಾ ಅಸೋಕಂ ವಿರಜಂ ಪತ್ಥಯಾನೋ। ಪಿಯಂ ನ ಕಯಿರಾಥ ಕುಹಿಞ್ಚಿ ಲೋಕೇತಿ॥>
      text <ಕಾಮಂ ಕಾಮಯಮಾನಸ್ಸ। ತಸ್ಸ ಚೇ ತಂ ಸಮಿಜ್ಝತಿ।>
      text <ಅದ್ಧಾ ಪೀತಿಮನೋ ಹೋತಿ। ಲದ್ಧಾ ಮಚ್ಚೋ ಯದಿಚ್ಛತಿ॥>
      text <ತಸ್ಸ ಚೇ ಕಾಮಯಾನಸ್ಸ। ಛನ್ದಜಾತಸ್ಸ ಜನ್ತುನೋ।>
      text <ತೇ ಕಾಮಾ ಪರಿಹಾಯನ್ತಿ। ಸಲ್ಲವಿದ್ಧೋವ ರುಪ್ಪತಿ॥>
      text <ಯೋ ಕಾಮೇ ಪರಿವಜ್ಜೇತಿ। ಸಪ್ಪಸ್ಸೇವ ಪದಾ ಸಿರೋ।>
      text <ಸೋಮಂ ವಿಸತ್ತಿಕಂ ಲೋಕೇ। ಸತೋ ಸಮತಿವತ್ತತೀತಿ॥>
      text <ತದೇವ ನಾಮರೂಪಂ ಪಞ್ಚಕ್ಖನ್ಧೋ। ಅಯಂ ಖನ್ಧೇಹಿ ಓತರಣಾ।>
      text <ತದೇವ ನಾಮರೂಪಂ ಅಟ್ಠಾರಸ ಧಾತುಯೋ। ಅಯಂ ಧಾತೂಹಿ ಓತರಣಾ।>
      text <ಯೋ ಕಾಮೇ ಪರಿವಜ್ಜೇತಿ। ಸಪ್ಪಸ್ಸೇವ ಪದಾ ಸಿರೋ।>
      text <ಸೋಮಂ ವಿಸತ್ತಿಕಂ ಲೋಕೇ। ಸತೋ ಸಮತಿವತ್ತತೀತಿ॥>
      text <ಕೇನಸ್ಸು ನಿವುತೋ ಲೋಕೋ। ಕೇನಸ್ಸು ನಪ್ಪಕಾಸತಿ।>
      text <ಕಿಸ್ಸಾಭಿಲೇಪನಂ ಬ್ರೂಸಿ। ಕಿಂಸು ತಸ್ಸ ಮಹಬ್ಭಯನ್ತಿ॥>
      text <ಅವಿಜ್ಜಾಯ ನಿವುತೋ ಲೋಕೋ। ಅಜಿತಾತಿ ಭಗವಾ>
      text <ವಿವಿಚ್ಛಾ ಪಮಾದಾ ನಪ್ಪಕಾಸತಿ।>
      text <ಜಪ್ಪಾಭಿಲೇಪನಂ ಬ್ರೂಮಿ। ದುಕ್ಖಮಸ್ಸ ಮಹಬ್ಭಯನ್ತಿ॥>
      text <ಸವನ್ತಿ ಸಬ್ಬಧಿ ಸೋತಾ। ಇಚ್ಚಾಯಸ್ಮಾ ಅಜಿತೋ>
      text <ಸೋತಾನಂ ಕಿಂ ನಿವಾರಣಂ।>
      text <ಸೋತಾನಂ ಸಂವರಂ ಬ್ರೂಹಿ। ಕೇನ ಸೋತಾ ಪಿಧೀಯರೇತಿ॥>
      text <ಯಾನಿ ಸೋತಾನಿ ಲೋಕಸ್ಮಿಂ। ಅಜಿತಾತಿ ಭಗವಾ>
      text <ಸತಿ ತೇಸಂ ನಿವಾರಣಂ।>
      text <ಸೋತಾನಂ ಸಂವರಂ ಬ್ರೂಮಿ। ಪಞ್ಞಾಯೇತೇ ಪಿಧೀಯರೇತಿ॥>
      text <ಪಞ್ಞಾ ಚೇವ ಸತಿ ಚ। ಇಚ್ಚಾಯಸ್ಮಾ ಅಜಿತೋ>
      text <ನಾಮರೂಪಞ್ಚ ಮಾರಿಸ।>
      text <ಏತಂ ಮೇ ಪುಟ್ಠೋ ಪಬ್ರೂಹಿ। ಕತ್ಥೇತಂ ಉಪರುಜ್ಝತೀತಿ॥>
      text <ಯಮೇತಂ ಪಞ್ಹಂ ಅಪುಚ್ಛಿ। ಅಜಿತ ತಂ ವದಾಮಿ ತೇ।>
      text <ಯತ್ಥ ನಾಮಞ್ಚ ರೂಪಞ್ಚ। ಅಸೇಸಂ ಉಪರುಜ್ಝತಿ।>
      text <ವಿಞ್ಞಾಣಸ್ಸ ನಿರೋಧೇನ। ಏತ್ಥೇತಂ ಉಪರುಜ್ಝತೀತಿ॥>
      text <ಸಬ್ಬಪಾಪಸ್ಸ ಅಕರಣಂ। ಕುಸಲಸ್ಸ ಉಪಸಮ್ಪದಾ।>
      text <ಸಚಿತ್ತಪರಿಯೋದಪನಂ। ಏತಂ ಬುದ್ಧಾನ ಸಾಸನನ್ತಿ॥>
      text <ಯೇ ಧಮ್ಮಾ ಯಂ ಮೂಲಾ। ಯೇ ಚೇಕತ್ಥಾ ಪಕಾಸಿತಾ ಮುನಿನಾ।>
      text <ತೇ ಸಮಾರೋಪಯಿತಬ್ಬಾ। ಏಸ ಸಮಾರೋಪನೋ ಹಾರೋತಿ॥>
    text <ಯೇ ಕೇಚಿ ಸೋಕಾ ಪರಿದೇವಿತಾ ವಾ। ದುಕ್ಖಾ ಚ ಲೋಕಸ್ಮಿಮನೇಕರೂಪಾ।>
    text <ಯೇ ಕೇಚಿ ಸೋಕಾ ಪರಿದೇವಿತಾ ವಾ। ದುಕ್ಖಾ ಚ ಲೋಕಸ್ಮಿಮನೇಕರೂಪಾ ಪಿಯಂ ಪಟಿಚ್ಚಪ್ಪಭವನ್ತಿ ಏತೇತಿ ಅಯಂ ದುಕ್ಖಾ ವೇದನಾ। ಪಿಯೇ ಅಸನ್ತೇ ನ ಭವನ್ತಿ ಏತೇತಿ ಅಯಂ ಸುಖಾ ವೇದನಾ। ವೇದನಾ ವೇದನಾಕ್ಖನ್ಧೋ। ಅಯಂ ಖನ್ಧೇಹಿ ಓತರಣಾ।>
    text <ವೇದನಾಪಚ್ಚಯಾ ತಣ್ಹಾ। ತಣ್ಹಾಪಚ್ಚಯಾ ಉಪಾದಾನಂ। ಉಪಾದಾನಪಚ್ಚಯಾ ಭವೋ। ಭವಪಚ್ಚಯಾ ಜಾತಿ। ಜಾತಿಪಚ್ಚಯಾ ಜರಾಮರಣಂ। ಏವಂ ಸಬ್ಬಂ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ತತ್ಥ ಸುಖಾ ವೇದನಾ ದ್ವೇ ಇನ್ದ್ರಿಯಾನಿ ಸುಖಿನ್ದ್ರಿಯಂ ಸೋಮನಸ್ಸಿನ್ದ್ರಿಯಞ್ಚ। ದುಕ್ಖಾ ವೇದನಾ ದ್ವೇ ಇನ್ದ್ರಿಯಾನಿ ದುಕ್ಖಿನ್ದ್ರಿಯಂ ದೋಮನಸ್ಸಿನ್ದ್ರಿಯಞ್ಚ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ತಾನಿಯೇವ ಇನ್ದ್ರಿಯಾನಿ ಸಙ್ಖಾರಪರಿಯಾಪನ್ನಾನಿ। ಯೇ ಸಙ್ಖಾರಾ ಸಾಸವಾ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಸಾಸವಂ ಭವಙ್ಗಂ। ಅಯಂ ಆಯತನೇಹಿ ಓತರಣಾ।>
    text <ಇದಂ ತಣ್ಹಾಪಹಾನಂ। ತಣ್ಹಾನಿರೋಧಾ ಉಪಾದಾನನಿರೋಧೋ। ಉಪಾದಾನನಿರೋಧಾ ಭವನಿರೋಧೋ। ಏವಂ ಸಬ್ಬಂ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ತಂಯೇವ ತಣ್ಹಾಪಹಾನಂ ಸಮಥೋ। ಸೋ ಸಮಥೋ ದ್ವೇ ಇನ್ದ್ರಿಯಾನಿ ಸತಿನ್ದ್ರಿಯಂ ಸಮಾಧಿನ್ದ್ರಿಯಞ್ಚ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ಸೋಯೇವ ಸಮಥೋ ಸಮಾಧಿಕ್ಖನ್ಧೋ। ಅಯಂ ಖನ್ಧೇಹಿ ಓತರಣಾ।>
    text <ಸೋಯೇವ ಸಮಥೋ ಸಙ್ಖಾರಪರಿಯಾಪನ್ನೋ। ಯೇ ಸಙ್ಖಾರಾ ಅನಾಸವಾ। ನೋ ಚ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಅನಾಸವಂ। ನೋ ಚ ಭವಙ್ಗಂ। ಅಯಂ ಆಯತನೇಹಿ ಓತರಣಾ। ತೇನಾಹ ಭಗವಾ ಯೇ ಕೇಚಿ ಸೋಕಾತಿ।>
    text <ತತ್ಥ ಯಾ ಪೀತಿಮನತಾ। ಅಯಂ ಅನುನಯೋ। ಯದಾಹ ಸಲ್ಲವಿದ್ಧೋವ ರುಪ್ಪತೀತಿ। ಇದಂ ಪಟಿಘಂ। ಅನುನಯಂ ಪಟಿಘಞ್ಚ ಪನ ತಣ್ಹಾಪಕ್ಖೋ। ತಣ್ಹಾಯ ಚ ಪನ ದಸರೂಪೀನಿ ಆಯತನಾನಿ ಪದಟ್ಠಾನಂ। ಅಯಂ ಆಯತನೇಹಿ ಓತರಣಾ।>
    text <ತಾನಿಯೇವ ದಸ ರೂಪೀನಿ ರೂಪಕಾಯೋ ನಾಮಸಮ್ಪಯುತ್ತೋ। ತದುಭಯಂ ನಾಮರೂಪಂ। ನಾಮರೂಪಪಚ್ಚಯಾ ಸಳಾಯತನಂ। ಸಳಾಯತನಪಚ್ಚಯಾ ಫಸ್ಸೋ। ಫಸ್ಸಪಚ್ಚಯಾ ವೇದನಾ। ವೇದನಾಪಚ್ಚಯಾ ತಣ್ಹಾ। ಏವಂ ಸಬ್ಬಂ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ತತ್ಥ ಯೋ ರೂಪಕಾಯೋ ಇಮಾನಿ ಪಞ್ಚ ರೂಪೀನಿ ಇನ್ದ್ರಿಯಾನಿ। ಯೋ ನಾಮಕಾಯೋ ಇಮಾನಿ ಪಞ್ಚ ಅರೂಪೀನಿ ಇನ್ದ್ರಿಯಾನಿ। ಇಮಾನಿ ದಸ ಇನ್ದ್ರಿಯಾನಿ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ತತ್ಥ ಯದಾಹ>
    text <ಅಯಂ ಸಉಪಾದಿಸೇಸಾ ನಿಬ್ಬಾನಧಾತು। ಅಯಂ ಧಾತೂಹಿ ಓತರಣಾ।>
    text <ಸಾಯೇವ ಸಉಪಾದಿಸೇಸಾ ನಿಬ್ಬಾನಧಾತು ವಿಜ್ಜಾ। ವಿಜ್ಜುಪ್ಪಾದಾ ಅವಿಜ್ಜಾನಿರೋಧೋ। ಅವಿಜ್ಜಾನಿರೋಧಾ ಸಙ್ಖಾರನಿರೋಧೋ। ಏವಂ ಸಬ್ಬಂ। ಅಯಂ ಪಟಿಚ್ಚಸಮುಪ್ಪಾದೇಹಿ ಓತರಣಾ।>
    text <ಸಾಯೇವ ವಿಜ್ಜಾ ಪಞ್ಞಾಕ್ಖನ್ಧೋ। ಅಯಂ ಖನ್ಧೇಹಿ ಓತರಣಾ।>
    text <ಸಾಯೇವ ವಿಜ್ಜಾ ದ್ವೇ ಇನ್ದ್ರಿಯಾನಿ ವೀರಿಯಿನ್ದ್ರಿಯಂ ಪಞ್ಞಿನ್ದ್ರಿಯಞ್ಚ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ಸಾಯೇವ ವಿಜ್ಜಾ ಸಙ್ಖಾರಪರಿಯಾಪನ್ನಾ। ಯೇ ಸಙ್ಖಾರಾ ಅನಾಸವಾ। ನೋ ಚ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಅನಾಸವಂ। ನೋ ಚ ಭವಙ್ಗಂ। ಅಯಂ ಆಯತನೇಹಿ ಓತರಣಾ। ತೇನಾಹ ಭಗವಾ ಕಾಮಂ ಕಾಮಯಮಾನಸ್ಸಾತಿ।>
    text <ಏತ್ತಾವತಾ ಪಟಿಚ್ಚ ಇನ್ದ್ರಿಯಖನ್ಧಧಾತುಆಯತನಾನಿ ಸಮೋಸರಣೋತರಣಾನಿ ಭವನ್ತಿ। ಏವಂ ಪಟಿಚ್ಚ ಇನ್ದ್ರಿಯಖನ್ಧಧಾತುಆಯತನಾನಿ ಓತಾರೇತಬ್ಬಾನಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಯೋ ಚ ಪಟಿಚ್ಚುಪ್ಪಾದೋತಿ।>
    stand <ನಿಯುತ್ತೋ ಓತರಣೋ ಹಾರೋ।>
  text <೧೩॥ ಸೋಧನಹಾರವಿಭಙ್ಗೋ>
    text <೪೫>, <ತತ್ಥ ಕತಮೋ ಸೋಧನೋ ಹಾರೋ॥ ವಿಸ್ಸಜ್ಜಿತಮ್ಹಿ ಪಞ್ಹೇತಿಗಾಥಾ। ಯಥಾ ಆಯಸ್ಮಾ ಅಜಿತೋ ಪಾರಾಯನೇ ಭಗವನ್ತಂ ಪಞ್ಹಂ ಪುಚ್ಛತಿ>
    text <ಕೇನಸ್ಸು ನಿವುತೋ ಲೋಕೋತಿ ಪಞ್ಹೇ ಅವಿಜ್ಜಾಯ ನಿವುತೋ ಲೋಕೋತಿ ಭಗವಾ ಪದಂ ಸೋಧೇತಿ। ನೋ ಚ ಆರಮ್ಭಂ। ಕೇನಸ್ಸು ನಪ್ಪಕಾಸತೀತಿ ಪಞ್ಹೇ ವಿವಿಚ್ಛಾ ಪಮಾದಾ ನಪ್ಪಕಾಸತೀತಿ ಭಗವಾ ಪದಂ ಸೋಧೇತಿ। ನೋ ಚ ಆರಮ್ಭಂ। ಕಿಸ್ಸಾಭಿಲೇಪನಂ ಬ್ರೂಸೀತಿ ಪಞ್ಹೇ ಜಪ್ಪಾಭಿಲೇಪನಂ ಬ್ರೂಮೀತಿ ಭಗವಾ ಪದಂ ಸೋಧೇತಿ। ನೋ ಚ ಆರಮ್ಭಂ। ಕಿಂಸು ತಸ್ಸ ಮಹಬ್ಭಯನ್ತಿ ಪಞ್ಹೇ ದುಕ್ಖಮಸ್ಸ ಮಹಬ್ಭಯನ್ತಿ ಸುದ್ಧೋ ಆರಮ್ಭೋ। ತೇನಾಹ ಭಗವಾ ಅವಿಜ್ಜಾಯ ನಿವುತೋ ಲೋಕೋತಿ।>
    text <ಸವನ್ತಿ ಸಬ್ಬಧಿ ಸೋತಾ। ಸೋತಾನಂ ಕಿಂ ನಿವಾರಣನ್ತಿ ಪಞ್ಹೇ ಯಾನಿ ಸೋತಾನಿ ಲೋಕಸ್ಮಿಂ। ಸತಿ ತೇಸಂ ನಿವಾರಣನ್ತಿ ಭಗವಾ ಪದಂ ಸೋಧೇತಿ। ನೋ ಚ ಆರಮ್ಭಂ। ಸೋತಾನಂ ಸಂವರಂ ಬ್ರೂಹಿ। ಕೇನ ಸೋತಾ ಪಿಧೀಯರೇತಿ ಪಞ್ಹೇ ಸೋತಾನಂ ಸಂವರಂ ಬ್ರೂಮಿ। ಪಞ್ಞಾಯೇತೇ ಪಿಧೀಯರೇತಿ ಸುದ್ಧೋ ಆರಮ್ಭೋ। ತೇನಾಹ ಭಗವಾ ಯಾನಿ ಸೋತಾನಿ ಲೋಕಸ್ಮಿನ್ತಿ।>
    text <ಪಞ್ಹೇ>
    text <ಸುದ್ಧೋ ಆರಮ್ಭೋ। ತೇನಾಹ ಭಗವಾ ಯಮೇತಂ ಪಞ್ಹಂ ಅಪುಚ್ಛೀತಿ। ಯತ್ಥ ಏವಂ ಸುದ್ಧೋ ಆರಮ್ಭೋ। ಸೋ ಪಞ್ಹೋ ವಿಸಜ್ಜಿತೋ ಭವತಿ। ಯತ್ಥ ಪನ ಆರಮ್ಭೋ ಅಸುದ್ಧೋ। ನ ತಾವ ಸೋ ಪಞ್ಹೋ ವಿಸಜ್ಜಿತೋ ಭವತಿ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ವಿಸ್ಸಜ್ಜಿತಮ್ಹಿ ಪಞ್ಹೇತಿ।>
    stand <ನಿಯುತ್ತೋ ಸೋಧನೋ ಹಾರೋ।>
  text <೧೪॥ ಅಧಿಟ್ಠಾನಹಾರವಿಭಙ್ಗೋ>
    text <೪೬>, <ತತ್ಥ ಕತಮೋ ಅಧಿಟ್ಠಾನೋ ಹಾರೋ॥ ಏಕತ್ತತಾಯ ಧಮ್ಮಾ। ಯೇಪಿ ಚ ವೇಮತ್ತತಾಯ ನಿದ್ದಿಟ್ಠಾತಿ।>
    text <ಯೇ ತತ್ಥ ನಿದ್ದಿಟ್ಠಾ। ತಥಾ ತೇ ಧಾರಯಿತಬ್ಬಾ।>
    text <ದುಕ್ಖನ್ತಿ ಏಕತ್ತತಾ। ತತ್ಥ ಕತಮಂ ದುಕ್ಖಂ॥ ಜಾತಿ ದುಕ್ಖಾ। ಜರಾ ದುಕ್ಖಾ। ಬ್ಯಾಧಿ ದುಕ್ಖೋ। ಮರಣಂ ದುಕ್ಖಂ। ಅಪ್ಪಿಯೇಹಿ ಸಮ್ಪಯೋಗೋ ದುಕ್ಖೋ। ಪಿಯೇಹಿ ವಿಪ್ಪಯೋಗೋ ದುಕ್ಖೋ। ಯಮ್ಪಿಚ್ಛಂ ನ ಲಭತಿ ತಮ್ಪಿ ದುಕ್ಖಂ। ಸಂಖಿತ್ತೇನ ಪಞ್ಚುಪಾದಾನಕ್ಖನ್ಧಾ ದುಕ್ಖಾ। ರೂಪಾ ದುಕ್ಖಾ। ವೇದನಾ ದುಕ್ಖಾ। ಸಞ್ಞಾ ದುಕ್ಖಾ। ಸಙ್ಖಾರಾ ದುಕ್ಖಾ। ವಿಞ್ಞಾಣಂ ದುಕ್ಖಂ। ಅಯಂ ವೇಮತ್ತತಾ।>
    text <ದುಕ್ಖಸಮುದಯೋತಿ ಏಕತ್ತತಾ। ತತ್ಥ ಕತಮೋ ದುಕ್ಖಸಮುದಯೋ॥ ಯಾಯಂ ತಣ್ಹಾ ಪೋನೋಭವಿಕಾ ನನ್ದೀರಾಗಸಹಗತಾ ತತ್ರತತ್ರಾಭಿನನ್ದಿನೀ। ಸೇಯ್ಯಥಿದಂ। ಕಾಮತಣ್ಹಾ ಭವತಣ್ಹಾ ವಿಭವತಣ್ಹಾ। ಅಯಂ ವೇಮತ್ತತಾ।>
    text <ದುಕ್ಖನಿರೋಧೋತಿ ಏಕತ್ತತಾ। ತತ್ಥ ಕತಮೋ ದುಕ್ಖನಿರೋಧೋ॥ ಯೋ ತಸ್ಸಾಯೇವ ತಣ್ಹಾಯ ಅಸೇಸವಿರಾಗನಿರೋಧೋ ಚಾಗೋ ಪಟಿನಿಸ್ಸಗ್ಗೋ ಮುತ್ತಿ ಅನಾಲಯೋ। ಅಯಂ ವೇಮತ್ತತಾ।>
    text <ದುಕ್ಖನಿರೋಧಗಾಮಿನೀ ಪಟಿಪದಾತಿ ಏಕತ್ತತಾ। ತತ್ಥ ಕತಮಾ ದುಕ್ಖನಿರೋಧಗಾಮಿನೀ ಪಟಿಪದಾ॥ ಅಯಮೇವ ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ಸೇಯ್ಯಥಿದಂ। ಸಮ್ಮಾದಿಟ್ಠಿ ಸಮ್ಮಾಸಙ್ಕಪ್ಪೋ ಸಮ್ಮಾವಾಚಾ ಸಮ್ಮಾಕಮ್ಮನ್ತೋ ಸಮ್ಮಾಆಜೀವೋ ಸಮ್ಮಾವಾಯಾಮೋ ಸಮ್ಮಾಸತಿ ಸಮ್ಮಾಸಮಾಧಿ। ಅಯಂ ವೇಮತ್ತತಾ।>
    text <ಮಗ್ಗೋತಿ ಏಕತ್ತತಾ। ತತ್ಥ ಕತಮೋ ಮಗ್ಗೋ॥ ನಿರಯಗಾಮೀ ಮಗ್ಗೋ ತಿರಚ್ಛಾನಯೋನಿಗಾಮೀ ಮಗ್ಗೋ ಪೇತ್ತಿವಿಸಯಗಾಮೀ ಮಗ್ಗೋ ಅಸುರಯೋನಿಯೋ ಮಗ್ಗೋ ಸಗ್ಗಗಾಮಿಯೋ ಮಗ್ಗೋ ಮನುಸ್ಸಗಾಮೀ ಮಗ್ಗೋ ನಿಬ್ಬಾನಗಾಮೀ ಮಗ್ಗೋ। ಅಯಂ ವೇಮತ್ತತಾ।>
    text <ನಿರೋಧೋತಿ ಏಕತ್ತತಾ। ತತ್ಥ ಕತಮೋ ನಿರೋಧೋ॥ ಪಟಿಸಙ್ಖಾನಿರೋಧೋ ಅಪ್ಪಟಿಸಙ್ಖಾನಿರೋಧೋ ಅನುನಯನಿರೋಧೋ ಪಟಿಘನಿರೋಧೋ ಮಾನನಿರೋಧೋ ಮಕ್ಖನಿರೋಧೋ ಪಳಾಸನಿರೋಧೋ ಇಸ್ಸಾನಿರೋಧೋ ಮಚ್ಛರಿಯನಿರೋಧೋ ಸಬ್ಬಕಿಲೇಸನಿರೋಧೋ। ಅಯಂ ವೇಮತ್ತತಾ।>
    text <ರೂಪನ್ತಿ ಏಕತ್ತತಾ। ತತ್ಥ ಕತಮಂ ರೂಪಂ॥ ಚಾತುಮಹಾಭೂತಿಕಂ ರೂಪಂ ಚತುನ್ನಂ ಮಹಾಭೂತಾನಂ ಉಪಾದಾಯ ರೂಪಸ್ಸ ಪಞ್ಞತ್ತಿ। ತತ್ಥ ಕತಮಾನಿ ಚತ್ತಾರಿ ಮಹಾಭೂತಾನಿ॥ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತು।>
    text <೪೭>, <ದ್ವೀಹಿ ಆಕಾರೇಹಿ ಧಾತುಯೋ ಪರಿಗ್ಗಣ್ಹಾತಿ ಸಙ್ಖೇಪೇನ ಚ ವಿತ್ಥಾರೇನ ಚ। ಕಥಂ ವಿತ್ಥಾರೇನ ಧಾತುಯೋ ಪರಿಗ್ಗಣ್ಹಾತಿ॥ ವೀಸತಿಯಾ ಆಕಾರೇಹಿ ಪಥವೀಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ। ದ್ವಾದಸಹಿ ಆಕಾರೇಹಿ ಆಪೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ। ಚತೂಹಿ ಆಕಾರೇಹಿ ತೇಜೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ। ಛಹಿ ಆಕಾರೇಹಿ ವಾಯೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ।>
    text <ಕತಮೇಹಿ ವೀಸತಿಯಾ ಆಕಾರೇಹಿ ಪಥವೀಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ॥ ಅತ್ಥಿ ಇಮಸ್ಮಿಂ ಕಾಯೇ ಕೇಸಾ ಲೋಮಾ ನಖಾ ದನ್ತಾ ತಚೋ। ಮಂಸಂ ನ್ಹಾರು ಅಟ್ಠಿ ಅಟ್ಠಿಮಿಞ್ಜಂ ವಕ್ಕಂ। ಹದಯಂ ಯಕನಂ ಕಿಲೋಮಕಂ ಪಿಹಕಂ ಪಪ್ಫಾಸಂ। ಅನ್ತಂ ಅನ್ತಗುಣಂ ಉದರಿಯಂ ಕರೀಸಂ ಮತ್ಥಕೇ ಮತ್ಥಲುಙ್ಗನ್ತಿ ಇಮೇಹಿ ವೀಸತಿಯಾ ಆಕಾರೇಹಿ ಪಥವೀಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ।>
    text <ಕತಮೇಹಿ ದ್ವಾದಸಹಿ ಆಕಾರೇಹಿ ಆಪೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ॥ ಅತ್ಥಿ ಇಮಸ್ಮಿಂ ಕಾಯೇ ಪಿತ್ತಂ ಸೇಮ್ಹಂ ಪುಬ್ಬೋ ಲೋಹಿತಂ ಸೇದೋ ಮೇದೋ ಅಸ್ಸು ವಸಾ ಖೇಳೋ ಸಿಙ್ಘಾಣಿಕಾ ಲಸಿಕಾ ಮುತ್ತನ್ತಿ ಇಮೇಹಿ ದ್ವಾದಸಹಿ ಆಕಾರೇಹಿ ಆಪೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ।>
    text <ಕತಮೇಹಿ ಚತೂಹಿ ಆಕಾರೇಹಿ ತೇಜೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ॥ ಯೇನ ಚ ಸನ್ತಪ್ಪತಿ। ಯೇನ ಚ ಜೀರೀಯತಿ। ಯೇನ ಚ ಪರಿಡಯ್ಹತಿ। ಯೇನ ಚ ಅಸಿತಪೀತಖಾಯಿತಸಾಯಿತಂ ಸಮ್ಮಾ ಪರಿಣಾಮಂ ಗಚ್ಛತಿ। ಇಮೇಹಿ ಚತೂಹಿ ಆಕಾರೇಹಿ ತೇಜೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ।>
    text <ಕತಮೇಹಿ ಛಹಿ ಆಕಾರೇಹಿ ವಾಯೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ॥ ಉದ್ಧಙ್ಗಮಾ ವಾತಾ। ಅಧೋಗಮಾ ವಾತಾ। ಕುಚ್ಛಿಸಯಾ ವಾತಾ। ಕೋಟ್ಠಾಸಯಾ ವಾತಾ। ಅಙ್ಗಮಙ್ಗಾನುಸಾರಿನೋ ವಾತಾ। ಅಸ್ಸಾಸೋ ಪಸ್ಸಾಸೋ ಇತಿ। ಇಮೇಹಿ ಛಹಿ ಆಕಾರೇಹಿ ವಾಯೋಧಾತುಂ ವಿತ್ಥಾರೇನ ಪರಿಗ್ಗಣ್ಹಾತಿ।>
    text <ಏವಂ ಇಮೇಹಿ ದ್ವಾಚತ್ತಾಲೀಸಾಯ ಆಕಾರೇಹಿ ವಿತ್ಥಾರೇನ ಧಾತುಯೋ ಸಭಾವತೋ ಉಪಲಕ್ಖಯನ್ತೋ ತುಲಯನ್ತೋ ಪರಿವೀಮಂಸನ್ತೋ ಪರಿಯೋಗಾಹನ್ತೋ ಪಚ್ಚವೇಕ್ಖನ್ತೋ ನ ಕಿಞ್ಚಿ ಗಯ್ಹೂಪಗಂ ಪಸ್ಸತಿ ಕಾಯಂ ವಾ ಕಾಯಪದೇಸಂ ವಾ। ಯಥಾ ಚನ್ದನಿಕಂ ಪವಿಚಿನನ್ತೋ ನ ಕಿಞ್ಚಿ ಗಯ್ಹೂಪಗಂ ಪಸ್ಸೇಯ್ಯ। ಯಥಾ ಸಙ್ಕಾರಟ್ಠಾನಂ ಪವಿಚಿನನ್ತೋ ನ ಕಿಞ್ಚಿ ಗಯ್ಹೂಪಗಂ ಪಸ್ಸೇಯ್ಯ। ಯಥಾ ವಚ್ಚಕುಟಿಂ ಪವಿಚಿನನ್ತೋ ನ ಕಿಞ್ಚಿ ಗಯ್ಹೂಪಗಂ ಪಸ್ಸೇಯ್ಯ। ಯಥಾ ಸಿವಥಿಕಂ ಪವಿಚಿನನ್ತೋ ನ ಕಿಞ್ಚಿ ಗಯ್ಹೂಪಗಂ ಪಸ್ಸೇಯ್ಯ। ಏವಮೇವ ಇಮೇಹಿ ದ್ವಾಚತ್ತಾಲೀಸಾಯ ಆಕಾರೇಹಿ ಏವಂ ವಿತ್ಥಾರೇನ ಧಾತುಯೋ ಸಭಾವತೋ ಉಪಲಕ್ಖಯನ್ತೋ ತುಲಯನ್ತೋ ಪರಿವೀಮಂಸನ್ತೋ ಪರಿಯೋಗಾಹನ್ತೋ ಪಚ್ಚವೇಕ್ಖನ್ತೋ ನ ಕಿಞ್ಚಿ ಗಯ್ಹೂಪಗಂ ಪಸ್ಸತಿ ಕಾಯಂ ವಾ ಕಾಯಪದೇಸಂ ವಾ। ತೇನಾಹ ಭಗವಾ ಯಾ ಚೇವ ಖೋ ಪನ ಅಜ್ಝತ್ತಿಕಾ ಪಥವೀಧಾತು। ಯಾ ಚ ಬಾಹಿರಾ ಪಥವೀಧಾತು। ಪಥವೀಧಾತುರೇವೇಸಾ। ತಂ ನೇತಂ ಮಮ। ನೇಸೋಹಮಸ್ಮಿ। ನ ಮೇಸೋ ಅತ್ತಾತಿ ಏವಮೇತಂ ಯಥಾಭೂತಂ ಸಮ್ಮಪ್ಪಞ್ಞಾಯ ದಟ್ಠಬ್ಬಂ। ಏವಮೇತಂ ಯಥಾಭೂತಂ ಸಮ್ಮಪ್ಪಞ್ಞಾಯ ದಿಸ್ವಾ ಪಥವೀಧಾತುಯಾ ನಿಬ್ಬಿನ್ದತಿ। ಪಥವೀಧಾತುಯಾ ಚಿತ್ತಂ ವಿರಾಜೇತಿ। ಯಾ ಚೇವ ಖೋ ಪನ ಅಜ್ಝತ್ತಿಕಾ ಆಪೋಧಾತು। ಯಾ ಚ ಬಾಹಿರಾ ಆಪೋಧಾತು…ಪೇ॰… ಯಾ ಚೇವ ಖೋ ಪನ ಅಜ್ಝತ್ತಿಕಾ ತೇಜೋಧಾತು। ಯಾ ಚ ಬಾಹಿರಾ ತೇಜೋಧಾತು…ಪೇ॰… ಯಾ ಚೇವ ಖೋ ಪನ ಅಜ್ಝತ್ತಿಕಾ ವಾಯೋಧಾತು। ಯಾ ಚ ಬಾಹಿರಾ ವಾಯೋಧಾತು। ವಾಯೋಧಾತುರೇವೇಸಾ। ತಂ ನೇತಂ ಮಮ। ನೇಸೋಹಮಸ್ಮಿ। ನ ಮೇಸೋ ಅತ್ತಾತಿ ಏವಮೇತಂ ಯಥಾಭೂತಂ ಸಮ್ಮಪ್ಪಞ್ಞಾಯ ದಟ್ಠಬ್ಬಂ। ಏವಮೇತಂ ಯಥಾಭೂತಂ ಸಮ್ಮಪ್ಪಞ್ಞಾಯ ದಿಸ್ವಾ ವಾಯೋಧಾತುಯಾ ನಿಬ್ಬಿನ್ದತಿ। ವಾಯೋಧಾತುಯಾ ಚಿತ್ತಂ ವಿರಾಜೇತಿ। ಅಯಂ ವೇಮತ್ತತಾ।>
    text <೪೮>, <ಅವಿಜ್ಜಾತಿ ಏಕತ್ತತಾ। ತತ್ಥ ಕತಮಾ ಅವಿಜ್ಜಾ॥ ದುಕ್ಖೇ ಅಞ್ಞಾಣಂ। ದುಕ್ಖಸಮುದಯೇ ಅಞ್ಞಾಣಂ। ದುಕ್ಖನಿರೋಧೇ ಅಞ್ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಅಞ್ಞಾಣಂ। ಪುಬ್ಬನ್ತೇ ಅಞ್ಞಾಣಂ। ಅಪರನ್ತೇ ಅಞ್ಞಾಣಂ। ಪುಬ್ಬನ್ತಾಪರನ್ತೇ ಅಞ್ಞಾಣಂ। ಇದಪ್ಪಚ್ಚಯತಾಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಅಞ್ಞಾಣಂ। ಯಂ ಏವರೂಪಂ ಅಞ್ಞಾಣಂ ಅದಸ್ಸನಂ ಅನಭಿಸಮಯೋ ಅನನುಬೋಧೋ ಅಸಮ್ಬೋಧೋ ಅಪ್ಪಟಿವೇಧೋ ಅಸಲ್ಲಕ್ಖಣಾ ಅನುಪಲಕ್ಖಣಾ ಅಪಚ್ಚುಪಲಕ್ಖಣಾ ಅಸಮವೇಕ್ಖಣಂ ಅಪಚ್ಚಕ್ಖಕಮ್ಮಂ ದುಮ್ಮೇಜ್ಝಂ ಬಾಲ್ಯಂ ಅಸಮ್ಪಜಞ್ಞಂ ಮೋಹೋ ಪಮೋಹೋ ಸಮ್ಮೋಹೋ ಅವಿಜ್ಜಾ ಅವಿಜ್ಜೋಘೋ ಅವಿಜ್ಜಾಯೋಗೋ ಅವಿಜ್ಜಾನುಸಯೋ ಅವಿಜ್ಜಾಪರಿಯುಟ್ಠಾನಂ ಅವಿಜ್ಜಾಲಙ್ಗೀ ಮೋಹೋ ಅಕುಸಲಮೂಲಂ। ಅಯಂ ವೇಮತ್ತತಾ।>
    text <ವಿಜ್ಜಾತಿ ಏಕತ್ತತಾ। ತತ್ಥ ಕತಮಾ ವಿಜ್ಜಾ॥ ದುಕ್ಖೇ ಞಾಣಂ। ದುಕ್ಖಸಮುದಯೇ ಞಾಣಂ। ದುಕ್ಖನಿರೋಧೇ ಞಾಣಂ। ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಞಾಣಂ। ಪುಬ್ಬನ್ತೇ ಞಾಣಂ। ಅಪರನ್ತೇ ಞಾಣಂ। ಪುಬ್ಬನ್ತಾಪರನ್ತೇ ಞಾಣಂ। ಇದಪ್ಪಚ್ಚಯತಾಪಟಿಚ್ಚಸಮುಪ್ಪನ್ನೇಸು ಧಮ್ಮೇಸು ಞಾಣಂ। ಯಾ ಏವರೂಪಾ ಪಞ್ಞಾ ಪಜಾನನಾ ವಿಚಯೋ ಪವಿಚಯೋ ಧಮ್ಮವಿಚಯೋ ಸಂಲಕ್ಖಣಾ ಉಪಲಕ್ಖಣಾ ಪಚ್ಚುಪಲಕ್ಖಣಾ ಪಣ್ಡಿಚ್ಚಂ ಕೋಸಲ್ಲಂ ನೇಪುಞ್ಞಂ ವೇಭಬ್ಯಾ ಚಿನ್ತಾ ಉಪಪರಿಕ್ಖಾ ಭೂರೀ ಮೇಧಾ ಪರಿಣಾಯಿಕಾ ವಿಪಸ್ಸನಾ ಸಮ್ಪಜಞ್ಞಂ ಪತೋದೋ ಪಞ್ಞಾ ಪಞ್ಞಿನ್ದ್ರಿಯಂ ಪಞ್ಞಾಬಲಂ ಪಞ್ಞಾಸತ್ಥಂ ಪಞ್ಞಾಪಾಸಾದೋ ಪಞ್ಞಾಆಲೋಕೋ ಪಞ್ಞಾಓಭಾಸೋ ಪಞ್ಞಾಪಜ್ಜೋತೋ ಪಞ್ಞಾರತನಂ ಅಮೋಹೋ ಧಮ್ಮವಿಚಯೋ ಸಮ್ಮಾದಿಟ್ಠಿ ಧಮ್ಮವಿಚಯಸಮ್ಬೋಜ್ಝಙ್ಗೋ ಮಗ್ಗಙ್ಗಂ ಮಗ್ಗಪರಿಯಾಪನ್ನಂ। ಅಯಂ ವೇಮತ್ತತಾ।>
    text <ಸಮಾಪತ್ತೀತಿ ಏಕತ್ತತಾ। ತತ್ಥ ಕತಮಾ ಸಮಾಪತ್ತಿ॥ ಸಞ್ಞಾಸಮಾಪತ್ತಿ ಅಸಞ್ಞಾಸಮಾಪತ್ತಿ। ನೇವಸಞ್ಞಾನಾಸಞ್ಞಾಸಮಾಪತ್ತಿ। ವಿಭೂತಸಞ್ಞಾಸಮಾಪತ್ತಿ ನಿರೋಧಸಮಾಪತ್ತೀತಿ। ಅಯಂ ವೇಮತ್ತತಾ।>
    text <ಝಾಯೀತಿ ಏಕತ್ತತಾ। ತತ್ಥ ಕತಮೋ ಝಾಯೀ॥ ಅತ್ಥಿ ಸೇಕ್ಖೋ ಝಾಯೀ। ಅತ್ಥಿ ಅಸೇಕ್ಖೋ ಝಾಯೀ। ನೇವಸೇಕ್ಖನಾಸೇಕ್ಖೋ ಝಾಯೀ। ಆಜಾನಿಯೋ ಝಾಯೀ। ಅಸ್ಸಖಲುಙ್ಕೋ ಝಾಯೀ। ದಿಟ್ಠುತ್ತರೋ ಝಾಯೀ। ತಣ್ಹುತ್ತರೋ ಝಾಯೀ। ಪಞ್ಞುತ್ತರೋ ಝಾಯೀ। ಅಯಂ ವೇಮತ್ತತಾ।>
    text <ಸಮಾಧೀತಿ ಏಕತ್ತತಾ। ತತ್ಥ ಕತಮೋ ಸಮಾಧಿ॥ ಸರಣೋ ಸಮಾಧಿ। ಅರಣೋ ಸಮಾಧಿ। ಸವೇರೋ ಸಮಾಧಿ। ಅವೇರೋ ಸಮಾಧಿ। ಸಬ್ಯಾಪಜ್ಜೋ ಸಮಾಧಿ। ಅಬ್ಯಾಪಜ್ಜೋ ಸಮಾಧಿ। ಸಪ್ಪೀತಿಕೋ ಸಮಾಧಿ। ನಿಪ್ಪೀತಿಕೋ ಸಮಾಧಿ। ಸಾಮಿಸೋ ಸಮಾಧಿ। ನಿರಾಮಿಸೋ ಸಮಾಧಿ। ಸಸಙ್ಖಾರೋ ಸಮಾಧಿ। ಅಸಙ್ಖಾರೋ ಸಮಾಧಿ। ಏಕಂಸಭಾವಿತೋ ಸಮಾಧಿ। ಉಭಯಂಸಭಾವಿತೋ ಸಮಾಧಿ। ಉಭಯತೋ ಭಾವಿತಭಾವನೋ ಸಮಾಧಿ। ಸವಿತಕ್ಕಸವಿಚಾರೋ ಸಮಾಧಿ। ಅವಿತಕ್ಕವಿಚಾರಮತ್ತೋ ಸಮಾಧಿ। ಅವಿತಕ್ಕಅವಿಚಾರೋ ಸಮಾಧಿ। ಹಾನಭಾಗಿಯೋ ಸಮಾಧಿ। ಠಿತಿಭಾಗಿಯೋ ಸಮಾಧಿ। ವಿಸೇಸಭಾಗಿಯೋ ಸಮಾಧಿ। ನಿಬ್ಬೇಧಭಾಗಿಯೋ ಸಮಾಧಿ। ಲೋಕಿಯೋ ಸಮಾಧಿ। ಲೋಕುತ್ತರೋ ಸಮಾಧಿ। ಮಿಚ್ಛಾಸಮಾಧಿ। ಸಮ್ಮಾಸಮಾಧಿ। ಅಯಂ ವೇಮತ್ತತಾ।>
    text <ಪಟಿಪದಾತಿ ಏಕತ್ತತಾ। ತತ್ಥ ಕತಮಾ ಪಟಿಪದಾ॥ ಆಗಾಳ್ಹಪಟಿಪದಾ। ನಿಜ್ಝಾಮಪಟಿಪದಾ। ಮಜ್ಝಿಮಪಟಿಪದಾ। ಅಕ್ಖಮಾ ಪಟಿಪದಾ। ಖಮಾ ಪಟಿಪದಾ। ಸಮಾ ಪಟಿಪದಾ। ದಮಾ ಪಟಿಪದಾ। ದುಕ್ಖಾ ಪಟಿಪದಾ ದನ್ಧಾಭಿಞ್ಞಾ। ದುಕ್ಖಾ ಪಟಿಪದಾ ಖಿಪ್ಪಾಭಿಞ್ಞಾ। ಸುಖಾ ಪಟಿಪದಾ ದನ್ಧಾಭಿಞ್ಞಾ। ಸುಖಾ ಪಟಿಪದಾ ಖಿಪ್ಪಾಭಿಞ್ಞಾತಿ। ಅಯಂ ವೇಮತ್ತತಾ।>
    text <ಕಾಯೋತಿ ಏಕತ್ತತಾ। ತತ್ಥ ಕತಮೋ ಕಾಯೋ॥ ನಾಮಕಾಯೋ ರೂಪಕಾಯೋ ಚ। ತತ್ಥ ಕತಮೋ ರೂಪಕಾಯೋ॥ ಕೇಸಾ ಲೋಮಾ ನಖಾ ದನ್ತಾ ತಚೋ ಮಂಸಂ ನ್ಹಾರು ಅಟ್ಠಿ ಅಟ್ಠಿಮಿಞ್ಜಂ ವಕ್ಕಂ ಹದಯಂ ಯಕನಂ ಕಿಲೋಮಕಂ ಪಿಹಕಂ ಪಪ್ಫಾಸಂ ಅನ್ತಂ ಅನ್ತಗುಣಂ ಉದರಿಯಂ ಕರೀಸಂ ಪಿತ್ತಂ ಸೇಮ್ಹಂ ಪುಬ್ಬೋ ಲೋಹಿತಂ ಸೇದೋ ಮೇದೋ ಅಸ್ಸು ವಸಾ ಖೇಳೋ ಸಿಙ್ಘಾಣಿಕಾ ಲಸಿಕಾ ಮುತ್ತಂ ಮತ್ಥಲುಙ್ಗನ್ತಿ ಅಯಂ ರೂಪಕಾಯೋ। ನಾಮಕಾಯೋ ನಾಮ ವೇದನಾ ಸಞ್ಞಾ ಚೇತನಾ ಚಿತ್ತಂ ಫಸ್ಸೋ ಮನಸಿಕಾರೋತಿ ಅಯಂ ನಾಮಕಾಯೋತಿ। ಅಯಂ ವೇಮತ್ತತಾ।>
    text <ಏವಂ ಯೋ ಧಮ್ಮೋ ಯಸ್ಸ ಧಮ್ಮಸ್ಸ ಸಮಾನಭಾವೋ। ಸೋ ಧಮ್ಮೋ ತಸ್ಸ ಧಮ್ಮಸ್ಸ ಏಕತ್ತತಾಯ ಏಕೀ ಭವತಿ। ಯೇನ ಯೇನ ವಾ ಪನ ವಿಲಕ್ಖಣೋ। ತೇನ ತೇನ ವೇಮತ್ತಂ ಗಚ್ಛತಿ। ಏವಂ ಸುತ್ತೇ ವಾ ವೇಯ್ಯಾಕರಣೇ ವಾ ಗಾಥಾಯಂ ವಾ ಪುಚ್ಛಿತೇನ ವೀಮಂಸಯಿತಬ್ಬಂ। ಕಿಂ ಏಕತ್ತತಾಯ ಪುಚ್ಛತಿ। ಉದಾಹು ವೇಮತ್ತತಾಯಾತಿ। ಯದಿ ಏಕತ್ತತಾಯ ಪುಚ್ಛಿತಂ। ಏಕತ್ತತಾಯ ವಿಸಜ್ಜಯಿತಬ್ಬಂ। ಯದಿ ವೇಮತ್ತತಾಯ ಪುಚ್ಛಿತಂ। ವೇಮತ್ತತಾಯ ವಿಸಜ್ಜಯಿತಬ್ಬಂ। ಯದಿ ಸತ್ತಾಧಿಟ್ಠಾನೇನ ಪುಚ್ಛಿತಂ। ಸತ್ತಾಧಿಟ್ಠಾನೇನ ವಿಸಜ್ಜಯಿತಬ್ಬಂ। ಯದಿ ಧಮ್ಮಾಧಿಟ್ಠಾನೇನ ಪುಚ್ಛಿತಂ। ಧಮ್ಮಾಧಿಟ್ಠಾನೇನ ವಿಸಜ್ಜಯಿತಬ್ಬಂ। ಯಥಾ ಯಥಾ ವಾ ಪನ ಪುಚ್ಛಿತಂ। ತಥಾ ತಥಾ ವಿಸಜ್ಜಯಿತಬ್ಬಂ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಏಕತ್ತತಾಯ ಧಮ್ಮಾತಿ।>
    stand <ನಿಯುತ್ತೋ ಅಧಿಟ್ಠಾನೋ ಹಾರೋ।>
  text <೧೫॥ ಪರಿಕ್ಖಾರಹಾರವಿಭಙ್ಗೋ>
    text <೪೯>, <ತತ್ಥ ಕತಮೋ ಪರಿಕ್ಖಾರೋ ಹಾರೋ॥ ಯೇ ಧಮ್ಮಾ ಯಂ ಧಮ್ಮಂ ಜನಯನ್ತೀತಿ।>
    text <ಯೋ ಧಮ್ಮೋ ಯಂ ಧಮ್ಮಂ ಜನಯತಿ। ತಸ್ಸ ಸೋ ಪರಿಕ್ಖಾರೋ। ಕಿಂಲಕ್ಖಣೋ ಪರಿಕ್ಖಾರೋ॥ ಜನಕಲಕ್ಖಣೋ ಪರಿಕ್ಖಾರೋ। ದ್ವೇ ಧಮ್ಮಾ ಜನಯನ್ತಿ ಹೇತು ಚ ಪಚ್ಚಯೋ ಚ। ತತ್ಥ ಕಿಂಲಕ್ಖಣೋ ಹೇತು। ಕಿಂಲಕ್ಖಣೋ ಪಚ್ಚಯೋ॥ ಅಸಾಧಾರಣಲಕ್ಖಣೋ ಹೇತು। ಸಾಧಾರಣಲಕ್ಖಣೋ ಪಚ್ಚಯೋ। ಯಥಾ ಕಿಂ ಭವೇ॥ ಯಥಾ ಅಙ್ಕುರಸ್ಸ ನಿಬ್ಬತ್ತಿಯಾ ಬೀಜಂ ಅಸಾಧಾರಣಂ। ಪಥವೀ ಆಪೋ ಚ ಸಾಧಾರಣಾ। ಅಙ್ಕುರಸ್ಸ ಹಿ ಪಥವೀ ಆಪೋ ಚ ಪಚ್ಚಯೋ ಸಭಾವೋ ಹೇತು। ಯಥಾ ವಾ ಪನ ಘಟೇ ದುದ್ಧಂ ಪಕ್ಖಿತ್ತಂ ದಧಿ ಭವತಿ। ನ ಚತ್ಥಿ ಏಕಕಾಲಸಮವಧಾನಂ ದುದ್ಧಸ್ಸ ಚ ದಧಿಸ್ಸ ಚ। ಏವಮೇವಂ ನತ್ಥಿ ಏಕಕಾಲಸಮವಧಾನಂ ಹೇತುಸ್ಸ ಚ ಪಚ್ಚಯಸ್ಸ ಚ।>
    text <ಅಯಞ್ಹಿ ಸಂಸಾರೋ ಸಹೇತು ಸಪ್ಪಚ್ಚಯೋ ನಿಬ್ಬತ್ತೋ। ವುತ್ತಂ ಹಿ ಅವಿಜ್ಜಾಪಚ್ಚಯಾ ಸಙ್ಖಾರಾ। ಸಙ್ಖಾರಪಚ್ಚಯಾ ವಿಞ್ಞಾಣಂ। ಏವಂ ಸಬ್ಬೋ ಪಟಿಚ್ಚಸಮುಪ್ಪಾದೋ। ಇತಿ ಅವಿಜ್ಜಾ ಅವಿಜ್ಜಾಯ ಹೇತು ಅಯೋನಿಸೋ ಮನಸಿಕಾರೋ ಪಚ್ಚಯೋ। ಪುರಿಮಿಕಾ ಅವಿಜ್ಜಾ ಪಚ್ಛಿಮಿಕಾಯ ಅವಿಜ್ಜಾಯ ಹೇತು। ತತ್ಥ ಪುರಿಮಿಕಾ ಅವಿಜ್ಜಾ ಅವಿಜ್ಜಾನುಸಯೋ ಪಚ್ಛಿಮಿಕಾ ಅವಿಜ್ಜಾ ಅವಿಜ್ಜಾಪರಿಯುಟ್ಠಾನಂ। ಪುರಿಮಿಕೋ ಅವಿಜ್ಜಾನುಸಯೋ ಪಚ್ಛಿಮಿಕಸ್ಸ ಅವಿಜ್ಜಾಪರಿಯುಟ್ಠಾನಸ್ಸ ಹೇತುಭೂತೋ ಪರಿಬ್ರೂಹನಾಯ। ಬೀಜಙ್ಕುರೋ ವಿಯ ಸಮನನ್ತರಹೇತುತಾಯ। ಯಂ ಪನ ಯತ್ಥ ಫಲಂ ನಿಬ್ಬತ್ತತಿ। ಇದಮಸ್ಸ ಪರಮ್ಪರಹೇತುತಾಯ ಹೇತುಭೂತಂ। ದುವಿಧೋ ಹಿ ಹೇತು ಸಮನನ್ತರಹೇತು ಪರಮ್ಪರಹೇತು ಚ। ಏವಂ ಅವಿಜ್ಜಾಯಪಿ ದುವಿಧೋ ಹೇತು ಸಮನನ್ತರಹೇತು ಪರಮ್ಪರಹೇತು ಚ।>
    text <ಯಥಾ ವಾ ಪನ ಥಾಲಕಞ್ಚ ವಟ್ಟಿ ಚ ತೇಲಞ್ಚ ಪದೀಪಸ್ಸ ಪಚ್ಚಯಭೂತಂ ನ ಸಭಾವಹೇತು। ನ ಹಿ ಸಕ್ಕಾ ಥಾಲಕಞ್ಚ ವಟ್ಟಿಞ್ಚ ತೇಲಞ್ಚ ಅನಗ್ಗಿಕಂ ದೀಪೇತುಂ ಪದೀಪಸ್ಸ ಪಚ್ಚಯಭೂತಂ। ಪದೀಪೋ ವಿಯ ಸಭಾವೋ ಹೇತು ಹೋತಿ। ಇತಿ ಸಭಾವೋ ಹೇತು। ಪರಭಾವೋ ಪಚ್ಚಯೋ। ಅಜ್ಝತ್ತಿಕೋ ಹೇತು। ಬಾಹಿರೋ ಪಚ್ಚಯೋ। ಜನಕೋ ಹೇತು। ಪರಿಗ್ಗಾಹಕೋ ಪಚ್ಚಯೋ। ಅಸಾಧಾರಣೋ ಹೇತು। ಸಾಧಾರಣೋ ಪಚ್ಚಯೋ।>
    text <ಅವುಪಚ್ಛೇದತ್ಥೋ ಸನ್ತತಿ ಅತ್ಥೋ। ನಿಬ್ಬತ್ತಿ ಅತ್ಥೋ ಫಲತ್ಥೋ। ಪಟಿಸನ್ಧಿ ಅತ್ಥೋ ಪುನಬ್ಭವತ್ಥೋ। ಪಲಿಬೋಧತ್ಥೋ ಪರಿಯುಟ್ಠಾನತ್ಥೋ। ಅಸಮುಗ್ಘಾತತ್ಥೋ ಅನುಸಯತ್ಥೋ। ಅಸಮ್ಪಟಿವೇಧತ್ಥೋ ಅವಿಜ್ಜತ್ಥೋ। ಅಪರಿಞ್ಞಾತತ್ಥೋ ವಿಞ್ಞಾಣಸ್ಸ ಬೀಜತ್ಥೋ। ಯತ್ಥ ಅವುಪಚ್ಛೇದೋ ತತ್ಥ ಸನ್ತತಿ। ಯತ್ಥ ಸನ್ತತಿ ತತ್ಥ ನಿಬ್ಬತ್ತಿ। ಯತ್ಥ ನಿಬ್ಬತ್ತಿ ತತ್ಥ ಫಲಂ। ಯತ್ಥ ಫಲಂ ತತ್ಥ ಪಟಿಸನ್ಧಿ। ಯತ್ಥ ಪಟಿಸನ್ಧಿ ತತ್ಥ ಪುನಬ್ಭವೋ। ಯತ್ಥ ಪುನಬ್ಭವೋ ತತ್ಥ ಪಲಿಬೋಧೋ। ಯತ್ಥ ಪಲಿಬೋಧೋ ತತ್ಥ ಪರಿಯುಟ್ಠಾನಂ। ಯತ್ಥ ಪರಿಯುಟ್ಠಾನಂ ತತ್ಥ ಅಸಮುಗ್ಘಾತೋ। ಯತ್ಥ ಅಸಮುಗ್ಘಾತೋ ತತ್ಥ ಅನುಸಯೋ। ಯತ್ಥ ಅನುಸಯೋ ತತ್ಥ ಅಸಮ್ಪಟಿವೇಧೋ। ಯತ್ಥ ಅಸಮ್ಪಟಿವೇಧೋ ತತ್ಥ ಅವಿಜ್ಜಾ। ಯತ್ಥ ಅವಿಜ್ಜಾ ತತ್ಥ ಸಾಸವಂ ವಿಞ್ಞಾಣಂ ಅಪರಿಞ್ಞಾತಂ। ಯತ್ಥ ಸಾಸವಂ ವಿಞ್ಞಾಣಂ ಅಪರಿಞ್ಞಾತಂ ತತ್ಥ ಬೀಜತ್ಥೋ।>
    text <ಸೀಲಕ್ಖನ್ಧೋ ಸಮಾಧಿಕ್ಖನ್ಧಸ್ಸ ಪಚ್ಚಯೋ। ಸಮಾಧಿಕ್ಖನ್ಧೋ ಪಞ್ಞಾಕ್ಖನ್ಧಸ್ಸ ಪಚ್ಚಯೋ। ಪಞ್ಞಾಕ್ಖನ್ಧೋ ವಿಮುತ್ತಿಕ್ಖನ್ಧಸ್ಸ ಪಚ್ಚಯೋ। ವಿಮುತ್ತಿಕ್ಖನ್ಧೋ ವಿಮುತ್ತಿಞಾಣದಸ್ಸನಕ್ಖನ್ಧಸ್ಸ ಪಚ್ಚಯೋ। ತಿತ್ಥಞ್ಞುತಾ ಪೀತಞ್ಞುತಾಯ ಪಚ್ಚಯೋ। ಪೀತಞ್ಞುತಾ ಪತ್ತಞ್ಞುತಾಯ ಪಚ್ಚಯೋ। ಪತ್ತಞ್ಞುತಾ ಅತ್ತಞ್ಞುತಾಯ ಪಚ್ಚಯೋ।>
    text <ಯಥಾ ವಾ ಪನ ಚಕ್ಖುಞ್ಚ ಪಟಿಚ್ಚ ರೂಪೇ ಚ ಉಪ್ಪಜ್ಜತಿ ಚಕ್ಖುವಿಞ್ಞಾಣಂ। ತತ್ಥ ಚಕ್ಖು ಆಧಿಪತೇಯ್ಯಪಚ್ಚಯತಾಯ ಪಚ್ಚಯೋ। ರೂಪಾ ಆರಮ್ಮಣಪಚ್ಚಯತಾಯ ಪಚ್ಚಯೋ। ಆಲೋಕೋ ಸನ್ನಿಸ್ಸಯತಾಯ ಪಚ್ಚಯೋ। ಮನಸಿಕಾರೋ ಸಭಾವೋ ಹೇತು। ಸಙ್ಖಾರಾ ವಿಞ್ಞಾಣಸ್ಸ ಪಚ್ಚಯೋ। ಸಭಾವೋ ಹೇತು। ವಿಞ್ಞಾಣಂ ನಾಮರೂಪಸ್ಸ ಪಚ್ಚಯೋ। ಸಭಾವೋ ಹೇತು। ನಾಮರೂಪಂ ಸಳಾಯತನಸ್ಸ ಪಚ್ಚಯೋ। ಸಭಾವೋ ಹೇತು। ಸಳಾಯತನಂ ಫಸ್ಸಸ್ಸ ಪಚ್ಚಯೋ। ಸಭಾವೋ ಹೇತು। ಫಸ್ಸೋ ವೇದನಾಯ ಪಚ್ಚಯೋ। ಸಭಾವೋ ಹೇತು। ವೇದನಾ ತಣ್ಹಾಯ ಪಚ್ಚಯೋ। ಸಭಾವೋ ಹೇತು। ತಣ್ಹಾ ಉಪಾದಾನಸ್ಸ ಪಚ್ಚಯೋ। ಸಭಾವೋ ಹೇತು। ಉಪಾದಾನಂ ಭವಸ್ಸ ಪಚ್ಚಯೋ। ಸಭಾವೋ ಹೇತು। ಭವೋ ಜಾತಿಯಾ ಪಚ್ಚಯೋ। ಸಭಾವೋ ಹೇತು। ಜಾತಿ ಜರಾಮರಣಸ್ಸ ಪಚ್ಚಯೋ। ಸಭಾವೋ ಹೇತು। ಜರಾಮರಣಂ ಸೋಕಸ್ಸ ಪಚ್ಚಯೋ। ಸಭಾವೋ ಹೇತು। ಸೋಕೋ ಪರಿದೇವಸ್ಸ ಪಚ್ಚಯೋ। ಸಭಾವೋ ಹೇತು। ಪರಿದೇವೋ ದುಕ್ಖಸ್ಸ ಪಚ್ಚಯೋ। ಸಭಾವೋ ಹೇತು। ದುಕ್ಖಂ ದೋಮನಸ್ಸಸ್ಸ ಪಚ್ಚಯೋ। ಸಭಾವೋ ಹೇತು। ದೋಮನಸ್ಸಂ ಉಪಾಯಾಸಸ್ಸ ಪಚ್ಚಯೋ। ಸಭಾವೋ ಹೇತು। ಏವಂ ಯೋ ಕೋಚಿ ಉಪನಿಸ್ಸಯೋ ಸಬ್ಬೋ ಸೋ ಪರಿಕ್ಖಾರೋ। ತೇನಾಹ ಆಯಸ್ಮಾ ಮಹಾಕಚ್ಚಾಯನೋ ಯೇ ಧಮ್ಮಾ ಯಂ ಧಮ್ಮಂ ಜನಯನ್ತೀತಿ।>
    stand <ನಿಯುತ್ತೋ ಪರಿಕ್ಖಾರೋ ಹಾರೋ।>
  text <೧೬॥ ಸಮಾರೋಪನಹಾರವಿಭಙ್ಗೋ>
    text <೫೦>, <ತತ್ಥ ಕತಮೋ ಸಮಾರೋಪನೋ ಹಾರೋ॥ ಯೇ ಧಮ್ಮಾ ಯಂಮೂಲಾ। ಯೇ ಚೇಕತ್ಥಾ ಪಕಾಸಿತಾ ಮುನಿನಾತಿ।>
    text <ಏಕಸ್ಮಿಂ ಪದಟ್ಠಾನೇ ಯತ್ತಕಾನಿ ಪದಟ್ಠಾನಾನಿ ಓತರನ್ತಿ। ಸಬ್ಬಾನಿ ತಾನಿ ಸಮಾರೋಪಯಿತಬ್ಬಾನಿ। ಯಥಾ ಆವಟ್ಟೇ ಹಾರೇ ಬಹುಕಾನಿ ಪದಟ್ಠಾನಾನಿ ಓತರನ್ತೀತಿ। ತತ್ಥ ಸಮಾರೋಪನಾ ಚತುಬ್ಬಿಧಾ ಪದಟ್ಠಾನಂ। ವೇವಚನಂ। ಭಾವನಾ। ಪಹಾನಮಿತಿ।>
    text <ತತ್ಥ ಕತಮಾ ಪದಟ್ಠಾನೇನ ಸಮಾರೋಪನಾ॥>
    text <ತಸ್ಸ ಕಿಂ ಪದಟ್ಠಾನಂ॥ ತೀಣಿ ಸುಚರಿತಾನಿ ಕಾಯಸುಚರಿತಂ ವಚೀಸುಚರಿತಂ ಮನೋಸುಚರಿತಂ ಇದಂ ಪದಟ್ಠಾನಂ। ತತ್ಥ ಯಂ ಕಾಯಿಕಞ್ಚ ವಾಚಸಿಕಞ್ಚ ಸುಚರಿತಂ। ಅಯಂ ಸೀಲಕ್ಖನ್ಧೋ। ಮನೋಸುಚರಿತೇ ಯಾ ಅನಭಿಜ್ಝಾ ಅಬ್ಯಾಪಾದೋ ಚ। ಅಯಂ ಸಮಾಧಿಕ್ಖನ್ಧೋ। ಯಾ ಸಮ್ಮಾದಿಟ್ಠಿ। ಅಯಂ ಪಞ್ಞಾಕ್ಖನ್ಧೋ। ಇದಂ ಪದಟ್ಠಾನಂ। ತತ್ಥ ಸೀಲಕ್ಖನ್ಧೋ ಚ ಸಮಾಧಿಕ್ಖನ್ಧೋ ಚ ಸಮಥೋ। ಪಞ್ಞಾಕ್ಖನ್ಧೋ ವಿಪಸ್ಸನಾ। ಇದಂ ಪದಟ್ಠಾನಂ। ತತ್ಥ ಸಮಥಸ್ಸ ಫಲಂ ರಾಗವಿರಾಗಾ ಚೇತೋವಿಮುತ್ತಿ। ವಿಪಸ್ಸನಾ ಫಲಂ ಅವಿಜ್ಜಾವಿರಾಗಾ ಪಞ್ಞಾವಿಮುತ್ತಿ। ಇದಂ ಪದಟ್ಠಾನಂ।>
    text <ವನಂ ವನಥಸ್ಸ ಪದಟ್ಠಾನಂ। ಕಿಞ್ಚ ವನಂ॥ ಕೋ ಚ ವನಥೋ॥ ವನಂ ನಾಮ ಪಞ್ಚ ಕಾಮಗುಣಾ। ತಣ್ಹಾ ವನಥೋ। ಇದಂ ಪದಟ್ಠಾನಂ। ವನಂ ನಾಮ ನಿಮಿತ್ತಗ್ಗಾಹೋ ಇತ್ಥೀತಿ ವಾ ಪುರಿಸೋತಿ ವಾ। ವನಥೋ ನಾಮ ತೇಸಂ ತೇಸಂ ಅಙ್ಗಪಚ್ಚಙ್ಗಾನಂ ಅನುಬ್ಯಞ್ಜನಗ್ಗಾಹೋ ಅಹೋ ಚಕ್ಖು। ಅಹೋ ಸೋತಂ। ಅಹೋ ಘಾನಂ। ಅಹೋ ಜಿವ್ಹಾ। ಅಹೋ ಕಾಯೋ। ಇತಿ। ಇದಂ ಪದಟ್ಠಾನಂ। ವನಂ ನಾಮ ಛ ಅಜ್ಝತ್ತಿಕಬಾಹಿರಾನಿ ಆಯತನಾನಿ ಅಪರಿಞ್ಞಾತಾನಿ। ಯಂ ತದುಭಯಂ ಪಟಿಚ್ಚ ಉಪ್ಪಜ್ಜತಿ ಸಂಯೋಜನಂ। ಅಯಂ ವನಥೋ। ಇದಂ ಪದಟ್ಠಾನಂ। ವನಂ ನಾಮ ಅನುಸಯೋ। ವನಥೋ ನಾಮ ಪರಿಯುಟ್ಠಾನಂ। ಇದಂ ಪದಟ್ಠಾನಂ। ತೇನಾಹ ಭಗವಾ ಛೇತ್ವಾ ವನಞ್ಚ ವನಥಞ್ಚಾತಿ। ಅಯಂ ಪದಟ್ಠಾನೇನ ಸಮಾರೋಪನಾ।>
    text <೫೧>, <ತತ್ಥ ಕತಮಾ ವೇವಚನೇನ ಸಮಾರೋಪನಾ॥ ರಾಗವಿರಾಗಾ ಚೇತೋವಿಮುತ್ತಿ ಸೇಕ್ಖಫಲಂ। ಅವಿಜ್ಜಾವಿರಾಗಾ ಪಞ್ಞಾವಿಮುತ್ತಿ ಅಸೇಕ್ಖಫಲಂ। ಇದಂ ವೇವಚನಂ। ರಾಗವಿರಾಗಾ ಚೇತೋವಿಮುತ್ತಿ ಅನಾಗಾಮಿಫಲಂ। ಅವಿಜ್ಜಾವಿರಾಗಾ ಪಞ್ಞಾವಿಮುತ್ತಿ ಅಗ್ಗಫಲಂ ಅರಹತ್ತಂ। ಇದಂ ವೇವಚನಂ। ರಾಗವಿರಾಗಾ ಚೇತೋವಿಮುತ್ತಿ ಕಾಮಧಾತುಸಮತಿಕ್ಕಮನಂ। ಅವಿಜ್ಜಾವಿರಾಗಾ ಪಞ್ಞಾವಿಮುತ್ತಿ ತೇಧಾತುಸಮತಿಕ್ಕಮನಂ। ಇದಂ ವೇವಚನಂ। ಪಞ್ಞಿನ್ದ್ರಿಯಂ। ಪಞ್ಞಾಬಲಂ। ಅಧಿಪಞ್ಞಾಸಿಕ್ಖಾ। ಪಞ್ಞಾಕ್ಖನ್ಧೋ। ಧಮ್ಮವಿಚಯಸಮ್ಬೋಜ್ಝಙ್ಗೋ। ಉಪೇಕ್ಖಾಸಮ್ಬೋಜ್ಝಙ್ಗೋ। ಞಾಣಂ। ಸಮ್ಮಾದಿಟ್ಠಿ। ತೀರಣಾ। ಸನ್ತೀರಣಾ। ಹಿರೀ। ವಿಪಸ್ಸನಾ। ಧಮ್ಮೇ ಞಾಣಂ। ಸಬ್ಬಂ। ಇದಂ ವೇವಚನಂ। ಅಯಂ ವೇವಚನೇನ ಸಮಾರೋಪನಾ।>
    text <ತತ್ಥ ಕತಮಾ ಭಾವನಾಯ ಸಮಾರೋಪನಾ॥ ಯಥಾಹ ಭಗವಾ ತಸ್ಮಾತಿಹ ತ್ವಂ ಭಿಕ್ಖು ಕಾಯೇ ಕಾಯಾನುಪಸ್ಸೀ ವಿಹರಾಹಿ। ಆತಾಪೀ ಸಮ್ಪಜಾನೋ ಸತಿಮಾ ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸಂ। ಆತಾಪೀತಿ ವೀರಿಯಿನ್ದ್ರಿಯಂ। ಸಮ್ಪಜಾನೋತಿ ಪಞ್ಞಿನ್ದ್ರಿಯಂ। ಸತಿಮಾತಿ ಸತಿನ್ದ್ರಿಯಂ। ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸನ್ತಿ ಸಮಾಧಿನ್ದ್ರಿಯಂ। ಏವಂ ಕಾಯೇ ಕಾಯಾನುಪಸ್ಸಿನೋ ವಿಹರತೋ ಚತ್ತಾರೋ ಸತಿಪಟ್ಠಾನಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಕೇನ ಕಾರಣೇನ॥ ಏಕಲಕ್ಖಣತ್ತಾ ಚತುನ್ನಂ ಇನ್ದ್ರಿಯಾನಂ। ಚತೂಸು ಸತಿಪಟ್ಠಾನೇಸು ಭಾವಿಯಮಾನೇಸು ಚತ್ತಾರೋ ಸಮ್ಮಪ್ಪಧಾನಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಚತೂಸು ಸಮ್ಮಪ್ಪಧಾನೇಸು ಭಾವಿಯಮಾನೇಸು ಚತ್ತಾರೋ ಇದ್ಧಿಪಾದಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಚತೂಸು ಇದ್ಧಿಪಾದೇಸು ಭಾವಿಯಮಾನೇಸು ಪಞ್ಚಿನ್ದ್ರಿಯಾನಿ ಭಾವನಾಪಾರಿಪೂರಿಂ ಗಚ್ಛನ್ತಿ। ಏವಂ ಸಬ್ಬೇ। ಕೇನ ಕಾರಣೇನ॥ ಸಬ್ಬೇ ಹಿ ಬೋಧಙ್ಗಮಾ ಧಮ್ಮಾ ಬೋಧಿಪಕ್ಖಿಯಾ ನಿಯ್ಯಾನಿಕಲಕ್ಖಣೇನ ಏಕಲಕ್ಖಣಾ। ತೇ ಏಕಲಕ್ಖಣತ್ತಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಅಯಂ ಭಾವನಾಯ ಸಮಾರೋಪನಾ।>
    text <ತತ್ಥ ಕತಮಾ ಪಹಾನೇನ ಸಮಾರೋಪನಾ॥ ಕಾಯೇ ಕಾಯಾನುಪಸ್ಸೀ ವಿಹರನ್ತೋ ಅಸುಭೇ ಸುಭನ್ತಿ ವಿಪಲ್ಲಾಸಂ ಪಜಹತಿ। ಕಬಳೀಕಾರೋ ಚಸ್ಸ ಆಹಾರೋ ಪರಿಞ್ಞಂ ಗಚ್ಛತಿ। ಕಾಮುಪಾದಾನೇನ ಚ ಅನುಪಾದಾನೋ ಭವತಿ। ಕಾಮಯೋಗೇನ ಚ ವಿಸಂಯುತ್ತೋ ಭವತಿ। ಅಭಿಜ್ಝಾಕಾಯಗನ್ಥೇನ ಚ ವಿಪ್ಪಯುಜ್ಜತಿ। ಕಾಮಾಸವೇನ ಚ ಅನಾಸವೋ ಭವತಿ। ಕಾಮೋಘಞ್ಚ ಉತ್ತಿಣ್ಣೋ ಭವತಿ। ರಾಗಸಲ್ಲೇನ ಚ ವಿಸಲ್ಲೋ ಭವತಿ। ರೂಪೂಪಿಕಾ ಚಸ್ಸ ವಿಞ್ಞಾಣಟ್ಠಿತಿ ಪರಿಞ್ಞಂ ಗಚ್ಛತಿ। ರೂಪಧಾತುಯಂ ಚಸ್ಸ ರಾಗೋ ಪಹೀನೋ ಭವತಿ। ನ ಚ ಛನ್ದಾಗತಿಂ ಗಚ್ಛತಿ।>
    text <ವೇದನಾಸು ವೇದನಾನುಪಸ್ಸೀ ವಿಹರನ್ತೋ ದುಕ್ಖೇ ಸುಖನ್ತಿ ವಿಪಲ್ಲಾಸಂ ಪಜಹತಿ। ಫಸ್ಸೋ ಚಸ್ಸ ಆಹಾರೋ ಪರಿಞ್ಞಂ ಗಚ್ಛತಿ। ಭವೂಪಾದಾನೇನ ಚ ಅನುಪಾದಾನೋ ಭವತಿ। ಭವಯೋಗೇನ ಚ ವಿಸಂಯುತ್ತೋ ಭವತಿ। ಬ್ಯಾಪಾದಕಾಯಗನ್ಥೇನ ಚ ವಿಪ್ಪಯುಜ್ಜತಿ। ಭವಾಸವೇನ ಚ ಅನಾಸವೋ ಭವತಿ। ಭವೋಘಞ್ಚ ಉತ್ತಿಣ್ಣೋ ಭವತಿ। ದೋಸಸಲ್ಲೇನ ಚ ವಿಸಲ್ಲೋ ಭವತಿ। ವೇದನೂಪಿಕಾ ಚಸ್ಸ ವಿಞ್ಞಾಣಟ್ಠಿತಿ ಪರಿಞ್ಞಂ ಗಚ್ಛತಿ। ವೇದನಾಧಾತುಯಂ ಚಸ್ಸ ರಾಗೋ ಪಹೀನೋ ಭವತಿ। ನ ಚ ದೋಸಾಗತಿಂ ಗಚ್ಛತಿ।>
    text <ಚಿತ್ತೇ ಚಿತ್ತಾನುಪಸ್ಸೀ ವಿಹರನ್ತೋ ಅನಿಚ್ಚೇ ನಿಚ್ಚನ್ತಿ ವಿಪಲ್ಲಾಸಂ ಪಜಹತಿ। ವಿಞ್ಞಾಣಂ ಚಸ್ಸ ಆಹಾರೋ ಪರಿಞ್ಞಂ ಗಚ್ಛತಿ। ದಿಟ್ಠುಪಾದಾನೇನ ಚ ಅನುಪಾದಾನೋ ಭವತಿ। ದಿಟ್ಠಿಯೋಗೇನ ಚ ವಿಸಂಯುತ್ತೋ ಭವತಿ। ಸೀಲಬ್ಬತಪರಾಮಾಸಕಾಯಗನ್ಥೇನ ಚ ವಿಪ್ಪಯುಜ್ಜತಿ। ದಿಟ್ಠಾಸವೇನ ಚ ಅನಾಸವೋ ಭವತಿ। ದಿಟ್ಠೋಘಞ್ಚ ಉತ್ತಿಣ್ಣೋ ಭವತಿ। ಮಾನಸಲ್ಲೇನ ಚ ವಿಸಲ್ಲೋ ಭವತಿ। ಸಞ್ಞೂಪಿಕಾ ಚಸ್ಸ ವಿಞ್ಞಾಣಟ್ಠಿತಿ ಪರಿಞ್ಞಂ ಗಚ್ಛತಿ। ಸಞ್ಞಾಧಾತುಯಂ ಚಸ್ಸ ರಾಗೋ ಪಹೀನೋ ಭವತಿ। ನ ಚ ಭಯಾಗತಿಂ ಗಚ್ಛತಿ।>
    text <ಧಮ್ಮೇಸು ಧಮ್ಮಾನುಪಸ್ಸೀ ವಿಹರನ್ತೋ ಅನತ್ತನಿ ಅತ್ತಾತಿ ವಿಪಲ್ಲಾಸಂ ಪಜಹತಿ। ಮನೋಸಞ್ಚೇತನಾ ಚಸ್ಸ ಆಹಾರೋ ಪರಿಞ್ಞಂ ಗಚ್ಛತಿ। ಅತ್ತವಾದುಪಾದಾನೇನ ಚ ಅನುಪಾದಾನೋ ಭವತಿ। ಅವಿಜ್ಜಾಯೋಗೇನ ಚ ವಿಸಂಯುತ್ತೋ ಭವತಿ। ಇದಂಸಚ್ಚಾಭಿನಿವೇಸಕಾಯಗನ್ಥೇನ ಚ ವಿಪ್ಪಯುಜ್ಜತಿ। ಅವಿಜ್ಜಾಸವೇನ ಚ ಅನಾಸವೋ ಭವತಿ। ಅವಿಜ್ಜೋಘಞ್ಚ ಉತ್ತಿಣ್ಣೋ ಭವತಿ। ಮೋಹಸಲ್ಲೇನ ಚ ವಿಸಲ್ಲೋ ಭವತಿ। ಸಙ್ಖಾರೂಪಿಕಾ ಚಸ್ಸ ವಿಞ್ಞಾಣಟ್ಠಿತಿ ಪರಿಞ್ಞಂ ಗಚ್ಛತಿ। ಸಙ್ಖಾರಧಾತುಯಂ ಚಸ್ಸ ರಾಗೋ ಪಹೀನೋ ಭವತಿ। ನ ಚ ಮೋಹಾಗತಿಂ ಗಚ್ಛತಿ। ಅಯಂ ಪಹಾನೇನ ಸಮಾರೋಪನಾ।>
    text <ತೇನಾಹ ಆಯಸ್ಮಾ ಮಹಾಕಚ್ಚಾಯನೋ>
    stand <ನಿಯುತ್ತೋ ಸಮಾರೋಪನೋ ಹಾರೋ।>
    stand <ನಿಟ್ಠಿತೋ ಚ ಹಾರವಿಭಙ್ಗೋ।>
  text <೧॥ ದೇಸನಾಹಾರಸಮ್ಪಾತೋ>
    text <೫೨>
      text <ಸಙ್ಖಿಪಿಯ ಅಙ್ಕುಸೇನ ಹಿ। ನಯೇಹಿ ತೀಹಿ ನಿದ್ದಿಸೇ ಸುತ್ತನ್ತಿ॥>
      text <ಅರಕ್ಖಿತೇನ ಚಿತ್ತೇನ। ಮಿಚ್ಛಾದಿಟ್ಠಿಹತೇನ ಚ।>
      text <ಥಿನಮಿದ್ಧಾಭಿಭೂತೇನ। ವಸಂ ಮಾರಸ್ಸ ಗಚ್ಛತೀತಿ॥>
    text <ಸೋಳಸ ಹಾರಾ ಪಠಮಂ। ದಿಸಲೋಚನತೋ ದಿಸಾ ವಿಲೋಕೇತ್ವಾ।>
    text <ವುತ್ತಾ। ತಸ್ಸಾ ನಿದ್ದೇಸೋ ಕುಹಿಂ ದಟ್ಠಬ್ಬೋ॥ ಹಾರಸಮ್ಪಾತೇ। ತತ್ಥ ಕತಮೋ ದೇಸನಾಹಾರಸಮ್ಪಾತೋ॥>
    text <ಅರಕ್ಖಿತೇನ ಚಿತ್ತೇನಾತಿ ಕಿಂ ದೇಸಯತಿ। ಪಮಾದಂ ತಂ ಮಚ್ಚುನೋ ಪದಂ। ಮಿಚ್ಛಾದಿಟ್ಠಿಹತೇನ ಚಾತಿ ಮಿಚ್ಛಾದಿಟ್ಠಿಹತಂ ನಾಮ ವುಚ್ಚತಿ ಯದಾ ಅನಿಚ್ಚೇ ನಿಚ್ಚನ್ತಿ ಪಸ್ಸತಿ। ಸೋ ವಿಪಲ್ಲಾಸೋ। ಸೋ ಪನ ವಿಪಲ್ಲಾಸೋ ಕಿಂಲಕ್ಖಣೋ॥ ವಿಪರೀತಗ್ಗಾಹಲಕ್ಖಣೋ ವಿಪಲ್ಲಾಸೋ। ಸೋ ಕಿಂ ವಿಪಲ್ಲಾಸಯತಿ॥ ತಯೋ ಧಮ್ಮೇ ಸಞ್ಞಂ ಚಿತ್ತಂ ದಿಟ್ಠಿಮಿತಿ। ಸೋ ಕುಹಿಂ ವಿಪಲ್ಲಾಸಯತಿ॥ ಚತೂಸು ಅತ್ತಭಾವವತ್ಥೂಸು। ರೂಪಂ ಅತ್ತತೋ ಸಮನುಪಸ್ಸತಿ। ರೂಪವನ್ತಂ ವಾ ಅತ್ತಾನಂ। ಅತ್ತನಿ ವಾ ರೂಪಂ। ರೂಪಸ್ಮಿಂ ವಾ ಅತ್ತಾನಂ। ಏವಂ ವೇದನಂ…ಪೇ॰… ಸಞ್ಞಂ…ಪೇ॰… ಸಙ್ಖಾರೇ…ಪೇ॰… ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ। ವಿಞ್ಞಾಣವನ್ತಂ ವಾ ಅತ್ತಾನಂ। ಅತ್ತನಿ ವಾ ವಿಞ್ಞಾಣಂ। ವಿಞ್ಞಾಣಸ್ಮಿಂ ವಾ ಅತ್ತಾನಂ।>
    text <ತತ್ಥ ರೂಪಂ ಪಠಮಂ ವಿಪಲ್ಲಾಸವತ್ಥು ಅಸುಭೇ ಸುಭನ್ತಿ। ವೇದನಾ ದುತಿಯಂ ವಿಪಲ್ಲಾಸವತ್ಥು ದುಕ್ಖೇ ಸುಖನ್ತಿ। ಸಞ್ಞಾ ಸಙ್ಖಾರಾ ಚ ತತಿಯಂ ವಿಪಲ್ಲಾಸವತ್ಥು ಅನತ್ತನಿ ಅತ್ತಾತಿ। ವಿಞ್ಞಾಣಂ ಚತುತ್ಥಂ ವಿಪಲ್ಲಾಸವತ್ಥು ಅನಿಚ್ಚೇ ನಿಚ್ಚನ್ತಿ। ದ್ವೇ ಧಮ್ಮಾ ಚಿತ್ತಸ್ಸ ಸಂಕಿಲೇಸಾ ತಣ್ಹಾ ಚ ಅವಿಜ್ಜಾ ಚ। ತಣ್ಹಾನಿವುತಂ ಚಿತ್ತಂ ದ್ವೀಹಿ ವಿಪಲ್ಲಾಸೇಹಿ ವಿಪಲ್ಲಾಸೀಯತಿ ಅಸುಭೇ ಸುಭನ್ತಿ ದುಕ್ಖೇ ಸುಖನ್ತಿ। ದಿಟ್ಠಿನಿವುತಂ ಚಿತ್ತಂ ದ್ವೀಹಿ ವಿಪಲ್ಲಾಸೇಹಿ ವಿಪಲ್ಲಾಸೀಯತಿ ಅನಿಚ್ಚೇ ನಿಚ್ಚನ್ತಿ ಅನತ್ತನಿ ಅತ್ತಾತಿ।>
    text <ತತ್ಥ ಯೋ ದಿಟ್ಠಿವಿಪಲ್ಲಾಸೋ। ಸೋ ಅತೀತಂ ರೂಪಂ ಅತ್ತತೋ ಸಮನುಪಸ್ಸತಿ। ಅತೀತಂ ವೇದನಂ…ಪೇ॰… ಅತೀತಂ ಸಞ್ಞಂ। ಅತೀತೇ ಸಙ್ಖಾರೇ…ಪೇ॰… ಅತೀತಂ ವಿಞ್ಞಾಣಂ ಅತ್ತತೋ ಸಮನುಪಸ್ಸತಿ। ತತ್ಥ ಯೋ ತಣ್ಹಾವಿಪಲ್ಲಾಸೋ। ಸೋ ಅನಾಗತಂ ರೂಪಂ ಅಭಿನನ್ದತಿ। ಅನಾಗತಂ ವೇದನಂ…ಪೇ॰… ಅನಾಗತಂ ಸಞ್ಞಂ। ಅನಾಗತೇ ಸಙ್ಖಾರೇ। ಅನಾಗತಂ ವಿಞ್ಞಾಣಂ ಅಭಿನನ್ದತಿ। ದ್ವೇ ಧಮ್ಮಾ ಚಿತ್ತಸ್ಸ ಉಪಕ್ಕಿಲೇಸಾ ತಣ್ಹಾ ಚ ಅವಿಜ್ಜಾ ಚ। ತಾಹಿ ವಿಸುಜ್ಝನ್ತಂ ಚಿತ್ತಂ ವಿಸುಜ್ಝತಿ। ತೇಸಂ ಅವಿಜ್ಜಾನೀವರಣಾನಂ ತಣ್ಹಾಸಂಯೋಜನಾನಂ ಪುಬ್ಬಾ ಕೋಟಿ ನ ಪಞ್ಞಾಯತಿ ಸನ್ಧಾವನ್ತಾನಂ ಸಂಸರನ್ತಾನಂ ಸಕಿಂ ನಿರಯಂ ಸಕಿಂ ತಿರಚ್ಛಾನಯೋನಿಂ ಸಕಿಂ ಪೇತ್ತಿವಿಸಯಂ ಸಕಿಂ ಅಸುರಕಾಯಂ ಸಕಿಂ ದೇವೇ ಸಕಿಂ ಮನುಸ್ಸೇ।>
    text <ಥಿನಮಿದ್ಧಾಭಿಭೂತೇನಾತಿ। ಥಿನಂ ನಾಮ ಯಾ ಚಿತ್ತಸ್ಸ ಅಕಲ್ಲತಾ ಅಕಮ್ಮನಿಯತಾ। ಮಿದ್ಧಂ ನಾಮ ಯಂ ಕಾಯಸ್ಸ ಲೀನತ್ತಂ। ವಸಂ ಮಾರಸ್ಸ ಗಚ್ಛತೀತಿ ಕಿಲೇಸಮಾರಸ್ಸ ಚ ಸತ್ತಮಾರಸ್ಸ ಚ ವಸಂ ಗಚ್ಛತಿ। ಸೋ ಹಿ ನಿವುತೋ ಸಂಸಾರಾಭಿಮುಖೋ ಹೋತಿ। ಇಮಾನಿ ಭಗವತಾ ದ್ವೇ ಸಚ್ಚಾನಿ ದೇಸಿತಾನಿ ದುಕ್ಖಂ ಸಮುದಯೋ ಚ। ತೇಸಂ ಭಗವಾ ಪರಿಞ್ಞಾಯ ಚ ಪಹಾನಾಯ ಚ ಧಮ್ಮಂ ದೇಸೇತಿ ದುಕ್ಖಸ್ಸ ಪರಿಞ್ಞಾಯ ಸಮುದಯಸ್ಸ ಪಹಾನಾಯ। ಯೇನ ಚ ಪರಿಜಾನಾತಿ ಯೇನ ಚ ಪಜಹತಿ। ಅಯಂ ಮಗ್ಗೋ। ಯಂ ತಣ್ಹಾಯ ಅವಿಜ್ಜಾಯ ಚ ಪಹಾನಂ। ಅಯಂ ನಿರೋಧೋ। ಇಮಾನಿ ಚತ್ತಾರಿ ಸಚ್ಚಾನಿ। ತೇನಾಹ ಭಗವಾ ಅರಕ್ಖಿತೇನ ಚಿತ್ತೇನಾತಿ। ತೇನಾಹಾಯಸ್ಮಾ ಮಹಾಕಚ್ಚಾಯನೋ ಅಸ್ಸಾದಾದೀನವತಾತಿ।>
    stand <ನಿಯುತ್ತೋ ದೇಸನಾ ಹಾರಸಮ್ಪಾತೋ।>
  text <೨॥ ವಿಚಯಹಾರಸಮ್ಪಾತೋ>
    text <೫೩>, <ತತ್ಥ ಕತಮೋ ವಿಚಯೋ ಹಾರಸಮ್ಪಾತೋ॥ ತತ್ಥ ತಣ್ಹಾ ದುವಿಧಾ ಕುಸಲಾಪಿ ಅಕುಸಲಾಪಿ। ಅಕುಸಲಾ ಸಂಸಾರಗಾಮಿನೀ। ಕುಸಲಾ ಅಪಚಯಗಾಮಿನೀ ಪಹಾನತಣ್ಹಾ। ಮಾನೋಪಿ ದುವಿಧೋ ಕುಸಲೋಪಿ ಅಕುಸಲೋಪಿ। ಯಂ ಮಾನಂ ನಿಸ್ಸಾಯ ಮಾನಂ ಪಜಹತಿ। ಅಯಂ ಮಾನೋ ಕುಸಲೋ। ಯೋ ಪನ ಮಾನೋ ದುಕ್ಖಂ ನಿಬ್ಬತ್ತಯತಿ। ಅಯಂ ಮಾನೋ ಅಕುಸಲೋ। ತತ್ಥ ಯಂ ನೇಕ್ಖಮ್ಮಸಿತಂ ದೋಮನಸ್ಸಂ ಕುದಾಸ್ಸುನಾಮಾಹಂ ತಂ ಆಯತನಂ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರಿಸ್ಸಂ ಯಂ ಅರಿಯಾ ಸನ್ತಂ ಆಯತನಂ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರನ್ತೀತಿ ತಸ್ಸ ಉಪ್ಪಜ್ಜತಿ ಪಿಹಾ। ಪಿಹಾಪಚ್ಚಯಾ ದೋಮನಸ್ಸಂ। ಅಯಂ ತಣ್ಹಾ ಕುಸಲಾ ರಾಗವಿರಾಗಾ ಚೇತೋವಿಮುತ್ತಿ। ತದಾರಮ್ಮಣಾ ಕುಸಲಾ ಅವಿಜ್ಜಾವಿರಾಗಾ ಪಞ್ಞಾವಿಮುತ್ತಿ।>
    text <ತಸ್ಸಾ ಕೋ ಪವಿಚಯೋ॥ ಅಟ್ಠ ಮಗ್ಗಙ್ಗಾನಿ ಸಮ್ಮಾದಿಟ್ಠಿ ಸಮ್ಮಾಸಙ್ಕಪ್ಪೋ ಸಮ್ಮಾವಾಚಾ ಸಮ್ಮಾಕಮ್ಮನ್ತೋ ಸಮ್ಮಾಆಜೀವೋ ಸಮ್ಮಾವಾಯಾಮೋ ಸಮ್ಮಾಸತಿ ಸಮ್ಮಾಸಮಾಧಿ। ಸೋ ಕತ್ಥ ದಟ್ಠಬ್ಬೋ॥ ಚತುತ್ಥೇ ಝಾನೇ ಪಾರಮಿತಾಯ। ಚತುತ್ಥೇ ಹಿ ಝಾನೇ ಅಟ್ಠಙ್ಗಸಮನ್ನಾಗತಂ ಚಿತ್ತಂ ಭಾವಯತಿ ಪರಿಸುದ್ಧಂ ಪರಿಯೋದಾತಂ ಅನಙ್ಗಣಂ ವಿಗತೂಪಕ್ಕಿಲೇಸಂ ಮುದು ಕಮ್ಮನಿಯಂ ಠಿತಂ ಆನೇಞ್ಜಪ್ಪತ್ತಂ। ಸೋ ತತ್ಥ ಅಟ್ಠವಿಧಂ ಅಧಿಗಚ್ಛತಿ ಛ ಅಭಿಞ್ಞಾ ದ್ವೇ ಚ ವಿಸೇಸೇ। ತಂ ಚಿತ್ತಂ ಯತೋ ಪರಿಸುದ್ಧಂ। ತತೋ ಪರಿಯೋದಾತಂ। ಯತೋ ಪರಿಯೋದಾತಂ। ತತೋ ಅನಙ್ಗಣಂ। ಯತೋ ಅನಙ್ಗಣಂ। ತತೋ ವಿಗತೂಪಕ್ಕಿಲೇಸಂ। ಯತೋ ವಿಗತೂಪಕ್ಕಿಲೇಸಂ। ತತೋ ಮುದು। ಯತೋ ಮುದು। ತತೋ ಕಮ್ಮನಿಯಂ। ಯತೋ ಕಮ್ಮನಿಯಂ। ತತೋ ಠಿತಂ। ಯತೋ ಠಿತಂ। ತತೋ ಆನೇಞ್ಜಪ್ಪತ್ತಂ। ತತ್ಥ ಅಙ್ಗಣಾ ಚ ಉಪಕ್ಕಿಲೇಸಾ ಚ ತದುಭಯಂ ತಣ್ಹಾಪಕ್ಖೋ। ಯಾ ಚ ಇಞ್ಜನಾ ಯಾ ಚ ಚಿತ್ತಸ್ಸ ಅಟ್ಠಿತಿ। ಅಯಂ ದಿಟ್ಠಿಪಕ್ಖೋ।>
    text <ಚತ್ತಾರಿ ಇನ್ದ್ರಿಯಾನಿ ದುಕ್ಖಿನ್ದ್ರಿಯಂ ದೋಮನಸ್ಸಿನ್ದ್ರಿಯಂ ಸುಖಿನ್ದ್ರಿಯಂ ಸೋಮನಸ್ಸಿನ್ದ್ರಿಯಞ್ಚ ಚತುತ್ಥಜ್ಝಾನೇ ನಿರುಜ್ಝನ್ತಿ। ತಸ್ಸ ಉಪೇಕ್ಖಿನ್ದ್ರಿಯಂ ಅವಸಿಟ್ಠಂ ಭವತಿ। ಸೋ ಉಪರಿಮಂ ಸಮಾಪತ್ತಿಂ ಸನ್ತತೋ ಮನಸಿಕರೋತಿ। ತಸ್ಸ ಉಪರಿಮಂ ಸಮಾಪತ್ತಿಂ ಸನ್ತತೋ ಮನಸಿಕರೋತೋ ಚತುತ್ಥಜ್ಝಾನೇ ಓಳಾರಿಕಾ ಸಞ್ಞಾ ಸಣ್ಠಹತಿ ಉಕ್ಕಣ್ಠಾ ಚ ಪಟಿಘಸಞ್ಞಾ। ಸೋ ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತಂ ಆಕಾಸನ್ತಿ ಆಕಾಸಾನಞ್ಚಾಯತನಸಮಾಪತ್ತಿಂ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಅಭಿಞ್ಞಾಭಿನೀಹಾರೋ ರೂಪಸಞ್ಞಾ ವೋಕಾರೋ ನಾನತ್ತಸಞ್ಞಾ ಸಮತಿಕ್ಕಮತಿ ಪಟಿಘಸಞ್ಞಾ ಚಸ್ಸ ಅಬ್ಭತ್ಥಂ ಗಚ್ಛತಿ। ಏವಂ ಸಮಾಧಿ ತಸ್ಸ ಸಮಾಹಿತಸ್ಸ ಓಭಾಸೋ ಅನ್ತರಧಾಯತಿ ದಸ್ಸನಞ್ಚ ರೂಪಾನಂ। ಸೋ ಸಮಾಧಿ ಛಳಙ್ಗಸಮನ್ನಾಗತೋ ಪಚ್ಚವೇಕ್ಖಿತಬ್ಬೋ। ಅನಭಿಜ್ಝಾಸಹಗತಂ ಮೇ ಮಾನಸಂ ಸಬ್ಬಲೋಕೇ। ಅಬ್ಯಾಪನ್ನಂ ಮೇ ಚಿತ್ತಂ ಸಬ್ಬಸತ್ತೇಸು। ಆರದ್ಧಂ ಮೇ ವೀರಿಯಂ ಪಗ್ಗಹಿತಂ। ಪಸ್ಸದ್ಧೋ ಮೇ ಕಾಯೋ ಅಸಾರದ್ಧೋ। ಸಮಾಹಿತಂ ಮೇ ಚಿತ್ತಂ ಅವಿಕ್ಖಿತ್ತಂ। ಉಪಟ್ಠಿತಾ ಮೇ ಸತಿ ಅಸಮ್ಮುಟ್ಠಾ। ತತ್ಥ ಯಞ್ಚ ಅನಭಿಜ್ಝಾಸಹಗತಂ ಮಾನಸಂ ಸಬ್ಬಲೋಕೇ ಯಞ್ಚ ಅಬ್ಯಾಪನ್ನಂ ಚಿತ್ತಂ ಸಬ್ಬಸತ್ತೇಸು ಯಞ್ಚ ಆರದ್ಧಂ ವೀರಿಯಂ ಪಗ್ಗಹಿತಂ ಯಞ್ಚ ಸಮಾಹಿತಂ ಚಿತ್ತಂ ಅವಿಕ್ಖಿತ್ತಂ। ಅಯಂ ಸಮಥೋ। ಯೋ ಪಸ್ಸದ್ಧೋ ಕಾಯೋ ಅಸಾರದ್ಧೋ। ಅಯಂ ಸಮಾಧಿಪರಿಕ್ಖಾರೋ। ಯಾ ಉಪಟ್ಠಿತಾ ಸತಿ ಅಸಮ್ಮುಟ್ಠಾ ಅಯಂ ವಿಪಸ್ಸನಾ।>
    text <೫೪>, <ಸೋ ಸಮಾಧಿ ಪಞ್ಚವಿಧೇನ ವೇದಿತಬ್ಬೋ। ಅಯಂ ಸಮಾಧಿ ಪಚ್ಚುಪ್ಪನ್ನಸುಖೋತಿ ಇತಿಸ್ಸ ಪಚ್ಚತ್ತಮೇವ ಞಾಣದಸ್ಸನಂ ಪಚ್ಚುಪಟ್ಠಿತಂ ಭವತಿ। ಅಯಂ ಸಮಾಧಿ ಆಯತಿಂ ಸುಖವಿಪಾಕೋತಿ ಇತಿಸ್ಸ ಪಚ್ಚತ್ತಮೇವ ಞಾಣದಸ್ಸನಂ ಪಚ್ಚುಪಟ್ಠಿತಂ ಭವತಿ। ಅಯಂ ಸಮಾಧಿ ಅರಿಯೋ ನಿರಾಮಿಸೋತಿ ಇತಿಸ್ಸ ಪಚ್ಚತ್ತಮೇವ ಞಾಣದಸ್ಸನಂ ಪಚ್ಚುಪಟ್ಠಿತಂ ಭವತಿ। ಅಯಂ ಸಮಾಧಿ ಅಕಾಪುರಿಸಸೇವಿತೋತಿ ಇತಿಸ್ಸ ಪಚ್ಚತ್ತಮೇವ ಞಾಣದಸ್ಸನಂ ಪಚ್ಚುಪಟ್ಠಿತಂ ಭವತಿ। ಅಯಂ ಸಮಾಧಿ ಸನ್ತೋ ಚೇವ ಪಣೀತೋ ಚ ಪಟಿಪ್ಪಸ್ಸದ್ಧಿಲದ್ಧೋ ಚ ಏಕೋದಿಭಾವಾಧಿಗತೋ ಚ ನ ಸಸಙ್ಖಾರನಿಗ್ಗಯ್ಹವಾರಿತಗತೋ ಚಾತಿ ಇತಿಸ್ಸ ಪಚ್ಚತ್ತಮೇವ ಞಾಣದಸ್ಸನಂ ಪಚ್ಚುಪಟ್ಠಿತಂ ಭವತಿ। ತಂ ಖೋ ಪನಿಮಂ ಸಮಾಧಿಂ ಸತೋ ಸಮಾಪಜ್ಜಾಮಿ ಸತೋ ವುಟ್ಠಹಾಮೀತಿ ಇತಿಸ್ಸ ಪಚ್ಚತ್ತಮೇವ ಞಾಣದಸ್ಸನಂ ಪಚ್ಚುಪಟ್ಠಿತಂ ಭವತಿ। ತತ್ಥ ಯೋ ಚ ಸಮಾಧಿ ಪಚ್ಚುಪ್ಪನ್ನಸುಖೋ ಯೋ ಚ ಸಮಾಧಿ ಆಯತಿಂ ಸುಖವಿಪಾಕೋ ಅಯಂ ಸಮಥೋ। ಯೋ ಚ ಸಮಾಧಿ ಅರಿಯೋ ನಿರಾಮಿಸೋ। ಯೋ ಚ ಸಮಾಧಿ ಅಕಾಪುರಿಸಸೇವಿತೋ। ಯೋ ಚ ಸಮಾಧಿ ಸನ್ತೋ ಚೇವ ಪಣೀತೋ ಪಟಿಪ್ಪಸ್ಸದ್ಧಿಲದ್ಧೋ ಚ ಏಕೋದಿಭಾವಾಧಿಗತೋ ಚ ನ ಸಸಙ್ಖಾರನಿಗ್ಗಯ್ಹವಾರಿತಗತೋ ಚ ಯಞ್ಚಾಹಂ ತಂ ಖೋ ಪನಿಮಂ ಸಮಾಧಿಂ ಸತೋ ಸಮಾಪಜ್ಜಾಮಿ ಸತೋ ವುಟ್ಠಹಾಮೀತಿ। ಅಯಂ ವಿಪಸ್ಸನಾ।>
    text <ಸೋ ಸಮಾಧಿ ಪಞ್ಚವಿಧೇನ ವೇದಿತಬ್ಬೋ ಪೀತಿಫರಣತಾ ಸುಖಫರಣತಾ ಚೇತೋಫರಣತಾ ಆಲೋಕಫರಣತಾ ಪಚ್ಚವೇಕ್ಖಣಾನಿಮಿತ್ತಂ। ತತ್ಥ ಯೋ ಚ ಪೀತಿಫರಣೋ ಯೋ ಚ ಸುಖಫರಣೋ ಯೋ ಚ ಚೇತೋಫರಣೋ। ಅಯಂ ಸಮಥೋ। ಯೋ ಚ ಆಲೋಕಫರಣೋ ಯಞ್ಚ ಪಚ್ಚವೇಕ್ಖಣಾನಿಮಿತ್ತಂ। ಅಯಂ ವಿಪಸ್ಸನಾ।>
    text <೫೫>, <ದಸ ಕಸಿಣಾಯತನಾನಿ ಪಥವೀಕಸಿಣಂ ಆಪೋಕಸಿಣಂ ತೇಜೋಕಸಿಣಂ ವಾಯೋಕಸಿಣಂ ನೀಲಕಸಿಣಂ ಪೀತಕಸಿಣಂ ಲೋಹಿತಕಸಿಣಂ ಓದಾತಕಸಿಣಂ ಆಕಾಸಕಸಿಣಂ ವಿಞ್ಞಾಣಕಸಿಣಂ। ತತ್ಥ ಯಞ್ಚ ಪಥವೀಕಸಿಣಂ ಯಞ್ಚ ಆಪೋಕಸಿಣಂ ಏವಂ ಸಬ್ಬಂ। ಯಞ್ಚ ಓದಾತಕಸಿಣಂ। ಇಮಾನಿ ಅಟ್ಠ ಕಸಿಣಾನಿ ಸಮಥೋ। ಯಞ್ಚ ಆಕಾಸಕಸಿಣಂ ಯಞ್ಚ ವಿಞ್ಞಾಣಕಸಿಣಂ। ಅಯಂ ವಿಪಸ್ಸನಾ। ಏವಂ ಸಬ್ಬೋ ಅರಿಯೋ ಮಗ್ಗೋ ಯೇನ ಯೇನ ಆಕಾರೇನ ವುತ್ತೋ। ತೇನ ತೇನ ಸಮಥವಿಪಸ್ಸನೇನ ಯೋಜಯಿತಬ್ಬೋ। ತೇ ತೀಹಿ ಧಮ್ಮೇಹಿ ಸಙ್ಗಹಿತಾ ಅನಿಚ್ಚತಾಯ ದುಕ್ಖತಾಯ ಅನತ್ತತಾಯ। ಸೋ ಸಮಥವಿಪಸ್ಸನಂ ಭಾವಯಮಾನೋ ತೀಣಿ ವಿಮೋಕ್ಖಮುಖಾನಿ ಭಾವಯತಿ। ತೀಣಿ ವಿಮೋಕ್ಖಮುಖಾನಿ ಭಾವಯನ್ತೋ ತಯೋ ಖನ್ಧೇ ಭಾವಯತಿ। ತಯೋ ಖನ್ಧೇ ಭಾವಯನ್ತೋ ಅರಿಯಂ ಅಟ್ಠಙ್ಗಿಕಂ ಮಗ್ಗಂ ಭಾವಯತಿ।>
    text <ರಾಗಚರಿತೋ ಪುಗ್ಗಲೋ ಅನಿಮಿತ್ತೇನ ವಿಮೋಕ್ಖಮುಖೇನ ನಿಯ್ಯಾತಿ ಅಧಿಚಿತ್ತಸಿಕ್ಖಾಯ ಸಿಕ್ಖನ್ತೋ ಲೋಭಂ ಅಕುಸಲಮೂಲಂ ಪಜಹನ್ತೋ ಸುಖವೇದನೀಯಂ ಫಸ್ಸಂ ಅನುಪಗಚ್ಛನ್ತೋ ಸುಖಂ ವೇದನಂ ಪರಿಜಾನನ್ತೋ ರಾಗಮಲಂ ಪವಾಹೇನ್ತೋ ರಾಗರಜಂ ನಿದ್ಧುನನ್ತೋ ರಾಗವಿಸಂ ವಮೇನ್ತೋ ರಾಗಗ್ಗಿಂ ನಿಬ್ಬಾಪೇನ್ತೋ ರಾಗಸಲ್ಲಂ ಉಪ್ಪಾಟೇನ್ತೋ ರಾಗಜಟಂ ವಿಜಟೇನ್ತೋ। ದೋಸಚರಿತೋ ಪುಗ್ಗಲೋ ಅಪ್ಪಣಿಹಿತೇನ ವಿಮೋಕ್ಖಮುಖೇನ ನಿಯ್ಯಾತಿ ಅಧಿಸೀಲಸಿಕ್ಖಾಯ ಸಿಕ್ಖನ್ತೋ ದೋಸಂ ಅಕುಸಲಮೂಲಂ ಪಜಹನ್ತೋ ದುಕ್ಖವೇದನೀಯಂ ಫಸ್ಸಂ ಅನುಪಗಚ್ಛನ್ತೋ ದುಕ್ಖವೇದನಂ ಪರಿಜಾನನ್ತೋ ದೋಸಮಲಂ ಪವಾಹೇನ್ತೋ ದೋಸರಜಂ ನಿದ್ಧುನನ್ತೋ ದೋಸವಿಸಂ ವಮೇನ್ತೋ ದೋಸಗ್ಗಿಂ ನಿಬ್ಬಾಪೇನ್ತೋ ದೋಸಸಲ್ಲಂ ಉಪ್ಪಾಟೇನ್ತೋ ದೋಸಜಟಂ ವಿಜಟೇನ್ತೋ। ಮೋಹಚರಿತೋ ಪುಗ್ಗಲೋ ಸುಞ್ಞತವಿಮೋಕ್ಖಮುಖೇನ ನಿಯ್ಯಾತಿ ಅಧಿಪಞ್ಞಾಸಿಕ್ಖಾಯ ಸಿಕ್ಖನ್ತೋ ಮೋಹಂ ಅಕುಸಲಮೂಲಂ ಪಜಹನ್ತೋ ಅದುಕ್ಖಮಸುಖವೇದನೀಯಂ ಫಸ್ಸಂ ಅನುಪಗಚ್ಛನ್ತೋ ಅದುಕ್ಖಮಸುಖಂ ವೇದನಂ ಪರಿಜಾನನ್ತೋ ಮೋಹಮಲಂ ಪವಾಹೇನ್ತೋ ಮೋಹರಜಂ ನಿದ್ಧುನನ್ತೋ ಮೋಹವಿಸಂ ವಮೇನ್ತೋ ಮೋಹಗ್ಗಿಂ ನಿಬ್ಬಾಪೇನ್ತೋ ಮೋಹಸಲ್ಲಂ ಉಪ್ಪಾಟೇನ್ತೋ ಮೋಹಜಟಂ ವಿಜಟೇನ್ತೋ।>
    text <ತತ್ಥ ಸುಞ್ಞತವಿಮೋಕ್ಖಮುಖಂ ಪಞ್ಞಾಕ್ಖನ್ಧೋ। ಅನಿಮಿತ್ತವಿಮೋಕ್ಖಮುಖಂ ಸಮಾಧಿಕ್ಖನ್ಧೋ। ಅಪ್ಪಣಿಹಿತವಿಮೋಕ್ಖಮುಖಂ ಸೀಲಕ್ಖನ್ಧೋ। ಸೋ ತೀಣಿ ವಿಮೋಕ್ಖಮುಖಾನಿ ಭಾವಯನ್ತೋ ತಯೋ ಖನ್ಧೇ ಭಾವಯತಿ। ತಯೋ ಖನ್ಧೇ ಭಾವಯನ್ತೋ ಅರಿಯಂ ಅಟ್ಠಙ್ಗಿಕಂ ಮಗ್ಗಂ ಭಾವಯತಿ। ತತ್ಥ ಯಾ ಚ ಸಮ್ಮಾವಾಚಾ ಯೋ ಚ ಸಮ್ಮಾಕಮ್ಮನ್ತೋ ಯೋ ಚ ಸಮ್ಮಾಆಜೀವೋ। ಅಯಂ ಸೀಲಕ್ಖನ್ಧೋ। ಯೋ ಚ ಸಮ್ಮಾವಾಯಾಮೋ ಯಾ ಚ ಸಮ್ಮಾಸತಿ ಯೋ ಚ ಸಮ್ಮಾಸಮಾಧಿ। ಅಯಂ ಸಮಾಧಿಕ್ಖನ್ಧೋ। ಯಾ ಚ ಸಮ್ಮಾದಿಟ್ಠಿ ಯೋ ಚ ಸಮ್ಮಾಸಙ್ಕಪ್ಪೋ। ಅಯಂ ಪಞ್ಞಾಕ್ಖನ್ಧೋ।>
    text <ತತ್ಥ ಸೀಲಕ್ಖನ್ಧೋ ಚ ಸಮಾಧಿಕ್ಖನ್ಧೋ ಚ ಸಮಥೋ। ಪಞ್ಞಾಕ್ಖನ್ಧೋ ವಿಪಸ್ಸನಾ। ಯೋ ಸಮಥವಿಪಸ್ಸನಂ ಭಾವೇತಿ। ತಸ್ಸ ದ್ವೇ ಭವಙ್ಗಾನಿ ಭಾವನಂ ಗಚ್ಛನ್ತಿ ಕಾಯೋ ಚಿತ್ತಞ್ಚ। ಭವನಿರೋಧಗಾಮಿನೀ ಪಟಿಪದಾ ದ್ವೇ ಪದಾನಿ ಸೀಲಂ ಸಮಾಧಿ ಚ। ಸೋ ಹೋತಿ ಭಿಕ್ಖು ಭಾವಿತಕಾಯೋ ಭಾವಿತಸೀಲೋ ಭಾವಿತಚಿತ್ತೋ ಭಾವಿತಪಞ್ಞೋ। ಕಾಯೇ ಭಾವಿಯಮಾನೇ ದ್ವೇ ಧಮ್ಮಾ ಭಾವನಂ ಗಚ್ಛನ್ತಿ ಸಮ್ಮಾಕಮ್ಮನ್ತೋ ಸಮ್ಮಾವಾಯಾಮೋ ಚ। ಸೀಲೇ ಭಾವಿಯಮಾನೇ ದ್ವೇ ಧಮ್ಮಾ ಭಾವನಂ ಗಚ್ಛನ್ತಿ ಸಮ್ಮಾವಾಚಾ ಸಮ್ಮಾಆಜೀವೋ ಚ। ಚಿತ್ತೇ ಭಾವಿಯಮಾನೇ ದ್ವೇ ಧಮ್ಮಾ ಭಾವನಂ ಗಚ್ಛನ್ತಿ ಸಮ್ಮಾಸತಿ ಸಮ್ಮಾಸಮಾಧಿ ಚ। ಪಞ್ಞಾಯ ಭಾವಿಯಮಾನಾಯ ದ್ವೇ ಧಮ್ಮಾ ಭಾವನಂ ಗಚ್ಛನ್ತಿ ಸಮ್ಮಾದಿಟ್ಠಿ ಸಮ್ಮಾಸಙ್ಕಪ್ಪೋ ಚ।>
    text <ತತ್ಥ ಯೋ ಚ ಸಮ್ಮಾಕಮ್ಮನ್ತೋ ಯೋ ಚ ಸಮ್ಮಾವಾಯಾಮೋ ಸಿಯಾ ಕಾಯಿಕೋ ಸಿಯಾ ಚೇತಸಿಕೋ। ತತ್ಥ ಯೋ ಕಾಯಸಙ್ಗಹೋ। ಸೋ ಕಾಯೇ ಭಾವಿತೇ ಭಾವನಂ ಗಚ್ಛತಿ। ಯೋ ಚಿತ್ತಸಙ್ಗಹೋ। ಸೋ ಚಿತ್ತೇ ಭಾವಿತೇ ಭಾವನಂ ಗಚ್ಛತಿ। ಸೋ ಸಮಥವಿಪಸ್ಸನಂ ಭಾವಯನ್ತೋ ಪಞ್ಚವಿಧಂ ಅಧಿಗಮಂ ಗಚ್ಛತಿ ಖಿಪ್ಪಾಧಿಗಮೋ ಚ ಹೋತಿ। ವಿಮುತ್ತಾಧಿಗಮೋ ಚ ಹೋತಿ। ಮಹಾಧಿಗಮೋ ಚ ಹೋತಿ। ವಿಪುಲಾಧಿಗಮೋ ಚ ಹೋತಿ। ಅನವಸೇಸಾಧಿಗಮೋ ಚ ಹೋತಿ। ತತ್ಥ ಸಮಥೇನ ಖಿಪ್ಪಾಧಿಗಮೋ ಚ ಮಹಾಧಿಗಮೋ ಚ ವಿಪುಲಾಧಿಗಮೋ ಚ ಹೋತಿ। ವಿಪಸ್ಸನಾಯ ವಿಮುತ್ತಾಧಿಗಮೋ ಚ ಅನವಸೇಸಾಧಿಗಮೋ ಚ ಹೋತಿ।>
    text <೫೬>, <ತತ್ಥ ಯೋ ದೇಸಯತಿ। ಸೋ ದಸಬಲಸಮನ್ನಾಗತೋ ಸತ್ಥಾ ಓವಾದೇನ ಸಾವಕೇ ನ ವಿಸಂವಾದಯತಿ। ಸೋ ತಿವಿಧಂ ಇದಂ ಕರೋಥ ಇಮಿನಾ ಉಪಾಯೇನ ಕರೋಥ ಇದಂ ವೋ ಕುರುಮಾನಾನಂ ಹಿತಾಯ ಸುಖಾಯ ಭವಿಸ್ಸತಿ। ಸೋ ತಥಾ ಓವದಿತೋ ತಥಾನುಸಿಟ್ಠೋ ತಥಾಕರೋನ್ತೋ ತಥಾಪಟಿಪಜ್ಜನ್ತೋ ತಂ ಭೂಮಿಂ ನ ಪಾಪುಣಿಸ್ಸತೀತಿ ನೇತಂ ಠಾನಂ ವಿಜ್ಜತಿ। ಸೋ ತಥಾ ಓವದಿತೋ ತಥಾನುಸಿಟ್ಠೋ ಸೀಲಕ್ಖನ್ಧಂ ಅಪರಿಪೂರಯನ್ತೋ ತಂ ಭೂಮಿಂ ಅನುಪಾಪುಣಿಸ್ಸತೀತಿ ನೇತಂ ಠಾನಂ ವಿಜ್ಜತಿ। ಸೋ ತಥಾ ಓವದಿತೋ ತಥಾನುಸಿಟ್ಠೋ ಸೀಲಕ್ಖನ್ಧಂ ಪರಿಪೂರಯನ್ತೋ ತಂ ಭೂಮಿಂ ಅನುಪಾಪುಣಿಸ್ಸತೀತಿ ಠಾನಮೇತಂ ವಿಜ್ಜತಿ।>
    text <ಸಮ್ಮಾಸಮ್ಬುದ್ಧಸ್ಸ ತೇ ಸತೋ ಇಮೇ ಧಮ್ಮಾ ಅನಭಿಸಮ್ಬುದ್ಧಾತಿ ನೇತಂ ಠಾನಂ ವಿಜ್ಜತಿ। ಸಬ್ಬಾಸವಪರಿಕ್ಖೀಣಸ್ಸ ತೇ ಸತೋ ಇಮೇ ಆಸವಾ ಅಪರಿಕ್ಖೀಣಾತಿ ನೇತಂ ಠಾನಂ ವಿಜ್ಜತಿ। ಯಸ್ಸ ತೇ ಅತ್ಥಾಯ ಧಮ್ಮೋ ದೇಸಿತೋ। ಸೋ ನ ನಿಯ್ಯಾತಿ ತಕ್ಕರಸ್ಸ ಸಮ್ಮಾ ದುಕ್ಖಕ್ಖಯಾಯಾತಿ ನೇತಂ ಠಾನಂ ವಿಜ್ಜತಿ। ಸಾವಕೋ ಖೋ ಪನ ತೇ ಧಮ್ಮಾನುಧಮ್ಮಪ್ಪಟಿಪನ್ನೋ ಸಾಮೀಚಿಪ್ಪಟಿಪನ್ನೋ ಅನುಧಮ್ಮಚಾರೀ ಸೋ ಪುಬ್ಬೇನ ಅಪರಂ ಉಳಾರಂ ವಿಸೇಸಾಧಿಗಮಂ ನ ಸಚ್ಛಿಕರಿಸ್ಸತೀತಿ ನೇತಂ ಠಾನಂ ವಿಜ್ಜತಿ।>
    text <ಯೇ ಖೋ ಪನ ಧಮ್ಮಾ ಅನ್ತರಾಯಿಕಾ। ತೇ ಪಟಿಸೇವತೋ ನಾಲಂ ಅನ್ತರಾಯಾಯಾತಿ ನೇತಂ ಠಾನಂ ವಿಜ್ಜತಿ। ಯೇ ಖೋ ಪನ ಧಮ್ಮಾ ಅನಿಯ್ಯಾನಿಕಾ। ತೇ ನಿಯ್ಯನ್ತಿ ತಕ್ಕರಸ್ಸ ಸಮ್ಮಾ ದುಕ್ಖಕ್ಖಯಾಯಾತಿ ನೇತಂ ಠಾನಂ ವಿಜ್ಜತಿ। ಯೇ ಖೋ ಪನ ಧಮ್ಮಾ ನಿಯ್ಯಾನಿಕಾ। ತೇ ನಿಯ್ಯನ್ತಿ ತಕ್ಕರಸ್ಸ ಸಮ್ಮಾ ದುಕ್ಖಕ್ಖಯಾಯಾತಿ ಠಾನಮೇತಂ ವಿಜ್ಜತಿ। ಸಾವಕೋ ಖೋ ಪನ ತೇ ಸಉಪಾದಿಸೇಸೋ ಅನುಪಾದಿಸೇಸಂ ನಿಬ್ಬಾನಧಾತುಂ ಅನುಪಾಪುಣಿಸ್ಸತೀತಿ ನೇತಂ ಠಾನಂ ವಿಜ್ಜತಿ।>
    text <ದಿಟ್ಠಿಸಮ್ಪನ್ನೋ ಮಾತರಂ ಜೀವಿತಾ ವೋರೋಪೇಯ್ಯ ಹತ್ಥೇಹಿ ವಾ ಪಾದೇಹಿ ವಾ ಸುಹತಂ ಕರೇಯ್ಯಾತಿ ನೇತಂ ಠಾನಂ ವಿಜ್ಜತಿ। ಪುಥುಜ್ಜನೋ ಮಾತರಂ ಜೀವಿತಾ ವೋರೋಪೇಯ್ಯ ಹತ್ಥೇಹಿ ವಾ ಪಾದೇಹಿ ವಾ ಸುಹತಂ ಕರೇಯ್ಯಾತಿ ಠಾನಮೇತಂ ವಿಜ್ಜತಿ। ಏವಂ ಪಿತರಂ। ಅರಹನ್ತಂ। ಭಿಕ್ಖುಂ। ದಿಟ್ಠಿಸಮ್ಪನ್ನೋ ಪುಗ್ಗಲೋ ಸಙ್ಘಂ ಭಿನ್ದೇಯ್ಯ ಸಙ್ಘೇ ವಾ ಸಙ್ಘರಾಜಿಂ ಜನೇಯ್ಯಾತಿ ನೇತಂ ಠಾನಂ ವಿಜ್ಜತಿ। ಪುಥುಜ್ಜನೋ ಸಙ್ಘಂ ಭಿನ್ದೇಯ್ಯ ಸಙ್ಘೇ ವಾ ಸಙ್ಘರಾಜಿಂ ಜನೇಯ್ಯಾತಿ ಠಾನಮೇತಂ ವಿಜ್ಜತಿ। ದಿಟ್ಠಿಸಮ್ಪನ್ನೋ ತಥಾಗತಸ್ಸ ದುಟ್ಠಚಿತ್ತೋ ಲೋಹಿತಂ ಉಪ್ಪಾದೇಯ್ಯ। ಪರಿನಿಬ್ಬುತಸ್ಸ ವಾ ತಥಾಗತಸ್ಸ ದುಟ್ಠಚಿತ್ತೋ ಥೂಪಂ ಭಿನ್ದೇಯ್ಯಾತಿ ನೇತಂ ಠಾನಂ ವಿಜ್ಜತಿ। ಪುಥುಜ್ಜನೋ ತಥಾಗತಸ್ಸ ದುಟ್ಠಚಿತ್ತೋ ಲೋಹಿತಂ ಉಪ್ಪಾದೇಯ್ಯ। ಪರಿನಿಬ್ಬುತಸ್ಸ ವಾ ತಥಾಗತಸ್ಸ ದುಟ್ಠಚಿತ್ತೋ ಥೂಪಂ ಭಿನ್ದೇಯ್ಯಾತಿ ಠಾನಮೇತಂ ವಿಜ್ಜತಿ। ದಿಟ್ಠಿಸಮ್ಪನ್ನೋ ಅಞ್ಞಂ ಸತ್ಥಾರಂ ಅಪದಿಸೇಯ್ಯ ಅಪಿ ಜೀವಿತಹೇತೂತಿ ನೇತಂ ಠಾನಂ ವಿಜ್ಜತಿ। ಪುಥುಜ್ಜನೋ ಅಞ್ಞಂ ಸತ್ಥಾರಂ ಅಪದಿಸೇಯ್ಯಾತಿ ಠಾನಮೇತಂ ವಿಜ್ಜತಿ। ದಿಟ್ಠಿಸಮ್ಪನ್ನೋ ಇತೋ ಬಹಿದ್ಧಾ ಅಞ್ಞಂ ದಕ್ಖಿಣೇಯ್ಯಂ ಪರಿಯೇಸೇಯ್ಯಾತಿ ನೇತಂ ಠಾನಂ ವಿಜ್ಜತಿ। ಪುಥುಜ್ಜನೋ ಇತೋ ಬಹಿದ್ಧಾ ಅಞ್ಞಂ ದಕ್ಖಿಣೇಯ್ಯಂ ಪರಿಯೇಸೇಯ್ಯಾತಿ ಠಾನಮೇತಂ ವಿಜ್ಜತಿ। ದಿಟ್ಠಿಸಮ್ಪನ್ನೋ ಕುತೂಹಲಮಙ್ಗಲೇನ ಸುದ್ಧಿಂ ಪಚ್ಚೇಯ್ಯಾತಿ ನೇತಂ ಠಾನಂ ವಿಜ್ಜತಿ। ಪುಥುಜ್ಜನೋ ಕುತೂಹಲಮಙ್ಗಲೇನ ಸುದ್ಧಿಂ ಪಚ್ಚೇಯ್ಯಾತಿ ಠಾನಮೇತಂ ವಿಜ್ಜತಿ।>
    text <೫೭>, <ಇತ್ಥೀ ರಾಜಾ ಚಕ್ಕವತ್ತೀ ಸಿಯಾತಿ ನೇತಂ ಠಾನಂ ವಿಜ್ಜತಿ। ಪುರಿಸೋ ರಾಜಾ ಚಕ್ಕವತ್ತೀ ಸಿಯಾತಿ ಠಾನಮೇತಂ ವಿಜ್ಜತಿ। ಇತ್ಥೀ ಸಕ್ಕೋ ದೇವಾನಮಿನ್ದೋ ಸಿಯಾತಿ ನೇತಂ ಠಾನಂ ವಿಜ್ಜತಿ। ಪುರಿಸೋ ಸಕ್ಕೋ ದೇವಾನಮಿನ್ದೋ ಸಿಯಾತಿ ಠಾನಮೇತಂ ವಿಜ್ಜತಿ। ಇತ್ಥೀ ಮಾರೋ ಪಾಪಿಮಾ ಸಿಯಾತಿ ನೇತಂ ಠಾನಂ ವಿಜ್ಜತಿ। ಪುರಿಸೋ ಮಾರೋ ಪಾಪಿಮಾ ಸಿಯಾತಿ ಠಾನಮೇತಂ ವಿಜ್ಜತಿ। ಇತ್ಥೀ ಮಹಾಬ್ರಹ್ಮಾ ಸಿಯಾತಿ ನೇತಂ ಠಾನಂ ವಿಜ್ಜತಿ। ಪುರಿಸೋ ಮಹಾಬ್ರಹ್ಮಾ ಸಿಯಾತಿ ಠಾನಮೇತಂ ವಿಜ್ಜತಿ। ಇತ್ಥೀ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಸಿಯಾತಿ ನೇತಂ ಠಾನಂ ವಿಜ್ಜತಿ। ಪುರಿಸೋ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಸಿಯಾತಿ ಠಾನಮೇತಂ ವಿಜ್ಜತಿ।>
    text <ದ್ವೇ ತಥಾಗತಾ ಅರಹನ್ತೋ ಸಮ್ಮಾಸಮ್ಬುದ್ಧಾ ಅಪುಬ್ಬಂ ಅಚರಿಮಂ ಏಕಿಸ್ಸಾ ಲೋಕಧಾತುಯಾ ಉಪ್ಪಜ್ಜೇಯ್ಯುಂ ವಾ ಧಮ್ಮಂ ವಾ ದೇಸೇಯ್ಯುನ್ತಿ ನೇತಂ ಠಾನಂ ವಿಜ್ಜತಿ। ಏಕೋವ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಏಕಿಸ್ಸಾ ಲೋಕಧಾತುಯಾ ಉಪ್ಪಜ್ಜಿಸ್ಸತಿ ವಾ ಧಮ್ಮಂ ವಾ ದೇಸೇಸ್ಸತೀತಿ ಠಾನಮೇತಂ ವಿಜ್ಜತಿ।>
    text <ತಿಣ್ಣಂ ದುಚ್ಚರಿತಾನಂ ಇಟ್ಠೋ ಕನ್ತೋ ಪಿಯೋ ಮನಾಪೋ ವಿಪಾಕೋ ಭವಿಸ್ಸತೀತಿ ನೇತಂ ಠಾನಂ ವಿಜ್ಜತಿ। ತಿಣ್ಣಂ ದುಚ್ಚರಿತಾನಂ ಅನಿಟ್ಠೋ ಅಕನ್ತೋ ಅಪ್ಪಿಯೋ ಅಮನಾಪೋ ವಿಪಾಕೋ ಭವಿಸ್ಸತೀತಿ ಠಾನಮೇತಂ ವಿಜ್ಜತಿ। ತಿಣ್ಣಂ ಸುಚರಿತಾನಂ ಅನಿಟ್ಠೋ ಅಕನ್ತೋ ಅಪ್ಪಿಯೋ ಅಮನಾಪೋ ವಿಪಾಕೋ ಭವಿಸ್ಸತೀತಿ ನೇತಂ ಠಾನಂ ವಿಜ್ಜತಿ। ತಿಣ್ಣಂ ಸುಚರಿತಾನಂ ಇಟ್ಠೋ ಕನ್ತೋ ಪಿಯೋ ಮನಾಪೋ ವಿಪಾಕೋ ಭವಿಸ್ಸತೀತಿ ಠಾನಮೇತಂ ವಿಜ್ಜತಿ।>
    text <ಅಞ್ಞತರೋ ಸಮಣೋ ವಾ ಬ್ರಾಹ್ಮಣೋ ವಾ ಕುಹಕೋ ಲಪಕೋ ನೇಮಿತ್ತಕೋ ಕುಹನಲಪನನೇಮಿತ್ತಕತ್ತಂ ಪುಬ್ಬಙ್ಗಮಂ ಕತ್ವಾ ಪಞ್ಚ ನೀವರಣೇ ಅಪ್ಪಹಾಯ ಚೇತಸೋ ಉಪಕ್ಕಿಲೇಸೇ ಪಞ್ಞಾಯ ದುಬ್ಬಲೀಕರಣೇ ಚತೂಸು ಸತಿಪಟ್ಠಾನೇಸು ಅನುಪಟ್ಠಿತಸ್ಸತಿ ವಿಹರನ್ತೋ ಸತ್ತ ಬೋಜ್ಝಙ್ಗೇ ಅಭಾವಯಿತ್ವಾ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುಜ್ಝಿಸ್ಸತೀತಿ ನೇತಂ ಠಾನಂ ವಿಜ್ಜತಿ। ಅಞ್ಞತರೋ ಸಮಣೋ ವಾ ಬ್ರಾಹ್ಮಣೋ ವಾ ಸಬ್ಬದೋಸಾಪಗತೋ ಪಞ್ಚ ನೀವರಣೇ ಪಹಾಯ ಚೇತಸೋ ಉಪಕ್ಕಿಲೇಸೇ ಪಞ್ಞಾಯ ದುಬ್ಬಲೀಕರಣೇ ಚತೂಸು ಸತಿಪಟ್ಠಾನೇಸು ಉಪಟ್ಠಿತಸ್ಸತಿ ವಿಹರನ್ತೋ ಸತ್ತ ಬೋಜ್ಝಙ್ಗೇ ಭಾವಯಿತ್ವಾ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುಜ್ಝಿಸ್ಸತೀತಿ ಠಾನಮೇತಂ ವಿಜ್ಜತಿ। ಯಂ ಏತ್ಥ ಞಾಣಂ ಹೇತುಸೋ ಠಾನಸೋ ಅನೋಧಿಸೋ ಇದಂ ವುಚ್ಚತಿ ಠಾನಾಟ್ಠಾನಞಾಣಂ ಪಠಮಂ ತಥಾಗತಬಲಂ।>
    text <ಇತಿ ಠಾನಾಟ್ಠಾನಗತಾ ಸಬ್ಬೇ ಖಯಧಮ್ಮಾ ವಯಧಮ್ಮಾ ವಿರಾಗಧಮ್ಮಾ ನಿರೋಧಧಮ್ಮಾ ಕೇಚಿ ಸಗ್ಗೂಪಗಾ ಕೇಚಿ ಅಪಾಯೂಪಗಾ ಕೇಚಿ ನಿಬ್ಬಾನೂಪಗಾ। ಏವಂ ಭಗವಾ ಆಹ>
    text <೫೮>
      text <ಯಥಾಕಮ್ಮಂ ಗಮಿಸ್ಸನ್ತಿ। ಪುಞ್ಞಪಾಪಫಲೂಪಗಾ।>
      text <ನಿರಯಂ ಪಾಪಕಮ್ಮನ್ತಾ। ಪುಞ್ಞಕಮ್ಮಾ ಚ ಸುಗ್ಗತಿಂ।>
      text <ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ॥>
    text <ಸಬ್ಬೇ ಸತ್ತಾ ಮರಿಸ್ಸನ್ತಿ। ಮರಣನ್ತಂ ಹಿ ಜೀವಿತಂ।>
    text <ಸಬ್ಬೇ ಸತ್ತಾತಿ ಅರಿಯಾ ಚ ಅನರಿಯಾ ಚ ಸಕ್ಕಾಯಪರಿಯಾಪನ್ನಾ ಚ ಸಕ್ಕಾಯವೀತಿವತ್ತಾ ಚ। ಮರಿಸ್ಸನ್ತೀತಿ ದ್ವೀಹಿ ಮರಣೇಹಿ ದನ್ಧಮರಣೇನ ಚ ಅದನ್ಧಮರಣೇನ ಚ। ಸಕ್ಕಾಯಪರಿಯಾಪನ್ನಾನಂ ಅದನ್ಧಮರಣಂ ಸಕ್ಕಾಯವೀತಿವತ್ತಾನಂ ದನ್ಧಮರಣಂ। ಮರಣನ್ತಂ ಹಿ ಜೀವಿತನ್ತಿ ಖಯಾ ಆಯುಸ್ಸ ಇನ್ದ್ರಿಯಾನಂ ಉಪರೋಧಾ ಜೀವಿತಪರಿಯನ್ತೋ ಮರಣಪರಿಯನ್ತೋ। ಯಥಾಕಮ್ಮಂ ಗಮಿಸ್ಸನ್ತೀತಿ ಕಮ್ಮಸ್ಸಕತಾ। ಪುಞ್ಞಪಾಪಫಲೂಪಗಾತಿ ಕಮ್ಮಾನಂ ಫಲದಸ್ಸಾವಿತಾ ಚ ಅವಿಪ್ಪವಾಸೋ ಚ।>
    text <ನಿರಯಂ ಪಾಪಕಮ್ಮನ್ತಾತಿ ಅಪುಞ್ಞಸಙ್ಖಾರಾ। ಪುಞ್ಞಕಮ್ಮಾ ಚ ಸುಗ್ಗತಿನ್ತಿ ಪುಞ್ಞಸಙ್ಖಾರಾ ಸುಗತಿಂ ಗಮಿಸ್ಸನ್ತಿ। ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ ಸಬ್ಬಸಙ್ಖಾರಾನಂ ಸಮತಿಕ್ಕಮನಂ। ತೇನಾಹ ಭಗವಾ ಸಬ್ಬೇ…ಪೇ॰… ನಾಸವಾತಿ।>
    text <ಸಬ್ಬೇ ಸತ್ತಾ ಮರಿಸ್ಸನ್ತಿ। ಮರಣನ್ತಂ ಹಿ ಜೀವಿತಂ। ಯಥಾಕಮ್ಮಂ ಗಮಿಸ್ಸನ್ತಿ। ಪುಞ್ಞಪಾಪಫಲೂಪಗಾ। ನಿರಯಂ ಪಾಪಕಮ್ಮನ್ತಾತಿ ಆಗಾಳ್ಹಾ ಚ ನಿಜ್ಝಾಮಾ ಚ ಪಟಿಪದಾ। ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ ಮಜ್ಝಿಮಾ ಪಟಿಪದಾ। ಸಬ್ಬೇ ಸತ್ತಾ ಮರಿಸ್ಸನ್ತಿ। ಮರಣನ್ತಂ ಹಿ ಜೀವಿತಂ। ಯಥಾಕಮ್ಮಂ ಗಮಿಸ್ಸನ್ತಿ। ಪುಞ್ಞಪಾಪಫಲೂಪಗಾ। ನಿರಯಂ ಪಾಪಕಮ್ಮನ್ತಾತಿ ಅಯಂ ಸಂಕಿಲೇಸೋ। ಏವಂ ಸಂಸಾರಂ ನಿಬ್ಬತ್ತಯತಿ। ಸಬ್ಬೇ ಸತ್ತಾ ಮರಿಸ್ಸನ್ತಿ…ಪೇ॰… ನಿರಯಂ ಪಾಪಕಮ್ಮನ್ತಾತಿ ಇಮೇ ತಯೋ ವಟ್ಟಾ ದುಕ್ಖವಟ್ಟೋ ಕಮ್ಮವಟ್ಟೋ ಕಿಲೇಸವಟ್ಟೋ। ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ ತಿಣ್ಣಂ ವಟ್ಟಾನಂ ವಿವಟ್ಟನಾ। ಸಬ್ಬೇ ಸತ್ತಾ ಮರಿಸ್ಸನ್ತಿ…ಪೇ॰… ನಿರಯಂ ಪಾಪಕಮ್ಮನ್ತಾತಿ ಆದೀನವೋ। ಪುಞ್ಞಕಮ್ಮಾ ಚ ಸುಗ್ಗತಿನ್ತಿ ಅಸ್ಸಾದೋ। ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ ನಿಸ್ಸರಣಂ। ಸಬ್ಬೇ ಸತ್ತಾ ಮರಿಸ್ಸನ್ತಿ…ಪೇ॰… ನಿರಯಂ ಪಾಪಕಮ್ಮನ್ತಾತಿ ಹೇತು ಚ ಫಲಞ್ಚ। ಪಞ್ಚಕ್ಖನ್ಧಾ ಫಲಂ। ತಣ್ಹಾ ಹೇತು। ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ ಮಗ್ಗೋ ಚ ಫಲಞ್ಚ। ಸಬ್ಬೇ ಸತ್ತಾ ಮರಿಸ್ಸನ್ತಿ। ಮರಣನ್ತಂ ಹಿ ಜೀವಿತಂ। ಯಥಾಕಮ್ಮಂ ಗಮಿಸ್ಸನ್ತಿ। ಪುಞ್ಞಪಾಪಫಲೂಪಗಾ। ನಿರಯಂ ಪಾಪಕಮ್ಮನ್ತಾತಿ ಅಯಂ ಸಂಕಿಲೇಸೋ। ಸೋ ಸಂಕಿಲೇಸೋ ತಿವಿಧೋ ತಣ್ಹಾಸಂಕಿಲೇಸೋ ದಿಟ್ಠಿಸಂಕಿಲೇಸೋ ದುಚ್ಚರಿತಸಂಕಿಲೇಸೋತಿ।>
    text <೫೯>, <ತತ್ಥ ತಣ್ಹಾಸಂಕಿಲೇಸೋ ತೀಹಿ ತಣ್ಹಾಹಿ ನಿದ್ದಿಸಿತಬ್ಬೋ ಕಾಮತಣ್ಹಾಯ ಭವತಣ್ಹಾಯ ವಿಭವತಣ್ಹಾಯ। ಯೇನ ಯೇನ ವಾ ಪನ ವತ್ಥುನಾ ಅಜ್ಝೋಸಿತೋ। ತೇನ ತೇನೇವ ನಿದ್ದಿಸಿತಬ್ಬೋ। ತಸ್ಸಾ ವಿತ್ಥಾರೋ ಛತ್ತಿಂಸಾಯ ತಣ್ಹಾಯ ಜಾಲಿನಿಯಾ ವಿಚರಿತಾನಿ। ತತ್ಥ ದಿಟ್ಠಿಸಂಕಿಲೇಸೋ ಉಚ್ಛೇದಸಸ್ಸತೇನ ನಿದ್ದಿಸಿತಬ್ಬೋ। ಯೇನ ಯೇನ ವಾ ಪನ ವತ್ಥುನಾ ದಿಟ್ಠಿವಸೇನ ಅಭಿನಿವಿಸತಿ। ಇದಮೇವ ಸಚ್ಚಂ ಮೋಘಮಞ್ಞನ್ತಿ ತೇನ ತೇನೇವ ನಿದ್ದಿಸಿತಬ್ಬೋ। ತಸ್ಸಾ ವಿತ್ಥಾರೋ ದ್ವಾಸಟ್ಠಿ ದಿಟ್ಠಿಗತಾನಿ। ತತ್ಥ ದುಚ್ಚರಿತಸಂಕಿಲೇಸೋ ಚೇತನಾ ಚೇತಸಿಕಕಮ್ಮೇನ ನಿದ್ದಿಸಿತಬ್ಬೋ। ತೀಹಿ ದುಚ್ಚರಿತೇಹಿ ಕಾಯದುಚ್ಚರಿತೇನ ವಚೀದುಚ್ಚರಿತೇನ ಮನೋದುಚ್ಚರಿತೇನ। ತಸ್ಸಾ ವಿತ್ಥಾರೋ ದಸ ಅಕುಸಲಕಮ್ಮಪಥಾ। ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ ಇದಂ ವೋದಾನಂ।>
    text <ತಯಿದಂ ವೋದಾನಂ ತಿವಿಧಂ। ತಣ್ಹಾಸಂಕಿಲೇಸೋ ಸಮಥೇನ ವಿಸುಜ್ಝತಿ। ಸೋ ಸಮಥೋ ಸಮಾಧಿಕ್ಖನ್ಧೋ। ದಿಟ್ಠಿಸಂಕಿಲೇಸೋ ವಿಪಸ್ಸನಾಯ ವಿಸುಜ್ಝತಿ। ಸಾ ವಿಪಸ್ಸನಾ ಪಞ್ಞಾಕ್ಖನ್ಧೋ। ದುಚ್ಚರಿತಸಂಕಿಲೇಸೋ ಸುಚರಿತೇನ ವಿಸುಜ್ಝತಿ। ತಂ ಸುಚರಿತಂ ಸೀಲಕ್ಖನ್ಧೋ।>
    text <ಸಬ್ಬೇ ಸತ್ತಾ ಮರಿಸ್ಸನ್ತಿ। ಮರಣನ್ತಂ ಹಿ ಜೀವಿತಂ। ಯಥಾಕಮ್ಮಂ ಗಮಿಸ್ಸನ್ತಿ। ಪುಞ್ಞಪಾಪಫಲೂಪಗಾ। ನಿರಯಂ ಪಾಪಕಮ್ಮನ್ತಾತಿ ಅಪುಞ್ಞಪ್ಪಟಿಪದಾ। ಪುಞ್ಞಕಮ್ಮಾ ಚ ಸುಗ್ಗತಿನ್ತಿ ಪುಞ್ಞಪ್ಪಟಿಪದಾ। ಅಪರೇ ಚ ಮಗ್ಗಂ ಭಾವೇತ್ವಾ। ಪರಿನಿಬ್ಬನ್ತಿನಾಸವಾತಿ ಪುಞ್ಞಪಾಪಸಮತಿಕ್ಕಮಪ್ಪಟಿಪದಾ। ತತ್ಥ ಯಾ ಚ ಪುಞ್ಞಪ್ಪಟಿಪದಾ ಯಾ ಚ ಅಪುಞ್ಞಪ್ಪಟಿಪದಾ। ಅಯಂ ಏಕಾ ಪಟಿಪದಾ ಸಬ್ಬತ್ಥಗಾಮಿನೀ ಏಕಾ ಅಪಾಯೇಸು। ಏಕಾ ದೇವೇಸು। ಯಾ ಚ ಪುಞ್ಞಪಾಪಸಮತಿಕ್ಕಮಾ ಪಟಿಪದಾ ಅಯಂ ತತ್ಥ ತತ್ಥ ಗಾಮಿನೀ ಪಟಿಪದಾ।>
    text <ತಯೋ ರಾಸೀ ಮಿಚ್ಛತ್ತನಿಯತೋ ರಾಸಿ। ಸಮ್ಮತ್ತನಿಯತೋ ರಾಸಿ। ಅನಿಯತೋ ರಾಸಿ। ತತ್ಥ ಯೋ ಚ ಮಿಚ್ಛತ್ತನಿಯತೋ ರಾಸಿ ಯೋ ಚ ಸಮ್ಮತ್ತನಿಯತೋ ರಾಸಿ ಏಕಾ ಪಟಿಪದಾ ತತ್ಥ ತತ್ಥ ಗಾಮಿನೀ। ತತ್ಥ ಯೋ ಅನಿಯತೋ ರಾಸಿ। ಅಯಂ ಸಬ್ಬತ್ಥಗಾಮಿನೀ ಪಟಿಪದಾ। ಕೇನ ಕಾರಣೇನ॥ ಪಚ್ಚಯಂ ಲಭನ್ತೋ ನಿರಯೇ ಉಪಪಜ್ಜೇಯ್ಯ। ಪಚ್ಚಯಂ ಲಭನ್ತೋ ತಿರಚ್ಛಾನಯೋನೀಸು ಉಪಪಜ್ಜೇಯ್ಯ। ಪಚ್ಚಯಂ ಲಭನ್ತೋ ಪೇತ್ತಿವಿಸಯೇಸು ಉಪಪಜ್ಜೇಯ್ಯ। ಪಚ್ಚಯಂ ಲಭನ್ತೋ ಅಸುರೇಸು ಉಪಪಜ್ಜೇಯ್ಯ। ಪಚ್ಚಯಂ ಲಭನ್ತೋ ದೇವೇಸು ಉಪಪಜ್ಜೇಯ್ಯ। ಪಚ್ಚಯಂ ಲಭನ್ತೋ ಮನುಸ್ಸೇಸು ಉಪಪಜ್ಜೇಯ್ಯ। ಪಚ್ಚಯಂ ಲಭನ್ತೋ ಪರಿನಿಬ್ಬಾಯೇಯ್ಯ। ತಸ್ಮಾಯಂ ಸಬ್ಬತ್ಥಗಾಮಿನೀ ಪಟಿಪದಾ। ಯಂ ಏತ್ಥ ಞಾಣಂ ಹೇತುಸೋ ಠಾನಸೋ ಅನೋಧಿಸೋ। ಇದಂ ವುಚ್ಚತಿ ಸಬ್ಬತ್ಥಗಾಮಿನೀ ಪಟಿಪದಾ ಞಾಣಂ ದುತಿಯಂ ತಥಾಗತಬಲಂ।>
    text <ಇತಿ ಸಬ್ಬತ್ಥಗಾಮಿನೀ ಪಟಿಪದಾ ಅನೇಕಧಾತುಲೋಕೋ। ತತ್ಥ ತತ್ಥ ಗಾಮಿನೀ ಪಟಿಪದಾ ನಾನಾಧಾತುಲೋಕೋ। ತತ್ಥ ಕತಮೋ ಅನೇಕಧಾತುಲೋಕೋ॥ ಚಕ್ಖುಧಾತು ರೂಪಧಾತು ಚಕ್ಖುವಿಞ್ಞಾಣಧಾತು। ಸೋತಧಾತು ಸದ್ದಧಾತು ಸೋತವಿಞ್ಞಾಣಧಾತು। ಘಾನಧಾತು ಗನ್ಧಧಾತು ಘಾನವಿಞ್ಞಾಣಧಾತು। ಜಿವ್ಹಾಧಾತು ರಸಧಾತು ಜಿವ್ಹಾವಿಞ್ಞಾಣಧಾತು। ಕಾಯಧಾತು ಫೋಟ್ಠಬ್ಬಧಾತು ಕಾಯವಿಞ್ಞಾಣಧಾತು। ಮನೋಧಾತು ಧಮ್ಮಧಾತು ಮನೋವಿಞ್ಞಾಣಧಾತು। ಪಥವೀಧಾತು। ಆಪೋಧಾತು। ತೇಜೋಧಾತು। ವಾಯೋಧಾತು। ಆಕಾಸಧಾತು। ವಿಞ್ಞಾಣಧಾತು। ಕಾಮಧಾತು। ಬ್ಯಾಪಾದಧಾತು। ವಿಹಿಂಸಾಧಾತು। ನೇಕ್ಖಮ್ಮಧಾತು। ಅಬ್ಯಾಪಾದಧಾತು। ಅವಿಹಿಂಸಾಧಾತು। ದುಕ್ಖಧಾತು। ದೋಮನಸ್ಸಧಾತು। ಅವಿಜ್ಜಾಧಾತು। ಸುಖಧಾತು। ಸೋಮನಸ್ಸಧಾತು। ಉಪೇಕ್ಖಾಧಾತು। ರೂಪಧಾತು। ಅರೂಪಧಾತು। ನಿರೋಧಧಾತು। ಸಙ್ಖಾರಧಾತು। ನಿಬ್ಬಾನಧಾತು। ಅಯಂ ಅನೇಕಧಾತುಲೋಕೋ।>
    text <ತತ್ಥ ಕತಮೋ ನಾನಾಧಾತುಲೋಕೋ॥ ಅಞ್ಞಾ ಚಕ್ಖುಧಾತು। ಅಞ್ಞಾ ರೂಪಧಾತು। ಅಞ್ಞಾ ಚಕ್ಖುವಿಞ್ಞಾಣಧಾತು। ಏವಂ ಸಬ್ಬಾ। ಅಞ್ಞಾ ನಿಬ್ಬಾನಧಾತು। ಯಂ ಏತ್ಥ ಞಾಣಂ ಹೇತುಸೋ ಠಾನಸೋ ಅನೋಧಿಸೋ। ಇದಂ ವುಚ್ಚತಿ ಅನೇಕಧಾತು ನಾನಾಧಾತು ಞಾಣಂ ತತಿಯಂ ತಥಾಗತಬಲಂ।>
    text <೬೦>, <ಇತಿ ಅನೇಕಧಾತು ನಾನಾಧಾತುಕಸ್ಸ ಲೋಕಸ್ಸ ಯಂ ಯದೇವ ಧಾತುಂ ಸತ್ತಾ ಅಧಿಮುಚ್ಚನ್ತಿ। ತಂ ತದೇವ ಅಧಿಟ್ಠಹನ್ತಿ ಅಭಿನಿವಿಸನ್ತಿ। ಕೇಚಿ ರೂಪಾಧಿಮುತ್ತಾ। ಕೇಚಿ ಸದ್ದಾಧಿಮುತ್ತಾ। ಕೇಚಿ ಗನ್ಧಾಧಿಮುತ್ತಾ। ಕೇಚಿ ರಸಾಧಿಮುತ್ತಾ। ಕೇಚಿ ಫೋಟ್ಠಬ್ಬಾಧಿಮುತ್ತಾ। ಕೇಚಿ ಧಮ್ಮಾಧಿಮುತ್ತಾ। ಕೇಚಿ ಇತ್ಥಾಧಿಮುತ್ತಾ। ಕೇಚಿ ಪುರಿಸಾಧಿಮುತ್ತಾ। ಕೇಚಿ ಚಾಗಾಧಿಮುತ್ತಾ। ಕೇಚಿ ಹೀನಾಧಿಮುತ್ತಾ। ಕೇಚಿ ಪಣೀತಾಧಿಮುತ್ತಾ। ಕೇಚಿ ದೇವಾಧಿಮುತ್ತಾ। ಕೇಚಿ ಮನುಸ್ಸಾಧಿಮುತ್ತಾ। ಕೇಚಿ ನಿಬ್ಬಾನಾಧಿಮುತ್ತಾ। ಯಂ ಏತ್ಥ ಞಾಣಂ ಹೇತುಸೋ ಠಾನಸೋ ಅನೋಧಿಸೋ। ಅಯಂ ವೇನೇಯ್ಯೋ। ಅಯಂ ನ ವೇನೇಯ್ಯೋ। ಅಯಂ ಸಗ್ಗಗಾಮೀ। ಅಯಂ ದುಗ್ಗತಿಗಾಮೀತಿ। ಇದಂ ವುಚ್ಚತಿ ಸತ್ತಾನಂ ನಾನಾಧಿಮುತ್ತಿಕತಾ ಞಾಣಂ ಚತುತ್ಥಂ ತಥಾಗತಬಲಂ।>
    text <ಇತಿ ತೇ ಯಥಾಧಿಮುತ್ತಾ ಚ ಭವನ್ತಿ। ತಂ ತಂ ಕಮ್ಮಸಮಾದಾನಂ ಸಮಾದಿಯನ್ತಿ। ತೇ ಛಬ್ಬಿಧಂ ಕಮ್ಮಂ ಸಮಾದಿಯನ್ತಿ ಕೇಚಿ ಲೋಭವಸೇನ। ಕೇಚಿ ದೋಸವಸೇನ। ಕೇಚಿ ಮೋಹವಸೇನ। ಕೇಚಿ ಸದ್ಧಾವಸೇನ। ಕೇಚಿ ವೀರಿಯವಸೇನ। ಕೇಚಿ ಪಞ್ಞಾವಸೇನ। ತಂ ವಿಭಜ್ಜಮಾನಂ ದುವಿಧಂ ಸಂಸಾರಗಾಮಿ ಚ ನಿಬ್ಬಾನಗಾಮಿ ಚ।>
    text <ತತ್ಥ ಯಂ ಲೋಭವಸೇನ ದೋಸವಸೇನ ಮೋಹವಸೇನ ಚ ಕಮ್ಮಂ ಕರೋತಿ। ಇದಂ ಕಮ್ಮಂ ಕಣ್ಹಂ ಕಣ್ಹವಿಪಾಕಂ। ತತ್ಥ ಯಂ ಸದ್ಧಾವಸೇನ ಕಮ್ಮಂ ಕರೋತಿ। ಇದಂ ಕಮ್ಮಂ ಸುಕ್ಕಂ ಸುಕ್ಕವಿಪಾಕಂ। ತತ್ಥ ಯಂ ಲೋಭವಸೇನ ದೋಸವಸೇನ ಮೋಹವಸೇನ ಸದ್ಧಾವಸೇನ ಚ ಕಮ್ಮಂ ಕರೋತಿ। ಇದಂ ಕಮ್ಮಂ ಕಣ್ಹಸುಕ್ಕಂ ಕಣ್ಹಸುಕ್ಕವಿಪಾಕಂ। ತತ್ಥ ಯಂ ವೀರಿಯವಸೇನ ಪಞ್ಞಾವಸೇನ ಚ ಕಮ್ಮಂ ಕರೋತಿ। ಇದಂ ಕಮ್ಮಂ ಅಕಣ್ಹಂ ಅಸುಕ್ಕಂ ಅಕಣ್ಹಅಸುಕ್ಕವಿಪಾಕಂ ಕಮ್ಮುತ್ತಮಂ ಕಮ್ಮಸೇಟ್ಠಂ ಕಮ್ಮಕ್ಖಯಾಯ ಸಂವತ್ತತಿ।>
    text <ಚತ್ತಾರಿ ಕಮ್ಮಸಮಾದಾನಾನಿ। ಅತ್ಥಿ ಕಮ್ಮಸಮಾದಾನಂ ಪಚ್ಚುಪ್ಪನ್ನಸುಖಂ ಆಯತಿಂ ದುಕ್ಖವಿಪಾಕಂ। ಅತ್ಥಿ ಕಮ್ಮಸಮಾದಾನಂ ಪಚ್ಚುಪ್ಪನ್ನದುಕ್ಖಂ ಆಯತಿಂ ಸುಖವಿಪಾಕಂ। ಅತ್ಥಿ ಕಮ್ಮಸಮಾದಾನಂ ಪಚ್ಚುಪ್ಪನ್ನದುಕ್ಖಞ್ಚೇವ ಆಯತಿಂ ಚ ದುಕ್ಖವಿಪಾಕಂ। ಅತ್ಥಿ ಕಮ್ಮಸಮಾದಾನಂ ಪಚ್ಚುಪ್ಪನ್ನಸುಖಞ್ಚೇವ ಆಯತಿಂ ಚ ಸುಖವಿಪಾಕಂ। ಯಂ ಏವಂ ಜಾತಿಯಂ ಕಮ್ಮಸಮಾದಾನಂ। ಇಮಿನಾ ಪುಗ್ಗಲೇನ ಅಕುಸಲಕಮ್ಮಸಮಾದಾನಂ ಉಪಚಿತಂ ಅವಿಪಕ್ಕಂ ವಿಪಾಕಾಯ ಪಚ್ಚುಪಟ್ಠಿತಂ ನ ಚ ಭಬ್ಬೋ ಅಭಿನಿಬ್ಬಿಧಾ ಗನ್ತುನ್ತಿ ತಂ ಭಗವಾ ನ ಓವದತಿ। ಯಥಾ ದೇವದತ್ತಂ ಕೋಕಾಲಿಕಂ ಸುನಕ್ಖತ್ತಂ ಲಿಚ್ಛವಿಪುತ್ತಂ। ಯೇ ವಾ ಪನಞ್ಞೇಪಿ ಸತ್ತಾ ಮಿಚ್ಛತ್ತನಿಯತಾ ಇಮೇಸಞ್ಚ ಪುಗ್ಗಲಾನಂ ಉಪಚಿತಂ ಅಕುಸಲಂ ನ ಚ ತಾವ ಪಾರಿಪೂರಿಂ ಗತಂ। ಪುರಾ ಪಾರಿಪೂರಿಂ ಗಚ್ಛತಿ। ಪುರಾ ಫಲಂ ನಿಬ್ಬತ್ತಯತಿ। ಪುರಾ ಮಗ್ಗಮಾವಾರಯತಿ। ಪುರಾ ವೇನೇಯ್ಯತ್ತಂ ಸಮತಿಕ್ಕಮತೀತಿ ತೇ ಭಗವಾ ಅಸಮತ್ತೇ ಓವದತಿ। ಯಥಾ ಪುಣ್ಣಞ್ಚ ಗೋವತಿಕಂ ಅಚೇಲಞ್ಚ ಕುಕ್ಕುರವತಿಕಂ।>
    text <೬೧>, <ಇಮಸ್ಸ ಚ ಪುಗ್ಗಲಸ್ಸ ಅಕುಸಲಕಮ್ಮಸಮಾದಾನಂ ಪರಿಪೂರಮಾನಂ ಮಗ್ಗಂ ಆವಾರಯಿಸ್ಸತಿ ಪುರಾ ಪಾರಿಪೂರಿಂ ಗಚ್ಛತಿ। ಪುರಾ ಫಲಂ ನಿಬ್ಬತ್ತಯತಿ। ಪುರಾ ಮಗ್ಗಮಾವಾರಯತಿ। ಪುರಾ ವೇನೇಯ್ಯತ್ತಂ ಸಮತಿಕ್ಕಮತೀತಿ ತಂ ಭಗವಾ ಅಸಮತ್ತಂ ಓವದತಿ। ಯಥಾ ಆಯಸ್ಮನ್ತಂ ಅಙ್ಗುಲಿಮಾಲಂ।>
    text <ಸಬ್ಬೇಸಂ ಮುದುಮಜ್ಝಾಧಿಮತ್ತತಾ। ತತ್ಥ ಮುದು ಆನೇಞ್ಜಾಭಿಸಙ್ಖಾರಾ ಮಜ್ಝಂ ಅವಸೇಸಕುಸಲಸಙ್ಖಾರಾ। ಅಧಿಮತ್ತಂ ಅಕುಸಲಸಙ್ಖಾರಾ। ಯಂ ಏತ್ಥ ಞಾಣಂ ಹೇತುಸೋ ಠಾನಸೋ ಅನೋಧಿಸೋ। ಇದಂ ದಿಟ್ಠಧಮ್ಮವೇದನೀಯಂ। ಇದಂ ಉಪಪಜ್ಜವೇದನೀಯಂ। ಇದಂ ಅಪರಾಪರಿಯವೇದನೀಯಂ। ಇದಂ ನಿರಯವೇದನೀಯಂ। ಇದಂ ತಿರಚ್ಛಾನವೇದನೀಯಂ। ಇದಂ ಪೇತ್ತಿವಿಸಯವೇದನೀಯಂ। ಇದಂ ಅಸುರವೇದನೀಯಂ। ಇದಂ ದೇವವೇದನೀಯಂ। ಇದಂ ಮನುಸ್ಸವೇದನೀಯನ್ತಿ। ಇದಂ ವುಚ್ಚತಿ ಅತೀತಾನಾಗತಪಚ್ಚುಪ್ಪನ್ನಾನಂ ಕಮ್ಮಸಮಾದಾನಾನಂ ಹೇತುಸೋ ಠಾನಸೋ ಅನೋಧಿಸೋ ವಿಪಾಕವೇಮತ್ತತಾ ಞಾಣಂ ಪಞ್ಚಮಂ ತಥಾಗತಬಲಂ।>
    text <೬೨>, <ಇತಿ ತಥಾ ಸಮಾದಿನ್ನಾನಂ ಕಮ್ಮಾನಂ ಸಮಾದಿನ್ನಾನಂ ಝಾನಾನಂ ವಿಮೋಕ್ಖಾನಂ ಸಮಾಧೀನಂ ಸಮಾಪತ್ತೀನಂ ಅಯಂ ಸಂಕಿಲೇಸೋ। ಇದಂ ವೋದಾನಂ। ಇದಂ ವುಟ್ಠಾನಂ। ಏವಂ ಸಂಕಿಲಿಸ್ಸತಿ। ಏವಂ ವೋದಾಯತಿ। ಏವಂ ವುಟ್ಠಹತೀತಿ ಞಾಣಂ ಅನಾವರಣಂ।>
    text <ತತ್ಥ ಕತಿ ಝಾನಾನಿ॥ ಚತ್ತಾರಿ ಝಾನಾನಿ। ಕತಿ ವಿಮೋಕ್ಖಾ॥ ಏಕಾದಸ ಚ ಅಟ್ಠ ಚ ಸತ್ತ ಚ ತಯೋ ಚ ದ್ವೇ ಚ। ಕತಿ ಸಮಾಧೀ॥ ತಯೋ ಸಮಾಧೀ ಸವಿತಕ್ಕೋ ಸವಿಚಾರೋ ಸಮಾಧಿ। ಅವಿತಕ್ಕೋ ವಿಚಾರಮತ್ತೋ ಸಮಾಧಿ। ಅವಿತಕ್ಕೋ ಅವಿಚಾರೋ ಸಮಾಧಿ। ಕತಿ ಸಮಾಪತ್ತಿಯೋ॥ ಪಞ್ಚ ಸಮಾಪತ್ತಿಯೋ ಸಞ್ಞಾಸಮಾಪತ್ತಿ ಅಸಞ್ಞಾಸಮಾಪತ್ತಿ ನೇವಸಞ್ಞಾನಾಸಞ್ಞಾಸಮಾಪತ್ತಿ ವಿಭೂತಸಞ್ಞಾಸಮಾಪತ್ತಿ ನಿರೋಧಸಮಾಪತ್ತಿ।>
    text <ತತ್ಥ ಕತಮೋ ಸಂಕಿಲೇಸೋ॥ ಪಠಮಜ್ಝಾನಸ್ಸ ಕಾಮರಾಗಬ್ಯಾಪಾದಾ ಸಂಕಿಲೇಸೋ। ಯೇ ಚ ಕುಕ್ಕುಟಝಾಯೀ ದ್ವೇ ಪಠಮಕಾ ಯೋ ವಾ ಪನ ಕೋಚಿ ಹಾನಭಾಗಿಯೋ ಸಮಾಧಿ। ಅಯಂ ಸಂಕಿಲೇಸೋ। ತತ್ಥ ಕತಮಂ ವೋದಾನಂ। ನೀವರಣಪಾರಿಸುದ್ಧಿ। ಪಠಮಸ್ಸ ಝಾನಸ್ಸ ಯೇ ಚ ಕುಕ್ಕುಟಝಾಯೀ ದ್ವೇ ಪಚ್ಛಿಮಕಾ ಯೋ ವಾ ಪನ ಕೋಚಿ ವಿಸೇಸಭಾಗಿಯೋ ಸಮಾಧಿ। ಇದಂ ವೋದಾನಂ। ತತ್ಥ ಕತಮಂ ವುಟ್ಠಾನಂ॥ ಯಂ ಸಮಾಪತ್ತಿವುಟ್ಠಾನಕೋಸಲ್ಲಂ। ಇದಂ ವುಟ್ಠಾನಂ। ಯಂ ಏತ್ಥ ಞಾಣಂ ಹೇತುಸೋ ಠಾನಸೋ ಅನೋಧಿಸೋ। ಇದಂ ವುಚ್ಚತಿ ಸಬ್ಬೇಸಂ ಝಾನವಿಮೋಕ್ಖಸಮಾಧಿಸಮಾಪತ್ತೀನಂ ಸಂಕಿಲೇಸವೋದಾನವುಟ್ಠಾನಞಾಣಂ ಛಟ್ಠಂ ತಥಾಗತಬಲಂ।>
    text <೬೩>, <ಇತಿ ತಸ್ಸೇವ ಸಮಾಧಿಸ್ಸ ತಯೋ ಧಮ್ಮಾ ಪರಿವಾರಾ ಇನ್ದ್ರಿಯಾನಿ ಬಲಾನಿ ವೀರಿಯಮಿತಿ। ತಾನಿಯೇವ ಇನ್ದ್ರಿಯಾನಿ ವೀರಿಯವಸೇನ ಬಲಾನಿ ಭವನ್ತಿ। ಆಧಿಪತೇಯ್ಯಟ್ಠೇನ ಇನ್ದ್ರಿಯಾನಿ। ಅಕಮ್ಪಿಯಟ್ಠೇನ ಬಲಾನಿ। ಇತಿ ತೇಸಂ ಮುದುಮಜ್ಝಾಧಿಮತ್ತತಾ ಅಯಂ ಮುದಿನ್ದ್ರಿಯೋ ಅಯಂ ಮಜ್ಝಿನ್ದ್ರಿಯೋ ಅಯಂ ತಿಕ್ಖಿನ್ದ್ರಿಯೋತಿ। ತತ್ಥ ಭಗವಾ ತಿಕ್ಖಿನ್ದ್ರಿಯಂ ಸಂಖಿತ್ತೇನ ಓವಾದೇನ ಓವದತಿ। ಮಜ್ಝಿನ್ದ್ರಿಯಂ ಭಗವಾ ಸಂಖಿತ್ತವಿತ್ಥಾರೇನ ಓವದತಿ। ಮುದಿನ್ದ್ರಿಯಂ ಭಗವಾ ವಿತ್ಥಾರೇನ ಓವದತಿ। ತತ್ಥ ಭಗವಾ ತಿಕ್ಖಿನ್ದ್ರಿಯಸ್ಸ ಮುದುಕಂ ಧಮ್ಮದೇಸನಂ ಉಪದಿಸತಿ। ಮಜ್ಝಿನ್ದ್ರಿಯಸ್ಸ ಭಗವಾ ಮುದುತಿಕ್ಖಧಮ್ಮದೇಸನಂ ಉಪದಿಸತಿ। ಮುದಿನ್ದ್ರಿಯಸ್ಸ ಭಗವಾ ತಿಕ್ಖಂ ಧಮ್ಮದೇಸನಂ ಉಪದಿಸತಿ। ತತ್ಥ ಭಗವಾ ತಿಕ್ಖಿನ್ದ್ರಿಯಸ್ಸ ಸಮಥಂ ಉಪದಿಸತಿ। ಮಜ್ಝಿನ್ದ್ರಿಯಸ್ಸ ಭಗವಾ ಸಮಥವಿಪಸ್ಸನಂ ಉಪದಿಸತಿ। ಮುದಿನ್ದ್ರಿಯಸ್ಸ ಭಗವಾ ವಿಪಸ್ಸನಂ ಉಪದಿಸತಿ। ತತ್ಥ ಭಗವಾ ತಿಕ್ಖಿನ್ದ್ರಿಯಸ್ಸ ನಿಸ್ಸರಣಂ ಉಪದಿಸತಿ। ಮಜ್ಝಿನ್ದ್ರಿಯಸ್ಸ ಭಗವಾ ಆದೀನವಞ್ಚ ನಿಸ್ಸರಣಞ್ಚ ಉಪದಿಸತಿ। ಮುದಿನ್ದ್ರಿಯಸ್ಸ ಭಗವಾ ಅಸ್ಸಾದಞ್ಚ ಆದೀನವಞ್ಚ ನಿಸ್ಸರಣಞ್ಚ ಉಪದಿಸತಿ। ತತ್ಥ ಭಗವಾ ತಿಕ್ಖಿನ್ದ್ರಿಯಸ್ಸ ಅಧಿಪಞ್ಞಾಸಿಕ್ಖಾಯ ಪಞ್ಞಾಪಯತಿ। ಮಜ್ಝಿನ್ದ್ರಿಯಸ್ಸ ಭಗವಾ ಅಧಿಚಿತ್ತಸಿಕ್ಖಾಯ ಪಞ್ಞಾಪಯತಿ। ಮುದಿನ್ದ್ರಿಯಸ್ಸ ಭಗವಾ ಅಧಿಸೀಲಸಿಕ್ಖಾಯ ಪಞ್ಞಾಪಯತಿ।>
    text <ಯಂ ಏತ್ಥ ಞಾಣಂ ಹೇತುಸೋ ಠಾನಸೋ ಅನೋಧಿಸೋ ಅಯಂ ಇಮಂ ಭೂಮಿಂ ಭಾವನಞ್ಚ ಗತೋ। ಇಮಾಯ ವೇಲಾಯ ಇಮಾಯ ಅನುಸಾಸನಿಯಾ ಏವಂ ಧಾತುಕೋ ಚಾಯಂ ಅಯಂ ಚಸ್ಸ ಆಸಯೋ ಅಯಞ್ಚ ಅನುಸಯೋ ಇತಿ। ಇದಂ ವುಚ್ಚತಿ ಪರಸತ್ತಾನಂ ಪರಪುಗ್ಗಲಾನಂ ಇನ್ದ್ರಿಯಪರೋಪರಿಯತ್ತವೇಮತ್ತತಾ ಞಾಣಂ ಸತ್ತಮಂ ತಥಾಗತಬಲಂ।>
    text <ಇತಿ ತತ್ಥ ಯಂ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ಸೇಯ್ಯಥಿದಂ। ಏಕಮ್ಪಿ ಜಾತಿಂ ದ್ವೇಪಿ ಜಾತಿಯೋ ತಿಸ್ಸೋಪಿ ಜಾತಿಯೋ ಚತಸ್ಸೋಪಿ ಜಾತಿಯೋ ಪಞ್ಚಪಿ ಜಾತಿಯೋ ದಸಪಿ ಜಾತಿಯೋ ವೀಸಮ್ಪಿ ಜಾತಿಯೋ ತಿಂಸಮ್ಪಿ ಜಾತಿಯೋ ಚತ್ತಾರೀಸಮ್ಪಿ ಜಾತಿಯೋ ಪಞ್ಞಾಸಮ್ಪಿ ಜಾತಿಯೋ ಜಾತಿಸತಮ್ಪಿ ಜಾತಿಸಹಸ್ಸಮ್ಪಿ ಜಾತಿಸತಸಹಸ್ಸಮ್ಪಿ ಅನೇಕಾನಿಪಿ ಜಾತಿಸತಾನಿ ಅನೇಕಾನಿಪಿ ಜಾತಿಸಹಸ್ಸಾನಿ ಅನೇಕಾನಿಪಿ ಜಾತಿಸತಸಹಸ್ಸಾನಿ ಅನೇಕೇಪಿ ಸಂವಟ್ಟಕಪ್ಪೇ ಅನೇಕೇಪಿ ವಿವಟ್ಟಕಪ್ಪೇ ಅನೇಕೇಪಿ ಸಂವಟ್ಟವಿವಟ್ಟಕಪ್ಪೇ। ಅಮುತ್ರಾಸಿಂ ಏವಂನಾಮೋ ಏವಂಗೋತ್ತೋ ಏವಂವಣ್ಣೋ ಏವಮಾಹಾರೋ ಏವಂಸುಖದುಕ್ಖಪ್ಪಟಿಸಂವೇದೀ ಏವಮಾಯುಪರಿಯನ್ತೋ। ಸೋ ತತೋ ಚುತೋ ಅಮುತ್ರ ಉದಪಾದಿಂ। ತತ್ರಾಪಾಸಿಂ ಏವಂನಾಮೋ ಏವಂಗೋತ್ತೋ ಏವಂವಣ್ಣೋ ಏವಮಾಹಾರೋ ಏವಂಸುಖದುಕ್ಖಪ್ಪಟಿಸಂವೇದೀ ಏವಮಾಯುಪರಿಯನ್ತೋ। ಸೋ ತತೋ ಚುತೋ ಇಧೂಪಪನ್ನೋತಿ। ಇತಿ ಸಾಕಾರಂ ಸಉದ್ದೇಸಂ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ।>
    text <೬೪>, <ತತ್ಥ ಸಗ್ಗೂಪಗೇಸು ಚ ಸತ್ತೇಸು ಮನುಸ್ಸೂಪಗೇಸು ಚ ಸತ್ತೇಸು ಅಪಾಯೂಪಗೇಸು ಚ ಸತ್ತೇಸು ಇಮಸ್ಸ ಪುಗ್ಗಲಸ್ಸ ಲೋಭಾದಯೋ ಉಸ್ಸನ್ನಾ ಅಲೋಭಾದಯೋ ಮನ್ದಾ। ಇಮಸ್ಸ ಪುಗ್ಗಲಸ್ಸ ಅಲೋಭಾದಯೋ ಉಸ್ಸನ್ನಾ ಲೋಭಾದಯೋ ಮನ್ದಾ। ಯೇ ವಾ ಪನ ಉಸ್ಸನ್ನಾ ಯೇ ವಾ ಪನ ಮನ್ದಾ ಇಮಸ್ಸ ಪುಗ್ಗಲಸ್ಸ ಇಮಾನಿ ಇನ್ದ್ರಿಯಾನಿ ಉಪಚಿತಾನಿ ಇಮಸ್ಸ ಪುಗ್ಗಲಸ್ಸ ಇಮಾನಿ ಇನ್ದ್ರಿಯಾನಿ ಅನುಪಚಿತಾನಿ ಅಮುಕಾಯ ವಾ ಕಪ್ಪಕೋಟಿಯಂ ಕಪ್ಪಸತಸಹಸ್ಸೇ ವಾ ಕಪ್ಪಸಹಸ್ಸೇ ವಾ ಕಪ್ಪಸತೇ ವಾ ಕಪ್ಪೇ ವಾ ಅನ್ತರಕಪ್ಪೇ ವಾ ಉಪಡ್ಢಕಪ್ಪೇ ವಾ ಸಂವಚ್ಛರೇ ವಾ ಉಪಡ್ಢಸಂವಚ್ಛರೇ ವಾ ಮಾಸೇ ವಾ ಪಕ್ಖೇ ವಾ ದಿವಸೇ ವಾ ಮುಹುತ್ತೇ ವಾ ಇಮಿನಾ ಪಮಾದೇನ ವಾ ಪಸಾದೇನ ವಾತಿ। ತಂ ತಂ ಭವಂ ಭಗವಾ ಅನುಸ್ಸರನ್ತೋ ಅಸೇಸಂ ಜಾನಾತಿ। ತತ್ಥ ಯಂ ದಿಬ್ಬೇನ ಚಕ್ಖುನಾ ವಿಸುದ್ಧೇನ ಅತಿಕ್ಕನ್ತಮಾನುಸಕೇನ ಸತ್ತೇ ಪಸ್ಸತಿ ಚವಮಾನೇ ಉಪಪಜ್ಜಮಾನೇ ಹೀನೇ ಪಣೀತೇ ಸುವಣ್ಣೇ ದುಬ್ಬಣ್ಣೇ ಸುಗತೇ ದುಗ್ಗತೇ ಯಥಾಕಮ್ಮೂಪಗೇ ಸತ್ತೇ ಪಜಾನಾತಿ ಇಮೇ ವತ ಭೋನ್ತೋ ಸತ್ತಾ ಕಾಯದುಚ್ಚರಿತೇನ ಸಮನ್ನಾಗತಾ ವಚೀದುಚ್ಚರಿತೇನ ಸಮನ್ನಾಗತಾ ಮನೋದುಚ್ಚರಿತೇನ ಸಮನ್ನಾಗತಾ ಅರಿಯಾನಂ ಉಪವಾದಕಾ ಮಿಚ್ಛಾದಿಟ್ಠಿಕಾ ಮಿಚ್ಛಾದಿಟ್ಠಿಕಮ್ಮಸಮಾದಾನಾ। ತೇ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪನ್ನಾ।>
    text <ಇಮೇ ವಾ ಪನ ಭೋನ್ತೋ ಸತ್ತಾ ಕಾಯಸುಚರಿತೇನ ಸಮನ್ನಾಗತಾ ವಚೀಸುಚರಿತೇನ ಸಮನ್ನಾಗತಾ ಮನೋಸುಚರಿತೇನ ಸಮನ್ನಾಗತಾ ಅರಿಯಾನಂ ಅನುಪವಾದಕಾ ಸಮ್ಮಾದಿಟ್ಠಿಕಾ ಸಮ್ಮಾದಿಟ್ಠಿಕಮ್ಮಸಮಾದಾನಾ। ತೇ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪನ್ನಾ। ತತ್ಥ ಸಗ್ಗೂಪಗೇಸು ಚ ಸತ್ತೇಸು ಮನುಸ್ಸೂಪಗೇಸು ಚ ಸತ್ತೇಸು ಅಪಾಯೂಪಗೇಸು ಚ ಸತ್ತೇಸು ಇಮಿನಾ ಪುಗ್ಗಲೇನ ಏವರೂಪಂ ಕಮ್ಮಂ ಅಮುಕಾಯ ಕಪ್ಪಕೋಟಿಯಂ ಉಪಚಿತಂ ಕಪ್ಪಸತಸಹಸ್ಸೇ ವಾ ಕಪ್ಪಸಹಸ್ಸೇ ವಾ ಕಪ್ಪಸತೇ ವಾ ಕಪ್ಪೇ ವಾ ಅನ್ತರಕಪ್ಪೇ ವಾ ಉಪಡ್ಢಕಪ್ಪೇ ವಾ ಸಂವಚ್ಛರೇ ವಾ ಉಪಡ್ಢಸಂವಚ್ಛರೇ ವಾ ಮಾಸೇ ವಾ ಪಕ್ಖೇ ವಾ ದಿವಸೇ ವಾ ಮುಹುತ್ತೇ ವಾ ಇಮಿನಾ ಪಮಾದೇನ ವಾ ಪಸಾದೇನ ವಾತಿ। ಇಮಾನಿ ಭಗವತೋ ದ್ವೇ ಞಾಣಾನಿ ಪುಬ್ಬೇನಿವಾಸಾನುಸ್ಸತಿಞಾಣಞ್ಚ ದಿಬ್ಬಚಕ್ಖು ಚ ಅಟ್ಠಮಂ ನವಮಂ ತಥಾಗತಬಲಂ।>
    text <ಇತಿ ತತ್ಥ ಯಂ ಸಬ್ಬಞ್ಞುತಾ ಪತ್ತಾ ವಿದಿತಾ ಸಬ್ಬಧಮ್ಮಾ ವಿರಜಂ ವೀತಮಲಂ ಉಪ್ಪನ್ನಂ ಸಬ್ಬಞ್ಞುತಞಾಣಂ ನಿಹತೋ ಮಾರೋ ಬೋಧಿಮೂಲೇ। ಇದಂ ಭಗವತೋ ದಸಮಂ ಬಲಂ ಸಬ್ಬಾಸವಪರಿಕ್ಖಯಂ ಞಾಣಂ। ದಸಬಲಸಮನ್ನಾಗತಾ ಹಿ ಬುದ್ಧಾ ಭಗವನ್ತೋತಿ।>
    stand <ನಿಯುತ್ತೋ ವಿಚಯೋ ಹಾರಸಮ್ಪಾತೋ।>
  text <೩॥ ಯುತ್ತಿಹಾರಸಮ್ಪಾತೋ>
    text <೬೫>
      text <ತತ್ಥ ಕತಮೋ ಯುತ್ತಿಹಾರಸಮ್ಪಾತೋ॥>
      text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋ।>
      text <ಸಮ್ಮಾದಿಟ್ಠಿಪುರೇಕ್ಖಾರೋ। ಞತ್ವಾನ ಉದಯಬ್ಬಯಂ।>
      text <ಥಿನಮಿದ್ಧಾಭಿಭೂ ಭಿಕ್ಖು। ಸಬ್ಬಾ ದುಗ್ಗತಿಯೋ ಜಹೇತಿ॥>
      text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋ।>
      text <ಸಮ್ಮಾದಿಟ್ಠಿಪುರೇಕ್ಖಾರೋ। ಞತ್ವಾನ ಉದಯಬ್ಬಯಂ।>
      text <ಥಿನಮಿದ್ಧಾಭಿಭೂ ಭಿಕ್ಖು। ಸಬ್ಬಾ ದುಗ್ಗತಿಯೋ ಜಹೇತಿ॥>
      text <ಸೋಳಸ ಹಾರಾ ಪಠಮಂ। ದಿಸಲೋಚನತೋ ದಿಸಾ ವಿಲೋಕೇತ್ವಾ।>
      text <ಸಙ್ಖಿಪಿಯ ಅಙ್ಕುಸೇನ ಹಿ। ನಯೇಹಿ ತೀಹಿ ನಿದ್ದಿಸೇ ಸುತ್ತನ್ತಿ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ರಕ್ಖಿತಚಿತ್ತಸ್ಸ ಸಮ್ಮಾಸಙ್ಕಪ್ಪಗೋಚರೋ ಭವಿಸ್ಸತೀತಿ ಯುಜ್ಜತಿ। ಸಮ್ಮಾಸಙ್ಕಪ್ಪಗೋಚರೋ ಸಮ್ಮಾದಿಟ್ಠಿ ಭವಿಸ್ಸತೀತಿ ಯುಜ್ಜತಿ। ಸಮ್ಮಾದಿಟ್ಠಿಪುರೇಕ್ಖಾರೋ ವಿಹರನ್ತೋ ಉದಯಬ್ಬಯಂ ಪಟಿವಿಜ್ಝಿಸ್ಸತೀತಿ ಯುಜ್ಜತಿ। ಉದಯಬ್ಬಯಂ ಪಟಿವಿಜ್ಝನ್ತೋ ಸಬ್ಬಾ ದುಗ್ಗತಿಯೋ ಜಹಿಸ್ಸತೀತಿ ಯುಜ್ಜತಿ। ಸಬ್ಬಾ ದುಗ್ಗತಿಯೋ ಜಹನ್ತೋ ಸಬ್ಬಾನಿ ದುಗ್ಗತಿವಿನಿಪಾತಭಯಾನಿ ಸಮತಿಕ್ಕಮಿಸ್ಸತೀತಿ ಯುಜ್ಜತೀತಿ।>
    stand <ನಿಯುತ್ತೋ ಯುತ್ತಿಹಾರಸಮ್ಪಾತೋ।>
  text <೪॥ ಪದಟ್ಠಾನಹಾರಸಮ್ಪಾತೋ>
    text <೬೬>, <ತತ್ಥ ಕತಮೋ ಪದಟ್ಠಾನೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸಾತಿ ತಿಣ್ಣಂ ಸುಚರಿತಾನಂ ಪದಟ್ಠಾನಂ। ಸಮ್ಮಾಸಙ್ಕಪ್ಪಗೋಚರೋತಿ ಸಮಥಸ್ಸ ಪದಟ್ಠಾನಂ। ಸಮ್ಮಾದಿಟ್ಠಿಪುರೇಕ್ಖಾರೋತಿ ವಿಪಸ್ಸನಾಯ ಪದಟ್ಠಾನಂ। ಞತ್ವಾನ ಉದಯಬ್ಬಯನ್ತಿ ದಸ್ಸನಭೂಮಿಯಾ ಪದಟ್ಠಾನಂ। ಥಿನಮಿದ್ಧಾಭಿಭೂ ಭಿಕ್ಖೂತಿ ವೀರಿಯಸ್ಸ ಪದಟ್ಠಾನಂ। ಸಬ್ಬಾ ದುಗ್ಗತಿಯೋ ಜಹೇತಿ ಭಾವನಾಯ ಪದಟ್ಠಾನಂ।>
    stand <ನಿಯುತ್ತೋ ಪದಟ್ಠಾನೋ ಹಾರಸಮ್ಪಾತೋ।>
  text <೫॥ ಲಕ್ಖಣಹಾರಸಮ್ಪಾತೋ>
    text <೬೭>, <ತತ್ಥ ಕತಮೋ ಲಕ್ಖಣೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಇದಂ ಸತಿನ್ದ್ರಿಯಂ। ಸತಿನ್ದ್ರಿಯೇ ಗಹಿತೇ ಗಹಿತಾನಿ ಭವನ್ತಿ ಪಞ್ಚಿನ್ದ್ರಿಯಾನಿ। ಸಮ್ಮಾದಿಟ್ಠಿಪುರೇಕ್ಖಾರೋತಿ ಸಮ್ಮಾದಿಟ್ಠಿಯಾ ಗಹಿತಾಯ ಗಹಿತೋ ಭವತಿ ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ತಂ ಕಿಸ್ಸ ಹೇತು॥ ಸಮ್ಮಾದಿಟ್ಠಿತೋ ಹಿ ಸಮ್ಮಾಸಙ್ಕಪ್ಪೋ ಪಭವತಿ। ಸಮ್ಮಾಸಙ್ಕಪ್ಪತೋ ಸಮ್ಮಾವಾಚಾ ಪಭವತಿ। ಸಮ್ಮಾವಾಚಾತೋ ಸಮ್ಮಾಕಮ್ಮನ್ತೋ ಪಭವತಿ। ಸಮ್ಮಾಕಮ್ಮನ್ತತೋ ಸಮ್ಮಾಆಜೀವೋ ಪಭವತಿ। ಸಮ್ಮಾಆಜೀವತೋ ಸಮ್ಮಾವಾಯಾಮೋ ಪಭವತಿ। ಸಮ್ಮಾವಾಯಾಮತೋ ಸಮ್ಮಾಸತಿ ಪಭವತಿ। ಸಮ್ಮಾಸತಿತೋ ಸಮ್ಮಾಸಮಾಧಿ ಪಭವತಿ। ಸಮ್ಮಾಸಮಾಧಿತೋ ಸಮ್ಮಾವಿಮುತ್ತಿ ಪಭವತಿ। ಸಮ್ಮಾವಿಮುತ್ತಿತೋ ಸಮ್ಮಾವಿಮುತ್ತಿಞಾಣದಸ್ಸನಂ ಪಭವತಿ।>
    stand <ನಿಯುತ್ತೋ ಲಕ್ಖಣೋ ಹಾರಸಮ್ಪಾತೋ।>
  text <೬॥ ಚತುಬ್ಯೂಹಹಾರಸಮ್ಪಾತೋ>
    text <೬೮>, <ತತ್ಥ ಕತಮೋ ಚತುಬ್ಯೂಹೋ ಹಾರಸಮ್ಪಾತೋ।>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸಾತಿ ರಕ್ಖಿತಂ ಪರಿಪಾಲೀಯತೀತಿ ಏಸಾ ನಿರುತ್ತಿ। ಇಧ ಭಗವತೋ ಕೋ ಅಧಿಪ್ಪಾಯೋ॥ ಯೇ ದುಗ್ಗತೀಹಿ ಪರಿಮುಚ್ಚಿತುಕಾಮಾ ಭವಿಸ್ಸನ್ತಿ। ತೇ ಧಮ್ಮಚಾರಿನೋ ಭವಿಸ್ಸನ್ತೀತಿ ಅಯಂ ಏತ್ಥ ಭಗವತೋ ಅಧಿಪ್ಪಾಯೋ। ಕೋಕಾಲಿಕೋ ಹಿ ಸಾರಿಪುತ್ತಮೋಗ್ಗಲ್ಲಾನೇಸು ಥೇರೇಸು ಚಿತ್ತಂ ಪದೋಸಯಿತ್ವಾ ಮಹಾಪದುಮನಿರಯೇ ಉಪಪನ್ನೋ। ಭಗವಾ ಚ ಸತಿಆರಕ್ಖೇನ ಚೇತಸಾ ಸಮನ್ನಾಗತೋ। ಸುತ್ತಮ್ಹಿ ವುತ್ತಂ ಸತಿಯಾ ಚಿತ್ತಂ ರಕ್ಖಿತಬ್ಬನ್ತಿ।>
    stand <ನಿಯುತ್ತೋ ಚತುಬ್ಯೂಹೋ ಹಾರಸಮ್ಪಾತೋ।>
  text <೭॥ ಆವಟ್ಟಹಾರಸಮ್ಪಾತೋ>
    text <೬೯>, <ತತ್ಥ ಕತಮೋ ಆವಟ್ಟೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಸಮಥೋ। ಸಮ್ಮಾದಿಟ್ಠಿಪುರೇಕ್ಖಾರೋತಿ ವಿಪಸ್ಸನಾ। ಞತ್ವಾನ ಉದಯಬ್ಬಯನ್ತಿ ದುಕ್ಖಪರಿಞ್ಞಾ। ಥಿನಮಿದ್ಧಾಭಿಭೂ ಭಿಕ್ಖೂತಿ ಸಮುದಯಪಹಾನಂ। ಸಬ್ಬಾ ದುಗ್ಗತಿಯೋ ಜಹೇತಿ ನಿರೋಧೋ। ಇಮಾನಿ ಚತ್ತಾರಿ ಸಚ್ಚಾನಿ।>
    stand <ನಿಯುತ್ತೋ ಆವಟ್ಟೋ ಹಾರಸಮ್ಪಾತೋ।>
  text <೮॥ ವಿಭತ್ತಿಹಾರಸಮ್ಪಾತೋ>
    text <೭೦>, <ತತ್ಥ ಕತಮೋ ವಿಭತ್ತಿಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ಕುಸಲಪಕ್ಖೋ ಕುಸಲಪಕ್ಖೇನ ನಿದ್ದಿಸಿತಬ್ಬೋ। ಅಕುಸಲಪಕ್ಖೋ ಅಕುಸಲಪಕ್ಖೇನ ನಿದ್ದಿಸಿತಬ್ಬೋ।>
    stand <ನಿಯುತ್ತೋ ವಿಭತ್ತಿಹಾರಸಮ್ಪಾತೋ।>
  text <೯॥ ಪರಿವತ್ತನಹಾರಸಮ್ಪಾತೋ>
    text <೭೧>, <ತತ್ಥ ಕತಮೋ ಪರಿವತ್ತನೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ಸಮಥವಿಪಸ್ಸನಾಯ ಭಾವಿತಾಯ ನಿರೋಧೋ ಫಲಂ। ಪರಿಞ್ಞಾತಂ ದುಕ್ಖಂ। ಸಮುದಯೋ ಪಹೀನೋ। ಮಗ್ಗೋ ಭಾವಿತೋ ಪಟಿಪಕ್ಖೇನ।>
    stand <ನಿಯುತ್ತೋ ಪರಿವತ್ತನೋ ಹಾರಸಮ್ಪಾತೋ।>
  text <೧೦॥ ವೇವಚನಹಾರಸಮ್ಪಾತೋ>
    text <೭೨>, <ತತ್ಥ ಕತಮೋ ವೇವಚನೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸಾತಿ ಚಿತ್ತಂ ಮನೋ ವಿಞ್ಞಾಣಂ ಮನಿನ್ದ್ರಿಯಂ ಮನಾಯತನಂ ವಿಜಾನನಾ ವಿಜಾನಿತತ್ತಂ। ಇದಂ ವೇವಚನಂ। ಸಮ್ಮಾಸಙ್ಕಪ್ಪಗೋಚರೋತಿ ನೇಕ್ಖಮ್ಮಸಙ್ಕಪ್ಪೋ ಅಬ್ಯಾಪಾದಸಙ್ಕಪ್ಪೋ ಅವಿಹಿಂಸಾಸಙ್ಕಪ್ಪೋ। ಇದಂ ವೇವಚನಂ। ಸಮ್ಮಾದಿಟ್ಠಿಪುರೇಕ್ಖಾರೋತಿ ಸಮ್ಮಾದಿಟ್ಠಿ ನಾಮ ಪಞ್ಞಾಸತ್ಥಂ ಪಞ್ಞಾಖಗ್ಗೋ ಪಞ್ಞಾರತನಂ ಪಞ್ಞಾಪಜ್ಜೋತೋ ಪಞ್ಞಾಪತೋದೋ ಪಞ್ಞಾಪಾಸಾದೋ। ಇದಂ ವೇವಚನಂ।>
    stand <ನಿಯುತ್ತೋ ವೇವಚನೋ ಹಾರಸಮ್ಪಾತೋ।>
  text <೧೧॥ ಪಞ್ಞತ್ತಿಹಾರಸಮ್ಪಾತೋ>
    text <೭೩>, <ತತ್ಥ ಕತಮೋ ಪಞ್ಞತ್ತಿಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸಾತಿ ಪದಟ್ಠಾನಪಞ್ಞತ್ತಿ ಸತಿಯಾ। ಸಮ್ಮಾಸಙ್ಕಪ್ಪಗೋಚರೋತಿ ಭಾವನಾಪಞ್ಞತ್ತಿ ಸಮಥಸ್ಸ। ಸಮ್ಮಾದಿಟ್ಠಿಪುರೇಕ್ಖಾರೋ। ಞತ್ವಾನ ಉದಯಬ್ಬಯನ್ತಿ ದಸ್ಸನಭೂಮಿಯಾ ನಿಕ್ಖೇಪಪಞ್ಞತ್ತಿ। ಥಿನಮಿದ್ಧಾಭಿಭೂ ಭಿಕ್ಖೂತಿ ಸಮುದಯಸ್ಸ ಅನವಸೇಸಪ್ಪಹಾನಪಞ್ಞತ್ತಿ। ಸಬ್ಬಾ ದುಗ್ಗತಿಯೋ ಜಹೇತಿ ಭಾವನಾಪಞ್ಞತ್ತಿ ಮಗ್ಗಸ್ಸ।>
    stand <ನಿಯುತ್ತೋ ಪಞ್ಞತ್ತಿಹಾರಸಮ್ಪಾತೋ।>
  text <೧೨॥ ಓತರಣಹಾರಸಮ್ಪಾತೋ>
    text <೭೪>, <ತತ್ಥ ಕತಮೋ ಓತರಣೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋ। ಸಮ್ಮಾದಿಟ್ಠಿಪುರೇಕ್ಖಾರೋತಿ ಸಮ್ಮಾದಿಟ್ಠಿಯಾ ಗಹಿತಾಯ ಗಹಿತಾನಿ ಭವನ್ತಿ ಪಞ್ಚಿನ್ದ್ರಿಯಾನಿ। ಅಯಂ ಇನ್ದ್ರಿಯೇಹಿ ಓತರಣಾ।>
    text <ತಾನಿಯೇವ ಇನ್ದ್ರಿಯಾನಿ ವಿಜ್ಜಾ। ವಿಜ್ಜುಪ್ಪಾದಾ ಅವಿಜ್ಜಾನಿರೋಧೋ। ಅವಿಜ್ಜಾನಿರೋಧಾ ಸಙ್ಖಾರನಿರೋಧೋ। ಸಙ್ಖಾರನಿರೋಧಾ ವಿಞ್ಞಾಣನಿರೋಧೋ। ಏವಂ ಸಬ್ಬಂ। ಅಯಂ ಪಟಿಚ್ಚಸಮುಪ್ಪಾದೇನ ಓತರಣಾ।>
    text <ತಾನಿಯೇವ ಪಞ್ಚಿನ್ದ್ರಿಯಾನಿ ತೀಹಿ ಖನ್ಧೇಹಿ ಸಙ್ಗಹಿತಾನಿ ಸೀಲಕ್ಖನ್ಧೇನ ಸಮಾಧಿಕ್ಖನ್ಧೇನ ಪಞ್ಞಾಕ್ಖನ್ಧೇನ। ಅಯಂ ಖನ್ಧೇಹಿ ಓತರಣಾ।>
    text <ತಾನಿ ಯೇವ ಪಞ್ಚಿನ್ದ್ರಿಯಾನಿ ಸಙ್ಖಾರಪರಿಯಾಪನ್ನಾನಿ। ಯೇ ಸಙ್ಖಾರಾ ಅನಾಸವಾ ನೋ ಚ ಭವಙ್ಗಾ। ತೇ ಸಙ್ಖಾರಾ ಧಮ್ಮಧಾತುಸಙ್ಗಹಿತಾ। ಅಯಂ ಧಾತೂಹಿ ಓತರಣಾ।>
    text <ಸಾ ಧಮ್ಮಧಾತು ಧಮ್ಮಾಯತನಪರಿಯಾಪನ್ನಾ। ಯಂ ಆಯತನಂ ಅನಾಸವಂ ನೋ ಚ ಭವಙ್ಗಂ। ಅಯಂ ಆಯತನೇಹಿ ಓತರಣಾ।>
    stand <ನಿಯುತ್ತೋ ಓತರಣೋ ಹಾರಸಮ್ಪಾತೋ।>
  text <೧೩॥ ಸೋಧನಹಾರಸಮ್ಪಾತೋ>
    text <೭೫>, <ತತ್ಥ ಕತಮೋ ಸೋಧನೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ಯತ್ಥ ಆರಮ್ಭೋ ಸುದ್ಧೋ। ಸೋ ಪಞ್ಹೋ ವಿಸಜ್ಜಿತೋ ಭವತಿ। ಯತ್ಥ ಪನ ಆರಮ್ಭೋ ನ ಸುದ್ಧೋ। ನ ತಾವ ಸೋ ಪಞ್ಹೋ ವಿಸಜ್ಜಿತೋ ಭವತಿ।>
    stand <ನಿಯುತ್ತೋ ಸೋಧನೋ ಹಾರಸಮ್ಪಾತೋ।>
  text <೧೪॥ ಅಧಿಟ್ಠಾನಹಾರಸಮ್ಪಾತೋ>
    text <೭೬>, <ತತ್ಥ ಕತಮೋ ಅಧಿಟ್ಠಾನೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ತಸ್ಮಾ ರಕ್ಖಿತಚಿತ್ತಸ್ಸಾತಿ ಏಕತ್ತತಾ। ಚಿತ್ತಂ ಮನೋ ವಿಞ್ಞಾಣಂ। ಅಯಂ ವೇಮತ್ತತಾ। ಸಮ್ಮಾಸಙ್ಕಪ್ಪಗೋಚರೋತಿ ಏಕತ್ತತಾ। ನೇಕ್ಖಮ್ಮಸಙ್ಕಪ್ಪೋ ಅಬ್ಯಾಪಾದಸಙ್ಕಪ್ಪೋ ಅವಿಹಿಂಸಾಸಙ್ಕಪ್ಪೋ ಅಯಂ ವೇಮತ್ತತಾ। ಸಮ್ಮಾದಿಟ್ಠಿಪುರೇಕ್ಖಾರೋತಿ ಏಕತ್ತತಾ। ಸಮ್ಮಾದಿಟ್ಠಿ ನಾಮ ಯಂ ದುಕ್ಖೇ ಞಾಣಂ ದುಕ್ಖಸಮುದಯೇ ಞಾಣಂ ದುಕ್ಖನಿರೋಧೇ ಞಾಣಂ ದುಕ್ಖನಿರೋಧಗಾಮಿನಿಯಾ ಪಟಿಪದಾಯ ಞಾಣಂ ಮಗ್ಗೇ ಞಾಣಂ ಹೇತುಮ್ಹಿ ಞಾಣಂ ಹೇತುಸಮುಪ್ಪನ್ನೇಸು ಧಮ್ಮೇಸು ಞಾಣಂ ಪಚ್ಚಯೇ ಞಾಣಂ ಪಚ್ಚಯಸಮುಪ್ಪನ್ನೇಸು ಧಮ್ಮೇಸು ಞಾಣಂ। ಯಂ ತತ್ಥ ತತ್ಥ ಯಥಾಭೂತಂ ಞಾಣದಸ್ಸನಂ ಅಭಿಸಮಯೋ ಸಮ್ಪಟಿವೇಧೋ ಸಚ್ಚಾಗಮನಂ। ಅಯಂ ವೇಮತ್ತತಾ। ಞತ್ವಾನ ಉದಯಬ್ಬಯನ್ತಿ ಏಕತ್ತತಾ। ಉದಯೇನ ಅವಿಜ್ಜಾಪಚ್ಚಯಾ ಸಙ್ಖಾರಾ। ಸಙ್ಖಾರಪಚ್ಚಯಾ ವಿಞ್ಞಾಣಂ। ಏವಂ ಸಬ್ಬಂ ಸಮುದಯೋ ಭವತಿ। ವಯೇನ ಅವಿಜ್ಜಾನಿರೋಧಾ ಸಙ್ಖಾರನಿರೋಧೋ। ಏವಂ ಸಬ್ಬಂ ನಿರೋಧೋ ಹೋತಿ। ಅಯಂ ವೇಮತ್ತತಾ। ಥಿನಮಿದ್ಧಾಭಿಭೂ ಭಿಕ್ಖೂತಿ ಏಕತ್ತತಾ। ಥಿನಂ ನಾಮ ಯಾ ಚಿತ್ತಸ್ಸ ಅಕಲ್ಲತಾ ಅಕಮ್ಮನಿಯತಾ। ಮಿದ್ಧಂ ನಾಮ ಯಂ ಕಾಯಸ್ಸ ಲೀನತ್ತಂ। ಅಯಂ ವೇಮತ್ತತಾ। ಸಬ್ಬಾ ದುಗ್ಗತಿಯೋ ಜಹೇತಿ ಏಕತ್ತತಾ। ದೇವಮನುಸ್ಸೇ ವಾ ಉಪನಿಧಾಯ ಅಪಾಯಾ ದುಗ್ಗತಿ। ನಿಬ್ಬಾನಂ ವಾ ಉಪನಿಧಾಯ ಸಬ್ಬಾ ಉಪಪತ್ತಿಯೋ ದುಗ್ಗತಿ। ಅಯಂ ವೇಮತ್ತತಾ।>
    stand <ನಿಯುತ್ತೋ ಅಧಿಟ್ಠಾನೋ ಹಾರಸಮ್ಪಾತೋ।>
  text <೧೫॥ ಪರಿಕ್ಖಾರಹಾರಸಮ್ಪಾತೋ>
    text <೭೭>, <ತತ್ಥ ಕತಮೋ ಪರಿಕ್ಖಾರೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸ। ಸಮ್ಮಾಸಙ್ಕಪ್ಪಗೋಚರೋತಿ ಗಾಥಾ। ಅಯಂ ಸಮಥವಿಪಸ್ಸನಾಯ ಪರಿಕ್ಖಾರೋ।>
    stand <ನಿಯುತ್ತೋ ಪರಿಕ್ಖಾರೋ ಹಾರಸಮ್ಪಾತೋ।>
  text <೧೬॥ ಸಮಾರೋಪನಹಾರಸಮ್ಪಾತೋ>
    text <೭೮>, <ತತ್ಥ ಕತಮೋ ಸಮಾರೋಪನೋ ಹಾರಸಮ್ಪಾತೋ॥>
    text <ತಸ್ಮಾ ರಕ್ಖಿತಚಿತ್ತಸ್ಸಾತಿ ತಿಣ್ಣಂ ಸುಚರಿತಾನಂ ಪದಟ್ಠಾನಂ। ಚಿತ್ತೇ ರಕ್ಖಿತೇ ತಂ ರಕ್ಖಿತಂ ಭವತಿ ಕಾಯಕಮ್ಮಂ ವಚೀಕಮ್ಮಂ ಮನೋಕಮ್ಮಂ। ಸಮ್ಮಾದಿಟ್ಠಿಪುರೇಕ್ಖಾರೋತಿ ಸಮ್ಮಾದಿಟ್ಠಿಯಾ ಭಾವಿತಾಯ ಭಾವಿತೋ ಭವತಿ ಅರಿಯೋ ಅಟ್ಠಙ್ಗಿಕೋ ಮಗ್ಗೋ। ಕೇನ ಕಾರಣೇನ॥ ಸಮ್ಮಾದಿಟ್ಠಿತೋ ಹಿ ಸಮ್ಮಾಸಙ್ಕಪ್ಪೋ ಪಭವತಿ। ಸಮ್ಮಾಸಙ್ಕಪ್ಪತೋ ಸಮ್ಮಾವಾಚಾ ಪಭವತಿ। ಸಮ್ಮಾವಾಚಾತೋ ಸಮ್ಮಾಕಮ್ಮನ್ತೋ ಪಭವತಿ। ಸಮ್ಮಾಕಮ್ಮನ್ತತೋ ಸಮ್ಮಾಆಜೀವೋ ಪಭವತಿ। ಸಮ್ಮಾಆಜೀವತೋ ಸಮ್ಮಾವಾಯಾಮೋ ಪಭವತಿ। ಸಮ್ಮಾವಾಯಾಮತೋ ಸಮ್ಮಾಸತಿ ಪಭವತಿ। ಸಮ್ಮಾಸತಿತೋ ಸಮ್ಮಾಸಮಾಧಿ ಪಭವತಿ। ಸಮ್ಮಾಸಮಾಧಿತೋ ಸಮ್ಮಾವಿಮುತ್ತಿ ಪಭವತಿ। ಸಮ್ಮಾವಿಮುತ್ತಿತೋ ಸಮ್ಮಾವಿಮುತ್ತಿಞಾಣದಸ್ಸನಂ ಪಭವತಿ। ಅಯಂ ಅನುಪಾದಿಸೇಸೋ ಪುಗ್ಗಲೋ ಅನುಪಾದಿಸೇಸಾ ಚ ನಿಬ್ಬಾನಧಾತು।>
    stand <ನಿಯುತ್ತೋ ಸಮಾರೋಪನೋ ಹಾರಸಮ್ಪಾತೋ।>
    text <ತೇನಾಹ ಆಯಸ್ಮಾ ಮಹಾಕಚ್ಚಾಯನೋ>
    stand <ನಿಯುತ್ತೋ ಹಾರಸಮ್ಪಾತೋ।>
