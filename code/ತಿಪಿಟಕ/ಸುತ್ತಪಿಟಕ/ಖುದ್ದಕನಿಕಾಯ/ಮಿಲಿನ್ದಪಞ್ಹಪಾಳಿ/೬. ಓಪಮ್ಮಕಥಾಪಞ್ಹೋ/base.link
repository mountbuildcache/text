text <೬॥ ಓಪಮ್ಮಕಥಾಪಞ್ಹೋ>
  text <ಭನ್ತೇ ನಾಗಸೇನ। ಕತಿಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅರಹತ್ತಂ ಸಚ್ಛಿಕರೋತೀತಿ॥>
  text <ಇಧ। ಮಹಾರಾಜ। ಅರಹತ್ತಂ ಸಚ್ಛಿಕಾತುಕಾಮೇನ ಭಿಕ್ಖುನಾ>
  text <ಗದ್ರಭಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಕುಕ್ಕುಟಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ಕಲನ್ದಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ದೀಪಿನಿಯಾ ಏಕಂ ಅಙ್ಗಂ ಗಹೇತಬ್ಬಂ।>
  text <ದೀಪಿಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಕುಮ್ಮಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ವಂಸಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಚಾಪಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ವಾಯಸಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಮಕ್ಕಟಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  stand <ಗದ್ರಭವಗ್ಗೋ ಪಠಮೋ।>
  text <ಲಾಬುಲತಾಯ ಏಕಂ ಅಙ್ಗಂ ಗಹೇತಬ್ಬಂ।>
  text <ಪದುಮಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಬೀಜಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಸಾಲಕಲ್ಯಾಣಿಕಾಯ ಏಕಂ ಅಙ್ಗಂ ಗಹೇತಬ್ಬಂ।>
  text <ನಾವಾಯ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ನಾವಾಲಗ್ಗನಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಕೂಪಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ನಿಯಾಮಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಕಮ್ಮಕಾರಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಸಮುದ್ದಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  stand <ಸಮುದ್ದವಗ್ಗೋ ದುತಿಯೋ।>
  text <ಪಥವಿಯಾ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ಆಪಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ತೇಜಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ವಾಯುಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ಪಬ್ಬತಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ಆಕಾಸಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ಚನ್ದಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ಸೂರಿಯಸ್ಸ ಸತ್ತ ಅಙ್ಗಾನಿ ಗಹೇತಬ್ಬಾನಿ।>
  text <ಸಕ್ಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಚಕ್ಕವತ್ತಿಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನಿ।>
  stand <ಪಥವೀವಗ್ಗೋ ತತಿಯೋ।>
  text <ಉಪಚಿಕಾಯ ಏಕಂ ಅಙ್ಗಂ ಗಹೇತಬ್ಬಂ।>
  text <ಬಿಳಾರಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಉನ್ದೂರಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ವಿಚ್ಛಿಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ನಕುಲಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಜರಸಿಙ್ಗಾಲಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಮಿಗಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಗೋರೂಪಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನಿ।>
  text <ವರಾಹಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಹತ್ಥಿಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  stand <ಉಪಚಿಕಾವಗ್ಗೋ ಚತುತ್ಥೋ।>
  text <ಸೀಹಸ್ಸ ಸತ್ತ ಅಙ್ಗಾನಿ ಗಹೇತಬ್ಬಾನಿ।>
  text <ಚಕ್ಕವಾಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಪೇಣಾಹಿಕಾಯ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಘರಕಪೋತಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಉಲೂಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಸತಪತ್ತಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ವಗ್ಗುಲಿಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಜಲೂಕಾಯ ಏಕಂ ಅಙ್ಗಂ ಗಹೇತಬ್ಬಂ।>
  text <ಸಪ್ಪಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಅಜಗರಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  stand <ಸೀಹವಗ್ಗೋ ಪಞ್ಚಮೋ।>
  text <ಪನ್ಥಮಕ್ಕಟಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಥನಸಿತದಾರಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಚಿತ್ತಕಧರಕುಮ್ಮಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಪವನಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ರುಕ್ಖಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಮೇಘಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನಿ।>
  text <ಮಣಿರತನಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಮಾಗವಿಕಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನಿ।>
  text <ಬಾಳಿಸಿಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ತಚ್ಛಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  stand <ಮಕ್ಕಟವಗ್ಗೋ ಛಟ್ಠೋ।>
  text <ಕುಮ್ಭಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಕಾಳಾಯಸಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಛತ್ತಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಖೇತ್ತಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಅಗದಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಭೋಜನಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಇಸ್ಸಾಸಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನಿ।>
  stand <ಕುಮ್ಭವಗ್ಗೋ ಸತ್ತಮೋ।>
  text <ರಞ್ಞೋ ಚತ್ತಾರಿ ಅಙ್ಗಾನಿ ಗಹೇತಬ್ಬಾನಿ।>
  text <ದೋವಾರಿಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ನಿಸದಾಯ ಏಕಂ ಅಙ್ಗಂ ಗಹೇತಬ್ಬಂ।>
  text <ಪದೀಪಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಮಯೂರಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ತುರಙ್ಗಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಸೋಣ್ಡಿಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಇನ್ದಖೀಲಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ತುಲಾಯ ಏಕಂ ಅಙ್ಗಂ ಗಹೇತಬ್ಬಂ।>
  text <ಖಗ್ಗಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಮಚ್ಛಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಇಣಗ್ಗಾಹಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಬ್ಯಾಧಿತಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಮತಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ನದಿಯಾ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಉಸಭಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಮಗ್ಗಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಸುಙ್ಕಸಾಯಿಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಚೋರಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಸಕುಣಗ್ಘಿಯಾ ಏಕಂ ಅಙ್ಗಂ ಗಹೇತಬ್ಬಂ।>
  text <ಸುನಖಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ತಿಕಿಚ್ಛಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಗಬ್ಭಿನಿಯಾ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಚಮರಿಯಾ ಏಕಂ ಅಙ್ಗಂ ಗಹೇತಬ್ಬಂ।>
  text <ಕಿಕಿಯಾ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಕಪೋತಿಕಾಯ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಏಕನಯನಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಕಸ್ಸಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಜಮ್ಬುಕಸಿಙ್ಗಾಲಿಯಾ ಏಕಂ ಅಙ್ಗಂ ಗಹೇತಬ್ಬಂ।>
  text <ಚಙ್ಗವಾರಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ದಬ್ಬಿಯಾ ಏಕಂ ಅಙ್ಗಂ ಗಹೇತಬ್ಬಂ।>
  text <ಇಣಸಾಧಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನಿ।>
  text <ಅನುವಿಚಿನಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಸಾರಥಿಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ಭೋಜಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನಿ।>
  text <ತುನ್ನವಾಯಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ನಾವಿಕಸ್ಸ ಏಕಂ ಅಙ್ಗಂ ಗಹೇತಬ್ಬಂ।>
  text <ಭಮರಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ।>
  stand <ಮಾತಿಕಾ ನಿಟ್ಠಿತಾ।>
  text <೧॥ ಗದ್ರಭವಗ್ಗೋ>
    text <೧॥ ಗದ್ರಭಙ್ಗಪಞ್ಹೋ>
      text <೧>, <ಭನ್ತೇ ನಾಗಸೇನ। ಗದ್ರಭಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಗದ್ರಭೋ ನಾಮ ಸಙ್ಕಾರಕೂಟೇಪಿ ಚತುಕ್ಕೇಪಿ ಸಿಙ್ಘಾಟಕೇಪಿ ಗಾಮದ್ವಾರೇಪಿ ಥುಸರಾಸಿಮ್ಹಿಪಿ ಯತ್ಥ ಕತ್ಥಚಿ ಸಯತಿ। ನ ಸಯನಬಹುಲೋ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ತಿಣಸನ್ಥಾರೇಪಿ ಪಣ್ಣಸನ್ಥಾರೇಪಿ ಕಟ್ಠಮಞ್ಚಕೇಪಿ ಛಮಾಯಪಿ ಯತ್ಥ ಕತ್ಥಚಿ ಚಮ್ಮಖಣ್ಡಂ ಪತ್ಥರಿತ್ವಾ ಯತ್ಥ ಕತ್ಥಚಿ ಸಯಿತಬ್ಬಂ। ನ ಸಯನಬಹುಲೇನ ಭವಿತಬ್ಬಂ। ಇದಂ। ಮಹಾರಾಜ। ಗದ್ರಭಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಕಲಿಙ್ಗರೂಪಧಾನಾ। ಭಿಕ್ಖವೇ। ಏತರಹಿ ಮಮ ಸಾವಕಾ ವಿಹರನ್ತಿ ಅಪ್ಪಮತ್ತಾ ಆತಾಪಿನೋ ಪಧಾನಸ್ಮಿನ್ತಿ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾಪಿ>
      block
        text <ಪಲ್ಲಙ್ಕೇನ ನಿಸಿನ್ನಸ್ಸ। ಜಣ್ಣುಕೇನಾಭಿವಸ್ಸತಿ।>
        text <ಅಲಂ ಫಾಸುವಿಹಾರಾಯ। ಪಹಿತತ್ತಸ್ಸ ಭಿಕ್ಖುನೋತಿ॥>
        text <ಕನ್ತಾರೇ ಪುತ್ತಮಂಸಂವ। ಅಕ್ಖಸ್ಸಬ್ಭಞ್ಜನಂ ಯಥಾ।>
        text <ಏವಂ ಆಹರಿ ಆಹಾರಂ। ಯಾಪನತ್ಥಮಮುಚ್ಛಿತೋತಿ॥>
        text <ಚಕ್ಖುಮಾಸ್ಸ ಯಥಾ ಅನ್ಧೋ। ಸೋತವಾ ಬಧಿರೋ ಯಥಾ।>
        text <ಪಞ್ಞವಾಸ್ಸ ಯಥಾ ಮೂಗೋ। ಬಲವಾ ದುಬ್ಬಲೋರಿವ।>
        text <ಅತ್ತಅತ್ಥೇ ಸಮುಪ್ಪನ್ನೇ। ಸಯೇಥ ಮತಸಾಯಿಕನ್ತಿ॥>
        text <ಯಥಾ ಸುದನ್ತೋ ಮಾತಙ್ಗೋ। ಸಕಂ ಸೋಣ್ಡಂ ನ ಮದ್ದತಿ।>
        text <ಭಕ್ಖಾಭಕ್ಖಂ ವಿಜಾನಾತಿ। ಅತ್ತನೋ ವುತ್ತಿಕಪ್ಪನಂ॥>
        text <ತಥೇವ ಬುದ್ಧಪುತ್ತೇನ। ಅಪ್ಪಮತ್ತೇನ ವಾ ಪನ।>
        text <ಜಿನವಚನಂ ನ ಮದ್ದಿತಬ್ಬಂ। ಮನಸಿಕಾರವರುತ್ತಮನ್ತಿ॥>
        text <ಯದಾ ಕಿಲೇಸಾ ಓಪತನ್ತಿ। ಸಾಮಞ್ಞಗುಣಧಂಸನಾ।>
        text <ಸತಿಪಟ್ಠಾನಲಗುಳೇನ। ಹನ್ತಬ್ಬಾ ತೇ ಪುನಪ್ಪುನನ್ತಿ॥>
        text <ಉಸಭೋರಿವ ಛೇತ್ವ ಬನ್ಧನಾನಿ। ನಾಗೋ ಪೂತಿಲತಂವ ದಾಲಯಿತ್ವಾ।>
        text <ನಾಹಂ ಪುನುಪೇಸ್ಸಂ ಗಬ್ಭಸೇಯ್ಯಂ। ಅಥ ಚೇ ಪತ್ಥಯಸೀ ಪವಸ್ಸ ದೇವಾತಿ॥>
        text <ಯಥಾಪಿ ದೀಪಿಕೋ ನಾಮ। ನಿಲೀಯಿತ್ವಾ ಗಣ್ಹತೇ ಮಿಗೇ।>
        text <ತಥೇವಾಯಂ ಬುದ್ಧಪುತ್ತೋ। ಯುತ್ತಯೋಗೋ ವಿಪಸ್ಸಕೋ।>
        text <ಅರಞ್ಞಂ ಪವಿಸಿತ್ವಾನ। ಗಣ್ಹಾತಿ ಫಲಮುತ್ತಮನ್ತಿ॥>
        text <ವಚೀವಿಞ್ಞತ್ತಿವಿಪ್ಫಾರಾ। ಉಪ್ಪನ್ನಂ ಮಧುಪಾಯಸಂ।>
        text <ಸಚೇ ಭುತ್ತೋ ಭವೇಯ್ಯಾಹಂ। ಸಾಜೀವೋ ಗರಹಿತೋ ಮಮ॥>
        text <ಯದಿಪಿ ಮೇ ಅನ್ತಗುಣಂ। ನಿಕ್ಖಮಿತ್ವಾ ಬಹೀ ಚರೇ।>
        text <ನೇವ ಭಿನ್ದೇಯ್ಯಮಾಜೀವಂ। ಚಜಮಾನೋಪಿ ಜೀವಿತನ್ತಿ॥>
        text <ವಿವಿತ್ತಂ ಅಪ್ಪನಿಗ್ಘೋಸಂ। ವಾಳಮಿಗನಿಸೇವಿತಂ।>
        text <ಸೇವೇ ಸೇನಾಸನಂ ಭಿಕ್ಖು। ಪಟಿಸಲ್ಲಾನಕಾರಣಾತಿ॥>
        text <ಕುಮ್ಮೋವ ಅಙ್ಗಾನಿ ಸಕೇ ಕಪಾಲೇ। ಸಮೋದಹಂ ಭಿಕ್ಖು ಮನೋವಿತಕ್ಕೇ।>
        text <ಅನಿಸ್ಸಿತೋ ಅಞ್ಞಮಹೇಠಯಾನೋ। ಪರಿನಿಬ್ಬುತೋನೂಪವದೇಯ್ಯ ಕಞ್ಚೀತಿ॥>
        text <ನವಙ್ಗಂ ಬುದ್ಧವಚನಂ। ಅನುಲೋಮೇತ್ವಾನ ಸಬ್ಬದಾ।>
        text <ಕಪ್ಪಿಯೇ ಅನವಜ್ಜಸ್ಮಿಂ। ಠತ್ವಾಪಾಯಂ ಸಮುತ್ತರಿನ್ತಿ॥>
        text <ಚಾಪೋವೂನುದರೋ ಧೀರೋ। ವಂಸೋ ವಾಪಿ ಪಕಮ್ಪಯೇ।>
        text <ಪಟಿಲೋಮಂ ನ ವತ್ತೇಯ್ಯ। ಸ ರಾಜವಸತಿಂ ವಸೇತಿ॥>
        text <ಸಚೇ ಮೇ ಉಪನಾಮೇನ್ತಿ। ಯಥಾಲದ್ಧಂ ತಪಸ್ಸಿನೋ।>
        text <ಸಬ್ಬೇ ಸಂವಿಭಜಿತ್ವಾನ। ತತೋ ಭುಞ್ಜಾಮಿ ಭೋಜನನ್ತಿ॥>
        text <ಚಙ್ಕಮನ್ತೋಪಿ ತಿಟ್ಠನ್ತೋ। ನಿಸಜ್ಜಾಸಯನೇನ ವಾ।>
        text <ಪವನೇ ಸೋಭತೇ ಭಿಕ್ಖು। ಪವನನ್ತಂವ ವಣ್ಣಿತನ್ತಿ॥>
        text <ಗದ್ರಭೋ ಚೇವ ಕುಕ್ಕುಟೋ। ಕಲನ್ದೋ ದೀಪಿನಿ ದೀಪಿಕೋ।>
        text <ಕುಮ್ಮೋ ವಂಸೋ ಚ ಚಾಪೋ ಚ। ವಾಯಸೋ ಅಥ ಮಕ್ಕಟೋತಿ॥>
        text <ಯಥಾ ಲಾಬುಲತಾ ನಾಮ। ತಿಣೇ ಕಟ್ಠೇ ಲತಾಯ ವಾ।>
        text <ಆಲಮ್ಬಿತ್ವಾ ಸೋಣ್ಡಿಕಾಹಿ। ತತೋ ವಡ್ಢತಿ ಉಪ್ಪರಿ॥>
        text <ತಥೇವ ಬುದ್ಧಪುತ್ತೇನ। ಅರಹತ್ತಫಲಕಾಮಿನಾ।>
        text <ಆರಮ್ಮಣಂ ಆಲಮ್ಬಿತ್ವಾ। ವಡ್ಢಿತಬ್ಬಂ ಅಸೇಕ್ಖಫಲೇತಿ॥>
        text <ಯಥಾಪಿ ಖೇತ್ತೇ ಪರಿಸುದ್ಧೇ। ಬೀಜಞ್ಚಸ್ಸ ಪತಿಟ್ಠಿತಂ।>
        text <ವಿಪುಲಂ ತಸ್ಸ ಫಲಂ ಹೋತಿ। ಅಪಿ ತೋಸೇತಿ ಕಸ್ಸಕಂ॥>
        text <ತಥೇವ ಯೋಗಿನೋ ಚಿತ್ತಂ। ಸುಞ್ಞಾಗಾರೇ ವಿಸೋಧಿತಂ।>
        text <ಸತಿಪಟ್ಠಾನಖೇತ್ತಮ್ಹಿ। ಖಿಪ್ಪಮೇವ ವಿರೂಹತೀತಿ॥>
        text <ಸಾಲಕಲ್ಯಾಣಿಕಾ ನಾಮ। ಪಾದಪೋ ಧರಣೀರುಹೋ।>
        text <ಅನ್ತೋಪಥವಿಯಂ ಯೇವ। ಸತಹತ್ಥೋಪಿ ವಡ್ಢತಿ॥>
        text <ಯಥಾ ಕಾಲಮ್ಹಿ ಸಮ್ಪತ್ತೇ। ಪರಿಪಾಕೇನ ಸೋ ದುಮೋ।>
        text <ಉಗ್ಗಞ್ಛಿತ್ವಾನ ಏಕಾಹಂ। ಸತಹತ್ಥೋಪಿ ವಡ್ಢತಿ॥>
        text <ಏವಮೇವಾಹಂ ಮಹಾವೀರ। ಸಾಲಕಲ್ಯಾಣಿಕಾ ವಿಯ।>
        text <ಅಬ್ಭನ್ತರೇ ಸುಞ್ಞಾಗಾರೇ। ಧಮ್ಮತೋ ಅಭಿವಡ್ಢಯಿನ್ತಿ॥>
        text <ಯಥಾ ಸಮುದ್ದೇ ಲಗ್ಗನಕಂ। ನ ಪ್ಲವತಿ ವಿಸೀದತಿ।>
        text <ತಥೇವ ಲಾಭಸಕ್ಕಾರೇ। ಮಾ ಪ್ಲವಥ ವಿಸೀದಥಾತಿ॥>
        text <ಅಪ್ಪಮಾದರತಾ ಹೋಥ। ಸಚಿತ್ತಮನುರಕ್ಖಥ।>
        text <ದುಗ್ಗಾ ಉದ್ಧರಥತ್ತಾನಂ। ಪಙ್ಕೇ ಸನ್ನೋವ ಕುಞ್ಜರೋತಿ॥>
        text <ಕಾಯಂ ಇಮಂ ಸಮ್ಮಸಥ। ಪರಿಜಾನಾಥ ಪುನಪ್ಪುನಂ।>
        text <ಕಾಯೇ ಸಭಾವಂ ದಿಸ್ವಾನ। ದುಕ್ಖಸ್ಸನ್ತಂ ಕರಿಸ್ಸಥಾತಿ॥>
        text <ಅಗ್ಗಿ ಯಥಾ ತಿಣಕಟ್ಠಂ ದಹನ್ತೋ। ನ ತಪ್ಪತಿ ಸಾಗರೋ ವಾ ನದೀಹಿ।>
        text <ಏವಮ್ಪಿ ಚೇ ಪಣ್ಡಿತಾ ರಾಜಸೇಟ್ಠ। ಸುತ್ವಾ ನ ತಪ್ಪನ್ತಿ ಸುಭಾಸಿತೇನಾತಿ॥>
        text <ಲಾಬುಲತಾ ಚ ಪದುಮಂ। ಬೀಜಂ ಸಾಲಕಲ್ಯಾಣಿಕಾ।>
        text <ನಾವಾ ಚ ನಾವಾಲಗ್ಗನಂ। ಕೂಪೋ ನಿಯಾಮಕೋ ತಥಾ।>
        text <ಕಮ್ಮಕಾರೋ ಸಮುದ್ದೋ ಚ। ವಗ್ಗೋ ತೇನ ಪವುಚ್ಚತೀತಿ॥>
        text <ಏಕಞ್ಚೇ ಬಾಹಂ ವಾಸಿಯಾ। ತಚ್ಛೇ ಕುಪಿತಮಾನಸಾ।>
        text <ಏಕಞ್ಚೇಬಾಹಂ ಗನ್ಧೇನ। ಆಲಿಮ್ಪೇಯ್ಯ ಪಮೋದಿತಾ॥>
        text <ಅಮುಸ್ಮಿಂ ಪಟಿಘೋ ನತ್ಥಿ। ರಾಗೋ ಅಸ್ಮಿಂ ನ ವಿಜ್ಜತಿ।>
        text <ಪಥವೀಸಮಚಿತ್ತಾ ತೇ। ತಾದಿಸಾ ಸಮಣಾ ಮಮಾತಿ॥>
        text <ವರಞ್ಚೇ ಮೇ ಅದೋ ಸಕ್ಕ। ಸಬ್ಬಭೂತಾನಮಿಸ್ಸರ।>
        text <ನ ಮನೋ ವಾ ಸರೀರಂ ವಾ। ಮಂ-ಕತೇ ಸಕ್ಕ ಕಸ್ಸಚಿ।>
        text <ಕದಾಚಿ ಉಪಹಞ್ಞೇಥ। ಏತಂ ಸಕ್ಕ ವರಂ ವರೇತಿ॥>
        text <ಸನ್ಥವಾತೋ ಭಯಂ ಜಾತಂ। ನಿಕೇತಾ ಜಾಯತೇ ರಜೋ।>
        text <ಅನಿಕೇತಮಸನ್ಥವಂ। ಏತಂ ವೇ ಮುನಿದಸ್ಸನನ್ತಿ॥>
        text <ಸೇಲೋ ಯಥಾ ಏಕಘನೋ। ವಾತೇನ ನ ಸಮೀರತಿ।>
        text <ಏವಂ ನಿನ್ದಾಪಸಂಸಾಸು। ನ ಸಮಿಞ್ಜನ್ತಿ ಪಣ್ಡಿತಾತಿ॥>
        text <ಅಸಂಸಟ್ಠಂ ಗಹಟ್ಠೇಹಿ। ಅನಾಗಾರೇಹಿ ಚೂಭಯಂ।>
        text <ಅನೋಕಸಾರಿಮಪ್ಪಿಚ್ಛಂ। ತಮಹಂ ಬ್ರೂಮಿ ಬ್ರಾಹ್ಮಣನ್ತಿ॥>
        text <ರಾಗೂಪಸಂಹಿತಂ ಚಿತ್ತಂ। ಯದಾ ಉಪ್ಪಜ್ಜತೇ ಮಮ।>
        text <ಸಯಂವ ಪಚ್ಚವೇಕ್ಖಾಮಿ। ಏಕಗ್ಗೋ ತಂ ದಮೇಮಹಂ॥>
        text <ರಜ್ಜಸೇ ರಜನೀಯೇ ಚ। ದುಸ್ಸನೀಯೇ ಚ ದುಸ್ಸಸೇ।>
        text <ಮುಯ್ಹಸೇ ಮೋಹನೀಯೇ ಚ। ನಿಕ್ಖಮಸ್ಸು ವನಾ ತುವಂ॥>
        text <ವಿಸುದ್ಧಾನಂ ಅಯಂ ವಾಸೋ। ನಿಮ್ಮಲಾನಂ ತಪಸ್ಸಿನಂ।>
        text <ಮಾ ಖೋ ವಿಸುದ್ಧಂ ದೂಸೇಸಿ। ನಿಕ್ಖಮಸ್ಸು ವನಾ ತುವನ್ತಿ॥>
        text <ಪಮಾದಂ ಅಪ್ಪಮಾದೇನ। ಯದಾ ನುದತಿ ಪಣ್ಡಿತೋ।>
        text <ಪಞ್ಞಾಪಾಸಾದಮಾರುಯ್ಹ। ಅಸೋಕೋ ಸೋಕಿನಿಂ ಪಜಂ।>
        text <ಪಬ್ಬತಟ್ಠೋವ ಭೂಮಟ್ಠೇ। ಧೀರೋ ಬಾಲೇ ಅವೇಕ್ಖತೀತಿ॥>
        text <ಲಾಭೇನ ಉನ್ನತೋ ಲೋಕೋ। ಅಲಾಭೇನ ಚ ಓನತೋ।>
        text <ಲಾಭಾಲಾಭೇನ ಏಕತ್ಥಾ। ತಾದಿಸಾ ಸಮಣಾ ಮಮಾತಿ॥>
        text <ಯಥಾಪಿ ಸೂರಿಯೋ ಉದಯನ್ತೋ। ರೂಪಂ ದಸ್ಸೇತಿ ಪಾಣಿನಂ।>
        text <ಸುಚಿಞ್ಚ ಅಸುಚಿಞ್ಚಾಪಿ। ಕಲ್ಯಾಣಞ್ಚಾಪಿ ಪಾಪಕಂ॥>
        text <ತಥಾ ಭಿಕ್ಖು ಧಮ್ಮಧರೋ। ಅವಿಜ್ಜಾಪಿಹಿತಂ ಜನಂ।>
        text <ಪಥಂ ದಸ್ಸೇತಿ ವಿವಿಧಂ। ಆದಿಚ್ಚೋವುದಯಂ ಯಥಾತಿ॥>
        text <ಸಾಸನೇ ತೇ ಮಹಾವೀರ। ಯತೋ ಪಬ್ಬಜಿತೋ ಅಹಂ।>
        text <ನಾಭಿಜಾನಾಮಿ ಉಪ್ಪನ್ನಂ। ಮಾನಸಂ ಕಾಮಸಂಹಿತನ್ತಿ॥>
        text <ವಿತಕ್ಕೂಪಸಮೇ ಚ ಯೋ ರತೋ। ಅಸುಭಂ ಭಾವಯತೇ ಸದಾ ಸತೋ।>
        text <ಏಸ ಖೋ ಬ್ಯನ್ತಿಕಾಹಿತಿ। ಏಸ ಛೇಚ್ಛತಿ ಮಾರಬನ್ಧನನ್ತಿ॥>
        text <ಪಥವೀ ಆಪೋ ಚ ತೇಜೋ ಚ। ವಾಯೋ ಚ ಪಬ್ಬತೇನ ಚ।>
        text <ಆಕಾಸೋ ಚನ್ದಸೂರಿಯೋ ಚ। ಸಕ್ಕೋ ಚ ಚಕ್ಕವತ್ತಿನಾತಿ॥>
        text <ಸೀಲಸಂವರಛದನಂ। ಯೋಗೀ ಕತ್ವಾನ ಮಾನಸಂ।>
        text <ಅನುಪಲಿತ್ತೋ ಲೋಕೇನ। ಭಯಾ ಚ ಪರಿಮುಚ್ಚತೀತಿ॥>
        text <ನ ಇತೋ ದೂರೇ ಭವಿತಬ್ಬಂ। ಭವಗ್ಗಂ ಕಿಂ ಕರಿಸ್ಸತಿ।>
        text <ಪಚ್ಚುಪ್ಪನ್ನಮ್ಹಿ ವೋಹಾರೇ। ಸಕೇ ಕಾಯಮ್ಹಿ ವಿನ್ದಥಾತಿ॥>
        text <ಧಮ್ಮಾಸೀಸಂ ಕರಿತ್ವಾನ। ವಿಹರನ್ತೋ ವಿಪಸ್ಸಕೋ।>
        text <ಅನೋಲೀನೋ ವಿಹರತಿ। ಉಪಸನ್ತೋ ಸದಾ ಸತೋತಿ॥>
        text <ಞಾಣಖಗ್ಗಂ ಗಹೇತ್ವಾನ। ವಿಹರನ್ತೋ ವಿಪಸ್ಸಕೋ।>
        text <ಪರಿಮುಚ್ಚತಿ ಸಬ್ಬಭಯಾ। ದುಪ್ಪಸಹೋ ಚ ಸೋ ಭವೇತಿ॥>
        text <ತಸ್ಮಾ ಸಕಂ ಪರೇಸಮ್ಪಿ। ಕಾತಬ್ಬಾ ಮೇತ್ತಭಾವನಾ।>
        text <ಮೇತ್ತಚಿತ್ತೇನ ಫರಿತಬ್ಬಂ। ಏತಂ ಬುದ್ಧಾನ ಸಾಸನನ್ತಿ॥>
        text <ಸೇನಾಸನಮ್ಹಾ ಓರುಯ್ಹ। ಗಾಮಂ ಪಿಣ್ಡಾಯ ಪಾವಿಸಿಂ।>
        text <ಭುಞ್ಜನ್ತಂ ಪುರಿಸಂ ಕುಟ್ಠಿಂ। ಸಕ್ಕಚ್ಚ ನಂ ಉಪಟ್ಠಹಿಂ॥>
        text <ಸೋ ಮೇ ಪಕ್ಕೇನ ಹತ್ಥೇನ। ಆಲೋಪಂ ಉಪನಾಮಯಿ।>
        text <ಆಲೋಪಂ ಪಕ್ಖಿಪನ್ತಸ್ಸ। ಅಙ್ಗುಲಿಪೇತ್ಥ ಛಿಜ್ಜಥ॥>
        text <ಕುಟ್ಟಮೂಲಞ್ಚ ನಿಸ್ಸಾಯ। ಆಲೋಪಂ ತಂ ಅಭುಞ್ಜಿಸಂ।>
        text <ಭುಞ್ಜಮಾನೇ ವಾ ಭುತ್ತೇ ವಾ। ಜೇಗುಚ್ಛಂ ಮೇ ನ ವಿಜ್ಜತೀತಿ॥>
        text <ಲೂಖೇನಪಿ ಚ ಸನ್ತುಸ್ಸೇ। ನಾಞ್ಞಂ ಪತ್ಥೇ ರಸಂ ಬಹುಂ।>
        text <ರಸೇಸು ಅನುಗಿದ್ಧಸ್ಸ। ಝಾನೇ ನ ರಮತೇ ಮನೋ।>
        text <ಇತರೀತರೇನ ಸನ್ತುಟ್ಠೋ। ಸಾಮಞ್ಞಂ ಪರಿಪೂರತೀತಿ॥>
        text <ಮಾ ಮೇ ಕದಾಚಿ ಪಾಪಿಚ್ಛೋ। ಕುಸೀತೋ ಹೀನವೀರಿಯೋ।>
        text <ಅಪ್ಪಸ್ಸುತೋ ಅನಾಚಾರೋ। ಸಮ್ಮತೋ ಅಹು ಕತ್ಥಚೀತಿ॥>
        text <ತದಹು ಪಬ್ಬಜಿತೋ ಸನ್ತೋ। ಜಾತಿಯಾ ಸತ್ತವಸ್ಸಿಕೋ।>
        text <ಸೋಪಿ ಮಂ ಅನುಸಾಸೇಯ್ಯ। ಸಮ್ಪಟಿಚ್ಛಾಮಿ ಮತ್ಥಕೇ॥>
        text <ತಿಬ್ಬಂ ಛನ್ದಞ್ಚ ಪೇಮಞ್ಚ। ತಸ್ಮಿಂ ದಿಸ್ವಾ ಉಪಟ್ಠಪೇ।>
        text <ಠಪೇಯ್ಯಾಚರಿಯಟ್ಠಾನೇ। ಸಕ್ಕಚ್ಚ ನಂ ಪುನಪ್ಪುನನ್ತಿ॥>
        text <ಕಾಯೇ ಸಭಾವಂ ದಿಸ್ವಾನ। ವಿಚಿನಿತ್ವಾ ವಿಪಸ್ಸಕೋ।>
        text <ಏಕಾಕಿಯೋ ಅದುತಿಯೋ। ಸೇತಿ ಆರಮ್ಮಣನ್ತರೇತಿ॥>
        text <ಕಾಯೇನ ಸಂವರೋ ಸಾಧು। ಸಾಧು ವಾಚಾಯ ಸಂವರೋ।>
        text <ಮನಸಾ ಸಂವರೋ ಸಾಧು। ಸಾಧು ಸಬ್ಬತ್ಥ ಸಂವರೋ।>
        text <ಸಬ್ಬತ್ಥ ಸಂವುತೋ ಲಜ್ಜೀ। ರಕ್ಖಿತೋತಿ ಪವುಚ್ಚತೀತಿ॥>
        text <ಉಪಚಿಕಾ ಬಿಳಾರೋ ಚ। ಉನ್ದೂರೋ ವಿಚ್ಛಿಕೇನ ಚ।>
        text <ನಕುಲೋ ಸಿಙ್ಗಾಲೋ ಮಿಗೋ।>
        text <ಗೋರೂಪೋ ವರಾಹೋ ಹತ್ಥಿನಾ ದಸಾತಿ॥>
        text <ಯೋ ನ ಹನ್ತಿ ನ ಘಾತೇತಿ। ನ ಜಿನಾತಿ ನ ಜಾಪಯೇ।>
        text <ಮೇತ್ತಂಸೋ ಸಬ್ಬಭೂತೇಸು। ವೇರಂ ತಸ್ಸ ನ ಕೇನಚೀತಿ॥>
        text <ಸೇವೇಥ ಪನ್ತಾನಿ ಸೇನಾಸನಾನಿ। ಚರೇಯ್ಯ ಸಂಯೋಜನವಿಪ್ಪಮೋಕ್ಖಾ।>
        text <ಸಚೇ ರತಿಂ ನಾಧಿಗಚ್ಛೇಯ್ಯ ತತ್ಥ। ಸಙ್ಘೇ ವಸೇ ರಕ್ಖಿತತ್ತೋ ಸತೀಮಾತಿ॥>
        text <ಪವಿಸಿತ್ವಾ ಪರಕುಲಂ। ಪಾನತ್ಥಂ ಭೋಜನಾಯ ವಾ।>
        text <ಮಿತಂ ಖಾದೇ ಮಿತಂ ಭುಞ್ಜೇ। ನ ಚ ರೂಪೇ ಮನಂ ಕರೇತಿ॥>
        text <ನಿರಯೇ ಭಯಸನ್ತಾಸಂ। ನಿಬ್ಬಾನೇ ವಿಪುಲಂ ಸುಖಂ।>
        text <ಉಭಯಾನೇತಾನತ್ಥಾನಿ ದಸ್ಸೇತಬ್ಬಾನಿ ಯೋಗಿನಾತಿ॥>
        text <ಸುದ್ಧಾಯ ಸೀಲೇನ ಸುತೇನ ಬುದ್ಧಿಯಾ। ಚಾಗೇನ ಧಮ್ಮೇನ ಬಹೂಹಿ ಸಾಧುಹಿ।>
        text <ಧನೇನ ಧಞ್ಞೇನ ಚ ಖೇತ್ತವತ್ಥುನಾ। ಪುತ್ತೇಹಿ ದಾರೇಹಿ ಚತುಪ್ಪದೇಹಿ ಚ॥>
        text <ಞಾತೀಹಿ ಮಿತ್ತೇಹಿ ಚ ಬನ್ಧವೇಹಿ। ಬಲೇನ ವಣ್ಣೇನ ಸುಖೇನ ಚೂಭಯಂ।>
        text <ಕಥಂ ನ ಹಾಯೇಯ್ಯುಂ ಪರೇತಿ ಇಚ್ಛತಿ। ಅತ್ಥಸಮಿದ್ಧಿಞ್ಚ ಪನಾಭಿಕಙ್ಖತೀತಿ॥>
        text <ಪರಿಸುದ್ಧೇನ ಚಿತ್ತೇನ। ಆರಮ್ಮಣೇ ಪತಿಟ್ಠಾಯ।>
        text <ತೇನ ಚಿತ್ತೇನ ಪಾತಬ್ಬಂ। ವಿಮುತ್ತಿರಸಮಸೇಚನನ್ತಿ॥>
        text <ಮಯೇಕರತ್ತಂ ವಿಪ್ಪವಸಿಮ್ಹ ಲುದ್ದ। ಅಕಾಮಕಾ ಅಞ್ಞಮಞ್ಞಂ ಸರನ್ತಾ।>
        text <ತಮೇಕರತ್ತಂ ಅನುತಪ್ಪಮಾನಾ। ಸೋಚಾಮ ಸಾ ರತ್ತಿ ಪುನ ನಹೇಸ್ಸತೀತಿ॥>
        text <ಅಲ್ಲಂ ಸುಕ್ಖಂ ವಾ ಭುಞ್ಜನ್ತೋ। ನ ಬಾಳ್ಹಂ ಸುಹಿತೋ ಸಿಯಾ।>
        text <ಊನೂದರೋ ಮಿತಾಹಾರೋ। ಸತೋ ಭಿಕ್ಖು ಪರಿಬ್ಬಜೇ॥>
        text <ಚತ್ತಾರೋ ಪಞ್ಚ ಆಲೋಪೇ। ಅಭುತ್ವಾ ಉದಕಂ ಪಿವೇ।>
        text <ಅಲಂ ಫಾಸು ವಿಹಾರಾಯ। ಪಹಿತತ್ತಸ್ಸ ಭಿಕ್ಖುನೋತಿ॥>
        text <ಕೇಸರೀ ಚಕ್ಕವಾಕೋ ಚ। ಪೇಣಾಹಿ ಘರಕಪೋತಕೋ।>
        text <ಉಲೂಕೋ ಸತಪತ್ತೋ ಚ। ವಗ್ಗುಲಿ ಚ ಜಲೂಪಿಕಾ।>
        text <ಸಪ್ಪೋ ಅಜಗರೋ ಚೇವ। ವಗ್ಗೋ ತೇನ ಪವುಚ್ಚತೀತಿ॥>
        text <ಚಿತ್ತಂ ನಿಯಮೇ ಛಸು ದ್ವಾರೇಸು। ಸತಿಪಟ್ಠಾನವರುತ್ತಮೇ।>
        text <ಕಿಲೇಸಾ ತತ್ಥ ಲಗ್ಗಾ ಚೇ। ಹನ್ತಬ್ಬಾ ತೇ ವಿಪಸ್ಸಿನಾತಿ॥>
        text <ಇಙ್ಘಂ ತುಮ್ಹೇ। ಆನನ್ದ। ಸಾರತ್ಥೇ ಘಟಥ। ಸಾರತ್ಥೇ ಅನುಯುಞ್ಜಥ।>
        text <ಸಾರತ್ಥೇ ಅಪ್ಪಮತ್ತಾ ಆತಾಪಿನೋ ಪಹಿತತ್ತಾ ವಿಹರಥಾತಿ॥>
        text <ಅಪ್ಪಮಾದರತೋ ಭಿಕ್ಖು। ಪಮಾದೇ ಭಯದಸ್ಸಿ ವಾ।>
        text <ಅಭಬ್ಬೋ ಪರಿಹಾನಾಯ। ನಿಬ್ಬಾನಸ್ಸೇವ ಸನ್ತಿಕೇತಿ॥>
        text <ಪವಿವಿತ್ತೇಹಿ ಅರಿಯೇಹಿ। ಪಹಿತತ್ತೇಹಿ ಝಾಯಿಭಿ।>
        text <ನಿಚ್ಚಂ ಆರದ್ಧವೀರಿಯೇಹಿ। ಪಣ್ಡಿತೇಹಿ ಸಹಾವಸೇತಿ॥>
        text <ವಧಕೇ ದೇವದತ್ತಮ್ಹಿ। ಚೋರೇ ಅಙ್ಗುಲಿಮಾಲಕೇ।>
        text <ಧನಪಾಲೇ ರಾಹುಲೇ ಚ। ಸಬ್ಬತ್ಥ ಸಮಕೋ ಮುನೀತಿ॥>
        text <ಬೋಧನೇಯ್ಯಂ ಜನಂ ದಿಸ್ವಾ। ಸತಸಹಸ್ಸೇಪಿ ಯೋಜನೇ।>
        text <ಖಣೇನ ಉಪಗನ್ತ್ವಾನ। ಬೋಧೇತಿ ತಂ ಮಹಾಮುನೀತಿ॥>
        text <ಸುದ್ಧಾ ಸುದ್ಧೇಹಿ ಸಂವಾಸಂ। ಕಪ್ಪಯವ್ಹೋ ಪತಿಸ್ಸತಾ।>
        text <ತತೋ ಸಮಗ್ಗಾ ನಿಪಕಾ। ದುಕ್ಖಸ್ಸನ್ತಂ ಕರಿಸ್ಸಥಾತಿ॥>
        text <ಆರಮ್ಮಣೇ ಲಭಿತ್ವಾನ। ಪಹಿತತ್ತೇನ ಭಿಕ್ಖುನಾ।>
        text <ಭಿಯ್ಯೋ ಹಾಸೋ ಜನೇತಬ್ಬೋ। ಅಧಿಗಚ್ಛಿಸ್ಸಾಮಿ ಉತ್ತರಿನ್ತಿ॥>
        text <ಸುಞ್ಞತಞ್ಚಾನಿಮಿತ್ತಞ್ಚ। ವಿಮೋಕ್ಖಞ್ಚಾಪ್ಪಣಿಹಿತಂ।>
        text <ಚತುರೋ ಫಲೇ ಛಳಭಿಞ್ಞಾ। ಚಜಿತ್ವಾ ಲೋಕಾಮಿಸಂ ಲಭೇತಿ॥>
        text <ಕಾರಣ್ಡವಂ ನಿದ್ಧಮಥ। ಕಸಮ್ಬುಂ ಅಪಕಸ್ಸಥ।>
        text <ತತೋ ಪಲಾಪೇ ವಾಹೇಥ। ಅಸ್ಸಮಣೇ ಸಮಣಮಾನಿನೇ॥>
        text <ನಿದ್ಧಮಿತ್ವಾನ ಪಾಪಿಚ್ಛೇ। ಪಾಪಆಚಾರಗೋಚರೇ।>
        text <ಸುದ್ಧಾ ಸುದ್ಧೇಹಿ ಸಂವಾಸಂ। ಕಪ್ಪಯವ್ಹೋ ಪತಿಸ್ಸತಾ।>
        text <ತತೋ ಸಮಗ್ಗಾ ನಿಪಕಾ। ದುಕ್ಖಸ್ಸನ್ತಂ ಕರಿಸ್ಸಥಾತಿ॥>
        text <ಮಕ್ಕಟೋ ದಾರಕೋ ಕುಮ್ಮೋ। ವನಂ ರುಕ್ಖೋ ಚ ಪಞ್ಚಮೋ।>
        text <ಮೇಘೋ ಮಣಿ ಮಾಗವಿಕೋ। ಬಾಳಿಸೀ ತಚ್ಛಕೇನ ಚಾತಿ॥>
        text <ಯದೂನಕಂ ತಂ ಸಣತಿ। ಯಂ ಪೂರಂ ಸನ್ತಮೇವ ತಂ।>
        text <ಅಡ್ಢಕುಮ್ಭೂಪಮೋ ಬಾಲೋ। ರಹದೋ ಪೂರೋವ ಪಣ್ಡಿತೋತಿ॥>
        text <ದಸ್ಸನಮ್ಹಿ ಪರಿಸೋಧಿತೋ ನರೋ। ಅರಿಯಧಮ್ಮೇ ನಿಯತೋ ವಿಸೇಸಗೂ।>
        text <ನಪ್ಪವೇಧತಿ ಅನೇಕಭಾಗಸೋ। ಸಬ್ಬಸೋ ಚ ಮುಖಭಾವಮೇವ ಸೋತಿ॥>
        text <ಯಥಾಪಿ ಛತ್ತಂ ವಿಪುಲಂ। ಅಚ್ಛಿದ್ದಂ ಥಿರಸಂಹಿತಂ।>
        text <ವಾತಾತಪಂ ನಿವಾರೇತಿ। ಮಹತೀ ಮೇಘವುಟ್ಠಿಯೋ॥>
        text <ತಥೇವ ಬುದ್ಧಪುತ್ತೋಪಿ। ಸೀಲಛತ್ತಧರೋ ಸುಚಿ।>
        text <ಕಿಲೇಸವುಟ್ಠಿಂ ವಾರೇತಿ। ಸನ್ತಾಪತಿವಿಧಗ್ಗಯೋತಿ॥>
        text <ಖೇತ್ತೂಪಮೇನ ಭವಿತಬ್ಬಂ। ಉಟ್ಠಾನವಿಪುಲದಾಯಿನಾ।>
        text <ಏಸ ಖೇತ್ತವರೋ ನಾಮ। ಯೋ ದದಾತಿ ವಿಪುಲಂ ಫಲನ್ತಿ॥>
        text <ಸಙ್ಖಾರಾನಂ ಸಭಾವತ್ಥಂ। ದಟ್ಠುಕಾಮೇನ ಯೋಗಿನಾ।>
        text <ಅಗದೇನೇವ ಹೋತಬ್ಬಂ। ಕಿಲೇಸವಿಸನಾಸನೇತಿ॥>
        text <ಸಂಯಮೇನ ನಿಯಮೇನ। ಸೀಲೇನ ಪಟಿಪತ್ತಿಯಾ।>
        text <ಪತ್ಥಿತೇನ ಭವಿತಬ್ಬಂ। ಸಬ್ಬಲೋಕಸ್ಸ ಯೋಗಿನಾತಿ॥>
        text <ಯಥಾ ಇಸ್ಸಾಸಕೋ ನಾಮ। ಸಾಯಂ ಪಾತಂ ಉಪಾಸತಿ।>
        text <ಉಪಾಸನಂ ಅರಿಞ್ಚನ್ತೋ। ಲಭತೇ ಭತ್ತವೇತನಂ॥>
        text <ತಥೇವ ಬುದ್ಧಪುತ್ತೋಪಿ। ಕರೋತಿ ಕಾಯುಪಾಸನಂ।>
        text <ಕಾಯುಪಾಸನಂ ಅರಿಞ್ಚನ್ತೋ। ಅರಹತ್ತಮಧಿಗಚ್ಛತೀತಿ॥>
        text <ಕುಮ್ಭೋ ಚ ಕಾಳಾಯಸೋ ಚ। ಛತ್ತಂ ಖೇತ್ತಞ್ಚ ಅಗದೋ।>
        text <ಭೋಜನೇನ ಚ ಇಸ್ಸಾಸೋ। ವುತ್ತಂ ದಾನಿ ವಿದೂಹೀತಿ॥>
        text <ಪಞ್ಞಾ ಪಸತ್ಥಾ ಲೋಕಸ್ಮಿಂ। ಕತಾ ಸದ್ಧಮ್ಮಟ್ಠಿತಿಯಾ।>
        text <ಪಞ್ಞಾಯ ವಿಮತಿಂ ಹನ್ತ್ವಾ। ಸನ್ತಿಂ ಪಪ್ಪೋನ್ತಿ ಪಣ್ಡಿತಾ॥>
        text <ಯಸ್ಮಿಂ ಖನ್ಧೇ ಠಿತಾ ಪಞ್ಞಾ। ಸತಿ ತತ್ಥ ಅನೂನಕಾ।>
        text <ಪೂಜಾ ವಿಸೇಸಸ್ಸಾಧಾರೋ। ಅಗ್ಗೋ ಸೇಟ್ಠೋ ಅನುತ್ತರೋ।>
        text <ತಸ್ಮಾ ಹಿ ಪಣ್ಡಿತೋ ಪೋಸೋ। ಸಮ್ಪಸ್ಸಂ ಹಿತಮತ್ತನೋ।>
        text <ಪಞ್ಞವನ್ತಂಭಿಪೂಜೇಯ್ಯ। ಚೇತಿಯಂ ವಿಯ ಸಾದರೋತಿ॥>
        text <ಲಙ್ಕಾಯಂ ದೋಣಿನಗರೇ। ವಸತಾ ದೋಣಿನಾಮಿನಾ।>
        text <ಮಹಾಥೇರೇನ ಲೇಖಿತ್ವಾ। ಸುಟ್ಠಪಿತಂ ಯಥಾಸುತಂ।>
        text <ಮಿಲಿನ್ದರಾಜಪಞ್ಹೋ ಚ। ನಾಗಸೇನವಿಸಜ್ಜನಂ।>
        text <ಮಿಲಿನ್ದೋ ಹಿ ಮಹಾಪಞ್ಞೋ। ನಾಗಸೇನೋ ಸುಪಣ್ಡಿತೋ।>
        text <ಇಮಿನಾ ಪುಞ್ಞಕಮ್ಮೇನ। ಇತೋ ಗಚ್ಛಾಮಿ ತುಸ್ಸಿತಂ।>
        text <ಮೇತ್ತೇಯ್ಯಂನಾಗತೇ ಪಸ್ಸೇ। ಸುಣೇಯ್ಯಂ ಧಮ್ಮಮುತ್ತಮನ್ತಿ॥>
      stand <ಗದ್ರಭಙ್ಗಪಞ್ಹೋ ಪಠಮೋ।>
    text <೨॥ ಕುಕ್ಕುಟಙ್ಗಪಞ್ಹೋ>
      text <೨>, <ಭನ್ತೇ ನಾಗಸೇನ। ಕುಕ್ಕುಟಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಕುಕ್ಕುಟೋ ಕಾಲೇನ ಸಮಯೇನ ಪಟಿಸಲ್ಲೀಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಾಲೇನ ಸಮಯೇನೇವ ಚೇತಿಯಙ್ಗಣಂ ಸಮ್ಮಜ್ಜಿತ್ವಾ ಪಾನೀಯಂ ಪರಿಭೋಜನೀಯಂ ಉಪಟ್ಠಪೇತ್ವಾ ಸರೀರಂ ಪಟಿಜಗ್ಗಿತ್ವಾ ನಹಾಯಿತ್ವಾ ಚೇತಿಯಂ ವನ್ದಿತ್ವಾ ವುಡ್ಢಾನಂ ಭಿಕ್ಖೂನಂ ದಸ್ಸನಾಯ ಗನ್ತ್ವಾ ಕಾಲೇನ ಸಮಯೇನ ಸುಞ್ಞಾಗಾರಂ ಪವಿಸಿತಬ್ಬಂ। ಇದಂ। ಮಹಾರಾಜ। ಕುಕ್ಕುಟಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಕುಕ್ಕುಟೋ ಕಾಲೇನ ಸಮಯೇನೇವ ವುಟ್ಠಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಾಲೇನ ಸಮಯೇನೇವ ವುಟ್ಠಹಿತ್ವಾ ಚೇತಿಯಙ್ಗಣಂ ಸಮ್ಮಜ್ಜಿತ್ವಾ ಪಾನೀಯಂ ಪರಿಭೋಜನೀಯಂ ಉಪಟ್ಠಪೇತ್ವಾ ಸರೀರಂ ಪಟಿಜಗ್ಗಿತ್ವಾ ಚೇತಿಯಂ ವನ್ದಿತ್ವಾ ಪುನದೇವ ಸುಞ್ಞಾಗಾರಂ ಪವಿಸಿತಬ್ಬಂ। ಇದಂ। ಮಹಾರಾಜ। ಕುಕ್ಕುಟಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಕುಕ್ಕುಟೋ ಪಥವಿಂ ಖಣಿತ್ವಾ ಖಣಿತ್ವಾ ಅಜ್ಝೋಹಾರಂ ಅಜ್ಝೋಹರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪಚ್ಚವೇಕ್ಖಿತ್ವಾ ಪಚ್ಚವೇಕ್ಖಿತ್ವಾ ಅಜ್ಝೋಹಾರಂ ಅಜ್ಝೋಹರಿತಬ್ಬಂ ನೇವ ದವಾಯ ನ ಮದಾಯ ನ ಮಣ್ಡನಾಯ ನ ವಿಭೂಸನಾಯ। ಯಾವದೇವ ಇಮಸ್ಸ ಕಾಯಸ್ಸ ಠಿತಿಯಾ ಯಾಪನಾಯ ವಿಹಿಂಸೂಪರತಿಯಾ ಬ್ರಹ್ಮಚರಿಯಾನುಗ್ಗಹಾಯ। ಇತಿ ಪುರಾಣಞ್ಚ ವೇದನಂ ಪಟಿಹಙ್ಖಾಮಿ ನವಞ್ಚ ವೇದನಂ ನ ಉಪ್ಪಾದೇಸ್ಸಾಮಿ। ಯಾತ್ರಾ ಚ ಮೇ ಭವಿಸ್ಸತಿ ಅನವಜ್ಜತಾ ಚ ಫಾಸುವಿಹಾರೋ ಚಾತಿ। ಇದಂ। ಮಹಾರಾಜ। ಕುಕ್ಕುಟಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      text <ಪುನ ಚಪರಂ। ಮಹಾರಾಜ। ಕುಕ್ಕುಟೋ ಸಚಕ್ಖುಕೋಪಿ ರತ್ತಿಂ ಅನ್ಧೋ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅನನ್ಧೇನೇವ ಅನ್ಧೇನ ವಿಯ ಭವಿತಬ್ಬಂ। ಅರಞ್ಞೇಪಿ ಗೋಚರಗಾಮೇ ಪಿಣ್ಡಾಯ ಚರನ್ತೇನಪಿ ರಜನೀಯೇಸು ರೂಪಸದ್ದಗನ್ಧರಸಫೋಟ್ಠಬ್ಬಧಮ್ಮೇಸು ಅನ್ಧೇನ ಬಧಿರೇನ ಮೂಗೇನ ವಿಯ ಭವಿತಬ್ಬಂ। ನ ನಿಮಿತ್ತಂ ಗಹೇತಬ್ಬಂ। ನಾನುಬ್ಯಞ್ಜನಂ ಗಹೇತಬ್ಬಂ। ಇದಂ। ಮಹಾರಾಜ। ಕುಕ್ಕುಟಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಮಹಾಕಚ್ಚಾಯನೇನ>
      text <ಪುನ ಚಪರಂ। ಮಹಾರಾಜ। ಕುಕ್ಕುಟೋ ಲೇಡ್ಡುದಣ್ಡಲಗುಳಮುಗ್ಗರೇಹಿ ಪರಿಪಾತಿಯನ್ತೋಪಿ ಸಕಂ ಗೇಹಂ ನ ವಿಜಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಚೀವರಕಮ್ಮಂ ಕರೋನ್ತೇನಪಿ ನವಕಮ್ಮಂ ಕರೋನ್ತೇನಪಿ ವತ್ತಪ್ಪಟಿವತ್ತಂ ಕರೋನ್ತೇನಪಿ ಉದ್ದಿಸನ್ತೇನಪಿ ಉದ್ದಿಸಾಪೇನ್ತೇನಪಿ ಯೋನಿಸೋ ಮನಸಿಕಾರೋ ನ ವಿಜಹಿತಬ್ಬೋ। ಸಕಂ ಖೋ ಪನೇತಂ। ಮಹಾರಾಜ। ಯೋಗಿನೋ ಗೇಹಂ। ಯದಿದಂ ಯೋನಿಸೋ ಮನಸಿಕಾರೋ। ಇದಂ। ಮಹಾರಾಜ। ಕುಕ್ಕುಟಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಕೋ ಚ। ಭಿಕ್ಖವೇ। ಭಿಕ್ಖುನೋ ಗೋಚರೋ ಸಕೋ ಪೇತ್ತಿಕೋ ವಿಸಯೋ॥ ಯದಿದಂ ಚತ್ತಾರೋ ಸತಿಪಟ್ಠಾನಾತಿ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾಪಿ>
      stand <ಕುಕ್ಕುಟಙ್ಗಪಞ್ಹೋ ದುತಿಯೋ।>
    text <೩॥ ಕಲನ್ದಕಙ್ಗಪಞ್ಹೋ>
      text <೩>, <ಭನ್ತೇ ನಾಗಸೇನ। ಕಲನ್ದಕಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಕಲನ್ದಕೋ ಪಟಿಸತ್ತುಮ್ಹಿ ಓಪತನ್ತೇ ನಙ್ಗುಟ್ಠಂ ಪಪ್ಫೋಟೇತ್ವಾ ಮಹನ್ತಂ ಕತ್ವಾ ತೇನೇವ ನಙ್ಗುಟ್ಠಲಗುಳೇನ ಪಟಿಸತ್ತುಂ ಪಟಿಬಾಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಿಲೇಸಸತ್ತುಮ್ಹಿ ಓಪತನ್ತೇ ಸತಿಪಟ್ಠಾನಲಗುಳಂ ಪಪ್ಫೋಟೇತ್ವಾ ಮಹನ್ತಂ ಕತ್ವಾ ತೇನೇವ ಸತಿಪಟ್ಠಾನಲಗುಳೇನ ಸಬ್ಬಕಿಲೇಸಾ ಪಟಿಬಾಹಿತಬ್ಬಾ। ಇದಂ। ಮಹಾರಾಜ। ಕಲನ್ದಕಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಚೂಳಪನ್ಥಕೇನ>
      stand <ಕಲನ್ದಕಙ್ಗಪಞ್ಹೋ ತತಿಯೋ।>
    text <೪॥ ದೀಪಿನಿಯಙ್ಗಪಞ್ಹೋ>
      text <೪>, <ಭನ್ತೇ ನಾಗಸೇನ। ದೀಪಿನಿಯಾ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ದೀಪಿನೀ ಸಕಿಂ ಯೇವ ಗಬ್ಭಂ ಗಣ್ಹಾತಿ। ನ ಪುನಪ್ಪುನಂ ಪುರಿಸಂ ಉಪೇತಿ॥ ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಯತಿಂ ಪಟಿಸನ್ಧಿಂ ಉಪ್ಪತ್ತಿಂ ಗಬ್ಭಸೇಯ್ಯಂ ಚುತಿಂ ಭೇದಂ ಖಯಂ ವಿನಾಸಂ ಸಂಸಾರಭಯಂ ದುಗ್ಗತಿಂ ವಿಸಮಂ ಸಮ್ಪೀಳಿತಂ ದಿಸ್ವಾ ಪುನಬ್ಭವೇ ನಪ್ಪಟಿಸನ್ದಹಿಸ್ಸಾಮೀತಿ ಯೋನಿಸೋ ಮನಸಿಕಾರೋ ಕರಣೀಯೋ। ಇದಂ। ಮಹಾರಾಜ। ದೀಪಿನಿಯಾ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸುತ್ತನಿಪಾತೇ ಧನಿಯಗೋಪಾಲಕಸುತ್ತೇ>
      stand <ದೀಪಿನಿಯಙ್ಗಪಞ್ಹೋ ಚತುತ್ಥೋ।>
    text <೫॥ ದೀಪಿಕಙ್ಗಪಞ್ಹೋ>
      text <೫>, <ಭನ್ತೇ ನಾಗಸೇನ। ದೀಪಿಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ದೀಪಿಕೋ ಅರಞ್ಞೇ ತಿಣಗಹನಂ ವಾ ವನಗಹನಂ ವಾ ಪಬ್ಬತಗಹನಂ ವಾ ನಿಸ್ಸಾಯ ನಿಲೀಯಿತ್ವಾ ಮಿಗೇ ಗಣ್ಹಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ವಿವೇಕಂ ಸೇವಿತಬ್ಬಂ ಅರಞ್ಞಂ ರುಕ್ಖಮೂಲಂ ಪಬ್ಬತಂ ಕನ್ದರಂ ಗಿರಿಗುಹಂ ಸುಸಾನಂ ವನಪತ್ಥಂ ಅಬ್ಭೋಕಾಸಂ ಪಲಾಲಪುಞ್ಜಂ ಅಪ್ಪಸದ್ದಂ ಅಪ್ಪನಿಗ್ಘೋಸಂ ವಿಜನವಾತಂ ಮನುಸ್ಸರಾಹಸೇಯ್ಯಕಂ ಪಟಿಸಲ್ಲಾನಸಾರುಪ್ಪಂ। ವಿವೇಕಂ ಸೇವಮಾನೋ ಹಿ। ಮಹಾರಾಜ। ಯೋಗೀ ಯೋಗಾವಚರೋ ನಚಿರಸ್ಸೇವ ಛಳಭಿಞ್ಞಾಸು ಚ ವಸಿಭಾವಂ ಪಾಪುಣಾತಿ। ಇದಂ। ಮಹಾರಾಜ। ದೀಪಿಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇಹಿ ಧಮ್ಮಸಙ್ಗಾಹಕೇಹಿ>
      text <ಪುನ ಚಪರಂ। ಮಹಾರಾಜ। ದೀಪಿಕೋ ಯಂ ಕಿಞ್ಚಿ ಪಸುಂ ವಧಿತ್ವಾ ವಾಮೇನ ಪಸ್ಸೇನ ಪತಿತಂ ನ ಭಕ್ಖೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ವೇಳುದಾನೇನ ವಾ ಪತ್ತದಾನೇನ ವಾ ಪುಪ್ಫದಾನೇನ ವಾ ಫಲದಾನೇನ ವಾ ಸಿನಾನದಾನೇನ ವಾ ಮತ್ತಿಕಾದಾನೇನ ವಾ ಚುಣ್ಣದಾನೇನ ವಾ ದನ್ತಕಟ್ಠದಾನೇನ ವಾ ಮುಖೋದಕದಾನೇನ ವಾ ಚಾತುಕಮ್ಯತಾಯ ವಾ ಮುಗ್ಗಸುಪ್ಯತಾಯ ವಾ ಪಾರಿಭಟ ಯತಾಯ ವಾ ಜಙ್ಘಪೇಸನೀಯೇನ ವಾ ವೇಜ್ಜಕಮ್ಮೇನ ವಾ ದೂತಕಮ್ಮೇನ ವಾ ಪಹಿಣಗಮನೇನ ವಾ ಪಿಣ್ಡಪಟಿಪಿಣ್ಡೇನ ವಾ ದಾನಾನುಪ್ಪದಾನೇನ ವಾ ವತ್ಥುವಿಜ್ಜಾಯ ವಾ ನಕ್ಖತ್ತವಿಜ್ಜಾಯ ವಾ ಅಙ್ಗವಿಜ್ಜಾಯ ವಾ ಅಞ್ಞತರಞ್ಞತರೇನ ವಾ ಬುದ್ಧಪ್ಪಟಿಕುಟ್ಠೇನ ಮಿಚ್ಛಾಜೀವೇನ ನಿಪ್ಫಾದಿತಂ ಭೋಜನಂ ನ ಭುಞ್ಜಿತಬ್ಬಂ ವಾಮೇನ ಪಸ್ಸೇನ ಪತಿತಂ ಪಸುಂ ವಿಯ ದೀಪಿಕೋ। ಇದಂ। ಮಹಾರಾಜ। ದೀಪಿಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ದೀಪಿಕಙ್ಗಪಞ್ಹೋ ಪಞ್ಚಮೋ।>
    text <೬॥ ಕುಮ್ಮಙ್ಗಪಞ್ಹೋ>
      text <೬>, <ಭನ್ತೇ ನಾಗಸೇನ। ಕುಮ್ಮಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಕುಮ್ಮೋ ಉದಕಚರೋ ಉದಕೇಯೇವ ವಾಸಂ ಕಪ್ಪೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಪಾಣಭೂತಪುಗ್ಗಲಾನಂ ಹಿತಾನುಕಮ್ಪಿನಾ ಮೇತ್ತಾಸಹಗತೇನ ಚೇತಸಾ ವಿಪುಲೇನ ಮಹಗ್ಗತೇನ ಅಪ್ಪಮಾಣೇನ ಅವೇರೇನ ಅಬ್ಯಾಪಜ್ಜೇನ ಸಬ್ಬಾವನ್ತಂ ಲೋಕಂ ಫರಿತ್ವಾ ವಿಹರಿತಬ್ಬಂ। ಇದಂ। ಮಹಾರಾಜ। ಕುಮ್ಮಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಕುಮ್ಮೋ ಉದಕೇ ಉಪ್ಪಿಲವನ್ತೋ ಸೀಸಂ ಉಕ್ಖಿಪಿತ್ವಾ ಯದಿ ಕೋಚಿ ಪಸ್ಸತಿ। ತತ್ಥೇವ ನಿಮುಜ್ಜತಿ ಗಾಳ್ಹಮೋಗಾಹತಿ ಮಾ ಮಂ ತೇ ಪುನ ಪಸ್ಸೇಯ್ಯುನ್ತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಿಲೇಸೇಸು ಓಪತನ್ತೇಸು ಆರಮ್ಮಣಸರೇ ನಿಮುಜ್ಜಿತಬ್ಬಂ ಗಾಳ್ಹಮೋಗಾಹಿತಬ್ಬಂ ಮಾ ಮಂ ಕಿಲೇಸಾ ಪುನ ಪಸ್ಸೇಯ್ಯುನ್ತಿ। ಇದಂ। ಮಹಾರಾಜ। ಕುಮ್ಮಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಕುಮ್ಮೋ ಉದಕತೋ ನಿಕ್ಖಮಿತ್ವಾ ಕಾಯಂ ಓತಾಪೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ನಿಸಜ್ಜಟ್ಠಾನಸಯನಚಙ್ಕಮತೋ ಮಾನಸಂ ನೀಹರಿತ್ವಾ ಸಮ್ಮಪ್ಪಧಾನೇ ಮಾನಸಂ ಓತಾಪೇತಬ್ಬಂ। ಇದಂ। ಮಹಾರಾಜ। ಕುಮ್ಮಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಕುಮ್ಮೋ ಪಥವಿಂ ಖಣಿತ್ವಾ ವಿವಿತ್ತೇ ವಾಸಂ ಕಪ್ಪೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಲಾಭಸಕ್ಕಾರಸಿಲೋಕಂ ಪಜಹಿತ್ವಾ ಸುಞ್ಞಂ ವಿವಿತ್ತಂ ಕಾನನಂ ವನಪತ್ಥಂ ಪಬ್ಬತಂ ಕನ್ದರಂ ಗಿರಿಗುಹಂ ಅಪ್ಪಸದ್ದಂ ಅಪ್ಪನಿಗ್ಘೋಸಂ ಪವಿವಿತ್ತಮೋಗಾಹಿತ್ವಾ ವಿವಿತ್ತೇ ಯೇವ ವಾಸಂ ಉಪಗನ್ತಬ್ಬಂ। ಇದಂ। ಮಹಾರಾಜ। ಕುಮ್ಮಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಉಪಸೇನೇನ ವಙ್ಗನ್ತಪುತ್ತೇನ>
      text <ಪುನ ಚಪರಂ। ಮಹಾರಾಜ। ಕುಮ್ಮೋ ಚಾರಿಕಂ ಚರಮಾನೋ ಯದಿ ಕಞ್ಚಿ ಪಸ್ಸತಿ ವಾ। ಸದ್ದಂ ಸುಣಾತಿ ವಾ। ಸೋಣ್ಡಿಪಞ್ಚಮಾನಿ ಅಙ್ಗಾನಿ ಸಕೇ ಕಪಾಲೇ ನಿದಹಿತ್ವಾ ಅಪ್ಪೋಸ್ಸುಕ್ಕೋ ತುಣ್ಹೀಭೂತೋ ತಿಟ್ಠತಿ ಕಾಯಮನುರಕ್ಖನ್ತೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬತ್ಥ ರೂಪಸದ್ದಗನ್ಧರಸಫೋಟ್ಠಬ್ಬಧಮ್ಮೇಸು ಆಪತನ್ತೇಸು ಛಸು ದ್ವಾರೇಸು ಸಂವರಕವಾಟಂ ಅನುಗ್ಘಾಟೇತ್ವಾ ಮಾನಸಂ ಸಮೋದಹಿತ್ವಾ ಸಂವರಂ ಕತ್ವಾ ಸತೇನ ಸಮ್ಪಜಾನೇನ ವಿಹಾತಬ್ಬಂ ಸಮಣಧಮ್ಮಂ ಅನುರಕ್ಖಮಾನೇನ। ಇದಂ। ಮಹಾರಾಜ। ಕುಮ್ಮಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ ಕುಮ್ಮೂಪಮಸುತ್ತನ್ತೇ>
      stand <ಕುಮ್ಮಙ್ಗಪಞ್ಹೋ ಛಟ್ಠೋ।>
    text <೭॥ ವಂಸಙ್ಗಪಞ್ಹೋ>
      text <೭>, <ಭನ್ತೇ ನಾಗಸೇನ। ವಂಸಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ವಂಸೋ ಯತ್ಥ ವಾತೋ। ತತ್ಥ ಅನುಲೋಮೇತಿ। ನಾಞ್ಞತ್ಥಮನುಧಾವತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯಂ ಬುದ್ಧೇನ ಭಗವತಾ ಭಾಸಿತಂ ನವಙ್ಗಂ ಸತ್ಥು ಸಾಸನಂ। ತಂ ಅನುಲೋಮಯಿತ್ವಾ ಕಪ್ಪಿಯೇ ಅನವಜ್ಜೇ ಠತ್ವಾ ಸಮಣಧಮ್ಮಂ ಯೇವ ಪರಿಯೇಸಿತಬ್ಬಂ। ಇದಂ। ಮಹಾರಾಜ। ವಂಸಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ ಮಹಾರಾಜ ಥೇರೇನ ರಾಹುಲೇನ>
      stand <ವಂಸಙ್ಗಪಞ್ಹೋ ಸತ್ತಮೋ।>
    text <೮॥ ಚಾಪಙ್ಗಪಞ್ಹೋ>
      text <೮>, <ಭನ್ತೇ ನಾಗಸೇನ। ಚಾಪಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಚಾಪೋ ಸುತಚ್ಛಿತೋ ನಮಿತೋ ಯಾವಗ್ಗಮೂಲಂ ಸಮಕಮೇವ ಅನುನಮತಿ ನಪ್ಪಟಿತ್ಥಮ್ಭತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಥೇರನವಮಜ್ಝಿಮಸಮಕೇಸು ಅನುನಮಿತಬ್ಬಂ ನಪ್ಪಟಿಫರಿತಬ್ಬಂ। ಇದಂ। ಮಹಾರಾಜ। ಚಾಪಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ವಿಧುರ ಪುಣ್ಣಕ ಜಾತಕೇ>
      stand <ಚಾಪಙ್ಗಪಞ್ಹೋ ಅಟ್ಠಮೋ।>
    text <೯॥ ವಾಯಸಙ್ಗಪಞ್ಹೋ>
      text <೯>, <ಭನ್ತೇ ನಾಗಸೇನ। ವಾಯಸಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ವಾಯಸೋ ಆಸಙ್ಕಿತಪರಿಸಙ್ಕಿತೋ ಯತ್ತಪ್ಪಯತ್ತೋ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಸಙ್ಕಿತಪರಿಸಙ್ಕಿತೇನ ಯತ್ತಪಯತ್ತೇನ ಉಪಟ್ಠಿತಾಯ ಸತಿಯಾ ಸಂವುತೇಹಿ ಇನ್ದ್ರಿಯೇಹಿ ಚರಿತಬ್ಬಂ। ಇದಂ। ಮಹಾರಾಜ। ವಾಯಸಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ವಾಯಸೋ ಯಂ ಕಿಞ್ಚಿ ಭೋಜನಂ ದಿಸ್ವಾ ಞಾತೀಹಿ ಸಂವಿಭಜಿತ್ವಾ ಭುಞ್ಜತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯೇ ತೇ ಲಾಭಾ ಧಮ್ಮಿಕಾ ಧಮ್ಮಲದ್ಧಾ ಅನ್ತಮಸೋ ಪತ್ತಪರಿಯಾಪನ್ನಮತ್ತಮ್ಪಿ। ತಥಾರೂಪೇಹಿ ಲಾಭೇಹಿ ಪಟಿವಿಭತ್ತಭೋಗಿನಾ ಭವಿತಬ್ಬಂ ಸೀಲವನ್ತೇಹಿ ಸಬ್ರಹ್ಮಚಾರೀಹಿ। ಇದಂ। ಮಹಾರಾಜ। ವಾಯಸಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ವಾಯಸಙ್ಗಪಞ್ಹೋ ನವಮೋ।>
    text <೧೦॥ ಮಕ್ಕಟಙ್ಗಪಞ್ಹೋ>
      text <೧೦>, <ಭನ್ತೇ ನಾಗಸೇನ। ಮಕ್ಕಟಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಮಕ್ಕಟೋ ವಾಸಮುಪಗಚ್ಛನ್ತೋ ತಥಾರೂಪೇ ಓಕಾಸೇ ಮಹತಿಮಹಾರುಕ್ಖೇ ಪವಿವಿತ್ತೇ ಸಬ್ಬಟ್ಠಕಸಾಖೇ ಭೀರುತ್ತಾಣೇ ವಾಸಮುಪಗಚ್ಛತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಲಜ್ಜಿಂ ಪೇಸಲಂ ಸೀಲವನ್ತಂ ಕಲ್ಯಾಣಧಮ್ಮಂ ಬಹುಸ್ಸುತಂ ಧಮ್ಮಧರಂ ವಿನಯಧರಂ ಪಿಯಂ ಗರುಭಾವನೀಯಂ ವತ್ತಾರಂ ವಚನಕ್ಖಮಂ ಓವಾದಕಂ ವಿಞ್ಞಾಪಕಂ ಸನ್ದಸ್ಸಕಂ ಸಮಾದಪಕಂ ಸಮುತ್ತೇಜಕಂ ಸಮ್ಪಹಂಸಕಂ ಏವರೂಪಂ ಕಲ್ಯಾಣಮಿತ್ತಂ ಆಚರಿಯಂ ನಿಸ್ಸಾಯ ವಿಹರಿತಬ್ಬಂ। ಇದಂ। ಮಹಾರಾಜ। ಮಕ್ಕಟಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಕ್ಕಟೋ ರುಕ್ಖೇ ಯೇವ ಚರತಿ ತಿಟ್ಠತಿ ನಿಸೀದತಿ। ಯದಿ ನಿದ್ದಂ ಓಕ್ಕಮತಿ। ತತ್ಥೇವ ರತ್ತಿಂ ವಾಸಮನುಭವತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪವನಾಭಿಮುಖೇನ ಭವಿತಬ್ಬಂ। ಪವನೇ ಯೇವ ಠಾನಚಙ್ಕಮನಿಸಜ್ಜಾಸಯನಂ ನಿದ್ದಂ ಓಕ್ಕಮಿತಬ್ಬಂ। ತತ್ಥೇವ ಸತಿಪಟ್ಠಾನಮನುಭವಿತಬ್ಬಂ। ಇದಂ। ಮಹಾರಾಜ। ಮಕ್ಕಟಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಮಕ್ಕಟಙ್ಗಪಞ್ಹೋ ದಸಮೋ।>
      stand <ಗದ್ರಭವಗ್ಗೋ ಪಠಮೋ।>
      text <ತಸ್ಸುದ್ದಾನಂ>
  text <೨॥ ಸಮುದ್ದವಗ್ಗೋ>
    text <೧॥ ಲಾಬುಲತಙ್ಗಪಞ್ಹೋ>
      text <೧>, <ಭನ್ತೇ ನಾಗಸೇನ। ಲಾಬುಲತಾಯ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಲಾಬುಲತಾ ತಿಣೇ ವಾ ಕಟ್ಠೇ ವಾ ಲತಾಯ ವಾ ಸೋಣ್ಡಿಕಾಹಿ ಆಲಮ್ಬಿತ್ವಾ ತಸ್ಸೂಪರಿ ವಡ್ಢತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅರಹತ್ತೇ ಅಭಿವಡ್ಢಿತುಕಾಮೇನ ಮನಸಾ ಆರಮ್ಮಣಂ ಆಲಮ್ಬಿತ್ವಾ ಅರಹತ್ತೇ ಅಭಿವಡ್ಢಿತಬ್ಬಂ। ಇದಂ। ಮಹಾರಾಜ। ಲಾಬುಲತಾಯ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಲಾಬುಲತಙ್ಗಪಞ್ಹೋ ಪಠಮೋ।>
    text <೨॥ ಪದುಮಙ್ಗಪಞ್ಹೋ>
      text <೨>, <ಭನ್ತೇ ನಾಗಸೇನ। ಪದುಮಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಪದುಮಂ ಉದಕೇ ಜಾತಂ ಉದಕೇ ಸಂವದ್ಧಂ ಅನುಪಲಿತ್ತಂ ಉದಕೇನ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕುಲೇ ಗಣೇ ಲಾಭೇ ಯಸೇ ಸಕ್ಕಾರೇ ಸಮ್ಮಾನನಾಯ ಪರಿಭೋಗಪಚ್ಚಯೇಸು ಚ ಸಬ್ಬತ್ಥ ಅನುಪಲಿತ್ತೇನ ಭವಿತಬ್ಬಂ। ಇದಂ। ಮಹಾರಾಜ। ಪದುಮಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪದುಮಂ ಉದಕಾ ಅಚ್ಚುಗ್ಗಮ್ಮ ಠಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಲೋಕಂ ಅಭಿಭವಿತ್ವಾ ಅಚ್ಚುಗ್ಗಮ್ಮ ಲೋಕುತ್ತರಧಮ್ಮೇ ಠಾತಬ್ಬಂ। ಇದಂ। ಮಹಾರಾಜ। ಪದುಮಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪದುಮಂ ಅಪ್ಪಮತ್ತಕೇನಪಿ ಅನಿಲೇನ ಏರಿತಂ ಚಲತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಪ್ಪಮತ್ತಕೇಸುಪಿ ಕಿಲೇಸೇಸು ಸಂಯಮೋ ಕರಣೀಯೋ। ಭಯದಸ್ಸಾವಿನಾ ವಿಹರಿತಬ್ಬಂ। ಇದಂ। ಮಹಾರಾಜ। ಪದುಮಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀ ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸೂತಿ।>
      stand <ಪದುಮಙ್ಗಪಞ್ಹೋ ದುತಿಯೋ।>
    text <೩॥ ಬೀಜಙ್ಗಪಞ್ಹೋ>
      text <೩>, <ಭನ್ತೇ ನಾಗಸೇನ। ಬೀಜಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಬೀಜಂ ಅಪ್ಪಕಮ್ಪಿ ಸಮಾನಂ ಭದ್ದಕೇ ಖೇತ್ತೇ ವುತ್ತಂ ದೇವೇ ಸಮ್ಮಾ ಧಾರಂ ಪವೇಚ್ಛನ್ತೇ ಸುಬಹೂನಿ ಫಲಾನಿ ಅನುದಸ್ಸತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯಥಾ ಪಟಿಪಾದಿತಂ ಸೀಲಂ ಕೇವಲಂ ಸಾಮಞ್ಞಫಲಮನುದಸ್ಸತಿ। ಏವಂ ಸಮ್ಮಾ ಪಟಿಪಜ್ಜಿತಬ್ಬಂ। ಇದಂ। ಮಹಾರಾಜ। ಬೀಜಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಬೀಜಂ ಸುಪರಿಸೋಧಿತೇ ಖೇತ್ತೇ ರೋಪಿತಂ ಖಿಪ್ಪಮೇವ ಸಂವಿರೂಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಮಾನಸಂ ಸುಪರಿಗ್ಗಹಿತಂ ಸುಞ್ಞಾಗಾರೇ ಪರಿಸೋಧಿತಂ ಸತಿಪಟ್ಠಾನಖೇತ್ತವರೇ ಖಿತ್ತಂ ಖಿಪ್ಪಮೇವ ವಿರೂಹತಿ। ಇದಂ। ಮಹಾರಾಜ। ಬೀಜಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಅನುರುದ್ಧೇನ>
      stand <ಬೀಜಙ್ಗಪಞ್ಹೋ ತತಿಯೋ।>
    text <೪॥ ಸಾಲಕಲ್ಯಾಣಿಕಙ್ಗಪಞ್ಹೋ>
      text <೪>, <ಭನ್ತೇ ನಾಗಸೇನ। ಸಾಲಕಲ್ಯಾಣಿಕಾಯ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಸಾಲಕಲ್ಯಾಣಿಕಾ ನಾಮ ಅನ್ತೋಪಥವಿಯಂ ಯೇವ ಅಭಿವಡ್ಢತಿ ಹತ್ಥಸತಮ್ಪಿ ಭಿಯ್ಯೋಪಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಚತ್ತಾರಿ ಸಾಮಞ್ಞಫಲಾನಿ ಚತಸ್ಸೋ ಪಟಿಸಮ್ಭಿದಾ ಛಳಭಿಞ್ಞಾಯೋ ಕೇವಲಞ್ಚ ಸಮಣಧಮ್ಮಂ ಸುಞ್ಞಾಗಾರೇ ಯೇವ ಪರಿಪೂರಯಿತಬ್ಬಂ। ಇದಂ। ಮಹಾರಾಜ। ಸಾಲಕಲ್ಯಾಣಿಕಾಯ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ರಾಹುಲೇನ>
      stand <ಸಾಲಕಲ್ಯಾಣಿಕಙ್ಗಪಞ್ಹೋ ಚತುತ್ಥೋ।>
    text <೫॥ ನಾವಙ್ಗಪಞ್ಹೋ>
      text <೫>, <ಭನ್ತೇ ನಾಗಸೇನ। ನಾವಾಯ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ನಾವಾ ಬಹುವಿಧದಾರುಸಙ್ಘಾಟಸಮವಾಯೇನ ಬಹುಮ್ಪಿ ಜನಂ ತಾರಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಚಾರಸೀಲಗುಣವತ್ತಪ್ಪಟಿವತ್ತಬಹುವಿಧಧಮ್ಮಸಙ್ಘಾಟಸಮವಾಯೇನ ಸದೇವಕೋ ಲೋಕೋ ತಾರಯಿತಬ್ಬೋ। ಇದಂ। ಮಹಾರಾಜ। ನಾವಾಯ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ನಾವಾ ಬಹುವಿಧಊಮಿತ್ಥನಿತವೇಗವಿಸಟಮಾವಟ್ಟವೇಗಂ ಸಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಬಹುವಿಧಕಿಲೇಸಊಮಿವೇಗಂ ಲಾಭಸಕ್ಕಾರಯಸಸಿಲೋಕಪೂಜನವನ್ದನಾ ಪರಕುಲೇಸು ನಿನ್ದಾಪಸಂಸಾಸುಖದುಕ್ಖಸಮ್ಮಾನನವಿಮಾನನಬಹುವಿಧದೋಸಊಮಿವೇಗಞ್ಚ ಸಹಿತಬ್ಬಂ। ಇದಂ। ಮಹಾರಾಜ। ನಾವಾಯ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ನಾವಾ ಅಪರಿಮಿತಮನನ್ತಮಪಾರಮಕ್ಖೋಭಿತಗಮ್ಭೀರೇ ಮಹತಿಮಹಾಘೋಸೇ ತಿಮಿತಿಮಿಙ್ಗಲಮಕರಮಚ್ಛಗಣಾಕುಲೇ ಮಹತಿಮಹಾಸಮುದ್ದೇ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ತಿಪರಿವಟ್ಟ ದ್ವಾದಸಾಕಾರ ಚತುಸಚ್ಚಾಭಿಸಮಯಪ್ಪಟಿವೇಧೇ ಮಾನಸಂ ಸಞ್ಚಾರಯಿತಬ್ಬಂ। ಇದಂ। ಮಹಾರಾಜ। ನಾವಾಯ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ ಸಚ್ಚಸಂಯುತ್ತೇ>
      text <ವಿತಕ್ಕೇನ್ತಾ ಚ ಖೋ ತುಮ್ಹೇ। ಭಿಕ್ಖವೇ। ಇದಂ ದುಕ್ಖನ್ತಿ ವಿತಕ್ಕೇಯ್ಯಾಥ। ಅಯಂ ದುಕ್ಖಸಮುದಯೋತಿ ವಿತಕ್ಕೇಯ್ಯಾಥ। ಅಯಂ ದುಕ್ಖನಿರೋಧೋತಿ ವಿತಕ್ಕೇಯ್ಯಾಥ। ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ವಿತಕ್ಕೇಯ್ಯಾಥಾತಿ।>
      stand <ನಾವಙ್ಗಪಞ್ಹೋ ಪಞ್ಚಮೋ।>
    text <೬॥ ನಾವಾಲಗ್ಗನಕಙ್ಗಪಞ್ಹೋ>
      text <೬>, <ಭನ್ತೇ ನಾಗಸೇನ। ನಾವಾಲಗ್ಗನಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ನಾವಾಲಗ್ಗನಕಂ ಬಹುಊಮಿಜಾಲಾಕುಲವಿಕ್ಖೋಭಿತಸಲಿಲತಲೇ ಮಹತಿಮಹಾಸಮುದ್ದೇ ನಾವಂ ಲಗ್ಗೇತಿ ಠಪೇತಿ। ನ ದೇತಿ ದಿಸಾವಿದಿಸಂ ಹರಿತುಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ರಾಗದೋಸಮೋಹೂಮಿಜಾಲೇ ಮಹತಿಮಹಾವಿತಕ್ಕಸಮ್ಪಹಾರೇ ಚಿತ್ತಂ ಲಗ್ಗೇತಬ್ಬಂ। ನ ದಾತಬ್ಬಂ ದಿಸಾವಿದಿಸಂ ಹರಿತುಂ। ಇದಂ। ಮಹಾರಾಜ। ನಾವಾಲಗ್ಗನಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ನಾವಾಲಗ್ಗನಕಂ ನ ಪ್ಲವತಿ ವಿಸೀದತಿ। ಹತ್ಥಸತೇಪಿ ಉದಕೇ ನಾವಂ ಲಗ್ಗೇತಿ ಠಾನಮುಪನೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಲಾಭಯಸಸಕ್ಕಾರಮಾನನವನ್ದನಪೂಜನಅಪಚಿತೀಸು ಲಾಭಗ್ಗಯಸಗ್ಗೇಪಿ ನ ಪ್ಲವಿತಬ್ಬಂ। ಸರೀರಯಾಪನಮತ್ತಕೇ ಯೇವ ಚಿತ್ತಂ ಠಪೇತಬ್ಬಂ। ಇದಂ। ಮಹಾರಾಜ। ನಾವಾಲಗ್ಗನಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ನಾವಾಲಗ್ಗನಕಙ್ಗಪಞ್ಹೋ ಛಟ್ಠೋ।>
    text <೭॥ ಕೂಪಙ್ಗಪಞ್ಹೋ>
      text <೭>, <ಭನ್ತೇ ನಾಗಸೇನ। ಕೂಪಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಕೂಪೋ ರಜ್ಜುಞ್ಚ ವರತ್ತಞ್ಚ ಲಙ್ಕಾರಞ್ಚ ಧಾರೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸತಿಸಮ್ಪಜಞ್ಞಸಮನ್ನಾಗತೇನ ಭವಿತಬ್ಬಂ। ಅಭಿಕ್ಕನ್ತೇ ಪಟಿಕ್ಕನ್ತೇ ಆಲೋಕಿತೇ ವಿಲೋಕಿತೇ ಸಮಿಞ್ಜಿತೇ ಪಸಾರಿತೇ ಸಙ್ಘಾಟಿಪತ್ತಚೀವರಧಾರಣೇ ಅಸಿತೇ ಪೀತೇ ಖಾಯಿತೇ ಸಾಯಿತೇ ಉಚ್ಚಾರಪಸ್ಸಾವಕಮ್ಮೇ ಗತೇ ಠಿತೇ ನಿಸಿನ್ನೇ ಸುತ್ತೇ ಜಾಗರಿತೇ ಭಾಸಿತೇ ತುಣ್ಹೀಭಾವೇ ಸಮ್ಪಜಾನಕಾರಿನಾ ಭವಿತಬ್ಬಂ। ಇದಂ। ಮಹಾರಾಜ। ಕೂಪಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸತೋ। ಭಿಕ್ಖವೇ। ಭಿಕ್ಖು ವಿಹರೇಯ್ಯ ಸಮ್ಪಜಾನೋ। ಅಯಂ ವೋ ಅಮ್ಹಾಕಂ ಅನುಸಾಸನೀತಿ।>
      stand <ಕೂಪಙ್ಗಪಞ್ಹೋ ಸತ್ತಮೋ।>
    text <೮॥ ನಿಯಾಮಕಙ್ಗಪಞ್ಹೋ>
      text <೮>, <ಭನ್ತೇ ನಾಗಸೇನ। ನಿಯಾಮಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ನಿಯಾಮಕೋ ರತ್ತಿನ್ದಿವಂ ಸತತಂ ಸಮಿತಂ ಅಪ್ಪಮತ್ತೋ ಯತ್ತಪ್ಪಯತ್ತೋ ನಾವಂ ಸಾರೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಚಿತ್ತಂ ನಿಯಾಮಯಮಾನೇನ ರತ್ತಿನ್ದಿವಂ ಸತತಂ ಸಮಿತಂ ಅಪ್ಪಮತ್ತೇನ ಯತ್ತಪ್ಪಯತ್ತೇನ ಯೋನಿಸೋ ಮನಸಿಕಾರೇನ ಚಿತ್ತಂ ನಿಯಾಮೇತಬ್ಬಂ। ಇದಂ। ಮಹಾರಾಜ। ನಿಯಾಮಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಧಮ್ಮಪದೇ>
      text <ಪುನ ಚಪರಂ। ಮಹಾರಾಜ। ನಿಯಾಮಕಸ್ಸ ಯಂ ಕಿಞ್ಚಿ ಮಹಾಸಮುದ್ದೇ ಕಲ್ಯಾಣಂ ವಾ ಪಾಪಕಂ ವಾ। ಸಬ್ಬಂ ತಂ ವಿದಿತಂ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕುಸಲಾಕುಸಲಂ ಸಾವಜ್ಜಾನವಜ್ಜಂ ಹೀನಪ್ಪಣೀತಂ ಕಣ್ಹಸುಕ್ಕಸಪ್ಪಟಿಭಾಗಂ ವಿಜಾನಿತಬ್ಬಂ। ಇದಂ। ಮಹಾರಾಜ। ನಿಯಾಮಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ನಿಯಾಮಕೋ ಯನ್ತೇ ಮುದ್ದಿಕಂ ದೇತಿ ಮಾ ಕೋಚಿ ಯನ್ತಂ ಆಮಸಿತ್ಥಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಚಿತ್ತೇ ಸಂವರಮುದ್ದಿಕಾ ದಾತಬ್ಬಾ ಮಾ ಕಿಞ್ಚಿ ಪಾಪಕಂ ಅಕುಸಲವಿತಕ್ಕಂ ವಿತಕ್ಕೇಸೀತಿ। ಇದಂ। ಮಹಾರಾಜ। ನಿಯಾಮಕಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ ಮಾ। ಭಿಕ್ಖವೇ। ಪಾಪಕೇ ಅಕುಸಲೇ ವಿತಕ್ಕೇ ವಿತಕ್ಕೇಯ್ಯಾಥ। ಸೇಯ್ಯಥೀದಂ। ಕಾಮವಿತಕ್ಕಂ ಬ್ಯಾಪಾದವಿತಕ್ಕಂ ವಿಹಿಂಸಾವಿತಕ್ಕನ್ತಿ।>
      stand <ನಿಯಾಮಕಙ್ಗಪಞ್ಹೋ ಅಟ್ಠಮೋ।>
    text <೯॥ ಕಮ್ಮಕಾರಙ್ಗಪಞ್ಹೋ>
      text <೯>, <ಭನ್ತೇ ನಾಗಸೇನ। ಕಮ್ಮಕಾರಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಕಮ್ಮಕಾರೋ ಏವಂ ಚಿನ್ತಯತಿ ಭತಕೋ ಅಹಂ ಇಮಾಯ ನಾವಾಯ ಕಮ್ಮಂ ಕರೋಮಿ। ಇಮಾಯಾಹಂ ನಾವಾಯ ವಾಹಸಾ ಭತ್ತವೇತನಂ ಲಭಾಮಿ। ನ ಮೇ ಪಮಾದೋ ಕರಣೀಯೋ। ಅಪ್ಪಮಾದೇನ ಮೇ ಅಯಂ ನಾವಾ ವಾಹೇತಬ್ಬಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಏವಂ ಚಿನ್ತಯಿತಬ್ಬಂ ಇಮಂ ಖೋ ಅಹಂ ಚಾತುಮಹಾಭೂತಿಕಂ ಕಾಯಂ ಸಮ್ಮಸನ್ತೋ ಸತತಂ ಸಮಿತಂ ಅಪ್ಪಮತ್ತೋ ಉಪಟ್ಠಿತಸ್ಸತಿ ಸತೋ ಸಮ್ಪಜಾನೋ ಸಮಾಹಿತೋ ಏಕಗ್ಗಚಿತ್ತೋ ಜಾತಿಜರಾಬ್ಯಾಧಿಮರಣಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚಿಸ್ಸಾಮೀತಿ ಅಪ್ಪಮಾದೋ ಮೇ ಕರಣೀಯೋತಿ। ಇದಂ। ಮಹಾರಾಜ। ಕಮ್ಮಕಾರಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಕಮ್ಮಕಾರಙ್ಗಪಞ್ಹೋ ನವಮೋ।>
    text <೧೦॥ ಸಮುದ್ದಙ್ಗಪಞ್ಹೋ>
      text <೧೦>, <ಭನ್ತೇ ನಾಗಸೇನ। ಸಮುದ್ದಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಮಹಾಸಮುದ್ದೋ ಮತೇನ ಕುಣಪೇನ ಸದ್ಧಿಂ ನ ಸಂವಸತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ರಾಗದೋಸಮೋಹಮಾನದಿಟ್ಠಿಮಕ್ಖಪಳಾಸಇಸ್ಸಾಮಚ್ಛರಿಯಮಾಯಾಸಾಠೇಯ್ಯಕುಟಿಲವಿಸಮದುಚ್ಚರಿತಕಿಲೇಸಮಲೇಹಿ ಸದ್ಧಿಂ ನ ಸಂವಸಿತಬ್ಬಂ। ಇದಂ। ಮಹಾರಾಜ। ಸಮುದ್ದಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಹಾಸಮುದ್ದೋ ಮುತ್ತಾಮಣಿವೇಳುರಿಯಸಙ್ಖಸಿಲಾಪವಾಳಫಲಿಕಮಣಿವಿವಿಧರತನನಿಚಯಂ ಧಾರೇನ್ತೋ ಪಿದಹತಿ। ನ ಬಹಿ ವಿಕಿರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಮಗ್ಗಫಲಝಾನವಿಮೋಕ್ಖಸಮಾಧಿಸಮಾಪತ್ತಿವಿಪಸ್ಸನಾಭಿಞ್ಞಾವಿವಿಧಗುಣರತನಾನಿ ಅಧಿಗನ್ತ್ವಾ ಪಿದಹಿತಬ್ಬಾನಿ। ನ ಬಹಿ ನೀಹರಿತಬ್ಬಾನಿ। ಇದಂ। ಮಹಾರಾಜ। ಸಮುದ್ದಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಹಾಸಮುದ್ದೋ ಮಹನ್ತೇಹಿ ಮಹಾಭೂತೇಹಿ ಸದ್ಧಿಂ ಸಂವಸತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಪ್ಪಿಚ್ಛಂ ಸನ್ತುಟ್ಠಂ ಧುತವಾದಂ ಸಲ್ಲೇಖವುತ್ತಿಂ ಆಚಾರಸಮ್ಪನ್ನಂ ಲಜ್ಜಿಂ ಪೇಸಲಂ ಗರುಂ ಭಾವನೀಯಂ ವತ್ತಾರಂ ವಚನಕ್ಖಮಂ ಚೋದಕಂ ಪಾಪಗರಹಿಂ ಓವಾದಕಂ ಅನುಸಾಸಕಂ ವಿಞ್ಞಾಪಕಂ ಸನ್ದಸ್ಸಕಂ ಸಮಾದಪಕಂ ಸಮುತ್ತೇಜಕಂ ಸಮ್ಪಹಂಸಕಂ ಕಲ್ಯಾಣಮಿತ್ತಂ ಸಬ್ರಹ್ಮಚಾರಿಂ ನಿಸ್ಸಾಯ ವಸಿತಬ್ಬಂ। ಇದಂ। ಮಹಾರಾಜ। ಮಹಾಸಮುದ್ದಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಹಾಸಮುದ್ದೋ ನವಸಲಿಲಸಮ್ಪುಣ್ಣಾಹಿ ಗಙ್ಗಾಯಮುನಾಅಚಿರವತೀಸರಭೂಮಹೀಆದೀಹಿ ನದೀಸತಸಹಸ್ಸೇಹಿ ಅನ್ತಲಿಕ್ಖೇ ಸಲಿಲಧಾರಾಹಿ ಚ ಪೂರಿತೋಪಿ ಸಕಂ ವೇಲಂ ನಾತಿವತ್ತತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಲಾಭಸಕ್ಕಾರಸಿಲೋಕವನ್ದನಮಾನನಪೂಜನಕಾರಣಾ ಜೀವಿತಹೇತುಪಿ ಸಞ್ಚಿಚ್ಚ ಸಿಕ್ಖಾಪದವೀತಿಕ್ಕಮೋ ನ ಕರಣೀಯೋ। ಇದಂ। ಮಹಾರಾಜ। ಮಹಾಸಮುದ್ದಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      text <ಸೇಯ್ಯಥಾಪಿ। ಮಹಾರಾಜ। ಮಹಾಸಮುದ್ದೋ ಠಿತಧಮ್ಮೋ ವೇಲಂ ನಾತಿಕ್ಕಮತಿ। ಏವಮೇವ ಖೋ। ಮಹಾರಾಜ। ಯಂ ಮಹಾ ಸಾವಕಾನಂ ಸಿಕ್ಖಾಪದಂ ಪಞ್ಞತ್ತಂ। ತಂ ಮಮ ಸಾವಕಾ ಜೀವಿತಹೇತುಪಿ ನಾತಿಕ್ಕಮನ್ತೀತಿ।>
      text <ಪುನ ಚಪರಂ। ಮಹಾರಾಜ। ಮಹಾಸಮುದ್ದೋ ಸಬ್ಬಸವನ್ತೀಹಿ ಗಙ್ಗಾಯಮುನಾಅಚಿರವತೀಸರಭೂಮಹೀಹಿ ಅನ್ತಲಿಕ್ಖೇ ಉದಕಧಾರಾಹಿಪಿ ನ ಪರಿಪೂರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಉದ್ದೇಸಪರಿಪುಚ್ಛಾಸವನಧಾರಣವಿನಿಚ್ಛಯಅಭಿಧಮ್ಮವಿನಯಗಾಳ್ಹಸುತ್ತನ್ತವಿಗ್ಗಹಪದನಿಕ್ಖೇಪಪದಸನ್ಧಿ ಪದವಿಭತ್ತಿನವಙ್ಗಜಿನಸಾಸನವರಂ ಸುಣನ್ತೇನಾಪಿ ನ ತಪ್ಪಿತಬ್ಬಂ। ಇದಂ। ಮಹಾರಾಜ। ಮಹಾಸಮುದ್ದಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸುತಸೋಮಜಾತಕೇ>
      stand <ಸಮುದ್ದಙ್ಗಪಞ್ಹೋ ದಸಮೋ।ಸಮುದ್ದವಗ್ಗೋ ದುತಿಯೋ।>
      text <ತಸ್ಸುದ್ದಾನಂ>
  text <೩॥ ಪಥವೀವಗ್ಗೋ>
    text <೧॥ ಪಥವೀಅಙ್ಗಪಞ್ಹೋ>
      text <೧>, <ಭನ್ತೇ ನಾಗಸೇನ। ಪಥವಿಯಾ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಪಥವೀ ಇಟ್ಠಾನಿಟ್ಠಾನಿ ಕಪ್ಪೂರಾಗರುತಗರಚನ್ದನಕುಙ್ಕುಮಾದೀನಿ ಆಕಿರನ್ತೇಪಿ ಪಿತ್ತಸೇಮ್ಹಪುಬ್ಬರುಹಿರಸೇದಮೇದಖೇಳಸಿಙ್ಘಾಣಿಕಲಸಿಕ- ಮುತ್ತಕರೀಸಾದೀನಿ ಆಕಿರನ್ತೇಪಿ ತಾದಿಸಾ ಯೇವ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಇಟ್ಠಾನಿಟ್ಠೇ ಲಾಭಾಲಾಭೇ ಯಸಾಯಸೇ ನಿನ್ದಾಪಸಂಸಾಯ ಸುಖದುಕ್ಖೇ ಸಬ್ಬತ್ಥ ತಾದಿನಾ ಯೇವ ಭವಿತಬ್ಬಂ। ಇದಂ। ಮಹಾರಾಜ। ಪಥವಿಯಾ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪಥವೀ ಮಣ್ಡನವಿಭೂಸನಾಪಗತಾ ಸಕಗನ್ಧಪರಿಭಾವಿತಾ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ವಿಭೂಸನಾಪಗತೇನ ಸಕಸೀಲಗನ್ಧಪರಿಭಾವಿತೇನ ಭವಿತಬ್ಬಂ। ಇದಂ। ಮಹಾರಾಜ। ಪಥವಿಯಾ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪಥವೀ ನಿರನ್ತರಾ ಅಖಣ್ಡಚ್ಛಿದ್ದಾ ಅಸುಸಿರಾ ಬಹಲಾ ಘನಾ ವಿತ್ಥಿಣ್ಣಾ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ನಿರನ್ತರಮಖಣ್ಡಚ್ಛಿದ್ದಮಸುಸಿರಬಹಲಘನವಿತ್ಥಿಣ್ಣಸೀಲೇನ ಭವಿತಬ್ಬಂ। ಇದಂ। ಮಹಾರಾಜ। ಪಥವಿಯಾ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪಥವೀ ಗಾಮನಿಗಮನಗರಜನಪದರುಕ್ಖಪಬ್ಬತನದೀತಳಾಕಪೋಕ್ಖರಣೀಮಿಗಪಕ್ಖಿಮನುಜನರನಾರಿಗಣಂ ಧಾರೇನ್ತೀಪಿ ಅಕಿಲಾಸು ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಓವದನ್ತೇನಪಿ ಅನುಸಾಸನ್ತೇನಪಿ ವಿಞ್ಞಾಪೇನ್ತೇನಪಿ ಸನ್ದಸ್ಸೇನ್ತೇನಪಿ ಸಮಾದಪೇನ್ತೇನಪಿ ಸಮುತ್ತೇಜೇನ್ತೇನಪಿ ಸಮ್ಪಹಂಸೇನ್ತೇನಪಿ ಧಮ್ಮದೇಸನಾಸು ಅಕಿಲಾಸುನಾ ಭವಿತಬ್ಬಂ। ಇದಂ। ಮಹಾರಾಜ। ಪಥವಿಯಾ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪಥವೀ ಅನುನಯಪ್ಪಟಿಘವಿಪ್ಪಮುತ್ತಾ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅನುನಯಪ್ಪಟಿಘವಿಪ್ಪಮುತ್ತೇನ ಪಥವಿಸಮೇನ ಚೇತಸಾ ವಿಹರಿತಬ್ಬಂ। ಇದಂ। ಮಹಾರಾಜ। ಪಥವಿಯಾ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಉಪಾಸಿಕಾಯ ಚೂಳಸುಭದ್ದಾಯ ಸಕಸಮಣೇ ಪರಿಕಿತ್ತಯಮಾನಾಯ>
      stand <ಪಥವೀಅಙ್ಗಪಞ್ಹೋ ಪಠಮೋ।>
    text <೨॥ ಆಪಙ್ಗಪಞ್ಹೋ>
      text <೨>, <ಭನ್ತೇ ನಾಗಸೇನ। ಆಪಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಆಪೋ ಸುಸಣ್ಠಿತಮಕಮ್ಪಿತಮಲುಳಿತಸಭಾವಪರಿಸುದ್ಧೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕುಹನಲಪನನೇಮಿತ್ತಕನಿಪ್ಪೇಸಿಕತಂ ಅಪನೇತ್ವಾ ಸುಸಣ್ಠಿತಮಕಮ್ಪಿತಮಲುಳಿತಸಭಾವಪರಿಸುದ್ಧಾಚಾರೇನ ಭವಿತಬ್ಬಂ। ಇದಂ। ಮಹಾರಾಜ। ಆಪಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಪೋ ಸೀತಲಸಭಾವಸಣ್ಠಿತೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಸತ್ತೇಸು ಖನ್ತಿಮೇತ್ತಾನುದ್ದಯಸಮ್ಪನ್ನೇನ ಹಿತೇಸಿನಾ ಅನುಕಮ್ಪಕೇನ ಭವಿತಬ್ಬಂ। ಇದಂ। ಮಹಾರಾಜ। ಆಪಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಪೋ ಅಸುಚಿಂ ಸುಚಿಂ ಕರೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಗಾಮೇ ವಾ ಅರಞ್ಞೇ ವಾ ಉಪಜ್ಝಾಯೇ ಉಪಜ್ಝಾಯಮತ್ತೇಸು ಆಚರಿಯೇ ಆಚರಿಯಮತ್ತೇಸು ಸಬ್ಬತ್ಥ ಅನಧಿಕರಣೇನ ಭವಿತಬ್ಬಂ ಅನವಸೇಸಕಾರಿನಾ। ಇದಂ। ಮಹಾರಾಜ। ಆಪಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಪೋ ಬಹುಜನಪತ್ಥಿತೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಪ್ಪಿಚ್ಛಸನ್ತುಟ್ಠಪವಿವಿತ್ತಪಟಿಸಲ್ಲಾನೇನ ಸತತಂ ಸಬ್ಬಲೋಕಮಭಿಪತ್ಥಿತೇನ ಭವಿತಬ್ಬಂ। ಇದಂ। ಮಹಾರಾಜ। ಆಪಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಪೋ ನ ಕಸ್ಸಚಿ ಅಹಿತಮುಪದಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪರಭಣ್ಡನಕಲಹವಿಗ್ಗಹವಿವಾದರಿತ್ತಜ್ಝಾನಅರತಿಜನನಂ ಕಾಯವಚೀಚಿತ್ತೇಹಿ ಪಾಪಕಂ ನ ಕರಣೀಯಂ। ಇದಂ। ಮಹಾರಾಜ। ಆಪಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ ಮಹಾರಾಜ। ಭಗವತಾ। ದೇವಾತಿದೇವೇನ ಕಣ್ಹಜಾತಕೇ>
      stand <ಆಪಙ್ಗಪಞ್ಹೋ ದುತಿಯೋ।>
    text <೩॥ ತೇಜಙ್ಗಪಞ್ಹೋ>
      text <೩>, <ಭನ್ತೇ ನಾಗಸೇನ। ತೇಜಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ತೇಜೋ ತಿಣಕಟ್ಠಸಾಖಾಪಲಾಸಂ ಡಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯೇ ತೇ ಅಬ್ಭನ್ತರಾ ವಾ ಬಾಹಿರಾ ವಾ ಕಿಲೇಸಾ ಇಟ್ಠಾನಿಟ್ಠಾರಮ್ಮಣಾನುಭವನಾ। ಸಬ್ಬೇ ತೇ ಞಾಣಗ್ಗಿನಾ ಡಹಿತಬ್ಬಾ। ಇದಂ। ಮಹಾರಾಜ। ತೇಜಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ತೇಜೋ ನಿದ್ದಯೋ ಅಕಾರುಣಿಕೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಕಿಲೇಸೇಸು ಕಾರುಞ್ಞಾನುದ್ದಯಾ ನ ಕಾತಬ್ಬಾ। ಇದಂ। ಮಹಾರಾಜ। ತೇಜಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ತೇಜೋ ಸೀತಂ ಪಟಿಹನತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ವೀರಿಯಸನ್ತಾಪತೇಜಂ ಅಭಿಜನೇತ್ವಾ ಕಿಲೇಸಾ ಪಟಿಹನ್ತಬ್ಬಾ। ಇದಂ। ಮಹಾರಾಜ। ತೇಜಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ತೇಜೋ ಅನುನಯಪ್ಪಟಿಘವಿಪ್ಪಮುತ್ತೋ ಉಣ್ಹಮಭಿಜನೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅನುನಯಪ್ಪಟಿಘವಿಪ್ಪಮುತ್ತೇನ ತೇಜೋಸಮೇನ ಚೇತಸಾ ವಿಹರಿತಬ್ಬಂ। ಇದಂ। ಮಹಾರಾಜ। ತೇಜಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ತೇಜೋ ಅನ್ಧಕಾರಂ ವಿಧಮಿತ್ವಾ ಆಲೋಕಂ ದಸ್ಸಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅವಿಜ್ಜನ್ಧಕಾರಂ ವಿಧಮಿತ್ವಾ ಞಾಣಾಲೋಕಂ ದಸ್ಸಯಿತಬ್ಬಂ। ಇದಂ। ಮಹಾರಾಜ। ತೇಜಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಕಂ ಪುತ್ತಂ ರಾಹುಲಂ ಓವದನ್ತೇನ>
      text <ತೇಜೋಸಮಂ। ರಾಹುಲ। ಭಾವನಂ ಭಾವೇಹಿ। ತೇಜೋಸಮಂ ಹಿ ತೇ। ರಾಹುಲ। ಭಾವನಂ ಭಾವಯತೋ ಉಪ್ಪನ್ನಾ॥ ಮನಾಪಾಮನಾಪಾ ಫಸ್ಸಾ ಚಿತ್ತಂ ನ ಪರಿಯಾದಾಯ ಠಸ್ಸನ್ತೀತಿ।>
      stand <ತೇಜಙ್ಗಪಞ್ಹೋ ತತಿಯೋ।>
    text <೪॥ ವಾಯುಙ್ಗಪಞ್ಹೋ>
      text <೪>, <ಭನ್ತೇ ನಾಗಸೇನ। ವಾಯುಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ವಾಯು ಸುಪುಪ್ಫಿತವನಸಣ್ಡನ್ತರಂ ಅಭಿವಾಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ವಿಮುತ್ತಿವರಕುಸುಮಪುಪ್ಫಿತಾರಮ್ಮಣವನನ್ತರೇ ರಮಿತಬ್ಬಂ। ಇದಂ। ಮಹಾರಾಜ। ವಾಯುಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ವಾಯು ಧರಣೀರುಹಪಾದಪಗಣೇ ಮಥಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ವನನ್ತರಗತೇನ ಸಙ್ಖಾರೇ ವಿಚಿನನ್ತೇನ ಕಿಲೇಸಾ ಮಥಯಿತಬ್ಬಾ। ಇದಂ। ಮಹಾರಾಜ। ವಾಯುಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ವಾಯು ಆಕಾಸೇ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಲೋಕುತ್ತರಧಮ್ಮೇಸು ಮಾನಸಂ ಸಞ್ಚಾರಯಿತಬ್ಬಂ। ಇದಂ। ಮಹಾರಾಜ। ವಾಯುಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ವಾಯು ಗನ್ಧಂ ಅನುಭವತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅತ್ತನೋ ಸೀಲವರಸುರಭಿಗನ್ಧೋ ಅನುಭವಿತಬ್ಬೋ। ಇದಂ। ಮಹಾರಾಜ। ವಾಯುಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ವಾಯು ನಿರಾಲಯೋ ಅನಿಕೇತವಾಸೀ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ನಿರಾಲಯಮನಿಕೇತಮಸನ್ಥವೇನ ಸಬ್ಬತ್ಥ ವಿಮುತ್ತೇನ ಭವಿತಬ್ಬಂ। ಇದಂ। ಮಹಾರಾಜ। ವಾಯುಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸುತ್ತನಿಪಾತೇ>
      stand <ವಾಯುಙ್ಗಪಞ್ಹೋ ಚತುತ್ಥೋ।>
    text <೫॥ ಪಬ್ಬತಙ್ಗಪಞ್ಹೋ>
      text <೫>, <ಭನ್ತೇ ನಾಗಸೇನ। ಪಬ್ಬತಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಪಬ್ಬತೋ ಅಚಲೋ ಅಕಮ್ಪಿತೋ ಅಸಮ್ಪವೇಧೀ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಮ್ಮಾನನೇ ವಿಮಾನನೇ ಸಕ್ಕಾರೇ ಅಸಕ್ಕಾರೇ ಗರುಕಾರೇ ಅಗರುಕಾರೇ ಯಸೇ ಅಯಸೇ ನಿನ್ದಾಯ ಪಸಂಸಾಯ ಸುಖೇ ದುಕ್ಖೇ ಇಟ್ಠಾನಿಟ್ಠೇಸು ಸಬ್ಬತ್ಥ ರೂಪಸದ್ದಗನ್ಧರಸಫೋಟ್ಠಬ್ಬಧಮ್ಮೇಸು ರಜನೀಯೇಸು ನ ರಜ್ಜಿತಬ್ಬಂ। ದುಸ್ಸನೀಯೇಸು ನ ದುಸ್ಸಿತಬ್ಬಂ। ಮುಯ್ಹನೀಯೇಸು ನ ಮುಯ್ಹಿತಬ್ಬಂ। ನ ಕಮ್ಪಿತಬ್ಬಂ ನ ಚಲಿತಬ್ಬಂ। ಪಬ್ಬತೇನ ವಿಯ ಅಚಲೇನ ಭವಿತಬ್ಬಂ। ಇದಂ। ಮಹಾರಾಜ। ಪಬ್ಬತಸ್ಸ ಪಠಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      text <ಪುನ ಚಪರಂ। ಮಹಾರಾಜ। ಪಬ್ಬತೋ ಥದ್ಧೋ ನ ಕೇನಚಿ ಸಂಸಟ್ಠೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಥದ್ಧೇನ ಅಸಂಸಟ್ಠೇನ ಭವಿತಬ್ಬಂ। ನ ಕೇನಚಿ ಸಂಸಗ್ಗೋ ಕರಣೀಯೋ। ಇದಂ। ಮಹಾರಾಜ। ಪಬ್ಬತಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      text <ಪುನ ಚಪರಂ। ಮಹಾರಾಜ। ಪಬ್ಬತೇ ಬೀಜಂ ನ ವಿರೂಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಕಮಾನಸೇ ಕಿಲೇಸಾ ನ ವಿರೂಹಾಪೇತಬ್ಬಾ। ಇದಂ। ಮಹಾರಾಜ। ಪಬ್ಬತಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸುಭೂತಿನಾ>
      text <ಪುನ ಚಪರಂ। ಮಹಾರಾಜ। ಪಬ್ಬತೋ ಅಚ್ಚುಗ್ಗತೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಞಾಣಚ್ಚುಗ್ಗತೇನ ಭವಿತಬ್ಬಂ। ಇದಂ। ಮಹಾರಾಜ। ಪಬ್ಬತಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      text <ಪುನ ಚಪರಂ। ಮಹಾರಾಜ। ಪಬ್ಬತೋ ಅನುನ್ನತೋ ಅನೋನತೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಉನ್ನತಾವನತಿ ನ ಕರಣೀಯಾ। ಇದಂ। ಮಹಾರಾಜ। ಪಬ್ಬತಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಉಪಾಸಿಕಾಯ ಚೂಳಸುಭದ್ದಾಯ ಸಕಸಮಣೇ ಪರಿಕಿತ್ತಯಮಾನಾಯ>
      stand <ಪಬ್ಬತಙ್ಗಪಞ್ಹೋ ಪಞ್ಚಮೋ।>
    text <೬॥ ಆಕಾಸಙ್ಗಪಞ್ಹೋ>
      text <೬>, <ಭನ್ತೇ ನಾಗಸೇನ। ಆಕಾಸಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಆಕಾಸೋ ಸಬ್ಬಸೋ ಅಗಯ್ಹೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಸೋ ಕಿಲೇಸೇಹಿ ಅಗಯ್ಹೇನ ಭವಿತಬ್ಬಂ। ಇದಂ। ಮಹಾರಾಜ। ಆಕಾಸಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಕಾಸೋ ಇಸಿತಾಪಸಭೂತದಿಜಗಣಾನುಸಞ್ಚರಿತೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅನಿಚ್ಚಂ ದುಕ್ಖಂ ಅನತ್ತಾತಿ ಸಙ್ಖಾರೇಸು ಮಾನಸಂ ಸಞ್ಚಾರಯಿತಬ್ಬಂ। ಇದಂ। ಮಹಾರಾಜ। ಆಕಾಸಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಕಾಸೋ ಸನ್ತಾಸನೀಯೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಭವಪಟಿಸನ್ಧೀಸು ಮಾನಸಂ ಉಬ್ಬೇಜಯಿತಬ್ಬಂ। ಅಸ್ಸಾದೋ ನ ಕಾತಬ್ಬೋ। ಇದಂ। ಮಹಾರಾಜ। ಆಕಾಸಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಕಾಸೋ ಅನನ್ತೋ ಅಪ್ಪಮಾಣೋ ಅಪರಿಮೇಯ್ಯೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅನನ್ತಸೀಲೇನ ಅಪರಿಮಿತಞಾಣೇನ ಭವಿತಬ್ಬಂ। ಇದಂ। ಮಹಾರಾಜ। ಆಕಾಸಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಆಕಾಸೋ ಅಲಗ್ಗೋ ಅಸತ್ತೋ ಅಪ್ಪತಿಟ್ಠಿತೋ ಅಪಲಿಬುದ್ಧೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕುಲೇ ಗಣೇ ಲಾಭೇ ಆವಾಸೇ ಪಲಿಬೋಧೇ ಪಚ್ಚಯೇ ಸಬ್ಬಕಿಲೇಸೇಸು ಚ ಸಬ್ಬತ್ಥ ಅಲಗ್ಗೇನ ಭವಿತಬ್ಬಂ। ಅನಾಸತ್ತೇನ ಅಪ್ಪತಿಟ್ಠಿತೇನ ಅಪಲಿಬುದ್ಧೇನ ಭವಿತಬ್ಬಂ। ಇದಂ। ಮಹಾರಾಜ। ಆಕಾಸಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಕಂ ಪುತ್ತಂ ರಾಹುಲಂ ಓವದನ್ತೇನ ಸೇಯ್ಯಥಾಪಿ। ರಾಹುಲ। ಆಕಾಸೋ ನ ಕತ್ಥಚಿ ಪತಿಟ್ಠಿತೋ। ಏವಮೇವ ಖೋ ತ್ವಂ। ರಾಹುಲ। ಆಕಾಸಸಮಂ ಭಾವನಂ ಭಾವೇಹಿ। ಆಕಾಸಸಮಂ ಹಿ ತೇ। ರಾಹುಲ। ಭಾವನಂ ಭಾವಯತೋ ಉಪ್ಪನ್ನಾ ಮನಾಪಾಮನಾಪಾ ಫಸ್ಸಾ ಚಿತ್ತಂ ಪರಿಯಾದಾಯ ಠಸ್ಸನ್ತೀತಿ।>
      stand <ಆಕಾಸಙ್ಗಪಞ್ಹೋ ಛಟ್ಠೋ।>
    text <೭॥ ಚನ್ದಙ್ಗಪಞ್ಹೋ>
      text <೭>, <ಭನ್ತೇ ನಾಗಸೇನ। ಚನ್ದಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಚನ್ದೋ ಸುಕ್ಕಪಕ್ಖೇ ಉದಯನ್ತೋ ಉತ್ತರುತ್ತರಿಂ ವಡ್ಢತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಚಾರಸೀಲಗುಣವತ್ತಪ್ಪಟಿಪತ್ತಿಯಾ ಆಗಮಾಧಿಗಮೇ ಪಟಿಸಲ್ಲಾನೇ ಸತಿಪಟ್ಠಾನೇ ಇನ್ದ್ರಿಯೇಸು ಗುತ್ತದ್ವಾರತಾಯ ಭೋಜನೇ ಮತ್ತಞ್ಞುತಾಯ ಜಾಗರಿಯಾನುಯೋಗೇ ಉತ್ತರುತ್ತರಿಂ ವಡ್ಢಿತಬ್ಬಂ। ಇದಂ। ಮಹಾರಾಜ। ಚನ್ದಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಚನ್ದೋ ಉಳಾರಾಧಿಪತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಉಳಾರೇನ ಛನ್ದಾಧಿಪತಿನಾ ಭವಿತಬ್ಬಂ। ಇದಂ। ಮಹಾರಾಜ। ಚನ್ದಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಚನ್ದೋ ನಿಸಾಯ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪವಿವಿತ್ತೇನ ಭವಿತಬ್ಬಂ। ಇದಂ। ಮಹಾರಾಜ। ಚನ್ದಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಚನ್ದೋ ವಿಮಾನಕೇತು। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸೀಲಕೇತುನಾ ಭವಿತಬ್ಬಂ। ಇದಂ। ಮಹಾರಾಜ। ಚನ್ದಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಚನ್ದೋ ಆಯಾಚಿತಪತ್ಥಿತೋ ಉದೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಯಾಚಿತಪತ್ಥಿತೇನ ಕುಲಾನಿ ಉಪಸಙ್ಕಮಿತಬ್ಬಾನಿ। ಇದಂ। ಮಹಾರಾಜ। ಚನ್ದಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ ಚನ್ದೂಪಮಾ। ಭಿಕ್ಖವೇ। ಕುಲಾನಿ ಉಪಸಙ್ಕಮಥ। ಅಪಕಸ್ಸೇವ ಕಾಯಂ ಅಪಕಸ್ಸ ಚಿತ್ತಂ ನಿಚ್ಚನವಕಾ ಕುಲೇಸು ಅಪ್ಪಗಬ್ಭಾತಿ।>
      stand <ಚನ್ದಙ್ಗಪಞ್ಹೋ ಸತ್ತಮೋ।>
    text <೮॥ ಸೂರಿಯಙ್ಗಪಞ್ಹೋ>
      text <೮>, <ಭನ್ತೇ ನಾಗಸೇನ। ಸೂರಿಯಸ್ಸ ಸತ್ತ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಸತ್ತ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಸೂರಿಯೋ ಸಬ್ಬಂ ಉದಕಂ ಪರಿಸೋಸೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಕಿಲೇಸಾ ಅನವಸೇಸಂ ಪರಿಸೋಸೇತಬ್ಬಾ। ಇದಂ। ಮಹಾರಾಜ। ಸೂರಿಯಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೂರಿಯೋ ತಮನ್ಧಕಾರಂ ವಿಧಮತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಂ ರಾಗತಮಂ ದೋಸತಮಂ ಮೋಹತಮಂ ಮಾನತಮಂ ದಿಟ್ಠಿತಮಂ ಕಿಲೇಸತಮಂ ಸಬ್ಬಂ ದುಚ್ಚರಿತತಮಂ ವಿಧಮಯಿತಬ್ಬಂ। ಇದಂ। ಮಹಾರಾಜ। ಸೂರಿಯಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೂರಿಯೋ ಅಭಿಕ್ಖಣಂ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಭಿಕ್ಖಣಂ ಯೋನಿಸೋ ಮನಸಿಕಾರೋ ಕಾತಬ್ಬೋ। ಇದಂ। ಮಹಾರಾಜ। ಸೂರಿಯಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೂರಿಯೋ ರಂಸಿಮಾಲೀ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆರಮ್ಮಣಮಾಲಿನಾ ಭವಿತಬ್ಬಂ। ಇದಂ। ಮಹಾರಾಜ। ಸೂರಿಯಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೂರಿಯೋ ಮಹಾಜನಕಾಯಂ ಸನ್ತಾಪೇನ್ತೋ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಚಾರಸೀಲಗುಣವತ್ತಪ್ಪಟಿಪತ್ತಿಯಾ ಝಾನವಿಮೋಕ್ಖಸಮಾಧಿಸಮಾಪತ್ತಿಇನ್ದ್ರಿಯಬಲಬೋಜ್ಝಙ್ಗಸತಿಪಟ್ಠಾನಸಮ್ಮಪ್ಪಧಾನಇದ್ಧಿಪಾದೇಹಿ ಸದೇವಕೋ ಲೋಕೋ ಸನ್ತಾಪಯಿತಬ್ಬೋ। ಇದಂ। ಮಹಾರಾಜ। ಸೂರಿಯಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೂರಿಯೋ ರಾಹುಭಯಾ ಭೀತೋ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ದುಚ್ಚರಿತದುಗ್ಗತಿವಿಸಮಕನ್ತಾರವಿಪಾಕವಿನಿಪಾತಕಿಲೇಸಜಾಲಜಟಿತೇ ದಿಟ್ಠಿಸಙ್ಘಾಟಪಟಿಮುಕ್ಕೇ ಕುಪಥಪಕ್ಖನ್ದೇ ಕುಮ್ಮಗ್ಗಪಟಿಪನ್ನೇ ಸತ್ತೇ ದಿಸ್ವಾ ಮಹತಾ ಸಂವೇಗಭಯೇನ ಮಾನಸಂ ಸಂವೇಜೇತಬ್ಬಂ। ಇದಂ। ಮಹಾರಾಜ। ಸೂರಿಯಸ್ಸ ಛಟ್ಠಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೂರಿಯೋ ಕಲ್ಯಾಣಪಾಪಕೇ ದಸ್ಸೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಇನ್ದ್ರಿಯಬಲಬೋಜ್ಝಙ್ಗಸತಿಪಟ್ಠಾನಸಮ್ಮಪ್ಪಧಾನಇದ್ಧಿಪಾದಲೋಕಿಯಲೋಕುತ್ತರಧಮ್ಮಾ ದಸ್ಸೇತಬ್ಬಾ। ಇದಂ। ಮಹಾರಾಜ। ಸೂರಿಯಸ್ಸ ಸತ್ತಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ವಙ್ಗೀಸೇನ>
      stand <ಸೂರಿಯಙ್ಗಪಞ್ಹೋ ಅಟ್ಠಮೋ।>
    text <೯॥ ಸಕ್ಕಙ್ಗಪಞ್ಹೋ>
      text <೯>, <ಭನ್ತೇ ನಾಗಸೇನ। ಸಕ್ಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಸಕ್ಕೋ ಏಕನ್ತಸುಖಸಮಪ್ಪಿತೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಏಕನ್ತಪವಿವೇಕಸುಖಾಭಿರತೇನ ಭವಿತಬ್ಬಂ। ಇದಂ। ಮಹಾರಾಜ। ಸಕ್ಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸಕ್ಕೋ ದೇವೇ ದಿಸ್ವಾ ಪಗ್ಗಣ್ಹಾತಿ। ಹಾಸಮಭಿಜನೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕುಸಲೇಸು ಧಮ್ಮೇಸು ಅಲೀನಮತನ್ದಿತಂ ಸನ್ತಂ ಮಾನಸಂ ಪಗ್ಗಹೇತಬ್ಬಂ। ಹಾಸಮಭಿಜನೇತಬ್ಬಂ। ಉಟ್ಠಹಿತಬ್ಬಂ ಘಟಿತಬ್ಬಂ ವಾಯಮಿತಬ್ಬಂ। ಇದಂ। ಮಹಾರಾಜ। ಸಕ್ಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸಕ್ಕಸ್ಸ ಅನಭಿರತಿ ನುಪ್ಪಜ್ಜತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸುಞ್ಞಾಗಾರೇ ಅನಭಿರತಿ ನ ಉಪ್ಪಾದೇತಬ್ಬಾ। ಇದಂ। ಮಹಾರಾಜ। ಸಕ್ಕಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸುಭೂತಿನಾ>
      stand <ಸಕ್ಕಙ್ಗಪಞ್ಹೋ ನವಮೋ।>
    text <೧೦॥ ಚಕ್ಕವತ್ತಿಙ್ಗಪಞ್ಹೋ>
      text <೧೦>, <ಭನ್ತೇ ನಾಗಸೇನ। ಚಕ್ಕವತ್ತಿಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಚಕ್ಕವತ್ತೀ ಚತೂಹಿ ಸಙ್ಗಹವತ್ಥೂಹಿ ಜನಂ ಸಙ್ಗಣ್ಹಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಚತಸ್ಸನ್ನಂ ಪರಿಸಾನಂ ಮಾನಸಂ ಸಙ್ಗಹೇತಬ್ಬಂ ಅನುಗ್ಗಹೇತಬ್ಬಂ ಸಮ್ಪಹಂಸೇತಬ್ಬಂ। ಇದಂ। ಮಹಾರಾಜ। ಚಕ್ಕವತ್ತಿಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಚಕ್ಕವತ್ತಿಸ್ಸ ವಿಜಿತೇ ಚೋರಾ ನ ಉಟ್ಠಹನ್ತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಾಮರಾಗಬ್ಯಾಪಾದವಿಹಿಂಸಾವಿತಕ್ಕಾ ನ ಉಪ್ಪಾದೇತಬ್ಬಾ। ಇದಂ। ಮಹಾರಾಜ। ಚಕ್ಕವತ್ತಿಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      text <ಪುನ ಚಪರಂ। ಮಹಾರಾಜ। ಚಕ್ಕವತ್ತೀ ದಿವಸೇ ದಿವಸೇ ಸಮುದ್ದಪರಿಯನ್ತಂ ಮಹಾಪಥವಿಂ ಅನುಯಾಯತಿ ಕಲ್ಯಾಣಪಾಪಕಾನಿ ವಿಚಿನಮಾನೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಾಯಕಮ್ಮಂ ವಚೀಕಮ್ಮಂ ಮನೋಕಮ್ಮಂ ದಿವಸೇ ದಿವಸೇ ಪಚ್ಚವೇಕ್ಖಿತಬ್ಬಂ ಕಿಂ ನು ಖೋ ಮೇ ಇಮೇಹಿ ತೀಹಿ ಠಾನೇಹಿ ಅನುಪವಜ್ಜಸ್ಸ ದಿವಸೋ ವೀತಿವತ್ತತೀತಿ। ಇದಂ। ಮಹಾರಾಜ। ಚಕ್ಕವತ್ತಿಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಅಙ್ಗುತ್ತರನಿಕಾಯವರೇ>
      text <ಕಥಮ್ಭೂತಸ್ಸ ಮೇ ರತ್ತಿನ್ದಿವಾ ವೀತಿವತ್ತನ್ತೀತಿ ಪಬ್ಬಜಿತೇನ ಅಭಿಣ್ಹಂ ಪಚ್ಚವೇಕ್ಖಿತಬ್ಬನ್ತಿ।>
      text <ಪುನ ಚಪರಂ। ಮಹಾರಾಜ। ಚಕ್ಕವತ್ತಿಸ್ಸ ಅಬ್ಭನ್ತರಬಾಹಿರಾರಕ್ಖಾ ಸುಸಂವಿಹಿತಾ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಬ್ಭನ್ತರಾನಂ ಬಾಹಿರಾನಂ ಕಿಲೇಸಾನಂ ಆರಕ್ಖಾಯ ಸತಿದೋವಾರಿಕೋ ಠಪೇತಬ್ಬೋ। ಇದಂ। ಮಹಾರಾಜ। ಚಕ್ಕವತ್ತಿಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      text <ಸತಿದೋವಾರಿಕೋ। ಭಿಕ್ಖವೇ। ಅರಿಯಸಾವಕೋ ಅಕುಸಲಂ ಪಜಹತಿ ಕುಸಲಂ ಭಾವೇತಿ। ಸಾವಜ್ಜಂ ಪಜಹತಿ। ಅನವಜ್ಜಂ ಭಾವೇತಿ। ಸುದ್ಧಮತ್ತಾನಂ ಪರಿಹರತೀತಿ।>
      stand <ಚಕ್ಕವತ್ತಿಙ್ಗಪಞ್ಹೋ ದಸಮೋ।>
      stand <ಪಥವೀವಗ್ಗೋ ತತಿಯೋ।>
      text <ತಸ್ಸುದ್ದಾನಂ>
  text <೪॥ ಉಪಚಿಕಾವಗ್ಗೋ>
    text <೧॥ ಉಪಚಿಕಙ್ಗಪಞ್ಹೋ>
      text <೧>, <ಭನ್ತೇ ನಾಗಸೇನ। ಉಪಚಿಕಾಯ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಉಪಚಿಕಾ ಉಪರಿ ಛದನಂ ಕತ್ವಾ ಅತ್ತಾನಂ ಪಿದಹಿತ್ವಾ ಗೋಚರಾಯ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸೀಲಸಂವರಛದನಂ ಕತ್ವಾ ಮಾನಸಂ ಪಿದಹಿತ್ವಾ ಪಿಣ್ಡಾಯ ಚರಿತಬ್ಬಂ। ಸೀಲಸಂವರಛದನೇನ ಖೋ। ಮಹಾರಾಜ। ಯೋಗೀ ಯೋಗಾವಚರೋ ಸಬ್ಬಭಯಸಮತಿಕ್ಕನ್ತೋ ಹೋತಿ। ಇದಂ। ಮಹಾರಾಜ। ಉಪಚಿಕಾಯ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಉಪಸೇನೇನ ವಙ್ಗನ್ತಪುತ್ತೇನ>
      stand <ಉಪಚಿಕಙ್ಗಪಞ್ಹೋ ಪಠಮೋ।>
    text <೨॥ ಬಿಳಾರಙ್ಗಪಞ್ಹೋ>
      text <೨>, <ಭನ್ತೇ ನಾಗಸೇನ। ಬಿಳಾರಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಬಿಳಾರೋ ಗುಹಾಗತೋಪಿ ಸುಸಿರಗತೋಪಿ ಹಮ್ಮಿಯನ್ತರಗತೋಪಿ ಉನ್ದೂರಂ ಯೇವ ಪರಿಯೇಸತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಗಾಮಗತೇನಾಪಿ ಅರಞ್ಞಗತೇನಾಪಿ ರುಕ್ಖಮೂಲಗತೇನಾಪಿ ಸುಞ್ಞಾಗಾರಗತೇನಾಪಿ ಸತತಂ ಸಮಿತಂ ಅಪ್ಪಮತ್ತೇನ ಕಾಯಗತಾಸತಿಭೋಜನಂ ಯೇವ ಪರಿಯೇಸಿತಬ್ಬಂ। ಇದಂ। ಮಹಾರಾಜ। ಬಿಳಾರಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಬಿಳಾರೋ ಆಸನ್ನೇ ಯೇವ ಗೋಚರಂ ಪರಿಯೇಸತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಇಮೇಸು ಯೇವ ಪಞ್ಚಸು ಉಪಾದಾನಕ್ಖನ್ಧೇಸು ಉದಯಬ್ಬಯಾನುಪಸ್ಸಿನಾ ವಿಹರಿತಬ್ಬಂ ಇತಿ ರೂಪಂ ಇತಿ ರೂಪಸ್ಸ ಸಮುದಯೋ ಇತಿ ರೂಪಸ್ಸ ಅತ್ಥಙ್ಗಮೋ। ಇತಿ ವೇದನಾ ಇತಿ ವೇದನಾಯ ಸಮುದಯೋ ಇತಿ ವೇದನಾಯ ಅತ್ಥಙ್ಗಮೋ। ಇತಿ ಸಞ್ಞಾ ಇತಿ ಸಞ್ಞಾಯ ಸಮುದಯೋ ಇತಿ ಸಞ್ಞಾಯ ಅತ್ಥಙ್ಗಮೋ। ಇತಿ ಸಙ್ಖಾರಾ ಇತಿ ಸಙ್ಖಾರಾನಂ ಸಮುದಯೋ ಇತಿ ಸಙ್ಖಾರಾನಂ ಅತ್ಥಙ್ಗಮೋ। ಇತಿ ವಿಞ್ಞಾಣಂ ಇತಿ ವಿಞ್ಞಾಣಸ್ಸ ಸಮುದಯೋ ಇತಿ ವಿಞ್ಞಾಣಸ್ಸ ಅತ್ಥಙ್ಗಮೋತಿ। ಇದಂ। ಮಹಾರಾಜ। ಬಿಳಾರಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      stand <ಬಿಳಾರಙ್ಗಪಞ್ಹೋ ದುತಿಯೋ।>
    text <೩॥ ಉನ್ದೂರಙ್ಗಪಞ್ಹೋ>
      text <೩>, <ಭನ್ತೇ ನಾಗಸೇನ। ಉನ್ದೂರಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಉನ್ದೂರೋ ಇತೋಚಿತೋ ಚ ವಿಚರನ್ತೋ ಆಹಾರೂಪಾಸೀಸಕೋ ಯೇವ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಇತೋಚಿತೋ ಚ ವಿಚರನ್ತೇನ ಯೋನಿಸೋ ಮನಸಿಕಾರೂಪಾಸೀಸಕೇನೇವ ಭವಿತಬ್ಬಂ। ಇದಂ। ಮಹಾರಾಜ। ಉನ್ದೂರಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಉಪಸೇನೇನ ವಙ್ಗನ್ತಪುತ್ತೇನ>
      stand <ಉನ್ದೂರಙ್ಗಪಞ್ಹೋ ತತಿಯೋ।>
    text <೪॥ ವಿಚ್ಛಿಕಙ್ಗಪಞ್ಹೋ>
      text <೪>, <ಭನ್ತೇ ನಾಗಸೇನ। ವಿಚ್ಛಿಕಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ವಿಚ್ಛಿಕೋ ನಙ್ಗುಲಾವುಧೋ ನಙ್ಗುಲಂ ಉಸ್ಸಾಪೇತ್ವಾ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಞಾಣಾವುಧೇನ ಭವಿತಬ್ಬಂ। ಞಾಣಂ ಉಸ್ಸಾಪೇತ್ವಾ ವಿಹರಿತಬ್ಬಂ। ಇದಂ। ಮಹಾರಾಜ। ವಿಚ್ಛಿಕಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಉಪಸೇನೇನ ವಙ್ಗನ್ತಪುತ್ತೇನ>
      stand <ವಿಚ್ಛಿಕಙ್ಗಪಞ್ಹೋ ಚತುತ್ಥೋ।>
    text <೫॥ ನಕುಲಙ್ಗಪಞ್ಹೋ>
      text <೫>, <ಭನ್ತೇ ನಾಗಸೇನ। ನಕುಲಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ನಕುಲೋ ಉರಗಮುಪಗಚ್ಛನ್ತೋ ಭೇಸಜ್ಜೇನ ಕಾಯಂ ಪರಿಭಾವೇತ್ವಾ ಉರಗಮುಪಗಚ್ಛತಿ ಗಹೇತುಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕೋಧಾಘಾತಬಹುಲಂ ಕಲಹವಿಗ್ಗಹವಿವಾದವಿರೋಧಾಭಿಭೂತಂ ಲೋಕಮುಪಗಚ್ಛನ್ತೇನ ಮೇತ್ತಾಭೇಸಜ್ಜೇನ ಮಾನಸಂ ಅನುಲಿಮ್ಪಿತಬ್ಬಂ। ಇದಂ। ಮಹಾರಾಜ। ನಕುಲಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ನಕುಲಙ್ಗಪಞ್ಹೋ ಪಞ್ಚಮೋ।>
    text <೬॥ ಜರಸಿಙ್ಗಾಲಙ್ಗಪಞ್ಹೋ>
      text <೬>, <ಭನ್ತೇ ನಾಗಸೇನ। ಜರಸಿಙ್ಗಾಲಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಜರಸಿಙ್ಗಾಲೋ ಭೋಜನಂ ಪಟಿಲಭಿತ್ವಾ ಅಜಿಗುಚ್ಛಮಾನೋ ಯಾವದತ್ಥಂ ಆಹರಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಭೋಜನಂ ಪಟಿಲಭಿತ್ವಾ ಅಜಿಗುಚ್ಛಮಾನೇನ ಸರೀರಯಾಪನಮತ್ತಮೇವ ಪರಿಭುಞ್ಜಿತಬ್ಬಂ। ಇದಂ। ಮಹಾರಾಜ। ಜರಸಿಙ್ಗಾಲಸ್ಸ ಪಠಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಮಹಾಕಸ್ಸಪೇನ>
      text <ಪುನ ಚಪರಂ। ಮಹಾರಾಜ। ಜರಸಿಙ್ಗಾಲೋ ಭೋಜನಂ ಪಟಿಲಭಿತ್ವಾ ನ ವಿಚಿನಾತಿ ಲೂಖಂ ವಾ ಪಣೀತಂ ವಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಭೋಜನಂ ಪಟಿಲಭಿತ್ವಾ ನ ವಿಚಿನಿತಬ್ಬಂ ಲೂಖಂ ವಾ ಪಣೀತಂ ವಾ ಸಮ್ಪನ್ನಂ ವಾ ಅಸಮ್ಪನ್ನಂ ವಾತಿ। ಯಥಾಲದ್ಧೇನ ಸನ್ತುಸ್ಸಿತಬ್ಬಂ। ಇದಂ। ಮಹಾರಾಜ। ಜರಸಿಙ್ಗಾಲಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಉಪಸೇನೇನ ವಙ್ಗನ್ತಪುತ್ತೇನ>
      stand <ಜರಸಿಙ್ಗಾಲಙ್ಗಪಞ್ಹೋ ಛಟ್ಠೋ।>
    text <೭॥ ಮಿಗಙ್ಗಪಞ್ಹೋ>
      text <೭>, <ಭನ್ತೇ ನಾಗಸೇನ। ಮಿಗಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಮಿಗೋ ದಿವಾ ಅರಞ್ಞೇ ಚರತಿ। ರತ್ತಿಂ ಅಬ್ಭೋಕಾಸೇ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ದಿವಾ ಅರಞ್ಞೇ ವಿಹರಿತಬ್ಬಂ। ರತ್ತಿಂ ಅಬ್ಭೋಕಾಸೇ। ಇದಂ। ಮಹಾರಾಜ। ಮಿಗಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಲೋಮಹಂಸನಪರಿಯಾಯೇ>
      text <ಸೋ ಖೋ ಅಹಂ। ಸಾರಿಪುತ್ತ। ಯಾ ತಾ ರತ್ತಿಯೋ ಸೀತಾ ಹೇಮನ್ತಿಕಾ ಅನ್ತರಟ್ಠಕಾ ಹಿಮಪಾತಸಮಯಾ। ತಥಾರೂಪಾಸು ರತ್ತೀಸು ರತ್ತಿಂ ಅಬ್ಭೋಕಾಸೇ ವಿಹರಾಮಿ। ದಿವಾ ವನಸಣ್ಡೇ। ಗಿಮ್ಹಾನಂ ಪಚ್ಛಿಮೇ ಮಾಸೇ ದಿವಾ ಅಬ್ಭೋಕಾಸೇ ವಿಹರಾಮಿ। ರತ್ತಿಂ ವನಸಣ್ಡೇತಿ।>
      text <ಪುನ ಚಪರಂ। ಮಹಾರಾಜ। ಮಿಗೋ ಸತ್ತಿಮ್ಹಿ ವಾ ಸರೇ ವಾ ಓಪತನ್ತೇ ವಞ್ಚೇತಿ ಪಲಾಯತಿ। ನ ಕಾಯಮುಪನೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಿಲೇಸೇಸು ಓಪತನ್ತೇಸು ವಞ್ಚಯಿತಬ್ಬಂ ಪಲಾಯಿತಬ್ಬಂ। ನ ಚಿತ್ತಮುಪನೇತಬ್ಬಂ। ಇದಂ। ಮಹಾರಾಜ। ಮಿಗಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಿಗೋ ಮನುಸ್ಸೇ ದಿಸ್ವಾ ಯೇನ ವಾ ತೇನ ವಾ ಪಲಾಯತಿ ಮಾ ಮಂ ತೇ ಅದ್ದಸಂಸೂತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಭಣ್ಡನಕಲಹವಿಗ್ಗಹವಿವಾದಸೀಲೇ ದುಸ್ಸೀಲೇ ಕುಸೀತೇ ಸಙ್ಗಣಿಕಾರಾಮೇ ದಿಸ್ವಾ ಯೇನ ವಾ ತೇನ ವಾ ಪಲಾಯಿತಬ್ಬಂ ಮಾ ಮಂ ತೇ ಅದ್ದಸಂಸು। ಅಹಞ್ಚ ತೇ ಮಾ ಅದ್ದಸನ್ತಿ। ಇದಂ। ಮಹಾರಾಜ। ಮಿಗಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಮಿಗಙ್ಗಪಞ್ಹೋ ಸತ್ತಮೋ।>
    text <೮॥ ಗೋರೂಪಙ್ಗಪಞ್ಹೋ>
      text <೮>, <ಭನ್ತೇ ನಾಗಸೇನ। ಗೋರೂಪಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಗೋರೂಪೋ ಸಕಂ ಗೇಹಂ ನ ವಿಜಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಕೋ ಕಾಯೋ ನ ವಿಜಹಿತಬ್ಬೋ ಅನಿಚ್ಚುಚ್ಛಾದನಪರಿಮದ್ದನಭೇದನವಿಕಿರಣವಿದ್ಧಂಸನಧಮ್ಮೋ ಅಯಂ ಕಾಯೋತಿ। ಇದಂ। ಮಹಾರಾಜ। ಗೋರೂಪಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಗೋರೂಪೋ ಆದಿನ್ನಧುರೋ ಸುಖದುಕ್ಖೇನ ಧುರಂ ವಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆದಿನ್ನಬ್ರಹ್ಮಚರಿಯೇನ ಸುಖದುಕ್ಖೇನ ಯಾವ ಜೀವಿತಪರಿಯಾದಾನಾ ಆಪಾಣಕೋಟಿಕಂ ಬ್ರಹ್ಮಚರಿಯಂ ಚರಿತಬ್ಬಂ। ಇದಂ। ಮಹಾರಾಜ। ಗೋರೂಪಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಗೋರೂಪೋ ಛನ್ದೇನ ಘಾಯಮಾನೋ ಪಾನೀಯಂ ಪಿವತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಚರಿಯುಪಜ್ಝಾಯಾನಂ ಅನುಸಿಟ್ಠಿ ಛನ್ದೇನ ಪೇಮೇನ ಪಸಾದೇನ ಘಾಯಮಾನೇನ ಪಟಿಗ್ಗಹೇತಬ್ಬಾ। ಇದಂ। ಮಹಾರಾಜ। ಗೋರೂಪಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಗೋರೂಪೋ ಯೇನ ಕೇನಚಿ ವಾಹಿಯಮಾನೋ ವಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಥೇರನವಮಜ್ಝಿಮಭಿಕ್ಖೂನಮ್ಪಿ ಗಿಹಿಉಪಾಸಕಸ್ಸಾಪಿ ಓವಾದಾನುಸಾಸನೀ ಸಿರಸಾ ಸಮ್ಪಟಿಚ್ಛಿತಬ್ಬಾ। ಇದಂ। ಮಹಾರಾಜ। ಗೋರೂಪಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಗೋರೂಪಙ್ಗಪಞ್ಹೋ ಅಟ್ಠಮೋ।>
    text <೯॥ ವರಾಹಙ್ಗಪಞ್ಹೋ>
      text <೯>, <ಭನ್ತೇ ನಾಗಸೇನ। ವರಾಹಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ವರಾಹೋ ಸನ್ತತ್ತಕಠಿತೇ ಗಿಮ್ಹಸಮಯೇ ಸಮ್ಪತ್ತೇ ಉದಕಂ ಉಪಗಚ್ಛತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ದೋಸೇನ ಚಿತ್ತೇ ಆಲುಳಿತಖಲಿತವಿಬ್ಭನ್ತಸನ್ತತ್ತೇ ಸೀತಲಾಮತಪಣೀತಮೇತ್ತಾಭಾವನಂ ಉಪಗನ್ತಬ್ಬಂ। ಇದಂ। ಮಹಾರಾಜ। ವರಾಹಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ವರಾಹೋ ಚಿಕ್ಖಲ್ಲಮುದಕಮುಪಗನ್ತ್ವಾ ನಾಸಿಕಾಯ ಪಥವಿಂ ಖಣಿತ್ವಾ ದೋಣಿಂ ಕತ್ವಾ ದೋಣಿಕಾಯ ಸಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಮಾನಸೇ ಕಾಯಂ ನಿಕ್ಖಿಪಿತ್ವಾ ಆರಮ್ಮಣನ್ತರಗತೇನ ಸಯಿತಬ್ಬಂ। ಇದಂ। ಮಹಾರಾಜ। ವರಾಹಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಪಿಣ್ಡೋಲಭಾರದ್ವಾಜೇನ>
      stand <ವರಾಹಙ್ಗಪಞ್ಹೋ ನವಮೋ।>
    text <೧೦॥ ಹತ್ಥಿಙ್ಗಪಞ್ಹೋ>
      text <೧೦>, <ಭನ್ತೇ ನಾಗಸೇನ। ಹತ್ಥಿಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಹತ್ಥೀ ನಾಮ ಚರನ್ತೋ ಯೇವ ಪಥವಿಂ ದಾಲೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಾಯಂ ಸಮ್ಮಸಮಾನೇನೇವ ಸಬ್ಬೇ ಕಿಲೇಸಾ ದಾಲೇತಬ್ಬಾ। ಇದಂ। ಮಹಾರಾಜ। ಹತ್ಥಿಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಹತ್ಥೀ ಸಬ್ಬಕಾಯೇನೇವ ಅಪಲೋಕೇತಿ। ಉಜುಕಂ ಯೇವ ಪೇಕ್ಖತಿ। ನ ದಿಸಾವಿದಿಸಾ ವಿಲೋಕೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಕಾಯೇನ ಅಪಲೋಕಿನಾ ಭವಿತಬ್ಬಂ। ನ ದಿಸಾವಿದಿಸಾ ವಿಲೋಕೇತಬ್ಬಾ। ನ ಉದ್ಧಂ ಉಲ್ಲೋಕೇತಬ್ಬಂ। ನ ಅಧೋ ಓಲೋಕೇತಬ್ಬಂ। ಯುಗಮತ್ತಪೇಕ್ಖಿನಾ ಭವಿತಬ್ಬಂ। ಇದಂ। ಮಹಾರಾಜ। ಹತ್ಥಿಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಹತ್ಥೀ ಅನಿಬದ್ಧಸಯನೋ ಗೋಚರಾಯಮನುಗನ್ತ್ವಾ ನ ತಮೇವ ದೇಸಂ ವಾಸತ್ಥಮುಪಗಚ್ಛತಿ। ನ ಧುವಪ್ಪತಿಟ್ಠಾಲಯೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅನಿಬದ್ಧಸಯನೇನ ಭವಿತಬ್ಬಂ। ನಿರಾಲಯೇನ ಪಿಣ್ಡಾಯ ಗನ್ತಬ್ಬಂ। ಯದಿ ಪಸ್ಸತಿ ವಿಪಸ್ಸಕೋ ಮನುಞ್ಞಂ ಪತಿರೂಪಂ ರುಚಿರದೇಸೇ ಭವಂ ಮಣ್ಡಪಂ ವಾ ರುಕ್ಖಮೂಲಂ ವಾ ಗುಹಂ ವಾ ಪಬ್ಭಾರಂ ವಾ। ತತ್ಥೇವ ವಾಸಮುಪಗನ್ತಬ್ಬಂ। ಧುವಪ್ಪತಿಟ್ಠಾಲಯೋ ನ ಕಾತಬ್ಬೋ। ಇದಂ। ಮಹಾರಾಜ। ಹತ್ಥಿಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಹತ್ಥೀ ಉದಕಂ ಓಗಾಹಿತ್ವಾ ಸುಚಿವಿಮಲಸೀತಲಸಲಿಲಪರಿಪುಣ್ಣಂ ಕುಮುದುಪ್ಪಲಪದುಮಪುಣ್ಡರೀಕಸಞ್ಛನ್ನಂ ಮಹತಿಮಹನ್ತಂ ಪದುಮಸರಂ ಓಗಾಹಿತ್ವಾ ಕೀಳತಿ ಗಜವರಕೀಳಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸುಚಿವಿಮಲವಿಪ್ಪಸನ್ನಮನಾವಿಲಧಮ್ಮವರವಾರಿಪುಣ್ಣಂ ವಿಮುತ್ತಿಕುಸುಮಸಞ್ಛನ್ನಂ ಮಹಾಸತಿಪಟ್ಠಾನಪೋಕ್ಖರಣಿಂ ಓಗಾಹಿತ್ವಾ ಞಾಣೇನ ಸಙ್ಖಾರಾ ಓಧುನಿತಬ್ಬಾ ವಿಧುನಿತಬ್ಬಾ। ಯೋಗಾವಚರಕೀಳಾ ಕೀಳಿತಬ್ಬಾ। ಇದಂ। ಮಹಾರಾಜ। ಹತ್ಥಿಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಹತ್ಥೀ ಸತೋ ಪಾದಂ ಉದ್ಧರತಿ। ಸತೋ ಪಾದಂ ನಿಕ್ಖಿಪತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸತೇನ ಸಮ್ಪಜಾನೇನ ಪಾದಂ ಉದ್ಧರಿತಬ್ಬಂ। ಸತೇನ ಸಮ್ಪಜಾನೇನ ಪಾದಂ ನಿಕ್ಖಿಪಿತಬ್ಬಂ। ಅಭಿಕ್ಕಮಪಟಿಕ್ಕಮೇ ಸಮಿಞ್ಜನಪಸಾರಣೇ ಸಬ್ಬತ್ಥ ಸತೇನ ಸಮ್ಪಜಾನೇನ ಭವಿತಬ್ಬಂ। ಇದಂ। ಮಹಾರಾಜ। ಹತ್ಥಿಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ>
      stand <ಹತ್ಥಿಙ್ಗಪಞ್ಹೋ ದಸಮೋ।ಉಪಚಿಕಾವಗ್ಗೋ ಚತುತ್ಥೋ।>
      text <ತಸ್ಸುದ್ದಾನಂ>
  text <೫॥ ಸೀಹವಗ್ಗೋ>
    text <೧॥ ಸೀಹಙ್ಗಪಞ್ಹೋ>
      text <೧>, <ಭನ್ತೇ ನಾಗಸೇನ। ಸೀಹಸ್ಸ ಸತ್ತ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಸತ್ತ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಸೀಹೋ ನಾಮ ಸೇತವಿಮಲಪರಿಸುದ್ಧಪಣ್ಡರೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸೇತವಿಮಲಪರಿಸುದ್ಧಪಣ್ಡರಚಿತ್ತೇನ ಬ್ಯಪಗತಕುಕ್ಕುಚ್ಚೇನ ಭವಿತಬ್ಬಂ। ಇದಂ। ಮಹಾರಾಜ। ಸೀಹಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೀಹೋ ಚತುಚರಣೋ ವಿಕ್ಕನ್ತಚಾರೀ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಚತುರಿದ್ಧಿಪಾದಚರಣೇನ ಭವಿತಬ್ಬಂ। ಇದಂ। ಮಹಾರಾಜ। ಸೀಹಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೀಹೋ ಅಭಿರೂಪರುಚಿರಕೇಸರೀ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಭಿರೂಪರುಚಿರಸೀಲಕೇಸರಿನಾ ಭವಿತಬ್ಬಂ। ಇದಂ। ಮಹಾರಾಜ। ಸೀಹಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೀಹೋ ಜೀವಿತಪರಿಯಾದಾನೇಪಿ ನ ಕಸ್ಸಚಿ ಓನಮತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಚೀವರಪಿಣ್ಡಪಾತಸೇನಾಸನಗಿಲಾನಪಚ್ಚಯಭೇಸಜ್ಜಪರಿಕ್ಖಾರಪರಿಯಾದಾನೇಪಿ ನ ಕಸ್ಸಚಿ ಓನಮಿತಬ್ಬಂ। ಇದಂ। ಮಹಾರಾಜ। ಸೀಹಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೀಹೋ ಸಪದಾನಭಕ್ಖೋ ಯಸ್ಮಿಂ ಓಕಾಸೇ ನಿಪತತಿ। ತತ್ಥೇವ ಯಾವದತ್ಥಂ ಭಕ್ಖಯತಿ। ನ ವರಮಂಸಂ ವಿಚಿನಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಪದಾನಭಕ್ಖೇನ ಭವಿತಬ್ಬಂ। ನ ಕುಲಾನಿ ವಿಚಿನಿತಬ್ಬಾನಿ। ನ ಪುಬ್ಬಗೇಹಂ ಹಿತ್ವಾ ಕುಲಾನಿ ಉಪಸಙ್ಕಮಿತಬ್ಬಾನಿ। ನ ಭೋಜನಂ ವಿಚಿನಿತಬ್ಬಂ। ಯಸ್ಮಿಂ ಓಕಾಸೇ ಕಬಳಂ ಆದೀಯತಿ। ತಸ್ಮಿಂ ಯೇವ ಓಕಾಸೇ ಭುಞ್ಜಿತಬ್ಬಂ ಸರೀರಯಾಪನತ್ಥಂ। ನ ವರಭೋಜನಂ ವಿಚಿನಿತಬ್ಬಂ। ಇದಂ। ಮಹಾರಾಜ। ಸೀಹಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೀಹೋ ಅಸನ್ನಿಧಿಭಕ್ಖೋ। ಸಕಿಂ ಗೋಚರಂ ಭಕ್ಖಯಿತ್ವಾ ನ ಪುನ ತಂ ಉಪಗಚ್ಛತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಸನ್ನಿಧಿಕಾರಪರಿಭೋಗಿನಾ ಭವಿತಬ್ಬಂ। ಇದಂ। ಮಹಾರಾಜ। ಸೀಹಸ್ಸ ಛಟ್ಠಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸೀಹೋ ಭೋಜನಂ ಅಲದ್ಧಾ ನ ಪರಿತಸ್ಸತಿ। ಲದ್ಧಾಪಿ ಭೋಜನಂ ಅಗಧಿತೋ ಅಮುಚ್ಛಿತೋ ಅನಜ್ಝೋಸನ್ನೋ ಪರಿಭುಞ್ಜತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಭೋಜನಂ ಅಲದ್ಧಾ ನ ಪರಿತಸ್ಸಿತಬ್ಬಂ। ಲದ್ಧಾಪಿ ಭೋಜನಂ ಅಗಧಿತೇನ ಅಮುಚ್ಛಿತೇನ ಅನಜ್ಝೋಸನ್ನೇನ ಆದೀನವದಸ್ಸಾವಿನಾ ನಿಸ್ಸರಣಪಞ್ಞೇನ ಪರಿಭುಞ್ಜಿತಬ್ಬಂ। ಇದಂ। ಮಹಾರಾಜ। ಸೀಹಸ್ಸ ಸತ್ತಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ ಥೇರಂ ಮಹಾಕಸ್ಸಪಂ ಪರಿಕಿತ್ತಯಮಾನೇನ>
      text <ಸನ್ತುಟ್ಠೋಯಂ। ಭಿಕ್ಖವೇ। ಕಸ್ಸಪೋ ಇತರೀತರೇನ ಪಿಣ್ಡಪಾತೇನ। ಇತರೀತರಪಿಣ್ಡಪಾತಸನ್ತುಟ್ಠಿಯಾ ಚ ವಣ್ಣವಾದೀ। ನ ಚ ಪಿಣ್ಡಪಾತಹೇತು ಅನೇಸನಂ ಅಪ್ಪತಿರೂಪಂ ಆಪಜ್ಜತಿ। ಅಲದ್ಧಾ ಚ ಪಿಣ್ಡಪಾತಂ ನ ಪರಿತಸ್ಸತಿ। ಲದ್ಧಾ ಚ ಪಿಣ್ಡಪಾತಂ ಅಗಧಿತೋ ಅಮುಚ್ಛಿತೋ ಅನಜ್ಝೋಸನ್ನೋ ಆದೀನವದಸ್ಸಾವೀ ನಿಸ್ಸರಣಪಞ್ಞೋ ಪರಿಭುಞ್ಜತೀತಿ।>
      stand <ಸೀಹಙ್ಗಪಞ್ಹೋ ಪಠಮೋ।>
    text <೨॥ ಚಕ್ಕವಾಕಙ್ಗಪಞ್ಹೋ>
      text <೨>, <ಭನ್ತೇ ನಾಗಸೇನ। ಚಕ್ಕವಾಕಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಚಕ್ಕವಾಕೋ ಯಾವ ಜೀವಿತಪರಿಯಾದಾನಾ ದುತಿಯಿಕಂ ನ ವಿಜಹತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯಾವ ಜೀವಿತಪರಿಯಾದಾನಾ ಯೋನಿಸೋ ಮನಸಿಕಾರೋ ನ ವಿಜಹಿತಬ್ಬೋ। ಇದಂ। ಮಹಾರಾಜ। ಚಕ್ಕವಾಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಚಕ್ಕವಾಕೋ ಸೇವಾಲಪಣಕಭಕ್ಖೋ। ತೇನ ಚ ಸನ್ತುಟ್ಠಿಂ ಆಪಜ್ಜತಿ। ತಾಯ ಚ ಸನ್ತುಟ್ಠಿಯಾ ಬಲೇನ ಚ ವಣ್ಣೇನ ಚ ನ ಪರಿಹಾಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯಥಾಲಾಭಸನ್ತೋಸೋ ಕರಣೀಯೋ। ಯಥಾಲಾಭಸನ್ತುಟ್ಠೋ ಖೋ। ಮಹಾರಾಜ। ಯೋಗೀ ಯೋಗಾವಚರೋ ನ ಪರಿಹಾಯತಿ ಸೀಲೇನ। ನ ಪರಿಹಾಯತಿ ಸಮಾಧಿನಾ। ನ ಪರಿಹಾಯತಿ ಪಞ್ಞಾಯ। ನ ಪರಿಹಾಯತಿ ವಿಮುತ್ತಿಯಾ। ನ ಪರಿಹಾಯತಿ ವಿಮುತ್ತಿಞಾಣದಸ್ಸನೇನ। ನ ಪರಿಹಾಯತಿ ಸಬ್ಬೇಹಿ ಕುಸಲೇಹಿ ಧಮ್ಮೇಹಿ। ಇದಂ। ಮಹಾರಾಜ। ಚಕ್ಕವಾಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಚಕ್ಕವಾಕೋ ಪಾಣೇ ನ ವಿಹೇಠಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ನಿಹಿತದಣ್ಡೇನ ನಿಹಿತಸತ್ಥೇನ ಲಜ್ಜಿನಾ ದಯಾಪನ್ನೇನ ಸಬ್ಬಪಾಣಭೂತಹಿತಾನುಕಮ್ಪಿನಾ ಭವಿತಬ್ಬಂ। ಇದಂ। ಮಹಾರಾಜ। ಚಕ್ಕವಾಕಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಚಕ್ಕವಾಕಜಾತಕೇ>
      stand <ಚಕ್ಕವಾಕಙ್ಗಪಞ್ಹೋ ದುತಿಯೋ।>
    text <೩॥ ಪೇಣಾಹಿಕಙ್ಗಪಞ್ಹೋ>
      text <೩>, <ಭನ್ತೇ ನಾಗಸೇನ। ಪೇಣಾಹಿಕಾಯ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಪೇಣಾಹಿಕಾ ಸಕಪತಿಮ್ಹಿ ಉಸೂಯಾಯ ಛಾಪಕೇ ನ ಪೋಸಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಕಮನೇ ಕಿಲೇಸೇ ಉಪ್ಪನ್ನೇ ಉಸೂಯಾಯಿತಬ್ಬಂ। ಸತಿಪಟ್ಠಾನೇನ ಸಮ್ಮಾಸಂವರಸುಸಿರೇ ಪಕ್ಖಿಪಿತ್ವಾ ಮನೋದ್ವಾರೇ ಕಾಯಗತಾಸತಿ ಭಾವೇತಬ್ಬಾ। ಇದಂ। ಮಹಾರಾಜ। ಪೇಣಾಹಿಕಾಯ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪೇಣಾಹಿಕಾ ಪವನೇ ದಿವಸಂ ಗೋಚರಂ ಚರಿತ್ವಾ ಸಾಯಂ ಪಕ್ಖಿಗಣಂ ಉಪೇತಿ ಅತ್ತನೋ ಗುತ್ತಿಯಾ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಏಕಕೇನ ಪವಿವೇಕಂ ಸೇವಿತಬ್ಬಂ ಸಂಯೋಜನಪರಿಮುತ್ತಿಯಾ। ತತ್ರ ರತಿಂ ಅಲಭಮಾನೇನ ಉಪವಾದಭಯಪರಿರಕ್ಖಣಾಯ ಸಙ್ಘಂ ಓಸರಿತ್ವಾ ಸಙ್ಘರಕ್ಖಿತೇನ ವಸಿತಬ್ಬಂ। ಇದಂ। ಮಹಾರಾಜ। ಪೇಣಾಹಿಕಾಯ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಬ್ರಹ್ಮುನಾ ಸಹಮ್ಪತಿನಾ ಭಗವತೋ ಸನ್ತಿಕೇ>
      stand <ಪೇಣಾಹಿಕಙ್ಗಪಞ್ಹೋ ತತಿಯೋ।>
    text <೪॥ ಘರಕಪೋತಙ್ಗಪಞ್ಹೋ>
      text <೪>, <ಭನ್ತೇ ನಾಗಸೇನ। ಘರಕಪೋತಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಘರಕಪೋತೋ ಪರಗೇಹೇ ವಸಮಾನೋ ನ ತೇಸಂ ಕಿಞ್ಚಿ ಭಣ್ಡಸ್ಸ ನಿಮಿತ್ತಂ ಗಣ್ಹಾತಿ। ಮಜ್ಝತ್ತೋ ವಸತಿ ಸಞ್ಞಾಬಹುಲೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪರಕುಲಂ ಉಪಗತೇನ ತಸ್ಮಿಂ ಕುಲೇ ಇತ್ಥೀನಂ ವಾ ಪುರಿಸಾನಂ ವಾ ಮಞ್ಚೇ ವಾ ಪೀಠೇ ವಾ ವತ್ಥೇ ವಾ ಅಲಙ್ಕಾರೇ ವಾ ಉಪಭೋಗೇ ವಾ ಪರಿಭೋಗೇ ವಾ ಭೋಜನವಿಕತೀಸು ವಾ ನ ನಿಮಿತ್ತಂ ಗಹೇತಬ್ಬಂ। ಮಜ್ಝತ್ತೇನ ಭವಿತಬ್ಬಂ। ಸಮಣಸಞ್ಞಾ ಪಚ್ಚುಪಟ್ಠಪೇತಬ್ಬಾ। ಇದಂ। ಮಹಾರಾಜ। ಘರಕಪೋತಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಚೂಳನಾರದಜಾತಕೇ>
      stand <ಘರಕಪೋತಙ್ಗಪಞ್ಹೋ ಚತುತ್ಥೋ।>
    text <೫॥ ಉಲೂಕಙ್ಗಪಞ್ಹೋ>
      text <೫>, <ಭನ್ತೇ ನಾಗಸೇನ। ಉಲೂಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಉಲೂಕೋ ಕಾಕೇಹಿ ಪಟಿವಿರುದ್ಧೋ। ರತ್ತಿಂ ಕಾಕಸಙ್ಘಂ ಗನ್ತ್ವಾ ಬಹೂಪಿ ಕಾಕೇ ಹನತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಞ್ಞಾಣೇನ ಪಟಿವಿರುದ್ಧೋ ಕಾತಬ್ಬೋ। ಏಕೇನ ರಹೋ ನಿಸೀದಿತ್ವಾ ಅಞ್ಞಾಣಂ ಸಮ್ಪಮದ್ದಿತಬ್ಬಂ। ಮೂಲತೋ ಛಿನ್ದಿತಬ್ಬಂ। ಇದಂ। ಮಹಾರಾಜ। ಉಲೂಕಸ್ಸ ಪಠಮಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಉಲೂಕೋ ಸುಪ್ಪಟಿಸಲ್ಲೀನೋ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪಟಿಸಲ್ಲಾನಾರಾಮೇನ ಭವಿತಬ್ಬಂ ಪಟಿಸಲ್ಲಾನರತೇನ। ಇದಂ। ಮಹಾರಾಜ। ಉಲೂಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ>
      text <ಇಧ। ಭಿಕ್ಖವೇ। ಭಿಕ್ಖು ಪಟಿಸಲ್ಲಾನಾರಾಮೋ ಪಟಿಸಲ್ಲಾನರತೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ। ಅಯಂ ದುಕ್ಖಸಮುದಯೋತಿ ಯಥಾ ಭೂಥಂ ಪಜಾನಾತಿ। ಅಯಂ ದುಕ್ಖನಿರೋಧೋತಿ ಯಥಾಭೂತಂ ಪಜಾನಾತಿ। ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತೀತಿ।>
      stand <ಉಲೂಕಙ್ಗಪಞ್ಹೋ ಪಞ್ಚಮೋ।>
    text <೬॥ ಸತಪತ್ತಙ್ಗಪಞ್ಹೋ>
      text <೬>, <ಭನ್ತೇ ನಾಗಸೇನ। ಸತಪತ್ತಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಸತಪತ್ತೋ ರವಿತ್ವಾ ಪರೇಸಂ ಖೇಮಂ ವಾ ಭಯಂ ವಾ ಆಚಿಕ್ಖತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪರೇಸಂ ಧಮ್ಮಂ ದೇಸಯಮಾನೇನ ವಿನಿಪಾತಂ ಭಯತೋ ದಸ್ಸಯಿತಬ್ಬಂ। ನಿಬ್ಬಾನಂ ಖೇಮತೋ ದಸ್ಸಯಿತಬ್ಬಂ। ಇದಂ। ಮಹಾರಾಜ। ಸತಪತ್ತಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಪಿಣ್ಡೋಲಭಾರದ್ವಾಜೇನ>
      stand <ಸತಪತ್ತಙ್ಗಪಞ್ಹೋ ಛಟ್ಠೋ।>
    text <೭॥ ವಗ್ಗುಲಿಙ್ಗಪಞ್ಹೋ>
      text <೭>, <ಭನ್ತೇ ನಾಗಸೇನ। ವಗ್ಗುಲಿಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ವಗ್ಗುಲಿ ಗೇಹಂ ಪವಿಸಿತ್ವಾ ವಿಚರಿತ್ವಾ ನಿಕ್ಖಮತಿ। ನ ತತ್ಥ ಪಲಿಬುದ್ಧತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಗಾಮಂ ಪಿಣ್ಡಾಯ ಪವಿಸಿತ್ವಾ ಸಪದಾನಂ ವಿಚರಿತ್ವಾ ಪಟಿಲದ್ಧಲಾಭೇನ ಖಿಪ್ಪಮೇವ ನಿಕ್ಖಮಿತಬ್ಬಂ। ನ ತತ್ಥ ಪಲಿಬುದ್ಧೇನ ಭವಿತಬ್ಬಂ। ಇದಂ। ಮಹಾರಾಜ। ವಗ್ಗುಲಿಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ವಗ್ಗುಲಿ ಪರಗೇಹೇ ವಸಮಾನೋ ನ ತೇಸಂ ಪರಿಹಾನಿಂ ಕರೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕುಲಾನಿ ಉಪಸಙ್ಕಮಿತ್ವಾ ಅತಿಯಾಚನಾಯ ವಾ ವಿಞ್ಞತ್ತಿಬಹುಲತಾಯ ವಾ ಕಾಯದೋಸಬಹುಲತಾಯ ವಾ ಅತಿಭಾಣಿತಾಯ ವಾ ಸಮಾನಸುಖದುಕ್ಖತಾಯ ವಾ ನ ತೇಸಂ ಕೋಚಿ ವಿಪ್ಪಟಿಸಾರೋ ಕರಣೀಯೋ। ನಪಿ ತೇಸಂ ಮೂಲಕಮ್ಮಂ ಪರಿಹಾಪೇತಬ್ಬಂ। ಸಬ್ಬಥಾ ವಡ್ಢಿ ಯೇವ ಇಚ್ಛಿತಬ್ಬಾ। ಇದಂ। ಮಹಾರಾಜ। ವಗ್ಗುಲಿಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ದೀಘನಿಕಾಯವರೇ ಲಕ್ಖಣಸುತ್ತನ್ತೇ>
      stand <ವಗ್ಗುಲಿಙ್ಗಪಞ್ಹೋ ಸತ್ತಮೋ।>
    text <೮॥ ಜಲೂಕಙ್ಗಪಞ್ಹೋ>
      text <೮>, <ಭನ್ತೇ ನಾಗಸೇನ। ಜಲೂಕಾಯ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಜಲೂಕಾ ಯತ್ಥ ಅಲ್ಲೀಯತಿ। ತತ್ಥೇವ ದಳ್ಹಂ ಅಲ್ಲೀಯಿತ್ವಾ ರುಹಿರಂ ಪಿವತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯಸ್ಮಿಂ ಆರಮ್ಮಣೇ ಚಿತ್ತಂ ಅಲ್ಲೀಯತಿ। ತಂ ಆರಮ್ಮಣಂ ವಣ್ಣತೋ ಚ ಸಣ್ಠಾನತೋ ಚ ದಿಸತೋ ಚ ಓಕಾಸತೋ ಚ ಪರಿಚ್ಛೇದತೋ ಚ ಲಿಙ್ಗತೋ ಚ ನಿಮಿತ್ತತೋ ಚ ದಳ್ಹಂ ಪತಿಟ್ಠಾಪೇತ್ವಾ ತೇನೇವಾರಮ್ಮಣೇನ ವಿಮುತ್ತಿರಸಮಸೇಚನಕಂ ಪಾತಬ್ಬಂ। ಇದಂ। ಮಹಾರಾಜ। ಜಲೂಕಾಯ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಅನುರುದ್ಧೇನ>
      stand <ಜಲೂಕಙ್ಗಪಞ್ಹೋ ಅಟ್ಠಮೋ।>
    text <೯॥ ಸಪ್ಪಙ್ಗಪಞ್ಹೋ>
      text <೯>, <ಭನ್ತೇ ನಾಗಸೇನ। ಸಪ್ಪಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಸಪ್ಪೋ ಉರೇನ ಗಚ್ಛತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪಞ್ಞಾಯ ಚರಿತಬ್ಬಂ। ಪಞ್ಞಾಯ ಚರಮಾನಸ್ಸ ಖೋ। ಮಹಾರಾಜ। ಯೋಗಿನೋ ಚಿತ್ತಂ ಞಾಯೇ ಚರತಿ। ವಿಲಕ್ಖಣಂ ವಿವಜ್ಜೇತಿ। ಸಲಕ್ಖಣಂ ಭಾವೇತಿ। ಇದಂ। ಮಹಾರಾಜ। ಸಪ್ಪಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸಪ್ಪೋ ಚರಮಾನೋ ಓಸಧಂ ಪರಿವಜ್ಜೇನ್ತೋ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ದುಚ್ಚರಿತಂ ಪರಿವಜ್ಜೇನ್ತೇನ ಚರಿತಬ್ಬಂ। ಇದಂ। ಮಹಾರಾಜ। ಸಪ್ಪಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಸಪ್ಪೋ ಮನುಸ್ಸೇ ದಿಸ್ವಾ ತಪ್ಪತಿ ಸೋಚತಿ ಚಿನ್ತಯತಿ। ಏವಮೇವ ಖೋ ಮಹಾರಾಜ ಯೋಗಿನಾ ಯೋಗಾವಚರೇನ ಕುವಿತಕ್ಕೇ। ವಿತಕ್ಕೇತ್ವಾ ಅರತಿಂ ಉಪ್ಪಾದಯಿತ್ವಾ ತಪ್ಪಿತಬ್ಬಂ ಸೋಚಿತಬ್ಬಂ ಚಿನ್ತಯಿತಬ್ಬಂ ಪಮಾದೇನ ಮೇ ದಿವಸೋ ವೀತಿನಾಮಿತೋ। ನ ಸೋ ಪುನ ಸಕ್ಕಾ ಲದ್ಧುನ್ತಿ। ಇದಂ। ಮಹಾರಾಜ। ಸಪ್ಪಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ಭಲ್ಲಾಟಿಯಜಾತಕೇ ದ್ವಿನ್ನಂ ಕಿನ್ನರಾನಂ>
      stand <ಸಪ್ಪಙ್ಗಪಞ್ಹೋ ನವಮೋ।>
    text <೧೦॥ ಅಜಗರಙ್ಗಪಞ್ಹೋ>
      text <೧೦>, <ಭನ್ತೇ ನಾಗಸೇನ। ಅಜಗರಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಅಜಗರೋ ಮಹತಿಮಹಾಕಾಯೋ ಬಹೂಪಿ ದಿವಸೇ ಊನೂದರೋ ದೀನತರೋ ಕುಚ್ಛಿಪೂರಂ ಆಹಾರಂ ನ ಲಭತಿ। ಅಪರಿಪುಣ್ಣೋ ಯೇವ ಯಾವದೇವ ಸರೀರಯಾಪನಮತ್ತಕೇನ ಯಾಪೇತಿ। ಏವಮೇವ ಖೋ। ಮಹಾರಾಜ। ಯೋಗಿನೋ ಯೋಗಾವಚರಸ್ಸ ಭಿಕ್ಖಾಚರಿಯಪ್ಪಸುತಸ್ಸ ಪರಪಿಣ್ಡಮುಪಗತಸ್ಸ ಪರದಿನ್ನಪ್ಪಾಟಿಕಙ್ಖಿಸ್ಸ ಸಯಂಗಾಹಪ್ಪಟಿವಿರತಸ್ಸ ದುಲ್ಲಭಂ ಉದರಪರಿಪೂರಂ ಆಹಾರಂ। ಅಪಿ ಚ ಅತ್ಥವಸಿಕೇನ ಕುಲಪುತ್ತೇನ ಚತ್ತಾರೋ ಪಞ್ಚ ಆಲೋಪೇ ಅಭುಞ್ಜಿತ್ವಾ ಅವಸೇಸಂ ಉದಕೇನ ಪರಿಪೂರೇತಬ್ಬಂ। ಇದಂ। ಮಹಾರಾಜ। ಅಜಗರಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಅಜಗರಙ್ಗಪಞ್ಹೋ ದಸಮೋ।>
      stand <ಸೀಹವಗ್ಗೋ ಪಞ್ಚಮೋ।>
      text <ತಸ್ಸುದ್ದಾನಂ>
  text <೬॥ ಮಕ್ಕಟಕವಗ್ಗೋ>
    text <೧॥ ಪನ್ಥಮಕ್ಕಟಕಙ್ಗಪಞ್ಹೋ>
      text <೧>, <ಭನ್ತೇ ನಾಗಸೇನ। ಪನ್ಥಮಕ್ಕಟಕಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಪನ್ಥಮಕ್ಕಟಕೋ ಪನ್ಥೇ ಮಕ್ಕಟಜಾಲವಿತಾನಂ ಕತ್ವಾ ಯದಿ ತತ್ಥ ಜಾಲಕೇ ಲಗ್ಗತಿ ಕಿಮಿ ವಾ ಮಕ್ಖಿಕಾ ವಾ ಪಟಙ್ಗೋ ವಾ। ತಂ ಗಹೇತ್ವಾ ಭಕ್ಖಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಛಸು ದ್ವಾರೇಸು ಸತಿಪಟ್ಠಾನಜಾಲವಿತಾನಂ ಕತ್ವಾ ಯದಿ ತತ್ಥ ಕಿಲೇಸಮಕ್ಖಿಕಾ ಬಜ್ಝನ್ತಿ। ತತ್ಥೇವ ಘಾತೇತಬ್ಬಾ। ಇದಂ। ಮಹಾರಾಜ। ಪನ್ಥಮಕ್ಕಟಕಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಅನುರುದ್ಧೇನ>
      stand <ಪನ್ಥಮಕ್ಕಟಕಙ್ಗಪಞ್ಹೋ ಪಠಮೋ।>
    text <೨॥ ಥನಸ್ಸಿತದಾರಕಙ್ಗಪಞ್ಹೋ>
      text <೨>, <ಭನ್ತೇ ನಾಗಸೇನ। ಥನಸ್ಸಿತದಾರಕಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಥನಸ್ಸಿತದಾರಕೋ ಸದತ್ಥೇ ಲಗ್ಗತಿ। ಖೀರತ್ಥಿಕೋ ರೋದತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸದತ್ಥೇ ಲಗ್ಗಿತಬ್ಬಂ। ಸಬ್ಬತ್ಥ ಧಮ್ಮಞಾಣೇನ ಭವಿತಬ್ಬಂ। ಉದ್ದೇಸೇ ಪರಿಪುಚ್ಛಾಯ ಸಮ್ಮಪ್ಪಯೋಗೇ ಪವಿವೇಕೇ ಗರುಸಂವಾಸೇ ಕಲ್ಯಾಣಮಿತ್ತಸೇವನೇ। ಇದಂ। ಮಹಾರಾಜ। ಥನಸ್ಸಿತದಾರಕಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ದೀಘನಿಕಾಯವರೇ ಪರಿನಿಬ್ಬಾನಸುತ್ತನ್ತೇ>
      stand <ಥನಸ್ಸಿತದಾರಕಙ್ಗಪಞ್ಹೋ ದುತಿಯೋ।>
    text <೩॥ ಚಿತ್ತಕಧರಕುಮ್ಮಙ್ಗಪಞ್ಹೋ>
      text <೩>, <ಭನ್ತೇ ನಾಗಸೇನ। ಚಿತ್ತಕಧರಕುಮ್ಮಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಚಿತ್ತಕಧರಕುಮ್ಮೋ ಉದಕಭಯಾ ಉದಕಂ ಪರಿವಜ್ಜೇತ್ವಾ ವಿಚರತಿ। ತಾಯ ಚ ಪನ ಉದಕಂ ಪರಿವಜ್ಜನಾಯ ಆಯುನಾ ನ ಪರಿಹಾಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪಮಾದೇ ಭಯದಸ್ಸಾವಿನಾ ಭವಿತಬ್ಬಂ। ಅಪ್ಪಮಾದೇ ಗುಣವಿಸೇಸದಸ್ಸಾವಿನಾ। ತಾಯ ಚ ಪನ ಭಯದಸ್ಸಾವಿತಾಯ ನ ಪರಿಹಾಯತಿ ಸಾಮಞ್ಞಾ। ನಿಬ್ಬಾನಸ್ಸ ಸನ್ತಿಕೇ ಉಪೇತಿ। ಇದಂ। ಮಹಾರಾಜ। ಚಿತ್ತಕಧರಕುಮ್ಮಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಧಮ್ಮಪದೇ>
      stand <ಚಿತ್ತಕಧರಕುಮ್ಮಙ್ಗಪಞ್ಹೋ ಚತುತ್ಥೋ।>
    text <೪॥ ಪವನಙ್ಗಪಞ್ಹೋ>
      text <೪>, <ಭನ್ತೇ ನಾಗಸೇನ। ಪವನಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಪವನಂ ನಾಮ ಅಸುಚಿಜನಂ ಪಟಿಚ್ಛಾದೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪರೇಸಂ ಅಪರದ್ಧಂ ಖಲಿತಂ ಪಟಿಚ್ಛಾದೇತಬ್ಬಂ ನ ವಿವರಿತಬ್ಬಂ। ಇದಂ। ಮಹಾರಾಜ। ಪವನಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪವನಂ ಸುಞ್ಞಂ ಪಚುರಜನೇಹಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ರಾಗದೋಸಮೋಹಮಾನದಿಟ್ಠಿಜಾಲೇಹಿ ಸಬ್ಬೇಹಿ ಚ ಕಿಲೇಸೇಹಿ ಸುಞ್ಞೇನ ಭವಿತಬ್ಬಂ। ಇದಂ। ಮಹಾರಾಜ। ಪವನಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪವನಂ ವಿವಿತ್ತಂ ಜನಸಮ್ಬಾಧರಹಿತಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪಾಪಕೇಹಿ ಅಕುಸಲೇಹಿ ಧಮ್ಮೇಹಿ ಅನರಿಯೇಹಿ ಪವಿವಿತ್ತೇನ ಭವಿತಬ್ಬಂ। ಇದಂ। ಮಹಾರಾಜ। ಪವನಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪವನಂ ಸನ್ತಂ ಪರಿಸುದ್ಧಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸನ್ತೇನ ಪರಿಸುದ್ಧೇನ ಭವಿತಬ್ಬಂ। ನಿಬ್ಬುತೇನ ಪಹೀನಮಾನೇನ ಪಹೀನಮಕ್ಖೇನ ಭವಿತಬ್ಬಂ। ಇದಂ। ಮಹಾರಾಜ। ಪವನಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಪವನಂ ಅರಿಯಜನಸಂಸೇವಿತಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅರಿಯಜನಸಂಸೇವಿತೇನ ಭವಿತಬ್ಬಂ। ಇದಂ। ಮಹಾರಾಜ। ಪವನಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸಂಯುತ್ತನಿಕಾಯವರೇ>
      stand <ಪವನಙ್ಗಪಞ್ಹೋ ಚತುತ್ಥೋ।>
    text <೫॥ ರುಕ್ಖಙ್ಗಪಞ್ಹೋ>
      text <೫>, <ಭನ್ತೇ ನಾಗಸೇನ। ರುಕ್ಖಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ರುಕ್ಖೋ ನಾಮ ಪುಪ್ಫಫಲಧರೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ವಿಮುತ್ತಿಪುಪ್ಫಸಾಮಞ್ಞಫಲಧಾರಿನಾ ಭವಿತಬ್ಬಂ। ಇದಂ। ಮಹಾರಾಜ। ರುಕ್ಖಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ರುಕ್ಖೋ ಉಪಗತಾನಮನುಪ್ಪವಿಟ್ಠಾನಂ ಜನಾನಂ ಛಾಯಂ ದೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಉಪಗತಾನಮನುಪ್ಪವಿಟ್ಠಾನಂ ಪುಗ್ಗಲಾನಂ ಆಮಿಸಪ್ಪಟಿಸನ್ಧಾರೇನ ವಾ ಧಮ್ಮಪ್ಪಟಿಸನ್ಥಾರೇನ ವಾ ಪಟಿಸನ್ಥರಿತಬ್ಬಂ। ಇದಂ। ಮಹಾರಾಜ। ರುಕ್ಖಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ರುಕ್ಖೋ ಛಾಯಾವೇಮತ್ತಂ ನ ಕರೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಸತ್ತೇಸು ವೇಮತ್ತತಾ ನ ಕಾತಬ್ಬಾ। ಚೋರವಧಕಪಚ್ಚತ್ಥಿಕೇಸುಪಿ ಅತ್ತನಿಪಿ ಸಮಸಮಾ ಮೇತ್ತಾಭಾವನಾ ಕಾತಬ್ಬಾ। ಕಿನ್ತಿ ಇಮೇ ಸತ್ತಾ ಅವೇರಾ ಅಬ್ಯಾಪಜ್ಜಾ ಅನೀಘಾ ಸುಖೀ ಅತ್ತಾನಂ ಪರಿಹರೇಯ್ಯುನ್ತಿ। ಇದಂ। ಮಹಾರಾಜ। ರುಕ್ಖಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ರುಕ್ಖಙ್ಗಪಞ್ಹೋ ಪಞ್ಚಮೋ।>
    text <೬॥ ಮೇಘಙ್ಗಪಞ್ಹೋ>
      text <೬>, <ಭನ್ತೇ ನಾಗಸೇನ। ಮೇಘಸ್ಸ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಪಞ್ಚ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಮೇಘೋ ಉಪ್ಪನ್ನಂ ರಜೋಜಲ್ಲಂ ವೂಪಸಮೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಉಪ್ಪನ್ನಂ ಕಿಲೇಸರಜೋಜಲ್ಲಂ ವೂಪಸಮೇತಬ್ಬಂ। ಇದಂ। ಮಹಾರಾಜ। ಮೇಘಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮೇಘೋ ಪಥವಿಯಾ ಉಣ್ಹಂ ನಿಬ್ಬಾಪೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಮೇತ್ತಾಭಾವನಾಯ ಸದೇವಕೋ ಲೋಕೋ ನಿಬ್ಬಾಪೇತಬ್ಬೋ। ಇದಂ। ಮಹಾರಾಜ। ಮೇಘಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮೇಘೋ ಸಬ್ಬಬೀಜಾನಿ ವಿರುಹಾಪೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಸತ್ತಾನಂ ಸದ್ಧಂ ಉಪ್ಪಾದೇತ್ವಾ ತಂ ಸದ್ಧಾಬೀಜಂ ತೀಸು ಸಮ್ಪತ್ತೀಸು ರೋಪೇತಬ್ಬಂ। ದಿಬ್ಬಮಾನುಸಿಕಾಸು ಸುಖಸಮ್ಪತ್ತೀಸು ಯಾವಪರಮತ್ಥನಿಬ್ಬಾನಸುಖಸಮ್ಪತ್ತಿ। ಇದಂ। ಮಹಾರಾಜ। ಮೇಘಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮೇಘೋ ಉತುತೋ ಸಮುಟ್ಠಹಿತ್ವಾ ಧರಣಿತಲರುಹೇ ತಿಣರುಕ್ಖಲತಾಗುಮ್ಬಓಸಧಿವನಪ್ಪತಯೋ ಪರಿರಕ್ಖತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯೋನಿಸೋ ಮನಸಿಕಾರಂ ನಿಬ್ಬತ್ತೇತ್ವಾ ತೇನ ಯೋನಿಸೋ ಮನಸಿಕಾರೇನ ಸಮಣಧಮ್ಮೋ ಪರಿರಕ್ಖಿತಬ್ಬೋ। ಯೋನಿಸೋ ಮನಸಿಕಾರಮೂಲಕಾ ಸಬ್ಬೇ ಕುಸಲಾ ಧಮ್ಮಾ। ಇದಂ। ಮಹಾರಾಜ। ಮೇಘಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮೇಘೋ ವಸ್ಸಮಾನೋ ನದಿತಳಾಕಪೋಕ್ಖರಣಿಯೋ ಕನ್ದರಪದರಸರಸೋಬ್ಭಉದಪಾನಾನಿ ಚ ಪರಿಪೂರೇತಿ ಉದಕಧಾರಾಹಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಗಮಪರಿಯತ್ತಿಯಾ ಧಮ್ಮಮೇಘಮಭಿವಸ್ಸಯಿತ್ವಾ ಅಧಿಗಮಕಾಮಾನಂ ಮಾನಸಂ ಪರಿಪೂರಯಿತಬ್ಬಂ। ಇದಂ। ಮಹಾರಾಜ। ಮೇಘಸ್ಸ ಪಞ್ಚಮಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಮೇಘಙ್ಗಪಞ್ಹೋ ಛಟ್ಠೋ।>
    text <೭॥ ಮಣಿರತನಙ್ಗಪಞ್ಹೋ>
      text <೭>, <ಭನ್ತೇ ನಾಗಸೇನ। ಮಣಿರತನಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಮಣಿರತನಂ ಏಕನ್ತಪರಿಸುದ್ಧಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಏಕನ್ತಪರಿಸುದ್ಧಾಜೀವೇನ ಭವಿತಬ್ಬಂ। ಇದಂ। ಮಹಾರಾಜ। ಮಣಿರತನಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಣಿರತನಂ ನ ಕೇನಚಿ ಸದ್ಧಿಂ ಮಿಸ್ಸೀಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪಾಪೇಹಿ ಪಾಪಸಹಾಯೇಹಿ ಸದ್ಧಿಂ ನ ಮಿಸ್ಸಿತಬ್ಬಂ। ಇದಂ। ಮಹಾರಾಜ। ಮಣಿರತನಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಣಿರತನಂ ಜಾತಿರತನೇಹಿ ಯೋಜೀಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಉತ್ತಮವರಜಾತಿಮನ್ತೇಹಿ ಸದ್ಧಿಂ ಸಂವಸಿತಬ್ಬಂ। ಪಟಿಪನ್ನಕಫಲಟ್ಠಸೇಕ್ಖಫಲಸಮಙ್ಗೀಹಿ ಸೋತಾಪನ್ನಸಕದಾಗಾಮಿಅನಾಗಾಮಿಅರಹನ್ತತೇವಿಜ್ಜಛಳಭಿಞ್ಞಸಮಣಮಣಿರತನೇಹಿ ಸದ್ಧಿಂ ಸಂವಸಿತಬ್ಬಂ। ಇದಂ। ಮಹಾರಾಜ। ಮಣಿರತನಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸುತ್ತನಿಪಾತೇ>
      stand <ಮಣಿರತನಪಞ್ಹೋ ಸತ್ತಮೋ।>
    text <೮॥ ಮಾಗವಿಕಙ್ಗಪಞ್ಹೋ>
      text <೮>, <ಭನ್ತೇ ನಾಗಸೇನ। ಮಾಗವಿಕಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಮಾಗವಿಕೋ ಅಪ್ಪಮಿದ್ಧೋ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಅಪ್ಪಮಿದ್ಧೇನ ಭವಿತಬ್ಬಂ। ಇದಂ। ಮಹಾರಾಜ। ಮಾಗವಿಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಾಗವಿಕೋ ಮಿಗೇಸು ಯೇವ ಚಿತ್ತಂ ಉಪನಿಬನ್ಧತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆರಮ್ಮಣೇಸು ಯೇವ ಚಿತ್ತಂ ಉಪನಿಬನ್ಧಿತಬ್ಬಂ। ಇದಂ। ಮಹಾರಾಜ। ಮಾಗವಿಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಾಗವಿಕೋ ಕಾಲಂ ಕಮ್ಮಸ್ಸ ಜಾನಾತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪಟಿಸಲ್ಲಾನಸ್ಸ ಕಾಲೋ ಜಾನಿತಬ್ಬೋ ಅಯಂ ಕಾಲೋ ಪಟಿಸಲ್ಲಾನಸ್ಸ। ಅಯಂ ಕಾಲೋ ನಿಕ್ಖಮನಾಯಾತಿ। ಇದಂ। ಮಹಾರಾಜ। ಮಾಗವಿಕಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಮಾಗವಿಕೋ ಮಿಗಂ ದಿಸ್ವಾ ಹಾಸಮಭಿಜನೇತಿ ಇಮಂ ಲಚ್ಛಾಮೀತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆರಮ್ಮಣೇ ಅಭಿರಮಿತಬ್ಬಂ। ಹಾಸಮಭಿಜನೇತಬ್ಬಂ ಉತ್ತರಿಂ ವಿಸೇಸಮಧಿಗಚ್ಛಿಸ್ಸಾಮೀತಿ। ಇದಂ। ಮಹಾರಾಜ। ಮಾಗವಿಕಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ ಮಹಾರಾಜ ಥೇರೇನ ಮೋಘರಾಜೇನ>
      stand <ಮಾಗವಿಕಙ್ಗಪಞ್ಹೋ ಅಟ್ಠಮೋ।>
    text <೯॥ ಬಾಳಿಸಿಕಙ್ಗಪಞ್ಹೋ>
      text <೯>, <ಭನ್ತೇ ನಾಗಸೇನ। ಬಾಳಿಸಿಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಬಾಳಿಸಿಕೋ ಬಳಿಸೇನ ಮಚ್ಛೇ ಉದ್ಧರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಞಾಣೇನ ಉತ್ತರಿಂ ಸಾಮಞ್ಞಫಲಾನಿ ಉದ್ಧರಿತಬ್ಬಾನಿ। ಇದಂ। ಮಹಾರಾಜ। ಬಾಳಿಸಿಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಬಾಳಿಸಿಕೋ ಪರಿತ್ತಕಂ ವಧಿತ್ವಾ ವಿಪುಲಂ ಲಾಭಮಧಿಗಚ್ಛತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪರಿತ್ತಲೋಕಾಮಿಸಮತ್ತಂ ಪರಿಚ್ಚಜಿತಬ್ಬಂ। ಲೋಕಾಮಿಸಮತ್ತಂ। ಮಹಾರಾಜ। ಪರಿಚ್ಚಜಿತ್ವಾ ಯೋಗೀ ಯೋಗಾವಚರೋ ವಿಪುಲಂ ಸಾಮಞ್ಞಫಲಂ ಅಧಿಗಚ್ಛತಿ। ಇದಂ। ಮಹಾರಾಜ। ಬಾಳಿಸಿಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ರಾಹುಲೇನ>
      stand <ಬಾಳಿಸಿಕಙ್ಗಪಞ್ಹೋ ನವಮೋ।>
    text <೧೦॥ ತಚ್ಛಕಙ್ಗಪಞ್ಹೋ>
      text <೧೦>, <ಭನ್ತೇ ನಾಗಸೇನ। ತಚ್ಛಕಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ತಚ್ಛಕೋ ಕಾಳಸುತ್ತಂ ಅನುಲೋಮೇತ್ವಾ ರುಕ್ಖಂ ತಚ್ಛತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಜಿನಸಾಸನಮನುಲೋಮಯಿತ್ವಾ ಸೀಲಪಥವಿಯಂ ಪತಿಟ್ಠಹಿತ್ವಾ ಸದ್ಧಾಹತ್ಥೇನ ಪಞ್ಞಾವಾಸಿಂ ಗಹೇತ್ವಾ ಕಿಲೇಸಾ ತಚ್ಛೇತಬ್ಬಾ। ಇದಂ। ಮಹಾರಾಜ। ತಚ್ಛಕಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ತಚ್ಛಕೋ ಫೇಗ್ಗುಂ ಅಪಹರಿತ್ವಾ ಸಾರಮಾದಿಯತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಸ್ಸತಂ ಉಚ್ಛೇದಂ ತಂ ಜೀವಂ ತಂ ಸರೀರಂ ಅಞ್ಞಂ ಜೀವಂ ಅಞ್ಞಂ ಸರೀರಂ ತದುತ್ತಮಂ ಅಞ್ಞದುತ್ತಮಂ ಅಕತಮಭಬ್ಬಂ ಅಪುರಿಸಕಾರಂ ಅಬ್ರಹ್ಮಚರಿಯವಾಸಂ ಸತ್ತವಿನಾಸಂ ನವಸತ್ತಪಾತುಭಾವಂ ಸಙ್ಖಾರಸಸ್ಸತಭಾವಂ ಯೋ ಕರೋತಿ। ಸೋ ಪಟಿಸಂವೇದೇತಿ। ಅಞ್ಞೋ ಕರೋತಿ। ಅಞ್ಞೋ ಪಟಿಸಂವೇದೇತಿ। ಕಮ್ಮಫಲದಸ್ಸನಾ ಚ ಕಿರಿಯಫಲದಿಟ್ಠಿ ಚ ಇತಿ ಏವರೂಪಾನಿ ಚೇವ ಅಞ್ಞಾನಿ ಚ ವಿವಾದಪಥಾನಿ ಅಪನೇತ್ವಾ ಸಙ್ಖಾರಾನಂ ಸಭಾವಂ ಪರಮಸುಞ್ಞತಂ ನಿರೀಹನಿಜ್ಜೀವತಂ ಅಚ್ಚನ್ತಂ ಸುಞ್ಞತಂ ಆದಿಯಿತಬ್ಬಂ। ಇದಂ। ಮಹಾರಾಜ। ತಚ್ಛಕಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸುತ್ತನಿಪಾತೇ>
      stand <ತಚ್ಛಕಙ್ಗಪಞ್ಹೋ ದಸಮೋ।>
      stand <ಮಕ್ಕಟಕವಗ್ಗೋ ಛಟ್ಠೋ।>
      text <ತಸ್ಸುದ್ದಾನಂ>
  text <೭॥ ಕುಮ್ಭವಗ್ಗೋ>
    text <೧॥ ಕುಮ್ಭಙ್ಗಪಞ್ಹೋ>
      text <೧>, <ಭನ್ತೇ ನಾಗಸೇನ। ಕುಮ್ಭಸ್ಸ ಏಕಂ ಅಙ್ಗಂ ಗಹೇತಬ್ಬನ್ತಿ ಯಂ ವದೇಸಿ। ಕತಮಂ ತಂ ಏಕಂ ಅಙ್ಗಂ ಗಹೇತಬ್ಬನ್ತಿ॥ ಯಥಾ। ಮಹಾರಾಜ। ಕುಮ್ಭೋ ಸಮ್ಪುಣ್ಣೋ ನ ಸಣತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಆಗಮೇ ಅಧಿಗಮೇ ಪರಿಯತ್ತಿಯಂ ಸಾಮಞ್ಞೇ ಪಾರಮಿಂ ಪತ್ವಾ ನ ಸಣಿತಬ್ಬಂ। ನ ತೇನ ಮಾನೋ ಕರಣೀಯೋ। ನ ದಬ್ಬೋ ದಸ್ಸೇತಬ್ಬೋ। ನಿಹತಮಾನೇನ ನಿಹತದಬ್ಬೇನ ಭವಿತಬ್ಬಂ। ಉಜುಕೇನ ಅಮುಖರೇನ ಅವಿಕತ್ಥಿನಾ। ಇದಂ। ಮಹಾರಾಜ। ಕುಮ್ಭಸ್ಸ ಏಕಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ ಸುತ್ತನಿಪಾತೇ>
      stand <ಕುಮ್ಭಙ್ಗಪಞ್ಹೋ ಪಠಮೋ।>
    text <೨॥ ಕಾಳಾಯಸಙ್ಗಪಞ್ಹೋ>
      text <೨>, <ಭನ್ತೇ ನಾಗಸೇನ। ಕಾಳಾಯಸಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಕಾಳಾಯಸೋ ಸುಪೀತೋ ವಮತಿ। ಏವಮೇವ ಖೋ। ಮಹಾರಾಜ। ಯೋಗಿನೋ ಯೋಗಾವಚರಸ್ಸ ಮಾನಸಂ ಯೋನಿಸೋ ಮನಸಿಕಾರೇನ ಅಪೀತಂ ವಮತಿ। ಇದಂ। ಮಹಾರಾಜ। ಕಾಳಾಯಸಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಕಾಳಾಯಸೋ ಸಕಿಂ ಪೀತಂ ಉದಕಂ ನ ವಮತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯೋ ಸಕಿಂ ಉಪ್ಪನ್ನೋ ಪಸಾದೋ। ನ ಪುನ ಸೋ ವಮಿತಬ್ಬೋ ಉಳಾರೋ ಸೋ ಭಗವಾ ಸಮ್ಮಾಸಮ್ಬುದ್ಧೋ। ಸ್ವಾಕ್ಖಾತೋ ಧಮ್ಮೋ। ಸುಪ್ಪಟಿಪನ್ನೋ ಸಙ್ಘೋತಿ। ರೂಪಂ ಅನಿಚ್ಚಂ। ವೇದನಾ ಅನಿಚ್ಚಾ। ಸಞ್ಞಾ ಅನಿಚ್ಚಾ। ಸಙ್ಖಾರಾ ಅನಿಚ್ಚಾ। ವಿಞ್ಞಾಣಂ ಅನಿಚ್ಚನ್ತಿ ಯಂ ಸಕಿಂ ಉಪ್ಪನ್ನಂ ಞಾಣಂ। ನ ಪುನ ತಂ ವಮಿತಬ್ಬಂ। ಇದಂ। ಮಹಾರಾಜ। ಕಾಳಾಯಸಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      stand <ಕಾಳಾಯಸಙ್ಗಪಞ್ಹೋ ದುತಿಯೋ।>
    text <೩॥ ಛತ್ತಙ್ಗಪಞ್ಹೋ>
      text <೩>, <ಭನ್ತೇ ನಾಗಸೇನ। ಛತ್ತಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಛತ್ತಂ ಉಪರಿ ಮುದ್ಧನಿ ಚರತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಕಿಲೇಸಾನಂ ಉಪರಿ ಮುದ್ಧನಿ ಚರೇನ ಭವಿತಬ್ಬಂ। ಇದಂ। ಮಹಾರಾಜ। ಛತ್ತಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಛತ್ತಂ ಮುದ್ಧನುಪತ್ಥಮ್ಭಂ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಯೋನಿಸೋ ಮನಸಿಕಾರುಪತ್ಥಮ್ಭೇನ ಭವಿತಬ್ಬಂ। ಇದಂ। ಮಹಾರಾಜ। ಛತ್ತಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಛತ್ತಂ ವಾತಾತಪಮೇಘವುಟ್ಠಿಯೋ ಪಟಿಹನತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ನಾನಾವಿಧದಿಟ್ಠಿಪುಥುಸಮಣಬ್ರಾಹ್ಮಣಾನಂ ಮತವಾತತಿವಿಧಗ್ಗಿಸನ್ತಾಪಕಿಲೇಸವುಟ್ಠಿಯೋ ಪಟಿಹನ್ತಬ್ಬಾ। ಇದಂ। ಮಹಾರಾಜ। ಛತ್ತಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಛತ್ತಙ್ಗಪಞ್ಹೋ ತತಿಯೋ।>
    text <೪॥ ಖೇತ್ತಙ್ಗಪಞ್ಹೋ>
      text <೪>, <ಭನ್ತೇ ನಾಗಸೇನ। ಖೇತ್ತಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಖೇತ್ತಂ ಮಾತಿಕಾಸಮ್ಪನ್ನಂ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸುಚರಿತವತ್ತಪ್ಪಟಿವತ್ತಮಾತಿಕಾಸಮ್ಪನ್ನೇನ ಭವಿತಬ್ಬಂ। ಇದಂ। ಮಹಾರಾಜ। ಖೇತ್ತಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಖೇತ್ತಂ ಮರಿಯಾದಾಸಮ್ಪನ್ನಂ ಹೋತಿ। ತಾಯ ಚ ಮರಿಯಾದಾಯ ಉದಕಂ ರಕ್ಖಿತ್ವಾ ಧಞ್ಞಂ ಪರಿಪಾಚೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸೀಲಹಿರಿಮರಿಯಾದಾಸಮ್ಪನ್ನೇನ ಭವಿತಬ್ಬಂ। ತಾಯ ಚ ಸೀಲಹಿರಿಮರಿಯಾದಾಯ ಸಾಮಞ್ಞಂ ರಕ್ಖಿತ್ವಾ ಚತ್ತಾರಿ ಸಾಮಞ್ಞಫಲಾನಿ ಗಹೇತಬ್ಬಾನಿ। ಇದಂ। ಮಹಾರಾಜ। ಖೇತ್ತಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಖೇತ್ತಂ ಉಟ್ಠಾನಸಮ್ಪನ್ನಂ ಹೋತಿ। ಕಸ್ಸಕಸ್ಸ ಹಾಸಜನಕಂ ಅಪ್ಪಮ್ಪಿ ಬೀಜಂ ವುತ್ತಂ ಬಹು ಹೋತಿ। ಬಹು ವುತ್ತಂ ಬಹುತರಂ ಹೋತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಉಟ್ಠಾನಸಮ್ಪನ್ನೇನ ವಿಪುಲಫಲದಾಯಿನಾ ಭವಿತಬ್ಬಂ। ದಾಯಕಾನಂ ಹಾಸಜನಕೇನ ಭವಿತಬ್ಬಂ। ಯಥಾ ಅಪ್ಪಂ ದಿನ್ನಂ ಬಹು ಹೋತಿ। ಬಹು ದಿನ್ನಂ ಬಹುತರಂ ಹೋತಿ। ಇದಂ। ಮಹಾರಾಜ। ಖೇತ್ತಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಉಪಾಲಿನಾ ವಿನಯಧರೇನ>
      stand <ಖೇತ್ತಙ್ಗಪಞ್ಹೋ ಚತುತ್ಥೋ।>
    text <೫॥ ಅಗದಙ್ಗಪಞ್ಹೋ>
      text <೫>, <ಭನ್ತೇ ನಾಗಸೇನ। ಅಗದಸ್ಸ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ದ್ವೇ ಅಙ್ಗಾನಿ ಗಹೇತಬ್ಬಾನೀತಿ। ಯಥಾ। ಮಹಾರಾಜ। ಅಗದೇ ಕಿಮೀ ನ ಸಣ್ಠಹನ್ತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಮಾನಸೇ ಕಿಲೇಸಾ ನ ಸಣ್ಠಪೇತಬ್ಬಾ। ಇದಂ। ಮಹಾರಾಜ। ಅಗದಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಅಗದೋ ದಟ್ಠಫುಟ್ಠದಿಟ್ಠಅಸಿತಪೀತಖಾಯಿತಸಾಯಿತಂ ಸಬ್ಬಂ ವಿಸಂ ಪಟಿಹನತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ರಾಗದೋಸಮೋಹಮಾನದಿಟ್ಠಿವಿಸಂ ಸಬ್ಬಂ ಪಟಿಹನಿತಬ್ಬಂ। ಇದಂ। ಮಹಾರಾಜ। ಅಗದಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಭಗವತಾ ದೇವಾತಿದೇವೇನ>
      stand <ಅಗದಙ್ಗಪಞ್ಹೋ ಪಞ್ಚಮೋ।>
    text <೬॥ ಭೋಜನಙ್ಗಪಞ್ಹೋ>
      text <೬>, <ಭನ್ತೇ ನಾಗಸೇನ। ಭೋಜನಸ್ಸ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ತೀಣಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಭೋಜನಂ ಸಬ್ಬಸತ್ತಾನಂ ಉಪತ್ಥಮ್ಭೋ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಸತ್ತಾನಂ ಮಗ್ಗುಪತ್ಥಮ್ಭೇನ ಭವಿತಬ್ಬಂ। ಇದಂ। ಮಹಾರಾಜ। ಭೋಜನಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಭೋಜನಂ ಸಬ್ಬಸತ್ತಾನಂ ಬಲಂ ವಡ್ಢೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಪುಞ್ಞವಡ್ಢಿಯಾ ವಡ್ಢಿತಬ್ಬಂ। ಇದಂ। ಮಹಾರಾಜ। ಭೋಜನಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಭೋಜನಂ ಸಬ್ಬಸತ್ತಾನಂ ಅಭಿಪತ್ಥಿತಂ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಬ್ಬಲೋಕಾಭಿಪತ್ಥಿತೇನ ಭವಿತಬ್ಬಂ। ಇದಂ। ಮಹಾರಾಜ। ಭೋಜನಸ್ಸ ತತಿಯಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಮಹಾಮೋಗ್ಗಲ್ಲಾನೇನ>
      stand <ಭೋಜನಙ್ಗಪಞ್ಹೋ ಛಟ್ಠೋ।>
    text <೭॥ ಇಸ್ಸಾಸಙ್ಗಪಞ್ಹೋ>
      text <೭>, <ಭನ್ತೇ ನಾಗಸೇನ। ಇಸ್ಸಾಸಸ್ಸ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ ಯಂ ವದೇಸಿ। ಕತಮಾನಿ ತಾನಿ ಚತ್ತಾರಿ ಅಙ್ಗಾನಿ ಗಹೇತಬ್ಬಾನೀತಿ॥ ಯಥಾ। ಮಹಾರಾಜ। ಇಸ್ಸಾಸೋ ಸರೇ ಪಾತಯನ್ತೋ ಉಭೋ ಪಾದೇ ಪಥವಿಯಂ ದಳ್ಹಂ ಪತಿಟ್ಠಾಪೇತಿ। ಜಣ್ಣುಅವೇಕಲ್ಲಂ ಕರೋತಿ। ಸರಕಲಾಪಂ ಕಟಿಸನ್ಧಿಮ್ಹಿ ಠಪೇತಿ। ಕಾಯಂ ಉಪತ್ಥದ್ಧಂ ಕರೋತಿ। ದ್ವೇ ಹತ್ಥೇ ಸನ್ಧಿಟ್ಠಾನಂ ಆರೋಪೇತಿ। ಮುಟ್ಠಿಂ ಪೀಳಯತಿ। ಅಙ್ಗುಲಿಯೋ ನಿರನ್ತರಂ ಕರೋತಿ। ಗೀವಂ ಪಗ್ಗಣ್ಹಾತಿ। ಚಕ್ಖೂನಿ ಮುಖಞ್ಚ ಪಿದಹತಿ। ನಿಮಿತ್ತಂ ಉಜುಂ ಕರೋತಿ। ಹಾಸಮುಪ್ಪಾದೇತಿ ವಿಜ್ಝಿಸ್ಸಾಮೀತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸೀಲಪಥವಿಯಂ ವೀರಿಯಪಾದೇ ಪತಿಟ್ಠಾಪೇತಬ್ಬಂ। ಖನ್ತಿಸೋರಚ್ಚಂ ಅವೇಕಲ್ಲಂ ಕಾತಬ್ಬಂ। ಸಂವರೇ ಚಿತ್ತಂ ಠಪೇತಬ್ಬಂ। ಸಂಯಮನಿಯಮೇ ಅತ್ತಾ ಉಪನೇತಬ್ಬೋ। ಇಚ್ಛಾ ಮುಚ್ಛಾ ಪೀಳಯಿತಬ್ಬಾ। ಯೋನಿಸೋ ಮನಸಿಕಾರೇ ಚಿತ್ತಂ ನಿರನ್ತರಂ ಕಾತಬ್ಬಂ। ವೀರಿಯಂ ಪಗ್ಗಹೇತಬ್ಬಂ। ಛ ದ್ವಾರಾ ಪಿದಹಿತಬ್ಬಾ। ಸತಿ ಉಪಟ್ಠಪೇತಬ್ಬಾ। ಹಾಸಮುಪ್ಪಾದೇತಬ್ಬಂ ಸಬ್ಬಕಿಲೇಸೇ ಞಾಣನಾರಾಚೇನ ವಿಜ್ಝಿಸ್ಸಾಮೀತಿ। ಇದಂ। ಮಹಾರಾಜ। ಇಸ್ಸಾಸಸ್ಸ ಪಠಮಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಇಸ್ಸಾಸೋ ಆಳಕಂ ಪರಿಹರತಿ ವಙ್ಕಜಿಮ್ಹಕುಟಿಲನಾರಾಚಸ್ಸ ಉಜುಕರಣಾಯ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಇಮಸ್ಮಿಂ ಕಾಯೇ ಸತಿಪಟ್ಠಾನಆಳಕಂ ಪರಿಹರಿತಬ್ಬಂ ವಙ್ಕಜಿಮ್ಹಕುಟಿಲಚಿತ್ತಸ್ಸ ಉಜುಕರಣಾಯ। ಇದಂ। ಮಹಾರಾಜ। ಇಸ್ಸಾಸಸ್ಸ ದುತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಇಸ್ಸಾಸೋ ಲಕ್ಖೇ ಉಪಾಸೇತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಇಮಸ್ಮಿಂ ಕಾಯೇ ಉಪಾಸಿತಬ್ಬಂ। ಕಥಂ ಮಹಾರಾಜ ಯೋಗಿನಾ ಯೋಗಾವಚರೇನ ಇಮಸ್ಮಿಂ ಕಾಯೇ ಉಪಾಸಿತಬ್ಬಂ॥ ಅನಿಚ್ಚತೋ ಉಪಾಸಿತಬ್ಬಂ। ದುಕ್ಖತೋ ಉಪಾಸಿತಬ್ಬಂ। ಅನತ್ತತೋ ಉಪಾಸಿತಬ್ಬಂ। ರೋಗತೋ…ಪೇ॰… ಗಣ್ಡತೋ…ಪೇ॰… ಸಲ್ಲತೋ…ಪೇ॰… ಅಘತೋ…ಪೇ॰… ಆಬಾಧತೋ…ಪೇ॰… ಪರತೋ…ಪೇ॰… ಪಲೋಕತೋ…ಪೇ॰… ಈತಿತೋ…ಪೇ॰… ಉಪದ್ದವತೋ…ಪೇ॰… ಭಯತೋ…ಪೇ॰… ಉಪಸಗ್ಗತೋ…ಪೇ॰… ಚಲತೋ…ಪೇ॰… ಪಭಙ್ಗುತೋ…ಪೇ॰… ಅದ್ಧುವತೋ…ಪೇ॰… ಅತಾಣತೋ…ಪೇ॰… ಅಲೇಣತೋ…ಪೇ॰… ಅಸರಣತೋ…ಪೇ॰… ರಿತ್ತತೋ…ಪೇ॰… ತುಚ್ಛತೋ…ಪೇ॰… ಸುಞ್ಞತೋ…ಪೇ॰… ಆದೀನವತೋ…ಪೇ॰… ವಿಪರಿಣಾಮಧಮ್ಮತೋ…ಪೇ॰… ಅಸಾರತೋ …ಪೇ॰… ಅಘಮೂಲತೋ…ಪೇ॰… ವಧಕತೋ…ಪೇ॰… ವಿಭವತೋ…ಪೇ॰… ಸಾಸವತೋ…ಪೇ॰… ಸಙ್ಖತತೋ…ಪೇ॰… ಮಾರಾಮಿಸತೋ…ಪೇ॰… ಜಾತಿಧಮ್ಮತೋ…ಪೇ॰… ಜರಾಧಮ್ಮತೋ…ಪೇ॰… ಬ್ಯಾಧಿಧಮ್ಮತೋ…ಪೇ॰… ಮರಣಧಮ್ಮತೋ…ಪೇ॰… ಸೋಕಧಮ್ಮತೋ…ಪೇ॰… ಪರಿದೇವಧಮ್ಮತೋ…ಪೇ॰… ಉಪಾಯಾಸಧಮ್ಮತೋ…ಪೇ॰… ಸಂಕಿಲೇಸಧಮ್ಮತೋ…ಪೇ॰… ಏವಂ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಇಮಸ್ಮಿಂ ಕಾಯೇ ಉಪಾಸಿತಬ್ಬಂ। ಇದಂ। ಮಹಾರಾಜ। ಇಸ್ಸಾಸಸ್ಸ ತತಿಯಂ ಅಙ್ಗಂ ಗಹೇತಬ್ಬಂ।>
      text <ಪುನ ಚಪರಂ। ಮಹಾರಾಜ। ಇಸ್ಸಾಸೋ ಸಾಯಂ ಪಾತಂ ಉಪಾಸತಿ। ಏವಮೇವ ಖೋ। ಮಹಾರಾಜ। ಯೋಗಿನಾ ಯೋಗಾವಚರೇನ ಸಾಯಂ ಪಾತಂ ಆರಮ್ಮಣೇ ಉಪಾಸಿತಬ್ಬಂ। ಇದಂ। ಮಹಾರಾಜ। ಇಸ್ಸಾಸಸ್ಸ ಚತುತ್ಥಂ ಅಙ್ಗಂ ಗಹೇತಬ್ಬಂ। ಭಾಸಿತಮ್ಪೇತಂ। ಮಹಾರಾಜ। ಥೇರೇನ ಸಾರಿಪುತ್ತೇನ ಧಮ್ಮಸೇನಾಪತಿನಾ>
      stand <ಇಸ್ಸಾಸಙ್ಗಪಞ್ಹೋ ಸತ್ತಮೋ।>
      stand <ಕುಮ್ಭವಗ್ಗೋ ಸತ್ತಮೋ।>
      text <ತಸ್ಸುದ್ದಾನಂ>
      stand <ಓಪಮ್ಮಕಥಾಪಞ್ಹೋ ನಿಟ್ಠಿತೋ।ನಿಗಮನಂ>
      text <ಇತಿ ಛಸು ಕಣ್ಡೇಸು ಬಾವೀಸತಿವಗ್ಗಪತಿಮಣ್ಡಿತೇಸು ದ್ವಾಸಟ್ಠಿಅಧಿಕಾ ದ್ವೇಸತಾ ಇಮಸ್ಮಿಂ ಪೋತ್ಥಕೇ ಆಗತಾ ಮಿಲಿನ್ದಪಞ್ಹಾ ಸಮತ್ತಾ। ಅನಾಗತಾ ಚ ಪನ ದ್ವಾಚತ್ತಾಲೀಸಾ ಹೋನ್ತಿ। ಆಗತಾ ಚ ಅನಾಗತಾ ಚ ಸಬ್ಬಾ ಸಮೋಧಾನೇತ್ವಾ ಚತೂಹಿ ಅಧಿಕಾ ತಿಸತಪಞ್ಹಾ ಹೋನ್ತಿ। ಸಬ್ಬಾವ ಮಿಲಿನ್ದಪಞ್ಹಾತಿ ಸಙ್ಖಂ ಗಚ್ಛನ್ತಿ।>
      text <ರಞ್ಞೋ ಚ ಥೇರಸ್ಸ ಚ ಪುಚ್ಛಾವಿಸಜ್ಜನಾವಸಾನೇ ಚತುರಾಸೀತಿಸತಸಹಸ್ಸಯೋಜನಬಹಲಾ ಉದಕಪರಿಯನ್ತಂ ಕತ್ವಾ ಅಯಂ ಮಹಾಪಥವೀ ಛಧಾ ಕಮ್ಪಿತ್ಥ। ವಿಜ್ಜುಲ್ಲತಾ ನಿಚ್ಛರಿಂಸು। ದೇವತಾ ದಿಬ್ಬಪುಪ್ಫವಸ್ಸಂ ಪವಸ್ಸಿಂಸು। ಮಹಾಬ್ರಹ್ಮಾ ಸಾಧುಕಾರಮದಾಸಿ। ಮಹಾಸಮುದ್ದಕುಚ್ಛಿಯಂ ಮೇಘತ್ಥನಿತನಿಗ್ಘೋಸೋ ವಿಯ ಮಹಾಘೋಸೋ ಅಹೋಸಿ। ಇತಿ ಸೋ ಮಿಲಿನ್ದೋ ರಾಜಾ ಚ ಓರೋಧಗಣಾ ಚ ಸಿರಸಾ ಅಞ್ಜಲಿಂ ಪಣಾಮೇತ್ವಾ ವನ್ದಿಂಸು।>
      text <ಮಿಲಿನ್ದೋ ರಾಜಾ ಅತಿವಿಯ ಪಮುದಿತಹದಯೋ ಸುಮಥಿತಮಾನಹದಯೋ ಬುದ್ಧಸಾಸನೇ ಸಾರಮತಿನೋ ರತನತ್ತಯೇ ಸುನಿಕ್ಕಙ್ಖೋ ನಿಗ್ಗುಮ್ಬೋ ನಿತ್ಥದ್ಧೋ ಹುತ್ವಾ ಥೇರಸ್ಸ ಗುಣೇಸು ಪಬ್ಬಜ್ಜಾಸು ಪಟಿಪದಾಇರಿಯಾಪಥೇಸು ಚ ಅತಿವಿಯ ಪಸನ್ನೋ ವಿಸ್ಸತ್ಥೋ ನಿರಾಲಯೋ ನಿಹತಮಾನತ್ಥಮ್ಭೋ ಉದ್ಧಟದಾಠೋ ವಿಯ ಭುಜಗಿನ್ದೋ ಏವಮಾಹ ಸಾಧು। ಭನ್ತೇ ನಾಗಸೇನ। ಬುದ್ಧವಿಸಯೋ ಪಞ್ಹೋ ತಯಾ ವಿಸಜ್ಜಿತೋ। ಇಮಸ್ಮಿಂ ಬುದ್ಧಸಾಸನೇ ಠಪೇತ್ವಾ ಧಮ್ಮಸೇನಾಪತಿಂ ಸಾರಿಪುತ್ತತ್ಥೇರಂ ಅಞ್ಞೋ ತಯಾ ಸದಿಸೋ ಪಞ್ಹವಿಸಜ್ಜನೇ ನತ್ಥಿ। ಖಮಥ। ಭನ್ತೇ ನಾಗಸೇನ। ಮಮ ಅಚ್ಚಯಂ। ಉಪಾಸಕಂ ಮಂ। ಭನ್ತೇ ನಾಗಸೇನ। ಧಾರೇಥ ಅಜ್ಜತಗ್ಗೇ ಪಾಣುಪೇತಂ ಸರಣಂ ಗತನ್ತಿ।>
      text <ತದಾ ರಾಜಾ ಸಹ ಬಲಕಾಯೇಹಿ ನಾಗಸೇನತ್ಥೇರಂ ಪಯಿರುಪಾಸಿತ್ವಾ ಮಿಲಿನ್ದಂ ನಾಮ ವಿಹಾರಂ ಕಾರೇತ್ವಾ ಥೇರಸ್ಸ ನಿಯ್ಯಾತೇತ್ವಾ ಚತೂಹಿ ಪಚ್ಚಯೇಹಿ ನಾಗಸೇನಂ ಕೋಟಿಸತೇಹಿ ಭಿಕ್ಖೂಹಿ ಸದ್ಧಿಂ ಪರಿಚರಿ। ಪುನಪಿ ಥೇರಸ್ಸ ಪಞ್ಞಾಯ ಪಸೀದಿತ್ವಾ ಪುತ್ತಸ್ಸ ರಜ್ಜಂ ನಿಯ್ಯಾತೇತ್ವಾ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತ್ವಾ ವಿಪಸ್ಸನಂ ವಡ್ಢೇತ್ವಾ ಅರಹತ್ತಂ ಪಾಪುಣಿ। ತೇನ ವುತ್ತಂ>
      stand <ಮಿಲಿನ್ದಪಞ್ಹೋ ನಿಟ್ಠಿತೋ।>
