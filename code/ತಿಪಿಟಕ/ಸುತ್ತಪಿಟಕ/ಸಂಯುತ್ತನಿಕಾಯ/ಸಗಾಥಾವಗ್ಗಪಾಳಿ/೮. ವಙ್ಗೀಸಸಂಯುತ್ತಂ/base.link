text <೮॥ ವಙ್ಗೀಸಸಂಯುತ್ತಂ>
  text <೧॥ ನಿಕ್ಖನ್ತಸುತ್ತಂ>
    text <೨೦೯>, <ಏವಂ ಮೇ ಸುತಂ ಏಕಂ ಸಮಯಂ ಆಯಸ್ಮಾ ವಙ್ಗೀಸೋ ಆಳವಿಯಂ ವಿಹರತಿ ಅಗ್ಗಾಳವೇ ಚೇತಿಯೇ ಆಯಸ್ಮತಾ ನಿಗ್ರೋಧಕಪ್ಪೇನ ಉಪಜ್ಝಾಯೇನ ಸದ್ಧಿಂ। ತೇನ ಖೋ ಪನ ಸಮಯೇನ ಆಯಸ್ಮಾ ವಙ್ಗೀಸೋ ನವಕೋ ಹೋತಿ ಅಚಿರಪಬ್ಬಜಿತೋ ಓಹಿಯ್ಯಕೋ ವಿಹಾರಪಾಲೋ। ಅಥ ಖೋ ಸಮ್ಬಹುಲಾ ಇತ್ಥಿಯೋ ಸಮಲಙ್ಕರಿತ್ವಾ ಯೇನ ಅಗ್ಗಾಳವಕೋ ಆರಾಮೋ ತೇನುಪಸಙ್ಕಮಿಂಸು ವಿಹಾರಪೇಕ್ಖಿಕಾಯೋ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ತಾ ಇತ್ಥಿಯೋ ದಿಸ್ವಾ ಅನಭಿರತಿ ಉಪ್ಪಜ್ಜತಿ। ರಾಗೋ ಚಿತ್ತಂ ಅನುದ್ಧಂಸೇತಿ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಲಾಭಾ ವತ ಮೇ। ನ ವತ ಮೇ ಲಾಭಾ। ದುಲ್ಲದ್ಧಂ ವತ ಮೇ। ನ ವತ ಮೇ ಸುಲದ್ಧಂ। ಯಸ್ಸ ಮೇ ಅನಭಿರತಿ ಉಪ್ಪನ್ನಾ। ರಾಗೋ ಚಿತ್ತಂ ಅನುದ್ಧಂಸೇತಿ। ತಂ ಕುತೇತ್ಥ ಲಬ್ಭಾ। ಯಂ ಮೇ ಪರೋ ಅನಭಿರತಿಂ ವಿನೋದೇತ್ವಾ ಅಭಿರತಿಂ ಉಪ್ಪಾದೇಯ್ಯ। ಯಂನೂನಾಹಂ ಅತ್ತನಾವ ಅತ್ತನೋ ಅನಭಿರತಿಂ ವಿನೋದೇತ್ವಾ ಅಭಿರತಿಂ ಉಪ್ಪಾದೇಯ್ಯನ್ತಿ। ಅಥ ಖೋ ಆಯಸ್ಮಾ ವಙ್ಗೀಸೋ ಅತ್ತನಾವ ಅತ್ತನೋ ಅನಭಿರತಿಂ ವಿನೋದೇತ್ವಾ ಅಭಿರತಿಂ ಉಪ್ಪಾದೇತ್ವಾ ತಾಯಂ ವೇಲಾಯಂ ಇಮಾ ಗಾಥಾಯೋ ಅಭಾಸಿ>
    block
      text <ನಿಕ್ಖನ್ತಂ ವತ ಮಂ ಸನ್ತಂ। ಅಗಾರಸ್ಮಾನಗಾರಿಯಂ।>
      text <ವಿತಕ್ಕಾ ಉಪಧಾವನ್ತಿ। ಪಗಬ್ಭಾ ಕಣ್ಹತೋ ಇಮೇ॥>
      text <ಉಗ್ಗಪುತ್ತಾ ಮಹಿಸ್ಸಾಸಾ। ಸಿಕ್ಖಿತಾ ದಳ್ಹಧಮ್ಮಿನೋ।>
      text <ಸಮನ್ತಾ ಪರಿಕಿರೇಯ್ಯುಂ। ಸಹಸ್ಸಂ ಅಪಲಾಯಿನಂ॥>
      text <ಸಚೇಪಿ ಏತತೋ ಭಿಯ್ಯೋ। ಆಗಮಿಸ್ಸನ್ತಿ ಇತ್ಥಿಯೋ।>
      text <ನೇವ ಮಂ ಬ್ಯಾಧಯಿಸ್ಸನ್ತಿ। ಧಮ್ಮೇ ಸಮ್ಹಿ ಪತಿಟ್ಠಿತಂ॥>
      text <ಸಕ್ಖೀ ಹಿ ಮೇ ಸುತಂ ಏತಂ। ಬುದ್ಧಸ್ಸಾದಿಚ್ಚಬನ್ಧುನೋ।>
      text <ನಿಬ್ಬಾನಗಮನಂ ಮಗ್ಗಂ। ತತ್ಥ ಮೇ ನಿರತೋ ಮನೋ॥>
      text <ಏವಞ್ಚೇ ಮಂ ವಿಹರನ್ತಂ। ಪಾಪಿಮ ಉಪಗಚ್ಛಸಿ।>
      text <ತಥಾ ಮಚ್ಚು ಕರಿಸ್ಸಾಮಿ। ನ ಮೇ ಮಗ್ಗಮ್ಪಿ ದಕ್ಖಸೀತಿ॥>
      text <ಅರತಿಞ್ಚ ರತಿಞ್ಚ ಪಹಾಯ। ಸಬ್ಬಸೋ ಗೇಹಸಿತಞ್ಚ ವಿತಕ್ಕಂ।>
      text <ವನಥಂ ನ ಕರೇಯ್ಯ ಕುಹಿಞ್ಚಿ। ನಿಬ್ಬನಥೋ ಅರತೋ ಸ ಹಿ ಭಿಕ್ಖು॥>
      text <ಯಮಿಧ ಪಥವಿಞ್ಚ ವೇಹಾಸಂ। ರೂಪಗತಞ್ಚ ಜಗತೋಗಧಂ।>
      text <ಕಿಞ್ಚಿ ಪರಿಜೀಯತಿ ಸಬ್ಬಮನಿಚ್ಚಂ। ಏವಂ ಸಮೇಚ್ಚ ಚರನ್ತಿ ಮುತತ್ತಾ॥>
      text <ಉಪಧೀಸು ಜನಾ ಗಧಿತಾಸೇ। ದಿಟ್ಠಸುತೇ ಪಟಿಘೇ ಚ ಮುತೇ ಚ।>
      text <ಏತ್ಥ ವಿನೋದಯ ಛನ್ದಮನೇಜೋ। ಯೋ ಏತ್ಥ ನ ಲಿಮ್ಪತಿ ತಂ ಮುನಿಮಾಹು॥>
      text <ಅಥ ಸಟ್ಠಿನಿಸ್ಸಿತಾ ಸವಿತಕ್ಕಾ। ಪುಥೂ ಜನತಾಯ ಅಧಮ್ಮಾ ನಿವಿಟ್ಠಾ।>
      text <ನ ಚ ವಗ್ಗಗತಸ್ಸ ಕುಹಿಞ್ಚಿ। ನೋ ಪನ ದುಟ್ಠುಲ್ಲಭಾಣೀ ಸ ಭಿಕ್ಖು॥>
      text <ದಬ್ಬೋ ಚಿರರತ್ತಸಮಾಹಿತೋ। ಅಕುಹಕೋ ನಿಪಕೋ ಅಪಿಹಾಲು।>
      text <ಸನ್ತಂ ಪದಂ ಅಜ್ಝಗಮಾ ಮುನಿ ಪಟಿಚ್ಚ। ಪರಿನಿಬ್ಬುತೋ ಕಙ್ಖತಿ ಕಾಲನ್ತಿ॥>
      text <ಮಾನಂ ಪಜಹಸ್ಸು ಗೋತಮ। ಮಾನಪಥಞ್ಚ ಪಜಹಸ್ಸು।>
      text <ಅಸೇಸಂ ಮಾನಪಥಸ್ಮಿಂ। ಸಮುಚ್ಛಿತೋ ವಿಪ್ಪಟಿಸಾರೀಹುವಾ ಚಿರರತ್ತಂ॥>
      text <ಮಕ್ಖೇನ ಮಕ್ಖಿತಾ ಪಜಾ। ಮಾನಹತಾ ನಿರಯಂ ಪಪತನ್ತಿ।>
      text <ಸೋಚನ್ತಿ ಜನಾ ಚಿರರತ್ತಂ। ಮಾನಹತಾ ನಿರಯಂ ಉಪಪನ್ನಾ॥>
      text <ನ ಹಿ ಸೋಚತಿ ಭಿಕ್ಖು ಕದಾಚಿ। ಮಗ್ಗಜಿನೋ ಸಮ್ಮಾಪಟಿಪನ್ನೋ।>
      text <ಕಿತ್ತಿಞ್ಚ ಸುಖಞ್ಚ ಅನುಭೋತಿ। ಧಮ್ಮದಸೋತಿ ತಮಾಹು ಪಹಿತತ್ತಂ॥>
      text <ತಸ್ಮಾ ಅಖಿಲೋಧ ಪಧಾನವಾ। ನೀವರಣಾನಿ ಪಹಾಯ ವಿಸುದ್ಧೋ।>
      text <ಮಾನಞ್ಚ ಪಹಾಯ ಅಸೇಸಂ। ವಿಜ್ಜಾಯನ್ತಕರೋ ಸಮಿತಾವೀತಿ॥>
      text <ಕಾಮರಾಗೇನ ಡಯ್ಹಾಮಿ। ಚಿತ್ತಂ ಮೇ ಪರಿಡಯ್ಹತಿ।>
      text <ಸಾಧು ನಿಬ್ಬಾಪನಂ ಬ್ರೂಹಿ। ಅನುಕಮ್ಪಾಯ ಗೋತಮಾತಿ॥>
      text <ಸಞ್ಞಾಯ ವಿಪರಿಯೇಸಾ। ಚಿತ್ತಂ ತೇ ಪರಿಡಯ್ಹತಿ।>
      text <ನಿಮಿತ್ತಂ ಪರಿವಜ್ಜೇಹಿ। ಸುಭಂ ರಾಗೂಪಸಂಹಿತಂ॥>
      text <ಸಙ್ಖಾರೇ ಪರತೋ ಪಸ್ಸ। ದುಕ್ಖತೋ ಮಾ ಚ ಅತ್ತತೋ।>
      text <ನಿಬ್ಬಾಪೇಹಿ ಮಹಾರಾಗಂ। ಮಾ ಡಯ್ಹಿತ್ಥೋ ಪುನಪ್ಪುನಂ॥>
      text <ಅಸುಭಾಯ ಚಿತ್ತಂ ಭಾವೇಹಿ। ಏಕಗ್ಗಂ ಸುಸಮಾಹಿತಂ।>
      text <ಸತಿ ಕಾಯಗತಾ ತ್ಯತ್ಥು। ನಿಬ್ಬಿದಾಬಹುಲೋ ಭವ॥>
      text <ಅನಿಮಿತ್ತಞ್ಚ ಭಾವೇಹಿ। ಮಾನಾನುಸಯಮುಜ್ಜಹ।>
      text <ತತೋ ಮಾನಾಭಿಸಮಯಾ। ಉಪಸನ್ತೋ ಚರಿಸ್ಸಸೀತಿ॥>
      text <ಸುಭಾಸಿತಂ ಉತ್ತಮಮಾಹು ಸನ್ತೋ।>
      text <ಧಮ್ಮಂ ಭಣೇ ನಾಧಮ್ಮಂ ತಂ ದುತಿಯಂ।>
      text <ಪಿಯಂ ಭಣೇ ನಾಪ್ಪಿಯಂ ತಂ ತತಿಯಂ।>
      text <ಸಚ್ಚಂ ಭಣೇ ನಾಲಿಕಂ ತಂ ಚತುತ್ಥನ್ತಿ॥>
      text <ತಮೇವ ವಾಚಂ ಭಾಸೇಯ್ಯ। ಯಾಯತ್ತಾನಂ ನ ತಾಪಯೇ।>
      text <ಪರೇ ಚ ನ ವಿಹಿಂಸೇಯ್ಯ। ಸಾ ವೇ ವಾಚಾ ಸುಭಾಸಿತಾ॥>
      text <ಪಿಯವಾಚಂವ ಭಾಸೇಯ್ಯ। ಯಾ ವಾಚಾ ಪಟಿನನ್ದಿತಾ।>
      text <ಯಂ ಅನಾದಾಯ ಪಾಪಾನಿ। ಪರೇಸಂ ಭಾಸತೇ ಪಿಯಂ॥>
      text <ಸಚ್ಚಂ ವೇ ಅಮತಾ ವಾಚಾ। ಏಸ ಧಮ್ಮೋ ಸನನ್ತನೋ।>
      text <ಸಚ್ಚೇ ಅತ್ಥೇ ಚ ಧಮ್ಮೇ ಚ। ಆಹು ಸನ್ತೋ ಪತಿಟ್ಠಿತಾ॥>
      text <ಯಂ ಬುದ್ಧೋ ಭಾಸತೇ ವಾಚಂ। ಖೇಮಂ ನಿಬ್ಬಾನಪತ್ತಿಯಾ।>
      text <ದುಕ್ಖಸ್ಸನ್ತಕಿರಿಯಾಯ। ಸಾ ವೇ ವಾಚಾನಮುತ್ತಮಾತಿ॥>
      text <ಗಮ್ಭೀರಪಞ್ಞೋ ಮೇಧಾವೀ। ಮಗ್ಗಾಮಗ್ಗಸ್ಸ ಕೋವಿದೋ।>
      text <ಸಾರಿಪುತ್ತೋ ಮಹಾಪಞ್ಞೋ। ಧಮ್ಮಂ ದೇಸೇತಿ ಭಿಕ್ಖುನಂ॥>
      text <ಸಂಖಿತ್ತೇನಪಿ ದೇಸೇತಿ। ವಿತ್ಥಾರೇನಪಿ ಭಾಸತಿ।>
      text <ಸಾಳಿಕಾಯಿವ ನಿಗ್ಘೋಸೋ। ಪಟಿಭಾನಂ ಉದೀರಯಿ॥>
      text <ತಸ್ಸ ತಂ ದೇಸಯನ್ತಸ್ಸ। ಸುಣನ್ತಿ ಮಧುರಂ ಗಿರಂ।>
      text <ಸರೇನ ರಜನೀಯೇನ। ಸವನೀಯೇನ ವಗ್ಗುನಾ।>
      text <ಉದಗ್ಗಚಿತ್ತಾ ಮುದಿತಾ। ಸೋತಂ ಓಧೇನ್ತಿ ಭಿಕ್ಖವೋತಿ॥>
      text <ಅಜ್ಜ ಪನ್ನರಸೇ ವಿಸುದ್ಧಿಯಾ। ಭಿಕ್ಖೂ ಪಞ್ಚಸತಾ ಸಮಾಗತಾ।>
      text <ಸಂಯೋಜನಬನ್ಧನಚ್ಛಿದಾ। ಅನೀಘಾ ಖೀಣಪುನಬ್ಭವಾ ಇಸೀ॥>
      text <ಚಕ್ಕವತ್ತೀ ಯಥಾ ರಾಜಾ। ಅಮಚ್ಚಪರಿವಾರಿತೋ।>
      text <ಸಮನ್ತಾ ಅನುಪರಿಯೇತಿ। ಸಾಗರನ್ತಂ ಮಹಿಂ ಇಮಂ॥>
      text <ಏವಂ ವಿಜಿತಸಙ್ಗಾಮಂ। ಸತ್ಥವಾಹಂ ಅನುತ್ತರಂ।>
      text <ಸಾವಕಾ ಪಯಿರುಪಾಸನ್ತಿ। ತೇವಿಜ್ಜಾ ಮಚ್ಚುಹಾಯಿನೋ॥>
      text <ಸಬ್ಬೇ ಭಗವತೋ ಪುತ್ತಾ। ಪಲಾಪೇತ್ಥ ನ ವಿಜ್ಜತಿ।>
      text <ತಣ್ಹಾಸಲ್ಲಸ್ಸ ಹನ್ತಾರಂ। ವನ್ದೇ ಆದಿಚ್ಚಬನ್ಧುನನ್ತಿ॥>
      text <ಪರೋಸಹಸ್ಸಂ ಭಿಕ್ಖೂನಂ। ಸುಗತಂ ಪಯಿರುಪಾಸತಿ।>
      text <ದೇಸೇನ್ತಂ ವಿರಜಂ ಧಮ್ಮಂ। ನಿಬ್ಬಾನಂ ಅಕುತೋಭಯಂ॥>
      text <ಸುಣನ್ತಿ ಧಮ್ಮಂ ವಿಮಲಂ। ಸಮ್ಮಾಸಮ್ಬುದ್ಧದೇಸಿತಂ।>
      text <ಸೋಭತಿ ವತ ಸಮ್ಬುದ್ಧೋ। ಭಿಕ್ಖುಸಙ್ಘಪುರಕ್ಖತೋ॥>
      text <ನಾಗನಾಮೋಸಿ ಭಗವಾ। ಇಸೀನಂ ಇಸಿಸತ್ತಮೋ।>
      text <ಮಹಾಮೇಘೋವ ಹುತ್ವಾನ। ಸಾವಕೇ ಅಭಿವಸ್ಸತಿ॥>
      text <ದಿವಾವಿಹಾರಾ ನಿಕ್ಖಮ್ಮ। ಸತ್ಥುದಸ್ಸನಕಮ್ಯತಾ।>
      text <ಸಾವಕೋ ತೇ ಮಹಾವೀರ। ಪಾದೇ ವನ್ದತಿ ವಙ್ಗೀಸೋತಿ॥>
      text <ಉಮ್ಮಗ್ಗಪಥಂ ಮಾರಸ್ಸ ಅಭಿಭುಯ್ಯ। ಚರತಿ ಪಭಿಜ್ಜ ಖಿಲಾನಿ।>
      text <ತಂ ಪಸ್ಸಥ ಬನ್ಧಪಮುಞ್ಚಕರಂ। ಅಸಿತಂ ಭಾಗಸೋ ಪವಿಭಜಂ॥>
      text <ಓಘಸ್ಸ ನಿತ್ಥರಣತ್ಥಂ। ಅನೇಕವಿಹಿತಂ ಮಗ್ಗಂ ಅಕ್ಖಾಸಿ।>
      text <ತಸ್ಮಿಞ್ಚೇ ಅಮತೇ ಅಕ್ಖಾತೇ। ಧಮ್ಮದ್ದಸಾ ಠಿತಾ ಅಸಂಹೀರಾ॥>
      text <ಪಜ್ಜೋತಕರೋ ಅತಿವಿಜ್ಝ। ಸಬ್ಬಟ್ಠಿತೀನಂ ಅತಿಕ್ಕಮಮದ್ದಸ।>
      text <ಞತ್ವಾ ಚ ಸಚ್ಛಿಕತ್ವಾ ಚ। ಅಗ್ಗಂ ಸೋ ದೇಸಯಿ ದಸದ್ಧಾನಂ॥>
      text <ಏವಂ ಸುದೇಸಿತೇ ಧಮ್ಮೇ।>
      text <ಕೋ ಪಮಾದೋ ವಿಜಾನತಂ ಧಮ್ಮಂ।>
      text <ತಸ್ಮಾ ಹಿ ತಸ್ಸ ಭಗವತೋ ಸಾಸನೇ।>
      text <ಅಪ್ಪಮತ್ತೋ ಸದಾ ನಮಸ್ಸಮನುಸಿಕ್ಖೇತಿ॥>
      text <ಬುದ್ಧಾನುಬುದ್ಧೋ ಸೋ ಥೇರೋ। ಕೋಣ್ಡಞ್ಞೋ ತಿಬ್ಬನಿಕ್ಕಮೋ।>
      text <ಲಾಭೀ ಸುಖವಿಹಾರಾನಂ। ವಿವೇಕಾನಂ ಅಭಿಣ್ಹಸೋ॥>
      text <ಯಂ ಸಾವಕೇನ ಪತ್ತಬ್ಬಂ। ಸತ್ಥುಸಾಸನಕಾರಿನಾ।>
      text <ಸಬ್ಬಸ್ಸ ತಂ ಅನುಪ್ಪತ್ತಂ। ಅಪ್ಪಮತ್ತಸ್ಸ ಸಿಕ್ಖತೋ॥>
      text <ಮಹಾನುಭಾವೋ ತೇವಿಜ್ಜೋ। ಚೇತೋಪರಿಯಾಯಕೋವಿದೋ।>
      text <ಕೋಣ್ಡಞ್ಞೋ ಬುದ್ಧದಾಯಾದೋ। ಪಾದೇ ವನ್ದತಿ ಸತ್ಥುನೋತಿ॥>
      text <ನಗಸ್ಸ ಪಸ್ಸೇ ಆಸೀನಂ। ಮುನಿಂ ದುಕ್ಖಸ್ಸ ಪಾರಗುಂ।>
      text <ಸಾವಕಾ ಪಯಿರುಪಾಸನ್ತಿ। ತೇವಿಜ್ಜಾ ಮಚ್ಚುಹಾಯಿನೋ॥>
      text <ತೇ ಚೇತಸಾ ಅನುಪರಿಯೇತಿ। ಮೋಗ್ಗಲ್ಲಾನೋ ಮಹಿದ್ಧಿಕೋ।>
      text <ಚಿತ್ತಂ ನೇಸಂ ಸಮನ್ನೇಸಂ। ವಿಪ್ಪಮುತ್ತಂ ನಿರೂಪಧಿಂ॥>
      text <ಏವಂ ಸಬ್ಬಙ್ಗಸಮ್ಪನ್ನಂ। ಮುನಿಂ ದುಕ್ಖಸ್ಸ ಪಾರಗುಂ।>
      text <ಅನೇಕಾಕಾರಸಮ್ಪನ್ನಂ। ಪಯಿರುಪಾಸನ್ತಿ ಗೋತಮನ್ತಿ॥>
      text <ಚನ್ದೋ ಯಥಾ ವಿಗತವಲಾಹಕೇ ನಭೇ।>
      text <ವಿರೋಚತಿ ವಿಗತಮಲೋವ ಭಾಣುಮಾ।>
      text <ಏವಮ್ಪಿ ಅಙ್ಗೀರಸ ತ್ವಂ ಮಹಾಮುನಿ।>
      text <ಅತಿರೋಚಸಿ ಯಸಸಾ ಸಬ್ಬಲೋಕನ್ತಿ॥>
      text <ಕಾವೇಯ್ಯಮತ್ತಾ ವಿಚರಿಮ್ಹ ಪುಬ್ಬೇ। ಗಾಮಾ ಗಾಮಂ ಪುರಾ ಪುರಂ।>
      text <ಅಥದ್ದಸಾಮ ಸಮ್ಬುದ್ಧಂ। ಸದ್ಧಾ ನೋ ಉಪಪಜ್ಜಥ॥>
      text <ಸೋ ಮೇ ಧಮ್ಮಮದೇಸೇಸಿ। ಖನ್ಧಾಯತನಧಾತುಯೋ।>
      text <ತಸ್ಸಾಹಂ ಧಮ್ಮಂ ಸುತ್ವಾನ। ಪಬ್ಬಜಿಂ ಅನಗಾರಿಯಂ॥>
      text <ಬಹುನ್ನಂ ವತ ಅತ್ಥಾಯ। ಬೋಧಿಂ ಅಜ್ಝಗಮಾ ಮುನಿ।>
      text <ಭಿಕ್ಖೂನಂ ಭಿಕ್ಖುನೀನಞ್ಚ। ಯೇ ನಿಯಾಮಗತದ್ದಸಾ॥>
      text <ಸ್ವಾಗತಂ ವತ ಮೇ ಆಸಿ। ಮಮ ಬುದ್ಧಸ್ಸ ಸನ್ತಿಕೇ।>
      text <ತಿಸ್ಸೋ ವಿಜ್ಜಾ ಅನುಪ್ಪತ್ತಾ। ಕತಂ ಬುದ್ಧಸ್ಸ ಸಾಸನಂ॥>
      text <ಪುಬ್ಬೇನಿವಾಸಂ ಜಾನಾಮಿ। ದಿಬ್ಬಚಕ್ಖುಂ ವಿಸೋಧಿತಂ।>
      text <ತೇವಿಜ್ಜೋ ಇದ್ಧಿಪತ್ತೋಮ್ಹಿ। ಚೇತೋಪರಿಯಾಯಕೋವಿದೋತಿ॥>
      text <ನಿಕ್ಖನ್ತಂ ಅರತಿ ಚೇವ। ಪೇಸಲಾ ಅತಿಮಞ್ಞನಾ।>
      text <ಆನನ್ದೇನ ಸುಭಾಸಿತಾ। ಸಾರಿಪುತ್ತಪವಾರಣಾ।>
      text <ಪರೋಸಹಸ್ಸಂ ಕೋಣ್ಡಞ್ಞೋ। ಮೋಗ್ಗಲ್ಲಾನೇನ ಗಗ್ಗರಾ।>
      text <ವಙ್ಗೀಸೇನ ದ್ವಾದಸಾತಿ॥>
  text <೨॥ ಅರತಿಸುತ್ತಂ>
    text <೨೧೦>, <ಏಕಂ ಸಮಯಂ…ಪೇ॰… ಆಯಸ್ಮಾ ವಙ್ಗೀಸೋ ಆಳವಿಯಂ ವಿಹರತಿ ಅಗ್ಗಾಳವೇ ಚೇತಿಯೇ ಆಯಸ್ಮತಾ ನಿಗ್ರೋಧಕಪ್ಪೇನ ಉಪಜ್ಝಾಯೇನ ಸದ್ಧಿಂ। ತೇನ ಖೋ ಪನ ಸಮಯೇನ ಆಯಸ್ಮಾ ನಿಗ್ರೋಧಕಪ್ಪೋ ಪಚ್ಛಾಭತ್ತಂ ಪಿಣ್ಡಪಾತಪಟಿಕ್ಕನ್ತೋ ವಿಹಾರಂ ಪವಿಸತಿ। ಸಾಯಂ ವಾ ನಿಕ್ಖಮತಿ ಅಪರಜ್ಜು ವಾ ಕಾಲೇ। ತೇನ ಖೋ ಪನ ಸಮಯೇನ ಆಯಸ್ಮತೋ ವಙ್ಗೀಸಸ್ಸ ಅನಭಿರತಿ ಉಪ್ಪನ್ನಾ ಹೋತಿ। ರಾಗೋ ಚಿತ್ತಂ ಅನುದ್ಧಂಸೇತಿ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಲಾಭಾ ವತ ಮೇ। ನ ವತ ಮೇ ಲಾಭಾ। ದುಲ್ಲದ್ಧಂ ವತ ಮೇ। ನ ವತ ಮೇ ಸುಲದ್ಧಂ। ಯಸ್ಸ ಮೇ ಅನಭಿರತಿ ಉಪ್ಪನ್ನಾ। ರಾಗೋ ಚಿತ್ತಂ ಅನುದ್ಧಂಸೇತಿ। ತಂ ಕುತೇತ್ಥ ಲಬ್ಭಾ। ಯಂ ಮೇ ಪರೋ ಅನಭಿರತಿಂ ವಿನೋದೇತ್ವಾ ಅಭಿರತಿಂ ಉಪ್ಪಾದೇಯ್ಯ। ಯಂನೂನಾಹಂ ಅತ್ತನಾವ ಅತ್ತನೋ ಅನಭಿರತಿಂ ವಿನೋದೇತ್ವಾ ಅಭಿರತಿಂ ಉಪ್ಪಾದೇಯ್ಯನ್ತಿ। ಅಥ ಖೋ ಆಯಸ್ಮಾ ವಙ್ಗೀಸೋ ಅತ್ತನಾವ ಅತ್ತನೋ ಅನಭಿರತಿಂ ವಿನೋದೇತ್ವಾ ಅಭಿರತಿಂ ಉಪ್ಪಾದೇತ್ವಾ ತಾಯಂ ವೇಲಾಯಂ ಇಮಾ ಗಾಥಾಯೋ ಅಭಾಸಿ>
  text <೩॥ ಪೇಸಲಸುತ್ತಂ>
    text <೨೧೧>, <ಏಕಂ ಸಮಯಂ ಆಯಸ್ಮಾ ವಙ್ಗೀಸೋ ಆಳವಿಯಂ ವಿಹರತಿ ಅಗ್ಗಾಳವೇ ಚೇತಿಯೇ ಆಯಸ್ಮತಾ ನಿಗ್ರೋಧಕಪ್ಪೇನ ಉಪಜ್ಝಾಯೇನ ಸದ್ಧಿಂ। ತೇನ ಖೋ ಪನ ಸಮಯೇನ ಆಯಸ್ಮಾ ವಙ್ಗೀಸೋ ಅತ್ತನೋ ಪಟಿಭಾನೇನ ಅಞ್ಞೇ ಪೇಸಲೇ ಭಿಕ್ಖೂ ಅತಿಮಞ್ಞತಿ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಲಾಭಾ ವತ ಮೇ। ನ ವತ ಮೇ ಲಾಭಾ। ದುಲ್ಲದ್ಧಂ ವತ ಮೇ। ನ ವತ ಮೇ ಸುಲದ್ಧಂ। ಯ್ವಾಹಂ ಅತ್ತನೋ ಪಟಿಭಾನೇನ ಅಞ್ಞೇ ಪೇಸಲೇ ಭಿಕ್ಖೂ ಅತಿಮಞ್ಞಾಮೀತಿ। ಅಥ ಖೋ ಆಯಸ್ಮಾ ವಙ್ಗೀಸೋ ಅತ್ತನಾವ ಅತ್ತನೋ ವಿಪ್ಪಟಿಸಾರಂ ಉಪ್ಪಾದೇತ್ವಾ ತಾಯಂ ವೇಲಾಯಂ ಇಮಾ ಗಾಥಾಯೋ ಅಭಾಸಿ>
  text <೪॥ ಆನನ್ದಸುತ್ತಂ>
    text <೨೧೨>, <ಏಕಂ ಸಮಯಂ ಆಯಸ್ಮಾ ಆನನ್ದೋ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ಅಥ ಖೋ ಆಯಸ್ಮಾ ಆನನ್ದೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಸಾವತ್ಥಿಂ ಪಿಣ್ಡಾಯ ಪಾವಿಸಿ ಆಯಸ್ಮತಾ ವಙ್ಗೀಸೇನ ಪಚ್ಛಾಸಮಣೇನ। ತೇನ ಖೋ ಪನ ಸಮಯೇನ ಆಯಸ್ಮತೋ ವಙ್ಗೀಸಸ್ಸ ಅನಭಿರತಿ ಉಪ್ಪನ್ನಾ ಹೋತಿ। ರಾಗೋ ಚಿತ್ತಂ ಅನುದ್ಧಂಸೇತಿ। ಅಥ ಖೋ ಆಯಸ್ಮಾ ವಙ್ಗೀಸೋ ಆಯಸ್ಮನ್ತಂ ಆನನ್ದಂ ಗಾಥಾಯ ಅಜ್ಝಭಾಸಿ>
  text <೫॥ ಸುಭಾಸಿತಸುತ್ತಂ>
    text <೨೧೩>, <ಸಾವತ್ಥಿನಿದಾನಂ। ತತ್ರ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಭಿಕ್ಖವೋತಿ। ಭದನ್ತೇತಿ ತೇ ಭಿಕ್ಖೂ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
    text <ಚತೂಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತಾ ವಾಚಾ ಸುಭಾಸಿತಾ ಹೋತಿ। ನೋ ದುಬ್ಭಾಸಿತಾ। ಅನವಜ್ಜಾ ಚ ಅನನುವಜ್ಜಾ ಚ ವಿಞ್ಞೂನಂ। ಕತಮೇಹಿ ಚತೂಹಿ॥ ಇಧ। ಭಿಕ್ಖವೇ। ಭಿಕ್ಖು ಸುಭಾಸಿತಂಯೇವ ಭಾಸತಿ ನೋ ದುಬ್ಭಾಸಿತಂ। ಧಮ್ಮಂಯೇವ ಭಾಸತಿ ನೋ ಅಧಮ್ಮಂ। ಪಿಯಂಯೇವ ಭಾಸತಿ ನೋ ಅಪ್ಪಿಯಂ। ಸಚ್ಚಂಯೇವ ಭಾಸತಿ ನೋ ಅಲಿಕಂ। ಇಮೇಹಿ ಖೋ। ಭಿಕ್ಖವೇ। ಚತೂಹಿ ಅಙ್ಗೇಹಿ ಸಮನ್ನಾಗತಾ ವಾಚಾ ಸುಭಾಸಿತಾ ಹೋತಿ। ನೋ ದುಬ್ಭಾಸಿತಾ। ಅನವಜ್ಜಾ ಚ ಅನನುವಜ್ಜಾ ಚ ವಿಞ್ಞೂನನ್ತಿ। ಇದಮವೋಚ ಭಗವಾ। ಇದಂ ವತ್ವಾನ ಸುಗತೋ ಅಥಾಪರಂ ಏತದವೋಚ ಸತ್ಥಾ>
    text <ಅಥ ಖೋ ಆಯಸ್ಮಾ ವಙ್ಗೀಸೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನ ಭಗವಾ ತೇನಞ್ಜಲಿಂ ಪಣಾಮೇತ್ವಾ ಭಗವನ್ತಂ ಏತದವೋಚ ಪಟಿಭಾತಿ ಮಂ ಭಗವಾ। ಪಟಿಭಾತಿ ಮಂ ಸುಗತಾತಿ। ಪಟಿಭಾತು ತಂ ವಙ್ಗೀಸಾತಿ ಭಗವಾ ಅವೋಚ। ಅಥ ಖೋ ಆಯಸ್ಮಾ ವಙ್ಗೀಸೋ ಭಗವನ್ತಂ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವಿ>
  text <೬॥ ಸಾರಿಪುತ್ತಸುತ್ತಂ>
    text <೨೧೪>, <ಏಕಂ ಸಮಯಂ ಆಯಸ್ಮಾ ಸಾರಿಪುತ್ತೋ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಆಯಸ್ಮಾ ಸಾರಿಪುತ್ತೋ ಭಿಕ್ಖೂ ಧಮ್ಮಿಯಾ ಕಥಾಯ ಸನ್ದಸ್ಸೇತಿ ಸಮಾದಪೇತಿ ಸಮುತ್ತೇಜೇತಿ ಸಮ್ಪಹಂಸೇತಿ ಪೋರಿಯಾ ವಾಚಾಯ ವಿಸ್ಸಟ್ಠಾಯ ಅನೇಲಗಲಾಯ ಅತ್ಥಸ್ಸ ವಿಞ್ಞಾಪನಿಯಾ। ತೇ ಚ ಭಿಕ್ಖೂ ಅಟ್ಠಿಂ ಕತ್ವಾ ಮನಸಿ ಕತ್ವಾ ಸಬ್ಬಚೇತಸಾ ಸಮನ್ನಾಹರಿತ್ವಾ ಓಹಿತಸೋತಾ ಧಮ್ಮಂ ಸುಣನ್ತಿ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಯಂ ಖೋ ಆಯಸ್ಮಾ ಸಾರಿಪುತ್ತೋ ಭಿಕ್ಖೂ ಧಮ್ಮಿಯಾ ಕಥಾಯ ಸನ್ದಸ್ಸೇತಿ ಸಮಾದಪೇತಿ ಸಮುತ್ತೇಜೇತಿ ಸಮ್ಪಹಂಸೇತಿ ಪೋರಿಯಾ ವಾಚಾಯ ವಿಸ್ಸಟ್ಠಾಯ ಅನೇಲಗಲಾಯ ಅತ್ಥಸ್ಸ ವಿಞ್ಞಾಪನಿಯಾ। ತೇ ಚ ಭಿಕ್ಖೂ ಅಟ್ಠಿಂ ಕತ್ವಾ ಮನಸಿ ಕತ್ವಾ ಸಬ್ಬಚೇತಸಾ ಸಮನ್ನಾಹರಿತ್ವಾ ಓಹಿತಸೋತಾ ಧಮ್ಮಂ ಸುಣನ್ತಿ। ಯಂನೂನಾಹಂ ಆಯಸ್ಮನ್ತಂ ಸಾರಿಪುತ್ತಂ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವೇಯ್ಯನ್ತಿ।>
    text <ಅಥ ಖೋ ಆಯಸ್ಮಾ ವಙ್ಗೀಸೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನಾಯಸ್ಮಾ ಸಾರಿಪುತ್ತೋ ತೇನಞ್ಜಲಿಂ ಪಣಾಮೇತ್ವಾ ಆಯಸ್ಮನ್ತಂ ಸಾರಿಪುತ್ತಂ ಏತದವೋಚ ಪಟಿಭಾತಿ ಮಂ। ಆವುಸೋ ಸಾರಿಪುತ್ತ। ಪಟಿಭಾತಿ ಮಂ। ಆವುಸೋ ಸಾರಿಪುತ್ತಾತಿ। ಪಟಿಭಾತು ತಂ। ಆವುಸೋ ವಙ್ಗೀಸಾತಿ। ಅಥ ಖೋ ಆಯಸ್ಮಾ ವಙ್ಗೀಸೋ ಆಯಸ್ಮನ್ತಂ ಸಾರಿಪುತ್ತಂ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವಿ>
  text <೭॥ ಪವಾರಣಾಸುತ್ತಂ>
    text <೨೧೫>, <ಏಕಂ ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಪುಬ್ಬಾರಾಮೇ ಮಿಗಾರಮಾತುಪಾಸಾದೇ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸಬ್ಬೇಹೇವ ಅರಹನ್ತೇಹಿ। ತೇನ ಖೋ ಪನ ಸಮಯೇನ ಭಗವಾ ತದಹುಪೋಸಥೇ ಪನ್ನರಸೇ ಪವಾರಣಾಯ ಭಿಕ್ಖುಸಙ್ಘಪರಿವುತೋ ಅಬ್ಭೋಕಾಸೇ ನಿಸಿನ್ನೋ ಹೋತಿ। ಅಥ ಖೋ ಭಗವಾ ತುಣ್ಹೀಭೂತಂ ಭಿಕ್ಖುಸಙ್ಘಂ ಅನುವಿಲೋಕೇತ್ವಾ ಭಿಕ್ಖೂ ಆಮನ್ತೇಸಿ ಹನ್ದ ದಾನಿ। ಭಿಕ್ಖವೇ। ಪವಾರೇಮಿ ವೋ। ನ ಚ ಮೇ ಕಿಞ್ಚಿ ಗರಹಥ ಕಾಯಿಕಂ ವಾ ವಾಚಸಿಕಂ ವಾತಿ।>
    text <ಏವಂ ವುತ್ತೇ। ಆಯಸ್ಮಾ ಸಾರಿಪುತ್ತೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನ ಭಗವಾ ತೇನಞ್ಜಲಿಂ ಪಣಾಮೇತ್ವಾ ಭಗವನ್ತಂ ಏತದವೋಚ ನ ಖೋ ಮಯಂ। ಭನ್ತೇ। ಭಗವತೋ ಕಿಞ್ಚಿ ಗರಹಾಮ ಕಾಯಿಕಂ ವಾ ವಾಚಸಿಕಂ ವಾ। ಭಗವಾ ಹಿ। ಭನ್ತೇ। ಅನುಪ್ಪನ್ನಸ್ಸ ಮಗ್ಗಸ್ಸ ಉಪ್ಪಾದೇತಾ। ಅಸಞ್ಜಾತಸ್ಸ ಮಗ್ಗಸ್ಸ ಸಞ್ಜನೇತಾ। ಅನಕ್ಖಾತಸ್ಸ ಮಗ್ಗಸ್ಸ ಅಕ್ಖಾತಾ। ಮಗ್ಗಞ್ಞೂ ಮಗ್ಗವಿದೂ ಮಗ್ಗಕೋವಿದೋ। ಮಗ್ಗಾನುಗಾ ಚ। ಭನ್ತೇ। ಏತರಹಿ ಸಾವಕಾ ವಿಹರನ್ತಿ ಪಚ್ಛಾ ಸಮನ್ನಾಗತಾ। ಅಹಞ್ಚ ಖೋ। ಭನ್ತೇ। ಭಗವನ್ತಂ ಪವಾರೇಮಿ। ನ ಚ ಮೇ ಭಗವಾ ಕಿಞ್ಚಿ ಗರಹತಿ ಕಾಯಿಕಂ ವಾ ವಾಚಸಿಕಂ ವಾತಿ।>
    text <ನ ಖ್ವಾಹಂ ತೇ। ಸಾರಿಪುತ್ತ। ಕಿಞ್ಚಿ ಗರಹಾಮಿ ಕಾಯಿಕಂ ವಾ ವಾಚಸಿಕಂ ವಾ। ಪಣ್ಡಿತೋ ತ್ವಂ। ಸಾರಿಪುತ್ತ। ಮಹಾಪಞ್ಞೋ ತ್ವಂ। ಸಾರಿಪುತ್ತ। ಪುಥುಪಞ್ಞೋ ತ್ವಂ। ಸಾರಿಪುತ್ತ। ಹಾಸಪಞ್ಞೋ ತ್ವಂ। ಸಾರಿಪುತ್ತ। ಜವನಪಞ್ಞೋ ತ್ವಂ। ಸಾರಿಪುತ್ತ। ತಿಕ್ಖಪಞ್ಞೋ ತ್ವಂ। ಸಾರಿಪುತ್ತ। ನಿಬ್ಬೇಧಿಕಪಞ್ಞೋ ತ್ವಂ। ಸಾರಿಪುತ್ತ। ಸೇಯ್ಯಥಾಪಿ। ಸಾರಿಪುತ್ತ। ರಞ್ಞೋ ಚಕ್ಕವತ್ತಿಸ್ಸ ಜೇಟ್ಠಪುತ್ತೋ ಪಿತರಾ ಪವತ್ತಿತಂ ಚಕ್ಕಂ ಸಮ್ಮದೇವ ಅನುಪ್ಪವತ್ತೇತಿ। ಏವಮೇವ ಖೋ ತ್ವಂ। ಸಾರಿಪುತ್ತ। ಮಯಾ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಸಮ್ಮದೇವ ಅನುಪ್ಪವತ್ತೇಸೀತಿ।>
    text <ನೋ ಚೇ ಕಿರ ಮೇ। ಭನ್ತೇ। ಭಗವಾ ಕಿಞ್ಚಿ ಗರಹತಿ ಕಾಯಿಕಂ ವಾ ವಾಚಸಿಕಂ ವಾ। ಇಮೇಸಂ ಪನ। ಭನ್ತೇ। ಭಗವಾ ಪಞ್ಚನ್ನಂ ಭಿಕ್ಖುಸತಾನಂ ನ ಕಿಞ್ಚಿ ಗರಹತಿ ಕಾಯಿಕಂ ವಾ ವಾಚಸಿಕಂ ವಾತಿ। ಇಮೇಸಮ್ಪಿ ಖ್ವಾಹಂ। ಸಾರಿಪುತ್ತ। ಪಞ್ಚನ್ನಂ ಭಿಕ್ಖುಸತಾನಂ ನ ಕಿಞ್ಚಿ ಗರಹಾಮಿ ಕಾಯಿಕಂ ವಾ ವಾಚಸಿಕಂ ವಾ। ಇಮೇಸಞ್ಹಿ। ಸಾರಿಪುತ್ತ। ಪಞ್ಚನ್ನಂ ಭಿಕ್ಖುಸತಾನಂ ಸಟ್ಠಿ ಭಿಕ್ಖೂ ತೇವಿಜ್ಜಾ। ಸಟ್ಠಿ ಭಿಕ್ಖೂ ಛಳಭಿಞ್ಞಾ। ಸಟ್ಠಿ ಭಿಕ್ಖೂ ಉಭತೋಭಾಗವಿಮುತ್ತಾ। ಅಥ ಇತರೇ ಪಞ್ಞಾವಿಮುತ್ತಾತಿ।>
    text <ಅಥ ಖೋ ಆಯಸ್ಮಾ ವಙ್ಗೀಸೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನ ಭಗವಾ ತೇನಞ್ಜಲಿಂ ಪಣಾಮೇತ್ವಾ ಭಗವನ್ತಂ ಏತದವೋಚ ಪಟಿಭಾತಿ ಮಂ ಭಗವಾ। ಪಟಿಭಾತಿ ಮಂ ಸುಗತಾತಿ। ಪಟಿಭಾತು ತಂ। ವಙ್ಗೀಸಾತಿ ಭಗವಾ ಅವೋಚ। ಅಥ ಖೋ ಆಯಸ್ಮಾ ವಙ್ಗೀಸೋ ಭಗವನ್ತಂ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವಿ>
  text <೮॥ ಪರೋಸಹಸ್ಸಸುತ್ತಂ>
    text <೨೧೬>, <ಏಕಂ ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಅಡ್ಢತೇಲಸೇಹಿ ಭಿಕ್ಖುಸತೇಹಿ। ತೇನ ಖೋ ಪನ ಸಮಯೇನ ಭಗವಾ ಭಿಕ್ಖೂ ನಿಬ್ಬಾನಪಟಿಸಂಯುತ್ತಾಯ ಧಮ್ಮಿಯಾ ಕಥಾಯ ಸನ್ದಸ್ಸೇತಿ ಸಮಾದಪೇತಿ ಸಮುತ್ತೇಜೇತಿ ಸಮ್ಪಹಂಸೇತಿ। ತೇ ಚ ಭಿಕ್ಖೂ ಅಟ್ಠಿಂ ಕತ್ವಾ ಮನಸಿ ಕತ್ವಾ ಸಬ್ಬಚೇತಸಾ ಸಮನ್ನಾಹರಿತ್ವಾ ಓಹಿತಸೋತಾ ಧಮ್ಮಂ ಸುಣನ್ತಿ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಯಂ ಖೋ ಭಗವಾ ಭಿಕ್ಖೂ ನಿಬ್ಬಾನಪಟಿಸಂಯುತ್ತಾಯ ಧಮ್ಮಿಯಾ ಕಥಾಯ ಸನ್ದಸ್ಸೇತಿ ಸಮಾದಪೇತಿ ಸಮುತ್ತೇಜೇತಿ ಸಮ್ಪಹಂಸೇತಿ। ತೇ ಚ ಭಿಕ್ಖೂ ಅಟ್ಠಿಂ ಕತ್ವಾ ಮನಸಿ ಕತ್ವಾ ಸಬ್ಬಚೇತಸಾ ಸಮನ್ನಾಹರಿತ್ವಾ ಓಹಿತಸೋತಾ ಧಮ್ಮಂ ಸುಣನ್ತಿ। ಯಂನೂನಾಹಂ ಭಗವನ್ತಂ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವೇಯ್ಯನ್ತಿ।>
    text <ಅಥ ಖೋ ಆಯಸ್ಮಾ ವಙ್ಗೀಸೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನ ಭಗವಾ ತೇನಞ್ಜಲಿಂ ಪಣಾಮೇತ್ವಾ ಭಗವನ್ತಂ ಏತದವೋಚ ಪಟಿಭಾತಿ ಮಂ ಭಗವಾ। ಪಟಿಭಾತಿ ಮಂ ಸುಗತಾತಿ। ಪಟಿಭಾತು ತಂ। ವಙ್ಗೀಸಾತಿ ಭಗವಾ ಅವೋಚ। ಅಥ ಖೋ ಆಯಸ್ಮಾ ವಙ್ಗೀಸೋ ಭಗವನ್ತಂ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವಿ>
    text <ಕಿಂ ನು ತೇ। ವಙ್ಗೀಸ। ಇಮಾ ಗಾಥಾಯೋ ಪುಬ್ಬೇ ಪರಿವಿತಕ್ಕಿತಾ। ಉದಾಹು ಠಾನಸೋವ ತಂ ಪಟಿಭನ್ತೀತಿ॥ ನ ಖೋ ಮೇ। ಭನ್ತೇ। ಇಮಾ ಗಾಥಾಯೋ ಪುಬ್ಬೇ ಪರಿವಿತಕ್ಕಿತಾ। ಅಥ ಖೋ ಠಾನಸೋವ ಮಂ ಪಟಿಭನ್ತೀತಿ। ತೇನ ಹಿ ತಂ। ವಙ್ಗೀಸ। ಭಿಯ್ಯೋಸೋಮತ್ತಾಯ ಪುಬ್ಬೇ ಅಪರಿವಿತಕ್ಕಿತಾ ಗಾಥಾಯೋ ಪಟಿಭನ್ತೂತಿ। ಏವಂ। ಭನ್ತೇತಿ ಖೋ ಆಯಸ್ಮಾ ವಙ್ಗೀಸೋ ಭಗವತೋ ಪಟಿಸ್ಸುತ್ವಾ ಭಿಯ್ಯೋಸೋಮತ್ತಾಯ ಭಗವನ್ತಂ ಪುಬ್ಬೇ ಅಪರಿವಿತಕ್ಕಿತಾಹಿ ಗಾಥಾಹಿ ಅಭಿತ್ಥವಿ>
  text <೯॥ ಕೋಣ್ಡಞ್ಞಸುತ್ತಂ>
    text <೨೧೭>, <ಏಕಂ ಸಮಯಂ ಭಗವಾ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ಅಥ ಖೋ ಆಯಸ್ಮಾ ಅಞ್ಞಾಸಿಕೋಣ್ಡಞ್ಞೋ ಸುಚಿರಸ್ಸೇವ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವತೋ ಪಾದೇಸು ಸಿರಸಾ ನಿಪತಿತ್ವಾ ಭಗವತೋ ಪಾದಾನಿ ಮುಖೇನ ಚ ಪರಿಚುಮ್ಬತಿ। ಪಾಣೀಹಿ ಚ ಪರಿಸಮ್ಬಾಹತಿ। ನಾಮಞ್ಚ ಸಾವೇತಿ ಕೋಣ್ಡಞ್ಞೋಹಂ। ಭಗವಾ। ಕೋಣ್ಡಞ್ಞೋಹಂ। ಸುಗತಾತಿ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಯಂ ಖೋ ಆಯಸ್ಮಾ ಅಞ್ಞಾಸಿಕೋಣ್ಡಞ್ಞೋ ಸುಚಿರಸ್ಸೇವ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವತೋ ಪಾದೇಸು ಸಿರಸಾ ನಿಪತಿತ್ವಾ ಭಗವತೋ ಪಾದಾನಿ ಮುಖೇನ ಚ ಪರಿಚುಮ್ಬತಿ। ಪಾಣೀಹಿ ಚ ಪರಿಸಮ್ಬಾಹತಿ। ನಾಮಞ್ಚ ಸಾವೇತಿ ಕೋಣ್ಡಞ್ಞೋಹಂ। ಭಗವಾ। ಕೋಣ್ಡಞ್ಞೋಹಂ। ಸುಗತಾತಿ। ಯಂನೂನಾಹಂ ಆಯಸ್ಮನ್ತಂ ಅಞ್ಞಾಸಿಕೋಣ್ಡಞ್ಞಂ ಭಗವತೋ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವೇಯ್ಯನ್ತಿ।>
    text <ಅಥ ಖೋ ಆಯಸ್ಮಾ ವಙ್ಗೀಸೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನ ಭಗವಾ ತೇನಞ್ಜಲಿಂ ಪಣಾಮೇತ್ವಾ ಭಗವನ್ತಂ ಏತದವೋಚ ಪಟಿಭಾತಿ ಮಂ। ಭಗವಾ। ಪಟಿಭಾತಿ ಮಂ। ಸುಗತಾತಿ। ಪಟಿಭಾತು ತಂ। ವಙ್ಗೀಸಾತಿ ಭಗವಾ ಅವೋಚ। ಅಥ ಖೋ ಆಯಸ್ಮಾ ವಙ್ಗೀಸೋ ಆಯಸ್ಮನ್ತಂ ಅಞ್ಞಾಸಿಕೋಣ್ಡಞ್ಞಂ ಭಗವತೋ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವಿ>
  text <೧೦॥ ಮೋಗ್ಗಲ್ಲಾನಸುತ್ತಂ>
    text <೨೧೮>, <ಏಕಂ ಸಮಯಂ ಭಗವಾ ರಾಜಗಹೇ ವಿಹರತಿ ಇಸಿಗಿಲಿಪಸ್ಸೇ ಕಾಳಸಿಲಾಯಂ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸಬ್ಬೇಹೇವ ಅರಹನ್ತೇಹಿ। ತೇಸಂ ಸುದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಚೇತಸಾ ಚಿತ್ತಂ ಸಮನ್ನೇಸತಿ ವಿಪ್ಪಮುತ್ತಂ ನಿರುಪಧಿಂ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಯಂ ಖೋ ಭಗವಾ ರಾಜಗಹೇ ವಿಹರತಿ ಇಸಿಗಿಲಿಪಸ್ಸೇ ಕಾಳಸಿಲಾಯಂ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸಬ್ಬೇಹೇವ ಅರಹನ್ತೇಹಿ। ತೇಸಂ ಸುದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಚೇತಸಾ ಚಿತ್ತಂ ಸಮನ್ನೇಸತಿ ವಿಪ್ಪಮುತ್ತಂ ನಿರುಪಧಿಂ। ಯಂನೂನಾಹಂ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಭಗವತೋ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವೇಯ್ಯನ್ತಿ।>
    text <ಅಥ ಖೋ ಆಯಸ್ಮಾ ವಙ್ಗೀಸೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನ ಭಗವಾ ತೇನಞ್ಜಲಿಂ ಪಣಾಮೇತ್ವಾ ಭಗವನ್ತಂ ಏತದವೋಚ ಪಟಿಭಾತಿ ಮಂ। ಭಗವಾ। ಪಟಿಭಾತಿ ಮಂ। ಸುಗತಾತಿ। ಪಟಿಭಾತು ತಂ। ವಙ್ಗೀಸಾತಿ ಭಗವಾ ಅವೋಚ। ಅಥ ಖೋ ಆಯಸ್ಮಾ ವಙ್ಗೀಸೋ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಭಗವತೋ ಸಮ್ಮುಖಾ ಸಾರುಪ್ಪಾಹಿ ಗಾಥಾಹಿ ಅಭಿತ್ಥವಿ>
  text <೧೧॥ ಗಗ್ಗರಾಸುತ್ತಂ>
    text <೨೧೯>, <ಏಕಂ ಸಮಯಂ ಭಗವಾ ಚಮ್ಪಾಯಂ ವಿಹರತಿ ಗಗ್ಗರಾಯ ಪೋಕ್ಖರಣಿಯಾ ತೀರೇ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸತ್ತಹಿ ಚ ಉಪಾಸಕಸತೇಹಿ ಸತ್ತಹಿ ಚ ಉಪಾಸಿಕಾಸತೇಹಿ ಅನೇಕೇಹಿ ಚ ದೇವತಾಸಹಸ್ಸೇಹಿ। ತ್ಯಾಸ್ಸುದಂ ಭಗವಾ ಅತಿರೋಚತಿ ವಣ್ಣೇನ ಚೇವ ಯಸಸಾ ಚ। ಅಥ ಖೋ ಆಯಸ್ಮತೋ ವಙ್ಗೀಸಸ್ಸ ಏತದಹೋಸಿ ಅಯಂ ಖೋ ಭಗವಾ ಚಮ್ಪಾಯಂ ವಿಹರತಿ ಗಗ್ಗರಾಯ ಪೋಕ್ಖರಣಿಯಾ ತೀರೇ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸತ್ತಹಿ ಚ ಉಪಾಸಕಸತೇಹಿ ಸತ್ತಹಿ ಚ ಉಪಾಸಿಕಾಸತೇಹಿ ಅನೇಕೇಹಿ ಚ ದೇವತಾಸಹಸ್ಸೇಹಿ। ತ್ಯಾಸ್ಸುದಂ ಭಗವಾ ಅತಿರೋಚತಿ ವಣ್ಣೇನ ಚೇವ ಯಸಸಾ ಚ। ಯಂನೂನಾಹಂ ಭಗವನ್ತಂ ಸಮ್ಮುಖಾ ಸಾರುಪ್ಪಾಯ ಗಾಥಾಯ ಅಭಿತ್ಥವೇಯ್ಯನ್ತಿ।>
    text <ಅಥ ಖೋ ಆಯಸ್ಮಾ ವಙ್ಗೀಸೋ ಉಟ್ಠಾಯಾಸನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಯೇನ ಭಗವಾ ತೇನಞ್ಜಲಿಂ ಪಣಾಮೇತ್ವಾ ಭಗವನ್ತಂ ಏತದವೋಚ ಪಟಿಭಾತಿ ಮಂ। ಭಗವಾ। ಪಟಿಭಾತಿ ಮಂ। ಸುಗತಾತಿ। ಪಟಿಭಾತು ತಂ। ವಙ್ಗೀಸಾತಿ ಭಗವಾ ಅವೋಚ। ಅಥ ಖೋ ಆಯಸ್ಮಾ ವಙ್ಗೀಸೋ ಭಗವನ್ತಂ ಸಮ್ಮುಖಾ ಸಾರುಪ್ಪಾಯ ಗಾಥಾಯ ಅಭಿತ್ಥವಿ>
  text <೧೨॥ ವಙ್ಗೀಸಸುತ್ತಂ>
    text <೨೨೦>, <ಏಕಂ ಸಮಯಂ ಆಯಸ್ಮಾ ವಙ್ಗೀಸೋ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಆಯಸ್ಮಾ ವಙ್ಗೀಸೋ ಅಚಿರಅರಹತ್ತಪ್ಪತ್ತೋ ಹುತ್ವಾ ವಿಮುತ್ತಿಸುಖಂ ಪಟಿಸಂವೇದೀ ತಾಯಂ ವೇಲಾಯಂ ಇಮಾ ಗಾಥಾಯೋ ಅಭಾಸಿ>
    stand <ವಙ್ಗೀಸಸಂಯುತ್ತಂ ಸಮತ್ತಂ।>
    text <ತಸ್ಸುದ್ದಾನಂ>
