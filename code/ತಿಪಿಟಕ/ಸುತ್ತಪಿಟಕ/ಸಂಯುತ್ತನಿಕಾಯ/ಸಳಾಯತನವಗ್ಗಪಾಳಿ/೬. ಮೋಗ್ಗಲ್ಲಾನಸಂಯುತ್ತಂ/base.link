text <೬॥ ಮೋಗ್ಗಲ್ಲಾನಸಂಯುತ್ತಂ>
  text <೧॥ ಪಠಮಝಾನಪಞ್ಹಾಸುತ್ತಂ>
    text <೩೩೨>, <ಏಕಂ ಸಮಯಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತತ್ರ ಖೋ ಆಯಸ್ಮಾ ಮಹಾಮೋಗ್ಗಲ್ಲಾನೋ ಭಿಕ್ಖೂ ಆಮನ್ತೇಸಿ ಆವುಸೋ। ಭಿಕ್ಖವೇತಿ। ಆವುಸೋತಿ ಖೋ ತೇ ಭಿಕ್ಖೂ ಆಯಸ್ಮತೋ ಮಹಾಮೋಗ್ಗಲ್ಲಾನಸ್ಸ ಪಚ್ಚಸ್ಸೋಸುಂ। ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಇಧ ಮಯ್ಹಂ। ಆವುಸೋ। ರಹೋಗತಸ್ಸ ಪಟಿಸಲ್ಲೀನಸ್ಸ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಪಠಮಂ ಝಾನಂ। ಪಠಮಂ ಝಾನನ್ತಿ ವುಚ್ಚತಿ। ಕತಮಂ ನು ಖೋ ಪಠಮಂ ಝಾನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ಪಠಮಂ ಝಾನನ್ತಿ। ಸೋ ಖ್ವಾಹಂ। ಆವುಸೋ। ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ಕಾಮಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ಪಠಮಂ ಝಾನಂ ಪಮಾದೋ। ಪಠಮೇ ಝಾನೇ ಚಿತ್ತಂ ಸಣ್ಠಪೇಹಿ। ಪಠಮೇ ಝಾನೇ ಚಿತ್ತಂ ಏಕೋದಿಂ ಕರೋಹಿ। ಪಠಮೇ ಝಾನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ ಸತ್ಥಾರಾನುಗ್ಗಹಿತೋ ಸಾವಕೋ ಮಹಾಭಿಞ್ಞತಂ ಪತ್ತೋತಿ। ಮಮಂ ತಂ ಸಮ್ಮಾ ವದಮಾನೋ ವದೇಯ್ಯ ಸತ್ಥಾರಾನುಗ್ಗಹಿತೋ ಸಾವಕೋ ಮಹಾಭಿಞ್ಞತಂ ಪತ್ತೋತಿ। ಪಠಮಂ।>
  text <೨॥ ದುತಿಯಝಾನಪಞ್ಹಾಸುತ್ತಂ>
    text <೩೩೩>, <ದುತಿಯಂ ಝಾನಂ। ದುತಿಯಂ ಝಾನನ್ತಿ ವುಚ್ಚತಿ। ಕತಮಂ ನು ಖೋ ದುತಿಯಂ ಝಾನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ದುತಿಯಂ ಝಾನನ್ತಿ। ಸೋ ಖ್ವಾಹಂ। ಆವುಸೋ। ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ವಿತಕ್ಕಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ದುತಿಯಂ ಝಾನಂ ಪಮಾದೋ। ದುತಿಯೇ ಝಾನೇ ಚಿತ್ತಂ ಸಣ್ಠಪೇಹಿ। ದುತಿಯೇ ಝಾನೇ ಚಿತ್ತಂ ಏಕೋದಿಂ ಕರೋಹಿ। ದುತಿಯೇ ಝಾನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ ಸತ್ಥಾರಾನುಗ್ಗಹಿತೋ ಸಾವಕೋ ಮಹಾಭಿಞ್ಞತಂ ಪತ್ತೋತಿ। ಮಮಂ ತಂ ಸಮ್ಮಾ ವದಮಾನೋ ವದೇಯ್ಯ ಸತ್ಥಾರಾನುಗ್ಗಹಿತೋ ಸಾವಕೋ ಮಹಾಭಿಞ್ಞತಂ ಪತ್ತೋತಿ। ದುತಿಯಂ।>
  text <೩॥ ತತಿಯಝಾನಪಞ್ಹಾಸುತ್ತಂ>
    text <೩೩೪>, <ತತಿಯಂ ಝಾನಂ। ತತಿಯಂ ಝಾನನ್ತಿ ವುಚ್ಚತಿ। ಕತಮಂ ನು ಖೋ ತತಿಯಂ ಝಾನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ಪೀತಿಯಾ ಚ ವಿರಾಗಾ ಉಪೇಕ್ಖಕೋ ಚ ವಿಹರತಿ ಸತೋ ಚ ಸಮ್ಪಜಾನೋ ಸುಖಞ್ಚ ಕಾಯೇನ ಪಟಿಸಂವೇದೇತಿ। ಯಂ ತಂ ಅರಿಯಾ ಆಚಿಕ್ಖನ್ತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತಿಯಂ ಝಾನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ತತಿಯಂ ಝಾನನ್ತಿ। ಸೋ ಖ್ವಾಹಂ। ಆವುಸೋ। ಪೀತಿಯಾ ಚ ವಿರಾಗಾ ಉಪೇಕ್ಖಕೋ ಚ ವಿಹರಾಮಿ ಸತೋ ಚ ಸಮ್ಪಜಾನೋ ಸುಖಞ್ಚ ಕಾಯೇನ ಪಟಿಸಂವೇದೇಮಿ। ಯಂ ತಂ ಅರಿಯಾ ಆಚಿಕ್ಖನ್ತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತಿಯಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ಪೀತಿಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ತತಿಯಂ ಝಾನಂ ಪಮಾದೋ। ತತಿಯೇ ಝಾನೇ ಚಿತ್ತಂ ಸಣ್ಠಪೇಹಿ। ತತಿಯೇ ಝಾನೇ ಚಿತ್ತಂ ಏಕೋದಿಂ ಕರೋಹಿ। ತತಿಯೇ ಝಾನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ಪೀತಿಯಾ ಚ ವಿರಾಗಾ ಉಪೇಕ್ಖಕೋ ಚ ವಿಹರಾಮಿ ಸತೋ ಚ ಸಮ್ಪಜಾನೋ ಸುಖಞ್ಚ ಕಾಯೇನ ಪಟಿಸಂವೇದೇಮಿ। ಯಂ ತಂ ಅರಿಯಾ ಆಚಿಕ್ಖನ್ತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತಿಯಂ ಝಾನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ ಆವುಸೋ ಸಮ್ಮಾ ವದಮಾನೋ ವದೇಯ್ಯ…ಪೇ॰… ಮಹಾಭಿಞ್ಞತಂ ಪತ್ತೋತಿ। ತತಿಯಂ।>
  text <೪॥ ಚತುತ್ಥಝಾನಪಞ್ಹಾಸುತ್ತಂ>
    text <೩೩೫>, <ಚತುತ್ಥಂ ಝಾನಂ। ಚತುತ್ಥಂ ಝಾನನ್ತಿ ವುಚ್ಚತಿ। ಕತಮಂ ನು ಖೋ ಚತುತ್ಥಂ ಝಾನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾ ಅದುಕ್ಖಮಸುಖಂ ಉಪೇಕ್ಖಾಸತಿಪಾರಿಸುದ್ಧಿಂ ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ಚತುತ್ಥಂ ಝಾನನ್ತಿ। ಸೋ ಖ್ವಾಹಂ। ಆವುಸೋ। ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾ ಅದುಕ್ಖಮಸುಖಂ ಉಪೇಕ್ಖಾಸತಿಪಾರಿಸುದ್ಧಿಂ ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ಸುಖಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ಚತುತ್ಥಂ ಝಾನಂ ಪಮಾದೋ। ಚತುತ್ಥೇ ಝಾನೇ ಚಿತ್ತಂ ಸಣ್ಠಪೇಹಿ। ಚತುತ್ಥೇ ಝಾನೇ ಚಿತ್ತಂ ಏಕೋದಿಂ ಕರೋಹಿ। ಚತುತ್ಥೇ ಝಾನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾ ಅದುಕ್ಖಮಸುಖಂ ಉಪೇಕ್ಖಾಸತಿಪಾರಿಸುದ್ಧಿಂ ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ…ಪೇ॰… ಮಹಾಭಿಞ್ಞತಂ ಪತ್ತೋತಿ। ಚತುತ್ಥಂ।>
  text <೫॥ ಆಕಾಸಾನಞ್ಚಾಯತನಪಞ್ಹಾಸುತ್ತಂ>
    text <೩೩೬>, <ಆಕಾಸಾನಞ್ಚಾಯತನಂ। ಆಕಾಸಾನಞ್ಚಾಯತನನ್ತಿ ವುಚ್ಚತಿ। ಕತಮಂ ನು ಖೋ ಆಕಾಸಾನಞ್ಚಾಯತನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ಆಕಾಸಾನಞ್ಚಾಯತನನ್ತಿ। ಸೋ ಖ್ವಾಹಂ। ಆವುಸೋ। ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ರೂಪಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ಆಕಾಸಾನಞ್ಚಾಯತನಂ ಪಮಾದೋ। ಆಕಾಸಾನಞ್ಚಾಯತನೇ ಚಿತ್ತಂ ಸಣ್ಠಪೇಹಿ। ಆಕಾಸಾನಞ್ಚಾಯತನೇ ಚಿತ್ತಂ ಏಕೋದಿಂ ಕರೋಹಿ। ಆಕಾಸಾನಞ್ಚಾಯತನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ…ಪೇ॰… ಮಹಾಭಿಞ್ಞತಂ ಪತ್ತೋತಿ। ಪಞ್ಚಮಂ।>
  text <೬॥ ವಿಞ್ಞಾಣಞ್ಚಾಯತನಪಞ್ಹಾಸುತ್ತಂ>
    text <೩೩೭>, <ವಿಞ್ಞಾಣಞ್ಚಾಯತನಂ। ವಿಞ್ಞಾಣಞ್ಚಾಯತನನ್ತಿ ವುಚ್ಚತಿ। ಕತಮಂ ನು ಖೋ ವಿಞ್ಞಾಣಞ್ಚಾಯತನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ವಿಞ್ಞಾಣಞ್ಚಾಯತನನ್ತಿ। ಸೋ ಖ್ವಾಹಂ। ಆವುಸೋ। ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ಆಕಾಸಾನಞ್ಚಾಯತನಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ವಿಞ್ಞಾಣಞ್ಚಾಯತನಂ ಪಮಾದೋ। ವಿಞ್ಞಾಣಞ್ಚಾಯತನೇ ಚಿತ್ತಂ ಸಣ್ಠಪೇಹಿ। ವಿಞ್ಞಾಣಞ್ಚಾಯತನೇ ಚಿತ್ತಂ ಏಕೋದಿಂ ಕರೋಹಿ। ವಿಞ್ಞಾಣಞ್ಚಾಯತನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ…ಪೇ॰… ಮಹಾಭಿಞ್ಞತಂ ಪತ್ತೋತಿ। ಛಟ್ಠಂ।>
  text <೭॥ ಆಕಿಞ್ಚಞ್ಞಾಯತನಪಞ್ಹಾಸುತ್ತಂ>
    text <೩೩೮>, <ಆಕಿಞ್ಚಞ್ಞಾಯತನಂ। ಆಕಿಞ್ಚಞ್ಞಾಯತನನ್ತಿ ವುಚ್ಚತಿ। ಕತಮಂ ನು ಖೋ ಆಕಿಞ್ಚಞ್ಞಾಯತನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ ನತ್ಥಿ ಕಿಞ್ಚೀತಿ ಆಕಿಞ್ಚಞ್ಞಾಯತನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ಆಕಿಞ್ಚಞ್ಞಾಯತನನ್ತಿ। ಸೋ ಖ್ವಾಹಂ। ಆವುಸೋ। ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ ನತ್ಥಿ ಕಿಞ್ಚೀತಿ ಆಕಿಞ್ಚಞ್ಞಾಯತನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ವಿಞ್ಞಾಣಞ್ಚಾಯತನಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ಆಕಿಞ್ಚಞ್ಞಾಯತನಂ ಪಮಾದೋ। ಆಕಿಞ್ಚಞ್ಞಾಯತನೇ ಚಿತ್ತಂ ಸಣ್ಠಪೇಹಿ। ಆಕಿಞ್ಚಞ್ಞಾಯತನೇ ಚಿತ್ತಂ ಏಕೋದಿಂ ಕರೋಹಿ। ಆಕಿಞ್ಚಞ್ಞಾಯತನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ ನತ್ಥಿ ಕಿಞ್ಚೀತಿ ಆಕಿಞ್ಚಞ್ಞಾಯತನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ…ಪೇ॰… ಮಹಾಭಿಞ್ಞತಂ ಪತ್ತೋತಿ। ಸತ್ತಮಂ।>
  text <೮॥ ನೇವಸಞ್ಞಾನಾಸಞ್ಞಾಯತನಪಞ್ಹಾಸುತ್ತಂ>
    text <೩೩೯>, <ನೇವಸಞ್ಞಾನಾಸಞ್ಞಾಯತನಂ। ನೇವಸಞ್ಞಾನಾಸಞ್ಞಾಯತನನ್ತಿ ವುಚ್ಚತಿ। ಕತಮಂ ನು ಖೋ ನೇವಸಞ್ಞಾನಾಸಞ್ಞಾಯತನನ್ತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಂ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ ನೇವಸಞ್ಞಾನಾಸಞ್ಞಾಯತನನ್ತಿ। ಸೋ ಖ್ವಾಹಂ। ಆವುಸೋ। ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ಆಕಿಞ್ಚಞ್ಞಾಯತನಸಹಗತಾ ಸಞ್ಞಾಮನಸಿಕಾರಾ ಸಮುದಾಚರನ್ತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ನೇವಸಞ್ಞಾನಾಸಞ್ಞಾಯತನಂ ಪಮಾದೋ। ನೇವಸಞ್ಞಾನಾಸಞ್ಞಾಯತನೇ ಚಿತ್ತಂ ಸಣ್ಠಪೇಹಿ। ನೇವಸಞ್ಞಾನಾಸಞ್ಞಾಯತನೇ ಚಿತ್ತಂ ಏಕೋದಿಂ ಕರೋಹಿ। ನೇವಸಞ್ಞಾನಾಸಞ್ಞಾಯತನೇ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ…ಪೇ॰… ಮಹಾಭಿಞ್ಞತಂ ಪತ್ತೋತಿ। ಅಟ್ಠಮಂ।>
  text <೯॥ ಅನಿಮಿತ್ತಪಞ್ಹಾಸುತ್ತಂ>
    text <೩೪೦>, <ಅನಿಮಿತ್ತೋ ಚೇತೋಸಮಾಧಿ। ಅನಿಮಿತ್ತೋ ಚೇತೋಸಮಾಧೀತಿ ವುಚ್ಚತಿ। ಕತಮೋ ನು ಖೋ ಅನಿಮಿತ್ತೋ ಚೇತೋಸಮಾಧೀತಿ॥ ತಸ್ಸ ಮಯ್ಹಂ। ಆವುಸೋ। ಏತದಹೋಸಿ ಇಧ ಭಿಕ್ಖು ಸಬ್ಬನಿಮಿತ್ತಾನಂ ಅಮನಸಿಕಾರಾ ಅನಿಮಿತ್ತಂ ಚೇತೋಸಮಾಧಿಂ ಉಪಸಮ್ಪಜ್ಜ ವಿಹರತಿ। ಅಯಂ ವುಚ್ಚತಿ ಅನಿಮಿತ್ತೋ ಚೇತೋಸಮಾಧೀತಿ। ಸೋ ಖ್ವಾಹಂ। ಆವುಸೋ। ಸಬ್ಬನಿಮಿತ್ತಾನಂ ಅಮನಸಿಕಾರಾ ಅನಿಮಿತ್ತಂ ಚೇತೋಸಮಾಧಿಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ಇಮಿನಾ ವಿಹಾರೇನ ವಿಹರತೋ ನಿಮಿತ್ತಾನುಸಾರಿ ವಿಞ್ಞಾಣಂ ಹೋತಿ।>
    text <ಅಥ ಖೋ ಮಂ। ಆವುಸೋ। ಭಗವಾ ಇದ್ಧಿಯಾ ಉಪಸಙ್ಕಮಿತ್ವಾ ಏತದವೋಚ ಮೋಗ್ಗಲ್ಲಾನ। ಮೋಗ್ಗಲ್ಲಾನ॥ ಮಾ। ಬ್ರಾಹ್ಮಣ। ಅನಿಮಿತ್ತಂ ಚೇತೋಸಮಾಧಿಂ ಪಮಾದೋ। ಅನಿಮಿತ್ತೇ ಚೇತೋಸಮಾಧಿಸ್ಮಿಂ ಚಿತ್ತಂ ಸಣ್ಠಪೇಹಿ। ಅನಿಮಿತ್ತೇ ಚೇತೋಸಮಾಧಿಸ್ಮಿಂ ಚಿತ್ತಂ ಏಕೋದಿಂ ಕರೋಹಿ। ಅನಿಮಿತ್ತೇ ಚೇತೋಸಮಾಧಿಸ್ಮಿಂ ಚಿತ್ತಂ ಸಮಾದಹಾತಿ। ಸೋ ಖ್ವಾಹಂ। ಆವುಸೋ। ಅಪರೇನ ಸಮಯೇನ ಸಬ್ಬನಿಮಿತ್ತಾನಂ ಅಮನಸಿಕಾರಾ ಅನಿಮಿತ್ತಂ ಚೇತೋಸಮಾಧಿಂ ಉಪಸಮ್ಪಜ್ಜ ವಿಹಾಸಿಂ। ಯಞ್ಹಿ ತಂ। ಆವುಸೋ। ಸಮ್ಮಾ ವದಮಾನೋ ವದೇಯ್ಯ ಸತ್ಥಾರಾನುಗ್ಗಹಿತೋ ಸಾವಕೋ ಮಹಾಭಿಞ್ಞತಂ ಪತ್ತೋತಿ। ಮಮಂ ತಂ ಸಮ್ಮಾ ವದಮಾನೋ ವದೇಯ್ಯ ಸತ್ಥಾರಾನುಗ್ಗಹಿತೋ ಸಾವಕೋ ಮಹಾಭಿಞ್ಞತಂ ಪತ್ತೋತಿ। ನವಮಂ।>
  text <೧೦॥ ಸಕ್ಕಸುತ್ತಂ>
    text <೩೪೧>, <ಅಥ ಖೋ ಆಯಸ್ಮಾ ಮಹಾಮೋಗ್ಗಲ್ಲಾನೋ ಸೇಯ್ಯಥಾಪಿ ನಾಮ ಬಲವಾ ಪುರಿಸೋ ಸಮಿಞ್ಜಿತಂ ವಾ ಬಾಹಂ ಪಸಾರೇಯ್ಯ। ಪಸಾರಿತಂ ವಾ ಬಾಹಂ ಸಮಿಞ್ಜೇಯ್ಯ। ಏವಮೇವ ಜೇತವನೇ ಅನ್ತರಹಿತೋ ದೇವೇಸು ತಾವತಿಂಸೇಸು ಪಾತುರಹೋಸಿ। ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಹಿ ದೇವತಾಸತೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧಸರಣಗಮನಂ ಹೋತಿ। ಬುದ್ಧಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸಾಧು ಖೋ। ದೇವಾನಮಿನ್ದ। ಧಮ್ಮಸರಣಗಮನಂ ಹೋತಿ। ಧಮ್ಮಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸಾಧು ಖೋ। ದೇವಾನಮಿನ್ದ। ಸಙ್ಘಸರಣಗಮನಂ ಹೋತಿ। ಸಙ್ಘಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧಸರಣಗಮನಂ ಹೋತಿ। ಬುದ್ಧಸರಣಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮಸರಣಗಮನಂ ಹೋತಿ। ಧಮ್ಮಸರಣಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಸಙ್ಘ…ಪೇ॰… ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಛಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಸತ್ತಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಅಟ್ಠಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಅಸೀತಿಯಾ ದೇವತಾಸಹಸ್ಸೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧಸರಣಗಮನಂ ಹೋತಿ। ಬುದ್ಧಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸಾಧು ಖೋ। ದೇವಾನಮಿನ್ದ। ಧಮ್ಮಸರಣಗಮನಂ ಹೋತಿ। ಧಮ್ಮಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸಾಧು ಖೋ। ದೇವಾನಮಿನ್ದ। ಸಙ್ಘಸರಣಗಮನಂ ಹೋತಿ। ಸಙ್ಘಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧಸರಣಗಮನಂ ಹೋತಿ। ಬುದ್ಧಸರಣಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮಸರಣಗಮನಂ ಹೋತಿ…ಪೇ॰… ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಸಙ್ಘಸರಣಗಮನಂ ಹೋತಿ। ಸಙ್ಘಸರಣಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಹಿ ದೇವತಾಸತೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ ಭಗವಾ ಅರಹಂ ಸಮ್ಮಾಸಮ್ಬುದ್ಧೋ ವಿಜ್ಜಾಚರಣಸಮ್ಪನ್ನೋ ಸುಗತೋ ಲೋಕವಿದೂ ಅನುತ್ತರೋ ಪುರಿಸದಮ್ಮಸಾರಥಿ ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ದೇವಾನಮಿನ್ದ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ ಸನ್ದಿಟ್ಠಿಕೋ ಅಕಾಲಿಕೋ ಏಹಿಪಸ್ಸಿಕೋ ಓಪನೇಯ್ಯಿಕೋ ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ದೇವಾನಮಿನ್ದ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಉಜುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಞಾಯಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಸಾಮೀಚಿಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಯದಿದಂ ಚತ್ತಾರಿ ಪುರಿಸಯುಗಾನಿ ಅಟ್ಠ ಪುರಿಸಪುಗ್ಗಲಾ ಏಸ ಭಗವತೋ ಸಾವಕಸಙ್ಘೋ ಆಹುನೇಯ್ಯೋ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ದೇವಾನಮಿನ್ದ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ ಅಚ್ಛಿದ್ದೇಹಿ ಅಸಬಲೇಹಿ ಅಕಮ್ಮಾಸೇಹಿ ಭುಜಿಸ್ಸೇಹಿ ವಿಞ್ಞುಪ್ಪಸತ್ಥೇಹಿ ಅಪರಾಮಟ್ಠೇಹಿ ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ…ಪೇ॰… ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ…ಪೇ॰… ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ…ಪೇ॰… ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ…ಪೇ॰… ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಛಹಿ ದೇವತಾಸತೇಹಿ ಸದ್ಧಿಂ…ಪೇ॰…। ಅಥ ಖೋ ಸಕ್ಕೋ ದೇವಾನಮಿನ್ದೋ ಸತ್ತಹಿ ದೇವತಾಸತೇಹಿ ಸದ್ಧಿಂ…ಪೇ॰…। ಅಥ ಖೋ ಸಕ್ಕೋ ದೇವಾನಮಿನ್ದೋ ಅಟ್ಠಹಿ ದೇವತಾಸತೇಹಿ ಸದ್ಧಿಂ…ಪೇ॰…। ಅಥ ಖೋ ಸಕ್ಕೋ ದೇವಾನಮಿನ್ದೋ ಅಸೀತಿಯಾ ದೇವತಾಸಹಸ್ಸೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ ಭಗವಾ…ಪೇ॰… ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ದೇವಾನಮಿನ್ದ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ…ಪೇ॰… ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ದೇವಾನಮಿನ್ದ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ…ಪೇ॰… ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ದೇವಾನಮಿನ್ದ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ…ಪೇ॰… ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ ಭಗವಾ…ಪೇ॰… ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ…ಪೇ॰… ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ…ಪೇ॰… ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ…ಪೇ॰… ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಹಿ ದೇವತಾಸತೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ …ಪೇ॰… ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧಸರಣಗಮನಂ ಹೋತಿ। ಬುದ್ಧಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ದೇವಾನಮಿನ್ದ। ಧಮ್ಮಸರಣಗಮನಂ ಹೋತಿ। ಧಮ್ಮಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ದೇವಾನಮಿನ್ದ। ಸಙ್ಘಸರಣಗಮನಂ ಹೋತಿ। ಸಙ್ಘಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧಸರಣಗಮನಂ ಹೋತಿ। ಬುದ್ಧಸರಣಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮಸರಣಗಮನಂ ಹೋತಿ…ಪೇ॰…।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಸಙ್ಘಸರಣಗಮನಂ ಹೋತಿ। ಸಙ್ಘಸರಣಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹೀತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಛಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಸತ್ತಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಅಟ್ಠಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಅಸೀತಿಯಾ ದೇವತಾಸಹಸ್ಸೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧಸರಣಗಮನಂ ಹೋತಿ। ಬುದ್ಧಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ದೇವಾನಮಿನ್ದ। ಧಮ್ಮಸರಣಗಮನಂ ಹೋತಿ…ಪೇ॰…।>
    text <ಸಾಧು ಖೋ। ದೇವಾನಮಿನ್ದ। ಸಙ್ಘಸರಣಗಮನಂ ಹೋತಿ। ಸಙ್ಘಸರಣಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧಸರಣಗಮನಂ ಹೋತಿ…ಪೇ॰… ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮಸರಣಗಮನಂ ಹೋತಿ…ಪೇ॰… ಸಾಧು ಖೋ ಮಾರಿಸ ಮೋಗ್ಗಲ್ಲಾನ। ಸಙ್ಘಸರಣಗಮನಂ ಹೋತಿ। ಸಙ್ಘಸರಣಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹೀತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಹಿ ದೇವತಾಸತೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ ಭಗವಾ…ಪೇ॰… ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ದೇವಾನಮಿನ್ದ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ…ಪೇ॰… ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ…ಪೇ॰…।>
    text <ಸಾಧು ಖೋ। ದೇವಾನಮಿನ್ದ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ…ಪೇ॰… ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ…ಪೇ॰…।>
    text <ಸಾಧು ಖೋ। ದೇವಾನಮಿನ್ದ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ…ಪೇ॰… ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ ಭಗವಾ…ಪೇ॰… ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ…ಪೇ॰… ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ…ಪೇ॰… ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ…ಪೇ॰…।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ…ಪೇ॰… ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹೀತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಛಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಸತ್ತಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಅಟ್ಠಹಿ ದೇವತಾಸತೇಹಿ ಸದ್ಧಿಂ…ಪೇ॰… ಅಥ ಖೋ ಸಕ್ಕೋ ದೇವಾನಮಿನ್ದೋ ಅಸೀತಿಯಾ ದೇವತಾಸಹಸ್ಸೇಹಿ ಸದ್ಧಿಂ ಯೇನಾಯಸ್ಮಾ ಮಹಾಮೋಗ್ಗಲ್ಲಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಮಹಾಮೋಗ್ಗಲ್ಲಾನಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಂ ಖೋ ಸಕ್ಕಂ ದೇವಾನಮಿನ್ದಂ ಆಯಸ್ಮಾ ಮಹಾಮೋಗ್ಗಲ್ಲಾನೋ ಏತದವೋಚ>
    text <ಸಾಧು ಖೋ। ದೇವಾನಮಿನ್ದ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ ಭಗವಾ ಅರಹಂ ಸಮ್ಮಾಸಮ್ಬುದ್ಧೋ ವಿಜ್ಜಾಚರಣಸಮ್ಪನ್ನೋ ಸುಗತೋ ಲೋಕವಿದೂ ಅನುತ್ತರೋ ಪುರಿಸದಮ್ಮಸಾರಥಿ ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ದೇವಾನಮಿನ್ದ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ ಸನ್ದಿಟ್ಠಿಕೋ ಅಕಾಲಿಕೋ ಏಹಿಪಸ್ಸಿಕೋ ಓಪನೇಯ್ಯಿಕೋ ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ದೇವಾನಮಿನ್ದ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಉಜುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಞಾಯಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಸಾಮೀಚಿಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ। ಯದಿದಂ ಚತ್ತಾರಿ ಪುರಿಸಯುಗಾನಿ ಅಟ್ಠ ಪುರಿಸಪುಗ್ಗಲಾ ಏಸ ಭಗವತೋ ಸಾವಕಸಙ್ಘೋ ಆಹುನೇಯ್ಯೋ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ದೇವಾನಮಿನ್ದ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ ಅಚ್ಛಿದ್ದೇಹಿ ಅಸಬಲೇಹಿ ಅಕಮ್ಮಾಸೇಹಿ ಭುಜಿಸ್ಸೇಹಿ ವಿಞ್ಞುಪ್ಪಸತ್ಥೇಹಿ ಅಪರಾಮಟ್ಠೇಹಿ ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ದೇವಾನಮಿನ್ದ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹೀತಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಇತಿಪಿ ಸೋ ಭಗವಾ…ಪೇ॰… ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಬುದ್ಧೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸ್ವಾಕ್ಖಾತೋ ಭಗವತಾ ಧಮ್ಮೋ…ಪೇ॰… ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಧಮ್ಮೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಂ ಹೋತಿ ಸುಪ್ಪಟಿಪನ್ನೋ ಭಗವತೋ ಸಾವಕಸಙ್ಘೋ…ಪೇ॰… ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ಸಙ್ಘೇ ಅವೇಚ್ಚಪ್ಪಸಾದೇನ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ…ಪೇ॰… ದಿಬ್ಬೇಹಿ ಫೋಟ್ಠಬ್ಬೇಹಿ।>
    text <ಸಾಧು ಖೋ। ಮಾರಿಸ ಮೋಗ್ಗಲ್ಲಾನ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಂ ಹೋತಿ ಅಖಣ್ಡೇಹಿ…ಪೇ॰… ಸಮಾಧಿಸಂವತ್ತನಿಕೇಹಿ। ಅರಿಯಕನ್ತೇಹಿ ಸೀಲೇಹಿ ಸಮನ್ನಾಗಮನಹೇತು ಖೋ। ಮಾರಿಸ ಮೋಗ್ಗಲ್ಲಾನ। ಏವಮಿಧೇಕಚ್ಚೇ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ತೇ ಅಞ್ಞೇ ದೇವೇ ದಸಹಿ ಠಾನೇಹಿ ಅಧಿಗಣ್ಹನ್ತಿ ದಿಬ್ಬೇನ ಆಯುನಾ। ದಿಬ್ಬೇನ ವಣ್ಣೇನ। ದಿಬ್ಬೇನ ಸುಖೇನ। ದಿಬ್ಬೇನ ಯಸೇನ। ದಿಬ್ಬೇನ ಆಧಿಪತೇಯ್ಯೇನ। ದಿಬ್ಬೇಹಿ ರೂಪೇಹಿ। ದಿಬ್ಬೇಹಿ ಸದ್ದೇಹಿ। ದಿಬ್ಬೇಹಿ ಗನ್ಧೇಹಿ। ದಿಬ್ಬೇಹಿ ರಸೇಹಿ। ದಿಬ್ಬೇಹಿ ಫೋಟ್ಠಬ್ಬೇಹೀತಿ। ದಸಮಂ।>
  text <೧೧॥ ಚನ್ದನಸುತ್ತಂ>
    text <೩೪೨>, <ಅಥ ಖೋ ಚನ್ದನೋ ದೇವಪುತ್ತೋ…ಪೇ॰…।>
    text <ಅಥ ಖೋ ಸುಯಾಮೋ ದೇವಪುತ್ತೋ…ಪೇ॰…।>
    text <ಅಥ ಖೋ ಸನ್ತುಸಿತೋ ದೇವಪುತ್ತೋ…ಪೇ॰…।>
    text <ಅಥ ಖೋ ಸುನಿಮ್ಮಿತೋ ದೇವಪುತ್ತೋ…ಪೇ॰…।>
    text <ಅಥ ಖೋ ವಸವತ್ತಿ ದೇವಪುತ್ತೋ…ಪೇ॰…।>
    text <ಯಥಾ ಸಕ್ಕಸುತ್ತಂ ತಥಾ ಇಮೇ ಪಞ್ಚ ಪೇಯ್ಯಾಲಾ ವಿತ್ಥಾರೇತಬ್ಬಾ। ಏಕಾದಸಮಂ।>
    stand <ಮೋಗ್ಗಲ್ಲಾನಸಂಯುತ್ತಂ ಸಮತ್ತಂ।>
    text <ತಸ್ಸುದ್ದಾನಂ>
    block
      text <ಸವಿತಕ್ಕಾವಿತಕ್ಕಞ್ಚ। ಸುಖೇನ ಚ ಉಪೇಕ್ಖಕೋ।>
      text <ಆಕಾಸಞ್ಚೇವ ವಿಞ್ಞಾಣಂ। ಆಕಿಞ್ಚಂ ನೇವಸಞ್ಞಿನಾ।>
      text <ಅನಿಮಿತ್ತೋ ಚ ಸಕ್ಕೋ ಚ। ಚನ್ದನೇಕಾದಸೇನ ಚಾತಿ॥>
