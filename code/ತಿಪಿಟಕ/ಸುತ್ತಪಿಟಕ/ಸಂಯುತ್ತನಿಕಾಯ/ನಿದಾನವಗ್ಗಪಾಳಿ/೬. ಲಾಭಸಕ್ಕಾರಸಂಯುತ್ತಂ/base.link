text <೬॥ ಲಾಭಸಕ್ಕಾರಸಂಯುತ್ತಂ>
  text <೧॥ ಪಠಮವಗ್ಗೋ>
    text <೧॥ ದಾರುಣಸುತ್ತಂ>
      text <೧೫೭>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತತ್ರ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಭಿಕ್ಖವೋತಿ। ಭದನ್ತೇತಿ ತೇ ಭಿಕ್ಖೂ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
      text <ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ತಸ್ಮಾತಿಹ। ಭಿಕ್ಖವೇ। ಏವಂ ಸಿಕ್ಖಿತಬ್ಬಂ ಉಪ್ಪನ್ನಂ ಲಾಭಸಕ್ಕಾರಸಿಲೋಕಂ ಪಜಹಿಸ್ಸಾಮ। ನ ಚ ನೋ ಉಪ್ಪನ್ನೋ ಲಾಭಸಕ್ಕಾರಸಿಲೋಕೋ ಚಿತ್ತಂ ಪರಿಯಾದಾಯ ಠಸ್ಸತೀತಿ। ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಪಠಮಂ।>
    text <೨॥ ಬಳಿಸಸುತ್ತಂ>
      text <೧೫೮>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ಸೇಯ್ಯಥಾಪಿ। ಭಿಕ್ಖವೇ। ಬಾಳಿಸಿಕೋ ಆಮಿಸಗತಂ ಬಳಿಸಂ ಗಮ್ಭೀರೇ ಉದಕರಹದೇ ಪಕ್ಖಿಪೇಯ್ಯ। ತಮೇನಂ ಅಞ್ಞತರೋ ಆಮಿಸಚಕ್ಖು ಮಚ್ಛೋ ಗಿಲೇಯ್ಯ। ಏವಞ್ಹಿ ಸೋ। ಭಿಕ್ಖವೇ। ಮಚ್ಛೋ ಗಿಲಬಳಿಸೋ ಬಾಳಿಸಿಕಸ್ಸ ಅನಯಂ ಆಪನ್ನೋ ಬ್ಯಸನಂ ಆಪನ್ನೋ ಯಥಾಕಾಮಕರಣೀಯೋ ಬಾಳಿಸಿಕಸ್ಸ।>
      text <ಬಾಳಿಸಿಕೋತಿ ಖೋ। ಭಿಕ್ಖವೇ। ಮಾರಸ್ಸೇತಂ ಪಾಪಿಮತೋ ಅಧಿವಚನಂ। ಬಳಿಸನ್ತಿ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕಸ್ಸೇತಂ ಅಧಿವಚನಂ। ಯೋ ಹಿ ಕೋಚಿ। ಭಿಕ್ಖವೇ। ಭಿಕ್ಖು ಉಪ್ಪನ್ನಂ ಲಾಭಸಕ್ಕಾರಸಿಲೋಕಂ ಅಸ್ಸಾದೇತಿ ನಿಕಾಮೇತಿ। ಅಯಂ ವುಚ್ಚತಿ। ಭಿಕ್ಖವೇ। ಭಿಕ್ಖು ಗಿಲಬಳಿಸೋ ಮಾರಸ್ಸ ಅನಯಂ ಆಪನ್ನೋ ಬ್ಯಸನಂ ಆಪನ್ನೋ ಯಥಾಕಾಮಕರಣೀಯೋ ಪಾಪಿಮತೋ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ತಸ್ಮಾತಿಹ। ಭಿಕ್ಖವೇ। ಏವಂ ಸಿಕ್ಖಿತಬ್ಬಂ ಉಪ್ಪನ್ನಂ ಲಾಭಸಕ್ಕಾರಸಿಲೋಕಂ ಪಜಹಿಸ್ಸಾಮ। ನ ಚ ನೋ ಉಪ್ಪನ್ನೋ ಲಾಭಸಕ್ಕಾರಸಿಲೋಕೋ ಚಿತ್ತಂ ಪರಿಯಾದಾಯ ಠಸ್ಸತೀತಿ। ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ದುತಿಯಂ।>
    text <೩॥ ಕುಮ್ಮಸುತ್ತಂ>
      text <೧೫೯>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಭೂತಪುಬ್ಬಂ। ಭಿಕ್ಖವೇ। ಅಞ್ಞತರಸ್ಮಿಂ ಉದಕರಹದೇ ಮಹಾಕುಮ್ಮಕುಲಂ ಚಿರನಿವಾಸಿ ಅಹೋಸಿ। ಅಥ ಖೋ। ಭಿಕ್ಖವೇ। ಅಞ್ಞತರೋ ಕುಮ್ಮೋ ಅಞ್ಞತರಂ ಕುಮ್ಮಂ ಏತದವೋಚ ಮಾ ಖೋ ತ್ವಂ। ತಾತ ಕುಮ್ಮ। ಏತಂ ಪದೇಸಂ ಅಗಮಾಸೀತಿ। ಅಗಮಾಸಿ ಖೋ। ಭಿಕ್ಖವೇ। ಸೋ ಕುಮ್ಮೋ ತಂ ಪದೇಸಂ। ತಮೇನಂ ಲುದ್ದೋ ಪಪತಾಯ ವಿಜ್ಝಿ। ಅಥ ಖೋ। ಭಿಕ್ಖವೇ। ಸೋ ಕುಮ್ಮೋ ಯೇನ ಸೋ ಕುಮ್ಮೋ ತೇನುಪಸಙ್ಕಮಿ। ಅದ್ದಸಾ ಖೋ। ಭಿಕ್ಖವೇ। ಸೋ ಕುಮ್ಮೋ ತಂ ಕುಮ್ಮಂ ದೂರತೋವ ಆಗಚ್ಛನ್ತಂ। ದಿಸ್ವಾನ ತಂ ಕುಮ್ಮಂ ಏತದವೋಚ ಕಚ್ಚಿ ತ್ವಂ। ತಾತ ಕುಮ್ಮ। ನ ತಂ ಪದೇಸಂ ಅಗಮಾಸೀತಿ॥ ಅಗಮಾಸಿಂ ಖ್ವಾಹಂ। ತಾತ ಕುಮ್ಮ। ತಂ ಪದೇಸನ್ತಿ। ಕಚ್ಚಿ ಪನಾಸಿ। ತಾತ ಕುಮ್ಮ। ಅಕ್ಖತೋ ಅನುಪಹತೋತಿ॥ ಅಕ್ಖತೋ ಖೋಮ್ಹಿ। ತಾತ ಕುಮ್ಮ। ಅನುಪಹತೋ। ಅತ್ಥಿ ಚ ಮೇ ಇದಂ ಸುತ್ತಕಂ ಪಿಟ್ಠಿತೋ ಪಿಟ್ಠಿತೋ ಅನುಬನ್ಧನ್ತಿ। ತಗ್ಘಸಿ। ತಾತ ಕುಮ್ಮ। ಖತೋ। ತಗ್ಘ ಉಪಹತೋ। ಏತೇನ ಹಿ ತೇ। ತಾತ ಕುಮ್ಮ। ಸುತ್ತಕೇನ ಪಿತರೋ ಚ ಪಿತಾಮಹಾ ಚ ಅನಯಂ ಆಪನ್ನಾ ಬ್ಯಸನಂ ಆಪನ್ನಾ। ಗಚ್ಛ ದಾನಿ ತ್ವಂ। ತಾತ ಕುಮ್ಮ। ನ ದಾನಿ ತ್ವಂ ಅಮ್ಹಾಕನ್ತಿ।>
      text <ಲುದ್ದೋತಿ ಖೋ। ಭಿಕ್ಖವೇ। ಮಾರಸ್ಸೇತಂ ಪಾಪಿಮತೋ ಅಧಿವಚನಂ। ಪಪತಾತಿ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕಸ್ಸೇತಂ ಅಧಿವಚನಂ। ಸುತ್ತಕನ್ತಿ ಖೋ। ಭಿಕ್ಖವೇ। ನನ್ದಿರಾಗಸ್ಸೇತಂ ಅಧಿವಚನಂ। ಯೋ ಹಿ ಕೋಚಿ। ಭಿಕ್ಖವೇ। ಭಿಕ್ಖು ಉಪ್ಪನ್ನಂ ಲಾಭಸಕ್ಕಾರಸಿಲೋಕಂ ಅಸ್ಸಾದೇತಿ ನಿಕಾಮೇತಿ ಅಯಂ ವುಚ್ಚತಿ। ಭಿಕ್ಖವೇ। ಭಿಕ್ಖು ಗಿದ್ಧೋ ಪಪತಾಯ ಅನಯಂ ಆಪನ್ನೋ ಬ್ಯಸನಂ ಆಪನ್ನೋ ಯಥಾಕಾಮಕರಣೀಯೋ ಪಾಪಿಮತೋ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ತತಿಯಂ।>
    text <೪॥ ದೀಘಲೋಮಿಕಸುತ್ತಂ>
      text <೧೬೦>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಸೇಯ್ಯಥಾಪಿ। ಭಿಕ್ಖವೇ। ದೀಘಲೋಮಿಕಾ ಏಳಕಾ ಕಣ್ಟಕಗಹನಂ ಪವಿಸೇಯ್ಯ। ಸಾ ತತ್ರ ತತ್ರ ಸಜ್ಜೇಯ್ಯ। ತತ್ರ ತತ್ರ ಗಯ್ಹೇಯ್ಯ। ತತ್ರ ತತ್ರ ಬಜ್ಝೇಯ್ಯ। ತತ್ರ ತತ್ರ ಅನಯಬ್ಯಸನಂ ಆಪಜ್ಜೇಯ್ಯ। ಏವಮೇವ ಖೋ। ಭಿಕ್ಖವೇ। ಇಧೇಕಚ್ಚೋ ಭಿಕ್ಖು ಲಾಭಸಕ್ಕಾರಸಿಲೋಕೇನ ಅಭಿಭೂತೋ ಪರಿಯಾದಿಣ್ಣಚಿತ್ತೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಗಾಮಂ ವಾ ನಿಗಮಂ ವಾ ಪಿಣ್ಡಾಯ ಪವಿಸತಿ। ಸೋ ತತ್ರ ತತ್ರ ಸಜ್ಜತಿ। ತತ್ರ ತತ್ರ ಗಯ್ಹತಿ। ತತ್ರ ತತ್ರ ಬಜ್ಝತಿ। ತತ್ರ ತತ್ರ ಅನಯಬ್ಯಸನಂ ಆಪಜ್ಜತಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಚತುತ್ಥಂ।>
    text <೫॥ ಮೀಳ್ಹಕಸುತ್ತಂ>
      text <೧೬೧>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಸೇಯ್ಯಥಾಪಿ। ಭಿಕ್ಖವೇ। ಮೀಳ್ಹಕಾ ಗೂಥಾದೀ ಗೂಥಪೂರಾ ಪುಣ್ಣಾ ಗೂಥಸ್ಸ। ಪುರತೋ ಚಸ್ಸ ಮಹಾಗೂಥಪುಞ್ಜೋ। ಸಾ ತೇನ ಅಞ್ಞಾ ಮೀಳ್ಹಕಾ ಅತಿಮಞ್ಞೇಯ್ಯ ಅಹಮ್ಹಿ ಗೂಥಾದೀ ಗೂಥಪೂರಾ ಪುಣ್ಣಾ ಗೂಥಸ್ಸ। ಪುರತೋ ಚ ಮ್ಯಾಯಂ ಮಹಾಗೂಥಪುಞ್ಜೋತಿ। ಏವಮೇವ ಖೋ। ಭಿಕ್ಖವೇ। ಇಧೇಕಚ್ಚೋ ಭಿಕ್ಖು ಲಾಭಸಕ್ಕಾರಸಿಲೋಕೇನ ಅಭಿಭೂತೋ ಪರಿಯಾದಿಣ್ಣಚಿತ್ತೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಗಾಮಂ ವಾ ನಿಗಮಂ ವಾ ಪಿಣ್ಡಾಯ ಪವಿಸತಿ। ಸೋ ತತ್ಥ ಭುತ್ತಾವೀ ಚ ಹೋತಿ ಯಾವದತ್ಥೋ। ನಿಮನ್ತಿತೋ ಚ ಸ್ವಾತನಾಯ। ಪಿಣ್ಡಪಾತೋ ಚಸ್ಸ ಪೂರೋ। ಸೋ ಆರಾಮಂ ಗನ್ತ್ವಾ ಭಿಕ್ಖುಗಣಸ್ಸ ಮಜ್ಝೇ ವಿಕತ್ಥತಿ ಭುತ್ತಾವೀ ಚಮ್ಹಿ ಯಾವದತ್ಥೋ। ನಿಮನ್ತಿತೋ ಚಮ್ಹಿ ಸ್ವಾತನಾಯ। ಪಿಣ್ಡಪಾತೋ ಚ ಮ್ಯಾಯಂ ಪೂರೋ। ಲಾಭೀ ಚಮ್ಹಿ ಚೀವರ-ಪಿಣ್ಡಪಾತ-ಸೇನಾಸನ-ಗಿಲಾನಪ್ಪಚ್ಚಯ-ಭೇಸಜ್ಜಪರಿಕ್ಖಾರಾನಂ। ಇಮೇ ಪನಞ್ಞೇ ಭಿಕ್ಖೂ ಅಪ್ಪಪುಞ್ಞಾ ಅಪ್ಪೇಸಕ್ಖಾ ನ ಲಾಭಿನೋ ಚೀವರ-ಪಿಣ್ಡಪಾತಸೇನಾಸನ-ಗಿಲಾನಪ್ಪಚ್ಚಯ-ಭೇಸಜ್ಜ-ಪರಿಕ್ಖಾರಾನನ್ತಿ। ಸೋ ತೇನ ಲಾಭಸಕ್ಕಾರಸಿಲೋಕೇನ ಅಭಿಭೂತೋ ಪರಿಯಾದಿಣ್ಣಚಿತ್ತೋ ಅಞ್ಞೇ ಪೇಸಲೇ ಭಿಕ್ಖೂ ಅತಿಮಞ್ಞತಿ। ತಞ್ಹಿ ತಸ್ಸ। ಭಿಕ್ಖವೇ। ಮೋಘಪುರಿಸಸ್ಸ ಹೋತಿ ದೀಘರತ್ತಂ ಅಹಿತಾಯ ದುಕ್ಖಾಯ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಪಞ್ಚಮಂ।>
    text <೬॥ ಅಸನಿಸುತ್ತಂ>
      text <೧೬೨>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಕಂ। ಭಿಕ್ಖವೇ। ಅಸನಿವಿಚಕ್ಕಂ ಆಗಚ್ಛತು। ಸೇಖಂ ಅಪ್ಪತ್ತಮಾನಸಂ ಲಾಭಸಕ್ಕಾರಸಿಲೋಕೋ ಅನುಪಾಪುಣಾತು।>
      text <ಅಸನಿವಿಚಕ್ಕನ್ತಿ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕಸ್ಸೇತಂ ಅಧಿವಚನಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಛಟ್ಠಂ।>
    text <೭॥ ದಿದ್ಧಸುತ್ತಂ>
      text <೧೬೩>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಕಂ। ಭಿಕ್ಖವೇ। ದಿದ್ಧಗತೇನ ವಿಸಲ್ಲೇನ ಸಲ್ಲೇನ ವಿಜ್ಝತು। ಸೇಖಂ ಅಪ್ಪತ್ತಮಾನಸಂ ಲಾಭಸಕ್ಕಾರಸಿಲೋಕೋ ಅನುಪಾಪುಣಾತು।>
      text <ಸಲ್ಲನ್ತಿ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕಸ್ಸೇತಂ ಅಧಿವಚನಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಸತ್ತಮಂ।>
    text <೮॥ ಸಿಙ್ಗಾಲಸುತ್ತಂ>
      text <೧೬೪>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಅಸ್ಸುತ್ಥ ನೋ ತುಮ್ಹೇ। ಭಿಕ್ಖವೇ। ರತ್ತಿಯಾ ಪಚ್ಚೂಸಸಮಯಂ ಜರಸಿಙ್ಗಾಲಸ್ಸ ವಸ್ಸಮಾನಸ್ಸಾತಿ॥ ಏವಂ। ಭನ್ತೇ। ಏಸೋ ಖೋ। ಭಿಕ್ಖವೇ। ಜರಸಿಙ್ಗಾಲೋ ಉಕ್ಕಣ್ಡಕೇನ ನಾಮ ರೋಗಜಾತೇನ ಫುಟ್ಠೋ ನೇವ ಬಿಲಗತೋ ರಮತಿ। ನ ರುಕ್ಖಮೂಲಗತೋ ರಮತಿ। ನ ಅಜ್ಝೋಕಾಸಗತೋ ರಮತಿ। ಯೇನ ಯೇನ ಗಚ್ಛತಿ। ಯತ್ಥ ಯತ್ಥ ತಿಟ್ಠತಿ। ಯತ್ಥ ಯತ್ಥ ನಿಸೀದತಿ। ಯತ್ಥ ಯತ್ಥ ನಿಪಜ್ಜತಿ। ತತ್ಥ ತತ್ಥ ಅನಯಬ್ಯಸನಂ ಆಪಜ್ಜತಿ। ಏವಮೇವ ಖೋ। ಭಿಕ್ಖವೇ। ಇಧೇಕಚ್ಚೋ ಭಿಕ್ಖು ಲಾಭಸಕ್ಕಾರಸಿಲೋಕೇನ ಅಭಿಭೂತೋ ಪರಿಯಾದಿಣ್ಣಚಿತ್ತೋ ನೇವ ಸುಞ್ಞಾಗಾರಗತೋ ರಮತಿ। ನ ರುಕ್ಖಮೂಲಗತೋ ರಮತಿ। ನ ಅಜ್ಝೋಕಾಸಗತೋ ರಮತಿ। ಯೇನ ಯೇನ ಗಚ್ಛತಿ। ಯತ್ಥ ಯತ್ಥ ತಿಟ್ಠತಿ। ಯತ್ಥ ಯತ್ಥ ನಿಸೀದತಿ। ಯತ್ಥ ಯತ್ಥ ನಿಪಜ್ಜತಿ। ತತ್ಥ ತತ್ಥ ಅನಯಬ್ಯಸನಂ ಆಪಜ್ಜತಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಅಟ್ಠಮಂ।>
    text <೯॥ ವೇರಮ್ಭಸುತ್ತಂ>
      text <೧೬೫>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಉಪರಿ। ಭಿಕ್ಖವೇ। ಆಕಾಸೇ ವೇರಮ್ಭಾ ನಾಮ ವಾತಾ ವಾಯನ್ತಿ। ತತ್ಥ ಯೋ ಪಕ್ಖೀ ಗಚ್ಛತಿ ತಮೇನಂ ವೇರಮ್ಭಾ ವಾತಾ ಖಿಪನ್ತಿ। ತಸ್ಸ ವೇರಮ್ಭವಾತಕ್ಖಿತ್ತಸ್ಸ ಅಞ್ಞೇನೇವ ಪಾದಾ ಗಚ್ಛನ್ತಿ। ಅಞ್ಞೇನ ಪಕ್ಖಾ ಗಚ್ಛನ್ತಿ। ಅಞ್ಞೇನ ಸೀಸಂ ಗಚ್ಛತಿ। ಅಞ್ಞೇನ ಕಾಯೋ ಗಚ್ಛತಿ। ಏವಮೇವ ಖೋ। ಭಿಕ್ಖವೇ। ಇಧೇಕಚ್ಚೋ ಭಿಕ್ಖು ಲಾಭಸಕ್ಕಾರಸಿಲೋಕೇನ ಅಭಿಭೂತೋ ಪರಿಯಾದಿಣ್ಣಚಿತ್ತೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಗಾಮಂ ವಾ ನಿಗಮಂ ವಾ ಪಿಣ್ಡಾಯ ಪವಿಸತಿ ಅರಕ್ಖಿತೇನೇವ ಕಾಯೇನ ಅರಕ್ಖಿತಾಯ ವಾಚಾಯ ಅರಕ್ಖಿತೇನ ಚಿತ್ತೇನ। ಅನುಪಟ್ಠಿತಾಯ ಸತಿಯಾ। ಅಸಂವುತೇಹಿ ಇನ್ದ್ರಿಯೇಹಿ। ಸೋ ತತ್ಥ ಪಸ್ಸತಿ ಮಾತುಗಾಮಂ ದುನ್ನಿವತ್ಥಂ ವಾ ದುಪ್ಪಾರುತಂ ವಾ। ತಸ್ಸ ಮಾತುಗಾಮಂ ದಿಸ್ವಾ ದುನ್ನಿವತ್ಥಂ ವಾ ದುಪ್ಪಾರುತಂ ವಾ ರಾಗೋ ಚಿತ್ತಂ ಅನುದ್ಧಂಸೇತಿ। ಸೋ ರಾಗಾನುದ್ಧಂಸಿತೇನ ಚಿತ್ತೇನ ಸಿಕ್ಖಂ ಪಚ್ಚಕ್ಖಾಯ ಹೀನಾಯಾವತ್ತತಿ। ತಸ್ಸ ಅಞ್ಞೇ ಚೀವರಂ ಹರನ್ತಿ। ಅಞ್ಞೇ ಪತ್ತಂ ಹರನ್ತಿ। ಅಞ್ಞೇ ನಿಸೀದನಂ ಹರನ್ತಿ। ಅಞ್ಞೇ ಸೂಚಿಘರಂ ಹರನ್ತಿ। ವೇರಮ್ಭವಾತಕ್ಖಿತ್ತಸ್ಸೇವ ಸಕುಣಸ್ಸ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ನವಮಂ।>
    text <೧೦॥ ಸಗಾಥಕಸುತ್ತಂ>
      text <೧೬೬>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಇಧಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಪಸ್ಸಾಮಿ ಸಕ್ಕಾರೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪನ್ನಂ। ಇಧ ಪನಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಪಸ್ಸಾಮಿ ಅಸಕ್ಕಾರೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪನ್ನಂ। ಇಧ ಪನಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಪಸ್ಸಾಮಿ ಸಕ್ಕಾರೇನ ಚ ಅಸಕ್ಕಾರೇನ ಚ ತದುಭಯೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪನ್ನಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ।>
      text <ಇದಮವೋಚ ಭಗವಾ। ಇದಂ ವತ್ವಾನ ಸುಗತೋ ಅಥಾಪರಂ ಏತದವೋಚ ಸತ್ಥಾ>
      block
        text <ಯಸ್ಸ ಸಕ್ಕರಿಯಮಾನಸ್ಸ। ಅಸಕ್ಕಾರೇನ ಚೂಭಯಂ।>
        text <ಸಮಾಧಿ ನ ವಿಕಮ್ಪತಿ। ಅಪ್ಪಮಾಣವಿಹಾರಿನೋ॥>
        text <ತಂ ಝಾಯಿನಂ ಸಾತತಿಕಂ। ಸುಖುಮಂ ದಿಟ್ಠಿವಿಪಸ್ಸಕಂ।>
        text <ಉಪಾದಾನಕ್ಖಯಾರಾಮಂ। ಆಹು ಸಪ್ಪುರಿಸೋ ಇತೀತಿ॥ ದಸಮಂ।>
        text <ದಾರುಣೋ ಬಳಿಸಂ ಕುಮ್ಮಂ। ದೀಘಲೋಮಿ ಚ ಮೀಳ್ಹಕಂ।>
        text <ಅಸನಿ ದಿದ್ಧಂ ಸಿಙ್ಗಾಲಂ। ವೇರಮ್ಭೇನ ಸಗಾಥಕನ್ತಿ॥>
        text <ದ್ವೇ ಪಾತಿ ದ್ವೇ ಸುವಣ್ಣಾ ಚ। ಸಿಙ್ಗೀಹಿ ಅಪರೇ ದುವೇ।>
        text <ಪಥವೀ ಕಿಞ್ಚಿಕ್ಖಜೀವಿತಂ। ಜನಪದಕಲ್ಯಾಣಿಯಾ ದಸಾತಿ॥>
        text <ಮಾತುಗಾಮೋ ಚ ಕಲ್ಯಾಣೀ। ಪುತ್ತೋ ಚ ಏಕಧೀತು ಚ।>
        text <ಸಮಣಬ್ರಾಹ್ಮಣಾ ತೀಣಿ। ಛವಿ ರಜ್ಜು ಚ ಭಿಕ್ಖುನಾತಿ॥>
        text <ಫಲಂ ವೇ ಕದಲಿಂ ಹನ್ತಿ। ಫಲಂ ವೇಳುಂ ಫಲಂ ನಳಂ।>
        text <ಸಕ್ಕಾರೋ ಕಾಪುರಿಸಂ ಹನ್ತಿ। ಗಬ್ಭೋ ಅಸ್ಸತರಿಂ ಯಥಾತಿ॥ ಪಞ್ಚಮಂ।>
        text <ಭಿನ್ದಿ ಮೂಲಂ ದುವೇ ಧಮ್ಮಾ। ಪಕ್ಕನ್ತಂ ರಥ ಮಾತರಿ।>
        text <ಪಿತಾ ಭಾತಾ ಚ ಭಗಿನೀ। ಪುತ್ತೋ ಧೀತಾ ಪಜಾಪತೀತಿ॥>
      stand <ಪಠಮೋ ವಗ್ಗೋ।>
      text <ತಸ್ಸುದ್ದಾನಂ>
  text <೨॥ ದುತಿಯವಗ್ಗೋ>
    text <೧॥ ಸುವಣ್ಣಪಾತಿಸುತ್ತಂ>
      text <೧೬೭>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಅಧಿಗಮಾಯ। ಇಧಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಏವಂ ಚೇತಸಾ ಚೇತೋ ಪರಿಚ್ಚ ಪಜಾನಾಮಿ ನ ಚಾಯಮಾಯಸ್ಮಾ ಸುವಣ್ಣಪಾತಿಯಾಪಿ ರೂಪಿಯಚುಣ್ಣಪರಿಪೂರಾಯ ಹೇತು ಸಮ್ಪಜಾನಮುಸಾ ಭಾಸೇಯ್ಯಾತಿ। ತಮೇನಂ ಪಸ್ಸಾಮಿ ಅಪರೇನ ಸಮಯೇನ ಲಾಭಸಕ್ಕಾರಸಿಲೋಕೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ ಸಮ್ಪಜಾನಮುಸಾ ಭಾಸನ್ತಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಪಠಮಂ।>
    text <೨॥ ರೂಪಿಯಪಾತಿಸುತ್ತಂ>
      text <೧೬೮>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಇಧಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಏವಂ ಚೇತಸಾ ಚೇತೋ ಪರಿಚ್ಚ ಪಜಾನಾಮಿ ನ ಚಾಯಮಾಯಸ್ಮಾ ರೂಪಿಯಪಾತಿಯಾಪಿ ಸುವಣ್ಣಚುಣ್ಣಪರಿಪೂರಾಯ ಹೇತು ಸಮ್ಪಜಾನಮುಸಾ ಭಾಸೇಯ್ಯಾತಿ। ತಮೇನಂ ಪಸ್ಸಾಮಿ ಅಪರೇನ ಸಮಯೇನ ಲಾಭಸಕ್ಕಾರಸಿಲೋಕೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ ಸಮ್ಪಜಾನಮುಸಾ ಭಾಸನ್ತಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ದುತಿಯಂ।>
    text <೩-೧೦॥ ಸುವಣ್ಣನಿಕ್ಖಸುತ್ತಾದಿಅಟ್ಠಕಂ>
      text <೧೬೯>, <ಸಾವತ್ಥಿಯಂ ವಿಹರತಿ…ಪೇ॰… ಇಧಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಏವಂ ಚೇತಸಾ ಚೇತೋ ಪರಿಚ್ಚ ಪಜಾನಾಮಿ ನ ಚಾಯಮಾಯಸ್ಮಾ ಸುವಣ್ಣನಿಕ್ಖಸ್ಸಾಪಿ ಹೇತು…ಪೇ॰… ಸುವಣ್ಣನಿಕ್ಖಸತಸ್ಸಾಪಿ ಹೇತು… ಸಿಙ್ಗೀನಿಕ್ಖಸ್ಸಾಪಿ ಹೇತು… ಸಿಙ್ಗೀನಿಕ್ಖಸತಸ್ಸಾಪಿ ಹೇತು… ಪಥವಿಯಾಪಿ ಜಾತರೂಪಪರಿಪೂರಾಯ ಹೇತು… ಆಮಿಸಕಿಞ್ಚಿಕ್ಖಹೇತುಪಿ… ಜೀವಿತಹೇತುಪಿ… ಜನಪದಕಲ್ಯಾಣಿಯಾಪಿ ಹೇತು ಸಮ್ಪಜಾನಮುಸಾ ಭಾಸೇಯ್ಯಾತಿ। ತಮೇನಂ ಪಸ್ಸಾಮಿ ಅಪರೇನ ಸಮಯೇನ ಲಾಭಸಕ್ಕಾರಸಿಲೋಕೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ ಸಮ್ಪಜಾನಮುಸಾ ಭಾಸನ್ತಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ದಸಮಂ।>
      stand <ದುತಿಯೋ ವಗ್ಗೋ।>
      text <ತಸ್ಸುದ್ದಾನಂ>
  text <೩॥ ತತಿಯವಗ್ಗೋ>
    text <೧॥ ಮಾತುಗಾಮಸುತ್ತಂ>
      text <೧೭೦>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ನ ತಸ್ಸ। ಭಿಕ್ಖವೇ। ಮಾತುಗಾಮೋ ಏಕೋ ಏಕಸ್ಸ ಚಿತ್ತಂ ಪರಿಯಾದಾಯ ತಿಟ್ಠತಿ ಯಸ್ಸ ಲಾಭಸಕ್ಕಾರಸಿಲೋಕೋ ಚಿತ್ತಂ ಪರಿಯಾದಾಯ ತಿಟ್ಠತಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ …ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಪಠಮಂ।>
    text <೨॥ ಕಲ್ಯಾಣೀಸುತ್ತಂ>
      text <೧೭೧>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ನ ತಸ್ಸ। ಭಿಕ್ಖವೇ। ಜನಪದಕಲ್ಯಾಣೀ ಏಕಾ ಏಕಸ್ಸ ಚಿತ್ತಂ ಪರಿಯಾದಾಯ ತಿಟ್ಠತಿ ಯಸ್ಸ ಲಾಭಸಕ್ಕಾರಸಿಲೋಕೋ ಚಿತ್ತಂ ಪರಿಯಾದಾಯ ತಿಟ್ಠತಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ದುತಿಯಂ।>
    text <೩॥ ಏಕಪುತ್ತಕಸುತ್ತಂ>
      text <೧೭೨>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಸದ್ಧಾ। ಭಿಕ್ಖವೇ। ಉಪಾಸಿಕಾ ಏಕಪುತ್ತಕಂ ಪಿಯಂ ಮನಾಪಂ ಏವಂ ಸಮ್ಮಾ ಆಯಾಚಮಾನಾ ಆಯಾಚೇಯ್ಯ ತಾದಿಸೋ। ತಾತ। ಭವಾಹಿ ಯಾದಿಸೋ ಚಿತ್ತೋ ಚ ಗಹಪತಿ ಹತ್ಥಕೋ ಚ ಆಳವಕೋತಿ। ಏಸಾ। ಭಿಕ್ಖವೇ। ತುಲಾ ಏತಂ ಪಮಾಣಂ ಮಮ ಸಾವಕಾನಂ ಉಪಾಸಕಾನಂ। ಯದಿದಂ ಚಿತ್ತೋ ಚ ಗಹಪತಿ ಹತ್ಥಕೋ ಚ ಆಳವಕೋ। ಸಚೇ ಖೋ ತ್ವಂ। ತಾತ। ಅಗಾರಸ್ಮಾ ಅನಗಾರಿಯಂ ಪಬ್ಬಜಸಿ। ತಾದಿಸೋ। ತಾತ। ಭವಾಹಿ ಯಾದಿಸಾ ಸಾರಿಪುತ್ತಮೋಗ್ಗಲ್ಲಾನಾತಿ। ಏಸಾ। ಭಿಕ್ಖವೇ। ತುಲಾ ಏತಂ ಪಮಾಣಂ ಮಮ ಸಾವಕಾನಂ ಭಿಕ್ಖೂನಂ। ಯದಿದಂ ಸಾರಿಪುತ್ತಮೋಗ್ಗಲಾನಾ। ಮಾ ಚ ಖೋ ತ್ವಂ। ತಾತ। ಸೇಖಂ ಅಪ್ಪತ್ತಮಾನಸಂ ಲಾಭಸಕ್ಕಾರಸಿಲೋಕೋ ಅನುಪಾಪುಣಾತೂತಿ। ತಞ್ಚೇ। ಭಿಕ್ಖವೇ। ಭಿಕ್ಖುಂ ಸೇಖಂ ಅಪ್ಪತ್ತಮಾನಸಂ ಲಾಭಸಕ್ಕಾರಸಿಲೋಕೋ ಅನುಪಾಪುಣಾತಿ। ಸೋ ತಸ್ಸ ಹೋತಿ ಅನ್ತರಾಯಾಯ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ತತಿಯಂ।>
    text <೪॥ ಏಕಧೀತುಸುತ್ತಂ>
      text <೧೭೩>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಸದ್ಧಾ ಭಿಕ್ಖವೇ ಉಪಾಸಿಕಾ ಏಕಂ ಧೀತರಂ ಪಿಯಂ ಮನಾಪಂ ಏವಂ ಸಮ್ಮಾ ಆಯಾಚಮಾನಾ ಆಯಾಚೇಯ್ಯ ತಾದಿಸಾ। ಅಯ್ಯೇ। ಭವಾಹಿ ಯಾದಿಸಾ ಖುಜ್ಜುತ್ತರಾ ಚ ಉಪಾಸಿಕಾ ವೇಳುಕಣ್ಡಕಿಯಾ ಚ ನನ್ದಮಾತಾತಿ। ಏಸಾ। ಭಿಕ್ಖವೇ। ತುಲಾ ಏತಂ ಪಮಾಣಂ ಮಮ ಸಾವಿಕಾನಂ ಉಪಾಸಿಕಾನಂ। ಯದಿದಂ ಖುಜ್ಜುತ್ತರಾ ಚ ಉಪಾಸಿಕಾ ವೇಳುಕಣ್ಡಕಿಯಾ ಚ ನನ್ದಮಾತಾ। ಸಚೇ ಖೋ ತ್ವಂ। ಅಯ್ಯೇ। ಅಗಾರಸ್ಮಾ ಅನಗಾರಿಯಂ ಪಬ್ಬಜಸಿ। ತಾದಿಸಾ। ಅಯ್ಯೇ। ಭವಾಹಿ ಯಾದಿಸಾ ಖೇಮಾ ಚ ಭಿಕ್ಖುನೀ ಉಪ್ಪಲವಣ್ಣಾ ಚಾತಿ। ಏಸಾ। ಭಿಕ್ಖವೇ। ತುಲಾ ಏತಂ ಪಮಾಣಂ ಮಮ ಸಾವಿಕಾನಂ ಭಿಕ್ಖುನೀನಂ। ಯದಿದಂ ಖೇಮಾ ಚ ಭಿಕ್ಖುನೀ ಉಪ್ಪಲವಣ್ಣಾ ಚ। ಮಾ ಚ ಖೋ ತ್ವಂ। ಅಯ್ಯೇ। ಸೇಖಂ ಅಪ್ಪತ್ತಮಾನಸಂ ಲಾಭಸಕ್ಕಾರಸಿಲೋಕೋ ಅನುಪಾಪುಣಾತೂತಿ। ತಂ ಚೇ। ಭಿಕ್ಖವೇ। ಭಿಕ್ಖುನಿಂ ಸೇಖಂ ಅಪ್ಪತ್ತಮಾನಸಂ ಲಾಭಸಕ್ಕಾರಸಿಲೋಕೋ ಅನುಪಾಪುಣಾತಿ। ಸೋ ತಸ್ಸಾ ಹೋತಿ ಅನ್ತರಾಯಾಯ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಚತುತ್ಥಂ।>
    text <೫॥ ಸಮಣಬ್ರಾಹ್ಮಣಸುತ್ತಂ>
      text <೧೭೪>, <ಸಾವತ್ಥಿಯಂ ವಿಹರತಿ…ಪೇ॰… ಯೇ ಹಿ ಕೇಚಿ। ಭಿಕ್ಖವೇ। ಸಮಣಾ ವಾ ಬ್ರಾಹ್ಮಣಾ ವಾ ಲಾಭಸಕ್ಕಾರಸಿಲೋಕಸ್ಸ ಅಸ್ಸಾದಞ್ಚ ಆದೀನವಞ್ಚ ನಿಸ್ಸರಣಞ್ಚ ಯಥಾಭೂತಂ ನಪ್ಪಜಾನನ್ತಿ। ನ ಮೇ ತೇ। ಭಿಕ್ಖವೇ। ಸಮಣಾ ವಾ ಬ್ರಾಹ್ಮಣಾ ವಾ ಸಮಣೇಸು ವಾ ಸಮಣಸಮ್ಮತಾ ಬ್ರಾಹ್ಮಣೇಸು ವಾ ಬ್ರಾಹ್ಮಣಸಮ್ಮತಾ। ನ ಚ ಪನ ತೇ ಆಯಸ್ಮನ್ತಾ ಸಾಮಞ್ಞತ್ಥಂ ವಾ ಬ್ರಹ್ಮಞ್ಞತ್ಥಂ ವಾ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರನ್ತಿ। ಯೇ ಚ ಖೋ ಕೇಚಿ। ಭಿಕ್ಖವೇ। ಸಮಣಾ ವಾ ಬ್ರಾಹ್ಮಣಾ ವಾ ಲಾಭಸಕ್ಕಾರಸಿಲೋಕಸ್ಸ ಅಸ್ಸಾದಞ್ಚ ಆದೀನವಞ್ಚ ನಿಸ್ಸರಣಞ್ಚ ಯಥಾಭೂತಂ ಪಜಾನನ್ತಿ। ತೇ ಚ ಖೋ ಮೇ। ಭಿಕ್ಖವೇ। ಸಮಣಾ ವಾ ಬ್ರಾಹ್ಮಣಾ ವಾ ಸಮಣೇಸು ಚೇವ ಸಮಣಸಮ್ಮತಾ ಬ್ರಾಹ್ಮಣೇಸು ಚ ಬ್ರಾಹ್ಮಣಸಮ್ಮತಾ। ತೇ ಚ ಪನಾಯಸ್ಮನ್ತೋ ಸಾಮಞ್ಞತ್ಥಞ್ಚ ಬ್ರಹ್ಮಞ್ಞತ್ಥಞ್ಚ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರನ್ತೀತಿ। ಪಞ್ಚಮಂ।>
    text <೬॥ ದುತಿಯಸಮಣಬ್ರಾಹ್ಮಣಸುತ್ತಂ>
      text <೧೭೫>, <ಸಾವತ್ಥಿಯಂ ವಿಹರತಿ…ಪೇ॰… ಯೇ ಹಿ ಕೇಚಿ। ಭಿಕ್ಖವೇ। ಸಮಣಾ ವಾ ಬ್ರಾಹ್ಮಣಾ ವಾ ಲಾಭಸಕ್ಕಾರಸಿಲೋಕಸ್ಸ ಸಮುದಯಞ್ಚ ಅತ್ಥಙ್ಗಮಞ್ಚ ಅಸ್ಸಾದಞ್ಚ ಆದೀನವಞ್ಚ ನಿಸ್ಸರಣಞ್ಚ ಯಥಾಭೂತಂ ನಪ್ಪಜಾನನ್ತಿ…ಪೇ॰… ಪಜಾನನ್ತಿ…ಪೇ॰… ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರನ್ತೀತಿ। ಛಟ್ಠಂ।>
    text <೭॥ ತತಿಯಸಮಣಬ್ರಾಹ್ಮಣಸುತ್ತಂ>
      text <೧೭೬>, <ಸಾವತ್ಥಿಯಂ ವಿಹರತಿ…ಪೇ॰… ಯೇ ಹಿ ಕೇಚಿ। ಭಿಕ್ಖವೇ। ಸಮಣಾ ವಾ ಬ್ರಾಹ್ಮಣಾ ವಾ ಲಾಭಸಕ್ಕಾರಸಿಲೋಕಂ ಯಥಾಭೂತಂ ನಪ್ಪಜಾನನ್ತಿ। ಲಾಭಸಕ್ಕಾರಸಿಲೋಕಸಮುದಯಂ ನಪ್ಪಜಾನನ್ತಿ। ಲಾಭಸಕ್ಕಾರಸಿಲೋಕನಿರೋಧಂ ನಪ್ಪಜಾನನ್ತಿ। ಲಾಭಸಕ್ಕಾರಸಿಲೋಕನಿರೋಧಗಾಮಿನಿಂ ಪಟಿಪದಂ ನಪ್ಪಜಾನನ್ತಿ …ಪೇ॰… ಪಜಾನನ್ತಿ…ಪೇ॰… ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರನ್ತೀತಿ। ಸತ್ತಮಂ।>
    text <೮॥ ಛವಿಸುತ್ತಂ>
      text <೧೭೭>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ। ಲಾಭಸಕ್ಕಾರಸಿಲೋಕೋ। ಭಿಕ್ಖವೇ। ಛವಿಂ ಛಿನ್ದತಿ। ಛವಿಂ ಛೇತ್ವಾ ಚಮ್ಮಂ ಛಿನ್ದತಿ। ಚಮ್ಮಂ ಛೇತ್ವಾ ಮಂಸಂ ಛಿನ್ದತಿ। ಮಂಸಂ ಛೇತ್ವಾ ನ್ಹಾರುಂ ಛಿನ್ದತಿ। ನ್ಹಾರುಂ ಛೇತ್ವಾ ಅಟ್ಠಿಂ ಛಿನ್ದತಿ। ಅಟ್ಠಿಂ ಛೇತ್ವಾ ಅಟ್ಠಿಮಿಞ್ಜಂ ಆಹಚ್ಚ ತಿಟ್ಠತಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಅಟ್ಠಮಂ।>
    text <೯॥ ರಜ್ಜುಸುತ್ತಂ>
      text <೧೭೮>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ। ಲಾಭಸಕ್ಕಾರಸಿಲೋಕೋ। ಭಿಕ್ಖವೇ। ಛವಿಂ ಛಿನ್ದತಿ। ಛವಿಂ ಛೇತ್ವಾ ಚಮ್ಮಂ ಛಿನ್ದತಿ। ಚಮ್ಮಂ ಛೇತ್ವಾ ಮಂಸಂ ಛಿನ್ದತಿ। ಮಂಸಂ ಛೇತ್ವಾ ನ್ಹಾರುಂ ಛಿನ್ದತಿ। ನ್ಹಾರುಂ ಛೇತ್ವಾ ಅಟ್ಠಿಂ ಛಿನ್ದತಿ। ಅಟ್ಠಿಂ ಛೇತ್ವಾ ಅಟ್ಠಿಮಿಞ್ಜಂ ಆಹಚ್ಚ ತಿಟ್ಠತಿ।>
      text <ಸೇಯ್ಯಥಾಪಿ। ಭಿಕ್ಖವೇ। ಬಲವಾ ಪುರಿಸೋ ದಳ್ಹಾಯ ವಾಳರಜ್ಜುಯಾ ಜಙ್ಘಂ ವೇಠೇತ್ವಾ ಘಂಸೇಯ್ಯ। ಸಾ ಛವಿಂ ಛಿನ್ದೇಯ್ಯ। ಛವಿಂ ಛೇತ್ವಾ ಚಮ್ಮಂ ಛಿನ್ದೇಯ್ಯ। ಚಮ್ಮಂ ಛೇತ್ವಾ ಮಂಸಂ ಛಿನ್ದೇಯ್ಯ। ಮಂಸಂ ಛೇತ್ವಾ ನ್ಹಾರುಂ ಛಿನ್ದೇಯ್ಯ। ನ್ಹಾರುಂ ಛೇತ್ವಾ ಅಟ್ಠಿಂ ಛಿನ್ದೇಯ್ಯ। ಅಟ್ಠಿಂ ಛೇತ್ವಾ ಅಟ್ಠಿಮಿಞ್ಜಂ ಆಹಚ್ಚ ತಿಟ್ಠೇಯ್ಯ। ಏವಮೇವ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಛವಿಂ ಛಿನ್ದತಿ। ಛವಿಂ ಛೇತ್ವಾ ಚಮ್ಮಂ ಛಿನ್ದತಿ। ಚಮ್ಮಂ ಛೇತ್ವಾ ಮಂಸಂ ಛಿನ್ದತಿ। ಮಂಸಂ ಛೇತ್ವಾ ನ್ಹಾರುಂ ಛಿನ್ದತಿ। ನ್ಹಾರುಂ ಛೇತ್ವಾ ಅಟ್ಠಿಂ ಛಿನ್ದತಿ। ಅಟ್ಠಿಂ ಛೇತ್ವಾ ಅಟ್ಠಿಂಮಿಞ್ಜಂ ಆಹಚ್ಚ ತಿಟ್ಠತಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ನವಮಂ।>
    text <೧೦॥ ಭಿಕ್ಖುಸುತ್ತಂ>
      text <೧೭೯>, <ಸಾವತ್ಥಿಯಂ ವಿಹರತಿ…ಪೇ॰… ಯೋಪಿ ಸೋ। ಭಿಕ್ಖವೇ। ಭಿಕ್ಖು ಅರಹಂ ಖೀಣಾಸವೋ ತಸ್ಸಪಾಹಂ ಲಾಭಸಕ್ಕಾರಸಿಲೋಕೋ ಅನ್ತರಾಯಾಯ ವದಾಮೀತಿ। ಏವಂ ವುತ್ತೇ। ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಕಿಸ್ಸ ಪನ। ಭನ್ತೇ। ಖೀಣಾಸವಸ್ಸ ಭಿಕ್ಖುನೋ ಲಾಭಸಕ್ಕಾರಸಿಲೋಕೋ ಅನ್ತರಾಯಾಯಾತಿ॥ ಯಾ ಹಿಸ್ಸ ಸಾ। ಆನನ್ದ। ಅಕುಪ್ಪಾ ಚೇತೋವಿಮುತ್ತಿ ನಾಹಂ ತಸ್ಸಾ ಲಾಭಸಕ್ಕಾರಸಿಲೋಕಂ ಅನ್ತರಾಯಾಯ ವದಾಮಿ। ಯೇ ಚ ಖ್ವಸ್ಸ। ಆನನ್ದ। ಅಪ್ಪಮತ್ತಸ್ಸ ಆತಾಪಿನೋ ಪಹಿತತ್ತಸ್ಸ ವಿಹರತೋ ದಿಟ್ಠಧಮ್ಮಸುಖವಿಹಾರಾ ಅಧಿಗತಾ ತೇಸಾಹಮಸ್ಸ ಲಾಭಸಕ್ಕಾರಸಿಲೋಕಂ ಅನ್ತರಾಯಾಯ ವದಾಮಿ। ಏವಂ ದಾರುಣೋ ಖೋ। ಆನನ್ದ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ತಸ್ಮಾತಿಹಾನನ್ದ। ಏವಂ ಸಿಕ್ಖಿತಬ್ಬಂ ಉಪ್ಪನ್ನಂ ಲಾಭಸಕ್ಕಾರಸಿಲೋಕಂ ಪಜಹಿಸ್ಸಾಮ। ನ ಚ ನೋ ಉಪ್ಪನ್ನೋ ಲಾಭಸಕ್ಕಾರಸಿಲೋಕೋ ಚಿತ್ತಂ ಪರಿಯಾದಾಯ ಠಸ್ಸತೀತಿ। ಏವಞ್ಹಿ ವೋ। ಆನನ್ದ। ಸಿಕ್ಖಿತಬ್ಬನ್ತಿ। ದಸಮಂ।>
      stand <ತತಿಯೋ ವಗ್ಗೋ।>
      text <ತಸ್ಸುದ್ದಾನಂ>
  text <೪॥ ಚತುತ್ಥವಗ್ಗೋ>
    text <೧॥ ಭಿನ್ದಿಸುತ್ತಂ>
      text <೧೮೦>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ। ಲಾಭಸಕ್ಕಾರಸಿಲೋಕೇನ ಅಭಿಭೂತೋ ಪರಿಯಾದಿಣ್ಣಚಿತ್ತೋ। ಭಿಕ್ಖವೇ। ದೇವದತ್ತೋ ಸಙ್ಘಂ ಭಿನ್ದಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಸಿಕ್ಖಿತಬ್ಬನ್ತಿ। ಪಠಮಂ।>
    text <೨॥ ಕುಸಲಮೂಲಸುತ್ತಂ>
      text <೧೮೧>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ। ಲಾಭಸಕ್ಕಾರಸಿಲೋಕೇನ ಅಭಿಭೂತಸ್ಸ ಪರಿಯಾದಿಣ್ಣಚಿತ್ತಸ್ಸ। ಭಿಕ್ಖವೇ। ದೇವದತ್ತಸ್ಸ ಕುಸಲಮೂಲಂ ಸಮುಚ್ಛೇದಮಗಮಾ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಸಿಕ್ಖಿತಬ್ಬನ್ತಿ। ದುತಿಯಂ।>
    text <೩॥ ಕುಸಲಧಮ್ಮಸುತ್ತಂ>
      text <೧೮೨>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ। ಲಾಭಸಕ್ಕಾರಸಿಲೋಕೇನ ಅಭಿಭೂತಸ್ಸ ಪರಿಯಾದಿಣ್ಣಚಿತ್ತಸ್ಸ। ಭಿಕ್ಖವೇ। ದೇವದತ್ತಸ್ಸ ಕುಸಲೋ ಧಮ್ಮೋ ಸಮುಚ್ಛೇದಮಗಮಾ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಸಿಕ್ಖಿತಬ್ಬನ್ತಿ। ತತಿಯಂ।>
    text <೪॥ ಸುಕ್ಕಧಮ್ಮಸುತ್ತಂ>
      text <೧೮೩>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ। ಲಾಭಸಕ್ಕಾರಸಿಲೋಕೇನ ಅಭಿಭೂತಸ್ಸ ಪರಿಯಾದಿಣ್ಣಚಿತ್ತಸ್ಸ। ಭಿಕ್ಖವೇ। ದೇವದತ್ತಸ್ಸ ಸುಕ್ಕೋ ಧಮ್ಮೋ ಸಮುಚ್ಛೇದಮಗಮಾ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಸಿಕ್ಖಿತಬ್ಬನ್ತಿ। ಚತುತ್ಥಂ।>
    text <೫॥ ಅಚಿರಪಕ್ಕನ್ತಸುತ್ತಂ>
      text <೧೮೪>, <ಏಕಂ ಸಮಯಂ ಭಗವಾ ರಾಜಗಹೇ ವಿಹರತಿ ಗಿಜ್ಝಕೂಟೇ ಪಬ್ಬತೇ ಅಚಿರಪಕ್ಕನ್ತೇ ದೇವದತ್ತೇ। ತತ್ರ ಖೋ ಭಗವಾ ದೇವದತ್ತಂ ಆರಬ್ಭ ಭಿಕ್ಖೂ ಆಮನ್ತೇಸಿ ಅತ್ತವಧಾಯ। ಭಿಕ್ಖವೇ। ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ। ಪರಾಭವಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ।>
      text <ಸೇಯ್ಯಥಾಪಿ। ಭಿಕ್ಖವೇ। ಕದಲೀ ಅತ್ತವಧಾಯ ಫಲಂ ದೇತಿ। ಪರಾಭವಾಯ ಫಲಂ ದೇತಿ। ಏವಮೇವ ಖೋ। ಭಿಕ್ಖವೇ। ಅತ್ತವಧಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ। ಪರಾಭವಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ।>
      text <ಸೇಯ್ಯಥಾಪಿ। ಭಿಕ್ಖವೇ। ವೇಳು ಅತ್ತವಧಾಯ ಫಲಂ ದೇತಿ। ಪರಾಭವಾಯ ಫಲಂ ದೇತಿ। ಏವಮೇವ ಖೋ। ಭಿಕ್ಖವೇ। ಅತ್ತವಧಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ। ಪರಾಭವಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ।>
      text <ಸೇಯ್ಯಥಾಪಿ। ಭಿಕ್ಖವೇ। ನಳೋ ಅತ್ತವಧಾಯ ಫಲಂ ದೇತಿ। ಪರಾಭವಾಯ ಫಲಂ ದೇತಿ। ಏವಮೇವ ಖೋ। ಭಿಕ್ಖವೇ। ಅತ್ತವಧಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ। ಪರಾಭವಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ।>
      text <ಸೇಯ್ಯಥಾಪಿ। ಭಿಕ್ಖವೇ। ಅಸ್ಸತರೀ ಅತ್ತವಧಾಯ ಗಬ್ಭಂ ಗಣ್ಹಾತಿ। ಪರಾಭವಾಯ ಗಬ್ಭಂ ಗಣ್ಹಾತಿ। ಏವಮೇವ ಖೋ। ಭಿಕ್ಖವೇ। ಅತ್ತವಧಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ। ಪರಾಭವಾಯ ದೇವದತ್ತಸ್ಸ ಲಾಭಸಕ್ಕಾರಸಿಲೋಕೋ ಉದಪಾದಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ। ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ।>
      text <ಇದಮವೋಚ ಭಗವಾ। ಇದಂ ವತ್ವಾನ ಸುಗತೋ ಅಥಾಪರಂ ಏತದವೋಚ ಸತ್ಥಾ>
    text <೬॥ ಪಞ್ಚರಥಸತಸುತ್ತಂ>
      text <೧೮೫>, <ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ತೇನ ಖೋ ಪನ ಸಮಯೇನ ದೇವದತ್ತಸ್ಸ ಅಜಾತಸತ್ತುಕುಮಾರೋ ಪಞ್ಚಹಿ ರಥಸತೇಹಿ ಸಾಯಂ ಪಾತಂ ಉಪಟ್ಠಾನಂ ಗಚ್ಛತಿ। ಪಞ್ಚ ಚ ಥಾಲಿಪಾಕಸತಾನಿ ಭತ್ತಾಭಿಹಾರೋ ಅಭಿಹರೀಯತಿ। ಅಥ ಖೋ ಸಮ್ಬಹುಲಾ ಭಿಕ್ಖೂ ಯೇನ ಭಗವಾ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿಂಸು। ಏಕಮನ್ತಂ ನಿಸಿನ್ನಾ ಖೋ ತೇ ಭಿಕ್ಖೂ ಭಗವನ್ತಂ ಏತದವೋಚುಂ ದೇವದತ್ತಸ್ಸ। ಭನ್ತೇ। ಅಜಾತಸತ್ತುಕುಮಾರೋ ಪಞ್ಚಹಿ ರಥಸತೇಹಿ ಸಾಯಂ ಪಾತಂ ಉಪಟ್ಠಾನಂ ಗಚ್ಛತಿ। ಪಞ್ಚ ಚ ಥಾಲಿಪಾಕಸತಾನಿ ಭತ್ತಾಭಿಹಾರೋ ಅಭಿಹರೀಯತೀತಿ। ಮಾ। ಭಿಕ್ಖವೇ। ದೇವದತ್ತಸ್ಸ ಲಾಭಸಕ್ಕಾರಸಿಲೋಕಂ ಪಿಹಯಿತ್ಥ। ಯಾವಕೀವಞ್ಚ। ಭಿಕ್ಖವೇ। ದೇವದತ್ತಸ್ಸ ಅಜಾತಸತ್ತುಕುಮಾರೋ ಪಞ್ಚಹಿ ರಥಸತೇಹಿ ಸಾಯಂ ಪಾತಂ ಉಪಟ್ಠಾನಂ ಗಮಿಸ್ಸತಿ। ಪಞ್ಚ ಚ ಥಾಲಿಪಾಕಸತಾನಿ ಭತ್ತಾಭಿಹಾರೋ ಆಹರೀಯಿಸ್ಸತಿ। ಹಾನಿಯೇವ। ಭಿಕ್ಖವೇ। ದೇವದತ್ತಸ್ಸ ಪಾಟಿಕಙ್ಖಾ ಕುಸಲೇಸು ಧಮ್ಮೇಸು। ನೋ ವುದ್ಧಿ।>
      text <ಸೇಯ್ಯಥಾಪಿ। ಭಿಕ್ಖವೇ। ಚಣ್ಡಸ್ಸ ಕುಕ್ಕುರಸ್ಸ ನಾಸಾಯ ಪಿತ್ತಂ ಭಿನ್ದೇಯ್ಯುಂ। ಏವಞ್ಹಿ ಸೋ। ಭಿಕ್ಖವೇ। ಕುಕ್ಕುರೋ ಭಿಯ್ಯೋಸೋಮತ್ತಾಯ ಚಣ್ಡತರೋ ಅಸ್ಸ। ಏವಮೇವ। ಭಿಕ್ಖವೇ। ಯಾವಕೀವಞ್ಚ ದೇವದತ್ತಸ್ಸ ಅಜಾತಸತ್ತುಕುಮಾರೋ ಪಞ್ಚಹಿ ರಥಸತೇಹಿ ಸಾಯಂ ಪಾತಂ ಉಪಟ್ಠಾನಂ ಗಮಿಸ್ಸತಿ। ಪಞ್ಚ ಚ ಥಾಲಿಪಾಕಸತಾನಿ ಭತ್ತಾಭಿಹಾರೋ ಆಹರೀಯಿಸ್ಸತಿ। ಹಾನಿಯೇವ। ಭಿಕ್ಖವೇ। ದೇವದತ್ತಸ್ಸ ಪಾಟಿಕಙ್ಖಾ ಕುಸಲೇಸು ಧಮ್ಮೇಸು। ನೋ ವುದ್ಧಿ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ…ಪೇ॰… ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಛಟ್ಠಂ।>
    text <೭॥ ಮಾತುಸುತ್ತಂ>
      text <೧೮೬>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ಇಧಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಏವಂ ಚೇತಸಾ ಚೇತೋ ಪರಿಚ್ಚ ಪಜಾನಾಮಿ ನ ಚಾಯಮಾಯಸ್ಮಾ ಮಾತುಪಿ ಹೇತು ಸಮ್ಪಜಾನಮುಸಾ ಭಾಸೇಯ್ಯಾತಿ। ತಮೇನಂ ಪಸ್ಸಾಮಿ ಅಪರೇನ ಸಮಯೇನ ಲಾಭಸಕ್ಕಾರಸಿಲೋಕೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ ಸಮ್ಪಜಾನಮುಸಾ ಭಾಸನ್ತಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ತಸ್ಮಾತಿಹ। ಭಿಕ್ಖವೇ। ಏವಂ ಸಿಕ್ಖಿತಬ್ಬಂ ಉಪ್ಪನ್ನಂ ಲಾಭಸಕ್ಕಾರಸಿಲೋಕಂ ಪಜಹಿಸ್ಸಾಮ। ನ ಚ ನೋ ಉಪ್ಪನ್ನೋ ಲಾಭಸಕ್ಕಾರಸಿಲೋಕೋ ಚಿತ್ತಂ ಪರಿಯಾದಾಯ ಠಸ್ಸತೀತಿ। ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ಸತ್ತಮಂ।>
    text <೮-೧೩॥ ಪಿತುಸುತ್ತಾದಿಛಕ್ಕಂ>
      text <೧೮೭>, <ಸಾವತ್ಥಿಯಂ ವಿಹರತಿ…ಪೇ॰… ದಾರುಣೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ಇಧಾಹಂ। ಭಿಕ್ಖವೇ। ಏಕಚ್ಚಂ ಪುಗ್ಗಲಂ ಏವಂ ಚೇತಸಾ ಚೇತೋ ಪರಿಚ್ಚ ಪಜಾನಾಮಿ ನ ಚಾಯಮಾಯಸ್ಮಾ ಪಿತುಪಿ ಹೇತು…ಪೇ॰… ಭಾತುಪಿ ಹೇತು… ಭಗಿನಿಯಾಪಿ ಹೇತು… ಪುತ್ತಸ್ಸಪಿ ಹೇತು… ಧೀತುಯಾಪಿ ಹೇತು… ಪಜಾಪತಿಯಾಪಿ ಹೇತು ಸಮ್ಪಜಾನಮುಸಾ ಭಾಸೇಯ್ಯಾತಿ। ತಮೇನಂ ಪಸ್ಸಾಮಿ ಅಪರೇನ ಸಮಯೇನ ಲಾಭಸಕ್ಕಾರಸಿಲೋಕೇನ ಅಭಿಭೂತಂ ಪರಿಯಾದಿಣ್ಣಚಿತ್ತಂ ಸಮ್ಪಜಾನಮುಸಾ ಭಾಸನ್ತಂ। ಏವಂ ದಾರುಣೋ ಖೋ। ಭಿಕ್ಖವೇ। ಲಾಭಸಕ್ಕಾರಸಿಲೋಕೋ ಕಟುಕೋ ಫರುಸೋ ಅನ್ತರಾಯಿಕೋ ಅನುತ್ತರಸ್ಸ ಯೋಗಕ್ಖೇಮಸ್ಸ ಅಧಿಗಮಾಯ। ತಸ್ಮಾತಿಹ। ಭಿಕ್ಖವೇ। ಏವಂ ಸಿಕ್ಖಿತಬ್ಬಂ ಉಪ್ಪನ್ನಂ ಲಾಭಸಕ್ಕಾರಸಿಲೋಕಂ ಪಜಹಿಸ್ಸಾಮ। ನ ಚ ನೋ ಉಪ್ಪನ್ನೋ ಲಾಭಸಕ್ಕಾರಸಿಲೋಕೋ ಚಿತ್ತಂ ಪರಿಯಾದಾಯ ಠಸ್ಸತೀತಿ। ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ। ತೇರಸಮಂ।>
      stand <ಚತುತ್ಥೋ ವಗ್ಗೋ।>
      text <ತಸ್ಸುದ್ದಾನಂ>
      stand <ಲಾಭಸಕ್ಕಾರಸಂಯುತ್ತಂ ಸಮತ್ತಂ।>
