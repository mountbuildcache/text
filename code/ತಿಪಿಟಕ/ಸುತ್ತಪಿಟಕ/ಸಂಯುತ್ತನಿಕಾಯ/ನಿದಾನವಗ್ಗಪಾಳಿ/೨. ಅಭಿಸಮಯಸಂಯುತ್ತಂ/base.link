text <೨॥ ಅಭಿಸಮಯಸಂಯುತ್ತಂ>
  text <೧॥ ನಖಸಿಖಾಸುತ್ತಂ>
    text <೭೪>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ಅಥ ಖೋ ಭಗವಾ ಪರಿತ್ತಂ ನಖಸಿಖಾಯಂ ಪಂಸುಂ ಆರೋಪೇತ್ವಾ ಭಿಕ್ಖೂ ಆಮನ್ತೇಸಿ ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯೋ ವಾಯಂ ಮಯಾ ಪರಿತ್ತೋ ನಖಸಿಖಾಯಂ ಪಂಸು ಆರೋಪಿತೋ। ಅಯಂ ವಾ ಮಹಾಪಥವೀತಿ॥>
    text <ಏತದೇವ। ಭನ್ತೇ। ಬಹುತರಂ। ಯದಿದಂ ಮಹಾಪಥವೀ। ಅಪ್ಪಮತ್ತಕೋ ಭಗವತಾ ಪರಿತ್ತೋ ನಖಸಿಖಾಯಂ ಪಂಸು ಆರೋಪಿತೋ। ನೇವ ಸತಿಮಂ ಕಲಂ ಉಪೇತಿ ನ ಸಹಸ್ಸಿಮಂ ಕಲಂ ಉಪೇತಿ ನ ಸತಸಹಸ್ಸಿಮಂ ಕಲಂ ಉಪೇತಿ ಮಹಾಪಥವಿಂ ಉಪನಿಧಾಯ ಭಗವತಾ ಪರಿತ್ತೋ ನಖಸಿಖಾಯಂ ಪಂಸು ಆರೋಪಿತೋತಿ। ಏವಮೇವ ಖೋ। ಭಿಕ್ಖವೇ। ಅರಿಯಸಾವಕಸ್ಸ ದಿಟ್ಠಿಸಮ್ಪನ್ನಸ್ಸ ಪುಗ್ಗಲಸ್ಸ ಅಭಿಸಮೇತಾವಿನೋ ಏತದೇವ ಬಹುತರಂ ದುಕ್ಖಂ ಯದಿದಂ ಪರಿಕ್ಖೀಣಂ ಪರಿಯಾದಿಣ್ಣಂ। ಅಪ್ಪಮತ್ತಕಂ ಅವಸಿಟ್ಠಂ। ನೇವ ಸತಿಮಂ ಕಲಂ ಉಪೇತಿ ನ ಸಹಸ್ಸಿಮಂ ಕಲಂ ಉಪೇತಿ ನ ಸತಸಹಸ್ಸಿಮಂ ಕಲಂ ಉಪೇತಿ ಪುರಿಮಂ ದುಕ್ಖಕ್ಖನ್ಧಂ ಪರಿಕ್ಖೀಣಂ ಪರಿಯಾದಿಣ್ಣಂ ಉಪನಿಧಾಯ ಯದಿದಂ ಸತ್ತಕ್ಖತ್ತುಂಪರಮತಾ। ಏವಂ ಮಹತ್ಥಿಯೋ ಖೋ। ಭಿಕ್ಖವೇ। ಧಮ್ಮಾಭಿಸಮಯೋ। ಏವಂ ಮಹತ್ಥಿಯೋ ಧಮ್ಮಚಕ್ಖುಪಟಿಲಾಭೋತಿ। ಪಠಮಂ।>
  text <೨॥ ಪೋಕ್ಖರಣೀಸುತ್ತಂ>
    text <೭೫>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಪೋಕ್ಖರಣೀ ಪಞ್ಞಾಸಯೋಜನಾನಿ ಆಯಾಮೇನ ಪಞ್ಞಾಸಯೋಜನಾನಿ ವಿತ್ಥಾರೇನ ಪಞ್ಞಾಸಯೋಜನಾನಿ ಉಬ್ಬೇಧೇನ। ಪುಣ್ಣಾ ಉದಕಸ್ಸ ಸಮತಿತ್ತಿಕಾ ಕಾಕಪೇಯ್ಯಾ। ತತೋ ಪುರಿಸೋ ಕುಸಗ್ಗೇನ ಉದಕಂ ಉದ್ಧರೇಯ್ಯ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಂ ವಾ ಕುಸಗ್ಗೇನ ಉದಕಂ ಉಬ್ಭತಂ ಯಂ ವಾ ಪೋಕ್ಖರಣಿಯಾ ಉದಕನ್ತಿ॥>
    text <ಏತದೇವ। ಭನ್ತೇ। ಬಹುತರಂ। ಯದಿದಂ ಪೋಕ್ಖರಣಿಯಾ ಉದಕಂ। ಅಪ್ಪಮತ್ತಕಂ ಕುಸಗ್ಗೇನ ಉದಕಂ ಉಬ್ಭತಂ। ನೇವ ಸತಿಮಂ ಕಲಂ ಉಪೇತಿ ನ ಸಹಸ್ಸಿಮಂ ಕಲಂ ಉಪೇತಿ ನ ಸತಸಹಸ್ಸಿಮಂ ಕಲಂ ಉಪೇತಿ ಪೋಕ್ಖರಣಿಯಾ ಉದಕಂ ಉಪನಿಧಾಯ ಕುಸಗ್ಗೇನ ಉದಕಂ ಉಬ್ಭತನ್ತಿ। ಏವಮೇವ ಖೋ। ಭಿಕ್ಖವೇ। ಅರಿಯಸಾವಕಸ್ಸ ದಿಟ್ಠಿಸಮ್ಪನ್ನಸ್ಸ ಪುಗ್ಗಲಸ್ಸ ಅಭಿಸಮೇತಾವಿನೋ ಏತದೇವ ಬಹುತರಂ ದುಕ್ಖಂ ಯದಿದಂ ಪರಿಕ್ಖೀಣಂ ಪರಿಯಾದಿಣ್ಣಂ। ಅಪ್ಪಮತ್ತಕಂ ಅವಸಿಟ್ಠಂ। ನೇವ ಸತಿಮಂ ಕಲಂ ಉಪೇತಿ ನ ಸಹಸ್ಸಿಮಂ ಕಲಂ ಉಪೇತಿ ನ ಸತಸಹಸ್ಸಿಮಂ ಕಲಂ ಉಪೇತಿ ಪುರಿಮಂ ದುಕ್ಖಕ್ಖನ್ಧಂ ಪರಿಕ್ಖೀಣಂ ಪರಿಯಾದಿಣ್ಣಂ ಉಪನಿಧಾಯ। ಯದಿದಂ ಸತ್ತಕ್ಖತ್ತುಂಪರಮತಾ। ಏವಂ ಮಹತ್ಥಿಯೋ ಖೋ। ಭಿಕ್ಖವೇ। ಧಮ್ಮಾಭಿಸಮಯೋ। ಏವಂ ಮಹತ್ಥಿಯೋ ಧಮ್ಮಚಕ್ಖುಪಟಿಲಾಭೋತಿ। ದುತಿಯಂ।>
  text <೩॥ ಸಮ್ಭೇಜ್ಜಉದಕಸುತ್ತಂ>
    text <೭೬>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಯತ್ಥಿಮಾ ಮಹಾನದಿಯೋ ಸಂಸನ್ದನ್ತಿ ಸಮೇನ್ತಿ। ಸೇಯ್ಯಥಿದಂ ಗಙ್ಗಾ ಯಮುನಾ ಅಚಿರವತೀ ಸರಭೂ ಮಹೀ। ತತೋ ಪುರಿಸೋ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉದ್ಧರೇಯ್ಯ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಾನಿ ವಾ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉಬ್ಭತಾನಿ ಯಂ ವಾ ಸಮ್ಭೇಜ್ಜಉದಕನ್ತಿ॥>
    text <ಏತದೇವ। ಭನ್ತೇ। ಬಹುತರಂ ಯದಿದಂ ಸಮ್ಭೇಜ್ಜಉದಕಂ। ಅಪ್ಪಮತ್ತಕಾನಿ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉಬ್ಭತಾನಿ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಸಮ್ಭೇಜ್ಜಉದಕಂ ಉಪನಿಧಾಯ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉಬ್ಭತಾನೀತಿ। ಏವಮೇವ ಖೋ। ಭಿಕ್ಖವೇ…ಪೇ॰… ಧಮ್ಮಚಕ್ಖುಪಟಿಲಾಭೋತಿ। ತತಿಯಂ।>
  text <೪॥ ದುತಿಯಸಮ್ಭೇಜ್ಜಉದಕಸುತ್ತಂ>
    text <೭೭>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಯತ್ಥಿಮಾ ಮಹಾನದಿಯೋ ಸಂಸನ್ದನ್ತಿ ಸಮೇನ್ತಿ। ಸೇಯ್ಯಥಿದಂ ಗಙ್ಗಾ ಯಮುನಾ ಅಚಿರವತೀ ಸರಭೂ ಮಹೀ। ತಂ ಉದಕಂ ಪರಿಕ್ಖಯಂ ಪರಿಯಾದಾನಂ ಗಚ್ಛೇಯ್ಯ ಠಪೇತ್ವಾ ದ್ವೇ ವಾ ತೀಣಿ ವಾ ಉದಕಫುಸಿತಾನಿ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಂ ವಾ ಸಮ್ಭೇಜ್ಜಉದಕಂ ಪರಿಕ್ಖೀಣಂ ಪರಿಯಾದಿಣ್ಣಂ ಯಾನಿ ವಾ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಅವಸಿಟ್ಠಾನೀತಿ॥>
    text <ಏತದೇವ। ಭನ್ತೇ। ಬಹುತರಂ ಸಮ್ಭೇಜ್ಜಉದಕಂ ಯದಿದಂ ಪರಿಕ್ಖೀಣಂ ಪರಿಯಾದಿಣ್ಣಂ। ಅಪ್ಪಮತ್ತಕಾನಿ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಅವಸಿಟ್ಠಾನಿ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಸಮ್ಭೇಜ್ಜಉದಕಂ ಪರಿಕ್ಖೀಣಂ ಪರಿಯಾದಿಣ್ಣಂ ಉಪನಿಧಾಯ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಅವಸಿಟ್ಠಾನೀತಿ। ಏವಮೇವ ಖೋ। ಭಿಕ್ಖವೇ…ಪೇ॰… ಧಮ್ಮಚಕ್ಖುಪಟಿಲಾಭೋತಿ। ಚತುತ್ಥಂ।>
  text <೫॥ ಪಥವೀಸುತ್ತಂ>
    text <೭೮>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಪುರಿಸೋ ಮಹಾಪಥವಿಯಾ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ ಉಪನಿಕ್ಖಿಪೇಯ್ಯ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಾ ವಾ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ ಉಪನಿಕ್ಖಿತ್ತಾ ಅಯಂ ವಾ ಮಹಾಪಥವೀತಿ॥>
    text <ಏತದೇವ। ಭನ್ತೇ। ಬಹುತರಂ। ಯದಿದಂ ಮಹಾಪಥವೀ। ಅಪ್ಪಮತ್ತಿಕಾ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ ಉಪನಿಕ್ಖಿತ್ತಾ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಮಹಾಪಥವಿಂ ಉಪನಿಧಾಯ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ ಉಪನಿಕ್ಖಿತ್ತಾತಿ। ಏವಮೇವ ಖೋ। ಭಿಕ್ಖವೇ…ಪೇ॰… ಧಮ್ಮಚಕ್ಖುಪಟಿಲಾಭೋತಿ। ಪಞ್ಚಮಂ।>
  text <೬॥ ದುತಿಯಪಥವೀಸುತ್ತಂ>
    text <೭೯>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಮಹಾಪಥವೀ ಪರಿಕ್ಖಯಂ ಪರಿಯಾದಾನಂ ಗಚ್ಛೇಯ್ಯ। ಠಪೇತ್ವಾ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಂ ವಾ ಮಹಾಪಥವಿಯಾ ಪರಿಕ್ಖೀಣಂ ಪರಿಯಾದಿಣ್ಣಂ ಯಾ ವಾ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ ಅವಸಿಟ್ಠಾತಿ॥>
    text <ಏತದೇವ ಭನ್ತೇ। ಬಹುತರಂ। ಮಹಾಪಥವಿಯಾ। ಯದಿದಂ ಪರಿಕ್ಖೀಣಂ ಪರಿಯಾದಿಣ್ಣಂ। ಅಪ್ಪಮತ್ತಿಕಾ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ ಅವಸಿಟ್ಠಾ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಮಹಾಪಥವಿಯಾ ಪರಿಕ್ಖೀಣಂ ಪರಿಯಾದಿಣ್ಣಂ ಉಪನಿಧಾಯ ಸತ್ತ ಕೋಲಟ್ಠಿಮತ್ತಿಯೋ ಗುಳಿಕಾ ಅವಸಿಟ್ಠಾತಿ। ಏವಮೇವ ಖೋ। ಭಿಕ್ಖವೇ…ಪೇ॰… ಧಮ್ಮಚಕ್ಖುಪಟಿಲಾಭೋತಿ। ಛಟ್ಠಂ।>
  text <೭॥ ಸಮುದ್ದಸುತ್ತಂ>
    text <೮೦>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಪುರಿಸೋ ಮಹಾಸಮುದ್ದತೋ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉದ್ಧರೇಯ್ಯ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಾನಿ ವಾ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉಬ್ಭತಾನಿ ಯಂ ವಾ ಮಹಾಸಮುದ್ದೇ ಉದಕನ್ತಿ॥>
    text <ಏತದೇವ। ಭನ್ತೇ। ಬಹುತರಂ। ಯದಿದಂ ಮಹಾಸಮುದ್ದೇ ಉದಕಂ। ಅಪ್ಪಮತ್ತಕಾನಿ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉಬ್ಭತಾನಿ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಮಹಾಸಮುದ್ದೇ ಉದಕಂ ಉಪನಿಧಾಯ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಉಬ್ಭತಾನೀತಿ। ಏವಮೇವ ಖೋ। ಭಿಕ್ಖವೇ…ಪೇ॰… ಧಮ್ಮಚಕ್ಖುಪಟಿಲಾಭೋತಿ। ಸತ್ತಮಂ।>
  text <೮॥ ದುತಿಯಸಮುದ್ದಸುತ್ತಂ>
    text <೮೧>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಮಹಾಸಮುದ್ದೋ ಪರಿಕ್ಖಯಂ ಪರಿಯಾದಾನಂ ಗಚ್ಛೇಯ್ಯ। ಠಪೇತ್ವಾ ದ್ವೇ ವಾ ತೀಣಿ ವಾ ಉದಕಫುಸಿತಾನಿ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಂ ವಾ ಮಹಾಸಮುದ್ದೇ ಉದಕಂ ಪರಿಕ್ಖೀಣಂ ಪರಿಯಾದಿನ್ನಂ ಯಾನಿ ವಾ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಅವಸಿಟ್ಠಾನೀತಿ॥>
    text <ಏತದೇವ। ಭನ್ತೇ। ಬಹುತರಂ ಮಹಾಸಮುದ್ದೇ ಉದಕಂ। ಯದಿದಂ ಪರಿಕ್ಖೀಣಂ ಪರಿಯಾದಿಣ್ಣಂ। ಅಪ್ಪಮತ್ತಕಾನಿ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಅವಸಿಟ್ಠಾನಿ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಮಹಾಸಮುದ್ದೇ ಉದಕಂ ಪರಿಕ್ಖೀಣಂ ಪರಿಯಾದಿಣ್ಣಂ ಉಪನಿಧಾಯ ದ್ವೇ ವಾ ತೀಣಿ ವಾ ಉದಕಫುಸಿತಾನಿ ಅವಸಿಟ್ಠಾನೀತಿ। ಏವಮೇವ ಖೋ ಭಿಕ್ಖವೇ…ಪೇ॰… ಧಮ್ಮಚಕ್ಖುಪಟಿಲಾಭೋತಿ। ಅಟ್ಠಮಂ।>
  text <೯॥ ಪಬ್ಬತಸುತ್ತಂ>
    text <೮೨>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಪುರಿಸೋ ಹಿಮವತೋ ಪಬ್ಬತರಾಜಸ್ಸ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿಪೇಯ್ಯ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಾ ವಾ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿತ್ತಾ ಯೋ ವಾ ಹಿಮವಾ ಪಬ್ಬತರಾಜಾತಿ॥>
    text <ಏತದೇವ। ಭನ್ತೇ। ಬಹುತರಂ ಯದಿದಂ ಹಿಮವಾ ಪಬ್ಬತರಾಜಾ। ಅಪ್ಪಮತ್ತಿಕಾ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿತ್ತಾ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಹಿಮವನ್ತಂ ಪಬ್ಬತರಾಜಾನಂ ಉಪನಿಧಾಯ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿತ್ತಾತಿ। ಏವಮೇವ ಖೋ…ಪೇ॰… ಧಮ್ಮಚಕ್ಖುಪಟಿಲಾಭೋತಿ। ನವಮಂ।>
  text <೧೦॥ ದುತಿಯಪಬ್ಬತಸುತ್ತಂ>
    text <೮೩>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಹಿಮವಾ ಪಬ್ಬತರಾಜಾ ಪರಿಕ್ಖಯಂ ಪರಿಯಾದಾನಂ ಗಚ್ಛೇಯ್ಯ। ಠಪೇತ್ವಾ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಂ ವಾ ಹಿಮವತೋ ಪಬ್ಬತರಾಜಸ್ಸ ಪರಿಕ್ಖೀಣಂ ಪರಿಯಾದಿಣ್ಣಂ ಯಾ ವಾ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ ಅವಸಿಟ್ಠಾತಿ॥>
    text <ಏತದೇವ। ಭನ್ತೇ। ಬಹುತರಂ ಹಿಮವತೋ ಪಬ್ಬತರಾಜಸ್ಸ ಯದಿದಂ ಪರಿಕ್ಖೀಣಂ ಪರಿಯಾದಿಣ್ಣಂ। ಅಪ್ಪಮತ್ತಿಕಾ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ ಅವಸಿಟ್ಠಾ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಹಿಮವತೋ ಪಬ್ಬತರಾಜಸ್ಸ ಪರಿಕ್ಖೀಣಂ ಪರಿಯಾದಿಣ್ಣಂ ಉಪನಿಧಾಯ ಸತ್ತ ಸಾಸಪಮತ್ತಿಯೋ ಪಾಸಾಣಸಕ್ಖರಾ ಅವಸಿಟ್ಠಾತಿ।>
    text <ಏವಮೇವ ಖೋ। ಭಿಕ್ಖವೇ। ಅರಿಯಸಾವಕಸ್ಸ ದಿಟ್ಠಿಸಮ್ಪನ್ನಸ್ಸ ಪುಗ್ಗಲಸ್ಸ ಅಭಿಸಮೇತಾವಿನೋ ಏತದೇವ ಬಹುತರಂ ದುಕ್ಖಂ ಯದಿದಂ ಪರಿಕ್ಖೀಣಂ ಪರಿಯಾದಿಣ್ಣಂ। ಅಪ್ಪಮತ್ತಕಂ ಅವಸಿಟ್ಠಂ। ನೇವ ಸತಿಮಂ ಕಲಂ ಉಪೇತಿ ನ ಸಹಸ್ಸಿಮಂ ಕಲಂ ಉಪೇತಿ ನ ಸತಸಹಸ್ಸಿಮಂ ಕಲಂ ಉಪೇತಿ ಪುರಿಮಂ ದುಕ್ಖಕ್ಖನ್ಧಂ ಪರಿಕ್ಖೀಣಂ ಪರಿಯಾದಿಣ್ಣಂ ಉಪನಿಧಾಯ ಯದಿದಂ ಸತ್ತಕ್ಖತ್ತುಂಪರಮತಾ। ಏವಂ ಮಹತ್ಥಿಯೋ ಖೋ। ಭಿಕ್ಖವೇ। ಧಮ್ಮಾಭಿಸಮಯೋ। ಏವಂ ಮಹತ್ಥಿಯೋ ಧಮ್ಮಚಕ್ಖುಪಟಿಲಾಭೋತಿ। ದಸಮಂ।>
  text <೧೧॥ ತತಿಯಪಬ್ಬತಸುತ್ತಂ>
    text <೮೪>, <ಸಾವತ್ಥಿಯಂ ವಿಹರತಿ…ಪೇ॰… ಸೇಯ್ಯಥಾಪಿ। ಭಿಕ್ಖವೇ। ಪುರಿಸೋ ಸಿನೇರುಸ್ಸ ಪಬ್ಬತರಾಜಸ್ಸ ಸತ್ತ ಮುಗ್ಗಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿಪೇಯ್ಯ। ತಂ ಕಿಂ ಮಞ್ಞಥ। ಭಿಕ್ಖವೇ। ಕತಮಂ ನು ಖೋ ಬಹುತರಂ। ಯಾ ವಾ ಸತ್ತ ಮುಗ್ಗಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿತ್ತಾ ಯೋ ವಾ ಸಿನೇರು ಪಬ್ಬತರಾಜಾತಿ॥>
    text <ಏತದೇವ। ಭನ್ತೇ। ಬಹುತರಂ ಯದಿದಂ ಸಿನೇರು ಪಬ್ಬತರಾಜಾ। ಅಪ್ಪಮತ್ತಿಕಾ ಸತ್ತ ಮುಗ್ಗಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿತ್ತಾ। ನೇವ ಸತಿಮಂ ಕಲಂ ಉಪೇನ್ತಿ ನ ಸಹಸ್ಸಿಮಂ ಕಲಂ ಉಪೇನ್ತಿ ನ ಸತಸಹಸ್ಸಿಮಂ ಕಲಂ ಉಪೇನ್ತಿ ಸಿನೇರುಂ ಪಬ್ಬತರಾಜಾನಂ ಉಪನಿಧಾಯ ಸತ್ತ ಮುಗ್ಗಮತ್ತಿಯೋ ಪಾಸಾಣಸಕ್ಖರಾ ಉಪನಿಕ್ಖಿತ್ತಾತಿ। ಏವಮೇವ ಖೋ। ಭಿಕ್ಖವೇ। ಅರಿಯಸಾವಕಸ್ಸ ದಿಟ್ಠಿಸಮ್ಪನ್ನಸ್ಸ ಪುಗ್ಗಲಸ್ಸ ಅಧಿಗಮಂ ಉಪನಿಧಾಯ ಅಞ್ಞತಿತ್ಥಿಯಸಮಣಬ್ರಾಹ್ಮಣಪರಿಬ್ಬಾಜಕಾನಂ ಅಧಿಗಮೋ ನೇವ ಸತಿಮಂ ಕಲಂ ಉಪೇತಿ ನ ಸಹಸ್ಸಿಮಂ ಕಲಂ ಉಪೇತಿ ನ ಸತಸಹಸ್ಸಿಮಂ ಕಲಂ ಉಪೇತಿ। ಏವಂ ಮಹಾಧಿಗಮೋ। ಭಿಕ್ಖವೇ। ದಿಟ್ಠಿಸಮ್ಪನ್ನೋ ಪುಗ್ಗಲೋ। ಏವಂ ಮಹಾಭಿಞ್ಞೋತಿ। ಏಕಾದಸಮಂ।>
    stand <ಅಭಿಸಮಯಸಂಯುತ್ತಂ ಸಮತ್ತಂ।>
    text <ತಸ್ಸುದ್ದಾನಂ>
    block
      text <ನಖಸಿಖಾ ಪೋಕ್ಖರಣೀ। ಸಮ್ಭೇಜ್ಜಉದಕೇ ಚ ದ್ವೇ।>
      text <ದ್ವೇ ಪಥವೀ ದ್ವೇ ಸಮುದ್ದಾ। ತಯೋ ಚ ಪಬ್ಬತೂಪಮಾತಿ॥>
