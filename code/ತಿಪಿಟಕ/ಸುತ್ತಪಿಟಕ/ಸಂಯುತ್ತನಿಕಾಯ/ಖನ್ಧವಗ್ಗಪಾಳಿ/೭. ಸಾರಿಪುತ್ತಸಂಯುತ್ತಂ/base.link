text <೭॥ ಸಾರಿಪುತ್ತಸಂಯುತ್ತಂ>
  text <೧॥ ವಿವೇಕಜಸುತ್ತಂ>
    text <೩೩೨>, <ಏಕಂ ಸಮಯಂ ಆಯಸ್ಮಾ ಸಾರಿಪುತ್ತೋ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ಅಥ ಖೋ ಆಯಸ್ಮಾ ಸಾರಿಪುತ್ತೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಸಾವತ್ಥಿಂ ಪಿಣ್ಡಾಯ ಪಾವಿಸಿ। ಸಾವತ್ಥಿಯಂ ಪಿಣ್ಡಾಯ ಚರಿತ್ವಾ ಪಚ್ಛಾಭತ್ತಂ ಪಿಣ್ಡಪಾತಪಟಿಕ್ಕನ್ತೋ ಯೇನ ಅನ್ಧವನಂ ತೇನುಪಸಙ್ಕಮಿ ದಿವಾವಿಹಾರಾಯ। ಅನ್ಧವನಂ ಅಜ್ಝೋಗಾಹೇತ್ವಾ ಅಞ್ಞತರಸ್ಮಿಂ ರುಕ್ಖಮೂಲೇ ದಿವಾವಿಹಾರಂ ನಿಸೀದಿ।>
    text <ಅಥ ಖೋ ಆಯಸ್ಮಾ ಸಾರಿಪುತ್ತೋ ಸಾಯನ್ಹಸಮಯಂ ಪಟಿಸಲ್ಲಾನಾ ವುಟ್ಠಿತೋ ಯೇನ ಜೇತವನಂ ಅನಾಥಪಿಣ್ಡಿಕಸ್ಸ ಆರಾಮೋ ತೇನುಪಸಙ್ಕಮಿ। ಅದ್ದಸಾ ಖೋ ಆಯಸ್ಮಾ ಆನನ್ದೋ ಆಯಸ್ಮನ್ತಂ ಸಾರಿಪುತ್ತಂ ದೂರತೋವ ಆಗಚ್ಛನ್ತಂ। ದಿಸ್ವಾನ ಆಯಸ್ಮನ್ತಂ ಸಾರಿಪುತ್ತಂ ಏತದವೋಚ ವಿಪ್ಪಸನ್ನಾನಿ ಖೋ ತೇ। ಆವುಸೋ ಸಾರಿಪುತ್ತ। ಇನ್ದ್ರಿಯಾನಿ। ಪರಿಸುದ್ಧೋ ಮುಖವಣ್ಣೋ ಪರಿಯೋದಾತೋ। ಕತಮೇನಾಯಸ್ಮಾ ಸಾರಿಪುತ್ತೋ ಅಜ್ಜ ವಿಹಾರೇನ ವಿಹಾಸೀತಿ॥>
    text <ಇಧಾಹಂ। ಆವುಸೋ। ವಿವಿಚ್ಚೇವ ಕಾಮೇಹಿ ವಿವಿಚ್ಚ ಅಕುಸಲೇಹಿ ಧಮ್ಮೇಹಿ ಸವಿತಕ್ಕಂ ಸವಿಚಾರಂ ವಿವೇಕಜಂ ಪೀತಿಸುಖಂ ಪಠಮಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ನ ಏವಂ ಹೋತಿ ಅಹಂ ಪಠಮಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ಪಠಮಂ ಝಾನಂ ಸಮಾಪನ್ನೋತಿ ವಾ ಅಹಂ ಪಠಮಾ ಝಾನಾ ವುಟ್ಠಿತೋತಿ ವಾತಿ। ತಥಾ ಹಿ ಪನಾಯಸ್ಮತೋ ಸಾರಿಪುತ್ತಸ್ಸ ದೀಘರತ್ತಂ ಅಹಙ್ಕಾರಮಮಙ್ಕಾರಮಾನಾನುಸಯಾ ಸುಸಮೂಹತಾ। ತಸ್ಮಾ ಆಯಸ್ಮತೋ ಸಾರಿಪುತ್ತಸ್ಸ ನ ಏವಂ ಹೋತಿ ಅಹಂ ಪಠಮಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ಪಠಮಂ ಝಾನಂ ಸಮಾಪನ್ನೋತಿ ವಾ ಅಹಂ ಪಠಮಾ ಝಾನಾ ವುಟ್ಠಿತೋತಿ ವಾತಿ। ಪಠಮಂ।>
  text <೨॥ ಅವಿತಕ್ಕಸುತ್ತಂ>
    text <೩೩೩>, <ಸಾವತ್ಥಿನಿದಾನಂ। ಅದ್ದಸಾ ಖೋ ಆಯಸ್ಮಾ ಆನನ್ದೋ…ಪೇ॰… ಆಯಸ್ಮನ್ತಂ ಸಾರಿಪುತ್ತಂ ಏತದವೋಚ ವಿಪ್ಪಸನ್ನಾನಿ ಖೋ ತೇ। ಆವುಸೋ ಸಾರಿಪುತ್ತ। ಇನ್ದ್ರಿಯಾನಿ। ಪರಿಸುದ್ಧೋ ಮುಖವಣ್ಣೋ ಪರಿಯೋದಾತೋ। ಕತಮೇನಾಯಸ್ಮಾ ಸಾರಿಪುತ್ತೋ ಅಜ್ಜ ವಿಹಾರೇನ ವಿಹಾಸೀತಿ॥>
    text <ಇಧಾಹಂ। ಆವುಸೋ। ವಿತಕ್ಕವಿಚಾರಾನಂ ವೂಪಸಮಾ ಅಜ್ಝತ್ತಂ ಸಮ್ಪಸಾದನಂ ಚೇತಸೋ ಏಕೋದಿಭಾವಂ ಅವಿತಕ್ಕಂ ಅವಿಚಾರಂ ಸಮಾಧಿಜಂ ಪೀತಿಸುಖಂ ದುತಿಯಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ನ ಏವಂ ಹೋತಿ ಅಹಂ ದುತಿಯಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ದುತಿಯಂ ಝಾನಂ ಸಮಾಪನ್ನೋತಿ ವಾ ಅಹಂ ದುತಿಯಾ ಝಾನಾ ವುಟ್ಠಿತೋತಿ ವಾತಿ। ತಥಾ ಹಿ ಪನಾಯಸ್ಮತೋ ಸಾರಿಪುತ್ತಸ್ಸ ದೀಘರತ್ತಂ ಅಹಙ್ಕಾರಮಮಙ್ಕಾರಮಾನಾನುಸಯಾ ಸುಸಮೂಹತಾ। ತಸ್ಮಾ ಆಯಸ್ಮತೋ ಸಾರಿಪುತ್ತಸ್ಸ ನ ಏವಂ ಹೋತಿ ಅಹಂ ದುತಿಯಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ದುತಿಯಂ ಝಾನಂ ಸಮಾಪನ್ನೋತಿ ವಾ ಅಹಂ ದುತಿಯಾ ಝಾನಾ ವುಟ್ಠಿತೋತಿ ವಾತಿ। ದುತಿಯಂ।>
  text <೩॥ ಪೀತಿಸುತ್ತಂ>
    text <೩೩೪>, <ಸಾವತ್ಥಿನಿದಾನಂ। ಅದ್ದಸಾ ಖೋ ಆಯಸ್ಮಾ ಆನನ್ದೋ…ಪೇ॰… ವಿಪ್ಪಸನ್ನಾನಿ ಖೋ ತೇ। ಆವುಸೋ ಸಾರಿಪುತ್ತ। ಇನ್ದ್ರಿಯಾನಿ। ಪರಿಸುದ್ಧೋ ಮುಖವಣ್ಣೋ ಪರಿಯೋದಾತೋ। ಕತಮೇನಾಯಸ್ಮಾ ಸಾರಿಪುತ್ತೋ ಅಜ್ಜ ವಿಹಾರೇನ ವಿಹಾಸೀತಿ॥>
    text <ಇಧಾಹಂ। ಆವುಸೋ। ಪೀತಿಯಾ ಚ ವಿರಾಗಾ ಉಪೇಕ್ಖಕೋ ಚ ವಿಹಾಸಿಂ ಸತೋ ಚ ಸಮ್ಪಜಾನೋ ಸುಖಞ್ಚ ಕಾಯೇನ ಪಟಿಸಂವೇದೇಮಿ। ಯಂ ತಂ ಅರಿಯಾ ಆಚಿಕ್ಖನ್ತಿ ಉಪೇಕ್ಖಕೋ ಸತಿಮಾ ಸುಖವಿಹಾರೀತಿ ತತಿಯಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ನ ಏವಂ ಹೋತಿ ಅಹಂ ತತಿಯಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ತತಿಯಂ ಝಾನಂ ಸಮಾಪನ್ನೋತಿ ವಾ ಅಹಂ ತತಿಯಾ ಝಾನಾ ವುಟ್ಠಿತೋತಿ ವಾತಿ। ತಥಾ ಹಿ ಪನಾಯಸ್ಮತೋ ಸಾರಿಪುತ್ತಸ್ಸ ದೀಘರತ್ತಂ ಅಹಙ್ಕಾರಮಮಙ್ಕಾರಮಾನಾನುಸಯಾ ಸುಸಮೂಹತಾ। ತಸ್ಮಾ ಆಯಸ್ಮತೋ ಸಾರಿಪುತ್ತಸ್ಸ ನ ಏವಂ ಹೋತಿ ಅಹಂ ತತಿಯಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ತತಿಯಂ ಝಾನಂ ಸಮಾಪನ್ನೋತಿ ವಾ ಅಹಂ ತತಿಯಾ ಝಾನಾ ವುಟ್ಠಿತೋತಿ ವಾತಿ। ತತಿಯಂ।>
  text <೪॥ ಉಪೇಕ್ಖಾಸುತ್ತಂ>
    text <೩೩೫>, <ಸಾವತ್ಥಿನಿದಾನಂ। ಅದ್ದಸಾ ಖೋ ಆಯಸ್ಮಾ ಆನನ್ದೋ…ಪೇ॰… ವಿಪ್ಪಸನ್ನಾನಿ ಖೋ ತೇ। ಆವುಸೋ ಸಾರಿಪುತ್ತ। ಇನ್ದ್ರಿಯಾನಿ। ಪರಿಸುದ್ಧೋ ಮುಖವಣ್ಣೋ ಪರಿಯೋದಾತೋ। ಕತಮೇನಾಯಸ್ಮಾ ಸಾರಿಪುತ್ತೋ ಅಜ್ಜ ವಿಹಾರೇನ ವಿಹಾಸೀತಿ॥>
    text <ಇಧಾಹಂ। ಆವುಸೋ। ಸುಖಸ್ಸ ಚ ಪಹಾನಾ ದುಕ್ಖಸ್ಸ ಚ ಪಹಾನಾ ಪುಬ್ಬೇವ ಸೋಮನಸ್ಸದೋಮನಸ್ಸಾನಂ ಅತ್ಥಙ್ಗಮಾ ಅದುಕ್ಖಮಸುಖಂ ಉಪೇಕ್ಖಾಸತಿಪಾರಿಸುದ್ಧಿಂ ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ನ ಏವಂ ಹೋತಿ ಅಹಂ ಚತುತ್ಥಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ಚತುತ್ಥಂ ಝಾನಂ ಸಮಾಪನ್ನೋತಿ ವಾ ಅಹಂ ಚತುತ್ಥಾ ಝಾನಾ ವುಟ್ಠಿತೋತಿ ವಾತಿ। ತಥಾ ಹಿ ಪನಾಯಸ್ಮತೋ ಸಾರಿಪುತ್ತಸ್ಸ ದೀಘರತ್ತಂ ಅಹಙ್ಕಾರಮಮಙ್ಕಾರಮಾನಾನುಸಯಾ ಸುಸಮೂಹತಾ। ತಸ್ಮಾ ಆಯಸ್ಮತೋ ಸಾರಿಪುತ್ತಸ್ಸ ನ ಏವಂ ಹೋತಿ ಅಹಂ ಚತುತ್ಥಂ ಝಾನಂ ಸಮಾಪಜ್ಜಾಮೀತಿ ವಾ ಅಹಂ ಚತುತ್ಥಂ ಝಾನಂ ಸಮಾಪನ್ನೋತಿ ವಾ ಅಹಂ ಚತುತ್ಥಾ ಝಾನಾ ವುಟ್ಠಿತೋತಿ ವಾತಿ। ಚತುತ್ಥಂ।>
  text <೫॥ ಆಕಾಸಾನಞ್ಚಾಯತನಸುತ್ತಂ>
    text <೩೩೬>, <ಸಾವತ್ಥಿನಿದಾನಂ। ಅದ್ದಸಾ ಖೋ ಆಯಸ್ಮಾ ಆನನ್ದೋ…ಪೇ॰… ಇಧಾಹಂ। ಆವುಸೋ। ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನಂ ಉಪಸಮ್ಪಜ್ಜ ವಿಹರಾಮಿ…ಪೇ॰… ವುಟ್ಠಿತೋತಿ ವಾತಿ। ಪಞ್ಚಮಂ।>
  text <೬॥ ವಿಞ್ಞಾಣಞ್ಚಾಯತನಸುತ್ತಂ>
    text <೩೩೭>, <ಸಾವತ್ಥಿನಿದಾನಂ। ಅದ್ದಸಾ ಖೋ ಆಯಸ್ಮಾ ಆನನ್ದೋ…ಪೇ॰… ಇಧಾಹಂ। ಆವುಸೋ। ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನಂ ಉಪಸಮ್ಪಜ್ಜ ವಿಹರಾಮಿ…ಪೇ॰… ವುಟ್ಠಿತೋತಿ ವಾತಿ। ಛಟ್ಠಂ।>
  text <೭॥ ಆಕಿಞ್ಚಞ್ಞಾಯತನಸುತ್ತಂ>
    text <೩೩೮>, <ಸಾವತ್ಥಿನಿದಾನಂ। ಅಥ ಖೋ ಆಯಸ್ಮಾ ಸಾರಿಪುತ್ತೋ…ಪೇ॰… ಇಧಾಹಂ। ಆವುಸೋ। ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ। ನತ್ಥಿ ಕಿಞ್ಚೀತಿ ಆಕಿಞ್ಚಞ್ಞಾಯತನಂ ಉಪಸಮ್ಪಜ್ಜ ವಿಹರಾಮಿ…ಪೇ॰… ವುಟ್ಠಿತೋತಿ ವಾತಿ। ಸತ್ತಮಂ।>
  text <೮॥ ನೇವಸಞ್ಞಾನಾಸಞ್ಞಾಯತನಸುತ್ತಂ>
    text <೩೩೯>, <ಸಾವತ್ಥಿನಿದಾನಂ। ಅಥ ಖೋ ಆಯಸ್ಮಾ ಸಾರಿಪುತ್ತೋ…ಪೇ॰… ಇಧಾಹಂ। ಆವುಸೋ। ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಂ ಉಪಸಮ್ಪಜ್ಜ ವಿಹರಾಮಿ…ಪೇ॰… ವುಟ್ಠಿತೋತಿ ವಾತಿ। ಅಟ್ಠಮಂ।>
  text <೯॥ ನಿರೋಧಸಮಾಪತ್ತಿಸುತ್ತಂ>
    text <೩೪೦>, <ಸಾವತ್ಥಿನಿದಾನಂ। ಅಥ ಖೋ ಆಯಸ್ಮಾ ಸಾರಿಪುತ್ತೋ…ಪೇ॰…। ಇಧಾಹಂ। ಆವುಸೋ। ಸಬ್ಬಸೋ ನೇವಸಞ್ಞಾನಾಸಞ್ಞಾಯತನಂ ಸಮತಿಕ್ಕಮ್ಮ ಸಞ್ಞಾವೇದಯಿತನಿರೋಧಂ ಉಪಸಮ್ಪಜ್ಜ ವಿಹರಾಮಿ। ತಸ್ಸ ಮಯ್ಹಂ। ಆವುಸೋ। ನ ಏವಂ ಹೋತಿ ಅಹಂ ಸಞ್ಞಾವೇದಯಿತನಿರೋಧಂ ಸಮಾಪಜ್ಜಾಮೀತಿ ವಾ ಅಹಂ ಸಞ್ಞಾವೇದಯಿತನಿರೋಧಂ ಸಮಾಪನ್ನೋತಿ ವಾ ಅಹಂ ಸಞ್ಞಾವೇದಯಿತನಿರೋಧಾ ವುಟ್ಠಿತೋತಿ ವಾತಿ। ತಥಾ ಹಿ ಪನಾಯಸ್ಮತೋ ಸಾರಿಪುತ್ತಸ್ಸ ದೀಘರತ್ತಂ ಅಹಙ್ಕಾರಮಮಙ್ಕಾರಮಾನಾನುಸಯಾ ಸುಸಮೂಹತಾ। ತಸ್ಮಾ ಆಯಸ್ಮತೋ ಸಾರಿಪುತ್ತಸ್ಸ ನ ಏವಂ ಹೋತಿ ಅಹಂ ಸಞ್ಞಾವೇದಯಿತನಿರೋಧಂ ಸಮಾಪಜ್ಜಾಮೀತಿ ವಾ ಅಹಂ ಸಞ್ಞಾವೇದಯಿತನಿರೋಧಂ ಸಮಾಪನ್ನೋತಿ ವಾ ಅಹಂ ಸಞ್ಞಾವೇದಯಿತನಿರೋಧಾ ವುಟ್ಠಿತೋತಿ ವಾತಿ। ನವಮಂ।>
  text <೧೦॥ ಸೂಚಿಮುಖೀಸುತ್ತಂ>
    text <೩೪೧>, <ಏಕಂ ಸಮಯಂ ಆಯಸ್ಮಾ ಸಾರಿಪುತ್ತೋ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ಅಥ ಖೋ ಆಯಸ್ಮಾ ಸಾರಿಪುತ್ತೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ರಾಜಗಹೇ ಪಿಣ್ಡಾಯ ಪಾವಿಸಿ। ರಾಜಗಹೇ ಸಪದಾನಂ ಪಿಣ್ಡಾಯ ಚರಿತ್ವಾ ತಂ ಪಿಣ್ಡಪಾತಂ ಅಞ್ಞತರಂ ಕುಟ್ಟಮೂಲಂ ನಿಸ್ಸಾಯ ಪರಿಭುಞ್ಜತಿ। ಅಥ ಖೋ ಸೂಚಿಮುಖೀ ಪರಿಬ್ಬಾಜಿಕಾ ಯೇನಾಯಸ್ಮಾ ಸಾರಿಪುತ್ತೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಸಾರಿಪುತ್ತಂ ಏತದವೋಚ>
    text <ಕಿಂ ನು ಖೋ। ಸಮಣ। ಅಧೋಮುಖೋ ಭುಞ್ಜಸೀತಿ॥ ನ ಖ್ವಾಹಂ। ಭಗಿನಿ। ಅಧೋಮುಖೋ ಭುಞ್ಜಾಮೀತಿ। ತೇನ ಹಿ। ಸಮಣ। ಉಬ್ಭಮುಖೋ ಭುಞ್ಜಸೀತಿ॥ ನ ಖ್ವಾಹಂ। ಭಗಿನಿ। ಉಬ್ಭಮುಖೋ ಭುಞ್ಜಾಮೀತಿ। ತೇನ ಹಿ। ಸಮಣ। ದಿಸಾಮುಖೋ ಭುಞ್ಜಸೀತಿ॥ ನ ಖ್ವಾಹಂ। ಭಗಿನಿ। ದಿಸಾಮುಖೋ ಭುಞ್ಜಾಮೀತಿ। ತೇನ ಹಿ। ಸಮಣ। ವಿದಿಸಾಮುಖೋ ಭುಞ್ಜಸೀತಿ॥ ನ ಖ್ವಾಹಂ। ಭಗಿನಿ। ವಿದಿಸಾಮುಖೋ ಭುಞ್ಜಾಮೀತಿ।>
    text <ಕಿಂ ನು। ಸಮಣ। ಅಧೋಮುಖೋ ಭುಞ್ಜಸೀತಿ ಇತಿ ಪುಟ್ಠೋ ಸಮಾನೋ ನ ಖ್ವಾಹಂ। ಭಗಿನಿ। ಅಧೋಮುಖೋ ಭುಞ್ಜಾಮೀತಿ ವದೇಸಿ। ತೇನ ಹಿ। ಸಮಣ। ಉಬ್ಭಮುಖೋ ಭುಞ್ಜಸೀತಿ ಇತಿ ಪುಟ್ಠೋ ಸಮಾನೋ ನ ಖ್ವಾಹಂ। ಭಗಿನಿ। ಉಬ್ಭಮುಖೋ ಭುಞ್ಜಾಮೀತಿ ವದೇಸಿ। ತೇನ ಹಿ। ಸಮಣ। ದಿಸಾಮುಖೋ ಭುಞ್ಜಸೀತಿ ಇತಿ ಪುಟ್ಠೋ ಸಮಾನೋ ನ ಖ್ವಾಹಂ। ಭಗಿನಿ। ದಿಸಾಮುಖೋ ಭುಞ್ಜಾಮೀತಿ ವದೇಸಿ। ತೇನ ಹಿ। ಸಮಣ। ವಿದಿಸಾಮುಖೋ ಭುಞ್ಜಸೀತಿ ಇತಿ ಪುಟ್ಠೋ ಸಮಾನೋ ನ ಖ್ವಾಹಂ। ಭಗಿನಿ। ವಿದಿಸಾಮುಖೋ ಭುಞ್ಜಾಮೀತಿ ವದೇಸಿ।>
    text <ಕಥಞ್ಚರಹಿ। ಸಮಣ। ಭುಞ್ಜಸೀತಿ॥ ಯೇ ಹಿ ಕೇಚಿ। ಭಗಿನಿ। ಸಮಣಬ್ರಾಹ್ಮಣಾ ವತ್ಥುವಿಜ್ಜಾತಿರಚ್ಛಾನವಿಜ್ಜಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇನ್ತಿ। ಇಮೇ ವುಚ್ಚನ್ತಿ। ಭಗಿನಿ। ಸಮಣಬ್ರಾಹ್ಮಣಾ ಅಧೋಮುಖಾ ಭುಞ್ಜನ್ತೀತಿ। ಯೇ ಹಿ ಕೇಚಿ। ಭಗಿನಿ। ಸಮಣಬ್ರಾಹ್ಮಣಾ ನಕ್ಖತ್ತವಿಜ್ಜಾತಿರಚ್ಛಾನವಿಜ್ಜಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇನ್ತಿ। ಇಮೇ ವುಚ್ಚನ್ತಿ। ಭಗಿನಿ। ಸಮಣಬ್ರಾಹ್ಮಣಾ ಉಬ್ಭಮುಖಾ ಭುಞ್ಜನ್ತೀತಿ। ಯೇ ಹಿ ಕೇಚಿ। ಭಗಿನಿ। ಸಮಣಬ್ರಾಹ್ಮಣಾ ದೂತೇಯ್ಯಪಹಿಣಗಮನಾನುಯೋಗಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇನ್ತಿ। ಇಮೇ ವುಚ್ಚನ್ತಿ। ಭಗಿನಿ। ಸಮಣಬ್ರಾಹ್ಮಣಾ ದಿಸಾಮುಖಾ ಭುಞ್ಜನ್ತೀತಿ। ಯೇ ಹಿ ಕೇಚಿ। ಭಗಿನಿ। ಸಮಣಬ್ರಾಹ್ಮಣಾ ಅಙ್ಗವಿಜ್ಜಾತಿರಚ್ಛಾನವಿಜ್ಜಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇನ್ತಿ। ಇಮೇ ವುಚ್ಚನ್ತಿ। ಭಗಿನಿ। ಸಮಣಬ್ರಾಹ್ಮಣಾ ವಿದಿಸಾಮುಖಾ ಭುಞ್ಜನ್ತೀತಿ।>
    text <ಸೋ ಖ್ವಾಹಂ। ಭಗಿನಿ। ನ ವತ್ಥುವಿಜ್ಜಾತಿರಚ್ಛಾನವಿಜ್ಜಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇಮಿ। ನ ನಕ್ಖತ್ತವಿಜ್ಜಾತಿರಚ್ಛಾನವಿಜ್ಜಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇಮಿ। ನ ದೂತೇಯ್ಯಪಹಿಣಗಮನಾನುಯೋಗಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇಮಿ। ನ ಅಙ್ಗವಿಜ್ಜಾತಿರಚ್ಛಾನವಿಜ್ಜಾಯ ಮಿಚ್ಛಾಜೀವೇನ ಜೀವಿಕಂ ಕಪ್ಪೇಮಿ। ಧಮ್ಮೇನ ಭಿಕ್ಖಂ ಪರಿಯೇಸಾಮಿ। ಧಮ್ಮೇನ ಭಿಕ್ಖಂ ಪರಿಯೇಸಿತ್ವಾ ಭುಞ್ಜಾಮೀತಿ।>
    text <ಅಥ ಖೋ ಸೂಚಿಮುಖೀ ಪರಿಬ್ಬಾಜಿಕಾ ರಾಜಗಹೇ ರಥಿಯಾಯ ರಥಿಯಂ। ಸಿಙ್ಘಾಟಕೇನ ಸಿಙ್ಘಾಟಕಂ ಉಪಸಙ್ಕಮಿತ್ವಾ ಏವಮಾರೋಚೇಸಿ ಧಮ್ಮಿಕಂ ಸಮಣಾ ಸಕ್ಯಪುತ್ತಿಯಾ ಆಹಾರಂ ಆಹಾರೇನ್ತಿ। ಅನವಜ್ಜಂ ಸಮಣಾ ಸಕ್ಯಪುತ್ತಿಯಾ ಆಹಾರಂ ಆಹಾರೇನ್ತಿ। ದೇಥ ಸಮಣಾನಂ ಸಕ್ಯಪುತ್ತಿಯಾನಂ ಪಿಣ್ಡನ್ತಿ। ದಸಮಂ।>
    stand <ಸಾರಿಪುತ್ತಸಂಯುತ್ತಂ ಸಮತ್ತಂ।>
    text <ತಸ್ಸುದ್ದಾನಂ>
    block
      text <ವಿವೇಕಜಂ ಅವಿತಕ್ಕಂ। ಪೀತಿ ಉಪೇಕ್ಖಾ ಚತುತ್ಥಕಂ।>
      text <ಆಕಾಸಞ್ಚೇವ ವಿಞ್ಞಾಣಂ। ಆಕಿಞ್ಚಂ ನೇವಸಞ್ಞಿನಾ।>
      text <ನಿರೋಧೋ ನವಮೋ ವುತ್ತೋ। ದಸಮಂ ಸೂಚಿಮುಖೀ ಚಾತಿ॥>
