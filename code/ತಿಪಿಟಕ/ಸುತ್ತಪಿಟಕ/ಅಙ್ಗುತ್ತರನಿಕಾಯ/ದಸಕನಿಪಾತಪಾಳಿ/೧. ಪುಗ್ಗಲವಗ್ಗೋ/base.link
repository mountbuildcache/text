text <೧೬ ೧॥ ಪುಗ್ಗಲವಗ್ಗೋ>
  text <೧॥ ಸೇವಿತಬ್ಬಸುತ್ತಂ>
    text <೧೫೫>, <ದಸಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಪುಗ್ಗಲೋ ನ ಸೇವಿತಬ್ಬೋ। ಕತಮೇಹಿ ದಸಹಿ॥ ಮಿಚ್ಛಾದಿಟ್ಠಿಕೋ ಹೋತಿ। ಮಿಚ್ಛಾಸಙ್ಕಪ್ಪೋ ಹೋತಿ। ಮಿಚ್ಛಾವಾಚೋ ಹೋತಿ। ಮಿಚ್ಛಾಕಮ್ಮನ್ತೋ ಹೋತಿ। ಮಿಚ್ಛಾಆಜೀವೋ ಹೋತಿ। ಮಿಚ್ಛಾವಾಯಾಮೋ ಹೋತಿ। ಮಿಚ್ಛಾಸತಿ ಹೋತಿ। ಮಿಚ್ಛಾಸಮಾಧಿ ಹೋತಿ। ಮಿಚ್ಛಾಞಾಣೀ ಹೋತಿ। ಮಿಚ್ಛಾವಿಮುತ್ತಿ ಹೋತಿ ಇಮೇಹಿ ಖೋ। ಭಿಕ್ಖವೇ। ದಸಹಿ ಧಮ್ಮೇಹಿ ಸಮನ್ನಾಗತೋ ಪುಗ್ಗಲೋ ನ ಸೇವಿತಬ್ಬೋ।>
    text <ದಸಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಪುಗ್ಗಲೋ ಸೇವಿತಬ್ಬೋ। ಕತಮೇಹಿ ದಸಹಿ॥ ಸಮ್ಮಾದಿಟ್ಠಿಕೋ ಹೋತಿ। ಸಮ್ಮಾಸಙ್ಕಪ್ಪೋ ಹೋತಿ। ಸಮ್ಮಾವಾಚೋ ಹೋತಿ। ಸಮ್ಮಾಕಮ್ಮನ್ತೋ ಹೋತಿ। ಸಮ್ಮಾಆಜೀವೋ ಹೋತಿ। ಸಮ್ಮಾವಾಯಾಮೋ ಹೋತಿ। ಸಮ್ಮಾಸತಿ ಹೋತಿ। ಸಮ್ಮಾಸಮಾಧಿ ಹೋತಿ। ಸಮ್ಮಾಞಾಣೀ ಹೋತಿ। ಸಮ್ಮಾವಿಮುತ್ತಿ ಹೋತಿ ಇಮೇಹಿ ಖೋ। ಭಿಕ್ಖವೇ। ದಸಹಿ ಧಮ್ಮೇಹಿ ಸಮನ್ನಾಗತೋ ಪುಗ್ಗಲೋ ಸೇವಿತಬ್ಬೋತಿ।>
  text <೨-೧೨॥ ಭಜಿತಬ್ಬಾದಿಸುತ್ತಾನಿ>
    text <೧೫೬-೧೬೬>, <ದಸಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಪುಗ್ಗಲೋ ನ ಭಜಿತಬ್ಬೋ…ಪೇ॰… ಭಜಿತಬ್ಬೋ…ಪೇ॰… ನ ಪಯಿರುಪಾಸಿತಬ್ಬೋ… ಪಯಿರುಪಾಸಿತಬ್ಬೋ…ಪೇ॰… ನ ಪುಜ್ಜೋ ಹೋತಿ… ಪುಜ್ಜೋ ಹೋತಿ…ಪೇ॰… ನ ಪಾಸಂಸೋ ಹೋತಿ… ಪಾಸಂಸೋ ಹೋತಿ…ಪೇ॰… ಅಗಾರವೋ ಹೋತಿ… ಸಗಾರವೋ ಹೋತಿ…ಪೇ॰… ಅಪ್ಪತಿಸ್ಸೋ ಹೋತಿ… ಸಪ್ಪತಿಸ್ಸೋ ಹೋತಿ…ಪೇ॰… ನ ಆರಾಧಕೋ ಹೋತಿ … ಆರಾಧಕೋ ಹೋತಿ…ಪೇ॰… ನ ವಿಸುಜ್ಝತಿ… ವಿಸುಜ್ಝತಿ…ಪೇ॰… ಮಾನಂ ನಾಧಿಭೋತಿ… ಮಾನಂ ಅಧಿಭೋತಿ…ಪೇ॰ … ಪಞ್ಞಾಯ ನ ವಡ್ಢತಿ… ಪಞ್ಞಾಯ ವಡ್ಢತಿ…ಪೇ॰…।>
    text <ಬಹುಂ ಅಪುಞ್ಞಂ ಪಸವತಿ… ಬಹುಂ ಪುಞ್ಞಂ ಪಸವತಿ। ಕತಮೇಹಿ ದಸಹಿ॥ ಸಮ್ಮಾದಿಟ್ಠಿಕೋ ಹೋತಿ। ಸಮ್ಮಾಸಙ್ಕಪ್ಪೋ ಹೋತಿ। ಸಮ್ಮಾವಾಚೋ ಹೋತಿ। ಸಮ್ಮಾಕಮ್ಮನ್ತೋ ಹೋತಿ। ಸಮ್ಮಾಆಜೀವೋ ಹೋತಿ। ಸಮ್ಮಾವಾಯಾಮೋ ಹೋತಿ। ಸಮ್ಮಾಸತಿ ಹೋತಿ। ಸಮ್ಮಾಸಮಾಧಿ ಹೋತಿ। ಸಮ್ಮಾಞಾಣೀ ಹೋತಿ। ಸಮ್ಮಾವಿಮುತ್ತಿ ಹೋತಿ ಇಮೇಹಿ ಖೋ। ಭಿಕ್ಖವೇ। ದಸಹಿ ಧಮ್ಮೇಹಿ ಸಮನ್ನಾಗತೋ ಪುಗ್ಗಲೋ ಬಹುಂ ಪುಞ್ಞಂ ಪಸವತೀತಿ।>
    stand <ಪುಗ್ಗಲವಗ್ಗೋ ಪಠಮೋ।>
