text <೧೧ ೧॥ ಸಮಣಸಞ್ಞಾವಗ್ಗೋ>
  text <೧॥ ಸಮಣಸಞ್ಞಾಸುತ್ತಂ>
    text <೧೦೧>, <ತಿಸ್ಸೋ ಇಮಾ। ಭಿಕ್ಖವೇ। ಸಮಣಸಞ್ಞಾ ಭಾವಿತಾ ಬಹುಲೀಕತಾ ಸತ್ತ ಧಮ್ಮೇ ಪರಿಪೂರೇನ್ತಿ। ಕತಮಾ ತಿಸ್ಸೋ॥ ವೇವಣ್ಣಿಯಮ್ಹಿ ಅಜ್ಝುಪಗತೋ। ಪರಪಟಿಬದ್ಧಾ ಮೇ ಜೀವಿಕಾ। ಅಞ್ಞೋ ಮೇ ಆಕಪ್ಪೋ ಕರಣೀಯೋತಿ ಇಮಾ ಖೋ। ಭಿಕ್ಖವೇ। ತಿಸ್ಸೋ ಸಮಣಸಞ್ಞಾ ಭಾವಿತಾ ಬಹುಲೀಕತಾ ಸತ್ತ ಧಮ್ಮೇ ಪರಿಪೂರೇನ್ತಿ।>
    text <ಕತಮೇ ಸತ್ತ॥ ಸನ್ತತಕಾರೀ ಹೋತಿ ಸನ್ತತವುತ್ತಿ ಸೀಲೇಸು। ಅನಭಿಜ್ಝಾಲು ಹೋತಿ। ಅಬ್ಯಾಪಜ್ಜೋ ಹೋತಿ। ಅನತಿಮಾನೀ ಹೋತಿ। ಸಿಕ್ಖಾಕಾಮೋ ಹೋತಿ। ಇದಮತ್ಥಂತಿಸ್ಸ ಹೋತಿ ಜೀವಿತಪರಿಕ್ಖಾರೇಸು। ಆರದ್ಧವೀರಿಯೋ ಚ ವಿಹರತಿ। ಇಮಾ ಖೋ। ಭಿಕ್ಖವೇ। ತಿಸ್ಸೋ ಸಮಣಸಞ್ಞಾ ಭಾವಿತಾ ಬಹುಲೀಕತಾ ಇಮೇ ಸತ್ತ ಧಮ್ಮೇ ಪರಿಪೂರೇನ್ತೀತಿ। ಪಠಮಂ।>
  text <೨॥ ಬೋಜ್ಝಙ್ಗಸುತ್ತಂ>
    text <೧೦೨>, <ಸತ್ತಿಮೇ। ಭಿಕ್ಖವೇ। ಬೋಜ್ಝಙ್ಗಾ ಭಾವಿತಾ ಬಹುಲೀಕತಾ ತಿಸ್ಸೋ ವಿಜ್ಜಾ ಪರಿಪೂರೇನ್ತಿ। ಕತಮೇ ಸತ್ತ॥ ಸತಿಸಮ್ಬೋಜ್ಝಙ್ಗೋ। ಧಮ್ಮವಿಚಯಸಮ್ಬೋಜ್ಝಙ್ಗೋ। ವೀರಿಯಸಮ್ಬೋಜ್ಝಙ್ಗೋ। ಪೀತಿಸಮ್ಬೋಜ್ಝಙ್ಗೋ। ಪಸ್ಸದ್ಧಿಸಮ್ಬೋಜ್ಝಙ್ಗೋ। ಸಮಾಧಿಸಮ್ಬೋಜ್ಝಙ್ಗೋ। ಉಪೇಕ್ಖಾಸಮ್ಬೋಜ್ಝಙ್ಗೋ ಇಮೇ ಖೋ। ಭಿಕ್ಖವೇ। ಸತ್ತ ಬೋಜ್ಝಙ್ಗಾ ಭಾವಿತಾ ಬಹುಲೀಕತಾ ತಿಸ್ಸೋ ವಿಜ್ಜಾ ಪರಿಪೂರೇನ್ತಿ। ಕತಮಾ ತಿಸ್ಸೋ॥ ಇಧ। ಭಿಕ್ಖವೇ। ಭಿಕ್ಖು ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ಸೇಯ್ಯಥಿದಂ ಏಕಮ್ಪಿ ಜಾತಿಂ ದ್ವೇಪಿ ಜಾತಿಯೋ ತಿಸ್ಸೋಪಿ ಜಾತಿಯೋ…ಪೇ॰… ಇತಿ ಸಾಕಾರಂ ಸಉದ್ದೇಸಂ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ದಿಬ್ಬೇನ ಚಕ್ಖುನಾ ವಿಸುದ್ಧೇನ ಅತಿಕ್ಕನ್ತಮಾನುಸಕೇನ…ಪೇ॰… ಯಥಾಕಮ್ಮೂಪಗೇ ಸತ್ತೇ ಪಜಾನಾತಿ। ಆಸವಾನಂ ಖಯಾ…ಪೇ॰… ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇ ಖೋ। ಭಿಕ್ಖವೇ। ಸತ್ತ ಬೋಜ್ಝಙ್ಗಾ ಭಾವಿತಾ ಬಹುಲೀಕತಾ ಇಮಾ ತಿಸ್ಸೋ ವಿಜ್ಜಾ ಪರಿಪೂರೇನ್ತೀತಿ। ದುತಿಯಂ।>
  text <೩॥ ಮಿಚ್ಛತ್ತಸುತ್ತಂ>
    text <೧೦೩>, <ಮಿಚ್ಛತ್ತಂ। ಭಿಕ್ಖವೇ। ಆಗಮ್ಮ ವಿರಾಧನಾ ಹೋತಿ। ನೋ ಆರಾಧನಾ। ಕಥಞ್ಚ। ಭಿಕ್ಖವೇ। ಮಿಚ್ಛತ್ತಂ ಆಗಮ್ಮ ವಿರಾಧನಾ ಹೋತಿ। ನೋ ಆರಾಧನಾ॥ ಮಿಚ್ಛಾದಿಟ್ಠಿಕಸ್ಸ। ಭಿಕ್ಖವೇ। ಮಿಚ್ಛಾಸಙ್ಕಪ್ಪೋ ಪಹೋತಿ। ಮಿಚ್ಛಾಸಙ್ಕಪ್ಪಸ್ಸ ಮಿಚ್ಛಾವಾಚಾ ಪಹೋತಿ। ಮಿಚ್ಛಾವಾಚಸ್ಸ ಮಿಚ್ಛಾಕಮ್ಮನ್ತೋ ಪಹೋತಿ। ಮಿಚ್ಛಾಕಮ್ಮನ್ತಸ್ಸ ಮಿಚ್ಛಾಆಜೀವೋ ಪಹೋತಿ। ಮಿಚ್ಛಾಆಜೀವಸ್ಸ ಮಿಚ್ಛಾವಾಯಾಮೋ ಪಹೋತಿ। ಮಿಚ್ಛಾವಾಯಾಮಸ್ಸ ಮಿಚ್ಛಾಸತಿ ಪಹೋತಿ। ಮಿಚ್ಛಾಸತಿಸ್ಸ ಮಿಚ್ಛಾಸಮಾಧಿ ಪಹೋತಿ। ಮಿಚ್ಛಾಸಮಾಧಿಸ್ಸ ಮಿಚ್ಛಾಞಾಣಂ ಪಹೋತಿ। ಮಿಚ್ಛಾಞಾಣಿಸ್ಸ ಮಿಚ್ಛಾವಿಮುತ್ತಿ ಪಹೋತಿ। ಏವಂ ಖೋ। ಭಿಕ್ಖವೇ। ಮಿಚ್ಛತ್ತಂ ಆಗಮ್ಮ ವಿರಾಧನಾ ಹೋತಿ। ನೋ ಆರಾಧನಾ।>
    text <ಸಮ್ಮತ್ತಂ। ಭಿಕ್ಖವೇ। ಆಗಮ್ಮ ಆರಾಧನಾ ಹೋತಿ। ನೋ ವಿರಾಧನಾ। ಕಥಞ್ಚ। ಭಿಕ್ಖವೇ। ಸಮ್ಮತ್ತಂ ಆಗಮ್ಮ ಆರಾಧನಾ ಹೋತಿ। ನೋ ವಿರಾಧನಾ॥ ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಸಮ್ಮಾಸಙ್ಕಪ್ಪೋ ಪಹೋತಿ। ಸಮ್ಮಾಸಙ್ಕಪ್ಪಸ್ಸ ಸಮ್ಮಾವಾಚಾ ಪಹೋತಿ। ಸಮ್ಮಾವಾಚಸ್ಸ ಸಮ್ಮಾಕಮ್ಮನ್ತೋ ಪಹೋತಿ। ಸಮ್ಮಾಕಮ್ಮನ್ತಸ್ಸ ಸಮ್ಮಾಆಜೀವೋ ಪಹೋತಿ। ಸಮ್ಮಾಆಜೀವಸ್ಸ ಸಮ್ಮಾವಾಯಾಮೋ ಪಹೋತಿ। ಸಮ್ಮಾವಾಯಾಮಸ್ಸ ಸಮ್ಮಾಸತಿ ಪಹೋತಿ। ಸಮ್ಮಾಸತಿಸ್ಸ ಸಮ್ಮಾಸಮಾಧಿ ಪಹೋತಿ। ಸಮ್ಮಾಸಮಾಧಿಸ್ಸ ಸಮ್ಮಾಞಾಣಂ ಪಹೋತಿ। ಸಮ್ಮಾಞಾಣಿಸ್ಸ ಸಮ್ಮಾವಿಮುತ್ತಿ ಪಹೋತಿ। ಏವಂ ಖೋ। ಭಿಕ್ಖವೇ। ಸಮ್ಮತ್ತಂ ಆಗಮ್ಮ ಆರಾಧನಾ ಹೋತಿ। ನೋ ವಿರಾಧನಾತಿ। ತತಿಯಂ।>
  text <೪॥ ಬೀಜಸುತ್ತಂ>
    text <೧೦೪>, <ಮಿಚ್ಛಾದಿಟ್ಠಿಕಸ್ಸ। ಭಿಕ್ಖವೇ। ಪುರಿಸಪುಗ್ಗಲಸ್ಸ ಮಿಚ್ಛಾಸಙ್ಕಪ್ಪಸ್ಸ ಮಿಚ್ಛಾವಾಚಸ್ಸ ಮಿಚ್ಛಾಕಮ್ಮನ್ತಸ್ಸ ಮಿಚ್ಛಾಆಜೀವಸ್ಸ ಮಿಚ್ಛಾವಾಯಾಮಸ್ಸ ಮಿಚ್ಛಾಸತಿಸ್ಸ ಮಿಚ್ಛಾಸಮಾಧಿಸ್ಸ ಮಿಚ್ಛಾಞಾಣಿಸ್ಸ ಮಿಚ್ಛಾವಿಮುತ್ತಿಸ್ಸ ಯಞ್ಚ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ… ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ। ಸಬ್ಬೇ ತೇ ಧಮ್ಮಾ ಅನಿಟ್ಠಾಯ ಅಕನ್ತಾಯ ಅಮನಾಪಾಯ ಅಹಿತಾಯ ದುಕ್ಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಪಾಪಿಕಾ।>
    text <ಸೇಯ್ಯಥಾಪಿ। ಭಿಕ್ಖವೇ। ನಿಮ್ಬಬೀಜಂ ವಾ ಕೋಸಾತಕಿಬೀಜಂ ವಾ ತಿತ್ತಕಾಲಾಬುಬೀಜಂ ವಾ ಅಲ್ಲಾಯ ಪಥವಿಯಾ ನಿಕ್ಖಿತ್ತಂ ಯಞ್ಚೇವ ಪಥವಿರಸಂ ಉಪಾದಿಯತಿ ಯಞ್ಚ ಆಪೋರಸಂ ಉಪಾದಿಯತಿ। ಸಬ್ಬಂ ತಂ ತಿತ್ತಕತ್ತಾಯ ಕಟುಕತ್ತಾಯ ಅಸಾತತ್ತಾಯ ಸಂವತ್ತತಿ। ತಂ ಕಿಸ್ಸ ಹೇತು॥ ಬೀಜಞ್ಹಿ। ಭಿಕ್ಖವೇ। ಪಾಪಕಂ। ಏವಮೇವಂ ಖೋ। ಭಿಕ್ಖವೇ। ಮಿಚ್ಛಾದಿಟ್ಠಿಕಸ್ಸ ಪುರಿಸಪುಗ್ಗಲಸ್ಸ ಮಿಚ್ಛಾಸಙ್ಕಪ್ಪಸ್ಸ ಮಿಚ್ಛಾವಾಚಸ್ಸ ಮಿಚ್ಛಾಕಮ್ಮನ್ತಸ್ಸ ಮಿಚ್ಛಾಆಜೀವಸ್ಸ ಮಿಚ್ಛಾವಾಯಾಮಸ್ಸ ಮಿಚ್ಛಾಸತಿಸ್ಸ ಮಿಚ್ಛಾಸಮಾಧಿಸ್ಸ ಮಿಚ್ಛಾಞಾಣಿಸ್ಸ ಮಿಚ್ಛಾವಿಮುತ್ತಿಸ್ಸ ಯಞ್ಚೇವ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ… ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ। ಸಬ್ಬೇ ತೇ ಧಮ್ಮಾ ಅನಿಟ್ಠಾಯ ಅಕನ್ತಾಯ ಅಮನಾಪಾಯ ಅಹಿತಾಯ ದುಕ್ಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಪಾಪಿಕಾ।>
    text <ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಪುರಿಸಪುಗ್ಗಲಸ್ಸ ಸಮ್ಮಾಸಙ್ಕಪ್ಪಸ್ಸ ಸಮ್ಮಾವಾಚಸ್ಸ ಸಮ್ಮಾಕಮ್ಮನ್ತಸ್ಸ ಸಮ್ಮಾಆಜೀವಸ್ಸ ಸಮ್ಮಾವಾಯಾಮಸ್ಸ ಸಮ್ಮಾಸತಿಸ್ಸ ಸಮ್ಮಾಸಮಾಧಿಸ್ಸ ಸಮ್ಮಾಞಾಣಿಸ್ಸ ಸಮ್ಮಾವಿಮುತ್ತಿಸ್ಸ ಯಞ್ಚೇವ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ। ಸಬ್ಬೇ ತೇ ಧಮ್ಮಾ ಇಟ್ಠಾಯ ಕನ್ತಾಯ ಮನಾಪಾಯ ಹಿತಾಯ ಸುಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಭದ್ದಿಕಾ।>
    text <ಸೇಯ್ಯಥಾಪಿ। ಭಿಕ್ಖವೇ। ಉಚ್ಛುಬೀಜಂ ವಾ ಸಾಲಿಬೀಜಂ ವಾ ಮುದ್ದಿಕಾಬೀಜಂ ವಾ ಅಲ್ಲಾಯ ಪಥವಿಯಾ ನಿಕ್ಖಿತ್ತಂ ಯಞ್ಚ ಪಥವಿರಸಂ ಉಪಾದಿಯತಿ ಯಞ್ಚ ಆಪೋರಸಂ ಉಪಾದಿಯತಿ ಸಬ್ಬಂ ತಂ ಸಾತತ್ತಾಯ ಮಧುರತ್ತಾಯ ಅಸೇಚನಕತ್ತಾಯ ಸಂವತ್ತತಿ। ತಂ ಕಿಸ್ಸ ಹೇತು॥ ಬೀಜಞ್ಹಿ ಭಿಕ್ಖವೇ। ಭದ್ದಕಂ। ಏವಮೇವಂ ಖೋ। ಭಿಕ್ಖವೇ। ಸಮ್ಮಾದಿಟ್ಠಿಕಸ್ಸ…ಪೇ॰ … ಸಮ್ಮಾವಿಮುತ್ತಿಸ್ಸ ಯಞ್ಚೇವ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ… ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ। ಸಬ್ಬೇ ತೇ ಧಮ್ಮಾ ಇಟ್ಠಾಯ ಕನ್ತಾಯ ಮನಾಪಾಯ ಹಿತಾಯ ಸುಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಭದ್ದಿಕಾತಿ। ಚತುತ್ಥಂ।>
  text <೫॥ ವಿಜ್ಜಾಸುತ್ತಂ>
    text <೧೦೫>, <ಅವಿಜ್ಜಾ। ಭಿಕ್ಖವೇ। ಪುಬ್ಬಙ್ಗಮಾ ಅಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ। ಅನ್ವದೇವ ಅಹಿರಿಕಂ ಅನೋತ್ತಪ್ಪಂ। ಅವಿಜ್ಜಾಗತಸ್ಸ। ಭಿಕ್ಖವೇ। ಅವಿದ್ದಸುನೋ ಮಿಚ್ಛಾದಿಟ್ಠಿ ಪಹೋತಿ। ಮಿಚ್ಛಾದಿಟ್ಠಿಕಸ್ಸ ಮಿಚ್ಛಾಸಙ್ಕಪ್ಪೋ ಪಹೋತಿ। ಮಿಚ್ಛಾಸಙ್ಕಪ್ಪಸ್ಸ ಮಿಚ್ಛಾವಾಚಾ ಪಹೋತಿ। ಮಿಚ್ಛಾವಾಚಸ್ಸ ಮಿಚ್ಛಾಕಮ್ಮನ್ತೋ ಪಹೋತಿ। ಮಿಚ್ಛಾಕಮ್ಮನ್ತಸ್ಸ ಮಿಚ್ಛಾಆಜೀವೋ ಪಹೋತಿ। ಮಿಚ್ಛಾಆಜೀವಸ್ಸ ಮಿಚ್ಛಾವಾಯಾಮೋ ಪಹೋತಿ। ಮಿಚ್ಛಾವಾಯಾಮಸ್ಸ ಮಿಚ್ಛಾಸತಿ ಪಹೋತಿ। ಮಿಚ್ಛಾಸತಿಸ್ಸ ಮಿಚ್ಛಾಸಮಾಧಿ ಪಹೋತಿ। ಮಿಚ್ಛಾಸಮಾಧಿಸ್ಸ ಮಿಚ್ಛಾಞಾಣಂ ಪಹೋತಿ। ಮಿಚ್ಛಾಞಾಣಿಸ್ಸ ಮಿಚ್ಛಾವಿಮುತ್ತಿ ಪಹೋತಿ।>
    text <ವಿಜ್ಜಾ। ಭಿಕ್ಖವೇ। ಪುಬ್ಬಙ್ಗಮಾ ಕುಸಲಾನಂ ಧಮ್ಮಾನಂ ಸಮಾಪತ್ತಿಯಾ। ಅನ್ವದೇವ ಹಿರೋತ್ತಪ್ಪಂ। ವಿಜ್ಜಾಗತಸ್ಸ। ಭಿಕ್ಖವೇ। ವಿದ್ದಸುನೋ ಸಮ್ಮಾದಿಟ್ಠಿ ಪಹೋತಿ। ಸಮ್ಮಾದಿಟ್ಠಿಕಸ್ಸ ಸಮ್ಮಾಸಙ್ಕಪ್ಪೋ ಪಹೋತಿ। ಸಮ್ಮಾಸಙ್ಕಪ್ಪಸ್ಸ ಸಮ್ಮಾವಾಚಾ ಪಹೋತಿ। ಸಮ್ಮಾವಾಚಸ್ಸ ಸಮ್ಮಾಕಮ್ಮನ್ತೋ ಪಹೋತಿ। ಸಮ್ಮಾಕಮ್ಮನ್ತಸ್ಸ ಸಮ್ಮಾಆಜೀವೋ ಪಹೋತಿ। ಸಮ್ಮಾಆಜೀವಸ್ಸ ಸಮ್ಮಾವಾಯಾಮೋ ಪಹೋತಿ। ಸಮ್ಮಾವಾಯಾಮಸ್ಸ ಸಮ್ಮಾಸತಿ ಪಹೋತಿ। ಸಮ್ಮಾಸತಿಸ್ಸ ಸಮ್ಮಾಸಮಾಧಿ ಪಹೋತಿ। ಸಮ್ಮಾಸಮಾಧಿಸ್ಸ ಸಮ್ಮಾಞಾಣಂ ಪಹೋತಿ। ಸಮ್ಮಾಞಾಣಿಸ್ಸ ಸಮ್ಮಾವಿಮುತ್ತಿ ಪಹೋತೀತಿ। ಪಞ್ಚಮಂ।>
  text <೬॥ ನಿಜ್ಜರಸುತ್ತಂ>
    text <೧೦೬>, <ದಸಯಿಮಾನಿ। ಭಿಕ್ಖವೇ। ನಿಜ್ಜರವತ್ಥೂನಿ। ಕತಮಾನಿ ದಸ॥ ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಮಿಚ್ಛಾದಿಟ್ಠಿ ನಿಜ್ಜಿಣ್ಣಾ ಹೋತಿ। ಯೇ ಚ ಮಿಚ್ಛಾದಿಟ್ಠಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾದಿಟ್ಠಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಸಙ್ಕಪ್ಪಸ್ಸ। ಭಿಕ್ಖವೇ। ಮಿಚ್ಛಾಸಙ್ಕಪ್ಪೋ ನಿಜ್ಜಿಣ್ಣೋ ಹೋತಿ। ಯೇ ಚ ಮಿಚ್ಛಾಸಙ್ಕಪ್ಪಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾಸಙ್ಕಪ್ಪಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾವಾಚಸ್ಸ। ಭಿಕ್ಖವೇ। ಮಿಚ್ಛಾವಾಚಾ ನಿಜ್ಜಿಣ್ಣಾ ಹೋತಿ। ಯೇ ಚ ಮಿಚ್ಛಾವಾಚಾಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾವಾಚಾಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಕಮ್ಮನ್ತಸ್ಸ। ಭಿಕ್ಖವೇ। ಮಿಚ್ಛಾಕಮ್ಮನ್ತೋ ನಿಜ್ಜಿಣ್ಣೋ ಹೋತಿ। ಯೇ ಚ ಮಿಚ್ಛಾಕಮ್ಮನ್ತಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾಕಮ್ಮನ್ತಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಆಜೀವಸ್ಸ। ಭಿಕ್ಖವೇ। ಮಿಚ್ಛಾಆಜೀವೋ ನಿಜ್ಜಿಣ್ಣೋ ಹೋತಿ। ಯೇ ಚ ಮಿಚ್ಛಾಆಜೀವಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾಆಜೀವಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾವಾಯಾಮಸ್ಸ। ಭಿಕ್ಖವೇ। ಮಿಚ್ಛಾವಾಯಾಮೋ ನಿಜ್ಜಿಣ್ಣೋ ಹೋತಿ। ಯೇ ಚ ಮಿಚ್ಛಾವಾಯಾಮಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾವಾಯಾಮಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಸತಿಸ್ಸ। ಭಿಕ್ಖವೇ। ಮಿಚ್ಛಾಸತಿ ನಿಜ್ಜಿಣ್ಣಾ ಹೋತಿ। ಯೇ ಚ ಮಿಚ್ಛಾಸತಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾಸತಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಸಮಾಧಿಸ್ಸ। ಭಿಕ್ಖವೇ। ಮಿಚ್ಛಾಸಮಾಧಿ ನಿಜ್ಜಿಣ್ಣೋ ಹೋತಿ। ಯೇ ಚ ಮಿಚ್ಛಾಸಮಾಧಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾಸಮಾಧಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಞಾಣಿಸ್ಸ। ಭಿಕ್ಖವೇ। ಮಿಚ್ಛಾಞಾಣಂ ನಿಜ್ಜಿಣ್ಣಂ ಹೋತಿ। ಯೇ ಚ ಮಿಚ್ಛಾಞಾಣಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾಞಾಣಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾವಿಮುತ್ತಿಸ್ಸ। ಭಿಕ್ಖವೇ। ಮಿಚ್ಛಾವಿಮುತ್ತಿ ನಿಜ್ಜಿಣ್ಣಾ ಹೋತಿ। ಯೇ ಚ ಮಿಚ್ಛಾವಿಮುತ್ತಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿಜ್ಜಿಣ್ಣಾ ಹೋನ್ತಿ। ಸಮ್ಮಾವಿಮುತ್ತಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಇಮಾನಿ ಖೋ। ಭಿಕ್ಖವೇ। ದಸ ನಿಜ್ಜರವತ್ಥೂನೀತಿ। ಛಟ್ಠಂ।>
  text <೭॥ ಧೋವನಸುತ್ತಂ>
    text <೧೦೭>, <ಅತ್ಥಿ। ಭಿಕ್ಖವೇ। ದಕ್ಖಿಣೇಸು ಜನಪದೇಸು ಧೋವನಂ ನಾಮ। ತತ್ಥ ಹೋತಿ ಅನ್ನಮ್ಪಿ ಪಾನಮ್ಪಿ ಖಜ್ಜಮ್ಪಿ ಭೋಜ್ಜಮ್ಪಿ ಲೇಯ್ಯಮ್ಪಿ ಪೇಯ್ಯಮ್ಪಿ ನಚ್ಚಮ್ಪಿ ಗೀತಮ್ಪಿ ವಾದಿತಮ್ಪಿ। ಅತ್ಥೇತಂ। ಭಿಕ್ಖವೇ। ಧೋವನಂ। ನೇತಂ ನತ್ಥೀತಿ ವದಾಮಿ। ತಞ್ಚ ಖೋ ಏತಂ। ಭಿಕ್ಖವೇ। ಧೋವನಂ ಹೀನಂ ಗಮ್ಮಂ ಪೋಥುಜ್ಜನಿಕಂ ಅನರಿಯಂ ಅನತ್ಥಸಂಹಿತಂ ನ ನಿಬ್ಬಿದಾಯ ನ ವಿರಾಗಾಯ ನ ನಿರೋಧಾಯ ನ ಉಪಸಮಾಯ ನ ಅಭಿಞ್ಞಾಯ ನ ಸಮ್ಬೋಧಾಯ ನ ನಿಬ್ಬಾನಾಯ ಸಂವತ್ತತಿ।>
    text <ಅಹಞ್ಚ ಖೋ। ಭಿಕ್ಖವೇ। ಅರಿಯಂ ಧೋವನಂ ದೇಸೇಸ್ಸಾಮಿ। ಯಂ ಧೋವನಂ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ। ಯಂ ಧೋವನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ। ಜರಾಧಮ್ಮಾ ಸತ್ತಾ ಜರಾಯ ಪರಿಮುಚ್ಚನ್ತಿ। ಮರಣಧಮ್ಮಾ ಸತ್ತಾ ಮರಣೇನ ಪರಿಮುಚ್ಚನ್ತಿ। ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಧಮ್ಮಾ ಸತ್ತಾ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ। ಭಾಸಿಸ್ಸಾಮೀತಿ। ಏವಂ। ಭನ್ತೇತಿ ಖೋ ತೇ ಭಿಕ್ಖೂ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
    text <ಕತಮಞ್ಚ ತಂ। ಭಿಕ್ಖವೇ। ಅರಿಯಂ ಧೋವನಂ। ಯಂ ಧೋವನಂ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ। ಯಂ ಧೋವನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ। ಜರಾಧಮ್ಮಾ ಸತ್ತಾ ಜರಾಯ ಪರಿಮುಚ್ಚನ್ತಿ। ಮರಣಧಮ್ಮಾ ಸತ್ತಾ ಮರಣೇನ ಪರಿಮುಚ್ಚನ್ತಿ। ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಧಮ್ಮಾ ಸತ್ತಾ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತಿ॥>
    text <ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಮಿಚ್ಛಾದಿಟ್ಠಿ ನಿದ್ಧೋತಾ ಹೋತಿ। ಯೇ ಚ ಮಿಚ್ಛಾದಿಟ್ಠಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿದ್ಧೋತಾ ಹೋನ್ತಿ। ಸಮ್ಮಾದಿಟ್ಠಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಸಙ್ಕಪ್ಪಸ್ಸ। ಭಿಕ್ಖವೇ। ಮಿಚ್ಛಾಸಙ್ಕಪ್ಪೋ ನಿದ್ಧೋತೋ ಹೋತಿ…ಪೇ॰… ಸಮ್ಮಾವಾಚಸ್ಸ। ಭಿಕ್ಖವೇ। ಮಿಚ್ಛಾವಾಚಾ ನಿದ್ಧೋತಾ ಹೋತಿ… ಸಮ್ಮಾಕಮ್ಮನ್ತಸ್ಸ। ಭಿಕ್ಖವೇ। ಮಿಚ್ಛಾಕಮ್ಮನ್ತೋ ನಿದ್ಧೋತೋ ಹೋತಿ… ಸಮ್ಮಾಆಜೀವಸ್ಸ। ಭಿಕ್ಖವೇ। ಮಿಚ್ಛಾಆಜೀವೋ ನಿದ್ಧೋತೋ ಹೋತಿ… ಸಮ್ಮಾವಾಯಾಮಸ್ಸ। ಭಿಕ್ಖವೇ। ಮಿಚ್ಛಾವಾಯಾಮೋ ನಿದ್ಧೋತೋ ಹೋತಿ… ಸಮ್ಮಾಸತಿಸ್ಸ। ಭಿಕ್ಖವೇ। ಮಿಚ್ಛಾಸತಿ ನಿದ್ಧೋತಾ ಹೋತಿ… ಸಮ್ಮಾಸಮಾಧಿಸ್ಸ। ಭಿಕ್ಖವೇ। ಮಿಚ್ಛಾಸಮಾಧಿ ನಿದ್ಧೋತೋ ಹೋತಿ… ಸಮ್ಮಾಞಾಣಿಸ್ಸ। ಭಿಕ್ಖವೇ। ಮಿಚ್ಛಾಞಾಣಂ ನಿದ್ಧೋತಂ ಹೋತಿ…ಪೇ॰…।>
    text <ಸಮ್ಮಾವಿಮುತ್ತಿಸ್ಸ। ಭಿಕ್ಖವೇ। ಮಿಚ್ಛಾವಿಮುತ್ತಿ ನಿದ್ಧೋತಾ ಹೋತಿ। ಯೇ ಚ ಮಿಚ್ಛಾವಿಮುತ್ತಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿದ್ಧೋತಾ ಹೋನ್ತಿ। ಸಮ್ಮಾವಿಮುತ್ತಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಇದಂ ಖೋ ತಂ। ಭಿಕ್ಖವೇ। ಅರಿಯಂ ಧೋವನಂ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ। ಯಂ ಧೋವನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ। ಜರಾಧಮ್ಮಾ ಸತ್ತಾ ಜರಾಯ ಪರಿಮುಚ್ಚನ್ತಿ। ಮರಣಧಮ್ಮಾ ಸತ್ತಾ ಮರಣೇನ ಪರಿಮುಚ್ಚನ್ತಿ। ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಧಮ್ಮಾ ಸತ್ತಾ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತೀತಿ। ಸತ್ತಮಂ।>
  text <೮॥ ತಿಕಿಚ್ಛಕಸುತ್ತಂ>
    text <೧೦೮>, <ತಿಕಿಚ್ಛಕಾ। ಭಿಕ್ಖವೇ। ವಿರೇಚನಂ ದೇನ್ತಿ ಪಿತ್ತಸಮುಟ್ಠಾನಾನಮ್ಪಿ ಆಬಾಧಾನಂ ಪಟಿಘಾತಾಯ। ಸೇಮ್ಹಸಮುಟ್ಠಾನಾನಮ್ಪಿ ಆಬಾಧಾನಂ ಪಟಿಘಾತಾಯ। ವಾತಸಮುಟ್ಠಾನಾನಮ್ಪಿ ಆಬಾಧಾನಂ ಪಟಿಘಾತಾಯ। ಅತ್ಥೇತಂ। ಭಿಕ್ಖವೇ। ವಿರೇಚನಂ। ನೇತಂ ನತ್ಥೀತಿ ವದಾಮಿ। ತಞ್ಚ ಖೋ ಏತಂ। ಭಿಕ್ಖವೇ। ವಿರೇಚನಂ ಸಮ್ಪಜ್ಜತಿಪಿ ವಿಪಜ್ಜತಿಪಿ।>
    text <ಅಹಞ್ಚ ಖೋ। ಭಿಕ್ಖವೇ। ಅರಿಯಂ ವಿರೇಚನಂ ದೇಸೇಸ್ಸಾಮಿ। ಯಂ ವಿರೇಚನಂ ಸಮ್ಪಜ್ಜತಿಯೇವ ನೋ ವಿಪಜ್ಜತಿ। ಯಂ ವಿರೇಚನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ। ಜರಾಧಮ್ಮಾ ಸತ್ತಾ ಜರಾಯ ಪರಿಮುಚ್ಚನ್ತಿ। ಮರಣಧಮ್ಮಾ ಸತ್ತಾ ಮರಣೇನ ಪರಿಮುಚ್ಚನ್ತಿ। ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಧಮ್ಮಾ ಸತ್ತಾ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ। ಭಾಸಿಸ್ಸಾಮೀತಿ। ಏವಂ। ಭನ್ತೇತಿ ಖೋ ತೇ ಭಿಕ್ಖೂ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
    text <ಕತಮಞ್ಚ ತಂ। ಭಿಕ್ಖವೇ। ಅರಿಯಂ ವಿರೇಚನಂ। ಯಂ ವಿರೇಚನಂ ಸಮ್ಪಜ್ಜತಿಯೇವ ನೋ ವಿಪಜ್ಜತಿ। ಯಂ ವಿರೇಚನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ। ಜರಾಧಮ್ಮಾ ಸತ್ತಾ ಜರಾಯ ಪರಿಮುಚ್ಚನ್ತಿ। ಮರಣಧಮ್ಮಾ ಸತ್ತಾ ಮರಣೇನ ಪರಿಮುಚ್ಚನ್ತಿ। ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಧಮ್ಮಾ ಸತ್ತಾ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತಿ॥>
    text <ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಮಿಚ್ಛಾದಿಟ್ಠಿ ವಿರಿತ್ತಾ ಹೋತಿ। ಯೇ ಚ ಮಿಚ್ಛಾದಿಟ್ಠಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ವಿರಿತ್ತಾ ಹೋನ್ತಿ। ಸಮ್ಮಾದಿಟ್ಠಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಸಙ್ಕಪ್ಪಸ್ಸ। ಭಿಕ್ಖವೇ। ಮಿಚ್ಛಾಸಙ್ಕಪ್ಪೋ ವಿರಿತ್ತೋ ಹೋತಿ…ಪೇ॰… ಸಮ್ಮಾವಾಚಸ್ಸ। ಭಿಕ್ಖವೇ। ಮಿಚ್ಛಾವಾಚಾ ವಿರಿತ್ತಾ ಹೋತಿ… ಸಮ್ಮಾಕಮ್ಮನ್ತಸ್ಸ। ಭಿಕ್ಖವೇ। ಮಿಚ್ಛಾಕಮ್ಮನ್ತೋ ವಿರಿತ್ತೋ ಹೋತಿ… ಸಮ್ಮಾಆಜೀವಸ್ಸ। ಭಿಕ್ಖವೇ। ಮಿಚ್ಛಾಆಜೀವೋ ವಿರಿತ್ತೋ ಹೋತಿ… ಸಮ್ಮಾವಾಯಾಮಸ್ಸ। ಭಿಕ್ಖವೇ। ಮಿಚ್ಛಾವಾಯಾಮೋ ವಿರಿತ್ತೋ ಹೋತಿ… ಸಮ್ಮಾಸತಿಸ್ಸ। ಭಿಕ್ಖವೇ। ಮಿಚ್ಛಾಸತಿ ವಿರಿತ್ತಾ ಹೋತಿ… ಸಮ್ಮಾಸಮಾಧಿಸ್ಸ। ಭಿಕ್ಖವೇ। ಮಿಚ್ಛಾಸಮಾಧಿ ವಿರಿತ್ತೋ ಹೋತಿ… ಸಮ್ಮಾಞಾಣಿಸ್ಸ। ಭಿಕ್ಖವೇ। ಮಿಚ್ಛಾಞಾಣಂ ವಿರಿತ್ತಂ ಹೋತಿ…ಪೇ॰…।>
    text <ಸಮ್ಮಾವಿಮುತ್ತಿಸ್ಸ। ಭಿಕ್ಖವೇ। ಮಿಚ್ಛಾವಿಮುತ್ತಿ ವಿರಿತ್ತಾ ಹೋತಿ। ಯೇ ಚ ಮಿಚ್ಛಾವಿಮುತ್ತಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ವಿರಿತ್ತಾ ಹೋನ್ತಿ। ಸಮ್ಮಾವಿಮುತ್ತಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಇದಂ ಖೋ ತಂ। ಭಿಕ್ಖವೇ। ಅರಿಯಂ ವಿರೇಚನಂ ಯಂ ವಿರೇಚನಂ ಸಮ್ಪಜ್ಜತಿಯೇವ ನೋ ವಿಪಜ್ಜತಿ। ಯಂ ವಿರೇಚನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ…ಪೇ॰… ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತೀತಿ। ಅಟ್ಠಮಂ।>
  text <೯॥ ವಮನಸುತ್ತಂ>
    text <೧೦೯>, <ತಿಕಿಚ್ಛಕಾ। ಭಿಕ್ಖವೇ। ವಮನಂ ದೇನ್ತಿ ಪಿತ್ತಸಮುಟ್ಠಾನಾನಮ್ಪಿ ಆಬಾಧಾನಂ ಪಟಿಘಾತಾಯ। ಸೇಮ್ಹಸಮುಟ್ಠಾನಾನಮ್ಪಿ ಆಬಾಧಾನಂ ಪಟಿಘಾತಾಯ। ವಾತಸಮುಟ್ಠಾನಾನಮ್ಪಿ ಆಬಾಧಾನಂ ಪಟಿಘಾತಾಯ। ಅತ್ಥೇತಂ। ಭಿಕ್ಖವೇ। ವಮನಂ। ನೇತಂ ನತ್ಥೀತಿ ವದಾಮಿ। ತಞ್ಚ ಖೋ ಏತಂ। ಭಿಕ್ಖವೇ। ವಮನಂ ಸಮ್ಪಜ್ಜತಿಪಿ ವಿಪಜ್ಜತಿಪಿ।>
    text <ಅಹಞ್ಚ ಖೋ। ಭಿಕ್ಖವೇ। ಅರಿಯಂ ವಮನಂ ದೇಸೇಸ್ಸಾಮಿ। ಯಂ ವಮನಂ ಸಮ್ಪಜ್ಜತಿಯೇವ ನೋ ವಿಪಜ್ಜತಿ। ಯಂ ವಮನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ। ಜರಾಧಮ್ಮಾ ಸತ್ತಾ ಜರಾಯ ಪರಿಮುಚ್ಚನ್ತಿ। ಮರಣಧಮ್ಮಾ ಸತ್ತಾ ಮರಣೇನ ಪರಿಮುಚ್ಚನ್ತಿ। ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಧಮ್ಮಾ ಸತ್ತಾ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತಿ। ತಂ ಸುಣಾಥ…ಪೇ॰…।>
    text <ಕತಮಞ್ಚ ತಂ। ಭಿಕ್ಖವೇ। ಅರಿಯಂ ವಮನಂ। ಯಂ ವಮನಂ ಸಮ್ಪಜ್ಜತಿಯೇವ ನೋ ವಿಪಜ್ಜತಿ। ಯಂ ವಮನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ…ಪೇ॰… ಸೋಕಪರಿದೇವದುಕ್ಖದೋಮನಸ್ಸುಪಾಯಾಸಧಮ್ಮಾ ಸತ್ತಾ ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತಿ॥>
    text <ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಮಿಚ್ಛಾದಿಟ್ಠಿ ವನ್ತಾ ಹೋತಿ। ಯೇ ಚ ಮಿಚ್ಛಾದಿಟ್ಠಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ವನ್ತಾ ಹೋನ್ತಿ। ಸಮ್ಮಾದಿಟ್ಠಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಸಙ್ಕಪ್ಪಸ್ಸ। ಭಿಕ್ಖವೇ। ಮಿಚ್ಛಾಸಙ್ಕಪ್ಪೋ ವನ್ತೋ ಹೋತಿ…ಪೇ॰… ಸಮ್ಮಾವಾಚಸ್ಸ। ಭಿಕ್ಖವೇ। ಮಿಚ್ಛಾವಾಚಾ ವನ್ತಾ ಹೋತಿ… ಸಮ್ಮಾಕಮ್ಮನ್ತಸ್ಸ। ಭಿಕ್ಖವೇ। ಮಿಚ್ಛಾಕಮ್ಮನ್ತೋ ವನ್ತೋ ಹೋತಿ… ಸಮ್ಮಾಆಜೀವಸ್ಸ ಭಿಕ್ಖವೇ। ಮಿಚ್ಛಾಆಜೀವೋ ವನ್ತೋ ಹೋತಿ… ಸಮ್ಮಾವಾಯಾಮಸ್ಸ। ಭಿಕ್ಖವೇ। ಮಿಚ್ಛಾವಾಯಾಮೋ ವನ್ತೋ ಹೋತಿ… ಸಮ್ಮಾಸತಿಸ್ಸ। ಭಿಕ್ಖವೇ। ಮಿಚ್ಛಾಸತಿ ವನ್ತಾ ಹೋತಿ… ಸಮ್ಮಾಸಮಾಧಿಸ್ಸ। ಭಿಕ್ಖವೇ। ಮಿಚ್ಛಾಸಮಾಧಿ ವನ್ತೋ ಹೋತಿ… ಸಮ್ಮಾಞಾಣಿಸ್ಸ। ಭಿಕ್ಖವೇ। ಮಿಚ್ಛಾಞಾಣಂ ವನ್ತಂ ಹೋತಿ …ಪೇ॰…।>
    text <ಸಮ್ಮಾವಿಮುತ್ತಿಸ್ಸ। ಭಿಕ್ಖವೇ। ಮಿಚ್ಛಾವಿಮುತ್ತಿ ವನ್ತಾ ಹೋತಿ। ಯೇ ಚ ಮಿಚ್ಛಾವಿಮುತ್ತಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ವನ್ತಾ ಹೋನ್ತಿ। ಸಮ್ಮಾವಿಮುತ್ತಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಇದಂ ಖೋ ತಂ। ಭಿಕ್ಖವೇ। ಅರಿಯಂ ವಮನಂ ಯಂ ವಮನಂ ಸಮ್ಪಜ್ಜತಿಯೇವ ನೋ ವಿಪಜ್ಜತಿ। ಯಂ ವಮನಂ ಆಗಮ್ಮ ಜಾತಿಧಮ್ಮಾ ಸತ್ತಾ ಜಾತಿಯಾ ಪರಿಮುಚ್ಚನ್ತಿ…ಪೇ॰… ಸೋಕಪರಿದೇವದುಕ್ಖದೋಮನಸ್ಸುಪಾಯಾಸೇಹಿ ಪರಿಮುಚ್ಚನ್ತೀತಿ। ನವಮಂ।>
  text <೧೦॥ ನಿದ್ಧಮನೀಯಸುತ್ತಂ>
    text <೧೧೦>, <ದಸಯಿಮೇ। ಭಿಕ್ಖವೇ। ನಿದ್ಧಮನೀಯಾ ಧಮ್ಮಾ। ಕತಮೇ ದಸ॥ ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಮಿಚ್ಛಾದಿಟ್ಠಿ ನಿದ್ಧನ್ತಾ ಹೋತಿ। ಯೇ ಚ ಮಿಚ್ಛಾದಿಟ್ಠಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿದ್ಧನ್ತಾ ಹೋನ್ತಿ। ಸಮ್ಮಾದಿಟ್ಠಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ।>
    text <ಸಮ್ಮಾಸಙ್ಕಪ್ಪಸ್ಸ। ಭಿಕ್ಖವೇ। ಮಿಚ್ಛಾಸಙ್ಕಪ್ಪೋ ನಿದ್ಧನ್ತೋ ಹೋತಿ…ಪೇ॰… ಸಮ್ಮಾವಾಚಸ್ಸ ಭಿಕ್ಖವೇ। ಮಿಚ್ಛಾವಾಚಾ ನಿದ್ಧನ್ತಾ ಹೋತಿ… ಸಮ್ಮಾಕಮ್ಮನ್ತಸ್ಸ। ಭಿಕ್ಖವೇ। ಮಿಚ್ಛಾಕಮ್ಮನ್ತೋ ನಿದ್ಧನ್ತೋ ಹೋತಿ… ಸಮ್ಮಾಆಜೀವಸ್ಸ। ಭಿಕ್ಖವೇ। ಮಿಚ್ಛಾಆಜೀವೋ ನಿದ್ಧನ್ತೋ ಹೋತಿ… ಸಮ್ಮಾವಾಯಾಮಸ್ಸ। ಭಿಕ್ಖವೇ। ಮಿಚ್ಛಾವಾಯಾಮೋ ನಿದ್ಧನ್ತೋ ಹೋತಿ… ಸಮ್ಮಾಸತಿಸ್ಸ। ಭಿಕ್ಖವೇ। ಮಿಚ್ಛಾಸತಿ ನಿದ್ಧನ್ತಾ ಹೋತಿ… ಸಮ್ಮಾಸಮಾಧಿಸ್ಸ। ಭಿಕ್ಖವೇ। ಮಿಚ್ಛಾಸಮಾಧಿ ನಿದ್ಧನ್ತೋ ಹೋತಿ… ಸಮ್ಮಾಞಾಣಿಸ್ಸ। ಭಿಕ್ಖವೇ। ಮಿಚ್ಛಾಞಾಣಂ ನಿದ್ಧನ್ತಂ ಹೋತಿ…।>
    text <ಸಮ್ಮಾವಿಮುತ್ತಿಸ್ಸ। ಭಿಕ್ಖವೇ। ಮಿಚ್ಛಾವಿಮುತ್ತಿ ನಿದ್ಧನ್ತಾ ಹೋತಿ। ಯೇ ಚ ಮಿಚ್ಛಾವಿಮುತ್ತಿಪಚ್ಚಯಾ ಅನೇಕೇ ಪಾಪಕಾ ಅಕುಸಲಾ ಧಮ್ಮಾ ಸಮ್ಭವನ್ತಿ ತೇ ಚಸ್ಸ ನಿದ್ಧನ್ತಾ ಹೋನ್ತಿ। ಸಮ್ಮಾವಿಮುತ್ತಿಪಚ್ಚಯಾ ಚ ಅನೇಕೇ ಕುಸಲಾ ಧಮ್ಮಾ ಭಾವನಾಪಾರಿಪೂರಿಂ ಗಚ್ಛನ್ತಿ। ಇಮೇ ಖೋ। ಭಿಕ್ಖವೇ। ದಸ ನಿದ್ಧಮನೀಯಾ ಧಮ್ಮಾತಿ। ದಸಮಂ।>
  text <೧೧॥ ಪಠಮಅಸೇಖಸುತ್ತಂ>
    text <೧೧೧>, <ಅಥ ಖೋ ಅಞ್ಞತರೋ ಭಿಕ್ಖು ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ>
    text <ಅಸೇಖೋ ಅಸೇಖೋತಿ। ಭನ್ತೇ। ವುಚ್ಚತಿ। ಕಿತ್ತಾವತಾ ಭನ್ತೇ। ಭಿಕ್ಖು ಅಸೇಖೋ ಹೋತೀತಿ॥ ಇಧ। ಭಿಕ್ಖು। ಭಿಕ್ಖು ಅಸೇಖಾಯ ಸಮ್ಮಾದಿಟ್ಠಿಯಾ ಸಮನ್ನಾಗತೋ ಹೋತಿ। ಅಸೇಖೇನ ಸಮ್ಮಾಸಙ್ಕಪ್ಪೇನ ಸಮನ್ನಾಗತೋ ಹೋತಿ। ಅಸೇಖಾಯ ಸಮ್ಮಾವಾಚಾಯ ಸಮನ್ನಾಗತೋ ಹೋತಿ। ಅಸೇಖೇನ ಸಮ್ಮಾಕಮ್ಮನ್ತೇನ ಸಮನ್ನಾಗತೋ ಹೋತಿ। ಅಸೇಖೇನ ಸಮ್ಮಾಆಜೀವೇನ ಸಮನ್ನಾಗತೋ ಹೋತಿ। ಅಸೇಖೇನ ಸಮ್ಮಾವಾಯಾಮೇನ ಸಮನ್ನಾಗತೋ ಹೋತಿ। ಅಸೇಖಾಯ ಸಮ್ಮಾಸತಿಯಾ ಸಮನ್ನಾಗತೋ ಹೋತಿ। ಅಸೇಖೇನ ಸಮ್ಮಾಸಮಾಧಿನಾ ಸಮನ್ನಾಗತೋ ಹೋತಿ। ಅಸೇಖೇನ ಸಮ್ಮಾಞಾಣೇನ ಸಮನ್ನಾಗತೋ ಹೋತಿ। ಅಸೇಖಾಯ ಸಮ್ಮಾವಿಮುತ್ತಿಯಾ ಸಮನ್ನಾಗತೋ ಹೋತಿ। ಏವಂ ಖೋ। ಭಿಕ್ಖು। ಭಿಕ್ಖು ಅಸೇಖೋ ಹೋತೀತಿ। ಏಕಾದಸಮಂ।>
  text <೧೨॥ ದುತಿಯಅಸೇಖಸುತ್ತಂ>
    text <೧೧೨>, <ದಸಯಿಮೇ। ಭಿಕ್ಖವೇ। ಅಸೇಖಿಯಾ ಧಮ್ಮಾ। ಕತಮೇ ದಸ॥ ಅಸೇಖಾ ಸಮ್ಮಾದಿಟ್ಠಿ। ಅಸೇಖೋ ಸಮ್ಮಾಸಙ್ಕಪ್ಪೋ। ಅಸೇಖಾ ಸಮ್ಮಾವಾಚಾ। ಅಸೇಖೋ ಸಮ್ಮಾಕಮ್ಮನ್ತೋ। ಅಸೇಖೋ ಸಮ್ಮಾಆಜೀವೋ। ಅಸೇಖೋ ಸಮ್ಮಾವಾಯಾಮೋ। ಅಸೇಖಾ ಸಮ್ಮಾಸತಿ। ಅಸೇಖೋ ಸಮ್ಮಾಸಮಾಧಿ। ಅಸೇಖಂ ಸಮ್ಮಾಞಾಣಂ। ಅಸೇಖಾ ಸಮ್ಮಾವಿಮುತ್ತಿ ಇಮೇ ಖೋ। ಭಿಕ್ಖವೇ। ದಸ ಅಸೇಖಿಯಾ ಧಮ್ಮಾತಿ। ದ್ವಾದಸಮಂ।>
    stand <ಸಮಣಸಞ್ಞಾವಗ್ಗೋ ಪಠಮೋ।>
    text <ತಸ್ಸುದ್ದಾನಂ>
    block
      text <ಸಞ್ಞಾ ಬೋಜ್ಝಙ್ಗಾ ಮಿಚ್ಛತ್ತಂ। ಬೀಜಂ ವಿಜ್ಜಾಯ ನಿಜ್ಜರಂ।>
      text <ಧೋವನಂ ತಿಕಿಚ್ಛಾ ವಮನಂ ನಿದ್ಧಮನಂ ದ್ವೇ ಅಸೇಖಾತಿ॥>
