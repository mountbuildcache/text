text <೭ ೨॥ ಭೂಮಿಚಾಲವಗ್ಗೋ>
  text <೧॥ ಇಚ್ಛಾಸುತ್ತಂ>
    text <೬೧>, <ಅಟ್ಠಿಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಅಟ್ಠ॥ ಇಧ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ತಸ್ಸ ಉಟ್ಠಹತೋ ಘಟತೋ ವಾಯಮತೋ ಲಾಭಾಯ ಲಾಭೋ ನುಪ್ಪಜ್ಜತಿ। ಸೋ ತೇನ ಅಲಾಭೇನ ಸೋಚತಿ ಕಿಲಮತಿ ಪರಿದೇವತಿ। ಉರತ್ತಾಳಿಂ ಕನ್ದತಿ। ಸಮ್ಮೋಹಂ ಆಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ನ ಚ ಲಾಭೀ। ಸೋಚೀ ಚ ಪರಿದೇವೀ ಚ। ಚುತೋ ಚ ಸದ್ಧಮ್ಮಾ।>
    text <ಇಧ ಪನ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ತಸ್ಸ ಉಟ್ಠಹತೋ ಘಟತೋ ವಾಯಮತೋ ಲಾಭಾಯ ಲಾಭೋ ಉಪ್ಪಜ್ಜತಿ। ಸೋ ತೇನ ಲಾಭೇನ ಮಜ್ಜತಿ ಪಮಜ್ಜತಿ ಪಮಾದಮಾಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ಲಾಭೀ ಚ ಮದೀ ಚ ಪಮಾದೀ ಚ। ಚುತೋ ಚ ಸದ್ಧಮ್ಮಾ।>
    text <ಇಧ ಪನ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ನ ಉಟ್ಠಹತಿ ನ ಘಟತಿ ನ ವಾಯಮತಿ ಲಾಭಾಯ। ತಸ್ಸ ಅನುಟ್ಠಹತೋ ಅಘಟತೋ ಅವಾಯಮತೋ ಲಾಭಾಯ ಲಾಭೋ ನುಪ್ಪಜ್ಜತಿ। ಸೋ ತೇನ ಅಲಾಭೇನ ಸೋಚತಿ। ಕಿಲಮತಿ। ಪರಿದೇವತಿ। ಉರತ್ತಾಳಿಂ ಕನ್ದತಿ। ಸಮ್ಮೋಹಂ ಆಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ನ ಉಟ್ಠಹತಿ ನ ಘಟತಿ ನ ವಾಯಮತಿ ಲಾಭಾಯ। ನ ಚ ಲಾಭೀ। ಸೋಚೀ ಚ ಪರಿದೇವೀ ಚ। ಚುತೋ ಚ ಸದ್ಧಮ್ಮಾ।>
    text <ಇಧ ಪನ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ನ ಉಟ್ಠಹತಿ। ನ ಘಟತಿ। ನ ವಾಯಮತಿ ಲಾಭಾಯ। ತಸ್ಸ ಅನುಟ್ಠಹತೋ। ಅಘಟತೋ। ಅವಾಯಮತೋ ಲಾಭಾಯ ಲಾಭೋ ಉಪ್ಪಜ್ಜತಿ। ಸೋ ತೇನ ಲಾಭೇನ ಮಜ್ಜತಿ। ಪಮಜ್ಜತಿ। ಪಮಾದಮಾಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ನ ಉಟ್ಠಹತಿ ನ ಘಟತಿ ನ ವಾಯಮತಿ ಲಾಭಾಯ। ಲಾಭೀ ಚ ಮದೀ ಚ। ಪಮಾದೀ ಚ। ಚುತೋ ಚ ಸದ್ಧಮ್ಮಾ।>
    text <ಇಧ ಪನ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ತಸ್ಸ ಉಟ್ಠಹತೋ ಘಟತೋ ವಾಯಮತೋ ಲಾಭಾಯ ಲಾಭೋ ನುಪ್ಪಜ್ಜತಿ। ಸೋ ತೇನ ಅಲಾಭೇನ ನ ಸೋಚತಿ ನ ಕಿಲಮತಿ ನ ಪರಿದೇವತಿ। ನ ಉರತ್ತಾಳಿಂ ಕನ್ದತಿ। ನ ಸಮ್ಮೋಹಂ ಆಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ನ ಚ ಲಾಭೀ। ನ ಚ ಸೋಚೀ ನ ಚ ಪರಿದೇವೀ। ಅಚ್ಚುತೋ ಚ ಸದ್ಧಮ್ಮಾ।>
    text <ಇಧ ಪನ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ತಸ್ಸ ಉಟ್ಠಹತೋ ಘಟತೋ ವಾಯಮತೋ ಲಾಭಾಯ ಲಾಭೋ ಉಪ್ಪಜ್ಜತಿ। ಸೋ ತೇನ ಲಾಭೇನ ನ ಮಜ್ಜತಿ। ನ ಪಮಜ್ಜತಿ। ನ ಪಮಾದಮಾಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ಉಟ್ಠಹತಿ ಘಟತಿ ವಾಯಮತಿ ಲಾಭಾಯ। ಲಾಭೀ ಚ। ನ ಚ ಮದೀ ನ ಚ ಪಮಾದೀ। ಅಚ್ಚುತೋ ಚ ಸದ್ಧಮ್ಮಾ।>
    text <ಇಧ ಪನ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ನ ಉಟ್ಠಹತಿ। ನ ಘಟತಿ। ನ ವಾಯಮತಿ ಲಾಭಾಯ। ತಸ್ಸ ಅನುಟ್ಠಹತೋ। ಅಘಟತೋ। ಅವಾಯಮತೋ ಲಾಭಾಯ ಲಾಭೋ ನುಪ್ಪಜ್ಜತಿ। ಸೋ ತೇನ ಅಲಾಭೇನ ನ ಸೋಚತಿ। ನ ಕಿಲಮತಿ। ನ ಪರಿದೇವತಿ। ನ ಉರತ್ತಾಳಿಂ ಕನ್ದತಿ। ನ ಸಮ್ಮೋಹಂ ಆಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ನ ಉಟ್ಠಹತಿ। ನ ಘಟತಿ। ನ ವಾಯಮತಿ ಲಾಭಾಯ। ನ ಚ ಲಾಭೀ। ನ ಚ ಸೋಚೀ ನ ಚ ಪರಿದೇವೀ। ಅಚ್ಚುತೋ ಚ ಸದ್ಧಮ್ಮಾ।>
    text <ಇಧ ಪನ। ಭಿಕ್ಖವೇ। ಭಿಕ್ಖುನೋ ಪವಿವಿತ್ತಸ್ಸ ವಿಹರತೋ ನಿರಾಯತ್ತವುತ್ತಿನೋ ಇಚ್ಛಾ ಉಪ್ಪಜ್ಜತಿ ಲಾಭಾಯ। ಸೋ ನ ಉಟ್ಠಹತಿ। ನ ಘಟತಿ। ನ ವಾಯಮತಿ ಲಾಭಾಯ। ತಸ್ಸ ಅನುಟ್ಠಹತೋ ಅಘಟತೋ ಅವಾಯಮತೋ ಲಾಭಾಯ ಲಾಭೋ ಉಪ್ಪಜ್ಜತಿ। ಸೋ ತೇನ ಲಾಭೇನ ನ ಮಜ್ಜತಿ। ನ ಪಮಜ್ಜತಿ। ನ ಪಮಾದಮಾಪಜ್ಜತಿ। ಅಯಂ ವುಚ್ಚತಿ। ಭಿಕ್ಖವೇ ಭಿಕ್ಖು ಇಚ್ಛೋ ವಿಹರತಿ ಲಾಭಾಯ। ನ ಉಟ್ಠಹತಿ। ನ ಘಟತಿ। ನ ವಾಯಮತಿ ಲಾಭಾಯ। ಲಾಭೀ ಚ। ನ ಚ ಮದೀ ನ ಚ ಪಮಾದೀ। ಅಚ್ಚುತೋ ಚ ಸದ್ಧಮ್ಮಾ। ಇಮೇ ಖೋ। ಭಿಕ್ಖವೇ। ಅಟ್ಠ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಪಠಮಂ।>
  text <೨॥ ಅಲಂಸುತ್ತಂ>
    text <೬೨>, <ಛಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ ಅಲಂ ಪರೇಸಂ। ಕತಮೇಹಿ ಛಹಿ॥ ಇಧ। ಭಿಕ್ಖವೇ। ಭಿಕ್ಖು ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ಸುತಾನಞ್ಚ ಧಮ್ಮಾನಂ ಧಾರಣಜಾತಿಕೋ ಹೋತಿ। ಧಾತಾನಞ್ಚ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಚ ಹೋತಿ। ಕಲ್ಯಾಣವಾಚೋ ಚ ಹೋತಿ ಕಲ್ಯಾಣವಾಕ್ಕರಣೋ। ಪೋರಿಯಾ ವಾಚಾಯ ಸಮನ್ನಾಗತೋ ವಿಸ್ಸಟ್ಠಾಯ ಅನೇಲಗಳಾಯ ಅತ್ಥಸ್ಸ ವಿಞ್ಞಾಪನಿಯಾ। ಸನ್ದಸ್ಸಕೋ ಚ ಹೋತಿ ಸಮಾದಪಕೋ ಸಮುತ್ತೇಜಕೋ ಸಮ್ಪಹಂಸಕೋ ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ಛಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ ಅಲಂ ಪರೇಸಂ।>
    text <ಪಞ್ಚಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ ಅಲಂ ಪರೇಸಂ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ನ ಹೇವ ಖೋ ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ಸುತಾನಞ್ಚ ಧಮ್ಮಾನಂ ಧಾರಣಜಾತಿಕೋ ಹೋತಿ। ಧಾತಾನಞ್ಚ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಚ ಹೋತಿ। ಕಲ್ಯಾಣವಾಚೋ ಚ ಹೋತಿ…ಪೇ॰… ಅತ್ಥಸ್ಸ ವಿಞ್ಞಾಪನಿಯಾ। ಸನ್ದಸ್ಸಕೋ ಚ ಹೋತಿ ಸಮಾದಪಕೋ ಸಮುತ್ತೇಜಕೋ ಸಮ್ಪಹಂಸಕೋ ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ ಅಲಂ ಪರೇಸಂ।>
    text <ಚತೂಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ ನಾಲಂ ಪರೇಸಂ। ಕತಮೇಹಿ ಚತೂಹಿ॥ ಇಧ। ಭಿಕ್ಖವೇ। ಭಿಕ್ಖು ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ಸುತಾನಞ್ಚ ಧಮ್ಮಾನಂ ಧಾರಣಜಾತಿಕೋ ಹೋತಿ। ಧಾತಾನಞ್ಚ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಚ ಹೋತಿ। ನೋ ಚ ಕಲ್ಯಾಣವಾಚೋ ಹೋತಿ ಕಲ್ಯಾಣವಾಕ್ಕರಣೋ। ಪೋರಿಯಾ ವಾಚಾಯ ಸಮನ್ನಾಗತೋ ವಿಸ್ಸಟ್ಠಾಯ ಅನೇಲಗಳಾಯ ಅತ್ಥಸ್ಸ ವಿಞ್ಞಾಪನಿಯಾ। ನೋ ಚ ಸನ್ದಸ್ಸಕೋ ಹೋತಿ ಸಮಾದಪಕೋ ಸಮುತ್ತೇಜಕೋ ಸಮ್ಪಹಂಸಕೋ ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ಚತೂಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ ನಾಲಂ ಪರೇಸಂ।>
    text <ಚತೂಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಪರೇಸಂ ನಾಲಂ ಅತ್ತನೋ। ಕತಮೇಹಿ ಚತೂಹಿ॥ ಇಧ। ಭಿಕ್ಖವೇ। ಭಿಕ್ಖು ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ಸುತಾನಞ್ಚ ಧಮ್ಮಾನಂ ಧಾರಣಜಾತಿಕೋ ಹೋತಿ। ನೋ ಚ ಧಾತಾನಂ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ನ ಚ ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಹೋತಿ। ಕಲ್ಯಾಣವಾಚೋ ಚ ಹೋತಿ ಕಲ್ಯಾಣವಾಕ್ಕರಣೋ…ಪೇ॰… ಅತ್ಥಸ್ಸ ವಿಞ್ಞಾಪನಿಯಾ। ಸನ್ದಸ್ಸಕೋ ಚ ಹೋತಿ…ಪೇ॰… ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ಚತೂಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಪರೇಸಂ। ನಾಲಂ ಅತ್ತನೋ।>
    text <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ ನಾಲಂ ಪರೇಸಂ। ಕತಮೇಹಿ ತೀಹಿ॥ ಇಧ। ಭಿಕ್ಖವೇ। ಭಿಕ್ಖು ನ ಹೇವ ಖೋ ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ಸುತಾನಞ್ಚ ಧಮ್ಮಾನಂ ಧಾರಣಜಾತಿಕೋ ಹೋತಿ। ಧಾತಾನಞ್ಚ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಚ ಹೋತಿ। ನೋ ಚ ಕಲ್ಯಾಣವಾಚೋ ಹೋತಿ ಕಲ್ಯಾಣವಾಕ್ಕರಣೋ। ಪೋರಿಯಾ ವಾಚಾಯ ಸಮನ್ನಾಗತೋ ವಿಸ್ಸಟ್ಠಾಯ ಅನೇಲಗಳಾಯ ಅತ್ಥಸ್ಸ ವಿಞ್ಞಾಪನಿಯಾ। ನೋ ಚ ಸನ್ದಸ್ಸಕೋ ಹೋತಿ ಸಮಾದಪಕೋ ಸಮುತ್ತೇಜಕೋ ಸಮ್ಪಹಂಸಕೋ ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ। ನಾಲಂ ಪರೇಸಂ।>
    text <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಪರೇಸಂ। ನಾಲಂ ಅತ್ತನೋ। ಕತಮೇಹಿ ತೀಹಿ॥ ಇಧ। ಭಿಕ್ಖವೇ। ಭಿಕ್ಖು ನ ಹೇವ ಖೋ ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ಸುತಾನಞ್ಚ ಧಮ್ಮಾನಂ ಧಾರಣಜಾತಿಕೋ ಹೋತಿ। ನೋ ಚ ಧಾತಾನಂ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ನೋ ಚ ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಹೋತಿ। ಕಲ್ಯಾಣವಾಚೋ ಚ ಹೋತಿ…ಪೇ॰… ಅತ್ಥಸ್ಸ ವಿಞ್ಞಾಪನಿಯಾ। ಸನ್ದಸ್ಸಕೋ ಚ ಹೋತಿ ಸಮಾದಪಕೋ ಸಮುತ್ತೇಜಕೋ ಸಮ್ಪಹಂಸಕೋ ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಪರೇಸಂ। ನಾಲಂ ಅತ್ತನೋ।>
    text <ದ್ವೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ। ನಾಲಂ ಪರೇಸಂ। ಕತಮೇಹಿ ದ್ವೀಹಿ॥ ಇಧ। ಭಿಕ್ಖವೇ। ಭಿಕ್ಖು ನ ಹೇವ ಖೋ ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ನೋ ಚ ಸುತಾನಂ ಧಮ್ಮಾನಂ ಧಾರಣಜಾತಿಕೋ ಹೋತಿ। ಧಾತಾನಞ್ಚ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಚ ಹೋತಿ। ನೋ ಚ ಕಲ್ಯಾಣವಾಚೋ ಹೋತಿ…ಪೇ॰… ಅತ್ಥಸ್ಸ ವಿಞ್ಞಾಪನಿಯಾ। ನೋ ಚ ಸನ್ದಸ್ಸಕೋ ಹೋತಿ…ಪೇ॰… ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ದ್ವೀಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಅತ್ತನೋ। ನಾಲಂ ಪರೇಸಂ।>
    text <ದ್ವೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಪರೇಸಂ। ನಾಲಂ ಅತ್ತನೋ। ಕತಮೇಹಿ ದ್ವೀಹಿ॥ ಇಧ। ಭಿಕ್ಖವೇ। ಭಿಕ್ಖು ನ ಹೇವ ಖೋ ಖಿಪ್ಪನಿಸನ್ತಿ ಚ ಹೋತಿ ಕುಸಲೇಸು ಧಮ್ಮೇಸು। ನೋ ಚ ಸುತಾನಂ ಧಮ್ಮಾನಂ ಧಾರಣಜಾತಿಕೋ ಹೋತಿ। ನೋ ಚ ಧಾತಾನಂ ಧಮ್ಮಾನಂ ಅತ್ಥೂಪಪರಿಕ್ಖಿತಾ ಹೋತಿ। ನೋ ಚ ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಪ್ಪಟಿಪನ್ನೋ ಹೋತಿ। ಕಲ್ಯಾಣವಾಚೋ ಚ ಹೋತಿ ಕಲ್ಯಾಣವಾಕ್ಕರಣೋ। ಪೋರಿಯಾ ವಾಚಾಯ ಸಮನ್ನಾಗತೋ ವಿಸ್ಸಟ್ಠಾಯ ಅನೇಲಗಳಾಯ ಅತ್ಥಸ್ಸ ವಿಞ್ಞಾಪನಿಯಾ। ಸನ್ದಸ್ಸಕೋ ಚ ಹೋತಿ ಸಮಾದಪಕೋ ಸಮುತ್ತೇಜಕೋ ಸಮ್ಪಹಂಸಕೋ ಸಬ್ರಹ್ಮಚಾರೀನಂ। ಇಮೇಹಿ ಖೋ। ಭಿಕ್ಖವೇ। ದ್ವೀಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಅಲಂ ಪರೇಸಂ। ನಾಲಂ ಅತ್ತನೋತಿ। ದುತಿಯಂ।>
  text <೩॥ ಸಂಖಿತ್ತಸುತ್ತಂ>
    text <೬೩>, <ಅಥ ಖೋ ಅಞ್ಞತರೋ ಭಿಕ್ಖು ಯೇನ ಭಗವಾ ತೇನುಪಸಙ್ಕಮಿ…ಪೇ॰… ಏಕಮನ್ತಂ ನಿಸಿನ್ನೋ ಖೋ ಸೋ ಭಿಕ್ಖು ಭಗವನ್ತಂ ಏತದವೋಚ ಸಾಧು ಮೇ। ಭನ್ತೇ। ಭಗವಾ ಸಂಖಿತ್ತೇನ ಧಮ್ಮಂ ದೇಸೇತು। ಯಮಹಂ ಭಗವತೋ ಧಮ್ಮಂ ಸುತ್ವಾ ಏಕೋ ವೂಪಕಟ್ಠೋ ಅಪ್ಪಮತ್ತೋ ಆತಾಪೀ ಪಹಿತತ್ತೋ ವಿಹರೇಯ್ಯನ್ತಿ। ಏವಮೇವಂ ಪನಿಧೇಕಚ್ಚೇ ಮೋಘಪುರಿಸಾ ಮಮಞ್ಞೇವ ಅಜ್ಝೇಸನ್ತಿ। ಧಮ್ಮೇ ಚ ಭಾಸಿತೇ ಮಮಞ್ಞೇವ ಅನುಬನ್ಧಿತಬ್ಬಂ ಮಞ್ಞನ್ತೀತಿ। ದೇಸೇತು ಮೇ। ಭನ್ತೇ। ಭಗವಾ ಸಂಖಿತ್ತೇನ ಧಮ್ಮಂ। ದೇಸೇತು ಸುಗತೋ ಸಂಖಿತ್ತೇನ ಧಮ್ಮಂ। ಅಪ್ಪೇವ ನಾಮಾಹಂ ಭಗವತೋ ಭಾಸಿತಸ್ಸ ಅತ್ಥಂ ಆಜಾನೇಯ್ಯಂ। ಅಪ್ಪೇವ ನಾಮಾಹಂ ಭಗವತೋ ಭಾಸಿತಸ್ಸ ದಾಯಾದೋ ಅಸ್ಸನ್ತಿ। ತಸ್ಮಾತಿಹ ತೇ। ಭಿಕ್ಖು ಏವಂ ಸಿಕ್ಖಿತಬ್ಬಂ ಅಜ್ಝತ್ತಂ ಮೇ ಚಿತ್ತಂ ಠಿತಂ ಭವಿಸ್ಸತಿ ಸುಸಣ್ಠಿತಂ। ನ ಚ ಉಪ್ಪನ್ನಾ ಪಾಪಕಾ ಅಕುಸಲಾ ಧಮ್ಮಾ ಚಿತ್ತಂ ಪರಿಯಾದಾಯ ಠಸ್ಸನ್ತೀತಿ। ಏವಞ್ಹಿ ತೇ। ಭಿಕ್ಖು। ಸಿಕ್ಖಿತಬ್ಬಂ।>
    text <ಯತೋ ಖೋ ತೇ। ಭಿಕ್ಖು। ಅಜ್ಝತ್ತಂ ಚಿತ್ತಂ ಠಿತಂ ಹೋತಿ ಸುಸಣ್ಠಿತಂ। ನ ಚ ಉಪ್ಪನ್ನಾ ಪಾಪಕಾ ಅಕುಸಲಾ ಧಮ್ಮಾ ಚಿತ್ತಂ ಪರಿಯಾದಾಯ ತಿಟ್ಠನ್ತಿ। ತತೋ ತೇ। ಭಿಕ್ಖು। ಏವಂ ಸಿಕ್ಖಿತಬ್ಬಂ ಮೇತ್ತಾ ಮೇ ಚೇತೋವಿಮುತ್ತಿ ಭಾವಿತಾ ಭವಿಸ್ಸತಿ ಬಹುಲೀಕತಾ ಯಾನೀಕತಾ ವತ್ಥುಕತಾ ಅನುಟ್ಠಿತಾ ಪರಿಚಿತಾ ಸುಸಮಾರದ್ಧಾತಿ। ಏವಞ್ಹಿ ತೇ। ಭಿಕ್ಖು। ಸಿಕ್ಖಿತಬ್ಬಂ।>
    text <ಯತೋ ಖೋ ತೇ। ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಬಹುಲೀಕತೋ। ತತೋ ತ್ವಂ। ಭಿಕ್ಖು। ಇಮಂ ಸಮಾಧಿಂ ಸವಿತಕ್ಕಮ್ಪಿ ಸವಿಚಾರಂ ಭಾವೇಯ್ಯಾಸಿ। ಅವಿತಕ್ಕಮ್ಪಿ ವಿಚಾರಮತ್ತಂ ಭಾವೇಯ್ಯಾಸಿ। ಅವಿತಕ್ಕಮ್ಪಿ ಅವಿಚಾರಂ ಭಾವೇಯ್ಯಾಸಿ। ಸಪ್ಪೀತಿಕಮ್ಪಿ ಭಾವೇಯ್ಯಾಸಿ। ನಿಪ್ಪೀತಿಕಮ್ಪಿ ಭಾವೇಯ್ಯಾಸಿ। ಸಾತಸಹಗತಮ್ಪಿ ಭಾವೇಯ್ಯಾಸಿ। ಉಪೇಕ್ಖಾಸಹಗತಮ್ಪಿ ಭಾವೇಯ್ಯಾಸಿ।>
    text <ಯತೋ ಖೋ। ತೇ ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಸುಭಾವಿತೋ। ತತೋ ತೇ। ಭಿಕ್ಖು। ಏವಂ ಸಿಕ್ಖಿತಬ್ಬಂ ಕರುಣಾ ಮೇ ಚೇತೋವಿಮುತ್ತಿ… ಮುದಿತಾ ಮೇ ಚೇತೋವಿಮುತ್ತಿ… ಉಪೇಕ್ಖಾ ಮೇ ಚೇತೋವಿಮುತ್ತಿ ಭಾವಿತಾ ಭವಿಸ್ಸತಿ ಬಹುಲೀಕತಾ ಯಾನೀಕತಾ ವತ್ಥುಕತಾ ಅನುಟ್ಠಿತಾ ಪರಿಚಿತಾ ಸುಸಮಾರದ್ಧಾತಿ। ಏವಞ್ಹಿ ತೇ। ಭಿಕ್ಖು। ಸಿಕ್ಖಿತಬ್ಬಂ।>
    text <ಯತೋ ಖೋ ತೇ। ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಸುಭಾವಿತೋ। ತತೋ ತ್ವಂ। ಭಿಕ್ಖು। ಇಮಂ ಸಮಾಧಿಂ ಸವಿತಕ್ಕಸವಿಚಾರಮ್ಪಿ ಭಾವೇಯ್ಯಾಸಿ। ಅವಿತಕ್ಕವಿಚಾರಮತ್ತಮ್ಪಿ ಭಾವೇಯ್ಯಾಸಿ। ಅವಿತಕ್ಕಅವಿಚಾರಮ್ಪಿ ಭಾವೇಯ್ಯಾಸಿ। ಸಪ್ಪೀತಿಕಮ್ಪಿ ಭಾವೇಯ್ಯಾಸಿ। ನಿಪ್ಪೀತಿಕಮ್ಪಿ ಭಾವೇಯ್ಯಾಸಿ। ಸಾತಸಹಗತಮ್ಪಿ ಭಾವೇಯ್ಯಾಸಿ। ಉಪೇಕ್ಖಾಸಹಗತಮ್ಪಿ ಭಾವೇಯ್ಯಾಸಿ।>
    text <ಯತೋ ಖೋ ತೇ। ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಸುಭಾವಿತೋ। ತತೋ ತೇ। ಭಿಕ್ಖು। ಏವಂ ಸಿಕ್ಖಿತಬ್ಬಂ ಕಾಯೇ ಕಾಯಾನುಪಸ್ಸೀ ವಿಹರಿಸ್ಸಾಮಿ ಆತಾಪೀ ಸಮ್ಪಜಾನೋ ಸತಿಮಾ। ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸನ್ತಿ। ಏವಞ್ಹಿ ತೇ। ಭಿಕ್ಖು। ಸಿಕ್ಖಿತಬ್ಬಂ।>
    text <ಯತೋ ಖೋ ತೇ। ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಬಹುಲೀಕತೋ। ತತೋ ತ್ವಂ। ಭಿಕ್ಖು। ಇಮಂ ಸಮಾಧಿಂ ಸವಿತಕ್ಕಸವಿಚಾರಮ್ಪಿ ಭಾವೇಯ್ಯಾಸಿ। ಅವಿತಕ್ಕವಿಚಾರಮತ್ತಮ್ಪಿ ಭಾವೇಯ್ಯಾಸಿ। ಅವಿತಕ್ಕಅವಿಚಾರಮ್ಪಿ ಭಾವೇಯ್ಯಾಸಿ। ಸಪ್ಪೀತಿಕಮ್ಪಿ ಭಾವೇಯ್ಯಾಸಿ। ನಿಪ್ಪೀತಿಕಮ್ಪಿ ಭಾವೇಯ್ಯಾಸಿ। ಸಾತಸಹಗತಮ್ಪಿ ಭಾವೇಯ್ಯಾಸಿ। ಉಪೇಕ್ಖಾಸಹಗತಮ್ಪಿ ಭಾವೇಯ್ಯಾಸಿ।>
    text <ಯತೋ ಖೋ ತೇ। ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಸುಭಾವಿತೋ। ತತೋ ತೇ। ಭಿಕ್ಖು। ಏವಂ ಸಿಕ್ಖಿತಬ್ಬಂ ವೇದನಾಸು ವೇದನಾನುಪಸ್ಸೀ ವಿಹರಿಸ್ಸಾಮಿ ಆತಾಪೀ ಸಮ್ಪಜಾನೋ ಸತಿಮಾ। ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸನ್ತಿ। ಚಿತ್ತೇ ಚಿತ್ತಾನುಪಸ್ಸೀ ವಿಹರಿಸ್ಸಾಮಿ ಆತಾಪೀ ಸಮ್ಪಜಾನೋ ಸತಿಮಾ। ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸನ್ತಿ। ಧಮ್ಮೇಸು ಧಮ್ಮಾನುಪಸ್ಸೀ ವಿಹರಿಸ್ಸಾಮಿ ಆತಾಪೀ ಸಮ್ಪಜಾನೋ ಸತಿಮಾ। ವಿನೇಯ್ಯ ಲೋಕೇ ಅಭಿಜ್ಝಾದೋಮನಸ್ಸನ್ತಿ। ಏವಞ್ಹಿ ತೇ। ಭಿಕ್ಖು। ಸಿಕ್ಖಿತಬ್ಬಂ।>
    text <ಯತೋ ಖೋ ತೇ। ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಬಹುಲೀಕತೋ। ತತೋ ತ್ವಂ। ಭಿಕ್ಖು। ಇಮಂ ಸಮಾಧಿಂ ಸವಿತಕ್ಕಸವಿಚಾರಮ್ಪಿ ಭಾವೇಯ್ಯಾಸಿ। ಅವಿತಕ್ಕವಿಚಾರಮತ್ತಮ್ಪಿ ಭಾವೇಯ್ಯಾಸಿ। ಅವಿತಕ್ಕಅವಿಚಾರಮ್ಪಿ ಭಾವೇಯ್ಯಾಸಿ। ಸಪ್ಪೀತಿಕಮ್ಪಿ ಭಾವೇಯ್ಯಾಸಿ। ನಿಪ್ಪೀತಿಕಮ್ಪಿ ಭಾವೇಯ್ಯಾಸಿ। ಸಾತಸಹಗತಮ್ಪಿ ಭಾವೇಯ್ಯಾಸಿ। ಉಪೇಕ್ಖಾಸಹಗತಮ್ಪಿ ಭಾವೇಯ್ಯಾಸಿ।>
    text <ಯತೋ ಖೋ ತೇ। ಭಿಕ್ಖು। ಅಯಂ ಸಮಾಧಿ ಏವಂ ಭಾವಿತೋ ಹೋತಿ ಸುಭಾವಿತೋ। ತತೋ ತ್ವಂ। ಭಿಕ್ಖು। ಯೇನ ಯೇನೇವ ಗಗ್ಘಸಿ ಫಾಸುಂಯೇವ ಗಗ್ಘಸಿ। ಯತ್ಥ ಯತ್ಥ ಠಸ್ಸಸಿ ಫಾಸುಂಯೇವ ಠಸ್ಸಸಿ। ಯತ್ಥ ಯತ್ಥ ನಿಸೀದಿಸ್ಸಸಿ ಫಾಸುಂಯೇವ ನಿಸೀದಿಸ್ಸಸಿ। ಯತ್ಥ ಯತ್ಥ ಸೇಯ್ಯಂ ಕಪ್ಪೇಸ್ಸಸಿ ಫಾಸುಂಯೇವ ಸೇಯ್ಯಂ ಕಪ್ಪೇಸ್ಸಸೀತಿ।>
    text <ಅಥ ಖೋ ಸೋ ಭಿಕ್ಖು ಭಗವತಾ ಇಮಿನಾ ಓವಾದೇನ ಓವದಿತೋ ಉಟ್ಠಾಯಾಸನಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ। ಅಥ ಖೋ ಸೋ ಭಿಕ್ಖು ಏಕೋ ವೂಪಕಟ್ಠೋ ಅಪ್ಪಮತ್ತೋ ಆತಾಪೀ ಪಹಿತತ್ತೋ ವಿಹರನ್ತೋ ನಚಿರಸ್ಸೇವ ಯಸ್ಸತ್ಥಾಯ ಕುಲಪುತ್ತಾ ಸಮ್ಮದೇವ ಅಗಾರಸ್ಮಾ ಅನಗಾರಿಯಂ ಪಬ್ಬಜನ್ತಿ। ತದನುತ್ತರಂ ಬ್ರಹ್ಮಚರಿಯಪರಿಯೋಸಾನಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹಾಸಿ। ಖೀಣಾ ಜಾತಿ। ವುಸಿತಂ ಬ್ರಹ್ಮಚರಿಯಂ। ಕತಂ ಕರಣೀಯಂ। ನಾಪರಂ ಇತ್ಥತ್ತಾಯಾತಿ ಅಬ್ಭಞ್ಞಾಸಿ। ಅಞ್ಞತರೋ ಚ ಪನ ಸೋ ಭಿಕ್ಖು ಅರಹತಂ ಅಹೋಸೀತಿ। ತತಿಯಂ।>
  text <೪॥ ಗಯಾಸೀಸಸುತ್ತಂ>
    text <೬೪>, <ಏಕಂ ಸಮಯಂ ಭಗವಾ ಗಯಾಯಂ ವಿಹರತಿ ಗಯಾಸೀಸೇ। ತತ್ರ ಖೋ ಭಗವಾ ಭಿಕ್ಖೂ ಆಮನ್ತೇಸಿ…ಪೇ॰… ಪುಬ್ಬಾಹಂ। ಭಿಕ್ಖವೇ। ಸಮ್ಬೋಧಾ ಅನಭಿಸಮ್ಬುದ್ಧೋ ಬೋಧಿಸತ್ತೋವ ಸಮಾನೋ ಓಭಾಸಞ್ಞೇವ ಖೋ ಸಞ್ಜಾನಾಮಿ। ನೋ ಚ ರೂಪಾನಿ ಪಸ್ಸಾಮಿ।>
    text <ತಸ್ಸ ಮಯ್ಹಂ। ಭಿಕ್ಖವೇ। ಏತದಹೋಸಿ ಸಚೇ ಖೋ ಅಹಂ ಓಭಾಸಞ್ಚೇವ ಸಞ್ಜಾನೇಯ್ಯಂ ರೂಪಾನಿ ಚ ಪಸ್ಸೇಯ್ಯಂ। ಏವಂ ಮೇ ಇದಂ ಞಾಣದಸ್ಸನಂ ಪರಿಸುದ್ಧತರಂ ಅಸ್ಸಾತಿ।>
    text <ಸೋ ಖೋ ಅಹಂ। ಭಿಕ್ಖವೇ। ಅಪರೇನ ಸಮಯೇನ ಅಪ್ಪಮತ್ತೋ ಆತಾಪೀ ಪಹಿತತ್ತೋ ವಿಹರನ್ತೋ ಓಭಾಸಞ್ಚೇವ ಸಞ್ಜಾನಾಮಿ। ರೂಪಾನಿ ಚ ಪಸ್ಸಾಮಿ। ನೋ ಚ ಖೋ ತಾಹಿ ದೇವತಾಹಿ ಸದ್ಧಿಂ ಸನ್ತಿಟ್ಠಾಮಿ ಸಲ್ಲಪಾಮಿ ಸಾಕಚ್ಛಂ ಸಮಾಪಜ್ಜಾಮಿ।>
    text <ತಸ್ಸ ಮಯ್ಹಂ। ಭಿಕ್ಖವೇ। ಏತದಹೋಸಿ ಸಚೇ ಖೋ ಅಹಂ ಓಭಾಸಞ್ಚೇವ ಸಞ್ಜಾನೇಯ್ಯಂ। ರೂಪಾನಿ ಚ ಪಸ್ಸೇಯ್ಯಂ। ತಾಹಿ ಚ ದೇವತಾಹಿ ಸದ್ಧಿಂ ಸನ್ತಿಟ್ಠೇಯ್ಯಂ ಸಲ್ಲಪೇಯ್ಯಂ ಸಾಕಚ್ಛಂ ಸಮಾಪಜ್ಜೇಯ್ಯಂ। ಏವಂ ಮೇ ಇದಂ ಞಾಣದಸ್ಸನಂ ಪರಿಸುದ್ಧತರಂ ಅಸ್ಸಾತಿ।>
    text <ಸೋ ಖೋ ಅಹಂ। ಭಿಕ್ಖವೇ। ಅಪರೇನ ಸಮಯೇನ ಅಪ್ಪಮತ್ತೋ ಆತಾಪೀ ಪಹಿತತ್ತೋ ವಿಹರನ್ತೋ ಓಭಾಸಞ್ಚೇವ ಸಞ್ಜಾನಾಮಿ। ರೂಪಾನಿ ಚ ಪಸ್ಸಾಮಿ। ತಾಹಿ ಚ ದೇವತಾಹಿ ಸದ್ಧಿಂ ಸನ್ತಿಟ್ಠಾಮಿ ಸಲ್ಲಪಾಮಿ ಸಾಕಚ್ಛಂ ಸಮಾಪಜ್ಜಾಮಿ। ನೋ ಚ ಖೋ ತಾ ದೇವತಾ ಜಾನಾಮಿ ಇಮಾ ದೇವತಾ ಅಮುಕಮ್ಹಾ ವಾ ಅಮುಕಮ್ಹಾ ವಾ ದೇವನಿಕಾಯಾತಿ।>
    text <ತಸ್ಸ ಮಯ್ಹಂ। ಭಿಕ್ಖವೇ। ಏತದಹೋಸಿ ಸಚೇ ಖೋ ಅಹಂ ಓಭಾಸಞ್ಚೇವ ಸಞ್ಜಾನೇಯ್ಯಂ। ರೂಪಾನಿ ಚ ಪಸ್ಸೇಯ್ಯಂ। ತಾಹಿ ಚ ದೇವತಾಹಿ ಸದ್ಧಿಂ ಸನ್ತಿಟ್ಠೇಯ್ಯಂ ಸಲ್ಲಪೇಯ್ಯಂ ಸಾಕಚ್ಛಂ ಸಮಾಪಜ್ಜೇಯ್ಯಂ। ತಾ ಚ ದೇವತಾ ಜಾನೇಯ್ಯಂ ಇಮಾ ದೇವತಾ ಅಮುಕಮ್ಹಾ ವಾ ಅಮುಕಮ್ಹಾ ವಾ ದೇವನಿಕಾಯಾತಿ। ಏವಂ ಮೇ ಇದಂ ಞಾಣದಸ್ಸನಂ ಪರಿಸುದ್ಧತರಂ ಅಸ್ಸಾತಿ।>
    text <ಸೋ ಖೋ ಅಹಂ। ಭಿಕ್ಖವೇ। ಅಪರೇನ ಸಮಯೇನ ಅಪ್ಪಮತ್ತೋ ಆತಾಪೀ ಪಹಿತತ್ತೋ ವಿಹರನ್ತೋ ಓಭಾಸಞ್ಚೇವ ಸಞ್ಜಾನಾಮಿ। ರೂಪಾನಿ ಚ ಪಸ್ಸಾಮಿ। ತಾಹಿ ಚ ದೇವತಾಹಿ ಸದ್ಧಿಂ ಸನ್ತಿಟ್ಠಾಮಿ ಸಲ್ಲಪಾಮಿ ಸಾಕಚ್ಛಂ ಸಮಾಪಜ್ಜಾಮಿ। ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಅಮುಕಮ್ಹಾ ವಾ ಅಮುಕಮ್ಹಾ ವಾ ದೇವನಿಕಾಯಾತಿ। ನೋ ಚ ಖೋ ತಾ ದೇವತಾ ಜಾನಾಮಿ ಇಮಾ ದೇವತಾ ಇಮಸ್ಸ ಕಮ್ಮಸ್ಸ ವಿಪಾಕೇನ ಇತೋ ಚುತಾ ತತ್ಥ ಉಪಪನ್ನಾತಿ…ಪೇ॰… ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಇಮಸ್ಸ ಕಮ್ಮಸ್ಸ ವಿಪಾಕೇನ ಇತೋ ಚುತಾ ತತ್ಥ ಉಪಪನ್ನಾತಿ। ನೋ ಚ ಖೋ ತಾ ದೇವತಾ ಜಾನಾಮಿ ಇಮಾ ದೇವತಾ ಇಮಸ್ಸ ಕಮ್ಮಸ್ಸ ವಿಪಾಕೇನ ಏವಮಾಹಾರಾ ಏವಂಸುಖದುಕ್ಖಪ್ಪಟಿಸಂವೇದಿನಿಯೋತಿ …ಪೇ॰… ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಇಮಸ್ಸ ಕಮ್ಮಸ್ಸ ವಿಪಾಕೇನ ಏವಮಾಹಾರಾ ಏವಂಸುಖದುಕ್ಖಪ್ಪಟಿಸಂವೇದಿನಿಯೋತಿ। ನೋ ಚ ಖೋ ತಾ ದೇವತಾ ಜಾನಾಮಿ ಇಮಾ ದೇವತಾ ಏವಂದೀಘಾಯುಕಾ ಏವಂಚಿರಟ್ಠಿತಿಕಾತಿ…ಪೇ॰… ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಏವಂದೀಘಾಯುಕಾ ಏವಂಚಿರಟ್ಠಿತಿಕಾತಿ। ನೋ ಚ ಖೋ ತಾ ದೇವತಾ ಜಾನಾಮಿ ಯದಿ ವಾ ಮೇ ಇಮಾಹಿ ದೇವತಾಹಿ ಸದ್ಧಿಂ ಸನ್ನಿವುತ್ಥಪುಬ್ಬಂ ಯದಿ ವಾ ನ ಸನ್ನಿವುತ್ಥಪುಬ್ಬನ್ತಿ।>
    text <ತಸ್ಸ ಮಯ್ಹಂ। ಭಿಕ್ಖವೇ। ಏತದಹೋಸಿ ಸಚೇ ಖೋ ಅಹಂ ಓಭಾಸಞ್ಚೇವ ಸಞ್ಜಾನೇಯ್ಯಂ। ರೂಪಾನಿ ಚ ಪಸ್ಸೇಯ್ಯಂ। ತಾಹಿ ಚ ದೇವತಾಹಿ ಸದ್ಧಿಂ ಸನ್ತಿಟ್ಠೇಯ್ಯಂ ಸಲ್ಲಪೇಯ್ಯಂ ಸಾಕಚ್ಛಂ ಸಮಾಪಜ್ಜೇಯ್ಯಂ। ತಾ ಚ ದೇವತಾ ಜಾನೇಯ್ಯಂ ಇಮಾ ದೇವತಾ ಅಮುಕಮ್ಹಾ ವಾ ಅಮುಕಮ್ಹಾ ವಾ ದೇವನಿಕಾಯಾತಿ। ತಾ ಚ ದೇವತಾ ಜಾನೇಯ್ಯಂ ಇಮಾ ದೇವತಾ ಇಮಸ್ಸ ಕಮ್ಮಸ್ಸ ವಿಪಾಕೇನ ಇತೋ ಚುತಾ ತತ್ಥ ಉಪಪನ್ನಾತಿ। ತಾ ಚ ದೇವತಾ ಜಾನೇಯ್ಯಂ ಇಮಾ ದೇವತಾ ಏವಮಾಹಾರಾ ಏವಂಸುಖದುಕ್ಖಪ್ಪಟಿಸಂವೇದಿನಿಯೋತಿ। ತಾ ಚ ದೇವತಾ ಜಾನೇಯ್ಯಂ ಇಮಾ ದೇವತಾ ಏವಂದೀಘಾಯುಕಾ ಏವಂಚಿರಟ್ಠಿತಿಕಾತಿ। ತಾ ಚ ದೇವತಾ ಜಾನೇಯ್ಯಂ ಯದಿ ವಾ ಮೇ ಇಮಾಹಿ ದೇವತಾಹಿ ಸದ್ಧಿಂ ಸನ್ನಿವುತ್ಥಪುಬ್ಬಂ ಯದಿ ವಾ ನ ಸನ್ನಿವುತ್ಥಪುಬ್ಬನ್ತಿ। ಏವಂ ಮೇ ಇದಂ ಞಾಣದಸ್ಸನಂ ಪರಿಸುದ್ಧತರಂ ಅಸ್ಸಾತಿ।>
    text <ಸೋ ಖೋ ಅಹಂ। ಭಿಕ್ಖವೇ। ಅಪರೇನ ಸಮಯೇನ ಅಪ್ಪಮತ್ತೋ ಆತಾಪೀ ಪಹಿತತ್ತೋ ವಿಹರನ್ತೋ ಓಭಾಸಞ್ಚೇವ ಸಞ್ಜಾನಾಮಿ। ರೂಪಾನಿ ಚ ಪಸ್ಸಾಮಿ। ತಾಹಿ ಚ ದೇವತಾಹಿ ಸದ್ಧಿಂ ಸನ್ತಿಟ್ಠಾಮಿ ಸಲ್ಲಪಾಮಿ ಸಾಕಚ್ಛಂ ಸಮಾಪಜ್ಜಾಮಿ। ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಅಮುಕಮ್ಹಾ ವಾ ಅಮುಕಮ್ಹಾ ವಾ ದೇವನಿಕಾಯಾತಿ। ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಇಮಸ್ಸ ಕಮ್ಮಸ್ಸ ವಿಪಾಕೇನ ಇತೋ ಚುತಾ ತತ್ಥ ಉಪಪನ್ನಾತಿ। ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಏವಮಾಹಾರಾ ಏವಂಸುಖದುಕ್ಖಪ್ಪಟಿಸಂವೇದಿನಿಯೋತಿ। ತಾ ಚ ದೇವತಾ ಜಾನಾಮಿ ಇಮಾ ದೇವತಾ ಏವಂದೀಘಾಯುಕಾ ಏವಂಚಿರಟ್ಠಿತಿಕಾತಿ। ತಾ ಚ ದೇವತಾ ಜಾನಾಮಿ ಯದಿ ವಾ ಮೇ ದೇವತಾಹಿ ಸದ್ಧಿಂ ಸನ್ನಿವುತ್ಥಪುಬ್ಬಂ ಯದಿ ವಾ ನ ಸನ್ನಿವುತ್ಥಪುಬ್ಬನ್ತಿ।>
    text <ಯಾವಕೀವಞ್ಚ ಮೇ। ಭಿಕ್ಖವೇ। ಏವಂ ಅಟ್ಠಪರಿವಟ್ಟಂ ಅಧಿದೇವಞಾಣದಸ್ಸನಂ ನ ಸುವಿಸುದ್ಧಂ ಅಹೋಸಿ। ನೇವ ತಾವಾಹಂ। ಭಿಕ್ಖವೇ। ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುದ್ಧೋತಿ ಪಚ್ಚಞ್ಞಾಸಿಂ। ಯತೋ ಚ ಖೋ ಮೇ। ಭಿಕ್ಖವೇ। ಏವಂ ಅಟ್ಠಪರಿವಟ್ಟಂ ಅಧಿದೇವಞಾಣದಸ್ಸನಂ ಸುವಿಸುದ್ಧಂ ಅಹೋಸಿ। ಅಥಾಹಂ। ಭಿಕ್ಖವೇ। ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುದ್ಧೋತಿ ಪಚ್ಚಞ್ಞಾಸಿಂ। ಞಾಣಞ್ಚ ಪನ ಮೇ ದಸ್ಸನಂ ಉದಪಾದಿ। ಅಕುಪ್ಪಾ ಮೇ ಚೇತೋವಿಮುತ್ತಿ। ಅಯಮನ್ತಿಮಾ ಜಾತಿ ನತ್ಥಿ ದಾನಿ ಪುನಬ್ಭವೋತಿ। ಚತುತ್ಥಂ।>
  text <೫॥ ಅಭಿಭಾಯತನಸುತ್ತಂ>
    text <೬೫>, <ಅಟ್ಠಿಮಾನಿ। ಭಿಕ್ಖವೇ। ಅಭಿಭಾಯತನಾನಿ। ಕತಮಾನಿ ಅಟ್ಠ॥ ಅಜ್ಝತ್ತಂ ರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ಪರಿತ್ತಾನಿ ಸುವಣ್ಣದುಬ್ಬಣ್ಣಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ಪಠಮಂ ಅಭಿಭಾಯತನಂ।>
    text <ಅಜ್ಝತ್ತಂ ರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ಅಪ್ಪಮಾಣಾನಿ ಸುವಣ್ಣದುಬ್ಬಣ್ಣಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ದುತಿಯಂ ಅಭಿಭಾಯತನಂ।>
    text <ಅಜ್ಝತ್ತಂ ಅರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ಪರಿತ್ತಾನಿ ಸುವಣ್ಣದುಬ್ಬಣ್ಣಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ತತಿಯಂ ಅಭಿಭಾಯತನಂ।>
    text <ಅಜ್ಝತ್ತಂ ಅರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ಅಪ್ಪಮಾಣಾನಿ ಸುವಣ್ಣದುಬ್ಬಣ್ಣಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ಚತುತ್ಥಂ ಅಭಿಭಾಯತನಂ।>
    text <ಅಜ್ಝತ್ತಂ ಅರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ನೀಲಾನಿ ನೀಲವಣ್ಣಾನಿ ನೀಲನಿದಸ್ಸನಾನಿ ನೀಲನಿಭಾಸಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ಪಞ್ಚಮಂ ಅಭಿಭಾಯತನಂ।>
    text <ಅಜ್ಝತ್ತಂ ಅರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ಪೀತಾನಿ ಪೀತವಣ್ಣಾನಿ ಪೀತನಿದಸ್ಸನಾನಿ ಪೀತನಿಭಾಸಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ಛಟ್ಠಂ ಅಭಿಭಾಯತನಂ।>
    text <ಅಜ್ಝತ್ತಂ ಅರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ಲೋಹಿತಕಾನಿ ಲೋಹಿತಕವಣ್ಣಾನಿ ಲೋಹಿತಕನಿದಸ್ಸನಾನಿ ಲೋಹಿತಕನಿಭಾಸಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ಸತ್ತಮಂ ಅಭಿಭಾಯತನಂ।>
    text <ಅಜ್ಝತ್ತಂ ಅರೂಪಸಞ್ಞೀ ಏಕೋ ಬಹಿದ್ಧಾ ರೂಪಾನಿ ಪಸ್ಸತಿ ಓದಾತಾನಿ ಓದಾತವಣ್ಣಾನಿ ಓದಾತನಿದಸ್ಸನಾನಿ ಓದಾತನಿಭಾಸಾನಿ। ತಾನಿ ಅಭಿಭುಯ್ಯ ಜಾನಾಮಿ ಪಸ್ಸಾಮೀತಿ। ಏವಂಸಞ್ಞೀ ಹೋತಿ। ಇದಂ ಅಟ್ಠಮಂ ಅಭಿಭಾಯತನಂ। ಇಮಾನಿ ಖೋ। ಭಿಕ್ಖವೇ। ಅಟ್ಠ ಅಭಿಭಾಯತನಾನೀತಿ। ಪಞ್ಚಮಂ।>
  text <೬॥ ವಿಮೋಕ್ಖಸುತ್ತಂ>
    text <೬೬>, <ಅಟ್ಠಿಮೇ। ಭಿಕ್ಖವೇ। ವಿಮೋಕ್ಖಾ। ಕತಮೇ ಅಟ್ಠ॥ ರೂಪೀ ರೂಪಾನಿ ಪಸ್ಸತಿ। ಅಯಂ ಪಠಮೋ ವಿಮೋಕ್ಖೋ।>
    text <ಅಜ್ಝತ್ತಂ ಅರೂಪಸಞ್ಞೀ। ಬಹಿದ್ಧಾ ರೂಪಾನಿ ಪಸ್ಸತಿ। ಅಯಂ ದುತಿಯೋ ವಿಮೋಕ್ಖೋ।>
    text <ಸುಭನ್ತೇವ ಅಧಿಮುತ್ತೋ ಹೋತಿ। ಅಯಂ ತತಿಯೋ ವಿಮೋಕ್ಖೋ।>
    text <ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಅಯಂ ಚತುತ್ಥೋ ವಿಮೋಕ್ಖೋ।>
    text <ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಅಯಂ ಪಞ್ಚಮೋ ವಿಮೋಕ್ಖೋ।>
    text <ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ ನತ್ಥಿ ಕಿಞ್ಚೀತಿ ಆಕಿಞ್ಚಞ್ಞಾಯತನಂ ಉಪಸಮ್ಪಜ್ಜ ವಿಹರತಿ। ಅಯಂ ಛಟ್ಠೋ ವಿಮೋಕ್ಖೋ।>
    text <ಸಬ್ಬಸೋ ಆಕಿಞ್ಚಞ್ಞಾಯತನಂ ಸಮತಿಕ್ಕಮ್ಮ ನೇವಸಞ್ಞಾನಾಸಞ್ಞಾಯತನಂ ಉಪಸಮ್ಪಜ್ಜ ವಿಹರತಿ। ಅಯಂ ಸತ್ತಮೋ ವಿಮೋಕ್ಖೋ।>
    text <ಸಬ್ಬಸೋ ನೇವಸಞ್ಞಾನಾಸಞ್ಞಾಯತನಂ ಸಮತಿಕ್ಕಮ್ಮ ಸಞ್ಞಾವೇದಯಿತನಿರೋಧಂ ಉಪಸಮ್ಪಜ್ಜ ವಿಹರತಿ। ಅಯಂ ಅಟ್ಠಮೋ ವಿಮೋಕ್ಖೋ। ಇಮೇ ಖೋ। ಭಿಕ್ಖವೇ। ಅಟ್ಠ ವಿಮೋಕ್ಖಾತಿ। ಛಟ್ಠಂ।>
  text <೭॥ ಅನರಿಯವೋಹಾರಸುತ್ತಂ>
    text <೬೭>, <ಅಟ್ಠಿಮೇ। ಭಿಕ್ಖವೇ। ಅನರಿಯವೋಹಾರಾ। ಕತಮೇ ಅಟ್ಠ॥ ಅದಿಟ್ಠೇ ದಿಟ್ಠವಾದಿತಾ। ಅಸುತೇ ಸುತವಾದಿತಾ। ಅಮುತೇ ಮುತವಾದಿತಾ। ಅವಿಞ್ಞಾತೇ ವಿಞ್ಞಾತವಾದಿತಾ। ದಿಟ್ಠೇ ಅದಿಟ್ಠವಾದಿತಾ। ಸುತೇ ಅಸುತವಾದಿತಾ। ಮುತೇ ಅಮುತವಾದಿತಾ। ವಿಞ್ಞಾತೇ ಅವಿಞ್ಞಾತವಾದಿತಾ। ಇಮೇ ಖೋ। ಭಿಕ್ಖವೇ। ಅಟ್ಠ ಅನರಿಯವೋಹಾರಾತಿ। ಸತ್ತಮಂ।>
  text <೮॥ ಅರಿಯವೋಹಾರಸುತ್ತಂ>
    text <೬೮>, <ಅಟ್ಠಿಮೇ। ಭಿಕ್ಖವೇ। ಅರಿಯವೋಹಾರಾ। ಕತಮೇ ಅಟ್ಠ॥ ಅದಿಟ್ಠೇ ಅದಿಟ್ಠವಾದಿತಾ। ಅಸುತೇ ಅಸುತವಾದಿತಾ। ಅಮುತೇ ಅಮುತವಾದಿತಾ। ಅವಿಞ್ಞಾತೇ ಅವಿಞ್ಞಾತವಾದಿತಾ। ದಿಟ್ಠೇ ದಿಟ್ಠವಾದಿತಾ। ಸುತೇ ಸುತವಾದಿತಾ। ಮುತೇ ಮುತವಾದಿತಾ। ವಿಞ್ಞಾತೇ ವಿಞ್ಞಾತವಾದಿತಾ। ಇಮೇ ಖೋ। ಭಿಕ್ಖವೇ। ಅಟ್ಠ ಅರಿಯವೋಹಾರಾತಿ। ಅಟ್ಠಮಂ।>
  text <೯॥ ಪರಿಸಾಸುತ್ತಂ>
    text <೬೯>, <ಅಟ್ಠಿಮಾ। ಭಿಕ್ಖವೇ। ಪರಿಸಾ। ಕತಮಾ ಅಟ್ಠ॥ ಖತ್ತಿಯಪರಿಸಾ। ಬ್ರಾಹ್ಮಣಪರಿಸಾ। ಗಹಪತಿಪರಿಸಾ। ಸಮಣಪರಿಸಾ। ಚಾತುಮಹಾರಾಜಿಕಪರಿಸಾ। ತಾವತಿಂಸಪರಿಸಾ। ಮಾರಪರಿಸಾ। ಬ್ರಹ್ಮಪರಿಸಾ। ಅಭಿಜಾನಾಮಿ ಖೋ ಪನಾಹಂ। ಭಿಕ್ಖವೇ। ಅನೇಕಸತಂ ಖತ್ತಿಯಪರಿಸಂ ಉಪಸಙ್ಕಮಿತಾ। ತತ್ರಪಿ ಮಯಾ ಸನ್ನಿಸಿನ್ನಪುಬ್ಬಞ್ಚೇವ ಸಲ್ಲಪಿತಪುಬ್ಬಞ್ಚ ಸಾಕಚ್ಛಾ ಚ ಸಮಾಪನ್ನಪುಬ್ಬಾ। ತತ್ಥ ಯಾದಿಸಕೋ ತೇಸಂ ವಣ್ಣೋ ಹೋತಿ ತಾದಿಸಕೋ ಮಯ್ಹಂ ವಣ್ಣೋ ಹೋತಿ। ಯಾದಿಸಕೋ ತೇಸಂ ಸರೋ ಹೋತಿ ತಾದಿಸಕೋ ಮಯ್ಹಂ ಸರೋ ಹೋತಿ। ಧಮ್ಮಿಯಾ ಚ ಕಥಾಯ ಸನ್ದಸ್ಸೇಮಿ ಸಮಾದಪೇಮಿ ಸಮುತ್ತೇಜೇಮಿ ಸಮ್ಪಹಂಸೇಮಿ। ಭಾಸಮಾನಞ್ಚ ಮಂ ನ ಜಾನನ್ತಿ ಕೋ ನು ಖೋ ಅಯಂ ಭಾಸತಿ ದೇವೋ ವಾ ಮನುಸ್ಸೋ ವಾತಿ। ಧಮ್ಮಿಯಾ ಕಥಾಯ ಸನ್ದಸ್ಸೇತ್ವಾ ಸಮಾದಪೇತ್ವಾ ಸಮುತ್ತೇಜೇತ್ವಾ ಸಮ್ಪಹಂಸೇತ್ವಾ ಅನ್ತರಧಾಯಾಮಿ। ಅನ್ತರಹಿತಞ್ಚ ಮಂ ನ ಜಾನನ್ತಿ ಕೋ ನು ಖೋ ಅಯಂ ಅನ್ತರಹಿತೋ ದೇವೋ ವಾ ಮನುಸ್ಸೋ ವಾತಿ।>
    text <ಅಭಿಜಾನಾಮಿ ಖೋ ಪನಾಹಂ। ಭಿಕ್ಖವೇ। ಅನೇಕಸತಂ ಬ್ರಾಹ್ಮಣಪರಿಸಂ…ಪೇ॰… ಗಹಪತಿಪರಿಸಂ… ಸಮಣಪರಿಸಂ… ಚಾತುಮಹಾರಾಜಿಕಪರಿಸಂ… ತಾವತಿಂಸಪರಿಸಂ… ಮಾರಪರಿಸಂ… ಬ್ರಹ್ಮಪರಿಸಂ ಉಪಸಙ್ಕಮಿತಾ। ತತ್ರಪಿ ಮಯಾ ಸನ್ನಿಸಿನ್ನಪುಬ್ಬಞ್ಚೇವ ಸಲ್ಲಪಿತಪುಬ್ಬಞ್ಚ ಸಾಕಚ್ಛಾ ಚ ಸಮಾಪನ್ನಪುಬ್ಬಾ। ತತ್ಥ ಯಾದಿಸಕೋ ತೇಸಂ ವಣ್ಣೋ ಹೋತಿ ತಾದಿಸಕೋ ಮಯ್ಹಂ ವಣ್ಣೋ ಹೋತಿ। ಯಾದಿಸಕೋ ತೇಸಂ ಸರೋ ಹೋತಿ ತಾದಿಸಕೋ ಮಯ್ಹಂ ಸರೋ ಹೋತಿ। ಧಮ್ಮಿಯಾ ಚ ಕಥಾಯ ಸನ್ದಸ್ಸೇಮಿ ಸಮಾದಪೇಮಿ ಸಮುತ್ತೇಜೇಮಿ ಸಮ್ಪಹಂಸೇಮಿ। ಭಾಸಮಾನಞ್ಚ ಮಂ ನ ಜಾನನ್ತಿ ಕೋ ನು ಖೋ ಅಯಂ ಭಾಸತಿ ದೇವೋ ವಾ ಮನುಸ್ಸೋ ವಾತಿ। ಧಮ್ಮಿಯಾ ಕಥಾಯ ಸನ್ದಸ್ಸೇತ್ವಾ ಸಮಾದಪೇತ್ವಾ ಸಮುತ್ತೇಜೇತ್ವಾ ಸಮ್ಪಹಂಸೇತ್ವಾ ಅನ್ತರಧಾಯಾಮಿ। ಅನ್ತರಹಿತಞ್ಚ ಮಂ ನ ಜಾನನ್ತಿ ಕೋ ನು ಖೋ ಅಯಂ ಅನ್ತರಹಿತೋ ದೇವೋ ವಾ ಮನುಸ್ಸೋ ವಾತಿ। ಇಮಾ ಖೋ। ಭಿಕ್ಖವೇ। ಅಟ್ಠ ಪರಿಸಾತಿ। ನವಮಂ।>
  text <೧೦॥ ಭೂಮಿಚಾಲಸುತ್ತಂ>
    text <೭೦>, <ಏಕಂ ಸಮಯಂ ಭಗವಾ ವೇಸಾಲಿಯಂ ವಿಹರತಿ ಮಹಾವನೇ ಕೂಟಾಗಾರಸಾಲಾಯಂ। ಅಥ ಖೋ ಭಗವಾ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ವೇಸಾಲಿಂ ಪಿಣ್ಡಾಯ ಪಾವಿಸಿ। ವೇಸಾಲಿಯಂ ಪಿಣ್ಡಾಯ ಚರಿತ್ವಾ ಪಚ್ಛಾಭತ್ತಂ ಪಿಣ್ಡಪಾತಪಟಿಕ್ಕನ್ತೋ ಆಯಸ್ಮನ್ತಂ ಆನನ್ದಂ ಆಮನ್ತೇಸಿ ಗಣ್ಹಾಹಿ। ಆನನ್ದ। ನಿಸೀದನಂ। ಯೇನ ಚಾಪಾಲಂ ಚೇತಿಯಂ ತೇನುಪಸಙ್ಕಮಿಸ್ಸಾಮ ದಿವಾವಿಹಾರಾಯಾತಿ। ಏವಂ। ಭನ್ತೇತಿ ಖೋ ಆಯಸ್ಮಾ ಆನನ್ದೋ ಭಗವತೋ ಪಟಿಸ್ಸುತ್ವಾ ನಿಸೀದನಂ ಆದಾಯ ಭಗವನ್ತಂ ಪಿಟ್ಠಿತೋ ಪಿಟ್ಠಿತೋ ಅನುಬನ್ಧಿ।>
    text <ಅಥ ಖೋ ಭಗವಾ ಯೇನ ಚಾಪಾಲಂ ಚೇತಿಯಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಪಞ್ಞತ್ತೇ ಆಸನೇ ನಿಸೀದಿ। ನಿಸಜ್ಜ ಖೋ ಭಗವಾ ಆಯಸ್ಮನ್ತಂ ಆನನ್ದಂ ಆಮನ್ತೇಸಿ ರಮಣೀಯಾ। ಆನನ್ದ। ವೇಸಾಲೀ। ರಮಣೀಯಂ ಉದೇನಂ ಚೇತಿಯಂ। ರಮಣೀಯಂ ಗೋತಮಕಂ ಚೇತಿಯಂ। ರಮಣೀಯಂ ಸತ್ತಮ್ಬಂ ಚೇತಿಯಂ। ರಮಣೀಯಂ ಬಹುಪುತ್ತಕಂ ಚೇತಿಯಂ। ರಮಣೀಯಂ ಸಾರನ್ದದಂ ಚೇತಿಯಂ। ರಮಣೀಯಂ ಚಾಪಾಲಂ ಚೇತಿಯಂ। ಯಸ್ಸ ಕಸ್ಸಚಿ। ಆನನ್ದ। ಚತ್ತಾರೋ ಇದ್ಧಿಪಾದಾ ಭಾವಿತಾ ಬಹುಲೀಕತಾ ಯಾನೀಕತಾ ವತ್ಥುಕತಾ ಅನುಟ್ಠಿತಾ ಪರಿಚಿತಾ ಸುಸಮಾರದ್ಧಾ। ಆಕಙ್ಖಮಾನೋ ಸೋ। ಆನನ್ದ। ಕಪ್ಪಂ ವಾ ತಿಟ್ಠೇಯ್ಯ ಕಪ್ಪಾವಸೇಸಂ ವಾ। ತಥಾಗತಸ್ಸ ಖೋ। ಆನನ್ದ। ಚತ್ತಾರೋ ಇದ್ಧಿಪಾದಾ ಭಾವಿತಾ ಬಹುಲೀಕತಾ ಯಾನೀಕತಾ ವತ್ಥುಕತಾ ಅನುಟ್ಠಿತಾ ಪರಿಚಿತಾ ಸುಸಮಾರದ್ಧಾ। ಆಕಙ್ಖಮಾನೋ। ಆನನ್ದ। ತಥಾಗತೋ ಕಪ್ಪಂ ವಾ ತಿಟ್ಠೇಯ್ಯ ಕಪ್ಪಾವಸೇಸಂ ವಾತಿ। ಏವಮ್ಪಿ ಖೋ ಆಯಸ್ಮಾ ಆನನ್ದೋ ಭಗವತಾ ಓಳಾರಿಕೇ ನಿಮಿತ್ತೇ ಕಯಿರಮಾನೇ ಓಳಾರಿಕೇ ಓಭಾಸೇ ಕಯಿರಮಾನೇ ನಾಸಕ್ಖಿ ಪಟಿವಿಜ್ಝಿತುಂ। ನ ಭಗವನ್ತಂ ಯಾಚಿ ತಿಟ್ಠತು। ಭನ್ತೇ। ಭಗವಾ ಕಪ್ಪಂ। ತಿಟ್ಠತು ಸುಗತೋ ಕಪ್ಪಂ ಬಹುಜನಹಿತಾಯ ಬಹುಜನಸುಖಾಯ ಲೋಕಾನುಕಮ್ಪಾಯ ಅತ್ಥಾಯ ಹಿತಾಯ ಸುಖಾಯ ದೇವಮನುಸ್ಸಾನನ್ತಿ। ಯಥಾ ತಂ ಮಾರೇನ ಪರಿಯುಟ್ಠಿತಚಿತ್ತೋ।>
    text <ದುತಿಯಮ್ಪಿ ಖೋ ಭಗವಾ…ಪೇ॰… ತತಿಯಮ್ಪಿ ಖೋ ಭಗವಾ ಆಯಸ್ಮನ್ತಂ ಆನನ್ದಂ ಆಮನ್ತೇಸಿ ರಮಣೀಯಾ। ಆನನ್ದ। ವೇಸಾಲೀ। ರಮಣೀಯಂ ಉದೇನಂ ಚೇತಿಯಂ। ರಮಣೀಯಂ ಗೋತಮಕಂ ಚೇತಿಯಂ। ರಮಣೀಯಂ ಸತ್ತಮ್ಬಂ ಚೇತಿಯಂ। ರಮಣೀಯಂ ಬಹುಪುತ್ತಕಂ ಚೇತಿಯಂ। ರಮಣೀಯಂ ಸಾರನ್ದದಂ ಚೇತಿಯಂ। ರಮಣೀಯಂ ಚಾಪಾಲಂ ಚೇತಿಯಂ। ಯಸ್ಸ ಕಸ್ಸಚಿ। ಆನನ್ದ। ಚತ್ತಾರೋ ಇದ್ಧಿಪಾದಾ ಭಾವಿತಾ ಬಹುಲೀಕತಾ ಯಾನೀಕತಾ ವತ್ಥುಕತಾ ಅನುಟ್ಠಿತಾ ಪರಿಚಿತಾ ಸುಸಮಾರದ್ಧಾ। ಆಕಙ್ಖಮಾನೋ ಸೋ। ಆನನ್ದ। ಕಪ್ಪಂ ವಾ ತಿಟ್ಠೇಯ್ಯ ಕಪ್ಪಾವಸೇಸಂ ವಾ। ತಥಾಗತಸ್ಸ ಖೋ। ಆನನ್ದ। ಚತ್ತಾರೋ ಇದ್ಧಿಪಾದಾ ಭಾವಿತಾ…ಪೇ॰… ಆಕಙ್ಖಮಾನೋ। ಆನನ್ದ। ತಥಾಗತೋ ಕಪ್ಪಂ ವಾ ತಿಟ್ಠೇಯ್ಯ ಕಪ್ಪಾವಸೇಸಂ ವಾತಿ। ಏವಮ್ಪಿ ಖೋ ಆಯಸ್ಮಾ ಆನನ್ದೋ ಭಗವತಾ ಓಳಾರಿಕೇ ನಿಮಿತ್ತೇ ಕಯಿರಮಾನೇ ಓಳಾರಿಕೇ ಓಭಾಸೇ ಕಯಿರಮಾನೇ ನಾಸಕ್ಖಿ ಪಟಿವಿಜ್ಝಿತುಂ। ನ ಭಗವನ್ತಂ ಯಾಚಿ ತಿಟ್ಠತು। ಭನ್ತೇ। ಭಗವಾ ಕಪ್ಪಂ। ತಿಟ್ಠತು ಸುಗತೋ ಕಪ್ಪಂ ಬಹುಜನಹಿತಾಯ ಬಹುಜನಸುಖಾಯ ಲೋಕಾನುಕಮ್ಪಾಯ ಅತ್ಥಾಯ ಹಿತಾಯ ಸುಖಾಯ ದೇವಮನುಸ್ಸಾನನ್ತಿ। ಯಥಾ ತಂ ಮಾರೇನ ಪರಿಯುಟ್ಠಿತಚಿತ್ತೋ।>
    text <ಅಥ ಖೋ ಭಗವಾ ಆಯಸ್ಮನ್ತಂ ಆನನ್ದಂ ಆಮನ್ತೇಸಿ ಗಚ್ಛ ತ್ವಂ। ಆನನ್ದ। ಯಸ್ಸ ದಾನಿ ಕಾಲಂ ಮಞ್ಞಸೀತಿ। ಏವಂ। ಭನ್ತೇತಿ ಖೋ ಆಯಸ್ಮಾ ಆನನ್ದೋ ಭಗವತೋ ಪಟಿಸ್ಸುತ್ವಾ ಉಟ್ಠಾಯಾಸನಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಭಗವತೋ ಅವಿದೂರೇ ಅಞ್ಞತರಸ್ಮಿಂ ರುಕ್ಖಮೂಲೇ ನಿಸೀದಿ। ಅಥ ಖೋ ಮಾರೋ ಪಾಪಿಮಾ ಅಚಿರಪಕ್ಕನ್ತೇ ಆಯಸ್ಮನ್ತೇ ಆನನ್ದೇ ಭಗವನ್ತಂ ಏತದವೋಚ>
    text <ಪರಿನಿಬ್ಬಾತು ದಾನಿ। ಭನ್ತೇ। ಭಗವಾ। ಪರಿನಿಬ್ಬಾತು ಸುಗತೋ। ಪರಿನಿಬ್ಬಾನಕಾಲೋ ದಾನಿ। ಭನ್ತೇ। ಭಗವತೋ। ಭಾಸಿತಾ ಖೋ ಪನೇಸಾ। ಭನ್ತೇ। ಭಗವತಾ ವಾಚಾ ನ ತಾವಾಹಂ। ಪಾಪಿಮ। ಪರಿನಿಬ್ಬಾಯಿಸ್ಸಾಮಿ ಯಾವ ಮೇ ಭಿಕ್ಖೂ ನ ಸಾವಕಾ ಭವಿಸ್ಸನ್ತಿ ವಿಯತ್ತಾ ವಿನೀತಾ ವಿಸಾರದಾ ಪತ್ತಯೋಗಕ್ಖೇಮಾ ಬಹುಸ್ಸುತಾ ಧಮ್ಮಧರಾ ಧಮ್ಮಾನುಧಮ್ಮಪ್ಪಟಿಪನ್ನಾ ಸಾಮೀಚಿಪ್ಪಟಿಪನ್ನಾ ಅನುಧಮ್ಮಚಾರಿನೋ। ಸಕಂ ಆಚರಿಯಕಂ ಉಗ್ಗಹೇತ್ವಾ ಆಚಿಕ್ಖಿಸ್ಸನ್ತಿ ದೇಸೇಸ್ಸನ್ತಿ ಪಞ್ಞಪೇಸ್ಸನ್ತಿ ಪಟ್ಠಪೇಸ್ಸನ್ತಿ ವಿವರಿಸ್ಸನ್ತಿ ವಿಭಜಿಸ್ಸನ್ತಿ ಉತ್ತಾನೀಕರಿಸ್ಸನ್ತಿ ಉಪ್ಪನ್ನಂ ಪರಪ್ಪವಾದಂ ಸಹಧಮ್ಮೇನ ಸುನಿಗ್ಗಹಿತಂ ನಿಗ್ಗಹೇತ್ವಾ ಸಪ್ಪಾಟಿಹಾರಿಯಂ ಧಮ್ಮಂ ದೇಸೇಸ್ಸನ್ತೀತಿ। ಏತರಹಿ। ಭನ್ತೇ। ಭಿಕ್ಖೂ ಭಗವತೋ ಸಾವಕಾ ವಿಯತ್ತಾ ವಿನೀತಾ ವಿಸಾರದಾ ಪತ್ತಯೋಗಕ್ಖೇಮಾ ಬಹುಸ್ಸುತಾ ಧಮ್ಮಧರಾ ಧಮ್ಮಾನುಧಮ್ಮಪ್ಪಟಿಪನ್ನಾ ಸಾಮೀಚಿಪ್ಪಟಿಪನ್ನಾ ಅನುಧಮ್ಮಚಾರಿನೋ। ಸಕಂ ಆಚರಿಯಕಂ ಉಗ್ಗಹೇತ್ವಾ ಆಚಿಕ್ಖನ್ತಿ ದೇಸೇನ್ತಿ ಪಞ್ಞಪೇನ್ತಿ ಪಟ್ಠಪೇನ್ತಿ ವಿವರನ್ತಿ ವಿಭಜನ್ತಿ ಉತ್ತಾನೀಕರೋನ್ತಿ ಉಪ್ಪನ್ನಂ ಪರಪ್ಪವಾದಂ ಸಹಧಮ್ಮೇನ ಸುನಿಗ್ಗಹಿತಂ ನಿಗ್ಗಹೇತ್ವಾ ಸಪ್ಪಾಟಿಹಾರಿಯಂ ಧಮ್ಮಂ ದೇಸೇನ್ತಿ।>
    text <ಪರಿನಿಬ್ಬಾತು ದಾನಿ। ಭನ್ತೇ। ಭಗವಾ। ಪರಿನಿಬ್ಬಾತು ಸುಗತೋ। ಪರಿನಿಬ್ಬಾನಕಾಲೋ ದಾನಿ। ಭನ್ತೇ। ಭಗವತೋ। ಭಾಸಿತಾ ಖೋ ಪನೇಸಾ। ಭನ್ತೇ। ಭಗವತಾ ವಾಚಾ ನ ತಾವಾಹಂ। ಪಾಪಿಮ। ಪರಿನಿಬ್ಬಾಯಿಸ್ಸಾಮಿ ಯಾವ ಮೇ ಭಿಕ್ಖುನಿಯೋ ನ ಸಾವಿಕಾ ಭವಿಸ್ಸನ್ತಿ…ಪೇ॰… ಯಾವ ಮೇ ಉಪಾಸಕಾ ನ ಸಾವಕಾ ಭವಿಸ್ಸನ್ತಿ…ಪೇ॰… ಯಾವ ಮೇ ಉಪಾಸಿಕಾ ನ ಸಾವಿಕಾ ಭವಿಸ್ಸನ್ತಿ ವಿಯತ್ತಾ ವಿನೀತಾ ವಿಸಾರದಾ ಪತ್ತಯೋಗಕ್ಖೇಮಾ ಬಹುಸ್ಸುತಾ ಧಮ್ಮಧರಾ ಧಮ್ಮಾನುಧಮ್ಮಪ್ಪಟಿಪನ್ನಾ ಸಾಮೀಚಿಪ್ಪಟಿಪನ್ನಾ ಅನುಧಮ್ಮಚಾರಿನಿಯೋ। ಸಕಂ ಆಚರಿಯಕಂ ಉಗ್ಗಹೇತ್ವಾ ಆಚಿಕ್ಖಿಸ್ಸನ್ತಿ ದೇಸೇಸ್ಸನ್ತಿ ಪಞ್ಞಪೇಸ್ಸನ್ತಿ ಪಟ್ಠಪೇಸ್ಸನ್ತಿ ವಿವರಿಸ್ಸನ್ತಿ ವಿಭಜಿಸ್ಸನ್ತಿ ಉತ್ತಾನೀಕರಿಸ್ಸನ್ತಿ। ಉಪ್ಪನ್ನಂ ಪರಪ್ಪವಾದಂ ಸಹಧಮ್ಮೇನ ಸುನಿಗ್ಗಹಿತಂ ನಿಗ್ಗಹೇತ್ವಾ ಸಪ್ಪಾಟಿಹಾರಿಯಂ ಧಮ್ಮಂ ದೇಸೇಸ್ಸನ್ತೀತಿ। ಏತರಹಿ। ಭನ್ತೇ। ಉಪಾಸಿಕಾ ಭಗವತೋ ಸಾವಿಕಾ ವಿಯತ್ತಾ ವಿನೀತಾ ವಿಸಾರದಾ ಪತ್ತಯೋಗಕ್ಖೇಮಾ ಬಹುಸ್ಸುತಾ ಧಮ್ಮಧರಾ ಧಮ್ಮಾನುಧಮ್ಮಪ್ಪಟಿಪನ್ನಾ ಸಾಮೀಚಿಪ್ಪಟಿಪನ್ನಾ ಅನುಧಮ್ಮಚಾರಿನಿಯೋ। ಸಕಂ ಆಚರಿಯಕಂ ಉಗ್ಗಹೇತ್ವಾ ಆಚಿಕ್ಖನ್ತಿ ದೇಸೇನ್ತಿ ಪಞ್ಞಪೇನ್ತಿ ಪಟ್ಠಪೇನ್ತಿ ವಿವರನ್ತಿ ವಿಭಜನ್ತಿ ಉತ್ತಾನೀಕರೋನ್ತಿ। ಉಪ್ಪನ್ನಂ ಪರಪ್ಪವಾದಂ ಸಹಧಮ್ಮೇನ ಸುನಿಗ್ಗಹಿತಂ ನಿಗ್ಗಹೇತ್ವಾ ಸಪ್ಪಾಟಿಹಾರಿಯಂ ಧಮ್ಮಂ ದೇಸೇನ್ತಿ।>
    text <ಪರಿನಿಬ್ಬಾತು ದಾನಿ। ಭನ್ತೇ। ಭಗವಾ। ಪರಿನಿಬ್ಬಾತು ಸುಗತೋ। ಪರಿನಿಬ್ಬಾನಕಾಲೋ ದಾನಿ। ಭನ್ತೇ। ಭಗವತೋ। ಭಾಸಿತಾ ಖೋ ಪನೇಸಾ। ಭನ್ತೇ। ಭಗವತಾ ವಾಚಾ ನ ತಾವಾಹಂ। ಪಾಪಿಮ। ಪರಿನಿಬ್ಬಾಯಿಸ್ಸಾಮಿ ಯಾವ ಮೇ ಇದಂ ಬ್ರಹ್ಮಚರಿಯಂ ನ ಇದ್ಧಞ್ಚೇವ ಭವಿಸ್ಸತಿ ಫೀತಞ್ಚ ವಿತ್ಥಾರಿಕಂ ಬಾಹುಜಞ್ಞಂ ಪುಥುಭೂತಂ। ಯಾವ ದೇವಮನುಸ್ಸೇಹಿ ಸುಪ್ಪಕಾಸಿತನ್ತಿ। ಏತರಹಿ। ಭನ್ತೇ। ಭಗವತೋ ಬ್ರಹ್ಮಚರಿಯಂ ಇದ್ಧಞ್ಚೇವ ಫೀತಞ್ಚ ವಿತ್ಥಾರಿಕಂ ಬಾಹುಜಞ್ಞಂ ಪುಥುಭೂತಂ। ಯಾವ ದೇವಮನುಸ್ಸೇಹಿ ಸುಪ್ಪಕಾಸಿತಂ।>
    text <ಪರಿನಿಬ್ಬಾತು ದಾನಿ। ಭನ್ತೇ। ಭಗವಾ। ಪರಿನಿಬ್ಬಾತು ಸುಗತೋ। ಪರಿನಿಬ್ಬಾನಕಾಲೋ ದಾನಿ। ಭನ್ತೇ। ಭಗವತೋತಿ। ಅಪ್ಪೋಸ್ಸುಕ್ಕೋ ತ್ವಂ। ಪಾಪಿಮ। ಹೋಹಿ। ನಚಿರಂ ತಥಾಗತಸ್ಸ ಪರಿನಿಬ್ಬಾನಂ ಭವಿಸ್ಸತಿ। ಇತೋ ತಿಣ್ಣಂ ಮಾಸಾನಂ ಅಚ್ಚಯೇನ ತಥಾಗತೋ ಪರಿನಿಬ್ಬಾಯಿಸ್ಸತೀತಿ।>
    text <ಅಥ ಖೋ ಭಗವಾ ಚಾಪಾಲೇ ಚೇತಿಯೇ ಸತೋ ಸಮ್ಪಜಾನೋ ಆಯುಸಙ್ಖಾರಂ ಓಸ್ಸಜಿ। ಓಸ್ಸಟ್ಠೇ ಚ ಭಗವತಾ ಆಯುಸಙ್ಖಾರೇ ಮಹಾಭೂಮಿಚಾಲೋ ಅಹೋಸಿ ಭಿಂಸನಕೋ ಸಲೋಮಹಂಸೋ। ದೇವದುನ್ದುಭಿಯೋ ಚ ಫಲಿಂಸು। ಅಥ ಖೋ ಭಗವಾ ಏತಮತ್ಥಂ ವಿದಿತ್ವಾ ತಾಯಂ ವೇಲಾಯಂ ಇಮಂ ಉದಾನಂ ಉದಾನೇಸಿ>
    block
      text <ತುಲಮತುಲಞ್ಚ ಸಮ್ಭವಂ। ಭವಸಙ್ಖಾರಮವಸ್ಸಜಿ ಮುನಿ।>
      text <ಅಜ್ಝತ್ತರತೋ ಸಮಾಹಿತೋ। ಅಭಿನ್ದಿ ಕವಚಮಿವತ್ತಸಮ್ಭವನ್ತಿ॥>
      text <ಇಚ್ಛಾ ಅಲಞ್ಚ ಸಂಖಿತ್ತಂ। ಗಯಾ ಅಭಿಭುನಾ ಸಹ।>
      text <ವಿಮೋಕ್ಖೋ ದ್ವೇ ಚ ವೋಹಾರಾ। ಪರಿಸಾ ಭೂಮಿಚಾಲೇನಾತಿ॥>
    text <ಅಥ ಖೋ ಆಯಸ್ಮತೋ ಆನನ್ದಸ್ಸ ಏತದಹೋಸಿ ಮಹಾ ವತಾಯಂ ಭೂಮಿಚಾಲೋ। ಸುಮಹಾ ವತಾಯಂ ಭೂಮಿಚಾಲೋ ಭಿಂಸನಕೋ ಸಲೋಮಹಂಸೋ। ದೇವದುನ್ದುಭಿಯೋ ಚ ಫಲಿಂಸು। ಕೋ ನು ಖೋ ಹೇತು। ಕೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯಾತಿ॥>
    text <ಅಥ ಖೋ ಆಯಸ್ಮಾ ಆನನ್ದೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಮಹಾ ವತಾಯಂ। ಭನ್ತೇ। ಭೂಮಿಚಾಲೋ। ಸುಮಹಾ ವತಾಯಂ। ಭನ್ತೇ। ಭೂಮಿಚಾಲೋ ಭಿಂಸನಕೋ ಸಲೋಮಹಂಸೋ। ದೇವದುನ್ದುಭಿಯೋ ಚ ಫಲಿಂಸು। ಕೋ ನು ಖೋ। ಭನ್ತೇ। ಹೇತು। ಕೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯಾತಿ॥>
    text <ಅಟ್ಠಿಮೇ। ಆನನ್ದ। ಹೇತೂ। ಅಟ್ಠ ಪಚ್ಚಯಾ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ। ಕತಮೇ ಅಟ್ಠ॥ ಅಯಂ। ಆನನ್ದ। ಮಹಾಪಥವೀ ಉದಕೇ ಪತಿಟ್ಠಿತಾ। ಉದಕಂ ವಾತೇ ಪತಿಟ್ಠಿತಂ। ವಾತೋ ಆಕಾಸಟ್ಠೋ ಹೋತಿ। ಸೋ। ಆನನ್ದ। ಸಮಯೋ ಯಂ ಮಹಾವಾತಾ ವಾಯನ್ತಿ। ಮಹಾವಾತಾ ವಾಯನ್ತಾ ಉದಕಂ ಕಮ್ಪೇನ್ತಿ। ಉದಕಂ ಕಮ್ಪಿತಂ ಪಥವಿಂ ಕಮ್ಪೇತಿ। ಅಯಂ। ಆನನ್ದ। ಪಠಮೋ ಹೇತು। ಪಠಮೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ।>
    text <ಪುನ ಚಪರಂ। ಆನನ್ದ। ಸಮಣೋ ವಾ ಬ್ರಾಹ್ಮಣೋ ವಾ ಇದ್ಧಿಮಾ ಚೇತೋವಸಿಪ್ಪತ್ತೋ ದೇವತಾ ವಾ ಮಹಿದ್ಧಿಕಾ ಮಹಾನುಭಾವಾ। ತಸ್ಸ ಪರಿತ್ತಾ ಪಥವೀಸಞ್ಞಾ ಭಾವಿತಾ ಹೋತಿ। ಅಪ್ಪಮಾಣಾ ಆಪೋಸಞ್ಞಾ। ಸೋ ಇಮಂ ಪಥವಿಂ ಕಮ್ಪೇತಿ ಸಙ್ಕಮ್ಪೇತಿ ಸಮ್ಪಕಮ್ಪೇತಿ ಸಮ್ಪವೇಧೇತಿ। ಅಯಂ। ಆನನ್ದ। ದುತಿಯೋ ಹೇತು। ದುತಿಯೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ।>
    text <ಪುನ ಚಪರಂ। ಆನನ್ದ। ಯದಾ ಬೋಧಿಸತ್ತೋ ತುಸಿತಾ ಕಾಯಾ ಚವಿತ್ವಾ ಸತೋ ಸಮ್ಪಜಾನೋ ಮಾತುಕುಚ್ಛಿಂ ಓಕ್ಕಮತಿ। ತದಾಯಂ ಪಥವೀ ಕಮ್ಪತಿ ಸಙ್ಕಮ್ಪತಿ ಸಮ್ಪಕಮ್ಪತಿ ಸಮ್ಪವೇಧತಿ। ಅಯಂ। ಆನನ್ದ। ತತಿಯೋ ಹೇತು। ತತಿಯೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ।>
    text <ಪುನ ಚಪರಂ। ಆನನ್ದ। ಯದಾ ಬೋಧಿಸತ್ತೋ ಸತೋ ಸಮ್ಪಜಾನೋ ಮಾತುಕುಚ್ಛಿಸ್ಮಾ ನಿಕ್ಖಮತಿ। ತದಾಯಂ ಪಥವೀ ಕಮ್ಪತಿ ಸಙ್ಕಮ್ಪತಿ ಸಮ್ಪಕಮ್ಪತಿ ಸಮ್ಪವೇಧತಿ। ಅಯಂ। ಆನನ್ದ। ಚತುತ್ಥೋ ಹೇತು। ಚತುತ್ಥೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ।>
    text <ಪುನ ಚಪರಂ। ಆನನ್ದ। ಯದಾ ತಥಾಗತೋ ಅನುತ್ತರಂ ಸಮ್ಮಾಸಮ್ಬೋಧಿಂ ಅಭಿಸಮ್ಬುಜ್ಝತಿ। ತದಾಯಂ ಪಥವೀ ಕಮ್ಪತಿ ಸಙ್ಕಮ್ಪತಿ ಸಮ್ಪಕಮ್ಪತಿ ಸಮ್ಪವೇಧತಿ। ಅಯಂ। ಆನನ್ದ। ಪಞ್ಚಮೋ ಹೇತು। ಪಞ್ಚಮೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ।>
    text <ಪುನ ಚಪರಂ। ಆನನ್ದ। ಯದಾ ತಥಾಗತೋ ಅನುತ್ತರಂ ಧಮ್ಮಚಕ್ಕಂ ಪವತ್ತೇತಿ। ತದಾಯಂ ಪಥವೀ ಕಮ್ಪತಿ ಸಙ್ಕಮ್ಪತಿ ಸಮ್ಪಕಮ್ಪತಿ ಸಮ್ಪವೇಧತಿ। ಅಯಂ। ಆನನ್ದ। ಛಟ್ಠೋ ಹೇತು। ಛಟ್ಠೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ।>
    text <ಪುನ ಚಪರಂ। ಆನನ್ದ। ಯದಾ ತಥಾಗತೋ ಸತೋ ಸಮ್ಪಜಾನೋ ಆಯುಸಙ್ಖಾರಂ ಓಸ್ಸಜ್ಜತಿ। ತದಾಯಂ ಪಥವೀ ಕಮ್ಪತಿ ಸಙ್ಕಮ್ಪತಿ ಸಮ್ಪಕಮ್ಪತಿ ಸಮ್ಪವೇಧತಿ। ಅಯಂ। ಆನನ್ದ। ಸತ್ತಮೋ ಹೇತು। ಸತ್ತಮೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ।>
    text <ಪುನ ಚಪರಂ। ಆನನ್ದ। ಯದಾ ತಥಾಗತೋ ಅನುಪಾದಿಸೇಸಾಯ ನಿಬ್ಬಾನಧಾತುಯಾ ಪರಿನಿಬ್ಬಾಯತಿ। ತದಾಯಂ ಪಥವೀ ಕಮ್ಪತಿ ಸಙ್ಕಮ್ಪತಿ ಸಮ್ಪಕಮ್ಪತಿ ಸಮ್ಪವೇಧತಿ। ಅಯಂ। ಆನನ್ದ। ಅಟ್ಠಮೋ ಹೇತು। ಅಟ್ಠಮೋ ಪಚ್ಚಯೋ ಮಹತೋ ಭೂಮಿಚಾಲಸ್ಸ ಪಾತುಭಾವಾಯ। ಇಮೇ ಖೋ। ಆನನ್ದ। ಅಟ್ಠ ಹೇತೂ। ಅಟ್ಠ ಪಚ್ಚಯಾ ಮಹತೋ ಭೂಮಿಚಾಲಸ್ಸ ಪಾತುಭಾವಾಯಾತಿ। ದಸಮಂ।>
    stand <ಭೂಮಿಚಾಲವಗ್ಗೋ ದುತಿಯೋ।>
    text <ತಸ್ಸುದ್ದಾನಂ>
