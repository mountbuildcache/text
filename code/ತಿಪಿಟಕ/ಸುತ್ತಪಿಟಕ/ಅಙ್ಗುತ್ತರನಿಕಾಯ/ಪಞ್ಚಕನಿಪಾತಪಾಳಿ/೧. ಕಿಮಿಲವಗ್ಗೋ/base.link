text <೨೧ ೧॥ ಕಿಮಿಲವಗ್ಗೋ>
  text <೧॥ ಕಿಮಿಲಸುತ್ತಂ>
    text <೨೦೧>, <ಏಕಂ ಸಮಯಂ ಭಗವಾ ಕಿಮಿಲಾಯಂ ವಿಹರತಿ ವೇಳುವನೇ। ಅಥ ಖೋ ಆಯಸ್ಮಾ ಕಿಮಿಲೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಕಿಮಿಲೋ ಭಗವನ್ತಂ ಏತದವೋಚ ಕೋ ನು ಖೋ। ಭನ್ತೇ। ಹೇತು ಕೋ ಪಚ್ಚಯೋ। ಯೇನ ತಥಾಗತೇ ಪರಿನಿಬ್ಬುತೇ ಸದ್ಧಮ್ಮೋ ನ ಚಿರಟ್ಠಿತಿಕೋ ಹೋತೀತಿ॥ ಇಧ। ಕಿಮಿಲ। ತಥಾಗತೇ ಪರಿನಿಬ್ಬುತೇ ಭಿಕ್ಖೂ ಭಿಕ್ಖುನಿಯೋ ಉಪಾಸಕಾ ಉಪಾಸಿಕಾಯೋ ಸತ್ಥರಿ ಅಗಾರವಾ ವಿಹರನ್ತಿ ಅಪ್ಪತಿಸ್ಸಾ। ಧಮ್ಮೇ ಅಗಾರವಾ ವಿಹರನ್ತಿ ಅಪ್ಪತಿಸ್ಸಾ। ಸಙ್ಘೇ ಅಗಾರವಾ ವಿಹರನ್ತಿ ಅಪ್ಪತಿಸ್ಸಾ। ಸಿಕ್ಖಾಯ ಅಗಾರವಾ ವಿಹರನ್ತಿ ಅಪ್ಪತಿಸ್ಸಾ। ಅಞ್ಞಮಞ್ಞಂ ಅಗಾರವಾ ವಿಹರನ್ತಿ ಅಪ್ಪತಿಸ್ಸಾ। ಅಯಂ ಖೋ। ಕಿಮಿಲ। ಹೇತು ಅಯಂ ಪಚ್ಚಯೋ। ಯೇನ ತಥಾಗತೇ ಪರಿನಿಬ್ಬುತೇ ಸದ್ಧಮ್ಮೋ ನ ಚಿರಟ್ಠಿತಿಕೋ ಹೋತೀತಿ।>
    text <ಕೋ ಪನ। ಭನ್ತೇ। ಹೇತು ಕೋ ಪಚ್ಚಯೋ। ಯೇನ ತಥಾಗತೇ ಪರಿನಿಬ್ಬುತೇ ಸದ್ಧಮ್ಮೋ ಚಿರಟ್ಠಿತಿಕೋ ಹೋತೀತಿ॥ ಇಧ। ಕಿಮಿಲ। ತಥಾಗತೇ ಪರಿನಿಬ್ಬುತೇ ಭಿಕ್ಖೂ ಭಿಕ್ಖುನಿಯೋ ಉಪಾಸಕಾ ಉಪಾಸಿಕಾಯೋ ಸತ್ಥರಿ ಸಗಾರವಾ ವಿಹರನ್ತಿ ಸಪ್ಪತಿಸ್ಸಾ। ಧಮ್ಮೇ ಸಗಾರವಾ ವಿಹರನ್ತಿ ಸಪ್ಪತಿಸ್ಸಾ। ಸಙ್ಘೇ ಸಗಾರವಾ ವಿಹರನ್ತಿ ಸಪ್ಪತಿಸ್ಸಾ। ಸಿಕ್ಖಾಯ ಸಗಾರವಾ ವಿಹರನ್ತಿ ಸಪ್ಪತಿಸ್ಸಾ। ಅಞ್ಞಮಞ್ಞಂ ಸಗಾರವಾ ವಿಹರನ್ತಿ ಸಪ್ಪತಿಸ್ಸಾ। ಅಯಂ ಖೋ। ಕಿಮಿಲ। ಹೇತು ಅಯಂ ಪಚ್ಚಯೋ। ಯೇನ ತಥಾಗತೇ ಪರಿನಿಬ್ಬುತೇ ಸದ್ಧಮ್ಮೋ ಚಿರಟ್ಠಿತಿಕೋ ಹೋತೀತಿ। ಪಠಮಂ।>
  text <೨॥ ಧಮ್ಮಸ್ಸವನಸುತ್ತಂ>
    text <೨೦೨>, <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಧಮ್ಮಸ್ಸವನೇ। ಕತಮೇ ಪಞ್ಚ॥ ಅಸ್ಸುತಂ ಸುಣಾತಿ। ಸುತಂ ಪರಿಯೋದಾಪೇತಿ। ಕಙ್ಖಂ ವಿತರತಿ। ದಿಟ್ಠಿಂ ಉಜುಂ ಕರೋತಿ। ಚಿತ್ತಮಸ್ಸ ಪಸೀದತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಧಮ್ಮಸ್ಸವನೇತಿ। ದುತಿಯಂ।>
  text <೩॥ ಅಸ್ಸಾಜಾನೀಯಸುತ್ತಂ>
    text <೨೦೩>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ಭದ್ರೋ ಅಸ್ಸಾಜಾನೀಯೋ ರಾಜಾರಹೋ ಹೋತಿ ರಾಜಭೋಗ್ಗೋ। ರಞ್ಞೋ ಅಙ್ಗನ್ತ್ವೇವ ಸಙ್ಖಂ ಗಚ್ಛತಿ।>
    text <ಕತಮೇಹಿ ಪಞ್ಚಹಿ॥ ಅಜ್ಜವೇನ। ಜವೇನ। ಮದ್ದವೇನ। ಖನ್ತಿಯಾ। ಸೋರಚ್ಚೇನ ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ಭದ್ರೋ ಅಸ್ಸಾಜಾನೀಯೋ ರಾಜಾರಹೋ ಹೋತಿ ರಾಜಭೋಗ್ಗೋ। ರಞ್ಞೋ ಅಙ್ಗನ್ತ್ವೇವ ಸಙ್ಖಂ ಗಚ್ಛತಿ। ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಹುನೇಯ್ಯೋ ಹೋತಿ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸ।>
    text <ಕತಮೇಹಿ ಪಞ್ಚಹಿ॥ ಅಜ್ಜವೇನ। ಜವೇನ। ಮದ್ದವೇನ। ಖನ್ತಿಯಾ। ಸೋರಚ್ಚೇನ ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಹುನೇಯ್ಯೋ ಹೋತಿ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ತತಿಯಂ।>
  text <೪॥ ಬಲಸುತ್ತಂ>
    text <೨೦೪>, <ಪಞ್ಚಿಮಾನಿ। ಭಿಕ್ಖವೇ। ಬಲಾನಿ। ಕತಮಾನಿ ಪಞ್ಚ॥ ಸದ್ಧಾಬಲಂ। ಹಿರಿಬಲಂ। ಓತ್ತಪ್ಪಬಲಂ। ವೀರಿಯಬಲಂ। ಪಞ್ಞಾಬಲಂ ಇಮಾನಿ ಖೋ। ಭಿಕ್ಖವೇ। ಪಞ್ಚ ಬಲಾನೀತಿ। ಚತುತ್ಥಂ।>
  text <೫॥ ಚೇತೋಖಿಲಸುತ್ತಂ>
    text <೨೦೫>, <ಪಞ್ಚಿಮೇ। ಭಿಕ್ಖವೇ। ಚೇತೋಖಿಲಾ। ಕತಮೇ ಪಞ್ಚ॥ ಇಧ। ಭಿಕ್ಖವೇ। ಭಿಕ್ಖು ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ಯೋ ಸೋ। ಭಿಕ್ಖವೇ। ಭಿಕ್ಖು ಸತ್ಥರಿ ಕಙ್ಖತಿ ವಿಚಿಕಿಚ್ಛತಿ ನಾಧಿಮುಚ್ಚತಿ ನ ಸಮ್ಪಸೀದತಿ। ತಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಯಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಅಯಂ ಪಠಮೋ ಚೇತೋಖಿಲೋ।>
    text <ಪುನ ಚಪರಂ। ಭಿಕ್ಖವೇ। ಭಿಕ್ಖು ಧಮ್ಮೇ ಕಙ್ಖತಿ…ಪೇ॰… ಸಙ್ಘೇ ಕಙ್ಖತಿ…ಪೇ॰… ಸಿಕ್ಖಾಯ ಕಙ್ಖತಿ…ಪೇ॰… ಸಬ್ರಹ್ಮಚಾರೀಸು ಕುಪಿತೋ ಹೋತಿ ಅನತ್ತಮನೋ ಆಹತಚಿತ್ತೋ ಖಿಲಜಾತೋ। ಯೋ ಸೋ। ಭಿಕ್ಖವೇ। ಭಿಕ್ಖು ಸಬ್ರಹ್ಮಚಾರೀಸು ಕುಪಿತೋ ಹೋತಿ ಅನತ್ತಮನೋ ಆಹತಚಿತ್ತೋ ಖಿಲಜಾತೋ। ತಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಯಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಅಯಂ ಪಞ್ಚಮೋ ಚೇತೋಖಿಲೋ। ಇಮೇ ಖೋ। ಭಿಕ್ಖವೇ। ಪಞ್ಚ ಚೇತೋಖಿಲಾತಿ। ಪಞ್ಚಮಂ।>
  text <೬॥ ವಿನಿಬನ್ಧಸುತ್ತಂ>
    text <೨೦೬>, <ಪಞ್ಚಿಮೇ। ಭಿಕ್ಖವೇ। ಚೇತಸೋವಿನಿಬನ್ಧಾ। ಕತಮೇ ಪಞ್ಚ॥ ಇಧ। ಭಿಕ್ಖವೇ। ಭಿಕ್ಖು ಕಾಮೇಸು ಅವೀತರಾಗೋ ಹೋತಿ ಅವಿಗತಚ್ಛನ್ದೋ ಅವಿಗತಪೇಮೋ ಅವಿಗತಪಿಪಾಸೋ ಅವಿಗತಪರಿಳಾಹೋ ಅವಿಗತತಣ್ಹೋ। ಯೋ ಸೋ। ಭಿಕ್ಖವೇ। ಭಿಕ್ಖು ಕಾಮೇಸು ಅವೀತರಾಗೋ ಹೋತಿ ಅವಿಗತಚ್ಛನ್ದೋ ಅವಿಗತಪೇಮೋ ಅವಿಗತಪಿಪಾಸೋ ಅವಿಗತಪರಿಳಾಹೋ ಅವಿಗತತಣ್ಹೋ। ತಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಯಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಅಯಂ ಪಠಮೋ ಚೇತಸೋವಿನಿಬನ್ಧೋ।>
    text <ಪುನ ಚಪರಂ। ಭಿಕ್ಖವೇ। ಭಿಕ್ಖು ಕಾಯೇ ಅವೀತರಾಗೋ ಹೋತಿ…ಪೇ॰… ರೂಪೇ ಅವೀತರಾಗೋ ಹೋತಿ…ಪೇ॰… ಯಾವದತ್ಥಂ ಉದರಾವದೇಹಕಂ ಭುಞ್ಜಿತ್ವಾ ಸೇಯ್ಯಸುಖಂ ಪಸ್ಸಸುಖಂ ಮಿದ್ಧಸುಖಂ ಅನುಯುತ್ತೋ ವಿಹರತಿ…ಪೇ॰… ಅಞ್ಞತರಂ ದೇವನಿಕಾಯಂ ಪಣಿಧಾಯ ಬ್ರಹ್ಮಚರಿಯಂ ಚರತಿ ಇಮಿನಾಹಂ ಸೀಲೇನ ವಾ ವತೇನ ವಾ ತಪೇನ ವಾ ಬ್ರಹ್ಮಚರಿಯೇನ ವಾ ದೇವೋ ವಾ ಭವಿಸ್ಸಾಮಿ ದೇವಞ್ಞತರೋ ವಾತಿ। ಯೋ ಸೋ। ಭಿಕ್ಖವೇ। ಭಿಕ್ಖು ಅಞ್ಞತರಂ ದೇವನಿಕಾಯಂ ಪಣಿಧಾಯ ಬ್ರಹ್ಮಚರಿಯಂ ಚರತಿ ಇಮಿನಾಹಂ ಸೀಲೇನ ವಾ ವತೇನ ವಾ ತಪೇನ ವಾ ಬ್ರಹ್ಮಚರಿಯೇನ ವಾ ದೇವೋ ವಾ ಭವಿಸ್ಸಾಮಿ ದೇವಞ್ಞತರೋ ವಾತಿ। ತಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಯಸ್ಸ ಚಿತ್ತಂ ನ ನಮತಿ ಆತಪ್ಪಾಯ ಅನುಯೋಗಾಯ ಸಾತಚ್ಚಾಯ ಪಧಾನಾಯ। ಅಯಂ ಪಞ್ಚಮೋ ಚೇತಸೋವಿನಿಬನ್ಧೋ। ಇಮೇ ಖೋ। ಭಿಕ್ಖವೇ। ಪಞ್ಚ ಚೇತಸೋವಿನಿಬನ್ಧಾತಿ। ಛಟ್ಠಂ।>
  text <೭॥ ಯಾಗುಸುತ್ತಂ>
    text <೨೦೭>, <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಯಾಗುಯಾ। ಕತಮೇ ಪಞ್ಚ॥ ಖುದ್ದಂ ಪಟಿಹನತಿ। ಪಿಪಾಸಂ ಪಟಿವಿನೇತಿ। ವಾತಂ ಅನುಲೋಮೇತಿ। ವತ್ಥಿಂ ಸೋಧೇತಿ। ಆಮಾವಸೇಸಂ ಪಾಚೇತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಯಾಗುಯಾತಿ। ಸತ್ತಮಂ।>
  text <೮॥ ದನ್ತಕಟ್ಠಸುತ್ತಂ>
    text <೨೦೮>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ದನ್ತಕಟ್ಠಸ್ಸ ಅಖಾದನೇ। ಕತಮೇ ಪಞ್ಚ॥ ಅಚಕ್ಖುಸ್ಸಂ। ಮುಖಂ ದುಗ್ಗನ್ಧಂ ಹೋತಿ। ರಸಹರಣಿಯೋ ನ ವಿಸುಜ್ಝನ್ತಿ। ಪಿತ್ತಂ ಸೇಮ್ಹಂ ಭತ್ತಂ ಪರಿಯೋನನ್ಧತಿ। ಭತ್ತಮಸ್ಸ ನಚ್ಛಾದೇತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ದನ್ತಕಟ್ಠಸ್ಸ ಅಖಾದನೇ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ದನ್ತಕಟ್ಠಸ್ಸ ಖಾದನೇ। ಕತಮೇ ಪಞ್ಚ॥ ಚಕ್ಖುಸ್ಸಂ। ಮುಖಂ ನ ದುಗ್ಗನ್ಧಂ ಹೋತಿ। ರಸಹರಣಿಯೋ ವಿಸುಜ್ಝನ್ತಿ। ಪಿತ್ತಂ ಸೇಮ್ಹಂ ಭತ್ತಂ ನ ಪರಿಯೋನನ್ಧತಿ। ಭತ್ತಮಸ್ಸ ಛಾದೇತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ದನ್ತಕಟ್ಠಸ್ಸ ಖಾದನೇತಿ। ಅಟ್ಠಮಂ।>
  text <೯॥ ಗೀತಸ್ಸರಸುತ್ತಂ>
    text <೨೦೯>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಆಯತಕೇನ ಗೀತಸ್ಸರೇನ ಧಮ್ಮಂ ಭಣನ್ತಸ್ಸ। ಕತಮೇ ಪಞ್ಚ॥ ಅತ್ತನಾಪಿ ತಸ್ಮಿಂ ಸರೇ ಸಾರಜ್ಜತಿ। ಪರೇಪಿ ತಸ್ಮಿಂ ಸರೇ ಸಾರಜ್ಜನ್ತಿ। ಗಹಪತಿಕಾಪಿ ಉಜ್ಝಾಯನ್ತಿ ಯಥೇವ ಮಯಂ ಗಾಯಾಮ। ಏವಮೇವಂ ಖೋ ಸಮಣಾ ಸಕ್ಯಪುತ್ತಿಯಾ ಗಾಯನ್ತೀತಿ। ಸರಕುತ್ತಿಮ್ಪಿ ನಿಕಾಮಯಮಾನಸ್ಸ ಸಮಾಧಿಸ್ಸ ಭಙ್ಗೋ ಹೋತಿ। ಪಚ್ಛಿಮಾ ಜನತಾ ದಿಟ್ಠಾನುಗತಿಂ ಆಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಆಯತಕೇನ ಗೀತಸ್ಸರೇನ ಧಮ್ಮಂ ಭಣನ್ತಸ್ಸಾತಿ। ನವಮಂ।>
  text <೧೦॥ ಮುಟ್ಠಸ್ಸತಿಸುತ್ತಂ>
    text <೨೧೦>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಮುಟ್ಠಸ್ಸತಿಸ್ಸ ಅಸಮ್ಪಜಾನಸ್ಸ ನಿದ್ದಂ ಓಕ್ಕಮಯತೋ। ಕತಮೇ ಪಞ್ಚ॥ ದುಕ್ಖಂ ಸುಪತಿ। ದುಕ್ಖಂ ಪಟಿಬುಜ್ಝತಿ। ಪಾಪಕಂ ಸುಪಿನಂ ಪಸ್ಸತಿ। ದೇವತಾ ನ ರಕ್ಖನ್ತಿ। ಅಸುಚಿ ಮುಚ್ಚತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಮುಟ್ಠಸ್ಸತಿಸ್ಸ ಅಸಮ್ಪಜಾನಸ್ಸ ನಿದ್ದಂ ಓಕ್ಕಮಯತೋ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಉಪಟ್ಠಿತಸ್ಸತಿಸ್ಸ ಸಮ್ಪಜಾನಸ್ಸ ನಿದ್ದಂ ಓಕ್ಕಮಯತೋ। ಕತಮೇ ಪಞ್ಚ॥ ಸುಖಂ ಸುಪತಿ। ಸುಖಂ ಪಟಿಬುಜ್ಝತಿ। ನ ಪಾಪಕಂ ಸುಪಿನಂ ಪಸ್ಸತಿ। ದೇವತಾ ರಕ್ಖನ್ತಿ। ಅಸುಚಿ ನ ಮುಚ್ಚತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಉಪಟ್ಠಿತಸ್ಸತಿಸ್ಸ ಸಮ್ಪಜಾನಸ್ಸ ನಿದ್ದಂ ಓಕ್ಕಮಯತೋತಿ। ದಸಮಂ।>
    stand <ಕಿಮಿಲವಗ್ಗೋ ಪಠಮೋ।>
    text <ತಸ್ಸುದ್ದಾನಂ>
    block
      text <ಕಿಮಿಲೋ ಧಮ್ಮಸ್ಸವನಂ। ಆಜಾನೀಯೋ ಬಲಂ ಖಿಲಂ।>
      text <ವಿನಿಬನ್ಧಂ ಯಾಗು ಕಟ್ಠಂ। ಗೀತಂ ಮುಟ್ಠಸ್ಸತಿನಾ ಚಾತಿ॥>
