text <೨೨ ೨॥ ಅಕ್ಕೋಸಕವಗ್ಗೋ>
  text <೧॥ ಅಕ್ಕೋಸಕಸುತ್ತಂ>
    text <೨೧೧>, <ಯೋ ಸೋ। ಭಿಕ್ಖವೇ। ಭಿಕ್ಖು ಅಕ್ಕೋಸಕಪರಿಭಾಸಕೋ ಅರಿಯೂಪವಾದೀ ಸಬ್ರಹ್ಮಚಾರೀನಂ। ತಸ್ಸ ಪಞ್ಚ ಆದೀನವಾ ಪಾಟಿಕಙ್ಖಾ। ಕತಮೇ ಪಞ್ಚ॥ ಪಾರಾಜಿಕೋ ವಾ ಹೋತಿ ಛಿನ್ನಪರಿಪನ್ಥೋ। ಅಞ್ಞತರಂ ವಾ ಸಂಕಿಲಿಟ್ಠಂ ಆಪತ್ತಿಂ ಆಪಜ್ಜತಿ। ಬಾಳ್ಹಂ ವಾ ರೋಗಾತಙ್ಕಂ ಫುಸತಿ। ಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಯೋ ಸೋ। ಭಿಕ್ಖವೇ। ಭಿಕ್ಖು ಅಕ್ಕೋಸಕಪರಿಭಾಸಕೋ ಅರಿಯೂಪವಾದೀ ಸಬ್ರಹ್ಮಚಾರೀನಂ। ತಸ್ಸ ಇಮೇ ಪಞ್ಚ ಆದೀನವಾ ಪಾಟಿಕಙ್ಖಾತಿ। ಪಠಮಂ।>
  text <೨॥ ಭಣ್ಡನಕಾರಕಸುತ್ತಂ>
    text <೨೧೨>, <ಯೋ ಸೋ। ಭಿಕ್ಖವೇ। ಭಿಕ್ಖು ಭಣ್ಡನಕಾರಕೋ ಕಲಹಕಾರಕೋ ವಿವಾದಕಾರಕೋ ಭಸ್ಸಕಾರಕೋ ಸಙ್ಘೇ ಅಧಿಕರಣಕಾರಕೋ। ತಸ್ಸ ಪಞ್ಚ ಆದೀನವಾ ಪಾಟಿಕಙ್ಖಾ। ಕತಮೇ ಪಞ್ಚ॥ ಅನಧಿಗತಂ ನಾಧಿಗಚ್ಛತಿ। ಅಧಿಗತಾ ಪರಿಹಾಯತಿ। ಪಾಪಕೋ ಕಿತ್ತಿಸದ್ದೋ ಅಬ್ಭುಗ್ಗಚ್ಛತಿ। ಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಯೋ ಸೋ। ಭಿಕ್ಖವೇ। ಭಿಕ್ಖು ಭಣ್ಡನಕಾರಕೋ ಕಲಹಕಾರಕೋ ವಿವಾದಕಾರಕೋ ಭಸ್ಸಕಾರಕೋ ಸಙ್ಘೇ ಅಧಿಕರಣಕಾರಕೋ। ತಸ್ಸ ಇಮೇ ಪಞ್ಚ ಆದೀನವಾ ಪಾಟಿಕಙ್ಖಾತಿ। ದುತಿಯಂ।>
  text <೩॥ ಸೀಲಸುತ್ತಂ>
    text <೨೧೩>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ದುಸ್ಸೀಲಸ್ಸ ಸೀಲವಿಪತ್ತಿಯಾ। ಕತಮೇ ಪಞ್ಚ॥ ಇಧ। ಭಿಕ್ಖವೇ। ದುಸ್ಸೀಲೋ ಸೀಲವಿಪನ್ನೋ ಪಮಾದಾಧಿಕರಣಂ ಮಹತಿಂ ಭೋಗಜಾನಿಂ ನಿಗಚ್ಛತಿ। ಅಯಂ। ಭಿಕ್ಖವೇ। ಪಠಮೋ ಆದೀನವೋ ದುಸ್ಸೀಲಸ್ಸ ಸೀಲವಿಪತ್ತಿಯಾ।>
    text <ಪುನ ಚಪರಂ। ಭಿಕ್ಖವೇ। ದುಸ್ಸೀಲಸ್ಸ ಸೀಲವಿಪನ್ನಸ್ಸ ಪಾಪಕೋ ಕಿತ್ತಿಸದ್ದೋ ಅಬ್ಭುಗ್ಗಚ್ಛತಿ। ಅಯಂ। ಭಿಕ್ಖವೇ। ದುತಿಯೋ ಆದೀನವೋ ದುಸ್ಸೀಲಸ್ಸ ಸೀಲವಿಪತ್ತಿಯಾ।>
    text <ಪುನ ಚಪರಂ। ಭಿಕ್ಖವೇ। ದುಸ್ಸೀಲೋ ಸೀಲವಿಪನ್ನೋ ಯಞ್ಞದೇವ ಪರಿಸಂ ಉಪಸಙ್ಕಮತಿ ಯದಿ ಖತ್ತಿಯಪರಿಸಂ। ಯದಿ ಬ್ರಾಹ್ಮಣಪರಿಸಂ। ಯದಿ ಗಹಪತಿಪರಿಸಂ। ಯದಿ ಸಮಣಪರಿಸಂ ಅವಿಸಾರದೋ ಉಪಸಙ್ಕಮತಿ ಮಙ್ಕುಭೂತೋ। ಅಯಂ। ಭಿಕ್ಖವೇ। ತತಿಯೋ ಆದೀನವೋ ದುಸ್ಸೀಲಸ್ಸ ಸೀಲವಿಪತ್ತಿಯಾ।>
    text <ಪುನ ಚಪರಂ। ಭಿಕ್ಖವೇ। ದುಸ್ಸೀಲೋ ಸೀಲವಿಪನ್ನೋ ಸಮ್ಮೂಳ್ಹೋ ಕಾಲಂ ಕರೋತಿ। ಅಯಂ। ಭಿಕ್ಖವೇ। ಚತುತ್ಥೋ ಆದೀನವೋ ದುಸ್ಸೀಲಸ್ಸ ಸೀಲವಿಪತ್ತಿಯಾ।>
    text <ಪುನ ಚಪರಂ। ಭಿಕ್ಖವೇ। ದುಸ್ಸೀಲೋ ಸೀಲವಿಪನ್ನೋ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಅಯಂ। ಭಿಕ್ಖವೇ। ಪಞ್ಚಮೋ ಆದೀನವೋ ದುಸ್ಸೀಲಸ್ಸ ಸೀಲವಿಪತ್ತಿಯಾ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ದುಸ್ಸೀಲಸ್ಸ ಸೀಲವಿಪತ್ತಿಯಾ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಸೀಲವತೋ ಸೀಲಸಮ್ಪದಾಯ। ಕತಮೇ ಪಞ್ಚ॥ ಇಧ। ಭಿಕ್ಖವೇ। ಸೀಲವಾ ಸೀಲಸಮ್ಪನ್ನೋ ಅಪ್ಪಮಾದಾಧಿಕರಣಂ ಮಹನ್ತಂ ಭೋಗಕ್ಖನ್ಧಂ ಅಧಿಗಚ್ಛತಿ। ಅಯಂ। ಭಿಕ್ಖವೇ। ಪಠಮೋ ಆನಿಸಂಸೋ ಸೀಲವತೋ ಸೀಲಸಮ್ಪದಾಯ।>
    text <ಪುನ ಚಪರಂ। ಭಿಕ್ಖವೇ। ಸೀಲವತೋ ಸೀಲಸಮ್ಪನ್ನಸ್ಸ ಕಲ್ಯಾಣೋ ಕಿತ್ತಿಸದ್ದೋ ಅಬ್ಭುಗ್ಗಚ್ಛತಿ। ಅಯಂ। ಭಿಕ್ಖವೇ। ದುತಿಯೋ ಆನಿಸಂಸೋ ಸೀಲವತೋ ಸೀಲಸಮ್ಪದಾಯ।>
    text <ಪುನ ಚಪರಂ। ಭಿಕ್ಖವೇ। ಸೀಲವಾ ಸೀಲಸಮ್ಪನ್ನೋ ಯಞ್ಞದೇವ ಪರಿಸಂ ಉಪಸಙ್ಕಮತಿ ಯದಿ ಖತ್ತಿಯಪರಿಸಂ। ಯದಿ ಬ್ರಾಹ್ಮಣಪರಿಸಂ। ಯದಿ ಗಹಪತಿಪರಿಸಂ। ಯದಿ ಸಮಣಪರಿಸಂ ವಿಸಾರದೋ ಉಪಸಙ್ಕಮತಿ ಅಮಙ್ಕುಭೂತೋ। ಅಯಂ ಭಿಕ್ಖವೇ। ತತಿಯೋ ಆನಿಸಂಸೋ ಸೀಲವತೋ ಸೀಲಸಮ್ಪದಾಯ।>
    text <ಪುನ ಚಪರಂ। ಭಿಕ್ಖವೇ। ಸೀಲವಾ ಸೀಲಸಮ್ಪನ್ನೋ ಅಸಮ್ಮೂಳ್ಹೋ ಕಾಲಂ ಕರೋತಿ। ಅಯಂ। ಭಿಕ್ಖವೇ। ಚತುತ್ಥೋ ಆನಿಸಂಸೋ ಸೀಲವತೋ ಸೀಲಸಮ್ಪದಾಯ।>
    text <ಪುನ ಚಪರಂ। ಭಿಕ್ಖವೇ। ಸೀಲವಾ ಸೀಲಸಮ್ಪನ್ನೋ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜತಿ। ಅಯಂ। ಭಿಕ್ಖವೇ। ಪಞ್ಚಮೋ ಆನಿಸಂಸೋ ಸೀಲವತೋ ಸೀಲಸಮ್ಪದಾಯ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಸೀಲವತೋ ಸೀಲಸಮ್ಪದಾಯಾತಿ। ತತಿಯಂ।>
  text <೪॥ ಬಹುಭಾಣಿಸುತ್ತಂ>
    text <೨೧೪>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಬಹುಭಾಣಿಸ್ಮಿಂ ಪುಗ್ಗಲೇ। ಕತಮೇ ಪಞ್ಚ॥ ಮುಸಾ ಭಣತಿ। ಪಿಸುಣಂ ಭಣತಿ। ಫರುಸಂ ಭಣತಿ। ಸಮ್ಫಪ್ಪಲಾಪಂ ಭಣತಿ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಬಹುಭಾಣಿಸ್ಮಿಂ ಪುಗ್ಗಲೇ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಮನ್ತಭಾಣಿಸ್ಮಿಂ ಪುಗ್ಗಲೇ। ಕತಮೇ ಪಞ್ಚ॥ ನ ಮುಸಾ ಭಣತಿ। ನ ಪಿಸುಣಂ ಭಣತಿ। ನ ಫರುಸಂ ಭಣತಿ। ನ ಸಮ್ಫಪ್ಪಲಾಪಂ ಭಣತಿ। ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಮನ್ತಭಾಣಿಸ್ಮಿಂ ಪುಗ್ಗಲೇತಿ। ಚತುತ್ಥಂ।>
  text <೫॥ ಪಠಮಅಕ್ಖನ್ತಿಸುತ್ತಂ>
    text <೨೧೫>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಅಕ್ಖನ್ತಿಯಾ। ಕತಮೇ ಪಞ್ಚ॥ ಬಹುನೋ ಜನಸ್ಸ ಅಪ್ಪಿಯೋ ಹೋತಿ ಅಮನಾಪೋ। ವೇರಬಹುಲೋ ಚ ಹೋತಿ। ವಜ್ಜಬಹುಲೋ ಚ। ಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಅಕ್ಖನ್ತಿಯಾ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಖನ್ತಿಯಾ। ಕತಮೇ ಪಞ್ಚ॥ ಬಹುನೋ ಜನಸ್ಸ ಪಿಯೋ ಹೋತಿ ಮನಾಪೋ। ನ ವೇರಬಹುಲೋ ಹೋತಿ। ನ ವಜ್ಜಬಹುಲೋ। ಅಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಖನ್ತಿಯಾತಿ। ಪಞ್ಚಮಂ।>
  text <೬॥ ದುತಿಯಅಕ್ಖನ್ತಿಸುತ್ತಂ>
    text <೨೧೬>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಅಕ್ಖನ್ತಿಯಾ। ಕತಮೇ ಪಞ್ಚ॥ ಬಹುನೋ ಜನಸ್ಸ ಅಪ್ಪಿಯೋ ಹೋತಿ ಅಮನಾಪೋ। ಲುದ್ದೋ ಚ ಹೋತಿ। ವಿಪ್ಪಟಿಸಾರೀ ಚ। ಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಅಕ್ಖನ್ತಿಯಾ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಖನ್ತಿಯಾ। ಕತಮೇ ಪಞ್ಚ॥ ಬಹುನೋ ಜನಸ್ಸ ಪಿಯೋ ಹೋತಿ ಮನಾಪೋ। ಅಲುದ್ದೋ ಚ ಹೋತಿ। ಅವಿಪ್ಪಟಿಸಾರೀ ಚ। ಅಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಖನ್ತಿಯಾತಿ। ಛಟ್ಠಂ।>
  text <೭॥ ಪಠಮಅಪಾಸಾದಿಕಸುತ್ತಂ>
    text <೨೧೭>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಅಪಾಸಾದಿಕೇ। ಕತಮೇ ಪಞ್ಚ॥ ಅತ್ತಾಪಿ ಅತ್ತಾನಂ ಉಪವದತಿ। ಅನುವಿಚ್ಚ ವಿಞ್ಞೂ ಗರಹನ್ತಿ। ಪಾಪಕೋ ಕಿತ್ತಿಸದ್ದೋ ಅಬ್ಭುಗ್ಗಚ್ಛತಿ। ಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಅಪಾಸಾದಿಕೇ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಪಾಸಾದಿಕೇ। ಕತಮೇ ಪಞ್ಚ॥ ಅತ್ತಾಪಿ ಅತ್ತಾನಂ ನ ಉಪವದತಿ। ಅನುವಿಚ್ಚ ವಿಞ್ಞೂ ಪಸಂಸನ್ತಿ। ಕಲ್ಯಾಣೋ ಕಿತ್ತಿಸದ್ದೋ ಅಬ್ಭುಗ್ಗಚ್ಛತಿ। ಅಸಮ್ಮೂಳ್ಹೋ ಕಾಲಂ ಕರೋತಿ। ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಪಾಸಾದಿಕೇತಿ। ಸತ್ತಮಂ।>
  text <೮॥ ದುತಿಯಅಪಾಸಾದಿಕಸುತ್ತಂ>
    text <೨೧೮>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಅಪಾಸಾದಿಕೇ। ಕತಮೇ ಪಞ್ಚ॥ ಅಪ್ಪಸನ್ನಾ ನಪ್ಪಸೀದನ್ತಿ। ಪಸನ್ನಾನಞ್ಚ ಏಕಚ್ಚಾನಂ ಅಞ್ಞಥತ್ತಂ ಹೋತಿ। ಸತ್ಥುಸಾಸನಂ ಅಕತಂ ಹೋತಿ। ಪಚ್ಛಿಮಾ ಜನತಾ ದಿಟ್ಠಾನುಗತಿಂ ಆಪಜ್ಜತಿ। ಚಿತ್ತಮಸ್ಸ ನಪ್ಪಸೀದತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಅಪಾಸಾದಿಕೇ।>
    text <ಪಞ್ಚಿಮೇ। ಭಿಕ್ಖವೇ। ಆನಿಸಂಸಾ ಪಾಸಾದಿಕೇ। ಕತಮೇ ಪಞ್ಚ॥ ಅಪ್ಪಸನ್ನಾ ಪಸೀದನ್ತಿ। ಪಸನ್ನಾನಞ್ಚ ಭಿಯ್ಯೋಭಾವೋ ಹೋತಿ। ಸತ್ಥುಸಾಸನಂ ಕತಂ ಹೋತಿ। ಪಚ್ಛಿಮಾ ಜನತಾ ದಿಟ್ಠಾನುಗತಿಂ ಆಪಜ್ಜತಿ। ಚಿತ್ತಮಸ್ಸ ಪಸೀದತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆನಿಸಂಸಾ ಪಾಸಾದಿಕೇತಿ। ಅಟ್ಠಮಂ।>
  text <೯॥ ಅಗ್ಗಿಸುತ್ತಂ>
    text <೨೧೯>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಅಗ್ಗಿಸ್ಮಿಂ। ಕತಮೇ ಪಞ್ಚ॥ ಅಚಕ್ಖುಸ್ಸೋ। ದುಬ್ಬಣ್ಣಕರಣೋ। ದುಬ್ಬಲಕರಣೋ। ಸಙ್ಗಣಿಕಾಪವಡ್ಢನೋ। ತಿರಚ್ಛಾನಕಥಾಪವತ್ತನಿಕೋ ಹೋತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಅಗ್ಗಿಸ್ಮಿನ್ತಿ। ನವಮಂ।>
  text <೧೦॥ ಮಧುರಾಸುತ್ತಂ>
    text <೨೨೦>, <ಪಞ್ಚಿಮೇ। ಭಿಕ್ಖವೇ। ಆದೀನವಾ ಮಧುರಾಯಂ। ಕತಮೇ ಪಞ್ಚ॥ ವಿಸಮಾ। ಬಹುರಜಾ। ಚಣ್ಡಸುನಖಾ। ವಾಳಯಕ್ಖಾ। ದುಲ್ಲಭಪಿಣ್ಡಾ ಇಮೇ ಖೋ। ಭಿಕ್ಖವೇ। ಪಞ್ಚ ಆದೀನವಾ ಮಧುರಾಯನ್ತಿ। ದಸಮಂ।>
    stand <ಅಕ್ಕೋಸಕವಗ್ಗೋ ದುತಿಯೋ।>
    text <ತಸ್ಸುದ್ದಾನಂ>
    block
      text <ಅಕ್ಕೋಸಭಣ್ಡನಸೀಲಂ। ಬಹುಭಾಣೀ ದ್ವೇ ಅಖನ್ತಿಯೋ।>
      text <ಅಪಾಸಾದಿಕಾ ದ್ವೇ ವುತ್ತಾ। ಅಗ್ಗಿಸ್ಮಿಂ ಮಧುರೇನ ಚಾತಿ॥>
