text <೧೪ ೪॥ ರಾಜವಗ್ಗೋ>
  text <೧॥ ಪಠಮಚಕ್ಕಾನುವತ್ತನಸುತ್ತಂ>
    text <೧೩೧>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಾಜಾ ಚಕ್ಕವತ್ತೀ ಧಮ್ಮೇನೇವ ಚಕ್ಕಂ ವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಕೇನಚಿ ಮನುಸ್ಸಭೂತೇನ ಪಚ್ಚತ್ಥಿಕೇನ ಪಾಣಿನಾ।>
    text <ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಾಜಾ ಚಕ್ಕವತ್ತೀ ಅತ್ಥಞ್ಞೂ ಚ ಹೋತಿ। ಧಮ್ಮಞ್ಞೂ ಚ। ಮತ್ತಞ್ಞೂ ಚ। ಕಾಲಞ್ಞೂ ಚ। ಪರಿಸಞ್ಞೂ ಚ। ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಾಜಾ ಚಕ್ಕವತ್ತೀ ಧಮ್ಮೇನೇವ ಚಕ್ಕಂ ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಕೇನಚಿ ಮನುಸ್ಸಭೂತೇನ ಪಚ್ಚತ್ಥಿಕೇನ ಪಾಣಿನಾ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಧಮ್ಮೇನೇವ ಅನುತ್ತರಂ ಧಮ್ಮಚಕ್ಕಂ ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿಂ।>
    text <ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಅತ್ಥಞ್ಞೂ। ಧಮ್ಮಞ್ಞೂ। ಮತ್ತಞ್ಞೂ। ಕಾಲಞ್ಞೂ। ಪರಿಸಞ್ಞೂ। ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಧಮ್ಮೇನೇವ ಅನುತ್ತರಂ ಧಮ್ಮಚಕ್ಕಂ ಪವತ್ತೇತಿ। ತಂ ಹೋತಿ ಧಮ್ಮಚಕ್ಕಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿನ್ತಿ। ಪಠಮಂ।>
  text <೨॥ ದುತಿಯಚಕ್ಕಾನುವತ್ತನಸುತ್ತಂ>
    text <೧೩೨>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ಚಕ್ಕವತ್ತಿಸ್ಸ ಜೇಟ್ಠೋ ಪುತ್ತೋ ಪಿತರಾ ಪವತ್ತಿತಂ ಚಕ್ಕಂ ಧಮ್ಮೇನೇವ ಅನುಪ್ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಕೇನಚಿ ಮನುಸ್ಸಭೂತೇನ ಪಚ್ಚತ್ಥಿಕೇನ ಪಾಣಿನಾ।>
    text <ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಞ್ಞೋ ಚಕ್ಕವತ್ತಿಸ್ಸ ಜೇಟ್ಠೋ ಪುತ್ತೋ ಅತ್ಥಞ್ಞೂ ಚ ಹೋತಿ। ಧಮ್ಮಞ್ಞೂ ಚ। ಮತ್ತಞ್ಞೂ ಚ। ಕಾಲಞ್ಞೂ ಚ। ಪರಿಸಞ್ಞೂ ಚ। ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ಚಕ್ಕವತ್ತಿಸ್ಸ ಜೇಟ್ಠೋ ಪುತ್ತೋ ಪಿತರಾ ಪವತ್ತಿತಂ ಚಕ್ಕಂ ಧಮ್ಮೇನೇವ ಅನುಪ್ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಕೇನಚಿ ಮನುಸ್ಸಭೂತೇನ ಪಚ್ಚತ್ಥಿಕೇನ ಪಾಣಿನಾ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಸಾರಿಪುತ್ತೋ ತಥಾಗತೇನ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಸಮ್ಮದೇವ ಅನುಪ್ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿಂ।>
    text <ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಸಾರಿಪುತ್ತೋ ಅತ್ಥಞ್ಞೂ। ಧಮ್ಮಞ್ಞೂ। ಮತ್ತಞ್ಞೂ। ಕಾಲಞ್ಞೂ। ಪರಿಸಞ್ಞೂ। ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಸಾರಿಪುತ್ತೋ ತಥಾಗತೇನ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಸಮ್ಮದೇವ ಅನುಪ್ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿನ್ತಿ। ದುತಿಯಂ।>
  text <೩॥ ಧಮ್ಮರಾಜಾಸುತ್ತಂ>
    text <೧೩೩>, <ಯೋಪಿ ಸೋ। ಭಿಕ್ಖವೇ। ರಾಜಾ ಚಕ್ಕವತ್ತೀ ಧಮ್ಮಿಕೋ ಧಮ್ಮರಾಜಾ। ಸೋಪಿ ನ ಅರಾಜಕಂ ಚಕ್ಕಂ ವತ್ತೇತೀತಿ। ಏವಂ ವುತ್ತೇ ಅಞ್ಞತರೋ ಭಿಕ್ಖು ಭಗವನ್ತಂ ಏತದವೋಚ ಕೋ ಪನ। ಭನ್ತೇ। ರಞ್ಞೋ ಚಕ್ಕವತ್ತಿಸ್ಸ ಧಮ್ಮಿಕಸ್ಸ ಧಮ್ಮರಞ್ಞೋ ರಾಜಾತಿ॥ ಧಮ್ಮೋ। ಭಿಕ್ಖೂತಿ ಭಗವಾ ಅವೋಚ।>
    text <ಇಧ। ಭಿಕ್ಖು। ರಾಜಾ ಚಕ್ಕವತ್ತೀ ಧಮ್ಮಿಕೋ ಧಮ್ಮರಾಜಾ ಧಮ್ಮಞ್ಞೇವ ನಿಸ್ಸಾಯ ಧಮ್ಮಂ ಸಕ್ಕರೋನ್ತೋ ಧಮ್ಮಂ ಗರುಂ ಕರೋನ್ತೋ ಧಮ್ಮಂ ಅಪಚಾಯಮಾನೋ ಧಮ್ಮದ್ಧಜೋ ಧಮ್ಮಕೇತು ಧಮ್ಮಾಧಿಪತೇಯ್ಯೋ ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹತಿ ಅನ್ತೋಜನಸ್ಮಿಂ।>
    text <ಪುನ ಚಪರಂ। ಭಿಕ್ಖು। ರಾಜಾ ಚಕ್ಕವತ್ತೀ ಧಮ್ಮಿಕೋ ಧಮ್ಮರಾಜಾ ಧಮ್ಮಞ್ಞೇವ ನಿಸ್ಸಾಯ ಧಮ್ಮಂ ಸಕ್ಕರೋನ್ತೋ ಧಮ್ಮಂ ಗರುಂ ಕರೋನ್ತೋ ಧಮ್ಮಂ ಅಪಚಾಯಮಾನೋ ಧಮ್ಮದ್ಧಜೋ ಧಮ್ಮಕೇತು ಧಮ್ಮಾಧಿಪತೇಯ್ಯೋ ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹತಿ ಖತ್ತಿಯೇಸು ಅನುಯನ್ತೇಸು …ಪೇ॰… ಬಲಕಾಯಸ್ಮಿಂ ಬ್ರಾಹ್ಮಣಗಹಪತಿಕೇಸು ನೇಗಮಜಾನಪದೇಸು ಸಮಣಬ್ರಾಹ್ಮಣೇಸು ಮಿಗಪಕ್ಖೀಸು। ಸ ಖೋ ಸೋ। ಭಿಕ್ಖು। ರಾಜಾ ಚಕ್ಕವತ್ತೀ ಧಮ್ಮಿಕೋ ಧಮ್ಮರಾಜಾ ಧಮ್ಮಞ್ಞೇವ ನಿಸ್ಸಾಯ ಧಮ್ಮಂ ಸಕ್ಕರೋನ್ತೋ ಧಮ್ಮಂ ಗರುಂ ಕರೋನ್ತೋ ಧಮ್ಮಂ ಅಪಚಾಯಮಾನೋ ಧಮ್ಮದ್ಧಜೋ ಧಮ್ಮಕೇತು ಧಮ್ಮಾಧಿಪತೇಯ್ಯೋ ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹಿತ್ವಾ ಅನ್ತೋಜನಸ್ಮಿಂ ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹಿತ್ವಾ ಖತ್ತಿಯೇಸು ಅನುಯನ್ತೇಸು ಬಲಕಾಯಸ್ಮಿಂ ಬ್ರಾಹ್ಮಣಗಹಪತಿಕೇಸು ನೇಗಮಜಾನಪದೇಸು ಸಮಣಬ್ರಾಹ್ಮಣೇಸು ಮಿಗಪಕ್ಖೀಸು ಧಮ್ಮೇನೇವ ಚಕ್ಕಂ ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಕೇನಚಿ ಮನುಸ್ಸಭೂತೇನ ಪಚ್ಚತ್ಥಿಕೇನ ಪಾಣಿನಾ।>
    text <ಏವಮೇವಂ ಖೋ। ಭಿಕ್ಖು। ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಧಮ್ಮಿಕೋ ಧಮ್ಮರಾಜಾ ಧಮ್ಮಞ್ಞೇವ ನಿಸ್ಸಾಯ ಧಮ್ಮಂ ಸಕ್ಕರೋನ್ತೋ ಧಮ್ಮಂ ಗರುಂ ಕರೋನ್ತೋ ಧಮ್ಮಂ ಅಪಚಾಯಮಾನೋ ಧಮ್ಮದ್ಧಜೋ ಧಮ್ಮಕೇತು ಧಮ್ಮಾಧಿಪತೇಯ್ಯೋ ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹತಿ ಭಿಕ್ಖೂಸು ಏವರೂಪಂ ಕಾಯಕಮ್ಮಂ ಸೇವಿತಬ್ಬಂ। ಏವರೂಪಂ ಕಾಯಕಮ್ಮಂ ನ ಸೇವಿತಬ್ಬಂ। ಏವರೂಪಂ ವಚೀಕಮ್ಮಂ ಸೇವಿತಬ್ಬಂ। ಏವರೂಪಂ ವಚೀಕಮ್ಮಂ ನ ಸೇವಿತಬ್ಬಂ। ಏವರೂಪಂ ಮನೋಕಮ್ಮಂ ಸೇವಿತಬ್ಬಂ। ಏವರೂಪಂ ಮನೋಕಮ್ಮಂ ನ ಸೇವಿತಬ್ಬಂ। ಏವರೂಪೋ ಆಜೀವೋ ಸೇವಿತಬ್ಬೋ। ಏವರೂಪೋ ಆಜೀವೋ ನ ಸೇವಿತಬ್ಬೋ। ಏವರೂಪೋ ಗಾಮನಿಗಮೋ ಸೇವಿತಬ್ಬೋ। ಏವರೂಪೋ ಗಾಮನಿಗಮೋ ನ ಸೇವಿತಬ್ಬೋತಿ।>
    text <ಪುನ ಚಪರಂ। ಭಿಕ್ಖು। ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಧಮ್ಮಿಕೋ ಧಮ್ಮರಾಜಾ ಧಮ್ಮಞ್ಞೇವ ನಿಸ್ಸಾಯ ಧಮ್ಮಂ ಸಕ್ಕರೋನ್ತೋ ಧಮ್ಮಂ ಗರುಂ ಕರೋನ್ತೋ ಧಮ್ಮಂ ಅಪಚಾಯಮಾನೋ ಧಮ್ಮದ್ಧಜೋ ಧಮ್ಮಕೇತು ಧಮ್ಮಾಧಿಪತೇಯ್ಯೋ ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹತಿ ಭಿಕ್ಖುನೀಸು …ಪೇ॰… ಉಪಾಸಕೇಸು…ಪೇ॰… ಉಪಾಸಿಕಾಸು ಏವರೂಪಂ ಕಾಯಕಮ್ಮಂ ಸೇವಿತಬ್ಬಂ। ಏವರೂಪಂ ಕಾಯಕಮ್ಮಂ ನ ಸೇವಿತಬ್ಬಂ। ಏವರೂಪಂ ವಚೀಕಮ್ಮಂ ಸೇವಿತಬ್ಬಂ। ಏವರೂಪಂ ವಚೀಕಮ್ಮಂ ನ ಸೇವಿತಬ್ಬಂ। ಏವರೂಪಂ ಮನೋಕಮ್ಮಂ ಸೇವಿತಬ್ಬಂ। ಏವರೂಪಂ ಮನೋಕಮ್ಮಂ ನ ಸೇವಿತಬ್ಬಂ। ಏವರೂಪೋ ಆಜೀವೋ ಸೇವಿತಬ್ಬೋ। ಏವರೂಪೋ ಆಜೀವೋ ನ ಸೇವಿತಬ್ಬೋ। ಏವರೂಪೋ ಗಾಮನಿಗಮೋ ಸೇವಿತಬ್ಬೋ। ಏವರೂಪೋ ಗಾಮನಿಗಮೋ ನ ಸೇವಿತಬ್ಬೋತಿ।>
    text <ಸ ಖೋ ಸೋ। ಭಿಕ್ಖು। ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ಧಮ್ಮಿಕೋ ಧಮ್ಮರಾಜಾ ಧಮ್ಮಞ್ಞೇವ ನಿಸ್ಸಾಯ ಧಮ್ಮಂ ಸಕ್ಕರೋನ್ತೋ ಧಮ್ಮಂ ಗರುಂ ಕರೋನ್ತೋ ಧಮ್ಮಂ ಅಪಚಾಯಮಾನೋ ಧಮ್ಮದ್ಧಜೋ ಧಮ್ಮಕೇತು ಧಮ್ಮಾಧಿಪತೇಯ್ಯೋ ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹಿತ್ವಾ ಭಿಕ್ಖೂಸು। ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹಿತ್ವಾ ಭಿಕ್ಖುನೀಸು। ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹಿತ್ವಾ ಉಪಾಸಕೇಸು। ಧಮ್ಮಿಕಂ ರಕ್ಖಾವರಣಗುತ್ತಿಂ ಸಂವಿದಹಿತ್ವಾ ಉಪಾಸಿಕಾಸು ಧಮ್ಮೇನೇವ ಅನುತ್ತರಂ ಧಮ್ಮಚಕ್ಕಂ ಪವತ್ತೇತಿ। ತಂ ಹೋತಿ ಚಕ್ಕಂ ಅಪ್ಪಟಿವತ್ತಿಯಂ ಸಮಣೇನ ವಾ ಬ್ರಾಹ್ಮಣೇನ ವಾ ದೇವೇನ ವಾ ಮಾರೇನ ವಾ ಬ್ರಹ್ಮುನಾ ವಾ ಕೇನಚಿ ವಾ ಲೋಕಸ್ಮಿನ್ತಿ। ತತಿಯಂ।>
  text <೪॥ ಯಸ್ಸಂದಿಸಂಸುತ್ತಂ>
    text <೧೩೪>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಾಜಾ ಖತ್ತಿಯೋ ಮುದ್ಧಾವಸಿತ್ತೋ ಯಸ್ಸಂ ಯಸ್ಸಂ ದಿಸಾಯಂ ವಿಹರತಿ। ಸಕಸ್ಮಿಂಯೇವ ವಿಜಿತೇ ವಿಹರತಿ।>
    text <ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಾಜಾ ಖತ್ತಿಯೋ ಮುದ್ಧಾವಸಿತ್ತೋ ಉಭತೋ ಸುಜಾತೋ ಹೋತಿ ಮಾತಿತೋ ಚ ಪಿತಿತೋ ಚ। ಸಂಸುದ್ಧಗಹಣಿಕೋ। ಯಾವ ಸತ್ತಮಾ ಪಿತಾಮಹಯುಗಾ ಅಕ್ಖಿತ್ತೋ ಅನುಪಕ್ಕುಟ್ಠೋ ಜಾತಿವಾದೇನ। ಅಡ್ಢೋ ಹೋತಿ ಮಹದ್ಧನೋ ಮಹಾಭೋಗೋ ಪರಿಪುಣ್ಣಕೋಸಕೋಟ್ಠಾಗಾರೋ। ಬಲವಾ ಖೋ ಪನ ಹೋತಿ ಚತುರಙ್ಗಿನಿಯಾ ಸೇನಾಯ ಸಮನ್ನಾಗತೋ ಅಸ್ಸವಾಯ ಓವಾದಪಟಿಕರಾಯ। ಪರಿಣಾಯಕೋ ಖೋ ಪನಸ್ಸ ಹೋತಿ ಪಣ್ಡಿತೋ ವಿಯತ್ತೋ ಮೇಧಾವೀ ಪಟಿಬಲೋ ಅತೀತಾನಾಗತಪಚ್ಚುಪ್ಪನ್ನೇ ಅತ್ಥೇ ಚಿನ್ತೇತುಂ। ತಸ್ಸಿಮೇ ಚತ್ತಾರೋ ಧಮ್ಮಾ ಯಸಂ ಪರಿಪಾಚೇನ್ತಿ। ಸೋ ಇಮಿನಾ ಯಸಪಞ್ಚಮೇನ ಧಮ್ಮೇನ ಸಮನ್ನಾಗತೋ ಯಸ್ಸಂ ಯಸ್ಸಂ ದಿಸಾಯಂ ವಿಹರತಿ। ಸಕಸ್ಮಿಂಯೇವ ವಿಜಿತೇ ವಿಹರತಿ। ತಂ ಕಿಸ್ಸ ಹೇತು॥ ಏವಞ್ಹೇತಂ। ಭಿಕ್ಖವೇ। ಹೋತಿ ವಿಜಿತಾವೀನಂ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಯಸ್ಸಂ ಯಸ್ಸಂ ದಿಸಾಯಂ ವಿಹರತಿ। ವಿಮುತ್ತಚಿತ್ತೋವ ವಿಹರತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ಸೀಲವಾ ಹೋತಿ। ಪಾತಿಮೋಕ್ಖಸಂವರಸಂವುತೋ ವಿಹರತಿ ಆಚಾರಗೋಚರಸಮ್ಪನ್ನೋ ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀ। ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸು ರಾಜಾವ ಖತ್ತಿಯೋ ಮುದ್ಧಾವಸಿತ್ತೋ ಜಾತಿಸಮ್ಪನ್ನೋ। ಬಹುಸ್ಸುತೋ ಹೋತಿ ಸುತಧರೋ ಸುತಸನ್ನಿಚಯೋ। ಯೇ ತೇ ಧಮ್ಮಾ ಆದಿಕಲ್ಯಾಣಾ ಮಜ್ಝೇಕಲ್ಯಾಣಾ ಪರಿಯೋಸಾನಕಲ್ಯಾಣಾ ಸಾತ್ಥಂ ಸಬ್ಯಞ್ಜನಂ ಕೇವಲಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಅಭಿವದನ್ತಿ। ತಥಾರೂಪಾಸ್ಸ ಧಮ್ಮಾ ಬಹುಸ್ಸುತಾ ಹೋನ್ತಿ ಧಾತಾ ವಚಸಾ ಪರಿಚಿತಾ ಮನಸಾನುಪೇಕ್ಖಿತಾ ದಿಟ್ಠಿಯಾ ಸುಪ್ಪಟಿವಿದ್ಧಾ ರಾಜಾವ ಖತ್ತಿಯೋ ಮುದ್ಧಾವಸಿತ್ತೋ ಅಡ್ಢೋ ಮಹದ್ಧನೋ ಮಹಾಭೋಗೋ ಪರಿಪುಣ್ಣಕೋಸಕೋಟ್ಠಾಗಾರೋ। ಆರದ್ಧವೀರಿಯೋ ವಿಹರತಿ ಅಕುಸಲಾನಂ ಧಮ್ಮಾನಂ ಪಹಾನಾಯ ಕುಸಲಾನಂ ಧಮ್ಮಾನಂ ಉಪಸಮ್ಪದಾಯ ಥಾಮವಾ ದಳ್ಹಪರಕ್ಕಮೋ ಅನಿಕ್ಖಿತ್ತಧುರೋ ಕುಸಲೇಸು ಧಮ್ಮೇಸು ರಾಜಾವ ಖತ್ತಿಯೋ ಮುದ್ಧಾವಸಿತ್ತೋ ಬಲಸಮ್ಪನ್ನೋ। ಪಞ್ಞವಾ ಹೋತಿ ಉದಯತ್ಥಗಾಮಿನಿಯಾ ಪಞ್ಞಾಯ ಸಮನ್ನಾಗತೋ ಅರಿಯಾಯ ನಿಬ್ಬೇಧಿಕಾಯ ಸಮ್ಮಾ ದುಕ್ಖಕ್ಖಯಗಾಮಿನಿಯಾ ರಾಜಾವ ಖತ್ತಿಯೋ ಮುದ್ಧಾವಸಿತ್ತೋ ಪರಿಣಾಯಕಸಮ್ಪನ್ನೋ। ತಸ್ಸಿಮೇ ಚತ್ತಾರೋ ಧಮ್ಮಾ ವಿಮುತ್ತಿಂ ಪರಿಪಾಚೇನ್ತಿ। ಸೋ ಇಮಿನಾ ವಿಮುತ್ತಿಪಞ್ಚಮೇನ ಧಮ್ಮೇನ ಸಮನ್ನಾಗತೋ ಯಸ್ಸಂ ಯಸ್ಸಂ ದಿಸಾಯಂ ವಿಹರತಿ ವಿಮುತ್ತಚಿತ್ತೋವ ವಿಹರತಿ। ತಂ ಕಿಸ್ಸ ಹೇತು॥ ಏವಞ್ಹೇತಂ। ಭಿಕ್ಖವೇ। ಹೋತಿ ವಿಮುತ್ತಚಿತ್ತಾನನ್ತಿ। ಚತುತ್ಥಂ।>
  text <೫॥ ಪಠಮಪತ್ಥನಾಸುತ್ತಂ>
    text <೧೩೫>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ಖತ್ತಿಯಸ್ಸ ಮುದ್ಧಾವಸಿತ್ತಸ್ಸ ಜೇಟ್ಠೋ ಪುತ್ತೋ ರಜ್ಜಂ ಪತ್ಥೇತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಞ್ಞೋ ಖತ್ತಿಯಸ್ಸ ಮುದ್ಧಾವಸಿತ್ತಸ್ಸ ಜೇಟ್ಠೋ ಪುತ್ತೋ ಉಭತೋ ಸುಜಾತೋ ಹೋತಿ ಮಾತಿತೋ ಚ ಪಿತಿತೋ ಚ। ಸಂಸುದ್ಧಗಹಣಿಕೋ। ಯಾವ ಸತ್ತಮಾ ಪಿತಾಮಹಯುಗಾ ಅಕ್ಖಿತ್ತೋ ಅನುಪಕ್ಕುಟ್ಠೋ ಜಾತಿವಾದೇನ। ಅಭಿರೂಪೋ ಹೋತಿ ದಸ್ಸನೀಯೋ ಪಾಸಾದಿಕೋ ಪರಮಾಯ ವಣ್ಣಪೋಕ್ಖರತಾಯ ಸಮನ್ನಾಗತೋ। ಮಾತಾಪಿತೂನಂ ಪಿಯೋ ಹೋತಿ ಮನಾಪೋ। ನೇಗಮಜಾನಪದಸ್ಸ ಪಿಯೋ ಹೋತಿ ಮನಾಪೋ। ಯಾನಿ ತಾನಿ ರಞ್ಞಂ ಖತ್ತಿಯಾನಂ ಮುದ್ಧಾವಸಿತ್ತಾನಂ ಸಿಪ್ಪಟ್ಠಾನಾನಿ ಹತ್ಥಿಸ್ಮಿಂ ವಾ ಅಸ್ಸಸ್ಮಿಂ ವಾ ರಥಸ್ಮಿಂ ವಾ ಧನುಸ್ಮಿಂ ವಾ ಥರುಸ್ಮಿಂ ವಾ ತತ್ಥ ಸಿಕ್ಖಿತೋ ಹೋತಿ ಅನವಯೋ।>
    text <ತಸ್ಸ ಏವಂ ಹೋತಿ ಅಹಂ ಖೋಮ್ಹಿ ಉಭತೋ ಸುಜಾತೋ ಮಾತಿತೋ ಚ ಪಿತಿತೋ ಚ। ಸಂಸುದ್ಧಗಹಣಿಕೋ। ಯಾವ ಸತ್ತಮಾ ಪಿತಾಮಹಯುಗಾ ಅಕ್ಖಿತ್ತೋ ಅನುಪಕ್ಕುಟ್ಠೋ ಜಾತಿವಾದೇನ। ಕಸ್ಮಾಹಂ ರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಅಭಿರೂಪೋ ದಸ್ಸನೀಯೋ ಪಾಸಾದಿಕೋ ಪರಮಾಯ ವಣ್ಣಪೋಕ್ಖರತಾಯ ಸಮನ್ನಾಗತೋ। ಕಸ್ಮಾಹಂ ರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಮಾತಾಪಿತೂನಂ ಪಿಯೋ ಮನಾಪೋ। ಕಸ್ಮಾಹಂ ರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ನೇಗಮಜಾನಪದಸ್ಸ ಪಿಯೋ ಮನಾಪೋ। ಕಸ್ಮಾಹಂ ರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಯಾನಿ ತಾನಿ ರಞ್ಞಂ ಖತ್ತಿಯಾನಂ ಮುದ್ಧಾವಸಿತ್ತಾನಂ ಸಿಪ್ಪಟ್ಠಾನಾನಿ ಹತ್ಥಿಸ್ಮಿಂ ವಾ ಅಸ್ಸಸ್ಮಿಂ ವಾ ರಥಸ್ಮಿಂ ವಾ ಧನುಸ್ಮಿಂ ವಾ ಥರುಸ್ಮಿಂ ವಾ। ತತ್ಥ ಸಿಕ್ಖಿತೋ ಅನವಯೋ। ಕಸ್ಮಾಹಂ ರಜ್ಜಂ ನ ಪತ್ಥೇಯ್ಯನ್ತಿ॥ ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ಖತ್ತಿಯಸ್ಸ ಮುದ್ಧಾವಸಿತ್ತಸ್ಸ ಜೇಟ್ಠೋ ಪುತ್ತೋ ರಜ್ಜಂ ಪತ್ಥೇತಿ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಸವಾನಂ ಖಯಂ ಪತ್ಥೇತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ಸದ್ಧೋ ಹೋತಿ। ಸದ್ದಹತಿ ತಥಾಗತಸ್ಸ ಬೋಧಿಂ ಇತಿಪಿ ಸೋ ಭಗವಾ ಅರಹಂ ಸಮ್ಮಾಸಮ್ಬುದ್ಧೋ ವಿಜ್ಜಾಚರಣಸಮ್ಪನ್ನೋ ಸುಗತೋ ಲೋಕವಿದೂ ಅನುತ್ತರೋ ಪುರಿಸದಮ್ಮಸಾರಥಿ ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಅಪ್ಪಾಬಾಧೋ ಹೋತಿ ಅಪ್ಪಾತಙ್ಕೋ। ಸಮವೇಪಾಕಿನಿಯಾ ಗಹಣಿಯಾ ಸಮನ್ನಾಗತೋ ನಾತಿಸೀತಾಯ ನಾಚ್ಚುಣ್ಹಾಯ ಮಜ್ಝಿಮಾಯ ಪಧಾನಕ್ಖಮಾಯ। ಅಸಠೋ ಹೋತಿ ಅಮಾಯಾವೀ। ಯಥಾಭೂತಂ ಅತ್ತಾನಂ ಆವಿಕತ್ತಾ ಸತ್ಥರಿ ವಾ ವಿಞ್ಞೂಸು ವಾ ಸಬ್ರಹ್ಮಚಾರೀಸು। ಆರದ್ಧವೀರಿಯೋ ವಿಹರತಿ ಅಕುಸಲಾನಂ ಧಮ್ಮಾನಂ ಪಹಾನಾಯ। ಕುಸಲಾನಂ ಧಮ್ಮಾನಂ ಉಪಸಮ್ಪದಾಯ। ಥಾಮವಾ ದಳ್ಹಪರಕ್ಕಮೋ ಅನಿಕ್ಖಿತ್ತಧುರೋ ಕುಸಲೇಸು ಧಮ್ಮೇಸು। ಪಞ್ಞವಾ ಹೋತಿ ಉದಯತ್ಥಗಾಮಿನಿಯಾ ಪಞ್ಞಾಯ ಸಮನ್ನಾಗತೋ ಅರಿಯಾಯ ನಿಬ್ಬೇಧಿಕಾಯ ಸಮ್ಮಾ ದುಕ್ಖಕ್ಖಯಗಾಮಿನಿಯಾ।>
    text <ತಸ್ಸ ಏವಂ ಹೋತಿ ಅಹಂ ಖೋಮ್ಹಿ ಸದ್ಧೋ। ಸದ್ದಹಾಮಿ ತಥಾಗತಸ್ಸ ಬೋಧಿಂ ಇತಿಪಿ ಸೋ ಭಗವಾ ಅರಹಂ ಸಮ್ಮಾಸಮ್ಬುದ್ಧೋ…ಪೇ॰… ಸತ್ಥಾ ದೇವಮನುಸ್ಸಾನಂ ಬುದ್ಧೋ ಭಗವಾತಿ। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಅಪ್ಪಾಬಾಧೋ ಅಪ್ಪಾತಙ್ಕೋ ಸಮವೇಪಾಕಿನಿಯಾ ಗಹಣಿಯಾ ಸಮನ್ನಾಗತೋ ನಾತಿಸೀತಾಯ ನಾಚ್ಚುಣ್ಹಾಯ ಮಜ್ಝಿಮಾಯ ಪಧಾನಕ್ಖಮಾಯ। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಅಸಠೋ ಅಮಾಯಾವೀ ಯಥಾಭೂತಂ ಅತ್ತಾನಂ ಆವಿಕತ್ತಾ ಸತ್ಥರಿ ವಾ ವಿಞ್ಞೂಸು ವಾ ಸಬ್ರಹ್ಮಚಾರೀಸು। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಆರದ್ಧವೀರಿಯೋ ವಿಹರಾಮಿ ಅಕುಸಲಾನಂ ಧಮ್ಮಾನಂ ಪಹಾನಾಯ। ಕುಸಲಾನಂ ಧಮ್ಮಾನಂ ಉಪಸಮ್ಪದಾಯ। ಥಾಮವಾ ದಳ್ಹಪರಕ್ಕಮೋ ಅನಿಕ್ಖಿತ್ತಧುರೋ ಕುಸಲೇಸು ಧಮ್ಮೇಸು। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಪಞ್ಞವಾ ಉದಯತ್ಥಗಾಮಿನಿಯಾ ಪಞ್ಞಾಯ ಸಮನ್ನಾಗತೋ ಅರಿಯಾಯ ನಿಬ್ಬೇಧಿಕಾಯ ಸಮ್ಮಾ ದುಕ್ಖಕ್ಖಯಗಾಮಿನಿಯಾ। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯನ್ತಿ॥ ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಸವಾನಂ ಖಯಂ ಪತ್ಥೇತೀತಿ। ಪಞ್ಚಮಂ।>
  text <೬॥ ದುತಿಯಪತ್ಥನಾಸುತ್ತಂ>
    text <೧೩೬>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ಖತ್ತಿಯಸ್ಸ ಮುದ್ಧಾವಸಿತ್ತಸ್ಸ ಜೇಟ್ಠೋ ಪುತ್ತೋ ಓಪರಜ್ಜಂ ಪತ್ಥೇತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಞ್ಞೋ ಖತ್ತಿಯಸ್ಸ ಮುದ್ಧಾವಸಿತ್ತಸ್ಸ ಜೇಟ್ಠೋ ಪುತ್ತೋ ಉಭತೋ ಸುಜಾತೋ ಹೋತಿ ಮಾತಿತೋ ಚ ಪಿತಿತೋ ಚ। ಸಂಸುದ್ಧಗಹಣಿಕೋ। ಯಾವ ಸತ್ತಮಾ ಪಿತಾಮಹಯುಗಾ ಅಕ್ಖಿತ್ತೋ ಅನುಪಕ್ಕುಟ್ಠೋ ಜಾತಿವಾದೇನ। ಅಭಿರೂಪೋ ಹೋತಿ ದಸ್ಸನೀಯೋ ಪಾಸಾದಿಕೋ ಪರಮಾಯ ವಣ್ಣಪೋಕ್ಖರತಾಯ ಸಮನ್ನಾಗತೋ। ಮಾತಾಪಿತೂನಂ ಪಿಯೋ ಹೋತಿ ಮನಾಪೋ। ಬಲಕಾಯಸ್ಸ ಪಿಯೋ ಹೋತಿ ಮನಾಪೋ। ಪಣ್ಡಿತೋ ಹೋತಿ ವಿಯತ್ತೋ ಮೇಧಾವೀ ಪಟಿಬಲೋ ಅತೀತಾನಾಗತಪಚ್ಚುಪ್ಪನ್ನೇ ಅತ್ಥೇ ಚಿನ್ತೇತುಂ।>
    text <ತಸ್ಸ ಏವಂ ಹೋತಿ ಅಹಂ ಖೋಮ್ಹಿ ಉಭತೋ ಸುಜಾತೋ ಮಾತಿತೋ ಚ ಪಿತಿತೋ ಚ। ಸಂಸುದ್ಧಗಹಣಿಕೋ। ಯಾವ ಸತ್ತಮಾ ಪಿತಾಮಹಯುಗಾ ಅಕ್ಖಿತ್ತೋ ಅನುಪಕ್ಕುಟ್ಠೋ ಜಾತಿವಾದೇನ। ಕಸ್ಮಾಹಂ ಓಪರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಅಭಿರೂಪೋ ದಸ್ಸನೀಯೋ ಪಾಸಾದಿಕೋ ಪರಮಾಯ ವಣ್ಣಪೋಕ್ಖರತಾಯ ಸಮನ್ನಾಗತೋ। ಕಸ್ಮಾಹಂ ಓಪರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಮಾತಾಪಿತೂನಂ ಪಿಯೋ ಮನಾಪೋ। ಕಸ್ಮಾಹಂ ಓಪರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಬಲಕಾಯಸ್ಸ ಪಿಯೋ ಮನಾಪೋ। ಕಸ್ಮಾಹಂ ಓಪರಜ್ಜಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಪಣ್ಡಿತೋ ವಿಯತ್ತೋ ಮೇಧಾವೀ ಪಟಿಬಲೋ ಅತೀತಾನಾಗತಪಚ್ಚುಪ್ಪನ್ನೇ ಅತ್ಥೇ ಚಿನ್ತೇತುಂ। ಕಸ್ಮಾಹಂ ಓಪರಜ್ಜಂ ನ ಪತ್ಥೇಯ್ಯನ್ತಿ॥ ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ಖತ್ತಿಯಸ್ಸ ಮುದ್ಧಾವಸಿತ್ತಸ್ಸ ಜೇಟ್ಠೋ ಪುತ್ತೋ ಓಪರಜ್ಜಂ ಪತ್ಥೇತಿ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಸವಾನಂ ಖಯಂ ಪತ್ಥೇತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ಸೀಲವಾ ಹೋತಿ…ಪೇ॰… ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸು। ಬಹುಸ್ಸುತೋ ಹೋತಿ…ಪೇ॰… ದಿಟ್ಠಿಯಾ ಸುಪ್ಪಟಿವಿದ್ಧಾ। ಚತೂಸು ಸತಿಪಟ್ಠಾನೇಸು ಸುಪ್ಪತಿಟ್ಠಿತಚಿತ್ತೋ ಹೋತಿ। ಆರದ್ಧವೀರಿಯೋ ವಿಹರತಿ ಅಕುಸಲಾನಂ ಧಮ್ಮಾನಂ ಪಹಾನಾಯ। ಕುಸಲಾನಂ ಧಮ್ಮಾನಂ ಉಪಸಮ್ಪದಾಯ। ಥಾಮವಾ ದಳ್ಹಪರಕ್ಕಮೋ ಅನಿಕ್ಖಿತ್ತಧುರೋ ಕುಸಲೇಸು ಧಮ್ಮೇಸು। ಪಞ್ಞವಾ ಹೋತಿ। ಉದಯತ್ಥಗಾಮಿನಿಯಾ ಪಞ್ಞಾಯ ಸಮನ್ನಾಗತೋ ಅರಿಯಾಯ ನಿಬ್ಬೇಧಿಕಾಯ ಸಮ್ಮಾ ದುಕ್ಖಕ್ಖಯಗಾಮಿನಿಯಾ।>
    text <ತಸ್ಸ ಏವಂ ಹೋತಿ ಅಹಂ ಖೋಮ್ಹಿ ಸೀಲವಾ। ಪಾತಿಮೋಕ್ಖಸಂವರಸಂವುತೋ ವಿಹರಾಮಿ ಆಚಾರಗೋಚರಸಮ್ಪನ್ನೋ ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀ। ಸಮಾದಾಯ ಸಿಕ್ಖಾಮಿ ಸಿಕ್ಖಾಪದೇಸು। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಬಹುಸ್ಸುತೋ ಸುತಧರೋ ಸುತಸನ್ನಿಚಯೋ। ಯೇ ತೇ ಧಮ್ಮಾ ಆದಿಕಲ್ಯಾಣಾ ಮಜ್ಝೇಕಲ್ಯಾಣಾ ಪರಿಯೋಸಾನಕಲ್ಯಾಣಾ ಸಾತ್ಥಂ ಸಬ್ಯಞ್ಜನಂ ಕೇವಲಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಅಭಿವದನ್ತಿ। ತಥಾರೂಪಾ ಮೇ ಧಮ್ಮಾ ಬಹುಸ್ಸುತಾ ಹೋನ್ತಿ ಧಾತಾ ವಚಸಾ ಪರಿಚಿತಾ ಮನಸಾನುಪೇಕ್ಖಿತಾ ದಿಟ್ಠಿಯಾ ಸುಪ್ಪಟಿವಿದ್ಧಾ। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಚತೂಸು ಸತಿಪಟ್ಠಾನೇಸು ಸುಪ್ಪತಿಟ್ಠಿತಚಿತ್ತೋ। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಆರದ್ಧವೀರಿಯೋ ವಿಹರಾಮಿ ಅಕುಸಲಾನಂ ಧಮ್ಮಾನಂ ಪಹಾನಾಯ। ಕುಸಲಾನಂ ಧಮ್ಮಾನಂ ಉಪಸಮ್ಪದಾಯ। ಥಾಮವಾ ದಳ್ಹಪರಕ್ಕಮೋ ಅನಿಕ್ಖಿತ್ತಧುರೋ ಕುಸಲೇಸು ಧಮ್ಮೇಸು। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯಂ॥ ಅಹಂ ಖೋಮ್ಹಿ ಪಞ್ಞವಾ ಉದಯತ್ಥಗಾಮಿನಿಯಾ ಪಞ್ಞಾಯ ಸಮನ್ನಾಗತೋ ಅರಿಯಾಯ ನಿಬ್ಬೇಧಿಕಾಯ ಸಮ್ಮಾ ದುಕ್ಖಕ್ಖಯಗಾಮಿನಿಯಾ। ಕಸ್ಮಾಹಂ ಆಸವಾನಂ ಖಯಂ ನ ಪತ್ಥೇಯ್ಯನ್ತಿ॥ ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಸವಾನಂ ಖಯಂ ಪತ್ಥೇತೀತಿ। ಛಟ್ಠಂ।>
  text <೭॥ ಅಪ್ಪಂಸುಪತಿಸುತ್ತಂ>
    text <೧೩೭>, <ಪಞ್ಚಿಮೇ। ಭಿಕ್ಖವೇ। ಅಪ್ಪಂ ರತ್ತಿಯಾ ಸುಪನ್ತಿ। ಬಹುಂ ಜಗ್ಗನ್ತಿ। ಕತಮೇ ಪಞ್ಚ॥ ಇತ್ಥೀ। ಭಿಕ್ಖವೇ। ಪುರಿಸಾಧಿಪ್ಪಾಯಾ ಅಪ್ಪಂ ರತ್ತಿಯಾ ಸುಪತಿ। ಬಹುಂ ಜಗ್ಗತಿ। ಪುರಿಸೋ। ಭಿಕ್ಖವೇ। ಇತ್ಥಾಧಿಪ್ಪಾಯೋ ಅಪ್ಪಂ ರತ್ತಿಯಾ ಸುಪತಿ। ಬಹುಂ ಜಗ್ಗತಿ। ಚೋರೋ। ಭಿಕ್ಖವೇ। ಆದಾನಾಧಿಪ್ಪಾಯೋ ಅಪ್ಪಂ ರತ್ತಿಯಾ ಸುಪತಿ। ಬಹುಂ ಜಗ್ಗತಿ। ರಾಜಾ। ಭಿಕ್ಖವೇ। ರಾಜಕರಣೀಯೇಸು ಯುತ್ತೋ ಅಪ್ಪಂ ರತ್ತಿಯಾ ಸುಪತಿ। ಬಹುಂ ಜಗ್ಗತಿ। ಭಿಕ್ಖು। ಭಿಕ್ಖವೇ। ವಿಸಂಯೋಗಾಧಿಪ್ಪಾಯೋ ಅಪ್ಪಂ ರತ್ತಿಯಾ ಸುಪತಿ। ಬಹುಂ ಜಗ್ಗತಿ। ಇಮೇ ಖೋ। ಭಿಕ್ಖವೇ। ಪಞ್ಚ ಅಪ್ಪಂ ರತ್ತಿಯಾ ಸುಪನ್ತಿ। ಬಹುಂ ಜಗ್ಗನ್ತೀತಿ। ಸತ್ತಮಂ।>
  text <೮॥ ಭತ್ತಾದಕಸುತ್ತಂ>
    text <೧೩೮>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ಭತ್ತಾದಕೋ ಚ ಹೋತಿ ಓಕಾಸಫರಣೋ ಚ ಲಣ್ಡಸಾರಣೋ ಚ ಸಲಾಕಗ್ಗಾಹೀ ಚ ರಞ್ಞೋ ನಾಗೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ರೂಪಾನಂ। ಅಕ್ಖಮೋ ಸದ್ದಾನಂ। ಅಕ್ಖಮೋ ಗನ್ಧಾನಂ। ಅಕ್ಖಮೋ ರಸಾನಂ। ಅಕ್ಖಮೋ ಫೋಟ್ಠಬ್ಬಾನಂ। ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ಭತ್ತಾದಕೋ ಚ ಓಕಾಸಫರಣೋ ಚ ಲಣ್ಡಸಾರಣೋ ಚ ಸಲಾಕಗ್ಗಾಹೀ ಚ। ರಞ್ಞೋ ನಾಗೋತ್ವೇವ ಸಙ್ಖಂ ಗಚ್ಛತಿ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಭತ್ತಾದಕೋ ಚ ಹೋತಿ। ಓಕಾಸಫರಣೋ ಚ ಮಞ್ಚಪೀಠಮದ್ದನೋ ಚ ಸಲಾಕಗ್ಗಾಹೀ ಚ। ಭಿಕ್ಖುತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ರೂಪಾನಂ। ಅಕ್ಖಮೋ ಸದ್ದಾನಂ। ಅಕ್ಖಮೋ ಗನ್ಧಾನಂ। ಅಕ್ಖಮೋ ರಸಾನಂ। ಅಕ್ಖಮೋ ಫೋಟ್ಠಬ್ಬಾನಂ। ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಭತ್ತಾದಕೋ ಚ ಹೋತಿ ಓಕಾಸಫರಣೋ ಚ ಮಞ್ಚಪೀಠಮದ್ದನೋ ಚ ಸಲಾಕಗ್ಗಾಹೀ ಚ। ಭಿಕ್ಖುತ್ವೇವ ಸಙ್ಖಂ ಗಚ್ಛತೀತಿ। ಅಟ್ಠಮಂ।>
  text <೯॥ ಅಕ್ಖಮಸುತ್ತಂ>
    text <೧೩೯>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ನ ರಾಜಾರಹೋ ಹೋತಿ ನ ರಾಜಭೋಗ್ಗೋ। ನ ರಞ್ಞೋ ಅಙ್ಗಂತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ರೂಪಾನಂ। ಅಕ್ಖಮೋ ಸದ್ದಾನಂ। ಅಕ್ಖಮೋ ಗನ್ಧಾನಂ। ಅಕ್ಖಮೋ ರಸಾನಂ। ಅಕ್ಖಮೋ ಫೋಟ್ಠಬ್ಬಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ರೂಪಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಹತ್ಥಿಕಾಯಂ ವಾ ದಿಸ್ವಾ ಅಸ್ಸಕಾಯಂ ವಾ ದಿಸ್ವಾ ರಥಕಾಯಂ ವಾ ದಿಸ್ವಾ ಪತ್ತಿಕಾಯಂ ವಾ ದಿಸ್ವಾ ಸಂಸೀದತಿ ವಿಸೀದತಿ। ನ ಸನ್ಥಮ್ಭತಿ ನ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ರೂಪಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ಸದ್ದಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಹತ್ಥಿಸದ್ದಂ ವಾ ಸುತ್ವಾ ಅಸ್ಸಸದ್ದಂ ವಾ ಸುತ್ವಾ ರಥಸದ್ದಂ ವಾ ಸುತ್ವಾ ಪತ್ತಿಸದ್ದಂ ವಾ ಸುತ್ವಾ ಭೇರಿಪಣವಸಙ್ಖತಿಣವನಿನ್ನಾದಸದ್ದಂ ವಾ ಸುತ್ವಾ ಸಂಸೀದತಿ ವಿಸೀದತಿ। ನ ಸನ್ಥಮ್ಭತಿ ನ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ಸದ್ದಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ಗನ್ಧಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಯೇ ತೇ ರಞ್ಞೋ ನಾಗಾ ಅಭಿಜಾತಾ ಸಙ್ಗಾಮಾವಚರಾ ತೇಸಂ ಮುತ್ತಕರೀಸಸ್ಸ ಗನ್ಧಂ ಘಾಯಿತ್ವಾ ಸಂಸೀದತಿ ವಿಸೀದತಿ। ನ ಸನ್ಥಮ್ಭತಿ ನ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ಗನ್ಧಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ರಸಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಏಕಿಸ್ಸಾ ವಾ ತಿಣೋದಕದತ್ತಿಯಾ ವಿಮಾನಿತೋ ದ್ವೀಹಿ ವಾ ತೀಹಿ ವಾ ಚತೂಹಿ ವಾ ಪಞ್ಚಹಿ ವಾ ತಿಣೋದಕದತ್ತೀಹಿ ವಿಮಾನಿತೋ ಸಂಸೀದತಿ ವಿಸೀದತಿ। ನ ಸನ್ಥಮ್ಭತಿ ನ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ರಸಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ಫೋಟ್ಠಬ್ಬಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಏಕೇನ ವಾ ಸರವೇಗೇನ ವಿದ್ಧೋ। ದ್ವೀಹಿ ವಾ ತೀಹಿ ವಾ ಚತೂಹಿ ವಾ ಪಞ್ಚಹಿ ವಾ ಸರವೇಗೇಹಿ ವಿದ್ಧೋ ಸಂಸೀದತಿ ವಿಸೀದತಿ। ನ ಸನ್ಥಮ್ಭತಿ ನ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಅಕ್ಖಮೋ ಹೋತಿ ಫೋಟ್ಠಬ್ಬಾನಂ।>
    text <ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ನ ರಾಜಾರಹೋ ಹೋತಿ ನ ರಾಜಭೋಗ್ಗೋ ನ ರಞ್ಞೋ ಅಙ್ಗಂತ್ವೇವ ಸಙ್ಖಂ ಗಚ್ಛತಿ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ಭಿಕ್ಖು ನ ಆಹುನೇಯ್ಯೋ ಹೋತಿ ನ ಪಾಹುನೇಯ್ಯೋ ನ ದಕ್ಖಿಣೇಯ್ಯೋ ನ ಅಞ್ಜಲಿಕರಣೀಯೋ ನ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ರೂಪಾನಂ। ಅಕ್ಖಮೋ ಸದ್ದಾನಂ। ಅಕ್ಖಮೋ ಗನ್ಧಾನಂ। ಅಕ್ಖಮೋ ರಸಾನಂ। ಅಕ್ಖಮೋ ಫೋಟ್ಠಬ್ಬಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ರೂಪಾನಂ॥ ಇಧ। ಭಿಕ್ಖವೇ। ಭಿಕ್ಖು ಚಕ್ಖುನಾ ರೂಪಂ ದಿಸ್ವಾ ರಜನೀಯೇ ರೂಪೇ ಸಾರಜ್ಜತಿ। ನ ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ರೂಪಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ಸದ್ದಾನಂ॥ ಇಧ। ಭಿಕ್ಖವೇ। ಭಿಕ್ಖು ಸೋತೇನ ಸದ್ದಂ ಸುತ್ವಾ ರಜನೀಯೇ ಸದ್ದೇ ಸಾರಜ್ಜತಿ। ನ ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ಸದ್ದಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ಗನ್ಧಾನಂ॥ ಇಧ। ಭಿಕ್ಖವೇ। ಭಿಕ್ಖು ಘಾನೇನ ಗನ್ಧಂ ಘಾಯಿತ್ವಾ ರಜನೀಯೇ ಗನ್ಧೇ ಸಾರಜ್ಜತಿ। ನ ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ಗನ್ಧಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ರಸಾನಂ॥ ಇಧ। ಭಿಕ್ಖವೇ। ಭಿಕ್ಖು ಜಿವ್ಹಾಯ ರಸಂ ಸಾಯಿತ್ವಾ ರಜನೀಯೇ ರಸೇ ಸಾರಜ್ಜತಿ। ನ ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ರಸಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ಫೋಟ್ಠಬ್ಬಾನಂ॥ ಇಧ। ಭಿಕ್ಖವೇ। ಭಿಕ್ಖು ಕಾಯೇನ ಫೋಟ್ಠಬ್ಬಂ ಫುಸಿತ್ವಾ ರಜನೀಯೇ ಫೋಟ್ಠಬ್ಬೇ ಸಾರಜ್ಜತಿ। ನ ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಅಕ್ಖಮೋ ಹೋತಿ ಫೋಟ್ಠಬ್ಬಾನಂ।>
    text <ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ನ ಆಹುನೇಯ್ಯೋ ಹೋತಿ ನ ಪಾಹುನೇಯ್ಯೋ ನ ದಕ್ಖಿಣೇಯ್ಯೋ ನ ಅಞ್ಜಲಿಕರಣೀಯೋ ನ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸ।>
    text <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ರಾಜಾರಹೋ ಹೋತಿ ರಾಜಭೋಗ್ಗೋ। ರಞ್ಞೋ ಅಙ್ಗಂತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ರೂಪಾನಂ। ಖಮೋ ಸದ್ದಾನಂ। ಖಮೋ ಗನ್ಧಾನಂ। ಖಮೋ ರಸಾನಂ। ಖಮೋ ಫೋಟ್ಠಬ್ಬಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ರೂಪಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಹತ್ಥಿಕಾಯಂ ವಾ ದಿಸ್ವಾ ಅಸ್ಸಕಾಯಂ ವಾ ದಿಸ್ವಾ ರಥಕಾಯಂ ವಾ ದಿಸ್ವಾ ಪತ್ತಿಕಾಯಂ ವಾ ದಿಸ್ವಾ ನ ಸಂಸೀದತಿ ನ ವಿಸೀದತಿ। ಸನ್ಥಮ್ಭತಿ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ರೂಪಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ಸದ್ದಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಹತ್ಥಿಸದ್ದಂ ವಾ ಸುತ್ವಾ ಅಸ್ಸಸದ್ದಂ ವಾ ಸುತ್ವಾ ರಥಸದ್ದಂ ವಾ ಸುತ್ವಾ ಪತ್ತಿಸದ್ದಂ ವಾ ಸುತ್ವಾ ಭೇರಿಪಣವಸಙ್ಖತಿಣವನಿನ್ನಾದಸದ್ದಂ ವಾ ಸುತ್ವಾ ನ ಸಂಸೀದತಿ ನ ವಿಸೀದತಿ। ಸನ್ಥಮ್ಭತಿ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ಸದ್ದಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ಗನ್ಧಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಯೇ ತೇ ರಞ್ಞೋ ನಾಗಾ ಅಭಿಜಾತಾ ಸಙ್ಗಾಮಾವಚರಾ ತೇಸಂ ಮುತ್ತಕರೀಸಸ್ಸ ಗನ್ಧಂ ಘಾಯಿತ್ವಾ ನ ಸಂಸೀದತಿ ನ ವಿಸೀದತಿ। ಸನ್ಥಮ್ಭತಿ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ಗನ್ಧಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ರಸಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಏಕಿಸ್ಸಾ ವಾ ತಿಣೋದಕದತ್ತಿಯಾ ವಿಮಾನಿತೋ ದ್ವೀಹಿ ವಾ ತೀಹಿ ವಾ ಚತೂಹಿ ವಾ ಪಞ್ಚಹಿ ವಾ ತಿಣೋದಕದತ್ತೀಹಿ ವಿಮಾನಿತೋ ನ ಸಂಸೀದತಿ ನ ವಿಸೀದತಿ। ಸನ್ಥಮ್ಭತಿ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ರಸಾನಂ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ಫೋಟ್ಠಬ್ಬಾನಂ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಏಕೇನ ವಾ ಸರವೇಗೇನ ವಿದ್ಧೋ। ದ್ವೀಹಿ ವಾ ತೀಹಿ ವಾ ಚತೂಹಿ ವಾ ಪಞ್ಚಹಿ ವಾ ಸರವೇಗೇಹಿ ವಿದ್ಧೋ ನ ಸಂಸೀದತಿ ನ ವಿಸೀದತಿ। ಸನ್ಥಮ್ಭತಿ ಸಕ್ಕೋತಿ ಸಙ್ಗಾಮಂ ಓತರಿತುಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಖಮೋ ಹೋತಿ ಫೋಟ್ಠಬ್ಬಾನಂ।>
    text <ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ರಾಜಾರಹೋ ಹೋತಿ ರಾಜಭೋಗ್ಗೋ। ರಞ್ಞೋ ಅಙ್ಗಂತ್ವೇವ ಸಙ್ಖಂ ಗಚ್ಛತಿ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಹುನೇಯ್ಯೋ ಹೋತಿ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ರೂಪಾನಂ। ಖಮೋ ಸದ್ದಾನಂ। ಖಮೋ ಗನ್ಧಾನಂ। ಖಮೋ ರಸಾನಂ। ಖಮೋ ಫೋಟ್ಠಬ್ಬಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ರೂಪಾನಂ॥ ಇಧ। ಭಿಕ್ಖವೇ। ಭಿಕ್ಖು ಚಕ್ಖುನಾ ರೂಪಂ ದಿಸ್ವಾ ರಜನೀಯೇ ರೂಪೇ ನ ಸಾರಜ್ಜತಿ। ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ರೂಪಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ಸದ್ದಾನಂ॥ ಇಧ। ಭಿಕ್ಖವೇ। ಭಿಕ್ಖು ಸೋತೇನ ಸದ್ದಂ ಸುತ್ವಾ ರಜನೀಯೇ ಸದ್ದೇ ನ ಸಾರಜ್ಜತಿ। ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ಸದ್ದಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ಗನ್ಧಾನಂ। ಇಧ। ಭಿಕ್ಖವೇ। ಭಿಕ್ಖು ಘಾನೇನ ಗನ್ಧಂ ಘಾಯಿತ್ವಾ ರಜನೀಯೇ ಗನ್ಧೇ ನ ಸಾರಜ್ಜತಿ। ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ಗನ್ಧಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ರಸಾನಂ॥ ಇಧ। ಭಿಕ್ಖವೇ। ಭಿಕ್ಖು ಜಿವ್ಹಾಯ ರಸಂ ಸಾಯಿತ್ವಾ ರಜನೀಯೇ ರಸೇ ನ ಸಾರಜ್ಜತಿ। ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ರಸಾನಂ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ಫೋಟ್ಠಬ್ಬಾನಂ॥ ಇಧ। ಭಿಕ್ಖವೇ। ಭಿಕ್ಖು ಕಾಯೇನ ಫೋಟ್ಠಬ್ಬಂ ಫುಸಿತ್ವಾ ರಜನೀಯೇ ಫೋಟ್ಠಬ್ಬೇ ನ ಸಾರಜ್ಜತಿ। ಸಕ್ಕೋತಿ ಚಿತ್ತಂ ಸಮಾದಹಿತುಂ। ಏವಂ ಖೋ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ಫೋಟ್ಠಬ್ಬಾನಂ।>
    text <ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಹುನೇಯ್ಯೋ ಹೋತಿ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ನವಮಂ।>
  text <೧೦॥ ಸೋತಸುತ್ತಂ>
    text <೧೪೦>, <ಪಞ್ಚಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ರಾಜಾರಹೋ ಹೋತಿ ರಾಜಭೋಗ್ಗೋ। ರಞ್ಞೋ ಅಙ್ಗಂತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸೋತಾ ಚ ಹೋತಿ। ಹನ್ತಾ ಚ। ರಕ್ಖಿತಾ ಚ। ಖನ್ತಾ ಚ। ಗನ್ತಾ ಚ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಸೋತಾ ಹೋತಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಯಮೇನಂ ಹತ್ಥಿದಮ್ಮಸಾರಥಿ ಕಾರಣಂ ಕಾರೇತಿ ಯದಿ ವಾ ಕತಪುಬ್ಬಂ ಯದಿ ವಾ ಅಕತಪುಬ್ಬಂ ತಂ ಅಟ್ಠಿಂ ಕತ್ವಾ ಮನಸಿ ಕತ್ವಾ ಸಬ್ಬಂ ಚೇತಸಾ ಸಮನ್ನಾಹರಿತ್ವಾ ಓಹಿತಸೋತೋ ಸುಣಾತಿ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಸೋತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಹನ್ತಾ ಹೋತಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಹತ್ಥಿಮ್ಪಿ ಹನತಿ। ಹತ್ಥಾರುಹಮ್ಪಿ ಹನತಿ। ಅಸ್ಸಮ್ಪಿ ಹನತಿ। ಅಸ್ಸಾರುಹಮ್ಪಿ ಹನತಿ। ರಥಮ್ಪಿ ಹನತಿ। ರಥಿಕಮ್ಪಿ ಹನತಿ। ಪತ್ತಿಕಮ್ಪಿ ಹನತಿ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಹನ್ತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ರಕ್ಖಿತಾ ಹೋತಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ರಕ್ಖತಿ ಪುರಿಮಂ ಕಾಯಂ। ರಕ್ಖತಿ ಪಚ್ಛಿಮಂ ಕಾಯಂ। ರಕ್ಖತಿ ಪುರಿಮೇ ಪಾದೇ। ರಕ್ಖತಿ ಪಚ್ಛಿಮೇ ಪಾದೇ। ರಕ್ಖತಿ ಸೀಸಂ। ರಕ್ಖತಿ ಕಣ್ಣೇ। ರಕ್ಖತಿ ದನ್ತೇ। ರಕ್ಖತಿ ಸೋಣ್ಡಂ। ರಕ್ಖತಿ ವಾಲಧಿಂ। ರಕ್ಖತಿ ಹತ್ಥಾರುಹಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ರಕ್ಖಿತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಖನ್ತಾ ಹೋತಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಸಙ್ಗಾಮಗತೋ ಖಮೋ ಹೋತಿ ಸತ್ತಿಪ್ಪಹಾರಾನಂ ಅಸಿಪ್ಪಹಾರಾನಂ ಉಸುಪ್ಪಹಾರಾನಂ ಫರಸುಪ್ಪಹಾರಾನಂ ಭೇರಿಪಣವಸಙ್ಖತಿಣವನಿನ್ನಾದಸದ್ದಾನಂ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಖನ್ತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ರಞ್ಞೋ ನಾಗೋ ಗನ್ತಾ ಹೋತಿ॥ ಇಧ। ಭಿಕ್ಖವೇ। ರಞ್ಞೋ ನಾಗೋ ಯಮೇನಂ ಹತ್ಥಿದಮ್ಮಸಾರಥಿ ದಿಸಂ ಪೇಸೇತಿ ಯದಿ ವಾ ಗತಪುಬ್ಬಂ ಯದಿ ವಾ ಅಗತಪುಬ್ಬಂ ತಂ ಖಿಪ್ಪಮೇವ ಗನ್ತಾ ಹೋತಿ। ಏವಂ ಖೋ। ಭಿಕ್ಖವೇ। ರಞ್ಞೋ ನಾಗೋ ಗನ್ತಾ ಹೋತಿ।>
    text <ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಅಙ್ಗೇಹಿ ಸಮನ್ನಾಗತೋ ರಞ್ಞೋ ನಾಗೋ ರಾಜಾರಹೋ ಹೋತಿ ರಾಜಭೋಗ್ಗೋ। ರಞ್ಞೋ ಅಙ್ಗಂತ್ವೇವ ಸಙ್ಖಂ ಗಚ್ಛತಿ।>
    text <ಏವಮೇವಂ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಹುನೇಯ್ಯೋ ಹೋತಿ ಪಾಹುನೇಯ್ಯೋ ದಕ್ಖಿಣೇಯ್ಯೋ ಅಞ್ಜಲಿಕರಣೀಯೋ ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸ। ಕತಮೇಹಿ ಪಞ್ಚಹಿ॥ ಇಧ। ಭಿಕ್ಖವೇ। ಭಿಕ್ಖು ಸೋತಾ ಚ ಹೋತಿ। ಹನ್ತಾ ಚ। ರಕ್ಖಿತಾ ಚ। ಖನ್ತಾ ಚ। ಗನ್ತಾ ಚ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಸೋತಾ ಹೋತಿ॥ ಇಧ। ಭಿಕ್ಖವೇ। ಭಿಕ್ಖು ತಥಾಗತಪ್ಪವೇದಿತೇ ಧಮ್ಮವಿನಯೇ ದೇಸಿಯಮಾನೇ ಅಟ್ಠಿಂಕತ್ವಾ ಮನಸಿ ಕತ್ವಾ ಸಬ್ಬಂ ಚೇತಸಾ ಸಮನ್ನಾಹರಿತ್ವಾ ಓಹಿತಸೋತೋ ಧಮ್ಮಂ ಸುಣಾತಿ। ಏವಂ ಖೋ। ಭಿಕ್ಖವೇ। ಭಿಕ್ಖು ಸೋತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಹನ್ತಾ ಹೋತಿ॥ ಇಧ। ಭಿಕ್ಖವೇ। ಭಿಕ್ಖು ಉಪ್ಪನ್ನಂ ಕಾಮವಿತಕ್ಕಂ ನಾಧಿವಾಸೇತಿ। ಪಜಹತಿ ವಿನೋದೇತಿ ಹನತಿ ಬ್ಯನ್ತೀಕರೋತಿ ಅನಭಾವಂ ಗಮೇತಿ। ಉಪ್ಪನ್ನಂ ಬ್ಯಾಪಾದವಿತಕ್ಕಂ…ಪೇ॰… ಉಪ್ಪನ್ನಂ ವಿಹಿಂಸಾವಿತಕ್ಕಂ…ಪೇ॰… ಉಪ್ಪನ್ನುಪ್ಪನ್ನೇ ಪಾಪಕೇ ಅಕುಸಲೇ ಧಮ್ಮೇ ನಾಧಿವಾಸೇತಿ। ಪಜಹತಿ ವಿನೋದೇತಿ ಹನತಿ ಬ್ಯನ್ತೀಕರೋತಿ ಅನಭಾವಂ ಗಮೇತಿ। ಏವಂ ಖೋ। ಭಿಕ್ಖವೇ। ಭಿಕ್ಖು ಹನ್ತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ರಕ್ಖಿತಾ ಹೋತಿ॥ ಇಧ। ಭಿಕ್ಖವೇ। ಭಿಕ್ಖು ಚಕ್ಖುನಾ ರೂಪಂ ದಿಸ್ವಾ ನ ನಿಮಿತ್ತಗ್ಗಾಹೀ ಹೋತಿ ನಾನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಚಕ್ಖುನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ಪಟಿಪಜ್ಜತಿ। ರಕ್ಖತಿ ಚಕ್ಖುನ್ದ್ರಿಯಂ। ಚಕ್ಖುನ್ದ್ರಿಯೇ ಸಂವರಂ ಆಪಜ್ಜತಿ। ಸೋತೇನ ಸದ್ದಂ ಸುತ್ವಾ… ಘಾನೇನ ಗನ್ಧಂ ಘಾಯಿತ್ವಾ… ಜಿವ್ಹಾಯ ರಸಂ ಸಾಯಿತ್ವಾ… ಕಾಯೇನ ಫೋಟ್ಠಬ್ಬಂ ಫುಸಿತ್ವಾ… ಮನಸಾ ಧಮ್ಮಂ ವಿಞ್ಞಾಯ ನ ನಿಮಿತ್ತಗ್ಗಾಹೀ ಹೋತಿ ನಾನುಬ್ಯಞ್ಜನಗ್ಗಾಹೀ। ಯತ್ವಾಧಿಕರಣಮೇನಂ ಮನಿನ್ದ್ರಿಯಂ ಅಸಂವುತಂ ವಿಹರನ್ತಂ ಅಭಿಜ್ಝಾದೋಮನಸ್ಸಾ ಪಾಪಕಾ ಅಕುಸಲಾ ಧಮ್ಮಾ ಅನ್ವಾಸ್ಸವೇಯ್ಯುಂ। ತಸ್ಸ ಸಂವರಾಯ ಪಟಿಪಜ್ಜತಿ। ರಕ್ಖತಿ ಮನಿನ್ದ್ರಿಯಂ। ಮನಿನ್ದ್ರಿಯೇ ಸಂವರಂ ಆಪಜ್ಜತಿ। ಏವಂ ಖೋ। ಭಿಕ್ಖವೇ। ಭಿಕ್ಖು ರಕ್ಖಿತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಖನ್ತಾ ಹೋತಿ॥ ಇಧ। ಭಿಕ್ಖವೇ। ಭಿಕ್ಖು ಖಮೋ ಹೋತಿ ಸೀತಸ್ಸ ಉಣ್ಹಸ್ಸ ಜಿಘಚ್ಛಾಯ ಪಿಪಾಸಾಯ ಡಂಸಮಕಸವಾತಾತಪಸರೀಸ ಪಸಮ್ಫಸ್ಸಾನಂ। ದುರುತ್ತಾನಂ ದುರಾಗತಾನಂ ವಚನಪಥಾನಂ ಉಪ್ಪನ್ನಾನಂ ಸಾರೀರಿಕಾನಂ ವೇದನಾನಂ ದುಕ್ಖಾನಂ ತಿಬ್ಬಾನಂ ಖರಾನಂ ಕಟುಕಾನಂ ಅಸಾತಾನಂ ಅಮನಾಪಾನಂ ಪಾಣಹರಾನಂ ಅಧಿವಾಸಕಜಾತಿಕೋ ಹೋತಿ। ಏವಂ ಖೋ। ಭಿಕ್ಖವೇ। ಭಿಕ್ಖು ಖನ್ತಾ ಹೋತಿ।>
    text <ಕಥಞ್ಚ। ಭಿಕ್ಖವೇ। ಭಿಕ್ಖು ಗನ್ತಾ ಹೋತಿ॥ ಇಧ। ಭಿಕ್ಖವೇ। ಭಿಕ್ಖು ಯಾ ಸಾ ದಿಸಾ ಅಗತಪುಬ್ಬಾ ಇಮಿನಾ ದೀಘೇನ ಅದ್ಧುನಾ। ಯದಿದಂ ಸಬ್ಬಸಙ್ಖಾರಸಮಥೋ ಸಬ್ಬೂಪಧಿಪಟಿನಿಸ್ಸಗ್ಗೋ ತಣ್ಹಾಕ್ಖಯೋ ವಿರಾಗೋ ನಿರೋಧೋ ನಿಬ್ಬಾನಂ। ತಂ ಖಿಪ್ಪಞ್ಞೇವ ಗನ್ತಾ ಹೋತಿ। ಏವಂ ಖೋ। ಭಿಕ್ಖವೇ। ಭಿಕ್ಖು ಗನ್ತಾ ಹೋತಿ।>
    text <ಇಮೇಹಿ ಖೋ। ಭಿಕ್ಖವೇ। ಪಞ್ಚಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಆಹುನೇಯ್ಯೋ ಹೋತಿ…ಪೇ॰… ಅನುತ್ತರಂ ಪುಞ್ಞಕ್ಖೇತ್ತಂ ಲೋಕಸ್ಸಾತಿ। ದಸಮಂ।>
    stand <ರಾಜವಗ್ಗೋ ಚತುತ್ಥೋ।>
    text <ತಸ್ಸುದ್ದಾನಂ>
    block
      text <ಚಕ್ಕಾನುವತ್ತನಾ ರಾಜಾ। ಯಸ್ಸಂದಿಸಂ ದ್ವೇ ಚೇವ ಪತ್ಥನಾ।>
      text <ಅಪ್ಪಂಸುಪತಿ ಭತ್ತಾದೋ। ಅಕ್ಖಮೋ ಚ ಸೋತೇನ ಚಾತಿ॥>
