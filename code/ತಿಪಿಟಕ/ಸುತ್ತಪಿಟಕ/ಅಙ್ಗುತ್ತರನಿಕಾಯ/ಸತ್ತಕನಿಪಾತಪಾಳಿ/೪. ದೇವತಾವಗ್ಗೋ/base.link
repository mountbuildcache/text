text <೪॥ ದೇವತಾವಗ್ಗೋ>
  text <೧॥ ಅಪ್ಪಮಾದಗಾರವಸುತ್ತಂ>
    text <೩೨>, <ಅಥ ಖೋ ಅಞ್ಞತರಾ ದೇವತಾ ಅಭಿಕ್ಕನ್ತಾಯ ರತ್ತಿಯಾ ಅಭಿಕ್ಕನ್ತವಣ್ಣಾ ಕೇವಲಕಪ್ಪಂ ಜೇತವನಂ ಓಭಾಸೇತ್ವಾ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ ಸಾ ದೇವತಾ ಭಗವನ್ತಂ ಏತದವೋಚ>
    text <ಸತ್ತಿಮೇ। ಭನ್ತೇ। ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಸತ್ಥುಗಾರವತಾ। ಧಮ್ಮಗಾರವತಾ। ಸಙ್ಘಗಾರವತಾ। ಸಿಕ್ಖಾಗಾರವತಾ। ಸಮಾಧಿಗಾರವತಾ। ಅಪ್ಪಮಾದಗಾರವತಾ। ಪಟಿಸನ್ಥಾರಗಾರವತಾ। ಇಮೇ ಖೋ। ಭನ್ತೇ। ಸತ್ತ ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತೀತಿ। ಇದಮವೋಚ ಸಾ ದೇವತಾ। ಸಮನುಞ್ಞೋ ಸತ್ಥಾ ಅಹೋಸಿ। ಅಥ ಖೋ ಸಾ ದೇವತಾ ಸಮನುಞ್ಞೋ ಮೇ ಸತ್ಥಾತಿ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ತತ್ಥೇವನ್ತರಧಾಯಿ।>
    text <ಅಥ ಖೋ ಭಗವಾ ತಸ್ಸಾ ರತ್ತಿಯಾ ಅಚ್ಚಯೇನ ಭಿಕ್ಖೂ ಆಮನ್ತೇಸಿ ಇಮಂ। ಭಿಕ್ಖವೇ। ರತ್ತಿಂ ಅಞ್ಞತರಾ ದೇವತಾ ಅಭಿಕ್ಕನ್ತಾಯ ರತ್ತಿಯಾ ಅಭಿಕ್ಕನ್ತವಣ್ಣಾ ಕೇವಲಕಪ್ಪಂ ಜೇತವನಂ ಓಭಾಸೇತ್ವಾ ಯೇನಾಹಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಮಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ। ಭಿಕ್ಖವೇ। ಸಾ ದೇವತಾ ಮಂ ಏತದವೋಚ ಸತ್ತಿಮೇ। ಭನ್ತೇ। ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಸತ್ಥುಗಾರವತಾ। ಧಮ್ಮಗಾರವತಾ। ಸಙ್ಘಗಾರವತಾ। ಸಿಕ್ಖಾಗಾರವತಾ। ಸಮಾಧಿಗಾರವತಾ। ಅಪ್ಪಮಾದಗಾರವತಾ। ಪಟಿಸನ್ಥಾರಗಾರವತಾ ಇಮೇ ಖೋ। ಭನ್ತೇ। ಸತ್ತ ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತೀತಿ। ಇದಮವೋಚ। ಭಿಕ್ಖವೇ। ಸಾ ದೇವತಾ। ಇದಂ ವತ್ವಾ ಮಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ತತ್ಥೇವನ್ತರಧಾಯೀತಿ।>
    block
      text <ಸತ್ಥುಗರು ಧಮ್ಮಗರು। ಸಙ್ಘೇ ಚ ತಿಬ್ಬಗಾರವೋ।>
      text <ಸಮಾಧಿಗರು ಆತಾಪೀ। ಸಿಕ್ಖಾಯ ತಿಬ್ಬಗಾರವೋ॥>
      text <ಅಪ್ಪಮಾದಗರು ಭಿಕ್ಖು। ಪಟಿಸನ್ಥಾರಗಾರವೋ।>
      text <ಅಭಬ್ಬೋ ಪರಿಹಾನಾಯ। ನಿಬ್ಬಾನಸ್ಸೇವ ಸನ್ತಿಕೇತಿ॥ ಪಠಮಂ।>
      text <ಸತ್ಥುಗರು ಧಮ್ಮಗರು। ಸಙ್ಘೇ ಚ ತಿಬ್ಬಗಾರವೋ।>
      text <ಸಮಾಧಿಗರು ಆತಾಪೀ। ಸಿಕ್ಖಾಯ ತಿಬ್ಬಗಾರವೋ॥>
      text <ಹಿರಿ ಓತ್ತಪ್ಪಸಮ್ಪನ್ನೋ। ಸಪ್ಪತಿಸ್ಸೋ ಸಗಾರವೋ।>
      text <ಅಭಬ್ಬೋ ಪರಿಹಾನಾಯ। ನಿಬ್ಬಾನಸ್ಸೇವ ಸನ್ತಿಕೇತಿ॥ ದುತಿಯಂ।>
      text <ಸತ್ಥುಗರು ಧಮ್ಮಗರು। ಸಙ್ಘೇ ಚ ತಿಬ್ಬಗಾರವೋ।>
      text <ಸಮಾಧಿಗರು ಆತಾಪೀ। ಸಿಕ್ಖಾಯ ತಿಬ್ಬಗಾರವೋ॥>
      text <ಕಲ್ಯಾಣಮಿತ್ತೋ ಸುವಚೋ। ಸಪ್ಪತಿಸ್ಸೋ ಸಗಾರವೋ।>
      text <ಅಭಬ್ಬೋ ಪರಿಹಾನಾಯ। ನಿಬ್ಬಾನಸ್ಸೇವ ಸನ್ತಿಕೇತಿ॥ ತತಿಯಂ।>
      text <ದುದ್ದದಂ ದದಾತಿ ಮಿತ್ತೋ। ದುಕ್ಕರಞ್ಚಾಪಿ ಕುಬ್ಬತಿ।>
      text <ಅಥೋಪಿಸ್ಸ ದುರುತ್ತಾನಿ। ಖಮತಿ ದುಕ್ಖಮಾನಿ ಚ॥>
      text <ಗುಯ್ಹಞ್ಚ ತಸ್ಸ ಅಕ್ಖಾತಿ। ಗುಯ್ಹಸ್ಸ ಪರಿಗೂಹತಿ।>
      text <ಆಪದಾಸು ನ ಜಹಾತಿ। ಖೀಣೇನ ನಾತಿಮಞ್ಞತಿ॥>
      text <ಯಮ್ಹಿ ಏತಾನಿ ಠಾನಾನಿ। ಸಂವಿಜ್ಜನ್ತೀಧ ಪುಗ್ಗಲೇ।>
      text <ಸೋ ಮಿತ್ತೋ ಮಿತ್ತಕಾಮೇನ। ಭಜಿತಬ್ಬೋ ತಥಾವಿಧೋತಿ॥ ಪಞ್ಚಮಂ।>
      text <ಪಿಯೋ ಗರು ಭಾವನೀಯೋ। ವತ್ತಾ ಚ ವಚನಕ್ಖಮೋ।>
      text <ಗಮ್ಭೀರಞ್ಚ ಕಥಂ ಕತ್ತಾ। ನೋ ಚಟ್ಠಾನೇ ನಿಯೋಜಕೋ॥>
      text <ಯಮ್ಹಿ ಏತಾನಿ ಠಾನಾನಿ। ಸಂವಿಜ್ಜನ್ತೀಧ ಪುಗ್ಗಲೇ।>
      text <ಸೋ ಮಿತ್ತೋ ಮಿತ್ತಕಾಮೇನ। ಅತ್ಥಕಾಮಾನುಕಮ್ಪತೋ।>
      text <ಅಪಿ ನಾಸಿಯಮಾನೇನ। ಭಜಿತಬ್ಬೋ ತಥಾವಿಧೋತಿ॥ ಛಟ್ಠಂ।>
      text <ಅಪ್ಪಮಾದೋ ಹಿರೀ ಚೇವ। ದ್ವೇ ಸುವಚಾ ದುವೇ ಮಿತ್ತಾ।>
      text <ದ್ವೇ ಪಟಿಸಮ್ಭಿದಾ ದ್ವೇ ವಸಾ। ದುವೇ ನಿದ್ದಸವತ್ಥುನಾತಿ॥>
  text <೨॥ ಹಿರೀಗಾರವಸುತ್ತಂ>
    text <೩೩>, <ಇಮಂ। ಭಿಕ್ಖವೇ। ರತ್ತಿಂ ಅಞ್ಞತರಾ ದೇವತಾ ಅಭಿಕ್ಕನ್ತಾಯ ರತ್ತಿಯಾ ಅಭಿಕ್ಕನ್ತವಣ್ಣಾ ಕೇವಲಕಪ್ಪಂ ಜೇತವನಂ ಓಭಾಸೇತ್ವಾ ಯೇನಾಹಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಮಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ। ಭಿಕ್ಖವೇ। ಸಾ ದೇವತಾ ಮಂ ಏತದವೋಚ ಸತ್ತಿಮೇ। ಭನ್ತೇ। ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಸತ್ಥುಗಾರವತಾ। ಧಮ್ಮಗಾರವತಾ। ಸಙ್ಘಗಾರವತಾ। ಸಿಕ್ಖಾಗಾರವತಾ। ಸಮಾಧಿಗಾರವತಾ। ಹಿರಿಗಾರವತಾ। ಓತ್ತಪ್ಪಗಾರವತಾ। ಇಮೇ ಖೋ। ಭನ್ತೇ। ಸತ್ತ ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತೀತಿ। ಇದಮವೋಚ। ಭಿಕ್ಖವೇ। ಸಾ ದೇವತಾ। ಇದಂ ವತ್ವಾ ಮಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ತತ್ಥೇವನ್ತರಧಾಯೀತಿ।>
  text <೩॥ ಪಠಮಸೋವಚಸ್ಸತಾಸುತ್ತಂ>
    text <೩೪>, <ಇಮಂ। ಭಿಕ್ಖವೇ। ರತ್ತಿಂ ಅಞ್ಞತರಾ ದೇವತಾ…ಪೇ॰… ಮಂ ಏತದವೋಚ ಸತ್ತಿಮೇ। ಭನ್ತೇ। ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಸತ್ಥುಗಾರವತಾ। ಧಮ್ಮಗಾರವತಾ। ಸಙ್ಘಗಾರವತಾ। ಸಿಕ್ಖಾಗಾರವತಾ। ಸಮಾಧಿಗಾರವತಾ। ಸೋವಚಸ್ಸತಾ। ಕಲ್ಯಾಣಮಿತ್ತತಾ। ಇಮೇ ಖೋ। ಭನ್ತೇ। ಸತ್ತ ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತೀತಿ। ಇದಮವೋಚ। ಭಿಕ್ಖವೇ। ಸಾ ದೇವತಾ। ಇದಂ ವತ್ವಾ ಮಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ತತ್ಥೇವನ್ತರಧಾಯೀತಿ।>
  text <೪॥ ದುತಿಯಸೋವಚಸ್ಸತಾಸುತ್ತಂ>
    text <೩೫>, <ಇಮಂ। ಭಿಕ್ಖವೇ। ರತ್ತಿಂ ಅಞ್ಞತರಾ ದೇವತಾ ಅಭಿಕ್ಕನ್ತಾಯ ರತ್ತಿಯಾ ಅಭಿಕ್ಕನ್ತವಣ್ಣಾ…ಪೇ॰… ಸತ್ತಿಮೇ। ಭನ್ತೇ। ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಸತ್ಥುಗಾರವತಾ। ಧಮ್ಮಗಾರವತಾ। ಸಙ್ಘಗಾರವತಾ। ಸಿಕ್ಖಾಗಾರವತಾ। ಸಮಾಧಿಗಾರವತಾ। ಸೋವಚಸ್ಸತಾ। ಕಲ್ಯಾಣಮಿತ್ತತಾ। ಇಮೇ ಖೋ। ಭನ್ತೇ। ಸತ್ತ ಧಮ್ಮಾ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತೀತಿ। ಇದಮವೋಚ। ಭಿಕ್ಖವೇ। ಸಾ ದೇವತಾ। ಇದಂ ವತ್ವಾ ಮಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ತತ್ಥೇವನ್ತರಧಾಯೀತಿ।>
    text <ಏವಂ ವುತ್ತೇ ಆಯಸ್ಮಾ ಸಾರಿಪುತ್ತೋ ಭಗವನ್ತಂ ಏತದವೋಚ ಇಮಸ್ಸ ಖೋ ಅಹಂ। ಭನ್ತೇ। ಭಗವತಾ ಸಂಖಿತ್ತೇನ ಭಾಸಿತಸ್ಸ ಏವಂ ವಿತ್ಥಾರೇನ ಅತ್ಥಂ ಆಜಾನಾಮಿ। ಇಧ। ಭನ್ತೇ। ಭಿಕ್ಖು ಅತ್ತನಾ ಚ ಸತ್ಥುಗಾರವೋ ಹೋತಿ। ಸತ್ಥುಗಾರವತಾಯ ಚ ವಣ್ಣವಾದೀ। ಯೇ ಚಞ್ಞೇ ಭಿಕ್ಖೂ ನ ಸತ್ಥುಗಾರವಾ ತೇ ಚ ಸತ್ಥುಗಾರವತಾಯ ಸಮಾದಪೇತಿ। ಯೇ ಚಞ್ಞೇ ಭಿಕ್ಖೂ ಸತ್ಥುಗಾರವಾ ತೇಸಞ್ಚ ವಣ್ಣಂ ಭಣತಿ ಭೂತಂ ತಚ್ಛಂ ಕಾಲೇನ। ಅತ್ತನಾ ಚ ಧಮ್ಮಗಾರವೋ ಹೋತಿ…ಪೇ॰… ಸಙ್ಘಗಾರವೋ ಹೋತಿ… ಸಿಕ್ಖಾಗಾರವೋ ಹೋತಿ… ಸಮಾಧಿಗಾರವೋ ಹೋತಿ… ಸುವಚೋ ಹೋತಿ… ಕಲ್ಯಾಣಮಿತ್ತೋ ಹೋತಿ। ಕಲ್ಯಾಣಮಿತ್ತತಾಯ ಚ ವಣ್ಣವಾದೀ। ಯೇ ಚಞ್ಞೇ ಭಿಕ್ಖೂ ನ ಕಲ್ಯಾಣಮಿತ್ತಾ ತೇ ಚ ಕಲ್ಯಾಣಮಿತ್ತತಾಯ ಸಮಾದಪೇತಿ। ಯೇ ಚಞ್ಞೇ ಭಿಕ್ಖೂ ಕಲ್ಯಾಣಮಿತ್ತಾ ತೇಸಞ್ಚ ವಣ್ಣಂ ಭಣತಿ ಭೂತಂ ತಚ್ಛಂ ಕಾಲೇನಾತಿ। ಇಮಸ್ಸ ಖೋ ಅಹಂ। ಭನ್ತೇ। ಭಗವತಾ ಸಂಖಿತ್ತೇನ ಭಾಸಿತಸ್ಸ ಏವಂ ವಿತ್ಥಾರೇನ ಅತ್ಥಂ ಆಜಾನಾಮೀತಿ।>
    text <ಸಾಧು ಸಾಧು। ಸಾರಿಪುತ್ತ॥ ಸಾಧು ಖೋ ತ್ವಂ। ಸಾರಿಪುತ್ತ। ಇಮಸ್ಸ ಮಯಾ ಸಂಖಿತ್ತೇನ ಭಾಸಿತಸ್ಸ ಏವಂ ವಿತ್ಥಾರೇನ ಅತ್ಥಂ ಆಜಾನಾಸಿ। ಇಧ। ಸಾರಿಪುತ್ತ। ಭಿಕ್ಖು ಅತ್ತನಾ ಚ ಸತ್ಥುಗಾರವೋ ಹೋತಿ। ಸತ್ಥುಗಾರವತಾಯ ಚ ವಣ್ಣವಾದೀ। ಯೇ ಚಞ್ಞೇ ಭಿಕ್ಖೂ ನ ಸತ್ಥುಗಾರವಾ ತೇ ಚ ಸತ್ಥುಗಾರವತಾಯ ಸಮಾದಪೇತಿ। ಯೇ ಚಞ್ಞೇ ಭಿಕ್ಖೂ ಸತ್ಥುಗಾರವಾ ತೇಸಞ್ಚ ವಣ್ಣಂ ಭಣತಿ ಭೂತಂ ತಚ್ಛಂ ಕಾಲೇನ। ಅತ್ತನಾ ಚ ಧಮ್ಮಗಾರವೋ ಹೋತಿ…ಪೇ॰… ಸಙ್ಘಗಾರವೋ ಹೋತಿ… ಸಿಕ್ಖಾಗಾರವೋ ಹೋತಿ… ಸಮಾಧಿಗಾರವೋ ಹೋತಿ… ಸುವಚೋ ಹೋತಿ… ಕಲ್ಯಾಣಮಿತ್ತೋ ಹೋತಿ। ಕಲ್ಯಾಣಮಿತ್ತತಾಯ ಚ ವಣ್ಣವಾದೀ। ಯೇ ಚಞ್ಞೇ ಭಿಕ್ಖೂ ನ ಕಲ್ಯಾಣಮಿತ್ತಾ ತೇ ಚ ಕಲ್ಯಾಣಮಿತ್ತತಾಯ ಸಮಾದಪೇತಿ। ಯೇ ಚಞ್ಞೇ ಭಿಕ್ಖೂ ಕಲ್ಯಾಣಮಿತ್ತಾ ತೇಸಞ್ಚ ವಣ್ಣಂ ಭಣತಿ ಭೂತಂ ತಚ್ಛಂ ಕಾಲೇನಾತಿ। ಇಮಸ್ಸ ಖೋ। ಸಾರಿಪುತ್ತ। ಮಯಾ ಸಂಖಿತ್ತೇನ ಭಾಸಿತಸ್ಸ ಏವಂ ವಿತ್ಥಾರೇನ ಅತ್ಥೋ ದಟ್ಠಬ್ಬೋತಿ। ಚತುತ್ಥಂ।>
  text <೫॥ ಪಠಮಮಿತ್ತಸುತ್ತಂ>
    text <೩೬>, <ಸತ್ತಹಿ। ಭಿಕ್ಖವೇ। ಅಙ್ಗೇಹಿ ಸಮನ್ನಾಗತೋ ಮಿತ್ತೋ ಸೇವಿತಬ್ಬೋ। ಕತಮೇಹಿ ಸತ್ತಹಿ॥ ದುದ್ದದಂ ದದಾತಿ। ದುಕ್ಕರಂ ಕರೋತಿ। ದುಕ್ಖಮಂ ಖಮತಿ। ಗುಯ್ಹಮಸ್ಸ ಆವಿ ಕರೋತಿ। ಗುಯ್ಹಮಸ್ಸ ಪರಿಗುಹತಿ। ಆಪದಾಸು ನ ಜಹತಿ। ಖೀಣೇನ ನಾತಿಮಞ್ಞತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಅಙ್ಗೇಹಿ ಸಮನ್ನಾಗತೋ ಮಿತ್ತೋ ಸೇವಿತಬ್ಬೋತಿ।>
  text <೬॥ ದುತಿಯಮಿತ್ತಸುತ್ತಂ>
    text <೩೭>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಮಿತ್ತೋ ಸೇವಿತಬ್ಬೋ ಭಜಿತಬ್ಬೋ ಪಯಿರುಪಾಸಿತಬ್ಬೋ ಅಪಿ ಪನುಜ್ಜಮಾನೇನಪಿ। ಕತಮೇಹಿ ಸತ್ತಹಿ॥ ಪಿಯೋ ಚ ಹೋತಿ ಮನಾಪೋ ಚ ಗರು ಚ ಭಾವನೀಯೋ ಚ ವತ್ತಾ ಚ ವಚನಕ್ಖಮೋ ಚ ಗಮ್ಭೀರಞ್ಚ ಕಥಂ ಕತ್ತಾ ಹೋತಿ। ನೋ ಚ ಅಟ್ಠಾನೇ ನಿಯೋಜೇತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಮಿತ್ತೋ ಸೇವಿತಬ್ಬೋ ಭಜಿತಬ್ಬೋ ಪಯಿರುಪಾಸಿತಬ್ಬೋ ಅಪಿ ಪನುಜ್ಜಮಾನೇನಪೀತಿ।>
  text <೭॥ ಪಠಮಪಟಿಸಮ್ಭಿದಾಸುತ್ತಂ>
    text <೩೮>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ನಚಿರಸ್ಸೇವ ಚತಸ್ಸೋ ಪಟಿಸಮ್ಭಿದಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರೇಯ್ಯ। ಕತಮೇಹಿ ಸತ್ತಹಿ॥ ಇಧ। ಭಿಕ್ಖವೇ। ಭಿಕ್ಖು ಇದಂ ಮೇ ಚೇತಸೋ ಲೀನತ್ತನ್ತಿ ಯಥಾಭೂತಂ ಪಜಾನಾತಿ। ಅಜ್ಝತ್ತಂ ಸಂಖಿತ್ತಂ ವಾ ಚಿತ್ತಂ ಅಜ್ಝತ್ತಂ ಮೇ ಸಂಖಿತ್ತಂ ಚಿತ್ತನ್ತಿ ಯಥಾಭೂತಂ ಪಜಾನಾತಿ। ಬಹಿದ್ಧಾ ವಿಕ್ಖಿತ್ತಂ ವಾ ಚಿತ್ತಂ ಬಹಿದ್ಧಾ ಮೇ ವಿಕ್ಖಿತ್ತಂ ಚಿತ್ತನ್ತಿ ಯಥಾಭೂತಂ ಪಜಾನಾತಿ। ತಸ್ಸ ವಿದಿತಾ ವೇದನಾ ಉಪ್ಪಜ್ಜನ್ತಿ। ವಿದಿತಾ ಉಪಟ್ಠಹನ್ತಿ। ವಿದಿತಾ ಅಬ್ಭತ್ಥಂ ಗಚ್ಛನ್ತಿ। ವಿದಿತಾ ಸಞ್ಞಾ ಉಪ್ಪಜ್ಜನ್ತಿ। ವಿದಿತಾ ಉಪಟ್ಠಹನ್ತಿ। ವಿದಿತಾ ಅಬ್ಭತ್ಥಂ ಗಚ್ಛನ್ತಿ। ವಿದಿತಾ ವಿತಕ್ಕಾ ಉಪ್ಪಜ್ಜನ್ತಿ। ವಿದಿತಾ ಉಪಟ್ಠಹನ್ತಿ। ವಿದಿತಾ ಅಬ್ಭತ್ಥಂ ಗಚ್ಛನ್ತಿ। ಸಪ್ಪಾಯಾಸಪ್ಪಾಯೇಸು ಖೋ ಪನಸ್ಸ ಧಮ್ಮೇಸು ಹೀನಪ್ಪಣೀತೇಸು ಕಣ್ಹಸುಕ್ಕಸಪ್ಪತಿಭಾಗೇಸು ನಿಮಿತ್ತಂ ಸುಗ್ಗಹಿತಂ ಹೋತಿ ಸುಮನಸಿಕತಂ ಸೂಪಧಾರಿತಂ ಸುಪ್ಪಟಿವಿದ್ಧಂ ಪಞ್ಞಾಯ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ನಚಿರಸ್ಸೇವ ಚತಸ್ಸೋ ಪಟಿಸಮ್ಭಿದಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರೇಯ್ಯಾತಿ। ಸತ್ತಮಂ।>
  text <೮॥ ದುತಿಯಪಟಿಸಮ್ಭಿದಾಸುತ್ತಂ>
    text <೩೯>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಸಾರಿಪುತ್ತೋ ಚತಸ್ಸೋ ಪಟಿಸಮ್ಭಿದಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಕತಮೇಹಿ ಸತ್ತಹಿ॥ ಇಧ। ಭಿಕ್ಖವೇ। ಸಾರಿಪುತ್ತೋ ಇದಂ ಮೇ ಚೇತಸೋ ಲೀನತ್ತನ್ತಿ ಯಥಾಭೂತಂ ಪಜಾನಾತಿ। ಅಜ್ಝತ್ತಂ ಸಂಖಿತ್ತಂ ವಾ ಚಿತ್ತಂ ಅಜ್ಝತ್ತಂ ಮೇ ಸಂಖಿತ್ತಂ ಚಿತ್ತನ್ತಿ ಯಥಾಭೂತಂ ಪಜಾನಾತಿ। ಬಹಿದ್ಧಾ ವಿಕ್ಖಿತ್ತಂ ವಾ ಚಿತ್ತಂ ಬಹಿದ್ಧಾ ಮೇ ವಿಕ್ಖಿತ್ತಂ ಚಿತ್ತನ್ತಿ ಯಥಾಭೂತಂ ಪಜಾನಾತಿ। ತಸ್ಸ ವಿದಿತಾ ವೇದನಾ ಉಪ್ಪಜ್ಜನ್ತಿ। ವಿದಿತಾ ಉಪಟ್ಠಹನ್ತಿ। ವಿದಿತಾ ಅಬ್ಭತ್ಥಂ ಗಚ್ಛನ್ತಿ। ವಿದಿತಾ ಸಞ್ಞಾ…ಪೇ॰… ವಿತಕ್ಕಾ ಉಪ್ಪಜ್ಜನ್ತಿ। ವಿದಿತಾ ಉಪಟ್ಠಹನ್ತಿ। ವಿದಿತಾ ಅಬ್ಭತ್ಥಂ ಗಚ್ಛನ್ತಿ। ಸಪ್ಪಾಯಾಸಪ್ಪಾಯೇಸು ಖೋ ಪನಸ್ಸ ಧಮ್ಮೇಸು ಹೀನಪ್ಪಣೀತೇಸು ಕಣ್ಹಸುಕ್ಕಸಪ್ಪತಿಭಾಗೇಸು ನಿಮಿತ್ತಂ ಸುಗ್ಗಹಿತಂ ಸುಮನಸಿಕತಂ ಸೂಪಧಾರಿತಂ ಸುಪ್ಪಟಿವಿದ್ಧಂ ಪಞ್ಞಾಯ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಸಾರಿಪುತ್ತೋ ಚತಸ್ಸೋ ಪಟಿಸಮ್ಭಿದಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತೀತಿ। ಅಟ್ಠಮಂ।>
  text <೯॥ ಪಠಮವಸಸುತ್ತಂ>
    text <೪೦>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಚಿತ್ತಂ ವಸೇ ವತ್ತೇತಿ। ನೋ ಚ ಭಿಕ್ಖು ಚಿತ್ತಸ್ಸ ವಸೇನ ವತ್ತತಿ। ಕತಮೇಹಿ ಸತ್ತಹಿ॥ ಇಧ। ಭಿಕ್ಖವೇ। ಭಿಕ್ಖು ಸಮಾಧಿಕುಸಲೋ ಹೋತಿ। ಸಮಾಧಿಸ್ಸ ಸಮಾಪತ್ತಿಕುಸಲೋ ಹೋತಿ। ಸಮಾಧಿಸ್ಸ ಠಿತಿಕುಸಲೋ ಹೋತಿ। ಸಮಾಧಿಸ್ಸ ವುಟ್ಠಾನಕುಸಲೋ ಹೋತಿ। ಸಮಾಧಿಸ್ಸ ಕಲ್ಯಾಣಕುಸಲೋ ಹೋತಿ। ಸಮಾಧಿಸ್ಸ ಗೋಚರಕುಸಲೋ ಹೋತಿ। ಸಮಾಧಿಸ್ಸ ಅಭಿನೀಹಾರಕುಸಲೋ ಹೋತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ಚಿತ್ತಂ ವಸೇ ವತ್ತೇತಿ। ನೋ ಚ ಭಿಕ್ಖು ಚಿತ್ತಸ್ಸ ವಸೇನ ವತ್ತತೀತಿ। ನವಮಂ।>
  text <೧೦॥ ದುತಿಯವಸಸುತ್ತಂ>
    text <೪೧>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಸಾರಿಪುತ್ತೋ ಚಿತ್ತಂ ವಸೇ ವತ್ತೇತಿ। ನೋ ಚ ಸಾರಿಪುತ್ತೋ ಚಿತ್ತಸ್ಸ ವಸೇನ ವತ್ತತಿ। ಕತಮೇಹಿ ಸತ್ತಹಿ॥ ಇಧ। ಭಿಕ್ಖವೇ। ಸಾರಿಪುತ್ತೋ ಸಮಾಧಿಕುಸಲೋ ಹೋತಿ। ಸಮಾಧಿಸ್ಸ ಸಮಾಪತ್ತಿಕುಸಲೋ। ಸಮಾಧಿಸ್ಸ ಠಿತಿಕುಸಲೋ। ಸಮಾಧಿಸ್ಸ ವುಟ್ಠಾನಕುಸಲೋ। ಸಮಾಧಿಸ್ಸ ಕಲ್ಯಾಣಕುಸಲೋ। ಸಮಾಧಿಸ್ಸ ಗೋಚರಕುಸಲೋ। ಸಮಾಧಿಸ್ಸ ಅಭಿನೀಹಾರಕುಸಲೋ ಹೋತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಸಾರಿಪುತ್ತೋ ಚಿತ್ತಂ ವಸೇ ವತ್ತೇತಿ। ನೋ ಚ ಸಾರಿಪುತ್ತೋ ಚಿತ್ತಸ್ಸ ವಸೇನ ವತ್ತತೀತಿ। ದಸಮಂ।>
  text <೧೧॥ ಪಠಮನಿದ್ದಸಸುತ್ತಂ>
    text <೪೨>, <ಅಥ ಖೋ ಆಯಸ್ಮಾ ಸಾರಿಪುತ್ತೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಸಾವತ್ಥಿಂ ಪಿಣ್ಡಾಯ ಪಾವಿಸಿ। ಅಥ ಖೋ ಆಯಸ್ಮತೋ ಸಾರಿಪುತ್ತಸ್ಸ ಏತದಹೋಸಿ ಅತಿಪ್ಪಗೋ ಖೋ ತಾವ ಸಾವತ್ಥಿಯಂ ಪಿಣ್ಡಾಯ ಚರಿತುಂ। ಯಂನೂನಾಹಂ ಯೇನ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಆರಾಮೋ ತೇನುಪಸಙ್ಕಮೇಯ್ಯನ್ತಿ। ಅಥ ಖೋ ಆಯಸ್ಮಾ ಸಾರಿಪುತ್ತೋ ಯೇನ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಆರಾಮೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತೇಹಿ ಅಞ್ಞತಿತ್ಥಿಯೇಹಿ ಪರಿಬ್ಬಾಜಕೇಹಿ ಸದ್ಧಿಂ ಸಮ್ಮೋದಿ। ಸಮ್ಮೋದನೀಯಂ ಕಥಂ ಸಾರಣೀಯಂ ವೀತಿಸಾರೇತ್ವಾ ಏಕಮನ್ತಂ ನಿಸೀದಿ। ತೇನ ಖೋ ಪನ ಸಮಯೇನ ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಸನ್ನಿಸಿನ್ನಾನಂ ಸನ್ನಿಪತಿತಾನಂ ಅಯಮನ್ತರಾಕಥಾ ಉದಪಾದಿ ಯೋ ಹಿ ಕೋಚಿ। ಆವುಸೋ। ದ್ವಾದಸವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯಾತಿ।>
    text <ಅಥ ಖೋ ಆಯಸ್ಮಾ ಸಾರಿಪುತ್ತೋ ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಭಾಸಿತಂ ನೇವ ಅಭಿನನ್ದಿ ನಪ್ಪಟಿಕ್ಕೋಸಿ। ಅನಭಿನನ್ದಿತ್ವಾ ಅಪ್ಪಟಿಕ್ಕೋಸಿತ್ವಾ ಉಟ್ಠಾಯಾಸನಾ ಪಕ್ಕಾಮಿ ಭಗವತೋ ಸನ್ತಿಕೇ ಏತಸ್ಸ ಭಾಸಿತಸ್ಸ ಅತ್ಥಂ ಆಜಾನಿಸ್ಸಾಮೀತಿ। ಅಥ ಖೋ ಆಯಸ್ಮಾ ಸಾರಿಪುತ್ತೋ ಸಾವತ್ಥಿಯಂ ಪಿಣ್ಡಾಯ ಚರಿತ್ವಾ ಪಚ್ಛಾಭತ್ತಂ ಪಿಣ್ಡಪಾತಪಟಿಕ್ಕನ್ತೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಸಾರಿಪುತ್ತೋ ಭಗವನ್ತಂ ಏತದವೋಚ>
    text <ಇಧಾಹಂ। ಭನ್ತೇ। ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಸಾವತ್ಥಿಂ ಪಿಣ್ಡಾಯ ಪಾವಿಸಿಂ। ತಸ್ಸ ಮಯ್ಹಂ। ಭನ್ತೇ। ಏತದಹೋಸಿ ಅತಿಪ್ಪಗೋ ಖೋ ತಾವ ಸಾವತ್ಥಿಯಂ ಪಿಣ್ಡಾಯ ಚರಿತುಂ। ಯಂನೂನಾಹಂ ಯೇನ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಆರಾಮೋ ತೇನುಪಸಙ್ಕಮೇಯ್ಯನ್ತಿ। ಅಥ ಖ್ವಾಹಂ। ಭನ್ತೇ। ಯೇನ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಆರಾಮೋ ತೇನುಪಸಙ್ಕಮಿಂ। ಉಪಸಙ್ಕಮಿತ್ವಾ ತೇಹಿ ಅಞ್ಞತಿತ್ಥಿಯೇಹಿ ಪರಿಬ್ಬಾಜಕೇಹಿ ಸದ್ಧಿಂ ಸಮ್ಮೋದಿಂ। ಸಮ್ಮೋದನೀಯಂ ಕಥಂ ಸಾರಣೀಯಂ ವೀತಿಸಾರೇತ್ವಾ ಏಕಮನ್ತಂ ನಿಸೀದಿಂ। ತೇನ ಖೋ ಪನ। ಭನ್ತೇ। ಸಮಯೇನ ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಸನ್ನಿಸಿನ್ನಾನಂ ಸನ್ನಿಪತಿತಾನಂ ಅಯಮನ್ತರಾಕಥಾ ಉದಪಾದಿ ಯೋ ಹಿ ಕೋಚಿ। ಆವುಸೋ। ದ್ವಾದಸವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯಾತಿ। ಅಥ ಖ್ವಾಹಂ। ಭನ್ತೇ। ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಭಾಸಿತಂ ನೇವ ಅಭಿನನ್ದಿಂ ನಪ್ಪಟಿಕ್ಕೋಸಿಂ। ಅನಭಿನನ್ದಿತ್ವಾ ಅಪ್ಪಟಿಕ್ಕೋಸಿತ್ವಾ ಉಟ್ಠಾಯಾಸನಾ ಪಕ್ಕಮಿಂ ಭಗವತೋ ಸನ್ತಿಕೇ ಏತಸ್ಸ ಅತ್ಥಂ ಆಜಾನಿಸ್ಸಾಮೀತಿ। ಸಕ್ಕಾ ನು ಖೋ। ಭನ್ತೇ। ಇಮಸ್ಮಿಂ ಧಮ್ಮವಿನಯೇ ಕೇವಲಂ ವಸ್ಸಗಣನಮತ್ತೇನ ನಿದ್ದಸೋ ಭಿಕ್ಖು ಪಞ್ಞಾಪೇತುನ್ತಿ॥>
    text <ನ ಖೋ। ಸಾರಿಪುತ್ತ। ಸಕ್ಕಾ ಇಮಸ್ಮಿಂ ಧಮ್ಮವಿನಯೇ ಕೇವಲಂ ವಸ್ಸಗಣನಮತ್ತೇನ ನಿದ್ದಸೋ ಭಿಕ್ಖು ಪಞ್ಞಾಪೇತುಂ। ಸತ್ತ ಖೋ ಇಮಾನಿ। ಸಾರಿಪುತ್ತ। ನಿದ್ದಸವತ್ಥೂನಿ ಮಯಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದಿತಾನಿ।>
    text <ಕತಮಾನಿ ಸತ್ತ॥ ಇಧ। ಸಾರಿಪುತ್ತ। ಭಿಕ್ಖು ಸಿಕ್ಖಾಸಮಾದಾನೇ ತಿಬ್ಬಚ್ಛನ್ದೋ ಹೋತಿ ಆಯತಿಞ್ಚ ಸಿಕ್ಖಾಸಮಾದಾನೇ ಅವಿಗತಪೇಮೋ। ಧಮ್ಮನಿಸನ್ತಿಯಾ ತಿಬ್ಬಚ್ಛನ್ದೋ ಹೋತಿ ಆಯತಿಞ್ಚ ಧಮ್ಮನಿಸನ್ತಿಯಾ ಅವಿಗತಪೇಮೋ। ಇಚ್ಛಾವಿನಯೇ ತಿಬ್ಬಚ್ಛನ್ದೋ ಹೋತಿ ಆಯತಿಞ್ಚ ಇಚ್ಛಾವಿನಯೇ ಅವಿಗತಪೇಮೋ। ಪಟಿಸಲ್ಲಾನೇ ತಿಬ್ಬಚ್ಛನ್ದೋ ಹೋತಿ ಆಯತಿಞ್ಚ ಪಟಿಸಲ್ಲಾನೇ ಅವಿಗತಪೇಮೋ। ವೀರಿಯಾರಮ್ಭೇ ತಿಬ್ಬಚ್ಛನ್ದೋ ಹೋತಿ ಆಯತಿಞ್ಚ ವೀರಿಯಾರಮ್ಭೇ ಅವಿಗತಪೇಮೋ। ಸತಿನೇಪಕ್ಕೇ ತಿಬ್ಬಚ್ಛನ್ದೋ ಹೋತಿ ಆಯತಿಞ್ಚ ಸತಿನೇಪಕ್ಕೇ ಅವಿಗತಪೇಮೋ। ದಿಟ್ಠಿಪಟಿವೇಧೇ ತಿಬ್ಬಚ್ಛನ್ದೋ ಹೋತಿ ಆಯತಿಞ್ಚ ದಿಟ್ಠಿಪಟಿವೇಧೇ ಅವಿಗತಪೇಮೋ। ಇಮಾನಿ ಖೋ। ಸಾರಿಪುತ್ತ। ಸತ್ತ ನಿದ್ದಸವತ್ಥೂನಿ ಮಯಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದಿತಾನಿ। ಇಮೇಹಿ ಖೋ। ಸಾರಿಪುತ್ತ। ಸತ್ತಹಿ ನಿದ್ದಸವತ್ಥೂಹಿ ಸಮನ್ನಾಗತೋ ಭಿಕ್ಖು ದ್ವಾದಸ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯ। ಚತುಬ್ಬೀಸತಿ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯ। ಛತ್ತಿಂಸತಿ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯ। ಅಟ್ಠಚತ್ತಾರೀಸಂ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯಾತಿ। ಏಕಾದಸಮಂ।>
  text <೧೨॥ ದುತಿಯನಿದ್ದಸಸುತ್ತಂ>
    text <೪೩>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಕೋಸಮ್ಬಿಯಂ ವಿಹರತಿ ಘೋಸಿತಾರಾಮೇ। ಅಥ ಖೋ ಆಯಸ್ಮಾ ಆನನ್ದೋ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಕೋಸಮ್ಬಿಂ ಪಿಣ್ಡಾಯ ಪಾವಿಸಿ। ಅಥ ಖೋ ಆಯಸ್ಮತೋ ಆನನ್ದಸ್ಸ ಏತದಹೋಸಿ ಅತಿಪ್ಪಗೋ ಖೋ ತಾವ ಕೋಸಮ್ಬಿಯಂ ಪಿಣ್ಡಾಯ ಚರಿತುಂ। ಯಂನೂನಾಹಂ ಯೇನ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಆರಾಮೋ ತೇನುಪಸಙ್ಕಮೇಯ್ಯನ್ತಿ। ಅಥ ಖೋ ಆಯಸ್ಮಾ ಆನನ್ದೋ ಯೇನ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಆರಾಮೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತೇಹಿ ಅಞ್ಞತಿತ್ಥಿಯೇಹಿ ಪರಿಬ್ಬಾಜಕೇಹಿ ಸದ್ಧಿಂ ಸಮ್ಮೋದಿ। ಸಮ್ಮೋದನೀಯಂ ಕಥಂ ಸಾರಣೀಯಂ ವೀತಿಸಾರೇತ್ವಾ ಏಕಮನ್ತಂ ನಿಸೀದಿ।>
    text <ತೇನ ಖೋ ಪನ ಸಮಯೇನ ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಸನ್ನಿಸಿನ್ನಾನಂ ಸನ್ನಿಪತಿತಾನಂ ಅಯಮನ್ತರಾಕಥಾ ಉದಪಾದಿ ಯೋ ಹಿ ಕೋಚಿ। ಆವುಸೋ। ದ್ವಾದಸ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯಾತಿ।>
    text <ಅಥ ಖೋ ಆಯಸ್ಮಾ ಆನನ್ದೋ ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಭಾಸಿತಂ ನೇವ ಅಭಿನನ್ದಿ ನಪ್ಪಟಿಕ್ಕೋಸಿ। ಅನಭಿನನ್ದಿತ್ವಾ ಅಪ್ಪಟಿಕ್ಕೋಸಿತ್ವಾ ಉಟ್ಠಾಯಾಸನಾ ಪಕ್ಕಾಮಿ ಭಗವತೋ ಸನ್ತಿಕೇ ಏತಸ್ಸ ಭಾಸಿತಸ್ಸ ಅತ್ಥಂ ಆಜಾನಿಸ್ಸಾಮೀತಿ। ಅಥ ಖೋ ಆಯಸ್ಮಾ ಆನನ್ದೋ ಕೋಸಮ್ಬಿಯಂ ಪಿಣ್ಡಾಯ ಚರಿತ್ವಾ ಪಚ್ಛಾಭತ್ತಂ ಪಿಣ್ಡಪಾತಪಟಿಕ್ಕನ್ತೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ>
    text <ಇಧಾಹಂ। ಭನ್ತೇ। ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಕೋಸಮ್ಬಿಂ ಪಿಣ್ಡಾಯ ಪಾವಿಸಿಂ। ತಸ್ಸ ಮಯ್ಹಂ। ಭನ್ತೇ। ಏತದಹೋಸಿ ಅತಿಪ್ಪಗೋ ಖೋ ತಾವ ಕೋಸಮ್ಬಿಯಂ ಪಿಣ್ಡಾಯ ಚರಿತುಂ। ಯಂನೂನಾಹಂ ಯೇನ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಆರಾಮೋ ತೇನುಪಸಙ್ಕಮೇಯ್ಯನ್ತಿ…ಪೇ॰… ತೇಹಿ ಸದ್ಧಿಂ ಸಮ್ಮೋದಿಂ। ಸಮ್ಮೋದನೀಯಂ ಕಥಂ ಸಾರಣೀಯಂ ವೀತಿಸಾರೇತ್ವಾ ಏಕಮನ್ತಂ ನಿಸೀದಿಂ।>
    text <ತೇನ ಖೋ ಪನ। ಭನ್ತೇ। ಸಮಯೇನ ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಸನ್ನಿಸಿನ್ನಾನಂ ಸನ್ನಿಪತಿತಾನಂ ಅಯಮನ್ತರಾಕಥಾ ಉದಪಾದಿ ಯೋ ಹಿ ಕೋಚಿ। ಆವುಸೋ। ದ್ವಾದಸವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯಾತಿ। ಅಥ ಖ್ವಾಹಂ। ಭನ್ತೇ। ತೇಸಂ ಅಞ್ಞತಿತ್ಥಿಯಾನಂ ಪರಿಬ್ಬಾಜಕಾನಂ ಭಾಸಿತಂ ನೇವ ಅಭಿನನ್ದಿಂ ನಪ್ಪಟಿಕ್ಕೋಸಿಂ। ಅನಭಿನನ್ದಿತ್ವಾ। ಅಪ್ಪಟಿಕ್ಕೋಸಿತ್ವಾ ಉಟ್ಠಾಯಾಸನಾ ಪಕ್ಕಮಿಂ ಭಗವತೋ ಸನ್ತಿಕೇ ಏತಸ್ಸ ಭಾಸಿತಸ್ಸ ಅತ್ಥಂ ಆಜಾನಿಸ್ಸಾಮೀತಿ। ಸಕ್ಕಾ ನು ಖೋ। ಭನ್ತೇ। ಇಮಸ್ಮಿಂ ಧಮ್ಮವಿನಯೇ ಕೇವಲಂ ವಸ್ಸಗಣನಮತ್ತೇನ ನಿದ್ದಸೋ ಭಿಕ್ಖು ಪಞ್ಞಾಪೇತುನ್ತಿ॥>
    text <ನ ಖೋ। ಆನನ್ದ। ಸಕ್ಕಾ ಇಮಸ್ಮಿಂ ಧಮ್ಮವಿನಯೇ ಕೇವಲಂ ವಸ್ಸಗಣನಮತ್ತೇನ ನಿದ್ದಸೋ ಭಿಕ್ಖು ಪಞ್ಞಾಪೇತುಂ। ಸತ್ತ ಖೋ ಇಮಾನಿ। ಆನನ್ದ। ನಿದ್ದಸವತ್ಥೂನಿ ಮಯಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದಿತಾನಿ।>
    text <ಕತಮಾನಿ ಸತ್ತ॥ ಇಧಾನನ್ದ। ಭಿಕ್ಖು। ಸದ್ಧೋ ಹೋತಿ। ಹಿರೀಮಾ ಹೋತಿ। ಓತ್ತಪ್ಪೀ ಹೋತಿ। ಬಹುಸ್ಸುತೋ ಹೋತಿ। ಆರದ್ಧವೀರಿಯೋ ಹೋತಿ। ಸತಿಮಾ ಹೋತಿ। ಪಞ್ಞವಾ ಹೋತಿ। ಇಮಾನಿ ಖೋ। ಆನನ್ದ। ಸತ್ತ ನಿದ್ದಸವತ್ಥೂನಿ ಮಯಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದಿತಾನಿ। ಇಮೇಹಿ ಖೋ। ಆನನ್ದ। ಸತ್ತಹಿ ನಿದ್ದಸವತ್ಥೂಹಿ ಸಮನ್ನಾಗತೋ ಭಿಕ್ಖು ದ್ವಾದಸ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯ। ಚತುಬ್ಬೀಸತಿ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯ। ಛತ್ತಿಂಸತಿ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯ। ಅಟ್ಠಚತ್ತಾರೀಸಂ ಚೇಪಿ ವಸ್ಸಾನಿ ಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಚರತಿ। ನಿದ್ದಸೋ ಭಿಕ್ಖೂತಿ ಅಲಂ ವಚನಾಯಾತಿ। ದ್ವಾದಸಮಂ।>
    stand <ದೇವತಾವಗ್ಗೋ ಚತುತ್ಥೋ।>
    text <ತಸ್ಸುದ್ದಾನಂ>
