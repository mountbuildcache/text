text <೩॥ ವಜ್ಜಿಸತ್ತಕವಗ್ಗೋ>
  text <೧॥ ಸಾರನ್ದದಸುತ್ತಂ>
    text <೨೧>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ವೇಸಾಲಿಯಂ ವಿಹರತಿ ಸಾರನ್ದದೇ ಚೇತಿಯೇ। ಅಥ ಖೋ ಸಮ್ಬಹುಲಾ ಲಿಚ್ಛವೀ ಯೇನ ಭಗವಾ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿಂಸು। ಏಕಮನ್ತಂ ನಿಸಿನ್ನೇ ಖೋ ತೇ ಲಿಚ್ಛವೀ ಭಗವಾ ಏತದವೋಚ ಸತ್ತ ವೋ। ಲಿಚ್ಛವೀ। ಅಪರಿಹಾನಿಯೇ ಧಮ್ಮೇ ದೇಸೇಸ್ಸಾಮಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ। ಭಾಸಿಸ್ಸಾಮೀತಿ। ಏವಂ। ಭನ್ತೇತಿ ಖೋ ತೇ ಲಿಚ್ಛವೀ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
    text <ಕತಮೇ ಚ। ಲಿಚ್ಛವೀ। ಸತ್ತ ಅಪರಿಹಾನಿಯಾ ಧಮ್ಮಾ॥ ಯಾವಕೀವಞ್ಚ। ಲಿಚ್ಛವೀ। ವಜ್ಜೀ ಅಭಿಣ್ಹಂ ಸನ್ನಿಪಾತಾ ಭವಿಸ್ಸನ್ತಿ ಸನ್ನಿಪಾತಬಹುಲಾ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಲಿಚ್ಛವೀ। ವಜ್ಜೀ ಸಮಗ್ಗಾ ಸನ್ನಿಪತಿಸ್ಸನ್ತಿ। ಸಮಗ್ಗಾ ವುಟ್ಠಹಿಸ್ಸನ್ತಿ। ಸಮಗ್ಗಾ ವಜ್ಜಿಕರಣೀಯಾನಿ ಕರಿಸ್ಸನ್ತಿ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಲಿಚ್ಛವೀ। ವಜ್ಜೀ ಅಪಞ್ಞತ್ತಂ ನ ಪಞ್ಞಾಪೇಸ್ಸನ್ತಿ। ಪಞ್ಞತ್ತಂ ನ ಸಮುಚ್ಛಿನ್ದಿಸ್ಸನ್ತಿ। ಯಥಾಪಞ್ಞತ್ತೇ ಪೋರಾಣೇ ವಜ್ಜಿಧಮ್ಮೇ ಸಮಾದಾಯ ವತ್ತಿಸ್ಸನ್ತಿ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಲಿಚ್ಛವೀ। ವಜ್ಜೀ ಯೇ ತೇ ವಜ್ಜೀನಂ ವಜ್ಜಿಮಹಲ್ಲಕಾ ತೇ ಸಕ್ಕರಿಸ್ಸನ್ತಿ ಗರುಂ ಕರಿಸ್ಸನ್ತಿ ಮಾನೇಸ್ಸನ್ತಿ ಪೂಜೇಸ್ಸನ್ತಿ। ತೇಸಞ್ಚ ಸೋತಬ್ಬಂ ಮಞ್ಞಿಸ್ಸನ್ತಿ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಲಿಚ್ಛವೀ। ವಜ್ಜೀ ಯಾ ತಾ ಕುಲಿತ್ಥಿಯೋ ಕುಲಕುಮಾರಿಯೋ ತಾ ನ ಓಕಸ್ಸ ಪಸಯ್ಹ ವಾಸೇಸ್ಸನ್ತಿ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಲಿಚ್ಛವೀ। ವಜ್ಜೀ ಯಾನಿ ತಾನಿ ವಜ್ಜೀನಂ ವಜ್ಜಿಚೇತಿಯಾನಿ ಅಬ್ಭನ್ತರಾನಿ ಚೇವ ಬಾಹಿರಾನಿ ಚ ತಾನಿ ಸಕ್ಕರಿಸ್ಸನ್ತಿ ಗರುಂ ಕರಿಸ್ಸನ್ತಿ ಮಾನೇಸ್ಸನ್ತಿ ಪೂಜೇಸ್ಸನ್ತಿ। ತೇಸಞ್ಚ ದಿನ್ನಪುಬ್ಬಂ ಕತಪುಬ್ಬಂ ಧಮ್ಮಿಕಂ ಬಲಿಂ ನೋ ಪರಿಹಾಪೇಸ್ಸನ್ತಿ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಲಿಚ್ಛವೀ। ವಜ್ಜೀನಂ ಅರಹನ್ತೇಸು ಧಮ್ಮಿಕಾ ರಕ್ಖಾವರಣಗುತ್ತಿ ಸುಸಂವಿಹಿತಾ ಭವಿಸ್ಸತಿ ಕಿನ್ತಿ ಅನಾಗತಾ ಚ ಅರಹನ್ತೋ ವಿಜಿತಂ ಆಗಚ್ಛೇಯ್ಯುಂ। ಆಗತಾ ಚ ಅರಹನ್ತೋ ವಿಜಿತೇ ಫಾಸುಂ ವಿಹರೇಯ್ಯುನ್ತಿ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಲಿಚ್ಛವೀ। ಇಮೇ ಸತ್ತ ಅಪರಿಹಾನಿಯಾ ಧಮ್ಮಾ ವಜ್ಜೀಸು ಠಸ್ಸನ್ತಿ। ಇಮೇಸು ಚ ಸತ್ತಸು ಅಪರಿಹಾನಿಯೇಸು ಧಮ್ಮೇಸು ವಜ್ಜೀ ಸನ್ದಿಸ್ಸಿಸ್ಸನ್ತಿ। ವುದ್ಧಿಯೇವ। ಲಿಚ್ಛವೀ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನೀತಿ। ಪಠಮಂ।>
  text <೨॥ ವಸ್ಸಕಾರಸುತ್ತಂ>
    text <೨೨>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ರಾಜಗಹೇ ವಿಹರತಿ ಗಿಜ್ಝಕೂಟೇ ಪಬ್ಬತೇ। ತೇನ ಖೋ ಪನ ಸಮಯೇನ ರಾಜಾ ಮಾಗಧೋ ಅಜಾತಸತ್ತು ವೇದೇಹಿಪುತ್ತೋ ವಜ್ಜೀ ಅಭಿಯಾತುಕಾಮೋ ಹೋತಿ। ಸೋ ಏವಮಾಹ ಅಹಂ ಹಿಮೇ ವಜ್ಜೀ ಏವಂಮಹಿದ್ಧಿಕೇ ಏವಂಮಹಾನುಭಾವೇ ಉಚ್ಛೇಚ್ಛಾಮಿ। ವಜ್ಜೀ ವಿನಾಸೇಸ್ಸಾಮಿ। ವಜ್ಜೀ ಅನಯಬ್ಯಸನಂ ಆಪಾದೇಸ್ಸಾಮೀತಿ।>
    text <ಅಥ ಖೋ ರಾಜಾ ಮಾಗಧೋ ಅಜಾತಸತ್ತು ವೇದೇಹಿಪುತ್ತೋ ವಸ್ಸಕಾರಂ ಬ್ರಾಹ್ಮಣಂ ಮಾಗಧಮಹಾಮತ್ತಂ ಆಮನ್ತೇಸಿ ಏಹಿ ತ್ವಂ। ಬ್ರಾಹ್ಮಣ। ಯೇನ ಭಗವಾ ತೇನುಪಸಙ್ಕಮ। ಉಪಸಙ್ಕಮಿತ್ವಾ ಮಮ ವಚನೇನ ಭಗವತೋ ಪಾದೇ ಸಿರಸಾ ವನ್ದಾಹಿ। ಅಪ್ಪಾಬಾಧಂ ಅಪ್ಪಾತಙ್ಕಂ ಲಹುಟ್ಠಾನಂ ಬಲಂ ಫಾಸುವಿಹಾರಂ ಪುಚ್ಛ ರಾಜಾ। ಭನ್ತೇ। ಮಾಗಧೋ ಅಜಾತಸತ್ತು ವೇದೇಹಿಪುತ್ತೋ ಭಗವತೋ ಪಾದೇ ಸಿರಸಾ ವನ್ದತಿ। ಅಪ್ಪಾಬಾಧಂ ಅಪ್ಪಾತಙ್ಕಂ ಲಹುಟ್ಠಾನಂ ಬಲಂ ಫಾಸುವಿಹಾರಂ ಪುಚ್ಛತೀತಿ। ಏವಞ್ಚ ವದೇಹಿ ರಾಜಾ। ಭನ್ತೇ। ಮಾಗಧೋ ಅಜಾತಸತ್ತು ವೇದೇಹಿಪುತ್ತೋ ವಜ್ಜೀ ಅಭಿಯಾತುಕಾಮೋ। ಸೋ ಏವಮಾಹ ಅಹಂ ಹಿಮೇ ವಜ್ಜೀ ಏವಂಮಹಿದ್ಧಿಕೇ ಏವಂಮಹಾನುಭಾವೇ ಉಚ್ಛೇಚ್ಛಾಮಿ। ವಜ್ಜೀ ವಿನಾಸೇಸ್ಸಾಮಿ। ವಜ್ಜೀ ಅನಯಬ್ಯಸನಂ ಆಪಾದೇಸ್ಸಾಮೀತಿ। ಯಥಾ ತೇ ಭಗವಾ ಬ್ಯಾಕರೋತಿ। ತಂ ಸಾಧುಕಂ ಉಗ್ಗಹೇತ್ವಾ ಮಮ ಆರೋಚೇಯ್ಯಾಸಿ। ನ ಹಿ ತಥಾಗತಾ ವಿತಥಂ ಭಣನ್ತೀತಿ।>
    text <ಏವಂ। ಭೋತಿ ಖೋ ವಸ್ಸಕಾರೋ ಬ್ರಾಹ್ಮಣೋ ಮಾಗಧಮಹಾಮತ್ತೋ ರಞ್ಞೋ ಮಾಗಧಸ್ಸ ಅಜಾತಸತ್ತುಸ್ಸ ವೇದೇಹಿಪುತ್ತಸ್ಸ ಪಟಿಸ್ಸುತ್ವಾ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವತಾ ಸದ್ಧಿಂ ಸಮ್ಮೋದಿ। ಸಮ್ಮೋದನೀಯಂ ಕಥಂ ಸಾರಣೀಯಂ ವೀತಿಸಾರೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ವಸ್ಸಕಾರೋ ಬ್ರಾಹ್ಮಣೋ ಮಾಗಧಮಹಾಮತ್ತೋ ಭಗವನ್ತಂ ಏತದವೋಚ ರಾಜಾ। ಭೋ ಗೋತಮ। ಮಾಗಧೋ ಅಜಾತಸತ್ತು ವೇದೇಹಿಪುತ್ತೋ ಭೋತೋ ಗೋತಮಸ್ಸ ಪಾದೇ ಸಿರಸಾ ವನ್ದತಿ। ಅಪ್ಪಾಬಾಧಂ ಅಪ್ಪಾತಙ್ಕಂ ಲಹುಟ್ಠಾನಂ ಬಲಂ ಫಾಸುವಿಹಾರಂ ಪುಚ್ಛತಿ। ರಾಜಾ। ಭೋ ಗೋತಮ। ಮಾಗಧೋ ಅಜಾತಸತ್ತು ವೇದೇಹಿಪುತ್ತೋ ವಜ್ಜೀ ಅಭಿಯಾತುಕಾಮೋ। ಸೋ ಏವಮಾಹ ಅಹಂ ಹಿಮೇ ವಜ್ಜೀ ಏವಂಮಹಿದ್ಧಿಕೇ ಏವಂಮಹಾನುಭಾವೇ ಉಚ್ಛೇಚ್ಛಾಮಿ। ವಜ್ಜೀ ವಿನಾಸೇಸ್ಸಾಮಿ। ವಜ್ಜೀ ಅನಯಬ್ಯಸನಂ ಆಪಾದೇಸ್ಸಾಮೀತಿ।>
    text <ತೇನ ಖೋ ಪನ ಸಮಯೇನ ಆಯಸ್ಮಾ ಆನನ್ದೋ ಭಗವತೋ ಪಿಟ್ಠಿತೋ ಠಿತೋ ಹೋತಿ ಭಗವನ್ತಂ ಬೀಜಯಮಾನೋ। ಅಥ ಖೋ ಭಗವಾ ಆಯಸ್ಮನ್ತಂ ಆನನ್ದಂ ಆಮನ್ತೇಸಿ ಕಿನ್ತಿ ತೇ। ಆನನ್ದ। ಸುತಂ ವಜ್ಜೀ ಅಭಿಣ್ಹಂ ಸನ್ನಿಪಾತಾ ಸನ್ನಿಪಾತಬಹುಲಾತಿ॥ ಸುತಂ ಮೇತಂ। ಭನ್ತೇ ವಜ್ಜೀ ಅಭಿಣ್ಹಂ ಸನ್ನಿಪಾತಾ ಸನ್ನಿಪಾತಬಹುಲಾತಿ। ಯಾವಕೀವಞ್ಚ। ಆನನ್ದ। ವಜ್ಜೀ ಅಭಿಣ್ಹಂ ಸನ್ನಿಪಾತಾ ಭವಿಸ್ಸನ್ತಿ ಸನ್ನಿಪಾತಬಹುಲಾ। ವುದ್ಧಿಯೇವ। ಆನನ್ದ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಕಿನ್ತಿ ತೇ। ಆನನ್ದ। ಸುತಂ ವಜ್ಜೀ ಸಮಗ್ಗಾ ಸನ್ನಿಪತನ್ತಿ। ಸಮಗ್ಗಾ ವುಟ್ಠಹನ್ತಿ। ಸಮಗ್ಗಾ ವಜ್ಜಿಕರಣೀಯಾನಿ ಕರೋನ್ತೀತಿ॥ ಸುತಂ ಮೇತಂ। ಭನ್ತೇ ವಜ್ಜೀ ಸಮಗ್ಗಾ ಸನ್ನಿಪತನ್ತಿ। ಸಮಗ್ಗಾ ವುಟ್ಠಹನ್ತಿ। ಸಮಗ್ಗಾ ವಜ್ಜಿಕರಣೀಯಾನಿ ಕರೋನ್ತೀತಿ। ಯಾವಕೀವಞ್ಚ। ಆನನ್ದ। ವಜ್ಜೀ ಸಮಗ್ಗಾ ಸನ್ನಿಪತಿಸ್ಸನ್ತಿ। ಸಮಗ್ಗಾ ವುಟ್ಠಹಿಸ್ಸನ್ತಿ। ಸಮಗ್ಗಾ ವಜ್ಜಿಕರಣೀಯಾನಿ ಕರಿಸ್ಸನ್ತಿ। ವುದ್ಧಿಯೇವ। ಆನನ್ದ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಕಿನ್ತಿ ತೇ। ಆನನ್ದ। ಸುತಂ ವಜ್ಜೀ ಅಪಞ್ಞತ್ತಂ ನ ಪಞ್ಞಾಪೇನ್ತಿ। ಪಞ್ಞತ್ತಂ ನ ಸಮುಚ್ಛಿನ್ದನ್ತಿ। ಯಥಾಪಞ್ಞತ್ತೇ ಪೋರಾಣೇ ವಜ್ಜಿಧಮ್ಮೇ ಸಮಾದಾಯ ವತ್ತನ್ತೀತಿ॥ ಸುತಂ ಮೇತಂ। ಭನ್ತೇ ವಜ್ಜೀ ಅಪಞ್ಞತ್ತಂ ನ ಪಞ್ಞಾಪೇನ್ತಿ। ಪಞ್ಞತ್ತಂ ನ ಸಮುಚ್ಛಿನ್ದನ್ತಿ। ಯಥಾಪಞ್ಞತ್ತೇ ಪೋರಾಣೇ ವಜ್ಜಿಧಮ್ಮೇ ಸಮಾದಾಯ ವತ್ತನ್ತೀತಿ। ಯಾವಕೀವಞ್ಚ। ಆನನ್ದ। ವಜ್ಜೀ ಅಪಞ್ಞತ್ತಂ ನ ಪಞ್ಞಾಪೇಸ್ಸನ್ತಿ। ಪಞ್ಞತ್ತಂ ನ ಸಮುಚ್ಛಿನ್ದಿಸ್ಸನ್ತಿ। ಯಥಾಪಞ್ಞತ್ತೇ ಪೋರಾಣೇ ವಜ್ಜಿಧಮ್ಮೇ ಸಮಾದಾಯ ವತ್ತಿಸ್ಸನ್ತಿ। ವುದ್ಧಿಯೇವ। ಆನನ್ದ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಕಿನ್ತಿ ತೇ। ಆನನ್ದ। ಸುತಂ ವಜ್ಜೀ ಯೇ ತೇ ವಜ್ಜೀನಂ ವಜ್ಜಿಮಹಲ್ಲಕಾ ತೇ ಸಕ್ಕರೋನ್ತಿ ಗರುಂ ಕರೋನ್ತಿ ಮಾನೇನ್ತಿ ಪೂಜೇನ್ತಿ। ತೇಸಞ್ಚ ಸೋತಬ್ಬಂ ಮಞ್ಞನ್ತೀತಿ॥ ಸುತಂ ಮೇತಂ। ಭನ್ತೇ ವಜ್ಜೀ ಯೇ ತೇ ವಜ್ಜೀನಂ ವಜ್ಜಿಮಹಲ್ಲಕಾ ತೇ ಸಕ್ಕರೋನ್ತಿ ಗರುಂ ಕರೋನ್ತಿ ಮಾನೇನ್ತಿ ಪೂಜೇನ್ತಿ। ತೇಸಞ್ಚ ಸೋತಬ್ಬಂ ಮಞ್ಞನ್ತೀತಿ। ಯಾವಕೀವಞ್ಚ। ಆನನ್ದ। ವಜ್ಜೀ ಯೇ ತೇ ವಜ್ಜೀನಂ ವಜ್ಜಿಮಹಲ್ಲಕಾ ತೇ ಸಕ್ಕರಿಸ್ಸನ್ತಿ ಗರುಂ ಕರಿಸ್ಸನ್ತಿ ಮಾನೇಸ್ಸನ್ತಿ ಪೂಜೇಸ್ಸನ್ತಿ। ತೇಸಞ್ಚ ಸೋತಬ್ಬಂ ಮಞ್ಞಿಸ್ಸನ್ತಿ। ವುದ್ಧಿಯೇವ। ಆನನ್ದ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಕಿನ್ತಿ ತೇ। ಆನನ್ದ। ಸುತಂ ವಜ್ಜೀ ಯಾ ತಾ ಕುಲಿತ್ಥಿಯೋ ಕುಲಕುಮಾರಿಯೋ ತಾ ನ ಓಕಸ್ಸ ಪಸಯ್ಹ ವಾಸೇನ್ತೀತಿ॥ ಸುತಂ ಮೇತಂ। ಭನ್ತೇ ವಜ್ಜೀ ಯಾ ತಾ ಕುಲಿತ್ಥಿಯೋ ಕುಲಕುಮಾರಿಯೋ ತಾ ನ ಓಕಸ್ಸ ಪಸಯ್ಹ ವಾಸೇನ್ತೀತಿ। ಯಾವಕೀವಞ್ಚ। ಆನನ್ದ। ವಜ್ಜೀ ಯಾ ತಾ ಕುಲಿತ್ಥಿಯೋ ಕುಲಕುಮಾರಿಯೋ ತಾ ನ ಓಕಸ್ಸ ಪಸಯ್ಹ ವಾಸೇಸ್ಸನ್ತಿ। ವುದ್ಧಿಯೇವ। ಆನನ್ದ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಕಿನ್ತಿ ತೇ। ಆನನ್ದ। ಸುತಂ ವಜ್ಜೀ ಯಾನಿ ತಾನಿ ವಜ್ಜೀನಂ ವಜ್ಜಿಚೇತಿಯಾನಿ ಅಬ್ಭನ್ತರಾನಿ ಚೇವ ಬಾಹಿರಾನಿ ಚ ತಾನಿ ಸಕ್ಕರೋನ್ತಿ ಗರುಂ ಕರೋನ್ತಿ ಮಾನೇನ್ತಿ ಪೂಜೇನ್ತಿ। ತೇಸಞ್ಚ ದಿನ್ನಪುಬ್ಬಂ ಕತಪುಬ್ಬಂ ಧಮ್ಮಿಕಂ ಬಲಿಂ ನೋ ಪರಿಹಾಪೇನ್ತೀತಿ॥ ಸುತಂ ಮೇತಂ। ಭನ್ತೇ ವಜ್ಜೀ ಯಾನಿ ತಾನಿ ವಜ್ಜೀನಂ ವಜ್ಜಿಚೇತಿಯಾನಿ ಅಬ್ಭನ್ತರಾನಿ ಚೇವ ಬಾಹಿರಾನಿ ಚ ತಾನಿ ಸಕ್ಕರೋನ್ತಿ ಗರುಂ ಕರೋನ್ತಿ ಮಾನೇನ್ತಿ ಪೂಜೇನ್ತಿ। ತೇಸಞ್ಚ ದಿನ್ನಪುಬ್ಬಂ ಕತಪುಬ್ಬಂ ಧಮ್ಮಿಕಂ ಬಲಿಂ ನೋ ಪರಿಹಾಪೇನ್ತೀತಿ। ಯಾವಕೀವಞ್ಚ। ಆನನ್ದ। ವಜ್ಜೀ ಯಾನಿ ತಾನಿ ವಜ್ಜೀನಂ ವಜ್ಜಿಚೇತಿಯಾನಿ ಅಬ್ಭನ್ತರಾನಿ ಚೇವ ಬಾಹಿರಾನಿ ಚ ತಾನಿ ಸಕ್ಕರಿಸ್ಸನ್ತಿ ಗರುಂ ಕರಿಸ್ಸನ್ತಿ ಮಾನೇಸ್ಸನ್ತಿ ಪೂಜೇಸ್ಸನ್ತಿ। ತೇಸಞ್ಚ ದಿನ್ನಪುಬ್ಬಂ ಕತಪುಬ್ಬಂ ಧಮ್ಮಿಕಂ ಬಲಿಂ ನೋ ಪರಿಹಾಪೇಸ್ಸನ್ತಿ। ವುದ್ಧಿಯೇವ। ಆನನ್ದ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಕಿನ್ತಿ ತೇ। ಆನನ್ದ। ಸುತಂ ವಜ್ಜೀನಂ ಅರಹನ್ತೇಸು ಧಮ್ಮಿಕಾ ರಕ್ಖಾವರಣಗುತ್ತಿ ಸುಸಂವಿಹಿತಾ ಕಿನ್ತಿ ಅನಾಗತಾ ಚ ಅರಹನ್ತೋ ವಿಜಿತಂ ಆಗಚ್ಛೇಯ್ಯುಂ। ಆಗತಾ ಚ ಅರಹನ್ತೋ ವಿಜಿತೇ ಫಾಸುಂ ವಿಹರೇಯ್ಯುನ್ತಿ॥ ಸುತಂ ಮೇತಂ। ಭನ್ತೇ ವಜ್ಜೀನಂ ಅರಹನ್ತೇಸು ಧಮ್ಮಿಕಾ ರಕ್ಖಾವರಣಗುತ್ತಿ ಸುಸಂವಿಹಿತಾ ಭವಿಸ್ಸತಿ ಕಿನ್ತಿ ಅನಾಗತಾ ಚ ಅರಹನ್ತೋ ವಿಜಿತಂ ಆಗಚ್ಛೇಯ್ಯುಂ। ಆಗತಾ ಚ ಅರಹನ್ತೋ ವಿಜಿತೇ ಫಾಸುಂ ವಿಹರೇಯ್ಯುನ್ತಿ। ಯಾವಕೀವಞ್ಚ। ಆನನ್ದ। ವಜ್ಜೀನಂ ಅರಹನ್ತೇಸು ಧಮ್ಮಿಕಾ ರಕ್ಖಾವರಣಗುತ್ತಿ ಸುಸಂವಿಹಿತಾ ಭವಿಸ್ಸತಿ ಕಿನ್ತಿ ಅನಾಗತಾ ಚ ಅರಹನ್ತೋ ವಿಜಿತಂ ಆಗಚ್ಛೇಯ್ಯುಂ। ಆಗತಾ ಚ ಅರಹನ್ತೋ ವಿಜಿತೇ ಫಾಸುಂ ವಿಹರೇಯ್ಯುನ್ತಿ। ವುದ್ಧಿಯೇವ। ಆನನ್ದ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನೀತಿ।>
    text <ಅಥ ಖೋ ಭಗವಾ ವಸ್ಸಕಾರಂ ಬ್ರಾಹ್ಮಣಂ ಮಾಗಧಮಹಾಮತ್ತಂ ಆಮನ್ತೇಸಿ ಏಕಮಿದಾಹಂ। ಬ್ರಾಹ್ಮಣ। ಸಮಯಂ ವೇಸಾಲಿಯಂ ವಿಹರಾಮಿ ಸಾರನ್ದದೇ ಚೇತಿಯೇ। ತತ್ರಾಹಂ। ಬ್ರಾಹ್ಮಣ। ವಜ್ಜೀನಂ ಇಮೇ ಸತ್ತ ಅಪರಿಹಾನಿಯೇ ಧಮ್ಮೇ ದೇಸೇಸಿಂ। ಯಾವಕೀವಞ್ಚ। ಬ್ರಾಹ್ಮಣ। ಇಮೇ ಸತ್ತ ಅಪರಿಹಾನಿಯಾ ಧಮ್ಮಾ ವಜ್ಜೀಸು ಠಸ್ಸನ್ತಿ। ಇಮೇಸು ಚ ಸತ್ತಸು ಅಪರಿಹಾನಿಯೇಸು ಧಮ್ಮೇಸು ವಜ್ಜೀ ಸನ್ದಿಸ್ಸಿಸ್ಸನ್ತಿ। ವುದ್ಧಿಯೇವ। ಬ್ರಾಹ್ಮಣ। ವಜ್ಜೀನಂ ಪಾಟಿಕಙ್ಖಾ। ನೋ ಪರಿಹಾನೀತಿ।>
    text <ಏಕಮೇಕೇನಪಿ ಭೋ। ಗೋತಮ। ಅಪರಿಹಾನಿಯೇನ ಧಮ್ಮೇನ ಸಮನ್ನಾಗತಾನಂ ವಜ್ಜೀನಂ ವುದ್ಧಿಯೇವ ಪಾಟಿಕಙ್ಖಾ। ನೋ ಪರಿಹಾನಿ। ಕೋ ಪನ ವಾದೋ ಸತ್ತಹಿ ಅಪರಿಹಾನಿಯೇಹಿ ಧಮ್ಮೇಹಿ॥ ಅಕರಣೀಯಾ ಚ। ಭೋ ಗೋತಮ। ವಜ್ಜೀ ರಞ್ಞಾ ಮಾಗಧೇನ ಅಜಾತಸತ್ತುನಾ ವೇದೇಹಿಪುತ್ತೇನ ಯದಿದಂ ಯುದ್ಧಸ್ಸ। ಅಞ್ಞತ್ರ ಉಪಲಾಪನಾಯ। ಅಞ್ಞತ್ರ ಮಿಥುಭೇದಾ। ಹನ್ದ ಚ ದಾನಿ ಮಯಂ। ಭೋ ಗೋತಮ। ಗಚ್ಛಾಮ। ಬಹುಕಿಚ್ಚಾ ಮಯಂ ಬಹುಕರಣೀಯಾತಿ। ಯಸ್ಸದಾನಿ ತ್ವಂ। ಬ್ರಾಹ್ಮಣ। ಕಾಲಂ ಮಞ್ಞಸೀತಿ। ಅಥ ಖೋ ವಸ್ಸಕಾರೋ ಬ್ರಾಹ್ಮಣೋ ಮಾಗಧಮಹಾಮತ್ತೋ ಭಗವತೋ ಭಾಸಿತಂ ಅಭಿನನ್ದಿತ್ವಾ ಅನುಮೋದಿತ್ವಾ ಉಟ್ಠಾಯಾಸನಾ ಪಕ್ಕಾಮೀತಿ। ದುತಿಯಂ।>
  text <೩॥ ಪಠಮಸತ್ತಕಸುತ್ತಂ>
    text <೨೩>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ರಾಜಗಹೇ ವಿಹರತಿ ಗಿಜ್ಝಕೂಟೇ ಪಬ್ಬತೇ। ತತ್ರ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಸತ್ತ ವೋ। ಭಿಕ್ಖವೇ। ಅಪರಿಹಾನಿಯೇ ಧಮ್ಮೇ ದೇಸೇಸ್ಸಾಮಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ। ಭಾಸಿಸ್ಸಾಮೀತಿ। ಏವಂ। ಭನ್ತೇತಿ ಖೋ ತೇ ಭಿಕ್ಖೂ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
    text <ಕತಮೇ ಚ। ಭಿಕ್ಖವೇ। ಸತ್ತ ಅಪರಿಹಾನಿಯಾ ಧಮ್ಮಾ॥ ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಅಭಿಣ್ಹಂ ಸನ್ನಿಪಾತಾ ಭವಿಸ್ಸನ್ತಿ ಸನ್ನಿಪಾತಬಹುಲಾ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಸಮಗ್ಗಾ ಸನ್ನಿಪತಿಸ್ಸನ್ತಿ। ಸಮಗ್ಗಾ ವುಟ್ಠಹಿಸ್ಸನ್ತಿ। ಸಮಗ್ಗಾ ಸಙ್ಘಕರಣೀಯಾನಿ ಕರಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಅಪಞ್ಞತ್ತಂ ನ ಪಞ್ಞಾಪೇಸ್ಸನ್ತಿ। ಪಞ್ಞತ್ತಂ ನ ಸಮುಚ್ಛಿನ್ದಿಸ್ಸನ್ತಿ। ಯಥಾಪಞ್ಞತ್ತೇಸು ಸಿಕ್ಖಾಪದೇಸು ಸಮಾದಾಯ ವತ್ತಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಯೇ ತೇ ಭಿಕ್ಖೂ ಥೇರಾ ರತ್ತಞ್ಞೂ ಚಿರಪಬ್ಬಜಿತಾ ಸಙ್ಘಪಿತರೋ ಸಙ್ಘಪರಿಣಾಯಕಾ ತೇ ಸಕ್ಕರಿಸ್ಸನ್ತಿ ಗರುಂ ಕರಿಸ್ಸನ್ತಿ ಮಾನೇಸ್ಸನ್ತಿ ಪೂಜೇಸ್ಸನ್ತಿ। ತೇಸಞ್ಚ ಸೋತಬ್ಬಂ ಮಞ್ಞಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಉಪ್ಪನ್ನಾಯ ತಣ್ಹಾಯ ಪೋನೋಭವಿಕಾಯ ನ ವಸಂ ಗಚ್ಛಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಆರಞ್ಞಕೇಸು ಸೇನಾಸನೇಸು ಸಾಪೇಕ್ಖಾ ಭವಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಪಚ್ಚತ್ತಞ್ಞೇವ ಸತಿಂ ಉಪಟ್ಠಾಪೇಸ್ಸನ್ತಿ ಕಿನ್ತಿ ಅನಾಗತಾ ಚ ಪೇಸಲಾ ಸಬ್ರಹ್ಮಚಾರೀ ಆಗಚ್ಛೇಯ್ಯುಂ। ಆಗತಾ ಚ ಪೇಸಲಾ ಸಬ್ರಹ್ಮಚಾರೀ ಫಾಸುಂ ವಿಹರೇಯ್ಯುನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಇಮೇ ಸತ್ತ ಅಪರಿಹಾನಿಯಾ ಧಮ್ಮಾ ಭಿಕ್ಖೂಸು ಠಸ್ಸನ್ತಿ। ಇಮೇಸು ಚ ಸತ್ತಸು ಅಪರಿಹಾನಿಯೇಸು ಧಮ್ಮೇಸು ಭಿಕ್ಖೂ ಸನ್ದಿಸ್ಸಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನೀತಿ। ತತಿಯಂ।>
  text <೪॥ ದುತಿಯಸತ್ತಕಸುತ್ತಂ>
    text <೨೪>, <ಸತ್ತ ವೋ। ಭಿಕ್ಖವೇ। ಅಪರಿಹಾನಿಯೇ ಧಮ್ಮೇ ದೇಸೇಸ್ಸಾಮಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ…ಪೇ॰… ಕತಮೇ ಚ। ಭಿಕ್ಖವೇ। ಸತ್ತ ಅಪರಿಹಾನಿಯಾ ಧಮ್ಮಾ॥>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ನ ಕಮ್ಮಾರಾಮಾ ಭವಿಸ್ಸನ್ತಿ। ನ ಕಮ್ಮರತಾ। ನ ಕಮ್ಮಾರಾಮತಂ ಅನುಯುತ್ತಾ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ನ ಭಸ್ಸಾರಾಮಾ ಭವಿಸ್ಸನ್ತಿ…ಪೇ॰… ನ ನಿದ್ದಾರಾಮಾ ಭವಿಸ್ಸನ್ತಿ… ನ ಸಙ್ಗಣಿಕಾರಾಮಾ ಭವಿಸ್ಸನ್ತಿ… ನ ಪಾಪಿಚ್ಛಾ ಭವಿಸ್ಸನ್ತಿ ನ ಪಾಪಿಕಾನಂ ಇಚ್ಛಾನಂ ವಸಂ ಗತಾ… ನ ಪಾಪಮಿತ್ತಾ ಭವಿಸ್ಸನ್ತಿ ನ ಪಾಪಸಹಾಯಾ ನ ಪಾಪಸಮ್ಪವಙ್ಕಾ… ನ ಓರಮತ್ತಕೇನ ವಿಸೇಸಾಧಿಗಮೇನ ಅನ್ತರಾವೋಸಾನಂ ಆಪಜ್ಜಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಇಮೇ ಸತ್ತ ಅಪರಿಹಾನಿಯಾ ಧಮ್ಮಾ ಭಿಕ್ಖೂಸು ಠಸ್ಸನ್ತಿ। ಇಮೇಸು ಚ ಸತ್ತಸು ಅಪರಿಹಾನಿಯೇಸು ಧಮ್ಮೇಸು ಭಿಕ್ಖೂ ಸನ್ದಿಸ್ಸಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನೀತಿ। ಚತುತ್ಥಂ।>
  text <೫॥ ತತಿಯಸತ್ತಕಸುತ್ತಂ>
    text <೨೫>, <ಸತ್ತ ವೋ। ಭಿಕ್ಖವೇ। ಅಪರಿಹಾನಿಯೇ ಧಮ್ಮೇ ದೇಸೇಸ್ಸಾಮಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ…ಪೇ॰… ಕತಮೇ ಚ। ಭಿಕ್ಖವೇ। ಸತ್ತ ಅಪರಿಹಾನಿಯಾ ಧಮ್ಮಾ॥ ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಸದ್ಧಾ ಭವಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಹಿರಿಮನ್ತೋ ಭವಿಸ್ಸನ್ತಿ…ಪೇ॰… ಓತ್ತಪ್ಪಿನೋ ಭವಿಸ್ಸನ್ತಿ… ಬಹುಸ್ಸುತಾ ಭವಿಸ್ಸನ್ತಿ… ಆರದ್ಧವೀರಿಯಾ ಭವಿಸ್ಸನ್ತಿ… ಸತಿಮನ್ತೋ ಭವಿಸ್ಸನ್ತಿ… ಪಞ್ಞವನ್ತೋ ಭವಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ। ಯಾವಕೀವಞ್ಚ। ಭಿಕ್ಖವೇ। ಇಮೇ ಸತ್ತ ಅಪರಿಹಾನಿಯಾ ಧಮ್ಮಾ ಭಿಕ್ಖೂಸು ಠಸ್ಸನ್ತಿ। ಇಮೇಸು ಚ ಸತ್ತಸು ಅಪರಿಹಾನಿಯೇಸು ಧಮ್ಮೇಸು ಭಿಕ್ಖೂ ಸನ್ದಿಸ್ಸಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನೀತಿ। ಪಞ್ಚಮಂ।>
  text <೬॥ ಬೋಜ್ಝಙ್ಗಸುತ್ತಂ>
    text <೨೬>, <ಸತ್ತ ವೋ। ಭಿಕ್ಖವೇ। ಅಪರಿಹಾನಿಯೇ ಧಮ್ಮೇ ದೇಸೇಸ್ಸಾಮಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ…ಪೇ॰… ಕತಮೇ ಚ। ಭಿಕ್ಖವೇ। ಸತ್ತ ಅಪರಿಹಾನಿಯಾ ಧಮ್ಮಾ॥ ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಸತಿಸಮ್ಬೋಜ್ಝಙ್ಗಂ ಭಾವೇಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಧಮ್ಮವಿಚಯಸಮ್ಬೋಜ್ಝಙ್ಗಂ ಭಾವೇಸ್ಸನ್ತಿ…ಪೇ॰… ವೀರಿಯಸಮ್ಬೋಜ್ಝಙ್ಗಂ ಭಾವೇಸ್ಸನ್ತಿ… ಪೀತಿಸಮ್ಬೋಜ್ಝಙ್ಗಂ ಭಾವೇಸ್ಸನ್ತಿ… ಪಸ್ಸದ್ಧಿಸಮ್ಬೋಜ್ಝಙ್ಗಂ ಭಾವೇಸ್ಸನ್ತಿ… ಸಮಾಧಿಸಮ್ಬೋಜ್ಝಙ್ಗಂ ಭಾವೇಸ್ಸನ್ತಿ… ಉಪೇಕ್ಖಾಸಮ್ಬೋಜ್ಝಙ್ಗಂ ಭಾವೇಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ। ಯಾವಕೀವಞ್ಚ। ಭಿಕ್ಖವೇ। ಇಮೇ ಸತ್ತ ಅಪರಿಹಾನಿಯಾ ಧಮ್ಮಾ ಭಿಕ್ಖೂಸು ಠಸ್ಸನ್ತಿ। ಇಮೇಸು ಚ ಸತ್ತಸು ಅಪರಿಹಾನಿಯೇಸು ಧಮ್ಮೇಸು ಭಿಕ್ಖೂ ಸನ್ದಿಸ್ಸಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನೀತಿ। ಛಟ್ಠಂ।>
  text <೭॥ ಸಞ್ಞಾಸುತ್ತಂ>
    text <೨೭>, <ಸತ್ತ ವೋ। ಭಿಕ್ಖವೇ। ಅಪರಿಹಾನಿಯೇ ಧಮ್ಮೇ ದೇಸೇಸ್ಸಾಮಿ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ…ಪೇ॰…। ಕತಮೇ ಚ। ಭಿಕ್ಖವೇ। ಸತ್ತ ಅಪರಿಹಾನಿಯಾ ಧಮ್ಮಾ॥ ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಅನಿಚ್ಚಸಞ್ಞಂ ಭಾವೇಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ।>
    text <ಯಾವಕೀವಞ್ಚ। ಭಿಕ್ಖವೇ। ಭಿಕ್ಖೂ ಅನತ್ತಸಞ್ಞಂ ಭಾವೇಸ್ಸನ್ತಿ…ಪೇ॰… ಅಸುಭಸಞ್ಞಂ ಭಾವೇಸ್ಸನ್ತಿ… ಆದೀನವಸಞ್ಞಂ ಭಾವೇಸ್ಸನ್ತಿ… ಪಹಾನಸಞ್ಞಂ ಭಾವೇಸ್ಸನ್ತಿ… ವಿರಾಗಸಞ್ಞಂ ಭಾವೇಸ್ಸನ್ತಿ… ನಿರೋಧಸಞ್ಞಂ ಭಾವೇಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನಿ। ಯಾವಕೀವಞ್ಚ। ಭಿಕ್ಖವೇ। ಇಮೇ ಸತ್ತ ಅಪರಿಹಾನಿಯಾ ಧಮ್ಮಾ ಭಿಕ್ಖೂಸು ಠಸ್ಸನ್ತಿ। ಇಮೇಸು ಚ ಸತ್ತಸು ಅಪರಿಹಾನಿಯೇಸು ಧಮ್ಮೇಸು। ಭಿಕ್ಖೂ ಸನ್ದಿಸ್ಸಿಸ್ಸನ್ತಿ। ವುದ್ಧಿಯೇವ। ಭಿಕ್ಖವೇ। ಭಿಕ್ಖೂನಂ ಪಾಟಿಕಙ್ಖಾ। ನೋ ಪರಿಹಾನೀತಿ। ಸತ್ತಮಂ।>
  text <೮॥ ಪಠಮಪರಿಹಾನಿಸುತ್ತಂ>
    text <೨೮>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತತ್ರ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಸತ್ತಿಮೇ। ಭಿಕ್ಖವೇ। ಧಮ್ಮಾ ಸೇಖಸ್ಸ ಭಿಕ್ಖುನೋ ಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಕಮ್ಮಾರಾಮತಾ। ಭಸ್ಸಾರಾಮತಾ। ನಿದ್ದಾರಾಮತಾ। ಸಙ್ಗಣಿಕಾರಾಮತಾ। ಇನ್ದ್ರಿಯೇಸು ಅಗುತ್ತದ್ವಾರತಾ। ಭೋಜನೇ ಅಮತ್ತಞ್ಞುತಾ। ಸನ್ತಿ ಖೋ ಪನ ಸಙ್ಘೇ ಸಙ್ಘಕರಣೀಯಾನಿ। ತತ್ರ ಸೇಖೋ ಭಿಕ್ಖು ಇತಿ ಪಟಿಸಞ್ಚಿಕ್ಖತಿ ಸನ್ತಿ ಖೋ ಪನ ಸಙ್ಘೇ ಥೇರಾ ರತ್ತಞ್ಞೂ ಚಿರಪಬ್ಬಜಿತಾ ಭಾರವಾಹಿನೋ। ತೇ ತೇನ ಪಞ್ಞಾಯಿಸ್ಸನ್ತೀತಿ ಅತ್ತನಾ ತೇಸು ಯೋಗಂ ಆಪಜ್ಜತಿ। ಇಮೇ ಖೋ। ಭಿಕ್ಖವೇ। ಸತ್ತ ಧಮ್ಮಾ ಸೇಖಸ್ಸ ಭಿಕ್ಖುನೋ ಪರಿಹಾನಾಯ ಸಂವತ್ತನ್ತಿ।>
    text <ಸತ್ತಿಮೇ। ಭಿಕ್ಖವೇ। ಧಮ್ಮಾ ಸೇಖಸ್ಸ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ನ ಕಮ್ಮಾರಾಮತಾ। ನ ಭಸ್ಸಾರಾಮತಾ। ನ ನಿದ್ದಾರಾಮತಾ। ನ ಸಙ್ಗಣಿಕಾರಾಮತಾ। ಇನ್ದ್ರಿಯೇಸು ಗುತ್ತದ್ವಾರತಾ। ಭೋಜನೇ ಮತ್ತಞ್ಞುತಾ। ಸನ್ತಿ ಖೋ ಪನ ಸಙ್ಘೇ ಸಙ್ಘಕರಣೀಯಾನಿ। ತತ್ರ ಸೇಖೋ ಭಿಕ್ಖು ಇತಿ ಪಟಿಸಞ್ಚಿಕ್ಖತಿ ಸನ್ತಿ ಖೋ ಪನ ಸಙ್ಘೇ ಥೇರಾ ರತ್ತಞ್ಞೂ ಚಿರಪಬ್ಬಜಿತಾ ಭಾರವಾಹಿನೋ। ತೇ ತೇನ ಪಞ್ಞಾಯಿಸ್ಸನ್ತೀತಿ ಅತ್ತನಾ ನ ತೇಸು ಯೋಗಂ ಆಪಜ್ಜತಿ। ಇಮೇ ಖೋ। ಭಿಕ್ಖವೇ। ಸತ್ತ ಧಮ್ಮಾ ಸೇಖಸ್ಸ ಭಿಕ್ಖುನೋ ಅಪರಿಹಾನಾಯ ಸಂವತ್ತನ್ತೀತಿ। ಅಟ್ಠಮಂ।>
  text <೯॥ ದುತಿಯಪರಿಹಾನಿಸುತ್ತಂ>
    text <೨೯>, <ಸತ್ತಿಮೇ। ಭಿಕ್ಖವೇ। ಧಮ್ಮಾ ಉಪಾಸಕಸ್ಸ ಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಭಿಕ್ಖುದಸ್ಸನಂ ಹಾಪೇತಿ। ಸದ್ಧಮ್ಮಸ್ಸವನಂ ಪಮಜ್ಜತಿ। ಅಧಿಸೀಲೇ ನ ಸಿಕ್ಖತಿ। ಅಪ್ಪಸಾದಬಹುಲೋ ಹೋತಿ। ಭಿಕ್ಖೂಸು ಥೇರೇಸು ಚೇವ ನವೇಸು ಚ ಮಜ್ಝಿಮೇಸು ಚ ಉಪಾರಮ್ಭಚಿತ್ತೋ ಧಮ್ಮಂ ಸುಣಾತಿ ರನ್ಧಗವೇಸೀ। ಇತೋ ಬಹಿದ್ಧಾ ದಕ್ಖಿಣೇಯ್ಯಂ ಗವೇಸತಿ। ತತ್ಥ ಚ ಪುಬ್ಬಕಾರಂ ಕರೋತಿ। ಇಮೇ ಖೋ। ಭಿಕ್ಖವೇ। ಸತ್ತ ಧಮ್ಮಾ ಉಪಾಸಕಸ್ಸ ಪರಿಹಾನಾಯ ಸಂವತ್ತನ್ತಿ।>
    text <ಸತ್ತಿಮೇ। ಭಿಕ್ಖವೇ। ಧಮ್ಮಾ ಉಪಾಸಕಸ್ಸ ಅಪರಿಹಾನಾಯ ಸಂವತ್ತನ್ತಿ। ಕತಮೇ ಸತ್ತ॥ ಭಿಕ್ಖುದಸ್ಸನಂ ನ ಹಾಪೇತಿ। ಸದ್ಧಮ್ಮಸ್ಸವನಂ ನಪ್ಪಮಜ್ಜತಿ। ಅಧಿಸೀಲೇ ಸಿಕ್ಖತಿ। ಪಸಾದಬಹುಲೋ ಹೋತಿ। ಭಿಕ್ಖೂಸು ಥೇರೇಸು ಚೇವ ನವೇಸು ಚ ಮಜ್ಝಿಮೇಸು ಚ ಅನುಪಾರಮ್ಭಚಿತ್ತೋ ಧಮ್ಮಂ ಸುಣಾತಿ ನ ರನ್ಧಗವೇಸೀ। ನ ಇತೋ ಬಹಿದ್ಧಾ ದಕ್ಖಿಣೇಯ್ಯಂ ಗವೇಸತಿ। ಇಧ ಚ ಪುಬ್ಬಕಾರಂ ಕರೋತಿ। ಇಮೇ ಖೋ। ಭಿಕ್ಖವೇ। ಸತ್ತ ಧಮ್ಮಾ ಉಪಾಸಕಸ್ಸ ಅಪರಿಹಾನಾಯ ಸಂವತ್ತನ್ತೀತಿ। ಇದಮವೋಚ ಭಗವಾ। ಇದಂ ವತ್ವಾನ ಸುಗತೋ ಅಥಾಪರಂ ಏತದವೋಚ ಸತ್ಥಾ>
    block
      text <ದಸ್ಸನಂ ಭಾವಿತತ್ತಾನಂ। ಯೋ ಹಾಪೇತಿ ಉಪಾಸಕೋ।>
      text <ಸವನಞ್ಚ ಅರಿಯಧಮ್ಮಾನಂ। ಅಧಿಸೀಲೇ ನ ಸಿಕ್ಖತಿ॥>
      text <ಅಪ್ಪಸಾದೋ ಚ ಭಿಕ್ಖೂಸು। ಭಿಯ್ಯೋ ಭಿಯ್ಯೋ ಪವಡ್ಢತಿ।>
      text <ಉಪಾರಮ್ಭಕಚಿತ್ತೋ ಚ। ಸದ್ಧಮ್ಮಂ ಸೋತುಮಿಚ್ಛತಿ॥>
      text <ಇತೋ ಚ ಬಹಿದ್ಧಾ ಅಞ್ಞಂ। ದಕ್ಖಿಣೇಯ್ಯಂ ಗವೇಸತಿ।>
      text <ತತ್ಥೇವ ಚ ಪುಬ್ಬಕಾರಂ। ಯೋ ಕರೋತಿ ಉಪಾಸಕೋ॥>
      text <ಏತೇ ಖೋ ಪರಿಹಾನಿಯೇ। ಸತ್ತ ಧಮ್ಮೇ ಸುದೇಸಿತೇ।>
      text <ಉಪಾಸಕೋ ಸೇವಮಾನೋ। ಸದ್ಧಮ್ಮಾ ಪರಿಹಾಯತಿ॥>
      text <ದಸ್ಸನಂ ಭಾವಿತತ್ತಾನಂ। ಯೋ ನ ಹಾಪೇತಿ ಉಪಾಸಕೋ।>
      text <ಸವನಞ್ಚ ಅರಿಯಧಮ್ಮಾನಂ। ಅಧಿಸೀಲೇ ಚ ಸಿಕ್ಖತಿ॥>
      text <ಪಸಾದೋ ಚಸ್ಸ ಭಿಕ್ಖೂಸು। ಭಿಯ್ಯೋ ಭಿಯ್ಯೋ ಪವಡ್ಢತಿ।>
      text <ಅನುಪಾರಮ್ಭಚಿತ್ತೋ ಚ। ಸದ್ಧಮ್ಮಂ ಸೋತುಮಿಚ್ಛತಿ॥>
      text <ನ ಇತೋ ಬಹಿದ್ಧಾ ಅಞ್ಞಂ। ದಕ್ಖಿಣೇಯ್ಯಂ ಗವೇಸತಿ।>
      text <ಇಧೇವ ಚ ಪುಬ್ಬಕಾರಂ। ಯೋ ಕರೋತಿ ಉಪಾಸಕೋ॥>
      text <ಏತೇ ಖೋ ಅಪರಿಹಾನಿಯೇ। ಸತ್ತ ಧಮ್ಮೇ ಸುದೇಸಿತೇ।>
      text <ಉಪಾಸಕೋ ಸೇವಮಾನೋ। ಸದ್ಧಮ್ಮಾ ನ ಪರಿಹಾಯತೀತಿ॥ ನವಮಂ।>
      text <ದಸ್ಸನಂ ಭಾವಿತತ್ತಾನಂ। ಯೋ ಹಾಪೇತಿ ಉಪಾಸಕೋ।>
      text <ಸವನಞ್ಚ ಅರಿಯಧಮ್ಮಾನಂ। ಅಧಿಸೀಲೇ ನ ಸಿಕ್ಖತಿ॥>
      text <ಅಪ್ಪಸಾದೋ ಚ ಭಿಕ್ಖೂಸು। ಭಿಯ್ಯೋ ಭಿಯ್ಯೋ ಪವಡ್ಢತಿ।>
      text <ಉಪಾರಮ್ಭಕಚಿತ್ತೋ ಚ। ಸದ್ಧಮ್ಮಂ ಸೋತುಮಿಚ್ಛತಿ॥>
      text <ಇತೋ ಚ ಬಹಿದ್ಧಾ ಅಞ್ಞಂ। ದಕ್ಖಿಣೇಯ್ಯಂ ಗವೇಸತಿ।>
      text <ತತ್ಥೇವ ಚ ಪುಬ್ಬಕಾರಂ। ಯೋ ಕರೋತಿ ಉಪಾಸಕೋ॥>
      text <ಏತೇ ಖೋ ಪರಿಹಾನಿಯೇ। ಸತ್ತ ಧಮ್ಮೇ ಸುದೇಸಿತೇ।>
      text <ಉಪಾಸಕೋ ಸೇವಮಾನೋ। ಸದ್ಧಮ್ಮಾ ಪರಿಹಾಯತಿ॥>
      text <ದಸ್ಸನಂ ಭಾವಿತತ್ತಾನಂ। ಯೋ ನ ಹಾಪೇತಿ ಉಪಾಸಕೋ।>
      text <ಸವನಞ್ಚ ಅರಿಯಧಮ್ಮಾನಂ। ಅಧಿಸೀಲೇ ಚ ಸಿಕ್ಖತಿ॥>
      text <ಪಸಾದೋ ಚಸ್ಸ ಭಿಕ್ಖೂಸು। ಭಿಯ್ಯೋ ಭಿಯ್ಯೋ ಪವಡ್ಢತಿ।>
      text <ಅನುಪಾರಮ್ಭಚಿತ್ತೋ ಚ। ಸದ್ಧಮ್ಮಂ ಸೋತುಮಿಚ್ಛತಿ॥>
      text <ನ ಇತೋ ಬಹಿದ್ಧಾ ಅಞ್ಞಂ। ದಕ್ಖಿಣೇಯ್ಯಂ ಗವೇಸತಿ।>
      text <ಇಧೇವ ಚ ಪುಬ್ಬಕಾರಂ। ಯೋ ಕರೋತಿ ಉಪಾಸಕೋ॥>
      text <ಏತೇ ಖೋ ಅಪರಿಹಾನಿಯೇ। ಸತ್ತ ಧಮ್ಮೇ ಸುದೇಸಿತೇ।>
      text <ಉಪಾಸಕೋ ಸೇವಮಾನೋ। ಸದ್ಧಮ್ಮಾ ನ ಪರಿಹಾಯತೀತಿ॥ ಏಕಾದಸಮಂ।>
      text <ಸಾರನ್ದ -ವಸ್ಸಕಾರೋ ಚ। ತಿಸತ್ತಕಾನಿ ಭಿಕ್ಖುಕಾ।>
      text <ಬೋಧಿಸಞ್ಞಾ ದ್ವೇ ಚ ಹಾನಿ। ವಿಪತ್ತಿ ಚ ಪರಾಭವೋತಿ॥>
  text <೧೦॥ ವಿಪತ್ತಿಸುತ್ತಂ>
    text <೩೦>, <ಸತ್ತಿಮಾ। ಭಿಕ್ಖವೇ। ಉಪಾಸಕಸ್ಸ ವಿಪತ್ತಿಯೋ…ಪೇ॰… ಸತ್ತಿಮಾ। ಭಿಕ್ಖವೇ। ಉಪಾಸಕಸ್ಸ ಸಮ್ಪದಾ…ಪೇ॰…। ದಸಮಂ।>
  text <೧೧॥ ಪರಾಭವಸುತ್ತಂ>
    text <೩೧>, <ಸತ್ತಿಮೇ। ಭಿಕ್ಖವೇ। ಉಪಾಸಕಸ್ಸ ಪರಾಭವಾ…ಪೇ॰… ಸತ್ತಿಮೇ। ಭಿಕ್ಖವೇ। ಉಪಾಸಕಸ್ಸ ಸಮ್ಭವಾ। ಕತಮೇ ಸತ್ತ॥ ಭಿಕ್ಖುದಸ್ಸನಂ ನ ಹಾಪೇತಿ। ಸದ್ಧಮ್ಮಸ್ಸವನಂ ನಪ್ಪಮಜ್ಜತಿ। ಅಧಿಸೀಲೇ ಸಿಕ್ಖತಿ। ಪಸಾದಬಹುಲೋ ಹೋತಿ। ಭಿಕ್ಖೂಸು ಥೇರೇಸು ಚೇವ ನವೇಸು ಚ ಮಜ್ಝಿಮೇಸು ಚ ಅನುಪಾರಮ್ಭಚಿತ್ತೋ ಧಮ್ಮಂ ಸುಣಾತಿ ನ ರನ್ಧಗವೇಸೀ। ನ ಇತೋ ಬಹಿದ್ಧಾ ದಕ್ಖಿಣೇಯ್ಯಂ ಗವೇಸತಿ। ಇಧ ಚ ಪುಬ್ಬಕಾರಂ ಕರೋತಿ। ಇಮೇ ಖೋ। ಭಿಕ್ಖವೇ। ಸತ್ತ ಉಪಾಸಕಸ್ಸ ಸಮ್ಭವಾತಿ।>
    stand <ವಜ್ಜಿಸತ್ತಕವಗ್ಗೋ ತತಿಯೋ।>
    text <ತಸ್ಸುದ್ದಾನಂ>
