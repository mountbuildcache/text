text <೮॥ ವಿನಯವಗ್ಗೋ>
  text <೧॥ ಪಠಮವಿನಯಧರಸುತ್ತಂ>
    text <೭೫>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ಸೀಲವಾ ಹೋತಿ ಪಾತಿಮೋಕ್ಖಸಂವರಸಂವುತೋ ವಿಹರತಿ ಆಚಾರಗೋಚರಸಮ್ಪನ್ನೋ ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀ ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸು। ಚತುನ್ನಂ ಝಾನಾನಂ ಆಭಿಚೇತಸಿಕಾನಂ ದಿಟ್ಠಧಮ್ಮಸುಖವಿಹಾರಾನಂ ನಿಕಾಮಲಾಭೀ ಹೋತಿ ಅಕಿಚ್ಛಲಾಭೀ ಅಕಸಿರಲಾಭೀ। ಆಸವಾನಂ ಖಯಾ ಅನಾಸವಂ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತೀತಿ। ಪಠಮಂ।>
  text <೨॥ ದುತಿಯವಿನಯಧರಸುತ್ತಂ>
    text <೭೬>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ಉಭಯಾನಿ ಖೋ ಪನಸ್ಸ ಪಾತಿಮೋಕ್ಖಾನಿ ವಿತ್ಥಾರೇನ ಸ್ವಾಗತಾನಿ ಹೋನ್ತಿ ಸುವಿಭತ್ತಾನಿ ಸುಪ್ಪವತ್ತೀನಿ ಸುವಿನಿಚ್ಛಿತಾನಿ ಸುತ್ತಸೋ ಅನುಬ್ಯಞ್ಜನಸೋ। ಚತುನ್ನಂ ಝಾನಾನಂ ಆಭಿಚೇತಸಿಕಾನಂ ದಿಟ್ಠಧಮ್ಮಸುಖವಿಹಾರಾನಂ ನಿಕಾಮಲಾಭೀ ಹೋತಿ ಅಕಿಚ್ಛಲಾಭೀ ಅಕಸಿರಲಾಭೀ। ಆಸವಾನಂ ಖಯಾ ಅನಾಸವಂ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತೀತಿ। ದುತಿಯಂ।>
  text <೩॥ ತತಿಯವಿನಯಧರಸುತ್ತಂ>
    text <೭೭>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ವಿನಯೇ ಖೋ ಪನ ಠಿತೋ ಹೋತಿ ಅಸಂಹೀರೋ। ಚತುನ್ನಂ ಝಾನಾನಂ ಆಭಿಚೇತಸಿಕಾನಂ ದಿಟ್ಠಧಮ್ಮಸುಖವಿಹಾರಾನಂ ನಿಕಾಮಲಾಭೀ ಹೋತಿ ಅಕಿಚ್ಛಲಾಭೀ ಅಕಸಿರಲಾಭೀ। ಆಸವಾನಂ ಖಯಾ ಅನಾಸವಂ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತೀತಿ। ತತಿಯಂ।>
  text <೪॥ ಚತುತ್ಥವಿನಯಧರಸುತ್ತಂ>
    text <೭೮>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ಸೇಯ್ಯಥಿದಂ ಏಕಮ್ಪಿ ಜಾತಿಂ। ದ್ವೇಪಿ ಜಾತಿಯೋ…ಪೇ॰… ಇತಿ ಸಾಕಾರಂ ಸಉದ್ದೇಸಂ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ದಿಬ್ಬೇನ ಚಕ್ಖುನಾ ವಿಸುದ್ಧೇನ ಅತಿಕ್ಕನ್ತಮಾನುಸಕೇನ ಯಥಾಕಮ್ಮೂಪಗೇ ಸತ್ತೇ ಪಜಾನಾತಿ। ಆಸವಾನಂ ಖಯಾ ಅನಾಸವಂ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ಭಿಕ್ಖು ವಿನಯಧರೋ ಹೋತೀತಿ। ಚತುತ್ಥಂ।>
  text <೫॥ ಪಠಮವಿನಯಧರಸೋಭನಸುತ್ತಂ>
    text <೭೯>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ಸೀಲವಾ ಹೋತಿ…ಪೇ॰… ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸು। ಚತುನ್ನಂ ಝಾನಾನಂ ಆಭಿಚೇತಸಿಕಾನಂ ನಿಕಾಮಲಾಭೀ ಹೋತಿ ಅಕಿಚ್ಛಲಾಭೀ ಅಕಸಿರಲಾಭೀ। ಆಸವಾನಂ ಖಯಾ…ಪೇ॰… ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತೀತಿ। ಪಞ್ಚಮಂ।>
  text <೬॥ ದುತಿಯವಿನಯಧರಸೋಭನಸುತ್ತಂ>
    text <೮೦>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ಉಭಯಾನಿ ಖೋ ಪನಸ್ಸ ಪಾತಿಮೋಕ್ಖಾನಿ ವಿತ್ಥಾರೇನ ಸ್ವಾಗತಾನಿ ಹೋನ್ತಿ ಸುವಿಭತ್ತಾನಿ ಸುಪ್ಪವತ್ತೀನಿ ಸುವಿನಿಚ್ಛಿತಾನಿ ಸುತ್ತಸೋ ಅನುಬ್ಯಞ್ಜನಸೋ। ಚತುನ್ನಂ ಝಾನಾನಂ…ಪೇ॰… ಅಕಸಿರಲಾಭೀ। ಆಸವಾನಂ ಖಯಾ…ಪೇ॰… ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತೀತಿ। ಛಟ್ಠಂ।>
  text <೭॥ ತತಿಯವಿನಯಧರಸೋಭನಸುತ್ತಂ>
    text <೮೧>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ವಿನಯೇ ಖೋ ಪನ ಠಿತೋ ಹೋತಿ ಅಸಂಹೀರೋ। ಚತುನ್ನಂ ಝಾನಾನಂ…ಪೇ॰… ಅಕಸಿರಲಾಭೀ। ಆಸವಾನಂ ಖಯಾ…ಪೇ॰… ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತೀತಿ। ಸತ್ತಮಂ।>
  text <೮॥ ಚತುತ್ಥವಿನಯಧರಸೋಭನಸುತ್ತಂ>
    text <೮೨>, <ಸತ್ತಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತಿ। ಕತಮೇಹಿ ಸತ್ತಹಿ॥ ಆಪತ್ತಿಂ ಜಾನಾತಿ। ಅನಾಪತ್ತಿಂ ಜಾನಾತಿ। ಲಹುಕಂ ಆಪತ್ತಿಂ ಜಾನಾತಿ। ಗರುಕಂ ಆಪತ್ತಿಂ ಜಾನಾತಿ। ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ಸೇಯ್ಯಥಿದಂ ಏಕಮ್ಪಿ ಜಾತಿಂ। ದ್ವೇಪಿ ಜಾತಿಯೋ…ಪೇ॰… ಇತಿ ಸಾಕಾರಂ ಸಉದ್ದೇಸಂ ಅನೇಕವಿಹಿತಂ ಪುಬ್ಬೇನಿವಾಸಂ ಅನುಸ್ಸರತಿ। ದಿಬ್ಬೇನ ಚಕ್ಖುನಾ ವಿಸುದ್ಧೇನ ಅತಿಕ್ಕನ್ತಮಾನುಸಕೇನ…ಪೇ॰… ಆಸವಾನಂ ಖಯಾ…ಪೇ॰… ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇಮೇಹಿ ಖೋ। ಭಿಕ್ಖವೇ। ಸತ್ತಹಿ ಧಮ್ಮೇಹಿ ಸಮನ್ನಾಗತೋ ವಿನಯಧರೋ ಸೋಭತೀತಿ। ಅಟ್ಠಮಂ।>
  text <೯॥ ಸತ್ಥುಸಾಸನಸುತ್ತಂ>
    text <೮೩>, <ಅಥ ಖೋ ಆಯಸ್ಮಾ ಉಪಾಲಿ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಉಪಾಲಿ ಭಗವನ್ತಂ ಏತದವೋಚ>
    text <ಸಾಧು ಮೇ। ಭನ್ತೇ। ಭಗವಾ ಸಂಖಿತ್ತೇನ ಧಮ್ಮಂ ದೇಸೇತು। ಯಮಹಂ ಭಗವತೋ ಧಮ್ಮಂ ಸುತ್ವಾ ಏಕೋ ವೂಪಕಟ್ಠೋ ಅಪ್ಪಮತ್ತೋ ಆತಾಪೀ ಪಹಿತತ್ತೋ ವಿಹರೇಯ್ಯನ್ತಿ। ಯೇ ಖೋ ತ್ವಂ। ಉಪಾಲಿ। ಧಮ್ಮೇ ಜಾನೇಯ್ಯಾಸಿ ಇಮೇ ಧಮ್ಮಾ ನ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತನ್ತೀತಿ। ಏಕಂಸೇನ। ಉಪಾಲಿ। ಧಾರೇಯ್ಯಾಸಿ ನೇಸೋ ಧಮ್ಮೋ ನೇಸೋ ವಿನಯೋ ನೇತಂ ಸತ್ಥುಸಾಸನನ್ತಿ। ಯೇ ಚ ಖೋ ತ್ವಂ। ಉಪಾಲಿ। ಧಮ್ಮೇ ಜಾನೇಯ್ಯಾಸಿ ಇಮೇ ಧಮ್ಮಾ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತನ್ತೀತಿ। ಏಕಂಸೇನ। ಉಪಾಲಿ। ಧಾರೇಯ್ಯಾಸಿ ಏಸೋ ಧಮ್ಮೋ ಏಸೋ ವಿನಯೋ ಏತಂ ಸತ್ಥುಸಾಸನನ್ತಿ। ನವಮಂ।>
  text <೧೦॥ ಅಧಿಕರಣಸಮಥಸುತ್ತಂ>
    text <೮೪>, <ಸತ್ತಿಮೇ। ಭಿಕ್ಖವೇ। ಅಧಿಕರಣಸಮಥಾ ಧಮ್ಮಾ ಉಪ್ಪನ್ನುಪ್ಪನ್ನಾನಂ ಅಧಿಕರಣಾನಂ ಸಮಥಾಯ ವೂಪಸಮಾಯ। ಕತಮೇ ಸತ್ತ॥ ಸಮ್ಮುಖಾವಿನಯೋ ದಾತಬ್ಬೋ। ಸತಿವಿನಯೋ ದಾತಬ್ಬೋ। ಅಮೂಳ್ಹವಿನಯೋ ದಾತಬ್ಬೋ। ಪಟಿಞ್ಞಾತಕರಣಂ ದಾತಬ್ಬಂ। ಯೇಭುಯ್ಯಸಿಕಾ ದಾತಬ್ಬಾ। ತಸ್ಸಪಾಪಿಯಸಿಕಾ ದಾತಬ್ಬಾ। ತಿಣವತ್ಥಾರಕೋ ದಾತಬ್ಬೋ। ಇಮೇ ಖೋ। ಭಿಕ್ಖವೇ। ಸತ್ತ ಅಧಿಕರಣಸಮಥಾ ಧಮ್ಮಾ ಉಪ್ಪನ್ನುಪ್ಪನ್ನಾನಂ ಅಧಿಕರಣಾನಂ ಸಮಥಾಯ ವೂಪಸಮಾಯಾತಿ। ದಸಮಂ।>
    stand <ವಿನಯವಗ್ಗೋ ಅಟ್ಠಮೋ।>
    text <ತಸ್ಸುದ್ದಾನಂ>
    block
      text <ಚತುರೋ ವಿನಯಧರಾ। ಚತುರೋ ಚೇವ ಸೋಭನಾ।>
      text <ಸಾಸನಂ ಅಧಿಕರಣ-ಸಮಥೇನಟ್ಠಮೇ ದಸಾತಿ॥>
