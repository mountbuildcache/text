text <೨೧ ೧॥ ಸಪ್ಪುರಿಸವಗ್ಗೋ>
  text <೧॥ ಸಿಕ್ಖಾಪದಸುತ್ತಂ>
    text <೨೦೧>, <ಅಸಪ್ಪುರಿಸಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಅಸಪ್ಪುರಿಸೇನ ಅಸಪ್ಪುರಿಸತರಞ್ಚ। ಸಪ್ಪುರಿಸಞ್ಚ। ಸಪ್ಪುರಿಸೇನ ಸಪ್ಪುರಿಸತರಞ್ಚ। ತಂ ಸುಣಾಥ। ಸಾಧುಕಂ ಮನಸಿ ಕರೋಥ। ಭಾಸಿಸ್ಸಾಮೀತಿ। ಏವಂ। ಭನ್ತೇತಿ ಖೋ ತೇ ಭಿಕ್ಖೂ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ। ಅದಿನ್ನಾದಾಯೀ ಹೋತಿ। ಕಾಮೇಸುಮಿಚ್ಛಾಚಾರೀ ಹೋತಿ। ಮುಸಾವಾದೀ ಹೋತಿ। ಸುರಾಮೇರಯಮಜ್ಜಪಮಾದಟ್ಠಾಯೀ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತೀ ಹೋತಿ। ಪರಞ್ಚ ಪಾಣಾತಿಪಾತೇ ಸಮಾದಪೇತಿ। ಅತ್ತನಾ ಚ ಅದಿನ್ನಾದಾಯೀ ಹೋತಿ। ಪರಞ್ಚ ಅದಿನ್ನಾದಾನೇ ಸಮಾದಪೇತಿ। ಅತ್ತನಾ ಚ ಕಾಮೇಸುಮಿಚ್ಛಾಚಾರೀ ಹೋತಿ। ಪರಞ್ಚ ಕಾಮೇಸುಮಿಚ್ಛಾಚಾರೇ ಸಮಾದಪೇತಿ। ಅತ್ತನಾ ಚ ಮುಸಾವಾದೀ ಹೋತಿ। ಪರಞ್ಚ ಮುಸಾವಾದೇ ಸಮಾದಪೇತಿ। ಅತ್ತನಾ ಚ ಸುರಾಮೇರಯಮಜ್ಜಪಮಾದಟ್ಠಾಯೀ ಹೋತಿ। ಪರಞ್ಚ ಸುರಾಮೇರಯಮಜ್ಜಪಮಾದಟ್ಠಾನೇ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಮುಸಾವಾದಾ ಪಟಿವಿರತೋ ಹೋತಿ। ಸುರಾಮೇರಯಮಜ್ಜಪಮಾದಟ್ಠಾನಾ ಪಟಿವಿರತೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತಾ ಪಟಿವಿರತೋ ಹೋತಿ। ಪರಞ್ಚ ಪಾಣಾತಿಪಾತಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಅದಿನ್ನಾದಾನಾ ಪಟಿವಿರತೋ ಹೋತಿ। ಪರಞ್ಚ ಅದಿನ್ನಾದಾನಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಪರಞ್ಚ ಕಾಮೇಸುಮಿಚ್ಛಾಚಾರಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಮುಸಾವಾದಾ ಪಟಿವಿರತೋ ಹೋತಿ। ಪರಞ್ಚ ಮುಸಾವಾದಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಸುರಾಮೇರಯಮಜ್ಜಪಮಾದಟ್ಠಾನಾ ಪಟಿವಿರತೋ ಹೋತಿ। ಪರಞ್ಚ ಸುರಾಮೇರಯಮಜ್ಜಪಮಾದಟ್ಠಾನಾ ವೇರಮಣಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋತಿ। ಪಠಮಂ।>
  text <೨॥ ಅಸ್ಸದ್ಧಸುತ್ತಂ>
    text <೨೦೨>, <ಅಸಪ್ಪುರಿಸಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಅಸಪ್ಪುರಿಸೇನ ಅಸಪ್ಪುರಿಸತರಞ್ಚ। ಸಪ್ಪುರಿಸಞ್ಚ। ಸಪ್ಪುರಿಸೇನ ಸಪ್ಪುರಿಸತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಅಸ್ಸದ್ಧೋ ಹೋತಿ। ಅಹಿರಿಕೋ ಹೋತಿ। ಅನೋತ್ತಪ್ಪೀ ಹೋತಿ। ಅಪ್ಪಸ್ಸುತೋ ಹೋತಿ। ಕುಸೀತೋ ಹೋತಿ। ಮುಟ್ಠಸ್ಸತಿ ಹೋತಿ। ದುಪ್ಪಞ್ಞೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಅಸ್ಸದ್ಧೋ ಹೋತಿ। ಪರಞ್ಚ ಅಸ್ಸದ್ಧಿಯೇ ಸಮಾದಪೇತಿ। ಅತ್ತನಾ ಚ ಅಹಿರಿಕೋ ಹೋತಿ। ಪರಞ್ಚ ಅಹಿರಿಕತಾಯ ಸಮಾದಪೇತಿ। ಅತ್ತನಾ ಚ ಅನೋತ್ತಪ್ಪೀ ಹೋತಿ। ಪರಞ್ಚ ಅನೋತ್ತಪ್ಪೇ ಸಮಾದಪೇತಿ। ಅತ್ತನಾ ಚ ಅಪ್ಪಸ್ಸುತೋ ಹೋತಿ। ಪರಞ್ಚ ಅಪ್ಪಸ್ಸುತೇ ಸಮಾದಪೇತಿ। ಅತ್ತನಾ ಚ ಕುಸೀತೋ ಹೋತಿ। ಪರಞ್ಚ ಕೋಸಜ್ಜೇ ಸಮಾದಪೇತಿ। ಅತ್ತನಾ ಚ ಮುಟ್ಠಸ್ಸತಿ ಹೋತಿ। ಪರಞ್ಚ ಮುಟ್ಠಸ್ಸಚ್ಚೇ ಸಮಾದಪೇತಿ। ಅತ್ತನಾ ಚ ದುಪ್ಪಞ್ಞೋ ಹೋತಿ। ಪರಞ್ಚ ದುಪ್ಪಞ್ಞತಾಯ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಸದ್ಧೋ ಹೋತಿ। ಹಿರಿಮಾ ಹೋತಿ। ಓತ್ತಪ್ಪೀ ಹೋತಿ। ಬಹುಸ್ಸುತೋ ಹೋತಿ। ಆರದ್ಧವೀರಿಯೋ ಹೋತಿ। ಸತಿಮಾ ಹೋತಿ। ಪಞ್ಞವಾ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಸದ್ಧಾಸಮ್ಪನ್ನೋ ಹೋತಿ। ಪರಞ್ಚ ಸದ್ಧಾಸಮ್ಪದಾಯ ಸಮಾದಪೇತಿ। ಅತ್ತನಾ ಚ ಹಿರಿಮಾ ಹೋತಿ। ಪರಞ್ಚ ಹಿರಿಮತಾಯ ಸಮಾದಪೇತಿ। ಅತ್ತನಾ ಚ ಓತ್ತಪ್ಪೀ ಹೋತಿ। ಪರಞ್ಚ ಓತ್ತಪ್ಪೇ ಸಮಾದಪೇತಿ। ಅತ್ತನಾ ಚ ಬಹುಸ್ಸುತೋ ಹೋತಿ। ಪರಞ್ಚ ಬಾಹುಸಚ್ಚೇ ಸಮಾದಪೇತಿ। ಅತ್ತನಾ ಚ ಆರದ್ಧವೀರಿಯೋ ಹೋತಿ। ಪರಞ್ಚ ವೀರಿಯಾರಮ್ಭೇ ಸಮಾದಪೇತಿ। ಅತ್ತನಾ ಚ ಉಪಟ್ಠಿತಸ್ಸತಿ ಹೋತಿ। ಪರಞ್ಚ ಸತಿಉಪಟ್ಠಾನೇ ಸಮಾದಪೇತಿ। ಅತ್ತನಾ ಚ ಪಞ್ಞಾಸಮ್ಪನ್ನೋ ಹೋತಿ। ಪರಞ್ಚ ಪಞ್ಞಾಸಮ್ಪದಾಯ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋತಿ। ದುತಿಯಂ।>
  text <೩॥ ಸತ್ತಕಮ್ಮಸುತ್ತಂ>
    text <೨೦೩>, <ಅಸಪ್ಪುರಿಸಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಅಸಪ್ಪುರಿಸೇನ ಅಸಪ್ಪುರಿಸತರಞ್ಚ। ಸಪ್ಪುರಿಸಞ್ಚ। ಸಪ್ಪುರಿಸೇನ ಸಪ್ಪುರಿಸತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ। ಅದಿನ್ನಾದಾಯೀ ಹೋತಿ। ಕಾಮೇಸುಮಿಚ್ಛಾಚಾರೀ ಹೋತಿ। ಮುಸಾವಾದೀ ಹೋತಿ। ಪಿಸುಣವಾಚೋ ಹೋತಿ। ಫರುಸವಾಚೋ ಹೋತಿ। ಸಮ್ಫಪ್ಪಲಾಪೀ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತೀ ಹೋತಿ। ಪರಞ್ಚ ಪಾಣಾತಿಪಾತೇ ಸಮಾದಪೇತಿ। ಅತ್ತನಾ ಚ ಅದಿನ್ನಾದಾಯೀ ಹೋತಿ। ಪರಞ್ಚ ಅದಿನ್ನಾದಾನೇ ಸಮಾದಪೇತಿ। ಅತ್ತನಾ ಚ ಕಾಮೇಸುಮಿಚ್ಛಾಚಾರೀ ಹೋತಿ। ಪರಞ್ಚ ಕಾಮೇಸುಮಿಚ್ಛಾಚಾರೇ ಸಮಾದಪೇತಿ। ಅತ್ತನಾ ಚ ಮುಸಾವಾದೀ ಹೋತಿ। ಪರಞ್ಚ ಮುಸಾವಾದೇ ಸಮಾದಪೇತಿ। ಅತ್ತನಾ ಚ ಪಿಸುಣವಾಚೋ ಹೋತಿ। ಪರಞ್ಚ ಪಿಸುಣಾಯ ವಾಚಾಯ ಸಮಾದಪೇತಿ। ಅತ್ತನಾ ಚ ಫರುಸವಾಚೋ ಹೋತಿ। ಪರಞ್ಚ ಫರುಸಾಯ ವಾಚಾಯ ಸಮಾದಪೇತಿ। ಅತ್ತನಾ ಚ ಸಮ್ಫಪ್ಪಲಾಪೀ ಹೋತಿ। ಪರಞ್ಚ ಸಮ್ಫಪ್ಪಲಾಪೇ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಮುಸಾವಾದಾ ಪಟಿವಿರತೋ ಹೋತಿ। ಪಿಸುಣಾಯ ವಾಚಾಯ ಪಟಿವಿರತೋ ಹೋತಿ। ಫರುಸಾಯ ವಾಚಾಯ ಪಟಿವಿರತೋ। ಹೋತಿ। ಸಮ್ಫಪ್ಪಲಾಪಾ ಪಟಿವಿರತೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋ॥ ಇಧ ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತಾ ಪಟಿವಿರತೋ ಹೋತಿ। ಪರಞ್ಚ ಪಾಣಾತಿಪಾತಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಅದಿನ್ನಾದಾನಾ ಪಟಿವಿರತೋ ಹೋತಿ। ಪರಞ್ಚ ಅದಿನ್ನಾದಾನಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಪರಞ್ಚ ಕಾಮೇಸುಮಿಚ್ಛಾಚಾರಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಮುಸಾವಾದಾ ಪಟಿವಿರತೋ ಹೋತಿ। ಪರಞ್ಚ ಮುಸಾವಾದಾ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಪಿಸುಣಾಯ ವಾಚಾಯ ಪಟಿವಿರತೋ ಹೋತಿ। ಪರಞ್ಚ ಪಿಸುಣಾಯ ವಾಚಾಯ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಫರುಸಾಯ ವಾಚಾಯ ಪಟಿವಿರತೋ ಹೋತಿ। ಪರಞ್ಚ ಫರುಸಾಯ ವಾಚಾಯ ವೇರಮಣಿಯಾ ಸಮಾದಪೇತಿ। ಅತ್ತನಾ ಚ ಸಮ್ಫಪ್ಪಲಾಪಾ ಪಟಿವಿರತೋ ಹೋತಿ। ಪರಞ್ಚ ಸಮ್ಫಪ್ಪಲಾಪಾ ವೇರಮಣಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋತಿ। ತತಿಯಂ।>
  text <೪॥ ದಸಕಮ್ಮಸುತ್ತಂ>
    text <೨೦೪>, <ಅಸಪ್ಪುರಿಸಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಅಸಪ್ಪುರಿಸೇನ ಅಸಪ್ಪುರಿಸತರಞ್ಚ। ಸಪ್ಪುರಿಸಞ್ಚ। ಸಪ್ಪುರಿಸೇನ ಸಪ್ಪುರಿಸತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ। ಅದಿನ್ನಾದಾಯೀ ಹೋತಿ। ಕಾಮೇಸುಮಿಚ್ಛಾಚಾರೀ ಹೋತಿ। ಮುಸಾವಾದೀ ಹೋತಿ। ಪಿಸುಣವಾಚೋ ಹೋತಿ। ಫರುಸವಾಚೋ ಹೋತಿ। ಸಮ್ಫಪ್ಪಲಾಪೀ ಹೋತಿ। ಅಭಿಜ್ಝಾಲು ಹೋತಿ। ಬ್ಯಾಪನ್ನಚಿತ್ತೋ ಹೋತಿ। ಮಿಚ್ಛಾದಿಟ್ಠಿಕೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತೀ ಹೋತಿ। ಪರಞ್ಚ ಪಾಣಾತಿಪಾತೇ ಸಮಾದಪೇತಿ…ಪೇ॰… ಅತ್ತನಾ ಚ ಅಭಿಜ್ಝಾಲು ಹೋತಿ। ಪರಞ್ಚ ಅಭಿಜ್ಝಾಯ ಸಮಾದಪೇತಿ। ಅತ್ತನಾ ಚ ಬ್ಯಾಪನ್ನಚಿತ್ತೋ ಹೋತಿ। ಪರಞ್ಚ ಬ್ಯಾಪಾದೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾದಿಟ್ಠಿಕೋ ಹೋತಿ। ಪರಞ್ಚ ಮಿಚ್ಛಾದಿಟ್ಠಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ…ಪೇ॰… ಅನಭಿಜ್ಝಾಲು ಹೋತಿ। ಅಬ್ಯಾಪನ್ನಚಿತ್ತೋ ಹೋತಿ। ಸಮ್ಮಾದಿಟ್ಠಿಕೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತಾ ಪಟಿವಿರತೋ ಹೋತಿ। ಪರಞ್ಚ ಪಾಣಾತಿಪಾತಾ ವೇರಮಣಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಅನಭಿಜ್ಝಾಲು ಹೋತಿ। ಪರಞ್ಚ ಅನಭಿಜ್ಝಾಯ ಸಮಾದಪೇತಿ। ಅತ್ತನಾ ಚ ಅಬ್ಯಾಪನ್ನಚಿತ್ತೋ ಹೋತಿ। ಪರಞ್ಚ ಅಬ್ಯಾಪಾದೇ ಸಮಾದಪೇತಿ। ಅತ್ತನಾ ಚ ಸಮ್ಮಾದಿಟ್ಠಿಕೋ ಹೋತಿ। ಪರಞ್ಚ ಸಮ್ಮಾದಿಟ್ಠಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋತಿ। ಚತುತ್ಥಂ।>
  text <೫॥ ಅಟ್ಠಙ್ಗಿಕಸುತ್ತಂ>
    text <೨೦೫>, <ಅಸಪ್ಪುರಿಸಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಅಸಪ್ಪುರಿಸೇನ ಅಸಪ್ಪುರಿಸತರಞ್ಚ। ಸಪ್ಪುರಿಸಞ್ಚ। ಸಪ್ಪುರಿಸೇನ ಸಪ್ಪುರಿಸತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾದಿಟ್ಠಿಕೋ ಹೋತಿ। ಮಿಚ್ಛಾಸಙ್ಕಪ್ಪೋ ಹೋತಿ। ಮಿಚ್ಛಾವಾಚೋ ಹೋತಿ। ಮಿಚ್ಛಾಕಮ್ಮನ್ತೋ ಹೋತಿ। ಮಿಚ್ಛಾಆಜೀವೋ ಹೋತಿ। ಮಿಚ್ಛಾವಾಯಾಮೋ ಹೋತಿ। ಮಿಚ್ಛಾಸತಿ ಹೋತಿ। ಮಿಚ್ಛಾಸಮಾಧಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ॥ ಇಧ ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಮಿಚ್ಛಾದಿಟ್ಠಿಕೋ ಹೋತಿ। ಪರಞ್ಚ ಮಿಚ್ಛಾದಿಟ್ಠಿಯಾ ಸಮಾದಪೇತಿ। ಅತ್ತನಾ ಚ ಮಿಚ್ಛಾಸಙ್ಕಪ್ಪೋ ಹೋತಿ। ಪರಞ್ಚ ಮಿಚ್ಛಾಸಙ್ಕಪ್ಪೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾವಾಚೋ ಹೋತಿ। ಪರಞ್ಚ ಮಿಚ್ಛಾವಾಚಾಯ ಸಮಾದಪೇತಿ। ಅತ್ತನಾ ಚ ಮಿಚ್ಛಾಕಮ್ಮನ್ತೋ ಹೋತಿ। ಪರಞ್ಚ ಮಿಚ್ಛಾಕಮ್ಮನ್ತೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾಆಜೀವೋ ಹೋತಿ। ಪರಞ್ಚ ಮಿಚ್ಛಾಆಜೀವೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾವಾಯಾಮೋ ಹೋತಿ। ಪರಞ್ಚ ಮಿಚ್ಛಾವಾಯಾಮೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾಸತಿ ಹೋತಿ। ಪರಞ್ಚ ಮಿಚ್ಛಾಸತಿಯಾ ಸಮಾದಪೇತಿ। ಅತ್ತನಾ ಚ ಮಿಚ್ಛಾಸಮಾಧಿ ಹೋತಿ। ಪರಞ್ಚ ಮಿಚ್ಛಾಸಮಾಧಿಮ್ಹಿ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾದಿಟ್ಠಿಕೋ ಹೋತಿ। ಸಮ್ಮಾಸಙ್ಕಪ್ಪೋ ಹೋತಿ। ಸಮ್ಮಾವಾಚೋ ಹೋತಿ। ಸಮ್ಮಾಕಮ್ಮನ್ತೋ ಹೋತಿ। ಸಮ್ಮಾಆಜೀವೋ ಹೋತಿ। ಸಮ್ಮಾವಾಯಾಮೋ ಹೋತಿ। ಸಮ್ಮಾಸತಿ ಹೋತಿ। ಸಮ್ಮಾಸಮಾಧಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಸಮ್ಮಾದಿಟ್ಠಿಕೋ ಹೋತಿ। ಪರಞ್ಚ ಸಮ್ಮಾದಿಟ್ಠಿಯಾ ಸಮಾದಪೇತಿ। ಅತ್ತನಾ ಚ ಸಮ್ಮಾಸಙ್ಕಪ್ಪೋ ಹೋತಿ। ಪರಞ್ಚ ಸಮ್ಮಾಸಙ್ಕಪ್ಪೇ ಸಮಾದಪೇತಿ। ಅತ್ತನಾ ಚ ಸಮ್ಮಾವಾಚೋ ಹೋತಿ। ಪರಞ್ಚ ಸಮ್ಮಾವಾಚಾಯ ಸಮಾದಪೇತಿ। ಅತ್ತನಾ ಚ ಸಮ್ಮಾಕಮ್ಮನ್ತೋ ಹೋತಿ। ಪರಞ್ಚ ಸಮ್ಮಾಕಮ್ಮನ್ತೇ ಸಮಾದಪೇತಿ। ಅತ್ತನಾ ಚ ಸಮ್ಮಾಆಜೀವೋ ಹೋತಿ। ಪರಞ್ಚ ಸಮ್ಮಾಆಜೀವೇ ಸಮಾದಪೇತಿ। ಅತ್ತನಾ ಚ ಸಮ್ಮಾವಾಯಾಮೋ ಹೋತಿ। ಪರಞ್ಚ ಸಮ್ಮಾವಾಯಾಮೇ ಸಮಾದಪೇತಿ। ಅತ್ತನಾ ಚ ಸಮ್ಮಾಸತಿ ಹೋತಿ। ಪರಞ್ಚ ಸಮ್ಮಾಸತಿಯಾ ಸಮಾದಪೇತಿ। ಅತ್ತನಾ ಚ ಸಮ್ಮಾಸಮಾಧಿ ಹೋತಿ। ಪರಞ್ಚ ಸಮ್ಮಾಸಮಾಧಿಮ್ಹಿ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋತಿ। ಪಞ್ಚಮಂ।>
  text <೬॥ ದಸಮಗ್ಗಸುತ್ತಂ>
    text <೨೦೬>, <ಅಸಪ್ಪುರಿಸಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಅಸಪ್ಪುರಿಸೇನ ಅಸಪ್ಪುರಿಸತರಞ್ಚ। ಸಪ್ಪುರಿಸಞ್ಚ। ಸಪ್ಪುರಿಸೇನ ಸಪ್ಪುರಿಸತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾದಿಟ್ಠಿಕೋ ಹೋತಿ …ಪೇ॰… ಮಿಚ್ಛಾಞಾಣೀ ಹೋತಿ। ಮಿಚ್ಛಾವಿಮುತ್ತಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಮಿಚ್ಛಾದಿಟ್ಠಿಕೋ ಹೋತಿ। ಪರಞ್ಚ ಮಿಚ್ಛಾದಿಟ್ಠಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಮಿಚ್ಛಾಞಾಣೀ ಹೋತಿ। ಪರಞ್ಚ ಮಿಚ್ಛಾಞಾಣೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾವಿಮುತ್ತಿ ಹೋತಿ। ಪರಞ್ಚ ಮಿಚ್ಛಾವಿಮುತ್ತಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಅಸಪ್ಪುರಿಸೇನ ಅಸಪ್ಪುರಿಸತರೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾದಿಟ್ಠಿಕೋ ಹೋತಿ…ಪೇ॰… ಸಮ್ಮಾಞಾಣೀ ಹೋತಿ। ಸಮ್ಮಾವಿಮುತ್ತಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೋ।>
    text <ಕತಮೋ ಚ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಸಮ್ಮಾದಿಟ್ಠಿಕೋ ಹೋತಿ। ಪರಞ್ಚ ಸಮ್ಮಾದಿಟ್ಠಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಸಮ್ಮಾಞಾಣೀ ಹೋತಿ। ಪರಞ್ಚ ಸಮ್ಮಾಞಾಣೇ ಸಮಾದಪೇತಿ। ಅತ್ತನಾ ಚ ಸಮ್ಮಾವಿಮುತ್ತಿ ಹೋತಿ। ಪರಞ್ಚ ಸಮ್ಮಾವಿಮುತ್ತಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಸಪ್ಪುರಿಸೇನ ಸಪ್ಪುರಿಸತರೋತಿ। ಛಟ್ಠಂ।>
  text <೭॥ ಪಠಮಪಾಪಧಮ್ಮಸುತ್ತಂ>
    text <೨೦೭>, <ಪಾಪಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಪಾಪೇನ ಪಾಪತರಞ್ಚ। ಕಲ್ಯಾಣಞ್ಚ। ಕಲ್ಯಾಣೇನ ಕಲ್ಯಾಣತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಪಾಪೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ…ಪೇ॰… ಮಿಚ್ಛಾದಿಟ್ಠಿಕೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪೋ।>
    text <ಕತಮೋ ಚ। ಭಿಕ್ಖವೇ। ಪಾಪೇನ ಪಾಪತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತೀ ಹೋತಿ। ಪರಞ್ಚ ಪಾಣಾತಿಪಾತೇ ಸಮಾದಪೇತಿ…ಪೇ॰… ಅತ್ತನಾ ಚ ಮಿಚ್ಛಾದಿಟ್ಠಿಕೋ ಹೋತಿ। ಪರಞ್ಚ ಮಿಚ್ಛಾದಿಟ್ಠಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪೇನ ಪಾಪತರೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ…ಪೇ॰… ಸಮ್ಮಾದಿಟ್ಠಿಕೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣೇನ ಕಲ್ಯಾಣತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತಾ ಪಟಿವಿರತೋ ಹೋತಿ। ಪರಞ್ಚ ಪಾಣಾತಿಪಾತಾ ವೇರಮಣಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಸಮ್ಮಾದಿಟ್ಠಿಕೋ ಹೋತಿ। ಪರಞ್ಚ ಸಮ್ಮಾದಿಟ್ಠಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣೇನ ಕಲ್ಯಾಣತರೋತಿ। ಸತ್ತಮಂ।>
  text <೮॥ ದುತಿಯಪಾಪಧಮ್ಮಸುತ್ತಂ>
    text <೨೦೮>, <ಪಾಪಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಪಾಪೇನ ಪಾಪತರಞ್ಚ। ಕಲ್ಯಾಣಞ್ಚ। ಕಲ್ಯಾಣೇನ ಕಲ್ಯಾಣತರಞ್ಚ। ತಂ ಸುಣಾಥ। ಸಾಧುಕಂ ಮನಸಿಕರೋಥ। ಭಾಸಿಸ್ಸಾಮೀತಿ। ಏವಂ…ಪೇ॰… ಏತದವೋಚ>
    text <ಕತಮೋ ಚ। ಭಿಕ್ಖವೇ। ಪಾಪೋ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾದಿಟ್ಠಿಕೋ ಹೋತಿ…ಪೇ॰… ಮಿಚ್ಛಾಞಾಣೀ ಹೋತಿ। ಮಿಚ್ಛಾವಿಮುತ್ತಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪೋ।>
    text <ಕತಮೋ ಚ। ಭಿಕ್ಖವೇ। ಪಾಪೇನ ಪಾಪತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಮಿಚ್ಛಾದಿಟ್ಠಿಕೋ ಹೋತಿ। ಪರಞ್ಚ ಮಿಚ್ಛಾದಿಟ್ಠಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಮಿಚ್ಛಾಞಾಣೀ ಹೋತಿ। ಪರಞ್ಚ ಮಿಚ್ಛಾಞಾಣೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾವಿಮುತ್ತಿ ಹೋತಿ। ಪರಞ್ಚ ಮಿಚ್ಛಾವಿಮುತ್ತಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪೇನ ಪಾಪತರೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣೋ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾದಿಟ್ಠಿಕೋ ಹೋತಿ …ಪೇ॰… ಸಮ್ಮಾಞಾಣೀ ಹೋತಿ। ಸಮ್ಮಾವಿಮುತ್ತಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣೇನ ಕಲ್ಯಾಣತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಸಮ್ಮಾದಿಟ್ಠಿಕೋ ಹೋತಿ। ಪರಞ್ಚ ಸಮ್ಮಾದಿಟ್ಠಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಸಮ್ಮಾಞಾಣೀ ಹೋತಿ। ಪರಞ್ಚ ಸಮ್ಮಾಞಾಣೇ ಸಮಾದಪೇತಿ। ಅತ್ತನಾ ಚ ಸಮ್ಮಾವಿಮುತ್ತಿ ಹೋತಿ। ಪರಞ್ಚ ಸಮ್ಮಾವಿಮುತ್ತಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣೇನ ಕಲ್ಯಾಣತರೋತಿ। ಅಟ್ಠಮಂ।>
  text <೯॥ ತತಿಯಪಾಪಧಮ್ಮಸುತ್ತಂ>
    text <೨೦೯>, <ಪಾಪಧಮ್ಮಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಪಾಪಧಮ್ಮೇನ ಪಾಪಧಮ್ಮತರಞ್ಚ। ಕಲ್ಯಾಣಧಮ್ಮಞ್ಚ। ಕಲ್ಯಾಣಧಮ್ಮೇನ ಕಲ್ಯಾಣಧಮ್ಮತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಪಾಪಧಮ್ಮೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ…ಪೇ॰… ಮಿಚ್ಛಾದಿಟ್ಠಿಕೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪಧಮ್ಮೋ।>
    text <ಕತಮೋ ಚ। ಭಿಕ್ಖವೇ। ಪಾಪಧಮ್ಮೇನ ಪಾಪಧಮ್ಮತರೋ॥ ಇಧ ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತೀ ಹೋತಿ। ಪರಞ್ಚ ಪಾಣಾತಿಪಾತೇ ಸಮಾದಪೇತಿ…ಪೇ॰… ಅತ್ತನಾ ಚ ಮಿಚ್ಛಾದಿಟ್ಠಿಕೋ ಹೋತಿ। ಪರಞ್ಚ ಮಿಚ್ಛಾದಿಟ್ಠಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪಧಮ್ಮೇನ ಪಾಪಧಮ್ಮತರೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣಧಮ್ಮೋ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ…ಪೇ॰… ಸಮ್ಮಾದಿಟ್ಠಿಕೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣಧಮ್ಮೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣಧಮ್ಮೇನ ಕಲ್ಯಾಣಧಮ್ಮತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಪಾಣಾತಿಪಾತಾ ಪಟಿವಿರತೋ ಹೋತಿ। ಪರಞ್ಚ ಪಾಣಾತಿಪಾತಾ ವೇರಮಣಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಸಮ್ಮಾದಿಟ್ಠಿಕೋ ಹೋತಿ। ಪರಞ್ಚ ಸಮ್ಮಾದಿಟ್ಠಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣಧಮ್ಮೇನ ಕಲ್ಯಾಣಧಮ್ಮತರೋತಿ। ನವಮಂ।>
  text <೧೦॥ ಚತುತ್ಥಪಾಪಧಮ್ಮಸುತ್ತಂ>
    text <೨೧೦>, <ಪಾಪಧಮ್ಮಞ್ಚ ವೋ। ಭಿಕ್ಖವೇ। ದೇಸೇಸ್ಸಾಮಿ। ಪಾಪಧಮ್ಮೇನ ಪಾಪಧಮ್ಮತರಞ್ಚ। ಕಲ್ಯಾಣಧಮ್ಮಞ್ಚ। ಕಲ್ಯಾಣಧಮ್ಮೇನ ಕಲ್ಯಾಣಧಮ್ಮತರಞ್ಚ। ತಂ ಸುಣಾಥ…ಪೇ॰…।>
    text <ಕತಮೋ ಚ। ಭಿಕ್ಖವೇ। ಪಾಪಧಮ್ಮೋ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾದಿಟ್ಠಿಕೋ ಹೋತಿ…ಪೇ॰… ಮಿಚ್ಛಾಞಾಣೀ ಹೋತಿ। ಮಿಚ್ಛಾವಿಮುತ್ತಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪಧಮ್ಮೋ।>
    text <ಕತಮೋ ಚ। ಭಿಕ್ಖವೇ। ಪಾಪಧಮ್ಮೇನ ಪಾಪಧಮ್ಮತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಮಿಚ್ಛಾದಿಟ್ಠಿಕೋ ಹೋತಿ। ಪರಞ್ಚ ಮಿಚ್ಛಾದಿಟ್ಠಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಮಿಚ್ಛಾಞಾಣೀ ಹೋತಿ। ಪರಞ್ಚ ಮಿಚ್ಛಾಞಾಣೇ ಸಮಾದಪೇತಿ। ಅತ್ತನಾ ಚ ಮಿಚ್ಛಾವಿಮುತ್ತಿ ಹೋತಿ। ಪರಞ್ಚ ಮಿಚ್ಛಾವಿಮುತ್ತಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಪಾಪಧಮ್ಮೇನ ಪಾಪಧಮ್ಮತರೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣಧಮ್ಮೋ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾದಿಟ್ಠಿಕೋ ಹೋತಿ…ಪೇ॰… ಸಮ್ಮಾಞಾಣೀ ಹೋತಿ। ಸಮ್ಮಾವಿಮುತ್ತಿ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣಧಮ್ಮೋ।>
    text <ಕತಮೋ ಚ। ಭಿಕ್ಖವೇ। ಕಲ್ಯಾಣಧಮ್ಮೇನ ಕಲ್ಯಾಣಧಮ್ಮತರೋ॥ ಇಧ। ಭಿಕ್ಖವೇ। ಏಕಚ್ಚೋ ಅತ್ತನಾ ಚ ಸಮ್ಮಾದಿಟ್ಠಿಕೋ ಹೋತಿ। ಪರಞ್ಚ ಸಮ್ಮಾದಿಟ್ಠಿಯಾ ಸಮಾದಪೇತಿ…ಪೇ॰… ಅತ್ತನಾ ಚ ಸಮ್ಮಾಞಾಣೀ ಹೋತಿ। ಪರಞ್ಚ ಸಮ್ಮಾಞಾಣೇ ಸಮಾದಪೇತಿ। ಅತ್ತನಾ ಚ ಸಮ್ಮಾವಿಮುತ್ತಿ ಹೋತಿ। ಪರಞ್ಚ ಸಮ್ಮಾವಿಮುತ್ತಿಯಾ ಸಮಾದಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಕಲ್ಯಾಣಧಮ್ಮೇನ ಕಲ್ಯಾಣಧಮ್ಮತರೋತಿ। ದಸಮಂ।>
    stand <ಸಪ್ಪುರಿಸವಗ್ಗೋ ಪಠಮೋ।>
    text <ತಸ್ಸುದ್ದಾನಂ>
    block
      text <ಸಿಕ್ಖಾಪದಞ್ಚ ಅಸ್ಸದ್ಧಂ। ಸತ್ತಕಮ್ಮಂ ಅಥೋ ಚ ದಸಕಮ್ಮಂ।>
      text <ಅಟ್ಠಙ್ಗಿಕಞ್ಚ ದಸಮಗ್ಗಂ। ದ್ವೇ ಪಾಪಧಮ್ಮಾ ಅಪರೇ ದ್ವೇತಿ॥>
