text <೧೧ ೧॥ ವಲಾಹಕವಗ್ಗೋ>
  text <೧॥ ಪಠಮವಲಾಹಕಸುತ್ತಂ>
    text <೧೦೧>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತತ್ರ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಭಿಕ್ಖವೋತಿ। ಭದನ್ತೇತಿ ತೇ ಭಿಕ್ಖೂ ಭಗವತೋ ಪಚ್ಚಸ್ಸೋಸುಂ। ಭಗವಾ ಏತದವೋಚ>
    text <ಚತ್ತಾರೋಮೇ। ಭಿಕ್ಖವೇ। ವಲಾಹಕಾ। ಕತಮೇ ಚತ್ತಾರೋ॥ ಗಜ್ಜಿತಾ ನೋ ವಸ್ಸಿತಾ। ವಸ್ಸಿತಾ ನೋ ಗಜ್ಜಿತಾ। ನೇವ ಗಜ್ಜಿತಾ ನೋ ವಸ್ಸಿತಾ। ಗಜ್ಜಿತಾ ಚ ವಸ್ಸಿತಾ ಚ। ಇಮೇ ಖೋ। ಭಿಕ್ಖವೇ। ಚತ್ತಾರೋ ವಲಾಹಕಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ವಲಾಹಕೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಗಜ್ಜಿತಾ ನೋ ವಸ್ಸಿತಾ। ವಸ್ಸಿತಾ ನೋ ಗಜ್ಜಿತಾ। ನೇವ ಗಜ್ಜಿತಾ ನೋ ವಸ್ಸಿತಾ। ಗಜ್ಜಿತಾ ಚ ವಸ್ಸಿತಾ ಚ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಹೋತಿ ನೋ ವಸ್ಸಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಭಾಸಿತಾ ಹೋತಿ। ನೋ ಕತ್ತಾ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಹೋತಿ। ನೋ ವಸ್ಸಿತಾ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ಗಜ್ಜಿತಾ। ನೋ ವಸ್ಸಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ವಸ್ಸಿತಾ ಹೋತಿ। ನೋ ಗಜ್ಜಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಕತ್ತಾ ಹೋತಿ। ನೋ ಭಾಸಿತಾ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ವಸ್ಸಿತಾ ಹೋತಿ। ನೋ ಗಜ್ಜಿತಾ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ವಸ್ಸಿತಾ। ನೋ ಗಜ್ಜಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ನೇವ ಗಜ್ಜಿತಾ ಹೋತಿ। ನೋ ವಸ್ಸಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನೇವ ಭಾಸಿತಾ ಹೋತಿ। ನೋ ಕತ್ತಾ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ನೇವ ಗಜ್ಜಿತಾ ಹೋತಿ। ನೋ ವಸ್ಸಿತಾ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ನೇವ ಗಜ್ಜಿತಾ। ನೋ ವಸ್ಸಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಚ ಹೋತಿ ವಸ್ಸಿತಾ ಚ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಭಾಸಿತಾ ಚ ಹೋತಿ ಕತ್ತಾ ಚ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಚ ಹೋತಿ ವಸ್ಸಿತಾ ಚ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ಗಜ್ಜಿತಾ ಚ ವಸ್ಸಿತಾ ಚ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ವಲಾಹಕೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಪಠಮಂ।>
  text <೨॥ ದುತಿಯವಲಾಹಕಸುತ್ತಂ>
    text <೧೦೨>, <ಚತ್ತಾರೋಮೇ। ಭಿಕ್ಖವೇ। ವಲಾಹಕಾ। ಕತಮೇ ಚತ್ತಾರೋ॥ ಗಜ್ಜಿತಾ ನೋ ವಸ್ಸಿತಾ। ವಸ್ಸಿತಾ ನೋ ಗಜ್ಜಿತಾ। ನೇವ ಗಜ್ಜಿತಾ ನೋ ವಸ್ಸಿತಾ ಗಜ್ಜಿತಾ ಚ ವಸ್ಸಿತಾ ಚ। ಇಮೇ ಖೋ। ಭಿಕ್ಖವೇ। ಚತ್ತಾರೋ ವಲಾಹಕಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ವಲಾಹಕೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಗಜ್ಜಿತಾ ನೋ ವಸ್ಸಿತಾ। ವಸ್ಸಿತಾ ನೋ ಗಜ್ಜಿತಾ। ನೇವ ಗಜ್ಜಿತಾ ನೋ ವಸ್ಸಿತಾ। ಗಜ್ಜಿತಾ ಚ ವಸ್ಸಿತಾ ಚ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಹೋತಿ। ನೋ ವಸ್ಸಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಧಮ್ಮಂ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ। ಅಯಂ ದುಕ್ಖಸಮುದಯೋತಿ ಯಥಾಭೂತಂ ನಪ್ಪಜಾನಾತಿ। ಅಯಂ ದುಕ್ಖನಿರೋಧೋತಿ ಯಥಾಭೂತಂ ನಪ್ಪಜಾನಾತಿ। ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಹೋತಿ। ನೋ ವಸ್ಸಿತಾ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ಗಜ್ಜಿತಾ। ನೋ ವಸ್ಸಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ವಸ್ಸಿತಾ ಹೋತಿ। ನೋ ಗಜ್ಜಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಧಮ್ಮಂ ನ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ವಸ್ಸಿತಾ ಹೋತಿ। ನೋ ಗಜ್ಜಿತಾ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ವಸ್ಸಿತಾ। ನೋ ಗಜ್ಜಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ನೇವ ಗಜ್ಜಿತಾ ಹೋತಿ। ನೋ ವಸ್ಸಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನೇವ ಧಮ್ಮಂ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ನೇವ ಗಜ್ಜಿತಾ ಹೋತಿ। ನೋ ವಸ್ಸಿತಾ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ನೇವ ಗಜ್ಜಿತಾ। ನೋ ವಸ್ಸಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಚ ಹೋತಿ ವಸ್ಸಿತಾ ಚ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಧಮ್ಮಂ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಜ್ಜಿತಾ ಚ ಹೋತಿ ವಸ್ಸಿತಾ ಚ। ಸೇಯ್ಯಥಾಪಿ ಸೋ। ಭಿಕ್ಖವೇ। ವಲಾಹಕೋ ಗಜ್ಜಿತಾ ಚ ವಸ್ಸಿತಾ ಚ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ವಲಾಹಕೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ದುತಿಯಂ।>
  text <೩॥ ಕುಮ್ಭಸುತ್ತಂ>
    text <೧೦೩>, <ಚತ್ತಾರೋಮೇ। ಭಿಕ್ಖವೇ। ಕುಮ್ಭಾ। ಕತಮೇ ಚತ್ತಾರೋ॥ ತುಚ್ಛೋ ಪಿಹಿತೋ। ಪೂರೋ ವಿವಟೋ। ತುಚ್ಛೋ ವಿವಟೋ। ಪೂರೋ ಪಿಹಿತೋ ಇಮೇ ಖೋ। ಭಿಕ್ಖವೇ। ಚತ್ತಾರೋ ಕುಮ್ಭಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ಕುಮ್ಭೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ತುಚ್ಛೋ ಪಿಹಿತೋ। ಪೂರೋ ವಿವಟೋ। ತುಚ್ಛೋ ವಿವಟೋ। ಪೂರೋ ಪಿಹಿತೋ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ತುಚ್ಛೋ ಹೋತಿ ಪಿಹಿತೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ತುಚ್ಛೋ ಹೋತಿ ಪಿಹಿತೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಕುಮ್ಭೋ ತುಚ್ಛೋ ಪಿಹಿತೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಪೂರೋ ಹೋತಿ ವಿವಟೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ನ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಪೂರೋ ಹೋತಿ ವಿವಟೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಕುಮ್ಭೋ ಪೂರೋ ವಿವಟೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ತುಚ್ಛೋ ಹೋತಿ ವಿವಟೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ನ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ತುಚ್ಛೋ ಹೋತಿ ವಿವಟೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಕುಮ್ಭೋ ತುಚ್ಛೋ ವಿವಟೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಪೂರೋ ಹೋತಿ ಪಿಹಿತೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಪೂರೋ ಹೋತಿ ಪಿಹಿತೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಕುಮ್ಭೋ ಪೂರೋ ಪಿಹಿತೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಕುಮ್ಭೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ತತಿಯಂ।>
  text <೪॥ ಉದಕರಹದಸುತ್ತಂ>
    text <೧೦೪>, <ಚತ್ತಾರೋಮೇ। ಭಿಕ್ಖವೇ। ಉದಕರಹದಾ। ಕತಮೇ ಚತ್ತಾರೋ॥ ಉತ್ತಾನೋ ಗಮ್ಭೀರೋಭಾಸೋ। ಗಮ್ಭೀರೋ ಉತ್ತಾನೋಭಾಸೋ। ಉತ್ತಾನೋ ಉತ್ತಾನೋಭಾಸೋ। ಗಮ್ಭೀರೋ ಗಮ್ಭೀರೋಭಾಸೋ ಇಮೇ ಖೋ। ಭಿಕ್ಖವೇ। ಚತ್ತಾರೋ ಉದಕರಹದಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ಉದಕರಹದೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಉತ್ತಾನೋ ಗಮ್ಭೀರೋಭಾಸೋ। ಗಮ್ಭೀರೋ ಉತ್ತಾನೋಭಾಸೋ। ಉತ್ತಾನೋ ಉತ್ತಾನೋಭಾಸೋ। ಗಮ್ಭೀರೋ ಗಮ್ಭೀರೋಭಾಸೋ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಉತ್ತಾನೋ ಹೋತಿ ಗಮ್ಭೀರೋಭಾಸೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಉತ್ತಾನೋ ಹೋತಿ ಗಮ್ಭೀರೋಭಾಸೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಉದಕರಹದೋ ಉತ್ತಾನೋ ಗಮ್ಭೀರೋಭಾಸೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಮ್ಭೀರೋ ಹೋತಿ ಉತ್ತಾನೋಭಾಸೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ನ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಮ್ಭೀರೋ ಹೋತಿ ಉತ್ತಾನೋಭಾಸೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಉದಕರಹದೋ ಗಮ್ಭೀರೋ ಉತ್ತಾನೋಭಾಸೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಉತ್ತಾನೋ ಹೋತಿ ಉತ್ತಾನೋಭಾಸೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ನ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಉತ್ತಾನೋ ಹೋತಿ ಉತ್ತಾನೋಭಾಸೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಉದಕರಹದೋ ಉತ್ತಾನೋ ಉತ್ತಾನೋಭಾಸೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಮ್ಭೀರೋ ಹೋತಿ ಗಮ್ಭೀರೋಭಾಸೋ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಮ್ಭೀರೋ ಹೋತಿ ಗಮ್ಭೀರೋಭಾಸೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಉದಕರಹದೋ ಗಮ್ಭೀರೋ ಗಮ್ಭೀರೋಭಾಸೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಉದಕರಹದೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಚತುತ್ಥಂ।>
  text <೫॥ ಅಮ್ಬಸುತ್ತಂ>
    text <೧೦೫>, <ಚತ್ತಾರಿಮಾನಿ। ಭಿಕ್ಖವೇ। ಅಮ್ಬಾನಿ। ಕತಮಾನಿ ಚತ್ತಾರಿ॥ ಆಮಂ ಪಕ್ಕವಣ್ಣಿ। ಪಕ್ಕಂ ಆಮವಣ್ಣಿ। ಆಮಂ ಆಮವಣ್ಣಿ। ಪಕ್ಕಂ ಪಕ್ಕವಣ್ಣಿ ಇಮಾನಿ ಖೋ। ಭಿಕ್ಖವೇ। ಚತ್ತಾರಿ ಅಮ್ಬಾನಿ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ಅಮ್ಬೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಆಮೋ ಪಕ್ಕವಣ್ಣೀ। ಪಕ್ಕೋ ಆಮವಣ್ಣೀ। ಆಮೋ ಆಮವಣ್ಣೀ। ಪಕ್ಕೋ ಪಕ್ಕವಣ್ಣೀ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಆಮೋ ಹೋತಿ ಪಕ್ಕವಣ್ಣೀ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಆಮೋ ಹೋತಿ ಪಕ್ಕವಣ್ಣೀ। ಸೇಯ್ಯಥಾಪಿ ತಂ। ಭಿಕ್ಖವೇ। ಅಮ್ಬಂ ಆಮಂ ಪಕ್ಕವಣ್ಣಿ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಪಕ್ಕೋ ಹೋತಿ ಆಮವಣ್ಣೀ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ನ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಪಕ್ಕೋ ಹೋತಿ ಆಮವಣ್ಣೀ। ಸೇಯ್ಯಥಾಪಿ ತಂ। ಭಿಕ್ಖವೇ। ಅಮ್ಬಂ ಪಕ್ಕಂ ಆಮವಣ್ಣಿ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಆಮೋ ಹೋತಿ ಆಮವಣ್ಣೀ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ನ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಆಮೋ ಹೋತಿ ಆಮವಣ್ಣೀ। ಸೇಯ್ಯಥಾಪಿ ತಂ। ಭಿಕ್ಖವೇ। ಅಮ್ಬಂ ಆಮಂ ಆಮವಣ್ಣಿ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಪಕ್ಕೋ ಹೋತಿ ಪಕ್ಕವಣ್ಣೀ॥ ಇಧ। ಭಿಕ್ಖವೇ। ಏಕಚ್ಚಸ್ಸ ಪುಗ್ಗಲಸ್ಸ ಪಾಸಾದಿಕಂ ಹೋತಿ ಅಭಿಕ್ಕನ್ತಂ ಪಟಿಕ್ಕನ್ತಂ ಆಲೋಕಿತಂ ವಿಲೋಕಿತಂ ಸಮಿಞ್ಜಿತಂ ಪಸಾರಿತಂ ಸಙ್ಘಾಟಿಪತ್ತಚೀವರಧಾರಣಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಪಕ್ಕೋ ಹೋತಿ ಪಕ್ಕವಣ್ಣೀ। ಸೇಯ್ಯಥಾಪಿ ತಂ। ಭಿಕ್ಖವೇ। ಅಮ್ಬಂ ಪಕ್ಕಂ ಪಕ್ಕವಣ್ಣಿ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಅಮ್ಬೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಪಞ್ಚಮಂ।>
  text <೬॥ ದುತಿಯಅಮ್ಬಸುತ್ತಂ>
    text <ಛಟ್ಠಂ ಉತ್ತಾನತ್ಥಮೇವಾತಿ ಅಟ್ಠಕಥಾಯಂ ದಸ್ಸಿತಂ। ಪಾಳಿಪೋತ್ಥಕೇಸು ಪನ ಕತ್ಥಚಿಪಿ ನ ದಿಸ್ಸತಿ।>
  text <೭॥ ಮೂಸಿಕಸುತ್ತಂ>
    text <೧೦೭>, <ಚತಸ್ಸೋ ಇಮಾ। ಭಿಕ್ಖವೇ। ಮೂಸಿಕಾ। ಕತಮಾ ಚತಸ್ಸೋ॥ ಗಾಧಂ ಕತ್ತಾ ನೋ ವಸಿತಾ। ವಸಿತಾ ನೋ ಗಾಧಂ ಕತ್ತಾ। ನೇವ ಗಾಧಂ ಕತ್ತಾ ನೋ ವಸಿತಾ। ಗಾಧಂ ಕತ್ತಾ ಚ ವಸಿತಾ ಚ ಇಮಾ ಖೋ। ಭಿಕ್ಖವೇ। ಚತಸ್ಸೋ ಮೂಸಿಕಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ಮೂಸಿಕೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಗಾಧಂ ಕತ್ತಾ ನೋ ವಸಿತಾ। ವಸಿತಾ ನೋ ಗಾಧಂ ಕತ್ತಾ। ನೇವ ಗಾಧಂ ಕತ್ತಾ ನೋ ವಸಿತಾ। ಗಾಧಂ ಕತ್ತಾ ಚ ವಸಿತಾ ಚ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಾಧಂ ಕತ್ತಾ ಹೋತಿ ನೋ ವಸಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಧಮ್ಮಂ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಾಧಂ ಕತ್ತಾ ಹೋತಿ। ನೋ ವಸಿತಾ। ಸೇಯ್ಯಥಾಪಿ ಸಾ। ಭಿಕ್ಖವೇ। ಮೂಸಿಕಾ ಗಾಧಂ ಕತ್ತಾ। ನೋ ವಸಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ವಸಿತಾ ಹೋತಿ। ನೋ ಗಾಧಂ ಕತ್ತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಧಮ್ಮಂ ನ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ವಸಿತಾ ಹೋತಿ। ನೋ ಗಾಧಂ ಕತ್ತಾ। ಸೇಯ್ಯಥಾಪಿ ಸಾ। ಭಿಕ್ಖವೇ। ಮೂಸಿಕಾ ವಸಿತಾ ಹೋತಿ। ನೋ ಗಾಧಂ ಕತ್ತಾ। ತಥೂಪಮಾಹಂ। ಭಿಕ್ಖವೇ। ಇಮಂ। ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ನೇವ ಗಾಧಂ ಕತ್ತಾ ಹೋತಿ ನೋ ವಸಿತಾ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಧಮ್ಮಂ ನ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ನಪ್ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ನಪ್ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ನೇವ ಗಾಧಂ ಕತ್ತಾ ಹೋತಿ। ನೋ ವಸಿತಾ। ಸೇಯ್ಯಥಾಪಿ ಸಾ। ಭಿಕ್ಖವೇ। ಮೂಸಿಕಾ ನೇವ ಗಾಧಂ ಕತ್ತಾ ಹೋತಿ। ನೋ ವಸಿತಾ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಗಾಧಂ ಕತ್ತಾ ಚ ಹೋತಿ ವಸಿತಾ ಚ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಧಮ್ಮಂ ಪರಿಯಾಪುಣಾತಿ ಸುತ್ತಂ। ಗೇಯ್ಯಂ। ವೇಯ್ಯಾಕರಣಂ। ಗಾಥಂ। ಉದಾನಂ। ಇತಿವುತ್ತಕಂ। ಜಾತಕಂ। ಅಬ್ಭುತಧಮ್ಮಂ। ವೇದಲ್ಲಂ। ಸೋ ಇದಂ ದುಕ್ಖನ್ತಿ ಯಥಾಭೂತಂ ಪಜಾನಾತಿ…ಪೇ॰… ಅಯಂ ದುಕ್ಖನಿರೋಧಗಾಮಿನೀ ಪಟಿಪದಾತಿ ಯಥಾಭೂತಂ ಪಜಾನಾತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಗಾಧಂ ಕತ್ತಾ ಚ ಹೋತಿ ವಸಿತಾ ಚ। ಸೇಯ್ಯಥಾಪಿ ಸಾ। ಭಿಕ್ಖವೇ। ಮೂಸಿಕಾ ಗಾಧಂ ಕತ್ತಾ ಚ ಹೋತಿ ವಸಿತಾ ಚ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಮೂಸಿಕೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಸತ್ತಮಂ।>
  text <೮॥ ಬಲೀಬದ್ದಸುತ್ತಂ>
    text <೧೦೮>, <ಚತ್ತಾರೋಮೇ। ಭಿಕ್ಖವೇ। ಬಲೀಬದ್ದಾ। ಕತಮೇ ಚತ್ತಾರೋ॥ ಸಗವಚಣ್ಡೋ ನೋ ಪರಗವಚಣ್ಡೋ। ಪರಗವಚಣ್ಡೋ ನೋ ಸಗವಚಣ್ಡೋ। ಸಗವಚಣ್ಡೋ ಚ ಪರಗವಚಣ್ಡೋ ಚ। ನೇವ ಸಗವಚಣ್ಡೋ ನೋ ಪರಗವಚಣ್ಡೋ ಇಮೇ ಖೋ। ಭಿಕ್ಖವೇ। ಚತ್ತಾರೋ ಬಲೀಬದ್ದಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ಬಲೀಬದ್ದೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಸಗವಚಣ್ಡೋ ನೋ ಪರಗವಚಣ್ಡೋ। ಪರಗವಚಣ್ಡೋ ನೋ ಸಗವಚಣ್ಡೋ। ಸಗವಚಣ್ಡೋ ಚ ಪರಗವಚಣ್ಡೋ ಚ। ನೇವ ಸಗವಚಣ್ಡೋ ನೋ ಪರಗವಚಣ್ಡೋ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಸಗವಚಣ್ಡೋ ಹೋತಿ। ನೋ ಪರಗವಚಣ್ಡೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸಕಪರಿಸಂ ಉಬ್ಬೇಜೇತಾ ಹೋತಿ। ನೋ ಪರಪರಿಸಂ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಸಗವಚಣ್ಡೋ ಹೋತಿ। ನೋ ಪರಗವಚಣ್ಡೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಬಲೀಬದ್ದೋ ಸಗವಚಣ್ಡೋ। ನೋ ಪರಗವಚಣ್ಡೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಪರಗವಚಣ್ಡೋ ಹೋತಿ। ನೋ ಸಗವಚಣ್ಡೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಪರಪರಿಸಂ ಉಬ್ಬೇಜೇತಾ ಹೋತಿ। ನೋ ಸಕಪರಿಸಂ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಪರಗವಚಣ್ಡೋ ಹೋತಿ। ನೋ ಸಗವಚಣ್ಡೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಬಲೀಬದ್ದೋ ಪರಗವಚಣ್ಡೋ। ನೋ ಸಗವಚಣ್ಡೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಸಗವಚಣ್ಡೋ ಚ ಹೋತಿ ಪರಗವಚಣ್ಡೋ ಚ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸಕಪರಿಸಂ ಉಬ್ಬೇಜೇತಾ ಹೋತಿ ಪರಪರಿಸಞ್ಚ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಸಗವಚಣ್ಡೋ ಚ ಹೋತಿ ಪರಗವಚಣ್ಡೋ ಚ। ಸೇಯ್ಯಥಾಪಿ ಸೋ। ಭಿಕ್ಖವೇ। ಬಲೀಬದ್ದೋ ಸಗವಚಣ್ಡೋ ಚ ಪರಗವಚಣ್ಡೋ ಚ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ನೇವ ಸಗವಚಣ್ಡೋ ಹೋತಿ ನೋ ಪರಗವಚಣ್ಡೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನೇವ ಸಕಪರಿಸಂ ಉಬ್ಬೇಜೇತಾ ಹೋತಿ। ನೋ ಪರಪರಿಸಞ್ಚ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ನೇವ ಸಗವಚಣ್ಡೋ ಹೋತಿ। ನೋ ಪರಗವಚಣ್ಡೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಬಲೀಬದ್ದೋ ನೇವ ಸಗವಚಣ್ಡೋ। ನೋ ಪರಗವಚಣ್ಡೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಬಲೀಬದ್ದೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಅಟ್ಠಮಂ।>
  text <೯॥ ರುಕ್ಖಸುತ್ತಂ>
    text <೧೦೯>, <ಚತ್ತಾರೋಮೇ। ಭಿಕ್ಖವೇ। ರುಕ್ಖಾ। ಕತಮೇ ಚತ್ತಾರೋ॥ ಫೇಗ್ಗು ಫೇಗ್ಗುಪರಿವಾರೋ। ಫೇಗ್ಗು ಸಾರಪರಿವಾರೋ। ಸಾರೋ ಫೇಗ್ಗುಪರಿವಾರೋ। ಸಾರೋ ಸಾರಪರಿವಾರೋ ಇಮೇ ಖೋ। ಭಿಕ್ಖವೇ। ಚತ್ತಾರೋ ರುಕ್ಖಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ರುಕ್ಖೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಫೇಗ್ಗು ಫೇಗ್ಗುಪರಿವಾರೋ। ಫೇಗ್ಗು ಸಾರಪರಿವಾರೋ। ಸಾರೋ ಫೇಗ್ಗುಪರಿವಾರೋ। ಸಾರೋ ಸಾರಪರಿವಾರೋ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಫೇಗ್ಗು ಹೋತಿ ಫೇಗ್ಗುಪರಿವಾರೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ದುಸ್ಸೀಲೋ ಹೋತಿ ಪಾಪಧಮ್ಮೋ। ಪರಿಸಾಪಿಸ್ಸ ಹೋತಿ ದುಸ್ಸೀಲಾ ಪಾಪಧಮ್ಮಾ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಫೇಗ್ಗು ಹೋತಿ ಫೇಗ್ಗುಪರಿವಾರೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ರುಕ್ಖೋ ಫೇಗ್ಗು ಫೇಗ್ಗುಪರಿವಾರೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಫೇಗ್ಗು ಹೋತಿ ಸಾರಪರಿವಾರೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ದುಸ್ಸೀಲೋ ಹೋತಿ ಪಾಪಧಮ್ಮೋ। ಪರಿಸಾ ಚ ಖ್ವಸ್ಸ ಹೋತಿ ಸೀಲವತೀ ಕಲ್ಯಾಣಧಮ್ಮಾ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಫೇಗ್ಗು ಹೋತಿ ಸಾರಪರಿವಾರೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ರುಕ್ಖೋ ಫೇಗ್ಗು ಸಾರಪರಿವಾರೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಸಾರೋ ಹೋತಿ ಫೇಗ್ಗುಪರಿವಾರೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲವಾ ಹೋತಿ ಕಲ್ಯಾಣಧಮ್ಮೋ। ಪರಿಸಾ ಚ ಖ್ವಸ್ಸ ಹೋತಿ ದುಸ್ಸೀಲಾ ಪಾಪಧಮ್ಮಾ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಸಾರೋ ಹೋತಿ ಫೇಗ್ಗುಪರಿವಾರೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ರುಕ್ಖೋ ಸಾರೋ ಫೇಗ್ಗುಪರಿವಾರೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಸಾರೋ ಹೋತಿ ಸಾರಪರಿವಾರೋ॥ ಇಧ ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸೀಲವಾ ಹೋತಿ ಕಲ್ಯಾಣಧಮ್ಮೋ। ಪರಿಸಾಪಿಸ್ಸ ಹೋತಿ ಸೀಲವತೀ ಕಲ್ಯಾಣಧಮ್ಮಾ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಸಾರೋ ಹೋತಿ ಸಾರಪರಿವಾರೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ರುಕ್ಖೋ ಸಾರೋ ಸಾರಪರಿವಾರೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ರುಕ್ಖೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ನವಮಂ।>
  text <೧೦॥ ಆಸೀವಿಸಸುತ್ತಂ>
    text <೧೧೦>, <ಚತ್ತಾರೋಮೇ। ಭಿಕ್ಖವೇ। ಆಸೀವಿಸಾ। ಕತಮೇ ಚತ್ತಾರೋ॥ ಆಗತವಿಸೋ ನ ಘೋರವಿಸೋ। ಘೋರವಿಸೋ ನ ಆಗತವಿಸೋ। ಆಗತವಿಸೋ ಚ ಘೋರವಿಸೋ ಚ। ನೇವಾಗತವಿಸೋ ನ ಘೋರವಿಸೋ ಇಮೇ ಖೋ। ಭಿಕ್ಖವೇ। ಚತ್ತಾರೋ ಆಸೀವಿಸಾ। ಏವಮೇವಂ ಖೋ। ಭಿಕ್ಖವೇ। ಚತ್ತಾರೋ ಆಸೀವಿಸೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ಚತ್ತಾರೋ॥ ಆಗತವಿಸೋ ನ ಘೋರವಿಸೋ। ಘೋರವಿಸೋ ನ ಆಗತವಿಸೋ। ಆಗತವಿಸೋ ಚ ಘೋರವಿಸೋ ಚ। ನೇವಾಗತವಿಸೋ ನ ಘೋರವಿಸೋ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಆಗತವಿಸೋ ಹೋತಿ। ನ ಘೋರವಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಅಭಿಣ್ಹಂ ಕುಜ್ಝತಿ। ಸೋ ಚ ಖ್ವಸ್ಸ ಕೋಧೋ ನ ದೀಘರತ್ತಂ ಅನುಸೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಆಗತವಿಸೋ ಹೋತಿ। ನ ಘೋರವಿಸೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಆಸೀವಿಸೋ ಆಗತವಿಸೋ। ನ ಘೋರವಿಸೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಘೋರವಿಸೋ ಹೋತಿ। ನ ಆಗತವಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನ ಹೇವ ಖೋ ಅಭಿಣ್ಹಂ ಕುಜ್ಝತಿ। ಸೋ ಚ ಖ್ವಸ್ಸ ಕೋಧೋ ದೀಘರತ್ತಂ ಅನುಸೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಘೋರವಿಸೋ ಹೋತಿ। ನ ಆಗತವಿಸೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಆಸೀವಿಸೋ ಘೋರವಿಸೋ। ನ ಆಗತವಿಸೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ಆಗತವಿಸೋ ಚ ಹೋತಿ ಘೋರವಿಸೋ ಚ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಅಭಿಣ್ಹಂ ಕುಜ್ಝತಿ। ಸೋ ಚ ಖ್ವಸ್ಸ ಕೋಧೋ ದೀಘರತ್ತಂ ಅನುಸೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ಆಗತವಿಸೋ ಚ ಹೋತಿ ಘೋರವಿಸೋ ಚ। ಸೇಯ್ಯಥಾಪಿ ಸೋ। ಭಿಕ್ಖವೇ। ಆಸೀವಿಸೋ ಆಗತವಿಸೋ ಚ ಘೋರವಿಸೋ ಚ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ।>
    text <ಕಥಞ್ಚ। ಭಿಕ್ಖವೇ। ಪುಗ್ಗಲೋ ನೇವಾಗತವಿಸೋ ಹೋತಿ ನ ಘೋರವಿಸೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ನ ಹೇವ ಖೋ ಅಭಿಣ್ಹಂ ಕುಜ್ಝತಿ। ಸೋ ಚ ಖ್ವಸ್ಸ ಕೋಧೋ ನ ದೀಘರತ್ತಂ ಅನುಸೇತಿ। ಏವಂ ಖೋ। ಭಿಕ್ಖವೇ। ಪುಗ್ಗಲೋ ನೇವಾಗತವಿಸೋ ಹೋತಿ। ನ ಘೋರವಿಸೋ। ಸೇಯ್ಯಥಾಪಿ ಸೋ। ಭಿಕ್ಖವೇ। ಆಸೀವಿಸೋ ನೇವಾಗತವಿಸೋ ನ ಘೋರವಿಸೋ। ತಥೂಪಮಾಹಂ। ಭಿಕ್ಖವೇ। ಇಮಂ ಪುಗ್ಗಲಂ ವದಾಮಿ। ಇಮೇ ಖೋ। ಭಿಕ್ಖವೇ। ಚತ್ತಾರೋ ಆಸೀವಿಸೂಪಮಾ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ದಸಮಂ।>
    stand <ವಲಾಹಕವಗ್ಗೋ ಪಠಮೋ।>
    text <ತಸ್ಸುದ್ದಾನಂ>
    block
      text <ದ್ವೇ ವಲಾಹಾ ಕುಮ್ಭ-ಉದಕ। ರಹದಾ ದ್ವೇ ಹೋನ್ತಿ ಅಮ್ಬಾನಿ।>
      text <ಮೂಸಿಕಾ ಬಲೀಬದ್ದಾ ರುಕ್ಖಾ। ಆಸೀವಿಸೇನ ತೇ ದಸಾತಿ॥>
