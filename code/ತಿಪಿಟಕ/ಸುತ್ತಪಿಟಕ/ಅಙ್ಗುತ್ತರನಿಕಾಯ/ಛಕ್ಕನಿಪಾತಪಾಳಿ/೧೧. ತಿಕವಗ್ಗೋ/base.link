text <೧೧॥ ತಿಕವಗ್ಗೋ>
  text <೧॥ ರಾಗಸುತ್ತಂ>
    text <೧೦೭>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ರಾಗೋ। ದೋಸೋ। ಮೋಹೋ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ರಾಗಸ್ಸ ಪಹಾನಾಯ ಅಸುಭಾ ಭಾವೇತಬ್ಬಾ। ದೋಸಸ್ಸ ಪಹಾನಾಯ ಮೇತ್ತಾ ಭಾವೇತಬ್ಬಾ। ಮೋಹಸ್ಸ ಪಹಾನಾಯ ಪಞ್ಞಾ ಭಾವೇತಬ್ಬಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ಪಠಮಂ।>
  text <೨॥ ದುಚ್ಚರಿತಸುತ್ತಂ>
    text <೧೦೮>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಕಾಯದುಚ್ಚರಿತಂ। ವಚೀದುಚ್ಚರಿತಂ। ಮನೋದುಚ್ಚರಿತಂ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಕಾಯದುಚ್ಚರಿತಸ್ಸ ಪಹಾನಾಯ ಕಾಯಸುಚರಿತಂ ಭಾವೇತಬ್ಬಂ। ವಚೀದುಚ್ಚರಿತಸ್ಸ ಪಹಾನಾಯ ವಚೀಸುಚರಿತಂ ಭಾವೇತಬ್ಬಂ। ಮನೋದುಚ್ಚರಿತಸ್ಸ ಪಹಾನಾಯ ಮನೋಸುಚರಿತಂ ಭಾವೇತಬ್ಬಂ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ದುತಿಯಂ।>
  text <೩॥ ವಿತಕ್ಕಸುತ್ತಂ>
    text <೧೦೯>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಕಾಮವಿತಕ್ಕೋ। ಬ್ಯಾಪಾದವಿತಕ್ಕೋ। ವಿಹಿಂಸಾವಿತಕ್ಕೋ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಕಾಮವಿತಕ್ಕಸ್ಸ ಪಹಾನಾಯ ನೇಕ್ಖಮ್ಮವಿತಕ್ಕೋ ಭಾವೇತಬ್ಬೋ। ಬ್ಯಾಪಾದವಿತಕ್ಕಸ್ಸ ಪಹಾನಾಯ ಅಬ್ಯಾಪಾದವಿತಕ್ಕೋ ಭಾವೇತಬ್ಬೋ। ವಿಹಿಂಸಾವಿತಕ್ಕಸ್ಸ ಪಹಾನಾಯ ಅವಿಹಿಂಸಾವಿತಕ್ಕೋ ಭಾವೇತಬ್ಬೋ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ತತಿಯಂ।>
  text <೪॥ ಸಞ್ಞಾಸುತ್ತಂ>
    text <೧೧೦>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಕಾಮಸಞ್ಞಾ। ಬ್ಯಾಪಾದಸಞ್ಞಾ। ವಿಹಿಂಸಾಸಞ್ಞಾ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಕಾಮಸಞ್ಞಾಯ ಪಹಾನಾಯ ನೇಕ್ಖಮ್ಮಸಞ್ಞಾ ಭಾವೇತಬ್ಬಾ। ಬ್ಯಾಪಾದಸಞ್ಞಾಯ ಪಹಾನಾಯ ಅಬ್ಯಾಪಾದಸಞ್ಞಾ ಭಾವೇತಬ್ಬಾ। ವಿಹಿಂಸಾಸಞ್ಞಾಯ ಪಹಾನಾಯ ಅವಿಹಿಂಸಾಸಞ್ಞಾ ಭಾವೇತಬ್ಬಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ಚತುತ್ಥಂ।>
  text <೫॥ ಧಾತುಸುತ್ತಂ>
    text <೧೧೧>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಕಾಮಧಾತು। ಬ್ಯಾಪಾದಧಾತು। ವಿಹಿಂಸಾಧಾತು। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಕಾಮಧಾತುಯಾ ಪಹಾನಾಯ ನೇಕ್ಖಮ್ಮಧಾತು ಭಾವೇತಬ್ಬಾ। ಬ್ಯಾಪಾದಧಾತುಯಾ ಪಹಾನಾಯ ಅಬ್ಯಾಪಾದಧಾತು ಭಾವೇತಬ್ಬಾ। ವಿಹಿಂಸಾಧಾತುಯಾ ಪಹಾನಾಯ ಅವಿಹಿಂಸಾಧಾತು ಭಾವೇತಬ್ಬಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ಪಞ್ಚಮಂ।>
  text <೬॥ ಅಸ್ಸಾದಸುತ್ತಂ>
    text <೧೧೨>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಅಸ್ಸಾದದಿಟ್ಠಿ। ಅತ್ತಾನುದಿಟ್ಠಿ। ಮಿಚ್ಛಾದಿಟ್ಠಿ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಅಸ್ಸಾದದಿಟ್ಠಿಯಾ ಪಹಾನಾಯ ಅನಿಚ್ಚಸಞ್ಞಾ ಭಾವೇತಬ್ಬಾ। ಅತ್ತಾನುದಿಟ್ಠಿಯಾ ಪಹಾನಾಯ ಅನತ್ತಸಞ್ಞಾ ಭಾವೇತಬ್ಬಾ। ಮಿಚ್ಛಾದಿಟ್ಠಿಯಾ ಪಹಾನಾಯ ಸಮ್ಮಾದಿಟ್ಠಿ ಭಾವೇತಬ್ಬಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ಛಟ್ಠಂ।>
  text <೭॥ ಅರತಿಸುತ್ತಂ>
    text <೧೧೩>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಅರತಿ। ವಿಹಿಂಸಾ। ಅಧಮ್ಮಚರಿಯಾ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಅರತಿಯಾ ಪಹಾನಾಯ ಮುದಿತಾ ಭಾವೇತಬ್ಬಾ। ವಿಹಿಂಸಾಯ ಪಹಾನಾಯ ಅವಿಹಿಂಸಾ ಭಾವೇತಬ್ಬಾ। ಅಧಮ್ಮಚರಿಯಾಯ ಪಹಾನಾಯ ಧಮ್ಮಚರಿಯಾ ಭಾವೇತಬ್ಬಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ಸತ್ತಮಂ।>
  text <೮॥ ಸನ್ತುಟ್ಠಿತಾಸುತ್ತಂ>
    text <೧೧೪>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಅಸನ್ತುಟ್ಠಿತಾ। ಅಸಮ್ಪಜಞ್ಞಂ। ಮಹಿಚ್ಛತಾ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಅಸನ್ತುಟ್ಠಿತಾಯ ಪಹಾನಾಯ ಸನ್ತುಟ್ಠಿತಾ ಭಾವೇತಬ್ಬಾ। ಅಸಮ್ಪಜಞ್ಞಸ್ಸ ಪಹಾನಾಯ ಸಮ್ಪಜಞ್ಞಂ ಭಾವೇತಬ್ಬಂ। ಮಹಿಚ್ಛತಾಯ ಪಹಾನಾಯ ಅಪ್ಪಿಚ್ಛತಾ ಭಾವೇತಬ್ಬಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ಅಟ್ಠಮಂ।>
  text <೯॥ ದೋವಚಸ್ಸತಾಸುತ್ತಂ>
    text <೧೧೫>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ದೋವಚಸ್ಸತಾ। ಪಾಪಮಿತ್ತತಾ। ಚೇತಸೋ ವಿಕ್ಖೇಪೋ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ದೋವಚಸ್ಸತಾಯ ಪಹಾನಾಯ ಸೋವಚಸ್ಸತಾ ಭಾವೇತಬ್ಬಾ। ಪಾಪಮಿತ್ತತಾಯ ಪಹಾನಾಯ ಕಲ್ಯಾಣಮಿತ್ತತಾ ಭಾವೇತಬ್ಬಾ। ಚೇತಸೋ ವಿಕ್ಖೇಪಸ್ಸ ಪಹಾನಾಯ ಆನಾಪಾನಸ್ಸತಿ ಭಾವೇತಬ್ಬಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ನವಮಂ।>
  text <೧೦॥ ಉದ್ಧಚ್ಚಸುತ್ತಂ>
    text <೧೧೬>, <ತಯೋಮೇ। ಭಿಕ್ಖವೇ। ಧಮ್ಮಾ। ಕತಮೇ ತಯೋ॥ ಉದ್ಧಚ್ಚಂ। ಅಸಂವರೋ। ಪಮಾದೋ। ಇಮೇ ಖೋ। ಭಿಕ್ಖವೇ। ತಯೋ ಧಮ್ಮಾ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ತಯೋ ಧಮ್ಮಾ ಭಾವೇತಬ್ಬಾ। ಕತಮೇ ತಯೋ॥ ಉದ್ಧಚ್ಚಸ್ಸ ಪಹಾನಾಯ ಸಮಥೋ ಭಾವೇತಬ್ಬೋ। ಅಸಂವರಸ್ಸ ಪಹಾನಾಯ ಸಂವರೋ ಭಾವೇತಬ್ಬೋ। ಪಮಾದಸ್ಸ ಪಹಾನಾಯ ಅಪ್ಪಮಾದೋ ಭಾವೇತಬ್ಬೋ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಧಮ್ಮಾನಂ ಪಹಾನಾಯ ಇಮೇ ತಯೋ ಧಮ್ಮಾ ಭಾವೇತಬ್ಬಾತಿ। ದಸಮಂ।>
    stand <ತಿಕವಗ್ಗೋ ಏಕಾದಸಮೋ।>
    text <ತಸ್ಸುದ್ದಾನಂ>
    block
      text <ರಾಗದುಚ್ಚರಿತವಿತಕ್ಕ। ಸಞ್ಞಾ ಧಾತೂತಿ ವುಚ್ಚತಿ।>
      text <ಅಸ್ಸಾದಅರತಿತುಟ್ಠಿ। ದುವೇ ಚ ಉದ್ಧಚ್ಚೇನ ವಗ್ಗೋತಿ॥>
