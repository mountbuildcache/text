text <೧೩॥ ಏಕಪುಗ್ಗಲವಗ್ಗೋ>
  text <೧೭೦>, <ಏಕಪುಗ್ಗಲೋ। ಭಿಕ್ಖವೇ। ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಬಹುಜನಹಿತಾಯ ಬಹುಜನಸುಖಾಯ ಲೋಕಾನುಕಮ್ಪಾಯ ಅತ್ಥಾಯ ಹಿತಾಯ ಸುಖಾಯ ದೇವಮನುಸ್ಸಾನಂ। ಕತಮೋ ಏಕಪುಗ್ಗಲೋ॥ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ। ಅಯಂ ಖೋ। ಭಿಕ್ಖವೇ। ಏಕಪುಗ್ಗಲೋ ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಬಹುಜನಹಿತಾಯ ಬಹುಜನಸುಖಾಯ ಲೋಕಾನುಕಮ್ಪಾಯ ಅತ್ಥಾಯ ಹಿತಾಯ ಸುಖಾಯ ದೇವಮನುಸ್ಸಾನನ್ತಿ।>
  text <೧೭೧>, <ಏಕಪುಗ್ಗಲಸ್ಸ। ಭಿಕ್ಖವೇ। ಪಾತುಭಾವೋ ದುಲ್ಲಭೋ ಲೋಕಸ್ಮಿಂ। ಕತಮಸ್ಸ ಏಕಪುಗ್ಗಲಸ್ಸ॥ ತಥಾಗತಸ್ಸ ಅರಹತೋ ಸಮ್ಮಾಸಮ್ಬುದ್ಧಸ್ಸ। ಇಮಸ್ಸ ಖೋ। ಭಿಕ್ಖವೇ। ಏಕಪುಗ್ಗಲಸ್ಸ ಪಾತುಭಾವೋ ದುಲ್ಲಭೋ ಲೋಕಸ್ಮಿನ್ತಿ।>
  text <೧೭೨>, <ಏಕಪುಗ್ಗಲೋ। ಭಿಕ್ಖವೇ। ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಅಚ್ಛರಿಯಮನುಸ್ಸೋ। ಕತಮೋ ಏಕಪುಗ್ಗಲೋ॥ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ। ಅಯಂ ಖೋ। ಭಿಕ್ಖವೇ। ಏಕಪುಗ್ಗಲೋ ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಅಚ್ಛರಿಯಮನುಸ್ಸೋತಿ।>
  text <೧೭೩>, <ಏಕಪುಗ್ಗಲಸ್ಸ। ಭಿಕ್ಖವೇ। ಕಾಲಕಿರಿಯಾ ಬಹುನೋ ಜನಸ್ಸ ಅನುತಪ್ಪಾ ಹೋತಿ। ಕತಮಸ್ಸ ಏಕಪುಗ್ಗಲಸ್ಸ॥ ತಥಾಗತಸ್ಸ ಅರಹತೋ ಸಮ್ಮಾಸಮ್ಬುದ್ಧಸ್ಸ। ಇಮಸ್ಸ ಖೋ। ಭಿಕ್ಖವೇ। ಏಕಪುಗ್ಗಲಸ್ಸ ಕಾಲಕಿರಿಯಾ ಬಹುನೋ ಜನಸ್ಸ ಅನುತಪ್ಪಾ ಹೋತೀತಿ।>
  text <೧೭೪>, <ಏಕಪುಗ್ಗಲೋ। ಭಿಕ್ಖವೇ। ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಅದುತಿಯೋ ಅಸಹಾಯೋ ಅಪ್ಪಟಿಮೋ ಅಪ್ಪಟಿಸಮೋ ಅಪ್ಪಟಿಭಾಗೋ ಅಪ್ಪಟಿಪುಗ್ಗಲೋ ಅಸಮೋ ಅಸಮಸಮೋ ದ್ವಿಪದಾನಂ ಅಗ್ಗೋ। ಕತಮೋ ಏಕಪುಗ್ಗಲೋ॥ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ। ಅಯಂ ಖೋ। ಭಿಕ್ಖವೇ। ಏಕಪುಗ್ಗಲೋ ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಅದುತಿಯೋ ಅಸಹಾಯೋ ಅಪ್ಪಟಿಮೋ ಅಪ್ಪಟಿಸಮೋ ಅಪ್ಪಟಿಭಾಗೋ ಅಪ್ಪಟಿಪುಗ್ಗಲೋ ಅಸಮೋ ಅಸಮಸಮೋ ದ್ವಿಪದಾನಂ ಅಗ್ಗೋತಿ।>
  text <೧೭೫-೧೮೬>, <ಏಕಪುಗ್ಗಲಸ್ಸ। ಭಿಕ್ಖವೇ। ಪಾತುಭಾವಾ ಮಹತೋ ಚಕ್ಖುಸ್ಸ ಪಾತುಭಾವೋ ಹೋತಿ। ಮಹತೋ ಆಲೋಕಸ್ಸ ಪಾತುಭಾವೋ ಹೋತಿ। ಮಹತೋ ಓಭಾಸಸ್ಸ ಪಾತುಭಾವೋ ಹೋತಿ। ಛನ್ನಂ ಅನುತ್ತರಿಯಾನಂ ಪಾತುಭಾವೋ ಹೋತಿ। ಚತುನ್ನಂ ಪಟಿಸಮ್ಭಿದಾನಂ ಸಚ್ಛಿಕಿರಿಯಾ ಹೋತಿ। ಅನೇಕಧಾತುಪಟಿವೇಧೋ ಹೋತಿ। ನಾನಾಧಾತುಪಟಿವೇಧೋ ಹೋತಿ। ವಿಜ್ಜಾವಿಮುತ್ತಿಫಲಸಚ್ಛಿಕಿರಿಯಾ ಹೋತಿ। ಸೋತಾಪತ್ತಿಫಲಸಚ್ಛಿಕಿರಿಯಾ ಹೋತಿ। ಸಕದಾಗಾಮಿಫಲಸಚ್ಛಿಕಿರಿಯಾ ಹೋತಿ। ಅನಾಗಾಮಿಫಲಸಚ್ಛಿಕಿರಿಯಾ ಹೋತಿ। ಅರಹತ್ತಫಲಸಚ್ಛಿಕಿರಿಯಾ ಹೋತಿ। ಕತಮಸ್ಸ ಏಕಪುಗ್ಗಲಸ್ಸ॥ ತಥಾಗತಸ್ಸ ಅರಹತೋ ಸಮ್ಮಾಸಮ್ಬುದ್ಧಸ್ಸ। ಇಮಸ್ಸ ಖೋ। ಭಿಕ್ಖವೇ। ಏಕಪುಗ್ಗಲಸ್ಸ ಪಾತುಭಾವಾ ಮಹತೋ ಚಕ್ಖುಸ್ಸ ಪಾತುಭಾವೋ ಹೋತಿ। ಮಹತೋ ಆಲೋಕಸ್ಸ ಪಾತುಭಾವೋ ಹೋತಿ। ಮಹತೋ ಓಭಾಸಸ್ಸ ಪಾತುಭಾವೋ ಹೋತಿ। ಛನ್ನಂ ಅನುತ್ತರಿಯಾನಂ ಪಾತುಭಾವೋ ಹೋತಿ। ಚತುನ್ನಂ ಪಟಿಸಮ್ಭಿದಾನಂ ಸಚ್ಛಿಕಿರಿಯಾ ಹೋತಿ। ಅನೇಕಧಾತುಪಟಿವೇಧೋ ಹೋತಿ। ನಾನಾಧಾತುಪಟಿವೇಧೋ ಹೋತಿ। ವಿಜ್ಜಾವಿಮುತ್ತಿಫಲಸಚ್ಛಿಕಿರಿಯಾ ಹೋತಿ। ಸೋತಾಪತ್ತಿಫಲಸಚ್ಛಿಕಿರಿಯಾ ಹೋತಿ। ಸಕದಾಗಾಮಿಫಲಸಚ್ಛಿಕಿರಿಯಾ ಹೋತಿ। ಅನಾಗಾಮಿಫಲಸಚ್ಛಿಕಿರಿಯಾ ಹೋತಿ। ಅರಹತ್ತಫಲಸಚ್ಛಿಕಿರಿಯಾ ಹೋತೀತಿ।>
  text <೧೮೭>, <ನಾಹಂ ಭಿಕ್ಖವೇ। ಅಞ್ಞಂ ಏಕಪುಗ್ಗಲಮ್ಪಿ ಸಮನುಪಸ್ಸಾಮಿ ಯೋ ಏವಂ ತಥಾಗತೇನ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಸಮ್ಮದೇವ ಅನುಪ್ಪವತ್ತೇತಿ ಯಥಯಿದಂ। ಭಿಕ್ಖವೇ। ಸಾರಿಪುತ್ತೋ। ಸಾರಿಪುತ್ತೋ। ಭಿಕ್ಖವೇ। ತಥಾಗತೇನ ಅನುತ್ತರಂ ಧಮ್ಮಚಕ್ಕಂ ಪವತ್ತಿತಂ ಸಮ್ಮದೇವ ಅನುಪ್ಪವತ್ತೇತೀತಿ।>
  stand <ಏಕಪುಗ್ಗಲವಗ್ಗೋ ತೇರಸಮೋ।>
