text <೧೬॥ ಏಕಧಮ್ಮಪಾಳಿ>
  text <೧॥ ಪಠಮವಗ್ಗೋ>
    text <೨೯೬>, <ಏಕಧಮ್ಮೋ। ಭಿಕ್ಖವೇ। ಭಾವಿತೋ ಬಹುಲೀಕತೋ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ। ಕತಮೋ ಏಕಧಮ್ಮೋ॥ ಬುದ್ಧಾನುಸ್ಸತಿ। ಅಯಂ ಖೋ। ಭಿಕ್ಖವೇ। ಏಕಧಮ್ಮೋ ಭಾವಿತೋ ಬಹುಲೀಕತೋ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತೀತಿ।>
    text <೨೯೭>, <ಏಕಧಮ್ಮೋ। ಭಿಕ್ಖವೇ। ಭಾವಿತೋ ಬಹುಲೀಕತೋ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತಿ। ಕತಮೋ ಏಕಧಮ್ಮೋ॥ ಧಮ್ಮಾನುಸ್ಸತಿ…ಪೇ॰… ಸಙ್ಘಾನುಸ್ಸತಿ… ಸೀಲಾನುಸ್ಸತಿ… ಚಾಗಾನುಸ್ಸತಿ… ದೇವತಾನುಸ್ಸತಿ… ಆನಾಪಾನಸ್ಸತಿ… ಮರಣಸ್ಸತಿ… ಕಾಯಗತಾಸತಿ… ಉಪಸಮಾನುಸ್ಸತಿ। ಅಯಂ ಖೋ। ಭಿಕ್ಖವೇ। ಏಕಧಮ್ಮೋ ಭಾವಿತೋ ಬಹುಲೀಕತೋ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತೀತಿ।>
    stand <ವಗ್ಗೋ ಪಠಮೋ।>
  text <೨॥ ದುತಿಯವಗ್ಗೋ>
    text <೨೯೮>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಅನುಪ್ಪನ್ನಾ ವಾ ಅಕುಸಲಾ ಧಮ್ಮಾ ಉಪ್ಪಜ್ಜನ್ತಿ ಉಪ್ಪನ್ನಾ ವಾ ಅಕುಸಲಾ ಧಮ್ಮಾ ಭಿಯ್ಯೋಭಾವಾಯ ವೇಪುಲ್ಲಾಯ ಸಂವತ್ತನ್ತಿ ಯಥಯಿದಂ। ಭಿಕ್ಖವೇ। ಮಿಚ್ಛಾದಿಟ್ಠಿ। ಮಿಚ್ಛಾದಿಟ್ಠಿಕಸ್ಸ। ಭಿಕ್ಖವೇ। ಅನುಪ್ಪನ್ನಾ ಚೇವ ಅಕುಸಲಾ ಧಮ್ಮಾ ಉಪ್ಪಜ್ಜನ್ತಿ ಉಪ್ಪನ್ನಾ ಚ ಅಕುಸಲಾ ಧಮ್ಮಾ ಭಿಯ್ಯೋಭಾವಾಯ ವೇಪುಲ್ಲಾಯ ಸಂವತ್ತನ್ತೀತಿ।>
    text <೨೯೯>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಅನುಪ್ಪನ್ನಾ ವಾ ಕುಸಲಾ ಧಮ್ಮಾ ಉಪ್ಪಜ್ಜನ್ತಿ ಉಪ್ಪನ್ನಾ ವಾ ಕುಸಲಾ ಧಮ್ಮಾ ಭಿಯ್ಯೋಭಾವಾಯ ವೇಪುಲ್ಲಾಯ ಸಂವತ್ತನ್ತಿ ಯಥಯಿದಂ। ಭಿಕ್ಖವೇ। ಸಮ್ಮಾದಿಟ್ಠಿ। ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಅನುಪ್ಪನ್ನಾ ಚೇವ ಕುಸಲಾ ಧಮ್ಮಾ ಉಪ್ಪಜ್ಜನ್ತಿ ಉಪ್ಪನ್ನಾ ಚ ಕುಸಲಾ ಧಮ್ಮಾ ಭಿಯ್ಯೋಭಾವಾಯ ವೇಪುಲ್ಲಾಯ ಸಂವತ್ತನ್ತೀತಿ।>
    text <೩೦೦>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಅನುಪ್ಪನ್ನಾ ವಾ ಕುಸಲಾ ಧಮ್ಮಾ ನುಪ್ಪಜ್ಜನ್ತಿ ಉಪ್ಪನ್ನಾ ವಾ ಕುಸಲಾ ಧಮ್ಮಾ ಪರಿಹಾಯನ್ತಿ ಯಥಯಿದಂ। ಭಿಕ್ಖವೇ। ಮಿಚ್ಛಾದಿಟ್ಠಿ। ಮಿಚ್ಛಾದಿಟ್ಠಿಕಸ್ಸ। ಭಿಕ್ಖವೇ। ಅನುಪ್ಪನ್ನಾ ಚೇವ ಕುಸಲಾ ಧಮ್ಮಾ ನುಪ್ಪಜ್ಜನ್ತಿ ಉಪ್ಪನ್ನಾ ಚ ಕುಸಲಾ ಧಮ್ಮಾ ಪರಿಹಾಯನ್ತೀತಿ।>
    text <೩೦೧>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಅನುಪ್ಪನ್ನಾ ವಾ ಅಕುಸಲಾ ಧಮ್ಮಾ ನುಪ್ಪಜ್ಜನ್ತಿ ಉಪ್ಪನ್ನಾ ವಾ ಅಕುಸಲಾ ಧಮ್ಮಾ ಪರಿಹಾಯನ್ತಿ ಯಥಯಿದಂ। ಭಿಕ್ಖವೇ। ಸಮ್ಮಾದಿಟ್ಠಿ। ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಅನುಪ್ಪನ್ನಾ ಚೇವ ಅಕುಸಲಾ ಧಮ್ಮಾ ನುಪ್ಪಜ್ಜನ್ತಿ ಉಪ್ಪನ್ನಾ ಚ ಅಕುಸಲಾ ಧಮ್ಮಾ ಪರಿಹಾಯನ್ತೀತಿ।>
    text <೩೦೨>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಅನುಪ್ಪನ್ನಾ ವಾ ಮಿಚ್ಛಾದಿಟ್ಠಿ ಉಪ್ಪಜ್ಜತಿ ಉಪ್ಪನ್ನಾ ವಾ ಮಿಚ್ಛಾದಿಟ್ಠಿ ಪವಡ್ಢತಿ ಯಥಯಿದಂ। ಭಿಕ್ಖವೇ। ಅಯೋನಿಸೋಮನಸಿಕಾರೋ। ಅಯೋನಿಸೋ। ಭಿಕ್ಖವೇ। ಮನಸಿ ಕರೋತೋ ಅನುಪ್ಪನ್ನಾ ಚೇವ ಮಿಚ್ಛಾದಿಟ್ಠಿ ಉಪ್ಪಜ್ಜತಿ ಉಪ್ಪನ್ನಾ ಚ ಮಿಚ್ಛಾದಿಟ್ಠಿ ಪವಡ್ಢತೀತಿ।>
    text <೩೦೩>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಅನುಪ್ಪನ್ನಾ ವಾ ಸಮ್ಮಾದಿಟ್ಠಿ ಉಪ್ಪಜ್ಜತಿ ಉಪ್ಪನ್ನಾ ವಾ ಸಮ್ಮಾದಿಟ್ಠಿ ಪವಡ್ಢತಿ ಯಥಯಿದಂ। ಭಿಕ್ಖವೇ। ಯೋನಿಸೋಮನಸಿಕಾರೋ। ಯೋನಿಸೋ। ಭಿಕ್ಖವೇ। ಮನಸಿ ಕರೋತೋ ಅನುಪ್ಪನ್ನಾ ಚೇವ ಸಮ್ಮಾದಿಟ್ಠಿ ಉಪ್ಪಜ್ಜತಿ ಉಪ್ಪನ್ನಾ ಚ ಸಮ್ಮಾದಿಟ್ಠಿ ಪವಡ್ಢತೀತಿ।>
    text <೩೦೪>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜನ್ತಿ ಯಥಯಿದಂ। ಭಿಕ್ಖವೇ। ಮಿಚ್ಛಾದಿಟ್ಠಿ। ಮಿಚ್ಛಾದಿಟ್ಠಿಯಾ। ಭಿಕ್ಖವೇ। ಸಮನ್ನಾಗತಾ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜನ್ತೀತಿ।>
    text <೩೦೫>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯೇನ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ ಯಥಯಿದಂ। ಭಿಕ್ಖವೇ। ಸಮ್ಮಾದಿಟ್ಠಿ। ಸಮ್ಮಾದಿಟ್ಠಿಯಾ। ಭಿಕ್ಖವೇ। ಸಮನ್ನಾಗತಾ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತೀತಿ।>
    text <೩೦೬>, <ಮಿಚ್ಛಾದಿಟ್ಠಿಕಸ್ಸ। ಭಿಕ್ಖವೇ। ಪುರಿಸಪುಗ್ಗಲಸ್ಸ ಯಞ್ಚೇವ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ…ಪೇ॰… ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ ಸಬ್ಬೇ ತೇ ಧಮ್ಮಾ ಅನಿಟ್ಠಾಯ ಅಕನ್ತಾಯ ಅಮನಾಪಾಯ ಅಹಿತಾಯ ದುಕ್ಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಪಾಪಿಕಾ। ಸೇಯ್ಯಥಾಪಿ। ಭಿಕ್ಖವೇ। ನಿಮ್ಬಬೀಜಂ ವಾ ಕೋಸಾತಕಿಬೀಜಂ ವಾ ತಿತ್ತಕಲಾಬುಬೀಜಂ ವಾ ಅಲ್ಲಾಯ ಪಥವಿಯಾ ನಿಕ್ಖಿತ್ತಂ ಯಞ್ಚೇವ ಪಥವಿರಸಂ ಉಪಾದಿಯತಿ ಯಞ್ಚ ಆಪೋರಸಂ ಉಪಾದಿಯತಿ ಸಬ್ಬಂ ತಂ ತಿತ್ತಕತ್ತಾಯ ಕಟುಕತ್ತಾಯ ಅಸಾತತ್ತಾಯ ಸಂವತ್ತತಿ। ತಂ ಕಿಸ್ಸ ಹೇತು॥ ಬೀಜಂ ಹಿಸ್ಸ। ಭಿಕ್ಖವೇ। ಪಾಪಕಂ। ಏವಮೇವಂ ಖೋ। ಭಿಕ್ಖವೇ। ಮಿಚ್ಛಾದಿಟ್ಠಿಕಸ್ಸ ಪುರಿಸಪುಗ್ಗಲಸ್ಸ ಯಞ್ಚೇವ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ…ಪೇ॰… ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ ಸಬ್ಬೇ ತೇ ಧಮ್ಮಾ ಅನಿಟ್ಠಾಯ ಅಕನ್ತಾಯ ಅಮನಾಪಾಯ ಅಹಿತಾಯ ದುಕ್ಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಪಾಪಿಕಾತಿ।>
    text <೩೦೭>, <ಸಮ್ಮಾದಿಟ್ಠಿಕಸ್ಸ। ಭಿಕ್ಖವೇ। ಪುರಿಸಪುಗ್ಗಲಸ್ಸ ಯಞ್ಚೇವ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ…ಪೇ॰… ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ ಸಬ್ಬೇ ತೇ ಧಮ್ಮಾ ಇಟ್ಠಾಯ ಕನ್ತಾಯ ಮನಾಪಾಯ ಹಿತಾಯ ಸುಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಭದ್ದಿಕಾ। ಸೇಯ್ಯಥಾಪಿ। ಭಿಕ್ಖವೇ। ಉಚ್ಛುಬೀಜಂ ವಾ ಸಾಲಿಬೀಜಂ ವಾ ಮುದ್ದಿಕಾಬೀಜಂ ವಾ ಅಲ್ಲಾಯ ಪಥವಿಯಾ ನಿಕ್ಖಿತ್ತಂ ಯಞ್ಚೇವ ಪಥವಿರಸಂ ಉಪಾದಿಯತಿ ಯಞ್ಚ ಆಪೋರಸಂ ಉಪಾದಿಯತಿ ಸಬ್ಬಂ ತಂ ಮಧುರತ್ತಾಯ ಸಾತತ್ತಾಯ ಅಸೇಚನಕತ್ತಾಯ ಸಂವತ್ತತಿ। ತಂ ಕಿಸ್ಸ ಹೇತು॥ ಬೀಜಂ ಹಿಸ್ಸ। ಭಿಕ್ಖವೇ। ಭದ್ದಕಂ। ಏವಮೇವಂ ಖೋ। ಭಿಕ್ಖವೇ। ಸಮ್ಮಾದಿಟ್ಠಿಕಸ್ಸ ಪುರಿಸಪುಗ್ಗಲಸ್ಸ ಯಞ್ಚೇವ ಕಾಯಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಞ್ಚ ವಚೀಕಮ್ಮಂ…ಪೇ॰… ಯಞ್ಚ ಮನೋಕಮ್ಮಂ ಯಥಾದಿಟ್ಠಿ ಸಮತ್ತಂ ಸಮಾದಿನ್ನಂ ಯಾ ಚ ಚೇತನಾ ಯಾ ಚ ಪತ್ಥನಾ ಯೋ ಚ ಪಣಿಧಿ ಯೇ ಚ ಸಙ್ಖಾರಾ ಸಬ್ಬೇ ತೇ ಧಮ್ಮಾ ಇಟ್ಠಾಯ ಕನ್ತಾಯ ಮನಾಪಾಯ ಹಿತಾಯ ಸುಖಾಯ ಸಂವತ್ತನ್ತಿ। ತಂ ಕಿಸ್ಸ ಹೇತು॥ ದಿಟ್ಠಿ ಹಿಸ್ಸ। ಭಿಕ್ಖವೇ। ಭದ್ದಿಕಾತಿ।>
    stand <ವಗ್ಗೋ ದುತಿಯೋ।>
  text <೩॥ ತತಿಯವಗ್ಗೋ>
    text <೩೦೮>, <ಏಕಪುಗ್ಗಲೋ। ಭಿಕ್ಖವೇ। ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಬಹುಜನಅಹಿತಾಯ ಬಹುಜನಅಸುಖಾಯ। ಬಹುನೋ ಜನಸ್ಸ ಅನತ್ಥಾಯ ಅಹಿತಾಯ ದುಕ್ಖಾಯ ದೇವಮನುಸ್ಸಾನಂ। ಕತಮೋ ಏಕಪುಗ್ಗಲೋ॥ ಮಿಚ್ಛಾದಿಟ್ಠಿಕೋ ಹೋತಿ ವಿಪರೀತದಸ್ಸನೋ। ಸೋ ಬಹುಜನಂ ಸದ್ಧಮ್ಮಾ ವುಟ್ಠಾಪೇತ್ವಾ ಅಸದ್ಧಮ್ಮೇ ಪತಿಟ್ಠಾಪೇತಿ। ಅಯಂ ಖೋ। ಭಿಕ್ಖವೇ। ಏಕಪುಗ್ಗಲೋ ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಬಹುಜನಅಹಿತಾಯ ಬಹುಜನಅಸುಖಾಯ। ಬಹುನೋ ಜನಸ್ಸ ಅನತ್ಥಾಯ ಅಹಿತಾಯ ದುಕ್ಖಾಯ ದೇವಮನುಸ್ಸಾನನ್ತಿ।>
    text <೩೦೯>, <ಏಕಪುಗ್ಗಲೋ। ಭಿಕ್ಖವೇ। ಲೋಕೇ ಉಪ್ಪಜ್ಜಮಾನೋ ಉಪ್ಪಜ್ಜತಿ ಬಹುಜನಹಿತಾಯ ಬಹುಜನಸುಖಾಯ। ಬಹುನೋ ಜನಸ್ಸ ಅತ್ಥಾಯ ಹಿತಾಯ ಸುಖಾಯ ದೇವಮನುಸ್ಸಾನಂ। ಕತಮೋ ಏಕಪುಗ್ಗಲೋ॥ ಸಮ್ಮಾದಿಟ್ಠಿಕೋ ಹೋತಿ ಅವಿಪರೀತದಸ್ಸನೋ। ಸೋ ಬಹುಜನಂ ಅಸದ್ಧಮ್ಮಾ ವುಟ್ಠಾಪೇತ್ವಾ ಸದ್ಧಮ್ಮೇ ಪತಿಟ್ಠಾಪೇತಿ। ಅಯಂ ಖೋ। ಭಿಕ್ಖವೇ। ಏಕಪುಗ್ಗಲೋ ಲೋಕೇ ಉಪಪಜ್ಜಮಾನೋ ಉಪ್ಪಜ್ಜತಿ ಬಹುಜನಹಿತಾಯ ಬಹುಜನಸುಖಾಯ। ಬಹುನೋ ಜನಸ್ಸ ಅತ್ಥಾಯ ಹಿತಾಯ ಸುಖಾಯ ದೇವಮನುಸ್ಸಾನನ್ತಿ।>
    text <೩೧೦>, <ನಾಹಂ। ಭಿಕ್ಖವೇ। ಅಞ್ಞಂ ಏಕಧಮ್ಮಮ್ಪಿ ಸಮನುಪಸ್ಸಾಮಿ ಯಂ ಏವಂ ಮಹಾಸಾವಜ್ಜಂ ಯಥಯಿದಂ। ಭಿಕ್ಖವೇ। ಮಿಚ್ಛಾದಿಟ್ಠಿ। ಮಿಚ್ಛಾದಿಟ್ಠಿಪರಮಾನಿ। ಭಿಕ್ಖವೇ। ಮಹಾಸಾವಜ್ಜಾನೀತಿ।>
    text <೩೧೧>, <ನಾಹಂ। ಭಿಕ್ಖವೇ। ಅಞ್ಞಂ ಏಕಪುಗ್ಗಲಮ್ಪಿ ಸಮನುಪಸ್ಸಾಮಿ ಯೋ ಏವಂ ಬಹುಜನಅಹಿತಾಯ ಪಟಿಪನ್ನೋ ಬಹುಜನಅಸುಖಾಯ। ಬಹುನೋ ಜನಸ್ಸ ಅನತ್ಥಾಯ ಅಹಿತಾಯ ದುಕ್ಖಾಯ ದೇವಮನುಸ್ಸಾನಂ ಯಥಯಿದಂ। ಭಿಕ್ಖವೇ। ಮಕ್ಖಲಿ ಮೋಘಪುರಿಸೋ। ಸೇಯ್ಯಥಾಪಿ। ಭಿಕ್ಖವೇ। ನದೀಮುಖೇ ಖಿಪ್ಪಂ ಉಡ್ಡೇಯ್ಯ ಬಹೂನಂ ಮಚ್ಛಾನಂ ಅಹಿತಾಯ ದುಕ್ಖಾಯ ಅನಯಾಯ ಬ್ಯಸನಾಯ। ಏವಮೇವಂ ಖೋ। ಭಿಕ್ಖವೇ। ಮಕ್ಖಲಿ ಮೋಘಪುರಿಸೋ ಮನುಸ್ಸಖಿಪ್ಪಂ ಮಞ್ಞೇ ಲೋಕೇ ಉಪ್ಪನ್ನೋ ಬಹೂನಂ ಸತ್ತಾನಂ ಅಹಿತಾಯ ದುಕ್ಖಾಯ ಅನಯಾಯ ಬ್ಯಸನಾಯಾತಿ।>
    text <೩೧೨>, <ದುರಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ಯೋ ಚ ಸಮಾದಪೇತಿ ಯಞ್ಚ ಸಮಾದಪೇತಿ ಯೋ ಚ ಸಮಾದಪಿತೋ ತಥತ್ತಾಯ ಪಟಿಪಜ್ಜತಿ ಸಬ್ಬೇ ತೇ ಬಹುಂ ಅಪುಞ್ಞಂ ಪಸವನ್ತಿ। ತಂ ಕಿಸ್ಸ ಹೇತು॥ ದುರಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೧೩>, <ಸ್ವಾಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ಯೋ ಚ ಸಮಾದಪೇತಿ ಯಞ್ಚ ಸಮಾದಪೇತಿ ಯೋ ಚ ಸಮಾದಪಿತೋ ತಥತ್ತಾಯ ಪಟಿಪಜ್ಜತಿ ಸಬ್ಬೇ ತೇ ಬಹುಂ ಪುಞ್ಞಂ ಪಸವನ್ತಿ। ತಂ ಕಿಸ್ಸ ಹೇತು॥ ಸ್ವಾಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೧೪>, <ದುರಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ದಾಯಕೇನ ಮತ್ತಾ ಜಾನಿತಬ್ಬಾ। ನೋ ಪಟಿಗ್ಗಾಹಕೇನ। ತಂ ಕಿಸ್ಸ ಹೇತು॥ ದುರಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೧೫>, <ಸ್ವಾಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ಪಟಿಗ್ಗಾಹಕೇನ ಮತ್ತಾ ಜಾನಿತಬ್ಬಾ। ನೋ ದಾಯಕೇನ। ತಂ ಕಿಸ್ಸ ಹೇತು॥ ಸ್ವಾಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೧೬>, <ದುರಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ಯೋ ಆರದ್ಧವೀರಿಯೋ ಸೋ ದುಕ್ಖಂ ವಿಹರತಿ। ತಂ ಕಿಸ್ಸ ಹೇತು॥ ದುರಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೧೭>, <ಸ್ವಾಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ಯೋ ಕುಸೀತೋ ಸೋ ದುಕ್ಖಂ ವಿಹರತಿ। ತಂ ಕಿಸ್ಸ ಹೇತು॥ ಸ್ವಾಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೧೮>, <ದುರಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ಯೋ ಕುಸೀತೋ ಸೋ ಸುಖಂ ವಿಹರತಿ। ತಂ ಕಿಸ್ಸ ಹೇತು॥ ದುರಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೧೯>, <ಸ್ವಾಕ್ಖಾತೇ। ಭಿಕ್ಖವೇ। ಧಮ್ಮವಿನಯೇ ಯೋ ಆರದ್ಧವೀರಿಯೋ ಸೋ ಸುಖಂ ವಿಹರತಿ। ತಂ ಕಿಸ್ಸ ಹೇತು॥ ಸ್ವಾಕ್ಖಾತತ್ತಾ। ಭಿಕ್ಖವೇ। ಧಮ್ಮಸ್ಸಾತಿ।>
    text <೩೨೦>, <ಸೇಯ್ಯಥಾಪಿ। ಭಿಕ್ಖವೇ। ಅಪ್ಪಮತ್ತಕೋಪಿ ಗೂಥೋ ದುಗ್ಗನ್ಧೋ ಹೋತಿ। ಏವಮೇವಂ ಖೋ ಅಹಂ। ಭಿಕ್ಖವೇ। ಅಪ್ಪಮತ್ತಕಮ್ಪಿ ಭವಂ ನ ವಣ್ಣೇಮಿ। ಅನ್ತಮಸೋ ಅಚ್ಛರಾಸಙ್ಘಾತಮತ್ತಮ್ಪಿ।>
    text <೩೨೧>, <ಸೇಯ್ಯಥಾಪಿ। ಭಿಕ್ಖವೇ। ಅಪ್ಪಮತ್ತಕಮ್ಪಿ ಮುತ್ತಂ ದುಗ್ಗನ್ಧಂ ಹೋತಿ… ಅಪ್ಪಮತ್ತಕೋಪಿ ಖೇಳೋ ದುಗ್ಗನ್ಧೋ ಹೋತಿ… ಅಪ್ಪಮತ್ತಕೋಪಿ ಪುಬ್ಬೋ ದುಗ್ಗನ್ಧೋ ಹೋತಿ… ಅಪ್ಪಮತ್ತಕಮ್ಪಿ ಲೋಹಿತಂ ದುಗ್ಗನ್ಧಂ ಹೋತಿ। ಏವಮೇವಂ ಖೋ ಅಹಂ। ಭಿಕ್ಖವೇ। ಅಪ್ಪಮತ್ತಕಮ್ಪಿ ಭವಂ ನ ವಣ್ಣೇಮಿ। ಅನ್ತಮಸೋ ಅಚ್ಛರಾಸಙ್ಘಾತಮತ್ತಮ್ಪಿ।>
    stand <ವಗ್ಗೋ ತತಿಯೋ।>
  text <೪॥ ಚತುತ್ಥವಗ್ಗೋ>
    text <೩೨೨>, <ಸೇಯ್ಯಥಾಪಿ। ಭಿಕ್ಖವೇ। ಅಪ್ಪಮತ್ತಕಂ ಇಮಸ್ಮಿಂ ಜಮ್ಬುದೀಪೇ ಆರಾಮರಾಮಣೇಯ್ಯಕಂ ವನರಾಮಣೇಯ್ಯಕಂ ಭೂಮಿರಾಮಣೇಯ್ಯಕಂ ಪೋಕ್ಖರಣಿರಾಮಣೇಯ್ಯಕಂ। ಅಥ ಖೋ ಏತದೇವ ಬಹುತರಂ ಯದಿದಂ ಉಕ್ಕೂಲವಿಕೂಲಂ ನದೀವಿದುಗ್ಗಂ ಖಾಣುಕಣ್ಟಕಟ್ಠಾನಂ ಪಬ್ಬತವಿಸಮಂ। ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಥಲಜಾ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಓದಕಾ।>
    text <೩೨೩>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಮನುಸ್ಸೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಅಞ್ಞತ್ರ ಮನುಸ್ಸೇಹಿ ಪಚ್ಚಾಜಾಯನ್ತಿ।>
    text <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಮಜ್ಝಿಮೇಸು ಜನಪದೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಪಚ್ಚನ್ತಿಮೇಸು ಜನಪದೇಸು ಪಚ್ಚಾಜಾಯನ್ತಿ ಅವಿಞ್ಞಾತಾರೇಸು ಮಿಲಕ್ಖೇಸು।>
    text <೩೨೪>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಪಞ್ಞವನ್ತೋ ಅಜಳಾ ಅನೇಳಮೂಗಾ ಪಟಿಬಲಾ ಸುಭಾಸಿತದುಬ್ಭಾಸಿತಸ್ಸ ಅತ್ಥಮಞ್ಞಾತುಂ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ದುಪ್ಪಞ್ಞಾ ಜಳಾ ಏಳಮೂಗಾ ನ ಪಟಿಬಲಾ ಸುಭಾಸಿತದುಬ್ಭಾಸಿತಸ್ಸ ಅತ್ಥಮಞ್ಞಾತುಂ।>
    text <೩೨೫>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಅರಿಯೇನ ಪಞ್ಞಾಚಕ್ಖುನಾ ಸಮನ್ನಾಗತಾ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಅವಿಜ್ಜಾಗತಾ ಸಮ್ಮೂಳ್ಹಾ।>
    text <೩೨೬>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಲಭನ್ತಿ ತಥಾಗತಂ ದಸ್ಸನಾಯ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ನ ಲಭನ್ತಿ ತಥಾಗತಂ ದಸ್ಸನಾಯ।>
    text <೩೨೭>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಲಭನ್ತಿ ತಥಾಗತಪ್ಪವೇದಿತಂ ಧಮ್ಮವಿನಯಂ ಸವನಾಯ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ನ ಲಭನ್ತಿ ತಥಾಗತಪ್ಪವೇದಿತಂ ಧಮ್ಮವಿನಯಂ ಸವನಾಯ।>
    text <೩೨೮>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಸುತ್ವಾ ಧಮ್ಮಂ ಧಾರೇನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಸುತ್ವಾ ಧಮ್ಮಂ ನ ಧಾರೇನ್ತಿ।>
    text <೩೨೯>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಧಾತಾನಂ ಧಮ್ಮಾನಂ ಅತ್ಥಂ ಉಪಪರಿಕ್ಖನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಧಾತಾನಂ ಧಮ್ಮಾನಂ ಅತ್ಥಂ ನ ಉಪಪರಿಕ್ಖನ್ತಿ।>
    text <೩೩೦>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಂ ಪಟಿಪಜ್ಜನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಅತ್ಥಮಞ್ಞಾಯ ಧಮ್ಮಮಞ್ಞಾಯ ಧಮ್ಮಾನುಧಮ್ಮಂ ನ ಪಟಿಪಜ್ಜನ್ತಿ।>
    text <೩೩೧>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಸಂವೇಜನಿಯೇಸು ಠಾನೇಸು ಸಂವಿಜ್ಜನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಸಂವೇಜನಿಯೇಸು ಠಾನೇಸು ನ ಸಂವಿಜ್ಜನ್ತಿ।>
    text <೩೩೨>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಸಂವಿಗ್ಗಾ ಯೋನಿಸೋ ಪದಹನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಸಂವಿಗ್ಗಾ ಯೋನಿಸೋ ನ ಪದಹನ್ತಿ।>
    text <೩೩೩>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ವವಸ್ಸಗ್ಗಾರಮ್ಮಣಂ ಕರಿತ್ವಾ ಲಭನ್ತಿ ಸಮಾಧಿಂ ಲಭನ್ತಿ ಚಿತ್ತಸ್ಸೇಕಗ್ಗತಂ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ವವಸ್ಸಗ್ಗಾರಮ್ಮಣಂ ಕರಿತ್ವಾ ನ ಲಭನ್ತಿ ಸಮಾಧಿಂ ನ ಲಭನ್ತಿ ಚಿತ್ತಸ್ಸೇಕಗ್ಗತಂ।>
    text <೩೩೪>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಅನ್ನಗ್ಗರಸಗ್ಗಾನಂ ಲಾಭಿನೋ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಅನ್ನಗ್ಗರಸಗ್ಗಾನಂ ನ ಲಾಭಿನೋ। ಉಞ್ಛೇನ ಕಪಾಲಾಭತೇನ ಯಾಪೇನ್ತಿ।>
    text <೩೩೫>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಅತ್ಥರಸಸ್ಸ ಧಮ್ಮರಸಸ್ಸ ವಿಮುತ್ತಿರಸಸ್ಸ ಲಾಭಿನೋ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಅತ್ಥರಸಸ್ಸ ಧಮ್ಮರಸಸ್ಸ ವಿಮುತ್ತಿರಸಸ್ಸ ನ ಲಾಭಿನೋ। ತಸ್ಮಾತಿಹ। ಭಿಕ್ಖವೇ। ಏವಂ ಸಿಕ್ಖಿತಬ್ಬಂ ಅತ್ಥರಸಸ್ಸ ಧಮ್ಮರಸಸ್ಸ ವಿಮುತ್ತಿರಸಸ್ಸ ಲಾಭಿನೋ ಭವಿಸ್ಸಾಮಾತಿ। ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ।>
    text <೩೩೬-೩೩೮>, <ಸೇಯ್ಯಥಾಪಿ। ಭಿಕ್ಖವೇ। ಅಪ್ಪಮತ್ತಕಂ ಇಮಸ್ಮಿಂ ಜಮ್ಬುದೀಪೇ ಆರಾಮರಾಮಣೇಯ್ಯಕಂ ವನರಾಮಣೇಯ್ಯಕಂ ಭೂಮಿರಾಮಣೇಯ್ಯಕಂ ಪೋಕ್ಖರಣಿರಾಮಣೇಯ್ಯಕಂ। ಅಥ ಖೋ ಏತದೇವ ಬಹುತರಂ ಯದಿದಂ ಉಕ್ಕೂಲವಿಕೂಲಂ ನದೀವಿದುಗ್ಗಂ ಖಾಣುಕಣ್ಟಕಟ್ಠಾನಂ ಪಬ್ಬತವಿಸಮಂ। ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಮನುಸ್ಸಾ ಚುತಾ ಮನುಸ್ಸೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಮನುಸ್ಸಾ ಚುತಾ ನಿರಯೇ ಪಚ್ಚಾಜಾಯನ್ತಿ…ಪೇ॰… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ…ಪೇ॰… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೩೯-೩೪೧>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಮನುಸ್ಸಾ ಚುತಾ ದೇವೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಮನುಸ್ಸಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೪೨-೩೪೪>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ದೇವಾ ಚುತಾ ದೇವೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ದೇವಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೪೫-೩೪೭>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ದೇವಾ ಚುತಾ ಮನುಸ್ಸೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ದೇವಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೪೮-೩೫೦>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ನಿರಯಾ ಚುತಾ ಮನುಸ್ಸೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ನಿರಯಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೫೧-೩೫೩>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ನಿರಯಾ ಚುತಾ ದೇವೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ನಿರಯಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೫೪-೩೫೬>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ತಿರಚ್ಛಾನಯೋನಿಯಾ ಚುತಾ ಮನುಸ್ಸೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ತಿರಚ್ಛಾನಯೋನಿಯಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೫೭-೩೫೯>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ತಿರಚ್ಛಾನಯೋನಿಯಾ ಚುತಾ ದೇವೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ತಿರಚ್ಛಾನಯೋನಿಯಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೬೦-೩೬೨>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಪೇತ್ತಿವಿಸಯಾ ಚುತಾ ಮನುಸ್ಸೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಪೇತ್ತಿವಿಸಯಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    text <೩೬೩-೩೬೫>, <… ಏವಮೇವಂ ಖೋ। ಭಿಕ್ಖವೇ। ಅಪ್ಪಕಾ ತೇ ಸತ್ತಾ ಯೇ ಪೇತ್ತಿವಿಸಯಾ ಚುತಾ ದೇವೇಸು ಪಚ್ಚಾಜಾಯನ್ತಿ। ಅಥ ಖೋ ಏತೇವ ಸತ್ತಾ ಬಹುತರಾ ಯೇ ಪೇತ್ತಿವಿಸಯಾ ಚುತಾ ನಿರಯೇ ಪಚ್ಚಾಜಾಯನ್ತಿ… ತಿರಚ್ಛಾನಯೋನಿಯಾ ಪಚ್ಚಾಜಾಯನ್ತಿ… ಪೇತ್ತಿವಿಸಯೇ ಪಚ್ಚಾಜಾಯನ್ತಿ।>
    stand <ವಗ್ಗೋ ಚತುತ್ಥೋ।>
    stand <ಜಮ್ಬುದೀಪಪೇಯ್ಯಾಲೋ ನಿಟ್ಠಿತೋ।>
    stand <ಏಕಧಮ್ಮಪಾಳಿ ಸೋಳಸಮೋ।>
