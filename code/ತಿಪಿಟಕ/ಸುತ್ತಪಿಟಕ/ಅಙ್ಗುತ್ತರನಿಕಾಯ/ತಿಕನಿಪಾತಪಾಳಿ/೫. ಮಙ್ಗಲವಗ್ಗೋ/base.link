text <೧೫ ೫॥ ಮಙ್ಗಲವಗ್ಗೋ>
  text <೧॥ ಅಕುಸಲಸುತ್ತಂ>
    text <೧೪೭>, <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಕತಮೇಹಿ ತೀಹಿ॥ ಅಕುಸಲೇನ ಕಾಯಕಮ್ಮೇನ। ಅಕುಸಲೇನ ವಚೀಕಮ್ಮೇನ। ಅಕುಸಲೇನ ಮನೋಕಮ್ಮೇನ ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ।>
    text <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇ। ಕತಮೇಹಿ ತೀಹಿ॥ ಕುಸಲೇನ ಕಾಯಕಮ್ಮೇನ। ಕುಸಲೇನ ವಚೀಕಮ್ಮೇನ। ಕುಸಲೇನ ಮನೋಕಮ್ಮೇನ ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇತಿ। ಪಠಮಂ।>
  text <೨॥ ಸಾವಜ್ಜಸುತ್ತಂ>
    text <೧೪೮>, <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಕತಮೇಹಿ ತೀಹಿ॥ ಸಾವಜ್ಜೇನ ಕಾಯಕಮ್ಮೇನ। ಸಾವಜ್ಜೇನ ವಚೀಕಮ್ಮೇನ। ಸಾವಜ್ಜೇನ ಮನೋಕಮ್ಮೇನ ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ।>
    text <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇ। ಕತಮೇಹಿ ತೀಹಿ॥ ಅನವಜ್ಜೇನ ಕಾಯಕಮ್ಮೇನ। ಅನವಜ್ಜೇನ ವಚೀಕಮ್ಮೇನ। ಅನವಜ್ಜೇನ ಮನೋಕಮ್ಮೇನ ಇಮೇಹಿ ಖೋ…ಪೇ॰… ಏವಂ ಸಗ್ಗೇತಿ। ದುತಿಯಂ।>
  text <೩॥ ವಿಸಮಸುತ್ತಂ>
    text <೧೪೯>, <ತೀಹಿ। ಭಿಕ್ಖವೇ…ಪೇ॰… ವಿಸಮೇನ ಕಾಯಕಮ್ಮೇನ। ವಿಸಮೇನ ವಚೀಕಮ್ಮೇನ। ವಿಸಮೇನ ಮನೋಕಮ್ಮೇನ ಇಮೇಹಿ ಖೋ…ಪೇ॰… ಏವಂ ನಿರಯೇ।>
    text <ತೀಹಿ। ಭಿಕ್ಖವೇ। ಧಮ್ಮೇಹಿ…ಪೇ॰… ಸಮೇನ ಕಾಯಕಮ್ಮೇನ। ಸಮೇನ ವಚೀಕಮ್ಮೇನ। ಸಮೇನ ಮನೋಕಮ್ಮೇನ ಇಮೇಹಿ ಖೋ…ಪೇ॰… ಏವಂ ಸಗ್ಗೇತಿ। ತತಿಯಂ।>
  text <೪॥ ಅಸುಚಿಸುತ್ತಂ>
    text <೧೫೦>, <ತೀಹಿ। ಭಿಕ್ಖವೇ…ಪೇ॰… ಅಸುಚಿನಾ ಕಾಯಕಮ್ಮೇನ। ಅಸುಚಿನಾ ವಚೀಕಮ್ಮೇನ। ಅಸುಚಿನಾ ಮನೋಕಮ್ಮೇನ ಇಮೇಹಿ ಖೋ…ಪೇ॰… ಏವಂ ನಿರಯೇ।>
    text <ತೀಹಿ। ಭಿಕ್ಖವೇ…ಪೇ॰… ಸುಚಿನಾ ಕಾಯಕಮ್ಮೇನ। ಸುಚಿನಾ ವಚೀಕಮ್ಮೇನ। ಸುಚಿನಾ ಮನೋಕಮ್ಮೇನ ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇತಿ। ಚತುತ್ಥಂ।>
  text <೫॥ ಪಠಮಖತಸುತ್ತಂ>
    text <೧೫೧>, <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಬಾಲೋ ಅಬ್ಯತ್ತೋ ಅಸಪ್ಪುರಿಸೋ ಖತಂ ಉಪಹತಂ ಅತ್ತಾನಂ ಪರಿಹರತಿ। ಸಾವಜ್ಜೋ ಚ ಹೋತಿ ಸಾನುವಜ್ಜೋ ಚ ವಿಞ್ಞೂನಂ। ಬಹುಞ್ಚ ಅಪುಞ್ಞಂ ಪಸವತಿ। ಕತಮೇಹಿ ತೀಹಿ॥ ಅಕುಸಲೇನ ಕಾಯಕಮ್ಮೇನ। ಅಕುಸಲೇನ ವಚೀಕಮ್ಮೇನ। ಅಕುಸಲೇನ ಮನೋಕಮ್ಮೇನ ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಬಾಲೋ ಅಬ್ಯತ್ತೋ ಅಸಪ್ಪುರಿಸೋ ಖತಂ ಉಪಹತಂ ಅತ್ತಾನಂ ಪರಿಹರತಿ। ಸಾವಜ್ಜೋ ಚ ಹೋತಿ ಸಾನುವಜ್ಜೋ ಚ ವಿಞ್ಞೂನಂ। ಬಹುಞ್ಚ ಅಪುಞ್ಞಂ ಪಸವತಿ।>
    text <ತೀಹಿ। ಭಿಕ್ಖವೇ। ಧಮ್ಮೇಹಿ ಸಮನ್ನಾಗತೋ ಪಣ್ಡಿತೋ ವಿಯತ್ತೋ ಸಪ್ಪುರಿಸೋ ಅಕ್ಖತಂ ಅನುಪಹತಂ ಅತ್ತಾನಂ ಪರಿಹರತಿ। ಅನವಜ್ಜೋ ಚ ಹೋತಿ ಅನನುವಜ್ಜೋ ಚ ವಿಞ್ಞೂನಂ। ಬಹುಞ್ಚ ಪುಞ್ಞಂ ಪಸವತಿ। ಕತಮೇಹಿ ತೀಹಿ॥ ಕುಸಲೇನ ಕಾಯಕಮ್ಮೇನ। ಕುಸಲೇನ ವಚೀಕಮ್ಮೇನ। ಕುಸಲೇನ ಮನೋಕಮ್ಮೇನ…ಪೇ॰…। ಪಞ್ಚಮಂ।>
  text <೬॥ ದುತಿಯಖತಸುತ್ತಂ>
    text <೧೫೨>, <ತೀಹಿ। ಭಿಕ್ಖವೇ…ಪೇ॰… ಸಾವಜ್ಜೇನ ಕಾಯಕಮ್ಮೇನ। ಸಾವಜ್ಜೇನ ವಚೀಕಮ್ಮೇನ। ಸಾವಜ್ಜೇನ ಮನೋಕಮ್ಮೇನ…ಪೇ॰…।>
    text <ತೀಹಿ। ಭಿಕ್ಖವೇ…ಪೇ॰… ಅನವಜ್ಜೇನ ಕಾಯಕಮ್ಮೇನ। ಅನವಜ್ಜೇನ ವಚೀಕಮ್ಮೇನ। ಅನವಜ್ಜೇನ ಮನೋಕಮ್ಮೇನ…ಪೇ॰…। ಛಟ್ಠಂ।>
  text <೭॥ ತತಿಯಖತಸುತ್ತಂ>
    text <೧೫೩>, <ತೀಹಿ। ಭಿಕ್ಖವೇ…ಪೇ॰… ವಿಸಮೇನ ಕಾಯಕಮ್ಮೇನ। ವಿಸಮೇನ ವಚೀಕಮ್ಮೇನ। ವಿಸಮೇನ ಮನೋಕಮ್ಮೇನ…ಪೇ॰…।>
    text <ತೀಹಿ। ಭಿಕ್ಖವೇ…ಪೇ॰… ಸಮೇನ ಕಾಯಕಮ್ಮೇನ। ಸಮೇನ ವಚೀಕಮ್ಮೇನ। ಸಮೇನ ಮನೋಕಮ್ಮೇನ…ಪೇ॰…। ಸತ್ತಮಂ।>
  text <೮॥ ಚತುತ್ಥಖತಸುತ್ತಂ>
    text <೧೫೪>, <ತೀಹಿ। ಭಿಕ್ಖವೇ…ಪೇ॰… ಅಸುಚಿನಾ ಕಾಯಕಮ್ಮೇನ। ಅಸುಚಿನಾ ವಚೀಕಮ್ಮೇನ। ಅಸುಚಿನಾ ಮನೋಕಮ್ಮೇನ…ಪೇ॰…।>
    text <ತೀಹಿ। ಭಿಕ್ಖವೇ…ಪೇ॰… ಸುಚಿನಾ ಕಾಯಕಮ್ಮೇನ। ಸುಚಿನಾ ವಚೀಕಮ್ಮೇನ। ಸುಚಿನಾ ಮನೋಕಮ್ಮೇನ ಇಮೇಹಿ ಖೋ। ಭಿಕ್ಖವೇ। ತೀಹಿ ಧಮ್ಮೇಹಿ ಸಮನ್ನಾಗತೋ ಪಣ್ಡಿತೋ ವಿಯತ್ತೋ ಸಪ್ಪುರಿಸೋ ಅಕ್ಖತಂ ಅನುಪಹತಂ ಅತ್ತಾನಂ ಪರಿಹರತಿ। ಅನವಜ್ಜೋ ಚ ಹೋತಿ ಅನನುವಜ್ಜೋ ಚ ವಿಞ್ಞೂನಂ। ಬಹುಞ್ಚ ಪುಞ್ಞಂ ಪಸವತೀತಿ। ಅಟ್ಠಮಂ।>
  text <೯॥ ವನ್ದನಾಸುತ್ತಂ>
    text <೧೫೫>, <ತಿಸ್ಸೋ ಇಮಾ। ಭಿಕ್ಖವೇ। ವನ್ದನಾ। ಕತಮಾ ತಿಸ್ಸೋ॥ ಕಾಯೇನ। ವಾಚಾಯ। ಮನಸಾ ಇಮಾ ಖೋ। ಭಿಕ್ಖವೇ। ತಿಸ್ಸೋ ವನ್ದನಾತಿ। ನವಮಂ।>
  text <೧೦॥ ಪುಬ್ಬಣ್ಹಸುತ್ತಂ>
    text <೧೫೬>, <ಯೇ। ಭಿಕ್ಖವೇ। ಸತ್ತಾ ಪುಬ್ಬಣ್ಹಸಮಯಂ ಕಾಯೇನ ಸುಚರಿತಂ ಚರನ್ತಿ। ವಾಚಾಯ ಸುಚರಿತಂ ಚರನ್ತಿ। ಮನಸಾ ಸುಚರಿತಂ ಚರನ್ತಿ। ಸುಪುಬ್ಬಣ್ಹೋ। ಭಿಕ್ಖವೇ। ತೇಸಂ ಸತ್ತಾನಂ।>
    text <ಯೇ। ಭಿಕ್ಖವೇ। ಸತ್ತಾ ಮಜ್ಝನ್ಹಿಕಸಮಯಂ ಕಾಯೇನ ಸುಚರಿತಂ ಚರನ್ತಿ। ವಾಚಾಯ ಸುಚರಿತಂ ಚರನ್ತಿ। ಮನಸಾ ಸುಚರಿತಂ ಚರನ್ತಿ। ಸುಮಜ್ಝನ್ಹಿಕೋ। ಭಿಕ್ಖವೇ। ತೇಸಂ ಸತ್ತಾನಂ।>
    text <ಯೇ। ಭಿಕ್ಖವೇ। ಸತ್ತಾ ಸಾಯನ್ಹಸಮಯಂ ಕಾಯೇನ ಸುಚರಿತಂ ಚರನ್ತಿ। ವಾಚಾಯ ಸುಚರಿತಂ ಚರನ್ತಿ। ಮನಸಾ ಸುಚರಿತಂ ಚರನ್ತಿ। ಸುಸಾಯನ್ಹೋ। ಭಿಕ್ಖವೇ। ತೇಸಂ ಸತ್ತಾನನ್ತಿ।>
    block
      text <ಸುನಕ್ಖತ್ತಂ ಸುಮಙ್ಗಲಂ। ಸುಪ್ಪಭಾತಂ ಸುಹುಟ್ಠಿತಂ।>
      text <ಸುಖಣೋ ಸುಮುಹುತ್ತೋ ಚ। ಸುಯಿಟ್ಠಂ ಬ್ರಹ್ಮಚಾರಿಸು॥>
      text <ಪದಕ್ಖಿಣಂ ಕಾಯಕಮ್ಮಂ। ವಾಚಾಕಮ್ಮಂ ಪದಕ್ಖಿಣಂ।>
      text <ಪದಕ್ಖಿಣಂ ಮನೋಕಮ್ಮಂ। ಪಣೀಧಿ ತೇ ಪದಕ್ಖಿಣೇ।>
      text <ಪದಕ್ಖಿಣಾನಿ ಕತ್ವಾನ। ಲಭನ್ತತ್ಥೇ ಪದಕ್ಖಿಣೇ॥>
      text <ತೇ ಅತ್ಥಲದ್ಧಾ ಸುಖಿತಾ। ವಿರುಳ್ಹಾ ಬುದ್ಧಸಾಸನೇ।>
      text <ಅರೋಗಾ ಸುಖಿತಾ ಹೋಥ। ಸಹ ಸಬ್ಬೇಹಿ ಞಾತಿಭೀತಿ॥ ದಸಮಂ।>
      text <ಅಕುಸಲಞ್ಚ ಸಾವಜ್ಜಂ। ವಿಸಮಾಸುಚಿನಾ ಸಹ।>
      text <ಚತುರೋ ಖತಾ ವನ್ದನಾ। ಪುಬ್ಬಣ್ಹೇನ ಚ ತೇ ದಸಾತಿ॥>
    stand <ಮಙ್ಗಲವಗ್ಗೋ ಪಞ್ಚಮೋ।>
    text <ತಸ್ಸುದ್ದಾನಂ>
    stand <ತತಿಯೋ ಪಣ್ಣಾಸಕೋ ಸಮತ್ತೋ।>
