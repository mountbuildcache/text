text <೧೨ ೨॥ ಆಪಾಯಿಕವಗ್ಗೋ>
  text <೧॥ ಆಪಾಯಿಕಸುತ್ತಂ>
    text <೧೧೪>, <ತಯೋಮೇ। ಭಿಕ್ಖವೇ। ಆಪಾಯಿಕಾ ನೇರಯಿಕಾ ಇದಮಪ್ಪಹಾಯ। ಕತಮೇ ತಯೋ॥ ಯೋ ಚ ಅಬ್ರಹ್ಮಚಾರೀ ಬ್ರಹ್ಮಚಾರಿಪಟಿಞ್ಞೋ। ಯೋ ಚ ಸುದ್ಧಂ ಬ್ರಹ್ಮಚರಿಯಂ ಚರನ್ತಂ ಅಮೂಲಕೇನ ಅಬ್ರಹ್ಮಚರಿಯೇನ ಅನುದ್ಧಂಸೇತಿ। ಯೋ ಚಾಯಂ ಏವಂವಾದೀ ಏವಂದಿಟ್ಠಿ ನತ್ಥಿ ಕಾಮೇಸು ದೋಸೋತಿ। ಸೋ ತಾಯ ಕಾಮೇಸು ಪಾತಬ್ಯತಂ ಆಪಜ್ಜತಿ। ಇಮೇ ಖೋ। ಭಿಕ್ಖವೇ। ತಯೋ ಆಪಾಯಿಕಾ ನೇರಯಿಕಾ ಇದಮಪ್ಪಹಾಯಾತಿ। ಪಠಮಂ।>
  text <೨॥ ದುಲ್ಲಭಸುತ್ತಂ>
    text <೧೧೫>, <ತಿಣ್ಣಂ। ಭಿಕ್ಖವೇ। ಪಾತುಭಾವೋ ದುಲ್ಲಭೋ ಲೋಕಸ್ಮಿಂ। ಕತಮೇಸಂ ತಿಣ್ಣಂ॥ ತಥಾಗತಸ್ಸ। ಭಿಕ್ಖವೇ। ಅರಹತೋ ಸಮ್ಮಾಸಮ್ಬುದ್ಧಸ್ಸ ಪಾತುಭಾವೋ ದುಲ್ಲಭೋ ಲೋಕಸ್ಮಿಂ। ತಥಾಗತಪ್ಪವೇದಿತಸ್ಸ ಧಮ್ಮವಿನಯಸ್ಸ ದೇಸೇತಾ ಪುಗ್ಗಲೋ ದುಲ್ಲಭೋ ಲೋಕಸ್ಮಿಂ। ಕತಞ್ಞೂ ಕತವೇದೀ ಪುಗ್ಗಲೋ ದುಲ್ಲಭೋ ಲೋಕಸ್ಮಿಂ। ಇಮೇಸಂ ಖೋ। ಭಿಕ್ಖವೇ। ತಿಣ್ಣಂ ಪಾತುಭಾವೋ ದುಲ್ಲಭೋ ಲೋಕಸ್ಮಿನ್ತಿ। ದುತಿಯಂ।>
  text <೩॥ ಅಪ್ಪಮೇಯ್ಯಸುತ್ತಂ>
    text <೧೧೬>, <ತಯೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ತಯೋ॥ ಸುಪ್ಪಮೇಯ್ಯೋ। ದುಪ್ಪಮೇಯ್ಯೋ। ಅಪ್ಪಮೇಯ್ಯೋ। ಕತಮೋ ಚ। ಭಿಕ್ಖವೇ। ಪುಗ್ಗಲೋ ಸುಪ್ಪಮೇಯ್ಯೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಉದ್ಧತೋ ಹೋತಿ ಉನ್ನಳೋ ಚಪಲೋ ಮುಖರೋ ವಿಕಿಣ್ಣವಾಚೋ ಮುಟ್ಠಸ್ಸತಿ ಅಸಮ್ಪಜಾನೋ ಅಸಮಾಹಿತೋ ವಿಬ್ಭನ್ತಚಿತ್ತೋ ಪಾಕತಿನ್ದ್ರಿಯೋ। ಅಯಂ ವುಚ್ಚತಿ। ಭಿಕ್ಖವೇ। ಪುಗ್ಗಲೋ ಸುಪ್ಪಮೇಯ್ಯೋ।>
    text <ಕತಮೋ ಚ। ಭಿಕ್ಖವೇ। ಪುಗ್ಗಲೋ ದುಪ್ಪಮೇಯ್ಯೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಅನುದ್ಧತೋ ಹೋತಿ ಅನುನ್ನಳೋ ಅಚಪಲೋ ಅಮುಖರೋ ಅವಿಕಿಣ್ಣವಾಚೋ ಉಪಟ್ಠಿತಸ್ಸತಿ ಸಮ್ಪಜಾನೋ ಸಮಾಹಿತೋ ಏಕಗ್ಗಚಿತ್ತೋ ಸಂವುತಿನ್ದ್ರಿಯೋ। ಅಯಂ ವುಚ್ಚತಿ। ಭಿಕ್ಖವೇ। ಪುಗ್ಗಲೋ ದುಪ್ಪಮೇಯ್ಯೋ।>
    text <ಕತಮೋ ಚ। ಭಿಕ್ಖವೇ। ಪುಗ್ಗಲೋ ಅಪ್ಪಮೇಯ್ಯೋ॥ ಇಧ। ಭಿಕ್ಖವೇ। ಭಿಕ್ಖು ಅರಹಂ ಹೋತಿ ಖೀಣಾಸವೋ। ಅಯಂ ವುಚ್ಚತಿ। ಭಿಕ್ಖವೇ। ಪುಗ್ಗಲೋ ಅಪ್ಪಮೇಯ್ಯೋ। ಇಮೇ ಖೋ। ಭಿಕ್ಖವೇ। ತಯೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ತತಿಯಂ।>
  text <೪॥ ಆನೇಞ್ಜಸುತ್ತಂ>
    text <೧೧೭>, <ತಯೋಮೇ। ಭಿಕ್ಖವೇ। ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿಂ। ಕತಮೇ ತಯೋ॥ ಇಧ। ಭಿಕ್ಖವೇ। ಏಕಚ್ಚೋ ಪುಗ್ಗಲೋ ಸಬ್ಬಸೋ ರೂಪಸಞ್ಞಾನಂ ಸಮತಿಕ್ಕಮಾ ಪಟಿಘಸಞ್ಞಾನಂ ಅತ್ಥಙ್ಗಮಾ ನಾನತ್ತಸಞ್ಞಾನಂ ಅಮನಸಿಕಾರಾ ಅನನ್ತೋ ಆಕಾಸೋತಿ ಆಕಾಸಾನಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಸೋ ತದಸ್ಸಾದೇತಿ ತಂ ನಿಕಾಮೇತಿ ತೇನ ಚ ವಿತ್ತಿಂ ಆಪಜ್ಜತಿ। ತತ್ರ ಠಿತೋ ತದಧಿಮುತ್ತೋ ತಬ್ಬಹುಲವಿಹಾರೀ ಅಪರಿಹೀನೋ ಕಾಲಂ ಕುರುಮಾನೋ ಆಕಾಸಾನಞ್ಚಾಯತನೂಪಗಾನಂ ದೇವಾನಂ ಸಹಬ್ಯತಂ ಉಪಪಜ್ಜತಿ। ಆಕಾಸಾನಞ್ಚಾಯತನೂಪಗಾನಂ। ಭಿಕ್ಖವೇ। ದೇವಾನಂ ವೀಸತಿ ಕಪ್ಪಸಹಸ್ಸಾನಿ ಆಯುಪ್ಪಮಾಣಂ। ತತ್ಥ ಪುಥುಜ್ಜನೋ ಯಾವತಾಯುಕಂ ಠತ್ವಾ ಯಾವತಕಂ ತೇಸಂ ದೇವಾನಂ ಆಯುಪ್ಪಮಾಣಂ ತಂ ಸಬ್ಬಂ ಖೇಪೇತ್ವಾ ನಿರಯಮ್ಪಿ ಗಚ್ಛತಿ ತಿರಚ್ಛಾನಯೋನಿಮ್ಪಿ ಗಚ್ಛತಿ ಪೇತ್ತಿವಿಸಯಮ್ಪಿ ಗಚ್ಛತಿ। ಭಗವತೋ ಪನ ಸಾವಕೋ ತತ್ಥ ಯಾವತಾಯುಕಂ ಠತ್ವಾ ಯಾವತಕಂ ತೇಸಂ ದೇವಾನಂ ಆಯುಪ್ಪಮಾಣಂ ತಂ ಸಬ್ಬಂ ಖೇಪೇತ್ವಾ ತಸ್ಮಿಂಯೇವ ಭವೇ ಪರಿನಿಬ್ಬಾಯತಿ। ಅಯಂ ಖೋ। ಭಿಕ್ಖವೇ। ವಿಸೇಸೋ ಅಯಂ ಅಧಿಪ್ಪಯಾಸೋ ಇದಂ ನಾನಾಕರಣಂ ಸುತವತೋ ಅರಿಯಸಾವಕಸ್ಸ ಅಸ್ಸುತವತಾ ಪುಥುಜ್ಜನೇನ। ಯದಿದಂ ಗತಿಯಾ ಉಪಪತ್ತಿಯಾ।>
    text <ಪುನ ಚಪರಂ। ಭಿಕ್ಖವೇ। ಇಧೇಕಚ್ಚೋ ಪುಗ್ಗಲೋ ಸಬ್ಬಸೋ ಆಕಾಸಾನಞ್ಚಾಯತನಂ ಸಮತಿಕ್ಕಮ್ಮ ಅನನ್ತಂ ವಿಞ್ಞಾಣನ್ತಿ ವಿಞ್ಞಾಣಞ್ಚಾಯತನಂ ಉಪಸಮ್ಪಜ್ಜ ವಿಹರತಿ। ಸೋ ತದಸ್ಸಾದೇತಿ ತಂ ನಿಕಾಮೇತಿ ತೇನ ಚ ವಿತ್ತಿಂ ಆಪಜ್ಜತಿ। ತತ್ರ ಠಿತೋ ತದಧಿಮುತ್ತೋ ತಬ್ಬಹುಲವಿಹಾರೀ ಅಪರಿಹೀನೋ ಕಾಲಂ ಕುರುಮಾನೋ ವಿಞ್ಞಾಣಞ್ಚಾಯತನೂಪಗಾನಂ ದೇವಾನಂ ಸಹಬ್ಯತಂ ಉಪಪಜ್ಜತಿ। ವಿಞ್ಞಾಣಞ್ಚಾಯತನೂಪಗಾನಂ। ಭಿಕ್ಖವೇ। ದೇವಾನಂ ಚತ್ತಾರೀಸಂ ಕಪ್ಪಸಹಸ್ಸಾನಿ ಆಯುಪ್ಪಮಾಣಂ। ತತ್ಥ ಪುಥುಜ್ಜನೋ ಯಾವತಾಯುಕಂ ಠತ್ವಾ ಯಾವತಕಂ ತೇಸಂ ದೇವಾನಂ ಆಯುಪ್ಪಮಾಣಂ ತಂ ಸಬ್ಬಂ ಖೇಪೇತ್ವಾ ನಿರಯಮ್ಪಿ ಗಚ್ಛತಿ ತಿರಚ್ಛಾನಯೋನಿಮ್ಪಿ ಗಚ್ಛತಿ ಪೇತ್ತಿವಿಸಯಮ್ಪಿ ಗಚ್ಛತಿ। ಭಗವತೋ ಪನ ಸಾವಕೋ ತತ್ಥ ಯಾವತಾಯುಕಂ ಠತ್ವಾ ಯಾವತಕಂ ತೇಸಂ ದೇವಾನಂ ಆಯುಪ್ಪಮಾಣಂ ತಂ ಸಬ್ಬಂ ಖೇಪೇತ್ವಾ ತಸ್ಮಿಂಯೇವ ಭವೇ ಪರಿನಿಬ್ಬಾಯತಿ। ಅಯಂ ಖೋ। ಭಿಕ್ಖವೇ। ವಿಸೇಸೋ ಅಯಂ ಅಧಿಪ್ಪಯಾಸೋ ಇದಂ ನಾನಾಕರಣಂ ಸುತವತೋ ಅರಿಯಸಾವಕಸ್ಸ ಅಸ್ಸುತವತಾ ಪುಥುಜ್ಜನೇನ। ಯದಿದಂ ಗತಿಯಾ ಉಪಪತ್ತಿಯಾ।>
    text <ಪುನ ಚಪರಂ। ಭಿಕ್ಖವೇ। ಇಧೇಕಚ್ಚೋ ಪುಗ್ಗಲೋ ಸಬ್ಬಸೋ ವಿಞ್ಞಾಣಞ್ಚಾಯತನಂ ಸಮತಿಕ್ಕಮ್ಮ ನತ್ಥಿ ಕಿಞ್ಚೀತಿ ಆಕಿಞ್ಚಞ್ಞಾಯತನಂ ಉಪಸಮ್ಪಜ್ಜ ವಿಹರತಿ। ಸೋ ತದಸ್ಸಾದೇತಿ ತಂ ನಿಕಾಮೇತಿ ತೇನ ಚ ವಿತ್ತಿಂ ಆಪಜ್ಜತಿ। ತತ್ರ ಠಿತೋ ತದಧಿಮುತ್ತೋ ತಬ್ಬಹುಲವಿಹಾರೀ ಅಪರಿಹೀನೋ ಕಾಲಂ ಕುರುಮಾನೋ ಆಕಿಞ್ಚಞ್ಞಾಯತನೂಪಗಾನಂ ದೇವಾನಂ ಸಹಬ್ಯತಂ ಉಪಪಜ್ಜತಿ। ಆಕಿಞ್ಚಞ್ಞಾಯತನೂಪಗಾನಂ। ಭಿಕ್ಖವೇ। ದೇವಾನಂ ಸಟ್ಠಿ ಕಪ್ಪಸಹಸ್ಸಾನಿ ಆಯುಪ್ಪಮಾಣಂ। ತತ್ಥ ಪುಥುಜ್ಜನೋ ಯಾವತಾಯುಕಂ ಠತ್ವಾ ಯಾವತಕಂ ತೇಸಂ ದೇವಾನಂ ಆಯುಪ್ಪಮಾಣಂ ತಂ ಸಬ್ಬಂ ಖೇಪೇತ್ವಾ ನಿರಯಮ್ಪಿ ಗಚ್ಛತಿ ತಿರಚ್ಛಾನಯೋನಿಮ್ಪಿ ಗಚ್ಛತಿ ಪೇತ್ತಿವಿಸಯಮ್ಪಿ ಗಚ್ಛತಿ। ಭಗವತೋ ಪನ ಸಾವಕೋ ತತ್ಥ ಯಾವತಾಯುಕಂ ಠತ್ವಾ ಯಾವತಕಂ ತೇಸಂ ದೇವಾನಂ ಆಯುಪ್ಪಮಾಣಂ ತಂ ಸಬ್ಬಂ ಖೇಪೇತ್ವಾ ತಸ್ಮಿಂಯೇವ ಭವೇ ಪರಿನಿಬ್ಬಾಯತಿ। ಅಯಂ ಖೋ। ಭಿಕ್ಖವೇ। ವಿಸೇಸೋ। ಅಯಂ ಅಧಿಪ್ಪಯಾಸೋ ಇದಂ ನಾನಾಕರಣಂ ಸುತವತೋ ಅರಿಯಸಾವಕಸ್ಸ ಅಸ್ಸುತವತಾ ಪುಥುಜ್ಜನೇನ। ಯದಿದಂ ಗತಿಯಾ ಉಪಪತ್ತಿಯಾ। ಇಮೇ ಖೋ। ಭಿಕ್ಖವೇ। ತಯೋ ಪುಗ್ಗಲಾ ಸನ್ತೋ ಸಂವಿಜ್ಜಮಾನಾ ಲೋಕಸ್ಮಿನ್ತಿ। ಚತುತ್ಥಂ।>
  text <೫॥ ವಿಪತ್ತಿಸಮ್ಪದಾಸುತ್ತಂ>
    text <೧೧೮>, <ತಿಸ್ಸೋ ಇಮಾ। ಭಿಕ್ಖವೇ। ವಿಪತ್ತಿಯೋ। ಕತಮಾ ತಿಸ್ಸೋ॥ ಸೀಲವಿಪತ್ತಿ। ಚಿತ್ತವಿಪತ್ತಿ। ದಿಟ್ಠಿವಿಪತ್ತಿ। ಕತಮಾ ಚ। ಭಿಕ್ಖವೇ। ಸೀಲವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ। ಅದಿನ್ನಾದಾಯೀ ಹೋತಿ। ಕಾಮೇಸುಮಿಚ್ಛಾಚಾರೀ ಹೋತಿ। ಮುಸಾವಾದೀ ಹೋತಿ। ಪಿಸುಣವಾಚೋ ಹೋತಿ। ಫರುಸವಾಚೋ ಹೋತಿ। ಸಮ್ಫಪ್ಪಲಾಪೀ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸೀಲವಿಪತ್ತಿ।>
    text <ಕತಮಾ ಚ। ಭಿಕ್ಖವೇ। ಚಿತ್ತವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಅಭಿಜ್ಝಾಲು ಹೋತಿ ಬ್ಯಾಪನ್ನಚಿತ್ತೋ। ಅಯಂ ವುಚ್ಚತಿ। ಭಿಕ್ಖವೇ। ಚಿತ್ತವಿಪತ್ತಿ।>
    text <ಕತಮಾ ಚ। ಭಿಕ್ಖವೇ। ದಿಟ್ಠಿವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾದಿಟ್ಠಿಕೋ ಹೋತಿ ವಿಪರೀತದಸ್ಸನೋ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ। ನತ್ಥಿ ಹುತಂ। ನತ್ಥಿ ಸುಕತದುಕ್ಕಟಾನಂ। ಕಮ್ಮಾನಂ ಫಲಂ ವಿಪಾಕೋ। ನತ್ಥಿ ಅಯಂ ಲೋಕೋ। ನತ್ಥಿ ಪರೋ ಲೋಕೋ। ನತ್ಥಿ ಮಾತಾ। ನತ್ಥಿ ಪಿತಾ। ನತ್ಥಿ ಸತ್ತಾ ಓಪಪಾತಿಕಾ। ನತ್ಥಿ ಲೋಕೇ ಸಮಣಬ್ರಾಹ್ಮಣಾ ಸಮ್ಮಗ್ಗತಾ ಸಮ್ಮಾಪಟಿಪನ್ನಾ ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ। ಅಯಂ ವುಚ್ಚತಿ। ಭಿಕ್ಖವೇ। ದಿಟ್ಠಿವಿಪತ್ತಿ। ಸೀಲವಿಪತ್ತಿಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜನ್ತಿ। ಚಿತ್ತವಿಪತ್ತಿಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜನ್ತಿ। ದಿಟ್ಠಿವಿಪತ್ತಿಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜನ್ತಿ। ಇಮಾ ಖೋ। ಭಿಕ್ಖವೇ। ತಿಸ್ಸೋ ವಿಪತ್ತಿಯೋತಿ।>
    text <ತಿಸ್ಸೋ ಇಮಾ। ಭಿಕ್ಖವೇ। ಸಮ್ಪದಾ। ಕತಮಾ ತಿಸ್ಸೋ॥ ಸೀಲಸಮ್ಪದಾ। ಚಿತ್ತಸಮ್ಪದಾ। ದಿಟ್ಠಿಸಮ್ಪದಾ। ಕತಮಾ ಚ। ಭಿಕ್ಖವೇ। ಸೀಲಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಮುಸಾವಾದಾ ಪಟಿವಿರತೋ ಹೋತಿ। ಪಿಸುಣಾಯ ವಾಚಾಯ ಪಟಿವಿರತೋ ಹೋತಿ। ಫರುಸಾಯ ವಾಚಾಯ ಪಟಿವಿರತೋ ಹೋತಿ। ಸಮ್ಫಪ್ಪಲಾಪಾ ಪಟಿವಿರತೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸೀಲಸಮ್ಪದಾ।>
    text <ಕತಮಾ ಚ। ಭಿಕ್ಖವೇ। ಚಿತ್ತಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಅನಭಿಜ್ಝಾಲು ಹೋತಿ ಅಬ್ಯಾಪನ್ನಚಿತ್ತೋ। ಅಯಂ ವುಚ್ಚತಿ। ಭಿಕ್ಖವೇ। ಚಿತ್ತಸಮ್ಪದಾ।>
    text <ಕತಮಾ ಚ। ಭಿಕ್ಖವೇ। ದಿಟ್ಠಿಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾದಿಟ್ಠಿಕೋ ಹೋತಿ ಅವಿಪರೀತದಸ್ಸನೋ ಅತ್ಥಿ ದಿನ್ನಂ। ಅತ್ಥಿ ಯಿಟ್ಠಂ। ಅತ್ಥಿ ಹುತಂ। ಅತ್ಥಿ ಸುಕತದುಕ್ಕಟಾನಂ ಕಮ್ಮಾನಂ ಫಲಂ ವಿಪಾಕೋ। ಅತ್ಥಿ ಅಯಂ ಲೋಕೋ। ಅತ್ಥಿ ಪರೋ ಲೋಕೋ। ಅತ್ಥಿ ಮಾತಾ। ಅತ್ಥಿ ಪಿತಾ। ಅತ್ಥಿ ಸತ್ತಾ ಓಪಪಾತಿಕಾ। ಅತ್ಥಿ ಲೋಕೇ ಸಮಣಬ್ರಾಹ್ಮಣಾ ಸಮ್ಮಗ್ಗತಾ ಸಮ್ಮಾಪಟಿಪನ್ನಾ ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ। ಅಯಂ ವುಚ್ಚತಿ। ಭಿಕ್ಖವೇ। ದಿಟ್ಠಿಸಮ್ಪದಾ। ಸೀಲಸಮ್ಪದಾಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಚಿತ್ತಸಮ್ಪದಾಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ದಿಟ್ಠಿಸಮ್ಪದಾಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಇಮಾ ಖೋ। ಭಿಕ್ಖವೇ। ತಿಸ್ಸೋ ಸಮ್ಪದಾತಿ। ಪಞ್ಚಮಂ।>
  text <೬॥ ಅಪಣ್ಣಕಸುತ್ತಂ>
    text <೧೧೯>, <ತಿಸ್ಸೋ ಇಮಾ। ಭಿಕ್ಖವೇ। ವಿಪತ್ತಿಯೋ। ಕತಮಾ ತಿಸ್ಸೋ॥ ಸೀಲವಿಪತ್ತಿ। ಚಿತ್ತವಿಪತ್ತಿ। ದಿಟ್ಠಿವಿಪತ್ತಿ। ಕತಮಾ ಚ। ಭಿಕ್ಖವೇ। ಸೀಲವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ…ಪೇ॰… ಸಮ್ಫಪ್ಪಲಾಪೀ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಸೀಲವಿಪತ್ತಿ।>
    text <ಕತಮಾ ಚ। ಭಿಕ್ಖವೇ। ಚಿತ್ತವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಅಭಿಜ್ಝಾಲು ಹೋತಿ ಬ್ಯಾಪನ್ನಚಿತ್ತೋ। ಅಯಂ ವುಚ್ಚತಿ। ಭಿಕ್ಖವೇ। ಚಿತ್ತವಿಪತ್ತಿ।>
    text <ಕತಮಾ ಚ। ಭಿಕ್ಖವೇ। ದಿಟ್ಠಿವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾದಿಟ್ಠಿಕೋ ಹೋತಿ ವಿಪರೀತದಸ್ಸನೋ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ…ಪೇ॰… ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ। ಅಯಂ ವುಚ್ಚತಿ। ಭಿಕ್ಖವೇ। ದಿಟ್ಠಿವಿಪತ್ತಿ। ಸೀಲವಿಪತ್ತಿಹೇತು ವಾ। ಭಿಕ್ಖವೇ…ಪೇ॰… ದಿಟ್ಠಿವಿಪತ್ತಿಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜನ್ತಿ। ಸೇಯ್ಯಥಾಪಿ। ಭಿಕ್ಖವೇ। ಅಪಣ್ಣಕೋ ಮಣಿ ಉದ್ಧಂ ಖಿತ್ತೋ ಯೇನ ಯೇನೇವ ಪತಿಟ್ಠಾತಿ ಸುಪ್ಪತಿಟ್ಠಿತಂಯೇವ ಪತಿಟ್ಠಾತಿ। ಏವಮೇವಂ ಖೋ। ಭಿಕ್ಖವೇ। ಸೀಲವಿಪತ್ತಿಹೇತು ವಾ ಸತ್ತಾ…ಪೇ॰… ಉಪಪಜ್ಜನ್ತಿ। ಇಮಾ ಖೋ। ಭಿಕ್ಖವೇ। ತಿಸ್ಸೋ ವಿಪತ್ತಿಯೋತಿ।>
    text <ತಿಸ್ಸೋ ಇಮಾ। ಭಿಕ್ಖವೇ। ಸಮ್ಪದಾ। ಕತಮಾ ತಿಸ್ಸೋ॥ ಸೀಲಸಮ್ಪದಾ। ಚಿತ್ತಸಮ್ಪದಾ। ದಿಟ್ಠಿಸಮ್ಪದಾ। ಕತಮಾ ಚ। ಭಿಕ್ಖವೇ। ಸೀಲಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ…ಪೇ॰… ಅಯಂ ವುಚ್ಚತಿ। ಭಿಕ್ಖವೇ। ಸೀಲಸಮ್ಪದಾ।>
    text <ಕತಮಾ ಚ। ಭಿಕ್ಖವೇ। ಚಿತ್ತಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಅನಭಿಜ್ಝಾಲು ಹೋತಿ ಅಬ್ಯಾಪನ್ನಚಿತ್ತೋ। ಅಯಂ ವುಚ್ಚತಿ। ಭಿಕ್ಖವೇ। ಚಿತ್ತಸಮ್ಪದಾ।>
    text <ಕತಮಾ ಚ। ಭಿಕ್ಖವೇ। ದಿಟ್ಠಿಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾದಿಟ್ಠಿಕೋ ಹೋತಿ ಅವಿಪರೀತದಸ್ಸನೋ ಅತ್ಥಿ ದಿನ್ನಂ। ಅತ್ಥಿ ಯಿಟ್ಠಂ…ಪೇ॰… ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ। ಅಯಂ ವುಚ್ಚತಿ। ಭಿಕ್ಖವೇ। ದಿಟ್ಠಿಸಮ್ಪದಾ। ಸೀಲಸಮ್ಪದಾಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಚಿತ್ತಸಮ್ಪದಾಹೇತು ವಾ…ಪೇ॰… ದಿಟ್ಠಿಸಮ್ಪದಾಹೇತು ವಾ। ಭಿಕ್ಖವೇ। ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಸೇಯ್ಯಥಾಪಿ। ಭಿಕ್ಖವೇ। ಅಪಣ್ಣಕೋ ಮಣಿ ಉದ್ಧಂ ಖಿತ್ತೋ ಯೇನ ಯೇನೇವ ಪತಿಟ್ಠಾತಿ ಸುಪ್ಪತಿಟ್ಠಿತಂಯೇವ ಪತಿಟ್ಠಾತಿ। ಏವಮೇವಂ ಖೋ। ಭಿಕ್ಖವೇ। ಸೀಲಸಮ್ಪದಾಹೇತು ವಾ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಚಿತ್ತಸಮ್ಪದಾಹೇತು ವಾ ಸತ್ತಾ…ಪೇ॰… ದಿಟ್ಠಿಸಮ್ಪದಾಹೇತು ವಾ ಸತ್ತಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜನ್ತಿ। ಇಮಾ ಖೋ। ಭಿಕ್ಖವೇ। ತಿಸ್ಸೋ ಸಮ್ಪದಾತಿ। ಛಟ್ಠಂ।>
  text <೭॥ ಕಮ್ಮನ್ತಸುತ್ತಂ>
    text <೧೨೦>, <ತಿಸ್ಸೋ ಇಮಾ। ಭಿಕ್ಖವೇ। ವಿಪತ್ತಿಯೋ। ಕತಮಾ ತಿಸ್ಸೋ॥ ಕಮ್ಮನ್ತವಿಪತ್ತಿ। ಆಜೀವವಿಪತ್ತಿ। ದಿಟ್ಠಿವಿಪತ್ತಿ। ಕತಮಾ ಚ। ಭಿಕ್ಖವೇ। ಕಮ್ಮನ್ತವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತೀ ಹೋತಿ…ಪೇ॰… ಸಮ್ಫಪ್ಪಲಾಪೀ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಕಮ್ಮನ್ತವಿಪತ್ತಿ।>
    text <ಕತಮಾ ಚ। ಭಿಕ್ಖವೇ। ಆಜೀವವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾಆಜೀವೋ ಹೋತಿ। ಮಿಚ್ಛಾಆಜೀವೇನ ಜೀವಿಕಂ ಕಪ್ಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಆಜೀವವಿಪತ್ತಿ।>
    text <ಕತಮಾ ಚ। ಭಿಕ್ಖವೇ। ದಿಟ್ಠಿವಿಪತ್ತಿ॥ ಇಧ। ಭಿಕ್ಖವೇ। ಏಕಚ್ಚೋ ಮಿಚ್ಛಾದಿಟ್ಠಿಕೋ ಹೋತಿ ವಿಪರೀತದಸ್ಸನೋ ನತ್ಥಿ ದಿನ್ನಂ। ನತ್ಥಿ ಯಿಟ್ಠಂ…ಪೇ॰… ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ। ಅಯಂ ವುಚ್ಚತಿ। ಭಿಕ್ಖವೇ। ದಿಟ್ಠಿವಿಪತ್ತಿ। ಇಮಾ ಖೋ। ಭಿಕ್ಖವೇ। ತಿಸ್ಸೋ ವಿಪತ್ತಿಯೋತಿ।>
    text <ತಿಸ್ಸೋ ಇಮಾ। ಭಿಕ್ಖವೇ। ಸಮ್ಪದಾ। ಕತಮಾ ತಿಸ್ಸೋ॥ ಕಮ್ಮನ್ತಸಮ್ಪದಾ। ಆಜೀವಸಮ್ಪದಾ। ದಿಟ್ಠಿಸಮ್ಪದಾ। ಕತಮಾ ಚ। ಭಿಕ್ಖವೇ। ಕಮ್ಮನ್ತಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ…ಪೇ॰… ಸಮ್ಫಪ್ಪಲಾಪಾ ಪಟಿವಿರತೋ ಹೋತಿ। ಅಯಂ ವುಚ್ಚತಿ। ಭಿಕ್ಖವೇ। ಕಮ್ಮನ್ತಸಮ್ಪದಾ।>
    text <ಕತಮಾ ಚ। ಭಿಕ್ಖವೇ। ಆಜೀವಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾಆಜೀವೋ ಹೋತಿ। ಸಮ್ಮಾಆಜೀವೇನ ಜೀವಿಕಂ ಕಪ್ಪೇತಿ। ಅಯಂ ವುಚ್ಚತಿ। ಭಿಕ್ಖವೇ। ಆಜೀವಸಮ್ಪದಾ।>
    text <ಕತಮಾ ಚ। ಭಿಕ್ಖವೇ। ದಿಟ್ಠಿಸಮ್ಪದಾ॥ ಇಧ। ಭಿಕ್ಖವೇ। ಏಕಚ್ಚೋ ಸಮ್ಮಾದಿಟ್ಠಿಕೋ ಹೋತಿ ಅವಿಪರೀತದಸ್ಸನೋ ಅತ್ಥಿ ದಿನ್ನಂ। ಅತ್ಥಿ ಯಿಟ್ಠಂ…ಪೇ॰… ಯೇ ಇಮಞ್ಚ ಲೋಕಂ ಪರಞ್ಚ ಲೋಕಂ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದೇನ್ತೀತಿ। ಅಯಂ ವುಚ್ಚತಿ। ಭಿಕ್ಖವೇ। ದಿಟ್ಠಿಸಮ್ಪದಾ। ಇಮಾ ಖೋ। ಭಿಕ್ಖವೇ। ತಿಸ್ಸೋ ಸಮ್ಪದಾತಿ। ಸತ್ತಮಂ।>
  text <೮॥ ಪಠಮಸೋಚೇಯ್ಯಸುತ್ತಂ>
    text <೧೨೧>, <ತೀಣಿಮಾನಿ। ಭಿಕ್ಖವೇ। ಸೋಚೇಯ್ಯಾನಿ। ಕತಮಾನಿ ತೀಣಿ॥ ಕಾಯಸೋಚೇಯ್ಯಂ। ವಚೀಸೋಚೇಯ್ಯಂ। ಮನೋಸೋಚೇಯ್ಯಂ। ಕತಮಞ್ಚ। ಭಿಕ್ಖವೇ। ಕಾಯಸೋಚೇಯ್ಯಂ॥ ಇಧ। ಭಿಕ್ಖವೇ। ಏಕಚ್ಚೋ ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಕಾಮೇಸುಮಿಚ್ಛಾಚಾರಾ ಪಟಿವಿರತೋ ಹೋತಿ। ಇದಂ ವುಚ್ಚತಿ। ಭಿಕ್ಖವೇ। ಕಾಯಸೋಚೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ವಚೀಸೋಚೇಯ್ಯಂ॥ ಇಧ। ಭಿಕ್ಖವೇ। ಏಕಚ್ಚೋ ಮುಸಾವಾದಾ ಪಟಿವಿರತೋ ಹೋತಿ। ಪಿಸುಣಾಯ ವಾಚಾಯ ಪಟಿವಿರತೋ ಹೋತಿ। ಫರುಸಾಯ ವಾಚಾಯ ಪಟಿವಿರತೋ ಹೋತಿ। ಸಮ್ಫಪ್ಪಲಾಪಾ ಪಟಿವಿರತೋ ಹೋತಿ। ಇದಂ ವುಚ್ಚತಿ ಭಿಕ್ಖವೇ। ವಚೀಸೋಚೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ಮನೋಸೋಚೇಯ್ಯಂ॥ ಇಧ। ಭಿಕ್ಖವೇ। ಏಕಚ್ಚೋ ಅನಭಿಜ್ಝಾಲು ಹೋತಿ ಅಬ್ಯಾಪನ್ನಚಿತ್ತೋ ಸಮ್ಮಾದಿಟ್ಠಿಕೋ। ಇದಂ ವುಚ್ಚತಿ। ಭಿಕ್ಖವೇ। ಮನೋಸೋಚೇಯ್ಯಂ। ಇಮಾನಿ ಖೋ। ಭಿಕ್ಖವೇ। ತೀಣಿ ಸೋಚೇಯ್ಯಾನೀತಿ। ಅಟ್ಠಮಂ।>
  text <೯॥ ದುತಿಯಸೋಚೇಯ್ಯಸುತ್ತಂ>
    text <೧೨೨>, <ತೀಣಿಮಾನಿ। ಭಿಕ್ಖವೇ। ಸೋಚೇಯ್ಯಾನಿ। ಕತಮಾನಿ ತೀಣಿ॥ ಕಾಯಸೋಚೇಯ್ಯಂ। ವಚೀಸೋಚೇಯ್ಯಂ। ಮನೋಸೋಚೇಯ್ಯಂ। ಕತಮಞ್ಚ। ಭಿಕ್ಖವೇ। ಕಾಯಸೋಚೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಅಬ್ರಹ್ಮಚರಿಯಾ ಪಟಿವಿರತೋ ಹೋತಿ। ಇದಂ ವುಚ್ಚತಿ। ಭಿಕ್ಖವೇ। ಕಾಯಸೋಚೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ವಚೀಸೋಚೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಮುಸಾವಾದಾ ಪಟಿವಿರತೋ ಹೋತಿ। ಪಿಸುಣಾಯ ವಾಚಾಯ ಪಟಿವಿರತೋ ಹೋತಿ। ಫರುಸಾಯ ವಾಚಾಯ ಪಟಿವಿರತೋ ಹೋತಿ। ಸಮ್ಫಪ್ಪಲಾಪಾ ಪಟಿವಿರತೋ ಹೋತಿ। ಇದಂ ವುಚ್ಚತಿ। ಭಿಕ್ಖವೇ। ವಚೀಸೋಚೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ಮನೋಸೋಚೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಸನ್ತಂ ವಾ ಅಜ್ಝತ್ತಂ ಕಾಮಚ್ಛನ್ದಂ ಅತ್ಥಿ ಮೇ ಅಜ್ಝತ್ತಂ ಕಾಮಚ್ಛನ್ದೋತಿ ಪಜಾನಾತಿ। ಅಸನ್ತಂ ವಾ ಅಜ್ಝತ್ತಂ ಕಾಮಚ್ಛನ್ದಂ ನತ್ಥಿ ಮೇ ಅಜ್ಝತ್ತಂ ಕಾಮಚ್ಛನ್ದೋತಿ ಪಜಾನಾತಿ। ಯಥಾ ಚ ಅನುಪ್ಪನ್ನಸ್ಸ ಕಾಮಚ್ಛನ್ದಸ್ಸ ಉಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಉಪ್ಪನ್ನಸ್ಸ ಕಾಮಚ್ಛನ್ದಸ್ಸ ಪಹಾನಂ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಪಹೀನಸ್ಸ ಕಾಮಚ್ಛನ್ದಸ್ಸ ಆಯತಿಂ ಅನುಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಸನ್ತಂ ವಾ ಅಜ್ಝತ್ತಂ ಬ್ಯಾಪಾದಂ ಅತ್ಥಿ ಮೇ ಅಜ್ಝತ್ತಂ ಬ್ಯಾಪಾದೋತಿ ಪಜಾನಾತಿ। ಅಸನ್ತಂ ವಾ ಅಜ್ಝತ್ತಂ ಬ್ಯಾಪಾದಂ ನತ್ಥಿ ಮೇ ಅಜ್ಝತ್ತಂ ಬ್ಯಾಪಾದೋತಿ ಪಜಾನಾತಿ। ಯಥಾ ಚ ಅನುಪ್ಪನ್ನಸ್ಸ ಬ್ಯಾಪಾದಸ್ಸ ಉಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಉಪ್ಪನ್ನಸ್ಸ ಬ್ಯಾಪಾದಸ್ಸ ಪಹಾನಂ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಪಹೀನಸ್ಸ ಬ್ಯಾಪಾದಸ್ಸ ಆಯತಿಂ ಅನುಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಸನ್ತಂ ವಾ ಅಜ್ಝತ್ತಂ ಥಿನಮಿದ್ಧಂ ಅತ್ಥಿ ಮೇ ಅಜ್ಝತ್ತಂ ಥಿನಮಿದ್ಧನ್ತಿ ಪಜಾನಾತಿ। ಅಸನ್ತಂ ವಾ ಅಜ್ಝತ್ತಂ ಥಿನಮಿದ್ಧಂ ನತ್ಥಿ ಮೇ ಅಜ್ಝತ್ತಂ ಥಿನಮಿದ್ಧನ್ತಿ ಪಜಾನಾತಿ। ಯಥಾ ಚ ಅನುಪ್ಪನ್ನಸ್ಸ ಥಿನಮಿದ್ಧಸ್ಸ ಉಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಉಪ್ಪನ್ನಸ್ಸ ಥಿನಮಿದ್ಧಸ್ಸ ಪಹಾನಂ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಪಹೀನಸ್ಸ ಥಿನಮಿದ್ಧಸ್ಸ ಆಯತಿಂ ಅನುಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಸನ್ತಂ ವಾ ಅಜ್ಝತ್ತಂ ಉದ್ಧಚ್ಚಕುಕ್ಕುಚ್ಚಂ ಅತ್ಥಿ ಮೇ ಅಜ್ಝತ್ತಂ ಉದ್ಧಚ್ಚಕುಕ್ಕುಚ್ಚನ್ತಿ ಪಜಾನಾತಿ। ಅಸನ್ತಂ ವಾ ಅಜ್ಝತ್ತಂ ಉದ್ಧಚ್ಚಕುಕ್ಕುಚ್ಚಂ ನತ್ಥಿ ಮೇ ಅಜ್ಝತ್ತಂ ಉದ್ಧಚ್ಚಕುಕ್ಕುಚ್ಚನ್ತಿ ಪಜಾನಾತಿ। ಯಥಾ ಚ ಅನುಪ್ಪನ್ನಸ್ಸ ಉದ್ಧಚ್ಚಕುಕ್ಕುಚ್ಚಸ್ಸ ಉಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಉಪ್ಪನ್ನಸ್ಸ ಉದ್ಧಚ್ಚಕುಕ್ಕುಚ್ಚಸ್ಸ ಪಹಾನಂ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಪಹೀನಸ್ಸ ಉದ್ಧಚ್ಚಕುಕ್ಕುಚ್ಚಸ್ಸ ಆಯತಿಂ ಅನುಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಸನ್ತಂ ವಾ ಅಜ್ಝತ್ತಂ ವಿಚಿಕಿಚ್ಛಂ ಅತ್ಥಿ ಮೇ ಅಜ್ಝತ್ತಂ ವಿಚಿಕಿಚ್ಛಾತಿ ಪಜಾನಾತಿ। ಅಸನ್ತಂ ವಾ ಅಜ್ಝತ್ತಂ ವಿಚಿಕಿಚ್ಛಂ ನತ್ಥಿ ಮೇ ಅಜ್ಝತ್ತಂ ವಿಚಿಕಿಚ್ಛಾತಿ ಪಜಾನಾತಿ। ಯಥಾ ಚ ಅನುಪ್ಪನ್ನಾಯ ವಿಚಿಕಿಚ್ಛಾಯ ಉಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಉಪ್ಪನ್ನಾಯ ವಿಚಿಕಿಚ್ಛಾಯ ಪಹಾನಂ ಹೋತಿ। ತಞ್ಚ ಪಜಾನಾತಿ। ಯಥಾ ಚ ಪಹೀನಾಯ ವಿಚಿಕಿಚ್ಛಾಯ ಆಯತಿಂ ಅನುಪ್ಪಾದೋ ಹೋತಿ। ತಞ್ಚ ಪಜಾನಾತಿ। ಇದಂ ವುಚ್ಚತಿ। ಭಿಕ್ಖವೇ। ಮನೋಸೋಚೇಯ್ಯಂ। ಇಮಾನಿ ಖೋ। ಭಿಕ್ಖವೇ। ತೀಣಿ ಸೋಚೇಯ್ಯಾನೀತಿ।>
    block
      text <ಕಾಯಸುಚಿಂ ವಚೀಸುಚಿಂ। ಚೇತೋಸುಚಿಂ ಅನಾಸವಂ।>
      text <ಸುಚಿಂ ಸೋಚೇಯ್ಯಸಮ್ಪನ್ನಂ। ಆಹು ನಿನ್ಹಾತಪಾಪಕನ್ತಿ॥ ನವಮಂ।>
      text <ಕಾಯಮುನಿಂ ವಚೀಮುನಿಂ। ಚೇತೋಮುನಿಂ ಅನಾಸವಂ।>
      text <ಮುನಿಂ ಮೋನೇಯ್ಯಸಮ್ಪನ್ನಂ। ಆಹು ಸಬ್ಬಪ್ಪಹಾಯಿನನ್ತಿ॥ ದಸಮಂ।>
      text <ಆಪಾಯಿಕೋ ದುಲ್ಲಭೋ ಅಪ್ಪಮೇಯ್ಯಂ। ಆನೇಞ್ಜವಿಪತ್ತಿಸಮ್ಪದಾ।>
      text <ಅಪಣ್ಣಕೋ ಚ ಕಮ್ಮನ್ತೋ। ದ್ವೇ ಸೋಚೇಯ್ಯಾನಿ ಮೋನೇಯ್ಯನ್ತಿ॥>
  text <೧೦॥ ಮೋನೇಯ್ಯಸುತ್ತಂ>
    text <೧೨೩>, <ತೀಣಿಮಾನಿ। ಭಿಕ್ಖವೇ। ಮೋನೇಯ್ಯಾನಿ। ಕತಮಾನಿ ತೀಣಿ॥ ಕಾಯಮೋನೇಯ್ಯಂ। ವಚೀಮೋನೇಯ್ಯಂ। ಮನೋಮೋನೇಯ್ಯಂ। ಕತಮಞ್ಚ। ಭಿಕ್ಖವೇ। ಕಾಯಮೋನೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಪಾಣಾತಿಪಾತಾ ಪಟಿವಿರತೋ ಹೋತಿ। ಅದಿನ್ನಾದಾನಾ ಪಟಿವಿರತೋ ಹೋತಿ। ಅಬ್ರಹ್ಮಚರಿಯಾ ಪಟಿವಿರತೋ ಹೋತಿ। ಇದಂ ವುಚ್ಚತಿ। ಭಿಕ್ಖವೇ। ಕಾಯಮೋನೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ವಚೀಮೋನೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಮುಸಾವಾದಾ ಪಟಿವಿರತೋ ಹೋತಿ। ಪಿಸುಣಾಯ ವಾಚಾಯ ಪಟಿವಿರತೋ ಹೋತಿ। ಫರುಸಾಯ ವಾಚಾಯ ಪಟಿವಿರತೋ ಹೋತಿ। ಸಮ್ಫಪ್ಪಲಾಪಾ ಪಟಿವಿರತೋ ಹೋತಿ। ಇದಂ ವುಚ್ಚತಿ। ಭಿಕ್ಖವೇ। ವಚೀಮೋನೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ಮನೋಮೋನೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಆಸವಾನಂ ಖಯಾ ಅನಾಸವಂ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ದಿಟ್ಠೇವ ಧಮ್ಮೇ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಉಪಸಮ್ಪಜ್ಜ ವಿಹರತಿ। ಇದಂ ವುಚ್ಚತಿ। ಭಿಕ್ಖವೇ। ಮನೋಮೋನೇಯ್ಯಂ। ಇಮಾನಿ ಖೋ। ಭಿಕ್ಖವೇ। ತೀಣಿ ಮೋನೇಯ್ಯಾನೀತಿ।>
    stand <ಆಪಾಯಿಕವಗ್ಗೋ ದ್ವಾದಸಮೋ।>
    text <ತಸ್ಸುದ್ದಾನಂ>
