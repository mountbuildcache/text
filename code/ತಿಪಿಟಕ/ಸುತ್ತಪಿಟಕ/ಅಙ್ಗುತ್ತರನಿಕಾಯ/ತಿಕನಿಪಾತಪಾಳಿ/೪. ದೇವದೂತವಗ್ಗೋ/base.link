text <೪॥ ದೇವದೂತವಗ್ಗೋ>
  text <೧॥ಸಬ್ರಹ್ಮಕಸುತ್ತಂ>
    text <೩೧>, <ಸಬ್ರಹ್ಮಕಾನಿ। ಭಿಕ್ಖವೇ। ತಾನಿ ಕುಲಾನಿ ಯೇಸಂ ಪುತ್ತಾನಂ ಮಾತಾಪಿತರೋ ಅಜ್ಝಾಗಾರೇ ಪೂಜಿತಾ ಹೋನ್ತಿ। ಸಪುಬ್ಬಾಚರಿಯಕಾನಿ। ಭಿಕ್ಖವೇ। ತಾನಿ ಕುಲಾನಿ ಯೇಸಂ ಪುತ್ತಾನಂ ಮಾತಾಪಿತರೋ ಅಜ್ಝಾಗಾರೇ ಪೂಜಿತಾ ಹೋನ್ತಿ। ಸಾಹುನೇಯ್ಯಾನಿ। ಭಿಕ್ಖವೇ। ತಾನಿ ಕುಲಾನಿ ಯೇಸಂ ಪುತ್ತಾನಂ ಮಾತಾಪಿತರೋ ಅಜ್ಝಾಗಾರೇ ಪೂಜಿತಾ ಹೋನ್ತಿ। ಬ್ರಹ್ಮಾತಿ। ಭಿಕ್ಖವೇ। ಮಾತಾಪಿತೂನಂ ಏತಂ ಅಧಿವಚನಂ। ಪುಬ್ಬಾಚರಿಯಾತಿ। ಭಿಕ್ಖವೇ। ಮಾತಾಪಿತೂನಂ ಏತಂ ಅಧಿವಚನಂ। ಆಹುನೇಯ್ಯಾತಿ। ಭಿಕ್ಖವೇ। ಮಾತಾಪಿತೂನಂ ಏತಂ ಅಧಿವಚನಂ। ತಂ ಕಿಸ್ಸ ಹೇತು॥ ಬಹುಕಾರಾ। ಭಿಕ್ಖವೇ। ಮಾತಾಪಿತರೋ ಪುತ್ತಾನಂ। ಆಪಾದಕಾ ಪೋಸಕಾ। ಇಮಸ್ಸ ಲೋಕಸ್ಸ ದಸ್ಸೇತಾರೋತಿ।>
    block
      text <ಬ್ರಹ್ಮಾತಿ ಮಾತಾಪಿತರೋ। ಪುಬ್ಬಾಚರಿಯಾತಿ ವುಚ್ಚರೇ।>
      text <ಆಹುನೇಯ್ಯಾ ಚ ಪುತ್ತಾನಂ। ಪಜಾಯ ಅನುಕಮ್ಪಕಾ॥>
      text <ತಸ್ಮಾ ಹಿ ನೇ ನಮಸ್ಸೇಯ್ಯ। ಸಕ್ಕರೇಯ್ಯ ಚ ಪಣ್ಡಿತೋ।>
      text <ಅನ್ನೇನ ಅಥ ಪಾನೇನ। ವತ್ಥೇನ ಸಯನೇನ ಚ।>
      text <ಉಚ್ಛಾದನೇನ ನ್ಹಾಪನೇನ। ಪಾದಾನಂ ಧೋವನೇನ ಚ॥>
      text <ತಾಯ ನಂ ಪಾರಿಚರಿಯಾಯ। ಮಾತಾಪಿತೂಸು ಪಣ್ಡಿತಾ।>
      text <ಇಧೇವ ನಂ ಪಸಂಸನ್ತಿ। ಪೇಚ್ಚ ಸಗ್ಗೇ ಪಮೋದತೀತಿ॥ ಪಠಮಂ।>
      text <ಸಙ್ಖಾಯ ಲೋಕಸ್ಮಿಂ ಪರೋಪರಾನಿ।>
      text <ಯಸ್ಸಿಞ್ಜಿತಂ ನತ್ಥಿ ಕುಹಿಞ್ಚಿ ಲೋಕೇ।>
      text <ಸನ್ತೋ ವಿಧೂಮೋ ಅನೀಘೋ ನಿರಾಸೋ।>
      text <ಅತಾರಿ ಸೋ ಜಾತಿಜರನ್ತಿ ಬ್ರೂಮೀತಿ॥ ದುತಿಯಂ।>
      text <ಪಹಾನಂ ಕಾಮಸಞ್ಞಾನಂ। ದೋಮನಸ್ಸಾನ ಚೂಭಯಂ।>
      text <ಥಿನಸ್ಸ ಚ ಪನೂದನಂ। ಕುಕ್ಕುಚ್ಚಾನಂ ನಿವಾರಣಂ॥>
      text <ಉಪೇಕ್ಖಾಸತಿಸಂಸುದ್ಧಂ। ಧಮ್ಮತಕ್ಕಪುರೇಜವಂ।>
      text <ಅಞ್ಞಾವಿಮೋಕ್ಖಂ ಪಬ್ರೂಮಿ। ಅವಿಜ್ಜಾಯ ಪಭೇದನನ್ತಿ॥ ತತಿಯಂ।>
      text <ಲೋಭಜಂ ದೋಸಜಞ್ಚೇವ। ಮೋಹಜಞ್ಚಾಪವಿದ್ದಸು।>
      text <ಯಂ ತೇನ ಪಕತಂ ಕಮ್ಮಂ। ಅಪ್ಪಂ ವಾ ಯದಿ ವಾ ಬಹುಂ।>
      text <ಇಧೇವ ತಂ ವೇದನಿಯಂ। ವತ್ಥು ಅಞ್ಞಂ ನ ವಿಜ್ಜತಿ॥>
      text <ತಸ್ಮಾ ಲೋಭಞ್ಚ ದೋಸಞ್ಚ। ಮೋಹಜಞ್ಚಾಪಿ ವಿದ್ದಸು।>
      text <ವಿಜ್ಜಂ ಉಪ್ಪಾದಯಂ ಭಿಕ್ಖು। ಸಬ್ಬಾ ದುಗ್ಗತಿಯೋ ಜಹೇತಿ॥ ಚತುತ್ಥಂ।>
      text <ಸಬ್ಬದಾ ವೇ ಸುಖಂ ಸೇತಿ। ಬ್ರಾಹ್ಮಣೋ ಪರಿನಿಬ್ಬುತೋ।>
      text <ಯೋ ನ ಲಿಮ್ಪತಿ ಕಾಮೇಸು। ಸೀತಿಭೂತೋ ನಿರೂಪಧಿ॥>
      text <ಸಬ್ಬಾ ಆಸತ್ತಿಯೋ ಛೇತ್ವಾ। ವಿನೇಯ್ಯ ಹದಯೇ ದರಂ।>
      text <ಉಪಸನ್ತೋ ಸುಖಂ ಸೇತಿ। ಸನ್ತಿಂ ಪಪ್ಪುಯ್ಯ ಚೇತಸೋತಿ॥ ಪಞ್ಚಮಂ।>
      text <ಚತುಕ್ಕಣ್ಣೋ ಚತುದ್ವಾರೋ। ವಿಭತ್ತೋ ಭಾಗಸೋ ಮಿತೋ।>
      text <ಅಯೋಪಾಕಾರಪರಿಯನ್ತೋ। ಅಯಸಾ ಪಟಿಕುಜ್ಜಿತೋ॥>
      text <ತಸ್ಸ ಅಯೋಮಯಾ ಭೂಮಿ। ಜಲಿತಾ ತೇಜಸಾ ಯುತಾ।>
      text <ಸಮನ್ತಾ ಯೋಜನಸತಂ। ಫರಿತ್ವಾ ತಿಟ್ಠತಿ ಸಬ್ಬದಾತಿ॥>
      text <ಚೋದಿತಾ ದೇವದೂತೇಹಿ। ಯೇ ಪಮಜ್ಜನ್ತಿ ಮಾಣವಾ।>
      text <ತೇ ದೀಘರತ್ತಂ ಸೋಚನ್ತಿ। ಹೀನಕಾಯೂಪಗಾ ನರಾ॥>
      text <ಯೇ ಚ ಖೋ ದೇವದೂತೇಹಿ। ಸನ್ತೋ ಸಪ್ಪುರಿಸಾ ಇಧ।>
      text <ಚೋದಿತಾ ನಪ್ಪಮಜ್ಜನ್ತಿ। ಅರಿಯಧಮ್ಮೇ ಕುದಾಚನಂ॥>
      text <ಉಪಾದಾನೇ ಭಯಂ ದಿಸ್ವಾ। ಜಾತಿಮರಣಸಮ್ಭವೇ।>
      text <ಅನುಪಾದಾ ವಿಮುಚ್ಚನ್ತಿ। ಜಾತಿಮರಣಸಙ್ಖಯೇ॥>
      text <ತೇ ಅಪ್ಪಮತ್ತಾ ಸುಖಿನೋ। ದಿಟ್ಠಧಮ್ಮಾಭಿನಿಬ್ಬುತಾ।>
      text <ಸಬ್ಬವೇರಭಯಾತೀತಾ। ಸಬ್ಬದುಕ್ಖಂ ಉಪಚ್ಚಗುನ್ತಿ॥ ಛಟ್ಠಂ।>
      text <ಚಾತುದ್ದಸಿಂ ಪಞ್ಚದಸಿಂ। ಯಾ ಚ ಪಕ್ಖಸ್ಸ ಅಟ್ಠಮೀ।>
      text <ಪಾಟಿಹಾರಿಯಪಕ್ಖಞ್ಚ। ಅಟ್ಠಙ್ಗಸುಸಮಾಗತಂ।>
      text <ಉಪೋಸಥಂ ಉಪವಸೇಯ್ಯ। ಯೋಪಿಸ್ಸ ಮಾದಿಸೋ ನರೋತಿ॥>
      text <ಚಾತುದ್ದಸಿಂ ಪಞ್ಚದಸಿಂ। ಯಾ ಚ ಪಕ್ಖಸ್ಸ ಅಟ್ಠಮೀ।>
      text <ಪಾಟಿಹಾರಿಯಪಕ್ಖಞ್ಚ। ಅಟ್ಠಙ್ಗಸುಸಮಾಗತಂ।>
      text <ಉಪೋಸಥಂ ಉಪವಸೇಯ್ಯ। ಯೋಪಿಸ್ಸ ಮಾದಿಸೋ ನರೋತಿ॥>
      text <ಚಾತುದ್ದಸಿಂ ಪಞ್ಚದಸಿಂ। ಯಾ ಚ ಪಕ್ಖಸ್ಸ ಅಟ್ಠಮೀ।>
      text <ಪಾಟಿಹಾರಿಯಪಕ್ಖಞ್ಚ। ಅಟ್ಠಙ್ಗಸುಸಮಾಗತಂ।>
      text <ಉಪೋಸಥಂ ಉಪವಸೇಯ್ಯ। ಯೋಪಿಸ್ಸ ಮಾದಿಸೋ ನರೋತಿ॥>
      text <ಚಾತುದ್ದಸಿಂ ಪಞ್ಚದಸಿಂ। ಯಾ ಚ ಪಕ್ಖಸ್ಸ ಅಟ್ಠಮೀ।>
      text <ಪಾಟಿಹಾರಿಯಪಕ್ಖಞ್ಚ। ಅಟ್ಠಙ್ಗಸುಸಮಾಗತಂ।>
      text <ಉಪೋಸಥಂ ಉಪವಸೇಯ್ಯ। ಯೋಪಿಸ್ಸ ಮಾದಿಸೋ ನರೋತಿ॥>
      text <ಬ್ಯಾಧಿಧಮ್ಮಾ ಜರಾಧಮ್ಮಾ। ಅಥೋ ಮರಣಧಮ್ಮಿನೋ।>
      text <ಯಥಾಧಮ್ಮಾ ತಥಾಸನ್ತಾ। ಜಿಗುಚ್ಛನ್ತಿ ಪುಥುಜ್ಜನಾ॥>
      text <ಅಹಞ್ಚೇ ತಂ ಜಿಗುಚ್ಛೇಯ್ಯಂ। ಏವಂಧಮ್ಮೇಸು ಪಾಣಿಸು।>
      text <ನ ಮೇತಂ ಪತಿರೂಪಸ್ಸ। ಮಮ ಏವಂ ವಿಹಾರಿನೋ॥>
      text <ಸೋಹಂ ಏವಂ ವಿಹರನ್ತೋ। ಞತ್ವಾ ಧಮ್ಮಂ ನಿರೂಪಧಿಂ।>
      text <ಆರೋಗ್ಯೇ ಯೋಬ್ಬನಸ್ಮಿಞ್ಚ। ಜೀವಿತಸ್ಮಿಞ್ಚ ಯೇ ಮದಾ॥>
      text <ಸಬ್ಬೇ ಮದೇ ಅಭಿಭೋಸ್ಮಿ। ನೇಕ್ಖಮ್ಮೇ ದಟ್ಠು ಖೇಮತಂ।>
      text <ತಸ್ಸ ಮೇ ಅಹು ಉಸ್ಸಾಹೋ। ನಿಬ್ಬಾನಂ ಅಭಿಪಸ್ಸತೋ॥>
      text <ನಾಹಂ ಭಬ್ಬೋ ಏತರಹಿ। ಕಾಮಾನಿ ಪಟಿಸೇವಿತುಂ।>
      text <ಅನಿವತ್ತಿ ಭವಿಸ್ಸಾಮಿ। ಬ್ರಹ್ಮಚರಿಯಪರಾಯಣೋತಿ॥ ನವಮಂ।>
      text <ನತ್ಥಿ ಲೋಕೇ ರಹೋ ನಾಮ। ಪಾಪಕಮ್ಮಂ ಪಕುಬ್ಬತೋ।>
      text <ಅತ್ತಾ ತೇ ಪುರಿಸ ಜಾನಾತಿ। ಸಚ್ಚಂ ವಾ ಯದಿ ವಾ ಮುಸಾ॥>
      text <ಕಲ್ಯಾಣಂ ವತ ಭೋ ಸಕ್ಖಿ। ಅತ್ತಾನಂ ಅತಿಮಞ್ಞಸಿ।>
      text <ಯೋ ಸನ್ತಂ ಅತ್ತನಿ ಪಾಪಂ। ಅತ್ತಾನಂ ಪರಿಗೂಹಸಿ॥>
      text <ಪಸ್ಸನ್ತಿ ದೇವಾ ಚ ತಥಾಗತಾ ಚ।>
      text <ಲೋಕಸ್ಮಿಂ ಬಾಲಂ ವಿಸಮಂ ಚರನ್ತಂ।>
      text <ತಸ್ಮಾ ಹಿ ಅತ್ತಾಧಿಪತೇಯ್ಯಕೋ ಚ।>
      text <ಲೋಕಾಧಿಪೋ ಚ ನಿಪಕೋ ಚ ಝಾಯೀ॥>
      text <ಧಮ್ಮಾಧಿಪೋ ಚ ಅನುಧಮ್ಮಚಾರೀ।>
      text <ನ ಹೀಯತಿ ಸಚ್ಚಪರಕ್ಕಮೋ ಮುನಿ।>
      text <ಪಸಯ್ಹ ಮಾರಂ ಅಭಿಭುಯ್ಯ ಅನ್ತಕಂ।>
      text <ಯೋ ಚ ಫುಸೀ ಜಾತಿಕ್ಖಯಂ ಪಧಾನವಾ।>
      text <ಸೋ ತಾದಿಸೋ ಲೋಕವಿದೂ ಸುಮೇಧೋ।>
      text <ಸಬ್ಬೇಸು ಧಮ್ಮೇಸು ಅತಮ್ಮಯೋ ಮುನೀತಿ॥ ದಸಮಂ।>
      text <ಬ್ರಹ್ಮ ಆನನ್ದ ಸಾರಿಪುತ್ತೋ। ನಿದಾನಂ ಹತ್ಥಕೇನ ಚ।>
      text <ದೂತಾ ದುವೇ ಚ ರಾಜಾನೋ। ಸುಖುಮಾಲಾಧಿಪತೇಯ್ಯೇನ ಚಾತಿ॥>
  text <೨॥ ಆನನ್ದಸುತ್ತಂ>
    text <೩೨>, <ಅಥ ಖೋ ಆಯಸ್ಮಾ ಆನನ್ದೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ>
    text <ಸಿಯಾ ನು ಖೋ। ಭನ್ತೇ। ಭಿಕ್ಖುನೋ ತಥಾರೂಪೋ ಸಮಾಧಿಪಟಿಲಾಭೋ ಯಥಾ ಇಮಸ್ಮಿಞ್ಚ ಸವಿಞ್ಞಾಣಕೇ ಕಾಯೇ ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಬಹಿದ್ಧಾ ಚ ಸಬ್ಬನಿಮಿತ್ತೇಸು ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಯಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರತೋ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ ತಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರೇಯ್ಯಾತಿ॥ ಸಿಯಾ। ಆನನ್ದ। ಭಿಕ್ಖುನೋ ತಥಾರೂಪೋ ಸಮಾಧಿಪಟಿಲಾಭೋ ಯಥಾ ಇಮಸ್ಮಿಞ್ಚ ಸವಿಞ್ಞಾಣಕೇ ಕಾಯೇ ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಬಹಿದ್ಧಾ ಚ ಸಬ್ಬನಿಮಿತ್ತೇಸು ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಯಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರತೋ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ ತಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರೇಯ್ಯಾತಿ।>
    text <ಯಥಾ ಕಥಂ ಪನ। ಭನ್ತೇ। ಸಿಯಾ ಭಿಕ್ಖುನೋ ತಥಾರೂಪೋ ಸಮಾಧಿಪಟಿಲಾಭೋ ಯಥಾ ಇಮಸ್ಮಿಞ್ಚ ಸವಿಞ್ಞಾಣಕೇ ಕಾಯೇ ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಬಹಿದ್ಧಾ ಚ ಸಬ್ಬನಿಮಿತ್ತೇಸು ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಯಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರತೋ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ ತಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರೇಯ್ಯಾತಿ॥>
    text <ಇಧಾನನ್ದ। ಭಿಕ್ಖುನೋ ಏವಂ ಹೋತಿ ಏತಂ ಸನ್ತಂ ಏತಂ ಪಣೀತಂ ಯದಿದಂ ಸಬ್ಬಸಙ್ಖಾರಸಮಥೋ ಸಬ್ಬೂಪಧಿಪಟಿನಿಸ್ಸಗ್ಗೋ ತಣ್ಹಾಕ್ಖಯೋ ವಿರಾಗೋ ನಿರೋಧೋ ನಿಬ್ಬಾನನ್ತಿ। ಏವಂ ಖೋ। ಆನನ್ದ। ಸಿಯಾ ಭಿಕ್ಖುನೋ ತಥಾರೂಪೋ ಸಮಾಧಿಪಟಿಲಾಭೋ ಯಥಾ ಇಮಸ್ಮಿಞ್ಚ ಸವಿಞ್ಞಾಣಕೇ ಕಾಯೇ ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಬಹಿದ್ಧಾ ಚ ಸಬ್ಬನಿಮಿತ್ತೇಸು ಅಹಙ್ಕಾರಮಮಙ್ಕಾರಮಾನಾನುಸಯಾ ನಾಸ್ಸು। ಯಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರತೋ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ ತಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರೇಯ್ಯಾತಿ।>
    text <ಇದಞ್ಚ ಪನ ಮೇತಂ। ಆನನ್ದ। ಸನ್ಧಾಯ ಭಾಸಿತಂ ಪಾರಾಯನೇ ಪುಣ್ಣಕಪಞ್ಹೇ>
  text <೩॥ ಸಾರಿಪುತ್ತಸುತ್ತಂ>
    text <೩೩>, <ಅಥ ಖೋ ಆಯಸ್ಮಾ ಸಾರಿಪುತ್ತೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನಂ ಖೋ ಆಯಸ್ಮನ್ತಂ ಸಾರಿಪುತ್ತಂ ಭಗವಾ ಏತದವೋಚ ಸಂಖಿತ್ತೇನಪಿ ಖೋ ಅಹಂ। ಸಾರಿಪುತ್ತ। ಧಮ್ಮಂ ದೇಸೇಯ್ಯಂ। ವಿತ್ಥಾರೇನಪಿ ಖೋ ಅಹಂ। ಸಾರಿಪುತ್ತ। ಧಮ್ಮಂ ದೇಸೇಯ್ಯಂ। ಸಂಖಿತ್ತವಿತ್ಥಾರೇನಪಿ ಖೋ ಅಹಂ। ಸಾರಿಪುತ್ತ। ಧಮ್ಮಂ ದೇಸೇಯ್ಯಂ। ಅಞ್ಞಾತಾರೋ ಚ ದುಲ್ಲಭಾತಿ। ಏತಸ್ಸ। ಭಗವಾ। ಕಾಲೋ। ಏತಸ್ಸ। ಸುಗತ। ಕಾಲೋ ಯಂ ಭಗವಾ ಸಂಖಿತ್ತೇನಪಿ ಧಮ್ಮಂ ದೇಸೇಯ್ಯ। ವಿತ್ಥಾರೇನಪಿ ಧಮ್ಮಂ ದೇಸೇಯ್ಯ। ಸಂಖಿತ್ತವಿತ್ಥಾರೇನಪಿ ಧಮ್ಮಂ ದೇಸೇಯ್ಯ। ಭವಿಸ್ಸನ್ತಿ ಧಮ್ಮಸ್ಸ ಅಞ್ಞಾತಾರೋತಿ।>
    text <ತಸ್ಮಾತಿಹ। ಸಾರಿಪುತ್ತ। ಏವಂ ಸಿಕ್ಖಿತಬ್ಬಂ ಇಮಸ್ಮಿಞ್ಚ ಸವಿಞ್ಞಾಣಕೇ ಕಾಯೇ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಭವಿಸ್ಸನ್ತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಸು ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಭವಿಸ್ಸನ್ತಿ। ಯಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರತೋ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ ತಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರಿಸ್ಸಾಮಾತಿ। ಏವಞ್ಹಿ ಖೋ। ಸಾರಿಪುತ್ತ। ಸಿಕ್ಖಿತಬ್ಬಂ।>
    text <ಯತೋ ಚ ಖೋ। ಸಾರಿಪುತ್ತ। ಭಿಕ್ಖುನೋ ಇಮಸ್ಮಿಞ್ಚ ಸವಿಞ್ಞಾಣಕೇ ಕಾಯೇ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ। ಬಹಿದ್ಧಾ ಚ ಸಬ್ಬನಿಮಿತ್ತೇಸು ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ। ಯಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರತೋ ಅಹಙ್ಕಾರಮಮಙ್ಕಾರಮಾನಾನುಸಯಾ ನ ಹೋನ್ತಿ ತಞ್ಚ ಚೇತೋವಿಮುತ್ತಿಂ ಪಞ್ಞಾವಿಮುತ್ತಿಂ ಉಪಸಮ್ಪಜ್ಜ ವಿಹರತಿ। ಅಯಂ ವುಚ್ಚತಿ। ಸಾರಿಪುತ್ತ ಭಿಕ್ಖು ಅಚ್ಛೇಚ್ಛಿ ತಣ್ಹಂ। ವಿವತ್ತಯಿ ಸಂಯೋಜನಂ। ಸಮ್ಮಾ ಮಾನಾಭಿಸಮಯಾ ಅನ್ತಮಕಾಸಿ ದುಕ್ಖಸ್ಸ। ಇದಞ್ಚ ಪನ ಮೇತಂ। ಸಾರಿಪುತ್ತ। ಸನ್ಧಾಯ ಭಾಸಿತಂ ಪಾರಾಯನೇ ಉದಯಪಞ್ಹೇ>
  text <೪॥ ನಿದಾನಸುತ್ತಂ>
    text <೩೪>, <ತೀಣಿಮಾನಿ। ಭಿಕ್ಖವೇ। ನಿದಾನಾನಿ ಕಮ್ಮಾನಂ ಸಮುದಯಾಯ। ಕತಮಾನಿ ತೀಣಿ॥ ಲೋಭೋ ನಿದಾನಂ ಕಮ್ಮಾನಂ ಸಮುದಯಾಯ। ದೋಸೋ ನಿದಾನಂ ಕಮ್ಮಾನಂ ಸಮುದಯಾಯ। ಮೋಹೋ ನಿದಾನಂ ಕಮ್ಮಾನಂ ಸಮುದಯಾಯ।>
    text <ಯಂ। ಭಿಕ್ಖವೇ। ಲೋಭಪಕತಂ ಕಮ್ಮಂ ಲೋಭಜಂ ಲೋಭನಿದಾನಂ ಲೋಭಸಮುದಯಂ। ಯತ್ಥಸ್ಸ ಅತ್ತಭಾವೋ ನಿಬ್ಬತ್ತತಿ ತತ್ಥ ತಂ ಕಮ್ಮಂ ವಿಪಚ್ಚತಿ। ಯತ್ಥ ತಂ ಕಮ್ಮಂ ವಿಪಚ್ಚತಿ ತತ್ಥ ತಸ್ಸ ಕಮ್ಮಸ್ಸ ವಿಪಾಕಂ ಪಟಿಸಂವೇದೇತಿ। ದಿಟ್ಠೇ ವಾ ಧಮ್ಮೇ ಉಪಪಜ್ಜ ವಾ ಅಪರೇ ವಾ ಪರಿಯಾಯೇ।>
    text <ಯಂ। ಭಿಕ್ಖವೇ। ದೋಸಪಕತಂ ಕಮ್ಮಂ ದೋಸಜಂ ದೋಸನಿದಾನಂ ದೋಸಸಮುದಯಂ। ಯತ್ಥಸ್ಸ ಅತ್ತಭಾವೋ ನಿಬ್ಬತ್ತತಿ ತತ್ಥ ತಂ ಕಮ್ಮಂ ವಿಪಚ್ಚತಿ। ಯತ್ಥ ತಂ ಕಮ್ಮಂ ವಿಪಚ್ಚತಿ ತತ್ಥ ತಸ್ಸ ಕಮ್ಮಸ್ಸ ವಿಪಾಕಂ ಪಟಿಸಂವೇದೇತಿ। ದಿಟ್ಠೇ ವಾ ಧಮ್ಮೇ ಉಪಪಜ್ಜ ವಾ ಅಪರೇ ವಾ ಪರಿಯಾಯೇ।>
    text <ಯಂ। ಭಿಕ್ಖವೇ। ಮೋಹಪಕತಂ ಕಮ್ಮಂ ಮೋಹಜಂ ಮೋಹನಿದಾನಂ ಮೋಹಸಮುದಯಂ। ಯತ್ಥಸ್ಸ ಅತ್ತಭಾವೋ ನಿಬ್ಬತ್ತತಿ ತತ್ಥ ತಂ ಕಮ್ಮಂ ವಿಪಚ್ಚತಿ। ಯತ್ಥ ತಂ ಕಮ್ಮಂ ವಿಪಚ್ಚತಿ ತತ್ಥ ತಸ್ಸ ಕಮ್ಮಸ್ಸ ವಿಪಾಕಂ ಪಟಿಸಂವೇದೇತಿ। ದಿಟ್ಠೇ ವಾ ಧಮ್ಮೇ ಉಪಪಜ್ಜ ವಾ ಅಪರೇ ವಾ ಪರಿಯಾಯೇ।>
    text <ಸೇಯ್ಯಥಾಪಿ। ಭಿಕ್ಖವೇ। ಬೀಜಾನಿ ಅಖಣ್ಡಾನಿ ಅಪೂತೀನಿ ಅವಾತಾತಪಹತಾನಿ ಸಾರಾದಾನಿ ಸುಖಸಯಿತಾನಿ ಸುಖೇತ್ತೇ ಸುಪರಿಕಮ್ಮಕತಾಯ ಭೂಮಿಯಾ ನಿಕ್ಖಿತ್ತಾನಿ। ದೇವೋ ಚ ಸಮ್ಮಾಧಾರಂ ಅನುಪ್ಪವೇಚ್ಛೇಯ್ಯ। ಏವಸ್ಸು ತಾನಿ। ಭಿಕ್ಖವೇ। ಬೀಜಾನಿ ವುದ್ಧಿಂ ವಿರುಳ್ಹಿಂ ವೇಪುಲ್ಲಂ ಆಪಜ್ಜೇಯ್ಯುಂ। ಏವಮೇವಂ ಖೋ। ಭಿಕ್ಖವೇ। ಯಂ ಲೋಭಪಕತಂ ಕಮ್ಮಂ ಲೋಭಜಂ ಲೋಭನಿದಾನಂ ಲೋಭಸಮುದಯಂ। ಯತ್ಥಸ್ಸ ಅತ್ತಭಾವೋ ನಿಬ್ಬತ್ತತಿ ತತ್ಥ ತಂ ಕಮ್ಮಂ ವಿಪಚ್ಚತಿ। ಯತ್ಥ ತಂ ಕಮ್ಮಂ ವಿಪಚ್ಚತಿ ತತ್ಥ ತಸ್ಸ ಕಮ್ಮಸ್ಸ ವಿಪಾಕಂ ಪಟಿಸಂವೇದೇತಿ। ದಿಟ್ಠೇ ವಾ ಧಮ್ಮೇ ಉಪಪಜ್ಜ ವಾ ಅಪರೇ ವಾ ಪರಿಯಾಯೇ।>
    text <ಯಂ ದೋಸಪಕತಂ ಕಮ್ಮಂ…ಪೇ॰… ಯಂ ಮೋಹಪಕತಂ ಕಮ್ಮಂ ಮೋಹಜಂ ಮೋಹನಿದಾನಂ ಮೋಹಸಮುದಯಂ। ಯತ್ಥಸ್ಸ ಅತ್ತಭಾವೋ ನಿಬ್ಬತ್ತತಿ ತತ್ಥ ತಂ ಕಮ್ಮಂ ವಿಪಚ್ಚತಿ। ಯತ್ಥ ತಂ ಕಮ್ಮಂ ವಿಪಚ್ಚತಿ ತತ್ಥ ತಸ್ಸ ಕಮ್ಮಸ್ಸ ವಿಪಾಕಂ ಪಟಿಸಂವೇದೇತಿ। ದಿಟ್ಠೇ ವಾ ಧಮ್ಮೇ ಉಪಪಜ್ಜ ವಾ ಅಪರೇ ವಾ ಪರಿಯಾಯೇ। ಇಮಾನಿ ಖೋ। ಭಿಕ್ಖವೇ। ತೀಣಿ ನಿದಾನಾನಿ ಕಮ್ಮಾನಂ ಸಮುದಯಾಯ।>
    text <ತೀಣಿಮಾನಿ। ಭಿಕ್ಖವೇ। ನಿದಾನಾನಿ ಕಮ್ಮಾನಂ ಸಮುದಯಾಯ। ಕತಮಾನಿ ತೀಣಿ॥ ಅಲೋಭೋ ನಿದಾನಂ ಕಮ್ಮಾನಂ ಸಮುದಯಾಯ। ಅದೋಸೋ ನಿದಾನಂ ಕಮ್ಮಾನಂ ಸಮುದಯಾಯ। ಅಮೋಹೋ ನಿದಾನಂ ಕಮ್ಮಾನಂ ಸಮುದಯಾಯ।>
    text <ಯಂ। ಭಿಕ್ಖವೇ। ಅಲೋಭಪಕತಂ ಕಮ್ಮಂ ಅಲೋಭಜಂ ಅಲೋಭನಿದಾನಂ ಅಲೋಭಸಮುದಯಂ। ಲೋಭೇ ವಿಗತೇ ಏವಂ ತಂ ಕಮ್ಮಂ ಪಹೀನಂ ಹೋತಿ ಉಚ್ಛಿನ್ನಮೂಲಂ ತಾಲಾವತ್ಥುಕತಂ ಅನಭಾವಙ್ಕತಂ ಆಯತಿಂ ಅನುಪ್ಪಾದಧಮ್ಮಂ।>
    text <ಯಂ। ಭಿಕ್ಖವೇ। ಅದೋಸಪಕತಂ ಕಮ್ಮಂ ಅದೋಸಜಂ ಅದೋಸನಿದಾನಂ ಅದೋಸಸಮುದಯಂ। ದೋಸೇ ವಿಗತೇ ಏವಂ ತಂ ಕಮ್ಮಂ ಪಹೀನಂ ಹೋತಿ ಉಚ್ಛಿನ್ನಮೂಲಂ ತಾಲಾವತ್ಥುಕತಂ ಅನಭಾವಙ್ಕತಂ ಆಯತಿಂ ಅನುಪ್ಪಾದಧಮ್ಮಂ।>
    text <ಯಂ। ಭಿಕ್ಖವೇ। ಅಮೋಹಪಕತಂ ಕಮ್ಮಂ ಅಮೋಹಜಂ ಅಮೋಹನಿದಾನಂ ಅಮೋಹಸಮುದಯಂ। ಮೋಹೇ ವಿಗತೇ ಏವಂ ತಂ ಕಮ್ಮಂ ಪಹೀನಂ ಹೋತಿ ಉಚ್ಛಿನ್ನಮೂಲಂ ತಾಲಾವತ್ಥುಕತಂ ಅನಭಾವಙ್ಕತಂ ಆಯತಿಂ ಅನುಪ್ಪಾದಧಮ್ಮಂ।>
    text <ಸೇಯ್ಯಥಾಪಿ। ಭಿಕ್ಖವೇ। ಬೀಜಾನಿ ಅಖಣ್ಡಾನಿ ಅಪೂತೀನಿ ಅವಾತಾತಪಹತಾನಿ ಸಾರಾದಾನಿ ಸುಖಸಯಿತಾನಿ। ತಾನಿ ಪುರಿಸೋ ಅಗ್ಗಿನಾ ಡಹೇಯ್ಯ। ಅಗ್ಗಿನಾ ಡಹಿತ್ವಾ ಮಸಿಂ ಕರೇಯ್ಯ। ಮಸಿಂ ಕರಿತ್ವಾ ಮಹಾವಾತೇ ವಾ ಓಫುಣೇಯ್ಯ ನದಿಯಾ ವಾ ಸೀಘಸೋತಾಯ ಪವಾಹೇಯ್ಯ। ಏವಸ್ಸು ತಾನಿ। ಭಿಕ್ಖವೇ। ಬೀಜಾನಿ ಉಚ್ಛಿನ್ನಮೂಲಾನಿ ತಾಲಾವತ್ಥುಕತಾನಿ ಅನಭಾವಙ್ಕತಾನಿ ಆಯತಿಂ ಅನುಪ್ಪಾದಧಮ್ಮಾನಿ। ಏವಮೇವಂ ಖೋ। ಭಿಕ್ಖವೇ। ಯಂ ಅಲೋಭಪಕತಂ ಕಮ್ಮಂ ಅಲೋಭಜಂ ಅಲೋಭನಿದಾನಂ ಅಲೋಭಸಮುದಯಂ। ಲೋಭೇ ವಿಗತೇ ಏವಂ ತಂ ಕಮ್ಮಂ ಪಹೀನಂ ಹೋತಿ ಉಚ್ಛಿನ್ನಮೂಲಂ ತಾಲಾವತ್ಥುಕತಂ ಅನಭಾವಙ್ಕತಂ ಆಯತಿಂ ಅನುಪ್ಪಾದಧಮ್ಮಂ।>
    text <ಯಂ ಅದೋಸಪಕತಂ ಕಮ್ಮಂ…ಪೇ॰… ಯಂ ಅಮೋಹಪಕತಂ ಕಮ್ಮಂ ಅಮೋಹಜಂ ಅಮೋಹನಿದಾನಂ ಅಮೋಹಸಮುದಯಂ। ಮೋಹೇ ವಿಗತೇ ಏವಂ ತಂ ಕಮ್ಮಂ ಪಹೀನಂ ಹೋತಿ…ಪೇ॰… ಆಯತಿಂ ಅನುಪ್ಪಾದಧಮ್ಮಂ। ಇಮಾನಿ ಖೋ। ಭಿಕ್ಖವೇ। ತೀಣಿ ನಿದಾನಾನಿ ಕಮ್ಮಾನಂ ಸಮುದಯಾಯಾತಿ।>
  text <೫॥ ಹತ್ಥಕಸುತ್ತಂ>
    text <೩೫>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಆಳವಿಯಂ ವಿಹರತಿ ಗೋಮಗ್ಗೇ ಸಿಂಸಪಾವನೇ ಪಣ್ಣಸನ್ಥರೇ। ಅಥ ಖೋ ಹತ್ಥಕೋ ಆಳವಕೋ ಜಙ್ಘಾವಿಹಾರಂ ಅನುಚಙ್ಕಮಮಾನೋ ಅನುವಿಚರಮಾನೋ ಅದ್ದಸ ಭಗವನ್ತಂ ಗೋಮಗ್ಗೇ ಸಿಂಸಪಾವನೇ ಪಣ್ಣಸನ್ಥರೇ ನಿಸಿನ್ನಂ। ದಿಸ್ವಾ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಹತ್ಥಕೋ ಆಳವಕೋ ಭಗವನ್ತಂ ಏತದವೋಚ ಕಚ್ಚಿ। ಭನ್ತೇ। ಭಗವಾ ಸುಖಮಸಯಿತ್ಥಾತಿ॥ ಏವಂ। ಕುಮಾರ। ಸುಖಮಸಯಿತ್ಥಂ। ಯೇ ಚ ಪನ ಲೋಕೇ ಸುಖಂ ಸೇನ್ತಿ। ಅಹಂ ತೇಸಂ ಅಞ್ಞತರೋತಿ।>
    text <ಸೀತಾ। ಭನ್ತೇ। ಹೇಮನ್ತಿಕಾ ರತ್ತಿ। ಅನ್ತರಟ್ಠಕೋ ಹಿಮಪಾತಸಮಯೋ। ಖರಾ ಗೋಕಣ್ಟಕಹತಾ ಭೂಮಿ। ತನುಕೋ ಪಣ್ಣಸನ್ಥರೋ। ವಿರಳಾನಿ ರುಕ್ಖಸ್ಸ ಪತ್ತಾನಿ। ಸೀತಾನಿ ಕಾಸಾಯಾನಿ ವತ್ಥಾನಿ। ಸೀತೋ ಚ ವೇರಮ್ಭೋ ವಾತೋ ವಾಯತಿ। ಅಥ ಚ ಪನ ಭಗವಾ ಏವಮಾಹ ಏವಂ। ಕುಮಾರ। ಸುಖಮಸಯಿತ್ಥಂ। ಯೇ ಚ ಪನ ಲೋಕೇ ಸುಖಂ ಸೇನ್ತಿ। ಅಹಂ ತೇಸಂ ಅಞ್ಞತರೋತಿ।>
    text <ತೇನ ಹಿ। ಕುಮಾರ। ತಞ್ಞೇವೇತ್ಥ ಪಟಿಪುಚ್ಛಿಸ್ಸಾಮಿ। ಯಥಾ ತೇ ಖಮೇಯ್ಯ ತಥಾ ನಂ ಬ್ಯಾಕರೇಯ್ಯಾಸಿ। ತಂ ಕಿಂ ಮಞ್ಞಸಿ। ಕುಮಾರ। ಇಧಸ್ಸ ಗಹಪತಿಸ್ಸ ವಾ ಗಹಪತಿಪುತ್ತಸ್ಸ ವಾ ಕೂಟಾಗಾರಂ ಉಲ್ಲಿತ್ತಾವಲಿತ್ತಂ ನಿವಾತಂ ಫುಸಿತಗ್ಗಳಂ ಪಿಹಿತವಾತಪಾನಂ। ತತ್ರಸ್ಸ ಪಲ್ಲಙ್ಕೋ ಗೋನಕತ್ಥತೋ ಪಟಿಕತ್ಥತೋ ಪಟಲಿಕತ್ಥತೋ ಕದಲಿಮಿಗಪವರಪಚ್ಚತ್ಥರಣೋ ಸಉತ್ತರಚ್ಛದೋ ಉಭತೋ ಲೋಹಿತಕೂಪಧಾನೋ। ತೇಲಪ್ಪದೀಪೋ ಚೇತ್ಥ ಝಾಯೇಯ್ಯ। ಚತಸ್ಸೋ ಚ ಪಜಾಪತಿಯೋ ಮನಾಪಾಮನಾಪೇನ ಪಚ್ಚುಪಟ್ಠಿತಾ ಅಸ್ಸು। ತಂ ಕಿಂ ಮಞ್ಞಸಿ। ಕುಮಾರ। ಸುಖಂ ವಾ ಸೋ ಸಯೇಯ್ಯ ನೋ ವಾ॥ ಕಥಂ ವಾ ತೇ ಏತ್ಥ ಹೋತೀತಿ॥ ಸುಖಂ ಸೋ। ಭನ್ತೇ। ಸಯೇಯ್ಯ। ಯೇ ಚ ಪನ ಲೋಕೇ ಸುಖಂ ಸೇನ್ತಿ। ಸೋ ತೇಸಂ ಅಞ್ಞತರೋತಿ।>
    text <ತಂ ಕಿಂ ಮಞ್ಞಸಿ। ಕುಮಾರ। ಅಪಿ ನು ತಸ್ಸ ಗಹಪತಿಸ್ಸ ವಾ ಗಹಪತಿಪುತ್ತಸ್ಸ ವಾ ಉಪ್ಪಜ್ಜೇಯ್ಯುಂ ರಾಗಜಾ ಪರಿಳಾಹಾ ಕಾಯಿಕಾ ವಾ ಚೇತಸಿಕಾ ವಾ ಯೇಹಿ ಸೋ ರಾಗಜೇಹಿ ಪರಿಳಾಹೇಹಿ ಪರಿಡಯ್ಹಮಾನೋ ದುಕ್ಖಂ ಸಯೇಯ್ಯಾತಿ॥ ಏವಂ। ಭನ್ತೇತಿ।>
    text <ಯೇಹಿ ಖೋ ಸೋ। ಕುಮಾರ। ಗಹಪತಿ ವಾ ಗಹಪತಿಪುತ್ತೋ ವಾ ರಾಗಜೇಹಿ ಪರಿಳಾಹೇಹಿ ಪರಿಡಯ್ಹಮಾನೋ ದುಕ್ಖಂ ಸಯೇಯ್ಯ। ಸೋ ರಾಗೋ ತಥಾಗತಸ್ಸ ಪಹೀನೋ ಉಚ್ಛಿನ್ನಮೂಲೋ ತಾಲಾವತ್ಥುಕತೋ ಅನಭಾವಙ್ಕತೋ ಆಯತಿಂ ಅನುಪ್ಪಾದಧಮ್ಮೋ। ತಸ್ಮಾಹಂ ಸುಖಮಸಯಿತ್ಥಂ।>
    text <ತಂ ಕಿಂ ಮಞ್ಞಸಿ। ಕುಮಾರ। ಅಪಿ ನು ತಸ್ಸ ಗಹಪತಿಸ್ಸ ವಾ ಗಹಪತಿಪುತ್ತಸ್ಸ ವಾ ಉಪ್ಪಜ್ಜೇಯ್ಯುಂ ದೋಸಜಾ ಪರಿಳಾಹಾ…ಪೇ॰… ಮೋಹಜಾ ಪರಿಳಾಹಾ ಕಾಯಿಕಾ ವಾ ಚೇತಸಿಕಾ ವಾ ಯೇಹಿ ಸೋ ಮೋಹಜೇಹಿ ಪರಿಳಾಹೇಹಿ ಪರಿಡಯ್ಹಮಾನೋ ದುಕ್ಖಂ ಸಯೇಯ್ಯಾತಿ॥ ಏವಂ। ಭನ್ತೇತಿ।>
    text <ಯೇ ಹಿ ಖೋ ಸೋ। ಕುಮಾರ। ಗಹಪತಿ ವಾ ಗಹಪತಿಪುತ್ತೋ ವಾ ಮೋಹಜೇಹಿ ಪರಿಳಾಹೇಹಿ ಪರಿಡಯ್ಹಮಾನೋ ದುಕ್ಖಂ ಸಯೇಯ್ಯ। ಸೋ ಮೋಹೋ ತಥಾಗತಸ್ಸ ಪಹೀನೋ ಉಚ್ಛಿನ್ನಮೂಲೋ ತಾಲಾವತ್ಥುಕತೋ ಅನಭಾವಙ್ಕತೋ ಆಯತಿಂ ಅನುಪ್ಪಾದಧಮ್ಮೋ। ತಸ್ಮಾಹಂ ಸುಖಮಸಯಿತ್ಥನ್ತಿ।>
  text <೬॥ ದೇವದೂತಸುತ್ತಂ>
    text <೩೬>, <ತೀಣಿಮಾನಿ। ಭಿಕ್ಖವೇ। ದೇವದೂತಾನಿ। ಕತಮಾನಿ ತೀಣಿ॥ ಇಧ। ಭಿಕ್ಖವೇ। ಏಕಚ್ಚೋ ಕಾಯೇನ ದುಚ್ಚರಿತಂ ಚರತಿ। ವಾಚಾಯ ದುಚ್ಚರಿತಂ ಚರತಿ। ಮನಸಾ ದುಚ್ಚರಿತಂ ಚರತಿ। ಸೋ ಕಾಯೇನ ದುಚ್ಚರಿತಂ ಚರಿತ್ವಾ। ವಾಚಾಯ ದುಚ್ಚರಿತಂ ಚರಿತ್ವಾ। ಮನಸಾ ದುಚ್ಚರಿತಂ ಚರಿತ್ವಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ತಮೇನಂ। ಭಿಕ್ಖವೇ। ನಿರಯಪಾಲಾ ನಾನಾಬಾಹಾಸು ಗಹೇತ್ವಾ ಯಮಸ್ಸ ರಞ್ಞೋ ದಸ್ಸೇನ್ತಿ ಅಯಂ। ದೇವ। ಪುರಿಸೋ ಅಮತ್ತೇಯ್ಯೋ ಅಪೇತ್ತೇಯ್ಯೋ ಅಸಾಮಞ್ಞೋ ಅಬ್ರಹ್ಮಞ್ಞೋ। ನ ಕುಲೇ ಜೇಟ್ಠಾಪಚಾಯೀ। ಇಮಸ್ಸ ದೇವೋ ದಣ್ಡಂ ಪಣೇತೂತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಪಠಮಂ ದೇವದೂತಂ ಸಮನುಯುಞ್ಜತಿ ಸಮನುಗಾಹತಿ ಸಮನುಭಾಸತಿ ಅಮ್ಭೋ। ಪುರಿಸ। ನ ತ್ವಂ ಅದ್ದಸ ಮನುಸ್ಸೇಸು ಪಠಮಂ ದೇವದೂತಂ ಪಾತುಭೂತನ್ತಿ॥ ಸೋ ಏವಮಾಹ ನಾದ್ದಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ ಪುರಿಸ। ನ ತ್ವಂ ಅದ್ದಸ ಮನುಸ್ಸೇಸು ಇತ್ಥಿಂ ವಾ ಪುರಿಸಂ ವಾ ಆಸೀತಿಕಂ ವಾ ನಾವುತಿಕಂ ವಾ ವಸ್ಸಸತಿಕಂ ವಾ ಜಾತಿಯಾ ಜಿಣ್ಣಂ ಗೋಪಾನಸಿವಙ್ಕಂ ಭೋಗ್ಗಂ ದಣ್ಡಪರಾಯಣಂ ಪವೇಧಮಾನಂ ಗಚ್ಛನ್ತಂ ಆತುರಂ ಗತಯೋಬ್ಬನಂ ಖಣ್ಡದನ್ತಂ ಪಲಿತಕೇಸಂ ವಿಲೂನಂ ಖಲ್ಲಿತಸಿರಂ ವಲಿತಂ ತಿಲಕಾಹತಗತ್ತನ್ತಿ॥ ಸೋ ಏವಮಾಹ ಅದ್ದಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ। ಪುರಿಸ। ತಸ್ಸ ತೇ ವಿಞ್ಞುಸ್ಸ ಸತೋ ಮಹಲ್ಲಕಸ್ಸ ನ ಏತದಹೋಸಿ ಅಹಮ್ಪಿ ಖೋಮ್ಹಿ ಜರಾಧಮ್ಮೋ ಜರಂ ಅನತೀತೋ। ಹನ್ದಾಹಂ ಕಲ್ಯಾಣಂ ಕರೋಮಿ। ಕಾಯೇನ ವಾಚಾಯ ಮನಸಾತಿ॥ ಸೋ ಏವಮಾಹ ನಾಸಕ್ಖಿಸ್ಸಂ। ಭನ್ತೇ। ಪಮಾದಸ್ಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ। ಪುರಿಸ। ಪಮಾದತಾಯ ನ ಕಲ್ಯಾಣಮಕಾಸಿ ಕಾಯೇನ ವಾಚಾಯ ಮನಸಾ। ತಗ್ಘ ತ್ವಂ। ಅಮ್ಭೋ ಪುರಿಸ। ತಥಾ ಕರಿಸ್ಸನ್ತಿ ಯಥಾ ತಂ ಪಮತ್ತಂ। ತಂ ಖೋ ಪನ ತೇ ಏತಂ ಪಾಪಕಮ್ಮಂ ನೇವ ಮಾತರಾ ಕತಂ। ನ ಪಿತರಾ ಕತಂ। ನ ಭಾತರಾ ಕತಂ। ನ ಭಗಿನಿಯಾ ಕತಂ। ನ ಮಿತ್ತಾಮಚ್ಚೇಹಿ ಕತಂ। ನ ಞಾತಿಸಾಲೋಹಿತೇಹಿ ಕತಂ। ನ ದೇವತಾಹಿ ಕತಂ। ನ ಸಮಣಬ್ರಾಹ್ಮಣೇಹಿ ಕತಂ। ಅಥ ಖೋ ತಯಾವೇತಂ ಪಾಪಕಮ್ಮಂ ಕತಂ। ತ್ವಞ್ಞೇವೇತಸ್ಸ ವಿಪಾಕಂ ಪಟಿಸಂವೇದಿಸ್ಸಸೀತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಪಠಮಂ ದೇವದೂತಂ ಸಮನುಯುಞ್ಜಿತ್ವಾ ಸಮನುಗಾಹಿತ್ವಾ ಸಮನುಭಾಸಿತ್ವಾ। ದುತಿಯಂ ದೇವದೂತಂ ಸಮನುಯುಞ್ಜತಿ ಸಮನುಗಾಹತಿ ಸಮನುಭಾಸತಿ ಅಮ್ಭೋ ಪುರಿಸ। ನ ತ್ವಂ ಅದ್ದಸ ಮನುಸ್ಸೇಸು ದುತಿಯಂ ದೇವದೂತಂ ಪಾತುಭೂತನ್ತಿ॥ ಸೋ ಏವಮಾಹ ನಾದ್ದಸಂ। ಭನ್ತೇತಿ। ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ ಪುರಿಸ। ನ ತ್ವಂ ಅದ್ದಸ ಮನುಸ್ಸೇಸು ಇತ್ಥಿಂ ವಾ ಪುರಿಸಂ ವಾ ಆಬಾಧಿಕಂ ದುಕ್ಖಿತಂ ಬಾಳ್ಹಗಿಲಾನಂ। ಸಕೇ ಮುತ್ತಕರೀಸೇ ಪಲಿಪನ್ನಂ ಸೇಮಾನಂ। ಅಞ್ಞೇಹಿ ವುಟ್ಠಾಪಿಯಮಾನಂ। ಅಞ್ಞೇಹಿ ಸಂವೇಸಿಯಮಾನನ್ತಿ॥ ಸೋ ಏವಮಾಹ ಅದ್ದಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ ಪುರಿಸ। ತಸ್ಸ ತೇ ವಿಞ್ಞುಸ್ಸ ಸತೋ ಮಹಲ್ಲಕಸ್ಸ ನ ಏತದಹೋಸಿ ಅಹಮ್ಪಿ ಖೋಮ್ಹಿ ಬ್ಯಾಧಿಧಮ್ಮೋ ಬ್ಯಾಧಿಂ ಅನತೀತೋ। ಹನ್ದಾಹಂ ಕಲ್ಯಾಣಂ ಕರೋಮಿ ಕಾಯೇನ ವಾಚಾಯ ಮನಸಾತಿ॥ ಸೋ ಏವಮಾಹ ನಾಸಕ್ಖಿಸ್ಸಂ। ಭನ್ತೇ। ಪಮಾದಸ್ಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ ಪುರಿಸ। ಪಮಾದತಾಯ ನ ಕಲ್ಯಾಣಮಕಾಸಿ ಕಾಯೇನ ವಾಚಾಯ ಮನಸಾ। ತಗ್ಘ ತ್ವಂ। ಅಮ್ಭೋ ಪುರಿಸ। ತಥಾ ಕರಿಸ್ಸನ್ತಿ ಯಥಾ ತಂ ಪಮತ್ತಂ। ತಂ ಖೋ ಪನ ತೇ ಏತಂ ಪಾಪಕಮ್ಮಂ ನೇವ ಮಾತರಾ ಕತಂ। ನ ಪಿತರಾ ಕತಂ। ನ ಭಾತರಾ ಕತಂ। ನ ಭಗಿನಿಯಾ ಕತಂ। ನ ಮಿತ್ತಾಮಚ್ಚೇಹಿ ಕತಂ। ನ ಞಾತಿಸಾಲೋಹಿತೇಹಿ ಕತಂ। ನ ದೇವತಾಹಿ ಕತಂ। ನ ಸಮಣಬ್ರಾಹ್ಮಣೇಹಿ ಕತಂ। ಅಥ ಖೋ ತಯಾವೇತಂ ಪಾಪಕಮ್ಮಂ ಕತಂ। ತ್ವಞ್ಞೇವೇತಸ್ಸ ವಿಪಾಕಂ ಪಟಿಸಂವೇದಿಸ್ಸಸೀತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ದುತಿಯಂ ದೇವದೂತಂ ಸಮನುಯುಞ್ಜಿತ್ವಾ ಸಮನುಗಾಹಿತ್ವಾ ಸಮನುಭಾಸಿತ್ವಾ। ತತಿಯಂ ದೇವದೂತಂ ಸಮನುಯುಞ್ಜತಿ ಸಮನುಗಾಹತಿ ಸಮನುಭಾಸತಿ ಅಮ್ಭೋ ಪುರಿಸ। ನ ತ್ವಂ ಅದ್ದಸ ಮನುಸ್ಸೇಸು ತತಿಯಂ ದೇವದೂತಂ ಪಾತುಭೂತನ್ತಿ॥ ಸೋ ಏವಮಾಹ ನಾದ್ದಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ ಪುರಿಸ। ನ ತ್ವಂ ಅದ್ದಸ ಮನುಸ್ಸೇಸು ಇತ್ಥಿಂ ವಾ ಪುರಿಸಂ ವಾ ಏಕಾಹಮತಂ ವಾ ದ್ವೀಹಮತಂ ವಾ ತೀಹಮತಂ ವಾ ಉದ್ಧುಮಾತಕಂ ವಿನೀಲಕಂ ವಿಪುಬ್ಬಕಜಾತನ್ತಿ॥ ಸೋ ಏವಮಾಹ ಅದ್ದಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ ಪುರಿಸ। ತಸ್ಸ ತೇ ವಿಞ್ಞುಸ್ಸ ಸತೋ ಮಹಲ್ಲಕಸ್ಸ ನ ಏತದಹೋಸಿ ಅಹಮ್ಪಿ ಖೋಮ್ಹಿ ಮರಣಧಮ್ಮೋ ಮರಣಂ ಅನತೀತೋ। ಹನ್ದಾಹಂ ಕಲ್ಯಾಣಂ ಕರೋಮಿ ಕಾಯೇನ ವಾಚಾಯ ಮನಸಾತಿ॥ ಸೋ ಏವಮಾಹ ನಾಸಕ್ಖಿಸ್ಸಂ। ಭನ್ತೇ। ಪಮಾದಸ್ಸಂ। ಭನ್ತೇತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ಏವಮಾಹ ಅಮ್ಭೋ ಪುರಿಸ। ಪಮಾದತಾಯ ನ ಕಲ್ಯಾಣಮಕಾಸಿ ಕಾಯೇನ ವಾಚಾಯ ಮನಸಾ। ತಗ್ಘ ತ್ವಂ। ಅಮ್ಭೋ ಪುರಿಸ। ತಥಾ ಕರಿಸ್ಸನ್ತಿ ಯಥಾ ತಂ ಪಮತ್ತಂ। ತಂ ಖೋ ಪನ ತೇ ಏತಂ ಪಾಪಕಮ್ಮಂ ನೇವ ಮಾತರಾ ಕತಂ। ನ ಪಿತರಾ ಕತಂ। ನ ಭಾತರಾ ಕತಂ। ನ ಭಗಿನಿಯಾ ಕತಂ। ನ ಮಿತ್ತಾಮಚ್ಚೇಹಿ ಕತಂ। ನ ಞಾತಿಸಾಲೋಹಿತೇಹಿ ಕತಂ। ನ ದೇವತಾಹಿ ಕತಂ। ನ ಸಮಣಬ್ರಾಹ್ಮಣೇಹಿ ಕತಂ। ಅಥ ಖೋ ತಯಾವೇತಂ ಪಾಪಕಮ್ಮಂ ಕತಂ। ತ್ವಞ್ಞೇವೇತಸ್ಸ ವಿಪಾಕಂ ಪಟಿಸಂವೇದಿಸ್ಸಸೀತಿ।>
    text <ತಮೇನಂ। ಭಿಕ್ಖವೇ। ಯಮೋ ರಾಜಾ ತತಿಯಂ ದೇವದೂತಂ ಸಮನುಯುಞ್ಜಿತ್ವಾ ಸಮನುಗಾಹಿತ್ವಾ ಸಮನುಭಾಸಿತ್ವಾ ತುಣ್ಹೀ ಹೋತಿ। ತಮೇನಂ। ಭಿಕ್ಖವೇ। ನಿರಯಪಾಲಾ ಪಞ್ಚವಿಧಬನ್ಧನಂ ನಾಮ ಕಾರಣಂ ಕರೋನ್ತಿ। ತತ್ತಂ ಅಯೋಖಿಲಂ ಹತ್ಥೇ ಗಮೇನ್ತಿ। ತತ್ತಂ ಅಯೋಖಿಲಂ ದುತಿಯಸ್ಮಿಂ ಹತ್ಥೇ ಗಮೇನ್ತಿ। ತತ್ತಂ ಅಯೋಖಿಲಂ ಪಾದೇ ಗಮೇನ್ತಿ। ತತ್ತಂ ಅಯೋಖಿಲಂ ದುತಿಯಸ್ಮಿಂ ಪಾದೇ ಗಮೇನ್ತಿ। ತತ್ತಂ ಅಯೋಖಿಲಂ ಮಜ್ಝೇ ಉರಸ್ಮಿಂ ಗಮೇನ್ತಿ। ಸೋ ತತ್ಥ ದುಕ್ಖಾ ತಿಬ್ಬಾ ಖರಾ ಕಟುಕಾ ವೇದನಾ ವೇದಿಯತಿ। ನ ಚ ತಾವ ಕಾಲಙ್ಕರೋತಿ ಯಾವ ನ ತಂ ಪಾಪಕಮ್ಮಂ ಬ್ಯನ್ತೀಹೋತಿ।>
    text <ತಮೇನಂ। ಭಿಕ್ಖವೇ। ನಿರಯಪಾಲಾ ಸಂವೇಸೇತ್ವಾ ಕುಧಾರೀಹಿ ತಚ್ಛನ್ತಿ। ಸೋ ತತ್ಥ ದುಕ್ಖಾ ತಿಬ್ಬಾ ಖರಾ ಕಟುಕಾ ವೇದನಾ ವೇದಿಯತಿ। ನ ಚ ತಾವ ಕಾಲಙ್ಕರೋತಿ ಯಾವ ನ ತಂ ಪಾಪಕಮ್ಮಂ ಬ್ಯನ್ತೀಹೋತಿ।>
    text <ತಮೇನಂ। ಭಿಕ್ಖವೇ। ನಿರಯಪಾಲಾ ಉದ್ಧಂಪಾದಂ ಅಧೋಸಿರಂ ಗಹೇತ್ವಾ ವಾಸೀಹಿ ತಚ್ಛನ್ತಿ…ಪೇ॰… ತಮೇನಂ। ಭಿಕ್ಖವೇ। ನಿರಯಪಾಲಾ ರಥೇ ಯೋಜೇತ್ವಾ ಆದಿತ್ತಾಯ ಭೂಮಿಯಾ ಸಮ್ಪಜ್ಜಲಿತಾಯ ಸಜೋತಿಭೂತಾಯ ಸಾರೇನ್ತಿಪಿ ಪಚ್ಚಾಸಾರೇನ್ತಿಪಿ…ಪೇ॰… ತಮೇನಂ। ಭಿಕ್ಖವೇ। ನಿರಯಪಾಲಾ ಮಹನ್ತಂ ಅಙ್ಗಾರಪಬ್ಬತಂ ಆದಿತ್ತಂ ಸಮ್ಪಜ್ಜಲಿತಂ ಸಜೋತಿಭೂತಂ ಆರೋಪೇನ್ತಿಪಿ ಓರೋಪೇನ್ತಿಪಿ…ಪೇ॰… ತಮೇನಂ। ಭಿಕ್ಖವೇ। ನಿರಯಪಾಲಾ ಉದ್ಧಂಪಾದಂ ಅಧೋಸಿರಂ ಗಹೇತ್ವಾ ತತ್ತಾಯ ಲೋಹಕುಮ್ಭಿಯಾ ಪಕ್ಖಿಪನ್ತಿ। ಆದಿತ್ತಾಯ ಸಮ್ಪಜ್ಜಲಿತಾಯ ಸಜೋತಿಭೂತಾಯ। ಸೋ ತತ್ಥ ಫೇಣುದ್ದೇಹಕಂ ಪಚ್ಚಮಾನೋ ಸಕಿಮ್ಪಿ ಉದ್ಧಂ ಗಚ್ಛತಿ। ಸಕಿಮ್ಪಿ ಅಧೋ ಗಚ್ಛತಿ। ಸಕಿಮ್ಪಿ ತಿರಿಯಂ ಗಚ್ಛತಿ। ಸೋ ತತ್ಥ ದುಕ್ಖಾ ತಿಬ್ಬಾ ಖರಾ ಕಟುಕಾ ವೇದನಾ ವೇದಿಯತಿ। ನ ಚ ತಾವ ಕಾಲಂ ಕರೋತಿ ಯಾವ ನ ತಂ ಪಾಪಕಮ್ಮಂ ಬ್ಯನ್ತೀಹೋತಿ। ತಮೇನಂ। ಭಿಕ್ಖವೇ। ನಿರಯಪಾಲಾ ಮಹಾನಿರಯೇ ಪಕ್ಖಿಪನ್ತಿ। ಸೋ ಖೋ ಪನ। ಭಿಕ್ಖವೇ। ಮಹಾನಿರಯೋ>
    text <ಭೂತಪುಬ್ಬಂ। ಭಿಕ್ಖವೇ। ಯಮಸ್ಸ ರಞ್ಞೋ ಏತದಹೋಸಿ ಯೇ ಕಿರ। ಭೋ। ಲೋಕೇ ಪಾಪಕಾನಿ ಕಮ್ಮಾನಿ ಕರೋನ್ತಿ ತೇ ಏವರೂಪಾ ವಿವಿಧಾ ಕಮ್ಮಕಾರಣಾ ಕರೀಯನ್ತಿ। ಅಹೋ ವತಾಹಂ ಮನುಸ್ಸತ್ತಂ ಲಭೇಯ್ಯಂ। ತಥಾಗತೋ ಚ ಲೋಕೇ ಉಪ್ಪಜ್ಜೇಯ್ಯ ಅರಹಂ ಸಮ್ಮಾಸಮ್ಬುದ್ಧೋ। ತಞ್ಚಾಹಂ ಭಗವನ್ತಂ ಪಯಿರುಪಾಸೇಯ್ಯಂ। ಸೋ ಚ ಮೇ ಭಗವಾ ಧಮ್ಮಂ ದೇಸೇಯ್ಯ। ತಸ್ಸ ಚಾಹಂ ಭಗವತೋ ಧಮ್ಮಂ ಆಜಾನೇಯ್ಯನ್ತಿ। ತಂ ಖೋ ಪನಾಹಂ। ಭಿಕ್ಖವೇ। ನ ಅಞ್ಞಸ್ಸ ಸಮಣಸ್ಸ ವಾ ಬ್ರಾಹ್ಮಣಸ್ಸ ವಾ ಸುತ್ವಾ ಏವಂ ವದಾಮಿ। ಅಪಿ ಚ ಖೋ। ಭಿಕ್ಖವೇ। ಯದೇವ ಮೇ ಸಾಮಂ ಞಾತಂ ಸಾಮಂ ದಿಟ್ಠಂ ಸಾಮಂ ವಿದಿತಂ ತದೇವಾಹಂ ವದಾಮೀತಿ।>
  text <೭॥ ಚತುಮಹಾರಾಜಸುತ್ತಂ>
    text <೩೭>, <ಅಟ್ಠಮಿಯಂ। ಭಿಕ್ಖವೇ। ಪಕ್ಖಸ್ಸ ಚತುನ್ನಂ ಮಹಾರಾಜಾನಂ ಅಮಚ್ಚಾ ಪಾರಿಸಜ್ಜಾ ಇಮಂ ಲೋಕಂ ಅನುವಿಚರನ್ತಿ ಕಚ್ಚಿ ಬಹೂ ಮನುಸ್ಸಾ ಮನುಸ್ಸೇಸು ಮತ್ತೇಯ್ಯಾ ಪೇತ್ತೇಯ್ಯಾ ಸಾಮಞ್ಞಾ ಬ್ರಹ್ಮಞ್ಞಾ ಕುಲೇ ಜೇಟ್ಠಾಪಚಾಯಿನೋ ಉಪೋಸಥಂ ಉಪವಸನ್ತಿ ಪಟಿಜಾಗರೋನ್ತಿ ಪುಞ್ಞಾನಿ ಕರೋನ್ತೀತಿ। ಚಾತುದ್ದಸಿಂ। ಭಿಕ್ಖವೇ। ಪಕ್ಖಸ್ಸ ಚತುನ್ನಂ ಮಹಾರಾಜಾನಂ ಪುತ್ತಾ ಇಮಂ ಲೋಕಂ ಅನುವಿಚರನ್ತಿ ಕಚ್ಚಿ ಬಹೂ ಮನುಸ್ಸಾ ಮನುಸ್ಸೇಸು ಮತ್ತೇಯ್ಯಾ ಪೇತ್ತೇಯ್ಯಾ ಸಾಮಞ್ಞಾ ಬ್ರಹ್ಮಞ್ಞಾ ಕುಲೇ ಜೇಟ್ಠಾಪಚಾಯಿನೋ ಉಪೋಸಥಂ ಉಪವಸನ್ತಿ ಪಟಿಜಾಗರೋನ್ತಿ ಪುಞ್ಞಾನಿ ಕರೋನ್ತೀತಿ। ತದಹು। ಭಿಕ್ಖವೇ। ಉಪೋಸಥೇ ಪನ್ನರಸೇ ಚತ್ತಾರೋ ಮಹಾರಾಜಾನೋ ಸಾಮಞ್ಞೇವ ಇಮಂ ಲೋಕಂ ಅನುವಿಚರನ್ತಿ ಕಚ್ಚಿ ಬಹೂ ಮನುಸ್ಸಾ ಮನುಸ್ಸೇಸು ಮತ್ತೇಯ್ಯಾ ಪೇತ್ತೇಯ್ಯಾ ಸಾಮಞ್ಞಾ ಬ್ರಹ್ಮಞ್ಞಾ ಕುಲೇ ಜೇಟ್ಠಾಪಚಾಯಿನೋ ಉಪೋಸಥಂ ಉಪವಸನ್ತಿ ಪಟಿಜಾಗರೋನ್ತಿ ಪುಞ್ಞಾನಿ ಕರೋನ್ತೀತಿ।>
    text <ಸಚೇ। ಭಿಕ್ಖವೇ। ಅಪ್ಪಕಾ ಹೋನ್ತಿ ಮನುಸ್ಸಾ ಮನುಸ್ಸೇಸು ಮತ್ತೇಯ್ಯಾ ಪೇತ್ತೇಯ್ಯಾ ಸಾಮಞ್ಞಾ ಬ್ರಹ್ಮಞ್ಞಾ ಕುಲೇ ಜೇಟ್ಠಾಪಚಾಯಿನೋ ಉಪೋಸಥಂ ಉಪವಸನ್ತಿ ಪಟಿಜಾಗರೋನ್ತಿ ಪುಞ್ಞಾನಿ ಕರೋನ್ತಿ। ತಮೇನಂ। ಭಿಕ್ಖವೇ। ಚತ್ತಾರೋ ಮಹಾರಾಜಾನೋ ದೇವಾನಂ ತಾವತಿಂಸಾನಂ ಸುಧಮ್ಮಾಯ ಸಭಾಯ ಸನ್ನಿಸಿನ್ನಾನಂ ಸನ್ನಿಪತಿತಾನಂ ಆರೋಚೇನ್ತಿ ಅಪ್ಪಕಾ ಖೋ। ಮಾರಿಸಾ। ಮನುಸ್ಸಾ ಮನುಸ್ಸೇಸು ಮತ್ತೇಯ್ಯಾ ಪೇತ್ತೇಯ್ಯಾ ಸಾಮಞ್ಞಾ ಬ್ರಹ್ಮಞ್ಞಾ ಕುಲೇ ಜೇಟ್ಠಾಪಚಾಯಿನೋ ಉಪೋಸಥಂ ಉಪವಸನ್ತಿ ಪಟಿಜಾಗರೋನ್ತಿ ಪುಞ್ಞಾನಿ ಕರೋನ್ತೀತಿ। ತೇನ ಖೋ। ಭಿಕ್ಖವೇ। ದೇವಾ ತಾವತಿಂಸಾ ಅನತ್ತಮನಾ ಹೋನ್ತಿ ದಿಬ್ಬಾ ವತ। ಭೋ। ಕಾಯಾ ಪರಿಹಾಯಿಸ್ಸನ್ತಿ। ಪರಿಪೂರಿಸ್ಸನ್ತಿ ಅಸುರಕಾಯಾತಿ।>
    text <ಸಚೇ ಪನ। ಭಿಕ್ಖವೇ। ಬಹೂ ಹೋನ್ತಿ ಮನುಸ್ಸಾ ಮನುಸ್ಸೇಸು ಮತ್ತೇಯ್ಯಾ ಪೇತ್ತೇಯ್ಯಾ ಸಾಮಞ್ಞಾ ಬ್ರಹ್ಮಞ್ಞಾ ಕುಲೇ ಜೇಟ್ಠಾಪಚಾಯಿನೋ ಉಪೋಸಥಂ ಉಪವಸನ್ತಿ ಪಟಿಜಾಗರೋನ್ತಿ ಪುಞ್ಞಾನಿ ಕರೋನ್ತಿ। ತಮೇನಂ। ಭಿಕ್ಖವೇ। ಚತ್ತಾರೋ ಮಹಾರಾಜಾನೋ ದೇವಾನಂ ತಾವತಿಂಸಾನಂ ಸುಧಮ್ಮಾಯ ಸಭಾಯ ಸನ್ನಿಸಿನ್ನಾನಂ ಸನ್ನಿಪತಿತಾನಂ ಆರೋಚೇನ್ತಿ ಬಹೂ ಖೋ। ಮಾರಿಸಾ। ಮನುಸ್ಸಾ ಮನುಸ್ಸೇಸು ಮತ್ತೇಯ್ಯಾ ಪೇತ್ತೇಯ್ಯಾ ಸಾಮಞ್ಞಾ ಬ್ರಹ್ಮಞ್ಞಾ ಕುಲೇ ಜೇಟ್ಠಾಪಚಾಯಿನೋ ಉಪೋಸಥಂ ಉಪವಸನ್ತಿ ಪಟಿಜಾಗರೋನ್ತಿ ಪುಞ್ಞಾನಿ ಕರೋನ್ತೀತಿ। ತೇನ। ಭಿಕ್ಖವೇ। ದೇವಾ ತಾವತಿಂಸಾ ಅತ್ತಮನಾ ಹೋನ್ತಿ ದಿಬ್ಬಾ ವತ। ಭೋ। ಕಾಯಾ ಪರಿಪೂರಿಸ್ಸನ್ತಿ। ಪರಿಹಾಯಿಸ್ಸನ್ತಿ ಅಸುರಕಾಯಾತಿ।>
    text <ಭೂತಪುಬ್ಬಂ। ಭಿಕ್ಖವೇ। ಸಕ್ಕೋ ದೇವಾನಮಿನ್ದೋ ದೇವೇ ತಾವತಿಂಸೇ ಅನುನಯಮಾನೋ ತಾಯಂ ವೇಲಾಯಂ ಇಮಂ ಗಾಥಂ ಅಭಾಸಿ>
    text <ಸಾ ಖೋ ಪನೇಸಾ। ಭಿಕ್ಖವೇ। ಸಕ್ಕೇನ ದೇವಾನಮಿನ್ದೇನ ಗಾಥಾ ದುಗ್ಗೀತಾ ನ ಸುಗೀತಾ ದುಬ್ಭಾಸಿತಾ ನ ಸುಭಾಸಿತಾ। ತಂ ಕಿಸ್ಸ ಹೇತು॥ ಸಕ್ಕೋ ಹಿ। ಭಿಕ್ಖವೇ। ದೇವಾನಮಿನ್ದೋ ಅವೀತರಾಗೋ ಅವೀತದೋಸೋ ಅವೀತಮೋಹೋ।>
    text <ಯೋ ಚ ಖೋ ಸೋ। ಭಿಕ್ಖವೇ। ಭಿಕ್ಖು ಅರಹಂ ಖೀಣಾಸವೋ ವುಸಿತವಾ ಬ್ರಹ್ಮಚರಿಯೋ ಕತಕರಣೀಯೋ ಓಹಿತಭಾರೋ ಅನುಪ್ಪತ್ತಸದತ್ಥೋ ಪರಿಕ್ಖೀಣಭವಸಂಯೋಜನೋ ಸಮ್ಮದಞ್ಞಾ ವಿಮುತ್ತೋ। ತಸ್ಸ ಖೋ ಏತಂ। ಭಿಕ್ಖವೇ। ಭಿಕ್ಖುನೋ ಕಲ್ಲಂ ವಚನಾಯ>
    text <ತಂ ಕಿಸ್ಸ ಹೇತು॥ ಸೋ ಹಿ। ಭಿಕ್ಖವೇ। ಭಿಕ್ಖು ವೀತರಾಗೋ ವೀತದೋಸೋ ವೀತಮೋಹೋತಿ। ಸತ್ತಮಂ।>
  text <೮॥ ದುತಿಯಚತುಮಹಾರಾಜಸುತ್ತಂ>
    text <೩೮>, <ಭೂತಪುಬ್ಬಂ। ಭಿಕ್ಖವೇ। ಸಕ್ಕೋ ದೇವಾನಮಿನ್ದೋ ದೇವೇ ತಾವತಿಂಸೇ ಅನುನಯಮಾನೋ ತಾಯಂ ವೇಲಾಯಂ ಇಮಂ ಗಾಥಂ ಅಭಾಸಿ>
    text <ಸಾ ಖೋ ಪನೇಸಾ। ಭಿಕ್ಖವೇ। ಸಕ್ಕೇನ ದೇವಾನಮಿನ್ದೇನ ಗಾಥಾ ದುಗ್ಗೀತಾ ನ ಸುಗೀತಾ ದುಬ್ಭಾಸಿತಾ ನ ಸುಭಾಸಿತಾ। ತಂ ಕಿಸ್ಸ ಹೇತು॥ ಸಕ್ಕೋ ಹಿ। ಭಿಕ್ಖವೇ। ದೇವಾನಮಿನ್ದೋ ಅಪರಿಮುತ್ತೋ ಜಾತಿಯಾ ಜರಾಯ ಮರಣೇನ ಸೋಕೇಹಿ ಪರಿದೇವೇಹಿ ದುಕ್ಖೇಹಿ ದೋಮನಸ್ಸೇಹಿ ಉಪಾಯಾಸೇಹಿ। ಅಪರಿಮುತ್ತೋ ದುಕ್ಖಸ್ಮಾತಿ ವದಾಮಿ।>
    text <ಯೋ ಚ ಖೋ ಸೋ। ಭಿಕ್ಖವೇ। ಭಿಕ್ಖು ಅರಹಂ ಖೀಣಾಸವೋ ವುಸಿತವಾ ಕತಕರಣೀಯೋ ಓಹಿತಭಾರೋ ಅನುಪ್ಪತ್ತಸದತ್ಥೋ ಪರಿಕ್ಖೀಣಭವಸಂಯೋಜನೋ ಸಮ್ಮದಞ್ಞಾ ವಿಮುತ್ತೋ। ತಸ್ಸ ಖೋ ಏತಂ। ಭಿಕ್ಖವೇ। ಭಿಕ್ಖುನೋ ಕಲ್ಲಂ ವಚನಾಯ>
    text <ತಂ ಕಿಸ್ಸ ಹೇತು॥ ಸೋ ಹಿ। ಭಿಕ್ಖವೇ। ಭಿಕ್ಖು ಪರಿಮುತ್ತೋ ಜಾತಿಯಾ ಜರಾಯ ಮರಣೇನ ಸೋಕೇಹಿ ಪರಿದೇವೇಹಿ ದುಕ್ಖೇಹಿ ದೋಮನಸ್ಸೇಹಿ ಉಪಾಯಾಸೇಹಿ। ಪರಿಮುತ್ತೋ ದುಕ್ಖಸ್ಮಾತಿ ವದಾಮೀತಿ। ಅಟ್ಠಮಂ।>
  text <೯॥ ಸುಖುಮಾಲಸುತ್ತಂ>
    text <೩೯>, <ಸುಖುಮಾಲೋ ಅಹಂ। ಭಿಕ್ಖವೇ। ಪರಮಸುಖುಮಾಲೋ ಅಚ್ಚನ್ತಸುಖುಮಾಲೋ। ಮಮ ಸುದಂ। ಭಿಕ್ಖವೇ। ಪಿತು ನಿವೇಸನೇ ಪೋಕ್ಖರಣಿಯೋ ಕಾರಿತಾ ಹೋನ್ತಿ। ಏಕತ್ಥ ಸುದಂ। ಭಿಕ್ಖವೇ। ಉಪ್ಪಲಂ ವಪ್ಪತಿ। ಏಕತ್ಥ ಪದುಮಂ। ಏಕತ್ಥ ಪುಣ್ಡರೀಕಂ। ಯಾವದೇವ ಮಮತ್ಥಾಯ। ನ ಖೋ ಪನಸ್ಸಾಹಂ। ಭಿಕ್ಖವೇ। ಅಕಾಸಿಕಂ ಚನ್ದನಂ ಧಾರೇಮಿ। ಕಾಸಿಕಂ। ಭಿಕ್ಖವೇ। ಸು ಮೇ ತಂ ವೇಠನಂ ಹೋತಿ। ಕಾಸಿಕಾ ಕಞ್ಚುಕಾ। ಕಾಸಿಕಂ ನಿವಾಸನಂ। ಕಾಸಿಕೋ ಉತ್ತರಾಸಙ್ಗೋ। ರತ್ತಿನ್ದಿವಂ ಖೋ ಪನ ಮೇ ಸು ತಂ। ಭಿಕ್ಖವೇ। ಸೇತಚ್ಛತ್ತಂ ಧಾರೀಯತಿ ಮಾ ನಂ ಫುಸಿ ಸೀತಂ ವಾ ಉಣ್ಹಂ ವಾ ತಿಣಂ ವಾ ರಜೋ ವಾ ಉಸ್ಸಾವೋ ವಾತಿ।>
    text <ತಸ್ಸ ಮಯ್ಹಂ। ಭಿಕ್ಖವೇ। ತಯೋ ಪಾಸಾದಾ ಅಹೇಸುಂ ಏಕೋ ಹೇಮನ್ತಿಕೋ। ಏಕೋ ಗಿಮ್ಹಿಕೋ। ಏಕೋ ವಸ್ಸಿಕೋ। ಸೋ ಖೋ ಅಹಂ। ಭಿಕ್ಖವೇ। ವಸ್ಸಿಕೇ ಪಾಸಾದೇ ವಸ್ಸಿಕೇ ಚತ್ತಾರೋ ಮಾಸೇ ನಿಪ್ಪುರಿಸೇಹಿ ತೂರಿಯೇಹಿ ಪರಿಚಾರಯಮಾನೋ ನ ಹೇಟ್ಠಾಪಾಸಾದಂ ಓರೋಹಾಮಿ। ಯಥಾ ಖೋ ಪನ। ಭಿಕ್ಖವೇ। ಅಞ್ಞೇಸಂ ನಿವೇಸನೇ ದಾಸಕಮ್ಮಕರಪೋರಿಸಸ್ಸ ಕಣಾಜಕಂ ಭೋಜನಂ ದೀಯತಿ ಬಿಲಙ್ಗದುತಿಯಂ। ಏವಮೇವಸ್ಸು ಮೇ। ಭಿಕ್ಖವೇ। ಪಿತು ನಿವೇಸನೇ ದಾಸಕಮ್ಮಕರಪೋರಿಸಸ್ಸ ಸಾಲಿಮಂಸೋದನೋ ದೀಯತಿ।>
    text <ತಸ್ಸ ಮಯ್ಹಂ। ಭಿಕ್ಖವೇ। ಏವರೂಪಾಯ ಇದ್ಧಿಯಾ ಸಮನ್ನಾಗತಸ್ಸ ಏವರೂಪೇನ ಚ ಸುಖುಮಾಲೇನ ಏತದಹೋಸಿ ಅಸ್ಸುತವಾ ಖೋ ಪುಥುಜ್ಜನೋ ಅತ್ತನಾ ಜರಾಧಮ್ಮೋ ಸಮಾನೋ ಜರಂ ಅನತೀತೋ ಪರಂ ಜಿಣ್ಣಂ ದಿಸ್ವಾ ಅಟ್ಟೀಯತಿ ಹರಾಯತಿ ಜಿಗುಚ್ಛತಿ ಅತ್ತಾನಂಯೇವ ಅತಿಸಿತ್ವಾ। ಅಹಮ್ಪಿ ಖೋಮ್ಹಿ ಜರಾಧಮ್ಮೋ ಜರಂ ಅನತೀತೋ। ಅಹಞ್ಚೇವ ಖೋ ಪನ ಜರಾಧಮ್ಮೋ ಸಮಾನೋ ಜರಂ ಅನತೀತೋ ಪರಂ ಜಿಣ್ಣಂ ದಿಸ್ವಾ ಅಟ್ಟೀಯೇಯ್ಯಂ ಹರಾಯೇಯ್ಯಂ ಜಿಗುಚ್ಛೇಯ್ಯಂ ನ ಮೇತಂ ಅಸ್ಸ ಪತಿರೂಪನ್ತಿ। ತಸ್ಸ ಮಯ್ಹಂ। ಭಿಕ್ಖವೇ। ಇತಿ ಪಟಿಸಞ್ಚಿಕ್ಖತೋ ಯೋ ಯೋಬ್ಬನೇ ಯೋಬ್ಬನಮದೋ ಸೋ ಸಬ್ಬಸೋ ಪಹೀಯಿ।>
    text <ಅಸ್ಸುತವಾ ಖೋ ಪುಥುಜ್ಜನೋ ಅತ್ತನಾ ಬ್ಯಾಧಿಧಮ್ಮೋ ಸಮಾನೋ ಬ್ಯಾಧಿಂ ಅನತೀತೋ ಪರಂ ಬ್ಯಾಧಿತಂ ದಿಸ್ವಾ ಅಟ್ಟೀಯತಿ ಹರಾಯತಿ ಜಿಗುಚ್ಛತಿ ಅತ್ತಾನಂಯೇವ ಅತಿಸಿತ್ವಾ ಅಹಮ್ಪಿ ಖೋಮ್ಹಿ ಬ್ಯಾಧಿಧಮ್ಮೋ ಬ್ಯಾಧಿಂ ಅನತೀತೋ। ಅಹಞ್ಚೇವ ಖೋ ಪನ ಬ್ಯಾಧಿಧಮ್ಮೋ ಸಮಾನೋ ಬ್ಯಾಧಿಂ ಅನತೀತೋ ಪರಂ ಬ್ಯಾಧಿಕಂ ದಿಸ್ವಾ ಅಟ್ಟೀಯೇಯ್ಯಂ ಹರಾಯೇಯ್ಯಂ ಜಿಗುಚ್ಛೇಯ್ಯಂ। ನ ಮೇತಂ ಅಸ್ಸ ಪತಿರೂಪನ್ತಿ। ತಸ್ಸ ಮಯ್ಹಂ। ಭಿಕ್ಖವೇ। ಇತಿ ಪಟಿಸಞ್ಚಿಕ್ಖತೋ ಯೋ ಆರೋಗ್ಯೇ ಆರೋಗ್ಯಮದೋ ಸೋ ಸಬ್ಬಸೋ ಪಹೀಯಿ।>
    text <ಅಸ್ಸುತವಾ ಖೋ ಪುಥುಜ್ಜನೋ ಅತ್ತನಾ ಮರಣಧಮ್ಮೋ ಸಮಾನೋ ಮರಣಂ ಅನತೀತೋ ಪರಂ ಮತಂ ದಿಸ್ವಾ ಅಟ್ಟೀಯತಿ ಹರಾಯತಿ ಜಿಗುಚ್ಛತಿ ಅತ್ತಾನಂಯೇವ ಅತಿಸಿತ್ವಾ ಅಹಮ್ಪಿ ಖೋಮ್ಹಿ ಮರಣಧಮ್ಮೋ। ಮರಣಂ ಅನತೀತೋ। ಅಹಂ ಚೇವ ಖೋ ಪನ ಮರಣಧಮ್ಮೋ ಸಮಾನೋ ಮರಣಂ ಅನತೀತೋ ಪರಂ ಮತಂ ದಿಸ್ವಾ ಅಟ್ಟೀಯೇಯ್ಯಂ ಹರಾಯೇಯ್ಯಂ ಜಿಗುಚ್ಛೇಯ್ಯಂ। ನ ಮೇತಂ ಅಸ್ಸ ಪತಿರೂಪನ್ತಿ। ತಸ್ಸ ಮಯ್ಹಂ। ಭಿಕ್ಖವೇ। ಇತಿ ಪಟಿಸಞ್ಚಿಕ್ಖತೋ ಯೋ ಜೀವಿತೇ ಜೀವಿತಮದೋ ಸೋ ಸಬ್ಬಸೋ ಪಹೀಯೀತಿ।>
    text <ತಯೋಮೇ। ಭಿಕ್ಖವೇ। ಮದಾ। ಕತಮೇ ತಯೋ॥ ಯೋಬ್ಬನಮದೋ। ಆರೋಗ್ಯಮದೋ। ಜೀವಿತಮದೋ। ಯೋಬ್ಬನಮದಮತ್ತೋ ವಾ। ಭಿಕ್ಖವೇ। ಅಸ್ಸುತವಾ ಪುಥುಜ್ಜನೋ ಕಾಯೇನ ದುಚ್ಚರಿತಂ ಚರತಿ। ವಾಚಾಯ ದುಚ್ಚರಿತಂ ಚರತಿ। ಮನಸಾ ದುಚ್ಚರಿತಂ ಚರತಿ। ಸೋ ಕಾಯೇನ ದುಚ್ಚರಿತಂ ಚರಿತ್ವಾ। ವಾಚಾಯ ದುಚ್ಚರಿತಂ ಚರಿತ್ವಾ। ಮನಸಾ ದುಚ್ಚರಿತಂ ಚರಿತ್ವಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ। ಆರೋಗ್ಯಮದಮತ್ತೋ ವಾ। ಭಿಕ್ಖವೇ। ಅಸ್ಸುತವಾ ಪುಥುಜ್ಜನೋ…ಪೇ॰… ಜೀವಿತಮದಮತ್ತೋ ವಾ। ಭಿಕ್ಖವೇ। ಅಸ್ಸುತವಾ ಪುಥುಜ್ಜನೋ ಕಾಯೇನ ದುಚ್ಚರಿತಂ ಚರತಿ। ವಾಚಾಯ ದುಚ್ಚರಿತಂ ಚರತಿ। ಮನಸಾ ದುಚ್ಚರಿತಂ ಚರತಿ। ಸೋ ಕಾಯೇನ ದುಚ್ಚರಿತಂ ಚರಿತ್ವಾ। ವಾಚಾಯ ದುಚ್ಚರಿತಂ ಚರಿತ್ವಾ। ಮನಸಾ ದುಚ್ಚರಿತಂ ಚರಿತ್ವಾ ಕಾಯಸ್ಸ ಭೇದಾ ಪರಂ ಮರಣಾ ಅಪಾಯಂ ದುಗ್ಗತಿಂ ವಿನಿಪಾತಂ ನಿರಯಂ ಉಪಪಜ್ಜತಿ।>
    text <ಯೋಬ್ಬನಮದಮತ್ತೋ ವಾ। ಭಿಕ್ಖವೇ। ಭಿಕ್ಖು ಸಿಕ್ಖಂ ಪಚ್ಚಕ್ಖಾಯ ಹೀನಾಯಾವತ್ತತಿ। ಆರೋಗ್ಯಮದಮತ್ತೋ ವಾ। ಭಿಕ್ಖವೇ। ಭಿಕ್ಖು…ಪೇ॰… ಜೀವಿತಮದಮತ್ತೋ ವಾ। ಭಿಕ್ಖವೇ। ಭಿಕ್ಖು ಸಿಕ್ಖಂ ಪಚ್ಚಕ್ಖಾಯ ಹೀನಾಯಾವತ್ತತೀತಿ।>
  text <೧೦॥ ಆಧಿಪತೇಯ್ಯಸುತ್ತಂ>
    text <೪೦>, <ತೀಣಿಮಾನಿ। ಭಿಕ್ಖವೇ। ಆಧಿಪತೇಯ್ಯಾನಿ। ಕತಮಾನಿ ತೀಣಿ॥ ಅತ್ತಾಧಿಪತೇಯ್ಯಂ। ಲೋಕಾಧಿಪತೇಯ್ಯಂ। ಧಮ್ಮಾಧಿಪತೇಯ್ಯಂ। ಕತಮಞ್ಚ। ಭಿಕ್ಖವೇ। ಅತ್ತಾಧಿಪತೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಅರಞ್ಞಗತೋ ವಾ ರುಕ್ಖಮೂಲಗತೋ ವಾ ಸುಞ್ಞಾಗಾರಗತೋ ವಾ ಇತಿ ಪಟಿಸಞ್ಚಿಕ್ಖತಿ ನ ಖೋ ಪನಾಹಂ ಚೀವರಹೇತು ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ। ನ ಪಿಣ್ಡಪಾತಹೇತು। ನ ಸೇನಾಸನಹೇತು। ನ ಇತಿಭವಾಭವಹೇತು ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ। ಅಪಿ ಚ ಖೋಮ್ಹಿ ಓತಿಣ್ಣೋ ಜಾತಿಯಾ ಜರಾಯ ಮರಣೇನ ಸೋಕೇಹಿ ಪರಿದೇವೇಹಿ ದುಕ್ಖೇಹಿ ದೋಮನಸ್ಸೇಹಿ ಉಪಾಯಾಸೇಹಿ। ದುಕ್ಖೋತಿಣ್ಣೋ ದುಕ್ಖಪರೇತೋ। ಅಪ್ಪೇವ ನಾಮ ಇಮಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ಅನ್ತಕಿರಿಯಾ ಪಞ್ಞಾಯೇಥಾತಿ। ಅಹಞ್ಚೇವ ಖೋ ಪನ ಯಾದಿಸಕೇ ಕಾಮೇ ಓಹಾಯ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ ತಾದಿಸಕೇ ವಾ ಕಾಮೇ ಪರಿಯೇಸೇಯ್ಯಂ ತತೋ ವಾ ಪಾಪಿಟ್ಠತರೇ। ನ ಮೇತಂ ಪತಿರೂಪನ್ತಿ। ಸೋ ಇತಿ ಪಟಿಸಞ್ಚಿಕ್ಖತಿ ಆರದ್ಧಂ ಖೋ ಪನ ಮೇ ವೀರಿಯಂ ಭವಿಸ್ಸತಿ ಅಸಲ್ಲೀನಂ। ಉಪಟ್ಠಿತಾ ಸತಿ ಅಸಮ್ಮುಟ್ಠಾ। ಪಸ್ಸದ್ಧೋ ಕಾಯೋ ಅಸಾರದ್ಧೋ। ಸಮಾಹಿತಂ ಚಿತ್ತಂ ಏಕಗ್ಗನ್ತಿ। ಸೋ ಅತ್ತಾನಂಯೇವ ಅಧಿಪತಿಂ ಕರಿತ್ವಾ ಅಕುಸಲಂ ಪಜಹತಿ। ಕುಸಲಂ ಭಾವೇತಿ। ಸಾವಜ್ಜಂ ಪಜಹತಿ। ಅನವಜ್ಜಂ ಭಾವೇತಿ। ಸುದ್ಧಂ ಅತ್ತಾನಂ ಪರಿಹರತಿ। ಇದಂ ವುಚ್ಚತಿ। ಭಿಕ್ಖವೇ। ಅತ್ತಾಧಿಪತೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ಲೋಕಾಧಿಪತೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಅರಞ್ಞಗತೋ ವಾ ರುಕ್ಖಮೂಲಗತೋ ವಾ ಸುಞ್ಞಾಗಾರಗತೋ ವಾ ಇತಿ ಪಟಿಸಞ್ಚಿಕ್ಖತಿ ನ ಖೋ ಪನಾಹಂ ಚೀವರಹೇತು ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ। ನ ಪಿಣ್ಡಪಾತಹೇತು। ನ ಸೇನಾಸನಹೇತು। ನ ಇತಿಭವಾಭವಹೇತು ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ। ಅಪಿ ಚ ಖೋಮ್ಹಿ ಓತಿಣ್ಣೋ ಜಾತಿಯಾ ಜರಾಯ ಮರಣೇನ ಸೋಕೇಹಿ ಪರಿದೇವೇಹಿ ದುಕ್ಖೇಹಿ ದೋಮನಸ್ಸೇಹಿ ಉಪಾಯಾಸೇಹಿ। ದುಕ್ಖೋತಿಣ್ಣೋ ದುಕ್ಖಪರೇತೋ। ಅಪ್ಪೇವ ನಾಮ ಇಮಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ಅನ್ತಕಿರಿಯಾ ಪಞ್ಞಾಯೇಥಾತಿ। ಅಹಞ್ಚೇವ ಖೋ ಪನ ಏವಂ ಪಬ್ಬಜಿತೋ ಸಮಾನೋ ಕಾಮವಿತಕ್ಕಂ ವಾ ವಿತಕ್ಕೇಯ್ಯಂ। ಬ್ಯಾಪಾದವಿತಕ್ಕಂ ವಾ ವಿತಕ್ಕೇಯ್ಯಂ। ವಿಹಿಂಸಾವಿತಕ್ಕಂ ವಾ ವಿತಕ್ಕೇಯ್ಯಂ। ಮಹಾ ಖೋ ಪನಾಯಂ ಲೋಕಸನ್ನಿವಾಸೋ। ಮಹನ್ತಸ್ಮಿಂ ಖೋ ಪನ ಲೋಕಸನ್ನಿವಾಸೇ ಸನ್ತಿ ಸಮಣಬ್ರಾಹ್ಮಣಾ ಇದ್ಧಿಮನ್ತೋ ದಿಬ್ಬಚಕ್ಖುಕಾ ಪರಚಿತ್ತವಿದುನೋ। ತೇ ದೂರತೋಪಿ ಪಸ್ಸನ್ತಿ। ಆಸನ್ನಾಪಿ ನ ದಿಸ್ಸನ್ತಿ। ಚೇತಸಾಪಿ ಚಿತ್ತಂ ಪಜಾನನ್ತಿ। ತೇಪಿ ಮಂ ಏವಂ ಜಾನೇಯ್ಯುಂ ಪಸ್ಸಥ। ಭೋ। ಇಮಂ ಕುಲಪುತ್ತಂ ಸದ್ಧಾ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ ಸಮಾನೋ ವೋಕಿಣ್ಣೋ ವಿಹರತಿ ಪಾಪಕೇಹಿ ಅಕುಸಲೇಹಿ ಧಮ್ಮೇಹೀತಿ। ದೇವತಾಪಿ ಖೋ ಸನ್ತಿ ಇದ್ಧಿಮನ್ತಿನಿಯೋ ದಿಬ್ಬಚಕ್ಖುಕಾ ಪರಚಿತ್ತವಿದುನಿಯೋ। ತಾ ದೂರತೋಪಿ ಪಸ್ಸನ್ತಿ। ಆಸನ್ನಾಪಿ ನ ದಿಸ್ಸನ್ತಿ। ಚೇತಸಾಪಿ ಚಿತ್ತಂ ಜಾನನ್ತಿ। ತಾಪಿ ಮಂ ಏವಂ ಜಾನೇಯ್ಯುಂ ಪಸ್ಸಥ। ಭೋ। ಇಮಂ ಕುಲಪುತ್ತಂ ಸದ್ಧಾ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ ಸಮಾನೋ ವೋಕಿಣ್ಣೋ ವಿಹರತಿ ಪಾಪಕೇಹಿ ಅಕುಸಲೇಹಿ ಧಮ್ಮೇಹೀತಿ। ಸೋ ಇತಿ ಪಟಿಸಞ್ಚಿಕ್ಖತಿ ಆರದ್ಧಂ ಖೋ ಪನ ಮೇ ವೀರಿಯಂ ಭವಿಸ್ಸತಿ ಅಸಲ್ಲೀನಂ। ಉಪಟ್ಠಿತಾ ಸತಿ ಅಸಮ್ಮುಟ್ಠಾ। ಪಸ್ಸದ್ಧೋ ಕಾಯೋ ಅಸಾರದ್ಧೋ। ಸಮಾಹಿತಂ ಚಿತ್ತಂ ಏಕಗ್ಗನ್ತಿ। ಸೋ ಲೋಕಂಯೇವ ಅಧಿಪತಿಂ ಕರಿತ್ವಾ ಅಕುಸಲಂ ಪಜಹತಿ। ಕುಸಲಂ ಭಾವೇತಿ। ಸಾವಜ್ಜಂ ಪಜಹತಿ। ಅನವಜ್ಜಂ ಭಾವೇತಿ। ಸುದ್ಧಂ ಅತ್ತಾನಂ ಪರಿಹರತಿ। ಇದಂ ವುಚ್ಚತಿ। ಭಿಕ್ಖವೇ। ಲೋಕಾಧಿಪತೇಯ್ಯಂ।>
    text <ಕತಮಞ್ಚ। ಭಿಕ್ಖವೇ। ಧಮ್ಮಾಧಿಪತೇಯ್ಯಂ॥ ಇಧ। ಭಿಕ್ಖವೇ। ಭಿಕ್ಖು ಅರಞ್ಞಗತೋ ವಾ ರುಕ್ಖಮೂಲಗತೋ ವಾ ಸುಞ್ಞಾಗಾರಗತೋ ವಾ ಇತಿ ಪಟಿಸಞ್ಚಿಕ್ಖತಿ ನ ಖೋ ಪನಾಹಂ ಚೀವರಹೇತು ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ। ನ ಪಿಣ್ಡಪಾತಹೇತು। ನ ಸೇನಾಸನಹೇತು। ನ ಇತಿಭವಾಭವಹೇತು ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ। ಅಪಿ ಚ ಖೋಮ್ಹಿ ಓತಿಣ್ಣೋ ಜಾತಿಯಾ ಜರಾಯ ಮರಣೇನ ಸೋಕೇಹಿ ಪರಿದೇವೇಹಿ ದುಕ್ಖೇಹಿ ದೋಮನಸ್ಸೇಹಿ ಉಪಾಯಾಸೇಹಿ। ದುಕ್ಖೋತಿಣ್ಣೋ ದುಕ್ಖಪರೇತೋ। ಅಪ್ಪೇವ ನಾಮ ಇಮಸ್ಸ ಕೇವಲಸ್ಸ ದುಕ್ಖಕ್ಖನ್ಧಸ್ಸ ಅನ್ತಕಿರಿಯಾ ಪಞ್ಞಾಯೇಥಾತಿ। ಸ್ವಾಕ್ಖಾತೋ ಭಗವತಾ ಧಮ್ಮೋ ಸನ್ದಿಟ್ಠಿಕೋ ಅಕಾಲಿಕೋ ಏಹಿಪಸ್ಸಿಕೋ ಓಪನೇಯ್ಯಿಕೋ ಪಚ್ಚತ್ತಂ ವೇದಿತಬ್ಬೋ ವಿಞ್ಞೂಹೀತಿ। ಸನ್ತಿ ಖೋ ಪನ ಮೇ ಸಬ್ರಹ್ಮಚಾರೀ ಜಾನಂ ಪಸ್ಸಂ ವಿಹರನ್ತಿ। ಅಹಞ್ಚೇವ ಖೋ ಪನ ಏವಂ ಸ್ವಾಕ್ಖಾತೇ ಧಮ್ಮವಿನಯೇ ಪಬ್ಬಜಿತೋ ಸಮಾನೋ ಕುಸೀತೋ ವಿಹರೇಯ್ಯಂ ಪಮತ್ತೋ। ನ ಮೇತಂ ಅಸ್ಸ ಪತಿರೂಪನ್ತಿ। ಸೋ ಇತಿ ಪಟಿಸಞ್ಚಿಕ್ಖತಿ ಆರದ್ಧಂ ಖೋ ಪನ ಮೇ ವೀರಿಯಂ ಭವಿಸ್ಸತಿ ಅಸಲ್ಲೀನಂ। ಉಪಟ್ಠಿತಾ ಸತಿ ಅಸಮ್ಮುಟ್ಠಾ। ಪಸ್ಸದ್ಧೋ ಕಾಯೋ ಅಸಾರದ್ಧೋ। ಸಮಾಹಿತಂ ಚಿತ್ತಂ ಏಕಗ್ಗನ್ತಿ। ಸೋ ಧಮ್ಮಂಯೇವ ಅಧಿಪತಿಂ ಕರಿತ್ವಾ ಅಕುಸಲಂ ಪಜಹತಿ। ಕುಸಲಂ ಭಾವೇತಿ। ಸಾವಜ್ಜಂ ಪಜಹತಿ। ಅನವಜ್ಜಂ ಭಾವೇತಿ। ಸುದ್ಧಂ ಅತ್ತಾನಂ ಪರಿಹರತಿ। ಇದಂ ವುಚ್ಚತಿ। ಭಿಕ್ಖವೇ। ಧಮ್ಮಾಧಿಪತೇಯ್ಯಂ। ಇಮಾನಿ ಖೋ। ಭಿಕ್ಖವೇ। ತೀಣಿ ಆಧಿಪತೇಯ್ಯಾನೀತಿ।>
    stand <ದೇವದೂತವಗ್ಗೋ ಚತುತ್ಥೋ।>
    text <ತಸ್ಸುದ್ದಾನಂ>
