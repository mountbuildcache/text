text <೧೧॥ ಕೇವಟ್ಟಸುತ್ತಂ>
  text <ಕೇವಟ್ಟಗಹಪತಿಪುತ್ತವತ್ಥು>
    text <೪೮೧>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ನಾಳನ್ದಾಯಂ ವಿಹರತಿ ಪಾವಾರಿಕಮ್ಬವನೇ। ಅಥ ಖೋ ಕೇವಟ್ಟೋ ಗಹಪತಿಪುತ್ತೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಕೇವಟ್ಟೋ ಗಹಪತಿಪುತ್ತೋ ಭಗವನ್ತಂ ಏತದವೋಚ ಅಯಂ। ಭನ್ತೇ। ನಾಳನ್ದಾ ಇದ್ಧಾ ಚೇವ ಫೀತಾ ಚ ಬಹುಜನಾ ಆಕಿಣ್ಣಮನುಸ್ಸಾ ಭಗವತಿ ಅಭಿಪ್ಪಸನ್ನಾ। ಸಾಧು। ಭನ್ತೇ। ಭಗವಾ ಏಕಂ ಭಿಕ್ಖುಂ ಸಮಾದಿಸತು। ಯೋ ಉತ್ತರಿಮನುಸ್ಸಧಮ್ಮಾ। ಇದ್ಧಿಪಾಟಿಹಾರಿಯಂ ಕರಿಸ್ಸತಿ। ಏವಾಯಂ ನಾಳನ್ದಾ ಭಿಯ್ಯೋಸೋ ಮತ್ತಾಯ ಭಗವತಿ ಅಭಿಪ್ಪಸೀದಿಸ್ಸತೀತಿ। ಏವಂ ವುತ್ತೇ। ಭಗವಾ ಕೇವಟ್ಟಂ ಗಹಪತಿಪುತ್ತಂ ಏತದವೋಚ ನ ಖೋ ಅಹಂ। ಕೇವಟ್ಟ। ಭಿಕ್ಖೂನಂ ಏವಂ ಧಮ್ಮಂ ದೇಸೇಮಿ ಏಥ ತುಮ್ಹೇ। ಭಿಕ್ಖವೇ। ಗಿಹೀನಂ ಓದಾತವಸನಾನಂ ಉತ್ತರಿಮನುಸ್ಸಧಮ್ಮಾ ಇದ್ಧಿಪಾಟಿಹಾರಿಯಂ ಕರೋಥಾತಿ।>
    text <೪೮೨>, <ದುತಿಯಮ್ಪಿ ಖೋ ಕೇವಟ್ಟೋ ಗಹಪತಿಪುತ್ತೋ ಭಗವನ್ತಂ ಏತದವೋಚ ನಾಹಂ। ಭನ್ತೇ। ಭಗವನ್ತಂ ಧಂಸೇಮಿ। ಅಪಿ ಚ। ಏವಂ ವದಾಮಿ ಅಯಂ। ಭನ್ತೇ। ನಾಳನ್ದಾ ಇದ್ಧಾ ಚೇವ ಫೀತಾ ಚ ಬಹುಜನಾ ಆಕಿಣ್ಣಮನುಸ್ಸಾ ಭಗವತಿ ಅಭಿಪ್ಪಸನ್ನಾ। ಸಾಧು। ಭನ್ತೇ। ಭಗವಾ ಏಕಂ ಭಿಕ್ಖುಂ ಸಮಾದಿಸತು। ಯೋ ಉತ್ತರಿಮನುಸ್ಸಧಮ್ಮಾ ಇದ್ಧಿಪಾಟಿಹಾರಿಯಂ ಕರಿಸ್ಸತಿ। ಏವಾಯಂ ನಾಳನ್ದಾ ಭಿಯ್ಯೋಸೋ ಮತ್ತಾಯ ಭಗವತಿ ಅಭಿಪ್ಪಸೀದಿಸ್ಸತೀತಿ। ದುತಿಯಮ್ಪಿ ಖೋ ಭಗವಾ ಕೇವಟ್ಟಂ ಗಹಪತಿಪುತ್ತಂ ಏತದವೋಚ ನ ಖೋ ಅಹಂ। ಕೇವಟ್ಟ। ಭಿಕ್ಖೂನಂ ಏವಂ ಧಮ್ಮಂ ದೇಸೇಮಿ ಏಥ ತುಮ್ಹೇ। ಭಿಕ್ಖವೇ। ಗಿಹೀನಂ ಓದಾತವಸನಾನಂ ಉತ್ತರಿಮನುಸ್ಸಧಮ್ಮಾ ಇದ್ಧಿಪಾಟಿಹಾರಿಯಂ ಕರೋಥಾತಿ।>
    text <ತತಿಯಮ್ಪಿ ಖೋ ಕೇವಟ್ಟೋ ಗಹಪತಿಪುತ್ತೋ ಭಗವನ್ತಂ ಏತದವೋಚ ನಾಹಂ। ಭನ್ತೇ। ಭಗವನ್ತಂ ಧಂಸೇಮಿ। ಅಪಿ ಚ। ಏವಂ ವದಾಮಿ ಅಯಂ। ಭನ್ತೇ। ನಾಳನ್ದಾ ಇದ್ಧಾ ಚೇವ ಫೀತಾ ಚ ಬಹುಜನಾ ಆಕಿಣ್ಣಮನುಸ್ಸಾ ಭಗವತಿ ಅಭಿಪ್ಪಸನ್ನಾ। ಸಾಧು। ಭನ್ತೇ। ಭಗವಾ ಏಕಂ ಭಿಕ್ಖುಂ ಸಮಾದಿಸತು। ಯೋ ಉತ್ತರಿಮನುಸ್ಸಧಮ್ಮಾ ಇದ್ಧಿಪಾಟಿಹಾರಿಯಂ ಕರಿಸ್ಸತಿ। ಏವಾಯಂ ನಾಳನ್ದಾ ಭಿಯ್ಯೋಸೋ ಮತ್ತಾಯ ಭಗವತಿ ಅಭಿಪ್ಪಸೀದಿಸ್ಸತೀತಿ।>
  text <ಇದ್ಧಿಪಾಟಿಹಾರಿಯಂ>
    text <೪೮೩>, <ತೀಣಿ ಖೋ ಇಮಾನಿ। ಕೇವಟ್ಟ। ಪಾಟಿಹಾರಿಯಾನಿ ಮಯಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದಿತಾನಿ। ಕತಮಾನಿ ತೀಣಿ॥ ಇದ್ಧಿಪಾಟಿಹಾರಿಯಂ। ಆದೇಸನಾಪಾಟಿಹಾರಿಯಂ। ಅನುಸಾಸನೀಪಾಟಿಹಾರಿಯಂ।>
    text <೪೮೪>, <ಕತಮಞ್ಚ। ಕೇವಟ್ಟ। ಇದ್ಧಿಪಾಟಿಹಾರಿಯಂ॥ ಇಧ। ಕೇವಟ್ಟ। ಭಿಕ್ಖು ಅನೇಕವಿಹಿತಂ ಇದ್ಧಿವಿಧಂ ಪಚ್ಚನುಭೋತಿ। ಏಕೋಪಿ ಹುತ್ವಾ ಬಹುಧಾ ಹೋತಿ। ಬಹುಧಾಪಿ ಹುತ್ವಾ ಏಕೋ ಹೋತಿ। ಆವಿಭಾವಂ ತಿರೋಭಾವಂ ತಿರೋಕುಟ್ಟಂ ತಿರೋಪಾಕಾರಂ ತಿರೋಪಬ್ಬತಂ ಅಸಜ್ಜಮಾನೋ ಗಚ್ಛತಿ ಸೇಯ್ಯಥಾಪಿ ಆಕಾಸೇ। ಪಥವಿಯಾಪಿ ಉಮ್ಮುಜ್ಜನಿಮುಜ್ಜಂ ಕರೋತಿ ಸೇಯ್ಯಥಾಪಿ ಉದಕೇ। ಉದಕೇಪಿ ಅಭಿಜ್ಜಮಾನೇ ಗಚ್ಛತಿ ಸೇಯ್ಯಥಾಪಿ ಪಥವಿಯಂ। ಆಕಾಸೇಪಿ ಪಲ್ಲಙ್ಕೇನ ಕಮತಿ ಸೇಯ್ಯಥಾಪಿ ಪಕ್ಖೀ ಸಕುಣೋ। ಇಮೇಪಿ ಚನ್ದಿಮಸೂರಿಯೇ ಏವಂ ಮಹಿದ್ಧಿಕೇ ಏವಂ ಮಹಾನುಭಾವೇ ಪಾಣಿನಾ ಪರಾಮಸತಿ ಪರಿಮಜ್ಜತಿ। ಯಾವ ಬ್ರಹ್ಮಲೋಕಾಪಿ ಕಾಯೇನ ವಸಂ ವತ್ತೇತಿ।>
    text <ತಮೇನಂ ಅಞ್ಞತರೋ ಸದ್ಧೋ ಪಸನ್ನೋ ಪಸ್ಸತಿ ತಂ ಭಿಕ್ಖುಂ ಅನೇಕವಿಹಿತಂ ಇದ್ಧಿವಿಧಂ ಪಚ್ಚನುಭೋನ್ತಂ ಏಕೋಪಿ ಹುತ್ವಾ ಬಹುಧಾ ಹೋನ್ತಂ। ಬಹುಧಾಪಿ ಹುತ್ವಾ ಏಕೋ ಹೋನ್ತಂ। ಆವಿಭಾವಂ ತಿರೋಭಾವಂ। ತಿರೋಕುಟ್ಟಂ ತಿರೋಪಾಕಾರಂ ತಿರೋಪಬ್ಬತಂ ಅಸಜ್ಜಮಾನಂ ಗಚ್ಛನ್ತಂ ಸೇಯ್ಯಥಾಪಿ ಆಕಾಸೇ। ಪಥವಿಯಾಪಿ ಉಮ್ಮುಜ್ಜನಿಮುಜ್ಜಂ ಕರೋನ್ತಂ ಸೇಯ್ಯಥಾಪಿ ಉದಕೇ। ಉದಕೇಪಿ ಅಭಿಜ್ಜಮಾನೇ ಗಚ್ಛನ್ತಂ ಸೇಯ್ಯಥಾಪಿ ಪಥವಿಯಂ। ಆಕಾಸೇಪಿ ಪಲ್ಲಙ್ಕೇನ ಕಮನ್ತಂ ಸೇಯ್ಯಥಾಪಿ ಪಕ್ಖೀ ಸಕುಣೋ। ಇಮೇಪಿ ಚನ್ದಿಮಸೂರಿಯೇ ಏವಂ ಮಹಿದ್ಧಿಕೇ ಏವಂ ಮಹಾನುಭಾವೇ ಪಾಣಿನಾ ಪರಾಮಸನ್ತಂ ಪರಿಮಜ್ಜನ್ತಂ ಯಾವ ಬ್ರಹ್ಮಲೋಕಾಪಿ ಕಾಯೇನ ವಸಂ ವತ್ತೇನ್ತಂ।>
    text <ತಮೇನಂ ಸೋ ಸದ್ಧೋ ಪಸನ್ನೋ ಅಞ್ಞತರಸ್ಸ ಅಸ್ಸದ್ಧಸ್ಸ ಅಪ್ಪಸನ್ನಸ್ಸ ಆರೋಚೇತಿ ಅಚ್ಛರಿಯಂ ವತ। ಭೋ। ಅಬ್ಭುತಂ ವತ। ಭೋ। ಸಮಣಸ್ಸ ಮಹಿದ್ಧಿಕತಾ ಮಹಾನುಭಾವತಾ। ಅಮಾಹಂ ಭಿಕ್ಖುಂ ಅದ್ದಸಂ ಅನೇಕವಿಹಿತಂ ಇದ್ಧಿವಿಧಂ ಪಚ್ಚನುಭೋನ್ತಂ ಏಕೋಪಿ ಹುತ್ವಾ ಬಹುಧಾ ಹೋನ್ತಂ। ಬಹುಧಾಪಿ ಹುತ್ವಾ ಏಕೋ ಹೋನ್ತಂ…ಪೇ॰… ಯಾವ ಬ್ರಹ್ಮಲೋಕಾಪಿ ಕಾಯೇನ ವಸಂ ವತ್ತೇನ್ತನ್ತಿ।>
    text <ತಮೇನಂ ಸೋ ಅಸ್ಸದ್ಧೋ ಅಪ್ಪಸನ್ನೋ ತಂ ಸದ್ಧಂ ಪಸನ್ನಂ ಏವಂ ವದೇಯ್ಯ ಅತ್ಥಿ ಖೋ। ಭೋ। ಗನ್ಧಾರೀ ನಾಮ ವಿಜ್ಜಾ। ತಾಯ ಸೋ ಭಿಕ್ಖು ಅನೇಕವಿಹಿತಂ ಇದ್ಧಿವಿಧಂ ಪಚ್ಚನುಭೋತಿ ಏಕೋಪಿ ಹುತ್ವಾ ಬಹುಧಾ ಹೋತಿ। ಬಹುಧಾಪಿ ಹುತ್ವಾ ಏಕೋ ಹೋತಿ…ಪೇ॰… ಯಾವ ಬ್ರಹ್ಮಲೋಕಾಪಿ ಕಾಯೇನ ವಸಂ ವತ್ತೇತೀತಿ।>
    text <ತಂ ಕಿಂ ಮಞ್ಞಸಿ। ಕೇವಟ್ಟ। ಅಪಿ ನು ಸೋ ಅಸ್ಸದ್ಧೋ ಅಪ್ಪಸನ್ನೋ ತಂ ಸದ್ಧಂ ಪಸನ್ನಂ ಏವಂ ವದೇಯ್ಯಾತಿ॥ ವದೇಯ್ಯ। ಭನ್ತೇತಿ। ಇಮಂ ಖೋ ಅಹಂ। ಕೇವಟ್ಟ। ಇದ್ಧಿಪಾಟಿಹಾರಿಯೇ ಆದೀನವಂ ಸಮ್ಪಸ್ಸಮಾನೋ ಇದ್ಧಿಪಾಟಿಹಾರಿಯೇನ ಅಟ್ಟೀಯಾಮಿ ಹರಾಯಾಮಿ ಜಿಗುಚ್ಛಾಮಿ।>
  text <ಆದೇಸನಾಪಾಟಿಹಾರಿಯಂ>
    text <೪೮೫>, <ಕತಮಞ್ಚ। ಕೇವಟ್ಟ। ಆದೇಸನಾಪಾಟಿಹಾರಿಯಂ॥ ಇಧ। ಕೇವಟ್ಟ। ಭಿಕ್ಖು ಪರಸತ್ತಾನಂ ಪರಪುಗ್ಗಲಾನಂ ಚಿತ್ತಮ್ಪಿ ಆದಿಸತಿ। ಚೇತಸಿಕಮ್ಪಿ ಆದಿಸತಿ। ವಿತಕ್ಕಿತಮ್ಪಿ ಆದಿಸತಿ। ವಿಚಾರಿತಮ್ಪಿ ಆದಿಸತಿ ಏವಮ್ಪಿ ತೇ ಮನೋ। ಇತ್ಥಮ್ಪಿ ತೇ ಮನೋ। ಇತಿಪಿ ತೇ ಚಿತ್ತನ್ತಿ।>
    text <ತಮೇನಂ ಅಞ್ಞತರೋ ಸದ್ಧೋ ಪಸನ್ನೋ ಪಸ್ಸತಿ ತಂ ಭಿಕ್ಖುಂ ಪರಸತ್ತಾನಂ ಪರಪುಗ್ಗಲಾನಂ ಚಿತ್ತಮ್ಪಿ ಆದಿಸನ್ತಂ। ಚೇತಸಿಕಮ್ಪಿ ಆದಿಸನ್ತಂ। ವಿತಕ್ಕಿತಮ್ಪಿ ಆದಿಸನ್ತಂ। ವಿಚಾರಿತಮ್ಪಿ ಆದಿಸನ್ತಂ ಏವಮ್ಪಿ ತೇ ಮನೋ। ಇತ್ಥಮ್ಪಿ ತೇ ಮನೋ। ಇತಿಪಿ ತೇ ಚಿತ್ತನ್ತಿ। ತಮೇನಂ ಸೋ ಸದ್ಧೋ ಪಸನ್ನೋ ಅಞ್ಞತರಸ್ಸ ಅಸ್ಸದ್ಧಸ್ಸ ಅಪ್ಪಸನ್ನಸ್ಸ ಆರೋಚೇತಿ ಅಚ್ಛರಿಯಂ ವತ। ಭೋ। ಅಬ್ಭುತಂ ವತ। ಭೋ। ಸಮಣಸ್ಸ ಮಹಿದ್ಧಿಕತಾ ಮಹಾನುಭಾವತಾ। ಅಮಾಹಂ ಭಿಕ್ಖುಂ ಅದ್ದಸಂ ಪರಸತ್ತಾನಂ ಪರಪುಗ್ಗಲಾನಂ ಚಿತ್ತಮ್ಪಿ ಆದಿಸನ್ತಂ। ಚೇತಸಿಕಮ್ಪಿ ಆದಿಸನ್ತಂ। ವಿತಕ್ಕಿತಮ್ಪಿ ಆದಿಸನ್ತಂ। ವಿಚಾರಿತಮ್ಪಿ ಆದಿಸನ್ತಂ ಏವಮ್ಪಿ ತೇ ಮನೋ। ಇತ್ಥಮ್ಪಿ ತೇ ಮನೋ। ಇತಿಪಿ ತೇ ಚಿತ್ತನ್ತಿ।>
    text <ತಮೇನಂ ಸೋ ಅಸ್ಸದ್ಧೋ ಅಪ್ಪಸನ್ನೋ ತಂ ಸದ್ಧಂ ಪಸನ್ನಂ ಏವಂ ವದೇಯ್ಯ ಅತ್ಥಿ ಖೋ। ಭೋ। ಮಣಿಕಾ ನಾಮ ವಿಜ್ಜಾ। ತಾಯ ಸೋ ಭಿಕ್ಖು ಪರಸತ್ತಾನಂ ಪರಪುಗ್ಗಲಾನಂ ಚಿತ್ತಮ್ಪಿ ಆದಿಸತಿ। ಚೇತಸಿಕಮ್ಪಿ ಆದಿಸತಿ। ವಿತಕ್ಕಿತಮ್ಪಿ ಆದಿಸತಿ। ವಿಚಾರಿತಮ್ಪಿ ಆದಿಸತಿ ಏವಮ್ಪಿ ತೇ ಮನೋ। ಇತ್ಥಮ್ಪಿ ತೇ ಮನೋ। ಇತಿಪಿ ತೇ ಚಿತ್ತನ್ತಿ।>
    text <ತಂ ಕಿಂ ಮಞ್ಞಸಿ। ಕೇವಟ್ಟ। ಅಪಿ ನು ಸೋ ಅಸ್ಸದ್ಧೋ ಅಪ್ಪಸನ್ನೋ ತಂ ಸದ್ಧಂ ಪಸನ್ನಂ ಏವಂ ವದೇಯ್ಯಾತಿ॥ ವದೇಯ್ಯ। ಭನ್ತೇತಿ। ಇಮಂ ಖೋ ಅಹಂ। ಕೇವಟ್ಟ। ಆದೇಸನಾಪಾಟಿಹಾರಿಯೇ ಆದೀನವಂ ಸಮ್ಪಸ್ಸಮಾನೋ ಆದೇಸನಾಪಾಟಿಹಾರಿಯೇನ ಅಟ್ಟೀಯಾಮಿ ಹರಾಯಾಮಿ ಜಿಗುಚ್ಛಾಮಿ।>
  text <ಅನುಸಾಸನೀಪಾಟಿಹಾರಿಯಂ>
    text <೪೮೬>, <ಕತಮಞ್ಚ। ಕೇವಟ್ಟ। ಅನುಸಾಸನೀಪಾಟಿಹಾರಿಯಂ॥ ಇಧ। ಕೇವಟ್ಟ। ಭಿಕ್ಖು ಏವಮನುಸಾಸತಿ ಏವಂ ವಿತಕ್ಕೇಥ। ಮಾ ಏವಂ ವಿತಕ್ಕಯಿತ್ಥ। ಏವಂ ಮನಸಿಕರೋಥ। ಮಾ ಏವಂ ಮನಸಾಕತ್ಥ। ಇದಂ ಪಜಹಥ। ಇದಂ ಉಪಸಮ್ಪಜ್ಜ ವಿಹರಥಾತಿ। ಇದಂ ವುಚ್ಚತಿ। ಕೇವಟ್ಟ। ಅನುಸಾಸನೀಪಾಟಿಹಾರಿಯಂ।>
    text <ಪುನ ಚಪರಂ। ಕೇವಟ್ಟ। ಇಧ ತಥಾಗತೋ ಲೋಕೇ ಉಪ್ಪಜ್ಜತಿ ಅರಹಂ ಸಮ್ಮಾಸಮ್ಬುದ್ಧೋ …ಪೇ॰… ಯಥಾ ೧೯೦-೨೧೨ ಅನುಚ್ಛೇದೇಸು ಏವಂ ವಿತ್ಥಾರೇತಬ್ಬಂ। ಏವಂ ಖೋ। ಕೇವಟ್ಟ। ಭಿಕ್ಖು ಸೀಲಸಮ್ಪನ್ನೋ ಹೋತಿ…ಪೇ॰… ಪಠಮಂ ಝಾನಂ ಉಪಸಮ್ಪಜ್ಜ ವಿಹರತಿ। ಇದಮ್ಪಿ ವುಚ್ಚತಿ। ಕೇವಟ್ಟ। ಅನುಸಾಸನೀಪಾಟಿಹಾರಿಯಂ…ಪೇ॰… ದುತಿಯಂ ಝಾನಂ…ಪೇ॰… ತತಿಯಂ ಝಾನಂ…ಪೇ॰… ಚತುತ್ಥಂ ಝಾನಂ ಉಪಸಮ್ಪಜ್ಜ ವಿಹರತಿ। ಇದಮ್ಪಿ ವುಚ್ಚತಿ। ಕೇವಟ್ಟ। ಅನುಸಾಸನೀಪಾಟಿಹಾರಿಯಂ…ಪೇ॰… ಞಾಣದಸ್ಸನಾಯ ಚಿತ್ತಂ ಅಭಿನೀಹರತಿ ಅಭಿನಿನ್ನಾಮೇತಿ…ಪೇ॰… ಇದಮ್ಪಿ ವುಚ್ಚತಿ। ಕೇವಟ್ಟ। ಅನುಸಾಸನೀಪಾಟಿಹಾರಿಯಂ…ಪೇ॰… ನಾಪರಂ ಇತ್ಥತ್ತಾಯಾತಿ ಪಜಾನಾತಿ…ಪೇ॰… ಇದಮ್ಪಿ ವುಚ್ಚತಿ। ಕೇವಟ್ಟ। ಅನುಸಾಸನೀಪಾಟಿಹಾರಿಯಂ।>
    text <ಇಮಾನಿ ಖೋ। ಕೇವಟ್ಟ। ತೀಣಿ ಪಾಟಿಹಾರಿಯಾನಿ ಮಯಾ ಸಯಂ ಅಭಿಞ್ಞಾ ಸಚ್ಛಿಕತ್ವಾ ಪವೇದಿತಾನಿ।>
  text <ಭೂತನಿರೋಧೇಸಕಭಿಕ್ಖುವತ್ಥು>
    text <೪೮೭>, <ಭೂತಪುಬ್ಬಂ। ಕೇವಟ್ಟ। ಇಮಸ್ಮಿಞ್ಞೇವ ಭಿಕ್ಖುಸಙ್ಘೇ ಅಞ್ಞತರಸ್ಸ ಭಿಕ್ಖುನೋ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಕತ್ಥ ನು ಖೋ ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥>
    text <೪೮೮>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ತಥಾರೂಪಂ ಸಮಾಧಿಂ ಸಮಾಪಜ್ಜಿ। ಯಥಾಸಮಾಹಿತೇ ಚಿತ್ತೇ ದೇವಯಾನಿಯೋ ಮಗ್ಗೋ ಪಾತುರಹೋಸಿ। ಅಥ ಖೋ ಸೋ। ಕೇವಟ್ಟ। ಭಿಕ್ಖು ಯೇನ ಚಾತುಮಹಾರಾಜಿಕಾ ದೇವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಚಾತುಮಹಾರಾಜಿಕೇ ದೇವೇ ಏತದವೋಚ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥>
    text <ಏವಂ ವುತ್ತೇ। ಕೇವಟ್ಟ। ಚಾತುಮಹಾರಾಜಿಕಾ ದೇವಾ ತಂ ಭಿಕ್ಖುಂ ಏತದವೋಚುಂ ಮಯಮ್ಪಿ ಖೋ। ಭಿಕ್ಖು। ನ ಜಾನಾಮ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ। ಅತ್ಥಿ ಖೋ। ಭಿಕ್ಖು। ಚತ್ತಾರೋ ಮಹಾರಾಜಾನೋ ಅಮ್ಹೇಹಿ ಅಭಿಕ್ಕನ್ತತರಾ ಚ ಪಣೀತತರಾ ಚ। ತೇ ಖೋ ಏತಂ ಜಾನೇಯ್ಯುಂ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ।>
    text <೪೮೯>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ಯೇನ ಚತ್ತಾರೋ ಮಹಾರಾಜಾನೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಚತ್ತಾರೋ ಮಹಾರಾಜೇ ಏತದವೋಚ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥ ಏವಂ ವುತ್ತೇ। ಕೇವಟ್ಟ। ಚತ್ತಾರೋ ಮಹಾರಾಜಾನೋ ತಂ ಭಿಕ್ಖುಂ ಏತದವೋಚುಂ ಮಯಮ್ಪಿ ಖೋ। ಭಿಕ್ಖು। ನ ಜಾನಾಮ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು। ಆಪೋಧಾತು ತೇಜೋಧಾತು ವಾಯೋಧಾತೂತಿ। ಅತ್ಥಿ ಖೋ। ಭಿಕ್ಖು। ತಾವತಿಂಸಾ ನಾಮ ದೇವಾ ಅಮ್ಹೇಹಿ ಅಭಿಕ್ಕನ್ತತರಾ ಚ ಪಣೀತತರಾ ಚ। ತೇ ಖೋ ಏತಂ ಜಾನೇಯ್ಯುಂ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ।>
    text <೪೯೦>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ಯೇನ ತಾವತಿಂಸಾ ದೇವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತಾವತಿಂಸೇ ದೇವೇ ಏತದವೋಚ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥ ಏವಂ ವುತ್ತೇ। ಕೇವಟ್ಟ। ತಾವತಿಂಸಾ ದೇವಾ ತಂ ಭಿಕ್ಖುಂ ಏತದವೋಚುಂ ಮಯಮ್ಪಿ ಖೋ। ಭಿಕ್ಖು। ನ ಜಾನಾಮ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ। ಅತ್ಥಿ ಖೋ। ಭಿಕ್ಖು। ಸಕ್ಕೋ ನಾಮ ದೇವಾನಮಿನ್ದೋ ಅಮ್ಹೇಹಿ ಅಭಿಕ್ಕನ್ತತರೋ ಚ ಪಣೀತತರೋ ಚ। ಸೋ ಖೋ ಏತಂ ಜಾನೇಯ್ಯ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ।>
    text <೪೯೧>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ಯೇನ ಸಕ್ಕೋ ದೇವಾನಮಿನ್ದೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಸಕ್ಕಂ ದೇವಾನಮಿನ್ದಂ ಏತದವೋಚ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥ ಏವಂ ವುತ್ತೇ। ಕೇವಟ್ಟ। ಸಕ್ಕೋ ದೇವಾನಮಿನ್ದೋ ತಂ ಭಿಕ್ಖುಂ ಏತದವೋಚ ಅಹಮ್ಪಿ ಖೋ। ಭಿಕ್ಖು। ನ ಜಾನಾಮಿ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ। ಅತ್ಥಿ ಖೋ। ಭಿಕ್ಖು। ಯಾಮಾ ನಾಮ ದೇವಾ…ಪೇ॰… ಸುಯಾಮೋ ನಾಮ ದೇವಪುತ್ತೋ… ತುಸಿತಾ ನಾಮ ದೇವಾ… ಸನ್ತುಸ್ಸಿತೋ ನಾಮ ದೇವಪುತ್ತೋ… ನಿಮ್ಮಾನರತೀ ನಾಮ ದೇವಾ … ಸುನಿಮ್ಮಿತೋ ನಾಮ ದೇವಪುತ್ತೋ… ಪರನಿಮ್ಮಿತವಸವತ್ತೀ ನಾಮ ದೇವಾ… ವಸವತ್ತೀ ನಾಮ ದೇವಪುತ್ತೋ ಅಮ್ಹೇಹಿ ಅಭಿಕ್ಕನ್ತತರೋ ಚ ಪಣೀತತರೋ ಚ। ಸೋ ಖೋ ಏತಂ ಜಾನೇಯ್ಯ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ।>
    text <೪೯೨>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ಯೇನ ವಸವತ್ತೀ ದೇವಪುತ್ತೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ವಸವತ್ತಿಂ ದೇವಪುತ್ತಂ ಏತದವೋಚ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥ ಏವಂ ವುತ್ತೇ। ಕೇವಟ್ಟ। ವಸವತ್ತೀ ದೇವಪುತ್ತೋ ತಂ ಭಿಕ್ಖುಂ ಏತದವೋಚ ಅಹಮ್ಪಿ ಖೋ। ಭಿಕ್ಖು। ನ ಜಾನಾಮಿ ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ। ಅತ್ಥಿ ಖೋ। ಭಿಕ್ಖು। ಬ್ರಹ್ಮಕಾಯಿಕಾ ನಾಮ ದೇವಾ ಅಮ್ಹೇಹಿ ಅಭಿಕ್ಕನ್ತತರಾ ಚ ಪಣೀತತರಾ ಚ। ತೇ ಖೋ ಏತಂ ಜಾನೇಯ್ಯುಂ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ।>
    text <೪೯೩>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ತಥಾರೂಪಂ ಸಮಾಧಿಂ ಸಮಾಪಜ್ಜಿ। ಯಥಾಸಮಾಹಿತೇ ಚಿತ್ತೇ ಬ್ರಹ್ಮಯಾನಿಯೋ ಮಗ್ಗೋ ಪಾತುರಹೋಸಿ। ಅಥ ಖೋ ಸೋ। ಕೇವಟ್ಟ। ಭಿಕ್ಖು ಯೇನ ಬ್ರಹ್ಮಕಾಯಿಕಾ ದೇವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಬ್ರಹ್ಮಕಾಯಿಕೇ ದೇವೇ ಏತದವೋಚ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥ ಏವಂ ವುತ್ತೇ। ಕೇವಟ್ಟ। ಬ್ರಹ್ಮಕಾಯಿಕಾ ದೇವಾ ತಂ ಭಿಕ್ಖುಂ ಏತದವೋಚುಂ ಮಯಮ್ಪಿ ಖೋ। ಭಿಕ್ಖು। ನ ಜಾನಾಮ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ। ಅತ್ಥಿ ಖೋ। ಭಿಕ್ಖು। ಬ್ರಹ್ಮಾ ಮಹಾಬ್ರಹ್ಮಾ ಅಭಿಭೂ ಅನಭಿಭೂತೋ ಅಞ್ಞದತ್ಥುದಸೋ ವಸವತ್ತೀ ಇಸ್ಸರೋ ಕತ್ತಾ ನಿಮ್ಮಾತಾ ಸೇಟ್ಠೋ ಸಜಿತಾ ವಸೀ ಪಿತಾ ಭೂತಭಬ್ಯಾನಂ ಅಮ್ಹೇಹಿ ಅಭಿಕ್ಕನ್ತತರೋ ಚ ಪಣೀತತರೋ ಚ। ಸೋ ಖೋ ಏತಂ ಜಾನೇಯ್ಯ। ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ।>
    text <ಕಹಂ ಪನಾವುಸೋ। ಏತರಹಿ ಸೋ ಮಹಾಬ್ರಹ್ಮಾತಿ॥ ಮಯಮ್ಪಿ ಖೋ। ಭಿಕ್ಖು। ನ ಜಾನಾಮ। ಯತ್ಥ ವಾ ಬ್ರಹ್ಮಾ ಯೇನ ವಾ ಬ್ರಹ್ಮಾ ಯಹಿಂ ವಾ ಬ್ರಹ್ಮಾ। ಅಪಿ ಚ। ಭಿಕ್ಖು। ಯಥಾ ನಿಮಿತ್ತಾ ದಿಸ್ಸನ್ತಿ। ಆಲೋಕೋ ಸಞ್ಜಾಯತಿ। ಓಭಾಸೋ ಪಾತುಭವತಿ। ಬ್ರಹ್ಮಾ ಪಾತುಭವಿಸ್ಸತಿ। ಬ್ರಹ್ಮುನೋ ಹೇತಂ ಪುಬ್ಬನಿಮಿತ್ತಂ ಪಾತುಭಾವಾಯ। ಯದಿದಂ ಆಲೋಕೋ ಸಞ್ಜಾಯತಿ। ಓಭಾಸೋ ಪಾತುಭವತೀತಿ। ಅಥ ಖೋ ಸೋ। ಕೇವಟ್ಟ। ಮಹಾಬ್ರಹ್ಮಾ ನಚಿರಸ್ಸೇವ ಪಾತುರಹೋಸಿ।>
    text <೪೯೪>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ಯೇನ ಸೋ ಮಹಾಬ್ರಹ್ಮಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತಂ ಮಹಾಬ್ರಹ್ಮಾನಂ ಏತದವೋಚ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥ ಏವಂ ವುತ್ತೇ। ಕೇವಟ್ಟ। ಸೋ ಮಹಾಬ್ರಹ್ಮಾ ತಂ ಭಿಕ್ಖುಂ ಏತದವೋಚ ಅಹಮಸ್ಮಿ। ಭಿಕ್ಖು। ಬ್ರಹ್ಮಾ ಮಹಾಬ್ರಹ್ಮಾ ಅಭಿಭೂ ಅನಭಿಭೂತೋ ಅಞ್ಞದತ್ಥುದಸೋ ವಸವತ್ತೀ ಇಸ್ಸರೋ ಕತ್ತಾ ನಿಮ್ಮಾತಾ ಸೇಟ್ಠೋ ಸಜಿತಾ ವಸೀ ಪಿತಾ ಭೂತಭಬ್ಯಾನನ್ತಿ।>
    text <ದುತಿಯಮ್ಪಿ ಖೋ ಸೋ। ಕೇವಟ್ಟ। ಭಿಕ್ಖು ತಂ ಮಹಾಬ್ರಹ್ಮಾನಂ ಏತದವೋಚ ನ ಖೋಹಂ ತಂ। ಆವುಸೋ। ಏವಂ ಪುಚ್ಛಾಮಿ ತ್ವಮಸಿ ಬ್ರಹ್ಮಾ ಮಹಾಬ್ರಹ್ಮಾ ಅಭಿಭೂ ಅನಭಿಭೂತೋ ಅಞ್ಞದತ್ಥುದಸೋ ವಸವತ್ತೀ ಇಸ್ಸರೋ ಕತ್ತಾ ನಿಮ್ಮಾತಾ ಸೇಟ್ಠೋ ಸಜಿತಾ ವಸೀ ಪಿತಾ ಭೂತಭಬ್ಯಾನನ್ತಿ। ಏವಞ್ಚ ಖೋ ಅಹಂ ತಂ। ಆವುಸೋ। ಪುಚ್ಛಾಮಿ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥>
    text <ದುತಿಯಮ್ಪಿ ಖೋ ಸೋ। ಕೇವಟ್ಟ। ಮಹಾಬ್ರಹ್ಮಾ ತಂ ಭಿಕ್ಖುಂ ಏತದವೋಚ ಅಹಮಸ್ಮಿ। ಭಿಕ್ಖು। ಬ್ರಹ್ಮಾ ಮಹಾಬ್ರಹ್ಮಾ ಅಭಿಭೂ ಅನಭಿಭೂತೋ ಅಞ್ಞದತ್ಥುದಸೋ ವಸವತ್ತೀ ಇಸ್ಸರೋ ಕತ್ತಾ ನಿಮ್ಮಾತಾ ಸೇಟ್ಠೋ ಸಜಿತಾ ವಸೀ ಪಿತಾ ಭೂತಭಬ್ಯಾನನ್ತಿ। ತತಿಯಮ್ಪಿ ಖೋ ಸೋ। ಕೇವಟ್ಟ। ಭಿಕ್ಖು ತಂ ಮಹಾಬ್ರಹ್ಮಾನಂ ಏತದವೋಚ ನ ಖೋಹಂ ತಂ। ಆವುಸೋ। ಏವಂ ಪುಚ್ಛಾಮಿ ತ್ವಮಸಿ ಬ್ರಹ್ಮಾ ಮಹಾಬ್ರಹ್ಮಾ ಅಭಿಭೂ ಅನಭಿಭೂತೋ ಅಞ್ಞದತ್ಥುದಸೋ ವಸವತ್ತೀ ಇಸ್ಸರೋ ಕತ್ತಾ ನಿಮ್ಮಾತಾ ಸೇಟ್ಠೋ ಸಜಿತಾ ವಸೀ ಪಿತಾ ಭೂತಭಬ್ಯಾನನ್ತಿ। ಏವಞ್ಚ ಖೋ ಅಹಂ ತಂ। ಆವುಸೋ। ಪುಚ್ಛಾಮಿ ಕತ್ಥ ನು ಖೋ। ಆವುಸೋ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥>
    text <೪೯೫>, <ಅಥ ಖೋ ಸೋ। ಕೇವಟ್ಟ। ಮಹಾಬ್ರಹ್ಮಾ ತಂ ಭಿಕ್ಖುಂ ಬಾಹಾಯಂ ಗಹೇತ್ವಾ ಏಕಮನ್ತಂ ಅಪನೇತ್ವಾ ತಂ ಭಿಕ್ಖುಂ ಏತದವೋಚ ಇಮೇ ಖೋ ಮಂ। ಭಿಕ್ಖು। ಬ್ರಹ್ಮಕಾಯಿಕಾ ದೇವಾ ಏವಂ ಜಾನನ್ತಿ। ನತ್ಥಿ ಕಿಞ್ಚಿ ಬ್ರಹ್ಮುನೋ ಅಞ್ಞಾತಂ। ನತ್ಥಿ ಕಿಞ್ಚಿ ಬ್ರಹ್ಮುನೋ ಅದಿಟ್ಠಂ। ನತ್ಥಿ ಕಿಞ್ಚಿ ಬ್ರಹ್ಮುನೋ ಅವಿದಿತಂ। ನತ್ಥಿ ಕಿಞ್ಚಿ ಬ್ರಹ್ಮುನೋ ಅಸಚ್ಛಿಕತನ್ತಿ। ತಸ್ಮಾಹಂ ತೇಸಂ ಸಮ್ಮುಖಾ ನ ಬ್ಯಾಕಾಸಿಂ। ಅಹಮ್ಪಿ ಖೋ। ಭಿಕ್ಖು। ನ ಜಾನಾಮಿ ಯತ್ಥಿಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ। ತಸ್ಮಾತಿಹ। ಭಿಕ್ಖು। ತುಯ್ಹೇವೇತಂ ದುಕ್ಕಟಂ। ತುಯ್ಹೇವೇತಂ ಅಪರದ್ಧಂ। ಯಂ ತ್ವಂ ತಂ ಭಗವನ್ತಂ ಅತಿಧಾವಿತ್ವಾ ಬಹಿದ್ಧಾ ಪರಿಯೇಟ್ಠಿಂ ಆಪಜ್ಜಸಿ ಇಮಸ್ಸ ಪಞ್ಹಸ್ಸ ವೇಯ್ಯಾಕರಣಾಯ। ಗಚ್ಛ ತ್ವಂ। ಭಿಕ್ಖು। ತಮೇವ ಭಗವನ್ತಂ ಉಪಸಙ್ಕಮಿತ್ವಾ ಇಮಂ ಪಞ್ಹಂ ಪುಚ್ಛ। ಯಥಾ ಚ ತೇ ಭಗವಾ ಬ್ಯಾಕರೋತಿ। ತಥಾ ನಂ ಧಾರೇಯ್ಯಾಸೀತಿ।>
    text <೪೯೬>, <ಅಥ ಖೋ ಸೋ। ಕೇವಟ್ಟ। ಭಿಕ್ಖು ಸೇಯ್ಯಥಾಪಿ ನಾಮ ಬಲವಾ ಪುರಿಸೋ ಸಮಿಞ್ಜಿತಂ ವಾ ಬಾಹಂ ಪಸಾರೇಯ್ಯ। ಪಸಾರಿತಂ ವಾ ಬಾಹಂ ಸಮಿಞ್ಜೇಯ್ಯ ಏವಮೇವ ಬ್ರಹ್ಮಲೋಕೇ ಅನ್ತರಹಿತೋ ಮಮ ಪುರತೋ ಪಾತುರಹೋಸಿ। ಅಥ ಖೋ ಸೋ। ಕೇವಟ್ಟ। ಭಿಕ್ಖು ಮಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ। ಕೇವಟ್ಟ। ಸೋ ಭಿಕ್ಖು ಮಂ ಏತದವೋಚ ಕತ್ಥ ನು ಖೋ। ಭನ್ತೇ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥>
  text <ತೀರದಸ್ಸಿಸಕುಣುಪಮಾ>
    text <೪೯೭>, <ಏವಂ ವುತ್ತೇ। ಅಹಂ। ಕೇವಟ್ಟ। ತಂ ಭಿಕ್ಖುಂ ಏತದವೋಚಂ ಭೂತಪುಬ್ಬಂ। ಭಿಕ್ಖು। ಸಾಮುದ್ದಿಕಾ ವಾಣಿಜಾ ತೀರದಸ್ಸಿಂ ಸಕುಣಂ ಗಹೇತ್ವಾ ನಾವಾಯ ಸಮುದ್ದಂ ಅಜ್ಝೋಗಾಹನ್ತಿ। ತೇ ಅತೀರದಕ್ಖಿನಿಯಾ ನಾವಾಯ ತೀರದಸ್ಸಿಂ ಸಕುಣಂ ಮುಞ್ಚನ್ತಿ। ಸೋ ಗಚ್ಛತೇವ ಪುರತ್ಥಿಮಂ ದಿಸಂ। ಗಚ್ಛತಿ ದಕ್ಖಿಣಂ ದಿಸಂ। ಗಚ್ಛತಿ ಪಚ್ಛಿಮಂ ದಿಸಂ। ಗಚ್ಛತಿ ಉತ್ತರಂ ದಿಸಂ। ಗಚ್ಛತಿ ಉದ್ಧಂ ದಿಸಂ। ಗಚ್ಛತಿ ಅನುದಿಸಂ। ಸಚೇ ಸೋ ಸಮನ್ತಾ ತೀರಂ ಪಸ್ಸತಿ। ತಥಾಗತಕೋವ ಹೋತಿ। ಸಚೇ ಪನ ಸೋ ಸಮನ್ತಾ ತೀರಂ ನ ಪಸ್ಸತಿ। ತಮೇವ ನಾವಂ ಪಚ್ಚಾಗಚ್ಛತಿ। ಏವಮೇವ ಖೋ ತ್ವಂ। ಭಿಕ್ಖು। ಯತೋ ಯಾವ ಬ್ರಹ್ಮಲೋಕಾ ಪರಿಯೇಸಮಾನೋ ಇಮಸ್ಸ ಪಞ್ಹಸ್ಸ ವೇಯ್ಯಾಕರಣಂ ನಾಜ್ಝಗಾ। ಅಥ ಮಮಞ್ಞೇವ ಸನ್ತಿಕೇ ಪಚ್ಚಾಗತೋ। ನ ಖೋ ಏಸೋ। ಭಿಕ್ಖು। ಪಞ್ಹೋ ಏವಂ ಪುಚ್ಛಿತಬ್ಬೋ ಕತ್ಥ ನು ಖೋ। ಭನ್ತೇ। ಇಮೇ ಚತ್ತಾರೋ ಮಹಾಭೂತಾ ಅಪರಿಸೇಸಾ ನಿರುಜ್ಝನ್ತಿ। ಸೇಯ್ಯಥಿದಂ ಪಥವೀಧಾತು ಆಪೋಧಾತು ತೇಜೋಧಾತು ವಾಯೋಧಾತೂತಿ॥>
    text <೪೯೮>, <ಏವಞ್ಚ ಖೋ ಏಸೋ। ಭಿಕ್ಖು। ಪಞ್ಹೋ ಪುಚ್ಛಿತಬ್ಬೋ>
    block
      text <ಕತ್ಥ ಆಪೋ ಚ ಪಥವೀ। ತೇಜೋ ವಾಯೋ ನ ಗಾಧತಿ।>
      text <ಕತ್ಥ ದೀಘಞ್ಚ ರಸ್ಸಞ್ಚ। ಅಣುಂ ಥೂಲಂ ಸುಭಾಸುಭಂ।>
      text <ಕತ್ಥ ನಾಮಞ್ಚ ರೂಪಞ್ಚ। ಅಸೇಸಂ ಉಪರುಜ್ಝತೀತಿ॥>
      text <ವಿಞ್ಞಾಣಂ ಅನಿದಸ್ಸನಂ। ಅನನ್ತಂ ಸಬ್ಬತೋಪಭಂ।>
      text <ಏತ್ಥ ಆಪೋ ಚ ಪಥವೀ। ತೇಜೋ ವಾಯೋ ನ ಗಾಧತಿ॥>
      text <ಏತ್ಥ ದೀಘಞ್ಚ ರಸ್ಸಞ್ಚ। ಅಣುಂ ಥೂಲಂ ಸುಭಾಸುಭಂ।>
      text <ಏತ್ಥ ನಾಮಞ್ಚ ರೂಪಞ್ಚ। ಅಸೇಸಂ ಉಪರುಜ್ಝತಿ।>
      text <ವಿಞ್ಞಾಣಸ್ಸ ನಿರೋಧೇನ। ಏತ್ಥೇತಂ ಉಪರುಜ್ಝತೀತಿ॥>
    text <೪೯೯>, <ತತ್ರ ವೇಯ್ಯಾಕರಣಂ ಭವತಿ>
    text <೫೦೦>, <ಇದಮವೋಚ ಭಗವಾ। ಅತ್ತಮನೋ ಕೇವಟ್ಟೋ ಗಹಪತಿಪುತ್ತೋ ಭಗವತೋ ಭಾಸಿತಂ ಅಭಿನನ್ದೀತಿ।>
    stand <ಕೇವಟ್ಟಸುತ್ತಂ ನಿಟ್ಠಿತಂ ಏಕಾದಸಮಂ।>
