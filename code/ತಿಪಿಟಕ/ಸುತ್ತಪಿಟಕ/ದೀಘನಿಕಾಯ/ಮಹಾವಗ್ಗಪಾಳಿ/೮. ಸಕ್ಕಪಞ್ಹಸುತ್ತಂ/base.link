text <೮॥ ಸಕ್ಕಪಞ್ಹಸುತ್ತಂ>
  text <೩೪೪>, <ಏವಂ ಮೇ ಸುತಂ ಏಕಂ ಸಮಯಂ ಭಗವಾ ಮಗಧೇಸು ವಿಹರತಿ। ಪಾಚೀನತೋ ರಾಜಗಹಸ್ಸ ಅಮ್ಬಸಣ್ಡಾ ನಾಮ ಬ್ರಾಹ್ಮಣಗಾಮೋ। ತಸ್ಸುತ್ತರತೋ ವೇದಿಯಕೇ ಪಬ್ಬತೇ ಇನ್ದಸಾಲಗುಹಾಯಂ। ತೇನ ಖೋ ಪನ ಸಮಯೇನ ಸಕ್ಕಸ್ಸ ದೇವಾನಮಿನ್ದಸ್ಸ ಉಸ್ಸುಕ್ಕಂ ಉದಪಾದಿ ಭಗವನ್ತಂ ದಸ್ಸನಾಯ। ಅಥ ಖೋ ಸಕ್ಕಸ್ಸ ದೇವಾನಮಿನ್ದಸ್ಸ ಏತದಹೋಸಿ ಕಹಂ ನು ಖೋ ಭಗವಾ ಏತರಹಿ ವಿಹರತಿ ಅರಹಂ ಸಮ್ಮಾಸಮ್ಬುದ್ಧೋತಿ॥ ಅದ್ದಸಾ ಖೋ ಸಕ್ಕೋ ದೇವಾನಮಿನ್ದೋ ಭಗವನ್ತಂ ಮಗಧೇಸು ವಿಹರನ್ತಂ ಪಾಚೀನತೋ ರಾಜಗಹಸ್ಸ ಅಮ್ಬಸಣ್ಡಾ ನಾಮ ಬ್ರಾಹ್ಮಣಗಾಮೋ। ತಸ್ಸುತ್ತರತೋ ವೇದಿಯಕೇ ಪಬ್ಬತೇ ಇನ್ದಸಾಲಗುಹಾಯಂ। ದಿಸ್ವಾನ ದೇವೇ ತಾವತಿಂಸೇ ಆಮನ್ತೇಸಿ ಅಯಂ। ಮಾರಿಸಾ। ಭಗವಾ ಮಗಧೇಸು ವಿಹರತಿ। ಪಾಚೀನತೋ ರಾಜಗಹಸ್ಸ ಅಮ್ಬಸಣ್ಡಾ ನಾಮ ಬ್ರಾಹ್ಮಣಗಾಮೋ। ತಸ್ಸುತ್ತರತೋ ವೇದಿಯಕೇ ಪಬ್ಬತೇ ಇನ್ದಸಾಲಗುಹಾಯಂ। ಯದಿ ಪನ। ಮಾರಿಸಾ। ಮಯಂ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮೇಯ್ಯಾಮ ಅರಹನ್ತಂ ಸಮ್ಮಾಸಮ್ಬುದ್ಧನ್ತಿ॥ ಏವಂ ಭದ್ದನ್ತವಾತಿ ಖೋ ದೇವಾ ತಾವತಿಂಸಾ ಸಕ್ಕಸ್ಸ ದೇವಾನಮಿನ್ದಸ್ಸ ಪಚ್ಚಸ್ಸೋಸುಂ।>
  text <೩೪೫>, <ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಸಿಖಂ ಗನ್ಧಬ್ಬದೇವಪುತ್ತಂ ಆಮನ್ತೇಸಿ ಅಯಂ। ತಾತ ಪಞ್ಚಸಿಖ। ಭಗವಾ ಮಗಧೇಸು ವಿಹರತಿ ಪಾಚೀನತೋ ರಾಜಗಹಸ್ಸ ಅಮ್ಬಸಣ್ಡಾ ನಾಮ ಬ್ರಾಹ್ಮಣಗಾಮೋ। ತಸ್ಸುತ್ತರತೋ ವೇದಿಯಕೇ ಪಬ್ಬತೇ ಇನ್ದಸಾಲಗುಹಾಯಂ। ಯದಿ ಪನ। ತಾತ ಪಞ್ಚಸಿಖ। ಮಯಂ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮೇಯ್ಯಾಮ ಅರಹನ್ತಂ ಸಮ್ಮಾಸಮ್ಬುದ್ಧನ್ತಿ॥ ಏವಂ ಭದ್ದನ್ತವಾತಿ ಖೋ ಪಞ್ಚಸಿಖೋ ಗನ್ಧಬ್ಬದೇವಪುತ್ತೋ ಸಕ್ಕಸ್ಸ ದೇವಾನಮಿನ್ದಸ್ಸ ಪಟಿಸ್ಸುತ್ವಾ ಬೇಲುವಪಣ್ಡುವೀಣಂ ಆದಾಯ ಸಕ್ಕಸ್ಸ ದೇವಾನಮಿನ್ದಸ್ಸ ಅನುಚರಿಯಂ ಉಪಾಗಮಿ।>
  text <೩೪೬>, <ಅಥ ಖೋ ಸಕ್ಕೋ ದೇವಾನಮಿನ್ದೋ ದೇವೇಹಿ ತಾವತಿಂಸೇಹಿ ಪರಿವುತೋ ಪಞ್ಚಸಿಖೇನ ಗನ್ಧಬ್ಬದೇವಪುತ್ತೇನ ಪುರಕ್ಖತೋ ಸೇಯ್ಯಥಾಪಿ ನಾಮ ಬಲವಾ ಪುರಿಸೋ ಸಮಿಞ್ಜಿತಂ ವಾ ಬಾಹಂ ಪಸಾರೇಯ್ಯ ಪಸಾರಿತಂ ವಾ ಬಾಹಂ ಸಮಿಞ್ಜೇಯ್ಯ। ಏವಮೇವ ದೇವೇಸು ತಾವತಿಂಸೇಸು ಅನ್ತರಹಿತೋ ಮಗಧೇಸು ಪಾಚೀನತೋ ರಾಜಗಹಸ್ಸ ಅಮ್ಬಸಣ್ಡಾ ನಾಮ ಬ್ರಾಹ್ಮಣಗಾಮೋ। ತಸ್ಸುತ್ತರತೋ ವೇದಿಯಕೇ ಪಬ್ಬತೇ ಪಚ್ಚುಟ್ಠಾಸಿ। ತೇನ ಖೋ ಪನ ಸಮಯೇನ ವೇದಿಯಕೋ ಪಬ್ಬತೋ ಅತಿರಿವ ಓಭಾಸಜಾತೋ ಹೋತಿ ಅಮ್ಬಸಣ್ಡಾ ಚ ಬ್ರಾಹ್ಮಣಗಾಮೋ ಯಥಾ ತಂ ದೇವಾನಂ ದೇವಾನುಭಾವೇನ। ಅಪಿಸ್ಸುದಂ ಪರಿತೋ ಗಾಮೇಸು ಮನುಸ್ಸಾ ಏವಮಾಹಂಸು ಆದಿತ್ತಸ್ಸು ನಾಮಜ್ಜ ವೇದಿಯಕೋ ಪಬ್ಬತೋ ಝಾಯತಿಸು ನಾಮಜ್ಜ ವೇದಿಯಕೋ ಪಬ್ಬತೋ ಜಲತಿಸು ನಾಮಜ್ಜ ವೇದಿಯಕೋ ಪಬ್ಬತೋ ಕಿಂಸು ನಾಮಜ್ಜ ವೇದಿಯಕೋ ಪಬ್ಬತೋ ಅತಿರಿವ ಓಭಾಸಜಾತೋ ಅಮ್ಬಸಣ್ಡಾ ಚ ಬ್ರಾಹ್ಮಣಗಾಮೋತಿ ಸಂವಿಗ್ಗಾ ಲೋಮಹಟ್ಠಜಾತಾ ಅಹೇಸುಂ।>
  text <೩೪೭>, <ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಸಿಖಂ ಗನ್ಧಬ್ಬದೇವಪುತ್ತಂ ಆಮನ್ತೇಸಿ ದುರುಪಸಙ್ಕಮಾ ಖೋ। ತಾತ ಪಞ್ಚಸಿಖ। ತಥಾಗತಾ ಮಾದಿಸೇನ। ಝಾಯೀ ಝಾನರತಾ। ತದನ್ತರಂ ಪಟಿಸಲ್ಲೀನಾ। ಯದಿ ಪನ ತ್ವಂ। ತಾತ ಪಞ್ಚಸಿಖ। ಭಗವನ್ತಂ ಪಠಮಂ ಪಸಾದೇಯ್ಯಾಸಿ। ತಯಾ। ತಾತ। ಪಠಮಂ ಪಸಾದಿತಂ ಪಚ್ಛಾ ಮಯಂ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮೇಯ್ಯಾಮ ಅರಹನ್ತಂ ಸಮ್ಮಾಸಮ್ಬುದ್ಧನ್ತಿ। ಏವಂ ಭದ್ದನ್ತವಾತಿ ಖೋ ಪಞ್ಚಸಿಖೋ ಗನ್ಧಬ್ಬದೇವಪುತ್ತೋ ಸಕ್ಕಸ್ಸ ದೇವಾನಮಿನ್ದಸ್ಸ ಪಟಿಸ್ಸುತ್ವಾ ಬೇಲುವಪಣ್ಡುವೀಣಂ ಆದಾಯ ಯೇನ ಇನ್ದಸಾಲಗುಹಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಏತ್ತಾವತಾ ಮೇ ಭಗವಾ ನೇವ ಅತಿದೂರೇ ಭವಿಸ್ಸತಿ ನಾಚ್ಚಾಸನ್ನೇ। ಸದ್ದಞ್ಚ ಮೇ ಸೋಸ್ಸತೀತಿ ಏಕಮನ್ತಂ ಅಟ್ಠಾಸಿ।>
  text <ಪಞ್ಚಸಿಖಗೀತಗಾಥಾ>
    text <೩೪೮>, <ಏಕಮನ್ತಂ ಠಿತೋ ಖೋ ಪಞ್ಚಸಿಖೋ ಗನ್ಧಬ್ಬದೇವಪುತ್ತೋ ಬೇಲುವಪಣ್ಡುವೀಣಂ ಅಸ್ಸಾವೇಸಿ। ಇಮಾ ಚ ಗಾಥಾ ಅಭಾಸಿ ಬುದ್ಧೂಪಸಞ್ಹಿತಾ ಧಮ್ಮೂಪಸಞ್ಹಿತಾ ಸಙ್ಘೂಪಸಞ್ಹಿತಾ ಅರಹನ್ತೂಪಸಞ್ಹಿತಾ ಕಾಮೂಪಸಞ್ಹಿತಾ>
    block
      text <ವನ್ದೇ ತೇ ಪಿತರಂ ಭದ್ದೇ। ತಿಮ್ಬರುಂ ಸೂರಿಯವಚ್ಛಸೇ।>
      text <ಯೇನ ಜಾತಾಸಿ ಕಲ್ಯಾಣೀ। ಆನನ್ದಜನನೀ ಮಮ॥>
      text <ವಾತೋವ ಸೇದತಂ ಕನ್ತೋ। ಪಾನೀಯಂವ ಪಿಪಾಸತೋ।>
      text <ಅಙ್ಗೀರಸಿ ಪಿಯಾಮೇಸಿ। ಧಮ್ಮೋ ಅರಹತಾಮಿವ॥>
      text <ಆತುರಸ್ಸೇವ ಭೇಸಜ್ಜಂ। ಭೋಜನಂವ ಜಿಘಚ್ಛತೋ।>
      text <ಪರಿನಿಬ್ಬಾಪಯ ಮಂ ಭದ್ದೇ। ಜಲನ್ತಮಿವ ವಾರಿನಾ॥>
      text <ಸೀತೋದಕಂ ಪೋಕ್ಖರಣಿಂ। ಯುತ್ತಂ ಕಿಞ್ಜಕ್ಖರೇಣುನಾ।>
      text <ನಾಗೋ ಘಮ್ಮಾಭಿತತ್ತೋವ। ಓಗಾಹೇ ತೇ ಥನೂದರಂ॥>
      text <ಅಚ್ಚಙ್ಕುಸೋವ ನಾಗೋವ। ಜಿತಂ ಮೇ ತುತ್ತತೋಮರಂ।>
      text <ಕಾರಣಂ ನಪ್ಪಜಾನಾಮಿ। ಸಮ್ಮತ್ತೋ ಲಕ್ಖಣೂರುಯಾ॥>
      text <ತಯಿ ಗೇಧಿತಚಿತ್ತೋಸ್ಮಿ। ಚಿತ್ತಂ ವಿಪರಿಣಾಮಿತಂ।>
      text <ಪಟಿಗನ್ತುಂ ನ ಸಕ್ಕೋಮಿ। ವಙ್ಕಘಸ್ತೋವ ಅಮ್ಬುಜೋ॥>
      text <ವಾಮೂರು ಸಜ ಮಂ ಭದ್ದೇ। ಸಜ ಮಂ ಮನ್ದಲೋಚನೇ।>
      text <ಪಲಿಸ್ಸಜ ಮಂ ಕಲ್ಯಾಣಿ। ಏತಂ ಮೇ ಅಭಿಪತ್ಥಿತಂ॥>
      text <ಅಪ್ಪಕೋ ವತ ಮೇ ಸನ್ತೋ। ಕಾಮೋ ವೇಲ್ಲಿತಕೇಸಿಯಾ।>
      text <ಅನೇಕಭಾವೋ ಸಮುಪ್ಪಾದಿ। ಅರಹನ್ತೇವ ದಕ್ಖಿಣಾ॥>
      text <ಯಂ ಮೇ ಅತ್ಥಿ ಕತಂ ಪುಞ್ಞಂ। ಅರಹನ್ತೇಸು ತಾದಿಸು।>
      text <ತಂ ಮೇ ಸಬ್ಬಙ್ಗಕಲ್ಯಾಣಿ। ತಯಾ ಸದ್ಧಿಂ ವಿಪಚ್ಚತಂ॥>
      text <ಯಂ ಮೇ ಅತ್ಥಿ ಕತಂ ಪುಞ್ಞಂ। ಅಸ್ಮಿಂ ಪಥವಿಮಣ್ಡಲೇ।>
      text <ತಂ ಮೇ ಸಬ್ಬಙ್ಗಕಲ್ಯಾಣಿ। ತಯಾ ಸದ್ಧಿಂ ವಿಪಚ್ಚತಂ॥>
      text <ಸಕ್ಯಪುತ್ತೋವ ಝಾನೇನ। ಏಕೋದಿ ನಿಪಕೋ ಸತೋ।>
      text <ಅಮತಂ ಮುನಿ ಜಿಗೀಸಾನೋ। ತಮಹಂ ಸೂರಿಯವಚ್ಛಸೇ॥>
      text <ಯಥಾಪಿ ಮುನಿ ನನ್ದೇಯ್ಯ। ಪತ್ವಾ ಸಮ್ಬೋಧಿಮುತ್ತಮಂ।>
      text <ಏವಂ ನನ್ದೇಯ್ಯಂ ಕಲ್ಯಾಣಿ। ಮಿಸ್ಸೀಭಾವಂ ಗತೋ ತಯಾ॥>
      text <ಸಕ್ಕೋ ಚೇ ಮೇ ವರಂ ದಜ್ಜಾ। ತಾವತಿಂಸಾನಮಿಸ್ಸರೋ।>
      text <ತಾಹಂ ಭದ್ದೇ ವರೇಯ್ಯಾಹೇ। ಏವಂ ಕಾಮೋ ದಳ್ಹೋ ಮಮ॥>
      text <ಸಾಲಂವ ನ ಚಿರಂ ಫುಲ್ಲಂ। ಪಿತರಂ ತೇ ಸುಮೇಧಸೇ।>
      text <ವನ್ದಮಾನೋ ನಮಸ್ಸಾಮಿ। ಯಸ್ಸಾ ಸೇತಾದಿಸೀ ಪಜಾತಿ॥>
      text <ವನ್ದೇ ತೇ ಪಿತರಂ ಭದ್ದೇ। ತಿಮ್ಬರುಂ ಸೂರಿಯವಚ್ಛಸೇ।>
      text <ಯೇನ ಜಾತಾಸಿ ಕಲ್ಯಾಣೀ। ಆನನ್ದಜನನೀ ಮಮ॥ …ಪೇ॰…>
      text <ಸಾಲಂವ ನ ಚಿರಂ ಫುಲ್ಲಂ। ಪಿತರಂ ತೇ ಸುಮೇಧಸೇ।>
      text <ವನ್ದಮಾನೋ ನಮಸ್ಸಾಮಿ। ಯಸ್ಸಾ ಸೇತಾದಿಸೀ ಪಜಾತಿ॥>
      text <ನಾಮಮ್ಪಿ ಮಯ್ಹಂ ಅಹು ಗೋಪಿಕಾತಿ।>
      text <ಬುದ್ಧೇ ಚ ಧಮ್ಮೇ ಚ ಅಭಿಪ್ಪಸನ್ನಾ।>
      text <ಸಙ್ಘಞ್ಚುಪಟ್ಠಾಸಿಂ ಪಸನ್ನಚಿತ್ತಾ॥>
      text <ತಸ್ಸೇವ ಬುದ್ಧಸ್ಸ ಸುಧಮ್ಮತಾಯ।>
      text <ಸಕ್ಕಸ್ಸ ಪುತ್ತೋಮ್ಹಿ ಮಹಾನುಭಾವೋ।>
      text <ಮಹಾಜುತೀಕೋ ತಿದಿವೂಪಪನ್ನೋ।>
      text <ಜಾನನ್ತಿ ಮಂ ಇಧಾಪಿ ಗೋಪಕೋತಿ॥>
      text <ಅಥದ್ದಸಂ ಭಿಕ್ಖವೋ ದಿಟ್ಠಪುಬ್ಬೇ।>
      text <ಗನ್ಧಬ್ಬಕಾಯೂಪಗತೇ ವಸೀನೇ।>
      text <ಇಮೇಹಿ ತೇ ಗೋತಮಸಾವಕಾಸೇ।>
      text <ಯೇ ಚ ಮಯಂ ಪುಬ್ಬೇ ಮನುಸ್ಸಭೂತಾ॥>
      text <ಅನ್ನೇನ ಪಾನೇನ ಉಪಟ್ಠಹಿಮ್ಹಾ।>
      text <ಪಾದೂಪಸಙ್ಗಯ್ಹ ಸಕೇ ನಿವೇಸನೇ।>
      text <ಕುತೋಮುಖಾ ನಾಮ ಇಮೇ ಭವನ್ತೋ।>
      text <ಬುದ್ಧಸ್ಸ ಧಮ್ಮಾನಿ ಪಟಿಗ್ಗಹೇಸುಂ॥>
      text <ಪಚ್ಚತ್ತಂ ವೇದಿತಬ್ಬೋ ಹಿ ಧಮ್ಮೋ।>
      text <ಸುದೇಸಿತೋ ಚಕ್ಖುಮತಾನುಬುದ್ಧೋ।>
      text <ಅಹಞ್ಹಿ ತುಮ್ಹೇವ ಉಪಾಸಮಾನೋ।>
      text <ಸುತ್ವಾನ ಅರಿಯಾನ ಸುಭಾಸಿತಾನಿ॥>
      text <ಸಕ್ಕಸ್ಸ ಪುತ್ತೋಮ್ಹಿ ಮಹಾನುಭಾವೋ।>
      text <ಮಹಾಜುತೀಕೋ ತಿದಿವೂಪಪನ್ನೋ।>
      text <ತುಮ್ಹೇ ಪನ ಸೇಟ್ಠಮುಪಾಸಮಾನಾ।>
      text <ಅನುತ್ತರಂ ಬ್ರಹ್ಮಚರಿಯಂ ಚರಿತ್ವಾ॥>
      text <ಹೀನಂ ಕಾಯಂ ಉಪಪನ್ನಾ ಭವನ್ತೋ।>
      text <ಅನಾನುಲೋಮಾ ಭವತೂಪಪತ್ತಿ।>
      text <ದುದ್ದಿಟ್ಠರೂಪಂ ವತ ಅದ್ದಸಾಮ।>
      text <ಸಹಧಮ್ಮಿಕೇ ಹೀನಕಾಯೂಪಪನ್ನೇ॥>
      text <ಗನ್ಧಬ್ಬಕಾಯೂಪಗತಾ ಭವನ್ತೋ।>
      text <ದೇವಾನಮಾಗಚ್ಛಥ ಪಾರಿಚರಿಯಂ।>
      text <ಅಗಾರೇ ವಸತೋ ಮಯ್ಹಂ।>
      text <ಇಮಂ ಪಸ್ಸ ವಿಸೇಸತಂ॥>
      text <ಇತ್ಥೀ ಹುತ್ವಾ ಸ್ವಜ್ಜ ಪುಮೋಮ್ಹಿ ದೇವೋ।>
      text <ದಿಬ್ಬೇಹಿ ಕಾಮೇಹಿ ಸಮಙ್ಗಿಭೂತೋ।>
      text <ತೇ ಚೋದಿತಾ ಗೋತಮಸಾವಕೇನ।>
      text <ಸಂವೇಗಮಾಪಾದು ಸಮೇಚ್ಚ ಗೋಪಕಂ॥>
      text <ಹನ್ದ ವಿಯಾಯಾಮ ಬ್ಯಾಯಾಮ।>
      text <ಮಾ ನೋ ಮಯಂ ಪರಪೇಸ್ಸಾ ಅಹುಮ್ಹಾ।>
      text <ತೇಸಂ ದುವೇ ವೀರಿಯಮಾರಭಿಂಸು।>
      text <ಅನುಸ್ಸರಂ ಗೋತಮಸಾಸನಾನಿ॥>
      text <ಇಧೇವ ಚಿತ್ತಾನಿ ವಿರಾಜಯಿತ್ವಾ।>
      text <ಕಾಮೇಸು ಆದೀನವಮದ್ದಸಂಸು।>
      text <ತೇ ಕಾಮಸಂಯೋಜನಬನ್ಧನಾನಿ।>
      text <ಪಾಪಿಮಯೋಗಾನಿ ದುರಚ್ಚಯಾನಿ॥>
      text <ನಾಗೋವ ಸನ್ನಾನಿ ಗುಣಾನಿ ಛೇತ್ವಾ।>
      text <ದೇವೇ ತಾವತಿಂಸೇ ಅತಿಕ್ಕಮಿಂಸು।>
      text <ಸಇನ್ದಾ ದೇವಾ ಸಪಜಾಪತಿಕಾ।>
      text <ಸಬ್ಬೇ ಸುಧಮ್ಮಾಯ ಸಭಾಯುಪವಿಟ್ಠಾ॥>
      text <ತೇಸಂ ನಿಸಿನ್ನಾನಂ ಅಭಿಕ್ಕಮಿಂಸು।>
      text <ವೀರಾ ವಿರಾಗಾ ವಿರಜಂ ಕರೋನ್ತಾ।>
      text <ತೇ ದಿಸ್ವಾ ಸಂವೇಗಮಕಾಸಿ ವಾಸವೋ।>
      text <ದೇವಾಭಿಭೂ ದೇವಗಣಸ್ಸ ಮಜ್ಝೇ॥>
      text <ಇಮೇಹಿ ತೇ ಹೀನಕಾಯೂಪಪನ್ನಾ।>
      text <ದೇವೇ ತಾವತಿಂಸೇ ಅಭಿಕ್ಕಮನ್ತಿ।>
      text <ಸಂವೇಗಜಾತಸ್ಸ ವಚೋ ನಿಸಮ್ಮ।>
      text <ಸೋ ಗೋಪಕೋ ವಾಸವಮಜ್ಝಭಾಸಿ॥>
      text <ಬುದ್ಧೋ ಜನಿನ್ದತ್ಥಿ ಮನುಸ್ಸಲೋಕೇ।>
      text <ಕಾಮಾಭಿಭೂ ಸಕ್ಯಮುನೀತಿ ಞಾಯತಿ।>
      text <ತಸ್ಸೇವ ತೇ ಪುತ್ತಾ ಸತಿಯಾ ವಿಹೀನಾ।>
      text <ಚೋದಿತಾ ಮಯಾ ತೇ ಸತಿಮಜ್ಝಲತ್ಥುಂ॥>
      text <ತಿಣ್ಣಂ ತೇಸಂ ಆವಸಿನೇತ್ಥ ಏಕೋ।>
      text <ಗನ್ಧಬ್ಬಕಾಯೂಪಗತೋ ವಸೀನೋ।>
      text <ದ್ವೇ ಚ ಸಮ್ಬೋಧಿಪಥಾನುಸಾರಿನೋ।>
      text <ದೇವೇಪಿ ಹೀಳೇನ್ತಿ ಸಮಾಹಿತತ್ತಾ॥>
      text <ಏತಾದಿಸೀ ಧಮ್ಮಪ್ಪಕಾಸನೇತ್ಥ।>
      text <ನ ತತ್ಥ ಕಿಂಕಙ್ಖತಿ ಕೋಚಿ ಸಾವಕೋ।>
      text <ನಿತಿಣ್ಣಓಘಂ ವಿಚಿಕಿಚ್ಛಛಿನ್ನಂ।>
      text <ಬುದ್ಧಂ ನಮಸ್ಸಾಮ ಜಿನಂ ಜನಿನ್ದಂ॥>
      text <ಯಂ ತೇ ಧಮ್ಮಂ ಇಧಞ್ಞಾಯ।>
      text <ವಿಸೇಸಂ ಅಜ್ಝಗಂಸು ತೇ।>
      text <ಕಾಯಂ ಬ್ರಹ್ಮಪುರೋಹಿತಂ।>
      text <ದುವೇ ತೇಸಂ ವಿಸೇಸಗೂ॥>
      text <ತಸ್ಸ ಧಮ್ಮಸ್ಸ ಪತ್ತಿಯಾ।>
      text <ಆಗತಮ್ಹಾಸಿ ಮಾರಿಸ।>
      text <ಕತಾವಕಾಸಾ ಭಗವತಾ।>
      text <ಪಞ್ಹಂ ಪುಚ್ಛೇಮು ಮಾರಿಸಾತಿ॥>
      text <ಪುಚ್ಛ ವಾಸವ ಮಂ ಪಞ್ಹಂ। ಯಂ ಕಿಞ್ಚಿ ಮನಸಿಚ್ಛಸಿ।>
      text <ತಸ್ಸ ತಸ್ಸೇವ ಪಞ್ಹಸ್ಸ। ಅಹಂ ಅನ್ತಂ ಕರೋಮಿ ತೇತಿ॥>
      text <ಇಧೇವ ತಿಟ್ಠಮಾನಸ್ಸ। ದೇವಭೂತಸ್ಸ ಮೇ ಸತೋ।>
      text <ಪುನರಾಯು ಚ ಮೇ ಲದ್ಧೋ। ಏವಂ ಜಾನಾಹಿ ಮಾರಿಸ॥>
      text <ಚುತಾಹಂ ದಿವಿಯಾ ಕಾಯಾ। ಆಯುಂ ಹಿತ್ವಾ ಅಮಾನುಸಂ।>
      text <ಅಮೂಳ್ಹೋ ಗಬ್ಭಮೇಸ್ಸಾಮಿ। ಯತ್ಥ ಮೇ ರಮತೀ ಮನೋ॥>
      text <ಸ್ವಾಹಂ ಅಮೂಳ್ಹಪಞ್ಞಸ್ಸ। ವಿಹರಂ ಸಾಸನೇ ರತೋ।>
      text <ಞಾಯೇನ ವಿಹರಿಸ್ಸಾಮಿ। ಸಮ್ಪಜಾನೋ ಪಟಿಸ್ಸತೋ॥>
      text <ಞಾಯೇನ ಮೇ ಚರತೋ ಚ। ಸಮ್ಬೋಧಿ ಚೇ ಭವಿಸ್ಸತಿ।>
      text <ಅಞ್ಞಾತಾ ವಿಹರಿಸ್ಸಾಮಿ। ಸ್ವೇವ ಅನ್ತೋ ಭವಿಸ್ಸತಿ॥>
      text <ಚುತಾಹಂ ಮಾನುಸಾ ಕಾಯಾ। ಆಯುಂ ಹಿತ್ವಾನ ಮಾನುಸಂ।>
      text <ಪುನ ದೇವೋ ಭವಿಸ್ಸಾಮಿ। ದೇವಲೋಕಮ್ಹಿ ಉತ್ತಮೋ॥>
      text <ತೇ ಪಣೀತತರಾ ದೇವಾ। ಅಕನಿಟ್ಠಾ ಯಸಸ್ಸಿನೋ।>
      text <ಅನ್ತಿಮೇ ವತ್ತಮಾನಮ್ಹಿ। ಸೋ ನಿವಾಸೋ ಭವಿಸ್ಸತಿ॥>
      text <ವಿಚರಿಂ ದೀಘಮದ್ಧಾನಂ। ಅನ್ವೇಸನ್ತೋ ತಥಾಗತಂ॥>
      text <ಯಸ್ಸು ಮಞ್ಞಾಮಿ ಸಮಣೇ। ಪವಿವಿತ್ತವಿಹಾರಿನೋ।>
      text <ಸಮ್ಬುದ್ಧಾ ಇತಿ ಮಞ್ಞಾನೋ। ಗಚ್ಛಾಮಿ ತೇ ಉಪಾಸಿತುಂ॥>
      text <ಕಥಂ ಆರಾಧನಾ ಹೋತಿ। ಕಥಂ ಹೋತಿ ವಿರಾಧನಾ।>
      text <ಇತಿ ಪುಟ್ಠಾ ನ ಸಮ್ಪಾಯನ್ತಿ। ಮಗ್ಗೇ ಪಟಿಪದಾಸು ಚ॥>
      text <ತ್ಯಸ್ಸು ಯದಾ ಮಂ ಜಾನನ್ತಿ। ಸಕ್ಕೋ ದೇವಾನಮಾಗತೋ।>
      text <ತ್ಯಸ್ಸು ಮಮೇವ ಪುಚ್ಛನ್ತಿ। ಕಿಂ ಕತ್ವಾ ಪಾಪುಣೀ ಇದಂ॥>
      text <ತೇಸಂ ಯಥಾಸುತಂ ಧಮ್ಮಂ। ದೇಸಯಾಮಿ ಜನೇ ಸುತಂ।>
      text <ತೇನ ಅತ್ತಮನಾ ಹೋನ್ತಿ। ದಿಟ್ಠೋ ನೋ ವಾಸವೋತಿ ಚ॥>
      text <ಯದಾ ಚ ಬುದ್ಧಮದ್ದಕ್ಖಿಂ। ವಿಚಿಕಿಚ್ಛಾವಿತಾರಣಂ।>
      text <ಸೋಮ್ಹಿ ವೀತಭಯೋ ಅಜ್ಜ। ಸಮ್ಬುದ್ಧಂ ಪಯಿರುಪಾಸಿಯ॥>
      text <ತಣ್ಹಾಸಲ್ಲಸ್ಸ ಹನ್ತಾರಂ। ಬುದ್ಧಂ ಅಪ್ಪಟಿಪುಗ್ಗಲಂ।>
      text <ಅಹಂ ವನ್ದೇ ಮಹಾವೀರಂ। ಬುದ್ಧಮಾದಿಚ್ಚಬನ್ಧುನಂ॥>
      text <ಯಂ ಕರೋಮಸಿ ಬ್ರಹ್ಮುನೋ। ಸಮಂ ದೇವೇಹಿ ಮಾರಿಸ।>
      text <ತದಜ್ಜ ತುಯ್ಹಂ ಕಸ್ಸಾಮ। ಹನ್ದ ಸಾಮಂ ಕರೋಮ ತೇ॥>
      text <ತ್ವಮೇವ ಅಸಿ ಸಮ್ಬುದ್ಧೋ। ತುವಂ ಸತ್ಥಾ ಅನುತ್ತರೋ।>
      text <ಸದೇವಕಸ್ಮಿಂ ಲೋಕಸ್ಮಿಂ। ನತ್ಥಿ ತೇ ಪಟಿಪುಗ್ಗಲೋತಿ॥>
    text <೩೪೯>, <ಏವಂ ವುತ್ತೇ ಭಗವಾ ಪಞ್ಚಸಿಖಂ ಗನ್ಧಬ್ಬದೇವಪುತ್ತಂ ಏತದವೋಚ ಸಂಸನ್ದತಿ ಖೋ ತೇ। ಪಞ್ಚಸಿಖ। ತನ್ತಿಸ್ಸರೋ ಗೀತಸ್ಸರೇನ। ಗೀತಸ್ಸರೋ ಚ ತನ್ತಿಸ್ಸರೇನ। ನ ಚ ಪನ ತೇ ಪಞ್ಚಸಿಖ। ತನ್ತಿಸ್ಸರೋ ಗೀತಸ್ಸರಂ ಅತಿವತ್ತತಿ। ಗೀತಸ್ಸರೋ ಚ ತನ್ತಿಸ್ಸರಂ। ಕದಾ ಸಂಯೂಳ್ಹಾ ಪನ ತೇ। ಪಞ್ಚಸಿಖ। ಇಮಾ ಗಾಥಾ ಬುದ್ಧೂಪಸಞ್ಹಿತಾ ಧಮ್ಮೂಪಸಞ್ಹಿತಾ ಸಙ್ಘೂಪಸಞ್ಹಿತಾ ಅರಹನ್ತೂಪಸಞ್ಹಿತಾ ಕಾಮೂಪಸಞ್ಹಿತಾತಿ॥ ಏಕಮಿದಂ। ಭನ್ತೇ। ಸಮಯಂ ಭಗವಾ ಉರುವೇಲಾಯಂ ವಿಹರತಿ ನಜ್ಜಾ ನೇರಞ್ಜರಾಯ ತೀರೇ ಅಜಪಾಲನಿಗ್ರೋಧೇ ಪಠಮಾಭಿಸಮ್ಬುದ್ಧೋ। ತೇನ ಖೋ ಪನಾಹಂ। ಭನ್ತೇ। ಸಮಯೇನ ಭದ್ದಾ ನಾಮ ಸೂರಿಯವಚ್ಛಸಾ ತಿಮ್ಬರುನೋ ಗನ್ಧಬ್ಬರಞ್ಞೋ ಧೀತಾ। ತಮಭಿಕಙ್ಖಾಮಿ। ಸಾ ಖೋ ಪನ। ಭನ್ತೇ। ಭಗಿನೀ ಪರಕಾಮಿನೀ ಹೋತಿ। ಸಿಖಣ್ಡೀ ನಾಮ ಮಾತಲಿಸ್ಸ ಸಙ್ಗಾಹಕಸ್ಸ ಪುತ್ತೋ। ತಮಭಿಕಙ್ಖತಿ। ಯತೋ ಖೋ ಅಹಂ। ಭನ್ತೇ। ತಂ ಭಗಿನಿಂ ನಾಲತ್ಥಂ ಕೇನಚಿ ಪರಿಯಾಯೇನ। ಅಥಾಹಂ ಬೇಲುವಪಣ್ಡುವೀಣಂ ಆದಾಯ ಯೇನ ತಿಮ್ಬರುನೋ ಗನ್ಧಬ್ಬರಞ್ಞೋ ನಿವೇಸನಂ ತೇನುಪಸಙ್ಕಮಿಂ। ಉಪಸಙ್ಕಮಿತ್ವಾ ಬೇಲುವಪಣ್ಡುವೀಣಂ ಅಸ್ಸಾವೇಸಿಂ। ಇಮಾ ಚ ಗಾಥಾ ಅಭಾಸಿಂ ಬುದ್ಧೂಪಸಞ್ಹಿತಾ ಧಮ್ಮೂಪಸಞ್ಹಿತಾ ಸಙ್ಘೂಪಸಞ್ಹಿತಾ ಅರಹನ್ತೂಪಸಞ್ಹಿತಾ ಕಾಮೂಪಸಞ್ಹಿತಾ>
    text <ಏವಂ ವುತ್ತೇ। ಭನ್ತೇ। ಭದ್ದಾ ಸೂರಿಯವಚ್ಛಸಾ ಮಂ ಏತದವೋಚ ನ ಖೋ ಮೇ। ಮಾರಿಸ। ಸೋ ಭಗವಾ ಸಮ್ಮುಖಾ ದಿಟ್ಠೋ ಅಪಿ ಚ ಸುತೋಯೇವ ಮೇ ಸೋ ಭಗವಾ ದೇವಾನಂ ತಾವತಿಂಸಾನಂ ಸುಧಮ್ಮಾಯಂ ಸಭಾಯಂ ಉಪನಚ್ಚನ್ತಿಯಾ। ಯತೋ ಖೋ ತ್ವಂ। ಮಾರಿಸ। ತಂ ಭಗವನ್ತಂ ಕಿತ್ತೇಸಿ। ಹೋತು ನೋ ಅಜ್ಜ ಸಮಾಗಮೋತಿ। ಸೋಯೇವ ನೋ। ಭನ್ತೇ। ತಸ್ಸಾ ಭಗಿನಿಯಾ ಸದ್ಧಿಂ ಸಮಾಗಮೋ ಅಹೋಸಿ। ನ ಚ ದಾನಿ ತತೋ ಪಚ್ಛಾತಿ।>
  text <ಸಕ್ಕೂಪಸಙ್ಕಮ>
    text <೩೫೦>, <ಅಥ ಖೋ ಸಕ್ಕಸ್ಸ ದೇವಾನಮಿನ್ದಸ್ಸ ಏತದಹೋಸಿ ಪಟಿಸಮ್ಮೋದತಿ ಪಞ್ಚಸಿಖೋ ಗನ್ಧಬ್ಬದೇವಪುತ್ತೋ ಭಗವತಾ। ಭಗವಾ ಚ ಪಞ್ಚಸಿಖೇನಾತಿ। ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಸಿಖಂ ಗನ್ಧಬ್ಬದೇವಪುತ್ತಂ ಆಮನ್ತೇಸಿ ಅಭಿವಾದೇಹಿ ಮೇ ತ್ವಂ। ತಾತ ಪಞ್ಚಸಿಖ। ಭಗವನ್ತಂ ಸಕ್ಕೋ। ಭನ್ತೇ। ದೇವಾನಮಿನ್ದೋ ಸಾಮಚ್ಚೋ ಸಪರಿಜನೋ ಭಗವತೋ ಪಾದೇ ಸಿರಸಾ ವನ್ದತೀತಿ। ಏವಂ ಭದ್ದನ್ತವಾತಿ ಖೋ ಪಞ್ಚಸಿಖೋ ಗನ್ಧಬ್ಬದೇವಪುತ್ತೋ ಸಕ್ಕಸ್ಸ ದೇವಾನಮಿನ್ದಸ್ಸ ಪಟಿಸ್ಸುತ್ವಾ ಭಗವನ್ತಂ ಅಭಿವಾದೇತಿ ಸಕ್ಕೋ। ಭನ್ತೇ। ದೇವಾನಮಿನ್ದೋ ಸಾಮಚ್ಚೋ ಸಪರಿಜನೋ ಭಗವತೋ ಪಾದೇ ಸಿರಸಾ ವನ್ದತೀತಿ। ಏವಂ ಸುಖೀ ಹೋತು। ಪಞ್ಚಸಿಖ। ಸಕ್ಕೋ ದೇವಾನಮಿನ್ದೋ ಸಾಮಚ್ಚೋ ಸಪರಿಜನೋ। ಸುಖಕಾಮಾ ಹಿ ದೇವಾ ಮನುಸ್ಸಾ ಅಸುರಾ ನಾಗಾ ಗನ್ಧಬ್ಬಾ ಯೇ ಚಞ್ಞೇ ಸನ್ತಿ ಪುಥುಕಾಯಾತಿ।>
    text <೩೫೧>, <ಏವಞ್ಚ ಪನ ತಥಾಗತಾ ಏವರೂಪೇ ಮಹೇಸಕ್ಖೇ ಯಕ್ಖೇ ಅಭಿವದನ್ತಿ। ಅಭಿವದಿತೋ ಸಕ್ಕೋ ದೇವಾನಮಿನ್ದೋ ಭಗವತೋ ಇನ್ದಸಾಲಗುಹಂ ಪವಿಸಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ದೇವಾಪಿ ತಾವತಿಂಸಾ ಇನ್ದಸಾಲಗುಹಂ ಪವಿಸಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಂಸು। ಪಞ್ಚಸಿಖೋಪಿ ಗನ್ಧಬ್ಬದೇವಪುತ್ತೋ ಇನ್ದಸಾಲಗುಹಂ ಪವಿಸಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ।>
    text <ತೇನ ಖೋ ಪನ ಸಮಯೇನ ಇನ್ದಸಾಲಗುಹಾ ವಿಸಮಾ ಸನ್ತೀ ಸಮಾ ಸಮಪಾದಿ। ಸಮ್ಬಾಧಾ ಸನ್ತೀ ಉರುನ್ದಾ ಸಮಪಾದಿ। ಅನ್ಧಕಾರೋ ಗುಹಾಯಂ ಅನ್ತರಧಾಯಿ। ಆಲೋಕೋ ಉದಪಾದಿ ಯಥಾ ತಂ ದೇವಾನಂ ದೇವಾನುಭಾವೇನ।>
    text <೩೫೨>, <ಅಥ ಖೋ ಭಗವಾ ಸಕ್ಕಂ ದೇವಾನಮಿನ್ದಂ ಏತದವೋಚ ಅಚ್ಛರಿಯಮಿದಂ ಆಯಸ್ಮತೋ ಕೋಸಿಯಸ್ಸ। ಅಬ್ಭುತಮಿದಂ ಆಯಸ್ಮತೋ ಕೋಸಿಯಸ್ಸ ತಾವ ಬಹುಕಿಚ್ಚಸ್ಸ ಬಹುಕರಣೀಯಸ್ಸ ಯದಿದಂ ಇಧಾಗಮನನ್ತಿ। ಚಿರಪಟಿಕಾಹಂ। ಭನ್ತೇ। ಭಗವನ್ತಂ ದಸ್ಸನಾಯ ಉಪಸಙ್ಕಮಿತುಕಾಮೋ। ಅಪಿ ಚ ದೇವಾನಂ ತಾವತಿಂಸಾನಂ ಕೇಹಿಚಿ ಕೇಹಿಚಿ ಕಿಚ್ಚಕರಣೀಯೇಹಿ ಬ್ಯಾವಟೋ। ಏವಾಹಂ ನಾಸಕ್ಖಿಂ ಭಗವನ್ತಂ ದಸ್ಸನಾಯ ಉಪಸಙ್ಕಮಿತುಂ। ಏಕಮಿದಂ। ಭನ್ತೇ। ಸಮಯಂ ಭಗವಾ ಸಾವತ್ಥಿಯಂ ವಿಹರತಿ ಸಲಳಾಗಾರಕೇ। ಅಥ ಖ್ವಾಹಂ। ಭನ್ತೇ। ಸಾವತ್ಥಿಂ ಅಗಮಾಸಿಂ ಭಗವನ್ತಂ ದಸ್ಸನಾಯ। ತೇನ ಖೋ ಪನ। ಭನ್ತೇ। ಸಮಯೇನ ಭಗವಾ ಅಞ್ಞತರೇನ ಸಮಾಧಿನಾ ನಿಸಿನ್ನೋ ಹೋತಿ। ಭೂಜತಿ ಚ ನಾಮ ವೇಸ್ಸವಣಸ್ಸ ಮಹಾರಾಜಸ್ಸ ಪರಿಚಾರಿಕಾ ಭಗವನ್ತಂ ಪಚ್ಚುಪಟ್ಠಿತಾ ಹೋತಿ। ಪಞ್ಜಲಿಕಾ ನಮಸ್ಸಮಾನಾ ತಿಟ್ಠತಿ। ಅಥ ಖ್ವಾಹಂ। ಭನ್ತೇ। ಭೂಜತಿಂ ಏತದವೋಚಂ ಅಭಿವಾದೇಹಿ ಮೇ ತ್ವಂ। ಭಗಿನಿ। ಭಗವನ್ತಂ ಸಕ್ಕೋ। ಭನ್ತೇ। ದೇವಾನಮಿನ್ದೋ ಸಾಮಚ್ಚೋ ಸಪರಿಜನೋ ಭಗವತೋ ಪಾದೇ ಸಿರಸಾ ವನ್ದತೀತಿ। ಏವಂ ವುತ್ತೇ। ಭನ್ತೇ। ಸಾ ಭೂಜತಿ ಮಂ ಏತದವೋಚ ಅಕಾಲೋ ಖೋ। ಮಾರಿಸ। ಭಗವನ್ತಂ ದಸ್ಸನಾಯ। ಪಟಿಸಲ್ಲೀನೋ ಭಗವಾತಿ। ತೇನ ಹೀ। ಭಗಿನಿ। ಯದಾ ಭಗವಾ ತಮ್ಹಾ ಸಮಾಧಿಮ್ಹಾ ವುಟ್ಠಿತೋ ಹೋತಿ। ಅಥ ಮಮ ವಚನೇನ ಭಗವನ್ತಂ ಅಭಿವಾದೇಹಿ ಸಕ್ಕೋ। ಭನ್ತೇ। ದೇವಾನಮಿನ್ದೋ ಸಾಮಚ್ಚೋ ಸಪರಿಜನೋ ಭಗವತೋ ಪಾದೇ ಸಿರಸಾ ವನ್ದತೀತಿ। ಕಚ್ಚಿ ಮೇ ಸಾ। ಭನ್ತೇ। ಭಗಿನೀ ಭಗವನ್ತಂ ಅಭಿವಾದೇಸಿ॥ ಸರತಿ ಭಗವಾ ತಸ್ಸಾ ಭಗಿನಿಯಾ ವಚನನ್ತಿ॥ ಅಭಿವಾದೇಸಿ ಮಂ ಸಾ। ದೇವಾನಮಿನ್ದ। ಭಗಿನೀ। ಸರಾಮಹಂ ತಸ್ಸಾ ಭಗಿನಿಯಾ ವಚನಂ। ಅಪಿ ಚಾಹಂ ಆಯಸ್ಮತೋ ನೇಮಿಸದ್ದೇನ ತಮ್ಹಾ ಸಮಾಧಿಮ್ಹಾ ವುಟ್ಠಿತೋತಿ। ಯೇ ತೇ। ಭನ್ತೇ। ದೇವಾ ಅಮ್ಹೇಹಿ ಪಠಮತರಂ ತಾವತಿಂಸಕಾಯಂ ಉಪಪನ್ನಾ। ತೇಸಂ ಮೇ ಸಮ್ಮುಖಾ ಸುತಂ ಸಮ್ಮುಖಾ ಪಟಿಗ್ಗಹಿತಂ ಯದಾ ತಥಾಗತಾ ಲೋಕೇ ಉಪ್ಪಜ್ಜನ್ತಿ ಅರಹನ್ತೋ ಸಮ್ಮಾಸಮ್ಬುದ್ಧಾ। ದಿಬ್ಬಾ ಕಾಯಾ ಪರಿಪೂರೇನ್ತಿ। ಹಾಯನ್ತಿ ಅಸುರಕಾಯಾತಿ। ತಂ ಮೇ ಇದಂ। ಭನ್ತೇ। ಸಕ್ಖಿದಿಟ್ಠಂ ಯತೋ ತಥಾಗತೋ ಲೋಕೇ ಉಪ್ಪನ್ನೋ ಅರಹಂ ಸಮ್ಮಾಸಮ್ಬುದ್ಧೋ। ದಿಬ್ಬಾ ಕಾಯಾ ಪರಿಪೂರೇನ್ತಿ। ಹಾಯನ್ತಿ ಅಸುರಕಾಯಾತಿ।>
  text <ಗೋಪಕವತ್ಥು>
    text <೩೫೩>, <ಇಧೇವ। ಭನ್ತೇ। ಕಪಿಲವತ್ಥುಸ್ಮಿಂ ಗೋಪಿಕಾ ನಾಮ ಸಕ್ಯಧೀತಾ ಅಹೋಸಿ ಬುದ್ಧೇ ಪಸನ್ನಾ ಧಮ್ಮೇ ಪಸನ್ನಾ ಸಙ್ಘೇ ಪಸನ್ನಾ ಸೀಲೇಸು ಪರಿಪೂರಕಾರಿನೀ। ಸಾ ಇತ್ಥಿತ್ತಂ ವಿರಾಜೇತ್ವಾ ಪುರಿಸತ್ತಂ ಭಾವೇತ್ವಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪನ್ನಾ। ದೇವಾನಂ ತಾವತಿಂಸಾನಂ ಸಹಬ್ಯತಂ ಅಮ್ಹಾಕಂ ಪುತ್ತತ್ತಂ ಅಜ್ಝುಪಗತಾ। ತತ್ರಪಿ ನಂ ಏವಂ ಜಾನನ್ತಿ ಗೋಪಕೋ ದೇವಪುತ್ತೋ। ಗೋಪಕೋ ದೇವಪುತ್ತೋತಿ। ಅಞ್ಞೇಪಿ। ಭನ್ತೇ। ತಯೋ ಭಿಕ್ಖೂ ಭಗವತಿ ಬ್ರಹ್ಮಚರಿಯಂ ಚರಿತ್ವಾ ಹೀನಂ ಗನ್ಧಬ್ಬಕಾಯಂ ಉಪಪನ್ನಾ। ತೇ ಪಞ್ಚಹಿ ಕಾಮಗುಣೇಹಿ ಸಮಪ್ಪಿತಾ ಸಮಙ್ಗೀಭೂತಾ ಪರಿಚಾರಯಮಾನಾ ಅಮ್ಹಾಕಂ ಉಪಟ್ಠಾನಂ ಆಗಚ್ಛನ್ತಿ ಅಮ್ಹಾಕಂ ಪಾರಿಚರಿಯಂ। ತೇ ಅಮ್ಹಾಕಂ ಉಪಟ್ಠಾನಂ ಆಗತೇ ಅಮ್ಹಾಕಂ ಪಾರಿಚರಿಯಂ ಗೋಪಕೋ ದೇವಪುತ್ತೋ ಪಟಿಚೋದೇಸಿ ಕುತೋಮುಖಾ ನಾಮ ತುಮ್ಹೇ। ಮಾರಿಸಾ। ತಸ್ಸ ಭಗವತೋ ಧಮ್ಮಂ ಅಸ್ಸುತ್ಥ ಅಹಞ್ಹಿ ನಾಮ ಇತ್ಥಿಕಾ ಸಮಾನಾ ಬುದ್ಧೇ ಪಸನ್ನಾ ಧಮ್ಮೇ ಪಸನ್ನಾ ಸಙ್ಘೇ ಪಸನ್ನಾ ಸೀಲೇಸು ಪರಿಪೂರಕಾರಿನೀ ಇತ್ಥಿತ್ತಂ ವಿರಾಜೇತ್ವಾ ಪುರಿಸತ್ತಂ ಭಾವೇತ್ವಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪನ್ನಾ। ದೇವಾನಂ ತಾವತಿಂಸಾನಂ ಸಹಬ್ಯತಂ ಸಕ್ಕಸ್ಸ ದೇವಾನಮಿನ್ದಸ್ಸ ಪುತ್ತತ್ತಂ ಅಜ್ಝುಪಗತಾ। ಇಧಾಪಿ ಮಂ ಏವಂ ಜಾನನ್ತಿ ಗೋಪಕೋ ದೇವಪುತ್ತೋ ಗೋಪಕೋ ದೇವಪುತ್ತೋತಿ। ತುಮ್ಹೇ ಪನ। ಮಾರಿಸಾ। ಭಗವತಿ ಬ್ರಹ್ಮಚರಿಯಂ ಚರಿತ್ವಾ ಹೀನಂ ಗನ್ಧಬ್ಬಕಾಯಂ ಉಪಪನ್ನಾ। ದುದ್ದಿಟ್ಠರೂಪಂ ವತ। ಭೋ। ಅದ್ದಸಾಮ। ಯೇ ಮಯಂ ಅದ್ದಸಾಮ ಸಹಧಮ್ಮಿಕೇ ಹೀನಂ ಗನ್ಧಬ್ಬಕಾಯಂ ಉಪಪನ್ನೇತಿ। ತೇಸಂ। ಭನ್ತೇ। ಗೋಪಕೇನ ದೇವಪುತ್ತೇನ ಪಟಿಚೋದಿತಾನಂ ದ್ವೇ ದೇವಾ ದಿಟ್ಠೇವ ಧಮ್ಮೇ ಸತಿಂ ಪಟಿಲಭಿಂಸು ಕಾಯಂ ಬ್ರಹ್ಮಪುರೋಹಿತಂ। ಏಕೋ ಪನ ದೇವೋ ಕಾಮೇ ಅಜ್ಝಾವಸಿ।>
    text <೩೫೪>, <ಉಪಾಸಿಕಾ ಚಕ್ಖುಮತೋ ಅಹೋಸಿಂ।>
    text <೩೫೫>, <ಅಥ ಖೋ ಭಗವತೋ ಏತದಹೋಸಿ ದೀಘರತ್ತಂ ವಿಸುದ್ಧೋ ಖೋ ಅಯಂ ಯಕ್ಖೋ। ಯಂ ಕಿಞ್ಚಿ ಮಂ ಪಞ್ಹಂ ಪುಚ್ಛಿಸ್ಸತಿ। ಸಬ್ಬಂ ತಂ ಅತ್ಥಸಞ್ಹಿತಂಯೇವ ಪುಚ್ಛಿಸ್ಸತಿ। ನೋ ಅನತ್ಥಸಞ್ಹಿತಂ। ಯಞ್ಚಸ್ಸಾಹಂ ಪುಟ್ಠೋ ಬ್ಯಾಕರಿಸ್ಸಾಮಿ। ತಂ ಖಿಪ್ಪಮೇವ ಆಜಾನಿಸ್ಸತೀತಿ।>
    text <೩೫೬>, <ಅಥ ಖೋ ಭಗವಾ ಸಕ್ಕಂ ದೇವಾನಮಿನ್ದಂ ಗಾಥಾಯ ಅಜ್ಝಭಾಸಿ>
    stand <ಪಠಮಭಾಣವಾರೋ ನಿಟ್ಠಿತೋ।>
    text <೩೫೭>, <ಕತಾವಕಾಸೋ ಸಕ್ಕೋ ದೇವಾನಮಿನ್ದೋ ಭಗವತಾ ಇಮಂ ಭಗವನ್ತಂ ಪಠಮಂ ಪಞ್ಹಂ ಅಪುಚ್ಛಿ>
    text <ಕಿಂ ಸಂಯೋಜನಾ ನು ಖೋ। ಮಾರಿಸ। ದೇವಾ ಮನುಸ್ಸಾ ಅಸುರಾ ನಾಗಾ ಗನ್ಧಬ್ಬಾ ಯೇ ಚಞ್ಞೇ ಸನ್ತಿ ಪುಥುಕಾಯಾ। ತೇ ಅವೇರಾ ಅದಣ್ಡಾ ಅಸಪತ್ತಾ ಅಬ್ಯಾಪಜ್ಜಾ ವಿಹರೇಮು ಅವೇರಿನೋತಿ ಇತಿ ಚ ನೇಸಂ ಹೋತಿ। ಅಥ ಚ ಪನ ಸವೇರಾ ಸದಣ್ಡಾ ಸಸಪತ್ತಾ ಸಬ್ಯಾಪಜ್ಜಾ ವಿಹರನ್ತಿ ಸವೇರಿನೋತಿ॥ ಇತ್ಥಂ ಸಕ್ಕೋ ದೇವಾನಮಿನ್ದೋ ಭಗವನ್ತಂ ಪಞ್ಹಂ ಅಪುಚ್ಛಿ। ತಸ್ಸ ಭಗವಾ ಪಞ್ಹಂ ಪುಟ್ಠೋ ಬ್ಯಾಕಾಸಿ>
    text <ಇಸ್ಸಾಮಚ್ಛರಿಯಸಂಯೋಜನಾ ಖೋ। ದೇವಾನಮಿನ್ದ। ದೇವಾ ಮನುಸ್ಸಾ ಅಸುರಾ ನಾಗಾ ಗನ್ಧಬ್ಬಾ ಯೇ ಚಞ್ಞೇ ಸನ್ತಿ ಪುಥುಕಾಯಾ। ತೇ ಅವೇರಾ ಅದಣ್ಡಾ ಅಸಪತ್ತಾ ಅಬ್ಯಾಪಜ್ಜಾ ವಿಹರೇಮು ಅವೇರಿನೋತಿ ಇತಿ ಚ ನೇಸಂ ಹೋತಿ। ಅಥ ಚ ಪನ ಸವೇರಾ ಸದಣ್ಡಾ ಸಸಪತ್ತಾ ಸಬ್ಯಾಪಜ್ಜಾ ವಿಹರನ್ತಿ ಸವೇರಿನೋತಿ। ಇತ್ಥಂ ಭಗವಾ ಸಕ್ಕಸ್ಸ ದೇವಾನಮಿನ್ದಸ್ಸ ಪಞ್ಹಂ ಪುಟ್ಠೋ ಬ್ಯಾಕಾಸಿ। ಅತ್ತಮನೋ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿ ಅನುಮೋದಿ ಏವಮೇತಂ। ಭಗವಾ। ಏವಮೇತಂ। ಸುಗತ। ತಿಣ್ಣಾ ಮೇತ್ಥ ಕಙ್ಖಾ ವಿಗತಾ ಕಥಂಕಥಾ ಭಗವತೋ ಪಞ್ಹವೇಯ್ಯಾಕರಣಂ ಸುತ್ವಾತಿ।>
    text <೩೫೮>, <ಇತಿಹ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿತ್ವಾ ಅನುಮೋದಿತ್ವಾ ಭಗವನ್ತಂ ಉತ್ತರಿಂ ಪಞ್ಹಂ ಅಪುಚ್ಛಿ>
    text <ಇಸ್ಸಾಮಚ್ಛರಿಯಂ ಪನ। ಮಾರಿಸ। ಕಿಂನಿದಾನಂ ಕಿಂಸಮುದಯಂ ಕಿಂಜಾತಿಕಂ ಕಿಂಪಭವಂ। ಕಿಸ್ಮಿಂ ಸತಿ ಇಸ್ಸಾಮಚ್ಛರಿಯಂ ಹೋತಿ। ಕಿಸ್ಮಿಂ ಅಸತಿ ಇಸ್ಸಾಮಚ್ಛರಿಯಂ ನ ಹೋತೀತಿ॥ ಇಸ್ಸಾಮಚ್ಛರಿಯಂ ಖೋ। ದೇವಾನಮಿನ್ದ। ಪಿಯಾಪ್ಪಿಯನಿದಾನಂ ಪಿಯಾಪ್ಪಿಯಸಮುದಯಂ ಪಿಯಾಪ್ಪಿಯಜಾತಿಕಂ ಪಿಯಾಪ್ಪಿಯಪಭವಂ। ಪಿಯಾಪ್ಪಿಯೇ ಸತಿ ಇಸ್ಸಾಮಚ್ಛರಿಯಂ ಹೋತಿ। ಪಿಯಾಪ್ಪಿಯೇ ಅಸತಿ ಇಸ್ಸಾಮಚ್ಛರಿಯಂ ನ ಹೋತೀತಿ।>
    text <ಪಿಯಾಪ್ಪಿಯಂ ಖೋ ಪನ। ಮಾರಿಸ। ಕಿಂನಿದಾನಂ ಕಿಂಸಮುದಯಂ ಕಿಂಜಾತಿಕಂ ಕಿಂಪಭವಂ। ಕಿಸ್ಮಿಂ ಸತಿ ಪಿಯಾಪ್ಪಿಯಂ ಹೋತಿ। ಕಿಸ್ಮಿಂ ಅಸತಿ ಪಿಯಾಪ್ಪಿಯಂ ನ ಹೋತೀತಿ॥ ಪಿಯಾಪ್ಪಿಯಂ ಖೋ। ದೇವಾನಮಿನ್ದ। ಛನ್ದನಿದಾನಂ ಛನ್ದಸಮುದಯಂ ಛನ್ದಜಾತಿಕಂ ಛನ್ದಪಭವಂ। ಛನ್ದೇ ಸತಿ ಪಿಯಾಪ್ಪಿಯಂ ಹೋತಿ। ಛನ್ದೇ ಅಸತಿ ಪಿಯಾಪ್ಪಿಯಂ ನ ಹೋತೀತಿ।>
    text <ಛನ್ದೋ ಖೋ ಪನ। ಮಾರಿಸ। ಕಿಂನಿದಾನೋ ಕಿಂಸಮುದಯೋ ಕಿಂಜಾತಿಕೋ ಕಿಂಪಭವೋ। ಕಿಸ್ಮಿಂ ಸತಿ ಛನ್ದೋ ಹೋತಿ। ಕಿಸ್ಮಿಂ ಅಸತಿ ಛನ್ದೋ ನ ಹೋತೀತಿ॥ ಛನ್ದೋ ಖೋ। ದೇವಾನಮಿನ್ದ। ವಿತಕ್ಕನಿದಾನೋ ವಿತಕ್ಕಸಮುದಯೋ ವಿತಕ್ಕಜಾತಿಕೋ ವಿತಕ್ಕಪಭವೋ। ವಿತಕ್ಕೇ ಸತಿ ಛನ್ದೋ ಹೋತಿ। ವಿತಕ್ಕೇ ಅಸತಿ ಛನ್ದೋ ನ ಹೋತೀತಿ।>
    text <ವಿತಕ್ಕೋ ಖೋ ಪನ। ಮಾರಿಸ। ಕಿಂನಿದಾನೋ ಕಿಂಸಮುದಯೋ ಕಿಂಜಾತಿಕೋ ಕಿಂಪಭವೋ। ಕಿಸ್ಮಿಂ ಸತಿ ವಿತಕ್ಕೋ ಹೋತಿ। ಕಿಸ್ಮಿಂ ಅಸತಿ ವಿತಕ್ಕೋ ನ ಹೋತೀತಿ॥ ವಿತಕ್ಕೋ ಖೋ। ದೇವಾನಮಿನ್ದ। ಪಪಞ್ಚಸಞ್ಞಾಸಙ್ಖಾನಿದಾನೋ ಪಪಞ್ಚಸಞ್ಞಾಸಙ್ಖಾಸಮುದಯೋ ಪಪಞ್ಚಸಞ್ಞಾಸಙ್ಖಾಜಾತಿಕೋ ಪಪಞ್ಚಸಞ್ಞಾಸಙ್ಖಾಪಭವೋ। ಪಪಞ್ಚಸಞ್ಞಾಸಙ್ಖಾಯ ಸತಿ ವಿತಕ್ಕೋ ಹೋತಿ। ಪಪಞ್ಚಸಞ್ಞಾಸಙ್ಖಾಯ ಅಸತಿ ವಿತಕ್ಕೋ ನ ಹೋತೀತಿ।>
    text <ಕಥಂ ಪಟಿಪನ್ನೋ ಪನ। ಮಾರಿಸ। ಭಿಕ್ಖು ಪಪಞ್ಚಸಞ್ಞಾಸಙ್ಖಾನಿರೋಧಸಾರುಪ್ಪಗಾಮಿನಿಂ ಪಟಿಪದಂ ಪಟಿಪನ್ನೋ ಹೋತೀತಿ॥>
  text <ವೇದನಾಕಮ್ಮಟ್ಠಾನಂ>
    text <೩೫೯>, <ಸೋಮನಸ್ಸಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ದೋಮನಸ್ಸಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ಉಪೇಕ್ಖಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ।>
    text <೩೬೦>, <ಸೋಮನಸ್ಸಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಖೋ ಪನೇತಂ ವುತ್ತಂ। ಕಿಞ್ಚೇತಂ ಪಟಿಚ್ಚ ವುತ್ತಂ॥ ತತ್ಥ ಯಂ ಜಞ್ಞಾ ಸೋಮನಸ್ಸಂ ಇಮಂ ಖೋ ಮೇ ಸೋಮನಸ್ಸಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತೀತಿ। ಏವರೂಪಂ ಸೋಮನಸ್ಸಂ ನ ಸೇವಿತಬ್ಬಂ। ತತ್ಥ ಯಂ ಜಞ್ಞಾ ಸೋಮನಸ್ಸಂ ಇಮಂ ಖೋ ಮೇ ಸೋಮನಸ್ಸಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತೀತಿ। ಏವರೂಪಂ ಸೋಮನಸ್ಸಂ ಸೇವಿತಬ್ಬಂ। ತತ್ಥ ಯಂ ಚೇ ಸವಿತಕ್ಕಂ ಸವಿಚಾರಂ। ಯಂ ಚೇ ಅವಿತಕ್ಕಂ ಅವಿಚಾರಂ। ಯೇ ಅವಿತಕ್ಕೇ ಅವಿಚಾರೇ। ತೇ ಪಣೀತತರೇ। ಸೋಮನಸ್ಸಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ। ಇತಿ ಯಂ ತಂ ವುತ್ತಂ। ಇದಮೇತಂ ಪಟಿಚ್ಚ ವುತ್ತಂ।>
    text <೩೬೧>, <ದೋಮನಸ್ಸಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ। ಇತಿ ಖೋ ಪನೇತಂ ವುತ್ತಂ। ಕಿಞ್ಚೇತಂ ಪಟಿಚ್ಚ ವುತ್ತಂ॥ ತತ್ಥ ಯಂ ಜಞ್ಞಾ ದೋಮನಸ್ಸಂ ಇಮಂ ಖೋ ಮೇ ದೋಮನಸ್ಸಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತೀತಿ। ಏವರೂಪಂ ದೋಮನಸ್ಸಂ ನ ಸೇವಿತಬ್ಬಂ। ತತ್ಥ ಯಂ ಜಞ್ಞಾ ದೋಮನಸ್ಸಂ ಇಮಂ ಖೋ ಮೇ ದೋಮನಸ್ಸಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತೀತಿ। ಏವರೂಪಂ ದೋಮನಸ್ಸಂ ಸೇವಿತಬ್ಬಂ। ತತ್ಥ ಯಂ ಚೇ ಸವಿತಕ್ಕಂ ಸವಿಚಾರಂ। ಯಂ ಚೇ ಅವಿತಕ್ಕಂ ಅವಿಚಾರಂ। ಯೇ ಅವಿತಕ್ಕೇ ಅವಿಚಾರೇ। ತೇ ಪಣೀತತರೇ। ದೋಮನಸ್ಸಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಯಂ ತಂ ವುತ್ತಂ। ಇದಮೇತಂ ಪಟಿಚ್ಚ ವುತ್ತಂ।>
    text <೩೬೨>, <ಉಪೇಕ್ಖಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಖೋ ಪನೇತಂ ವುತ್ತಂ। ಕಿಞ್ಚೇತಂ ಪಟಿಚ್ಚ ವುತ್ತಂ॥ ತತ್ಥ ಯಂ ಜಞ್ಞಾ ಉಪೇಕ್ಖಂ ಇಮಂ ಖೋ ಮೇ ಉಪೇಕ್ಖಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತೀತಿ। ಏವರೂಪಾ ಉಪೇಕ್ಖಾ ನ ಸೇವಿತಬ್ಬಾ। ತತ್ಥ ಯಂ ಜಞ್ಞಾ ಉಪೇಕ್ಖಂ ಇಮಂ ಖೋ ಮೇ ಉಪೇಕ್ಖಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತೀತಿ। ಏವರೂಪಾ ಉಪೇಕ್ಖಾ ಸೇವಿತಬ್ಬಾ। ತತ್ಥ ಯಂ ಚೇ ಸವಿತಕ್ಕಂ ಸವಿಚಾರಂ। ಯಂ ಚೇ ಅವಿತಕ್ಕಂ ಅವಿಚಾರಂ। ಯೇ ಅವಿತಕ್ಕೇ ಅವಿಚಾರೇ। ತೇ ಪಣೀತತರೇ। ಉಪೇಕ್ಖಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಯಂ ತಂ ವುತ್ತಂ। ಇದಮೇತಂ ಪಟಿಚ್ಚ ವುತ್ತಂ।>
    text <೩೬೩>, <ಏವಂ ಪಟಿಪನ್ನೋ ಖೋ। ದೇವಾನಮಿನ್ದ। ಭಿಕ್ಖು ಪಪಞ್ಚಸಞ್ಞಾಸಙ್ಖಾನಿರೋಧಸಾರುಪ್ಪಗಾಮಿನಿಂ ಪಟಿಪದಂ ಪಟಿಪನ್ನೋ ಹೋತೀತಿ। ಇತ್ಥಂ ಭಗವಾ ಸಕ್ಕಸ್ಸ ದೇವಾನಮಿನ್ದಸ್ಸ ಪಞ್ಹಂ ಪುಟ್ಠೋ ಬ್ಯಾಕಾಸಿ। ಅತ್ತಮನೋ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿ ಅನುಮೋದಿ ಏವಮೇತಂ। ಭಗವಾ। ಏವಮೇತಂ। ಸುಗತ। ತಿಣ್ಣಾ ಮೇತ್ಥ ಕಙ್ಖಾ ವಿಗತಾ ಕಥಂಕಥಾ ಭಗವತೋ ಪಞ್ಹವೇಯ್ಯಾಕರಣಂ ಸುತ್ವಾತಿ।>
  text <ಪಾತಿಮೋಕ್ಖಸಂವರೋ>
    text <೩೬೪>, <ಇತಿಹ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿತ್ವಾ ಅನುಮೋದಿತ್ವಾ ಭಗವನ್ತಂ ಉತ್ತರಿಂ ಪಞ್ಹಂ ಅಪುಚ್ಛಿ>
    text <ಕಥಂ ಪಟಿಪನ್ನೋ ಪನ। ಮಾರಿಸ। ಭಿಕ್ಖು ಪಾತಿಮೋಕ್ಖಸಂವರಾಯ ಪಟಿಪನ್ನೋ ಹೋತೀತಿ॥ ಕಾಯಸಮಾಚಾರಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ವಚೀಸಮಾಚಾರಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ಪರಿಯೇಸನಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ।>
    text <ಕಾಯಸಮಾಚಾರಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ ಅಸೇವಿತಬ್ಬಮ್ಪೀತಿ ಇತಿ ಖೋ ಪನೇತಂ ವುತ್ತಂ। ಕಿಞ್ಚೇತಂ ಪಟಿಚ್ಚ ವುತ್ತಂ॥ ತತ್ಥ ಯಂ ಜಞ್ಞಾ ಕಾಯಸಮಾಚಾರಂ ಇಮಂ ಖೋ ಮೇ ಕಾಯಸಮಾಚಾರಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತೀತಿ। ಏವರೂಪೋ ಕಾಯಸಮಾಚಾರೋ ನ ಸೇವಿತಬ್ಬೋ। ತತ್ಥ ಯಂ ಜಞ್ಞಾ ಕಾಯಸಮಾಚಾರಂ ಇಮಂ ಖೋ ಮೇ ಕಾಯಸಮಾಚಾರಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತೀತಿ। ಏವರೂಪೋ ಕಾಯಸಮಾಚಾರೋ ಸೇವಿತಬ್ಬೋ। ಕಾಯಸಮಾಚಾರಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಯಂ ತಂ ವುತ್ತಂ। ಇದಮೇತಂ ಪಟಿಚ್ಚ ವುತ್ತಂ।>
    text <ವಚೀಸಮಾಚಾರಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ। ಇತಿ ಖೋ ಪನೇತಂ ವುತ್ತಂ। ಕಿಞ್ಚೇತಂ ಪಟಿಚ್ಚ ವುತ್ತಂ॥ ತತ್ಥ ಯಂ ಜಞ್ಞಾ ವಚೀಸಮಾಚಾರಂ ಇಮಂ ಖೋ ಮೇ ವಚೀಸಮಾಚಾರಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತೀತಿ। ಏವರೂಪೋ ವಚೀಸಮಾಚಾರೋ ನ ಸೇವಿತಬ್ಬೋ। ತತ್ಥ ಯಂ ಜಞ್ಞಾ ವಚೀಸಮಾಚಾರಂ ಇಮಂ ಖೋ ಮೇ ವಚೀಸಮಾಚಾರಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತೀತಿ। ಏವರೂಪೋ ವಚೀಸಮಾಚಾರೋ ಸೇವಿತಬ್ಬೋ। ವಚೀಸಮಾಚಾರಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಯಂ ತಂ ವುತ್ತಂ। ಇದಮೇತಂ ಪಟಿಚ್ಚ ವುತ್ತಂ।>
    text <ಪರಿಯೇಸನಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಖೋ ಪನೇತಂ ವುತ್ತಂ। ಕಿಞ್ಚೇತಂ ಪಟಿಚ್ಚ ವುತ್ತಂ॥ ತತ್ಥ ಯಂ ಜಞ್ಞಾ ಪರಿಯೇಸನಂ ಇಮಂ ಖೋ ಮೇ ಪರಿಯೇಸನಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತೀತಿ। ಏವರೂಪಾ ಪರಿಯೇಸನಾ ನ ಸೇವಿತಬ್ಬಾ। ತತ್ಥ ಯಂ ಜಞ್ಞಾ ಪರಿಯೇಸನಂ ಇಮಂ ಖೋ ಮೇ ಪರಿಯೇಸನಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತೀತಿ। ಏವರೂಪಾ ಪರಿಯೇಸನಾ ಸೇವಿತಬ್ಬಾ। ಪರಿಯೇಸನಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ ಇತಿ ಯಂ ತಂ ವುತ್ತಂ। ಇದಮೇತಂ ಪಟಿಚ್ಚ ವುತ್ತಂ।>
    text <ಏವಂ ಪಟಿಪನ್ನೋ ಖೋ। ದೇವಾನಮಿನ್ದ। ಭಿಕ್ಖು ಪಾತಿಮೋಕ್ಖಸಂವರಾಯ ಪಟಿಪನ್ನೋ ಹೋತೀತಿ। ಇತ್ಥಂ ಭಗವಾ ಸಕ್ಕಸ್ಸ ದೇವಾನಮಿನ್ದಸ್ಸ ಪಞ್ಹಂ ಪುಟ್ಠೋ ಬ್ಯಾಕಾಸಿ। ಅತ್ತಮನೋ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿ ಅನುಮೋದಿ ಏವಮೇತಂ। ಭಗವಾ। ಏವಮೇತಂ। ಸುಗತ। ತಿಣ್ಣಾ ಮೇತ್ಥ ಕಙ್ಖಾ ವಿಗತಾ ಕಥಂಕಥಾ ಭಗವತೋ ಪಞ್ಹವೇಯ್ಯಾಕರಣಂ ಸುತ್ವಾತಿ।>
  text <ಇನ್ದ್ರಿಯಸಂವರೋ>
    text <೩೬೫>, <ಇತಿಹ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿತ್ವಾ ಅನುಮೋದಿತ್ವಾ ಭಗವನ್ತಂ ಉತ್ತರಿಂ ಪಞ್ಹಂ ಅಪುಚ್ಛಿ>
    text <ಕಥಂ ಪಟಿಪನ್ನೋ ಪನ। ಮಾರಿಸ। ಭಿಕ್ಖು ಇನ್ದ್ರಿಯಸಂವರಾಯ ಪಟಿಪನ್ನೋ ಹೋತೀತಿ॥ ಚಕ್ಖುವಿಞ್ಞೇಯ್ಯಂ ರೂಪಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ಸೋತವಿಞ್ಞೇಯ್ಯಂ ಸದ್ದಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ಘಾನವಿಞ್ಞೇಯ್ಯಂ ಗನ್ಧಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ಜಿವ್ಹಾವಿಞ್ಞೇಯ್ಯಂ ರಸಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ಕಾಯವಿಞ್ಞೇಯ್ಯಂ ಫೋಟ್ಠಬ್ಬಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪಿ। ಮನೋವಿಞ್ಞೇಯ್ಯಂ ಧಮ್ಮಂಪಾಹಂ। ದೇವಾನಮಿನ್ದ। ದುವಿಧೇನ ವದಾಮಿ ಸೇವಿತಬ್ಬಮ್ಪಿ। ಅಸೇವಿತಬ್ಬಮ್ಪೀತಿ।>
    text <ಏವಂ ವುತ್ತೇ। ಸಕ್ಕೋ ದೇವಾನಮಿನ್ದೋ ಭಗವನ್ತಂ ಏತದವೋಚ>
    text <ಇಮಸ್ಸ ಖೋ ಅಹಂ। ಭನ್ತೇ। ಭಗವತಾ ಸಙ್ಖಿತ್ತೇನ ಭಾಸಿತಸ್ಸ ಏವಂ ವಿತ್ಥಾರೇನ ಅತ್ಥಂ ಆಜಾನಾಮಿ। ಯಥಾರೂಪಂ। ಭನ್ತೇ। ಚಕ್ಖುವಿಞ್ಞೇಯ್ಯಂ ರೂಪಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತಿ। ಏವರೂಪಂ ಚಕ್ಖುವಿಞ್ಞೇಯ್ಯಂ ರೂಪಂ ನ ಸೇವಿತಬ್ಬಂ। ಯಥಾರೂಪಞ್ಚ ಖೋ। ಭನ್ತೇ। ಚಕ್ಖುವಿಞ್ಞೇಯ್ಯಂ ರೂಪಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತಿ। ಏವರೂಪಂ ಚಕ್ಖುವಿಞ್ಞೇಯ್ಯಂ ರೂಪಂ ಸೇವಿತಬ್ಬಂ। ಯಥಾರೂಪಞ್ಚ ಖೋ। ಭನ್ತೇ। ಸೋತವಿಞ್ಞೇಯ್ಯಂ ಸದ್ದಂ ಸೇವತೋ…ಪೇ॰… ಘಾನವಿಞ್ಞೇಯ್ಯಂ ಗನ್ಧಂ ಸೇವತೋ… ಜಿವ್ಹಾವಿಞ್ಞೇಯ್ಯಂ ರಸಂ ಸೇವತೋ… ಕಾಯವಿಞ್ಞೇಯ್ಯಂ ಫೋಟ್ಠಬ್ಬಂ ಸೇವತೋ… ಮನೋವಿಞ್ಞೇಯ್ಯಂ ಧಮ್ಮಂ ಸೇವತೋ ಅಕುಸಲಾ ಧಮ್ಮಾ ಅಭಿವಡ್ಢನ್ತಿ। ಕುಸಲಾ ಧಮ್ಮಾ ಪರಿಹಾಯನ್ತಿ। ಏವರೂಪೋ ಮನೋವಿಞ್ಞೇಯ್ಯೋ ಧಮ್ಮೋ ನ ಸೇವಿತಬ್ಬೋ। ಯಥಾರೂಪಞ್ಚ ಖೋ। ಭನ್ತೇ। ಮನೋವಿಞ್ಞೇಯ್ಯಂ ಧಮ್ಮಂ ಸೇವತೋ ಅಕುಸಲಾ ಧಮ್ಮಾ ಪರಿಹಾಯನ್ತಿ। ಕುಸಲಾ ಧಮ್ಮಾ ಅಭಿವಡ್ಢನ್ತಿ। ಏವರೂಪೋ ಮನೋವಿಞ್ಞೇಯ್ಯೋ ಧಮ್ಮೋ ಸೇವಿತಬ್ಬೋ।>
    text <ಇಮಸ್ಸ ಖೋ ಮೇ। ಭನ್ತೇ। ಭಗವತಾ ಸಙ್ಖಿತ್ತೇನ ಭಾಸಿತಸ್ಸ ಏವಂ ವಿತ್ಥಾರೇನ ಅತ್ಥಂ ಆಜಾನತೋ ತಿಣ್ಣಾ ಮೇತ್ಥ ಕಙ್ಖಾ ವಿಗತಾ ಕಥಂಕಥಾ ಭಗವತೋ ಪಞ್ಹವೇಯ್ಯಾಕರಣಂ ಸುತ್ವಾತಿ।>
    text <೩೬೬>, <ಇತಿಹ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿತ್ವಾ ಅನುಮೋದಿತ್ವಾ ಭಗವನ್ತಂ ಉತ್ತರಿಂ ಪಞ್ಹಂ ಅಪುಚ್ಛಿ>
    text <ಸಬ್ಬೇವ ನು ಖೋ। ಮಾರಿಸ। ಸಮಣಬ್ರಾಹ್ಮಣಾ ಏಕನ್ತವಾದಾ ಏಕನ್ತಸೀಲಾ ಏಕನ್ತಛನ್ದಾ ಏಕನ್ತಅಜ್ಝೋಸಾನಾತಿ॥ ನ ಖೋ। ದೇವಾನಮಿನ್ದ। ಸಬ್ಬೇ ಸಮಣಬ್ರಾಹ್ಮಣಾ ಏಕನ್ತವಾದಾ ಏಕನ್ತಸೀಲಾ ಏಕನ್ತಛನ್ದಾ ಏಕನ್ತಅಜ್ಝೋಸಾನಾತಿ।>
    text <ಕಸ್ಮಾ ಪನ। ಮಾರಿಸ। ನ ಸಬ್ಬೇ ಸಮಣಬ್ರಾಹ್ಮಣಾ ಏಕನ್ತವಾದಾ ಏಕನ್ತಸೀಲಾ ಏಕನ್ತಛನ್ದಾ ಏಕನ್ತಅಜ್ಝೋಸಾನಾತಿ॥ ಅನೇಕಧಾತು ನಾನಾಧಾತು ಖೋ। ದೇವಾನಮಿನ್ದ। ಲೋಕೋ। ತಸ್ಮಿಂ ಅನೇಕಧಾತುನಾನಾಧಾತುಸ್ಮಿಂ ಲೋಕೇ ಯಂ ಯದೇವ ಸತ್ತಾ ಧಾತುಂ ಅಭಿನಿವಿಸನ್ತಿ। ತಂ ತದೇವ ಥಾಮಸಾ ಪರಾಮಾಸಾ ಅಭಿನಿವಿಸ್ಸ ವೋಹರನ್ತಿ ಇದಮೇವ ಸಚ್ಚಂ ಮೋಘಮಞ್ಞನ್ತಿ। ತಸ್ಮಾ ನ ಸಬ್ಬೇ ಸಮಣಬ್ರಾಹ್ಮಣಾ ಏಕನ್ತವಾದಾ ಏಕನ್ತಸೀಲಾ ಏಕನ್ತಛನ್ದಾ ಏಕನ್ತಅಜ್ಝೋಸಾನಾತಿ।>
    text <ಸಬ್ಬೇವ ನು ಖೋ। ಮಾರಿಸ। ಸಮಣಬ್ರಾಹ್ಮಣಾ ಅಚ್ಚನ್ತನಿಟ್ಠಾ ಅಚ್ಚನ್ತಯೋಗಕ್ಖೇಮೀ ಅಚ್ಚನ್ತಬ್ರಹ್ಮಚಾರೀ ಅಚ್ಚನ್ತಪರಿಯೋಸಾನಾತಿ॥ ನ ಖೋ। ದೇವಾನಮಿನ್ದ। ಸಬ್ಬೇ ಸಮಣಬ್ರಾಹ್ಮಣಾ ಅಚ್ಚನ್ತನಿಟ್ಠಾ ಅಚ್ಚನ್ತಯೋಗಕ್ಖೇಮೀ ಅಚ್ಚನ್ತಬ್ರಹ್ಮಚಾರೀ ಅಚ್ಚನ್ತಪರಿಯೋಸಾನಾತಿ।>
    text <ಕಸ್ಮಾ ಪನ। ಮಾರಿಸ। ನ ಸಬ್ಬೇ ಸಮಣಬ್ರಾಹ್ಮಣಾ ಅಚ್ಚನ್ತನಿಟ್ಠಾ ಅಚ್ಚನ್ತಯೋಗಕ್ಖೇಮೀ ಅಚ್ಚನ್ತಬ್ರಹ್ಮಚಾರೀ ಅಚ್ಚನ್ತಪರಿಯೋಸಾನಾತಿ॥ ಯೇ ಖೋ। ದೇವಾನಮಿನ್ದ। ಭಿಕ್ಖೂ ತಣ್ಹಾಸಙ್ಖಯವಿಮುತ್ತಾ ತೇ ಅಚ್ಚನ್ತನಿಟ್ಠಾ ಅಚ್ಚನ್ತಯೋಗಕ್ಖೇಮೀ ಅಚ್ಚನ್ತಬ್ರಹ್ಮಚಾರೀ ಅಚ್ಚನ್ತಪರಿಯೋಸಾನಾ। ತಸ್ಮಾ ನ ಸಬ್ಬೇ ಸಮಣಬ್ರಾಹ್ಮಣಾ ಅಚ್ಚನ್ತನಿಟ್ಠಾ ಅಚ್ಚನ್ತಯೋಗಕ್ಖೇಮೀ ಅಚ್ಚನ್ತಬ್ರಹ್ಮಚಾರೀ ಅಚ್ಚನ್ತಪರಿಯೋಸಾನಾತಿ।>
    text <ಇತ್ಥಂ ಭಗವಾ ಸಕ್ಕಸ್ಸ ದೇವಾನಮಿನ್ದಸ್ಸ ಪಞ್ಹಂ ಪುಟ್ಠೋ ಬ್ಯಾಕಾಸಿ। ಅತ್ತಮನೋ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿ ಅನುಮೋದಿ ಏವಮೇತಂ। ಭಗವಾ। ಏವಮೇತಂ। ಸುಗತ। ತಿಣ್ಣಾ ಮೇತ್ಥ ಕಙ್ಖಾ ವಿಗತಾ ಕಥಂಕಥಾ ಭಗವತೋ ಪಞ್ಹವೇಯ್ಯಾಕರಣಂ ಸುತ್ವಾತಿ।>
    text <೩೬೭>, <ಇತಿಹ ಸಕ್ಕೋ ದೇವಾನಮಿನ್ದೋ ಭಗವತೋ ಭಾಸಿತಂ ಅಭಿನನ್ದಿತ್ವಾ ಅನುಮೋದಿತ್ವಾ ಭಗವನ್ತಂ ಏತದವೋಚ>
    text <ಏಜಾ। ಭನ್ತೇ। ರೋಗೋ। ಏಜಾ ಗಣ್ಡೋ। ಏಜಾ ಸಲ್ಲಂ। ಏಜಾ ಇಮಂ ಪುರಿಸಂ ಪರಿಕಡ್ಢತಿ ತಸ್ಸ ತಸ್ಸೇವ ಭವಸ್ಸ ಅಭಿನಿಬ್ಬತ್ತಿಯಾ। ತಸ್ಮಾ ಅಯಂ ಪುರಿಸೋ ಉಚ್ಚಾವಚಮಾಪಜ್ಜತಿ। ಯೇಸಾಹಂ। ಭನ್ತೇ। ಪಞ್ಹಾನಂ ಇತೋ ಬಹಿದ್ಧಾ ಅಞ್ಞೇಸು ಸಮಣಬ್ರಾಹ್ಮಣೇಸು ಓಕಾಸಕಮ್ಮಮ್ಪಿ ನಾಲತ್ಥಂ। ತೇ ಮೇ ಭಗವತಾ ಬ್ಯಾಕತಾ। ದೀಘರತ್ತಾನುಸಯಿತಞ್ಚ ಪನ ಮೇ ವಿಚಿಕಿಚ್ಛಾಕಥಂಕಥಾಸಲ್ಲಂ। ತಞ್ಚ ಭಗವತಾ ಅಬ್ಬುಳ್ಹನ್ತಿ।>
    text <ಅಭಿಜಾನಾಸಿ ನೋ ತ್ವಂ। ದೇವಾನಮಿನ್ದ। ಇಮೇ ಪಞ್ಹೇ ಅಞ್ಞೇ ಸಮಣಬ್ರಾಹ್ಮಣೇ ಪುಚ್ಛಿತಾತಿ॥ ಅಭಿಜಾನಾಮಹಂ। ಭನ್ತೇ। ಇಮೇ ಪಞ್ಹೇ ಅಞ್ಞೇ ಸಮಣಬ್ರಾಹ್ಮಣೇ ಪುಚ್ಛಿತಾತಿ। ಯಥಾ ಕಥಂ ಪನ ತೇ। ದೇವಾನಮಿನ್ದ। ಬ್ಯಾಕಂಸು॥ ಸಚೇ ತೇ ಅಗರು ಭಾಸಸ್ಸೂತಿ। ನ ಖೋ ಮೇ। ಭನ್ತೇ। ಗರು ಯತ್ಥಸ್ಸ ಭಗವಾ ನಿಸಿನ್ನೋ ಭಗವನ್ತರೂಪೋ ವಾತಿ। ತೇನ ಹಿ। ದೇವಾನಮಿನ್ದ। ಭಾಸಸ್ಸೂತಿ। ಯೇಸ್ವಾಹಂ। ಭನ್ತೇ। ಮಞ್ಞಾಮಿ ಸಮಣಬ್ರಾಹ್ಮಣಾ ಆರಞ್ಞಿಕಾ ಪನ್ತಸೇನಾಸನಾತಿ। ತ್ಯಾಹಂ ಉಪಸಙ್ಕಮಿತ್ವಾ ಇಮೇ ಪಞ್ಹೇ ಪುಚ್ಛಾಮಿ। ತೇ ಮಯಾ ಪುಟ್ಠಾ ನ ಸಮ್ಪಾಯನ್ತಿ। ಅಸಮ್ಪಾಯನ್ತಾ ಮಮಂಯೇವ ಪಟಿಪುಚ್ಛನ್ತಿ ಕೋ ನಾಮೋ ಆಯಸ್ಮಾತಿ॥ ತೇಸಾಹಂ ಪುಟ್ಠೋ ಬ್ಯಾಕರೋಮಿ ಅಹಂ ಖೋ। ಮಾರಿಸ। ಸಕ್ಕೋ ದೇವಾನಮಿನ್ದೋತಿ। ತೇ ಮಮಂಯೇವ ಉತ್ತರಿ ಪಟಿಪುಚ್ಛನ್ತಿ ಕಿಂ ಪನಾಯಸ್ಮಾ। ದೇವಾನಮಿನ್ದ। ಕಮ್ಮಂ ಕತ್ವಾ ಇಮಂ ಠಾನಂ ಪತ್ತೋತಿ॥ ತೇಸಾಹಂ ಯಥಾಸುತಂ ಯಥಾಪರಿಯತ್ತಂ ಧಮ್ಮಂ ದೇಸೇಮಿ। ತೇ ತಾವತಕೇನೇವ ಅತ್ತಮನಾ ಹೋನ್ತಿ ಸಕ್ಕೋ ಚ ನೋ ದೇವಾನಮಿನ್ದೋ ದಿಟ್ಠೋ। ಯಞ್ಚ ನೋ ಅಪುಚ್ಛಿಮ್ಹಾ। ತಞ್ಚ ನೋ ಬ್ಯಾಕಾಸೀತಿ। ತೇ ಅಞ್ಞದತ್ಥು ಮಮಂಯೇವ ಸಾವಕಾ ಸಮ್ಪಜ್ಜನ್ತಿ। ನ ಚಾಹಂ ತೇಸಂ। ಅಹಂ ಖೋ ಪನ। ಭನ್ತೇ। ಭಗವತೋ ಸಾವಕೋ ಸೋತಾಪನ್ನೋ ಅವಿನಿಪಾತಧಮ್ಮೋ ನಿಯತೋ ಸಮ್ಬೋಧಿಪರಾಯಣೋತಿ।>
  text <ಸೋಮನಸ್ಸಪಟಿಲಾಭಕಥಾ>
    text <೩೬೮>, <ಅಭಿಜಾನಾಸಿ ನೋ ತ್ವಂ। ದೇವಾನಮಿನ್ದ। ಇತೋ ಪುಬ್ಬೇ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭನ್ತಿ॥ ಅಭಿಜಾನಾಮಹಂ। ಭನ್ತೇ। ಇತೋ ಪುಬ್ಬೇ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭನ್ತಿ। ಯಥಾ ಕಥಂ ಪನ ತ್ವಂ। ದೇವಾನಮಿನ್ದ। ಅಭಿಜಾನಾಸಿ ಇತೋ ಪುಬ್ಬೇ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭನ್ತಿ॥>
    text <ಭೂತಪುಬ್ಬಂ। ಭನ್ತೇ। ದೇವಾಸುರಸಙ್ಗಾಮೋ ಸಮುಪಬ್ಯೂಳ್ಹೋ ಅಹೋಸಿ। ತಸ್ಮಿಂ ಖೋ ಪನ। ಭನ್ತೇ। ಸಙ್ಗಾಮೇ ದೇವಾ ಜಿನಿಂಸು। ಅಸುರಾ ಪರಾಜಯಿಂಸು। ತಸ್ಸ ಮಯ್ಹಂ। ಭನ್ತೇ। ತಂ ಸಙ್ಗಾಮಂ ಅಭಿವಿಜಿನಿತ್ವಾ ವಿಜಿತಸಙ್ಗಾಮಸ್ಸ ಏತದಹೋಸಿ ಯಾ ಚೇವ ದಾನಿ ದಿಬ್ಬಾ ಓಜಾ ಯಾ ಚ ಅಸುರಾ ಓಜಾ। ಉಭಯಮೇತಂ ದೇವಾ ಪರಿಭುಞ್ಜಿಸ್ಸನ್ತೀತಿ। ಸೋ ಖೋ ಪನ ಮೇ। ಭನ್ತೇ। ವೇದಪಟಿಲಾಭೋ ಸೋಮನಸ್ಸಪಟಿಲಾಭೋ ಸದಣ್ಡಾವಚರೋ ಸಸತ್ಥಾವಚರೋ ನ ನಿಬ್ಬಿದಾಯ ನ ವಿರಾಗಾಯ ನ ನಿರೋಧಾಯ ನ ಉಪಸಮಾಯ ನ ಅಭಿಞ್ಞಾಯ ನ ಸಮ್ಬೋಧಾಯ ನ ನಿಬ್ಬಾನಾಯ ಸಂವತ್ತತಿ। ಯೋ ಖೋ ಪನ ಮೇ ಅಯಂ। ಭನ್ತೇ। ಭಗವತೋ ಧಮ್ಮಂ ಸುತ್ವಾ ವೇದಪಟಿಲಾಭೋ ಸೋಮನಸ್ಸಪಟಿಲಾಭೋ। ಸೋ ಅದಣ್ಡಾವಚರೋ ಅಸತ್ಥಾವಚರೋ ಏಕನ್ತನಿಬ್ಬಿದಾಯ ವಿರಾಗಾಯ ನಿರೋಧಾಯ ಉಪಸಮಾಯ ಅಭಿಞ್ಞಾಯ ಸಮ್ಬೋಧಾಯ ನಿಬ್ಬಾನಾಯ ಸಂವತ್ತತೀತಿ।>
    text <೩೬೯>, <ಕಿಂ ಪನ ತ್ವಂ। ದೇವಾನಮಿನ್ದ। ಅತ್ಥವಸಂ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಸೀತಿ॥ ಛ ಖೋ ಅಹಂ। ಭನ್ತೇ। ಅತ್ಥವಸೇ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <ಇಮಂ ಖೋ ಅಹಂ। ಭನ್ತೇ। ಪಠಮಂ ಅತ್ಥವಸಂ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <ಇಮಂ ಖೋ ಅಹಂ। ಭನ್ತೇ। ದುತಿಯಂ ಅತ್ಥವಸಂ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <ಇಮಂ ಖೋ ಅಹಂ। ಭನ್ತೇ। ತತಿಯಂ ಅತ್ಥವಸಂ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <ಇಮಂ ಖೋ ಅಹಂ। ಭನ್ತೇ। ಚತುತ್ಥಂ ಅತ್ಥವಸಂ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <ಇಮಂ ಖೋ ಅಹಂ। ಭನ್ತೇ। ಪಞ್ಚಮಂ ಅತ್ಥವಸಂ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <ಇಮಂ ಖೋ ಅಹಂ। ಭನ್ತೇ। ಛಟ್ಠಂ ಅತ್ಥವಸಂ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <ಇಮೇ ಖೋ ಅಹಂ। ಭನ್ತೇ। ಛ ಅತ್ಥವಸೇ ಸಮ್ಪಸ್ಸಮಾನೋ ಏವರೂಪಂ ವೇದಪಟಿಲಾಭಂ ಸೋಮನಸ್ಸಪಟಿಲಾಭಂ ಪವೇದೇಮಿ।>
    text <೩೭೦>, <ಅಪರಿಯೋಸಿತಸಙ್ಕಪ್ಪೋ। ವಿಚಿಕಿಚ್ಛೋ ಕಥಂಕಥೀ।>
    text <೩೭೧>, <ಅಥ ಖೋ ಸಕ್ಕೋ ದೇವಾನಮಿನ್ದೋ ಪಞ್ಚಸಿಖಂ ಗನ್ಧಬ್ಬಪುತ್ತಂ ಆಮನ್ತೇಸಿ ಬಹೂಪಕಾರೋ ಖೋ ಮೇಸಿ ತ್ವಂ। ತಾತ ಪಞ್ಚಸಿಖ। ಯಂ ತ್ವಂ ಭಗವನ್ತಂ ಪಠಮಂ ಪಸಾದೇಸಿ। ತಯಾ। ತಾತ। ಪಠಮಂ ಪಸಾದಿತಂ ಪಚ್ಛಾ ಮಯಂ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮಿಮ್ಹಾ ಅರಹನ್ತಂ ಸಮ್ಮಾಸಮ್ಬುದ್ಧಂ। ಪೇತ್ತಿಕೇ ವಾ ಠಾನೇ ಠಪಯಿಸ್ಸಾಮಿ। ಗನ್ಧಬ್ಬರಾಜಾ ಭವಿಸ್ಸಸಿ। ಭದ್ದಞ್ಚ ತೇ ಸೂರಿಯವಚ್ಛಸಂ ದಮ್ಮಿ। ಸಾ ಹಿ ತೇ ಅಭಿಪತ್ಥಿತಾತಿ।>
    text <ಅಥ ಖೋ ಸಕ್ಕೋ ದೇವಾನಮಿನ್ದೋ ಪಾಣಿನಾ ಪಥವಿಂ ಪರಾಮಸಿತ್ವಾ ತಿಕ್ಖತ್ತುಂ ಉದಾನಂ ಉದಾನೇಸಿ ನಮೋ ತಸ್ಸ ಭಗವತೋ ಅರಹತೋ ಸಮ್ಮಾಸಮ್ಬುದ್ಧಸ್ಸಾತಿ।>
    text <ಇಮಸ್ಮಿಞ್ಚ ಪನ ವೇಯ್ಯಾಕರಣಸ್ಮಿಂ ಭಞ್ಞಮಾನೇ ಸಕ್ಕಸ್ಸ ದೇವಾನಮಿನ್ದಸ್ಸ ವಿರಜಂ ವೀತಮಲಂ ಧಮ್ಮಚಕ್ಖುಂ ಉದಪಾದಿ ಯಂ ಕಿಞ್ಚಿ ಸಮುದಯಧಮ್ಮಂ। ಸಬ್ಬಂ ತಂ ನಿರೋಧಧಮ್ಮನ್ತಿ। ಅಞ್ಞೇಸಞ್ಚ ಅಸೀತಿಯಾ ದೇವತಾಸಹಸ್ಸಾನಂ। ಇತಿ ಯೇ ಸಕ್ಕೇನ ದೇವಾನಮಿನ್ದೇನ ಅಜ್ಝಿಟ್ಠಪಞ್ಹಾ ಪುಟ್ಠಾ। ತೇ ಭಗವತಾ ಬ್ಯಾಕತಾ। ತಸ್ಮಾ ಇಮಸ್ಸ ವೇಯ್ಯಾಕರಣಸ್ಸ ಸಕ್ಕಪಞ್ಹಾತ್ವೇವ ಅಧಿವಚನನ್ತಿ।>
    stand <ಸಕ್ಕಪಞ್ಹಸುತ್ತಂ ನಿಟ್ಠಿತಂ ಅಟ್ಠಮಂ।>
