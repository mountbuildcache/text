text <೬॥ ಸೇನಾಸನಕ್ಖನ್ಧಕಂ>
  text <೧॥ ಪಠಮಭಾಣವಾರೋ>
  text <ವಿಹಾರಾನುಜಾನನಂ>
    text <೨೯೪>, <ತೇನ ಸಮಯೇನ ಬುದ್ಧೋ ಭಗವಾ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ತೇನ ಖೋ ಪನ ಸಮಯೇನ ಭಗವತಾ ಭಿಕ್ಖೂನಂ ಸೇನಾಸನಂ ಅಪಞ್ಞತ್ತಂ ಹೋತಿ। ತೇ ಚ ಭಿಕ್ಖೂ ತಹಂ ತಹಂ ವಿಹರನ್ತಿ ಅರಞ್ಞೇ। ರುಕ್ಖಮೂಲೇ। ಪಬ್ಬತೇ। ಕನ್ದರಾಯಂ। ಗಿರಿಗುಹಾಯಂ। ಸುಸಾನೇ। ವನಪತ್ಥೇ। ಅಜ್ಝೋಕಾಸೇ। ಪಲಾಲಪುಞ್ಜೇ। ತೇ ಕಾಲಸ್ಸೇವ ತತೋ ತತೋ ಉಪನಿಕ್ಖಮನ್ತಿ ಅರಞ್ಞಾ ರುಕ್ಖಮೂಲಾ ಪಬ್ಬತಾ ಕನ್ದರಾ ಗಿರಿಗುಹಾ ಸುಸಾನಾ ವನಪತ್ಥಾ ಅಜ್ಝೋಕಾಸಾ ಪಲಾಲಪುಞ್ಜಾ। ಪಾಸಾದಿಕೇನ ಅಭಿಕ್ಕನ್ತೇನ ಪಟಿಕ್ಕನ್ತೇನ। ಆಲೋಕಿತೇನ ವಿಲೋಕಿತೇನ। ಸಮಿಞ್ಜಿತೇನ ಪಸಾರಿತೇನ। ಓಕ್ಖಿತ್ತಚಕ್ಖೂ। ಇರಿಯಾಪಥಸಮ್ಪನ್ನಾ। ತೇನ ಖೋ ಪನ ಸಮಯೇನ ರಾಜಗಹಕೋ ಸೇಟ್ಠೀ ಕಾಲಸ್ಸೇವ ಉಯ್ಯಾನಂ ಅಗಮಾಸಿ। ಅದ್ದಸಾ ಖೋ ರಾಜಗಹಕೋ ಸೇಟ್ಠೀ ತೇ ಭಿಕ್ಖೂ ಕಾಲಸ್ಸೇವ ತತೋ ತತೋ ಉಪನಿಕ್ಖಮನ್ತೇ ಅರಞ್ಞಾ ರುಕ್ಖಮೂಲಾ ಪಬ್ಬತಾ ಕನ್ದರಾ ಗಿರಿಗುಹಾ ಸುಸಾನಾ ವನಪತ್ಥಾ ಅಜ್ಝೋಕಾಸಾ ಪಲಾಲಪುಞ್ಜಾ। ಪಾಸಾದಿಕೇನ ಅಭಿಕ್ಕನ್ತೇನ ಪಟಿಕ್ಕನ್ತೇನ। ಆಲೋಕಿತೇನ ವಿಲೋಕಿತೇನ। ಸಮಿಞ್ಜಿತೇನ ಪಸಾರಿತೇನ। ಓಕ್ಖಿತ್ತಚಕ್ಖೂ। ಇರಿಯಾಪಥಸಮ್ಪನ್ನೇ। ದಿಸ್ವಾನಸ್ಸ ಚಿತ್ತಂ ಪಸೀದಿ। ಅಥ ಖೋ ರಾಜಗಹಕೋ ಸೇಟ್ಠೀ ಯೇನ ತೇ ಭಿಕ್ಖೂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತೇ ಭಿಕ್ಖೂ ಏತದವೋಚ ಸಚಾಹಂ। ಭನ್ತೇ। ವಿಹಾರೇ ಕಾರಾಪೇಯ್ಯಂ। ವಸೇಯ್ಯಾಥ ಮೇ ವಿಹಾರೇಸೂತಿ॥ ನ ಖೋ। ಗಹಪತಿ। ಭಗವತಾ ವಿಹಾರಾ ಅನುಞ್ಞಾತಾತಿ। ತೇನ ಹಿ। ಭನ್ತೇ। ಭಗವನ್ತಂ ಪಟಿಪುಚ್ಛಿತ್ವಾ ಮಮ ಆರೋಚೇಯ್ಯಾಥಾತಿ। ಏವಂ ಗಹಪತೀತಿ ಖೋ ತೇ ಭಿಕ್ಖೂ ರಾಜಗಹಕಸ್ಸ ಸೇಟ್ಠಿಸ್ಸ ಪಟಿಸ್ಸುತ್ವಾ ಯೇನ ಭಗವಾ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿಂಸು। ಏಕಮನ್ತಂ ನಿಸಿನ್ನಾ ಖೋ ತೇ ಭಿಕ್ಖೂ ಭಗವನ್ತಂ ಏತದವೋಚುಂ ರಾಜಗಹಕೋ। ಭನ್ತೇ। ಸೇಟ್ಠೀ ವಿಹಾರೇ ಕಾರಾಪೇತುಕಾಮೋ। ಕಥಂ ನು ಖೋ। ಭನ್ತೇ। ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಪಞ್ಚ ಲೇಣಾನಿ ವಿಹಾರಂ। ಅಡ್ಢಯೋಗಂ। ಪಾಸಾದಂ। ಹಮ್ಮಿಯಂ। ಗುಹನ್ತಿ।>
    text <ಅಥ ಖೋ ತೇ ಭಿಕ್ಖೂ ಯೇನ ರಾಜಗಹಕೋ ಸೇಟ್ಠೀ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ರಾಜಗಹಕಂ ಸೇಟ್ಠಿಂ ಏತದವೋಚುಂ ಅನುಞ್ಞಾತಾ ಖೋ। ಗಹಪತಿ। ಭಗವತಾ ವಿಹಾರಾ। ಯಸ್ಸದಾನಿ ಕಾಲಂ ಮಞ್ಞಸೀತಿ। ಅಥ ಖೋ ರಾಜಗಹಕೋ ಸೇಟ್ಠೀ ಏಕಾಹೇನೇವ ಸಟ್ಠಿವಿಹಾರೇ ಪತಿಟ್ಠಾಪೇಸಿ। ಅಥ ಖೋ ರಾಜಗಹಕೋ ಸೇಟ್ಠೀ ತೇ ಸಟ್ಠಿವಿಹಾರೇ ಪರಿಯೋಸಾಪೇತ್ವಾ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ರಾಜಗಹಕೋ ಸೇಟ್ಠೀ ಭಗವನ್ತಂ ಏತದವೋಚ ಅಧಿವಾಸೇತು ಮೇ। ಭನ್ತೇ। ಭಗವಾ ಸ್ವಾತನಾಯ ಭತ್ತಂ ಸದ್ಧಿಂ ಭಿಕ್ಖುಸಙ್ಘೇನಾತಿ। ಅಧಿವಾಸೇಸಿ ಭಗವಾ ತುಣ್ಹೀಭಾವೇನ। ಅಥ ಖೋ ರಾಜಗಹಕೋ ಸೇಟ್ಠೀ ಭಗವತೋ ಅಧಿವಾಸನಂ ವಿದಿತ್ವಾ ಉಟ್ಠಾಯಾಸನಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ।>
    text <ಅಥ ಖೋ ರಾಜಗಹಕೋ ಸೇಟ್ಠೀ ತಸ್ಸಾ ರತ್ತಿಯಾ ಅಚ್ಚಯೇನ ಪಣೀತಂ ಖಾದನೀಯಂ ಭೋಜನೀಯಂ ಪಟಿಯಾದಾಪೇತ್ವಾ ಭಗವತೋ ಕಾಲಂ ಆರೋಚಾಪೇಸಿ ಕಾಲೋ। ಭನ್ತೇ। ನಿಟ್ಠಿತಂ ಭತ್ತನ್ತಿ। ಅಥ ಖೋ ಭಗವಾ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಯೇನ ರಾಜಗಹಕಸ್ಸ ಸೇಟ್ಠಿಸ್ಸ ನಿವೇಸನಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಪಞ್ಞತ್ತೇ ಆಸನೇ ನಿಸೀದಿ ಸದ್ಧಿಂ ಭಿಕ್ಖುಸಙ್ಘೇನ। ಅಥ ಖೋ ರಾಜಗಹಕೋ ಸೇಟ್ಠೀ ಬುದ್ಧಪ್ಪಮುಖಂ ಭಿಕ್ಖುಸಙ್ಘಂ ಪಣೀತೇನ ಖಾದನೀಯೇನ ಭೋಜನೀಯೇನ ಸಹತ್ಥಾ ಸನ್ತಪ್ಪೇತ್ವಾ ಸಮ್ಪವಾರೇತ್ವಾ। ಭಗವನ್ತಂ ಭುತ್ತಾವಿಂ ಓನೀತಪತ್ತಪಾಣಿಂ। ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ರಾಜಗಹಕೋ ಸೇಟ್ಠೀ ಭಗವನ್ತಂ ಏತದವೋಚ ಏತೇ ಮೇ। ಭನ್ತೇ। ಸಟ್ಠಿವಿಹಾರಾ ಪುಞ್ಞತ್ಥಿಕೇನ ಸಗ್ಗತ್ಥಿಕೇನ ಕಾರಾಪಿತಾ। ಕಥಾಹಂ। ಭನ್ತೇ। ತೇಸು ವಿಹಾರೇಸು ಪಟಿಪಜ್ಜಾಮೀತಿ॥ ತೇನ ಹಿ ತ್ವಂ। ಗಹಪತಿ। ತೇ ಸಟ್ಠಿವಿಹಾರೇ ಆಗತಾನಾಗತಸ್ಸ ಚಾತುದ್ದಿಸಸ್ಸ ಸಙ್ಘಸ್ಸ ಪತಿಟ್ಠಾಪೇಹೀತಿ। ಏವಂ ಭನ್ತೇತಿ ಖೋ ರಾಜಗಹಕೋ ಸೇಟ್ಠೀ ಭಗವತೋ ಪಟಿಸ್ಸುತ್ವಾ ತೇ ಸಟ್ಠಿವಿಹಾರೇ ಆಗತಾನಾಗತಸ್ಸ ಚಾತುದ್ದಿಸಸ್ಸ ಸಙ್ಘಸ್ಸ ಪತಿಟ್ಠಾಪೇಸಿ।>
    text <೨೯೫>, <ಅಥ ಖೋ ಭಗವಾ ರಾಜಗಹಕಂ ಸೇಟ್ಠಿಂ ಇಮಾಹಿ ಗಾಥಾಹಿ ಅನುಮೋದಿ>
    block
      text <ಸೀತಂ ಉಣ್ಹಂ ಪಟಿಹನ್ತಿ। ತತೋ ವಾಳಮಿಗಾನಿ ಚ।>
      text <ಸರೀಸಪೇ ಚ ಮಕಸೇ। ಸಿಸಿರೇ ಚಾಪಿ ವುಟ್ಠಿಯೋ॥>
      text <ತತೋ ವಾತಾತಪೋ ಘೋರೇ। ಸಞ್ಜಾತೋ ಪಟಿಹಞ್ಞತಿ।>
      text <ಲೇಣತ್ಥಞ್ಚ ಸುಖತ್ಥಞ್ಚ। ಝಾಯಿತುಞ್ಚ ವಿಪಸ್ಸಿತುಂ॥>
      text <ವಿಹಾರದಾನಂ ಸಙ್ಘಸ್ಸ। ಅಗ್ಗಂ ಬುದ್ಧೇನ ವಣ್ಣಿತಂ।>
      text <ತಸ್ಮಾ ಹಿ ಪಣ್ಡಿತೋ। ಪೋಸೋ ಸಮ್ಪಸ್ಸಂ ಅತ್ಥಮತ್ತನೋ॥>
      text <ವಿಹಾರೇ ಕಾರಯೇ ರಮ್ಮೇ। ವಾಸಯೇತ್ಥ ಬಹುಸ್ಸುತೇ।>
      text <ತೇಸಂ ಅನ್ನಞ್ಚ ಪಾನಞ್ಚ। ವತ್ಥಸೇನಾಸನಾನಿ ಚ।>
      text <ದದೇಯ್ಯ ಉಜುಭೂತೇಸು। ವಿಪ್ಪಸನ್ನೇನ ಚೇತಸಾ॥>
      text <ತೇ ತಸ್ಸ ಧಮ್ಮಂ ದೇಸೇನ್ತಿ। ಸಬ್ಬದುಕ್ಖಾಪನೂದನಂ।>
      text <ಯಂ ಸೋ ಧಮ್ಮಂ ಇಧಞ್ಞಾಯ। ಪರಿನಿಬ್ಬಾತಿ ಅನಾಸವೋತಿ॥>
      text <ಸತಂ ಹತ್ಥೀ ಸತಂ ಅಸ್ಸಾ। ಸತಂ ಅಸ್ಸತರೀರಥಾ।>
      text <ಸತಂ ಕಞ್ಞಾಸಹಸ್ಸಾನಿ। ಆಮುಕ್ಕಮಣಿಕುಣ್ಡಲಾ।>
      text <ಏಕಸ್ಸ ಪದವೀತಿಹಾರಸ್ಸ। ಕಲಂ ನಾಗ್ಘನ್ತಿ ಸೋಳಸಿಂ॥>
      text <ಅಭಿಕ್ಕಮ ಗಹಪತಿ ಅಭಿಕ್ಕಮ ಗಹಪತಿ।>
      text <ಅಭಿಕ್ಕನ್ತಂ ತೇ ಸೇಯ್ಯೋ ನೋ ಪಟಿಕ್ಕನ್ತನ್ತಿ॥>
      text <ಸತಂ ಹತ್ಥೀ ಸತಂ ಅಸ್ಸಾ। ಸತಂ ಅಸ್ಸತರೀರಥಾ।>
      text <ಸತಂ ಕಞ್ಞಾಸಹಸ್ಸಾನಿ। ಆಮುಕ್ಕಮಣಿಕುಣ್ಡಲಾ।>
      text <ಏಕಸ್ಸ ಪದವೀತಿಹಾರಸ್ಸ। ಕಲಂ ನಾಗ್ಘನ್ತಿ ಸೋಳಸಿಂ॥>
      text <ಅಭಿಕ್ಕಮ ಗಹಪತಿ ಅಭಿಕ್ಕಮ ಗಹಪತಿ।>
      text <ಅಭಿಕ್ಕನ್ತಂ ತೇ ಸೇಯ್ಯೋ ನೋ ಪಟಿಕ್ಕನ್ತನ್ತಿ॥>
      text <ಸಬ್ಬದಾ ವೇ ಸುಖಂ ಸೇತಿ। ಬ್ರಾಹ್ಮಣೋ ಪರಿನಿಬ್ಬುತೋ।>
      text <ಯೋ ನ ಲಿಮ್ಪತಿ ಕಾಮೇಸು। ಸೀತಿಭೂತೋ ನಿರೂಪಧಿ॥>
      text <ಸಬ್ಬಾ ಆಸತ್ತಿಯೋ ಛೇತ್ವಾ। ವಿನೇಯ್ಯ ಹದಯೇ ದರಂ।>
      text <ಉಪಸನ್ತೋ ಸುಖಂ ಸೇತಿ। ಸನ್ತಿಂ ಪಪ್ಪುಯ್ಯ ಚೇತಸಾತಿ॥>
      text <ಯೇ ವುಡ್ಢಮಪಚಾಯನ್ತಿ। ನರಾ ಧಮ್ಮಸ್ಸ ಕೋವಿದಾ।>
      text <ದಿಟ್ಠೇ ಧಮ್ಮೇ ಚ ಪಾಸಂಸಾ। ಸಮ್ಪರಾಯೇ ಚ ಸುಗ್ಗತೀತಿ॥>
      text <ಸೀತಂ ಉಣ್ಹಂ ಪಟಿಹನ್ತಿ। ತತೋ ವಾಳಮಿಗಾನಿ ಚ।>
      text <ಸರೀಸಪೇ ಚ ಮಕಸೇ। ಸಿಸಿರೇ ಚಾಪಿ ವುಟ್ಠಿಯೋ॥>
      text <ತತೋ ವಾತಾತಪೋ ಘೋರೋ। ಸಞ್ಜಾತೋ ಪಟಿಹಞ್ಞತಿ।>
      text <ಲೇಣತ್ಥಞ್ಚ ಸುಖತ್ಥಞ್ಚ। ಝಾಯಿತುಞ್ಚ ವಿಪಸ್ಸಿತುಂ॥>
      text <ವಿಹಾರದಾನಂ ಸಙ್ಘಸ್ಸ। ಅಗ್ಗಂ ಬುದ್ಧೇನ ವಣ್ಣಿತಂ।>
      text <ತಸ್ಮಾ ಹಿ ಪಣ್ಡಿತೋ ಪೋಸೋ। ಸಮ್ಪಸ್ಸಂ ಅತ್ಥಮತ್ತನೋ॥>
      text <ವಿಹಾರೇ ಕಾರಯೇ ರಮ್ಮೇ। ವಾಸಯೇತ್ಥ ಬಹುಸ್ಸುತೇ।>
      text <ತೇಸಂ ಅನ್ನಞ್ಚ ಪಾನಞ್ಚ। ವತ್ಥಸೇನಾಸನಾನಿ ಚ।>
      text <ದದೇಯ್ಯ ಉಜುಭೂತೇಸು। ವಿಪ್ಪಸನ್ನೇನ ಚೇತಸಾ॥>
      text <ತೇ ತಸ್ಸ ಧಮ್ಮಂ ದೇಸೇನ್ತಿ। ಸಬ್ಬದುಕ್ಖಾಪನೂದನಂ।>
      text <ಯಂ ಸೋ ಧಮ್ಮಂ ಇಧಞ್ಞಾಯ। ಪರಿನಿಬ್ಬಾತಿ ಅನಾಸವೋತಿ॥>
      text <ವಿಹಾರಂ ಬುದ್ಧಸೇಟ್ಠೇನ। ಅಪಞ್ಞತ್ತಂ ತದಾ ಅಹು।>
      text <ತಹಂ ತಹಂ ನಿಕ್ಖಮನ್ತಿ। ವಾಸಾ ತೇ ಜಿನಸಾವಕಾ॥>
      text <ಸೇಟ್ಠೀ ಗಹಪತಿ ದಿಸ್ವಾ। ಭಿಕ್ಖೂನಂ ಇದಮಬ್ರವಿ।>
      text <ಕಾರಾಪೇಯ್ಯಂ ವಸೇಯ್ಯಾಥ। ಪಟಿಪುಚ್ಛಿಂಸು ನಾಯಕಂ॥>
      text <ವಿಹಾರಂ ಅಡ್ಢಯೋಗಞ್ಚ। ಪಾಸಾದಂ ಹಮ್ಮಿಯಂ ಗುಹಂ।>
      text <ಪಞ್ಚಲೇಣಂ ಅನುಞ್ಞಾಸಿ। ವಿಹಾರೇ ಸೇಟ್ಠಿ ಕಾರಯಿ॥>
      text <ಜನೋ ವಿಹಾರಂ ಕಾರೇತಿ। ಅಕವಾಟಂ ಅಸಂವುತಂ।>
      text <ಕವಾಟಂ ಪಿಟ್ಠಸಙ್ಘಾಟಂ। ಉದುಕ್ಖಲಞ್ಚ ಉತ್ತರಿ॥>
      text <ಆವಿಞ್ಛನಚ್ಛಿದ್ದಂ ರಜ್ಜುಂ। ವಟ್ಟಿಞ್ಚ ಕಪಿಸೀಸಕಂ।>
      text <ಸೂಚಿಘಟಿತಾಳಚ್ಛಿದ್ದಂ। ಲೋಹಕಟ್ಠವಿಸಾಣಕಂ॥>
      text <ಯನ್ತಕಂ ಸೂಚಿಕಞ್ಚೇವ। ಛದನಂ ಉಲ್ಲಿತ್ತಾವಲಿತ್ತಂ।>
      text <ವೇದಿಜಾಲಸಲಾಕಞ್ಚ। ಚಕ್ಕಲಿ ಸನ್ಥರೇನ ಚ॥>
      text <ಮಿಡ್ಢಿ ಬಿದಲಮಞ್ಚಞ್ಚ। ಸೋಸಾನಿಕಮಸಾರಕೋ।>
      text <ಬುನ್ದಿಕುಳಿರಪಾದಞ್ಚ। ಆಹಚ್ಚಾಸನ್ದಿ ಉಚ್ಚಕೇ॥>
      text <ಸತ್ತಙ್ಗೋ ಚ ಭದ್ದಪೀಠಂ। ಪೀಠಕೇಳಕಪಾದಕಂ।>
      text <ಆಮಲಾಫಲಕಾ ಕೋಚ್ಛಾ। ಪಲಾಲಪೀಠಮೇವ ಚ॥>
      text <ಉಚ್ಚಾಹಿಪಟಿಪಾದಕಾ। ಅಟ್ಠಙ್ಗುಲಿ ಚ ಪಾದಕಾ।>
      text <ಸುತ್ತಂ ಅಟ್ಠಪದಂ ಚೋಳಂ। ತೂಲಿಕಂ ಅಡ್ಢಕಾಯಿಕಂ॥>
      text <ಗಿರಗ್ಗೋ ಭಿಸಿಯೋ ಚಾಪಿ। ದುಸ್ಸಂ ಸೇನಾಸನಮ್ಪಿ ಚ।>
      text <ಓನದ್ಧಂ ಹೇಟ್ಠಾ ಪತತಿ। ಉಪ್ಪಾಟೇತ್ವಾ ಹರನ್ತಿ ಚ॥>
      text <ಭತ್ತಿಞ್ಚ ಹತ್ಥಭತ್ತಿಞ್ಚ। ಅನುಞ್ಞಾಸಿ ತಥಾಗತೋ।>
      text <ತಿತ್ಥಿಯಾ ವಿಹಾರೇ ಚಾಪಿ। ಥುಸಂ ಸಣ್ಹಞ್ಚ ಮತ್ತಿಕಾ॥>
      text <ಇಕ್ಕಾಸಂ ಪಾಣಿಕಂ ಕುಣ್ಡಂ। ಸಾಸಪಂ ಸಿತ್ಥತೇಲಕಂ।>
      text <ಉಸ್ಸನ್ನೇ ಪಚ್ಚುದ್ಧರಿತುಂ। ಫರುಸಂ ಗಣ್ಡುಮತ್ತಿಕಂ॥>
      text <ಇಕ್ಕಾಸಂ ಪಟಿಭಾನಞ್ಚ। ನೀಚಾ ಚಯೋ ಚ ಆರುಹಂ।>
      text <ಪರಿಪತನ್ತಿ ಆಳಕಾ। ಅಡ್ಢಕುಟ್ಟಂ ತಯೋ ಪುನ॥>
      text <ಖುದ್ದಕೇ ಕುಟ್ಟಪಾದೋ ಚ। ಓವಸ್ಸತಿ ಸರಂ ಖಿಲಂ।>
      text <ಚೀವರವಂಸಂ ರಜ್ಜುಞ್ಚ। ಆಳಿನ್ದಂ ಕಿಟಿಕೇನ ಚ॥>
      text <ಆಲಮ್ಬನಂ ತಿಣಚುಣ್ಣಂ। ಹೇಟ್ಠಾಮಗ್ಗೇ ನಯಂ ಕರೇ।>
      text <ಅಜ್ಝೋಕಾಸೇ ಓತಪ್ಪತಿ। ಸಾಲಂ ಹೇಟ್ಠಾ ಚ ಭಾಜನಂ॥>
      text <ವಿಹಾರೋ ಕೋಟ್ಠಕೋ ಚೇವ। ಪರಿವೇಣಗ್ಗಿಸಾಲಕಂ।>
      text <ಆರಾಮೇ ಚ ಪುನ ಕೋಟ್ಠೇ। ಹೇಟ್ಠಞ್ಞೇವ ನಯಂ ಕರೇ॥>
      text <ಸುಧಂ ಅನಾಥಪಿಣ್ಡಿ ಚ। ಸದ್ಧೋ ಸೀತವನಂ ಅಗಾ।>
      text <ದಿಟ್ಠಧಮ್ಮೋ ನಿಮನ್ತೇಸಿ। ಸಹ ಸಙ್ಘೇನ ನಾಯಕಂ॥>
      text <ಆಣಾಪೇಸನ್ತರಾಮಗ್ಗೇ। ಆರಾಮಂ ಕಾರಯೀ ಗಣೋ।>
      text <ವೇಸಾಲಿಯಂ ನವಕಮ್ಮಂ। ಪುರತೋ ಚ ಪರಿಗ್ಗಹಿ॥>
      text <ಕೋ ಅರಹತಿ ಭತ್ತಗ್ಗೇ। ತಿತ್ತಿರಞ್ಚ ಅವನ್ದಿಯಾ।>
      text <ಪರಿಗ್ಗಹಿತನ್ತರಘರಾ। ತೂಲೋ ಸಾವತ್ಥಿ ಓಸರಿ॥>
      text <ಪತಿಟ್ಠಾಪೇಸಿ ಆರಾಮಂ। ಭತ್ತಗ್ಗೇ ಚ ಕೋಲಾಹಲಂ।>
      text <ಗಿಲಾನಾ ವರಸೇಯ್ಯಾ ಚ। ಲೇಸಾ ಸತ್ತರಸಾ ತಹಿಂ॥>
      text <ಕೇನ ನು ಖೋ ಕಥಂ ನು ಖೋ। ವಿಹಾರಗ್ಗೇನ ಭಾಜಯಿ।>
      text <ಪರಿವೇಣಂ ಅನುಭಾಗಞ್ಚ। ಅಕಾಮಾ ಭಾಗಂ ನೋ ದದೇ॥>
      text <ನಿಸ್ಸೀಮಂ ಸಬ್ಬಕಾಲಞ್ಚ। ಗಾಹಾ ಸೇನಾಸನೇ ತಯೋ।>
      text <ಉಪನನ್ದೋ ಚ ವಣ್ಣೇಸಿ। ಠಿತಕಾ ಸಮಕಾಸನಾ॥>
      text <ಸಮಾನಾಸನಿಕಾ ಭಿನ್ದಿಂಸು। ತಿವಗ್ಗಾ ಚ ದುವಗ್ಗಿಕಂ।>
      text <ಅಸಮಾನಾಸನಿಕಾ ದೀಘಂ। ಸಾಳಿನ್ದಂ ಪರಿಭುಞ್ಜಿತುಂ॥>
      text <ಅಯ್ಯಿಕಾ ಚ ಅವಿದೂರೇ। ಭಾಜಿತಞ್ಚ ಕೀಟಾಗಿರೇ।>
      text <ಆಳವೀ ಪಿಣ್ಡಕಕುಟ್ಟೇಹಿ। ದ್ವಾರಅಗ್ಗಳವಟ್ಟಿಕಾ॥>
      text <ಆಲೋಕಸೇತಕಾಳಞ್ಚ। ಗೇರುಛಾದನಬನ್ಧನಾ।>
      text <ಭಣ್ಡಿಖಣ್ಡಪರಿಭಣ್ಡಂ। ವೀಸ ತಿಂಸಾ ಚ ಕಾಲಿಕಾ॥>
      text <ಓಸಿತೇ ಅಕತಂ ವಿಪ್ಪಂ। ಖುದ್ದೇ ಛಪ್ಪಞ್ಚವಸ್ಸಿಕಂ।>
      text <ಅಡ್ಢಯೋಗೇ ಚ ಸತ್ತಟ್ಠ। ಮಹಲ್ಲೇ ದಸ ದ್ವಾದಸ॥>
      text <ಸಬ್ಬಂ ವಿಹಾರಂ ಏಕಸ್ಸ। ಅಞ್ಞಂ ವಾಸೇನ್ತಿ ಸಙ್ಘಿಕಂ।>
      text <ನಿಸ್ಸೀಮಂ ಸಬ್ಬಕಾಲಞ್ಚ। ಪಕ್ಕಮಿ ವಿಬ್ಭಮನ್ತಿ ಚ॥>
      text <ಕಾಲಞ್ಚ ಸಾಮಣೇರಞ್ಚ। ಸಿಕ್ಖಾಪಚ್ಚಕ್ಖಅನ್ತಿಮಂ।>
      text <ಉಮ್ಮತ್ತಖಿತ್ತಚಿತ್ತಾ ಚ। ವೇದನಾಪತ್ತಿದಸ್ಸನಾ॥>
      text <ಅಪ್ಪಟಿಕಮ್ಮದಿಟ್ಠಿಯಾ। ಪಣ್ಡಕಾ ಥೇಯ್ಯತಿತ್ಥಿಯಾ।>
      text <ತಿರಚ್ಛಾನಮಾತುಪಿತು। ಅರಹನ್ತಾ ಚ ದೂಸಕಾ॥>
      text <ಭೇದಕಾ ಲೋಹಿತುಪ್ಪಾದಾ। ಉಭತೋ ಚಾಪಿ ಬ್ಯಞ್ಜನಕಾ।>
      text <ಮಾ ಸಙ್ಘಸ್ಸ ಪರಿಹಾಯಿ। ಕಮ್ಮಂ ಅಞ್ಞಸ್ಸ ದಾತವೇ॥>
      text <ವಿಪ್ಪಕತೇ ಚ ಅಞ್ಞಸ್ಸ। ಕತೇ ತಸ್ಸೇವ ಪಕ್ಕಮೇ।>
      text <ವಿಬ್ಭಮತಿ ಕಾಲಙ್ಕತೋ। ಸಾಮಣೇರೋ ಚ ಜಾಯತಿ॥>
      text <ಪಚ್ಚಕ್ಖಾತೋ ಚ ಸಿಕ್ಖಾಯ। ಅನ್ತಿಮಜ್ಝಾಪನ್ನಕೋ ಯದಿ।>
      text <ಸಙ್ಘೋವ ಸಾಮಿಕೋ ಹೋತಿ। ಉಮ್ಮತ್ತಖಿತ್ತವೇದನಾ॥>
      text <ಅದಸ್ಸನಾಪ್ಪಟಿಕಮ್ಮೇ। ದಿಟ್ಠಿ ತಸ್ಸೇವ ಹೋತಿ ತಂ।>
      text <ಪಣ್ಡಕೋ ಥೇಯ್ಯತಿತ್ಥೀ ಚ। ತಿರಚ್ಛಾನಮಾತುಪೇತ್ತಿಕಂ॥>
      text <ಘಾತಕೋ ದೂಸಕೋ ಚಾಪಿ। ಭೇದಲೋಹಿತಬ್ಯಞ್ಜನಾ।>
      text <ಪಟಿಜಾನಾತಿ ಯದಿ ಸೋ। ಸಙ್ಘೋವ ಹೋತಿ ಸಾಮಿಕೋ॥>
      text <ಹರನ್ತಞ್ಞತ್ರ ಕುಕ್ಕುಚ್ಚಂ। ಉನ್ದ್ರಿಯತಿ ಚ ಕಮ್ಬಲಂ।>
      text <ದುಸ್ಸಞ್ಚ ಚಮ್ಮಚಕ್ಕಲೀ। ಚೋಳಕಂ ಅಕ್ಕಮನ್ತಿ ಚ॥>
      text <ಅಲ್ಲಾ ಉಪಾಹನಾನಿಟ್ಠು। ಲಿಖನ್ತಿ ಅಪಸ್ಸೇನ್ತಿ ಚ।>
      text <ಅಪಸ್ಸೇನಂ ಲಿಖತೇವ। ಧೋತಪಚ್ಚತ್ಥರೇನ ಚ॥>
      text <ರಾಜಗಹೇ ನ ಸಕ್ಕೋನ್ತಿ। ಲಾಮಕಂ ಭತ್ತುದ್ದೇಸಕಂ।>
      text <ಕಥಂ ನು ಖೋ ಪಞ್ಞಾಪಕಂ। ಭಣ್ಡಾಗಾರಿಕಸಮ್ಮುತಿ॥>
      text <ಪಟಿಗ್ಗಾಹಭಾಜಕೋ ಚಾಪಿ। ಯಾಗು ಚ ಫಲಭಾಜಕೋ।>
      text <ಖಜ್ಜಕಭಾಜಕೋ ಚೇವ। ಅಪ್ಪಮತ್ತಕವಿಸ್ಸಜ್ಜೇ॥>
      text <ಸಾಟಿಯಗ್ಗಾಹಾಪಕೋ ಚೇವ। ತಥೇವ ಪತ್ತಗ್ಗಾಹಕೋ।>
      text <ಆರಾಮಿಕಸಾಮಣೇರ। ಪೇಸಕಸ್ಸ ಚ ಸಮ್ಮುತಿ॥>
      text <ಸಬ್ಬಾಭಿಭೂ ಲೋಕವಿದೂ। ಹಿತಚಿತ್ತೋ ವಿನಾಯಕೋ।>
      text <ಲೇಣತ್ಥಞ್ಚ ಸುಖತ್ಥಞ್ಚ। ಝಾಯಿತುಞ್ಚ ವಿಪಸ್ಸಿತುನ್ತಿ॥>
    text <ಅಥ ಖೋ ಭಗವಾ ರಾಜಗಹಕಂ ಸೇಟ್ಠಿಂ ಇಮಾಹಿ ಗಾಥಾಹಿ ಅನುಮೋದಿತ್ವಾ ಉಟ್ಠಾಯಾಸನಾ ಪಕ್ಕಾಮಿ।>
    text <೨೯೬>, <ಅಸ್ಸೋಸುಂ ಖೋ ಮನುಸ್ಸಾ ಭಗವತಾ ಕಿರ ವಿಹಾರಾ ಅನುಞ್ಞಾತಾತಿ ಸಕ್ಕಚ್ಚಂ ವಿಹಾರೇ ಕಾರಾಪೇನ್ತಿ। ತೇ ವಿಹಾರಾ ಅಕವಾಟಕಾ ಹೋನ್ತಿ। ಅಹೀಪಿ ವಿಚ್ಛಿಕಾಪಿ ಸತಪದಿಯೋಪಿ ಪವಿಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಕವಾಟನ್ತಿ। ಭಿತ್ತಿಛಿದ್ದಂ ಕರಿತ್ವಾ ವಲ್ಲಿಯಾಪಿ ರಜ್ಜುಯಾಪಿ ಕವಾಟಂ ಬನ್ಧನ್ತಿ। ಉನ್ದೂರೇಹಿಪಿ ಉಪಚಿಕಾಹಿಪಿ ಖಜ್ಜನ್ತಿ। ಖಯಿತಬನ್ಧನಾನಿ ಕವಾಟಾನಿ ಪತನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಿಟ್ಠಸಙ್ಘಾಟಂ ಉದುಕ್ಖಲಿಕಂ ಉತ್ತರಪಾಸಕನ್ತಿ। ಕವಾಟಾ ನ ಫುಸೀಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆವಿಞ್ಛನಚ್ಛಿದ್ದಂ ಆವಿಞ್ಛನರಜ್ಜುನ್ತಿ। ಕವಾಟಾ ನ ಥಕಿಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಅಗ್ಗಳವಟ್ಟಿಂ ಕಪಿಸೀಸಕಂ ಸೂಚಿಕಂ ಘಟಿಕನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ನ ಸಕ್ಕೋನ್ತಿ ಕವಾಟಂ ಅಪಾಪುರಿತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತಾಳಚ್ಛಿದ್ದಂ। ತೀಣಿ ತಾಳಾನಿ ಲೋಹತಾಳಂ। ಕಟ್ಠತಾಳಂ। ವಿಸಾಣತಾಳನ್ತಿ। ಯೇಹಿ ತೇ ಉಗ್ಘಾಟೇತ್ವಾ ಪವಿಸನ್ತಿ। ವಿಹಾರಾ ಅಗುತ್ತಾ ಹೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಯನ್ತಕಂ ಸೂಚಿಕನ್ತಿ।>
    text <ತೇನ ಖೋ ಪನ ಸಮಯೇನ ವಿಹಾರಾ ತಿಣಚ್ಛದನಾ ಹೋನ್ತಿ। ಸೀತಕಾಲೇ ಸೀತಾ। ಉಣ್ಹಕಾಲೇ ಉಣ್ಹಾ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಓಗುಮ್ಫೇತ್ವಾ ಉಲ್ಲಿತ್ತಾವಲಿತ್ತಂ ಕಾತುನ್ತಿ।>
    text <ತೇನ ಖೋ ಪನ ಸಮಯೇನ ವಿಹಾರಾ ಅವಾತಪಾನಕಾ ಹೋನ್ತಿ ಅಚಕ್ಖುಸ್ಸಾ ದುಗ್ಗನ್ಧಾ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತೀಣಿ ವಾತಪಾನಾನಿ ವೇದಿಕಾವಾತಪಾನಂ। ಜಾಲವಾತಪಾನಂ। ಸಲಾಕವಾತಪಾನನ್ತಿ। ವಾತಪಾನನ್ತರಿಕಾಯ ಕಾಳಕಾಪಿ ವಗ್ಗುಲಿಯೋಪಿ ಪವಿಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ವಾತಪಾನಚಕ್ಕಲಿಕನ್ತಿ। ಚಕ್ಕಲಿಕನ್ತರಿಕಾಯಪಿ ಕಾಳಕಾಪಿ ವಗ್ಗುಲಿಯೋಪಿ ಪವಿಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ವಾತಪಾನಕವಾಟಕಂ ವಾತಪಾನಭಿಸಿಕನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಛಮಾಯಂ ಸಯನ್ತಿ। ಗತ್ತಾನಿಪಿ ಚೀವರಾನಿಪಿ ಪಂಸುಕಿತಾನಿ ಹೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತಿಣಸನ್ಥಾರಕನ್ತಿ। ತಿಣಸನ್ಥಾರಕೋ ಉನ್ದೂರೇಹಿಪಿ ಉಪಚಿಕಾಹಿಪಿ ಖಜ್ಜತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಮಿಡ್ಢಿನ್ತಿ। ಮಿಡ್ಢಿಯಾ ಗತ್ತಾನಿ ದುಕ್ಖಾ ಹೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಬಿದಲಮಞ್ಚಕನ್ತಿ।>
  text <ಮಞ್ಚಪೀಠಾದಿಅನುಜಾನನಂ>
    text <೨೯೭>, <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೋಸಾನಿಕೋ ಮಸಾರಕೋ ಮಞ್ಚೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಮಸಾರಕಂ ಮಞ್ಚನ್ತಿ। ಮಸಾರಕಂ ಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಮಸಾರಕಂ ಪೀಠನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೋಸಾನಿಕೋ ಬುನ್ದಿಕಾಬದ್ಧೋ ಮಞ್ಚೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಬುನ್ದಿಕಾಬದ್ಧಂ ಮಞ್ಚನ್ತಿ। ಬುನ್ದಿಕಾಬದ್ಧಂ ಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಬುನ್ದಿಕಾಬದ್ಧಂ ಪೀಠನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೋಸಾನಿಕೋ ಕುಳೀರಪಾದಕೋ ಮಞ್ಚೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಕುಳೀರಪಾದಕಂ ಮಞ್ಚನ್ತಿ। ಕುಳೀರಪಾದಕಂ ಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಕುಳೀರಪಾದಕಂ ಪೀಠನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೋಸಾನಿಕೋ ಆಹಚ್ಚಪಾದಕೋ ಮಞ್ಚೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಓರಾಚೇಸುಂ। ಅನುಜಾನಾಮಿ। ಭಿಕ್ಖವೇ। ಆಹಚ್ಚಪಾದಕಂ ಮಞ್ಚನ್ತಿ। ಆಹಚ್ಚಪಾದಕಂ ಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆಹಚ್ಚಪಾದಕಂ ಪೀಠನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಆಸನ್ದಿಕೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆಸನ್ದಿಕನ್ತಿ। ಉಚ್ಚಕೋ ಆಸನ್ದಿಕೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಚ್ಚಕಮ್ಪಿ ಆಸನ್ದಿಕನ್ತಿ। ಸತ್ತಙ್ಗೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸತ್ತಙ್ಗನ್ತಿ। ಉಚ್ಚಕೋ ಸತ್ತಙ್ಗೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಚ್ಚಕಮ್ಪಿ ಸತ್ತಙ್ಗನ್ತಿ। ಭದ್ದಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭದ್ದಪೀಠನ್ತಿ। ಪೀಠಿಕಾ ಉಪ್ಪನ್ನಾ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪೀಠಿಕನ್ತಿ। ಏಳಕಪಾದಕಂ ಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಳಕಪಾದಕಂ ಪೀಠನ್ತಿ। ಆಮಲಕವಟ್ಟಿಕಂ ಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆಮಲಕವಟ್ಟಿಕಂ ಪೀಠನ್ತಿ। ಫಲಕಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಫಲಕನ್ತಿ। ಕೋಚ್ಛಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಕೋಚ್ಛನ್ತಿ। ಪಲಾಲಪೀಠಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಲಾಲಪೀಠನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಉಚ್ಚೇ ಮಞ್ಚೇ ಸಯನ್ತಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಸೇಯ್ಯಥಾಪಿ ಗಿಹೀ ಕಾಮಭೋಗಿನೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಉಚ್ಚೇ ಮಞ್ಚೇ ಸಯಿತಬ್ಬಂ। ಯೋ ಸಯೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ನೀಚೇ ಮಞ್ಚೇ ಸಯನ್ತೋ ಅಹಿನಾ ದಟ್ಠೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಮಞ್ಚಪಟಿಪಾದಕನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಉಚ್ಚೇ ಮಞ್ಚಪಟಿಪಾದಕೇ ಧಾರೇನ್ತಿ। ಸಹ ಮಞ್ಚಪಟಿಪಾದಕೇಹಿ ಪವೇಧೇನ್ತಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಸೇಯ್ಯಥಾಪಿ ಗಿಹೀ ಕಾಮಭೋಗಿನೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಉಚ್ಚಾ ಮಞ್ಚಪಟಿಪಾದಕಾ ಧಾರೇತಬ್ಬಾ। ಯೋ ಧಾರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಅಟ್ಠಙ್ಗುಲಪರಮಂ ಮಞ್ಚಪಟಿಪಾದಕನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸುತ್ತಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸುತ್ತಂ ಮಞ್ಚಂ ವೇಠೇತುನ್ತಿ। ಅಙ್ಗಾನಿ ಬಹುಸುತ್ತಂ ಪರಿಯಾದಿಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಅಙ್ಗೇ ವಿಜ್ಝಿತ್ವಾ ಅಟ್ಠಪದಕಂ ವೇಠೇತುನ್ತಿ। ಚೋಳಕಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಚಿಮಿಲಿಕಂ ಕಾತುನ್ತಿ। ತೂಲಿಕಾ ಉಪ್ಪನ್ನಾ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ವಿಜಟೇತ್ವಾ ಬಿಬ್ಬೋಹನಂ ಕಾತುಂ। ತೀಣಿ ತೂಲಾನಿ ರುಕ್ಖತೂಲಂ। ಲತಾತೂಲಂ। ಪೋಟಕಿತೂಲನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಅದ್ಧಕಾಯಿಕಾನಿ ಬಿಬ್ಬೋಹನಾನಿ ಧಾರೇನ್ತಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಸೇಯ್ಯಥಾಪಿ ಗಿಹೀ ಕಾಮಭೋಗಿನೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅಡ್ಢಕಾಯಿಕಾನಿ ಬಿಬ್ಬೋಹನಾನಿ ಧಾರೇತಬ್ಬಾನಿ। ಯೋ ಧಾರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸೀಸಪ್ಪಮಾಣಂ ಬಿಬ್ಬೋಹನಂ ಕಾತುನ್ತಿ।>
    text <ತೇನ ಖೋ ಪನ ಸಮಯೇನ ರಾಜಗಹೇ ಗಿರಗ್ಗಸಮಜ್ಜೋ ಹೋತಿ। ಮನುಸ್ಸಾ ಮಹಾಮತ್ತಾನಂ ಅತ್ಥಾಯ ಭಿಸಿಯೋ ಪಟಿಯಾದೇನ್ತಿ ಉಣ್ಣಭಿಸಿಂ। ಚೋಳಭಿಸಿಂ। ವಾಕಭಿಸಿಂ। ತಿಣಭಿಸಿಂ। ಪಣ್ಣಭಿಸಿಂ। ತೇ ವೀತಿವತ್ತೇ ಸಮಜ್ಜೇ ಛವಿಂ ಉಪ್ಪಾಟೇತ್ವಾ ಹರನ್ತಿ। ಅದ್ದಸಾಸುಂ ಖೋ ಭಿಕ್ಖೂ ಸಮಜ್ಜಟ್ಠಾನೇ ಬಹುಂ ಉಣ್ಣಮ್ಪಿ ಚೋಳಕಮ್ಪಿ ವಾಕಮ್ಪಿ ತಿಣಮ್ಪಿ ಪಣ್ಣಮ್ಪಿ ಛಟ್ಟಿತಂ। ದಿಸ್ವಾನ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಞ್ಚ ಭಿಸಿಯೋ ಉಣ್ಣಭಿಸಿಂ। ಚೋಳಭಿಸಿಂ। ವಾಕಭಿಸಿಂ। ತಿಣಭಿಸಿಂ। ಪಣ್ಣಭಿಸಿನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೇನಾಸನಪರಿಕ್ಖಾರಿಕಂ ದುಸ್ಸಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಸಿಂ ಓನನ್ಧಿತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಮಞ್ಚಭಿಸಿಂ ಪೀಠೇ ಸನ್ಥರನ್ತಿ। ಪೀಠಭಿಸಿಂ ಮಞ್ಚೇ ಸನ್ಥರನ್ತಿ। ಭಿಸಿಯೋ ಪರಿಭಿಜ್ಜನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಓನದ್ಧಮಞ್ಚಂ ಓನದ್ಧಪೀಠನ್ತಿ। ಉಲ್ಲೋಕಂ ಅಕರಿತ್ವಾ ಸನ್ಥರನ್ತಿ। ಹೇಟ್ಠತೋ ನಿಪತನ್ತಿ …ಪೇ॰… ಅನುಜಾನಾಮಿ। ಭಿಕ್ಖವೇ। ಉಲ್ಲೋಕಂ ಕರಿತ್ವಾ ಸನ್ಥರಿತ್ವಾ ಭಿಸಿಂ ಓನನ್ಧಿತುನ್ತಿ। ಛವಿಂ ಉಪ್ಪಾಟೇತ್ವಾ ಹರನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಫೋಸಿತುನ್ತಿ। ಹರನ್ತಿಯೇವ…ಪೇ॰… ಅನುಜಾನಾಮಿ। ಭಿಕ್ಖವೇ। ಭತ್ತಿಕಮ್ಮನ್ತಿ। ಹರನ್ತಿಯೇವ…ಪೇ॰… ಅನುಜಾನಾಮಿ। ಭಿಕ್ಖವೇ। ಹತ್ಥಭತ್ತಿಕಮ್ಮನ್ತಿ। ಹರನ್ತಿಯೇವ…ಪೇ॰… ಅನುಜಾನಾಮಿ। ಭಿಕ್ಖವೇ। ಹತ್ಥಭತ್ತಿನ್ತಿ।>
  text <ಸೇತವಣ್ಣಾದಿಅನುಜಾನನಂ>
    text <೨೯೮>, <ತೇನ ಖೋ ಪನ ಸಮಯೇನ ತಿತ್ಥಿಯಾನಂ ಸೇಯ್ಯಾಯೋ ಸೇತವಣ್ಣಾ ಹೋನ್ತಿ। ಕಾಳವಣ್ಣಕತಾ ಭೂಮಿ। ಗೇರುಕಪರಿಕಮ್ಮಕತಾ ಭಿತ್ತಿ। ಬಹೂ ಮನುಸ್ಸಾ ಸೇಯ್ಯಾಪೇಕ್ಖಕಾ ಗಚ್ಛನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ವಿಹಾರೇ ಸೇತವಣ್ಣಂ ಕಾಳವಣ್ಣಂ ಗೇರುಕಪರಿಕಮ್ಮನ್ತಿ।>
    text <ತೇನ ಖೋ ಪನ ಸಮಯೇನ ಫರುಸಾಯ ಭಿತ್ತಿಯಾ ಸೇತವಣ್ಣೋ ನ ನಿಪತತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥುಸಪಿಣ್ಡಂ ದತ್ವಾ ಪಾಣಿಕಾಯ ಪಟಿಬಾಹೇತ್ವಾ ಸೇತವಣ್ಣಂ ನಿಪಾತೇತುನ್ತಿ। ಸೇತವಣ್ಣೋ ಅನಿಬನ್ಧನೀಯೋ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಸಣ್ಹಮತ್ತಿಕಂ ದತ್ವಾ ಪಾಣಿಕಾಯ ಪಟಿಬಾಹೇತ್ವಾ ಸೇತವಣ್ಣಂ ನಿಪಾತೇತುನ್ತಿ। ಸೇತವಣ್ಣೋ ಅನಿಬನ್ಧನೀಯೋ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಇಕ್ಕಾಸಂ ಪಿಟ್ಠಮದ್ದನ್ತಿ।>
    text <ತೇನ ಖೋ ಪನ ಸಮಯೇನ ಫರುಸಾಯ ಭಿತ್ತಿಯಾ ಗೇರುಕಾ ನ ನಿಪತತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥುಸಪಿಣ್ಡಂ ದತ್ವಾ ಪಾಣಿಕಾಯ ಪಟಿಬಾಹೇತ್ವಾ ಗೇರುಕಂ ನಿಪಾತೇತುನ್ತಿ। ಗೇರುಕಾ ಅನಿಬನ್ಧನೀಯಾ ಹೋತಿ …ಪೇ॰… ಅನುಜಾನಾಮಿ। ಭಿಕ್ಖವೇ। ಕುಣ್ಡಕಮತ್ತಿಕಂ ದತ್ವಾ ಪಾಣಿಕಾಯ ಪಟಿಬಾಹೇತ್ವಾ ಗೇರುಕಂ ನಿಪಾತೇತುನ್ತಿ। ಗೇರುಕಾ ಅನಿಬನ್ಧನೀಯಾ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಸಾಸಪಕುಟ್ಟಂ ಸಿತ್ಥತೇಲಕನ್ತಿ। ಅಚ್ಚುಸ್ಸನ್ನಂ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಚೋಳಕೇನ ಪಚ್ಚುದ್ಧರಿತುನ್ತಿ।>
    text <ತೇನ ಖೋ ಪನ ಸಮಯೇನ ಫರುಸಾಯ ಭೂಮಿಯಾ ಕಾಳವಣ್ಣೋ ನ ನಿಪತತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥುಸಪಿಣ್ಡಂ ದತ್ವಾ ಪಾಣಿಕಾಯ ಪಟಿಬಾಹೇತ್ವಾ ಕಾಳವಣ್ಣಂ ನಿಪಾತೇತುನ್ತಿ। ಕಾಳವಣ್ಣೋ ಅನಿಬನ್ಧನೀಯೋ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಗಣ್ಡುಮತ್ತಿಕಂ ದತ್ವಾ ಪಾಣಿಕಾಯ ಪಟಿಬಾಹೇತ್ವಾ ಕಾಳವಣ್ಣಂ ನಿಪಾತೇತುನ್ತಿ। ಕಾಳವಣ್ಣೋ ಅನಿಬನ್ಧನೀಯೋ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಇಕ್ಕಾಸಂ ಕಸಾವನ್ತಿ।>
  text <ಪಟಿಭಾನಚಿತ್ತಪಟಿಕ್ಖೇಪಂ>
    text <೨೯೯>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ವಿಹಾರೇ ಪಟಿಭಾನಚಿತ್ತಂ ಕಾರಾಪೇನ್ತಿ ಇತ್ಥಿರೂಪಕಂ ಪುರಿಸರೂಪಕಂ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಸೇಯ್ಯಥಾಪಿ ಗಿಹೀ ಕಾಮಭೋಗಿನೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಪಟಿಭಾನಚಿತ್ತಂ ಕಾರಾಪೇತಬ್ಬಂ ಇತ್ಥಿರೂಪಕಂ ಪುರಿಸರೂಪಕಂ। ಯೋ ಕಾರಾಪೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಮಾಲಾಕಮ್ಮಂ ಲತಾಕಮ್ಮಂ ಮಕರದನ್ತಕಂ ಪಞ್ಚಪಟಿಕನ್ತಿ।>
  text <ಇಟ್ಠಕಾಚಯಾದಿಅನುಜಾನನಂ>
    text <೩೦೦>, <ತೇನ ಖೋ ಪನ ಸಮಯೇನ ವಿಹಾರಾ ನೀಚವತ್ಥುಕಾ ಹೋನ್ತಿ। ಉದಕೇನ ಓತ್ಥರಿಯ್ಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಚ್ಚವತ್ಥುಕಂ ಕಾತುನ್ತಿ। ಚಯೋ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಚಿನಿತುಂ ತಯೋ ಚಯೇ ಇಟ್ಠಕಾಚಯಂ। ಸಿಲಾಚಯಂ। ದಾರುಚಯನ್ತಿ। ಆರೋಹನ್ತಾ ವಿಹಞ್ಞನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ತಯೋ ಸೋಪಾನೇ ಇಟ್ಠಕಾಸೋಪಾನಂ। ಸಿಲಾಸೋಪಾನಂ। ದಾರುಸೋಪಾನನ್ತಿ। ಆರೋಹನ್ತಾ ಪರಿಪತನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಆಲಮ್ಬನಬಾಹನ್ತಿ।>
    text <ತೇನ ಖೋ ಪನ ಸಮಯೇನ ವಿಹಾರಾ ಆಳಕಮನ್ದಾ ಹೋನ್ತಿ। ಭಿಕ್ಖೂ ಹಿರಿಯನ್ತಿ ನಿಪಜ್ಜಿತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತಿರೋಕರಣಿನ್ತಿ। ತಿರೋಕರಣಿಂ ಉಕ್ಖಿಪಿತ್ವಾ ಓಲೋಕೇನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಅಡ್ಢಕುಟ್ಟಕನ್ತಿ। ಅಡ್ಢಕುಟ್ಟಕಾ ಉಪರಿತೋ ಓಲೋಕೇನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ತಯೋ ಗಬ್ಭೇ ಸಿವಿಕಾಗಬ್ಭಂ। ನಾಳಿಕಾಗಬ್ಭಂ। ಹಮ್ಮಿಯಗಬ್ಭನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಖುದ್ದಕೇ ವಿಹಾರೇ ಮಜ್ಝೇ ಗಬ್ಭಂ ಕರೋನ್ತಿ। ಉಪಚಾರೋ ನ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಖುದ್ದಕೇ ವಿಹಾರೇ ಏಕಮನ್ತಂ ಗಬ್ಭಂ ಕಾತುಂ। ಮಹಲ್ಲಕೇ ಮಜ್ಝೇತಿ।>
    text <ತೇನ ಖೋ ಪನ ಸಮಯೇನ ವಿಹಾರಸ್ಸ ಕುಟ್ಟಪಾದೋ ಜೀರತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಕುಲಙ್ಕಪಾದಕನ್ತಿ। ವಿಹಾರಸ್ಸ ಕುಟ್ಟೋ ಓವಸ್ಸತಿ…ಪೇ॰…ಅನುಜಾನಾಮಿ। ಭಿಕ್ಖವೇ। ಪರಿತ್ತಾಣಕಿಟಿಕಂ ಉದ್ದಸುಧನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಸ ಭಿಕ್ಖುನೋ ತಿಣಚ್ಛದನಾ ಅಹಿ ಖನ್ಧೇ ಪತತಿ। ಸೋ ಭೀತೋ ವಿಸ್ಸರಮಕಾಸಿ। ಭಿಕ್ಖೂ ಉಪಧಾವಿತ್ವಾ ತಂ ಭಿಕ್ಖುಂ ಏತದವೋಚುಂ ಕಿಸ್ಸ ತ್ವಂ। ಆವುಸೋ। ವಿಸ್ಸರಮಕಾಸೀತಿ॥ ಅಥ ಖೋ ಸೋ ಭಿಕ್ಖೂನಂ ಏತಮತ್ಥಂ ಆರೋಚೇಸಿ। ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ವಿತಾನನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಮಞ್ಚಪಾದೇಪಿ ಪೀಠಪಾದೇಪಿ ಥವಿಕಾಯೋ ಲಗ್ಗೇನ್ತಿ। ಉನ್ದೂರೇಹಿಪಿ ಉಪಚಿಕಾಹಿಪಿ ಖಜ್ಜನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿತ್ತಿಖಿಲಂ ನಾಗದನ್ತಕನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಮಞ್ಚೇಪಿ ಪೀಠೇಪಿ ಚೀವರಂ ನಿಕ್ಖಿಪನ್ತಿ। ಚೀವರಂ ಪರಿಭಿಜ್ಜಿತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ವಿಹಾರೇ ಚೀವರವಂಸಂ ಚೀವರರಜ್ಜುನ್ತಿ।>
    text <ತೇನ ಖೋ ಪನ ಸಮಯೇನ ವಿಹಾರಾ ಅನಾಳಿನ್ದಕಾ ಹೋನ್ತಿ ಅಪ್ಪಟಿಸ್ಸರಣಾ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆಳಿನ್ದಂ ಪಘನಂ ಪಕುಟ್ಟಂ ಓಸಾರಕನ್ತಿ। ಆಳಿನ್ದಾ ಪಾಕಟಾ ಹೋನ್ತಿ। ಭಿಕ್ಖೂ ಹಿರಿಯನ್ತಿ ನಿಪಜ್ಜಿತುಂ…ಪೇ॰… ಅನುಜಾನಾಮಿ। ಭಿಕ್ಖವೇ। ಸಂಸರಣಕಿಟಿಕಂ ಉಗ್ಘಾಟನಕಿಟಿಕನ್ತಿ।>
  text <ಉಪಟ್ಠಾನಸಾಲಾಅನುಜಾನನಂ>
    text <೩೦೧>, <ತೇನ ಖೋ ಪನ ಸಮಯೇನ ಭಿಕ್ಖೂ ಅಜ್ಝೋಕಾಸೇ ಭತ್ತವಿಸ್ಸಗ್ಗಂ ಕರೋನ್ತಾ ಸೀತೇನಪಿ ಉಣ್ಹೇನಪಿ ಕಿಲಮನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಪಟ್ಠಾನಸಾಲನ್ತಿ। ಉಪಟ್ಠಾನಸಾಲಾ ನೀಚವತ್ಥುಕಾ ಹೋತಿ। ಉದಕೇನ ಓತ್ಥರಿಯ್ಯತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಉಚ್ಚವತ್ಥುಕಂ ಕಾತುನ್ತಿ। ಚಯೋ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಚಿನಿತುಂ ತಯೋ ಚಯೇ ಇಟ್ಠಕಾಚಯಂ। ಸಿಲಾಚಯಂ। ದಾರುಚಯನ್ತಿ। ಆರೋಹನ್ತಾ ವಿಹಞ್ಞನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ತಯೋ ಸೋಪಾನೇ ಇಟ್ಠಕಾಸೋಪಾನಂ। ಸಿಲಾಸೋಪಾನಂ। ದಾರುಸೋಪಾನನ್ತಿ। ಆರೋಹನ್ತಾ ಪರಿಪತನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಆಲಮ್ಬನಬಾಹನ್ತಿ। ಉಪಟ್ಠಾನಸಾಲಾಯ ತಿಣಚುಣ್ಣಂ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಓಗುಮ್ಫೇತ್ವಾ ಉಲ್ಲಿತ್ತಾವಲಿತ್ತಂ ಕಾತುಂ ಸೇತವಣ್ಣಂ ಕಾಳವಣ್ಣಂ ಗೇರುಕಪರಿಕಮ್ಮಂ ಮಾಲಾಕಮ್ಮಂ ಲತಾಕಮ್ಮಂ ಮಕರದನ್ತಕಂ ಪಞ್ಚಪಟಿಕಂ ಚೀವರವಂಸಂ ಚೀವರರಜ್ಜುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಅಜ್ಝೋಕಾಸೇ ಛಮಾಯ ಚೀವರಂ ಪತ್ಥರನ್ತಿ। ಚೀವರಂ ಪಂಸುಕಿತಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಅಜ್ಝೋಕಾಸೇ ಚೀವರವಂಸಂ ಚೀವರರಜ್ಜುನ್ತಿ। ಪಾನೀಯಂ ಓತಪ್ಪತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಪಾನೀಯಸಾಲಂ ಪಾನೀಯಮಣ್ಡಪನ್ತಿ। ಪಾನೀಯಸಾಲಾ ನೀಚವತ್ಥುಕಾ ಹೋತಿ। ಉದಕೇನ ಓತ್ಥರಿಯ್ಯತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಉಚ್ಚವತ್ಥುಕಂ ಕಾತುನ್ತಿ। ಚಯೋ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಚಿನಿತುಂ ತಯೋ ಚಯೇ ಇಟ್ಠಕಾಚಯಂ। ಸಿಲಾಚಯಂ। ದಾರುಚಯನ್ತಿ। ಆರೋಹನ್ತಾ ವಿಹಞ್ಞನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ತಯೋ ಸೋಪಾನೇ ಇಟ್ಠಕಾಸೋಪಾನಂ। ಸಿಲಾಸೋಪಾನಂ। ದಾರುಸೋಪಾನನ್ತಿ। ಆರೋಹನ್ತಾ ಪರಿಪತನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಆಲಮ್ಬನಬಾಹನ್ತಿ। ಪಾನೀಯಸಾಲಾಯ ತಿಣಚುಣ್ಣಂ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಓಗುಮ್ಫೇತ್ವಾ ಉಲ್ಲಿತ್ತಾವಲಿತ್ತಂ ಕಾತುಂ ಸೇತವಣ್ಣಂ ಕಾಳವಣ್ಣಂ ಗೇರುಕಪರಿಕಮ್ಮಂ ಮಾಲಾಕಮ್ಮಂ ಲತಾಕಮ್ಮಂ ಮಕರದನ್ತಕಂ ಪಞ್ಚಪಟಿಕಂ ಚೀವರವಂಸಂ ಚೀವರರಜ್ಜುನ್ತಿ। ಪಾನೀಯಭಾಜನಂ ನ ಸಂವಿಜ್ಜತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಪಾನೀಯಸಙ್ಖಂ ಪಾನೀಯಸರಾವಕನ್ತಿ।>
  text <ಪಾಕಾರಾದಿಅನುಜಾನನಂ>
    text <೩೦೨>, <ತೇನ ಖೋ ಪನ ಸಮಯೇನ ವಿಹಾರಾ ಅಪರಿಕ್ಖಿತ್ತಾ ಹೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪರಿಕ್ಖಿಪಿತುಂ ತಯೋ ಪಾಕಾರೇ ಇಟ್ಠಕಾಪಾಕಾರಂ। ಸಿಲಾಪಾಕಾರಂ। ದಾರುಪಾಕಾರನ್ತಿ। ಕೋಟ್ಠಕೋ ನ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಕೋಟ್ಠಕನ್ತಿ। ಕೋಟ್ಠಕೋ ನೀಚವತ್ಥುಕೋ ಹೋತಿ। ಉದಕೇನ ಓತ್ಥರಿಯ್ಯತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಉಚ್ಚವತ್ಥುಕಂ ಕಾತುನ್ತಿ। ಕೋಟ್ಠಕಸ್ಸ ಕವಾಟಂ ನ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಕವಾಟಂ ಪಿಟ್ಠಸಙ್ಘಾಟಂ ಉದುಕ್ಖಲಿಕಂ ಉತ್ತರಪಾಸಕಂ ಅಗ್ಗಳವಟ್ಟಿಂ ಕಪಿಸೀಸಕಂ ಸೂಚಿಕಂ ಘಟಿಕಂ ತಾಳಚ್ಛಿದ್ದಂ ಆವಿಞ್ಛನಚ್ಛಿದ್ದಂ ಆವಿಞ್ಛನರಜ್ಜುನ್ತಿ। ಕೋಟ್ಠಕೇ ತಿಣಚುಣ್ಣಂ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಓಗುಮ್ಫೇತ್ವಾ ಉಲ್ಲಿತ್ತಾವಲಿತ್ತಂ ಕಾತುಂ ಸೇತವಣ್ಣಂ ಕಾಳವಣ್ಣಂ ಗೇರುಕಪರಿಕಮ್ಮಂ ಮಾಲಾಕಮ್ಮಂ ಲತಾಕಮ್ಮಂ ಮಕರದನ್ತಕಂ ಪಞ್ಚಪಟಿಕನ್ತಿ।>
    text <ತೇನ ಖೋ ಪನ ಸಮಯೇನ ಪರಿವೇಣಂ ಚಿಕ್ಖಲ್ಲಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಮರುಮ್ಬಂ ಉಪಕಿರಿತುನ್ತಿ। ನ ಪರಿಯಾಪುಣನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಪದರಸಿಲಂ ನಿಕ್ಖಿಪಿತುನ್ತಿ। ಉದಕಂ ಸನ್ತಿಟ್ಠತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಉದಕನಿದ್ಧಮನನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಪರಿವೇಣೇ ತಹಂ ತಹಂ ಅಗ್ಗಿಟ್ಠಾನಂ ಕರೋನ್ತಿ। ಪರಿವೇಣಂ ಉಕ್ಲಾಪಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಕಮನ್ತಂ ಅಗ್ಗಿಸಾಲಂ ಕಾತುನ್ತಿ। ಅಗ್ಗಿಸಾಲಾ ನೀಚವತ್ಥುಕಾ ಹೋತಿ। ಉದಕೇನ ಓತ್ಥರಿಯ್ಯತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಉಚ್ಚವತ್ಥುಕಂ ಕಾತುನ್ತಿ। ಚಯೋ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಚಿನಿತುಂ ತಯೋ ಚಯೇ ಇಟ್ಠಕಾಚಯಂ। ಸಿಲಾಚಯಂ। ದಾರುಚಯನ್ತಿ। ಆರೋಹನ್ತಾ ವಿಹಞ್ಞನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ತಯೋ ಸೋಪಾನೇ ಇಟ್ಠಕಾಸೋಪಾನಂ। ಸಿಲಾಸೋಪಾನಂ। ದಾರುಸೋಪಾನನ್ತಿ। ಆರೋಹನ್ತಾ ಪರಿಪತನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಆಲಮ್ಬನಬಾಹನ್ತಿ। ಅಗ್ಗಿಸಾಲಾಯ ಕವಾಟಂ ನ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಕವಾಟಂ ಪಿಟ್ಠಸಙ್ಘಾಟಂ ಉದುಕ್ಖಲಿಕಂ ಉತ್ತರಪಾಸಕಂ ಅಗ್ಗಳವಟ್ಟಿಂ ಕಪಿಸೀಸಕಂ ಸೂಚಿಕಂ ಘಟಿಕಂ ತಾಳಚ್ಛಿದ್ದಂ ಆವಿಞ್ಛನಚ್ಛಿದ್ದಂ ಆವಿಞ್ಛನರಜ್ಜುನ್ತಿ। ಅಗ್ಗಿಸಾಲಾಯ ತಿಣಚುಣ್ಣಂ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಓಗುಮ್ಫೇತ್ವಾ ಉಲ್ಲಿತ್ತಾವಲಿತ್ತಂ ಕಾತುಂ ಸೇತವಣ್ಣಂ ಕಾಳವಣ್ಣಂ ಗೇರುಕಪರಿಕಮ್ಮಂ ಮಾಲಾಕಮ್ಮಂ ಲತಾಕಮ್ಮಂ ಮಕರದನ್ತಕಂ ಪಞ್ಚಪಟಿಕಂ ಚೀವರವಂಸಂ ಚೀವರರಜ್ಜುನ್ತಿ।>
  text <ಆರಾಮಪರಿಕ್ಖೇಪಅನುಜಾನನಂ>
    text <೩೦೩>, <ತೇನ ಖೋ ಪನ ಸಮಯೇನ ಆರಾಮೋ ಅಪರಿಕ್ಖಿತ್ತೋ ಹೋತಿ। ಅಜಕಾಪಿ ಪಸುಕಾಪಿ ಉಪರೋಪೇ ವಿಹೇಠೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪರಿಕ್ಖಿಪಿತುಂ ತಯೋ ವಾಟೇ ವೇಳುವಾಟಂ। ಕಣ್ಡಕವಾಟಂ। ಪರಿಖನ್ತಿ। ಕೋಟ್ಠಕೋ ನ ಹೋತಿ। ತಥೇವ ಅಜಕಾಪಿ ಪಸುಕಾಪಿ ಉಪರೋಪೇ ವಿಹೇಠೇನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಕೋಟ್ಠಕಂ ಅಪೇಸಿಂ ಯಮಕಕವಾಟಂ ತೋರಣಂ ಪಲಿಘನ್ತಿ। ಕೋಟ್ಠಕೇ ತಿಣಚುಣ್ಣಂ ಪರಿಪತತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಓಗುಮ್ಫೇತ್ವಾ ಉಲ್ಲಿತ್ತಾವಲಿತ್ತಂ ಕಾತುಂ ಸೇತವಣ್ಣಂ ಕಾಳವಣ್ಣಂ ಗೇರುಕಪರಿಕಮ್ಮಂ ಮಾಲಾಕಮ್ಮಂ ಲತಾಕಮ್ಮಂ ಮಕರದನ್ತಕಂ ಪಞ್ಚಪಟಿಕನ್ತಿ। ಆರಾಮೋ ಚಿಕ್ಖಲ್ಲೋ ಹೋತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಮರುಮ್ಬಂ ಉಪಕಿರಿತುನ್ತಿ। ನ ಪರಿಯಾಪುಣನ್ತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಪದರಸಿಲಂ ನಿಕ್ಖಿಪಿತುನ್ತಿ। ಉದಕಂ ಸನ್ತಿಟ್ಠತಿ…ಪೇ॰… ಅನುಜಾನಾಮಿ। ಭಿಕ್ಖವೇ। ಉದಕನಿದ್ಧಮನನ್ತಿ।>
    text <ತೇನ ಖೋ ಪನ ಸಮಯೇನ ರಾಜಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ಸಙ್ಘಸ್ಸ ಅತ್ಥಾಯ ಸುಧಾಮತ್ತಿಕಾಲೇಪನಂ ಪಾಸಾದಂ ಕಾರೇತುಕಾಮೋ ಹೋತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿಂ ನು ಖೋ ಭಗವತಾ ಛದನಂ ಅನುಞ್ಞಾತಂ। ಕಿಂ ಅನನುಞ್ಞಾತನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಞ್ಚ ಛದನಾನಿ ಇಟ್ಠಕಾಛದನಂ। ಸಿಲಾಛದನಂ। ಸುಧಾಛದನಂ। ತಿಣಚ್ಛದನಂ। ಪಣ್ಣಚ್ಛದನನ್ತಿ।>
    stand <ಪಠಮಭಾಣವಾರೋ ನಿಟ್ಠಿತೋ।>
  text <೨॥ ದುತಿಯಭಾಣವಾರೋ>
  text <ಅನಾಥಪಿಣ್ಡಿಕವತ್ಥು>
    text <೩೦೪>, <ತೇನ ಖೋ ಪನ ಸಮಯೇನ ಅನಾಥಪಿಣ್ಡಿಕೋ ಗಹಪತಿ ರಾಜಗಹಕಸ್ಸ ಸೇಟ್ಠಿಸ್ಸ ಭಗಿನಿಪತಿಕೋ ಹೋತಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ರಾಜಗಹಂ ಅಗಮಾಸಿ ಕೇನಚಿದೇವ ಕರಣೀಯೇನ। ತೇನ ಖೋ ಪನ ಸಮಯೇನ ರಾಜಗಹಕೇನ ಸೇಟ್ಠಿನಾ ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋ ಹೋತಿ। ಅಥ ಖೋ ರಾಜಗಹಕೋ ಸೇಟ್ಠೀ ದಾಸೇ ಚ ಕಮ್ಮಕಾರೇ ಚ ಆಣಾಪೇಸಿ ತೇನ ಹಿ। ಭಣೇ। ಕಾಲಸ್ಸೇವ ಉಟ್ಠಾಯ ಯಾಗುಯೋ ಪಚಥ। ಭತ್ತಾನಿ ಪಚಥ। ಸೂಪಾನಿ ಸಮ್ಪಾದೇಥ। ಉತ್ತರಿಭಙ್ಗಾನಿ ಸಮ್ಪಾದೇಥಾತಿ। ಅಥ ಖೋ ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ಏತದಹೋಸಿ ಪುಬ್ಬೇ ಖ್ವಾಯಂ ಗಹಪತಿ ಮಯಿ ಆಗತೇ ಸಬ್ಬಕಿಚ್ಚಾನಿ ನಿಕ್ಖಿಪಿತ್ವಾ ಮಮಞ್ಞೇವ ಸದ್ಧಿಂ ಪಟಿಸಮ್ಮೋದತಿ। ಸೋದಾನಾಯಂ ವಿಕ್ಖಿತ್ತರೂಪೋ ದಾಸೇ ಚ ಕಮ್ಮಕಾರೇ ಚ ಆಣಾಪೇಸಿ ತೇನ ಹಿ। ಭಣೇ। ಕಾಲಸ್ಸೇವ ಉಟ್ಠಾಯ ಯಾಗುಯೋ ಪಚಥ। ಭತ್ತಾನಿ ಪಚಥ। ಸೂಪಾನಿ ಸಮ್ಪಾದೇಥ। ಉತ್ತರಿಭಙ್ಗಾನಿ ಸಮ್ಪಾದೇಥಾತಿ। ಕಿಂ ನು ಖೋ ಇಮಸ್ಸ ಗಹಪತಿಸ್ಸ ಆವಾಹೋ ವಾ ಭವಿಸ್ಸತಿ। ವಿವಾಹೋ ವಾ ಭವಿಸ್ಸತಿ। ಮಹಾಯಞ್ಞೋ ವಾ ಪಚ್ಚುಪಟ್ಠಿತೋ। ರಾಜಾ ವಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ನಿಮನ್ತಿತೋ ಸ್ವಾತನಾಯ ಸದ್ಧಿಂ ಬಲಕಾಯೇನಾತಿ॥>
    text <ಅಥ ಖೋ ರಾಜಗಹಕೋ ಸೇಟ್ಠೀ ದಾಸೇ ಚ ಕಮ್ಮಕಾರೇ ಚ ಆಣಾಪೇತ್ವಾ ಯೇನ ಅನಾಥಪಿಣ್ಡಿಕೋ ಗಹಪತಿ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಅನಾಥಪಿಣ್ಡಿಕೇನ ಗಹಪತಿನಾ ಸದ್ಧಿಂ ಪಟಿಸಮ್ಮೋದಿತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನಂ ಖೋ ರಾಜಗಹಕಂ ಸೇಟ್ಠಿಂ ಅನಾಥಪಿಣ್ಡಿಕೋ ಗಹಪತಿ ಏತದವೋಚ ಪುಬ್ಬೇ ಖೋ ತ್ವಂ। ಗಹಪತಿ। ಮಯಿ ಆಗತೇ ಸಬ್ಬಕಿಚ್ಚಾನಿ ನಿಕ್ಖಿಪಿತ್ವಾ ಮಮಞ್ಞೇವ ಸದ್ಧಿಂ ಪಟಿಸಮ್ಮೋದಸಿ। ಸೋದಾನಿ ತ್ವಂ ವಿಕ್ಖಿತ್ತರೂಪೋ ದಾಸೇ ಚ ಕಮ್ಮಕಾರೇ ಚ ಆಣಾಪೇಸಿ ತೇನ ಹಿ। ಭಣೇ। ಕಾಲಸ್ಸೇವ ಉಟ್ಠಾಯ ಯಾಗುಯೋ ಪಚಥ। ಭತ್ತಾನಿ ಪಚಥ। ಸೂಪಾನಿ ಸಮ್ಪಾದೇಥ। ಉತ್ತರಿಭಙ್ಗಾನಿ ಸಮ್ಪಾದೇಥಾತಿ। ಕಿಂ ನು ಖೋ ತೇ। ಗಹಪತಿ। ಆವಾಹೋ ವಾ ಭವಿಸ್ಸತಿ। ವಿವಾಹೋ ವಾ ಭವಿಸ್ಸತಿ। ಮಹಾಯಞ್ಞೋ ವಾ ಪಚ್ಚುಪಟ್ಠಿತೋ। ರಾಜಾ ವಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ನಿಮನ್ತಿತೋ ಸ್ವಾತನಾಯ ಸದ್ಧಿಂ ಬಲಕಾಯೇನಾತಿ॥ ನ ಮೇ। ಗಹಪತಿ। ಆವಾಹೋ ವಾ ಭವಿಸ್ಸತಿ। ನಾಪಿ ವಿವಾಹೋ ವಾ ಭವಿಸ್ಸತಿ। ನಾಪಿ ರಾಜಾ ವಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ನಿಮನ್ತಿತೋ ಸ್ವಾತನಾಯ ಸದ್ಧಿಂ ಬಲಕಾಯೇನ। ಅಪಿ ಚ ಮೇ ಮಹಾಯಞ್ಞೋ ಪಚ್ಚುಪಟ್ಠಿತೋ। ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋತಿ। ಬುದ್ಧೋತಿ ತ್ವಂ। ಗಹಪತಿ। ವದೇಸೀತಿ॥ ಬುದ್ಧೋ ತ್ಯಾಹಂ। ಗಹಪತಿ। ವದಾಮೀತಿ। ಬುದ್ಧೋತಿ ತ್ವಂ। ಗಹಪತಿ। ವದೇಸೀತಿ॥ ಬುದ್ಧೋ ತ್ಯಾಹಂ। ಗಹಪತಿ। ವದಾಮೀತಿ। ಬುದ್ಧೋತಿ ತ್ವಂ। ಗಹಪತಿ। ವದೇಸೀತಿ॥ ಬುದ್ಧೋ ತ್ಯಾಹಂ। ಗಹಪತಿ। ವದಾಮೀತಿ। ಘೋಸೋಪಿ ಖೋ ಏಸೋ। ಗಹಪತಿ। ದುಲ್ಲಭೋ ಲೋಕಸ್ಮಿಂ ಯದಿದಂ ಬುದ್ಧೋ ಬುದ್ಧೋತಿ। ಸಕ್ಕಾ ನು ಖೋ। ಗಹಪತಿ। ಇಮಂ ಕಾಲಂ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮಿತುಂ ಅರಹನ್ತಂ ಸಮ್ಮಾಸಮ್ಬುದ್ಧನ್ತಿ॥ ಅಕಾಲೋ ಖೋ। ಗಹಪತಿ। ಇಮಂ ಕಾಲಂ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮಿತುಂ ಅರಹನ್ತಂ ಸಮ್ಮಾಸಮ್ಬುದ್ಧಂ। ಸ್ವೇದಾನಿ ತ್ವಂ ಕಾಲೇನ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮಿಸ್ಸಸಿ ಅರಹನ್ತಂ ಸಮ್ಮಾಸಮ್ಬುದ್ಧನ್ತಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಸ್ವೇದಾನಾಹಂ ಕಾಲೇನ ತಂ ಭಗವನ್ತಂ ದಸ್ಸನಾಯ ಉಪಸಙ್ಕಮಿಸ್ಸಾಮಿ ಅರಹನ್ತಂ ಸಮ್ಮಾಸಮ್ಬುದ್ಧನ್ತಿ ಬುದ್ಧಗತಾಯ ಸತಿಯಾ ನಿಪಜ್ಜಿತ್ವಾ ರತ್ತಿಯಾ ಸುದಂ ತಿಕ್ಖತ್ತುಂ ವುಟ್ಠಾಸಿ ಪಭಾತಂ ಮಞ್ಞಮಾನೋ।>
    text <೩೦೫>, <ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಯೇನ ಸಿವಕದ್ವಾರಂ ತೇನುಪಸಙ್ಕಮಿ। ಅಮನುಸ್ಸಾ ದ್ವಾರಂ ವಿವರಿಂಸು। ಅಥ ಖೋ ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ನಗರಮ್ಹಾ ನಿಕ್ಖನ್ತಸ್ಸ ಆಲೋಕೋ ಅನ್ತರಧಾಯಿ। ಅನ್ಧಕಾರೋ ಪಾತುರಹೋಸಿ। ಭಯಂ ಛಮ್ಭಿತತ್ತಂ ಲೋಮಹಂಸೋ ಉದಪಾದಿ। ತತೋವ ಪುನ ನಿವತ್ತಿತುಕಾಮೋ ಅಹೋಸಿ। ಅಥ ಖೋ ಸಿವಕೋ ಯಕ್ಖೋ ಅನ್ತರಹಿತೋ ಸದ್ದಮನುಸ್ಸಾವೇಸಿ>
    text <ಅಥ ಖೋ ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ಅನ್ಧಕಾರೋ ಅನ್ತರಧಾಯಿ। ಆಲೋಕೋ ಪಾತುರಹೋಸಿ। ಯಂ ಅಹೋಸಿ ಭಯಂ ಛಮ್ಭಿತತ್ತಂ ಲೋಮಹಂಸೋ ಸೋ ಪಟಿಪ್ಪಸ್ಸಮ್ಭಿ। ದುತಿಯಮ್ಪಿ ಖೋ…ಪೇ॰… ತತಿಯಮ್ಪಿ ಖೋ…ಪೇ॰… ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ಆಲೋಕೋ ಅನ್ತರಧಾಯಿ। ಅನ್ಧಕಾರೋ ಪಾತುರಹೋಸಿ। ಭಯಂ ಛಮ್ಭಿತತ್ತಂ ಲೋಮಹಂಸೋ ಉದಪಾದಿ। ತತೋವ ಪುನ ನಿವತ್ತಿತುಕಾಮೋ ಅಹೋಸಿ। ತತಿಯಮ್ಪಿ ಖೋ ಸಿವಕೋ ಯಕ್ಖೋ ಅನ್ತರಹಿತೋ ಸದ್ದಮನುಸ್ಸಾವೇಸಿ>
    text <ತತಿಯಮ್ಪಿ ಖೋ ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ಅನ್ಧಕಾರೋ ಅನ್ತರಧಾಯಿ। ಆಲೋಕೋ ಪಾತುರಹೋಸಿ। ಯಂ ಅಹೋಸಿ ಭಯಂ ಛಮ್ಭಿತತ್ತಂ ಲೋಮಹಂಸೋ। ಸೋ ಪಟಿಪ್ಪಸ್ಸಮ್ಭಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಯೇನ ಸೀತವನಂ ತೇನುಪಸಙ್ಕಮಿ। ತೇನ ಖೋ ಪನ ಸಮಯೇನ ಭಗವಾ ರತ್ತಿಯಾ ಪಚ್ಚೂಸಸಮಯಂ ಪಚ್ಚುಟ್ಠಾಯ ಅಜ್ಝೋಕಾಸೇ ಚಙ್ಕಮತಿ। ಅದ್ದಸಾ ಖೋ ಭಗವಾ ಅನಾಥಪಿಣ್ಡಿಕಂ ಗಹಪತಿಂ ದೂರತೋವ ಆಗಚ್ಛನ್ತಂ। ದಿಸ್ವಾನ ಚಙ್ಕಮಾ ಓರೋಹಿತ್ವಾ ಪಞ್ಞತ್ತೇ ಆಸನೇ ನಿಸೀದಿ। ನಿಸಜ್ಜ ಖೋ ಭಗವಾ ಅನಾಥಪಿಣ್ಡಿಕಂ ಗಹಪತಿಂ ಏತದವೋಚ ಏಹಿ ಸುದತ್ತಾತಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ನಾಮೇನ ಮಂ ಭಗವಾ ಆಲಪತೀತಿ ಹಟ್ಠೋ ಉದಗ್ಗೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವತೋ ಪಾದೇಸು ಸಿರಸಾ ನಿಪತಿತ್ವಾ ಭಗವನ್ತಂ ಏತದವೋಚ ಕಚ್ಚಿ। ಭನ್ತೇ। ಭಗವಾ ಸುಖಂ ಸಯಿತ್ಥಾತಿ॥>
    text <ಅಥ ಖೋ ಭಗವಾ ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ಅನುಪುಬ್ಬಿಂ ಕಥಂ ಕಥೇಸಿ। ಸೇಯ್ಯಥಿದಂ ದಾನಕಥಂ ಸೀಲಕಥಂ ಸಗ್ಗಕಥಂ। ಕಾಮಾನಂ ಆದೀನವಂ ಓಕಾರಂ ಸಂಕಿಲೇಸಂ। ನೇಕ್ಖಮ್ಮೇ ಆನಿಸಂಸಂ ಪಕಾಸೇಸಿ। ಯದಾ ಭಗವಾ ಅಞ್ಞಾಸಿ ಅನಾಥಪಿಣ್ಡಿಕಂ ಗಹಪತಿಂ ಕಲ್ಲಚಿತ್ತಂ ಮುದುಚಿತ್ತಂ ವಿನೀವರಣಚಿತ್ತಂ ಉದಗ್ಗಚಿತ್ತಂ ಪಸನ್ನಚಿತ್ತಂ। ಅಥ ಯಾ ಬುದ್ಧಾನಂ ಸಾಮುಕ್ಕಂಸಿಕಾ ಧಮ್ಮದೇಸನಾ ತಂ ಪಕಾಸೇಸಿ ದುಕ್ಖಂ। ಸಮುದಯಂ। ನಿರೋಧಂ। ಮಗ್ಗಂ। ಸೇಯ್ಯಥಾಪಿ ನಾಮ ಸುದ್ಧಂ ವತ್ಥಂ ಅಪಗತಕಾಳಕಂ ಸಮ್ಮದೇವ ರಜನಂ ಪಟಿಗ್ಗಣ್ಹೇಯ್ಯ। ಏವಮೇವ ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ತಸ್ಮಿಂಯೇವ ಆಸನೇ ವಿರಜಂ ವೀತಮಲಂ ಧಮ್ಮಚಕ್ಖುಂ ಉದಪಾದಿ ಯಂ ಕಿಞ್ಚಿ ಸಮುದಯಧಮ್ಮಂ। ಸಬ್ಬಂ ತಂ ನಿರೋಧಧಮ್ಮನ್ತಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ದಿಟ್ಠಧಮ್ಮೋ ಪತ್ತಧಮ್ಮೋ ವಿದಿತಧಮ್ಮೋ ಪರಿಯೋಗಾಳ್ಹಧಮ್ಮೋ ತಿಣ್ಣವಿಚಿಕಿಚ್ಛೋ ವಿಗತಕಥಂಕಥೋ ವೇಸಾರಜ್ಜಪ್ಪತ್ತೋ ಅಪರಪ್ಪಚ್ಚಯೋ ಸತ್ಥುಸಾಸನೇ ಭಗವನ್ತಂ ಏತದವೋಚ ಅಭಿಕ್ಕನ್ತಂ ಭನ್ತೇ। ಅಭಿಕ್ಕನ್ತಂ ಭನ್ತೇ॥ ಸೇಯ್ಯಥಾಪಿ। ಭನ್ತೇ। ನಿಕ್ಕುಜ್ಜಿತಂ ವಾ ಉಕ್ಕುಜ್ಜೇಯ್ಯ। ಪಟಿಚ್ಛನ್ನಂ ವಾ ವಿವರೇಯ್ಯ। ಮೂಳ್ಹಸ್ಸ ವಾ ಮಗ್ಗಂ ಆಚಿಕ್ಖೇಯ್ಯ। ಅನ್ಧಕಾರೇ ವಾ ತೇಲಪಜ್ಜೋತಂ ಧಾರೇಯ್ಯ ಚಕ್ಖುಮನ್ತೋ ರೂಪಾನಿ ದಕ್ಖನ್ತೀತಿ ಏವಮೇವಂ ಭಗವತಾ ಅನೇಕಪರಿಯಾಯೇನ ಧಮ್ಮೋ ಪಕಾಸಿತೋ। ಏಸಾಹಂ। ಭನ್ತೇ। ಭಗವನ್ತಂ ಸರಣಂ ಗಚ್ಛಾಮಿ। ಧಮ್ಮಞ್ಚ। ಭಿಕ್ಖುಸಙ್ಘಞ್ಚ। ಉಪಾಸಕಂ ಮಂ ಭಗವಾ ಧಾರೇತು ಅಜ್ಜತಗ್ಗೇ ಪಾಣುಪೇತಂ ಸರಣಂ ಗತಂ। ಅಧಿವಾಸೇತು ಚ ಮೇ। ಭನ್ತೇ। ಭಗವಾ ಸ್ವಾತನಾಯ ಭತ್ತಂ ಸದ್ಧಿಂ ಭಿಕ್ಖುಸಙ್ಘೇನಾತಿ। ಅಧಿವಾಸೇಸಿ ಭಗವಾ ತುಣ್ಹೀಭಾವೇನ।>
    text <ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಭಗವತೋ ಅಧಿವಾಸನಂ ವಿದಿತ್ವಾ ಉಟ್ಠಾಯಾಸನಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ। ಅಸ್ಸೋಸಿ ಖೋ ರಾಜಗಹಕೋ ಸೇಟ್ಠೀ ಅನಾಥಪಿಣ್ಡಿಕೇನ ಕಿರ ಗಹಪತಿನಾ ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋತಿ।>
    text <೩೦೬>, <ಅಥ ಖೋ ರಾಜಗಹಕೋ ಸೇಟ್ಠೀ ಅನಾಥಪಿಣ್ಡಿಕಂ ಗಹಪತಿಂ ಏತದವೋಚ ತಯಾ ಕಿರ। ಗಹಪತಿ। ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋ। ತ್ವಞ್ಚಾಸಿ ಆಗನ್ತುಕೋ। ದೇಮಿ ತೇ। ಗಹಪತಿ। ವೇಯ್ಯಾಯಿಕಂ ಯೇನ ತ್ವಂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಭತ್ತಂ ಕರೇಯ್ಯಾಸೀತಿ। ಅಲಂ। ಗಹಪತಿ ಅತ್ಥಿ ಮೇ ವೇಯ್ಯಾಯಿಕಂ ಯೇನಾಹಂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಭತ್ತಂ ಕರಿಸ್ಸಾಮೀತಿ।>
    text <ಅಸ್ಸೋಸಿ ಖೋ ರಾಜಗಹಕೋ ನೇಗಮೋ ಅನಾಥಪಿಣ್ಡಿಕೇನ ಕಿರ ಗಹಪತಿನಾ ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋತಿ। ಅಥ ಖೋ ರಾಜಗಹಕೋ ನೇಗಮೋ ಅನಾಥಪಿಣ್ಡಿಕಂ ಗಹಪತಿಂ ಏತದವೋಚ ತಯಾ ಕಿರ। ಗಹಪತಿ। ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋ। ತ್ವಞ್ಚಾಸಿ ಆಗನ್ತುಕೋ। ದೇಮಿ ತೇ। ಗಹಪತಿ। ವೇಯ್ಯಾಯಿಕಂ ಯೇನ ತ್ವಂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಭತ್ತಂ ಕರೇಯ್ಯಾಸೀತಿ। ಅಲಂ ಅಯ್ಯ। ಅತ್ಥಿ ಮೇ ವೇಯ್ಯಾಯಿಕಂ ಯೇನಾಹಂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಭತ್ತಂ ಕರಿಸ್ಸಾಮೀತಿ।>
    text <ಅಸ್ಸೋಸಿ ಖೋ ರಾಜಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ಅನಾಥಪಿಣ್ಡಿಕೇನ ಕಿರ ಗಹಪತಿನಾ ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋತಿ। ಅಥ ಖೋ ರಾಜಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ಅನಾಥಪಿಣ್ಡಿಕಂ ಗಹಪತಿಂ ಏತದವೋಚ ತಯಾ ಕಿರ। ಗಹಪತಿ। ಸ್ವಾತನಾಯ ಬುದ್ಧಪ್ಪಮುಖೋ ಸಙ್ಘೋ ನಿಮನ್ತಿತೋ। ತ್ವಞ್ಚಾಸಿ ಆಗನ್ತುಕೋ। ದೇಮಿ ತೇ। ಗಹಪತಿ। ವೇಯ್ಯಾಯಿಕಂ ಯೇನ ತ್ವಂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಭತ್ತಂ ಕರೇಯ್ಯಾಸೀತಿ। ಅಲಂ ದೇವ। ಅತ್ಥಿ ಮೇ ವೇಯ್ಯಾಯಿಕಂ ಯೇನಾಹಂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಭತ್ತಂ ಕರಿಸ್ಸಾಮೀತಿ।>
    text <ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ತಸ್ಸಾ ರತ್ತಿಯಾ ಅಚ್ಚಯೇನ ರಾಜಗಹಕಸ್ಸ ಸೇಟ್ಠಿಸ್ಸ ನಿವೇಸನೇ ಪಣೀತಂ ಖಾದನೀಯಂ ಭೋಜನೀಯಂ ಪಟಿಯಾದಾಪೇತ್ವಾ ಭಗವತೋ ಕಾಲಂ ಆರೋಚಾಪೇಸಿ ಕಾಲೋ। ಭನ್ತೇ। ನಿಟ್ಠಿತಂ ಭತ್ತನ್ತಿ। ಅಥ ಖೋ ಭಗವಾ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಯೇನ ರಾಜಗಹಕಸ್ಸ ಸೇಟ್ಠಿಸ್ಸ ನಿವೇಸನಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಪಞ್ಞತ್ತೇ ಆಸನೇ ನಿಸೀದಿ ಸದ್ಧಿಂ ಭಿಕ್ಖುಸಙ್ಘೇನ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಬುದ್ಧಪ್ಪಮುಖಂ ಭಿಕ್ಖುಸಙ್ಘಂ ಪಣೀತೇನ ಖಾದನೀಯೇನ ಭೋಜನೀಯೇನ ಸಹತ್ಥಾ ಸನ್ತಪ್ಪೇತ್ವಾ ಸಮ್ಪವಾರೇತ್ವಾ। ಭಗವನ್ತಂ ಭುತ್ತಾವಿಂ ಓನೀತಪತ್ತಪಾಣಿಂ। ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಅನಾಥಪಿಣ್ಡಿಕೋ ಗಹಪತಿ ಭಗವನ್ತಂ ಏತದವೋಚ ಅಧಿವಾಸೇತು ಮೇ। ಭನ್ತೇ। ಭಗವಾ ಸಾವತ್ಥಿಯಂ ವಸ್ಸಾವಾಸಂ ಸದ್ಧಿಂ ಭಿಕ್ಖುಸಙ್ಘೇನಾತಿ। ಸುಞ್ಞಾಗಾರೇ ಖೋ। ಗಹಪತಿ। ತಥಾಗತಾ ಅಭಿರಮನ್ತೀತಿ। ಅಞ್ಞಾತಂ ಭಗವಾ। ಅಞ್ಞಾತಂ ಸುಗತಾತಿ। ಅಥ ಖೋ ಭಗವಾ ಅನಾಥಪಿಣ್ಡಿಕಂ ಗಹಪತಿಂ ಧಮ್ಮಿಯಾ ಕಥಾಯ ಸನ್ದಸ್ಸೇತ್ವಾ ಸಮಾದಪೇತ್ವಾ ಸಮುತ್ತೇಜೇತ್ವಾ ಸಮ್ಪಹಂಸೇತ್ವಾ ಉಟ್ಠಾಯಾಸನಾ ಪಕ್ಕಾಮಿ।>
    text <೩೦೭>, <ತೇನ ಖೋ ಪನ ಸಮಯೇನ ಅನಾಥಪಿಣ್ಡಿಕೋ ಗಹಪತಿ ಬಹುಮಿತ್ತೋ ಹೋತಿ ಬಹುಸಹಾಯೋ ಆದೇಯ್ಯವಾಚೋ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ರಾಜಗಹೇ ತಂ ಕರಣೀಯಂ ತೀರೇತ್ವಾ ಯೇನ ಸಾವತ್ಥಿ ತೇನ ಪಕ್ಕಾಮಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಅನ್ತರಾಮಗ್ಗೇ ಮನುಸ್ಸೇ ಆಣಾಪೇಸಿ ಆರಾಮೇ। ಅಯ್ಯಾ। ಕರೋಥ। ವಿಹಾರೇ ಪತಿಟ್ಠಾಪೇಥ। ದಾನಾನಿ ಪಟ್ಠಪೇಥ। ಬುದ್ಧೋ ಲೋಕೇ ಉಪ್ಪನ್ನೋ। ಸೋ ಚ ಮಯಾ ಭಗವಾ ನಿಮನ್ತಿತೋ ಇಮಿನಾ ಮಗ್ಗೇನ ಆಗಚ್ಛಿಸ್ಸತೀತಿ। ಅಥ ಖೋ ತೇ ಮನುಸ್ಸಾ ಅನಾಥಪಿಣ್ಡಿಕೇನ ಗಹಪತಿನಾ ಉಯ್ಯೋಜಿತಾ ಆರಾಮೇ ಅಕಂಸು। ವಿಹಾರೇ ಪತಿಟ್ಠಾಪೇಸುಂ। ದಾನಾನಿ ಪಟ್ಠಪೇಸುಂ।>
    text <ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಸಾವತ್ಥಿಂ ಗನ್ತ್ವಾ ಸಮನ್ತಾ ಸಾವತ್ಥಿಂ ಅನುವಿಲೋಕೇಸಿ ಕತ್ಥ ನು ಖೋ ಭಗವಾ ವಿಹರೇಯ್ಯ॥ ಯಂ ಅಸ್ಸ ಗಾಮತೋ ನೇವ ಅತಿದೂರೇ ನ ಅಚ್ಚಾಸನ್ನೇ। ಗಮನಾಗಮನಸಮ್ಪನ್ನಂ। ಅತ್ಥಿಕಾನಂ ಅತ್ಥಿಕಾನಂ ಮನುಸ್ಸಾನಂ ಅಭಿಕ್ಕಮನೀಯಂ। ದಿವಾ ಅಪ್ಪಾಕಿಣ್ಣಂ। ರತ್ತಿಂ ಅಪ್ಪಸದ್ದಂ। ಅಪ್ಪನಿಗ್ಘೋಸಂ। ವಿಜನವಾತಂ। ಮನುಸ್ಸರಾಹಸ್ಸೇಯ್ಯಕಂ। ಪಟಿಸಲ್ಲಾನಸಾರುಪ್ಪನ್ತಿ।>
    text <ಅದ್ದಸಾ ಖೋ ಅನಾಥಪಿಣ್ಡಿಕೋ ಗಹಪತಿ ಜೇತಸ್ಸ ಕುಮಾರಸ್ಸ ಉಯ್ಯಾನಂ ಗಾಮತೋ ನೇವ ಅತಿದೂರೇ ನ ಅಚ್ಚಾಸನ್ನೇ। ಗಮನಾಗಮನಸಮ್ಪನ್ನಂ। ಅತ್ಥಿಕಾನಂ ಅತ್ಥಿಕಾನಂ ಮನುಸ್ಸಾನಂ ಅಭಿಕ್ಕಮನೀಯಂ। ದಿವಾ ಅಪ್ಪಾಕಿಣ್ಣಂ। ರತ್ತಿಂ ಅಪ್ಪಸದ್ದಂ। ಅಪ್ಪನಿಗ್ಘೋಸಂ। ವಿಜನವಾತಂ। ಮನುಸ್ಸರಾಹಸ್ಸೇಯ್ಯಕಂ। ಪಟಿಸಲ್ಲಾನಸಾರುಪ್ಪಂ। ದಿಸ್ವಾನ ಯೇನ ಜೇತೋ ಕುಮಾರೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಜೇತಂ ಕುಮಾರಂ ಏತದವೋಚ ದೇಹಿ ಮೇ। ಅಯ್ಯಪುತ್ತ। ಉಯ್ಯಾನಂ ಆರಾಮಂ ಕಾತುನ್ತಿ। ಅದೇಯ್ಯೋ। ಗಹಪತಿ। ಆರಾಮೋ ಅಪಿ ಕೋಟಿಸನ್ಥರೇನಾತಿ। ಗಹಿತೋ। ಅಯ್ಯಪುತ್ತ। ಆರಾಮೋತಿ। ನ। ಗಹಪತಿ। ಗಹಿತೋ ಆರಾಮೋತಿ। ಗಹಿತೋ ನ ಗಹಿತೋತಿ ವೋಹಾರಿಕೇ ಮಹಾಮತ್ತೇ ಪುಚ್ಛಿಂಸು। ಮಹಾಮತ್ತಾ ಏವಮಾಹಂಸು ಯತೋ ತಯಾ। ಅಯ್ಯಪುತ್ತ। ಅಗ್ಘೋ ಕತೋ। ಗಹಿತೋ ಆರಾಮೋತಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಸಕಟೇಹಿ ಹಿರಞ್ಞಂ ನಿಬ್ಬಾಹಾಪೇತ್ವಾ ಜೇತವನಂ ಕೋಟಿಸನ್ಥರಂ ಸನ್ಥರಾಪೇಸಿ। ಸಕಿಂ ನೀಹಟಂ ಹಿರಞ್ಞಂ ಥೋಕಸ್ಸ ಓಕಾಸಸ್ಸ ಕೋಟ್ಠಕಸಾಮನ್ತಾ ನಪ್ಪಹೋತಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಮನುಸ್ಸೇ ಆಣಾಪೇಸಿ ಗಚ್ಛಥ। ಭಣೇ। ಹಿರಞ್ಞಂ ಆಹರಥ। ಇಮಂ ಓಕಾಸಂ ಸನ್ಥರಿಸ್ಸಾಮಾತಿ।>
    text <ಅಥ ಖೋ ಜೇತಸ್ಸ ಕುಮಾರಸ್ಸ ಏತದಹೋಸಿ ನ ಖೋ ಇದಂ ಓರಕಂ ಭವಿಸ್ಸತಿ। ಯಥಾಯಂ ಗಹಪತಿ ತಾವ ಬಹುಂ ಹಿರಞ್ಞಂ ಪರಿಚ್ಚಜತೀತಿ। ಅನಾಥಪಿಣ್ಡಿಕಂ ಗಹಪತಿಂ ಏತದವೋಚ ಅಲಂ। ಗಹಪತಿ। ಮಾ ತಂ ಓಕಾಸಂ ಸನ್ಥರಾಪೇಸಿ। ದೇಹಿ ಮೇ ಏತಂ ಓಕಾಸಂ। ಮಮೇತಂ ದಾನಂ ಭವಿಸ್ಸತೀತಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಅಯಂ ಖೋ ಜೇತೋ ಕುಮಾರೋ ಅಭಿಞ್ಞಾತೋ ಞಾತಮನುಸ್ಸೋ। ಮಹತ್ಥಿಕೋ ಖೋ ಪನ ಏವರೂಪಾನಂ ಞಾತಮನುಸ್ಸಾನಂ ಇಮಸ್ಮಿಂ ಧಮ್ಮವಿನಯೇ ಪಸಾದೋತಿ ತಂ ಓಕಾಸಂ ಜೇತಸ್ಸ ಕುಮಾರಸ್ಸ ಪಾದಾಸಿ। ಅಥ ಖೋ ಜೇತೋ ಕುಮಾರೋ ತಸ್ಮಿಂ ಓಕಾಸೇ ಕೋಟ್ಠಕಂ ಮಾಪೇಸಿ।>
    text <ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಜೇತವನೇ ವಿಹಾರೇ ಕಾರಾಪೇಸಿ। ಪರಿವೇಣಾನಿ ಕಾರಾಪೇಸಿ। ಕೋಟ್ಠಕೇ ಕಾರಾಪೇಸಿ। ಉಪಟ್ಠಾನಸಾಲಾಯೋ ಕಾರಾಪೇಸಿ। ಅಗ್ಗಿಸಾಲಾಯೋ ಕಾರಾಪೇಸಿ। ಕಪ್ಪಿಯಕುಟಿಯೋ ಕಾರಾಪೇಸಿ। ವಚ್ಚಕುಟಿಯೋ ಕಾರಾಪೇಸಿ। ಚಙ್ಕಮೇ ಕಾರಾಪೇಸಿ। ಚಙ್ಕಮನಸಾಲಾಯೋ ಕಾರಾಪೇಸಿ। ಉದಪಾನೇ ಕಾರಾಪೇಸಿ। ಉದಪಾನಸಾಲಾಯೋ ಕಾರಾಪೇಸಿ। ಜನ್ತಾಘರೇ ಕಾರಾಪೇಸಿ। ಜನ್ತಾಘರಸಾಲಾಯೋ ಕಾರಾಪೇಸಿ। ಪೋಕ್ಖರಣಿಯೋ ಕಾರಾಪೇಸಿ। ಮಣ್ಡಪೇ ಕಾರಾಪೇಸಿ।>
  text <ನವಕಮ್ಮದಾನಂ>
    text <೩೦೮>, <ಅಥ ಖೋ ಭಗವಾ ರಾಜಗಹೇ ಯಥಾಭಿರನ್ತಂ ವಿಹರಿತ್ವಾ ಯೇನ ವೇಸಾಲೀ ತೇನ ಚಾರಿಕಂ ಪಕ್ಕಾಮಿ। ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ವೇಸಾಲೀ ತದವಸರಿ। ತತ್ರ ಸುದಂ ಭಗವಾ ವೇಸಾಲಿಯಂ ವಿಹರತಿ ಮಹಾವನೇ ಕೂಟಾಗಾರಸಾಲಾಯಂ। ತೇನ ಖೋ ಪನ ಸಮಯೇನ ಮನುಸ್ಸಾ ಸಕ್ಕಚ್ಚಂ ನವಕಮ್ಮಂ ಕರೋನ್ತಿ। ಯೇಪಿ ಭಿಕ್ಖೂ ನವಕಮ್ಮಂ ಅಧಿಟ್ಠೇನ್ತಿ ತೇಪಿ ಸಕ್ಕಚ್ಚಂ ಉಪಟ್ಠೇನ್ತಿ ಚೀವರಪಿಣ್ಡಪಾತಸೇನಾಸನಗಿಲಾನಪ್ಪಚ್ಚಯಭೇಸಜ್ಜಪರಿಕ್ಖಾರೇನ। ಅಥ ಖೋ ಅಞ್ಞತರಸ್ಸ ದಲಿದ್ದಸ್ಸ ತುನ್ನವಾಯಸ್ಸ ಏತದಹೋಸಿ ನ ಖೋ ಇದಂ ಓರಕಂ ಭವಿಸ್ಸತಿ। ಯಥಯಿಮೇ ಮನುಸ್ಸಾ ಸಕ್ಕಚ್ಚಂ ನವಕಮ್ಮಂ ಕರೋನ್ತಿ। ಯಂನೂನಾಹಮ್ಪಿ ನವಕಮ್ಮಂ ಕರೇಯ್ಯನ್ತಿ। ಅಥ ಖೋ ಸೋ ದಲಿದ್ದೋ ತುನ್ನವಾಯೋ ಸಾಮಂ ಚಿಕ್ಖಲ್ಲಂ ಮದ್ದಿತ್ವಾ ಇಟ್ಠಕಾಯೋ ಚಿನಿತ್ವಾ ಕುಟ್ಟಂ ಉಟ್ಠಾಪೇಸಿ। ತೇನ ಅಕುಸಲಕೇನ ಚಿತಾ ವಙ್ಕಾ ಭಿತ್ತಿ ಪರಿಪತಿ। ದುತಿಯಮ್ಪಿ ಖೋ…ಪೇ॰… ತತಿಯಮ್ಪಿ ಖೋ ಸೋ ದಲಿದ್ದೋ ತುನ್ನವಾಯೋ ಸಾಮಂ ಚಿಕ್ಖಲ್ಲಂ ಮದ್ದಿತ್ವಾ ಇಟ್ಠಕಾಯೋ ಚಿನಿತ್ವಾ ಕುಟ್ಟಂ ಉಟ್ಠಾಪೇಸಿ। ತೇನ ಅಕುಸಲಕೇನ ಚಿತಾ ವಙ್ಕಾ ಭಿತ್ತಿ ಪರಿಪತಿ। ಅಥ ಖೋ ಸೋ ದಲಿದ್ದೋ ತುನ್ನವಾಯೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಯೇ ಇಮೇಸಂ ಸಮಣಾನಂ ಸಕ್ಯಪುತ್ತಿಯಾನಂ ದೇನ್ತಿ ಚೀವರಪಿಣ್ಡಪಾತಸೇನಾಸನಗಿಲಾನಪ್ಪಚ್ಚಯಭೇಸಜ್ಜಪರಿಕ್ಖಾರಂ। ತೇ ಇಮೇ ಓವದನ್ತಿ ಅನುಸಾಸನ್ತಿ। ತೇಸಞ್ಚ ನವಕಮ್ಮಂ ಅಧಿಟ್ಠೇನ್ತಿ। ಅಹಂ ಪನಮ್ಹಿ ದಲಿದ್ದೋ। ನ ಮಂ ಕೋಚಿ ಓವದತಿ ವಾ ಅನುಸಾಸತಿ ವಾ ನವಕಮ್ಮಂ ವಾ ಅಧಿಟ್ಠೇತೀತಿ। ಅಸ್ಸೋಸುಂ ಖೋ ಭಿಕ್ಖೂ ತಸ್ಸ ದಲಿದ್ದಸ್ಸ ತುನ್ನವಾಯಸ್ಸ ಉಜ್ಝಾಯನ್ತಸ್ಸ ಖಿಯ್ಯನ್ತಸ್ಸ ವಿಪಾಚೇನ್ತಸ್ಸ। ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ನವಕಮ್ಮಂ ದಾತುಂ। ನವಕಮ್ಮಿಕೋ। ಭಿಕ್ಖವೇ। ಭಿಕ್ಖು ಉಸ್ಸುಕ್ಕಂ ಆಪಜ್ಜಿಸ್ಸತಿ ಕಿನ್ತಿ ನು ಖೋ ವಿಹಾರೋ ಖಿಪ್ಪಂ ಪರಿಯೋಸಾನಂ ಗಚ್ಛೇಯ್ಯಾತಿ। ಖಣ್ಡಂ ಫುಲ್ಲಂ ಪಟಿಸಙ್ಖರಿಸ್ಸತಿ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಂ। ಪಠಮಂ ಭಿಕ್ಖು ಯಾಚಿತಬ್ಬೋ। ಯಾಚಿತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <೩೦೯>, <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಸ್ಸ ಗಹಪತಿನೋ ವಿಹಾರಂ ಇತ್ಥನ್ನಾಮಸ್ಸ ಭಿಕ್ಖುನೋ ನವಕಮ್ಮಂ ದದೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಸ್ಸ ಗಹಪತಿನೋ ವಿಹಾರಂ ಇತ್ಥನ್ನಾಮಸ್ಸ ಭಿಕ್ಖುನೋ ನವಕಮ್ಮಂ ದೇತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ಗಹಪತಿನೋ ವಿಹಾರಂ ಇತ್ಥನ್ನಾಮಸ್ಸ ಭಿಕ್ಖುನೋ ನವಕಮ್ಮಸ್ಸ ದಾನಂ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ದಿನ್ನೋ ಸಙ್ಘೇನ ಇತ್ಥನ್ನಾಮಸ್ಸ ಗಹಪತಿನೋ ವಿಹಾರೋ ಇತ್ಥನ್ನಾಮಸ್ಸ ಭಿಕ್ಖುನೋ ನವಕಮ್ಮಂ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
  text <ಅಗ್ಗಾಸನಾದಿಅನುಜಾನನಂ>
    text <೩೧೦>, <ಅಥ ಖೋ ಭಗವಾ ವೇಸಾಲಿಯಂ ಯಥಾಭಿರನ್ತಂ ವಿಹರಿತ್ವಾ ಯೇನ ಸಾವತ್ಥಿ ತೇನ ಚಾರಿಕಂ ಪಕ್ಕಾಮಿ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾನಂ ಭಿಕ್ಖೂನಂ ಅನ್ತೇವಾಸಿಕಾ ಭಿಕ್ಖೂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಪುರತೋ ಪುರತೋ ಗನ್ತ್ವಾ ವಿಹಾರೇ ಪರಿಗ್ಗಣ್ಹನ್ತಿ। ಸೇಯ್ಯಾಯೋ ಪರಿಗ್ಗಣ್ಹನ್ತಿ ಇದಂ ಅಮ್ಹಾಕಂ ಉಪಜ್ಝಾಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಆಚರಿಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಭವಿಸ್ಸತೀತಿ।>
    text <ಅಥ ಖೋ ಆಯಸ್ಮಾ ಸಾರಿಪುತ್ತೋ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಪಿಟ್ಠಿತೋ ಪಿಟ್ಠಿತೋ ಗನ್ತ್ವಾ ವಿಹಾರೇಸು ಪರಿಗ್ಗಹಿತೇಸು। ಸೇಯ್ಯಾಸು ಪರಿಗ್ಗಹಿತಾಸು। ಸೇಯ್ಯಂ ಅಲಭಮಾನೋ ಅಞ್ಞತರಸ್ಮಿಂ ರುಕ್ಖಮೂಲೇ ನಿಸೀದಿ। ಅಥ ಖೋ ಭಗವಾ ರತ್ತಿಯಾ ಪಚ್ಚೂಸಸಮಯಂ ಪಚ್ಚುಟ್ಠಾಯ ಉಕ್ಕಾಸಿ। ಆಯಸ್ಮಾಪಿ ಸಾರಿಪುತ್ತೋ ಉಕ್ಕಾಸಿ। ಕೋ ಏತ್ಥಾತಿ॥ ಅಹಂ। ಭಗವಾ। ಸಾರಿಪುತ್ತೋತಿ। ಕಿಸ್ಸ ತ್ವಂ। ಸಾರಿಪುತ್ತಂ। ಇಧ ನಿಸಿನ್ನೋತಿ॥ ಅಥ ಖೋ ಆಯಸ್ಮಾ ಸಾರಿಪುತ್ತೋ ಭಗವತೋ ಏತಮತ್ಥಂ ಆರೋಚೇಸಿ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಭಿಕ್ಖುಸಙ್ಘಂ ಸನ್ನಿಪಾತಾಪೇತ್ವಾ ಭಿಕ್ಖೂ ಪಟಿಪುಚ್ಛಿ ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾನಂ ಭಿಕ್ಖೂನಂ ಅನ್ತೇವಾಸಿಕಾ ಭಿಕ್ಖೂ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಪುರತೋ ಪುರತೋ ಗನ್ತ್ವಾ ವಿಹಾರೇ ಪರಿಗ್ಗಣ್ಹನ್ತಿ। ಸೇಯ್ಯಾಯೋ ಪರಿಗ್ಗಣ್ಹನ್ತಿ ಇದಂ ಅಮ್ಹಾಕಂ ಉಪಜ್ಝಾಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಆಚರಿಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಭವಿಸ್ಸತೀತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ ತೇ। ಭಿಕ್ಖವೇ। ಮೋಘಪುರಿಸಾ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಪುರತೋ ಪುರತೋ ಗನ್ತ್ವಾ ವಿಹಾರೇ ಪರಿಗ್ಗಹೇಸ್ಸನ್ತಿ। ಸೇಯ್ಯಾಯೋ ಪರಿಗ್ಗಹೇಸ್ಸನ್ತಿ ಇದಂ ಅಮ್ಹಾಕಂ ಉಪಜ್ಝಾಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಆಚರಿಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಭವಿಸ್ಸತೀತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಕೋ। ಭಿಕ್ಖವೇ। ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ॥>
    text <ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಖತ್ತಿಯಕುಲಾ ಪಬ್ಬಜಿತೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಬ್ರಾಹ್ಮಣಕುಲಾ ಪಬ್ಬಜಿತೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಗಹಪತಿಕುಲಾ ಪಬ್ಬಜಿತೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಸುತ್ತನ್ತಿಕೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ವಿನಯಧರೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಧಮ್ಮಕಥಿಕೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಪಠಮಸ್ಸ ಝಾನಸ್ಸ ಲಾಭೀ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ದುತಿಯಸ್ಸ ಝಾನಸ್ಸ ಲಾಭೀ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ತತಿಯಸ್ಸ ಝಾನಸ್ಸ ಲಾಭೀ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಚತುತ್ಥಸ್ಸ ಝಾನಸ್ಸ ಲಾಭೀ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಸೋತಾಪನ್ನೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಸಕದಾಗಾಮೀ…ಪೇ॰… ಯೋ। ಭಗವಾ। ಅನಾಗಾಮೀ…ಪೇ॰… ಯೋ। ಭಗವಾ। ಅರಹಾ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ತೇವಿಜ್ಜೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ। ಏಕಚ್ಚೇ ಭಿಕ್ಖೂ ಏವಮಾಹಂಸು ಯೋ। ಭಗವಾ। ಛಳಭಿಞ್ಞೋ ಸೋ ಅರಹತಿ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡನ್ತಿ।>
    text <೩೧೧>, <ಅಥ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಭೂತಪುಬ್ಬಂ। ಭಿಕ್ಖವೇ। ಹಿಮವನ್ತಪದೇಸೇ ಮಹಾನಿಗ್ರೋಧೋ ಅಹೋಸಿ। ತಂ ತಯೋ ಸಹಾಯಾ ಉಪನಿಸ್ಸಾಯ ವಿಹರಿಂಸು ತಿತ್ತಿರೋ ಚ। ಮಕ್ಕಟೋ ಚ। ಹತ್ಥಿನಾಗೋ ಚ। ತೇ ಅಞ್ಞಮಞ್ಞಂ ಅಗಾರವಾ ಅಪ್ಪತಿಸ್ಸಾ ಅಸಭಾಗವುತ್ತಿಕಾ ವಿಹರನ್ತಿ। ಅಥ ಖೋ। ಭಿಕ್ಖವೇ। ತೇಸಂ ಸಹಾಯಾನಂ ಏತದಹೋಸಿ ಅಹೋ ನೂನ ಮಯಂ ಜಾನೇಯ್ಯಾಮ ಯಂ ಅಮ್ಹಾಕಂ ಜಾತಿಯಾ ಮಹನ್ತತರಂ ತಂ ಮಯಂ ಸಕ್ಕರೇಯ್ಯಾಮ ಗರುಂ ಕರೇಯ್ಯಾಮ ಮಾನೇಯ್ಯಾಮ ಪೂಜೇಯ್ಯಾಮ। ತಸ್ಸ ಚ ಮಯಂ ಓವಾದೇ ತಿಟ್ಠೇಯ್ಯಾಮಾತಿ।>
    text <ಅಥ ಖೋ। ಭಿಕ್ಖವೇ। ತಿತ್ತಿರೋ ಚ ಮಕ್ಕಟೋ ಚ ಹತ್ಥಿನಾಗಂ ಪುಚ್ಛಿಂಸು ತ್ವಂ। ಸಮ್ಮ। ಕಿಂ ಪೋರಾಣಂ ಸರಸೀತಿ॥ ಯದಾಹಂ। ಸಮ್ಮಾ। ಪೋತೋ ಹೋಮಿ। ಇಮಂ ನಿಗ್ರೋಧಂ ಅನ್ತರಾ ಸತ್ಥೀನಂ ಕರಿತ್ವಾ ಅತಿಕ್ಕಮಾಮಿ। ಅಗ್ಗಙ್ಕುರಕಂ ಮೇ ಉದರಂ ಛುಪತಿ। ಇಮಾಹಂ। ಸಮ್ಮಾ। ಪೋರಾಣಂ ಸರಾಮೀತಿ।>
    text <ಅಥ ಖೋ। ಭಿಕ್ಖವೇ। ತಿತ್ತಿರೋ ಚ ಹತ್ಥಿನಾಗೋ ಚ ಮಕ್ಕಟಂ ಪುಚ್ಛಿಂಸು ತ್ವಂ। ಸಮ್ಮ। ಕಿಂ ಪೋರಾಣಂ ಸರಸೀತಿ॥ ಯದಾಹಂ। ಸಮ್ಮಾ। ಛಾಪೋ ಹೋಮಿ। ಛಮಾಯಂ ನಿಸೀದಿತ್ವಾ ಇಮಸ್ಸ ನಿಗ್ರೋಧಸ್ಸ ಅಗ್ಗಙ್ಕುರಕಂ ಖಾದಾಮಿ। ಇಮಾಹಂ। ಸಮ್ಮಾ। ಪೋರಾಣಂ ಸರಾಮೀತಿ।>
    text <ಅಥ ಖೋ। ಭಿಕ್ಖವೇ। ಮಕ್ಕಟೋ ಚ ಹತ್ಥಿನಾಗೋ ಚ ತಿತ್ತಿರಂ ಪುಚ್ಛಿಂಸು ತ್ವಂ। ಸಮ್ಮ। ಕಿಂ ಪೋರಾಣಂ ಸರಸೀತಿ॥ ಅಮುಕಸ್ಮಿಂ। ಸಮ್ಮಾ। ಓಕಾಸೇ ಮಹಾನಿಗ್ರೋಧೋ ಅಹೋಸಿ। ತತೋ ಅಹಂ ಫಲಂ ಭಕ್ಖಿತ್ವಾ ಇಮಸ್ಮಿಂ ಓಕಾಸೇ ವಚ್ಚಂ ಅಕಾಸಿಂ। ತಸ್ಸಾಯಂ ನಿಗ್ರೋಧೋ ಜಾತೋ। ತದಾಹಂ। ಸಮ್ಮಾ। ಜಾತಿಯಾ ಮಹನ್ತತರೋತಿ।>
    text <ಅಥ ಖೋ। ಭಿಕ್ಖವೇ। ಮಕ್ಕಟೋ ಚ ಹತ್ಥಿನಾಗೋ ಚ ತಿತ್ತಿರಂ ಏತದವೋಚುಂ ತ್ವಂ। ಸಮ್ಮ। ಅಮ್ಹಾಕಂ ಜಾತಿಯಾ ಮಹನ್ತತರೋ। ತಂ ಮಯಂ ಸಕ್ಕರಿಸ್ಸಾಮ ಗರುಂ ಕರಿಸ್ಸಾಮ ಮಾನೇಸ್ಸಾಮ ಪೂಜೇಸ್ಸಾಮ। ತುಯ್ಹಞ್ಚ ಮಯಂ ಓವಾದೇ ಪತಿಟ್ಠಿಸ್ಸಾಮಾತಿ। ಅಥ ಖೋ। ಭಿಕ್ಖವೇ। ತಿತ್ತಿರೋ ಮಕ್ಕಟಞ್ಚ ಹತ್ಥಿನಾಗಞ್ಚ ಪಞ್ಚಸು ಸೀಲೇಸು ಸಮಾದಪೇಸಿ। ಅತ್ತನಾ ಚ ಪಞ್ಚಸು ಸೀಲೇಸು ಸಮಾದಾಯ ವತ್ತತಿ। ತೇ ಅಞ್ಞಮಞ್ಞಂ ಸಗಾರವಾ ಸಪ್ಪತಿಸ್ಸಾ ಸಭಾಗವುತ್ತಿಕಾ ವಿಹರಿತ್ವಾ ಕಾಯಸ್ಸ ಭೇದಾ ಪರಂ ಮರಣಾ ಸುಗತಿಂ ಸಗ್ಗಂ ಲೋಕಂ ಉಪಪಜ್ಜಿಂಸು। ಏವಂ ಖೋ ತಂ। ಭಿಕ್ಖವೇ। ತಿತ್ತಿರಿಯಂ ನಾಮ ಬ್ರಹ್ಮಚರಿಯಂ ಅಹೋಸಿ।>
    text <ತೇ ಹಿ ನಾಮ। ಭಿಕ್ಖವೇ। ತಿರಚ್ಛಾನಗತಾ ಪಾಣಾ ಅಞ್ಞಮಞ್ಞಂ ಸಗಾರವಾ ಸಪ್ಪತಿಸ್ಸಾ ಸಭಾಗವುತ್ತಿಕಾ ವಿಹರಿಸ್ಸನ್ತಿ। ಇಧ ಖೋ ತಂ। ಭಿಕ್ಖವೇ। ಸೋಭೇಥ ಯಂ ತುಮ್ಹೇ ಏವಂ ಸ್ವಾಕ್ಖಾತೇ ಧಮ್ಮವಿನಯೇ ಪಬ್ಬಜಿತಾ ಸಮಾನಾ ಅಞ್ಞಮಞ್ಞಂ ಅಗಾರವಾ ಅಪ್ಪತಿಸ್ಸಾ ಅಸಭಾಗವುತ್ತಿಕಾ ವಿಹರೇಯ್ಯಾಥ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಯಥಾವುಡ್ಢಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಅಗ್ಗಾಸನಂ। ಅಗ್ಗೋದಕಂ। ಅಗ್ಗಪಿಣ್ಡಂ। ನ ಚ। ಭಿಕ್ಖವೇ। ಸಙ್ಘಿಕಂ ಯಥಾವುಡ್ಢಂ ಪಟಿಬಾಹಿತಬ್ಬಂ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
  text <ಅವನ್ದಿಯಾದಿಪುಗ್ಗಲಾ>
    text <೩೧೨>, <ದಸಯಿಮೇ। ಭಿಕ್ಖವೇ। ಅವನ್ದಿಯಾ ಪುರೇ ಉಪಸಮ್ಪನ್ನೇನ ಪಚ್ಛಾ ಉಪಸಮ್ಪನ್ನೋ ಅವನ್ದಿಯೋ। ಅನುಪಸಮ್ಪನ್ನೋ ಅವನ್ದಿಯೋ। ನಾನಾಸಂವಾಸಕೋ ವುಡ್ಢತರೋ ಅಧಮ್ಮವಾದೀ ಅವನ್ದಿಯೋ। ಮಾತುಗಾಮೋ ಅವನ್ದಿಯೋ। ಪಣ್ಡಕೋ ಅವನ್ದಿಯೋ। ಪಾರಿವಾಸಿಕೋ ಅವನ್ದಿಯೋ। ಮೂಲಾಯಪಟಿಕಸ್ಸನಾರಹೋ ಅವನ್ದಿಯೋ। ಮಾನತ್ತಾರಹೋ ಅವನ್ದಿಯೋ। ಮಾನತ್ತಚಾರಿಕೋ ಅವನ್ದಿಯೋ। ಅಬ್ಭಾನಾರಹೋ ಅವನ್ದಿಯೋ। ಇಮೇ ಖೋ। ಭಿಕ್ಖವೇ। ದಸ ಅವನ್ದಿಯಾ।>
    text <ತಯೋಮೇ। ಭಿಕ್ಖವೇ। ವನ್ದಿಯಾ ಪಚ್ಛಾ ಉಪಸಮ್ಪನ್ನೇನ ಪುರೇ ಉಪಸಮ್ಪನ್ನೋ ವನ್ದಿಯೋ। ನಾನಾಸಂವಾಸಕೋ ವುಡ್ಢತರೋ ಧಮ್ಮವಾದೀ ವನ್ದಿಯೋ। ಸದೇವಕೇ ಭಿಕ್ಖವೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ವನ್ದಿಯೋ। ಇಮೇ ಖೋ। ಭಿಕ್ಖವೇ। ತಯೋ ವನ್ದಿಯಾತಿ।>
  text <ಆಸನಪ್ಪಟಿಬಾಹನಪಟಿಕ್ಖೇಪಂ>
    text <೩೧೩>, <ತೇನ ಖೋ ಪನ ಸಮಯೇನ ಮನುಸ್ಸಾ ಸಙ್ಘಂ ಉದ್ದಿಸ್ಸ ಮಣ್ಡಪೇ ಪಟಿಯಾದೇನ್ತಿ। ಸನ್ಥರೇ ಪಟಿಯಾದೇನ್ತಿ। ಓಕಾಸೇ ಪಟಿಯಾದೇನ್ತಿ। ಛಬ್ಬಗ್ಗಿಯಾನಂ ಭಿಕ್ಖೂನಂ ಅನ್ತೇವಾಸಿಕಾ ಭಿಕ್ಖೂ ಸಙ್ಘಿಕಞ್ಞೇವ ಭಗವತಾ ಯಥಾವುಡ್ಢಂ ಅನುಞ್ಞಾತಂ। ನೋ ಉದ್ದಿಸ್ಸಕತನ್ತಿ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಪುರತೋ ಪುರತೋ ಗನ್ತ್ವಾ ಮಣ್ಡಪೇಪಿ ಪರಿಗ್ಗಣ್ಹನ್ತಿ। ಸನ್ಥರೇಪಿ ಪರಿಗ್ಗಣ್ಹನ್ತಿ। ಓಕಾಸೇಪಿ ಪರಿಗ್ಗಣ್ಹನ್ತಿ ಇದಂ ಅಮ್ಹಾಕಂ ಉಪಜ್ಝಾಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಆಚರಿಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಭವಿಸ್ಸತೀತಿ। ಅಥ ಖೋ ಆಯಸ್ಮಾ ಸಾರಿಪುತ್ತೋ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಪಿಟ್ಠಿತೋ ಪಿಟ್ಠಿತೋ ಗನ್ತ್ವಾ ಮಣ್ಡಪೇಸು ಪರಿಗ್ಗಹಿತೇಸು। ಸನ್ಥರೇಸು ಪರಿಗ್ಗಹಿತೇಸು। ಓಕಾಸೇಸು ಪರಿಗ್ಗಹಿತೇಸು। ಓಕಾಸಂ ಅಲಭಮಾನೋ ಅಞ್ಞತರಸ್ಮಿಂ ರುಕ್ಖಮೂಲೇ ನಿಸೀದಿ। ಅಥ ಖೋ ಭಗವಾ ರತ್ತಿಯಾ ಪಚ್ಚೂಸಸಮಯಂ ಪಚ್ಚುಟ್ಠಾಯ ಉಕ್ಕಾಸಿ। ಆಯಸ್ಮಾಪಿ ಸಾರಿಪುತ್ತೋ ಉಕ್ಕಾಸಿ। ಕೋ ಏತ್ಥಾತಿ॥ ಅಹಂ। ಭಗವಾ। ಸಾರಿಪುತ್ತೋತಿ। ಕಿಸ್ಸ ತ್ವಂ। ಸಾರಿಪುತ್ತ। ಇಧ ನಿಸಿನ್ನೋತಿ॥ ಅಥ ಖೋ ಆಯಸ್ಮಾ ಸಾರಿಪುತ್ತೋ ಭಗವತೋ ಏತಮತ್ಥಂ ಆರೋಚೇಸಿ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಭಿಕ್ಖುಸಙ್ಘಂ ಸನ್ನಿಪಾತಾಪೇತ್ವಾ ಭಿಕ್ಖೂ ಪಟಿಪುಚ್ಛಿ ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾನಂ ಭಿಕ್ಖೂನಂ ಅನ್ತೇವಾಸಿಕಾ ಭಿಕ್ಖೂ ಸಙ್ಘಿಕಞ್ಞೇವ ಭಗವತಾ ಯಥಾವುಡ್ಢಂ ಅನುಞ್ಞಾತಂ। ನೋ ಉದ್ದಿಸ್ಸಕತನ್ತಿ ಬುದ್ಧಪ್ಪಮುಖಸ್ಸ ಸಙ್ಘಸ್ಸ ಪುರತೋ ಪುರತೋ ಗನ್ತ್ವಾ ಮಣ್ಡಪೇ ಪರಿಗ್ಗಣ್ಹನ್ತಿ। ಸನ್ಥರೇ ಪರಿಗ್ಗಣ್ಹನ್ತಿ। ಓಕಾಸೇ ಪರಿಗ್ಗಣ್ಹನ್ತಿ ಇದಂ ಅಮ್ಹಾಕಂ ಉಪಜ್ಝಾಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಆಚರಿಯಾನಂ ಭವಿಸ್ಸತಿ। ಇದಂ ಅಮ್ಹಾಕಂ ಭವಿಸ್ಸತೀತಿ॥ ಸಚ್ಚಂ ಭಗವಾತಿ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಉದ್ದಿಸ್ಸಕತಮ್ಪಿ ಯಥಾವುಡ್ಢಂ ಪಟಿಬಾಹೇತಬ್ಬಂ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
  text <ಗಿಹಿವಿಕತಅನುಜಾನನಂ>
    text <೩೧೪>, <ತೇನ ಖೋ ಪನ ಸಮಯೇನ ಮನುಸ್ಸಾ ಭತ್ತಗ್ಗೇ ಅನ್ತರಘರೇ ಉಚ್ಚಾಸಯನಮಹಾಸಯನಾನಿ ಪಞ್ಞಪೇನ್ತಿ। ಸೇಯ್ಯಥಿದಂ ಆಸನ್ದಿಂ। ಪಲ್ಲಙ್ಕಂ। ಗೋನಕಂ। ಚಿತ್ತಕಂ। ಪಟಿಕಂ। ಪಟಲಿಕಂ। ತೂಲಿಕಂ। ವಿಕತಿಕಂ। ಉದ್ದಲೋಮಿಂ। ಏಕನ್ತಲೋಮಿಂ। ಕಟ್ಟಿಸ್ಸಂ। ಕೋಸೇಯ್ಯಂ। ಕುತ್ತಕಂ। ಹತ್ಥತ್ಥರಂ। ಅಸ್ಸತ್ಥರಂ। ರಥತ್ಥರಂ। ಅಜಿನಪವೇಣಿಂ। ಕದಲಿಮಿಗಪವರಪಚ್ಚತ್ಥರಣಂ। ಸಉತ್ತರಚ್ಛದಂ। ಉಭತೋಲೋಹಿತಕೂಪಧಾನಂ। ಭಿಕ್ಖೂ ಕುಕ್ಕುಚ್ಚಾಯನ್ತಾ ನಾಭಿನಿಸೀದನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಠಪೇತ್ವಾ ತೀಣಿ ಆಸನ್ದಿಂ। ಪಲ್ಲಙ್ಕಂ। ತೂಲಿಕಂ ಗಿಹಿವಿಕತಂ ಅಭಿನಿಸೀದಿತುಂ। ನತ್ವೇವ ಅಭಿನಿಪಜ್ಜಿತುನ್ತಿ।>
    text <ತೇನ ಖೋ ಪನ ಸಮಯೇನ ಮನುಸ್ಸಾ ಭತ್ತಗ್ಗೇ ಅನ್ತರಘರೇ ತೂಲೋನದ್ಧಂ ಮಞ್ಚಮ್ಪಿ ಪೀಠಮ್ಪಿ ಪಞ್ಞಪೇನ್ತಿ। ಭಿಕ್ಖೂ ಕುಕ್ಕುಚ್ಚಾಯನ್ತಾ ನಾಭಿನಿಸೀದನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಗಿಹಿವಿಕತಂ ಅಭಿನಿಸೀದಿತುಂ। ನತ್ವೇವ ಅಭಿನಿಪಜ್ಜಿತುನ್ತಿ।>
  text <ಜೇತವನವಿಹಾರಾನುಮೋದನಾ>
    text <೩೧೫>, <ಅಥ ಖೋ ಭಗವಾ ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ಸಾವತ್ಥಿ ತದವಸರಿ। ತತ್ರ ಸುದಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಅನಾಥಪಿಣ್ಡಿಕೋ ಗಹಪತಿ ಭಗವನ್ತಂ ಏತದವೋಚ ಅಧಿವಾಸೇತು ಮೇ। ಭನ್ತೇ। ಭಗವಾ ಸ್ವಾತನಾಯ ಭತ್ತಂ ಸದ್ಧಿಂ ಭಿಕ್ಖುಸಙ್ಘೇನಾತಿ। ಅಧಿವಾಸೇಸಿ ಭಗವಾ ತುಣ್ಹೀಭಾವೇನ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಭಗವತೋ ಅಧಿವಾಸನಂ ವಿದಿತ್ವಾ ಉಟ್ಠಾಯಾಸನಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ತಸ್ಸಾ ರತ್ತಿಯಾ ಅಚ್ಚಯೇನ ಪಣೀತಂ ಖಾದನೀಯಂ ಭೋಜನೀಯಂ ಪಟಿಯಾದಾಪೇತ್ವಾ ಭಗವತೋ ಕಾಲಂ ಆರೋಚಾಪೇಸಿ ಕಾಲೋ। ಭನ್ತೇ। ನಿಟ್ಠಿತಂ ಭತ್ತನ್ತಿ। ಅಥ ಖೋ ಭಗವಾ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಯೇನ ಅನಾಥಪಿಣ್ಡಿಕಸ್ಸ ಗಹಪತಿಸ್ಸ ನಿವೇಸನಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಪಞ್ಞತ್ತೇ ಆಸನೇ ನಿಸೀದಿ ಸದ್ಧಿಂ ಭಿಕ್ಖುಸಙ್ಘೇನ। ಅಥ ಖೋ ಅನಾಥಪಿಣ್ಡಿಕೋ ಗಹಪತಿ ಬುದ್ಧಪ್ಪಮುಖಂ ಭಿಕ್ಖುಸಙ್ಘಂ ಪಣೀತೇನ ಖಾದನೀಯೇನ ಭೋಜನೀಯೇನ ಸಹತ್ಥಾ ಸನ್ತಪ್ಪೇತ್ವಾ ಸಮ್ಪವಾರೇತ್ವಾ। ಭಗವನ್ತಂ ಭುತ್ತಾವಿಂ ಓನೀತಪತ್ತಪಾಣಿಂ। ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಅನಾಥಪಿಣ್ಡಿಕೋ ಗಹಪತಿ ಭಗವನ್ತಂ ಏತದವೋಚ ಕಥಾಹಂ। ಭನ್ತೇ। ಜೇತವನೇ ಪಟಿಪಜ್ಜಾಮೀತಿ॥ ತೇನ ಹಿ ತ್ವಂ। ಗಹಪತಿ। ಜೇತವನಂ ಆಗತಾನಾಗತಸ್ಸ ಚಾತುದ್ದಿಸಸ್ಸ ಸಙ್ಘಸ್ಸ ಪತಿಟ್ಠಪೇಹೀತಿ। ಏವಂ ಭನ್ತೇತಿ ಖೋ ಅನಾಥಪಿಣ್ಡಿಕೋ ಗಹಪತಿ ಭಗವತೋ ಪಟಿಸ್ಸುತ್ವಾ ಜೇತವನಂ ಆಗತಾನಾಗತಸ್ಸ ಚಾತುದ್ದಿಸಸ್ಸ ಸಙ್ಘಸ್ಸ ಪತಿಟ್ಠಾಪೇಸಿ।>
    text <ಅಥ ಖೋ ಭಗವಾ ಅನಾಥಪಿಣ್ಡಿಕಂ ಗಹಪತಿಂ ಇಮಾಹಿ ಗಾಥಾಹಿ ಅನುಮೋದಿ>
    text <ಅಥ ಖೋ ಭಗವಾ ಅನಾಥಪಿಣ್ಡಿಕಂ ಗಹಪತಿಂ ಇಮಾಹಿ ಗಾಥಾಹಿ ಅನುಮೋದಿತ್ವಾ ಉಟ್ಠಾಯಾಸನಾ ಪಕ್ಕಾಮಿ।>
  text <ಆಸನಪ್ಪಟಿಬಾಹನಾದಿ>
    text <೩೧೬>, <ತೇನ ಖೋ ಪನ ಸಮಯೇನ ಅಞ್ಞತರಸ್ಸ ಆಜೀವಕಸಾವಕಸ್ಸ ಮಹಾಮತ್ತಸ್ಸ ಸಙ್ಘಭತ್ತಂ ಹೋತಿ। ಆಯಸ್ಮಾ ಉಪನನ್ದೋ ಸಕ್ಯಪುತ್ತೋ ಪಚ್ಛಾ ಆಗನ್ತ್ವಾ ವಿಪ್ಪಕತಭೋಜನಂ ಆನನ್ತರಿಕಂ ಭಿಕ್ಖುಂ ವುಟ್ಠಾಪೇಸಿ। ಭತ್ತಗ್ಗಂ ಕೋಲಾಹಲಂ ಅಹೋಸಿ। ಅಥ ಖೋ ಸೋ ಮಹಾಮತ್ತೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಸಮಣಾ ಸಕ್ಯಪುತ್ತಿಯಾ ಪಚ್ಛಾ ಆಗನ್ತ್ವಾ ವಿಪ್ಪಕತಭೋಜನಂ ಆನನ್ತರಿಕಂ ಭಿಕ್ಖುಂ ವುಟ್ಠಾಪೇಸ್ಸನ್ತಿ॥ ಭತ್ತಗ್ಗಂ ಕೋಲಾಹಲಂ ಅಹೋಸಿ। ನನು ನಾಮ ಲಬ್ಭಾ ಅಞ್ಞತ್ರಾಪಿ ನಿಸಿನ್ನೇನ ಯಾವದತ್ಥಂ ಭುಞ್ಜಿತುನ್ತಿ॥ ಅಸ್ಸೋಸುಂ ಖೋ ಭಿಕ್ಖೂ ತಸ್ಸ ಮಹಾಮತ್ತಸ್ಸ ಉಜ್ಝಾಯನ್ತಸ್ಸ ಖಿಯ್ಯನ್ತಸ್ಸ ವಿಪಾಚೇನ್ತಸ್ಸ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಆಯಸ್ಮಾ ಉಪನನ್ದೋ ಸಕ್ಯಪುತ್ತೋ ಪಚ್ಛಾ ಆಗನ್ತ್ವಾ ವಿಪ್ಪಕತಭೋಜನಂ ಆನನ್ತರಿಕಂ ಭಿಕ್ಖುಂ ವುಟ್ಠಾಪೇಸ್ಸತಿ॥ ಭತ್ತಗ್ಗಂ ಕೋಲಾಹಲಂ ಅಹೋಸೀತಿ। ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ಸಚ್ಚಂ ಕಿರ ತ್ವಂ। ಉಪನನ್ದ। ಪಚ್ಛಾ ಆಗನ್ತ್ವಾ ವಿಪ್ಪಕತಭೋಜನಂ ಆನನ್ತರಿಕಂ ಭಿಕ್ಖುಂ ವುಟ್ಠಾಪೇಸಿ। ಭತ್ತಗ್ಗಂ ಕೋಲಾಹಲಂ ಅಹೋಸೀತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ ತ್ವಂ। ಮೋಘಪುರಿಸ। ಪಚ್ಛಾ ಆಗನ್ತ್ವಾ ವಿಪ್ಪಕತಭೋಜನಂ ಆನನ್ತರಿಕಂ ಭಿಕ್ಖುಂ ವುಟ್ಠಾಪೇಸ್ಸಸಿ॥ ಭತ್ತಗ್ಗಂ ಕೋಲಾಹಲಂ ಅಹೋಸಿ। ನೇತಂ। ಮೋಘಪುರಿಸ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ವಿಪ್ಪಕತಭೋಜನೋ ಭಿಕ್ಖು ವುಟ್ಠಾಪೇತಬ್ಬೋ। ಯೋ ವುಟ್ಠಾಪೇಯ್ಯ। ಆಪತ್ತಿ ದುಕ್ಕಟಸ್ಸ। ಸಚೇ ವುಟ್ಠಾಪೇತಿ। ಪವಾರಿತೋ ಚ ಹೋತಿ। ಗಚ್ಛ ಉದಕಂ ಆಹರಾತಿ ವತ್ತಬ್ಬೋ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಸಾಧುಕಂ ಸಿತ್ಥಾನಿ ಗಿಲಿತ್ವಾ ವುಡ್ಢತರಸ್ಸ ಭಿಕ್ಖುನೋ ಆಸನಂ ದಾತಬ್ಬಂ। ನ ತ್ವೇವಾಹಂ। ಭಿಕ್ಖವೇ। ಕೇನಚಿ ಪರಿಯಾಯೇನ ವುಡ್ಢತರಸ್ಸ ಭಿಕ್ಖುನೋ ಆಸನಂ ಪಟಿಬಾಹಿತಬ್ಬನ್ತಿ ವದಾಮಿ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಗಿಲಾನೇ ಭಿಕ್ಖೂ ವುಟ್ಠಾಪೇನ್ತಿ। ಗಿಲಾನಾ ಏವಂ ವದೇನ್ತಿ ನ ಮಯಂ। ಆವುಸೋ। ಸಕ್ಕೋಮ ವುಟ್ಠಾತುಂ। ಗಿಲಾನಾಮ್ಹಾತಿ। ಮಯಂ ಆಯಸ್ಮನ್ತೇ ವುಟ್ಠಾಪೇಸ್ಸಾಮಾತಿ ಪರಿಗ್ಗಹೇತ್ವಾ ವುಟ್ಠಾಪೇತ್ವಾ ಠಿತಕೇ ಮುಞ್ಚನ್ತಿ। ಗಿಲಾನಾ ಮುಚ್ಛಿತಾ ಪಪತನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಗಿಲಾನೋ ವುಟ್ಠಾಪೇತಬ್ಬೋ। ಯೋ ವುಟ್ಠಾಪೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಗಿಲಾನಾ ಮಯಮ್ಹಾ ಅವುಟ್ಠಾಪನೀಯಾತಿ ವರಸೇಯ್ಯಾಯೋ ಪಲಿಬುದ್ಧೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಗಿಲಾನಸ್ಸ ಪತಿರೂಪಂ ಸೇಯ್ಯಂ ದಾತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಲೇಸಕಪ್ಪೇನ ಸೇನಾಸನಂ ಪಟಿಬಾಹನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಲೇಸಕಪ್ಪೇನ ಸೇನಾಸನಂ ಪಟಿಬಾಹಿತಬ್ಬಂ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಸತ್ತರಸವಗ್ಗಿಯಾ ಭಿಕ್ಖೂ ಅಞ್ಞತರಂ ಪಚ್ಚನ್ತಿಮಂ ಮಹಾವಿಹಾರಂ ಪಟಿಸಙ್ಖರೋನ್ತಿ ಇಧ ಮಯಂ ವಸ್ಸಂ ವಸಿಸ್ಸಾಮಾತಿ। ಅದ್ದಸಂಸು ಖೋ ಛಬ್ಬಗ್ಗಿಯಾ ಭಿಕ್ಖೂ ಸತ್ತರಸವಗ್ಗಿಯೇ ಭಿಕ್ಖೂ ವಿಹಾರಂ ಪಟಿಸಙ್ಖರೋನ್ತೇ। ದಿಸ್ವಾನ ಏವಮಾಹಂಸು ಇಮೇ। ಆವುಸೋ। ಸತ್ತರಸವಗ್ಗಿಯಾ ಭಿಕ್ಖೂ ವಿಹಾರಂ ಪಟಿಸಙ್ಖರೋನ್ತಿ। ಹನ್ದ ನೇ ವುಟ್ಠಾಪೇಸ್ಸಾಮಾತಿ। ಏಕಚ್ಚೇ ಏವಮಾಹಂಸು ಆಗಮೇಥಾವುಸೋ। ಯಾವ ಪಟಿಸಙ್ಖರೋನ್ತಿ। ಪಟಿಸಙ್ಖತೇ ವುಟ್ಠಾಪೇಸ್ಸಾಮಾತಿ। ಅಥ ಖೋ ಛಬ್ಬಗ್ಗಿಯಾ ಭಿಕ್ಖೂ ಸತ್ತರಸವಗ್ಗಿಯೇ ಭಿಕ್ಖೂ ಏತದವೋಚುಂ ಉಟ್ಠೇಥಾವುಸೋ। ಅಮ್ಹಾಕಂ ವಿಹಾರೋ ಪಾಪುಣಾತೀತಿ। ನನು। ಆವುಸೋ। ಪಟಿಕಚ್ಚೇವ ಆಚಿಕ್ಖಿತಬ್ಬಂ॥ ಮಯಞ್ಚಞ್ಞಂ ಪಟಿಸಙ್ಖರೇಯ್ಯಾಮಾತಿ। ನನು। ಆವುಸೋ। ಸಙ್ಘಿಕೋ ವಿಹಾರೋತಿ॥ ಆಮಾವುಸೋ। ಸಙ್ಘಿಕೋ ವಿಹಾರೋತಿ। ಉಟ್ಠೇಥಾವುಸೋ। ಅಮ್ಹಾಕಂ ವಿಹಾರೋ ಪಾಪುಣಾತೀತಿ। ಮಹಲ್ಲಕೋ। ಆವುಸೋ। ವಿಹಾರೋ। ತುಮ್ಹೇಪಿ ವಸಥ। ಮಯಮ್ಪಿ ವಸಿಸ್ಸಾಮಾತಿ। ಉಟ್ಠೇಥಾವುಸೋ। ಅಮ್ಹಾಕಂ ವಿಹಾರೋ ಪಾಪುಣಾತೀತಿ ಕುಪಿತಾ ಅನತ್ತಮನಾ ಗೀವಾಯಂ ಗಹೇತ್ವಾ ನಿಕ್ಕಡ್ಢನ್ತಿ। ತೇ ನಿಕ್ಕಡ್ಢಿಯಮಾನಾ ರೋದನ್ತಿ। ಭಿಕ್ಖೂ ಏವಮಾಹಂಸು ಕಿಸ್ಸ ತುಮ್ಹೇ। ಆವುಸೋ। ರೋದಥಾತಿ॥ ಇಮೇ। ಆವುಸೋ। ಛಬ್ಬಗ್ಗಿಯಾ ಭಿಕ್ಖೂ ಕುಪಿತಾ ಅನತ್ತಮನಾ ಅಮ್ಹೇ ಸಙ್ಘಿಕಾ ವಿಹಾರಾ ನಿಕ್ಕಡ್ಢನ್ತೀತಿ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖೂ ಕುಪಿತಾ ಅನತ್ತಮನಾ ಭಿಕ್ಖೂ ಸಙ್ಘಿಕಾ ವಿಹಾರಾ ನಿಕ್ಕಡ್ಢಿಸ್ಸನ್ತೀತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಸಚ್ಚಂ ಕಿರ। ತುಮ್ಹೇ ಭಿಕ್ಖವೇ। ಕುಪಿತಾ ಅನತ್ತಮನಾ ಸಙ್ಘಿಕಾ ವಿಹಾರಾ ಭಿಕ್ಖೂ ನಿಕ್ಕಡ್ಢಥಾತಿ॥ ಸಚ್ಚಂ ಭಗವಾತಿ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಕುಪಿತೇನ ಅನತ್ತಮನೇನ ಭಿಕ್ಖು ಸಙ್ಘಿಕಾ ವಿಹಾರಾ ನಿಕ್ಕಡ್ಢಿತಬ್ಬೋ। ಯೋ ನಿಕ್ಕಡ್ಢೇಯ್ಯ। ಯಥಾಧಮ್ಮೋ ಕಾರೇತಬ್ಬೋ। ಅನುಜಾನಾಮಿ। ಭಿಕ್ಖವೇ। ಸೇನಾಸನಂ ಗಾಹೇತುನ್ತಿ।>
  text <ಸೇನಾಸನಗ್ಗಾಹಾಪಕಸಮ್ಮುತಿ>
    text <೩೧೭>, <ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಸೇನಾಸನಂ ಗಾಹೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ …ಪೇ॰… ಅನುಜಾನಾಮಿ। ಭಿಕ್ಖವೇ। ಪಞ್ಚಹಙ್ಗೇಹಿ ಸಮನ್ನಾಗತಂ ಭಿಕ್ಖುಂ ಸೇನಾಸನಗ್ಗಾಹಾಪಕಂ ಸಮ್ಮನ್ನಿತುಂ ಯೋ ನ ಛನ್ದಾಗತಿಂ ಗಚ್ಛೇಯ್ಯ। ನ ದೋಸಾಗತಿಂ ಗಚ್ಛೇಯ್ಯ। ನ ಮೋಹಾಗತಿಂ ಗಚ್ಛೇಯ್ಯ। ನ ಭಯಾಗತಿಂ ಗಚ್ಛೇಯ್ಯ। ಗಹಿತಾಗಹಿತಞ್ಚ ಜಾನೇಯ್ಯ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬೋ>
    text <ಪಠಮಂ ಭಿಕ್ಖು ಯಾಚಿತಬ್ಬೋ। ಯಾಚಿತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಸೇನಾಸನಗ್ಗಾಹಾಪಕಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಸೇನಾಸನಗ್ಗಾಹಾಪಕಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ಭಿಕ್ಖುನೋ ಸೇನಾಸನಗ್ಗಾಹಾಪಕಸ್ಸ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಸಮ್ಮತೋ ಸಙ್ಘೇನ ಇತ್ಥನ್ನಾಮೋ ಭಿಕ್ಖು ಸೇನಾಸನಗ್ಗಾಹಾಪಕೋ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <೩೧೮>, <ಅಥ ಖೋ ಸೇನಾಸನಗ್ಗಾಹಾಪಕಾನಂ ಭಿಕ್ಖೂನಂ ಏತದಹೋಸಿ ಕಥಂ ನು ಖೋ ಸೇನಾಸನಂ ಗಾಹೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಠಮಂ ಭಿಕ್ಖೂ ಗಣೇತುಂ। ಭಿಕ್ಖೂ ಗಣೇತ್ವಾ ಸೇಯ್ಯಾ ಗಣೇತುಂ। ಸೇಯ್ಯಾ ಗಣೇತ್ವಾ ಸೇಯ್ಯಗ್ಗೇನ ಗಾಹೇತುನ್ತಿ। ಸೇಯ್ಯಗ್ಗೇನ ಗಾಹೇನ್ತಾ ಸೇಯ್ಯಾ ಉಸ್ಸಾರಯಿಂಸು…ಪೇ॰… ಅನುಜಾನಾಮಿ। ಭಿಕ್ಖವೇ। ವಿಹಾರಗ್ಗೇನ ಗಾಹೇತುನ್ತಿ। ವಿಹಾರಗ್ಗೇನ ಗಾಹೇನ್ತಾ ವಿಹಾರಾ ಉಸ್ಸಾರಯಿಂಸು…ಪೇ॰… ಅನುಜಾನಾಮಿ। ಭಿಕ್ಖವೇ। ಪರಿವೇಣಗ್ಗೇನ ಗಾಹೇತುನ್ತಿ। ಪರಿವೇಣಗ್ಗೇನ ಗಾಹೇನ್ತಾ ಪರಿವೇಣಾ ಉಸ್ಸಾರಯಿಂಸು…ಪೇ॰… ಅನುಜಾನಾಮಿ। ಭಿಕ್ಖವೇ। ಅನುಭಾಗಮ್ಪಿ ದಾತುಂ। ಗಹಿತೇ ಅನುಭಾಗೇ ಅಞ್ಞೋ ಭಿಕ್ಖು ಆಗಚ್ಛತಿ। ನ ಅಕಾಮಾ ದಾತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ನಿಸ್ಸೀಮೇ ಠಿತಸ್ಸ ಸೇನಾಸನಂ ಗಾಹೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ನಿಸ್ಸೀಮೇ ಠಿತಸ್ಸ ಸೇನಾಸನಂ ಗಾಹೇತಬ್ಬಂ। ಯೋ ಗಾಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಸೇನಾಸನಂ ಗಹೇತ್ವಾ ಸಬ್ಬಕಾಲಂ ಪಟಿಬಾಹನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸೇನಾಸನಂ ಗಹೇತ್ವಾ ಸಬ್ಬಕಾಲಂ ಪಟಿಬಾಹೇತಬ್ಬಂ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ವಸ್ಸಾನಂ ತೇಮಾಸಂ ಪಟಿಬಾಹಿತುಂ। ಉತುಕಾಲಂ ಪನ ನ ಪಟಿಬಾಹಿತುನ್ತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕತಿ ನು ಖೋ ಸೇನಾಸನಗ್ಗಾಹಾತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ತಯೋ ಮೇ। ಭಿಕ್ಖವೇ। ಸೇನಾಸನಗ್ಗಾಹಾ ಪುರಿಮಕೋ। ಪಚ್ಛಿಮಕೋ। ಅನ್ತರಾಮುತ್ತಕೋ। ಅಪರಜ್ಜುಗತಾಯ ಆಸಾಳ್ಹಿಯಾ ಪುರಿಮಕೋ ಗಾಹೇತಬ್ಬೋ। ಮಾಸಗತಾಯ ಆಸಾಳ್ಹಿಯಾ ಪಚ್ಛಿಮಕೋ ಗಾಹೇತಬ್ಬೋ। ಅಪರಜ್ಜುಗತಾಯ ಪವಾರಣಾಯ ಆಯತಿಂ ವಸ್ಸಾವಾಸತ್ಥಾಯ ಅನ್ತರಾಮುತ್ತಕೋ ಗಾಹೇತಬ್ಬೋ। ಇಮೇ ಖೋ। ಭಿಕ್ಖವೇ। ತಯೋ ಸೇನಾಸನಗ್ಗಾಹಾತಿ।>
    stand <ದುತಿಯಭಾಣವಾರೋ ನಿಟ್ಠಿತೋ।>
  text <೩॥ ತತಿಯಭಾಣವಾರೋ>
    text <೩೧೯>, <ತೇನ ಖೋ ಪನ ಸಮಯೇನ ಆಯಸ್ಮಾ ಉಪನನ್ದೋ ಸಕ್ಯಪುತ್ತೋ ಸಾವತ್ಥಿಯಂ ಸೇನಾಸನಂ ಗಹೇತ್ವಾ ಅಞ್ಞತರಂ ಗಾಮಕಾವಾಸಂ ಅಗಮಾಸಿ। ತತ್ಥಪಿ ಸೇನಾಸನಂ ಅಗ್ಗಹೇಸಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಅಯಂ। ಆವುಸೋ। ಆಯಸ್ಮಾ ಉಪನನ್ದೋ ಸಕ್ಯಪುತ್ತೋ ಭಣ್ಡನಕಾರಕೋ ಕಲಹಕಾರಕೋ ವಿವಾದಕಾರಕೋ ಭಸ್ಸಕಾರಕೋ ಸಙ್ಘೇ ಅಧಿಕರಣಕಾರಕೋ। ಸಚಾಯಂ ಇಧ ವಸ್ಸಂ ವಸಿಸ್ಸತಿ। ಸಬ್ಬೇವ ಮಯಂ ನ ಫಾಸು ಭವಿಸ್ಸಾಮ। ಹನ್ದ ನಂ ಪುಚ್ಛಾಮಾತಿ। ಅಥ ಖೋ ತೇ ಭಿಕ್ಖೂ ಆಯಸ್ಮನ್ತಂ ಉಪನನ್ದಂ ಸಕ್ಯಪುತ್ತಂ ಏತದವೋಚುಂ ನನು ತಯಾ। ಆವುಸೋ ಉಪನನ್ದ। ಸಾವತ್ಥಿಯಂ ಸೇನಾಸನಂ ಗಹಿತನ್ತಿ॥ ಏವಮಾವುಸೋತಿ। ಕಿಂ ಪನ ತ್ವಂ। ಆವುಸೋ ಉಪನನ್ದ। ಏಕೋ ದ್ವೇ ಪಟಿಬಾಹಸೀತಿ॥ ಇಧದಾನಾಹಂ ಆವುಸೋ। ಮುಞ್ಚಾಮಿ। ತತ್ಥ ಗಣ್ಹಾಮೀತಿ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಆಯಸ್ಮಾ ಉಪನನ್ದೋ ಸಕ್ಯಪುತ್ತೋ ಏಕೋ ದ್ವೇ ಪಟಿಬಾಹೇಸ್ಸತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಸಚ್ಚಂ ಕಿರ ತ್ವಂ। ಉಪನನ್ದ। ಏಕೋ ದ್ವೇ ಪಟಿಬಾಹಸೀತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ ತ್ವಂ। ಮೋಘಪುರಿಸ। ಏಕೋ ದ್ವೇ ಪಟಿಬಾಹಿಸ್ಸಸಿ॥ ತತ್ಥ ತಯಾ। ಮೋಘಪುರಿಸ। ಗಹಿತಂ ಇಧ ಮುತ್ತಂ। ಇಧ ತಯಾ ಗಹಿತಂ ತತ್ರ ಮುತ್ತಂ। ಏವಂ ಖೋ ತ್ವಂ। ಮೋಘಪುರಿಸ। ಉಭಯತ್ಥ ಪರಿಬಾಹಿರೋ। ನೇತಂ। ಮೋಘಪುರಿಸ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಏಕೇನ ದ್ವೇ ಪಟಿಬಾಹೇತಬ್ಬಾ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೩೨೦>, <ತೇನ ಖೋ ಪನ ಸಮಯೇನ ಭಗವಾ ಭಿಕ್ಖೂನಂ ಅನೇಕಪರಿಯಾಯೇನ ವಿನಯಕಥಂ ಕಥೇತಿ। ವಿನಯಸ್ಸ ವಣ್ಣಂ ಭಾಸತಿ। ವಿನಯಪರಿಯತ್ತಿಯಾ ವಣ್ಣಂ ಭಾಸತಿ। ಆದಿಸ್ಸ ಆದಿಸ್ಸ ಆಯಸ್ಮತೋ ಉಪಾಲಿಸ್ಸ ವಣ್ಣಂ ಭಾಸತಿ। ಭಿಕ್ಖೂನಂ ಏತದಹೋಸಿ ಭಗವಾ ಖೋ ಅನೇಕಪರಿಯಾಯೇನ ವಿನಯಕಥಂ ಕಥೇತಿ। ವಿನಯಸ್ಸ ವಣ್ಣಂ ಭಾಸತಿ। ವಿನಯಪರಿಯತ್ತಿಯಾ ವಣ್ಣಂ ಭಾಸತಿ। ಆದಿಸ್ಸ ಆದಿಸ್ಸ ಆಯಸ್ಮತೋ ಉಪಾಲಿಸ್ಸ ವಣ್ಣಂ ಭಾಸತಿ। ಹನ್ದ ಮಯಂ। ಆವುಸೋ। ಆಯಸ್ಮತೋ ಉಪಾಲಿಸ್ಸ ಸನ್ತಿಕೇ ವಿನಯಂ ಪರಿಯಾಪುಣಾಮಾತಿ। ತೇಧ ಬಹೂ ಭಿಕ್ಖೂ ಥೇರಾ ಚ ನವಾ ಚ ಮಜ್ಝಿಮಾ ಚ ಆಯಸ್ಮತೋ ಉಪಾಲಿಸ್ಸ ಸನ್ತಿಕೇ ವಿನಯಂ ಪರಿಯಾಪುಣನ್ತಿ। ಆಯಸ್ಮಾ ಉಪಾಲಿ ಠಿತಕೋವ ಉದ್ದಿಸತಿ ಥೇರಾನಂ ಭಿಕ್ಖೂನಂ ಗಾರವೇನ। ಥೇರಾಪಿ ಭಿಕ್ಖೂ ಠಿತಕಾವ ಉದ್ದಿಸಾಪೇನ್ತಿ ಧಮ್ಮಗಾರವೇನ। ತತ್ಥ ಥೇರಾ ಚೇವ ಭಿಕ್ಖೂ ಕಿಲಮನ್ತಿ। ಆಯಸ್ಮಾ ಚ ಉಪಾಲಿ ಕಿಲಮತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ನವಕೇನ ಭಿಕ್ಖುನಾ ಉದ್ದಿಸನ್ತೇನ ಸಮಕೇ ವಾ ಆಸನೇ ನಿಸೀದಿತುಂ। ಉಚ್ಚತರೇ ವಾ ಧಮ್ಮಗಾರವೇನ। ಥೇರೇನ ಭಿಕ್ಖುನಾ ಉದ್ದಿಸಾಪೇನ್ತೇನ ಸಮಕೇ ವಾ ಆಸನೇ ನಿಸೀದಿತುಂ। ನೀಚತರೇ ವಾ ಧಮ್ಮಗಾರವೇನಾತಿ।>
    text <ತೇನ ಖೋ ಪನ ಸಮಯೇನ ಬಹೂ ಭಿಕ್ಖೂ ಆಯಸ್ಮತೋ ಉಪಾಲಿಸ್ಸ ಸನ್ತಿಕೇ ಠಿತಕಾ ಉದ್ದೇಸಂ ಪಟಿಮಾನೇನ್ತಾ ಕಿಲಮನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಮಾನಾಸನಿಕೇಹಿ ಸಹ ನಿಸೀದಿತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿತ್ತಾವತಾ ನು ಖೋ ಸಮಾನಾಸನಿಕೋ ಹೋತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ ಅನುಜಾನಾಮಿ। ಭಿಕ್ಖವೇ। ತಿವಸ್ಸನ್ತರೇನ ಸಹ ನಿಸೀದಿತುನ್ತಿ।>
    text <ತೇನ ಖೋ ಪನ ಸಮಯೇನ ಸಮ್ಬಹುಲಾ ಭಿಕ್ಖೂ ಸಮಾನಾಸನಿಕಾ ಮಞ್ಚೇ ನಿಸೀದಿತ್ವಾ ಮಞ್ಚಂ ಭಿನ್ದಿಂಸು। ಪೀಠೇ ನಿಸೀದಿತ್ವಾ ಪೀಠಂ ಭಿನ್ದಿಂಸು। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತಿವಗ್ಗಸ್ಸ ಮಞ್ಚಂ। ತಿವಗ್ಗಸ್ಸ ಪೀಠನ್ತಿ। ತಿವಗ್ಗೋಪಿ ಮಞ್ಚೇ ನಿಸೀದಿತ್ವಾ ಮಞ್ಚಂ ಭಿನ್ದಿ। ಪೀಠೇ ನಿಸೀದಿತ್ವಾ ಪೀಠಂ ಭಿನ್ದಿ…ಪೇ॰… ಅನುಜಾನಾಮಿ। ಭಿಕ್ಖವೇ। ದುವಗ್ಗಸ್ಸ ಮಞ್ಚಂ। ದುವಗ್ಗಸ್ಸ ಪೀಠನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಅಸಮಾನಾಸನಿಕೇಹಿ ಸಹ ದೀಘಾಸನೇ ನಿಸೀದಿತುಂ ಕುಕ್ಕುಚ್ಚಾಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಠಪೇತ್ವಾ ಪಣ್ಡಕಂ। ಮಾತುಗಾಮಂ। ಉಭತೋಬ್ಯಞ್ಜನಕಂ। ಅಸಮಾನಾಸನಿಕೇಹಿ ಸಹ ದೀಘಾಸನೇ ನಿಸೀದಿತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿತ್ತಕಂ ಪಚ್ಛಿಮಂ ನು ಖೋ ದೀಘಾಸನಂ ಹೋತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಯಂ ತಿಣ್ಣಂ ಪಹೋತಿ। ಏತ್ತಕಂ ಪಚ್ಛಿಮಂ ದೀಘಾಸನನ್ತಿ।>
    text <ತೇನ ಖೋ ಪನ ಸಮಯೇನ ವಿಸಾಖಾ ಮಿಗಾರಮಾತಾ ಸಙ್ಘಸ್ಸ ಅತ್ಥಾಯ ಸಾಳಿನ್ದಂ ಪಾಸಾದಂ ಕಾರಾಪೇತುಕಾಮಾ ಹೋತಿ ಹತ್ಥಿನಖಕಂ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿಂ ನು ಖೋ ಭಗವತಾ ಪಾಸಾದಪರಿಭೋಗೋ ಅನುಞ್ಞಾತೋ ಕಿಂ ಅನನುಞ್ಞಾತೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಬ್ಬಂ ಪಾಸಾದಪರಿಭೋಗನ್ತಿ।>
    text <ತೇನ ಖೋ ಪನ ಸಮಯೇನ ರಞ್ಞೋ ಪಸೇನದಿಸ್ಸ ಕೋಸಲಸ್ಸ ಅಯ್ಯಿಕಾ ಕಾಲಙ್ಕತಾ ಹೋತಿ। ತಸ್ಸ ಕಾಲಙ್ಕಿರಿಯಾಯ ಸಙ್ಘಸ್ಸ ಬಹುಂ ಅಕಪ್ಪಿಯಭಣ್ಡಂ ಉಪ್ಪನ್ನಂ ಹೋತಿ। ಸೇಯ್ಯಥಿದಂ ಆಸನ್ದಿ। ಪಲ್ಲಙ್ಕೋ। ಗೋನಕೋ। ಚಿತ್ತಕೋ। ಪಟಿಕಾ। ಪಟಲಿಕಾ। ತೂಲಿಕಾ। ವಿಕತಿಕಾ। ಉದ್ದಲೋಮೀ। ಏಕನ್ತಲೋಮೀ। ಕಟ್ಟಿಸ್ಸಂ। ಕೋಸೇಯ್ಯಂ। ಕುತ್ತಕಂ। ಹತ್ಥತ್ಥರಂ। ಅಸ್ಸತ್ಥರಂ। ರಥತ್ಥರಂ। ಅಜಿನಪ್ಪವೇಣಿ। ಕದಲಿಮಿಗಪ್ಪವರಪಚ್ಚತ್ಥರಣಂ। ಸಉತ್ತರಚ್ಛದಂ। ಉಭತೋಲೋಹಿತಕೂಪಧಾನಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆಸನ್ದಿಯಾ ಪಾದೇ ಛಿನ್ದಿತ್ವಾ ಪರಿಭುಞ್ಜಿತುಂ। ಪಲ್ಲಙ್ಕಸ್ಸ ವಾಳೇ ಭಿನ್ದಿತ್ವಾ ಪರಿಭುಞ್ಜಿತುಂ। ತೂಲಿಕಂ ವಿಜಟೇತ್ವಾ ಬಿಬ್ಬೋಹನಂ ಕಾತುಂ। ಅವಸೇಸಂ ಭೂಮತ್ಥರಣಂ ಕಾತುನ್ತಿ।>
  text <ಅವಿಸ್ಸಜ್ಜಿಯವತ್ಥು>
    text <೩೨೧>, <ತೇನ ಖೋ ಪನ ಸಮಯೇನ ಸಾವತ್ಥಿಯಾ ಅವಿದೂರೇ ಅಞ್ಞತರಸ್ಮಿಂ ಗಾಮಕಾವಾಸೇ ಆವಾಸಿಕಾ ಭಿಕ್ಖೂ ಉಪದ್ದುತಾ ಹೋನ್ತಿ ಆಗನ್ತುಕಗಮಿಕಾನಂ ಭಿಕ್ಖೂನಂ ಸೇನಾಸನಂ ಪಞ್ಞಪೇನ್ತಾ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಏತರಹಿ ಖೋ ಮಯಂ। ಆವುಸೋ। ಉಪದ್ದುತಾ ಆಗನ್ತುಕಗಮಿಕಾನಂ ಭಿಕ್ಖೂನಂ ಸೇನಾಸನಂ ಪಞ್ಞಪೇನ್ತಾ। ಹನ್ದ ಮಯಂ। ಆವುಸೋ। ಸಬ್ಬಂ ಸಙ್ಘಿಕಂ ಸೇನಾಸನಂ ಏಕಸ್ಸ ದೇಮ। ತಸ್ಸ ಸನ್ತಕಂ ಪರಿಭುಞ್ಜಿಸ್ಸಾಮಾತಿ। ತೇ ಸಬ್ಬಂ ಸಙ್ಘಿಕಂ ಸೇನಾಸನಂ ಏಕಸ್ಸ ಅದಂಸು। ಆಗನ್ತುಕಾ ಭಿಕ್ಖೂ ತೇ ಭಿಕ್ಖೂ ಏತದವೋಚುಂ ಅಮ್ಹಾಕಂ। ಆವುಸೋ। ಸೇನಾಸನಂ ಪಞ್ಞಾಪೇಥಾತಿ। ನತ್ಥಾವುಸೋ। ಸಙ್ಘಿಕಂ ಸೇನಾಸನಂ। ಸಬ್ಬಂ ಅಮ್ಹೇಹಿ ಏಕಸ್ಸ ದಿನ್ನನ್ತಿ। ಕಿಂ ಪನ ತುಮ್ಹೇ। ಆವುಸೋ। ಸಙ್ಘಿಕಂ ಸೇನಾಸನಂ ವಿಸ್ಸಜ್ಜೇಥಾತಿ॥ ಏವಮಾವುಸೋತಿ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖೂ ಸಙ್ಘಿಕಂ ಸೇನಾಸನಂ ವಿಸ್ಸಜ್ಜೇಸ್ಸನ್ತೀತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖೂ ಸಙ್ಘಿಕಂ ಸೇನಾಸನಂ ವಿಸ್ಸಜ್ಜೇನ್ತೀತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ ತೇ। ಭಿಕ್ಖವೇ। ಮೋಘಪುರಿಸಾ ಸಙ್ಘಿಕಂ ಸೇನಾಸನಂ ವಿಸ್ಸಜ್ಜೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ>
    text <ಪಞ್ಚಿಮಾನಿ। ಭಿಕ್ಖವೇ। ಅವಿಸ್ಸಜ್ಜಿಯಾನಿ। ನ ವಿಸ್ಸಜ್ಜೇತಬ್ಬಾನಿ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಸ್ಸಜ್ಜಿತಾನಿಪಿ ಅವಿಸ್ಸಜ್ಜಿತಾನಿ ಹೋನ್ತಿ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ। ಕತಮಾನಿ ಪಞ್ಚ॥ ಆರಾಮೋ। ಆರಾಮವತ್ಥು ಇದಂ ಪಠಮಂ ಅವಿಸ್ಸಜ್ಜಿಯಂ। ನ ವಿಸ್ಸಜ್ಜೇತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಸ್ಸಜ್ಜಿತಮ್ಪಿ ಅವಿಸ್ಸಜ್ಜಿತಂ ಹೋತಿ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ವಿಹಾರೋ। ವಿಹಾರವತ್ಥು ಇದಂ ದುತಿಯಂ ಅವಿಸ್ಸಜ್ಜಿಯಂ। ನ ವಿಸ್ಸಜ್ಜೇತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲ್ಲೇನ ವಾ। ವಿಸ್ಸಜ್ಜಿತಮ್ಪಿ ಅವಿಸ್ಸಜ್ಜಿತಂ ಹೋತಿ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಮಞ್ಚೋ। ಪೀಠಂ। ಭಿಸಿ। ಬಿಬ್ಬೋಹನಂ ಇದಂ ತತಿಯಂ ಅವಿಸ್ಸಜ್ಜಿಯಂ। ನ ವಿಸ್ಸಜ್ಜೇತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಸ್ಸಜ್ಜಿತಮ್ಪಿ ಅವಿಸ್ಸಜ್ಜಿತಂ ಹೋತಿ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಲೋಹಕುಮ್ಭೀ। ಲೋಹಭಾಣಕಂ। ಲೋಹವಾರಕೋ। ಲೋಹಕಟಾಹಂ। ವಾಸಿ। ಪರಸು। ಕುಠಾರೀ। ಕುದಾಲೋ। ನಿಖಾದನಂ ಇದಂ ಚತುತ್ಥಂ ಅವಿಸ್ಸಜ್ಜಿಯಂ। ನ ವಿಸ್ಸಜ್ಜೇತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಸ್ಸಜ್ಜಿತಮ್ಪಿ ಅವಿಸ್ಸಜ್ಜಿತಂ ಹೋತಿ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ವಲ್ಲಿ। ವೇಳು। ಮುಞ್ಜಂ। ಪಬ್ಬಜಂ। ತಿಣಂ। ಮತ್ತಿಕಾ। ದಾರುಭಣ್ಡಂ। ಮತ್ತಿಕಾಭಣ್ಡಂ ಇದಂ ಪಞ್ಚಮಂ ಅವಿಸ್ಸಜ್ಜಿಯಂ। ನ ವಿಸ್ಸಜ್ಜೇತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಸ್ಸಜ್ಜಿತಮ್ಪಿ ಅವಿಸ್ಸಜ್ಜಿತಂ ಹೋತಿ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ। ಇಮಾನಿ ಖೋ। ಭಿಕ್ಖವೇ। ಪಞ್ಚ ಅವಿಸ್ಸಜ್ಜಿಯಾನಿ। ನ ವಿಸ್ಸಜ್ಜೇತಬ್ಬಾನಿ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಸ್ಸಜ್ಜಿತಾನಿಪಿ ಅವಿಸ್ಸಜ್ಜಿತಾನಿ ಹೋನ್ತಿ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸಾತಿ।>
  text <ಅವೇಭಙ್ಗಿಯವತ್ಥು>
    text <೩೨೨>, <ಅಥ ಖೋ ಭಗವಾ ಸಾವತ್ಥಿಯಂ ಯಥಾಭಿರನ್ತಂ ವಿಹರಿತ್ವಾ ಯೇನ ಕೀಟಾಗಿರಿ ತೇನ ಚಾರಿಕಂ ಪಕ್ಕಾಮಿ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸಾರಿಪುತ್ತಮೋಗ್ಗಲ್ಲಾನೇಹಿ ಚ। ಅಸ್ಸೋಸುಂ ಖೋ ಅಸ್ಸಜಿಪುನಬ್ಬಸುಕಾ ಭಿಕ್ಖೂ ಭಗವಾ ಕಿರ ಕೀಟಾಗಿರಿಂ ಆಗಚ್ಛತಿ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸಾರಿಪುತ್ತಮೋಗ್ಗಲ್ಲಾನೇಹಿ ಚ। ಹನ್ದ ಮಯಂ। ಆವುಸೋ। ಸಬ್ಬಂ ಸಙ್ಘಿಕಂ ಸೇನಾಸನಂ ಭಾಜೇಮ। ಪಾಪಿಚ್ಛಾ ಸಾರಿಪುತ್ತಮೋಗ್ಗಲ್ಲಾನಾ। ಪಾಪಿಕಾನಂ ಇಚ್ಛಾನಂ ವಸಂ ಗತಾ। ನ ಮಯಂ ತೇಸಂ ಸೇನಾಸನಂ ಪಞ್ಞಪೇಸ್ಸಾಮಾತಿ। ತೇ ಸಬ್ಬಂ ಸಙ್ಘಿಕಂ ಸೇನಾಸನಂ ಭಾಜೇಸುಂ। ಅಥ ಖೋ ಭಗವಾ ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ಕೀಟಾಗಿರಿ ತದವಸರಿ। ಅಥ ಖೋ ಭಗವಾ ಸಮ್ಬಹುಲೇ ಭಿಕ್ಖೂ ಆಮನ್ತೇಸಿ ಗಚ್ಛಥ ತುಮ್ಹೇ। ಭಿಕ್ಖವೇ। ಅಸ್ಸಜಿಪುನಬ್ಬಸುಕೇ ಭಿಕ್ಖೂ ಉಪಸಙ್ಕಮಿತ್ವಾ ಏವಂ ವದೇಥ ಭಗವಾ। ಆವುಸೋ। ಆಗಚ್ಛತಿ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸಾರಿಪುತ್ತಮೋಗ್ಗಲ್ಲಾನೇಹಿ ಚ। ಭಗವತೋ ಚ। ಆವುಸೋ। ಸೇನಾಸನಂ ಪಞ್ಞಪೇಥ। ಭಿಕ್ಖುಸಙ್ಘಸ್ಸ ಚ। ಸಾರಿಪುತ್ತಮೋಗ್ಗಲ್ಲಾನಾನಞ್ಚಾತಿ। ಏವಂ ಭನ್ತೇತಿ ಖೋ ತೇ ಭಿಕ್ಖೂ ಭಗವತೋ ಪಟಿಸ್ಸುತ್ವಾ ಯೇನ ಅಸ್ಸಜಿಪುನಬ್ಬಸುಕಾ ಭಿಕ್ಖೂ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ಅಸ್ಸಜಿಪುನಬ್ಬಸುಕೇ ಭಿಕ್ಖೂ ಏತದವೋಚುಂ ಭಗವಾ। ಆವುಸೋ। ಆಗಚ್ಛತಿ ಮಹತಾ ಭಿಕ್ಖುಸಙ್ಘೇನ ಸದ್ಧಿಂ ಪಞ್ಚಮತ್ತೇಹಿ ಭಿಕ್ಖುಸತೇಹಿ ಸಾರಿಪುತ್ತಮೋಗ್ಗಲ್ಲಾನೇಹಿ ಚ। ಭಗವತೋ ಚ। ಆವುಸೋ। ಸೇನಾಸನಂ ಪಞ್ಞಪೇಥ। ಭಿಕ್ಖುಸಙ್ಘಸ್ಸ ಚ। ಸಾರಿಪುತ್ತಮೋಗ್ಗಲ್ಲಾನಾನಞ್ಚಾತಿ। ನತ್ಥಾವುಸೋ। ಸಙ್ಘಿಕಂ ಸೇನಾಸನಂ। ಸಬ್ಬಂ ಅಮ್ಹೇಹಿ ಭಾಜಿತಂ। ಸ್ವಾಗತಂ। ಆವುಸೋ। ಭಗವತೋ। ಯಸ್ಮಿಂ ವಿಹಾರೇ ಭಗವಾ ಇಚ್ಛಿಸ್ಸತಿ ತಸ್ಮಿಂ ವಿಹಾರೇ ವಸಿಸ್ಸತಿ। ಪಾಪಿಚ್ಛಾ ಸಾರಿಪುತ್ತಮೋಗ್ಗಲ್ಲಾನಾ। ಪಾಪಿಕಾನಂ ಇಚ್ಛಾನಂ ವಸಂ ಗತಾ। ನ ಮಯಂ ತೇಸಂ ಸೇನಾಸನಂ ಪಞ್ಞಪೇಸ್ಸಾಮಾತಿ। ಕಿಂ ಪನ ತುಮ್ಹೇ। ಆವುಸೋ। ಸಙ್ಘಿಕಂ ಸೇನಾಸನಂ ಭಾಜಿತ್ಥಾತಿ॥ ಏವಮಾವುಸೋತಿ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಸ್ಸಜಿಪುನಬ್ಬಸುಕಾ ಭಿಕ್ಖೂ ಸಙ್ಘಿಕಂ ಸೇನಾಸನಂ ಭಾಜೇಸ್ಸನ್ತೀತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಸಚ್ಚಂ ಕಿರ। ಭಿಕ್ಖವೇ…ಪೇ॰… ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ ತೇ। ಭಿಕ್ಖವೇ। ಮೋಘಪುರಿಸಾ ಸಙ್ಘಿಕಂ ಸೇನಾಸನಂ ಭಾಜೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ>
    text <ಪಞ್ಚಿಮಾನಿ। ಭಿಕ್ಖವೇ। ಅವೇಭಙ್ಗಿಯಾನಿ। ನ ವಿಭಜಿತಬ್ಬಾನಿ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಭತ್ತಾನಿಪಿ ಅವಿಭತ್ತಾನಿ ಹೋನ್ತಿ। ಯೋ ವಿಭಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ। ಕತಮಾನಿ ಪಞ್ಚ॥ ಆರಾಮೋ। ಆರಾಮವತ್ಥು ಇದಂ ಪಠಮಂ ಅವೇಭಙ್ಗಿಯಂ। ನ ವಿಭಜಿತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಭತ್ತಮ್ಪಿ ಅವಿಭತ್ತಂ ಹೋತಿ। ಯೋ ವಿಭಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ವಿಹಾರೋ। ವಿಹಾರವತ್ಥು ಇದಂ ದುತಿಯಂ ಅವೇಭಙ್ಗಿಯಂ। ನ ವಿಭಜಿತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಭತ್ತಮ್ಪಿ ಅವಿಭತ್ತಂ ಹೋತಿ। ಯೋ ವಿಭಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಮಞ್ಚೋ। ಪೀಠಂ। ಭಿಸಿ। ಬಿಬ್ಬೋಹನಂ ಇದಂ ತತಿಯಂ ಅವೇಭಙ್ಗಿಯಂ। ನ ವಿಭಜಿತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಭತ್ತಮ್ಪಿ ಅವಿಭತ್ತಂ ಹೋತಿ। ಯೋ ವಿಭಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಲೋಹಕುಮ್ಭೀ। ಲೋಹಭಾಣಕಂ। ಲೋಹವಾರಕೋ। ಲೋಹಕಟಾಹಂ। ವಾಸೀ। ಪರಸು। ಕುಠಾರೀ। ಕುದಾಲೋ। ನಿಖಾದನಂ ಇದಂ ಚತುತ್ಥಂ ಅವೇಭಙ್ಗಿಯಂ। ನ ವಿಭಜಿತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಭತ್ತಮ್ಪಿ ಅವಿಭತ್ತಂ ಹೋತಿ। ಯೋ ವಿಭಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ವಲ್ಲೀ। ವೇಳು। ಮುಞ್ಜಂ। ಪಬ್ಬಜಂ। ತಿಣಂ। ಮತ್ತಿಕಾ। ದಾರುಭಣ್ಡಂ। ಮತ್ತಿಕಾಭಣ್ಡಂ ಇದಂ ಪಞ್ಚಮಂ ಅವೇಭಙ್ಗಿಯಂ। ನ ವಿಭಜಿತಬ್ಬಂ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಭತ್ತಮ್ಪಿ ಅವಿಭತ್ತಂ ಹೋತಿ। ಯೋ ವಿಭಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸ। ಇಮಾನಿ ಖೋ। ಭಿಕ್ಖವೇ। ಪಞ್ಚ ಅವೇಭಙ್ಗಿಯಾನಿ। ನ ವಿಭಜಿತಬ್ಬಾನಿ। ಸಙ್ಘೇನ ವಾ ಗಣೇನ ವಾ ಪುಗ್ಗಲೇನ ವಾ। ವಿಭತ್ತಾನಿಪಿ ಅವಿಭತ್ತಾನಿ ಹೋನ್ತಿ। ಯೋ ವಿಭಜೇಯ್ಯ। ಆಪತ್ತಿ ಥುಲ್ಲಚ್ಚಯಸ್ಸಾತಿ।>
  text <ನವಕಮ್ಮದಾನಕಥಾ>
    text <೩೨೩>, <ಅಥ ಖೋ ಭಗವಾ ಕೀಟಾಗಿರಿಸ್ಮಿಂ ಯಥಾಭಿರನ್ತಂ ವಿಹರಿತ್ವಾ ಯೇನ ಆಳವೀ ತೇನ ಚಾರಿಕಂ ಪಕ್ಕಾಮಿ। ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ಆಳವೀ ತದವಸರಿ। ತತ್ರ ಸುದಂ ಭಗವಾ ಆಳವಿಯಂ ವಿಹರತಿ ಅಗ್ಗಾಳವೇ ಚೇತಿಯೇ। ತೇನ ಖೋ ಪನ ಸಮಯೇನ ಆಳವಕಾ ಭಿಕ್ಖೂ ಏವರೂಪಾನಿ ನವಕಮ್ಮಾನಿ ದೇನ್ತಿ ಪಿಣ್ಡನಿಕ್ಖೇಪನಮತ್ತೇನಪಿ ನವಕಮ್ಮಂ ದೇನ್ತಿ। ಕುಟ್ಟಲೇಪನಮತ್ತೇನಪಿ ನವಕಮ್ಮಂ ದೇನ್ತಿ। ದ್ವಾರಟ್ಠಪನಮತ್ತೇನಪಿ ನವಕಮ್ಮಂ ದೇನ್ತಿ। ಅಗ್ಗಳವಟ್ಟಿಕರಣಮತ್ತೇನಪಿ ನವಕಮ್ಮಂ ದೇನ್ತಿ। ಆಲೋಕಸನ್ಧಿಕರಣಮತ್ತೇನಪಿ ನವಕಮ್ಮಂ ದೇನ್ತಿ। ಸೇತವಣ್ಣಕರಣಮತ್ತೇನಪಿ ನವಕಮ್ಮಂ ದೇನ್ತಿ। ಕಾಳವಣ್ಣಕರಣಮತ್ತೇನಪಿ ನವಕಮ್ಮಂ ದೇನ್ತಿ। ಗೇರುಕಪರಿಕಮ್ಮಕರಣಮತ್ತೇನಪಿ ನವಕಮ್ಮಂ ದೇನ್ತಿ। ಛಾದನಮತ್ತೇನಪಿ ನವಕಮ್ಮಂ ದೇನ್ತಿ। ಬನ್ಧನಮತ್ತೇನಪಿ ನವಕಮ್ಮಂ ದೇನ್ತಿ। ಭಣ್ಡಿಕಾಟ್ಠಪನಮತ್ತೇನಪಿ ನವಕಮ್ಮಂ ದೇನ್ತಿ। ಖಣ್ಡಫುಲ್ಲಪಟಿಸಙ್ಖರಣಮತ್ತೇನಪಿ ನವಕಮ್ಮಂ ದೇನ್ತಿ। ಪರಿಭಣ್ಡಕರಣಮತ್ತೇನಪಿ ನವಕಮ್ಮಂ ದೇನ್ತಿ। ವೀಸತಿವಸ್ಸಿಕಮ್ಪಿ ನವಕಮ್ಮಂ ದೇನ್ತಿ। ತಿಂಸವಸ್ಸಿಕಮ್ಪಿ ನವಕಮ್ಮಂ ದೇನ್ತಿ। ಯಾವಜೀವಿಕಮ್ಪಿ ನವಕಮ್ಮಂ ದೇನ್ತಿ। ಧೂಮಕಾಲಿಕಮ್ಪಿ ಪರಿಯೋಸಿತಂ ವಿಹಾರಂ ನವಕಮ್ಮಂ ದೇನ್ತಿ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಆಳವಕಾ ಭಿಕ್ಖೂ ಏವರೂಪಾನಿ ನವಕಮ್ಮಾನಿ ದಸ್ಸನ್ತಿ ಪಿಣ್ಡನಿಕ್ಖೇಪನಮತ್ತೇನಪಿ ನವಕಮ್ಮಂ ದಸ್ಸನ್ತಿ। ಕುಟ್ಟಲೇಪನಮತ್ತೇನಪಿ… ದ್ವಾರಟ್ಠಪನಮತ್ತೇನಪಿ … ಅಗ್ಗಳವಟ್ಟಿಕರಣಮತ್ತೇನಪಿ… ಆಲೋಕಸನ್ಧಿಕರಣಮತ್ತೇನಪಿ… ಸೇತವಣ್ಣಕರಣಮತ್ತೇನಪಿ… ಕಾಳವಣ್ಣಕರಣಮತ್ತೇನಪಿ… ಗೇರುಕಪರಿಕಮ್ಮಕರಣಮತ್ತೇನಪಿ… ಛಾದೇನಮತ್ತೇನಪಿ… ಬನ್ಧನಮತ್ತೇನಪಿ… ಭಣ್ಡಿಕಾಳಪನಮತ್ತೇನಪಿ… ಖಣ್ಡಫುಲ್ಲಪಟಿಸಙ್ಖರಣಮತ್ತೇನಪಿ… ಪರಿಭಣ್ಡಕರಣಮತ್ತೇನಪಿ… ವಿಸತಿವಸ್ಸಿಕಮ್ಪಿ… ತಿಂಸವಸ್ಸಿಕಮ್ಪಿ… ಯಾವಜೀವಿಕಮ್ಪಿ… ಧೂಮಕಾಲಿಕಮ್ಪಿ ಪರಿಯೋಸಿತಂ ವಿಹಾರಂ ನವಕಮ್ಮಂ ದಸ್ಸನ್ತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಸಚ್ಚಂ ಕಿರ। ಭಿಕ್ಖವೇ…ಪೇ॰… ಸಚ್ಚಂ ಭಗವಾತಿ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಪಿಣ್ಡನಿಕ್ಖೇಪನಮತ್ತೇನ ನವಕಮ್ಮಂ ದಾತಬ್ಬಂ। ನ ಕುಟ್ಟಲೇಪನಮತ್ತೇನ ನವಕಮ್ಮಂ ದಾತಬ್ಬಂ। ನ ದ್ವಾರಟ್ಠಪನಮತ್ತೇನ ನವಕಮ್ಮಂ ದಾತಬ್ಬಂ। ನ ಅಗ್ಗಳವಟ್ಟಿಕರಣಮತ್ತೇನ ನವಕಮ್ಮಂ ದಾತಬ್ಬಂ। ನ ಆಲೋಕಸನ್ಧಿಕರಣಮತ್ತೇನ ನವಕಮ್ಮಂ ದಾತಬ್ಬಂ। ನ ಸೇತವಣ್ಣಕರಣಮತ್ತೇನ ನವಕಮ್ಮಂ ದಾತಬ್ಬಂ। ನ ಕಾಳವಣ್ಣಕರಣಮತ್ತೇನ ನವಕಮ್ಮಂ ದಾತಬ್ಬಂ। ನ ಗೇರುಕಪರಿಕಮ್ಮಕರಣಮತ್ತೇನ ನವಕಮ್ಮಂ ದಾತಬ್ಬಂ। ನ ಛಾದೇನಮತ್ತೇನ ನವಕಮ್ಮಂ ದಾತಬ್ಬಂ। ನ ಬನ್ಧನಮತ್ತೇನ ನವಕಮ್ಮಂ ದಾತಬ್ಬಂ। ನ ಭಣ್ಡಿಕಾಳಪನಮತ್ತೇನ ನವಕಮ್ಮಂ ದಾತಬ್ಬಂ। ನ ಖಣ್ಡಫುಲ್ಲಪಟಿಸಙ್ಖರಣಮತ್ತೇನ ನವಕಮ್ಮಂ ದಾತಬ್ಬಂ। ನ ಪರಿಭಣ್ಡಕರಣಮತ್ತೇನ ನವಕಮ್ಮಂ ದಾತಬ್ಬಂ। ನ ವಿಸತಿವಸ್ಸಿಕಂ ನವಕಮ್ಮಂ ದಾತಬ್ಬಂ। ನ ತಿಂಸವಸ್ಸಿಕಂ ನವಕಮ್ಮಂ ದಾತಬ್ಬಂ। ನ ಯಾವಜೀವಿಕಂ ನವಕಮ್ಮಂ ದಾತಬ್ಬಂ। ನ ಧೂಮಕಾಲಿಕಮ್ಪಿ ಪರಿಯೋಸಿತಂ ವಿಹಾರಂ ನವಕಮ್ಮಂ ದಾತಬ್ಬಂ। ಯೋ ದದೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಅಕತಂ ವಾ ವಿಪ್ಪಕತಂ ವಾ ನವಕಮ್ಮಂ ದಾತುಂ। ಖುದ್ದಕೇ ವಿಹಾರೇ ಕಮ್ಮಂ ಓಲೋಕೇತ್ವಾ ಛಪ್ಪಞ್ಚವಸ್ಸಿಕಂ ನವಕಮ್ಮಂ ದಾತುಂ। ಅಡ್ಢಯೋಗೇ ಕಮ್ಮಂ ಓಲೋಕೇತ್ವಾ ಸತ್ತಟ್ಠವಸ್ಸಿಕಂ ನವಕಮ್ಮಂ ದಾತುಂ। ಮಹಲ್ಲಕೇ ವಿಹಾರೇ ಪಾಸಾದೇ ವಾ ಕಮ್ಮಂ ಓಲೋಕೇತ್ವಾ ದಸದ್ವಾದಸವಸ್ಸಿಕಂ ನವಕಮ್ಮಂ ದಾತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಸಬ್ಬೇ ವಿಹಾರೇ ನವಕಮ್ಮಂ ದೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಬ್ಬೇ ವಿಹಾರೇ ನವಕಮ್ಮಂ ದಾತಬ್ಬಂ। ಯೋ ದದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಏಕಸ್ಸ ದ್ವೇ ದೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಏಕಸ್ಸ ದ್ವೇ ದಾತಬ್ಬಾ। ಯೋ ದದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ನವಕಮ್ಮಂ ಗಹೇತ್ವಾ ಅಞ್ಞಂ ವಾಸೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ನವಕಮ್ಮಂ ಗಹೇತ್ವಾ ಅಞ್ಞೋ ವಾಸೇತಬ್ಬೋ। ಯೋ ವಾಸೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ನವಕಮ್ಮಂ ಗಹೇತ್ವಾ ಸಙ್ಘಿಕಂ ಪಟಿಬಾಹೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ನವಕಮ್ಮಂ ಗಹೇತ್ವಾ ಸಙ್ಘಿಕಂ ಪಟಿಬಾಹಿತಬ್ಬಂ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಏಕಂ ವರಸೇಯ್ಯಂ ಗಹೇತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ನಿಸ್ಸೀಮೇ ಠಿತಸ್ಸ ನವಕಮ್ಮಂ ದೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ನಿಸ್ಸೀಮೇ ಠಿತಸ್ಸ ನವಕಮ್ಮಂ ದಾತಬ್ಬಂ। ಯೋ ದದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ನವಕಮ್ಮಂ ಗಹೇತ್ವಾ ಸಬ್ಬಕಾಲಂ ಪಟಿಬಾಹನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ನವಕಮ್ಮಂ ಗಹೇತ್ವಾ ಸಬ್ಬಕಾಲಂ ಪಟಿಬಾಹಿತಬ್ಬಂ। ಯೋ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ವಸ್ಸಾನಂ ತೇಮಾಸಂ ಪಟಿಬಾಹಿತುಂ। ಉತುಕಾಲಂ ಪನ ನ ಪಟಿಬಾಹಿತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ನವಕಮ್ಮಂ ಗಹೇತ್ವಾ ಪಕ್ಕಮನ್ತಿಪಿ। ವಿಬ್ಭಮನ್ತಿಪಿ। ಕಾಲಮ್ಪಿ ಕರೋನ್ತಿ। ಸಾಮಣೇರಾಪಿ ಪಟಿಜಾನನ್ತಿ। ಸಿಕ್ಖಂ ಪಚ್ಚಕ್ಖಾತಕಾಪಿ ಪಟಿಜಾನನ್ತಿ। ಅನ್ತಿಮವತ್ಥುಂ ಅಜ್ಝಾಪನ್ನಕಾಪಿ ಪಟಿಜಾನನ್ತಿ। ಉಮ್ಮತ್ತಕಾಪಿ ಪಟಿಜಾನನ್ತಿ। ಖಿತ್ತಚಿತ್ತಾಪಿ ಪಟಿಜಾನನ್ತಿ। ವೇದನಾಟ್ಟಾಪಿ ಪಟಿಜಾನನ್ತಿ। ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕಾಪಿ ಪಟಿಜಾನನ್ತಿ। ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕಾಪಿ ಪಟಿಜಾನನ್ತಿ। ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕಾಪಿ ಪಟಿಜಾನನ್ತಿ। ಪಣ್ಡಕಾಪಿ ಪಟಿಜಾನನ್ತಿ। ಥೇಯ್ಯಸಂವಾಸಕಾಪಿ ಪಟಿಜಾನನ್ತಿ। ತಿತ್ಥಿಯಪಕ್ಕನ್ತಕಾಪಿ>
    text <ಪಟಿಜಾನನ್ತಿ। ತಿರಚ್ಛಾನಗತಾಪಿ ಪಟಿಜಾನನ್ತಿ। ಮಾತುಘಾತಕಾಪಿ ಪಟಿಜಾನನ್ತಿ। ಪಿತುಘಾತಕಾಪಿ ಪಟಿಜಾನನ್ತಿ। ಅರಹನ್ತಘಾತಕಾಪಿ ಪಟಿಜಾನನ್ತಿ। ಭಿಕ್ಖುನಿದೂಸಕಾಪಿ ಪಟಿಜಾನನ್ತಿ। ಸಙ್ಘಭೇದಕಾಪಿ ಪಟಿಜಾನನ್ತಿ। ಲೋಹಿತುಪ್ಪಾದಕಾಪಿ ಪಟಿಜಾನನ್ತಿ। ಉಭತೋಬ್ಯಞ್ಜನಕಾಪಿ ಪಟಿಜಾನನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ಪಕ್ಕಮತಿ ಮಾ ಸಙ್ಘಸ್ಸ ಹಾಯೀತಿ ಅಞ್ಞಸ್ಸ ದಾತಬ್ಬಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ವಿಬ್ಭಮತಿ…ಪೇ॰… ಕಾಲಙ್ಕರೋತಿ। ಸಾಮಣೇರೋ ಪಟಿಜಾನಾತಿ। ಸಿಕ್ಖಂ ಪಚ್ಚಕ್ಖಾತಕೋ ಪಟಿಜಾನಾತಿ। ಅನ್ತಿಮವತ್ಥುಂ ಅಜ್ಝಾಪನ್ನಕೋ ಪಟಿಜಾನಾತಿ। ಉಮ್ಮತ್ತಕೋ ಪಟಿಜಾನಾತಿ। ಖಿತ್ತಚಿತ್ತೋ ಪಟಿಜಾನಾತಿ। ವೇದನಾಟ್ಟೋ ಪಟಿಜಾನಾತಿ। ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕೋ ಪಟಿಜಾನಾತಿ। ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕೋ ಪಟಿಜಾನಾತಿ। ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕೋ ಪಟಿಜಾನಾತಿ। ಪಣ್ಡಕೋ ಪಟಿಜಾನಾತಿ। ಥೇಯ್ಯಸಂವಾಸಕೋ ಪಟಿಜಾನಾತಿ। ತಿತ್ಥಿಯಪಕ್ಕನ್ತಕೋ ಪಟಿಜಾನಾತಿ। ತಿರಚ್ಛಾನಗತೋ ಪಟಿಜಾನಾತಿ। ಮಾತುಘಾತಕೋ ಪಟಿಜಾನಾತಿ। ಪಿತುಘಾತಕೋ ಪಟಿಜಾನಾತಿ। ಅರಹನ್ತಘಾತಕೋ ಪಟಿಜಾನಾತಿ। ಭಿಕ್ಖುನೀದೂಸಕೋ ಪಟಿಜಾನಾತಿ। ಸಙ್ಘಭೇದಕೋ ಪಟಿಜಾನಾತಿ। ಲೋಹಿತುಪ್ಪಾದಕೋ ಪಟಿಜಾನಾತಿ। ಉಭತೋಬ್ಯಞ್ಜನಕೋ ಪಟಿಜಾನಾತಿ ಮಾ ಸಙ್ಘಸ್ಸ ಹಾಯೀತಿ ಅಞ್ಞಸ್ಸ ದಾತಬ್ಬಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ವಿಪ್ಪಕತೇ ಪಕ್ಕಮತಿ ಮಾ ಸಙ್ಘಸ್ಸ ಹಾಯೀತಿ ಅಞ್ಞಸ್ಸ ದಾತಬ್ಬಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ವಿಪ್ಪಕತೇ ವಿಬ್ಭಮತಿ…ಪೇ॰… ಉಭತೋಬ್ಯಞ್ಜನಕೋ ಪಟಿಜಾನಾತಿ ಮಾ ಸಙ್ಘಸ್ಸ ಹಾಯೀತಿ ಅಞ್ಞಸ್ಸ ದಾತಬ್ಬಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ಪರಿಯೋಸಿತೇ ಪಕ್ಕಮತಿ ತಸ್ಸೇವೇತಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ಪರಿಯೋಸಿತೇ ವಿಬ್ಭಮತಿ…ಪೇ॰… ಕಾಲಙ್ಕರೋತಿ। ಸಾಮಣೇರೋ ಪಟಿಜಾನಾತಿ। ಸಿಕ್ಖಂ ಪಚ್ಚಕ್ಖಾತಕೋ ಪಟಿಜಾನಾತಿ। ಅನ್ತಿಮವತ್ಥುಂ ಅಜ್ಝಾಪನ್ನಕೋ ಪಟಿಜಾನಾತಿ ಸಙ್ಘೋ ಸಾಮೀ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ಪರಿಯೋಸಿತೇ ಉಮ್ಮತ್ತಕೋ ಪಟಿಜಾನಾತಿ। ಖಿತ್ತಚಿತ್ತೋ ಪಟಿಜಾನಾತಿ। ವೇದನಾಟ್ಟೋ ಪಟಿಜಾನಾತಿ। ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕೋ ಪಟಿಜಾನಾತಿ। ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕೋ ಪಟಿಜಾನಾತಿ। ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕೋ ಪಟಿಜಾನಾತಿ ತಸ್ಸೇವೇತಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ನವಕಮ್ಮಂ ಗಹೇತ್ವಾ ಪರಿಯೋಸಿತೇ ಪಣ್ಡಕೋ ಪಟಿಜಾನಾತಿ। ಥೇಯ್ಯಸಂವಾಸಕೋ ಪಟಿಜಾನಾತಿ। ತಿತ್ಥಿಯಪಕ್ಕನ್ತಕೋ ಪಟಿಜಾನಾತಿ। ತಿರಚ್ಛಾನಗತೋ ಪಟಿಜಾನಾತಿ। ಮಾತುಘಾತಕೋ ಪಟಿಜಾನಾತಿ। ಪಿತುಘಾತಕೋ ಪಟಿಜಾನಾತಿ। ಅರಹನ್ತಘಾತಕೋ ಪಟಿಜಾನಾತಿ। ಭಿಕ್ಖುನೀದೂಸಕೋ ಪಟಿಜಾನಾತಿ। ಸಙ್ಘಭೇದಕೋ ಪಟಿಜಾನಾತಿ। ಲೋಹಿತುಪ್ಪಾದಕೋ ಪಟಿಜಾನಾತಿ। ಉಭತೋಬ್ಯಞ್ಜನಕೋ ಪಟಿಜಾನಾತಿ ಸಙ್ಘೋ ಸಾಮೀತಿ।>
  text <ಅಞ್ಞತ್ರಪರಿಭೋಗಪಟಿಕ್ಖೇಪಾದಿ>
    text <೩೨೪>, <ತೇನ ಖೋ ಪನ ಸಮಯೇನ ಭಿಕ್ಖೂ ಅಞ್ಞತರಸ್ಸ ಉಪಾಸಕಸ್ಸ ವಿಹಾರಪರಿಭೋಗಂ ಸೇನಾಸನಂ ಅಞ್ಞತ್ರ ಪರಿಭುಞ್ಜನ್ತಿ। ಅಥ ಖೋ ಸೋ ಉಪಾಸಕೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭದನ್ತಾ ಅಞ್ಞತ್ರ ಪರಿಭೋಗಂ ಅಞ್ಞತ್ರ ಪರಿಭುಞ್ಜಿಸ್ಸನ್ತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅಞ್ಞತ್ರ ಪರಿಭೋಗೋ ಅಞ್ಞತ್ರ ಪರಿಭುಞ್ಜಿತಬ್ಬೋ। ಯೋ ಪರಿಭುಞ್ಜೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಉಪೋಸಥಗ್ಗಮ್ಪಿ ಸನ್ನಿಸಜ್ಜಮ್ಪಿ ಹರಿತುಂ ಕುಕ್ಕುಚ್ಚಾಯನ್ತಾ ಛಮಾಯ ನಿಸೀದನ್ತಿ। ಗತ್ತಾನಿಪಿ ಚೀವರಾನಿಪಿ ಪಂಸುಕಿತಾನಿ ಹೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತಾವಕಾಲಿಕಂ ಹರಿತುನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಮಹಾವಿಹಾರೋ ಉನ್ದ್ರಿಯತಿ। ಭಿಕ್ಖೂ ಕುಕ್ಕುಚ್ಚಾಯನ್ತಾ ಸೇನಾಸನಂ ನಾತಿಹರನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಗುತ್ತತ್ಥಾಯ ಹರಿತುನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೇನಾಸನಪರಿಕ್ಖಾರಿಕೋ ಮಹಗ್ಘೋ ಕಮ್ಬಲೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಫಾತಿಕಮ್ಮತ್ಥಾಯ ಪರಿವತ್ತೇತುನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೇನಾಸನಪರಿಕ್ಖಾರಿಕಂ ಮಹಗ್ಘಂ ದುಸ್ಸಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಫಾತಿಕಮ್ಮತ್ಥಾಯ ಪರಿವತ್ತೇತುನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಅಚ್ಛಚಮ್ಮಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಾದಪುಞ್ಛನಿಂ ಕಾತುನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಚಕ್ಕಲಿಕಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಾದಪುಞ್ಛನಿಂ ಕಾತುನ್ತಿ।>
    text <ತೇನ ಖೋ ಪನ ಸಮಯೇನ ಸಙ್ಘಸ್ಸ ಚೋಳಕಂ ಉಪ್ಪನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಾದಪುಞ್ಛನಿಂ ಕಾತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಅಧೋತೇಹಿ ಪಾದೇಹಿ ಸೇನಾಸನಂ ಅಕ್ಕಮನ್ತಿ। ಸೇನಾಸನಂ ದುಸ್ಸತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅಧೋತೇಹಿ ಪಾದೇಹಿ ಸೇನಾಸನಂ ಅಕ್ಕಮಿತಬ್ಬಂ। ಯೋ ಅಕ್ಕಮೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಅಲ್ಲೇಹಿ ಪಾದೇಹಿ ಸೇನಾಸನಂ ಅಕ್ಕಮನ್ತಿ। ಸೇನಾಸನಂ ದುಸ್ಸತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅಲ್ಲೇಹಿ ಪಾದೇಹಿ ಸೇನಾಸನಂ ಅಕ್ಕಮಿತಬ್ಬಂ। ಯೋ ಅಕ್ಕಮೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಸಉಪಾಹನಾ ಸೇನಾಸನಂ ಅಕ್ಕಮನ್ತಿ। ಸೇನಾಸನಂ ದುಸ್ಸತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಉಪಾಹನೇನ ಸೇನಾಸನಂ ಅಕ್ಕಮಿತಬ್ಬಂ। ಯೋ ಅಕ್ಕಮೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಪರಿಕಮ್ಮಕತಾಯ ಭೂಮಿಯಾ ನಿಟ್ಠುಭನ್ತಿ। ವಣ್ಣೋ ದುಸ್ಸತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಪರಿಕಮ್ಮಕತಾಯ ಭೂಮಿಯಾ ನಿಟ್ಠುಭಿತಬ್ಬಂ। ಯೋ ನಿಟ್ಠುಭೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಖೇಳಮಲ್ಲಕನ್ತಿ।>
    text <ತೇನ ಖೋ ಪನ ಸಮಯೇನ ಮಞ್ಚಪಾದಾಪಿ ಪೀಠಪಾದಾಪಿ ಪರಿಕಮ್ಮಕತಂ ಭೂಮಿಂ ವಿಲಿಖನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಚೋಳಕೇನ ಪಲಿವೇಠೇತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಪರಿಕಮ್ಮಕತಂ ಭಿತ್ತಿಂ ಅಪಸ್ಸೇನ್ತಿ। ವಣ್ಣೋ ದುಸ್ಸತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಪರಿಕಮ್ಮಕತಾ ಭಿತ್ತಿ ಅಪಸ್ಸೇತಬ್ಬಾ। ಯೋ ಅಪಸ್ಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಅಪಸ್ಸೇನಫಲಕನ್ತಿ। ಅಪಸ್ಸೇನಫಲಕಂ ಹೇಟ್ಠತೋ ಭೂಮಿಂ ವಿಲಿಖತಿ। ಉಪರಿತೋ ಭಿತ್ತಿಞ್ಚ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಹೇಟ್ಠತೋ ಚ ಉಪರಿತೋ ಚ ಚೋಳಕೇನ ಪಲಿವೇಠೇತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಧೋತಪಾದಕಾ ನಿಪಜ್ಜಿತುಂ ಕುಕ್ಕುಚ್ಚಾಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಚ್ಚತ್ಥರಿತ್ವಾ ನಿಪಜ್ಜಿತುನ್ತಿ।>
  text <ಸಙ್ಘಭತ್ತಾದಿಅನುಜಾನನಂ>
    text <೩೨೫>, <ಅಥ ಖೋ ಭಗವಾ ಆಳವಿಯಂ ಯಥಾಭಿರನ್ತಂ ವಿಹರಿತ್ವಾ ಯೇನ ರಾಜಗಹಂ ತೇನ ಚಾರಿಕಂ ಪಕ್ಕಾಮಿ। ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ರಾಜಗಹಂ ತದವಸರಿ। ತತ್ರ ಸುದಂ ಭಗವಾ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ತೇನ ಖೋ ಪನ ಸಮಯೇನ ರಾಜಗಹಂ ದುಬ್ಭಿಕ್ಖಂ ಹೋತಿ। ಮನುಸ್ಸಾ ನ ಸಕ್ಕೋನ್ತಿ ಸಙ್ಘಭತ್ತಂ ಕಾತುಂ। ಇಚ್ಛನ್ತಿ ಉದ್ದೇಸಭತ್ತಂ ನಿಮನ್ತನಂ ಸಲಾಕಭತ್ತಂ ಪಕ್ಖಿಕಂ ಉಪೋಸಥಿಕಂ ಪಾಟಿಪದಿಕಂ ಕಾತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಙ್ಘಭತ್ತಂ ಉದ್ದೇಸಭತ್ತಂ ನಿಮನ್ತನಂ ಸಲಾಕಭತ್ತಂ ಪಕ್ಖಿಕಂ ಉಪೋಸಥಿಕಂ ಪಾಟಿಪದಿಕನ್ತಿ।>
  text <ಭತ್ತುದ್ದೇಸಕಸಮ್ಮುತಿ>
    text <೩೨೬>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಅತ್ತನೋ ವರಭತ್ತಾನಿ ಗಹೇತ್ವಾ ಲಾಮಕಾನಿ ಭತ್ತಾನಿ ಭಿಕ್ಖೂನಂ ದೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಞ್ಚಹಙ್ಗೇಹಿ ಸಮನ್ನಾಗತಂ ಭಿಕ್ಖುಂ ಭತ್ತುದ್ದೇಸಕಂ ಸಮ್ಮನ್ನಿತುಂ ಯೋ ನ ಛನ್ದಾಗತಿಂ ಗಚ್ಛೇಯ್ಯ। ನ ದೋಸಾಗತಿಂ ಗಚ್ಛೇಯ್ಯ। ನ ಮೋಹಾಗತಿಂ ಗಚ್ಛೇಯ್ಯ। ನ ಭಯಾಗತಿಂ ಗಚ್ಛೇಯ್ಯ। ಉದ್ದಿಟ್ಠಾನುದ್ದಿಟ್ಠಞ್ಚ ಜಾನೇಯ್ಯ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬೋ। ಪಠಮಂ ಭಿಕ್ಖು ಯಾಚಿತಬ್ಬೋ। ಯಾಚಿತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಭತ್ತುದ್ದೇಸಕಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಭತ್ತುದ್ದೇಸಕಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ಭಿಕ್ಖುನೋ ಭತ್ತುದ್ದೇಸಕಸ್ಸ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಸಮ್ಮತೋ ಸಙ್ಘೇನ ಇತ್ಥನ್ನಾಮೋ ಭಿಕ್ಖು ಭತ್ತುದ್ದೇಸಕೋ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ಅಥ ಖೋ ಭತ್ತುದ್ದೇಸಕಾನಂ ಭಿಕ್ಖೂನಂ ಏತದಹೋಸಿ ಕಥಂ ನು ಖೋ ಭತ್ತಂ ಉದ್ದಿಸಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಲಾಕಾಯ ವಾ ಪಟ್ಟಿಕಾಯ ವಾ ಉಪನಿಬನ್ಧಿತ್ವಾ ಓಪುಞ್ಜಿತ್ವಾ ಭತ್ತಂ ಉದ್ದಿಸಿತುನ್ತಿ।>
  text <ಸೇನಾಸನಪಞ್ಞಾಪಕಾದಿಸಮ್ಮುತಿ>
    text <೩೨೭>, <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸೇನಾಸನಪಞ್ಞಾಪಕೋ ನ ಹೋತಿ…ಪೇ॰… ಭಣ್ಡಾಗಾರಿಕೋ ನ ಹೋತಿ…ಪೇ॰… ಚೀವರಪ್ಪಟಿಗ್ಗಾಹಕೋ ನ ಹೋತಿ…ಪೇ॰… ಚೀವರಭಾಜಕೋ ನ ಹೋತಿ…ಪೇ॰… ಯಾಗುಭಾಜಕೋ ನ ಹೋತಿ…ಪೇ॰… ಫಲಭಾಜಕೋ ನ ಹೋತಿ…ಪೇ॰… ಖಜ್ಜಕಭಾಜಕೋ ನ ಹೋತಿ। ಖಜ್ಜಕಂ ಅಭಾಜಿಯಮಾನಂ ನಸ್ಸತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಞ್ಚಹಙ್ಗೇಹಿ ಸಮನ್ನಾಗತಂ ಭಿಕ್ಖುಂ ಖಜ್ಜಕಭಾಜಕಂ ಸಮ್ಮನ್ನಿತುಂ ಯೋ ನ ಛನ್ದಾಗತಿಂ ಗಚ್ಛೇಯ್ಯ। ನ ದೋಸಾಗತಿಂ ಗಚ್ಛೇಯ್ಯ। ನ ಮೋಹಾಗತಿಂ ಗಚ್ಛೇಯ್ಯ। ನ ಭಯಾಗತಿಂ ಗಚ್ಛೇಯ್ಯ। ಭಾಜಿತಾಭಾಜಿತಞ್ಚ ಜಾನೇಯ್ಯ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬೋ। ಪಠಮಂ ಭಿಕ್ಖು ಯಾಚಿತಬ್ಬೋ। ಯಾಚಿತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಖಜ್ಜಕಭಾಜಕಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಖಜ್ಜಕಭಾಜಕಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ಭಿಕ್ಖುನೋ ಖಜ್ಜಕಭಾಜಕಸ್ಸ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಸಮ್ಮತೋ ಸಙ್ಘೇನ ಇತ್ಥನ್ನಾಮೋ ಭಿಕ್ಖು ಖಜ್ಜಕಭಾಜಕೋ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
  text <ಅಪ್ಪಮತ್ತಕವಿಸ್ಸಜ್ಜಕಸಮ್ಮುತಿ>
    text <೩೨೮>, <ತೇನ ಖೋ ಪನ ಸಮಯೇನ ಸಙ್ಘಸ್ಸ ಭಣ್ಡಾಗಾರೇ ಅಪ್ಪಮತ್ತಕೋ ಪರಿಕ್ಖಾರೋ ಉಪ್ಪನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಞ್ಚಹಙ್ಗೇಹಿ ಸಮನ್ನಾಗತಂ ಭಿಕ್ಖುಂ ಅಪ್ಪಮತ್ತಕವಿಸ್ಸಜ್ಜಕಂ ಸಮ್ಮನ್ನಿತುಂ ಯೋ ನ ಛನ್ದಾಗತಿಂ ಗಚ್ಛೇಯ್ಯ। ನ ದೋಸಾಗತಿಂ ಗಚ್ಛೇಯ್ಯ। ನ ಮೋಹಾಗತಿಂ ಗಚ್ಛೇಯ್ಯ। ನ ಭಯಾಗತಿಂ ಗಚ್ಛೇಯ್ಯ। ವಿಸ್ಸಜ್ಜಿತಾವಿಸ್ಸಜ್ಜಿತಞ್ಚ ಜಾನೇಯ್ಯ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬೋ। ಪಠಮಂ ಭಿಕ್ಖು ಯಾಚಿತಬ್ಬೋ। ಯಾಚಿತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಅಪ್ಪಮತ್ತಕವಿಸ್ಸಜ್ಜಕಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಅಪ್ಪಮತ್ತಕವಿಸ್ಸಜ್ಜಕಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ಭಿಕ್ಖುನೋ ಅಪ್ಪಮತ್ತಕವಿಸ್ಸಜ್ಜಕಸ್ಸ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಸಮ್ಮತೋ ಸಙ್ಘೇನ ಇತ್ಥನ್ನಾಮೋ ಭಿಕ್ಖು ಅಪ್ಪಮತ್ತಕವಿಸ್ಸಜ್ಜಕೋ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತೇನ ಅಪ್ಪಮತ್ತಕವಿಸ್ಸಜ್ಜಕೇನ ಭಿಕ್ಖುನಾ ಏಕಾ ಸೂಚಿ ದಾತಬ್ಬಾ। ಸತ್ಥಕಂ ದಾತಬ್ಬಂ। ಉಪಾಹನಾ ದಾತಬ್ಬಾ। ಕಾಯಬನ್ಧನಂ ದಾತಬ್ಬಂ। ಅಂಸಬನ್ಧಕೋ ದಾತಬ್ಬೋ। ಪರಿಸ್ಸಾವನಂ ದಾತಬ್ಬಂ। ಧಮ್ಮಕರಣೋ ದಾತಬ್ಬೋ। ಕುಸಿ ದಾತಬ್ಬಾ। ಅಡ್ಢಕುಸಿ ದಾತಬ್ಬಾ। ಮಣ್ಡಲಂ ದಾತಬ್ಬಂ। ಅಡ್ಢಮಣ್ಡಲಂ ದಾತಬ್ಬಂ। ಅನುವಾತೋ ದಾತಬ್ಬೋ। ಪರಿಭಣ್ಡಂ ದಾತಬ್ಬಂ। ಸಚೇ ಹೋತಿ ಸಙ್ಘಸ್ಸ ಸಪ್ಪಿ ವಾ ತೇಲಂ ವಾ ಮಧು ವಾ ಫಾಣಿತಂ ವಾ। ಸಕಿಂ ಪಟಿಸಾಯಿತುಂ ದಾತಬ್ಬಂ। ಸಚೇ ಪುನಪಿ ಅತ್ಥೋ ಹೋತಿ। ಪುನಪಿ ದಾತಬ್ಬಂ।>
  text <ಸಾಟಿಯಗ್ಗಾಹಾಪಕಾದಿಸಮ್ಮುತಿ>
    text <೩೨೯>, <ತೇನ ಖೋ ಪನ ಸಮಯೇನ ಸಙ್ಘಸ್ಸ ಸಾಟಿಯಗ್ಗಾಹಾಪಕೋ ನ ಹೋತಿ…ಪೇ॰… ಪತ್ತಗ್ಗಾಹಾಪಕೋ ನ ಹೋತಿ…ಪೇ॰… ಆರಾಮಿಕಪೇಸಕೋ ನ ಹೋತಿ…ಪೇ॰… ಸಾಮಣೇರಪೇಸಕೋ ನ ಹೋತಿ। ಸಾಮಣೇರಾ ಅಪೇಸಿಯಮಾನಾ ಕಮ್ಮಂ ನ ಕರೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಞ್ಚಹಙ್ಗೇಹಿ ಸಮನ್ನಾಗತಂ ಭಿಕ್ಖುಂ ಸಾಮಣೇರಪೇಸಕಂ ಸಮ್ಮನ್ನಿತುಂ ಯೋ ನ ಛನ್ದಾಗತಿಂ ಗಚ್ಛೇಯ್ಯ। ನ ದೋಸಾಗತಿಂ ಗಚ್ಛೇಯ್ಯ। ನ ಮೋಹಾಗತಿಂ ಗಚ್ಛೇಯ್ಯ। ನ ಭಯಾಗತಿಂ ಗಚ್ಛೇಯ್ಯ। ಪೇಸಿತಾಪೇಸಿತಞ್ಚ ಜಾನೇಯ್ಯ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬೋ। ಪಠಮಂ ಭಿಕ್ಖು ಯಾಚಿತಬ್ಬೋ। ಯಾಚಿತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಸಾಮಣೇರಪೇಸಕಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುಂ ಸಾಮಣೇರಪೇಸಕಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ಭಿಕ್ಖುನೋ ಸಾಮಣೇರಪೇಸಕಸ್ಸ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಸಮ್ಮತೋ ಸಙ್ಘೇನ ಇತ್ಥನ್ನಾಮೋ ಭಿಕ್ಖು ಸಾಮಣೇರಪೇಸಕೋ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    stand <ತತಿಯಭಾಣವಾರೋ ನಿಟ್ಠಿತೋ।>
    stand <ಸೇನಾಸನಕ್ಖನ್ಧಕೋ ಛಟ್ಠೋ।>
    stand <ತಸ್ಸುದ್ದಾನಂ>
    stand <ಸೇನಾಸನಕ್ಖನ್ಧಕಂ ನಿಟ್ಠಿತಂ।>
