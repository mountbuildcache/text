text <೧೦॥ ಭಿಕ್ಖುನಿಕ್ಖನ್ಧಕಂ>
  text <೧॥ ಪಠಮಭಾಣವಾರೋ>
  text <ಮಹಾಪಜಾಪತಿಗೋತಮೀವತ್ಥು>
    text <೪೦೨>, <ತೇನ ಸಮಯೇನ ಬುದ್ಧೋ ಭಗವಾ ಸಕ್ಕೇಸು ವಿಹರತಿ ಕಪಿಲವತ್ಥುಸ್ಮಿಂ ನಿಗ್ರೋಧಾರಾಮೇ। ಅಥ ಖೋ ಮಹಾಪಜಾಪತಿ ಗೋತಮೀ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ ಮಹಾಪಜಾಪತಿ ಗೋತಮೀ ಭಗವನ್ತಂ ಏತದವೋಚ ಸಾಧು। ಭನ್ತೇ। ಲಭೇಯ್ಯ ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ। ಅಲಂ। ಗೋತಮಿ। ಮಾ ತೇ ರುಚ್ಚಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಾತಿ। ದುತಿಯಮ್ಪಿ ಖೋ…ಪೇ॰… ತತಿಯಮ್ಪಿ ಖೋ ಮಹಪಜಾಪತಿ ಗೋತಮೀ ಭಗವನ್ತಂ ಏತದವೋಚ ಸಾಧು। ಭನ್ತೇ। ಲಭೇಯ್ಯ ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ। ಅಲಂ। ಗೋತಮಿ। ಮಾ ತೇ ರುಚ್ಚಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಾತಿ। ಅಥ ಖೋ ಮಹಾಪಜಾಪತಿ ಗೋತಮೀ ನ ಭಗವಾ ಅನುಜಾನಾತಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ ದುಕ್ಖೀ ದುಮ್ಮನಾ ಅಸ್ಸುಮುಖೀ ರುದಮಾನಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ।>
    text <ಅಥ ಖೋ ಭಗವಾ ಕಪಿಲವತ್ಥುಸ್ಮಿಂ ಯಥಾಭಿರನ್ತಂ ವಿಹರಿತ್ವಾ ಯೇನ ವೇಸಾಲೀ ತೇನ ಚಾರಿಕಂ ಪಕ್ಕಾಮಿ। ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ವೇಸಾಲೀ ತದವಸರಿ। ತತ್ರ ಸುದಂ ಭಗವಾ ವೇಸಾಲಿಯಂ ವಿಹರತಿ ಮಹಾವನೇ ಕೂಟಾಗಾರಸಾಲಾಯಂ। ಅಥ ಖೋ ಮಹಾಪಜಾಪತಿ ಗೋತಮೀ ಕೇಸೇ ಛೇದಾಪೇತ್ವಾ ಕಾಸಾಯಾನಿ ವತ್ಥಾನಿ ಅಚ್ಛಾದೇತ್ವಾ ಸಮ್ಬಹುಲಾಹಿ ಸಾಕಿಯಾನೀಹಿ ಸದ್ಧಿಂ ಯೇನ ವೇಸಾಲೀ ತೇನ ಪಕ್ಕಾಮಿ। ಅನುಪುಬ್ಬೇನ ಯೇನ ವೇಸಾಲೀ ಮಹಾವನಂ ಕೂಟಾಗಾರಸಾಲಾ ತೇನುಪಸಙ್ಕಮಿ। ಅಥ ಖೋ ಮಹಾಪಜಾಪತಿ ಗೋತಮೀ ಸೂನೇಹಿ ಪಾದೇಹಿ ರಜೋಕಿಣ್ಣೇನ ಗತ್ತೇನ ದುಕ್ಖೀ ದುಮ್ಮನಾ ಅಸ್ಸುಮುಖೀ ರುದಮಾನಾ ಬಹಿದ್ವಾರಕೋಟ್ಠಕೇ ಅಟ್ಠಾಸಿ। ಅದ್ದಸಾ ಖೋ ಆಯಸ್ಮಾ ಆನನ್ದೋ ಮಹಾಪಜಾಪತಿಂ ಗೋತಮಿಂ ಸೂನೇಹಿ ಪಾದೇಹಿ ರಜೋಕಿಣ್ಣೇನ ಗತ್ತೇನ ದುಕ್ಖಿಂ ದುಮ್ಮನಂ ಅಸ್ಸುಮುಖಿಂ ರುದಮಾನಂ ಬಹಿದ್ವಾರಕೋಟ್ಠಕೇ ಠಿತಂ। ದಿಸ್ವಾನ ಮಹಾಪಜಾಪತಿಂ ಗೋತಮಿಂ ಏತದವೋಚ ಕಿಸ್ಸ ತ್ವಂ। ಗೋತಮಿ। ಸೂನೇಹಿ ಪಾದೇಹಿ ರಜೋಕಿಣ್ಣೇನ ಗತ್ತೇನ ದುಕ್ಖೀ ದುಮ್ಮನಾ ಅಸ್ಸುಮುಖೀ ರುದಮಾನಾ ಬಹಿದ್ವಾರಕೋಟ್ಠಕೇ ಠಿತಾತಿ॥ ತಥಾ ಹಿ ಪನ। ಭನ್ತೇ ಆನನ್ದ। ನ ಭಗವಾ ಅನುಜಾನಾತಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ। ತೇನ ಹಿ ತ್ವಂ। ಗೋತಮಿ। ಮುಹುತ್ತಂ ಇಧೇವ ತಾವ ಹೋಹಿ। ಯಾವಾಹಂ ಭಗವನ್ತಂ ಯಾಚಾಮಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ।>
    text <ಅಥ ಖೋ ಆಯಸ್ಮಾ ಆನನ್ದೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಏಸಾ। ಭನ್ತೇ। ಮಹಾಪಜಾಪತಿ ಗೋತಮೀ ಸೂನೇಹಿ ಪಾದೇಹಿ ರಜೋಕಿಣ್ಣೇನ ಗತ್ತೇನ ದುಕ್ಖೀ ದುಮ್ಮನಾ ಅಸ್ಸುಮುಖೀ ರುದಮಾನಾ ಬಹಿದ್ವಾರಕೋಟ್ಠಕೇ ಠಿತಾ ನ ಭಗವಾ ಅನುಜಾನಾತಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ। ಸಾಧು। ಭನ್ತೇ। ಲಭೇಯ್ಯ ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ। ಅಲಂ। ಆನನ್ದ। ಮಾ ತೇ ರುಚ್ಚಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಾತಿ। ದುತಿಯಮ್ಪಿ ಖೋ…ಪೇ॰… ತತಿಯಮ್ಪಿ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಸಾಧು। ಭನ್ತೇ। ಲಭೇಯ್ಯ ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ। ಅಲಂ। ಆನನ್ದ। ಮಾ ತೇ ರುಚ್ಚಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಾತಿ।>
    text <ಅಥ ಖೋ ಆಯಸ್ಮಾ ಆನನ್ದೋ ನ ಭಗವಾ ಅನುಜಾನಾತಿ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಂ। ಯಂನೂನಾಹಂ ಅಞ್ಞೇನಪಿ ಪರಿಯಾಯೇನ ಭಗವನ್ತಂ ಯಾಚೇಯ್ಯಂ ಮಾತುಗಾಮಸ್ಸ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ। ಅಥ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಭಬ್ಬೋ ನು ಖೋ। ಭನ್ತೇ। ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತ್ವಾ ಸೋತಾಪತ್ತಿಫಲಂ ವಾ ಸಕದಾಗಾಮಿಫಲಂ ವಾ ಅನಾಗಾಮಿಫಲಂ ವಾ ಅರಹತ್ತಫಲಂ ವಾ ಸಚ್ಛಿಕಾತುನ್ತಿ॥ ಭಬ್ಬೋ। ಆನನ್ದ। ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತ್ವಾ ಸೋತಾಪತ್ತಿಫಲಮ್ಪಿ ಸಕದಾಗಾಮಿಫಲಮ್ಪಿ ಅನಾಗಾಮಿಫಲಮ್ಪಿ ಅರಹತ್ತಫಲಮ್ಪಿ ಸಚ್ಛಿಕಾತುನ್ತಿ। ಸಚೇ। ಭನ್ತೇ। ಭಬ್ಬೋ ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತ್ವಾ ಸೋತಾಪತ್ತಿಫಲಮ್ಪಿ ಸಕದಾಗಾಮಿಫಲಮ್ಪಿ ಅನಾಗಾಮಿಫಲಮ್ಪಿ ಅರಹತ್ತಫಲಮ್ಪಿ ಸಚ್ಛಿಕಾತುಂ। ಬಹೂಪಕಾರಾ। ಭನ್ತೇ। ಮಹಾಪಜಾಪತಿ ಗೋತಮೀ ಭಗವತೋ ಮಾತುಚ್ಛಾ ಆಪಾದಿಕಾ। ಪೋಸಿಕಾ। ಖೀರಸ್ಸ ದಾಯಿಕಾ। ಭಗವನ್ತಂ ಜನೇತ್ತಿಯಾ ಕಾಲಙ್ಕತಾಯ ಥಞ್ಞಂ ಪಾಯೇಸಿ। ಸಾಧು। ಭನ್ತೇ। ಲಭೇಯ್ಯ ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜನ್ತಿ।>
  text <ಅಟ್ಠಗರುಧಮ್ಮಾ>
    text <೪೦೩>, <ಸಚೇ। ಆನನ್ದ। ಮಹಾಪಜಾಪತೀ ಗೋತಮೀ ಅಟ್ಠ ಗರುಧಮ್ಮೇ ಪಟಿಗ್ಗಣ್ಹಾತಿ। ಸಾವಸ್ಸಾ। ಹೋತು ಉಪಸಮ್ಪದಾ।>
    text <ವಸ್ಸಸತೂಪಸಮ್ಪನ್ನಾಯ ಭಿಕ್ಖುನಿಯಾ ತದಹುಪಸಮ್ಪನ್ನಸ್ಸ ಭಿಕ್ಖುನೋ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮಂ ಕಾತಬ್ಬಂ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ನ ಭಿಕ್ಖುನಿಯಾ ಅಭಿಕ್ಖುಕೇ ಆವಾಸೇ ವಸ್ಸಂ ವಸಿತಬ್ಬಂ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಅನ್ವದ್ಧಮಾಸಂ ಭಿಕ್ಖುನಿಯಾ ಭಿಕ್ಖುಸಙ್ಘತೋ ದ್ವೇ ಧಮ್ಮಾ ಪಚ್ಚಾಸೀಸಿತಬ್ಬಾ ಉಪೋಸಥಪುಚ್ಛಕಞ್ಚ। ಓವಾದೂಪಸಙ್ಕಮನಞ್ಚ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ವಸ್ಸಂವುಟ್ಠಾಯ ಭಿಕ್ಖುನಿಯಾ ಉಭತೋಸಙ್ಘೇ ತೀಹಿ ಠಾನೇಹಿ ಪವಾರೇತಬ್ಬಂ ದಿಟ್ಠೇನ ವಾ। ಸುತೇನ ವಾ। ಪರಿಸಙ್ಕಾಯ ವಾ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಗರುಧಮ್ಮಂ ಅಜ್ಝಾಪನ್ನಾಯ ಭಿಕ್ಖುನಿಯಾ ಉಭತೋಸಙ್ಘೇ ಪಕ್ಖಮಾನತ್ತಂ ಚರಿತಬ್ಬಂ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ಉಭತೋಸಙ್ಘೇ ಉಪಸಮ್ಪದಾ ಪರಿಯೇಸಿತಬ್ಬಾ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ನ ಭಿಕ್ಖುನಿಯಾ ಕೇನಚಿ ಪರಿಯಾಯೇನ ಭಿಕ್ಖು ಅಕ್ಕೋಸಿತಬ್ಬೋ ಪರಿಭಾಸಿತಬ್ಬೋ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಅಜ್ಜತಗ್ಗೇ ಓವಟೋ ಭಿಕ್ಖುನೀನಂ ಭಿಕ್ಖೂಸು ವಚನಪಥೋ। ಅನೋವಟೋ ಭಿಕ್ಖೂನಂ ಭಿಕ್ಖುನೀಸು ವಚನಪಥೋ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಸಚೇ। ಆನನ್ದ। ಮಹಾಪಜಾಪತಿ ಗೋತಮೀ ಇಮೇ ಅಟ್ಠ ಗರುಧಮ್ಮೇ ಪಟಿಗ್ಗಣ್ಹಾತಿ। ಸಾವಸ್ಸಾ ಹೋತು ಉಪಸಮ್ಪದಾತಿ।>
    text <ಅಥ ಖೋ ಆಯಸ್ಮಾ ಆನನ್ದೋ ಭಗವತೋ ಸನ್ತಿಕೇ ಅಟ್ಠ ಗರುಧಮ್ಮೇ ಉಗ್ಗಹೇತ್ವಾ ಯೇನ ಮಹಾಪಜಾಪತಿ ಗೋತಮೀ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಮಹಾಪಜಾಪತಿಂ ಗೋತಮಿಂ ಏತದವೋಚ ಸಚೇ ಖೋ ತ್ವಂ। ಗೋತಮಿ। ಅಟ್ಠ ಗರುಧಮ್ಮೇ ಪಟಿಗ್ಗಣ್ಹೇಯ್ಯಾಸಿ। ಸಾವ ತೇ ಭವಿಸ್ಸತಿ ಉಪಸಮ್ಪದಾ।>
    text <ವಸ್ಸಸತೂಪಸಮ್ಪನ್ನಾಯ ಭಿಕ್ಖುನಿಯಾ ತದಹುಪಸಮ್ಪನ್ನಸ್ಸ ಭಿಕ್ಖುನೋ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮಂ ಕಾತಬ್ಬಂ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ನ ಭಿಕ್ಖುನಿಯಾ ಅಭಿಕ್ಖುಕೇ ಆವಾಸೇ ವಸ್ಸಂ ವಸಿತಬ್ಬಂ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಅನ್ವದ್ಧಮಾಸಂ ಭಿಕ್ಖುನಿಯಾ ಭಿಕ್ಖುಸಙ್ಘತೋ ದ್ವೇ ಧಮ್ಮಾ ಪಚ್ಚಾಸೀಸಿತಬ್ಬಾ ಉಪೋಸಥಪುಚ್ಛಕಞ್ಚ। ಓವಾದೂಪಸಙ್ಕಮನಞ್ಚ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ವಸ್ಸಂವುಟ್ಠಾಯ ಭಿಕ್ಖುನಿಯಾ ಉಭತೋಸಙ್ಘೇ ತೀಹಿ ಠಾನೇಹಿ ಪವಾರೇತಬ್ಬಂ ದಿಟ್ಠೇನ ವಾ। ಸುತೇನ ವಾ। ಪರಿಸಙ್ಕಾಯ ವಾ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಗರುಧಮ್ಮಂ ಅಜ್ಝಾಪನ್ನಾಯ ಭಿಕ್ಖುನಿಯಾ ಉಭತೋಸಙ್ಘೇ ಪಕ್ಖಮಾನತ್ತಂ ಚರಿತಬ್ಬಂ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ಉಭತೋಸಙ್ಘೇ ಉಪಸಮ್ಪದಾ ಪರಿಯೇಸಿತಬ್ಬಾ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ನ ಭಿಕ್ಖುನಿಯಾ ಕೇನಚಿ ಪರಿಯಾಯೇನ ಭಿಕ್ಖು ಅಕ್ಕೋಸಿತಬ್ಬೋ ಪರಿಭಾಸಿತಬ್ಬೋ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಅಜ್ಜತಗ್ಗೇ ಓವಟೋ ಭಿಕ್ಖುನೀನಂ ಭಿಕ್ಖೂಸು ವಚನಪಥೋ। ಅನೋವಟೋ ಭಿಕ್ಖೂನಂ ಭಿಕ್ಖುನೀಸು ವಚನಪಥೋ। ಅಯಮ್ಪಿ ಧಮ್ಮೋ ಸಕ್ಕತ್ವಾ ಗರುಕತ್ವಾ ಮಾನೇತ್ವಾ ಪೂಜೇತ್ವಾ ಯಾವಜೀವಂ ಅನತಿಕ್ಕಮನೀಯೋ।>
    text <ಸಚೇ ಖೋ ತ್ವಂ। ಗೋತಮಿ। ಇಮೇ ಅಟ್ಠ ಗರುಧಮ್ಮೇ ಪಟಿಗ್ಗಣ್ಹೇಯ್ಯಾಸಿ। ಸಾವ ತೇ ಭವಿಸ್ಸತಿ ಉಪಸಮ್ಪದಾತಿ।>
    text <ಸೇಯ್ಯಥಾಪಿ। ಭನ್ತೇ ಆನನ್ದ। ಇತ್ಥೀ ವಾ ಪುರಿಸೋ ವಾ ದಹರೋ। ಯುವಾ। ಮಣ್ಡನಕಜಾತಿಕೋ ಸೀಸಂನಹಾತೋ ಉಪ್ಪಲಮಾಲಂ ವಾ ವಸ್ಸಿಕಮಾಲಂ ವಾ ಅತಿಮುತ್ತಕಮಾಲಂ ವಾ ಲಭಿತ್ವಾ ಉಭೋಹಿ ಹತ್ಥೇಹಿ ಪಟಿಗ್ಗಹೇತ್ವಾ ಉತ್ತಮಙ್ಗೇ ಸಿರಸ್ಮಿಂ ಪತಿಟ್ಠಾಪೇಯ್ಯ। ಏವಮೇವ ಖೋ ಅಹಂ। ಭನ್ತೇ। ಆನನ್ದ ಇಮೇ ಅಟ್ಠ ಗರುಧಮ್ಮೇ ಪಟಿಗ್ಗಣ್ಹಾಮಿ ಯಾವಜೀವಂ ಅನತಿಕ್ಕಮನೀಯೇತಿ।>
    text <ಅಥ ಖೋ ಆಯಸ್ಮಾ ಆನನ್ದೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಪಟಿಗ್ಗಹಿತಾ। ಭನ್ತೇ। ಮಹಾಪಜಾಪತಿಯಾ ಗೋತಮಿಯಾ ಅಟ್ಠ ಗರುಧಮ್ಮಾ। ಉಪಸಮ್ಪನ್ನಾ ಭಗವತೋ ಮಾತುಚ್ಛಾತಿ।>
    text <ಸಚೇ। ಆನನ್ದ। ನಾಲಭಿಸ್ಸ ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಂ। ಚಿರಟ್ಠಿತಿಕಂ। ಆನನ್ದ। ಬ್ರಹ್ಮಚರಿಯಂ ಅಭವಿಸ್ಸ। ವಸ್ಸಸಹಸ್ಸಂ ಸದ್ಧಮ್ಮೋ ತಿಟ್ಠೇಯ್ಯ। ಯತೋ ಚ ಖೋ। ಆನನ್ದ। ಮಾತುಗಾಮೋ ತಥಾಗತಪ್ಪವೇದಿತೇ ಧಮ್ಮವಿನಯೇ ಅಗಾರಸ್ಮಾ ಅನಗಾರಿಯಂ ಪಬ್ಬಜಿತೋ। ನ ದಾನಿ। ಆನನ್ದ। ಬ್ರಹ್ಮಚರಿಯಂ ಚಿರಟ್ಠಿತಿಕಂ ಭವಿಸ್ಸತಿ। ಪಞ್ಚೇವ ದಾನಿ। ಆನನ್ದ। ವಸ್ಸಸತಾನಿ ಸದ್ಧಮ್ಮೋ ಠಸ್ಸತಿ।>
    text <ಸೇಯ್ಯಥಾಪಿ। ಆನನ್ದ। ಯಾನಿ ಕಾನಿಚಿ ಕುಲಾನಿ ಬಹುತ್ಥಿಕಾನಿ ಅಪ್ಪಪುರಿಸಕಾನಿ। ತಾನಿ ಸುಪ್ಪಧಂಸಿಯಾನಿ ಹೋನ್ತಿ ಚೋರೇಹಿ ಕುಮ್ಭಥೇನಕೇಹಿ। ಏವಮೇವ ಖೋ। ಆನನ್ದ। ಯಸ್ಮಿಂ ಧಮ್ಮವಿನಯೇ ಲಭತಿ ಮಾತುಗಾಮೋ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಂ। ನ ತಂ ಬ್ರಹ್ಮಚರಿಯಂ ಚಿರಟ್ಠಿತಿಕಂ ಹೋತಿ।>
    text <ಸೇಯ್ಯಥಾಪಿ। ಆನನ್ದ। ಸಮ್ಪನ್ನೇ ಸಾಲಿಕ್ಖೇತ್ತೇ ಸೇತಟ್ಟಿಕಾ ನಾಮ ರೋಗಜಾತಿ ನಿಪತತಿ। ಏವಂ ತಂ ಸಾಲಿಕ್ಖೇತ್ತಂ ನ ಚಿರಟ್ಠಿತಿಕಂ ಹೋತಿ। ಏವಮೇವ ಖೋ। ಆನನ್ದ। ಯಸ್ಮಿಂ ಧಮ್ಮವಿನಯೇ ಲಭತಿ ಮಾತುಗಾಮೋ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಂ। ನ ತಂ ಬ್ರಹ್ಮಚರಿಯಂ ಚಿರಟ್ಠಿತಿಕಂ ಹೋತಿ।>
    text <ಸೇಯ್ಯಥಾಪಿ। ಆನನ್ದ। ಸಮ್ಪನ್ನೇ ಉಚ್ಛುಕ್ಖೇತ್ತೇ ಮಞ್ಜಿಟ್ಠಿಕಾ ನಾಮ ರೋಗಜಾತಿ ನಿಪತತಿ। ಏವಂ ತಂ ಉಚ್ಛುಕ್ಖೇತ್ತಂ ನ ಚಿರಟ್ಠಿತಿಕಂ ಹೋತಿ। ಏವಮೇವ ಖೋ। ಆನನ್ದ। ಯಸ್ಮಿಂ ಧಮ್ಮವಿನಯೇ ಲಭತಿ ಮಾತುಗಾಮೋ ಅಗಾರಸ್ಮಾ ಅನಗಾರಿಯಂ ಪಬ್ಬಜ್ಜಂ। ನ ತಂ ಬ್ರಹ್ಮಚರಿಯಂ ಚಿರಟ್ಠಿತಿಕಂ ಹೋತಿ।>
    text <ಸೇಯ್ಯಥಾಪಿ। ಆನನ್ದ। ಪುರಿಸೋ ಮಹತೋ ತಳಾಕಸ್ಸ ಪಟಿಕಚ್ಚೇವ ಆಳಿಂ ಬನ್ಧೇಯ್ಯ ಯಾವದೇವ ಉದಕಸ್ಸ ಅನತಿಕ್ಕಮನಾಯ। ಏವಮೇವ ಖೋ। ಆನನ್ದ। ಮಯಾ ಪಟಿಕಚ್ಚೇವ ಭಿಕ್ಖುನೀನಂ ಅಟ್ಠ ಗರುಧಮ್ಮಾ ಪಞ್ಞತ್ತಾ ಯಾವಜೀವಂ ಅನತಿಕ್ಕಮನೀಯಾತಿ।>
    stand <ಭಿಕ್ಖುನೀನಂ ಅಟ್ಠ ಗರುಧಮ್ಮಾ ನಿಟ್ಠಿತಾ।>
  text <ಭಿಕ್ಖುನೀಉಪಸಮ್ಪದಾನುಜಾನನಂ>
    text <೪೦೪>, <ಅಥ ಖೋ ಮಹಾಪಜಾಪತಿ ಗೋತಮೀ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ ಮಹಾಪಜಾಪತೀ ಗೋತಮೀ ಭಗವನ್ತಂ ಏತದವೋಚ ಕಥಾಹಂ। ಭನ್ತೇ। ಇಮಾಸು ಸಾಕಿಯಾನೀಸು ಪಟಿಪಜ್ಜಾಮೀತಿ॥ ಅಥ ಖೋ ಭಗವಾ ಮಹಾಪಜಾಪತಿಂ ಗೋತಮಿಂ ಧಮ್ಮಿಯಾ ಕಥಾಯ ಸನ್ದಸ್ಸೇಸಿ ಸಮಾದಪೇಸಿ ಸಮುತ್ತೇಜೇಸಿ ಸಮ್ಪಹಂಸೇಸಿ। ಅಥ ಖೋ ಮಹಾಪಜಾಪತಿ ಗೋತಮೀ ಭಗವತಾ ಧಮ್ಮಿಯಾ ಕಥಾಯ ಸನ್ದಸ್ಸಿತಾ ಸಮಾದಪಿತಾ ಸಮುತ್ತೇಜಿತಾ ಸಮ್ಪಹಂಸಿತಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನಿಯೋ ಉಪಸಮ್ಪಾದೇತುನ್ತಿ।>
    text <ಅಥ ಖೋ ತಾ ಭಿಕ್ಖುನಿಯೋ ಮಹಾಪಜಾಪತಿಂ ಗೋತಮಿಂ ಏತದವೋಚುಂ ಅಯ್ಯಾ ಅನುಪಸಮ್ಪನ್ನಾ। ಮಯಞ್ಚಮ್ಹಾ ಉಪಸಮ್ಪನ್ನಾ। ಏವಞ್ಹಿ ಭಗವತಾ ಪಞ್ಞತ್ತಂ ಭಿಕ್ಖೂಹಿ ಭಿಕ್ಖುನಿಯೋ ಉಪಸಮ್ಪಾದೇತಬ್ಬಾತಿ। ಅಥ ಖೋ ಮಹಾಪಜಾಪತಿ ಗೋತಮೀ ಯೇನಾಯಸ್ಮಾ ಆನನ್ದೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಆನನ್ದಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ ಮಹಾಪಜಾಪತಿ ಗೋತಮೀ ಆಯಸ್ಮನ್ತಂ ಆನನ್ದಂ ಏತದವೋಚ ಇಮಾ ಮಂ। ಭನ್ತೇ ಆನನ್ದ। ಭಿಕ್ಖುನಿಯೋ ಏವಮಾಹಂಸು ಅಯ್ಯಾ ಅನುಪಸಮ್ಪನ್ನಾ। ಮಯಞ್ಚಮ್ಹಾ ಉಪಸಮ್ಪನ್ನಾ। ಏವಞ್ಹಿ ಭಗವತಾ ಪಞ್ಞತ್ತಂ ಭಿಕ್ಖೂಹಿ ಭಿಕ್ಖುನಿಯೋ ಉಪಸಮ್ಪಾದೇತಬ್ಬಾತಿ।>
    text <ಅಥ ಖೋ ಆಯಸ್ಮಾ ಆನನ್ದೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಮಹಾಪಜಾಪತಿ। ಭನ್ತೇ। ಗೋತಮೀ ಏವಮಾಹ ಇಮಾ ಮಂ। ಭನ್ತೇ ಆನನ್ದ। ಭಿಕ್ಖುನಿಯೋ ಏವಮಾಹಂಸು ಅಯ್ಯಾ ಅನುಪಸಮ್ಪನ್ನಾ। ಮಯಞ್ಚಮ್ಹಾ ಉಪಸಮ್ಪನ್ನಾ। ಏವಞ್ಹಿ ಭಗವತಾ ಪಞ್ಞತ್ತಂ ಭಿಕ್ಖೂಹಿ ಭಿಕ್ಖುನಿಯೋ ಉಪಸಮ್ಪಾದೇತಬ್ಬಾತಿ।>
    text <ಯದಗ್ಗೇನ। ಆನನ್ದ। ಮಹಾಪಜಾಪತಿಯಾ ಗೋತಮಿಯಾ ಅಟ್ಠ ಗರುಧಮ್ಮಾ ಪಟಿಗ್ಗಹಿತಾ। ತದೇವ ಸಾ ಉಪಸಮ್ಪನ್ನಾತಿ।>
    text <೪೦೫>, <ಅಥ ಖೋ ಮಹಾಪಜಾಪತಿ ಗೋತಮೀ ಯೇನಾಯಸ್ಮಾ ಆನನ್ದೋ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಯಸ್ಮನ್ತಂ ಆನನ್ದಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ ಮಹಾಪಜಾಪತಿ ಗೋತಮೀ ಆಯಸ್ಮನ್ತಂ ಆನನ್ದಂ ಏತದವೋಚ ಏಕಾಹಂ। ಭನ್ತೇ ಆನನ್ದ। ಭಗವನ್ತಂ ವರಂ ಯಾಚಾಮಿ। ಸಾಧು। ಭನ್ತೇ। ಭಗವಾ ಅನುಜಾನೇಯ್ಯ ಭಿಕ್ಖೂನಞ್ಚ ಭಿಕ್ಖುನೀನಞ್ಚ ಯಥಾವುಡ್ಢಂ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮನ್ತಿ।>
    text <ಅಥ ಖೋ ಆಯಸ್ಮಾ ಆನನ್ದೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಆನನ್ದೋ ಭಗವನ್ತಂ ಏತದವೋಚ ಮಹಾಪಜಾಪತಿ। ಭನ್ತೇ। ಗೋತಮೀ ಏವಮಾಹ ಏಕಾಹಂ। ಭನ್ತೇ ಆನನ್ದ। ಭಗವನ್ತಂ ವರಂ ಯಾಚಾಮಿ। ಸಾಧು। ಭನ್ತೇ। ಭಗವಾ ಅನುಜಾನೇಯ್ಯ ಭಿಕ್ಖೂನಞ್ಚ ಭಿಕ್ಖುನೀನಞ್ಚ ಯಥಾವುಡ್ಢಂ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮನ್ತಿ।>
    text <ಅಟ್ಠಾನಮೇತಂ। ಆನನ್ದ। ಅನವಕಾಸೋ। ಯಂ ತಥಾಗತೋ ಅನುಜಾನೇಯ್ಯ ಮಾತುಗಾಮಸ್ಸ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮಂ। ಇಮೇಹಿ ನಾಮ। ಆನನ್ದ। ಅಞ್ಞತಿತ್ಥಿಯಾ ದುರಕ್ಖಾತಧಮ್ಮಾ ಮಾತುಗಾಮಸ್ಸ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮಂ ನ ಕರಿಸ್ಸನ್ತಿ। ಕಿಮಙ್ಗಂ ಪನ ತಥಾಗತೋ ಅನುಜಾನಿಸ್ಸತಿ ಮಾತುಗಾಮಸ್ಸ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮನ್ತಿ॥>
    text <ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಮಾತುಗಾಮಸ್ಸ ಅಭಿವಾದನಂ ಪಚ್ಚುಟ್ಠಾನಂ ಅಞ್ಜಲಿಕಮ್ಮಂ ಸಾಮೀಚಿಕಮ್ಮಂ ಕಾತಬ್ಬಂ। ಯೋ ಕರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ಅಥ ಖೋ ಮಹಾಪಜಾಪತಿ ಗೋತಮೀ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ ಮಹಾಪಜಾಪತಿ ಗೋತಮೀ ಭಗವನ್ತಂ ಏತದವೋಚ ಯಾನಿ ತಾನಿ। ಭನ್ತೇ। ಭಿಕ್ಖುನೀನಂ ಸಿಕ್ಖಾಪದಾನಿ ಭಿಕ್ಖೂಹಿ ಸಾಧಾರಣಾನಿ। ಕಥಂ ಮಯಂ। ಭನ್ತೇ। ತೇಸು ಸಿಕ್ಖಾಪದೇಸು ಪಟಿಪಜ್ಜಾಮಾತಿ॥ ಯಾನಿ ತಾನಿ। ಗೋತಮಿ। ಭಿಕ್ಖುನೀನಂ ಸಿಕ್ಖಾಪದಾನಿ ಭಿಕ್ಖೂಹಿ ಸಾಧಾರಣಾನಿ। ಯಥಾ ಭಿಕ್ಖೂ ಸಿಕ್ಖನ್ತಿ ತಥಾ ತೇಸು ಸಿಕ್ಖಾಪದೇಸು ಸಿಕ್ಖಥಾತಿ। ಯಾನಿ ಪನ ತಾನಿ। ಭನ್ತೇ। ಭಿಕ್ಖುನೀನಂ ಸಿಕ್ಖಾಪದಾನಿ ಭಿಕ್ಖೂಹಿ ಅಸಾಧಾರಣಾನಿ। ಕಥಂ ಮಯಂ। ಭನ್ತೇ। ತೇಸು ಸಿಕ್ಖಾಪದೇಸು ಪಟಿಪಜ್ಜಾಮಾತಿ॥ ಯಾನಿ ತಾನಿ। ಗೋತಮಿ। ಭಿಕ್ಖುನೀನಂ ಸಿಕ್ಖಾಪದಾನಿ ಭಿಕ್ಖೂಹಿ ಅಸಾಧಾರಣಾನಿ। ಯಥಾಪಞ್ಞತ್ತೇಸು ಸಿಕ್ಖಾಪದೇಸು ಸಿಕ್ಖಥಾತಿ।>
    text <೪೦೬>, <ಅಥ ಖೋ ಮಹಾಪಜಾಪತಿ ಗೋತಮೀ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ಅಟ್ಠಾಸಿ। ಏಕಮನ್ತಂ ಠಿತಾ ಖೋ ಮಹಾಪಜಾಪತಿ ಗೋತಮೀ ಭಗವನ್ತಂ ಏತದವೋಚ ಸಾಧು ಮೇ। ಭನ್ತೇ। ಭಗವಾ ಸಂಖಿತ್ತೇನ ಧಮ್ಮಂ ದೇಸೇತು। ಯಮಹಂ ಭಗವತೋ ಧಮ್ಮಂ ಸುತ್ವಾ ಏಕಾ ವೂಪಕಟ್ಠಾ ಅಪ್ಪಮತ್ತಾ ಆತಾಪಿನೀ ಪಹಿತತ್ತಾ ವಿಹರೇಯ್ಯನ್ತಿ। ಯೇ ಖೋ ತ್ವಂ। ಗೋತಮಿ। ಧಮ್ಮೇ ಜಾನೇಯ್ಯಾಸಿ ಇಮೇ ಧಮ್ಮಾ ಸರಾಗಾಯ ಸಂವತ್ತನ್ತಿ ನೋ ವಿರಾಗಾಯ। ಸಞ್ಞೋಗಾಯ ಸಂವತ್ತನ್ತಿ ನೋ ವಿಸಞ್ಞೋಗಾಯ। ಆಚಯಾಯ ಸಂವತ್ತನ್ತಿ ನೋ ಅಪಚಯಾಯ। ಮಹಿಚ್ಛತಾಯ ಸಂವತ್ತನ್ತಿ ನೋ ಅಪ್ಪಿಚ್ಛತಾಯ। ಅಸನ್ತುಟ್ಠಿಯಾ ಸಂವತ್ತನ್ತಿ ನೋ ಸನ್ತುಟ್ಠಿಯಾ। ಸಙ್ಗಣಿಕಾಯ ಸಂವತ್ತನ್ತಿ ನೋ ಪವಿವೇಕಾಯ। ಕೋಸಜ್ಜಾಯ ಸಂವತ್ತನ್ತಿ ನೋ ವೀರಿಯಾರಮ್ಭಾಯ। ದುಬ್ಭರತಾಯ ಸಂವತ್ತನ್ತಿ ನೋ ಸುಭರತಾಯ। ಏಕಂಸೇನ। ಗೋತಮಿ। ಧಾರೇಯ್ಯಾಸಿ ನೇಸೋ ಧಮ್ಮೋ। ನೇಸೋ ವಿನಯೋ। ನೇತಂ ಸತ್ಥುಸಾಸನನ್ತಿ। ಯೇ ಚ ಖೋ ತ್ವಂ। ಗೋತಮಿ। ಧಮ್ಮೇ ಜಾನೇಯ್ಯಾಸಿ ಇಮೇ ಧಮ್ಮಾ ವಿರಾಗಾಯ ಸಂವತ್ತನ್ತಿ ನೋ ಸರಾಗಾಯ। ವಿಸಞ್ಞೋಗಾಯ ಸಂವತ್ತನ್ತಿ ನೋ ಸಞ್ಞೋಗಾಯ। ಅಪಚಯಾಯ ಸಂವತ್ತನ್ತಿ ನೋ ಆಚಯಾಯ। ಅಪ್ಪಿಚ್ಛತಾಯ ಸಂವತ್ತನ್ತಿ ನೋ ಮಹಿಚ್ಛತಾಯ। ಸನ್ತುಟ್ಠಿಯಾ ಸಂವತ್ತನ್ತಿ ನೋ ಅಸನ್ತುಟ್ಠಿಯಾ। ಪವಿವೇಕಾಯ ಸಂವತ್ತನ್ತಿ ನೋ ಸಙ್ಗಣಿಕಾಯ। ವೀರಿಯಾರಮ್ಭಾಯ ಸಂವತ್ತನ್ತಿ ನೋ ಕೋಸಜ್ಜಾಯ। ಸುಭರತಾಯ ಸಂವತ್ತನ್ತಿ ನೋ ದುಬ್ಭರತಾಯ। ಏಕಂಸೇನ। ಗೋತಮಿ। ಧಾರೇಯ್ಯಾಸಿ ಏಸೋ ಧಮ್ಮೋ। ಏಸೋ ವಿನಯೋ। ಏತಂ ಸತ್ಥುಸಾಸನನ್ತಿ।>
    text <೪೦೭>, <ತೇನ ಖೋ ಪನ ಸಮಯೇನ ಭಿಕ್ಖುನೀನಂ ಪಾತಿಮೋಕ್ಖಂ ನ ಉದ್ದಿಸೀಯತಿ। ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀನಂ ಪಾತಿಮೋಕ್ಖಂ ಉದ್ದಿಸಿತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಭಿಕ್ಖುನೀನಂ ಪಾತಿಮೋಕ್ಖಂ ಉದ್ದಿಸಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಪಾತಿಮೋಕ್ಖಂ ಉದ್ದಿಸಿತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಿಕ್ಖುನುಪಸ್ಸಯಂ ಉಪಸಙ್ಕಮಿತ್ವಾ ಭಿಕ್ಖುನೀನಂ ಪಾತಿಮೋಕ್ಖಂ ಉದ್ದಿಸನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಜಾಯಾಯೋ ಇಮಾ ಇಮೇಸಂ। ಜಾರಿಯೋ ಇಮಾ ಇಮೇಸಂ। ಇದಾನಿ ಇಮೇ ಇಮಾಹಿ ಸದ್ಧಿಂ ಅಭಿರಮಿಸ್ಸನ್ತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀಹಿ ಭಿಕ್ಖುನೀನಂ ಪಾತಿಮೋಕ್ಖಂ ಉದ್ದಿಸಿತುನ್ತಿ। ಭಿಕ್ಖುನಿಯೋ ನ ಜಾನನ್ತಿ ಏವಂ ಪಾತಿಮೋಕ್ಖಂ ಉದ್ದಿಸಿತಬ್ಬನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಆಚಿಕ್ಖಿತುಂ ಏವಂ ಪಾತಿಮೋಕ್ಖಂ ಉದ್ದಿಸೇಯ್ಯಾಥಾತಿ।>
    text <೪೦೮>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಆಪತ್ತಿಂ ನ ಪಟಿಕರೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಆಪತ್ತಿ ನ ಪಟಿಕಾತಬ್ಬಾ। ಯಾ ನ ಪಟಿಕರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ। ಭಿಕ್ಖುನಿಯೋ ನ ಜಾನನ್ತಿ ಏವಂ ಆಪತ್ತಿ ಪಟಿಕಾತಬ್ಬಾತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಆಚಿಕ್ಖಿತುಂ ಏವಂ ಆಪತ್ತಿಂ ಪಟಿಕರೇಯ್ಯಾಥಾತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಭಿಕ್ಖುನೀನಂ ಆಪತ್ತಿ ಪಟಿಗ್ಗಹೇತಬ್ಬಾತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಆಪತ್ತಿಂ ಪಟಿಗ್ಗಹೇತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ರಥಿಕಾಯಪಿ ಬ್ಯೂಹೇಪಿ ಸಿಙ್ಘಾಟಕೇಪಿ ಭಿಕ್ಖುಂ ಪಸ್ಸಿತ್ವಾ ಪತ್ತಂ ಭೂಮಿಯಂ ನಿಕ್ಖಿಪಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಆಪತ್ತಿಂ ಪಟಿಕರೋನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಜಾಯಾಯೋ ಇಮಾ ಇಮೇಸಂ। ಜಾರಿಯೋ ಇಮಾ ಇಮೇಸಂ। ರತ್ತಿಂ ವಿಮಾನೇತ್ವಾ ಇದಾನಿ ಖಮಾಪೇನ್ತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಆಪತ್ತಿ ಪಟಿಗ್ಗಹೇತಬ್ಬಾ। ಯೋ ಪಟಿಗ್ಗಣ್ಹೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀಹಿ ಭಿಕ್ಖುನೀನಂ ಆಪತ್ತಿಂ ಪಟಿಗ್ಗಹೇತುನ್ತಿ। ಭಿಕ್ಖುನಿಯೋ ನ ಜಾನನ್ತಿ ಏವಂ ಆಪತ್ತಿ ಪಟಿಗ್ಗಹೇತಬ್ಬಾತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಆಚಿಕ್ಖಿತುಂ ಏವಂ ಆಪತ್ತಿಂ ಪಟಿಗ್ಗಣ್ಹೇಯ್ಯಾಥಾತಿ।>
    text <೪೦೯>, <ತೇನ ಖೋ ಪನ ಸಮಯೇನ ಭಿಕ್ಖುನೀನಂ ಕಮ್ಮಂ ನ ಕರಿಯತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀನಂ ಕಮ್ಮಂ ಕಾತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಭಿಕ್ಖುನೀನಂ ಕಮ್ಮಂ ಕಾತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಕಮ್ಮಂ ಕಾತುನ್ತಿ।>
    text <ತೇನ ಖೋ ಪನ ಸಮಯೇನ ಕತಕಮ್ಮಾ ಭಿಕ್ಖುನಿಯೋ ರಥಿಕಾಯಪಿ ಬ್ಯೂಹೇಪಿ ಸಿಙ್ಘಾಟಕೇಪಿ ಭಿಕ್ಖುಂ ಪಸ್ಸಿತ್ವಾ ಪತ್ತಂ ಭೂಮಿಯಂ ನಿಕ್ಖಿಪಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಖಮಾಪೇನ್ತಿ ಏವಂ ನೂನ ಕಾತಬ್ಬನ್ತಿ ಮಞ್ಞಮಾನಾ। ಮನುಸ್ಸಾ ತಥೇವ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಜಾಯಾಯೋ ಇಮಾ ಇಮೇಸಂ। ಜಾರಿಯೋ ಇಮಾ ಇಮೇಸಂ। ರತ್ತಿಂ ವಿಮಾನೇತ್ವಾ ಇದಾನಿ ಖಮಾಪೇನ್ತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಕಮ್ಮಂ ಕಾತಬ್ಬಂ। ಯೋ ಕರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀಹಿ ಭಿಕ್ಖುನೀನಂ ಕಮ್ಮಂ ಕಾತುನ್ತಿ। ಭಿಕ್ಖುನಿಯೋ ನ ಜಾನನ್ತಿ ಏವಂ ಕಮ್ಮಂ ಕಾತಬ್ಬನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಆಚಿಕ್ಖಿತುಂ ಏವಂ ಕಮ್ಮಂ ಕರೇಯ್ಯಾಥಾತಿ।>
    text <೪೧೦>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಸಙ್ಘಮಜ್ಝೇ ಭಣ್ಡನಜಾತಾ ಕಲಹಜಾತಾ ವಿವಾದಾಪನ್ನಾ ಅಞ್ಞಮಞ್ಞಂ ಮುಖಸತ್ತೀಹಿ ವಿತುದನ್ತಾ ವಿಹರನ್ತಿ। ನ ಸಕ್ಕೋನ್ತಿ ತಂ ಅಧಿಕರಣಂ ವೂಪಸಮೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಅಧಿಕರಣಂ ವೂಪಸಮೇತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಿಕ್ಖುನೀನಂ ಅಧಿಕರಣಂ ವೂಪಸಮೇನ್ತಿ। ತಸ್ಮಿಂ ಖೋ ಪನ ಅಧಿಕರಣೇ ವಿನಿಚ್ಛಿಯಮಾನೇ ದಿಸ್ಸನ್ತಿ ಭಿಕ್ಖುನಿಯೋ ಕಮ್ಮಪ್ಪತ್ತಾಯೋಪಿ ಆಪತ್ತಿಗಾಮಿನಿಯೋಪಿ। ಭಿಕ್ಖುನಿಯೋ ಏವಮಾಹಂಸು ಸಾಧು। ಭನ್ತೇ। ಅಯ್ಯಾವ ಭಿಕ್ಖುನೀನಂ ಕಮ್ಮಂ ಕರೋನ್ತು। ಅಯ್ಯಾವ ಭಿಕ್ಖುನೀನಂ ಆಪತ್ತಿಂ ಪಟಿಗ್ಗಣ್ಹನ್ತು। ಏವಞ್ಹಿ ಭಗವತಾ ಪಞ್ಞತ್ತಂ ಭಿಕ್ಖೂಹಿ ಭಿಕ್ಖುನೀನಂ ಅಧಿಕರಣಂ ವೂಪಸಮೇತಬ್ಬನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ಕಮ್ಮಂ ಆರೋಪೇತ್ವಾ ಭಿಕ್ಖುನೀನಂ ನಿಯ್ಯಾದೇತುಂ ಭಿಕ್ಖುನೀಹಿ ಭಿಕ್ಖುನೀನಂ ಕಮ್ಮಂ ಕಾತುಂ। ಭಿಕ್ಖೂಹಿ ಭಿಕ್ಖುನೀನಂ ಆಪತ್ತಿಂ ಆರೋಪೇತ್ವಾ ಭಿಕ್ಖುನೀನಂ ನಿಯ್ಯಾದೇತುಂ। ಭಿಕ್ಖುನೀಹಿ ಭಿಕ್ಖುನೀನಂ ಆಪತ್ತಿಂ ಪಟಿಗ್ಗಹೇತುನ್ತಿ।>
    text <ತೇನ ಖೋ ಪನ ಸಮಯೇನ ಉಪ್ಪಲವಣ್ಣಾಯ ಭಿಕ್ಖುನಿಯಾ ಅನ್ತೇವಾಸಿನೀ ಭಿಕ್ಖುನೀ ಸತ್ತ ವಸ್ಸಾನಿ ಭಗವನ್ತಂ ಅನುಬನ್ಧಾ ಹೋತಿ ವಿನಯಂ ಪರಿಯಾಪುಣನ್ತೀ। ತಸ್ಸಾ ಮುಟ್ಠಸ್ಸತಿನಿಯಾ ಗಹಿತೋ ಗಹಿತೋ ಮುಸ್ಸತಿ। ಅಸ್ಸೋಸಿ ಖೋ ಸಾ ಭಿಕ್ಖುನೀ ಭಗವಾ ಕಿರ ಸಾವತ್ಥಿಂ ಗನ್ತುಕಾಮೋತಿ। ಅಥ ಖೋ ತಸ್ಸಾ ಭಿಕ್ಖುನಿಯಾ ಏತದಹೋಸಿ ಅಹಂ ಖೋ ಸತ್ತ ವಸ್ಸಾನಿ ಭಗವನ್ತಂ ಅನುಬನ್ಧಿಂ ವಿನಯಂ ಪರಿಯಾಪುಣನ್ತೀ। ತಸ್ಸಾ ಮೇ ಮುಟ್ಠಸ್ಸತಿನಿಯಾ ಗಹಿತೋ ಗಹಿತೋ ಮುಸ್ಸತಿ। ದುಕ್ಕರಂ ಖೋ ಪನ ಮಾತುಗಾಮೇನ ಯಾವಜೀವಂ ಸತ್ಥಾರಂ ಅನುಬನ್ಧಿತುಂ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಅಥ ಖೋ ಸಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಭಿಕ್ಖುನಿಯೋ ಭಿಕ್ಖೂನಂ ಏತಮತ್ಥಂ ಆರೋಚೇಸುಂ। ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂಹಿ ಭಿಕ್ಖುನೀನಂ ವಿನಯಂ ವಾಚೇತುನ್ತಿ।>
    stand <ಪಠಮಭಾಣವಾರೋ ನಿಟ್ಠಿತೋ।>
  text <೨॥ ದುತಿಯಭಾಣವಾರೋ>
    text <೪೧೧>, <ಅಥ ಖೋ ಭಗವಾ ವೇಸಾಲಿಯಂ ಯಥಾಭಿರನ್ತಂ ವಿಹರಿತ್ವಾ ಯೇನ ಸಾವತ್ಥಿ ತೇನ ಚಾರಿಕಂ ಪಕ್ಕಾಮಿ। ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ಸಾವತ್ಥಿ ತದವಸರಿ। ತತ್ರ ಸುದಂ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಭಿಕ್ಖುನಿಯೋ ಕದ್ದಮೋದಕೇನ ಓಸಿಞ್ಚನ್ತಿ ಅಪ್ಪೇವ ನಾಮ ಅಮ್ಹೇಸು ಸಾರಜ್ಜೇಯ್ಯುನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಾ ಭಿಕ್ಖುನಿಯೋ ಕದ್ದಮೋದಕೇನ ಓಸಿಞ್ಚಿತಬ್ಬಾ। ಯೋ ಓಸಿಞ್ಚೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ತಸ್ಸ ಭಿಕ್ಖುನೋ ದಣ್ಡಕಮ್ಮಂ ಕಾತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿಂ ನು ಖೋ ದಣ್ಡಕಮ್ಮಂ ಕಾತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅವನ್ದಿಯೋ ಸೋ। ಭಿಕ್ಖವೇ। ಭಿಕ್ಖು ಭಿಕ್ಖುನಿಸಙ್ಘೇನ ಕಾತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಕಾಯಂ ವಿವರಿತ್ವಾ ಭಿಕ್ಖುನೀನಂ ದಸ್ಸೇನ್ತಿ …ಪೇ॰… ಊರುಂ ವಿವರಿತ್ವಾ ಭಿಕ್ಖುನೀನಂ ದಸ್ಸೇನ್ತಿ। ಅಙ್ಗಜಾತಂ ವಿವರಿತ್ವಾ ಭಿಕ್ಖುನೀನಂ ದಸ್ಸೇನ್ತಿ। ಭಿಕ್ಖುನಿಯೋ ಓಭಾಸೇನ್ತಿ। ಭಿಕ್ಖುನೀಹಿ ಸದ್ಧಿಂ ಸಮ್ಪಯೋಜೇನ್ತಿ ಅಪ್ಪೇವ ನಾಮ ಅಮ್ಹೇಸು ಸಾರಜ್ಜೇಯ್ಯುನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಾ ಕಾಯೋ ವಿವರಿತ್ವಾ ಭಿಕ್ಖುನೀನಂ ದಸ್ಸೇತಬ್ಬೋ। ನ ಊರು ವಿವರಿತ್ವಾ ಭಿಕ್ಖುನೀನಂ ದಸ್ಸೇತಬ್ಬೋ। ನ ಅಙ್ಗಜಾತಂ ವಿವರಿತ್ವಾ ಭಿಕ್ಖುನೀನಂ ದಸ್ಸೇತಬ್ಬಂ। ನ ಭಿಕ್ಖುನಿಯೋ ಓಭಾಸಿತಬ್ಬಾ। ನ ಭಿಕ್ಖುನೀಹಿ ಸದ್ಧಿಂ ಸಮ್ಪಯೋಜೇತಬ್ಬಂ। ಯೋ ಸಮ್ಪಯೋಜೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ತಸ್ಸ ಭಿಕ್ಖುನೋ ದಣ್ಡಕಮ್ಮಂ ಕಾತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿಂ ನು ಖೋ ದಣ್ಡಕಮ್ಮಂ ಕಾತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅವನ್ದಿಯೋ ಸೋ। ಭಿಕ್ಖವೇ। ಭಿಕ್ಖು ಭಿಕ್ಖುನಿಸಙ್ಘೇನ ಕಾತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಭಿಕ್ಖುಂ ಕದ್ದಮೋದಕೇನ ಓಸಿಞ್ಚನ್ತಿ ಅಪ್ಪೇವ ನಾಮ ಅಮ್ಹೇಸು ಸಾರಜ್ಜೇಯ್ಯುನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖು ಕದ್ದಮೋದಕೇನ ಓಸಿಞ್ಚಿತಬ್ಬೋ। ಯಾ ಓಸಿಞ್ಚೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ತಸ್ಸಾ ಭಿಕ್ಖುನಿಯಾ ದಣ್ಡಕಮ್ಮಂ ಕಾತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿಂ ನು ಖೋ ದಣ್ಡಕಮ್ಮಂ ಕಾತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ ಭಿಕ್ಖವೇ। ಆವರಣಂ ಕಾತುನ್ತಿ। ಆವರಣೇ ಕತೇ ನ ಆದಿಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಓವಾದಂ ಠಪೇತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಕಾಯಂ ವಿವರಿತ್ವಾ ಭಿಕ್ಖೂನಂ ದಸ್ಸೇನ್ತಿ। ಥನಂ ವಿವರಿತ್ವಾ ಭಿಕ್ಖೂನಂ ದಸ್ಸೇನ್ತಿ। ಊರುಂ ವಿವರಿತ್ವಾ ಭಿಕ್ಖೂನಂ ದಸ್ಸೇನ್ತಿ। ಅಙ್ಗಜಾತಂ ವಿವರಿತ್ವಾ ಭಿಕ್ಖೂನಂ ದಸ್ಸೇನ್ತಿ। ಭಿಕ್ಖೂ ಓಭಾಸೇನ್ತಿ। ಭಿಕ್ಖೂಹಿ ಸದ್ಧಿಂ ಸಮ್ಪಯೋಜೇನ್ತಿ ಅಪ್ಪೇವ ನಾಮ ಅಮ್ಹೇಸು ಸಾರಜ್ಜೇಯ್ಯುನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಕಾಯೋ ವಿವರಿತ್ವಾ ಭಿಕ್ಖೂನಂ ದಸ್ಸೇತಬ್ಬೋ…ಪೇ॰… ನ ಥನೋ ವಿವರಿತ್ವಾ ಭಿಕ್ಖೂನಂ ದಸ್ಸೇತಬ್ಬೋ। ನ ಊರು ವಿವರಿತ್ವಾ ಭಿಕ್ಖೂನಂ ದಸ್ಸೇತಬ್ಬೋ। ನ ಅಙ್ಗಜಾತಂ ವಿವರಿತ್ವಾ ಭಿಕ್ಖೂನಂ ದಸ್ಸೇತಬ್ಬಂ। ನ ಭಿಕ್ಖೂ ಓಭಾಸಿತಬ್ಬಾ। ನ ಭಿಕ್ಖೂಹಿ ಸದ್ಧಿಂ ಸಮ್ಪಯೋಜೇತಬ್ಬಂ। ಯಾ ಸಮ್ಪಯೋಜೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ತಸ್ಸಾ ಭಿಕ್ಖುನಿಯಾ ದಣ್ಡಕಮ್ಮಂ ಕಾತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಿಂ ನು ಖೋ ದಣ್ಡಕಮ್ಮಂ ಕಾತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆವರಣಂ ಕಾತುನ್ತಿ। ಆವರಣೇ ಕತೇ ನ ಆದಿಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಓವಾದಂ ಠಪೇತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕಪ್ಪತಿ ನು ಖೋ ಓವಾದಟ್ಠಪಿತಾಯ ಭಿಕ್ಖುನಿಯಾ ಸದ್ಧಿಂ ಉಪೋಸಥಂ ಕಾತುಂ। ನ ನು ಖೋ ಕಪ್ಪತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಓವಾದಟ್ಠಪಿತಾಯ ಭಿಕ್ಖುನಿಯಾ ಸದ್ಧಿಂ ಉಪೋಸಥೋ ಕಾತಬ್ಬೋ। ಯಾವ ನ ತಂ ಅಧಿಕರಣಂ ವೂಪಸನ್ತಂ ಹೋತೀತಿ।>
    text <೪೧೨>, <ತೇನ ಖೋ ಪನ ಸಮಯೇನ ಆಯಸ್ಮಾ ಉದಾಯೀ ಓವಾದಂ ಠಪೇತ್ವಾ ಚಾರಿಕಂ ಪಕ್ಕಾಮಿ। ಭಿಕ್ಖುನಿಯೋ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯೋ ಉದಾಯೀ ಓವಾದಂ ಠಪೇತ್ವಾ ಚಾರಿಕಂ ಪಕ್ಕಮಿಸ್ಸತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಓವಾದಂ ಠಪೇತ್ವಾ ಚಾರಿಕಾ ಪಕ್ಕಮಿತಬ್ಬಾ। ಯೋ ಪಕ್ಕಮೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಬಾಲಾ ಅಬ್ಯತ್ತಾ ಓವಾದಂ ಠಪೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಬಾಲೇನ ಅಬ್ಯತ್ತೇನ ಓವಾದೋ ಠಪೇತಬ್ಬೋ। ಯೋ ಠಪೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಅವತ್ಥುಸ್ಮಿಂ ಅಕಾರಣೇ ಓವಾದಂ ಠಪೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅವತ್ಥುಸ್ಮಿಂ ಅಕಾರಣೇ ಓವಾದೋ ಠಪೇತಬ್ಬೋ। ಯೋ ಠಪೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಓವಾದಂ ಠಪೇತ್ವಾ ವಿನಿಚ್ಛಯಂ ನ ದೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಓವಾದಂ ಠಪೇತ್ವಾ ವಿನಿಚ್ಛಯೋ ನ ದಾತಬ್ಬೋ। ಯೋ ನ ದದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೪೧೩>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಓವಾದಂ ನ ಗಚ್ಛನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಓವಾದೋ ನ ಗನ್ತಬ್ಬೋ। ಯಾ ನ ಗಚ್ಛೇಯ್ಯ। ಯಥಾಧಮ್ಮೋ ಕಾರೇತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಸಬ್ಬೋ ಭಿಕ್ಖುನಿಸಙ್ಘೋ ಓವಾದಂ ಗಚ್ಛತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಜಾಯಾಯೋ ಇಮಾ ಇಮೇಸಂ। ಜಾರಿಯೋ ಇಮಾ ಇಮೇಸಂ। ಇದಾನಿ ಇಮೇ ಇಮಾಹಿ ಸದ್ಧಿಂ ಅಭಿರಮಿಸ್ಸನ್ತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಬ್ಬೇನ ಭಿಕ್ಖುನಿಸಙ್ಘೇನ ಓವಾದೋ ಗನ್ತಬ್ಬೋ। ಗಚ್ಛೇಯ್ಯ ಚೇ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಚತೂಹಿ ಪಞ್ಚಹಿ ಭಿಕ್ಖುನೀಹಿ ಓವಾದಂ ಗನ್ತುನ್ತಿ।>
    text <ತೇನ ಖೋ ಪನ ಸಮಯೇನ ಚತಸ್ಸೋ ಪಞ್ಚ ಭಿಕ್ಖುನಿಯೋ ಓವಾದಂ ಗಚ್ಛನ್ತಿ। ಮನುಸ್ಸಾ ತಥೇವ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಜಾಯಾಯೋ ಇಮಾ ಇಮೇಸಂ। ಜಾರಿಯೋ ಇಮಾ ಇಮೇಸಂ। ಇದಾನಿ ಇಮೇ ಇಮಾಹಿ ಸದ್ಧಿಂ ಅಭಿರಮಿಸ್ಸನ್ತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಚತೂಹಿ ಪಞ್ಚಹಿ ಭಿಕ್ಖುನೀಹಿ ಓವಾದೋ ಗನ್ತಬ್ಬೋ। ಗಚ್ಛೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ದ್ವೇ ತಿಸ್ಸೋ ಭಿಕ್ಖುನಿಯೋ ಓವಾದಂ ಗನ್ತುಂ। ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಭಿಕ್ಖುನಿಸಙ್ಘೋ। ಅಯ್ಯ। ಭಿಕ್ಖುಸಙ್ಘಸ್ಸ ಪಾದೇ ವನ್ದತಿ। ಓವಾದೂಪಸಙ್ಕಮನಞ್ಚ ಯಾಚತಿ। ಲಭತು ಕಿರ। ಅಯ್ಯ। ಭಿಕ್ಖುನಿಸಙ್ಘೋ ಓವಾದೂಪಸಙ್ಕಮನನ್ತಿ। ತೇನ ಭಿಕ್ಖುನಾ ಪಾತಿಮೋಕ್ಖುದ್ದೇಸಕೋ ಉಪಸಙ್ಕಮಿತ್ವಾ ಏವಮಸ್ಸ ವಚನೀಯೋ ಭಿಕ್ಖುನೀಸಙ್ಘೋ। ಭನ್ತೇ। ಭಿಕ್ಖುಸಙ್ಘಸ್ಸ ಪಾದೇ ವನ್ದತಿ। ಓವಾದೂಪಸಙ್ಕಮನಞ್ಚ ಯಾಚತಿ। ಲಭತು ಕಿರ। ಭನ್ತೇ। ಭಿಕ್ಖುನಿಸಙ್ಘೋ ಓವಾದೂಪಸಙ್ಕಮನನ್ತಿ। ಪಾತಿಮೋಕ್ಖುದ್ದೇಸಕೇನ ವತ್ತಬ್ಬೋ ಅತ್ಥಿ ಕೋಚಿ ಭಿಕ್ಖು ಭಿಕ್ಖುನೋವಾದಕೋ ಸಮ್ಮತೋತಿ॥ ಸಚೇ ಹೋತಿ ಕೋಚಿ ಭಿಕ್ಖು ಭಿಕ್ಖುನೋವಾದಕೋ ಸಮ್ಮತೋ। ಪಾತಿಮೋಕ್ಖುದ್ದೇಸಕೇನ ವತ್ತಬ್ಬೋ ಇತ್ಥನ್ನಾಮೋ ಭಿಕ್ಖು ಭಿಕ್ಖುನೋವಾದಕೋ ಸಮ್ಮತೋ। ತಂ ಭಿಕ್ಖುನಿಸಙ್ಘೋ ಉಪಸಙ್ಕಮತೂತಿ। ಸಚೇ ನ ಹೋತಿ ಕೋಚಿ ಭಿಕ್ಖು ಭಿಕ್ಖುನೋವಾದಕೋ ಸಮ್ಮತೋ। ಪಾತಿಮೋಕ್ಖುದ್ದೇಸಕೇನ ವತ್ತಬ್ಬೋ ಕೋ ಆಯಸ್ಮಾ ಉಸ್ಸಹತಿ ಭಿಕ್ಖುನಿಯೋ ಓವದಿತುನ್ತಿ॥ ಸಚೇ ಕೋಚಿ ಉಸ್ಸಹತಿ ಭಿಕ್ಖುನಿಯೋ ಓವದಿತುಂ। ಸೋ ಚ ಹೋತಿ ಅಟ್ಠಹಙ್ಗೇಹಿ ಸಮನ್ನಾಗತೋ। ಸಮ್ಮನ್ನಿತ್ವಾ ವತ್ತಬ್ಬೋ ಇತ್ಥನ್ನಾಮೋ ಭಿಕ್ಖು ಭಿಕ್ಖುನೋವಾದಕೋ ಸಮ್ಮತೋ। ತಂ ಭಿಕ್ಖುನಿಸಙ್ಘೋ ಉಪಸಙ್ಕಮತೂತಿ। ಸಚೇ ನ ಕೋಚಿ ಉಸ್ಸಹತಿ ಭಿಕ್ಖುನಿಯೋ ಓವದಿತುಂ। ಪಾತಿಮೋಕ್ಖುದ್ದೇಸಕೇನ ವತ್ತಬ್ಬೋ ನತ್ಥಿ ಕೋಚಿ ಭಿಕ್ಖು ಭಿಕ್ಖುನೋವಾದಕೋ ಸಮ್ಮತೋ। ಪಾಸಾದಿಕೇನ ಭಿಕ್ಖುನಿಸಙ್ಘೋ ಸಮ್ಪಾದೇತೂತಿ।>
    text <೪೧೪>, <ತೇನ ಖೋ ಪನ ಸಮಯೇನ ಭಿಕ್ಖೂ ಓವಾದಂ ನ ಗಣ್ಹನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಓವಾದೋ ನ ಗಹೇತಬ್ಬೋ। ಯೋ ನ ಗಣ್ಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ಬಾಲೋ ಹೋತಿ। ತಂ ಭಿಕ್ಖುನಿಯೋ ಉಪಸಙ್ಕಮಿತ್ವಾ ಏತದವೋಚುಂ ಓವಾದಂ। ಅಯ್ಯ। ಗಣ್ಹಾಹೀತಿ। ಅಹಞ್ಹಿ। ಭಗಿನೀ। ಬಾಲೋ। ಕಥಾಹಂ ಓವಾದಂ ಗಣ್ಹಾಮೀತಿ॥ ಗಣ್ಹಾಹಯ್ಯ। ಓವಾದಂ। ಏವಞ್ಹಿ ಭಗವತಾ ಪಞ್ಞತ್ತಂ ಭಿಕ್ಖೂಹಿ ಭಿಕ್ಖುನೀನಂ ಓವಾದೋ ಗಹೇತಬ್ಬೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಠಪೇತ್ವಾ ಬಾಲಂ। ಅವಸೇಸೇಹಿ ಓವಾದಂ ಗಹೇತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ಗಿಲಾನೋ ಹೋತಿ। ತಂ ಭಿಕ್ಖುನಿಯೋ ಉಪಸಙ್ಕಮಿತ್ವಾ ಏತದವೋಚುಂ ಓವಾದಂ। ಅಯ್ಯ ಗಣ್ಹಾಹೀತಿ। ಅಹಞ್ಹಿ। ಭಗಿನೀ। ಗಿಲಾನೋ। ಕಥಾಹಂ ಓವಾದಂ ಗಣ್ಹಾಮೀತಿ॥ ಗಣ್ಹಾಹಯ್ಯ। ಓವಾದಂ। ಏವಞ್ಹಿ ಭಗವತಾ ಪಞ್ಞತ್ತಂ ಠಪೇತ್ವಾ ಬಾಲಂ। ಅವಸೇಸೇಹಿ ಓವಾದೋ ಗಹೇತಬ್ಬೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಠಪೇತ್ವಾ ಬಾಲಂ। ಠಪೇತ್ವಾ ಗಿಲಾನಂ। ಅವಸೇಸೇಹಿ ಓವಾದಂ ಗಹೇತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ಗಮಿಕೋ ಹೋತಿ। ತಂ ಭಿಕ್ಖುನಿಯೋ ಉಪಸಙ್ಕಮಿತ್ವಾ ಏತದವೋಚುಂ ಓವಾದಂ। ಅಯ್ಯ। ಗಣ್ಹಾಹೀತಿ। ಅಹಞ್ಹಿ। ಭಗಿನೀ। ಗಮಿಕೋ। ಕಥಾಹಂ ಓವಾದಂ ಗಣ್ಹಾಮೀತಿ॥ ಗಣ್ಹಾಹಯ್ಯ। ಓವಾದಂ। ಏವಞ್ಹಿ ಭಗವತಾ ಪಞ್ಞತ್ತಂ ಠಪೇತ್ವಾ ಬಾಲಂ। ಠಪೇತ್ವಾ ಗಿಲಾನಂ। ಅವಸೇಸೇಹಿ ಓವಾದೋ ಗಹೇತಬ್ಬೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಠಪೇತ್ವಾ ಬಾಲಂ। ಠಪೇತ್ವಾ ಗಿಲಾನಂ। ಠಪೇತ್ವಾ ಗಮಿಕಂ। ಅವಸೇಸೇಹಿ ಓವಾದಂ ಗಹೇತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ಅರಞ್ಞೇ ವಿಹರತಿ। ತಂ ಭಿಕ್ಖುನಿಯೋ ಉಪಸಙ್ಕಮಿತ್ವಾ ಏತದವೋಚುಂ ಓವಾದಂ। ಅಯ್ಯ। ಗಣ್ಹಾಹೀತಿ। ಅಹಞ್ಹಿ। ಭಗಿನೀ। ಅರಞ್ಞೇ ವಿಹರಾಮಿ। ಕಥಾಹಂ ಓವಾದಂ ಗಣ್ಹಾಮೀತಿ॥ ಗಣ್ಹಾಹಯ್ಯ। ಓವಾದಂ। ಏವಞ್ಹಿ ಭಗವತಾ ಪಞ್ಞತ್ತಂ ಠಪೇತ್ವಾ ಬಾಲಂ। ಠಪೇತ್ವಾ ಗಿಲಾನಂ। ಠಪೇತ್ವಾ ಗಮಿಕಂ। ಅವಸೇಸೇಹಿ ಓವಾದೋ ಗಹೇತಬ್ಬೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆರಞ್ಞಿಕೇನ ಭಿಕ್ಖುನಾ ಓವಾದಂ ಗಹೇತುಂ। ಸಙ್ಕೇತಞ್ಚ ಕಾತುಂ ಅತ್ರ ಪತಿಹರಿಸ್ಸಾಮೀತಿ।>
    text <೪೧೫>, <ತೇನ ಖೋ ಪನ ಸಮಯೇನ ಭಿಕ್ಖೂ ಓವಾದಂ ಗಹೇತ್ವಾ ನ ಆರೋಚೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಓವಾದೋ ನ ಆರೋಚೇತಬ್ಬೋ। ಯೋ ನ ಆರೋಚೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಓವಾದಂ ಗಹೇತ್ವಾ ನ ಪಚ್ಚಾಹರನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಓವಾದೋ ನ ಪಚ್ಚಾಹರಿತಬ್ಬೋ। ಯೋ ನ ಪಚ್ಚಾಹರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಸಙ್ಕೇತಂ ನ ಗಚ್ಛನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಸಙ್ಕೇತಂ ನ ಗನ್ತಬ್ಬಂ। ಯಾ ನ ಗಚ್ಛೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೪೧೬>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ದೀಘಾನಿ ಕಾಯಬನ್ಧನಾನಿ ಧಾರೇನ್ತಿ। ತೇಹೇವ ಫಾಸುಕಾ ನಾಮೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ದೀಘಂ ಕಾಯಬನ್ಧನಂ ಧಾರೇತಬ್ಬಂ। ಯಾ ಧಾರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನಿಯಾ ಏಕಪರಿಯಾಕತಂ ಕಾಯಬನ್ಧನಂ। ನ ಚ ತೇನ ಫಾಸುಕಾ ನಾಮೇತಬ್ಬಾ। ಯಾ ನಾಮೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ವಿಲೀವೇನ ಪಟ್ಟೇನ ಫಾಸುಕಾ ನಾಮೇನ್ತಿ…ಪೇ॰… ಚಮ್ಮಪಟ್ಟೇನ ಫಾಸುಕಾ ನಾಮೇನ್ತಿ। ದುಸ್ಸಪಟ್ಟೇನ ಫಾಸುಕಾ ನಾಮೇನ್ತಿ। ದುಸ್ಸವೇಣಿಯಾ ಫಾಸುಕಾ ನಾಮೇನ್ತಿ। ದುಸ್ಸವಟ್ಟಿಯಾ ಫಾಸುಕಾ ನಾಮೇನ್ತಿ। ಚೋಳಪಟ್ಟೇನ ಫಾಸುಕಾ ನಾಮೇನ್ತಿ। ಚೋಳವೇಣಿಯಾ ಫಾಸುಕಾ ನಾಮೇನ್ತಿ। ಚೋಳವಟ್ಟಿಯಾ ಫಾಸುಕಾ ನಾಮೇನ್ತಿ। ಸುತ್ತವೇಣಿಯಾ ಫಾಸುಕಾ ನಾಮೇನ್ತಿ। ಸುತ್ತವಟ್ಟಿಯಾ ಫಾಸುಕಾ ನಾಮೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ವಿಲೀವೇನ ಪಟ್ಟೇನ ಫಾಸುಕಾ ನಾಮೇತಬ್ಬಾ…ಪೇ॰… ನ ಸುತ್ತವಟ್ಟಿಯಾ ಫಾಸುಕಾ ನಾಮೇತಬ್ಬಾ। ಯಾ ನಾಮೇಯ್ಯ ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅಟ್ಠಿಲ್ಲೇನ ಜಘನಂ ಘಂಸಾಪೇನ್ತಿ…ಪೇ॰… ಗೋಹನುಕೇನ ಜಘನಂ ಕೋಟ್ಟಾಪೇನ್ತಿ। ಹತ್ಥಂ ಕೋಟ್ಟಾಪೇನ್ತಿ। ಹತ್ಥಕೋಚ್ಛಂ ಕೋಟ್ಟಾಪೇನ್ತಿ। ಪಾದಂ ಕೋಟ್ಟಾಪೇನ್ತಿ। ಪಾದಕೋಚ್ಛಂ ಕೋಟ್ಟಾಪೇನ್ತಿ। ಊರುಂ ಕೋಟ್ಟಾಪೇನ್ತಿ। ಮುಖಂ ಕೋಟ್ಟಾಪೇನ್ತಿ। ದನ್ತಮಂಸಂ ಕೋಟ್ಟಾಪೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಅಟ್ಠಿಲ್ಲೇನ ಜಘನಂ ಘಂಸಾಪೇತಬ್ಬಂ…ಪೇ॰… ನ ದನ್ತಮಂಸಂ ಕೋಟ್ಟಾಪೇತಬ್ಬಂ। ಯಾ ಕೋಟ್ಟಾಪೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೪೧೭>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಮುಖಂ ಆಲಿಮ್ಪನ್ತಿ…ಪೇ॰… ಮುಖಂ ಉಮ್ಮದ್ದೇನ್ತಿ। ಮುಖಂ ಚುಣ್ಣೇನ್ತಿ। ಮನೋಸಿಲಿಕಾಯ ಮುಖಂ ಲಞ್ಛೇನ್ತಿ। ಅಙ್ಗರಾಗಂ ಕರೋನ್ತಿ। ಮುಖರಾಗಂ ಕರೋನ್ತಿ। ಅಙ್ಗರಾಗಮುಖರಾಗಂ ಕರೋನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಮುಖಂ ಆಲಿಮ್ಪಿತಬ್ಬಂ…ಪೇ॰… ನ ಮುಖಂ ಉಮ್ಮದ್ದಿತಬ್ಬಂ। ನ ಮುಖಂ ಚುಣ್ಣೇತಬ್ಬಂ। ನ ಮನೋಸಿಲಿಕಾಯ ಮುಖಂ ಲಞ್ಛಿತಬ್ಬಂ। ನ ಅಙ್ಗರಾಗೋ ಕಾತಬ್ಬೋ। ನ ಮುಖರಾಗೋ ಕಾತಬ್ಬೋ। ನ ಅಙ್ಗರಾಗಮುಖರಾಗೋ ಕಾತಬ್ಬೋ। ಯಾ ಕರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಅವಙ್ಗಂ ಕರೋನ್ತಿ…ಪೇ॰… ವಿಸೇಸಕಂ ಕರೋನ್ತಿ। ಓಲೋಕನಕೇನ ಓಲೋಕೇನ್ತಿ। ಸಾಲೋಕೇ ತಿಟ್ಠನ್ತಿ। ನಚ್ಚಂ ಕಾರಾಪೇನ್ತಿ। ವೇಸಿಂ ವುಟ್ಠಾಪೇನ್ತಿ। ಪಾನಾಗಾರಂ ಠಪೇನ್ತಿ। ಸೂನಂ ಠಪೇನ್ತಿ। ಆಪಣಂ ಪಸಾರೇನ್ತಿ। ವಡ್ಢಿಂ ಪಯೋಜೇನ್ತಿ। ವಣಿಜ್ಜಂ ಪಯೋಜೇನ್ತಿ। ದಾಸಂ ಉಪಟ್ಠಾಪೇನ್ತಿ। ದಾಸಿಂ ಉಪಟ್ಠಾಪೇನ್ತಿ। ಕಮ್ಮಕಾರಂ ಉಪಟ್ಠಾಪೇನ್ತಿ। ಕಮ್ಮಕಾರಿಂ ಉಪಟ್ಠಾಪೇನ್ತಿ। ತಿರಚ್ಛಾನಗತಂ ಉಪಟ್ಠಾಪೇನ್ತಿ। ಹರೀತಕಪಕ್ಕಿಕಂ ಪಕಿಣನ್ತಿ। ನಮತಕಂ ಧಾರೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಅವಙ್ಗಂ ಕಾತಬ್ಬಂ…ಪೇ॰… ನ ವಿಸೇಸಕಂ ಕಾತಬ್ಬಂ। ನ ಓಲೋಕನಕೇನ ಓಲೋಕೇತಬ್ಬಂ। ನ ಸಾಲೋಕೇ ಠಾತಬ್ಬಂ। ನ ನಚ್ಚಂ ಕಾರಾಪೇತಬ್ಬಂ। ನ ವೇಸೀ ವುಟ್ಠಾಪೇತಬ್ಬಾ। ನ ಪಾನಾಗಾರಂ ಠಪೇತಬ್ಬಂ। ನ ಸೂನಾ ಠಪೇತಬ್ಬಾ। ನ ಆಪಣೋ ಪಸಾರೇತಬ್ಬೋ। ನ ವಡ್ಢಿ ಪಯೋಜೇತಬ್ಬಾ। ನ ವಣಿಜ್ಜಾ ಪಯೋಜೇತಬ್ಬಾ। ನ ದಾಸೋ ಉಪಟ್ಠಾಪೇತಬ್ಬೋ। ನ ದಾಸೀ ಉಪಟ್ಠಾಪೇತಬ್ಬಾ। ನ ಕಮ್ಮಕಾರೋ ಉಪಟ್ಠಾಪೇತಬ್ಬೋ। ನ ಕಮ್ಮಕಾರೀ ಉಪಟ್ಠಾಪೇತಬ್ಬಾ। ನ ತಿರಚ್ಛಾನಗತೋ ಉಪಟ್ಠಾಪೇತಬ್ಬೋ। ನ ಹರೀತಕಪಕ್ಕಿಕಂ ಪಕಿಣಿತಬ್ಬಂ। ನ ನಮತಕಂ ಧಾರೇತಬ್ಬಂ। ಯಾ ಧಾರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೪೧೮>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಸಬ್ಬನೀಲಕಾನಿ ಚೀವರಾನಿ ಧಾರೇನ್ತಿ…ಪೇ॰… ಸಬ್ಬಪೀತಕಾನಿ ಚೀವರಾನಿ ಧಾರೇನ್ತಿ। ಸಬ್ಬಲೋಹಿತಕಾನಿ ಚೀವರಾನಿ ಧಾರೇನ್ತಿ। ಸಬ್ಬಮಞ್ಜಿಟ್ಠಿಕಾನಿ ಚೀವರಾನಿ ಧಾರೇನ್ತಿ। ಸಬ್ಬಕಣ್ಹಾನಿ ಚೀವರಾನಿ ಧಾರೇನ್ತಿ। ಸಬ್ಬಮಹಾರಙ್ಗರತ್ತಾನಿ ಚೀವರಾನಿ ಧಾರೇನ್ತಿ। ಸಬ್ಬಮಹಾನಾಮರತ್ತಾನಿ ಚೀವರಾನಿ ಧಾರೇನ್ತಿ। ಅಚ್ಛಿನ್ನದಸಾನಿ ಚೀವರಾನಿ ಧಾರೇನ್ತಿ। ದೀಘದಸಾನಿ ಚೀವರಾನಿ ಧಾರೇನ್ತಿ। ಪುಪ್ಫದಸಾನಿ ಚೀವರಾನಿ ಧಾರೇನ್ತಿ। ಫಲದಸಾನಿ ಚೀವರಾನಿ ಧಾರೇನ್ತಿ। ಕಞ್ಚುಕಂ ಧಾರೇನ್ತಿ। ತಿರೀಟಕಂ ಧಾರೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಸಬ್ಬನೀಲಕಾನಿ ಚೀವರಾನಿ ಧಾರೇತಬ್ಬಾನಿ…ಪೇ॰… ನ ತಿರೀಟಕಂ ಧಾರೇತಬ್ಬಂ। ಯಾ ಧಾರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೪೧೯>, <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಕಾಲಂ ಕರೋನ್ತೀ ಏವಮಾಹ ಮಮಚ್ಚಯೇನ ಮಯ್ಹಂ ಪರಿಕ್ಖಾರೋ ಸಙ್ಘಸ್ಸ ಹೋತೂತಿ। ತತ್ಥ ಭಿಕ್ಖೂ ಚ ಭಿಕ್ಖುನಿಯೋ ಚ ವಿವದನ್ತಿ ಅಮ್ಹಾಕಂ ಹೋತಿ। ಅಮ್ಹಾಕಂ ಹೋತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ಭಿಕ್ಖುನೀ ಚೇ। ಭಿಕ್ಖವೇ। ಕಾಲಂ ಕರೋನ್ತೀ ಏವಂ ವದೇಯ್ಯ ಮಮಚ್ಚಯೇನ ಮಯ್ಹಂ ಪರಿಕ್ಖಾರೋ ಸಙ್ಘಸ್ಸ ಹೋತೂತಿ। ಅನಿಸ್ಸರೋ ತತ್ಥ ಭಿಕ್ಖುಸಙ್ಘೋ। ಭಿಕ್ಖುನಿಸಙ್ಘಸ್ಸೇವೇತಂ। ಸಿಕ್ಖಮಾನಾ ಚೇ। ಭಿಕ್ಖವೇ…ಪೇ॰… ಸಾಮಣೇರೀ ಚೇ। ಭಿಕ್ಖವೇ। ಕಾಲಂ ಕರೋನ್ತೀ ಏವಂ ವದೇಯ್ಯ ಮಮಚ್ಚಯೇನ ಮಯ್ಹಂ ಪರಿಕ್ಖಾರೋ ಸಙ್ಘಸ್ಸ ಹೋತೂತಿ। ಅನಿಸ್ಸರೋ ತತ್ಥ ಭಿಕ್ಖುಸಙ್ಘೋ। ಭಿಕ್ಖುನಿಸಙ್ಘಸ್ಸೇವೇತಂ। ಭಿಕ್ಖು ಚೇ। ಭಿಕ್ಖವೇ। ಕಾಲಂ ಕರೋನ್ತೋ ಏವಂ ವದೇಯ್ಯ ಮಮಚ್ಚಯೇನ ಮಯ್ಹಂ ಪರಿಕ್ಖಾರೋ ಸಙ್ಘಸ್ಸ ಹೋತೂತಿ। ಅನಿಸ್ಸರೋ ತತ್ಥ ಭಿಕ್ಖುನಿಸಙ್ಘೋ। ಭಿಕ್ಖುಸಙ್ಘಸ್ಸೇವೇತಂ। ಸಾಮಣೇರೋ ಚೇ। ಭಿಕ್ಖವೇ…ಪೇ॰… ಉಪಾಸಕೋ ಚೇ। ಭಿಕ್ಖವೇ…ಪೇ॰… ಉಪಾಸಿಕಾ ಚೇ। ಭಿಕ್ಖವೇ…ಪೇ॰… ಅಞ್ಞೋ ಚೇ। ಭಿಕ್ಖವೇ। ಕೋಚಿ ಕಾಲಂ ಕರೋನ್ತೋ ಏವಂ ವದೇಯ್ಯ ಮಮಚ್ಚಯೇನ ಮಯ್ಹಂ ಪರಿಕ್ಖಾರೋ ಸಙ್ಘಸ್ಸ ಹೋತೂತಿ। ಅನಿಸ್ಸರೋ ತತ್ಥ ಭಿಕ್ಖುನಿಸಙ್ಘೋ। ಭಿಕ್ಖುಸಙ್ಘಸ್ಸೇವೇತನ್ತಿ।>
    text <೪೨೦>, <ತೇನ ಖೋ ಪನ ಸಮಯೇನ ಅಞ್ಞತರಾ ಇತ್ಥೀ ಪುರಾಣಮಲ್ಲೀ ಭಿಕ್ಖುನೀಸು ಪಬ್ಬಜಿತಾ ಹೋತಿ। ಸಾ ರಥಿಕಾಯ ದುಬ್ಬಲಕಂ ಭಿಕ್ಖುಂ ಪಸ್ಸಿತ್ವಾ ಅಂಸಕೂಟೇನ ಪಹಾರಂ ದತ್ವಾ ಪಾತೇಸಿ। ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ। ಭಿಕ್ಖುನೀ। ಭಿಕ್ಖುಸ್ಸ ಪಹಾರಂ ದಸ್ಸತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖುಸ್ಸ ಪಹಾರೋ ದಾತಬ್ಬೋ। ಯಾ ದದೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖುಂ ಪಸ್ಸಿತ್ವಾ ದೂರತೋವ ಓಕ್ಕಮಿತ್ವಾ ಮಗ್ಗಂ ದಾತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಾ ಇತ್ಥೀ ಪವುತ್ಥಪತಿಕಾ ಜಾರೇನ ಗಬ್ಭಿನೀ ಹೋತಿ। ಸಾ ಗಬ್ಭಂ ಪಾತೇತ್ವಾ ಕುಲೂಪಿಕಂ ಭಿಕ್ಖುನಿಂ ಏತದವೋಚ ಹನ್ದಯ್ಯೇ। ಇಮಂ ಗಬ್ಭಂ ಪತ್ತೇನ ನೀಹರಾತಿ। ಅಥ ಖೋ ಸಾ ಭಿಕ್ಖುನೀ ತಂ ಗಬ್ಭಂ ಪತ್ತೇ ಪಕ್ಖಿಪಿತ್ವಾ ಸಙ್ಘಾಟಿಯಾ ಪಟಿಚ್ಛಾದೇತ್ವಾ ಅಗಮಾಸಿ। ತೇನ ಖೋ ಪನ ಸಮಯೇನ ಅಞ್ಞತರೇನ ಪಿಣ್ಡಚಾರಿಕೇನ ಭಿಕ್ಖುನಾ ಸಮಾದಾನಂ ಕತಂ ಹೋತಿ ಯಾಹಂ ಪಠಮಂ ಭಿಕ್ಖಂ ಲಭಿಸ್ಸಾಮಿ। ನ ತಂ ಅದತ್ವಾ ಭಿಕ್ಖುಸ್ಸ ವಾ ಭಿಕ್ಖುನಿಯಾ ವಾ ಪರಿಭುಞ್ಜಿಸ್ಸಾಮೀತಿ। ಅಥ ಖೋ ಸೋ ಭಿಕ್ಖು ತಂ ಭಿಕ್ಖುನಿಂ ಪಸ್ಸಿತ್ವಾ ಏತದವೋಚ ಹನ್ದ। ಭಗಿನಿ। ಭಿಕ್ಖಂ ಪಟಿಗ್ಗಣ್ಹಾತಿ। ಅಲಂ ಅಯ್ಯಾತಿ। ದುತಿಯಮ್ಪಿ ಖೋ…ಪೇ॰… ತತಿಯಮ್ಪಿ ಖೋ ಸೋ ಭಿಕ್ಖು ತಂ ಭಿಕ್ಖುನಿಂ ಏತದವೋಚ ಹನ್ದ। ಭಗಿನಿ। ಭಿಕ್ಖಂ ಪಟಿಗ್ಗಣ್ಹಾತಿ। ಅಲಂ ಅಯ್ಯಾತಿ। ಮಯಾ ಖೋ। ಭಗಿನಿ। ಸಮಾದಾನಂ ಕತಂ ಯಾಹಂ ಪಠಮಂ ಭಿಕ್ಖಂ ಲಭಿಸ್ಸಾಮಿ। ನ ತಂ ಅದತ್ವಾ ಭಿಕ್ಖುಸ್ಸ ವಾ ಭಿಕ್ಖುನಿಯಾ ವಾ ಪರಿಭುಞ್ಜಿಸ್ಸಾಮೀತಿ। ಹನ್ದ। ಭಗಿನಿ। ಭಿಕ್ಖಂ ಪಟಿಗ್ಗಣ್ಹಾತಿ। ಅಥ ಖೋ ಸಾ ಭಿಕ್ಖುನೀ ತೇನ ಭಿಕ್ಖುನಾ ನಿಪ್ಪೀಳಿಯಮಾನಾ ನೀಹರಿತ್ವಾ ಪತ್ತಂ ದಸ್ಸೇಸಿ ಪಸ್ಸ। ಅಯ್ಯ। ಪತ್ತೇ ಗಬ್ಭಂ। ಮಾ ಚ ಕಸ್ಸಚಿ ಆರೋಚೇಸೀತಿ। ಅಥ ಖೋ ಸೋ ಭಿಕ್ಖು ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭಿಕ್ಖುನೀ ಪತ್ತೇನ ಗಬ್ಭಂ ನೀಹರಿಸ್ಸತೀತಿ॥ ಅಥ ಖೋ ಸೋ ಭಿಕ್ಖು ಭಿಕ್ಖೂನಂ ಏತಮತ್ಥಂ ಆರೋಚೇಸಿ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಪತ್ತೇನ ಗಬ್ಭಂ ನೀಹರಿಸ್ಸತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಪತ್ತೇನ ಗಬ್ಭೋ ನೀಹರಿತಬ್ಬೋ। ಯಾ ನೀಹರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖುಂ ಪಸ್ಸಿತ್ವಾ ನೀಹರಿತ್ವಾ ಪತ್ತಂ ದಸ್ಸೇತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಭಿಕ್ಖುಂ ಪಸ್ಸಿತ್ವಾ ಪರಿವತ್ತೇತ್ವಾ ಪತ್ತಮೂಲಂ ದಸ್ಸೇನ್ತಿ। ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಭಿಕ್ಖುಂ ಪಸ್ಸಿತ್ವಾ ಪರಿವತ್ತೇತ್ವಾ ಪತ್ತಮೂಲಂ ದಸ್ಸೇಸ್ಸನ್ತೀತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖುಂ ಪಸ್ಸಿತ್ವಾ ಪರಿವತ್ತೇತ್ವಾ ಪತ್ತಮೂಲಂ ದಸ್ಸೇತಬ್ಬಂ। ಯಾ ದಸ್ಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖುಂ ಪಸ್ಸಿತ್ವಾ ಉಕ್ಕುಜ್ಜಿತ್ವಾ ಪತ್ತಂ ದಸ್ಸೇತುಂ। ಯಞ್ಚ ಪತ್ತೇ ಆಮಿಸಂ ಹೋತಿ। ತೇನ ಚ ಭಿಕ್ಖು ನಿಮನ್ತೇತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಸಾವತ್ಥಿಯಂ ರಥಿಕಾಯ ಪುರಿಸಬ್ಯಞ್ಜನಂ ಛಡ್ಡಿತಂ ಹೋತಿ। ತಂ ಭಿಕ್ಖುನಿಯೋ ಸಕ್ಕಚ್ಚಂ ಉಪನಿಜ್ಝಾಯಿಂಸು। ಮನುಸ್ಸಾ ಉಕ್ಕುಟ್ಠಿಂ ಅಕಂಸು। ತಾ ಭಿಕ್ಖುನಿಯೋ ಮಙ್ಕೂ ಅಹೇಸುಂ। ಅಥ ಖೋ ತಾ ಭಿಕ್ಖುನಿಯೋ ಉಪಸ್ಸಯಂ ಗನ್ತ್ವಾ ಭಿಕ್ಖುನೀನಂ ಏತಮತ್ಥಂ ಆರೋಚೇಸುಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪುರಿಸಬ್ಯಞ್ಜನಂ ಉಪನಿಜ್ಝಾಯಿಸ್ಸನ್ತೀತಿ॥ ಅಥ ಖೋ ತಾ ಭಿಕ್ಖುನಿಯೋ ಭಿಕ್ಖೂನಂ ಏತಮತ್ಥಂ ಆರೋಚೇಸುಂ। ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಪುರಿಸಬ್ಯಞ್ಜನಂ ಉಪನಿಜ್ಝಾಯಿತಬ್ಬಂ। ಯಾ ಉಪನಿಜ್ಝಾಯೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೪೨೧>, <ತೇನ ಖೋ ಪನ ಸಮಯೇನ ಮನುಸ್ಸಾ ಭಿಕ್ಖೂನಂ ಆಮಿಸಂ ದೇನ್ತಿ। ಭಿಕ್ಖೂ ಭಿಕ್ಖುನೀನಂ ದೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭದನ್ತಾ ಅತ್ತನೋ ಪರಿಭೋಗತ್ಥಾಯ ದಿನ್ನಂ ಅಞ್ಞೇಸಂ ದಸ್ಸನ್ತಿ॥ ಮಯಮ್ಪಿ ನ ಜಾನಾಮ ದಾನಂ ದಾತುನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅತ್ತನೋ ಪರಿಭೋಗತ್ಥಾಯ ದಿನ್ನಂ ಅಞ್ಞೇಸಂ ದಾತಬ್ಬಂ। ಯೋ ದದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂನಂ ಆಮಿಸಂ ಉಸ್ಸನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಙ್ಘಸ್ಸ ದಾತುನ್ತಿ। ಬಾಳ್ಹತರಂ ಉಸ್ಸನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪುಗ್ಗಲಿಕಮ್ಪಿ ದಾತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂನಂ ಸನ್ನಿಧಿಕತಂ ಆಮಿಸಂ ಉಸ್ಸನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂನಂ ಸನ್ನಿಧಿಂ ಭಿಕ್ಖುನೀಹಿ ಪಟಿಗ್ಗಾಹಾಪೇತ್ವಾ ಪರಿಭುಞ್ಜಿತುನ್ತಿ।>
    text <ತೇನ ಖೋ ಪನ ಸಮಯೇನ ಮನುಸ್ಸಾ ಭಿಕ್ಖುನೀನಂ ಆಮಿಸಂ ದೇನ್ತಿ। ಭಿಕ್ಖುನಿಯೋ ಭಿಕ್ಖೂನಂ ದೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅತ್ತನೋ ಪರಿಭೋಗತ್ಥಾಯ ದಿನ್ನಂ ಅಞ್ಞೇಸಂ ದಸ್ಸನ್ತಿ॥ ಮಯಮ್ಪಿ ನ ಜಾನಾಮ ದಾನಂ ದಾತುನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಅತ್ತನೋ ಪರಿಭೋಗತ್ಥಾಯ ದಿನ್ನಂ ಅಞ್ಞೇಸಂ ದಾತಬ್ಬಂ। ಯಾ ದದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನೀನಂ ಆಮಿಸಂ ಉಸ್ಸನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಙ್ಘಸ್ಸ ದಾತುನ್ತಿ। ಬಾಳ್ಹತರಂ ಉಸ್ಸನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪುಗ್ಗಲಿಕಮ್ಪಿ ದಾತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನೀನಂ ಸನ್ನಿಧಿಕತಂ ಆಮಿಸಂ ಉಸ್ಸನ್ನಂ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀನಂ ಸನ್ನಿಧಿಂ ಭಿಕ್ಖೂಹಿ ಭಿಕ್ಖುನೀಹಿ ಪಟಿಗ್ಗಾಹಾಪೇತ್ವಾ ಪರಿಭುಞ್ಜಿತುನ್ತಿ।>
    text <೪೨೨>, <ತೇನ ಖೋ ಪನ ಸಮಯೇನ ಭಿಕ್ಖೂನಂ ಸೇನಾಸನಂ ಉಸ್ಸನ್ನಂ ಹೋತಿ। ಭಿಕ್ಖುನೀನಂ ನ ಹೋತಿ। ಭಿಕ್ಖುನಿಯೋ ಭಿಕ್ಖೂನಂ ಸನ್ತಿಕೇ ದೂತಂ ಪಾಹೇಸುಂ ಸಾಧು। ಭನ್ತೇ। ಅಯ್ಯಾ ಅಮ್ಹಾಕಂ ಸೇನಾಸನಂ ದೇನ್ತು ತಾವಕಾಲಿಕನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀನಂ ಸೇನಾಸನಂ ದಾತುಂ ತಾವಕಾಲಿಕನ್ತಿ।>
    text <ತೇನ ಖೋ ಪನ ಸಮಯೇನ ಉತುನಿಯೋ ಭಿಕ್ಖುನಿಯೋ ಓನದ್ಧಮಞ್ಚಂ ಓನದ್ಧಪೀಠಂ ಅಭಿನಿಸೀದನ್ತಿಪಿ ಅಭಿನಿಪಜ್ಜನ್ತಿಪಿ। ಸೇನಾಸನಂ ಲೋಹಿತೇನ ಮಕ್ಖಿಯ್ಯತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಓನದ್ಧಮಞ್ಚಂ ಓನದ್ಧಪೀಠಂ ಅಭಿನಿಸೀದಿತಬ್ಬಂ ಅಭಿನಿಪಜ್ಜಿತಬ್ಬಂ। ಯಾ ಅಭಿನಿಸೀದೇಯ್ಯ ವಾ ಅಭಿನಿಪಜ್ಜೇಯ್ಯ ವಾ ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಆವಸಥಚೀವರನ್ತಿ। ಆವಸಥಚೀವರಂ ಲೋಹಿತೇನ ಮಕ್ಖಿಯ್ಯತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆಣಿಚೋಳಕನ್ತಿ। ಚೋಳಕಂ ನಿಪತತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸುತ್ತಕೇನ ಬನ್ಧಿತ್ವಾ ಊರುಯಾ ಬನ್ಧಿತುನ್ತಿ। ಸುತ್ತಂ ಛಿಜ್ಜತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಂವೇಲ್ಲಿಯಂ। ಕಟಿಸುತ್ತಕನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಸಬ್ಬಕಾಲಂ ಕಟಿಸುತ್ತಕಂ ಧಾರೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಸಬ್ಬಕಾಲಂ ಕಟಿಸುತ್ತಕಂ ಧಾರೇತಬ್ಬಂ। ಯಾ ಧಾರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಉತುನಿಯಾ ಕಟಿಸುತ್ತಕನ್ತಿ।>
    stand <ದುತಿಯಭಾಣವಾರೋ ನಿಟ್ಠಿತೋ।>
  text <೩॥ ತತಿಯಭಾಣವಾರೋ>
    text <೪೨೩>, <ತೇನ ಖೋ ಪನ ಸಮಯೇನ ಉಪಸಮ್ಪನ್ನಾಯೋ ದಿಸ್ಸನ್ತಿ ಅನಿಮಿತ್ತಾಪಿ। ನಿಮಿತ್ತಮತ್ತಾಪಿ। ಅಲೋಹಿತಾಪಿ। ಧುವಲೋಹಿತಾಪಿ। ಧುವಚೋಳಾಪಿ। ಪಗ್ಘರನ್ತೀಪಿ। ಸಿಖರಿಣೀಪಿ। ಇತ್ಥಿಪಣ್ಡಕಾಪಿ। ವೇಪುರಿಸಿಕಾಪಿ। ಸಮ್ಭಿನ್ನಾಪಿ। ಉಭತೋಬ್ಯಞ್ಜನಾಪಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಪಸಮ್ಪಾದೇನ್ತಿಯಾ ಚತುವೀಸತಿ ಅನ್ತರಾಯಿಕೇ ಧಮ್ಮೇ ಪುಚ್ಛಿತುಂ। ಏವಞ್ಚ ಪನ। ಭಿಕ್ಖವೇ। ಪುಚ್ಛಿತಬ್ಬಾ ನಸಿ ಅನಿಮಿತ್ತಾ। ನಸಿ ನಿಮಿತ್ತಮತ್ತಾ। ನಸಿ ಅಲೋಹಿತಾ। ನಸಿ ಧುವಲೋಹಿತಾ। ನಸಿ ಧುವಚೋಳಾ। ನಸಿ ಪಗ್ಘರನ್ತೀ। ನಸಿ ಸಿಖರಣೀ। ನಸಿ ಇತ್ಥಿಪಣ್ಡಕಾ। ನಸಿ ವೇಪುರಿಸಿಕಾ। ನಸಿ ಸಮ್ಭಿನ್ನಾ। ನಸಿ ಉಭತೋಬ್ಯಞ್ಜನಾ॥ ಸನ್ತಿ ತೇ ಏವರೂಪಾ ಆಬಾಧಾ ಕುಟ್ಠಂ। ಗಣ್ಡೋ। ಕಿಲಾಸೋ। ಸೋಸೋ। ಅಪಮಾರೋ॥ ಮನುಸ್ಸಾಸಿ। ಇತ್ಥೀಸಿ। ಭುಜಿಸ್ಸಾಸಿ। ಅಣಣಾಸಿ। ನಸಿ ರಾಜಭಟೀ॥ ಅನುಞ್ಞಾತಾಸಿ ಮಾತಾಪಿತೂಹಿ। ಸಾಮಿಕೇನ॥ ಪರಿಪುಣ್ಣವೀಸತಿವಸ್ಸಾಸಿ। ಪರಿಪುಣ್ಣಂ ತೇ ಪತ್ತಚೀವರಂ। ಕಿನ್ನಾಮಾಸಿ। ಕಾನಾಮಾ ತೇ ಪವತ್ತಿನೀತಿ॥>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಿಕ್ಖುನೀನಂ ಅನ್ತರಾಯಿಕೇ ಧಮ್ಮೇ ಪುಚ್ಛನ್ತಿ। ಉಪಸಮ್ಪದಾಪೇಕ್ಖಾಯೋ ವಿತ್ಥಾಯನ್ತಿ। ಮಙ್ಕೂ ಹೋನ್ತಿ। ನ ಸಕ್ಕೋನ್ತಿ ವಿಸ್ಸಜ್ಜೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಕತೋಉಪಸಮ್ಪನ್ನಾಯ ಭಿಕ್ಖುನಿಸಙ್ಘೇ ವಿಸುದ್ಧಾಯ ಭಿಕ್ಖುಸಙ್ಘೇ ಉಪಸಮ್ಪಾದೇತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅನನುಸಿಟ್ಠಾ ಉಪಸಮ್ಪದಾಪೇಕ್ಖಾಯೋ ಅನ್ತರಾಯಿಕೇ ಧಮ್ಮೇ ಪುಚ್ಛನ್ತಿ। ಉಪಸಮ್ಪದಾಪೇಕ್ಖಾಯೋ ವಿತ್ಥಾಯನ್ತಿ। ಮಙ್ಕೂ ಹೋನ್ತಿ। ನ ಸಕ್ಕೋನ್ತಿ ವಿಸ್ಸಜ್ಜೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಠಮಂ ಅನುಸಾಸಿತ್ವಾ ಪಚ್ಛಾ ಅನ್ತರಾಯಿಕೇ ಧಮ್ಮೇ ಪುಚ್ಛಿತುನ್ತಿ।>
    text <ತತ್ಥೇವ ಸಙ್ಘಮಜ್ಝೇ ಅನುಸಾಸನ್ತಿ। ಉಪಸಮ್ಪದಾಪೇಕ್ಖಾಯೋ ತಥೇವ ವಿತ್ಥಾಯನ್ತಿ। ಮಙ್ಕೂ ಹೋನ್ತಿ। ನ ಸಕ್ಕೋನ್ತಿ ವಿಸ್ಸಜ್ಜೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಕಮನ್ತಂ ಅನುಸಾಸಿತ್ವಾ ಸಙ್ಘಮಜ್ಝೇ ಅನ್ತರಾಯಿಕೇ ಧಮ್ಮೇ ಪುಚ್ಛಿತುಂ। ಏವಞ್ಚ ಪನ। ಭಿಕ್ಖವೇ। ಅನುಸಾಸಿತಬ್ಬಾ।>
    text <೪೨೪>, <ಪಠಮಂ ಉಪಜ್ಝಂ ಗಾಹಾಪೇತಬ್ಬಾ। ಉಪಜ್ಝಂ ಗಾಹಾಪೇತ್ವಾ ಪತ್ತಚೀವರಂ ಆಚಿಕ್ಖಿತಬ್ಬಂ ಅಯಂ ತೇ ಪತ್ತೋ। ಅಯಂ ಸಙ್ಘಾಟಿ। ಅಯಂ ಉತ್ತರಾಸಙ್ಗೋ। ಅಯಂ ಅನ್ತರವಾಸಕೋ। ಇದಂ ಸಂಕಚ್ಚಿಕಂ। ಅಯಂ ಉದಕಸಾಟಿಕಾ। ಗಚ್ಛ ಅಮುಮ್ಹಿ ಓಕಾಸೇ ತಿಟ್ಠಾಹೀತಿ।>
    text <ಬಾಲಾ ಅಬ್ಯತ್ತಾ ಅನುಸಾಸನ್ತಿ। ದುರನುಸಿಟ್ಠಾ ಉಪಸಮ್ಪದಾಪೇಕ್ಖಾಯೋ ವಿತ್ಥಾಯನ್ತಿ। ಮಙ್ಕೂ ಹೋನ್ತಿ। ನ ಸಕ್ಕೋನ್ತಿ ವಿಸ್ಸಜ್ಜೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಬಾಲಾಯ ಅಬ್ಯತ್ತಾಯ ಅನುಸಾಸಿತಬ್ಬಾ। ಯಾ ಅನುಸಾಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಅನುಸಾಸಿತುನ್ತಿ।>
    text <ಅಸಮ್ಮತಾ ಅನುಸಾಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅಸಮ್ಮತಾಯ ಅನುಸಾಸಿತಬ್ಬಾ। ಯಾ ಅನುಸಾಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸಮ್ಮತಾಯ ಅನುಸಾಸಿತುಂ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಾ ಅತ್ತನಾ ವಾ ಅತ್ತಾನಂ ಸಮ್ಮನ್ನಿತಬ್ಬಂ। ಪರಾಯ ವಾ ಪರಾ ಸಮ್ಮನ್ನಿತಬ್ಬಾ।>
    text <ಕಥಞ್ಚ ಅತ್ತನಾವ ಅತ್ತಾನಂ ಸಮ್ಮನ್ನಿತಬ್ಬಂ॥ ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ ಸುಣಾತು ಮೇ। ಅಯ್ಯೇ। ಸಙ್ಘೋ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಅಹಂ ಇತ್ಥನ್ನಾಮಾ ಇತ್ಥನ್ನಾಮಂ ಅನುಸಾಸೇಯ್ಯನ್ತಿ। ಏವಂ ಅತ್ತನಾವ ಅತ್ತಾನಂ ಸಮ್ಮನ್ನಿತಬ್ಬಂ।>
    text <ಕಥಞ್ಚ ಪರಾಯ ಪರಾ ಸಮ್ಮನ್ನಿತಬ್ಬಾ॥ ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ ಸುಣಾತು ಮೇ। ಅಯ್ಯೇ। ಸಙ್ಘೋ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಇತ್ಥನ್ನಾಮಾ ಇತ್ಥನ್ನಾಮಂ ಅನುಸಾಸೇಯ್ಯಾತಿ। ಏವಂ ಪರಾಯ ಪರಾ ಸಮ್ಮನ್ನಿತಬ್ಬಾ।>
    text <ತಾಯ ಸಮ್ಮತಾಯ ಭಿಕ್ಖುನಿಯಾ ಉಪಸಮ್ಪದಾಪೇಕ್ಖಂ ಉಪಸಙ್ಕಮಿತ್ವಾ ಏವಮಸ್ಸ ವಚನೀಯಾ ಸುಣಸಿ ಇತ್ಥನ್ನಾಮೇ। ಅಯಂ ತೇ ಸಚ್ಚಕಾಲೋ। ಭೂತಕಾಲೋ। ಯಂ ಜಾತಂ ತಂ ಸಙ್ಘಮಜ್ಝೇ ಪುಚ್ಛನ್ತೇ ಸನ್ತಂ ಅತ್ಥೀತಿ ವತ್ತಬ್ಬಂ। ಅಸನ್ತಂ ನತ್ಥೀತಿ ವತ್ತಬ್ಬಂ। ಮಾ ಖೋ ವಿತ್ಥಾಯಿ। ಮಾ ಖೋ ಮಙ್ಕು ಅಹೋಸಿ। ಏವಂ ತಂ ಪುಚ್ಛಿಸ್ಸನ್ತಿ ನಸಿ ಅನಿಮಿತ್ತಾ। ನಸಿ ನಿಮಿತ್ತಮತ್ತಾ। ನಸಿ ಅಲೋಹಿತಾ। ನಸಿ ಧುವಲೋಹಿತಾ। ನಸಿ ಧುವಚೋಳಾ। ನಸಿ ಪಗ್ಘರನ್ತೀ। ನಸಿ ಸಿಖರಿಣೀ। ನಸಿ ಇತ್ಥಿಪಣ್ಡಕಾ। ನಸಿ ವೇಪುರಿಸಿಕಾ। ನಸಿ ಸಮ್ಭಿನ್ನಾ। ನಸಿ ಉಭತೋಬ್ಯಞ್ಜನಾ॥ ಸನ್ತಿ ತೇ ಏವರೂಪಾ ಆಬಾಧಾ ಕುಟ್ಠಂ। ಗಣ್ಡೋ। ಕಿಲಾಸೋ। ಸೋಸೋ। ಅಪಮಾರೋ॥ ಮನುಸ್ಸಾಸಿ। ಇತ್ಥೀಸಿ। ಭುಜಿಸ್ಸಾಸಿ। ಅಣಣಾಸಿ। ನಸಿ ರಾಜಭಟೀ॥ ಅನುಞ್ಞಾತಾಸಿ ಮಾತಾಪಿತೂಹಿ। ಸಾಮಿಕೇನ॥ ಪರಿಪುಣ್ಣವೀಸತಿವಸ್ಸಾಸಿ। ಪರಿಪುಣ್ಣಂ ತೇ ಪತ್ತಚೀವರಂ। ಕಿನ್ನಾಮಾಸಿ। ಕಾನಾಮಾ ತೇ ಪವತ್ತಿನೀತಿ॥>
    text <ಏಕತೋ ಆಗಚ್ಛನ್ತಿ। ನ ಏಕತೋ ಆಗನ್ತಬ್ಬಂ। ಅನುಸಾಸಿಕಾಯ ಪಠಮತರಂ ಆಗನ್ತ್ವಾ ಸಙ್ಘೋ ಞಾಪೇತಬ್ಬೋ ಸುಣಾತು ಮೇ। ಅಯ್ಯೇ। ಸಙ್ಘೋ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಅನುಸಿಟ್ಠಾ ಸಾ ಮಯಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಇತ್ಥನ್ನಾಮಾ ಆಗಚ್ಛೇಯ್ಯಾತಿ। ಆಗಚ್ಛಾಹೀತಿ ವತ್ತಬ್ಬಾ।>
    text <ಏಕಂಸಂ ಉತ್ತರಾಸಙ್ಗಂ ಕಾರಾಪೇತ್ವಾ ಭಿಕ್ಖುನೀನಂ ಪಾದೇ ವನ್ದಾಪೇತ್ವಾ ಉಕ್ಕುಟಿಕಂ ನಿಸೀದಾಪೇತ್ವಾ ಅಞ್ಜಲಿಂ ಪಗ್ಗಣ್ಹಾಪೇತ್ವಾ ಉಪಸಮ್ಪದಂ ಯಾಚಾಪೇತಬ್ಬಾ ಸಙ್ಘಂ। ಅಯ್ಯೇ। ಉಪಸಮ್ಪದಂ ಯಾಚಾಮಿ। ಉಲ್ಲುಮ್ಪತು ಮಂ। ಅಯ್ಯೇ। ಸಙ್ಘೋ ಅನುಕಮ್ಪಂ ಉಪಾದಾಯ। ದುತಿಯಮ್ಪಿ। ಅಯ್ಯೇ। ಸಙ್ಘಂ ಉಪಸಮ್ಪದಂ ಯಾಚಾಮಿ। ಉಲ್ಲುಮ್ಪತು ಮಂ। ಅಯ್ಯೇ। ಸಙ್ಘೋ ಅನುಕಮ್ಪಂ ಉಪಾದಾಯ। ತತಿಯಮ್ಪಿ। ಅಯ್ಯೇ। ಸಙ್ಘಂ ಉಪಸಮ್ಪದಂ ಯಾಚಾಮಿ। ಉಲ್ಲುಮ್ಪತು ಮಂ। ಅಯ್ಯೇ। ಸಙ್ಘೋ ಅನುಕಮ್ಪಂ ಉಪಾದಾಯಾತಿ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಅಹಂ ಇತ್ಥನ್ನಾಮಂ ಅನ್ತರಾಯಿಕೇ ಧಮ್ಮೇ ಪುಚ್ಛೇಯ್ಯನ್ತಿ।>
    text <ಸುಣಸಿ ಇತ್ಥನ್ನಾಮೇ। ಅಯಂ ತೇ ಸಚ್ಚಕಾಲೋ। ಭೂತಕಾಲೋ। ಯಂ ಜಾತಂ ತಂ ಪುಚ್ಛಾಮಿ ಸನ್ತಂ ಅತ್ಥೀತಿ ವತ್ತಬ್ಬಂ। ಅಸನ್ತಂ ನತ್ಥೀತಿ ವತ್ತಬ್ಬಂ। ನಸಿ ಅನಿಮಿತ್ತಾ…ಪೇ॰… ಕಿನ್ನಾಮಾಸಿ। ಕಾನಾಮಾ ತೇ ಪವತ್ತಿನೀತಿ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
    text <೪೨೫>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಪರಿಸುದ್ಧಾ ಅನ್ತರಾಯಿಕೇಹಿ ಧಮ್ಮೇಹಿ। ಪರಿಪುಣ್ಣಸ್ಸಾ ಪತ್ತಚೀವರಂ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇಯ್ಯ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಏಸಾ ಞತ್ತಿ।>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಪರಿಸುದ್ಧಾ ಅನ್ತರಾಯಿಕೇಹಿ ಧಮ್ಮೇಹಿ। ಪರಿಪುಣ್ಣಸ್ಸಾ ಪತ್ತಚೀವರಂ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇತಿ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಉಪಸಮ್ಪದಾ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
    text <ದುತಿಯಮ್ಪಿ ಏತಮತ್ಥಂ ವದಾಮಿ…ಪೇ॰… ತತಿಯಮ್ಪಿ ಏತಮತ್ಥಂ ವದಾಮಿ ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಪರಿಸುದ್ಧಾ ಅನ್ತರಾಯಿಕೇಹಿ ಧಮ್ಮೇಹಿ। ಪರಿಪುಣ್ಣಸ್ಸಾ ಪತ್ತಚೀವರಂ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇತಿ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಉಪಸಮ್ಪದಾ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
    text <ಉಪಸಮ್ಪನ್ನಾ ಸಙ್ಘೇನ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪವತ್ತಿನಿಯಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತಾವದೇವ ತಂ ಆದಾಯ ಭಿಕ್ಖುಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕಾರಾಪೇತ್ವಾ ಭಿಕ್ಖೂನಂ ಪಾದೇ ವನ್ದಾಪೇತ್ವಾ ಉಕ್ಕುಟಿಕಂ ನಿಸೀದಾಪೇತ್ವಾ ಅಞ್ಜಲಿಂ ಪಗ್ಗಣ್ಹಾಪೇತ್ವಾ ಉಪಸಮ್ಪದಂ ಯಾಚಾಪೇತಬ್ಬಾ ಅಹಂ। ಅಯ್ಯಾ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಸಙ್ಘಂ। ಅಯ್ಯಾ। ಉಪಸಮ್ಪದಂ ಯಾಚಾಮಿ। ಉಲ್ಲುಮ್ಪತು ಮಂ। ಅಯ್ಯಾ। ಸಙ್ಘೋ ಅನುಕಮ್ಪಂ ಉಪಾದಾಯ। ಅಹಂ। ಅಯ್ಯಾ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ದುತಿಯಮ್ಪಿ। ಅಯ್ಯಾ। ಸಙ್ಘಂ ಉಪಸಮ್ಪದಂ ಯಾಚಾಮಿ। ಉಲ್ಲುಮ್ಪತು ಮಂ। ಅಯ್ಯಾ। ಸಙ್ಘೋ ಅನುಕಮ್ಪಂ ಉಪಾದಾಯ। ಅಹಂ। ಅಯ್ಯಾ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ತತಿಯಮ್ಪಿ। ಅಯ್ಯಾ। ಸಙ್ಘಂ ಉಪಸಮ್ಪದಂ ಯಾಚಾಮಿ। ಉಲ್ಲುಮ್ಪತು ಮಂ। ಅಯ್ಯಾ। ಸಙ್ಘೋ ಅನುಕಮ್ಪಂ ಉಪಾದಾಯಾತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಪವತ್ತಿನಿಯಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇಯ್ಯ। ಇತ್ಥನ್ನಾಮಾಯ ಪವತ್ತಿನಿಯಾ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಪವತ್ತಿನಿಯಾ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇತಿ ಇತ್ಥನ್ನಾಮಾಯ ಪವತ್ತಿನಿಯಾ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಾಯ ಉಪಸಮ್ಪದಾ ಇತ್ಥನ್ನಾಮಾಯ ಪವತ್ತಿನಿಯಾ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ದುತಿಯಮ್ಪಿ ಏತಮತ್ಥಂ ವದಾಮಿ…ಪೇ॰… ತತಿಯಮ್ಪಿ ಏತಮತ್ಥಂ ವದಾಮಿ ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಪವತ್ತಿನಿಯಾ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇತಿ ಇತ್ಥನ್ನಾಮಾಯ ಪವತ್ತಿನಿಯಾ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಾಯ ಉಪಸಮ್ಪದಾ ಇತ್ಥನ್ನಾಮಾಯ ಪವತ್ತಿನಿಯಾ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಉಪಸಮ್ಪನ್ನಾ ಸಙ್ಘೇನ ಇತ್ಥನ್ನಾಮಾ ಇತ್ಥನ್ನಾಮಾಯ ಪವತ್ತಿನಿಯಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತಾವದೇವ ಛಾಯಾ ಮೇತಬ್ಬಾ। ಉತುಪ್ಪಮಾಣಂ ಆಚಿಕ್ಖಿತಬ್ಬಂ। ದಿವಸಭಾಗೋ ಆಚಿಕ್ಖಿತಬ್ಬೋ। ಸಙ್ಗೀತಿ ಆಚಿಕ್ಖಿತಬ್ಬಾ। ಭಿಕ್ಖುನಿಯೋ ವತ್ತಬ್ಬಾ ಇಮಿಸ್ಸಾ ತಯೋ ಚ ನಿಸ್ಸಯೇ। ಅಟ್ಠ ಚ ಅಕರಣೀಯಾನಿ ಆಚಿಕ್ಖೇಯ್ಯಾಥಾತಿ।>
    text <೪೨೬>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಭತ್ತಗ್ಗೇ ಆಸನಂ ಸಂಕಸಾಯನ್ತಿಯೋ ಕಾಲಂ ವೀತಿನಾಮೇಸುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಅಟ್ಠನ್ನಂ ಭಿಕ್ಖುನೀನಂ ಯಥಾವುಡ್ಢಂ। ಅವಸೇಸಾನಂ ಯಥಾಗತಿಕನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಭಗವತಾ ಅನುಞ್ಞಾತಂ ಅಟ್ಠನ್ನಂ ಭಿಕ್ಖುನೀನಂ ಯಥಾವುಡ್ಢಂ। ಅವಸೇಸಾನಂ ಯಥಾಗತಿಕನ್ತಿ ಸಬ್ಬತ್ಥ ಅಟ್ಠೇವ ಭಿಕ್ಖುನಿಯೋ ಯಥಾವುಡ್ಢಂ ಪಟಿಬಾಹನ್ತಿ। ಅವಸೇಸಾಯೋ ಯಥಾಗತಿಕಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭತ್ತಗ್ಗೇ ಅಟ್ಠನ್ನಂ ಭಿಕ್ಖುನೀನಂ ಯಥಾವುಡ್ಢಂ। ಅವಸೇಸಾನಂ ಯಥಾಗತಿಕಂ। ಅಞ್ಞತ್ಥ ಸಬ್ಬತ್ಥ ಯಥಾವುಡ್ಢಂ ನ ಪಟಿಬಾಹಿತಬ್ಬಂ। ಯಾ ಪಟಿಬಾಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೪೨೭>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ನ ಪವಾರೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ನ ಪವಾರೇತಬ್ಬಂ। ಯಾ ನ ಪವಾರೇಯ್ಯ। ಯಥಾಧಮ್ಮೋ ಕಾರೇತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅತ್ತನಾ ಪವಾರೇತ್ವಾ ಭಿಕ್ಖುಸಙ್ಘಂ ನ ಪವಾರೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಅತ್ತನಾ ಪವಾರೇತ್ವಾ ಭಿಕ್ಖುಸಙ್ಘೋ ನ ಪವಾರೇತಬ್ಬೋ। ಯಾ ನ ಪವಾರೇಯ್ಯ। ಯಥಾಧಮ್ಮೋ ಕಾರೇತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಭಿಕ್ಖೂಹಿ ಸದ್ಧಿಂ ಏಕತೋ ಪವಾರೇನ್ತಿಯೋ ಕೋಲಾಹಲಂ ಅಕಂಸು। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖೂಹಿ ಸದ್ಧಿಂ ಏಕತೋ ಪವಾರೇತಬ್ಬಂ। ಯಾ ಪವಾರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪುರೇಭತ್ತಂ ಪವಾರೇನ್ತಿಯೋ ಕಾಲಂ ವೀತಿನಾಮೇಸುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಚ್ಛಾಭತ್ತಂ ಪವಾರೇತುನ್ತಿ। ಪಚ್ಛಾಭತ್ತಂ ಪವಾರೇನ್ತಿಯೋ ವಿಕಾಲೇ ಅಹೇಸುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಅಜ್ಜತನಾ ಭಿಕ್ಖುನಿಸಙ್ಘಂ ಪವಾರೇತ್ವಾ ಅಪರಜ್ಜು ಭಿಕ್ಖುಸಙ್ಘಂ ಪವಾರೇತುನ್ತಿ।>
    text <ತೇನ ಖೋ ಪನ ಸಮಯೇನ ಸಬ್ಬೋ ಭಿಕ್ಖುನಿಸಙ್ಘೋ ಪವಾರೇನ್ತೋ ಕೋಲಾಹಲಂ ಅಕಾಸಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಕಂ ಭಿಕ್ಖುನಿಂ ಬ್ಯತ್ತಂ ಪಟಿಬಲಂ ಸಮ್ಮನ್ನಿತುಂ ಭಿಕ್ಖುನಿಸಙ್ಘಸ್ಸ ಅತ್ಥಾಯ ಭಿಕ್ಖುಸಙ್ಘಂ ಪವಾರೇತುಂ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಾ। ಪಠಮಂ ಭಿಕ್ಖುನೀ ಯಾಚಿತಬ್ಬಾ। ಯಾಚಿತ್ವಾ ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮ್ಮನ್ನೇಯ್ಯ ಭಿಕ್ಖುನಿಸಙ್ಘಸ್ಸ ಅತ್ಥಾಯ ಭಿಕ್ಖುಸಙ್ಘಂ ಪವಾರೇತುಂ। ಏಸಾ ಞತ್ತಿ।>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮ್ಮನ್ನತಿ ಭಿಕ್ಖುನಿಸಙ್ಘಸ್ಸ ಅತ್ಥಾಯ ಭಿಕ್ಖುಸಙ್ಘಂ ಪವಾರೇತುಂ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಭಿಕ್ಖುನಿಯಾ ಸಮ್ಮುತಿ ಭಿಕ್ಖುನಿಸಙ್ಘಸ್ಸ ಅತ್ಥಾಯ ಭಿಕ್ಖುಸಙ್ಘಂ ಪವಾರೇತುಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
    text <ಸಮ್ಮತಾ ಸಙ್ಘೇನ ಇತ್ಥನ್ನಾಮಾ ಭಿಕ್ಖುನೀ ಭಿಕ್ಖುನಿಸಙ್ಘಸ್ಸ ಅತ್ಥಾಯ ಭಿಕ್ಖುಸಙ್ಘಂ ಪವಾರೇತುಂ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತಾಯ ಸಮ್ಮತಾಯ ಭಿಕ್ಖುನಿಯಾ ಭಿಕ್ಖುನಿಸಙ್ಘಂ ಆದಾಯ ಭಿಕ್ಖುಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖೂನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಭಿಕ್ಖುನೀಸಙ್ಘೋ। ಅಯ್ಯಾ। ಭಿಕ್ಖುಸಙ್ಘಂ ಪವಾರೇತಿ ದಿಟ್ಠೇನ ವಾ। ಸುತೇನ ವಾ ಪರಿಸಙ್ಕಾಯ ವಾ। ವದತು। ಅಯ್ಯಾ। ಭಿಕ್ಖುಸಙ್ಘೋ ಭಿಕ್ಖುನಿಸಙ್ಘಂ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸತಿ। ದುತಿಯಮ್ಪಿ। ಅಯ್ಯಾ…ಪೇ॰… ತತಿಯಮ್ಪಿ। ಅಯ್ಯಾ। ಭಿಕ್ಖುನಿಸಙ್ಘೋ ಭಿಕ್ಖುಸಙ್ಘಂ ಪವಾರೇತಿ ದಿಟ್ಠೇನ ವಾ। ಸುತೇನ ವಾ। ಪರಿಸಙ್ಕಾಯ ವಾ। ವದತು। ಅಯ್ಯಾ। ಭಿಕ್ಖುಸಙ್ಘೋ ಭಿಕ್ಖುನಿಸಙ್ಘಂ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸತೀತಿ।>
    text <೪೨೮>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಭಿಕ್ಖೂನಂ ಉಪೋಸಥಂ ಠಪೇನ್ತಿ। ಪವಾರಣಂ ಠಪೇನ್ತಿ। ಸವಚನೀಯಂ ಕರೋನ್ತಿ। ಅನುವಾದಂ ಪಟ್ಠಪೇನ್ತಿ। ಓಕಾಸಂ ಕಾರೇನ್ತಿ। ಚೋದೇನ್ತಿ। ಸಾರೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಭಿಕ್ಖುಸ್ಸ ಉಪೋಸಥೋ ಠಪೇತಬ್ಬೋ। ಠಪಿತೋಪಿ ಅಟ್ಠಪಿತೋ। ಠಪೇನ್ತಿಯಾ ಆಪತ್ತಿ ದುಕ್ಕಟಸ್ಸ। ನ ಪವಾರಣಾ ಠಪೇತಬ್ಬಾ। ಠಪಿತಾಪಿ ಅಟ್ಠಪಿತಾ। ಠಪೇನ್ತಿಯಾ ಆಪತ್ತಿ ದುಕ್ಕಟಸ್ಸ। ನ ಸವಚನೀಯಂ ಕಾತಬ್ಬಂ। ಕತಮ್ಪಿ ಅಕತಂ। ಕರೋನ್ತಿಯಾ ಆಪತ್ತಿ ದುಕ್ಕಟಸ್ಸ। ನ ಅನುವಾದೋ ಪಟ್ಠಪೇತಬ್ಬೋ। ಪಟ್ಠಪಿತೋಪಿ ಅಪ್ಪಟ್ಠಪಿತೋ। ಪಟ್ಠಪೇನ್ತಿಯಾ ಆಪತ್ತಿ ದುಕ್ಕಟಸ್ಸ। ನ ಓಕಾಸೋ ಕಾರೇತಬ್ಬೋ। ಕಾರಿತೋಪಿ ಅಕಾರಿತೋ। ಕಾರೇನ್ತಿಯಾ ಆಪತ್ತಿ ದುಕ್ಕಟಸ್ಸ। ನ ಚೋದೇತಬ್ಬೋ। ಚೋದಿತೋಪಿ ಅಚೋದಿತೋ। ಚೋದೇನ್ತಿಯಾ ಆಪತ್ತಿ ದುಕ್ಕಟಸ್ಸ। ನ ಸಾರೇತಬ್ಬೋ। ಸಾರಿತೋಪಿ ಅಸಾರಿತೋ। ಸಾರೇನ್ತಿಯಾ ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಿಕ್ಖುನೀನಂ ಉಪೋಸಥಂ ಠಪೇನ್ತಿ। ಪವಾರಣಂ ಠಪೇನ್ತಿ। ಸವಚನೀಯಂ ಕರೋನ್ತಿ। ಅನುವಾದಂ ಪಟ್ಠಪೇನ್ತಿ। ಓಕಾಸಂ ಕಾರೇನ್ತಿ। ಚೋದೇನ್ತಿ। ಸಾರೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ ಭಿಕ್ಖುನಾ ಭಿಕ್ಖುನಿಯಾ ಉಪೋಸಥಂ ಠಪೇತುಂ। ಠಪಿತೋಪಿ ಸುಟ್ಠಪಿತೋ। ಠಪೇನ್ತಸ್ಸ ಅನಾಪತ್ತಿ। ಪವಾರಣಂ ಠಪೇತುಂ। ಠಪಿತಾಪಿ ಸುಟ್ಠಪಿತಾ। ಠಪೇನ್ತಸ್ಸ ಅನಾಪತ್ತಿ। ಸವಚನೀಯಂ ಕಾತುಂ। ಕತಮ್ಪಿ ಸುಕತಂ। ಕರೋನ್ತಸ್ಸ ಅನಾಪತ್ತಿ। ಅನುವಾದಂ ಪಟ್ಠಪೇತುಂ। ಪಟ್ಠಪಿತೋಪಿ ಸುಪ್ಪಟ್ಠಪಿತೋ। ಪಟ್ಠಪೇನ್ತಸ್ಸ ಅನಾಪತ್ತಿ। ಓಕಾಸಂ ಕಾರೇತುಂ। ಕಾರಿತೋಪಿ ಸುಕಾರಿತೋ। ಕಾರೇನ್ತಸ್ಸ ಅನಾಪತ್ತಿ। ಚೋದೇತುಂ। ಚೋದಿತಾಪಿ ಸುಚೋದಿತಾ। ಚೋದೇನ್ತಸ್ಸ ಅನಾಪತ್ತಿ। ಸಾರೇತುಂ। ಸಾರಿತಾಪಿ ಸುಸಾರಿತಾ। ಸಾರೇನ್ತಸ್ಸ ಅನಾಪತ್ತೀತಿ।>
    text <೪೨೯>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಯಾನೇನ ಯಾಯನ್ತಿ ಇತ್ಥಿಯುತ್ತೇನಪಿ ಪುರಿಸನ್ತರೇನ। ಪುರಿಸಯುತ್ತೇನಪಿ ಇತ್ಥನ್ತರೇನ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಙ್ಗಾಮಹಿಯಾಯಾತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಯಾನೇನ ಯಾಯಿತಬ್ಬಂ। ಯಾ ಯಾಯೇಯ್ಯ। ಯಥಾಧಮ್ಮೋ ಕಾರೇತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಗಿಲಾನಾ ಹೋತಿ। ನ ಸಕ್ಕೋತಿ ಪದಸಾ ಗನ್ತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಗಿಲಾನಾಯ ಯಾನನ್ತಿ। ಅಥ ಖೋ ಭಿಕ್ಖುನೀನಂ ಏತದಹೋಸಿ ಇತ್ಥಿಯುತ್ತಂ ನು ಖೋ। ಪುರಿಸಯುತ್ತಂ ನು ಖೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಇತ್ಥಿಯುತ್ತಂ ಪುರಿಸಯುತ್ತಂ ಹತ್ಥವಟ್ಟಕನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಿಸ್ಸಾ ಭಿಕ್ಖುನಿಯಾ ಯಾನುಗ್ಘಾತೇನ ಬಾಳ್ಹತರಂ ಅಫಾಸು ಅಹೋಸಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಿವಿಕಂ ಪಾಟಙ್ಕಿನ್ತಿ।>
    text <೪೩೦>, <ತೇನ ಖೋ ಪನ ಸಮಯೇನ ಅಡ್ಢಕಾಸೀ ಗಣಿಕಾ ಭಿಕ್ಖುನೀಸು ಪಬ್ಬಜಿತಾ ಹೋತಿ। ಸಾ ಚ ಸಾವತ್ಥಿಂ ಗನ್ತುಕಾಮಾ ಹೋತಿ ಭಗವತೋ ಸನ್ತಿಕೇ ಉಪಸಮ್ಪಜ್ಜಿಸ್ಸಾಮೀತಿ। ಅಸ್ಸೋಸುಂ ಖೋ ಧುತ್ತಾ ಅಡ್ಢಕಾಸೀ ಕಿರ ಗಣಿಕಾ ಸಾವತ್ಥಿಂ ಗನ್ತುಕಾಮಾತಿ। ತೇ ಮಗ್ಗೇ ಪರಿಯುಟ್ಠಿಂಸು। ಅಸ್ಸೋಸಿ ಖೋ ಅಡ್ಢಕಾಸೀ ಗಣಿಕಾ ಧುತ್ತಾ ಕಿರ ಮಗ್ಗೇ ಪರಿಯುಟ್ಠಿತಾತಿ। ಭಗವತೋ ಸನ್ತಿಕೇ ದೂತಂ ಪಾಹೇಸಿ ಅಹಞ್ಹಿ ಉಪಸಮ್ಪಜ್ಜಿತುಕಾಮಾ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ದೂತೇನಪಿ ಉಪಸಮ್ಪಾದೇತುನ್ತಿ।>
    text <ಭಿಕ್ಖುದೂತೇನ ಉಪಸಮ್ಪಾದೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುದೂತೇನ ಉಪಸಮ್ಪಾದೇತಬ್ಬಾ। ಯೋ ಉಪಸಮ್ಪಾದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ। ಸಿಕ್ಖಮಾನದೂತೇನ ಉಪಸಮ್ಪಾದೇನ್ತಿ…ಪೇ॰… ಸಾಮಣೇರದೂತೇನ ಉಪಸಮ್ಪಾದೇನ್ತಿ…ಪೇ॰… ಸಾಮಣೇರಿದೂತೇನ ಉಪಸಮ್ಪಾದೇನ್ತಿ…ಪೇ॰… ಬಾಲಾಯ ಅಬ್ಯತ್ತಾಯ ದೂತೇನ ಉಪಸಮ್ಪಾದೇನ್ತಿ। ನ। ಭಿಕ್ಖವೇ। ಬಾಲಾಯ ಅಬ್ಯತ್ತಾಯ ದೂತೇನ ಉಪಸಮ್ಪಾದೇತಬ್ಬಾ। ಯೋ ಉಪಸಮ್ಪಾದೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ದೂತೇನ ಉಪಸಮ್ಪಾದೇತುನ್ತಿ।>
    text <ತಾಯ ದೂತಾಯ ಭಿಕ್ಖುನಿಯಾ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖೂನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಇತ್ಥನ್ನಾಮಾ। ಅಯ್ಯಾ। ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಸಾ ಕೇನಚಿದೇವ ಅನ್ತರಾಯೇನ ನ ಆಗಚ್ಛತಿ। ಇತ್ಥನ್ನಾಮಾ। ಅಯ್ಯಾ। ಸಙ್ಘಂ ಉಪಸಮ್ಪದಂ ಯಾಚತಿ। ಉಲ್ಲುಮ್ಪತು ತಂ। ಅಯ್ಯಾ। ಸಙ್ಘೋ ಅನುಕಮ್ಪಂ ಉಪಾದಾಯ। ಇತ್ಥನ್ನಾಮಾ। ಅಯ್ಯಾ। ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಸಾ ಕೇನಚಿದೇವ ಅನ್ತರಾಯೇನ ನ ಆಗಚ್ಛತಿ। ದುತಿಯಮ್ಪಿ। ಅಯ್ಯಾ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ। ಉಲ್ಲುಮ್ಪತು ತಂ। ಅಯ್ಯಾ। ಸಙ್ಘೋ ಅನುಕಮ್ಪಂ ಉಪಾದಾಯ। ಇತ್ಥನ್ನಾಮಾ। ಅಯ್ಯಾ। ಇತ್ಥನ್ನಾಮಾಯ ಅಯ್ಯಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಸಾ ಕೇನಚಿದೇವ ಅನ್ತರಾಯೇನ ನ ಆಗಚ್ಛತಿ। ತತಿಯಮ್ಪಿ। ಅಯ್ಯಾ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ। ಉಲ್ಲುಮ್ಪತು ತಂ। ಅಯ್ಯಾ। ಸಙ್ಘೋ ಅನುಕಮ್ಪಂ ಉಪಾದಾಯಾತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಇತ್ಥನ್ನಾಮಾ ಇತ್ಥನ್ನಾಮಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಸಾ ಕೇನಚಿದೇವ ಅನ್ತರಾಯೇನ ನ ಆಗಚ್ಛತಿ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಪವತ್ತಿನಿಯಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇಯ್ಯ ಇತ್ಥನ್ನಾಮಾಯ ಪವತ್ತಿನಿಯಾ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಇತ್ಥನ್ನಾಮಾ ಇತ್ಥನ್ನಾಮಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಸಾ ಕೇನಚಿದೇವ ಅನ್ತರಾಯೇನ ನ ಆಗಚ್ಛತಿ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಪವತ್ತಿನಿಯಾ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇತಿ ಇತ್ಥನ್ನಾಮಾಯ ಪವತ್ತಿನಿಯಾ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಾಯ ಉಪಸಮ್ಪದಾ ಇತ್ಥನ್ನಾಮಾಯ ಪವತ್ತಿನಿಯಾ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ದುತಿಯಮ್ಪಿ ಏತಮತ್ಥಂ ವದಾಮಿ…ಪೇ॰… ತತಿಯಮ್ಪಿ ಏತಮತ್ಥಂ ವದಾಮಿ। ಸುಣಾತು ಮೇ। ಭನ್ತೇ। ಸಙ್ಘೋ। ಇತ್ಥನ್ನಾಮಾ ಇತ್ಥನ್ನಾಮಾಯ ಉಪಸಮ್ಪದಾಪೇಕ್ಖಾ। ಏಕತೋಉಪಸಮ್ಪನ್ನಾ ಭಿಕ್ಖುನಿಸಙ್ಘೇ। ವಿಸುದ್ಧಾ। ಸಾ ಕೇನಚಿದೇವ ಅನ್ತರಾಯೇನ ನ ಆಗಚ್ಛತಿ। ಇತ್ಥನ್ನಾಮಾ ಸಙ್ಘಂ ಉಪಸಮ್ಪದಂ ಯಾಚತಿ ಇತ್ಥನ್ನಾಮಾಯ ಪವತ್ತಿನಿಯಾ। ಸಙ್ಘೋ ಇತ್ಥನ್ನಾಮಂ ಉಪಸಮ್ಪಾದೇತಿ ಇತ್ಥನ್ನಾಮಾಯ ಪವತ್ತಿನಿಯಾ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಾಯ ಉಪಸಮ್ಪದಾ ಇತ್ಥನ್ನಾಮಾಯ ಪವತ್ತಿನಿಯಾ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಉಪಸಮ್ಪನ್ನಾ ಸಙ್ಘೇನ ಇತ್ಥನ್ನಾಮಾ ಇತ್ಥನ್ನಾಮಾಯ ಪವತ್ತಿನಿಯಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತಾವದೇವ ಛಾಯಾ ಮೇತಬ್ಬಾ। ಉತುಪ್ಪಮಾಣಂ ಆಚಿಕ್ಖಿತಬ್ಬಂ। ದಿವಸಭಾಗೋ ಆಚಿಕ್ಖಿತಬ್ಬೋ। ಸಙ್ಗೀತಿ ಆಚಿಕ್ಖಿತಬ್ಬಾ। ಭಿಕ್ಖುನಿಯೋ ವತ್ತಬ್ಬಾ ತಸ್ಸಾ ತಯೋ ಚ ನಿಸ್ಸಯೇ। ಅಟ್ಠ ಚ ಅಕರಣೀಯಾನಿ ಆಚಿಕ್ಖೇಯ್ಯಾಥಾತಿ।>
    text <೪೩೧>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅರಞ್ಞೇ ವಿಹರನ್ತಿ। ಧುತ್ತಾ ದೂಸೇನ್ತಿ। ಭಗವತೋ ಏತಮತ್ಥಂ। ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಅರಞ್ಞೇ ವತ್ಥಬ್ಬಂ। ಯಾ ವಸೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೇನ ಉಪಾಸಕೇನ ಭಿಕ್ಖುನಿಸಙ್ಘಸ್ಸ ಉದ್ದೋಸಿತೋ ದಿನ್ನೋ ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉದ್ದೋಸಿತನ್ತಿ। ಉದ್ದೋಸಿತೋ ನ ಸಮ್ಮತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಪಸ್ಸಯನ್ತಿ। ಉಪಸ್ಸಯೋ ನ ಸಮ್ಮತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ನವಕಮ್ಮನ್ತಿ। ನವಕಮ್ಮಂ ನ ಸಮ್ಮತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪುಗ್ಗಲಿಕಮ್ಪಿ ಕಾತುನ್ತಿ।>
    text <೪೩೨>, <ತೇನ ಖೋ ಪನ ಸಮಯೇನ ಅಞ್ಞತರಾ ಇತ್ಥೀ ಸನ್ನಿಸಿನ್ನಗಬ್ಭಾ ಭಿಕ್ಖುನೀಸು ಪಬ್ಬಜಿತಾ ಹೋತಿ। ತಸ್ಸಾ ಪಬ್ಬಜಿತಾಯ ಗಬ್ಭೋ ವುಟ್ಠಾತಿ। ಅಥ ಖೋ ತಸ್ಸಾ ಭಿಕ್ಖುನಿಯಾ ಏತದಹೋಸಿ ಕಥಂ ನು ಖೋ ಮಯಾ ಇಮಸ್ಮಿಂ ದಾರಕೇ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪೋಸೇತುಂ। ಯಾವ ಸೋ ದಾರಕೋ ವಿಞ್ಞುತಂ ಪಾಪುಣಾತೀತಿ।>
    text <ಅಥ ಖೋ ತಸ್ಸಾ ಭಿಕ್ಖುನಿಯಾ ಏತದಹೋಸಿ ಮಯಾ ಚ ನ ಲಬ್ಭಾ ಏಕಿಕಾಯ ವತ್ಥುಂ। ಅಞ್ಞಾಯ ಚ ಭಿಕ್ಖುನಿಯಾ ನ ಲಬ್ಭಾ ದಾರಕೇನ ಸಹ ವತ್ಥುಂ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಕಂ ಭಿಕ್ಖುನಿಂ ಸಮ್ಮನ್ನಿತ್ವಾ ತಸ್ಸಾ ಭಿಕ್ಖುನಿಯಾ ದುತಿಯಂ ದಾತುಂ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಾ। ಪಠಮಂ ಭಿಕ್ಖುನೀ ಯಾಚಿತಬ್ಬಾ। ಯಾಚಿತ್ವಾ ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮ್ಮನ್ನೇಯ್ಯ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಂ। ಏಸಾ ಞತ್ತಿ।>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮ್ಮನ್ನತಿ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಂ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಭಿಕ್ಖುನಿಯಾ ಸಮ್ಮುತಿ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಾಯ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
    text <ಸಮ್ಮತಾ ಸಙ್ಘೇನ ಇತ್ಥನ್ನಾಮಾ ಭಿಕ್ಖುನೀ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ಅಥ ಖೋ ತಸ್ಸಾ ದುತಿಯಿಕಾಯ ಭಿಕ್ಖುನಿಯಾ ಏತದಹೋಸಿ ಕಥಂ ನು ಖೋ ಮಯಾ ಇಮಸ್ಮಿಂ ದಾರಕೇ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಠಪೇತ್ವಾ ಸಾಗಾರಂ ಯಥಾ ಅಞ್ಞಸ್ಮಿಂ ಪುರಿಸೇ ಪಟಿಪಜ್ಜನ್ತಿ ಏವಂ ತಸ್ಮಿಂ ದಾರಕೇ ಪಟಿಪಜ್ಜಿತುನ್ತಿ।>
    text <೪೩೩>, <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಗರುಧಮ್ಮಂ ಅಜ್ಝಾಪನ್ನಾ ಹೋತಿ ಮಾನತ್ತಚಾರಿನೀ। ಅಥ ಖೋ ತಸ್ಸಾ ಭಿಕ್ಖುನಿಯಾ ಏತದಹೋಸಿ ಮಯಾ ಚ ನ ಲಬ್ಭಾ ಏಕಿಕಾಯ ವತ್ಥುಂ। ಅಞ್ಞಾಯ ಚ ಭಿಕ್ಖುನಿಯಾ ನ ಲಬ್ಭಾ ಸಹ ಮಯಾ ವತ್ಥುಂ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಕಂ ಭಿಕ್ಖುನಿಂ ಸಮ್ಮನ್ನಿತ್ವಾ ತಸ್ಸಾ ಭಿಕ್ಖುನಿಯಾ ದುತಿಯಂ ದಾತುಂ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಾ। ಪಠಮಂ ಭಿಕ್ಖುನೀ ಯಾಚಿತಬ್ಬಾ। ಯಾಚಿತ್ವಾ ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮ್ಮನ್ನೇಯ್ಯ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಂ। ಏಸಾ ಞತ್ತಿ।>
    text <ಸುಣಾತು ಮೇ। ಅಯ್ಯೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮ್ಮನ್ನತಿ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಂ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಭಿಕ್ಖುನಿಯಾ ಸಮ್ಮುತಿ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಾಯ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
    text <ಸಮ್ಮತಾ ಸಙ್ಘೇನ ಇತ್ಥನ್ನಾಮಾ ಭಿಕ್ಖುನೀ ಇತ್ಥನ್ನಾಮಾಯ ಭಿಕ್ಖುನಿಯಾ ದುತಿಯಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <೪೩೪>, <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಸಿಕ್ಖಂ ಪಚ್ಚಕ್ಖಾಯ ವಿಬ್ಭಮಿ। ಸಾ ಪುನ ಪಚ್ಚಾಗನ್ತ್ವಾ ಭಿಕ್ಖುನಿಯೋ ಉಪಸಮ್ಪದಂ ಯಾಚಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಸಿಕ್ಖಾಪಚ್ಚಕ್ಖಾನಂ। ಯದೇವ ಸಾ ವಿಬ್ಭನ್ತಾ ತದೇವ ಸಾ ಅಭಿಕ್ಖುನೀತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಸಕಾವಾಸಾ ತಿತ್ಥಾಯತನಂ ಸಙ್ಕಮಿ। ಸಾ ಪುನ ಪಚ್ಚಾಗನ್ತ್ವಾ ಭಿಕ್ಖುನಿಯೋ ಉಪಸಮ್ಪದಂ ಯಾಚಿ। ಭಗವತೋ ಏತಮತ್ಥಂ ಆರೋಚೇಸುಂ। ಯಾ ಸಾ। ಭಿಕ್ಖವೇ। ಭಿಕ್ಖುನೀ ಸಕಾವಾಸಾ ತಿತ್ಥಾಯತನಂ ಸಙ್ಕನ್ತಾ। ಸಾ ಆಗತಾ ನ ಉಪಸಮ್ಪಾದೇತಬ್ಬಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪುರಿಸೇಹಿ ಅಭಿವಾದನಂ। ಕೇಸಚ್ಛೇದನಂ। ನಖಚ್ಛೇದನಂ। ವಣಪ್ಪಟಿಕಮ್ಮಂ। ಕುಕ್ಕುಚ್ಚಾಯನ್ತಾ ನ ಸಾದಿಯನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಾದಿತುನ್ತಿ।>
    text <೪೩೫>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪಲ್ಲಙ್ಕೇನ ನಿಸೀದನ್ತಿ ಪಣ್ಹೀಸಮ್ಫಸ್ಸಂ ಸಾದಿಯನ್ತೀ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಪಲ್ಲಙ್ಕೇನ ನಿಸೀದಿತಬ್ಬಂ। ಯಾ ನಿಸೀದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಗಿಲಾನಾ ಹೋತಿ। ತಸ್ಸಾ ವಿನಾ ಪಲ್ಲಙ್ಕೇನ ನ ಫಾಸು ಹೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖುನಿಯಾ ಅಡ್ಢಪಲ್ಲಙ್ಕನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ವಚ್ಚಕುಟಿಯಾ ವಚ್ಚಂ ಕರೋನ್ತಿ। ಛಬ್ಬಗ್ಗಿಯಾ ಭಿಕ್ಖುನಿಯೋ ತತ್ಥೇವ ಗಬ್ಭಂ ಪಾತೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ವಚ್ಚಕುಟಿಯಾ ವಚ್ಚೋ ಕಾತಬ್ಬೋ। ಯಾ ಕರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಹೇಟ್ಠಾ ವಿವಟೇ ಉಪರಿಪಟಿಚ್ಛನ್ನೇ ವಚ್ಚಂ ಕಾತುನ್ತಿ।>
    text <೪೩೬>, <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಚುಣ್ಣೇನ ನಹಾಯನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಚುಣ್ಣೇನ ನಹಾಯಿತಬ್ಬಂ। ಯಾ ನಹಾಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಕುಕ್ಕುಸಂ ಮತ್ತಿಕನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ವಾಸಿತಕಾಯ ಮತ್ತಿಕಾಯ ನಹಾಯನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ವಾಸಿತಕಾಯ ಮತ್ತಿಕಾಯ ನಹಾಯಿತಬ್ಬಂ। ಯಾ ನಹಾಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಪಕತಿಮತ್ತಿಕನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಜನ್ತಾಘರೇ ನಹಾಯನ್ತಿಯೋ ಕೋಲಾಹಲಂ ಅಕಂಸು। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಜನ್ತಾಘರೇ ನಹಾಯಿತಬ್ಬಂ। ಯಾ ನಹಾಯೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪಟಿಸೋತೇ ನಹಾಯನ್ತಿ ಧಾರಾಸಮ್ಫಸ್ಸಂ ಸಾದಿಯನ್ತೀ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಪಟಿಸೋತೇ ನಹಾಯಿತಬ್ಬಂ। ಯಾ ನಹಾಯೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅತಿತ್ಥೇ ನಹಾಯನ್ತಿ। ಧುತ್ತಾ ದೂಸೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಅತಿತ್ಥೇ ನಹಾಯಿತಬ್ಬಂ। ಯಾ ನಹಾಯೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪುರಿಸತಿತ್ಥೇ ನಹಾಯನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ…ಪೇ॰… ಸೇಯ್ಯಥಾಪಿ ಗಿಹಿನೀ ಕಾಮಭೋಗಿನಿಯೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಭಿಕ್ಖುನಿಯಾ ಪುರಿಸತಿತ್ಥೇ ನಹಾಯಿತಬ್ಬಂ। ಯಾ ನಹಾಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಮಹಿಲಾತಿತ್ಥೇ ನಹಾಯಿತುನ್ತಿ।>
    stand <ತತಿಯಭಾಣವಾರೋ ನಿಟ್ಠಿತೋ।>
    stand <ಭಿಕ್ಖುನಿಕ್ಖನ್ಧಕೋ ದಸಮೋ।>
    stand <ಇಮಸ್ಮಿಂ ಖನ್ಧಕೇ ವತ್ಥೂ ಏಕಸತಂ।>
    stand <ತಸ್ಸುದ್ದಾನಂ>
    block
      text <ಪಬ್ಬಜ್ಜಂ ಗೋತಮೀ ಯಾಚಿ। ನಾನುಞ್ಞಾಸಿ ತಥಾಗತೋ।>
      text <ಕಪಿಲವತ್ಥು ವೇಸಾಲಿಂ। ಅಗಮಾಸಿ ವಿನಾಯಕೋ॥>
      text <ರಜೋಕಿಣ್ಣೇನ ಕೋಟ್ಠಕೇ। ಆನನ್ದಸ್ಸ ಪವೇದಯಿ।>
      text <ಭಬ್ಬೋತಿ ನಯತೋ ಯಾಚಿ। ಮಾತಾತಿ ಪೋಸಿಕಾತಿ ಚ॥>
      text <ವಸ್ಸಸತಂ ತದಹು ಚ। ಅಭಿಕ್ಖುಪಚ್ಚಾಸೀಸನಾ।>
      text <ಪವಾರಣಾ ಗರುಧಮ್ಮಾ। ದ್ವೇ ವಸ್ಸಾ ಅನಕ್ಕೋಸನಾ॥>
      text <ಓವಟೋ ಚ ಅಟ್ಠ ಧಮ್ಮಾ। ಯಾವಜೀವಾನುವತ್ತನಾ।>
      text <ಗರುಧಮ್ಮಪಟಿಗ್ಗಾಹೋ ಸಾವಸ್ಸಾ ಉಪಸಮ್ಪದಾ॥>
      text <ವಸ್ಸಸಹಸ್ಸಂ ಪಞ್ಚೇವ। ಕುಮ್ಭಥೇನಕಸೇತಟ್ಟಿ।>
      text <ಮಞ್ಜಿಟ್ಠಿಕಉಪಮಾಹಿ। ಏವಂ ಸದ್ಧಮ್ಮಹಿಂಸನಾ॥>
      text <ಆಳಿಂ ಬನ್ಧೇಯ್ಯ ಪಾಏವ। ಪುನ ಸದ್ಧಮ್ಮಸಣ್ಠಿತಿ।>
      text <ಉಪಸಮ್ಪಾದೇತುಂ ಅಯ್ಯಾ। ಯಥಾವುಡ್ಢಾಭಿವಾದನಾ॥>
      text <ನ ಕರಿಸ್ಸನ್ತಿ ಕಿಮೇವ। ಸಾಧಾರಣಾಸಾಧಾರಣಂ।>
      text <ಓವಾದಂ ಪಾತಿಮೋಕ್ಖಞ್ಚ। ಕೇನ ನು ಖೋ ಉಪಸ್ಸಯಂ॥>
      text <ನ ಜಾನನ್ತಿ ಚ ಆಚಿಕ್ಖಿ। ನ ಕರೋನ್ತಿ ಚ ಭಿಕ್ಖುಹಿ।>
      text <ಪಟಿಗ್ಗಹೇತುಂ ಭಿಕ್ಖೂಹಿ। ಭಿಕ್ಖುನೀಹಿ ಪಟಿಗ್ಗಹೋ॥>
      text <ಆಚಿಕ್ಖಿ ಕಮ್ಮಂ ಭಿಕ್ಖೂಹಿ। ಉಜ್ಝಾಯನ್ತಿ ಭಿಕ್ಖುನೀಹಿ ವಾ।>
      text <ಆಚಿಕ್ಖಿತುಂ ಭಣ್ಡನಞ್ಚ। ರೋಪೇತ್ವಾ ಉಪ್ಪಲಾಯ ಚ॥>
      text <ಸಾವತ್ಥಿಯಾ ಕದ್ದಮೋದ। ಅವನ್ದಿ ಕಾಯ ಊರು ಚ।>
      text <ಅಙ್ಗಜಾತಞ್ಚ ಓಭಾಸಂ। ಸಮ್ಪಯೋಜೇನ್ತಿ ವಗ್ಗಿಕಾ॥>
      text <ಅವನ್ದಿಯೋ ದಣ್ಡಕಮ್ಮಂ। ಭಿಕ್ಖುನಿಯೋ ತಥಾ ಪುನ।>
      text <ಆವರಣಞ್ಚ ಓವಾದಂ। ಕಪ್ಪತಿ ನು ಖೋ ಪಕ್ಕಮಿ॥>
      text <ಬಾಲಾ ವತ್ಥುವಿನಿಚ್ಛಯಾ। ಓವಾದಂ ಸಙ್ಘೋ ಪಞ್ಚಹಿ।>
      text <ದುವೇ ತಿಸ್ಸೋ ನ ಗಣ್ಹನ್ತಿ। ಬಾಲಾ ಗಿಲಾನಗಮಿಕಂ॥>
      text <ಆರಞ್ಞಿಕೋ ನಾರೋಚೇನ್ತಿ। ನ ಪಚ್ಚಾಗಚ್ಛನ್ತಿ ಚ।>
      text <ದೀಘಂ ವಿಲೀವಚಮ್ಮಞ್ಚ। ದುಸ್ಸಾ ಚ ವೇಣಿವಟ್ಟಿ ಚ।>
      text <ಚೋಳವೇಣಿ ಚ ವಟ್ಟಿ ಚ। ಸುತ್ತವೇಣಿ ಚ ವಟ್ಟಿಕಾ॥>
      text <ಅಟ್ಠಿಲ್ಲಂ ಗೋಹನುಕೇನ। ಹತ್ಥಕೋಚ್ಛಂ ಪಾದಂ ತಥಾ।>
      text <ಊರುಂ ಮುಖಂ ದನ್ತಮಂಸಂ। ಆಲಿಮ್ಪೋಮದ್ದಚುಣ್ಣನಾ॥>
      text <ಲಞ್ಛೇನ್ತಿ ಅಙ್ಗರಾಗಞ್ಚ। ಮುಖರಾಗಂ ತಥಾ ದುವೇ।>
      text <ಅವಙ್ಗಂ ವಿಸೇಸೋಲೋಕೋ। ಸಾಲೋಕೇನ ನಚ್ಚೇನ ಚ॥>
      text <ವೇಸೀ ಪಾನಾಗಾರಂ ಸೂನಂ। ಆಪಣಂ ವಡ್ಢಿ ವಣಿಜ್ಜಾ।>
      text <ದಾಸಂ ದಾಸಿಂ ಕಮ್ಮಕರಂ। ಕಮ್ಮಕಾರಿಂ ಉಪಟ್ಠಯ್ಯುಂ॥>
      text <ತಿರಚ್ಛಾನಹರೀತಕಿ। ಸನ್ಧಾರಯನ್ತಿ ನಮತಕಂ।>
      text <ನೀಲಂ ಪೀತಂ ಲೋಹಿತಕಂ। ಮಞ್ಜಿಟ್ಠಕಣ್ಹಚೀವರಾ॥>
      text <ಮಹಾರಙ್ಗಮಹಾನಾಮಅಚ್ಛಿನ್ನಾ ದೀಘಮೇವ ಚ।>
      text <ಪುಪ್ಫಫಲಕಞ್ಚುಕಞ್ಚ। ತಿರೀಟಕಞ್ಚ ಧಾರಯುಂ॥>
      text <ಭಿಕ್ಖುನೀ ಸಿಕ್ಖಮಾನಾಯ। ಸಾಮಣೇರಾಯ ಅಚ್ಚಯೇ।>
      text <ನಿಯ್ಯಾದಿತೇ ಪರಿಕ್ಖಾರೇ। ಭಿಕ್ಖುನಿಯೋವ ಇಸ್ಸರಾ॥>
      text <ಭಿಕ್ಖುಸ್ಸ ಸಾಮಣೇರಸ್ಸ। ಉಪಾಸಕಸ್ಸುಪಾಸಿಕಾ।>
      text <ಅಞ್ಞೇಸಞ್ಚ ಪರಿಕ್ಖಾರೇ। ನಿಯ್ಯಾತೇ ಭಿಕ್ಖುಇಸ್ಸರಾ॥>
      text <ಮಲ್ಲೀ ಗಬ್ಭಂ ಪತ್ತಮೂಲಂ। ಬ್ಯಞ್ಜನಂ ಆಮಿಸೇನ ಚ।>
      text <ಉಸ್ಸನ್ನಞ್ಚ ಬಾಳ್ಹತರಂ। ಸನ್ನಿಧಿಕತಮಾಮಿಸಂ॥>
      text <ಭಿಕ್ಖೂನಂ ಯಾದಿಸಂ ಭೋಟ್ಠಂ। ಭಿಕ್ಖುನೀನಂ ತಥಾ ಕರೇ।>
      text <ಸೇನಾಸನಂ ಉತುನಿಯೋ। ಮಕ್ಖೀಯತಿ ಪಟಾಣಿ ಚ॥>
      text <ಛಿಜ್ಜನ್ತಿ ಸಬ್ಬಕಾಲಞ್ಚ। ಅನಿಮಿತ್ತಾಪಿ ದಿಸ್ಸರೇ।>
      text <ನಿಮಿತ್ತಾ ಲೋಹಿತಾ ಚೇವ। ತಥೇವ ಧುವಲೋಹಿತಾ॥>
      text <ಧುವಚೋಳಪಗ್ಘರನ್ತೀ। ಸಿಖರಣಿತ್ಥಿಪಣ್ಡಕಾ।>
      text <ವೇಪುರಿಸೀ ಚ ಸಮ್ಭಿನ್ನಾ। ಉಭತೋಬ್ಯಞ್ಜನಾಪಿ ಚ॥>
      text <ಅನಿಮಿತ್ತಾದಿತೋ ಕತ್ವಾ। ಯಾವ ಉಭತೋಬ್ಯಞ್ಜನಾ।>
      text <ಏತಂ ಪೇಯ್ಯಾಲತೋ ಹೇಟ್ಠಾ। ಕುಟ್ಠಂ ಗಣ್ಡೋ ಕಿಲಾಸೋ ಚ॥>
      text <ಸೋಸಾಪಮಾರೋ ಮಾನುಸೀ। ಇತ್ಥೀಸಿ ಭುಜಿಸ್ಸಾಸಿ ಚ।>
      text <ಅಣಣಾ ನ ರಾಜಭಟೀ। ಅನುಞ್ಞಾತಾ ಚ ವೀಸತಿ॥>
      text <ಪರಿಪುಣ್ಣಾ ಚ ಕಿನ್ನಾಮಾ। ಕಾನಾಮಾ ತೇ ಪವತ್ತಿನೀ।>
      text <ಚತುವೀಸನ್ತರಾಯಾನಂ। ಪುಚ್ಛಿತ್ವಾ ಉಪಸಮ್ಪದಾ॥>
      text <ವಿತ್ಥಾಯನ್ತಿ ಅನನುಸಿಟ್ಠಾ। ಸಙ್ಘಮಜ್ಝೇ ತಥೇವ ಚ।>
      text <ಉಪಜ್ಝಾಗಾಹ ಸಙ್ಘಾಟಿ। ಉತ್ತರನ್ತರವಾಸಕೋ॥>
      text <ಸಙ್ಕಚ್ಚುದಕಸಾಟಿ ಚ। ಆಚಿಕ್ಖಿತ್ವಾನ ಪೇಸಯೇ।>
      text <ಬಾಲಾ ಅಸಮ್ಮತೇಕತೋ। ಯಾಚೇ ಪುಚ್ಛನ್ತರಾಯಿಕಾ॥>
      text <ಏಕತೋಉಪಸಮ್ಪನ್ನಾ। ಭಿಕ್ಖುಸಙ್ಘೇ ತಥಾ ಪುನ।>
      text <ಛಾಯಾ ಉತು ದಿವಸಾ ಚ। ಸಙ್ಗೀತಿ ತಯೋ ನಿಸ್ಸಯೇ॥>
      text <ಅಟ್ಠ ಅಕರಣೀಯಾನಿ। ಕಾಲಂ ಸಬ್ಬತ್ಥ ಅಟ್ಠೇವ।>
      text <ನ ಪವಾರೇನ್ತಿ ಭಿಕ್ಖುನೀ। ಭಿಕ್ಖುಸಙ್ಘಂ ತಥೇವ ಚ॥>
      text <ಕೋಲಾಹಲಂ ಪುರೇಭತ್ತಂ। ವಿಕಾಲೇ ಚ ಕೋಲಾಹಲಂ।>
      text <ಉಪೋಸಥಂ ಪವಾರಣಂ। ಸವಚನೀಯಾನುವಾದನಂ॥>
      text <ಓಕಾಸಂ ಚೋದೇ ಸಾರೇನ್ತಿ। ಪಟಿಕ್ಖಿತ್ತಂ ಮಹೇಸಿನಾ।>
      text <ತಥೇವ ಭಿಕ್ಖು ಭಿಕ್ಖುನೀ। ಅನುಞ್ಞಾತಂ ಮಹೇಸಿನಾ॥>
      text <ಯಾನಂ ಗಿಲಾನಯುತ್ತಞ್ಚ। ಯಾನುಗ್ಘಾತಡ್ಢಕಾಸಿಕಾ।>
      text <ಭಿಕ್ಖು ಸಿಕ್ಖಾ ಸಾಮಣೇರ। ಸಾಮಣೇರೀ ಚ ಬಾಲಾಯ॥>
      text <ಅರಞ್ಞೇ ಉಪಾಸಕೇನ। ಉದ್ದೋಸಿತೋ ಉಪಸ್ಸಯಂ।>
      text <ನ ಸಮ್ಮತಿ ನವಕಮ್ಮಂ। ನಿಸಿನ್ನಗಬ್ಭಏಕಿಕಾ॥>
      text <ಸಾಗಾರಞ್ಚ ಗರುಧಮ್ಮಂ। ಪಚ್ಚಕ್ಖಾಯ ಚ ಸಙ್ಕಮಿ।>
      text <ಅಭಿವಾದನಕೇಸಾ ಚ। ನಖಾ ಚ ವಣಕಮ್ಮನಾ॥>
      text <ಪಲ್ಲಙ್ಕೇನ ಗಿಲಾನಾ ಚ। ವಚ್ಚಂ ಚುಣ್ಣೇನ ವಾಸಿತಂ।>
      text <ಜನ್ತಾಘರೇ ಪಟಿಸೋತೇ। ಅತಿತ್ಥೇ ಪುರಿಸೇನ ಚ॥>
      text <ಮಹಾಗೋತಮೀ ಆಯಾಚಿ। ಆನನ್ದೋ ಚಾಪಿ ಯೋನಿಸೋ।>
      text <ಪರಿಸಾ ಚತಸ್ಸೋ ಹೋನ್ತಿ। ಪಬ್ಬಜ್ಜಾ ಜಿನಸಾಸನೇ॥>
      text <ಸಂವೇಗಜನನತ್ಥಾಯ। ಸದ್ಧಮ್ಮಸ್ಸ ಚ ವುದ್ಧಿಯಾ।>
      text <ಆತುರಸ್ಸಾವ ಭೇಸಜ್ಜಂ। ಏವಂ ಬುದ್ಧೇನ ದೇಸಿತಂ॥>
      text <ಏವಂ ವಿನೀತಾ ಸದ್ಧಮ್ಮೇ। ಮಾತುಗಾಮಾಪಿ ಇತರಾ।>
      text <ಯಾಯನ್ತಿ ಅಚ್ಚುತಂ ಠಾನಂ। ಯತ್ಥ ಗನ್ತ್ವಾ ನ ಸೋಚರೇತಿ॥>
    stand <ಭಿಕ್ಖುನಿಕ್ಖನ್ಧಕಂ ನಿಟ್ಠಿತಂ।>
