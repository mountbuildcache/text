text <೨॥ ಪಾರಿವಾಸಿಕಕ್ಖನ್ಧಕಂ>
  text <೧॥ ಪಾರಿವಾಸಿಕವತ್ತಂ>
    text <೭೫>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಪಾರಿವಾಸಿಕಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಪಾರಿವಾಸಿಕಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಭಿಕ್ಖುಸಙ್ಘಂ ಸನ್ನಿಪಾತಾಪೇತ್ವಾ ಭಿಕ್ಖೂ ಪಟಿಪುಚ್ಛಿ ಸಚ್ಚಂ ಕಿರ। ಭಿಕ್ಖವೇ। ಪಾರಿವಾಸಿಕಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ ಅನನುಚ್ಛವಿಕಂ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಪಾರಿವಾಸಿಕಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಾದಿತಬ್ಬಂ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರೋ। ಸೇಯ್ಯಾಭಿಹಾರೋ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ಯೋ ಸಾದಿಯೇಯ್ಯ। ಆಪತ್ತಿ ದುಕ್ಕಟಸ್ಸ।>
    text <ಅನುಜಾನಾಮಿ। ಭಿಕ್ಖವೇ। ಪಾರಿವಾಸಿಕಾನಂ ಭಿಕ್ಖೂನಂ ಮಿಥು ಯಥಾವುಡ್ಢಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ।>
    text <ಅನುಜಾನಾಮಿ। ಭಿಕ್ಖವೇ। ಪಾರಿವಾಸಿಕಾನಂ ಭಿಕ್ಖೂನಂ ಪಞ್ಚ ಯಥಾವುಡ್ಢಂ ಉಪೋಸಥಂ। ಪವಾರಣಂ। ವಸ್ಸಿಕಸಾಟಿಕಂ। ಓಣೋಜನಂ। ಭತ್ತಂ। ತೇನ ಹಿ। ಭಿಕ್ಖವೇ। ಪಾರಿವಾಸಿಕಾನಂ ಭಿಕ್ಖೂನಂ ವತ್ತಂ ಪಞ್ಞಪೇಸ್ಸಾಮಿ ಯಥಾ ಪಾರಿವಾಸಿಕೇಹಿ ಭಿಕ್ಖೂಹಿ ವತ್ತಿತಬ್ಬಂ।>
    text <೭೬>, <ಪಾರಿವಾಸಿಕೇನ। ಭಿಕ್ಖವೇ। ಭಿಕ್ಖುನಾ ಸಮ್ಮಾ ವತ್ತಿತಬ್ಬಂ। ತತ್ರಾಯಂ ಸಮ್ಮಾವತ್ತನಾ>
    text <ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋ। ನ ಭಿಕ್ಖುನೋವಾದಕಸಮ್ಮುತಿ ಸಾದಿತಬ್ಬಾ। ಸಮ್ಮತೇನಪಿ ಭಿಕ್ಖುನಿಯೋ ನ ಓವದಿತಬ್ಬಾ। ಯಾಯ ಆಪತ್ತಿಯಾ ಸಙ್ಘೇನ ಪರಿವಾಸೋ ದಿನ್ನೋ ಹೋತಿ ಸಾ ಆಪತ್ತಿ ನ ಆಪಜ್ಜಿತಬ್ಬಾ। ಅಞ್ಞಾ ವಾ ತಾದಿಸಿಕಾ। ತತೋ ವಾ ಪಾಪಿಟ್ಠತರಾ। ಕಮ್ಮಂ ನ ಗರಹಿತಬ್ಬಂ। ಕಮ್ಮಿಕಾ ನ ಗರಹಿತಬ್ಬಾ। ನ ಪಕತತ್ತಸ್ಸ ಭಿಕ್ಖುನೋ ಉಪೋಸಥೋ ಠಪೇತಬ್ಬೋ। ನ ಪವಾರಣಾ ಠಪೇತಬ್ಬಾ। ನ ಸವಚನೀಯಂ ಕಾತಬ್ಬಂ। ನ ಅನುವಾದೋ ಪಟ್ಠಪೇತಬ್ಬೋ। ನ ಓಕಾಸೋ ಕಾರೇತಬ್ಬೋ। ನ ಚೋದೇತಬ್ಬೋ। ನ ಸಾರೇತಬ್ಬೋ। ನ ಭಿಕ್ಖೂಹಿ ಸಮ್ಪಯೋಜೇತಬ್ಬಂ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಪಕತತ್ತಸ್ಸ ಭಿಕ್ಖುನೋ ಪುರತೋ ಗನ್ತಬ್ಬಂ। ನ ಪುರತೋ ನಿಸೀದಿತಬ್ಬಂ। ಯೋ ಹೋತಿ ಸಙ್ಘಸ್ಸ ಆಸನಪರಿಯನ್ತೋ ಸೇಯ್ಯಾಪರಿಯನ್ತೋ ವಿಹಾರಪರಿಯನ್ತೋ ಸೋ ತಸ್ಸ ಪದಾತಬ್ಬೋ। ತೇನ ಚ ಸೋ ಸಾದಿತಬ್ಬೋ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಪುರೇಸಮಣೇನ ವಾ ಪಚ್ಛಾಸಮಣೇನ ವಾ ಕುಲಾನಿ ಉಪಸಙ್ಕಮಿತಬ್ಬಾನಿ। ನ ಆರಞ್ಞಿಕಙ್ಗಂ ಸಮಾದಾತಬ್ಬಂ। ನ ಪಿಣ್ಡಪಾತಿಕಙ್ಗಂ ಸಮಾದಾತಬ್ಬಂ। ನ ಚ ತಪ್ಪಚ್ಚಯಾ ಪಿಣ್ಡಪಾತೋ ನೀಹರಾಪೇತಬ್ಬೋ ಮಾ ಮಂ ಜಾನಿಂಸೂತಿ।>
    text <ಪಾರಿವಾಸಿಕೇನ। ಭಿಕ್ಖವೇ। ಭಿಕ್ಖುನಾ ಆಗನ್ತುಕೇನ ಆರೋಚೇತಬ್ಬಂ। ಆಗನ್ತುಕಸ್ಸ ಆರೋಚೇತಬ್ಬಂ। ಉಪೋಸಥೇ ಆರೋಚೇತಬ್ಬಂ। ಪವಾರಣಾಯ ಆರೋಚೇತಬ್ಬಂ। ಸಚೇ ಗಿಲಾನೋ ಹೋತಿ। ದೂತೇನಪಿ ಆರೋಚೇತಬ್ಬಂ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <೮೦>, <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಅನಾವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಅನಾವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಅನಾವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <೮೧>, <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ಪಕತತ್ತಂ ಭಿಕ್ಖುಂ ದಿಸ್ವಾ ಆಸನಾ ವುಟ್ಠಾತಬ್ಬಂ। ಪಕತತ್ತೋ ಭಿಕ್ಖು ಆಸನೇನ ನಿಮನ್ತೇತಬ್ಬೋ। ನ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <೮೨>, <ನ। ಭಿಕ್ಖವೇ। ಪಾರಿವಾಸಿಕೇನ ಭಿಕ್ಖುನಾ ಪಾರಿವಾಸಿಕೇನ ವುಡ್ಢತರೇನ ಭಿಕ್ಖುನಾ ಸದ್ಧಿಂ…ಪೇ॰… ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಚಾರಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಅಬ್ಭಾನಾರಹೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ನ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ಪಾರಿವಾಸಿಕಚತುತ್ಥೋ ಚೇ। ಭಿಕ್ಖವೇ। ಪರಿವಾಸಂ ದದೇಯ್ಯ। ಮೂಲಾಯ ಪಟಿಕಸ್ಸೇಯ್ಯ। ಮಾನತ್ತಂ ದದೇಯ್ಯ। ತಂವೀಸೋ ಅಬ್ಭೇಯ್ಯ। ಅಕಮ್ಮಂ। ನ ಚ ಕರಣೀಯನ್ತಿ।>
    stand <ಚತುನ್ನವುತಿಪಾರಿವಾಸಿಕವತ್ತಂ ನಿಟ್ಠಿತಂ।>
    text <೮೩>, <ಅಥ ಖೋ ಆಯಸ್ಮಾ ಉಪಾಲಿ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಉಪಾಲಿ ಭಗವನ್ತಂ ಏತದವೋಚ ಕತಿ ನು ಖೋ। ಭನ್ತೇ। ಪಾರಿವಾಸಿಕಸ್ಸ ಭಿಕ್ಖುನೋ ರತ್ತಿಚ್ಛೇದಾತಿ॥ ತಯೋ ಖೋ। ಉಪಾಲಿ। ಪಾರಿವಾಸಿಕಸ್ಸ ಭಿಕ್ಖುನೋ ರತ್ತಿಚ್ಛೇದಾ। ಸಹವಾಸೋ। ವಿಪ್ಪವಾಸೋ। ಅನಾರೋಚನಾ ಇಮೇ ಖೋ। ಉಪಾಲಿ। ತಯೋ ಪಾರಿವಾಸಿಕಸ್ಸ ಭಿಕ್ಖುನೋ ರತ್ತಿಚ್ಛೇದಾತಿ।>
    text <೮೪>, <ತೇನ ಖೋ ಪನ ಸಮಯೇನ ಸಾವತ್ಥಿಯಂ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ ಹೋತಿ। ನ ಸಕ್ಕೋನ್ತಿ ಪಾರಿವಾಸಿಕಾ ಭಿಕ್ಖೂ ಪರಿವಾಸಂ ಸೋಧೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪರಿವಾಸಂ ನಿಕ್ಖಿಪಿತುಂ। ಏವಞ್ಚ ಪನ। ಭಿಕ್ಖವೇ। ನಿಕ್ಖಿಪಿತಬ್ಬೋ। ತೇನ ಪಾರಿವಾಸಿಕೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಪರಿವಾಸಂ ನಿಕ್ಖಿಪಾಮೀತಿ। ನಿಕ್ಖಿತ್ತೋ ಹೋತಿ ಪರಿವಾಸೋ। ವತ್ತಂ ನಿಕ್ಖಿಪಾಮೀತಿ। ನಿಕ್ಖಿತ್ತೋ ಹೋತಿ ಪರಿವಾಸೋ।>
    text <೮೫>, <ತೇನ ಖೋ ಪನ ಸಮಯೇನ ಸಾವತ್ಥಿಯಾ ಭಿಕ್ಖೂ ತಹಂ ತಹಂ ಪಕ್ಕಮಿಂಸು। ಸಕ್ಕೋನ್ತಿ ಪಾರಿವಾಸಿಕಾ ಭಿಕ್ಖೂ ಪರಿವಾಸಂ ಸೋಧೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪರಿವಾಸಂ ಸಮಾದಿಯಿತುಂ। ಏವಞ್ಚ ಪನ। ಭಿಕ್ಖವೇ। ಸಮಾದಿಯಿತಬ್ಬೋ। ತೇನ ಪಾರಿವಾಸಿಕೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಪರಿವಾಸಂ ಸಮಾದಿಯಾಮೀತಿ। ಸಮಾದಿನ್ನೋ ಹೋತಿ ಪರಿವಾಸೋ। ವತ್ತಂ ಸಮಾದಿಯಾಮೀತಿ। ಸಮಾದಿನ್ನೋ ಹೋತಿ ಪರಿವಾಸೋ।>
    stand <ಪಾರಿವಾಸಿಕವತ್ತಂ ನಿಟ್ಠಿತಂ।>
  text <೨॥ ಮೂಲಾಯಪಟಿಕಸ್ಸನಾರಹವತ್ತಂ>
    text <೮೬>, <ತೇನ ಖೋ ಪನ ಸಮಯೇನ ಮೂಲಾಯಪಟಿಕಸ್ಸನಾರಹಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಮೂಲಾಯಪಟಿಕಸ್ಸನಾರಹಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮನ್ತಿ। ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಭಿಕ್ಖುಸಙ್ಘಂ ಸನ್ನಿಪಾತಾಪೇತ್ವಾ ಭಿಕ್ಖೂ ಪಟಿಪುಚ್ಛಿ ಸಚ್ಚಂ ಕಿರ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ ಅನನುಚ್ಛವಿಕಂ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ॥ ನೇತಂ ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಾದಿತಬ್ಬಂ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರೋ। ಸೇಯ್ಯಾಭಿಹಾರೋ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ಯೋ ಸಾದಿಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹಾನಂ ಭಿಕ್ಖೂನಂ ಮಿಥು ಯಥಾವುಡ್ಢಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ। ಅನುಜಾನಾಮಿ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹಾನಂ ಭಿಕ್ಖೂನಂ ಪಞ್ಚ ಯಥಾವುಡ್ಢಂ ಉಪೋಸಥಂ। ಪವಾರಣಂ। ವಸ್ಸಿಕಸಾಟಿಕಂ। ಓಣೋಜನಂ। ಭತ್ತಂ। ತೇನ ಹಿ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹಾನಂ ಭಿಕ್ಖೂನಂ ವತ್ತಂ ಪಞ್ಞಾಪೇಸ್ಸಾಮಿ ಯಥಾ ಮೂಲಾಯಪಟಿಕಸ್ಸನಾರಹೇಹಿ ಭಿಕ್ಖೂಹಿ ವತ್ತಿತಬ್ಬಂ।>
    text <೮೭>, <ಮೂಲಾಯಪಟಿಕಸ್ಸನಾರಹೇನ। ಭಿಕ್ಖವೇ। ಭಿಕ್ಖುನಾ ಸಮ್ಮಾ ವತ್ತಿತಬ್ಬಂ। ತತ್ರಾಯಂ ಸಮ್ಮಾವತ್ತನಾ>
    text <ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋ। ನ ಭಿಕ್ಖುನೋವಾದಕಸಮ್ಮುತಿ ಸಾದಿತಬ್ಬಾ। ಸಮ್ಮತೇನಪಿ ಭಿಕ್ಖುನಿಯೋ ನ ಓವದಿತಬ್ಬಾ। ಯಾಯ ಆಪತ್ತಿಯಾ ಸಙ್ಘೇನ ಮೂಲಾಯ ಪಟಿಕಸ್ಸನಾರಹೋ ಕತೋ ಹೋತಿ ಸಾ ಆಪತ್ತಿ ನ ಆಪಜ್ಜಿತಬ್ಬಾ। ಅಞ್ಞಾ ವಾ ತಾದಿಸಿಕಾ। ತತೋ ವಾ ಪಾಪಿಟ್ಠತರಾ। ಕಮ್ಮಂ ನ ಗರಹಿತಬ್ಬಂ। ಕಮ್ಮಿಕಾ ನ ಗರಹಿತಬ್ಬಾ। ನ ಪಕತತ್ತಸ್ಸ ಭಿಕ್ಖುನೋ ಉಪೋಸಥೋ ಠಪೇತಬ್ಬೋ। ನ ಪವಾರಣಾ ಠಪೇತಬ್ಬಾ। ನ ಸವಚನೀಯಂ ಕಾತಬ್ಬಂ। ನ ಅನುವಾದೋ ಪಟ್ಠಪೇತಬ್ಬೋ। ನ ಓಕಾಸೋ ಕಾರೇತಬ್ಬೋ। ನ ಚೋದೇತಬ್ಬೋ। ನ ಸಾರೇತಬ್ಬೋ। ನ ಭಿಕ್ಖೂಹಿ ಸಮ್ಪಯೋಜೇತಬ್ಬಂ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಪಕತತ್ತಸ್ಸ ಭಿಕ್ಖುನೋ ಪುರತೋ ಗನ್ತಬ್ಬಂ। ನ ಪುರತೋ ನಿಸೀದಿತಬ್ಬಂ। ಯೋ ಹೋತಿ ಸಙ್ಘಸ್ಸ ಆಸನಪರಿಯನ್ತೋ ಸೇಯ್ಯಾಪರಿಯನ್ತೋ ವಿಹಾರಪರಿಯನ್ತೋ ಸೋ ತಸ್ಸ ಪದಾತಬ್ಬೋ। ತೇನ ಚ ಸೋ ಸಾದಿತಬ್ಬೋ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಪುರೇಸಮಣೇನ ವಾ ಪಚ್ಛಾಸಮಣೇನ ವಾ ಕುಲಾನಿ ಉಪಸಙ್ಕಮಿತಬ್ಬಾನಿ। ನ ಆರಞ್ಞಿಕಙ್ಗಂ ಸಮಾದಾತಬ್ಬಂ। ನ ಪಿಣ್ಡಪಾತಿಕಙ್ಗಂ ಸಮಾದಾತಬ್ಬಂ। ನ ಚ ತಪ್ಪಚ್ಚಯಾ ಪಿಣ್ಡಪಾತೋ ನೀಹರಾಪೇತಬ್ಬೋ ಮಾ ಮಂ ಜಾನಿಂಸೂತಿ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ಗನ್ತಬ್ಬೋ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ಪಕತತ್ತಂ ಭಿಕ್ಖುಂ ದಿಸ್ವಾ ಆಸನಾ ವುಟ್ಠಾತಬ್ಬಂ। ಪಕತತ್ತೋ ಭಿಕ್ಖು ಆಸನೇನ ನಿಮನ್ತೇತಬ್ಬೋ। ನ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ನ। ಭಿಕ್ಖವೇ। ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಪಾರಿವಾಸಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಮೂಲಾಯಪಟಿಕಸ್ಸನಾರಹೇನ ವುಡ್ಢತರೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಚಾರಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಅಬ್ಭಾನಾರಹೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ನ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ಮೂಲಾಯಪಟಿಕಸ್ಸನಾರಹಚತುತ್ಥೋ ಚೇ। ಭಿಕ್ಖವೇ। ಪರಿವಾಸಂ ದದೇಯ್ಯ। ಮೂಲಾಯ ಪಟಿಕಸ್ಸೇಯ್ಯ। ಮಾನತ್ತಂ ದದೇಯ್ಯ। ತಂವೀಸೋ ಅಬ್ಭೇಯ್ಯ। ಅಕಮ್ಮಂ। ನ ಚ ಕರಣೀಯನ್ತಿ।>
    stand <ಮೂಲಾಯಪಟಿಕಸ್ಸನಾರಹವತ್ತಂ ನಿಟ್ಠಿತಂ।>
  text <೩॥ ಮಾನತ್ತಾರಹವತ್ತಂ>
    text <೮೮>, <ತೇನ ಖೋ ಪನ ಸಮಯೇನ ಮಾನತ್ತಾರಹಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ …ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಮಾನತ್ತಾರಹಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಮಾನತ್ತಾರಹಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ ಅನನುಚ್ಛವಿಕಂ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಮಾನತ್ತಾರಹಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಾದಿತಬ್ಬಂ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ। ಯೋ ಸಾದಿಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಮಾನತ್ತಾರಹಾನಂ ಭಿಕ್ಖೂನಂ ಮಿಥು ಯಥಾವುಡ್ಢಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ। ಅನುಜಾನಾಮಿ। ಭಿಕ್ಖವೇ। ಮಾನತ್ತಾರಹಾನಂ ಭಿಕ್ಖೂನಂ ಪಞ್ಚ ಯಥಾವುಡ್ಢಂ ಉಪೋಸಥಂ। ಪವಾರಣಂ। ವಸ್ಸಿಕಸಾಟಿಕಂ। ಓಣೋಜನಂ। ಭತ್ತಂ। ತೇನ ಹಿ। ಭಿಕ್ಖವೇ। ಮಾನತ್ತಾರಹಾನಂ ಭಿಕ್ಖೂನಂ ವತ್ತಂ ಪಞ್ಞಾಪೇಸ್ಸಾಮಿ ಯಥಾ ಮಾನತ್ತಾರಹೇಹಿ ಭಿಕ್ಖೂಹಿ ವತ್ತಿತಬ್ಬಂ।>
    text <೮೯>, <ಮಾನತ್ತಾರಹೇನ। ಭಿಕ್ಖವೇ। ಭಿಕ್ಖುನಾ ಸಮ್ಮಾ ವತ್ತಿತಬ್ಬಂ। ತತ್ರಾಯಂ ಸಮ್ಮಾವತ್ತನಾ>
    text <ನ ಉಪಸಮ್ಪಾದೇತಬ್ಬಂ…ಪೇ॰… ಯಥಾ ಮೂಲಾಯ ಪಟಿಕಸ್ಸನಾ। ತಥಾ ವಿತ್ಥಾರೇತಬ್ಬಂ। ನ ಭಿಕ್ಖೂಹಿ ಸಮ್ಪಯೋಜೇತಬ್ಬಂ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಪಕತತ್ತಸ್ಸ ಭಿಕ್ಖುನೋ ಪುರತೋ ಗನ್ತಬ್ಬಂ। ನ ಪುರತೋ ನಿಸೀದಿತಬ್ಬಂ। ಯೋ ಹೋತಿ ಸಙ್ಘಸ್ಸ ಆಸನಪರಿಯನ್ತೋ ಸೇಯ್ಯಾಪರಿಯನ್ತೋ ವಿಹಾರಪರಿಯನ್ತೋ ಸೋ ತಸ್ಸ ಪದಾತಬ್ಬೋ। ತೇನ ಚ ಸೋ ಸಾದಿತಬ್ಬೋ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಪುರೇಸಮಣೇನ ವಾ ಪಚ್ಛಾಸಮಣೇನ ವಾ ಕುಲಾನಿ ಉಪಸಙ್ಕಮಿತಬ್ಬಾನಿ। ನ ಆರಞ್ಞಿಕಙ್ಗಂ ಸಮಾದಾತಬ್ಬಂ। ನ ಪಿಣ್ಡಪಾತಿಕಙ್ಗಂ ಸಮಾದಾತಬ್ಬಂ। ನ ಚ ತಪ್ಪಚ್ಚಯಾ ಪಿಣ್ಡಪಾತೋ ನೀಹರಾಪೇತಬ್ಬೋ ಮಾ ಮಂ ಜಾನಿಂಸೂತಿ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ …ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ಗನ್ತಬ್ಬೋ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ಪಕತತ್ತಂ ಭಿಕ್ಖುಂ ದಿಸ್ವಾ ಆಸನಾ ವುಟ್ಠಾತಬ್ಬಂ। ಪಕತತ್ತೋ ಭಿಕ್ಖು ಆಸನೇನ ನಿಮನ್ತೇತಬ್ಬೋ। ನ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ನ। ಭಿಕ್ಖವೇ। ಮಾನತ್ತಾರಹೇನ ಭಿಕ್ಖುನಾ ಪಾರಿವಾಸಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಾರಹೇನ ವುಡ್ಢತರೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಚಾರಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಅಬ್ಭಾನಾರಹೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ನ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ಮಾನತ್ತಾರಹಚತುತ್ಥೋ ಚೇ। ಭಿಕ್ಖವೇ। ಪರಿವಾಸಂ ದದೇಯ್ಯ। ಮೂಲಾಯ ಪಟಿಕಸ್ಸೇಯ್ಯ। ಮಾನತ್ತಂ ದದೇಯ್ಯ। ತಂವೀಸೋ ಅಬ್ಭೇಯ್ಯ। ಅಕಮ್ಮಂ। ನ ಚ ಕರಣೀಯನ್ತಿ।>
    stand <ಮಾನತ್ತಾರಹವತ್ತಂ ನಿಟ್ಠಿತಂ।>
  text <೪॥ ಮಾನತ್ತಚಾರಿಕವತ್ತಂ>
    text <೯೦>, <ತೇನ ಖೋ ಪನ ಸಮಯೇನ ಮಾನತ್ತಚಾರಿಕಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರಂ। ಸೇಯ್ಯಾಭಿಹಾರಂ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಮಾನತ್ತಚಾರಿಕಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಭಿಕ್ಖುಸಙ್ಘಂ ಸನ್ನಿಪಾತಾಪೇತ್ವಾ ಭಿಕ್ಖೂ ಪಟಿಪುಚ್ಛಿ ಸಚ್ಚಂ ಕಿರ। ಭಿಕ್ಖವೇ। ಮಾನತ್ತಚಾರಿಕಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ ಅನನುಚ್ಛವಿಕಂ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಮಾನತ್ತಚಾರಿಕಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಾದಿತಬ್ಬಂ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ। ಪಚ್ಚುಟ್ಠಾನಂ। ಅಞ್ಜಲಿಕಮ್ಮಂ। ಸಾಮೀಚಿಕಮ್ಮಂ। ಆಸನಾಭಿಹಾರೋ। ಸೇಯ್ಯಾಭಿಹಾರೋ। ಪಾದೋದಕಂ ಪಾದಪೀಠಂ। ಪಾದಕಥಲಿಕಂ। ಪತ್ತಚೀವರಪಟಿಗ್ಗಹಣಂ। ನಹಾನೇ ಪಿಟ್ಠಿಪರಿಕಮ್ಮಂ। ಯೋ ಸಾದಿಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಮಾನತ್ತಚಾರಿಕಾನಂ ಭಿಕ್ಖೂನಂ ಮಿಥು ಯಥಾವುಡ್ಢಂ ಅಭಿವಾದನಂ। ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ। ಅನುಜಾನಾಮಿ। ಭಿಕ್ಖವೇ। ಮಾನತ್ತಚಾರಿಕಾನಂ ಭಿಕ್ಖೂನಂ ಪಞ್ಚ ಯಥಾವುಡ್ಢಂ ಉಪೋಸಥಂ। ಪವಾರಣಂ। ವಸ್ಸಿಕಸಾಟಿಕಂ। ಓಣೋಜನಂ। ಭತ್ತಂ। ತೇನ ಹಿ। ಭಿಕ್ಖವೇ। ಮಾನತ್ತಚಾರಿಕಾನಂ ಭಿಕ್ಖೂನಂ ವತ್ತಂ ಪಞ್ಞಪೇಸ್ಸಾಮಿ ಯಥಾ ಮಾನತ್ತಚಾರಿಕೇಹಿ ಭಿಕ್ಖೂಹಿ ವತ್ತಿತಬ್ಬಂ।>
    text <೯೧>, <ಮಾನತ್ತಚಾರಿಕೇನ। ಭಿಕ್ಖವೇ। ಭಿಕ್ಖುನಾ ಸಮ್ಮಾ ವತ್ತಿತಬ್ಬಂ। ತತ್ರಾಯಂ ಸಮ್ಮಾವತ್ತನಾ>
    text <ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋ। ನ ಭಿಕ್ಖುನೋವಾದಕಸಮ್ಮುತಿ ಸಾದಿತಬ್ಬಾ। ಸಮ್ಮತೇನಪಿ ಭಿಕ್ಖುನಿಯೋ ನ ಓವದಿತಬ್ಬಾ। ಯಾಯ ಆಪತ್ತಿಯಾ ಸಙ್ಘೇನ ಮಾನತ್ತಂ ದಿನ್ನಂ ಹೋತಿ ಸಾ ಆಪತ್ತಿ ನ ಆಪಜ್ಜಿತಬ್ಬಾ। ಅಞ್ಞಾ ವಾ ತಾದಿಸಿಕಾ। ತತೋ ವಾ ಪಾಪಿಟ್ಠತರಾ। ಕಮ್ಮಂ ನ ಗರಹಿತಬ್ಬಂ। ಕಮ್ಮಿಕಾ ನ ಗರಹಿತಬ್ಬಾ। ನ ಪಕತತ್ತಸ್ಸ ಭಿಕ್ಖುನೋ ಉಪೋಸಥೋ ಠಪೇತಬ್ಬೋ। ನ ಪವಾರಣಾ ಠಪೇತಬ್ಬಾ। ನ ಸವಚನೀಯಂ ಕಾತಬ್ಬಂ। ನ ಅನುವಾದೋ ಪಟ್ಠಪೇತಬ್ಬೋ। ನ ಓಕಾಸೋ ಕಾರೇತಬ್ಬೋ। ನ ಚೋದೇತಬ್ಬೋ। ನ ಸಾರೇತಬ್ಬೋ। ನ ಭಿಕ್ಖೂಹಿ ಸಮ್ಪಯೋಜೇತಬ್ಬಂ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಪಕತತ್ತಸ್ಸ ಭಿಕ್ಖುನೋ ಪುರತೋ ಗನ್ತಬ್ಬಂ। ನ ಪುರತೋ ನಿಸೀದಿತಬ್ಬಂ। ಯೋ ಹೋತಿ ಸಙ್ಘಸ್ಸ ಆಸನಪರಿಯನ್ತೋ ಸೇಯ್ಯಾಪರಿಯನ್ತೋ ವಿಹಾರಪರಿಯನ್ತೋ ಸೋ ತಸ್ಸ ಪದಾತಬ್ಬೋ। ತೇನ ಚ ಸೋ ಸಾದಿತಬ್ಬೋ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಪುರೇಸಮಣೇನ ವಾ ಪಚ್ಛಾಸಮಣೇನ ವಾ ಕುಲಾನಿ ಉಪಸಙ್ಕಮಿತಬ್ಬಾನಿ। ನ ಆರಞ್ಞಿಕಙ್ಗಂ ಸಮಾದಾತಬ್ಬಂ। ನ ಪಿಣ್ಡಪಾತಿಕಙ್ಗಂ ಸಮಾದಾತಬ್ಬಂ। ನ ಚ ತಪ್ಪಚ್ಚಯಾ ಪಿಣ್ಡಪಾತೋ ನೀಹರಾಪೇತಬ್ಬೋ ಮಾ ಮಂ ಜಾನಿಂಸೂತಿ।>
    text <ಮಾನತ್ತಚಾರಿಕೇನ। ಭಿಕ್ಖವೇ। ಭಿಕ್ಖುನಾ ಆಗನ್ತುಕೇನ ಆರೋಚೇತಬ್ಬಂ। ಆಗನ್ತುಕಸ್ಸ ಆರೋಚೇತಬ್ಬಂ। ಉಪೋಸಥೇ ಆರೋಚೇತಬ್ಬಂ। ಪವಾರಣಾಯ ಆರೋಚೇತಬ್ಬಂ। ದೇವಸಿಕಂ ಆರೋಚೇತಬ್ಬಂ। ಸಚೇ ಗಿಲಾನೋ ಹೋತಿ। ದೂತೇನಪಿ ಆರೋಚೇತಬ್ಬಂ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ಗನ್ತಬ್ಬೋ। ಭಿಕ್ಖವೇ ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ಪಕತತ್ತಂ ಭಿಕ್ಖುಂ ದಿಸ್ವಾ ಆಸನಾ ವುಟ್ಠಾತಬ್ಬಂ। ಪಕತತ್ತೋ ಭಿಕ್ಖು ಆಸನೇನ ನಿಮನ್ತೇತಬ್ಬೋ। ನ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ನ। ಭಿಕ್ಖವೇ। ಮಾನತ್ತಚಾರಿಕೇನ ಭಿಕ್ಖುನಾ ಪಾರಿವಾಸಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಚಾರಿಕೇನ ವುಡ್ಢತರೇನ ಭಿಕ್ಖುನಾ ಸದ್ಧಿಂ…ಪೇ॰… ಅಬ್ಭಾನಾರಹೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ನ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ಮಾನತ್ತಚಾರಿಕಚತುತ್ಥೋ ಚೇ। ಭಿಕ್ಖವೇ। ಪರಿವಾಸಂ ದದೇಯ್ಯ। ಮೂಲಾಯ ಪಟಿಕಸ್ಸೇಯ್ಯ। ಮಾನತ್ತಂ ದದೇಯ್ಯ। ತಂವೀಸೋ ಅಬ್ಭೇಯ್ಯ। ಅಕಮ್ಮಂ। ನ ಚ ಕರಣೀಯನ್ತಿ।>
    text <೯೨>, <ಅಥ ಖೋ ಆಯಸ್ಮಾ ಉಪಾಲಿ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಉಪಾಲಿ ಭಗವನ್ತಂ ಏತದವೋಚ ಕತಿ ನು ಖೋ। ಭನ್ತೇ। ಮಾನತ್ತಚಾರಿಕಸ್ಸ ಭಿಕ್ಖುನೋ ರತ್ತಿಚ್ಛೇದಾತಿ॥ ಚತ್ತಾರೋ ಖೋ। ಉಪಾಲಿ। ಮಾನತ್ತಚಾರಿಕಸ್ಸ ಭಿಕ್ಖುನೋ ರತ್ತಿಚ್ಛೇದಾ। ಸಹವಾಸೋ। ವಿಪ್ಪವಾಸೋ। ಅನಾರೋಚನಾ। ಊನೇ ಗಣೇ ಚರಣಂ ಇಮೇ ಖೋ। ಉಪಾಲಿ। ಚತ್ತಾರೋ ಮಾನತ್ತಚಾರಿಕಸ್ಸ ಭಿಕ್ಖುನೋ ರತ್ತಿಚ್ಛೇದಾತಿ।>
    text <೯೩>, <ತೇನ ಖೋ ಪನ ಸಮಯೇನ ಸಾವತ್ಥಿಯಂ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ ಹೋತಿ। ನ ಸಕ್ಕೋನ್ತಿ ಮಾನತ್ತಚಾರಿಕಾ ಭಿಕ್ಖೂ ಮಾನತ್ತಂ ಸೋಧೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಮಾನತ್ತಂ ನಿಕ್ಖಿಪಿತುಂ। ಏವಞ್ಚ ಪನ। ಭಿಕ್ಖವೇ। ನಿಕ್ಖಿಪಿತಬ್ಬಂ। ತೇನ ಮಾನತ್ತಚಾರಿಕೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಮಾನತ್ತಂ ನಿಕ್ಖಿಪಾಮೀತಿ। ನಿಕ್ಖಿತ್ತಂ ಹೋತಿ ಮಾನತ್ತಂ। ವತ್ತಂ ನಿಕ್ಖಿಪಾಮೀತಿ। ನಿಕ್ಖಿತ್ತಂ ಹೋತಿ ಮಾನತ್ತನ್ತಿ।>
    text <೯೪>, <ತೇನ ಖೋ ಪನ ಸಮಯೇನ ಸಾವತ್ಥಿಯಾ ಭಿಕ್ಖೂ ತಹಂ ತಹಂ ಪಕ್ಕಮಿಂಸು। ಸಕ್ಕೋನ್ತಿ ಮಾನತ್ತಚಾರಿಕಾ ಭಿಕ್ಖೂ ಮಾನತ್ತಂ ಸೋಧೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಮಾನತ್ತಂ ಸಮಾದಿಯಿತುಂ। ಏವಞ್ಚ ಪನ। ಭಿಕ್ಖವೇ। ಸಮಾದಿಯಿತಬ್ಬಂ। ತೇನ ಮಾನತ್ತಚಾರಿಕೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ। ಏವಮಸ್ಸ ವಚನೀಯೋ ಮಾನತ್ತಂ ಸಮಾದಿಯಾಮೀತಿ। ಸಮಾದಿನ್ನಂ ಹೋತಿ ಮಾನತ್ತಂ। ವತ್ತಂ ಸಮಾದಿಯಾಮೀತಿ। ಸಮಾದಿನ್ನಂ ಹೋತಿ ಮಾನತ್ತನ್ತಿ।>
    stand <ಮಾನತ್ತಚಾರಿಕವತ್ತಂ ನಿಟ್ಠಿತಂ।>
  text <೫॥ ಅಬ್ಭಾನಾರಹವತ್ತಂ>
    text <೯೫>, <ತೇನ ಖೋ ಪನ ಸಮಯೇನ ಅಬ್ಭಾನಾರಹಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಬ್ಭಾನಾರಹಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಭಿಕ್ಖುಸಙ್ಘಂ ಸನ್ನಿಪಾತಾಪೇತ್ವಾ ಭಿಕ್ಖೂ ಪಟಿಪುಚ್ಛಿ ಸಚ್ಚಂ ಕಿರ। ಭಿಕ್ಖವೇ। ಅಬ್ಭಾನಾರಹಾ ಭಿಕ್ಖೂ ಸಾದಿಯನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮನ್ತಿ॥ ಸಚ್ಚಂ ಭಗವಾತಿ। ವಿಗರಹಿ ಬುದ್ಧೋ ಭಗವಾ ಅನನುಚ್ಛವಿಕಂ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಅಬ್ಭಾನಾರಹಾ ಭಿಕ್ಖೂ ಸಾದಿಯಿಸ್ಸನ್ತಿ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಸಾದಿತಬ್ಬಂ ಪಕತತ್ತಾನಂ ಭಿಕ್ಖೂನಂ ಅಭಿವಾದನಂ ಪಚ್ಚುಪಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ। ಯೋ ಸಾದಿಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಅಬ್ಭಾನಾರಹಾನಂ ಭಿಕ್ಖೂನಂ ಮಿಥು ಯಥಾವುಡ್ಢಂ ಅಭಿವಾದನಂ ಪಚ್ಚುಟ್ಠಾನಂ…ಪೇ॰… ನಹಾನೇ ಪಿಟ್ಠಿಪರಿಕಮ್ಮಂ। ಅನುಜಾನಾಮಿ। ಭಿಕ್ಖವೇ। ಅಬ್ಭಾನಾರಹಾನಂ ಭಿಕ್ಖೂನಂ ಪಞ್ಚ ಯಥಾವುಡ್ಢಂ ಉಪೋಸಥಂ। ಪವಾರಣಂ। ವಸ್ಸಿಕಸಾಟಿಕಂ। ಓಣೋಜನಂ। ಭತ್ತಂ। ತೇನ ಹಿ। ಭಿಕ್ಖವೇ। ಅಬ್ಭಾನಾರಹಾನಂ ಭಿಕ್ಖೂನಂ ವತ್ತಂ ಪಞ್ಞಾಪೇಸ್ಸಾಮಿ ಯಥಾ ಅಬ್ಭಾನಾರಹೇಹಿ ಭಿಕ್ಖೂಹಿ ವತ್ತಿತಬ್ಬಂ।>
    text <೯೬>, <ಅಬ್ಭಾನಾರಹೇನ। ಭಿಕ್ಖವೇ। ಭಿಕ್ಖುನಾ ಸಮ್ಮಾ ವತ್ತಿತಬ್ಬಂ। ತತ್ರಾಯಂ ಸಮ್ಮಾವತ್ತನಾ>
    text <ನ ಉಪಸಮ್ಪಾದೇತಬ್ಬಂ…ಪೇ॰… ಯಥಾ ಹೇಟ್ಠಾ। ತಥಾ ವಿತ್ಥಾರೇತಬ್ಬಂ। ನ ಭಿಕ್ಖೂಹಿ ಸಮ್ಪಯೋಜೇತಬ್ಬಂ।>
    text <ನ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಪಕತತ್ತಸ್ಸ ಭಿಕ್ಖುನೋ ಪುರತೋ ಗನ್ತಬ್ಬಂ। ನ ಪುರತೋ ನಿಸೀದಿತಬ್ಬಂ। ಯೋ ಹೋತಿ ಸಙ್ಘಸ್ಸ ಆಸನಪರಿಯನ್ತೋ ಸೇಯ್ಯಾಪರಿಯನ್ತೋ ವಿಹಾರಪರಿಯನ್ತೋ ಸೋ ತಸ್ಸ ಪದಾತಬ್ಬೋ। ತೇನ ಚ ಸೋ ಸಾದಿತಬ್ಬೋ।>
    text <ನ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಪುರೇಸಮಣೇನ ವಾ ಪಚ್ಛಾಸಮಣೇನ ವಾ ಕುಲಾನಿ ಉಪಸಙ್ಕಮಿತಬ್ಬಾನಿ। ನ ಆರಞ್ಞಿಕಙ್ಗಂ ಸಮಾದಾತಬ್ಬಂ। ನ ಪಿಣ್ಡಪಾತಿಕಙ್ಗಂ ಸಮಾದಾತಬ್ಬಂ। ನ ಚ ತಪ್ಪಚ್ಚಯಾ ಪಿಣ್ಡಪಾತೋ ನೀಹರಾಪೇತಬ್ಬೋ ಮಾ ಮಂ ಜಾನಿಂಸೂತಿ।>
    text <ನ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಪಕತತ್ತೇನ। ಅಞ್ಞತ್ರ ಅನ್ತರಾಯಾ…ಪೇ॰…। ಯಥಾ ಹೇಟ್ಠಾ। ತಥಾ ವಿತ್ಥಾರೇತಬ್ಬಾ।>
    text <ಗನ್ತಬ್ಬೋ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಸಭಿಕ್ಖುಕಾ ಆವಾಸಾ…ಪೇ॰… ಅನಾವಾಸಾ…ಪೇ॰… ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ನ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ಪಕತತ್ತಂ ಭಿಕ್ಖುಂ ದಿಸ್ವಾ ಆಸನಾ ವುಟ್ಠಾತಬ್ಬಂ। ಪಕತತ್ತೋ ಭಿಕ್ಖು ಆಸನೇನ ನಿಮನ್ತೇತಬ್ಬೋ। ನ ಪಕತತ್ತೇನ ಭಿಕ್ಖುನಾ ಸದ್ಧಿಂ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ನ। ಭಿಕ್ಖವೇ। ಅಬ್ಭಾನಾರಹೇನ ಭಿಕ್ಖುನಾ ಪಾರಿವಾಸಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಮೂಲಾಯಪಟಿಕಸ್ಸನಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಾರಹೇನ ಭಿಕ್ಖುನಾ ಸದ್ಧಿಂ…ಪೇ॰… ಮಾನತ್ತಚಾರಿಕೇನ ಭಿಕ್ಖುನಾ ಸದ್ಧಿಂ…ಪೇ॰… ಅಬ್ಭಾನಾರಹೇನ ವುಡ್ಢತರೇನ ಭಿಕ್ಖುನಾ ಸದ್ಧಿಂ ಏಕಚ್ಛನ್ನೇ ಆವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಅನಾವಾಸೇ ವತ್ಥಬ್ಬಂ। ನ ಏಕಚ್ಛನ್ನೇ ಆವಾಸೇ ವಾ ಅನಾವಾಸೇ ವಾ ವತ್ಥಬ್ಬಂ। ನ ಏಕಾಸನೇ ನಿಸೀದಿತಬ್ಬಂ। ನ ನೀಚೇ ಆಸನೇ ನಿಸಿನ್ನೇ ಉಚ್ಚೇ ಆಸನೇ ನಿಸೀದಿತಬ್ಬಂ। ನ ಛಮಾಯಂ ನಿಸಿನ್ನೇ ಆಸನೇ ನಿಸೀದಿತಬ್ಬಂ। ನ ಏಕಚಙ್ಕಮೇ ಚಙ್ಕಮಿತಬ್ಬಂ। ನ ನೀಚೇ ಚಙ್ಕಮೇ ಚಙ್ಕಮನ್ತೇ ಉಚ್ಚೇ ಚಙ್ಕಮೇ ಚಙ್ಕಮಿತಬ್ಬಂ। ನ ಛಮಾಯಂ ಚಙ್ಕಮನ್ತೇ ಚಙ್ಕಮೇ ಚಙ್ಕಮಿತಬ್ಬಂ।>
    text <ಅಬ್ಭಾನಾರಹಚತುತ್ಥೋ ಚೇ। ಭಿಕ್ಖವೇ। ಪರಿವಾಸಂ ದದೇಯ್ಯ। ಮೂಲಾಯ ಪಟಿಕಸ್ಸೇಯ್ಯ। ಮಾನತ್ತಂ ದದೇಯ್ಯ। ತಂವೀಸೋ ಅಬ್ಭೇಯ್ಯ। ಅಕಮ್ಮಂ। ನ ಚ ಕರಣೀಯನ್ತಿ।>
    stand <ಅಬ್ಭಾನಾರಹವತ್ತಂ ನಿಟ್ಠಿತಂ।>
    stand <ಪಾರಿವಾಸಿಕಕ್ಖನ್ಧಕೋ ದುತಿಯೋ।>
    stand <ಇಮಮ್ಹಿ ಖನ್ಧಕೇ ವತ್ಥೂ ಪಞ್ಚ।>
    stand <ತಸ್ಸುದ್ದಾನಂ>
    block
      text <ಪಾರಿವಾಸಿಕಾ ಸಾದೇನ್ತಿ। ಪಕತತ್ತಾನ ಭಿಕ್ಖುನಂ।>
      text <ಅಭಿವಾದನಂ ಪಚ್ಚುಟ್ಠಾನಂ। ಅಞ್ಜಲಿಞ್ಚ ಸಾಮೀಚಿಯಂ॥>
      text <ಆಸನಂ ಸೇಯ್ಯಾಭಿಹಾರಂ। ಪಾದೋ ಪೀಠಂ ಕಥಲಿಕಂ।>
      text <ಪತ್ತಂ ನಹಾನೇ ಪರಿಕಮ್ಮಂ। ಉಜ್ಝಾಯನ್ತಿ ಚ ಪೇಸಲಾ॥>
      text <ದುಕ್ಕಟಂ ಸಾದಿಯನ್ತಸ್ಸ। ಮಿಥು ಪಞ್ಚ ಯಥಾವುಡ್ಢಂ।>
      text <ಉಪೋಸಥಂ ಪವಾರಣಂ। ವಸ್ಸಿಕೋಣೋಜಭೋಜನಂ॥>
      text <ಸಮ್ಮಾ ಚ ವತ್ತನಾ ತತ್ಥ। ಪಕತತ್ತಸ್ಸ ಗಚ್ಛನ್ತಂ।>
      text <ಯೋ ಚ ಹೋತಿ ಪರಿಯನ್ತೋ। ಪುರೇ ಪಚ್ಛಾ ತಥೇವ ಚ॥>
      text <ಆರಞ್ಞಪಿಣ್ಡನೀಹಾರೋ। ಆಗನ್ತುಕೇ ಉಪೋಸಥೇ।>
      text <ಪವಾರಣಾಯ ದೂತೇನ। ಗನ್ತಬ್ಬೋ ಚ ಸಭಿಕ್ಖುಕೋ॥>
      text <ಏಕಚ್ಛನ್ನೇ ಚ ವುಟ್ಠಾನಂ। ತಥೇವ ಚ ನಿಮನ್ತಯೇ।>
      text <ಆಸನೇ ನೀಚೇ ಚಙ್ಕಮೇ। ಛಮಾಯಂ ಚಙ್ಕಮೇನ ಚ॥>
      text <ವುಡ್ಢತರೇನ ಅಕಮ್ಮಂ। ರತ್ತಿಚ್ಛೇದಾ ಚ ಸೋಧನಾ।>
      text <ನಿಕ್ಖಿಪನಂ ಸಮಾದಾನಂ। ವತ್ತಂವ ಪಾರಿವಾಸಿಕೇ॥>
      text <ಮೂಲಾಯ ಮಾನತ್ತಾರಹಾ। ತಥಾ ಮಾನತ್ತಚಾರಿಕಾ।>
      text <ಅಬ್ಭಾನಾರಹೇ ನಯೋ ಚಾಪಿ। ಸಮ್ಭೇದಂ ನಯತೋ ಪುನ॥>
      text <ಪಾರಿವಾಸಿಕೇಸು ತಯೋ। ಚತು ಮಾನತ್ತಚಾರಿಕೇ।>
      text <ನ ಸಮೇನ್ತಿ ರತ್ತಿಚ್ಛೇದೇಸು। ಮಾನತ್ತೇಸು ಚ ದೇವಸಿ।>
      text <ದ್ವೇ ಕಮ್ಮಾ ಸದಿಸಾ ಸೇಸಾ। ತಯೋ ಕಮ್ಮಾ ಸಮಾಸಮಾತಿ॥>
    stand <ಪಾರಿವಾಸಿಕಕ್ಖನ್ಧಕಂ ನಿಟ್ಠಿತಂ।>
