text <ಉಪಾಲಿಪಞ್ಚಕಂ>
  text <೧॥ ಅನಿಸ್ಸಿತವಗ್ಗೋ>
    text <೪೧೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ಅಥ ಖೋ ಆಯಸ್ಮಾ ಉಪಾಲಿ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ಆಯಸ್ಮಾ ಉಪಾಲಿ ಭಗವನ್ತಂ ಏತದವೋಚ ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ನಾನಿಸ್ಸಿತೇನ ವತ್ಥಬ್ಬನ್ತಿ॥>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ನಾನಿಸ್ಸಿತೇನ ವತ್ಥಬ್ಬಂ। ಕತಮೇಹಿ ಪಞ್ಚಹಿ॥ ಉಪೋಸಥಂ ನ ಜಾನಾತಿ। ಉಪೋಸಥಕಮ್ಮಂ ನ ಜಾನಾತಿ। ಪಾತಿಮೋಕ್ಖಂ ನ ಜಾನಾತಿ। ಪಾತಿಮೋಕ್ಖುದ್ದೇಸಂ ನ ಜಾನಾತಿ। ಊನಪಞ್ಚವಸ್ಸೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ನಾನಿಸ್ಸಿತೇನ ವತ್ಥಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ಅನಿಸ್ಸಿತೇನ ವತ್ಥಬ್ಬಂ। ಕತಮೇಹಿ ಪಞ್ಚಹಿ॥ ಉಪೋಸಥಂ ಜಾನಾತಿ। ಉಪೋಸಥಕಮ್ಮಂ ಜಾನಾತಿ। ಪಾತಿಮೋಕ್ಖಂ ಜಾನಾತಿ। ಪಾತಿಮೋಕ್ಖುದ್ದೇಸಂ ಜಾನಾತಿ। ಪಞ್ಚವಸ್ಸೋ ವಾ ಹೋತಿ ಅತಿರೇಕಪಞ್ಚವಸ್ಸೋ ವಾ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ಅನಿಸ್ಸಿತೇನ ವತ್ಥಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ನಾನಿಸ್ಸಿತೇನ ವತ್ಥಬ್ಬಂ। ಕತಮೇಹಿ ಪಞ್ಚಹಿ॥ ಪವಾರಣಂ ನ ಜಾನಾತಿ। ಪವಾರಣಾಕಮ್ಮಂ ನ ಜಾನಾತಿ। ಪಾತಿಮೋಕ್ಖಂ ನ ಜಾನಾತಿ। ಪಾತಿಮೋಕ್ಖುದ್ದೇಸಂ ನ ಜಾನಾತಿ। ಊನಪಞ್ಚವಸ್ಸೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ನಾನಿಸ್ಸಿತೇನ ವತ್ಥಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ಅನಿಸ್ಸಿತೇನ ವತ್ಥಬ್ಬಂ। ಕತಮೇಹಿ ಪಞ್ಚಹಿ॥ ಪವಾರಣಂ ಜಾನಾತಿ। ಪವಾರಣಾಕಮ್ಮಂ ಜಾನಾತಿ। ಪಾತಿಮೋಕ್ಖಂ ಜಾನಾತಿ। ಪಾತಿಮೋಕ್ಖುದ್ದೇಸಂ ಜಾನಾತಿ। ಪಞ್ಚವಸ್ಸೋ ವಾ ಹೋತಿ ಅತಿರೇಕಪಞ್ಚವಸ್ಸೋ ವಾ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ಅನಿಸ್ಸಿತೇನ ವತ್ಥಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ನಾನಿಸ್ಸಿತೇನ ವತ್ಥಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಾನಾಪತ್ತಿಂ ನ ಜಾನಾತಿ। ಲಹುಕಗರುಕಂ ಆಪತ್ತಿಂ ನ ಜಾನಾತಿ। ಸಾವಸೇಸಾನವಸೇಸಂ ಆಪತ್ತಿಂ ನ ಜಾನಾತಿ। ದುಟ್ಠುಲ್ಲಾದುಟ್ಠುಲ್ಲಂ ಆಪತ್ತಿಂ ನ ಜಾನಾತಿ। ಊನಪಞ್ಚವಸ್ಸೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ನಾನಿಸ್ಸಿತೇನ ವತ್ಥಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ಅನಿಸ್ಸಿತೇನ ವತ್ಥಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಾನಾಪತ್ತಿಂ ಜಾನಾತಿ। ಲಹುಕಗರುಕಂ ಆಪತ್ತಿಂ ಜಾನಾತಿ। ಸಾವಸೇಸಾನವಸೇಸಂ ಆಪತ್ತಿಂ ಜಾನಾತಿ। ದುಟ್ಠುಲ್ಲಾದುಟ್ಠುಲ್ಲಂ ಆಪತ್ತಿಂ ಜಾನಾತಿ। ಪಞ್ಚವಸ್ಸೋ ವಾ ಹೋತಿ ಅತಿರೇಕಪಞ್ಚವಸ್ಸೋ ವಾ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಯಾವಜೀವಂ ಅನಿಸ್ಸಿತೇನ ವತ್ಥಬ್ಬಂ।>
    text <೪೧೮>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋತಿ॥>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋ। ಕತಮೇಹಿ ಪಞ್ಚಹಿ॥ ನ ಪಟಿಬಲೋ ಹೋತಿ ಅನ್ತೇವಾಸಿಂ ವಾ ಸದ್ಧಿವಿಹಾರಿಂ ವಾ ಗಿಲಾನಂ ಉಪಟ್ಠಾತುಂ ವಾ ಉಪಟ್ಠಾಪೇತುಂ ವಾ। ಅನಭಿರತಂ ವೂಪಕಾಸೇತುಂ ವಾ ವೂಪಕಾಸಾಪೇತುಂ ವಾ। ಉಪ್ಪನ್ನಂ ಕುಕ್ಕುಚ್ಚಂ ಧಮ್ಮತೋ ವಿನೋದೇತುಂ। ಅಭಿಧಮ್ಮೇ ವಿನೇತುಂ। ಅಭಿವಿನಯೇ ವಿನೇತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಉಪಸಮ್ಪಾದೇತಬ್ಬಂ। ನಿಸ್ಸಯೋ ದಾತಬ್ಬೋ। ಸಾಮಣೇರೋ ಉಪಟ್ಠಾಪೇತಬ್ಬೋ। ಕತಮೇಹಿ ಪಞ್ಚಹಿ॥ ಪಟಿಬಲೋ ಹೋತಿ ಅನ್ತೇವಾಸಿಂ ವಾ ಸದ್ಧಿವಿಹಾರಿಂ ವಾ ಗಿಲಾನಂ ಉಪಟ್ಠಾತುಂ ವಾ ಉಪಟ್ಠಾಪೇತುಂ ವಾ। ಅನಭಿರತಂ ವೂಪಕಾಸೇತುಂ ವಾ ವೂಪಕಾಸಾಪೇತುಂ ವಾ। ಉಪ್ಪನ್ನಂ ಕುಕ್ಕುಚ್ಚಂ ಧಮ್ಮತೋ ವಿನೋದೇತುಂ। ಅಭಿಧಮ್ಮೇ ವಿನೇತುಂ। ಅಭಿವಿನಯೇ ವಿನೇತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಉಪಸಮ್ಪಾದೇತಬ್ಬಂ। ನಿಸ್ಸಯೋ ದಾತಬ್ಬೋ। ಸಾಮಣೇರೋ ಉಪಟ್ಠಾಪೇತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋ। ಕತಮೇಹಿ ಪಞ್ಚಹಿ॥ ನ ಪಟಿಬಲೋ ಹೋತಿ ಅನ್ತೇವಾಸಿಂ ವಾ ಸದ್ಧಿವಿಹಾರಿಂ ವಾ ಅಭಿಸಮಾಚಾರಿಕಾಯ ಸಿಕ್ಖಾಯ ಸಿಕ್ಖಾಪೇತುಂ। ಆದಿಬ್ರಹ್ಮಚಾರಿಯಕಾಯ ಸಿಕ್ಖಾಯ ವಿನೇತುಂ। ಅಧಿಸೀಲೇ ವಿನೇತುಂ। ಅಧಿಚಿತ್ತೇ ವಿನೇತುಂ। ಅಧಿಪಞ್ಞಾಯ ವಿನೇತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನ ಉಪಸಮ್ಪಾದೇತಬ್ಬಂ। ನ ನಿಸ್ಸಯೋ ದಾತಬ್ಬೋ। ನ ಸಾಮಣೇರೋ ಉಪಟ್ಠಾಪೇತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಉಪಸಮ್ಪಾದೇತಬ್ಬಂ। ನಿಸ್ಸಯೋ ದಾತಬ್ಬೋ। ಸಾಮಣೇರೋ ಉಪಟ್ಠಾಪೇತಬ್ಬೋ। ಕತಮೇಹಿ ಪಞ್ಚಹಿ॥ ಪಟಿಬಲೋ ಹೋತಿ ಅನ್ತೇವಾಸಿಂ ವಾ ಸದ್ಧಿವಿಹಾರಿಂ ವಾ ಅಭಿಸಮಾಚಾರಿಕಾಯ ಸಿಕ್ಖಾಯ ಸಿಕ್ಖಾಪೇತುಂ। ಆದಿಬ್ರಹ್ಮಚಾರಿಯಕಾಯ ಸಿಕ್ಖಾಯ ವಿನೇತುಂ। ಅಧಿಸೀಲೇ ವಿನೇತುಂ। ಅಧಿಚಿತ್ತೇ ವಿನೇತುಂ। ಅಧಿಪಞ್ಞಾಯ ವಿನೇತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಉಪಸಮ್ಪಾದೇತಬ್ಬಂ। ನಿಸ್ಸಯೋ ದಾತಬ್ಬೋ। ಸಾಮಣೇರೋ ಉಪಟ್ಠಾಪೇತಬ್ಬೋತಿ।>
    text <೪೧೯>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬನ್ತಿ॥>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಅಲಜ್ಜೀ ಚ ಹೋತಿ। ಬಾಲೋ ಚ। ಅಪಕತತ್ತೋ ಚ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಅಧಿಸೀಲೇ ಸೀಲವಿಪನ್ನೋ ಹೋತಿ। ಅಜ್ಝಾಚಾರೇ ಆಚಾರವಿಪನ್ನೋ ಹೋತಿ। ಅತಿದಿಟ್ಠಿಯಾ ದಿಟ್ಠಿವಿಪನ್ನೋ ಹೋತಿ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಕಾಯಿಕೇನ ದವೇನ ಸಮನ್ನಾಗತೋ ಹೋತಿ। ವಾಚಸಿಕೇನ ದವೇನ ಸಮನ್ನಾಗತೋ ಹೋತಿ। ಕಾಯಿಕವಾಚಸಿಕೇನ ದವೇನ ಸಮನ್ನಾಗತೋ ಹೋತಿ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಕಾಯಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ವಾಚಸಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ಕಾಯಿಕವಾಚಸಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಕಾಯಿಕೇನ ಉಪಘಾತಿಕೇನ ಸಮನ್ನಾಗತೋ ಹೋತಿ। ವಾಚಸಿಕೇನ ಉಪಘಾತಿಕೇನ ಸಮನ್ನಾಗತೋ ಹೋತಿ। ಕಾಯಿಕವಾಚಸಿಕೇನ ಉಪಘಾತಿಕೇನ ಸಮನ್ನಾಗತೋ ಹೋತಿ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಕಾಯಿಕೇನ ಮಿಚ್ಛಾಜೀವೇನ ಸಮನ್ನಾಗತೋ ಹೋತಿ। ವಾಚಸಿಕೇನ ಮಿಚ್ಛಾಜೀವೇನ ಸಮನ್ನಾಗತೋ ಹೋತಿ। ಕಾಯಿಕವಾಚಸಿಕೇನ ಮಿಚ್ಛಾಜೀವೇನ ಸಮನ್ನಾಗತೋ ಹೋತಿ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ಆಪನ್ನೋ ಕಮ್ಮಕತೋ ಉಪಸಮ್ಪಾದೇತಿ। ನಿಸ್ಸಯಂ ದೇತಿ। ಸಾಮಣೇರಂ ಉಪಟ್ಠಾಪೇತಿ। ಭಿಕ್ಖುನೋವಾದಕಸಮ್ಮುತಿಂ ಸಾದಿಯತಿ। ಸಮ್ಮತೋಪಿ ಭಿಕ್ಖುನಿಯೋ ಓವದತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಯಾಯ ಆಪತ್ತಿಯಾ ಸಙ್ಘೇನ ಕಮ್ಮಂ ಕತಂ ಹೋತಿ ತಂ ಆಪತ್ತಿಂ ಆಪಜ್ಜತಿ। ಅಞ್ಞಂ ವಾ ತಾದಿಸಿಕಂ। ತತೋ ವಾ ಪಾಪಿಟ್ಠತರಂ। ಕಮ್ಮಂ ಗರಹತಿ। ಕಮ್ಮಿಕೇ ಗರಹತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಬುದ್ಧಸ್ಸ ಅವಣ್ಣಂ ಭಾಸತಿ। ಧಮ್ಮಸ್ಸ ಅವಣ್ಣಂ ಭಾಸತಿ। ಸಙ್ಘಸ್ಸ ಅವಣ್ಣಂ ಭಾಸತಿ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ಕಾತಬ್ಬನ್ತಿ।>
    stand <ಅನಿಸ್ಸಿತವಗ್ಗೋ ನಿಟ್ಠಿತೋ ಪಠಮೋ।>
    stand <ತಸ್ಸುದ್ದಾನಂ>
    block
      text <ಉಪೋಸಥಂ ಪವಾರಣಂ। ಆಪತ್ತಿ ಚ ಗಿಲಾನಕಂ।>
      text <ಅಭಿಸಮಾಚಾರಲಜ್ಜೀ ಚ। ಅಧಿಸೀಲೇ ದವೇನ ಚ॥>
      text <ಅನಾಚಾರಂ ಉಪಘಾತಿ। ಮಿಚ್ಛಾ ಆಪತ್ತಿಮೇವ ಚ।>
      text <ಯಾಯಾಪತ್ತಿಯಾ ಬುದ್ಧಸ್ಸ। ಪಠಮೋ ವಗ್ಗಸಙ್ಗಹೋತಿ॥>
      text <ಆಪನ್ನೋ ಯಾಯವಣ್ಣಞ್ಚ। ಅಲಜ್ಜೀ ಸಙ್ಗಾಮೇನ ಚ।>
      text <ಉಸ್ಸಿತಾ ಉಸ್ಸಾದೇತಾ ಚ। ಪಸಯ್ಹ ಪರಿಯತ್ತಿಯಾತಿ॥>
      text <ಆಪತ್ತಿ ಅಧಿಕರಣಂ। ಪಸಯ್ಹಾಪತ್ತಿ ಜಾನನಾ।>
      text <ಕಮ್ಮಂ ವತ್ಥುಂ ಅಲಜ್ಜೀ ಚ। ಅಕುಸಲೋ ಚ ಞತ್ತಿಯಾ।>
      text <ಸುತ್ತಂ ನ ಜಾನಾತಿ ಧಮ್ಮಂ। ತತಿಯೋ ವಗ್ಗಸಙ್ಗಹೋತಿ॥>
      text <ದಿಟ್ಠಾವಿಕಮ್ಮಾ ಅಪರೇ। ಪಟಿಗ್ಗಹಾನತಿರಿತ್ತಾ।>
      text <ಪವಾರಣಾ ಪಟಿಞ್ಞಾತಂ। ಓಕಾಸಂ ಸಾಕಚ್ಛೇನ ಚ।>
      text <ಪಞ್ಹಂ ಅಞ್ಞಬ್ಯಾಕರಣಾ। ವಿಸುದ್ಧಿ ಚಾಪಿ ಭೋಜನಾತಿ॥>
      text <ಪರಿಸುದ್ಧಞ್ಚ ಕಾಲೇನ। ಕಾರುಞ್ಞಂ ಓಕಾಸೇನ ಚ।>
      text <ಅತ್ತಾದಾನಂ ಅಧಿಕರಣಂ। ಅಪರೇಹಿಪಿ ವತ್ಥುಞ್ಚ।>
      text <ಸುತ್ತಂ ಧಮ್ಮಂ ಪುನ ವತ್ಥುಞ್ಚ। ಆಪತ್ತಿ ಅಧಿಕರಣೇನ ಚಾತಿ॥>
      text <ಆರಞ್ಞಿಕೋ ಪಿಣ್ಡಿಪಂಸು। ರುಕ್ಖಸುಸಾನಪಞ್ಚಮಂ।>
      text <ಅಬ್ಭೋ ತೇಚೀವರಞ್ಚೇವ। ಸಪದಾನನೇಸಜ್ಜಿಕಾ।>
      text <ಸನ್ಥತೇಕಾಸನಞ್ಚೇವ। ಖಲುಪಚ್ಛಾ ಪತ್ತಪಿಣ್ಡಿಕಾತಿ॥>
      text <ಮುಸಾವಾದೋ ಚ ಓಮದ್ದಿ। ಅಪರೇಹಿ ಅನುಯೋಗೋ।>
      text <ಆಪತ್ತಿಞ್ಚ ಅಪರೇಹಿ। ವೇರಾ ವೇರಮಣೀಪಿ ಚ।>
      text <ಬ್ಯಸನಂ ಸಮ್ಪದಾ ಚೇವ। ಸತ್ತಮೋ ವಗ್ಗಸಙ್ಗಹೋತಿ॥>
      text <ಭಿಕ್ಖುನೀಹೇವ ಕಾತಬ್ಬಂ। ಅಪರೇಹಿ ತಥಾ ದುವೇ।>
      text <ಭಿಕ್ಖುನೀನಂ ತಯೋ ಕಮ್ಮಾ। ನ ಠಪೇತಬ್ಬಾ ದ್ವೇ ದುಕಾ।>
      text <ನ ಗಹೇತಬ್ಬಾ ದ್ವೇ ವುತ್ತಾ। ಸಾಕಚ್ಛಾಸು ಚ ದ್ವೇ ದುಕಾತಿ॥>
      text <ನ ಅತ್ಥಕುಸಲೋ ಚೇವ। ಕೋಧನೋ ಕುಪ್ಪತೀ ಚ ಯೋ।>
      text <ಪಸಾರೇತಾ ಛನ್ದಾಗತಿಂ। ಅಕುಸಲೋ ತಥೇವ ಚ॥>
      text <ಸುತ್ತಂ ಧಮ್ಮಞ್ಚ ವತ್ಥುಞ್ಚ। ಆಪತ್ತಿ ಅಧಿಕರಣಂ।>
      text <ದ್ವೇ ದ್ವೇ ಪಕಾಸಿತಾ ಸಬ್ಬೇ। ಕಣ್ಹಸುಕ್ಕಂ ವಿಜಾನಥಾತಿ॥>
      text <ಆಪತ್ತಿಂ ಅಧಿಕರಣಂ। ಛನ್ದಾ ಅಪ್ಪಸ್ಸುತೇನ ಚ।>
      text <ವತ್ಥುಞ್ಚ ಅಕುಸಲೋ ಚ। ಪುಗ್ಗಲೋ ಆಮಿಸೇನ ಚ।>
      text <ಭಿಜ್ಜತಿ ಸಙ್ಘರಾಜಿ ಚ। ಸಙ್ಘಭೇದೋ ತಥೇವ ಚಾತಿ॥>
      text <ವಿನಿಧಾಯ ದಿಟ್ಠಿಂ ಕಮ್ಮೇನ। ಉದ್ದೇಸೇ ವೋಹರೇನ ಚ।>
      text <ಅನುಸ್ಸಾವನೇ ಸಲಾಕೇನ। ಪಞ್ಚೇತೇ ದಿಟ್ಠಿನಿಸ್ಸಿತಾ।>
      text <ಖನ್ತಿಂ ರುಚಿಞ್ಚ ಸಞ್ಞಞ್ಚ। ತಯೋ ತೇ ಪಞ್ಚಧಾ ನಯಾತಿ॥>
      text <ಅವಿನಿಧಾಯ ದಿಟ್ಠಿಂ ಕಮ್ಮೇನ। ಉದ್ದೇಸೇ ವೋಹರೇನ ಚ।>
      text <ಅನುಸ್ಸಾವನೇ ಸಲಾಕೇನ। ಪಞ್ಚೇತೇ ದಿಟ್ಠಿನಿಸ್ಸಿತಾ॥>
      text <ಖನ್ತಿಂ ರುಚಿಞ್ಚ ಸಞ್ಞಞ್ಚ। ತಯೋ ತೇ ಪಞ್ಚಧಾ ನಯಾ॥>
      text <ಹೇಟ್ಠಿಮೇ ಕಣ್ಹಪಕ್ಖಮ್ಹಿ। ಸಮವೀಸತಿ ವಿಧೀ ಯಥಾ।>
      text <ತಥೇವ ಸುಕ್ಕಪಕ್ಖಮ್ಹಿ। ಸಮವೀಸತಿ ಜಾನಥಾತಿ॥>
      text <ಆವಾಸಿಕಬ್ಯಾಕರಣಾ। ಭತ್ತುಸೇನಾಸನಾನಿ ಚ।>
      text <ಭಣ್ಡಚೀವರಗ್ಗಾಹೋ ಚ। ಚೀವರಸ್ಸ ಚ ಭಾಜಕೋ॥>
      text <ಯಾಗು ಫಲಂ ಖಜ್ಜಕಞ್ಚ। ಅಪ್ಪಸಾಟಿಯಗಾಹಕೋ।>
      text <ಪತ್ತೋ ಆರಾಮಿಕೋ ಚೇವ। ಸಾಮಣೇರೇನ ಪೇಸಕೋತಿ॥>
      text <ಕಥಿನತ್ಥಾರನಿದ್ದಾ ಚ। ಅನ್ತರಾ ಯಾಗುಖಾದನೇ।>
      text <ಪುರೇ ಚ ಪಾರಿವಾಸಿ ಚ। ವನ್ದಿಯೋ ವನ್ದಿತಬ್ಬಕನ್ತಿ॥>
      text <ಅನಿಸ್ಸಿತೇನ ಕಮ್ಮಞ್ಚ। ವೋಹಾರಾವಿಕಮ್ಮೇನ ಚ।>
      text <ಚೋದನಾ ಚ ಧುತಙ್ಗಾ ಚ। ಮುಸಾ ಭಿಕ್ಖುನಿಮೇವ ಚ॥>
      text <ಉಬ್ಬಾಹಿಕಾಧಿಕರಣಂ। ಭೇದಕಾ ಪಞ್ಚಮಾ ಪುರೇ।>
      text <ಆವಾಸಿಕಾ ಕಥಿನಞ್ಚ। ಚುದ್ದಸಾ ಸುಪ್ಪಕಾಸಿತಾತಿ॥>
  text <೨॥ ನಪ್ಪಟಿಪ್ಪಸ್ಸಮ್ಭನವಗ್ಗೋ>
    text <೪೨೦>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬನ್ತಿ॥>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ಆಪನ್ನೋ ಕಮ್ಮಕತೋ ಉಪಸಮ್ಪಾದೇತಿ। ನಿಸ್ಸಯಂ ದೇತಿ। ಸಾಮಣೇರಂ ಉಪಟ್ಠಾಪೇತಿ। ಭಿಕ್ಖುನೋವಾದಕಸಮ್ಮುತಿಂ ಸಾದಿಯತಿ। ಸಮ್ಮತೋಪಿ ಭಿಕ್ಖುನಿಯೋ ಓವದತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬಂ। ಕತಮೇಹಿ ಪಞ್ಚಹಿ॥ ಯಾಯ ಆಪತ್ತಿಯಾ ಸಙ್ಘೇನ ಕಮ್ಮಂ ಕತಂ ಹೋತಿ ತಂ ಆಪತ್ತಿಂ ಆಪಜ್ಜತಿ। ಅಞ್ಞಂ ವಾ ತಾದಿಸಿಕಂ। ತತೋ ವಾ ಪಾಪಿಟ್ಠತರಂ। ಕಮ್ಮಂ ಗರಹತಿ। ಕಮ್ಮಿಕೇ ಗರಹತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬಂ। ಕತಮೇಹಿ ಪಞ್ಚಹಿ॥ ಬುದ್ಧಸ್ಸ ಅವಣ್ಣಂ ಭಾಸತಿ। ಧಮ್ಮಸ್ಸ ಅವಣ್ಣಂ ಭಾಸತಿ। ಸಙ್ಘಸ್ಸ ಅವಣ್ಣಂ ಭಾಸತಿ। ಮಿಚ್ಛಾದಿಟ್ಠಿಕೋ ಚ ಹೋತಿ। ಆಜೀವವಿಪನ್ನೋ ಚ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬಂ। ಕತಮೇಹಿ ಪಞ್ಚಹಿ॥ ಅಲಜ್ಜೀ ಚ ಹೋತಿ। ಬಾಲೋ ಚ। ಅಪಕತತ್ತೋ ಚ। ಓಮದ್ದಕಾರಕೋ ಚ ಹೋತಿ। ವತ್ತೇಸು ಸಿಕ್ಖಾಯ ಚ ನ ಪರಿಪೂರಕಾರೀ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಕಮ್ಮಂ ನಪ್ಪಟಿಪ್ಪಸ್ಸಮ್ಭೇತಬ್ಬನ್ತಿ।>
    text <೪೨೧>, <ಸಙ್ಗಾಮಾವಚರೇನ। ಭನ್ತೇ। ಭಿಕ್ಖುನಾ ಸಙ್ಘಂ ಉಪಸಙ್ಕಮನ್ತೇನ ಕತಿ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಸಙ್ಘೋ ಉಪಸಙ್ಕಮಿತಬ್ಬೋತಿ॥>
    text <ಸಙ್ಗಾಮಾವಚರೇನ। ಉಪಾಲಿ। ಭಿಕ್ಖುನಾ ಸಙ್ಘಂ ಉಪಸಙ್ಕಮನ್ತೇನ ಪಞ್ಚ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಸಙ್ಘೋ ಉಪಸಙ್ಕಮಿತಬ್ಬೋ। ಕತಮೇ ಪಞ್ಚ॥ ಸಙ್ಗಾಮಾವಚರೇನ। ಉಪಾಲಿ। ಭಿಕ್ಖುನಾ ಸಙ್ಘಂ ಉಪಸಙ್ಕಮನ್ತೇನ ನೀಚಚಿತ್ತೇನ ಸಙ್ಘೋ ಉಪಸಙ್ಕಮಿತಬ್ಬೋ। ರಜೋಹರಣಸಮೇನ ಚಿತ್ತೇನ। ಆಸನಕುಸಲೇನ ಭವಿತಬ್ಬಂ ನಿಸ್ಸಜ್ಜಕುಸಲೇನ। ಥೇರೇ ಭಿಕ್ಖೂ ಅನುಪಖಜ್ಜನ್ತೇನ। ನವೇ ಭಿಕ್ಖೂ ಆಸನೇನ ಅಪ್ಪಟಿಬಾಹನ್ತೇನ ಯಥಾಪತಿರೂಪೇ ಆಸನೇ ನಿಸೀದಿತಬ್ಬಂ। ಅನಾನಾಕಥಿಕೇನ ಭವಿತಬ್ಬಂ ಅತಿರಚ್ಛಾನಕಥಿಕೇನ। ಸಾಮಂ ವಾ ಧಮ್ಮೋ ಭಾಸಿತಬ್ಬೋ। ಪರೋ ವಾ ಅಜ್ಝೇಸಿತಬ್ಬೋ। ಅರಿಯೋ ವಾ ತುಣ್ಹಿಭಾವೋ ನಾತಿಮಞ್ಞಿತಬ್ಬೋ। ಸಚೇ। ಉಪಾಲಿ। ಸಙ್ಘೋ ಸಮಗ್ಗಕರಣೀಯಾನಿ ಕಮ್ಮಾನಿ ಕರೋತಿ ತತ್ರ ಚೇ। ಉಪಾಲಿ। ಭಿಕ್ಖುನೋ ನಕ್ಖಮತಿ। ಅಪಿ ದಿಟ್ಠಾವಿಕಮ್ಮಂ ಕತ್ವಾ ಞಾಪೇತಬ್ಬಾ ಸಾಮಗ್ಗೀ। ತಂ ಕಿಸ್ಸಹೇತು॥ ಮಾಹಂ ಸಙ್ಘೇನ ನಾನತ್ತೋ ಅಸ್ಸನ್ತಿ। ಸಙ್ಗಾಮಾವಚರೇನುಪಾಲಿ। ಭಿಕ್ಖುನಾ ಸಙ್ಘಂ ಉಪಸಙ್ಕಮನ್ತೇನ ಇಮೇ ಪಞ್ಚ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಸಙ್ಘೋ ಉಪಸಙ್ಕಮಿತಬ್ಬೋತಿ।>
    text <೪೨೨>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಅಕನ್ತೋ ಚ ಹೋತಿ ಬಹುಜನಅಮನಾಪೋ ಚ ಬಹುಜನಅರುಚಿತೋ ಚಾತಿ॥>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಅಕನ್ತೋ ಚ ಹೋತಿ ಬಹುಜನಅಮನಾಪೋ ಚ ಬಹುಜನಅರುಚಿತೋ ಚ। ಕತಮೇಹಿ ಪಞ್ಚಹಿ॥ ಉಸ್ಸಿತಮನ್ತೀ ಚ ಹೋತಿ। ನಿಸ್ಸಿತಜಪ್ಪೀ ಚ। ನ ಚ ಭಾಸಾನುಸನ್ಧಿಕುಸಲೋ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಅಕನ್ತೋ ಚ ಹೋತಿ ಬಹುಜನಅಮನಾಪೋ ಚ ಬಹುಜನಅರುಚಿತೋ ಚ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಕನ್ತೋ ಚ ಹೋತಿ ಬಹುಜನಮನಾಪೋ ಚ ಬಹುಜನಅರುಚಿತೋ ಚ। ಕತಮೇಹಿ ಪಞ್ಚಹಿ॥ ನ ಉಸ್ಸಿತಮನ್ತೀ ಚ ಹೋತಿ। ನ ನಿಸ್ಸಿತಜಪ್ಪೀ ಚ। ಭಾಸಾನುಸನ್ಧಿಕುಸಲೋ ಚ ಹೋತಿ। ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಕನ್ತೋ ಚ ಹೋತಿ ಬಹುಜನಮನಾಪೋ ಚ ಬಹುಜನರುಚಿತೋ ಚ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಅಕನ್ತೋ ಚ ಹೋತಿ ಬಹುಜನಅಮನಾಪೋ ಚ ಬಹುಜನಅರುಚಿತೋ ಚ। ಕತಮೇಹಿ ಪಞ್ಚಹಿ॥ ಉಸ್ಸಾದೇತಾ ಚ ಹೋತಿ। ಅಪಸಾದೇತಾ ಚ। ಅಧಮ್ಮಂ ಗಣ್ಹಾತಿ। ಧಮ್ಮಂ ಪಟಿಬಾಹತಿ। ಸಮ್ಫಞ್ಚ ಬಹುಂ ಭಾಸತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಅಕನ್ತೋ ಚ ಹೋತಿ ಬಹುಜನಅಮನಾಪೋ ಚ ಬಹುಜನಅರುಚಿತೋ ಚ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಕನ್ತೋ ಚ ಹೋತಿ ಬಹುಜನಮನಾಪೋ ಚ ಬಹುಜನರುಚಿತೋ ಚ। ಕತಮೇಹಿ ಪಞ್ಚಹಿ॥ ನ ಉಸ್ಸಾದೇತಾ ಚ ಹೋತಿ। ನ ಅಪಸಾದೇತಾ ಚ। ಧಮ್ಮಂ ಗಣ್ಹಾತಿ। ಅಧಮ್ಮಂ ಪಟಿಬಾಹತಿ। ಸಮ್ಫಞ್ಚ ನ ಬಹುಂ ಭಾಸತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಕನ್ತೋ ಚ ಹೋತಿ ಬಹುಜನಮನಾಪೋ ಚ ಬಹುಜನರುಚಿತೋ ಚ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಅಕನ್ತೋ ಚ ಹೋತಿ ಬಹುಜನಅಮನಾಪೋ ಚ ಬಹುಜನಅರುಚಿತೋ ಚ। ಕತಮೇಹಿ ಪಞ್ಚಹಿ॥ ಪಸಯ್ಹಪವತ್ತಾ ಹೋತಿ। ಅನೋಕಾಸಕಮ್ಮಂ ಕಾರೇತ್ವಾ ಪವತ್ತಾ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ। ನ ಯಥಾದಿಟ್ಠಿಯಾ ಬ್ಯಾಕತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಅಕನ್ತೋ ಚ ಹೋತಿ ಬಹುಜನಅಮನಾಪೋ ಚ ಬಹುಜನಅರುಚಿತೋ ಚ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಕನ್ತೋ ಚ ಹೋತಿ ಬಹುಜನಮನಾಪೋ ಚ ಬಹುಜನರುಚಿತೋ ಚ। ಕತಮೇಹಿ ಪಞ್ಚಹಿ॥ ನ ಪಸಯ್ಹಪವತ್ತಾ ಹೋತಿ। ಓಕಾಸಕಮ್ಮಂ ಕಾರೇತ್ವಾ ಪವತ್ತಾ ಹೋತಿ। ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ। ಯಥಾದಿಟ್ಠಿಯಾ ಬ್ಯಾಕತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಸಙ್ಘೇ ವೋಹರನ್ತೋ ಬಹುಜನಕನ್ತೋ ಚ ಹೋತಿ ಬಹುಜನಮನಾಪೋ ಚ ಬಹುಜನರುಚಿತೋ ಚಾತಿ।>
    text <೪೨೩>, <ಕತಿ ನು ಖೋ। ಭನ್ತೇ। ಆನಿಸಂಸಾ ವಿನಯಪರಿಯತ್ತಿಯಾತಿ॥>
    text <ಪಞ್ಚಿಮೇ। ಉಪಾಲಿ। ಆನಿಸಂಸಾ ವಿನಯಪರಿಯತ್ತಿಯಾ। ಕತಮೇ ಪಞ್ಚ॥ ಅತ್ತನೋ ಸೀಲಕ್ಖನ್ಧೋ ಸುಗುತ್ತೋ ಹೋತಿ ಸುರಕ್ಖಿತೋ। ಕುಕ್ಕುಚ್ಚಪಕತಾನಂ ಪಟಿಸರಣಂ ಹೋತಿ। ವಿಸಾರದೋ ಸಙ್ಘಮಜ್ಝೇ ವೋಹರತಿ। ಪಚ್ಚತ್ಥಿಕೇ ಸಹಧಮ್ಮೇನ ಸುನಿಗ್ಗಹಿತಂ ನಿಗ್ಗಣ್ಹಾತಿ। ಸದ್ಧಮ್ಮಟ್ಠಿತಿಯಾ ಪಟಿಪನ್ನೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಾನಿಸಂಸಾ ವಿನಯಪರಿಯತ್ತಿಯಾ।>
    stand <ನಪ್ಪಟಿಪ್ಪಸ್ಸಮ್ಭನವಗ್ಗೋ ನಿಟ್ಠಿತೋ ದುತಿಯೋ।>
    stand <ತಸ್ಸುದ್ದಾನಂ>
    stand <ಪಠಮಯಮಕಪಞ್ಞತ್ತಿ।>
  text <೩॥ ವೋಹಾರವಗ್ಗೋ>
    text <೪೨೪>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬನ್ತಿ॥>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ನ ಜಾನಾತಿ। ಆಪತ್ತಿಸಮುಟ್ಠಾನಂ ನ ಜಾನಾತಿ। ಆಪತ್ತಿಯಾ ಪಯೋಗಂ ನ ಜಾನಾತಿ। ಆಪತ್ತಿಯಾ ವೂಪಸಮಂ ನ ಜಾನಾತಿ। ಆಪತ್ತಿಯಾ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ಜಾನಾತಿ। ಆಪತ್ತಿಸಮುಟ್ಠಾನಂ ಜಾನಾತಿ। ಆಪತ್ತಿಯಾ ಪಯೋಗಂ ಜಾನಾತಿ। ಆಪತ್ತಿಯಾ ವೂಪಸಮಂ ಜಾನಾತಿ। ಆಪತ್ತಿಯಾ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಅಧಿಕರಣಂ ನ ಜಾನಾತಿ। ಅಧಿಕರಣಸಮುಟ್ಠಾನಂ ನ ಜಾನಾತಿ। ಅಧಿಕರಣಸ್ಸ ಪಯೋಗಂ ನ ಜಾನಾತಿ। ಅಧಿಕರಣಸ್ಸ ವೂಪಸಮಂ ನ ಜಾನಾತಿ। ಅಧಿಕರಣಸ್ಸ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಅಧಿಕರಣಂ ಜಾನಾತಿ। ಅಧಿಕರಣಸಮುಟ್ಠಾನಂ ಜಾನಾತಿ। ಅಧಿಕರಣಸ್ಸ ಪಯೋಗಂ ಜಾನಾತಿ। ಅಧಿಕರಣಸ್ಸ ವೂಪಸಮಂ ಜಾನಾತಿ। ಅಧಿಕರಣಸ್ಸ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಪಸಯ್ಹಪವತ್ತಾ ಹೋತಿ। ಅನೋಕಾಸಕಮ್ಮಂ ಕಾರೇತ್ವಾ ಪವತ್ತಾ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ। ನ ಯಥಾದಿಟ್ಠಿಯಾ ಬ್ಯಾಕತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ನ ಪಸಯ್ಹಪವತ್ತಾ ಹೋತಿ। ಓಕಾಸಕಮ್ಮಂ ಕಾರೇತ್ವಾ ಪವತ್ತಾ ಹೋತಿ। ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ। ಯಥಾದಿಟ್ಠಿಯಾ ಬ್ಯಾಕತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಾನಾಪತ್ತಿಂ ನ ಜಾನಾತಿ। ಲಹುಕಗರುಕಂ ಆಪತ್ತಿಂ ನ ಜಾನಾತಿ। ಸಾವಸೇಸಾನವಸೇಸಂ ಆಪತ್ತಿಂ ನ ಜಾನಾತಿ। ದುಟ್ಠುಲ್ಲಾದುಟ್ಠುಲ್ಲಂ ಆಪತ್ತಿಂ ನ ಜಾನಾತಿ। ಸಪ್ಪಟಿಕಮ್ಮಂ ಅಪ್ಪಟಿಕಮ್ಮಂ ಆಪತ್ತಿಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಾನಾಪತ್ತಿಂ ಜಾನಾತಿ। ಲಹುಕಗರುಕಂ ಆಪತ್ತಿಂ ಜಾನಾತಿ। ಸಾವಸೇಸಾನವಸೇಸಂ ಆಪತ್ತಿಂ ಜಾನಾತಿ। ದುಟ್ಠುಲ್ಲಾದುಟ್ಠುಲ್ಲಂ ಆಪತ್ತಿಂ ಜಾನಾತಿ। ಸಪ್ಪಟಿಕಮ್ಮಂ ಅಪ್ಪಟಿಕಮ್ಮಂ ಆಪತ್ತಿಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಕಮ್ಮಂ ನ ಜಾನಾತಿ। ಕಮ್ಮಸ್ಸ ಕರಣಂ ನ ಜಾನಾತಿ। ಕಮ್ಮಸ್ಸ ವತ್ಥುಂ ನ ಜಾನಾತಿ। ಕಮ್ಮಸ್ಸ ವತ್ತಂ ನ ಜಾನಾತಿ। ಕಮ್ಮಸ್ಸ ವೂಪಸಮಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಕಮ್ಮಂ ಜಾನಾತಿ। ಕಮ್ಮಸ್ಸ ಕರಣಂ ಜಾನಾತಿ। ಕಮ್ಮಸ್ಸ ವತ್ಥುಂ ಜಾನಾತಿ। ಕಮ್ಮಸ್ಸ ವತ್ತಂ ಜಾನಾತಿ। ಕಮ್ಮಸ್ಸ ವೂಪಸಮಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ವತ್ಥುಂ ನ ಜಾನಾತಿ। ನಿದಾನಂ ನ ಜಾನಾತಿ। ಪಞ್ಞತ್ತಿಂ ನ ಜಾನಾತಿ। ಪದಪಚ್ಚಾಭಟ್ಠಂ ನ ಜಾನಾತಿ। ಅನುಸನ್ಧಿವಚನಪಥಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ವತ್ಥುಂ ಜಾನಾತಿ। ನಿದಾನಂ ಜಾನಾತಿ। ಪಞ್ಞತ್ತಿಂ ಜಾನಾತಿ। ಪದಪಚ್ಚಾಭಟ್ಠಂ ಜಾನಾತಿ। ಅನುಸನ್ಧಿವಚನಪಥಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಅಲಜ್ಜೀ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಲಜ್ಜೀ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಅಕುಸಲೋ ಚ ಹೋತಿ ವಿನಯೇ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಕುಸಲೋ ಚ ಹೋತಿ ವಿನಯೇ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಞತ್ತಿಂ ನ ಜಾನಾತಿ। ಞತ್ತಿಯಾ ಕರಣಂ ನ ಜಾನಾತಿ। ಞತ್ತಿಯಾ ಅನುಸ್ಸಾವನಂ ನ ಜಾನಾತಿ। ಞತ್ತಿಯಾ ಸಮಥಂ ನ ಜಾನಾತಿ। ಞತ್ತಿಯಾ ವೂಪಸಮಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಞತ್ತಿಂ ಜಾನಾತಿ। ಞತ್ತಿಯಾ ಕರಣಂ ಜಾನಾತಿ। ಞತ್ತಿಯಾ ಅನುಸ್ಸಾವನಂ ಜಾನಾತಿ। ಞತ್ತಿಯಾ ಸಮಥಂ ಜಾನಾತಿ। ಞತ್ತಿಯಾ ವೂಪಸಮಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಸುತ್ತಂ ನ ಜಾನಾತಿ। ಸುತ್ತಾನುಲೋಮಂ ನ ಜಾನಾತಿ। ವಿನಯಂ ನ ಜಾನಾತಿ। ವಿನಯಾನುಲೋಮಂ ನ ಜಾನಾತಿ। ನ ಚ ಠಾನಾಠಾನಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಸುತ್ತಂ ಜಾನಾತಿ। ಸುತ್ತಾನುಲೋಮಂ ಜಾನಾತಿ। ವಿನಯಂ ಜಾನಾತಿ। ವಿನಯಾನುಲೋಮಂ ಜಾನಾತಿ। ಠಾನಾಠಾನಕುಸಲೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಧಮ್ಮಂ ನ ಜಾನಾತಿ। ಧಮ್ಮಾನುಲೋಮಂ ನ ಜಾನಾತಿ। ವಿನಯಂ ನ ಜಾನಾತಿ। ವಿನಯಾನುಲೋಮಂ ನ ಜಾನಾತಿ। ನ ಚ ಪುಬ್ಬಾಪರಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ನ ವೋಹರಿತಬ್ಬಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬಂ। ಕತಮೇಹಿ ಪಞ್ಚಹಿ॥ ಧಮ್ಮಂ ಜಾನಾತಿ। ಧಮ್ಮಾನುಲೋಮಂ ಜಾನಾತಿ। ವಿನಯಂ ಜಾನಾತಿ। ವಿನಯಾನುಲೋಮಂ ಜಾನಾತಿ। ಪುಬ್ಬಾಪರಕುಸಲೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸಙ್ಘೇ ವೋಹರಿತಬ್ಬನ್ತಿ।>
    stand <ವೋಹಾರವಗ್ಗೋ ನಿಟ್ಠಿತೋ ತತಿಯೋ।>
    stand <ತಸ್ಸುದ್ದಾನಂ>
  text <೪॥ ದಿಟ್ಠಾವಿಕಮ್ಮವಗ್ಗೋ>
    text <೪೨೫>, <ಕತಿ ನು ಖೋ। ಭನ್ತೇ। ಅಧಮ್ಮಿಕಾ ದಿಟ್ಠಾವಿಕಮ್ಮಾತಿ॥ ಪಞ್ಚಿಮೇ। ಉಪಾಲಿ। ಅಧಮ್ಮಿಕಾ ದಿಟ್ಠಾವಿಕಮ್ಮಾ। ಕತಮೇ ಪಞ್ಚ॥ ಅನಾಪತ್ತಿಯಾ ದಿಟ್ಠಿಂ ಆವಿ ಕರೋತಿ। ಅದೇಸನಾಗಾಮಿನಿಯಾ ಆಪತ್ತಿಯಾ ದಿಟ್ಠಿಂ ಆವಿ ಕರೋತಿ। ದೇಸಿತಾಯ ಆಪತ್ತಿಯಾ ದಿಟ್ಠಿಂ ಆವಿ ಕರೋತಿ। ಚತೂಹಿ ಪಞ್ಚಹಿ ದಿಟ್ಠಿಂ ಆವಿ ಕರೋತಿ। ಮನೋ ಮಾನಸೇನ ದಿಟ್ಠಿಂ ಆವಿ ಕರೋತಿ ಇಮೇ ಖೋ। ಉಪಾಲಿ। ಪಞ್ಚ ಅಧಮ್ಮಿಕಾ ದಿಟ್ಠಾವಿಕಮ್ಮಾ।>
    text <ಪಞ್ಚಿಮೇ। ಉಪಾಲಿ। ಧಮ್ಮಿಕಾ ದಿಟ್ಠಾವಿಕಮ್ಮಾ। ಕತಮೇ ಪಞ್ಚ॥ ಆಪತ್ತಿಯಾ ದಿಟ್ಠಿಂ ಆವಿ ಕರೋತಿ। ದೇಸನಾಗಾಮಿನಿಯಾ ಆಪತ್ತಿಯಾ ದಿಟ್ಠಿಂ ಆವಿ ಕರೋತಿ। ಅದೇಸಿತಾಯ ಆಪತ್ತಿಯಾ ದಿಟ್ಠಿಂ ಆವಿ ಕರೋತಿ। ನ ಚತೂಹಿ ಪಞ್ಚಹಿ ದಿಟ್ಠಿಂ ಆವಿ ಕರೋತಿ। ನ ಮನೋ ಮಾನಸೇನ ದಿಟ್ಠಿಂ ಆವಿ ಕರೋತಿ ಇಮೇ ಖೋ। ಉಪಾಲಿ। ಪಞ್ಚ ಧಮ್ಮಿಕಾ ದಿಟ್ಠಾವಿಕಮ್ಮಾ।>
    text <ಅಪರೇಪಿ। ಉಪಾಲಿ। ಪಞ್ಚ ಅಧಮ್ಮಿಕಾ ದಿಟ್ಠಾವಿಕಮ್ಮಾ। ಕತಮೇ ಪಞ್ಚ॥ ನಾನಾಸಂವಾಸಕಸ್ಸ ಸನ್ತಿಕೇ ದಿಟ್ಠಿಂ ಆವಿ ಕರೋತಿ। ನಾನಾಸೀಮಾಯ ಠಿತಸ್ಸ ಸನ್ತಿಕೇ ದಿಟ್ಠಿಂ ಆವಿ ಕರೋತಿ। ಅಪಕತತ್ತಸ್ಸ ಸನ್ತಿಕೇ ದಿಟ್ಠಿಂ ಆವಿ ಕರೋತಿ। ಚತೂಹಿ ಪಞ್ಚಹಿ ದಿಟ್ಠಿಂ ಆವಿ ಕರೋತಿ। ಮನೋ ಮಾನಸೇನ ದಿಟ್ಠಿಂ ಆವಿ ಕರೋತಿ ಇಮೇ ಖೋ। ಉಪಾಲಿ। ಪಞ್ಚ ಅಧಮ್ಮಿಕಾ ದಿಟ್ಠಾವಿಕಮ್ಮಾ।>
    text <ಪಞ್ಚಿಮೇ। ಉಪಾಲಿ। ಧಮ್ಮಿಕಾ ದಿಟ್ಠಾವಿಕಮ್ಮಾ। ಕತಮೇ ಪಞ್ಚ॥ ಸಮಾನಸಂವಾಸಕಸ್ಸ ಸನ್ತಿಕೇ ದಿಟ್ಠಿಂ ಆವಿ ಕರೋತಿ। ಸಮಾನಸೀಮಾಯ ಠಿತಸ್ಸ ಸನ್ತಿಕೇ ದಿಟ್ಠಿಂ ಆವಿ ಕರೋತಿ। ಪಕತತ್ತಸ್ಸ ಸನ್ತಿಕೇ ದಿಟ್ಠಿಂ ಆವಿ ಕರೋತಿ। ನ ಚತೂಹಿ ಪಞ್ಚಹಿ ದಿಟ್ಠಿಂ ಆವಿ ಕರೋತಿ। ನ ಮನೋ ಮಾನಸೇನ ದಿಟ್ಠಿಂ ಆವಿ ಕರೋತಿ ಇಮೇ ಖೋ। ಉಪಾಲಿ। ಪಞ್ಚ ಧಮ್ಮಿಕಾ ದಿಟ್ಠಾವಿಕಮ್ಮಾತಿ।>
    text <೪೨೬>, <ಕತಿ ನು ಖೋ। ಭನ್ತೇ। ಅಧಮ್ಮಿಕಾ ಪಟಿಗ್ಗಹಾತಿ॥ ಪಞ್ಚಿಮೇ। ಉಪಾಲಿ। ಅಧಮ್ಮಿಕಾ ಪಟಿಗ್ಗಹಾ। ಕತಮೇ ಪಞ್ಚ॥ ಕಾಯೇನ ದಿಯ್ಯಮಾನಂ ಕಾಯೇನ ಅಪ್ಪಟಿಗ್ಗಹಿತಂ। ಕಾಯೇನ ದಿಯ್ಯಮಾನಂ ಕಾಯಪ್ಪಟಿಬದ್ಧೇನ ಅಪ್ಪಟಿಗ್ಗಹಿತಂ। ಕಾಯಪ್ಪಟಿಬದ್ಧೇನ ದಿಯ್ಯಮಾನಂ ಕಾಯೇನ ಅಪ್ಪಟಿಗ್ಗಹಿತಂ। ಕಾಯಪ್ಪಟಿಬದ್ಧೇನ ದಿಯ್ಯಮಾನಂ ಕಾಯಪ್ಪಟಿಬದ್ಧೇನ ಅಪ್ಪಟಿಗ್ಗಹಿತಂ। ನಿಸ್ಸಗ್ಗಿಯೇನ ದಿಯ್ಯಮಾನಂ ಕಾಯೇನ ವಾ ಕಾಯಪ್ಪಟಿಬದ್ಧೇನ ವಾ ಅಪ್ಪಟಿಗ್ಗಹಿತಂ ಇಮೇ ಖೋ। ಉಪಾಲಿ। ಪಞ್ಚ ಅಧಮ್ಮಿಕಾ ಪಟಿಗ್ಗಹಾ।>
    text <ಪಞ್ಚಿಮೇ। ಉಪಾಲಿ। ಧಮ್ಮಿಕಾ ಪಟಿಗ್ಗಹಾ। ಕತಮೇ ಪಞ್ಚ॥ ಕಾಯೇನ ದಿಯ್ಯಮಾನಂ ಕಾಯೇನ ಪಟಿಗ್ಗಹಿತಂ। ಕಾಯೇನ ದಿಯ್ಯಮಾನಂ ಕಾಯಪ್ಪಟಿಬದ್ಧೇನ ಪಟಿಗ್ಗಹಿತಂ। ಕಾಯಪ್ಪಟಿಬದ್ಧೇನ ದಿಯ್ಯಮಾನಂ ಕಾಯೇನ ಪಟಿಗ್ಗಹಿತಂ। ಕಾಯಪ್ಪಟಿಬದ್ಧೇನ ದಿಯ್ಯಮಾನಂ ಕಾಯಪ್ಪಟಿಬದ್ಧೇನ ಪಟಿಗ್ಗಹಿತಂ। ನಿಸ್ಸಗ್ಗಿಯೇನ ದಿಯ್ಯಮಾನಂ ಕಾಯೇನ ವಾ ಕಾಯಪ್ಪಟಿಬದ್ಧೇನ ವಾ ಪಟಿಗ್ಗಹಿತಂ ಇಮೇ ಖೋ। ಉಪಾಲಿ। ಪಞ್ಚ ಧಮ್ಮಿಕಾ ಪಟಿಗ್ಗಹಾತಿ।>
    text <೪೨೭>, <ಕತಿ ನು ಖೋ। ಭನ್ತೇ। ಅನತಿರಿತ್ತಾತಿ॥ ಪಞ್ಚಿಮೇ। ಉಪಾಲಿ। ಅನತಿರಿತ್ತಾ। ಕತಮೇ ಪಞ್ಚ॥ ಅಕಪ್ಪಿಯಕತಂ ಹೋತಿ। ಅಪ್ಪಟಿಗ್ಗಹಿತಕತಂ ಹೋತಿ ಅನುಚ್ಚಾರಿತಕತಂ ಹೋತಿ। ಅಹತ್ಥಪಾಸೇ ಕತಂ ಹೋತಿ। ಅಲಮೇತಂ ಸಬ್ಬನ್ತಿ ಅವುತ್ತಂ ಹೋತಿ ಇಮೇ ಖೋ। ಉಪಾಲಿ। ಪಞ್ಚ ಅನತಿರಿತ್ತಾ।>
    text <ಪಞ್ಚಿಮೇ। ಉಪಾಲಿ। ಅತಿರಿತ್ತಾ। ಕತಮೇ ಪಞ್ಚ॥ ಕಪ್ಪಿಯಕತಂ ಹೋತಿ। ಪಟಿಗ್ಗಹಿತಕತಂ ಹೋತಿ। ಉಚ್ಚಾರಿತಕತಂ ಹೋತಿ। ಹತ್ಥಪಾಸೇ ಕತಂ ಹೋತಿ। ಅಲಮೇತಂ ಸಬ್ಬನ್ತಿ ವುತ್ತಂ ಹೋತಿ ಇಮೇ ಖೋ। ಉಪಾಲಿ। ಪಞ್ಚ ಅತಿರಿತ್ತಾತಿ।>
    text <೪೨೮>, <ಕತಿಹಿ ನು ಖೋ। ಭನ್ತೇ। ಆಕಾರೇಹಿ ಪವಾರಣಾ ಪಞ್ಞಾಯತೀತಿ॥ ಪಞ್ಚಹುಪಾಲಿ। ಆಕಾರೇಹಿ ಪವಾರಣಾ ಪಞ್ಞಾಯತಿ। ಕತಮೇಹಿ ಪಞ್ಚಹಿ॥ ಅಸನಂ ಪಞ್ಞಾಯತಿ। ಭೋಜನಂ ಪಞ್ಞಾಯತಿ। ಹತ್ಥಪಾಸೇ ಠಿತೋ ಅಭಿಹರತಿ। ಪಟಿಕ್ಖೇಪೋ ಪಞ್ಞಾಯತಿ ಇಮೇಹಿ ಖೋ। ಉಪಾಲಿ। ಪಞ್ಚಹಾಕಾರೇಹಿ ಪವಾರಣಾ ಪಞ್ಞಾಯತೀತಿ।>
    text <೪೨೯>, <ಕತಿ ನು ಖೋ। ಭನ್ತೇ। ಅಧಮ್ಮಿಕಾ ಪಟಿಞ್ಞಾತಕರಣಾತಿ॥ ಪಞ್ಚಿಮೇ। ಉಪಾಲಿ। ಅಧಮ್ಮಿಕಾ ಪಟಿಞ್ಞಾತಕರಣಾ। ಕತಮೇ ಪಞ್ಚ॥ ಭಿಕ್ಖು ಪಾರಾಜಿಕಂ ಅಜ್ಝಾಪನ್ನೋ ಹೋತಿ। ಪಾರಾಜಿಕೇನ ಚೋದಿಯಮಾನೋ ಸಙ್ಘಾದಿಸೇಸಂ ಅಜ್ಝಾಪನ್ನೋ ಪಟಿಜಾನಾತಿ। ತಂ ಸಙ್ಘೋ ಸಙ್ಘಾದಿಸೇಸೇನ ಕಾರೇತಿ। ಅಧಮ್ಮಿಕಂ ಪಟಿಞ್ಞಾತಕರಣಂ। ಭಿಕ್ಖು ಪಾರಾಜಿಕಂ ಅಜ್ಝಾಪನ್ನೋ ಹೋತಿ। ಪಾರಾಜಿಕೇನ ಚೋದಿಯಮಾನೋ ಪಾಚಿತ್ತಿಯಂ…ಪೇ॰… ಪಾಟಿದೇಸನೀಯಂ… ದುಕ್ಕಟಂ ಅಜ್ಝಾಪನ್ನೋ ಪಟಿಜಾನಾತಿ। ತಂ ಸಙ್ಘೋ ದುಕ್ಕಟೇನ ಕಾರೇತಿ। ಅಧಮ್ಮಿಕಂ ಪಟಿಞ್ಞಾತಕರಣಂ। ಭಿಕ್ಖು ಸಙ್ಘಾದಿಸೇಸಂ…ಪೇ॰… ಪಾಚಿತ್ತಿಯಂ… ಪಾಟಿದೇಸನೀಯಂ… ದುಕ್ಕಟಂ ಅಜ್ಝಾಪನ್ನೋ ಹೋತಿ। ದುಕ್ಕಟೇನ ಚೋದಿಯಮಾನೋ ಪಾರಾಜಿಕಂ ಅಜ್ಝಾಪನ್ನೋ ಪಟಿಜಾನಾತಿ। ತಂ ಸಙ್ಘೋ ಪಾರಾಜಿಕೇನ ಕಾರೇತಿ। ಅಧಮ್ಮಿಕಂ ಪಟಿಞ್ಞಾತಕರಣಂ। ಭಿಕ್ಖು ದುಕ್ಕಟಂ ಅಜ್ಝಾಪನ್ನೋ ಹೋತಿ। ದುಕ್ಕಟೇನ ಚೋದಿಯಮಾನೋ ಸಙ್ಘಾದಿಸೇಸಂ…ಪೇ॰… ಪಾಚಿತ್ತಿಯಂ… ಪಾಟಿದೇಸನೀಯಂ ಅಜ್ಝಾಪನ್ನೋ ಪಟಿಜಾನಾತಿ। ತಂ ಸಙ್ಘೋ ಪಾಟಿದೇಸನೀಯೇನ ಕಾರೇತಿ ಅಧಮ್ಮಿಕಂ ಪಟಿಞ್ಞಾತಕರಣಂ। ಇಮೇ ಖೋ। ಉಪಾಲಿ। ಪಞ್ಚ ಅಧಮ್ಮಿಕಾ ಪಟಿಞ್ಞಾತಕರಣಾ।>
    text <ಪಞ್ಚಿಮೇ। ಉಪಾಲಿ। ಧಮ್ಮಿಕಾ ಪಟಿಞ್ಞಾತಕರಣಾ। ಕತಮೇ ಪಞ್ಚ॥ ಭಿಕ್ಖು ಪಾರಾಜಿಕಂ ಅಜ್ಝಾಪನ್ನೋ ಹೋತಿ। ಪಾರಾಜಿಕೇನ ಚೋದಿಯಮಾನೋ ಪಾರಾಜಿಕಂ ಅಜ್ಝಾಪನ್ನೋ ಪಟಿಜಾನಾತಿ। ತಂ ಸಙ್ಘೋ ಪಾರಾಜಿಕೇನ ಕಾರೇತಿ। ಧಮ್ಮಿಕಂ ಪಟಿಞ್ಞಾತಕರಣಂ। ಭಿಕ್ಖು ಸಙ್ಘಾದಿಸೇಸಂ…ಪೇ॰… ಪಾಚಿತ್ತಿಯಂ… ಪಾಟಿದೇಸನೀಯಂ… ದುಕ್ಕಟಂ ಅಜ್ಝಾಪನ್ನೋ ಹೋತಿ। ದುಕ್ಕಟೇನ ಚೋದಿಯಮಾನೋ ದುಕ್ಕಟಂ ಅಜ್ಝಾಪನ್ನೋ ಪಟಿಜಾನಾತಿ। ತಂ ಸಙ್ಘೋ ದುಕ್ಕಟೇನ ಕಾರೇತಿ। ಧಮ್ಮಿಕಂ ಪಟಿಞ್ಞಾತಕರಣಂ। ಇಮೇ ಖೋ। ಉಪಾಲಿ। ಪಞ್ಚ ಧಮ್ಮಿಕಾ ಪಟಿಞ್ಞಾತಕರಣಾತಿ।>
    text <೪೩೦>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ನಾಲಂ ಓಕಾಸಕಮ್ಮಂ ಕಾತುನ್ತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ನಾಲಂ ಓಕಾಸಕಮ್ಮಂ ಕಾತುಂ। ಕತಮೇಹಿ ಪಞ್ಚಹಿ॥ ಅಲಜ್ಜೀ ಚ ಹೋತಿ। ಬಾಲೋ ಚ। ಅಪಕತತ್ತೋ ಚ। ಚಾವನಾಧಿಪ್ಪಾಯೋ ವತ್ತಾ ಹೋತಿ। ನೋ ವುಟ್ಠಾನಾಧಿಪ್ಪಾಯೋ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ನಾಲಂ ಓಕಾಸಕಮ್ಮಂ ಕಾತುಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ಅಲಂ ಓಕಾಸಕಮ್ಮಂ ಕಾತುಂ। ಕತಮೇಹಿ ಪಞ್ಚಹಿ॥ ಲಜ್ಜೀ ಚ ಹೋತಿ। ಪಣ್ಡಿತೋ ಚ। ಪಕತತ್ತೋ ಚ। ವುಟ್ಠಾನಾಧಿಪ್ಪಾಯೋ ವತ್ತಾ ಹೋತಿ। ನೋ ಚಾವನಾಧಿಪ್ಪಾಯೋ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ಅಲಂ ಓಕಾಸಕಮ್ಮಂ ಕಾತುನ್ತಿ।>
    text <೪೩೧>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ವಿನಯೋ ನ ಸಾಕಚ್ಛಿತಬ್ಬೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ವಿನಯೋ ನ ಸಾಕಚ್ಛಿತಬ್ಬೋ। ಕತಮೇಹಿ ಪಞ್ಚಹಿ॥ ವತ್ಥುಂ ನ ಜಾನಾತಿ। ನಿದಾನಂ ನ ಜಾನಾತಿ। ಪಞ್ಞತ್ತಿಂ ನ ಜಾನಾತಿ। ಪದಪಚ್ಚಾಭಟ್ಠಂ ನ ಜಾನಾತಿ। ಅನುಸನ್ಧಿವಚನಪಥಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ವಿನಯೋ ನ ಸಾಕಚ್ಛಿತಬ್ಬೋ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ವಿನಯೋ ಸಾಕಚ್ಛಿತಬ್ಬೋ। ಕತಮೇಹಿ ಪಞ್ಚಹಿ॥ ವತ್ಥುಂ ಜಾನಾತಿ। ನಿದಾನಂ ಜಾನಾತಿ। ಪಞ್ಞತ್ತಿಂ ಜಾನಾತಿ। ಪದಪಚ್ಚಾಭಟ್ಠಂ ಜಾನಾತಿ। ಅನುಸನ್ಧಿವಚನಪಥಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ವಿನಯೋ ಸಾಕಚ್ಛಿತಬ್ಬೋತಿ।>
    text <೪೩೨>, <ಕತಿ ನು ಖೋ। ಭನ್ತೇ। ಪಞ್ಹಾಪುಚ್ಛಾತಿ॥ ಪಞ್ಚಿಮಾ। ಉಪಾಲಿ। ಪಞ್ಹಾಪುಚ್ಛಾ। ಕತಮಾ ಪಞ್ಚ॥ ಮನ್ದತ್ತಾ ಮೋಮೂಹತ್ತಾ ಪಞ್ಹಂ ಪುಚ್ಛತಿ। ಪಾಪಿಚ್ಛೋ ಇಚ್ಛಾಪಕತೋ ಪಞ್ಹಂ ಪುಚ್ಛತಿ। ಪರಿಭವಾ ಪಞ್ಹಂ ಪುಚ್ಛತಿ। ಅಞ್ಞಾತುಕಾಮೋ ಪಞ್ಹಂ ಪುಚ್ಛತಿ। ಸಚೇ ಮೇ ಪಞ್ಹಂ ಪುಟ್ಠೋ ಸಮ್ಮದೇವ ಬ್ಯಾಕರಿಸ್ಸತಿ ಇಚ್ಚೇತಂ ಕುಸಲಂ ನೋ ಚೇ ಪಞ್ಹಂ ಪುಟ್ಠೋ ಸಮ್ಮದೇವ ಬ್ಯಾಕರಿಸ್ಸತಿ ಅಹಮಸ್ಸ ಸಮ್ಮದೇವ ಬ್ಯಾಕರಿಸ್ಸಾಮೀತಿ ಪಞ್ಹಂ ಪುಚ್ಛತಿ ಇಮಾ ಖೋ। ಉಪಾಲಿ। ಪಞ್ಚ ಪಞ್ಹಾಪುಚ್ಛಾತಿ।>
    text <೪೩೩>, <ಕತಿ ನು ಖೋ। ಭನ್ತೇ। ಅಞ್ಞಬ್ಯಾಕರಣಾತಿ॥ ಪಞ್ಚಿಮೇ। ಉಪಾಲಿ। ಅಞ್ಞಬ್ಯಾಕರಣಾ। ಕತಮೇ ಪಞ್ಚ॥ ಮನ್ದತ್ತಾ ಮೋಮೂಹತ್ತಾ ಅಞ್ಞಂ ಬ್ಯಾಕರೋತಿ। ಪಾಪಿಚ್ಛೋ ಇಚ್ಛಾಪಕತೋ ಅಞ್ಞಂ ಬ್ಯಾಕರೋತಿ। ಉಮ್ಮಾದಾ ಚಿತ್ತಕ್ಖೇಪಾ ಅಞ್ಞಂ ಬ್ಯಾಕರೋತಿ। ಅಧಿಮಾನೇನ ಅಞ್ಞಂ ಬ್ಯಾಕರೋತಿ। ಭೂತಂ ಅಞ್ಞಂ ಬ್ಯಾಕರೋತಿ ಇಮೇ ಖೋ। ಉಪಾಲಿ। ಪಞ್ಚ ಅಞ್ಞಬ್ಯಾಕರಣಾತಿ।>
    text <೪೩೪>, <ಕತಿ ನು ಖೋ। ಭನ್ತೇ। ವಿಸುದ್ಧಿಯೋತಿ॥ ಪಞ್ಚಿಮಾ। ಉಪಾಲಿ। ವಿಸುದ್ಧಿಯೋ। ಕತಮಾ ಪಞ್ಚ॥ ನಿದಾನಂ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ ಅಯಂ ಪಠಮಾ ವಿಸುದ್ಧಿ। ನಿದಾನಂ ಉದ್ದಿಸಿತ್ವಾ ಚತ್ತಾರಿ ಪಾರಾಜಿಕಾನಿ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ ಅಯಂ ದುತಿಯಾ ವಿಸುದ್ಧಿ। ನಿದಾನಂ ಉದ್ದಿಸಿತ್ವಾ ಚತ್ತಾರಿ ಪಾರಾಜಿಕಾನಿ ಉದ್ದಿಸಿತ್ವಾ ತೇರಸ ಸಙ್ಘಾದಿಸೇಸೇ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ ಅಯಂ ತತಿಯಾ ವಿಸುದ್ಧಿ। ನಿದಾನಂ ಉದ್ದಿಸಿತ್ವಾ ಚತ್ತಾರಿ ಪಾರಾಜಿಕಾನಿ ಉದ್ದಿಸಿತ್ವಾ ತೇರಸ ಸಙ್ಘಾದಿಸೇಸೇ ಉದ್ದಿಸಿತ್ವಾ ದ್ವೇ ಅನಿಯತೇ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ ಅಯಂ ಚತುತ್ಥಾ ವಿಸುದ್ಧಿ। ವಿತ್ಥಾರೇನೇವ ಪಞ್ಚಮೀ ಇಮಾ ಖೋ। ಉಪಾಲಿ। ಪಞ್ಚ ವಿಸುದ್ಧಿಯೋತಿ।>
    text <೪೩೫>, <ಕತಿ ನು ಖೋ। ಭನ್ತೇ। ಭೋಜನಾತಿ॥ ಪಞ್ಚಿಮೇ। ಉಪಾಲಿ। ಭೋಜನಾ। ಕತಮೇ ಪಞ್ಚ॥ ಓದನೋ। ಕುಮ್ಮಾಸೋ। ಸತ್ತು। ಮಚ್ಛೋ। ಮಂಸಂ ಇಮೇ ಖೋ। ಉಪಾಲಿ। ಪಞ್ಚ ಭೋಜನಾತಿ।>
    stand <ದಿಟ್ಠಾವಿಕಮ್ಮವಗ್ಗೋ ನಿಟ್ಠಿತೋ ಚತುತ್ಥೋ।>
    stand <ತಸ್ಸುದ್ದಾನಂ>
  text <೫॥ ಅತ್ತಾದಾನವಗ್ಗೋ>
    text <೪೩೬>, <ಚೋದಕೇನ। ಭನ್ತೇ। ಭಿಕ್ಖುನಾ ಪರಂ ಚೋದೇತುಕಾಮೇನ ಕತಿ ಧಮ್ಮೇ ಅಜ್ಝತ್ತಂ ಪಚ್ಚವೇಕ್ಖಿತ್ವಾ ಪರೋ ಚೋದೇತಬ್ಬೋತಿ॥ ಚೋದಕೇನುಪಾಲಿ। ಭಿಕ್ಖುನಾ ಪರಂ ಚೋದೇತುಕಾಮೇನ ಪಞ್ಚ ಧಮ್ಮೇ ಅಜ್ಝತ್ತಂ ಪಚ್ಚವೇಕ್ಖಿತ್ವಾ ಪರೋ ಚೋದೇತಬ್ಬೋ। ಕತಮೇ ಪಞ್ಚ॥ ಚೋದಕೇನುಪಾಲಿ। ಭಿಕ್ಖುನಾ ಪರಂ ಚೋದೇತುಕಾಮೇನ ಏವಂ ಪಚ್ಚವೇಕ್ಖಿತಬ್ಬಂ ಪರಿಸುದ್ಧಕಾಯಸಮಾಚಾರೋ ನು ಖೋಮ್ಹಿ। ಪರಿಸುದ್ಧೇನಮ್ಹಿ ಕಾಯಸಮಾಚಾರೇನ ಸಮನ್ನಾಗತೋ ಅಚ್ಛಿದ್ದೇನ ಅಪ್ಪಟಿಮಂಸೇನ। ಸಂವಿಜ್ಜತಿ ನು ಖೋ ಮೇ ಏಸೋ ಧಮ್ಮೋ ಉದಾಹು ನೋತಿ। ನೋ ಚೇ। ಉಪಾಲಿ। ಭಿಕ್ಖು ಪರಿಸುದ್ಧಕಾಯಸಮಾಚಾರೋ ಹೋತಿ। ಪರಿಸುದ್ಧೇನ ಕಾಯಸಮಾಚಾರೇನ ಸಮನ್ನಾಗತೋ ಅಚ್ಛಿದ್ದೇನ ಅಪ್ಪಟಿಮಂಸೇನ। ತಸ್ಸ ಭವನ್ತಿ ವತ್ತಾರೋ ಇಙ್ಘ। ತಾವ ಆಯಸ್ಮಾ ಕಾಯಿಕಂ ಸಿಕ್ಖಸ್ಸೂತಿ ಇತಿಸ್ಸ ಭವನ್ತಿ ವತ್ತಾರೋ।>
    text <ಪುನ ಚಪರಂ। ಉಪಾಲಿ। ಚೋದಕೇನ ಭಿಕ್ಖುನಾ ಪರಂ ಚೋದೇತುಕಾಮೇನ ಏವಂ ಪಚ್ಚವೇಕ್ಖಿತಬ್ಬಂ ಪರಿಸುದ್ಧವಚೀಸಮಾಚಾರೋ ನು ಖೋಮ್ಹಿ। ಪರಿಸುದ್ಧೇನಮ್ಹಿ ವಚೀಸಮಾಚಾರೇನ ಸಮನ್ನಾಗತೋ ಅಚ್ಛಿದ್ದೇನ ಅಪ್ಪಟಿಮಂಸೇನ। ಸಂವಿಜ್ಜತಿ ನು ಖೋ ಮೇ ಏಸೋ ಧಮ್ಮೋ ಉದಾಹು ನೋತಿ। ನೋ ಚೇ। ಉಪಾಲಿ। ಭಿಕ್ಖು ಪರಿಸುದ್ಧವಚೀಸಮಾಚಾರೋ ಹೋತಿ। ಪರಿಸುದ್ಧೇನ ವಚೀಸಮಾಚಾರೇನ ಸಮನ್ನಾಗತೋ ಅಚ್ಛಿದ್ದೇನ ಅಪ್ಪಟಿಮಂಸೇನ। ತಸ್ಸ ಭವನ್ತಿ ವತ್ತಾರೋ ಇಙ್ಘ। ತಾವ ಆಯಸ್ಮಾ ವಾಚಸಿಕಂ ಸಿಕ್ಖಸ್ಸೂತಿ ಇತಿಸ್ಸ ಭವನ್ತಿ ವತ್ತಾರೋ।>
    text <ಪುನ ಚಪರಂ। ಉಪಾಲಿ। ಚೋದಕೇನ ಭಿಕ್ಖುನಾ ಪರಂ ಚೋದೇತುಕಾಮೇನ ಏವಂ ಪಚ್ಚವೇಕ್ಖಿತಬ್ಬಂ ಮೇತ್ತಂ ನು ಖೋ ಮೇ ಚಿತ್ತಂ ಪಚ್ಚುಪಟ್ಠಿತಂ ಸಬ್ರಹ್ಮಚಾರೀಸು ಅನಾಘಾತಂ। ಸಂವಿಜ್ಜತಿ ನು ಖೋ ಮೇ ಏಸೋ ಧಮ್ಮೋ ಉದಾಹು ನೋತಿ। ನೋ ಚೇ। ಉಪಾಲಿ। ಭಿಕ್ಖುನೋ ಮೇತ್ತಂ ಚಿತ್ತಂ ಪಚ್ಚುಪಟ್ಠಿತಂ ಹೋತಿ ಸಬ್ರಹ್ಮಚಾರೀಸು ಅನಾಘಾತಂ। ತಸ್ಸ ಭವನ್ತಿ ವತ್ತಾರೋ ಇಙ್ಘ। ತಾವ ಆಯಸ್ಮಾ ಸಬ್ರಹ್ಮಚಾರೀಸು ಮೇತ್ತಂ ಚಿತ್ತಂ ಉಪಟ್ಠಾಪೇಹೀತಿ ಇತಿಸ್ಸ ಭವನ್ತಿ ವತ್ತಾರೋ।>
    text <ಪುನ ಚಪರಂ। ಉಪಾಲಿ। ಚೋದಕೇನ ಭಿಕ್ಖುನಾ ಪರಂ ಚೋದೇತುಕಾಮೇನ ಏವಂ ಪಚ್ಚವೇಕ್ಖಿತಬ್ಬಂ ಬಹುಸ್ಸುತೋ ನು ಖೋಮ್ಹಿ ಸುತಧರೋ ಸುತಸನ್ನಿಚಯೋ। ಯೇ ತೇ ಧಮ್ಮಾ ಆದಿಕಲ್ಯಾಣಾ ಮಜ್ಝೇಕಲ್ಯಾಣಾ ಪರಿಯೋಸಾನಕಲ್ಯಾಣಾ ಸಾತ್ಥಂ ಸಬ್ಯಞ್ಜನಂ ಕೇವಲಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಅಭಿವದನ್ತಿ। ತಥಾರೂಪಾ ಮೇ ಧಮ್ಮಾ ಬಹುಸ್ಸುತಾ ಹೋನ್ತಿ ಧಾತಾ ವಚಸಾ ಪರಿಚಿತಾ ಮನಸಾನುಪೇಕ್ಖಿತಾ ದಿಟ್ಠಿಯಾ ಸುಪ್ಪಟಿವಿದ್ಧಾ। ಸಂವಿಜ್ಜತಿ ನು ಖೋ ಮೇ ಏಸೋ ಧಮ್ಮೋ ಉದಾಹು ನೋತಿ। ನೋ ಚೇ। ಉಪಾಲಿ। ಭಿಕ್ಖು ಬಹುಸ್ಸುತೋ ಹೋತಿ ಸುತಧರೋ ಸುತಸನ್ನಿಚಯೋ। ಯೇ ತೇ ಧಮ್ಮಾ ಆದಿಕಲ್ಯಾಣಾ ಮಜ್ಝೇಕಲ್ಯಾಣಾ ಪರಿಯೋಸಾನಕಲ್ಯಾಣಾ ಸಾತ್ಥಂ ಸಬ್ಯಞ್ಜನಂ ಕೇವಲಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಅಭಿವದನ್ತಿ। ತಥಾರೂಪಸ್ಸ ಧಮ್ಮಾ ನ ಬಹುಸ್ಸುತಾ ಹೋನ್ತಿ ಧಾತಾ ವಚಸಾ ಪರಿಚಿತಾ ಮನಸಾನುಪೇಕ್ಖಿತಾ ದಿಟ್ಠಿಯಾ ಸುಪ್ಪಟಿವಿದ್ಧಾ। ತಸ್ಸ ಭವನ್ತಿ ವತ್ತಾರೋ ಇಙ್ಘ। ತಾವ ಆಯಸ್ಮಾ ಆಗಮಂ ಪರಿಯಾಪುಣಸ್ಸೂತಿ ಇತಿಸ್ಸ ಭವನ್ತಿ ವತ್ತಾರೋ।>
    text <ಪುನ ಚಪರಂ। ಉಪಾಲಿ। ಚೋದಕೇನ ಭಿಕ್ಖುನಾ ಪರಂ ಚೋದೇತುಕಾಮೇನ ಏವಂ ಪಚ್ಚವೇಕ್ಖಿತಬ್ಬಂ ಉಭಯಾನಿ ಖೋ ಮೇ ಪಾತಿಮೋಕ್ಖಾನಿ ವಿತ್ಥಾರೇನ ಸ್ವಾಗತಾನಿ ಹೋನ್ತಿ ಸುವಿಭತ್ತಾನಿ ಸುಪ್ಪವತ್ತೀನಿ ಸುವಿನಿಚ್ಛಿತಾನಿ ಸುತ್ತಸೋ ಅನುಬ್ಯಞ್ಜನಸೋ। ಸಂವಿಜ್ಜತಿ ನು ಖೋ ಮೇ ಏಸೋ ಧಮ್ಮೋ ಉದಾಹು ನೋತಿ। ನೋ ಚೇ। ಉಪಾಲಿ। ಭಿಕ್ಖುನೋ ಉಭಯಾನಿ ಪಾತಿಮೋಕ್ಖಾನಿ ವಿತ್ಥಾರೇನ ಸ್ವಾಗತಾನಿ ಹೋನ್ತಿ ಸುವಿಭತ್ತಾನಿ ಸುಪ್ಪವತ್ತೀನಿ ಸುವಿನಿಚ್ಛಿತಾನಿ ಸುತ್ತಸೋ ಅನುಬ್ಯಞ್ಜನಸೋ। ಇದಂ ಪನಾವುಸೋ ಕತ್ಥ ವುತ್ತಂ ಭಗವತಾತಿ ಇತಿ ಪುಟ್ಠೋ ನ ಸಮ್ಪಾಯತಿ। ತಸ್ಸ ಭವನ್ತಿ ವತ್ತಾರೋ ಇಙ್ಘ। ತಾವ ಆಯಸ್ಮಾ ವಿನಯಂ ಪರಿಯಾಪುಣಸ್ಸೂತಿ ಇತಿಸ್ಸ ಭವನ್ತಿ ವತ್ತಾರೋ। ಚೋದಕೇನುಪಾಲಿ। ಭಿಕ್ಖುನಾ ಪರಂ ಚೋದೇತುಕಾಮೇನ ಇಮೇ ಪಞ್ಚ ಧಮ್ಮೇ ಅಜ್ಝತ್ತಂ ಪಚ್ಚವೇಕ್ಖಿತ್ವಾ ಪರೋ ಚೋದೇತಬ್ಬೋತಿ।>
    text <೪೩೭>, <ಚೋದಕೇನ। ಭನ್ತೇ। ಭಿಕ್ಖುನಾ ಪರಂ ಚೋದೇತುಕಾಮೇನ ಕತಿ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಪರೋ ಚೋದೇತಬ್ಬೋತಿ॥ ಚೋದಕೇನುಪಾಲಿ। ಭಿಕ್ಖುನಾ ಪರಂ ಚೋದೇತುಕಾಮೇನ ಪಞ್ಚ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಪರೋ ಚೋದೇತಬ್ಬೋ। ಕತಮೇ ಪಞ್ಚ॥ ಕಾಲೇನ ವಕ್ಖಾಮಿ ನೋ ಅಕಾಲೇನ। ಭೂತೇನ ವಕ್ಖಾಮಿ ನೋ ಅಭೂತೇನ। ಸಣ್ಹೇನ ವಕ್ಖಾಮಿ ನೋ ಫರುಸೇನ। ಅತ್ಥಸಂಹಿತೇನ ವಕ್ಖಾಮಿ ನೋ ಅನತ್ಥಸಂಹಿತೇನ। ಮೇತ್ತಾಚಿತ್ತೋ ವಕ್ಖಾಮಿ ನೋ ದೋಸನ್ತರೋತಿ ಚೋದಕೇನುಪಾಲಿ। ಭಿಕ್ಖುನಾ ಪರಂ ಚೋದೇತುಕಾಮೇನ ಇಮೇ ಪಞ್ಚ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಪರೋ ಚೋದೇತಬ್ಬೋತಿ।>
    text <೪೩೮>, <ಚೋದಕೇನ। ಭನ್ತೇ। ಭಿಕ್ಖುನಾ ಪರಂ ಚೋದೇತುಕಾಮೇನ ಕತಿ ಧಮ್ಮೇ ಅಜ್ಝತ್ತಂ ಮನಸಿ ಕರಿತ್ವಾ ಪರೋ ಚೋದೇತಬ್ಬೋತಿ॥ ಚೋದಕೇನುಪಾಲಿ। ಭಿಕ್ಖುನಾ ಪರಂ ಚೋದೇತುಕಾಮೇನ ಪಞ್ಚ ಧಮ್ಮೇ ಅಜ್ಝತ್ತಂ ಮನಸಿ ಕರಿತ್ವಾ ಪರೋ ಚೋದೇತಬ್ಬೋ। ಕತಮೇ ಪಞ್ಚ॥ ಕಾರುಞ್ಞತಾ। ಹಿತೇಸಿತಾ। ಅನುಕಮ್ಪತಾ। ಆಪತ್ತಿವುಟ್ಠಾನತಾ। ವಿನಯಪುರೇಕ್ಖಾರತಾ ಚೋದಕೇನುಪಾಲಿ। ಭಿಕ್ಖುನಾ ಪರಂ ಚೋದೇತುಕಾಮೇನ ಇಮೇ ಪಞ್ಚ ಧಮ್ಮೇ ಅಜ್ಝತ್ತಂ ಮನಸಿ ಕರಿತ್ವಾ ಪರೋ ಚೋದೇತಬ್ಬೋತಿ।>
    text <೪೩೯>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ನಾಲಂ ಓಕಾಸಕಮ್ಮಂ ಕಾತುನ್ತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ನಾಲಂ ಓಕಾಸಕಮ್ಮಂ ಕಾತುಂ। ಕತಮೇಹಿ ಪಞ್ಚಹಿ॥ ಅಪರಿಸುದ್ಧಕಾಯಸಮಾಚಾರೋ ಹೋತಿ। ಅಪರಿಸುದ್ಧವಚೀಸಮಾಚಾರೋ ಹೋತಿ। ಅಪರಿಸುದ್ಧಾಜೀವೋ ಹೋತಿ। ಬಾಲೋ ಹೋತಿ ಅಬ್ಯತ್ತೋ। ನ ಪಟಿಬಲೋ ಅನುಯುಞ್ಜಿಯಮಾನೋ ಅನುಯೋಗಂ ದಾತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ನಾಲಂ ಓಕಾಸಕಮ್ಮಂ ಕಾತುಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ಅಲಂ ಓಕಾಸಕಮ್ಮಂ ಕಾತುಂ। ಕತಮೇಹಿ ಪಞ್ಚಹಿ॥ ಪರಿಸುದ್ಧಕಾಯಸಮಾಚಾರೋ ಹೋತಿ। ಪರಿಸುದ್ಧವಚೀಸಮಾಚಾರೋ ಹೋತಿ। ಪರಿಸುದ್ಧಾಜೀವೋ ಹೋತಿ। ಪಣ್ಡಿತೋ ಹೋತಿ ಬ್ಯತ್ತೋ ಪಟಿಬಲೋ ಅನುಯುಞ್ಜಿಯಮಾನೋ ಅನುಯೋಗಂ ದಾತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಓಕಾಸಕಮ್ಮಂ ಕಾರಾಪೇನ್ತಸ್ಸ ಅಲಂ ಓಕಾಸಕಮ್ಮಂ ಕಾತುನ್ತಿ।>
    text <೪೪೦>, <ಅತ್ತಾದಾನಂ ಆದಾತುಕಾಮೇನ। ಭನ್ತೇ। ಭಿಕ್ಖುನಾ ಕತಿಹಙ್ಗೇಹಿ ಸಮನ್ನಾಗತಂ ಅತ್ತಾದಾನಂ ಆದಾತಬ್ಬನ್ತಿ॥ ಅತ್ತಾದಾನಂ ಆದಾತುಕಾಮೇನುಪಾಲಿ। ಭಿಕ್ಖುನಾ ಪಞ್ಚಙ್ಗಸಮನ್ನಾಗತಂ ಅತ್ತಾದಾನಂ ಆದಾತಬ್ಬಂ। ಕತಮೇ ಪಞ್ಚ॥ ಅತ್ತಾದಾನಂ ಆದಾತುಕಾಮೇನ। ಉಪಾಲಿ। ಭಿಕ್ಖುನಾ ಏವಂ ಪಚ್ಚವೇಕ್ಖಿತಬ್ಬಂ ಯಂ ಖೋ ಅಹಂ ಇಮಂ ಅತ್ತಾದಾನಂ ಆದಾತುಕಾಮೋ। ಕಾಲೋ ನು ಖೋ ಇಮಂ ಅತ್ತಾದಾನಂ ಆದಾತುಂ ಉದಾಹು ನೋತಿ। ಸಚೇ। ಉಪಾಲಿ। ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಅಕಾಲೋ ಇಮಂ ಅತ್ತಾದಾನಂ ಆದಾತುಂ ನೋ ಕಾಲೋತಿ। ನ ತಂ। ಉಪಾಲಿ। ಅತ್ತಾದಾನಂ ಆದಾತಬ್ಬಂ।>
    text <ಸಚೇ ಪನುಪಾಲಿ। ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಕಾಲೋ ಇಮಂ ಅತ್ತಾದಾನಂ ಆದಾತುಂ ನೋ ಅಕಾಲೋತಿ। ತೇನುಪಾಲಿ ಭಿಕ್ಖುನಾ ಉತ್ತರಿ ಪಚ್ಚವೇಕ್ಖಿತಬ್ಬಂ ಯಂ ಖೋ ಅಹಂ ಇಮಂ ಅತ್ತಾದಾನಂ ಆದಾತುಕಾಮೋ ಭೂತಂ ನು ಖೋ ಇದಂ ಅತ್ತಾದಾನಂ ಉದಾಹು ನೋತಿ। ಸಚೇ। ಉಪಾಲಿ। ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಅಭೂತಂ ಇದಂ ಅತ್ತಾದಾನಂ ನೋ ಭೂತನ್ತಿ। ನ ತಂ। ಉಪಾಲಿ। ಅತ್ತಾದಾನಂ ಆದಾತಬ್ಬಂ।>
    text <ಸಚೇ ಪನುಪಾಲಿ ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಭೂತಂ ಇದಂ ಅತ್ತಾದಾನಂ ನೋ ಅಭೂತನ್ತಿ। ತೇನುಪಾಲಿ ಭಿಕ್ಖುನಾ ಉತ್ತರಿ ಪಚ್ಚವೇಕ್ಖಿತಬ್ಬಂ ಯಂ ಖೋ ಅಹಂ ಇಮಂ ಅತ್ತಾದಾನಂ ಆದಾತುಕಾಮೋ। ಅತ್ಥಸಂಹಿತಂ ನು ಖೋ ಇದಂ ಅತ್ತಾದಾನಂ ಉದಾಹು ನೋತಿ। ಸಚೇ। ಉಪಾಲಿ। ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಅನತ್ಥಸಂಹಿತಂ ಇದಂ ಅತ್ತಾದಾನಂ ನೋ ಅತ್ಥಸಂಹಿತನ್ತಿ। ನ ತಂ। ಉಪಾಲಿ। ಅತ್ತಾದಾನಂ ಆದಾತಬ್ಬಂ।>
    text <ಸಚೇ ಪನುಪಾಲಿ ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಅತ್ಥಸಂಹಿತಂ ಇದಂ ಅತ್ತಾದಾನಂ ನೋ ಅನತ್ಥಸಂಹಿತನ್ತಿ। ತೇನುಪಾಲಿ ಭಿಕ್ಖುನಾ ಉತ್ತರಿ ಪಚ್ಚವೇಕ್ಖಿತಬ್ಬಂ ಇಮಂ ಖೋ ಅಹಂ ಅತ್ತಾದಾನಂ ಆದಿಯಮಾನೋ ಲಭಿಸ್ಸಾಮಿ ಸನ್ದಿಟ್ಠೇ ಸಮ್ಭತ್ತೇ ಭಿಕ್ಖೂ ಧಮ್ಮತೋ ವಿನಯತೋ ಪಕ್ಖೇ ಉದಾಹು ನೋತಿ। ಸಚೇ। ಉಪಾಲಿ। ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಇಮಂ ಖೋ ಅಹಂ ಅತ್ತಾದಾನಂ ಆದಿಯಮಾನೋ ನ ಲಭಿಸ್ಸಾಮಿ ಸನ್ದಿಟ್ಠೇ ಸಮ್ಭತ್ತೇ ಭಿಕ್ಖೂ ಧಮ್ಮತೋ ವಿನಯತೋ ಪಕ್ಖೇತಿ। ನ ತಂ। ಉಪಾಲಿ। ಅತ್ತಾದಾನಂ ಆದಾತಬ್ಬಂ।>
    text <ಸಚೇ ಪನುಪಾಲಿ ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಇದಂ ಖೋ ಅಹಂ ಅತ್ತಾದಾನಂ ಆದಿಯಮಾನೋ ಲಭಿಸ್ಸಾಮಿ ಸನ್ದಿಟ್ಠೇ ಸಮ್ಭತ್ತೇ ಭಿಕ್ಖೂ ಧಮ್ಮತೋ ವಿನಯತೋ ಪಕ್ಖೇತಿ। ತೇನುಪಾಲಿ ಭಿಕ್ಖುನಾ ಉತ್ತರಿ ಪಚ್ಚವೇಕ್ಖಿತಬ್ಬಂ ಇಮಂ ಖೋ ಮೇ ಅತ್ತಾದಾನಂ ಆದಿಯತೋ ಭವಿಸ್ಸತಿ ಸಙ್ಘಸ್ಸ ತತೋನಿದಾನಂ ಭಣ್ಡನಂ ಕಲಹೋ ವಿಗ್ಗಹೋ ವಿವಾದೋ ಸಙ್ಘಭೇದೋ ಸಙ್ಘರಾಜಿ ಸಙ್ಘವವತ್ಥಾನಂ ಸಙ್ಘನಾನಾಕರಣಂ ಉದಾಹು ನೋತಿ। ಸಚೇ। ಉಪಾಲಿ। ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಇಮಂ ಖೋ ಮೇ ಅತ್ತಾದಾನಂ ಆದಿಯತೋ ಭವಿಸ್ಸತಿ ಸಙ್ಘಸ್ಸ ತತೋನಿದಾನಂ ಭಣ್ಡನಂ ಕಲಹೋ ವಿಗ್ಗಹೋ ವಿವಾದೋ ಸಙ್ಘಭೇದೋ ಸಙ್ಘರಾಜಿ ಸಙ್ಘವವತ್ಥಾನಂ ಸಙ್ಘನಾನಾಕರಣನ್ತಿ। ನ ತಂ। ಉಪಾಲಿ। ಅತ್ತಾದಾನಂ ಆದಾತಬ್ಬಂ।>
    text <ಸಚೇ ಪನುಪಾಲಿ ಭಿಕ್ಖು ಪಚ್ಚವೇಕ್ಖಮಾನೋ ಏವಂ ಜಾನಾತಿ ಇಮಂ ಖೋ ಮೇ ಅತ್ತಾದಾನಂ ಆದಿಯತೋ ನ ಭವಿಸ್ಸತಿ ಸಙ್ಘಸ್ಸ ತತೋನಿದಾನಂ ಭಣ್ಡನಂ ಕಲಹೋ ವಿಗ್ಗಹೋ ವಿವಾದೋ ಸಙ್ಘಭೇದೋ ಸಙ್ಘರಾಜಿ ಸಙ್ಘವವತ್ಥಾನಂ ಸಙ್ಘನಾನಾಕರಣನ್ತಿ। ತಂ ಆದಾತಬ್ಬಂ। ಉಪಾಲಿ। ಅತ್ತಾದಾನಂ। ಏವಂ ಪಞ್ಚಙ್ಗಸಮನ್ನಾಗತಂ ಖೋ। ಉಪಾಲಿ। ಅತ್ತಾದಾನಂ ಆದಿನ್ನಂ ಪಚ್ಛಾಪಿ ಅವಿಪ್ಪಟಿಸಾರಕರಂ ಭವಿಸ್ಸತೀತಿ।>
    text <೪೪೧>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಧಿಕರಣಜಾತಾನಂ ಭಿಕ್ಖೂನಂ ಬಹೂಪಕಾರೋ ಹೋತೀತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಧಿಕರಣಜಾತಾನಂ ಭಿಕ್ಖೂನಂ ಬಹೂಪಕಾರೋ ಹೋತಿ। ಕತಮೇಹಿ ಪಞ್ಚಹಿ॥ ಸೀಲವಾ ಹೋತಿ। ಪಾತಿಮೋಕ್ಖಸಂವರಸಂವುತೋ ವಿಹರತಿ ಆಚಾರಗೋಚರಸಮ್ಪನ್ನೋ ಅಣುಮತ್ತೇಸು ವಜ್ಜೇಸು ಭಯದಸ್ಸಾವೀ। ಸಮಾದಾಯ ಸಿಕ್ಖತಿ ಸಿಕ್ಖಾಪದೇಸು। ಬಹುಸ್ಸುತೋ ಹೋತಿ ಸುತಧರೋ ಸುತಸನ್ನಿಚಯೋ। ಯೇ ತೇ ಧಮ್ಮಾ ಆದಿಕಲ್ಯಾಣಾ ಮಜ್ಝೇಕಲ್ಯಾಣಾ ಪರಿಯೋಸಾನಕಲ್ಯಾಣಾ ಸಾತ್ಥಂ ಸಬ್ಯಞ್ಜನಂ ಕೇವಲಪರಿಪುಣ್ಣಂ ಪರಿಸುದ್ಧಂ ಬ್ರಹ್ಮಚರಿಯಂ ಅಭಿವದನ್ತಿ ತಥಾರೂಪಸ್ಸ ಧಮ್ಮಾ ಬಹುಸ್ಸುತಾ ಹೋನ್ತಿ ಧಾತಾ ವಚಸಾ ಪರಿಚಿತಾ ಮನಸಾನುಪೇಕ್ಖಿತಾ ದಿಟ್ಠಿಯಾ ಸುಪ್ಪಟಿವಿದ್ಧಾ। ಉಭಯಾನಿ ಖೋ ಪನಸ್ಸ ಪಾತಿಮೋಕ್ಖಾನಿ ವಿತ್ಥಾರೇನ ಸ್ವಾಗತಾನಿ ಹೋನ್ತಿ ಸುವಿಭತ್ತಾನಿ ಸುಪ್ಪವತ್ತೀನಿ ಸುವಿನಿಚ್ಛಿತಾನಿ ಸುತ್ತಸೋ ಅನುಬ್ಯಞ್ಜನಸೋ। ವಿನಯೇ ಖೋ ಪನ ಠಿತೋ ಹೋತಿ ಅಸಂಹೀರೋ। ಪಟಿಬಲೋ ಹೋತಿ ಉಭೋ ಅತ್ಥಪಚ್ಚತ್ಥಿಕೇ ಅಸ್ಸಾಸೇತುಂ ಸಞ್ಞಾಪೇತುಂ ನಿಜ್ಝಾಪೇತುಂ ಪೇಕ್ಖೇತುಂ ಪಸಾದೇತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಧಿಕರಣಜಾತಾನಂ ಭಿಕ್ಖೂನಂ ಬಹೂಪಕಾರೋ ಹೋತಿ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಧಿಕರಣಜಾತಾನಂ ಭಿಕ್ಖೂನಂ ಬಹೂಪಕಾರೋ ಹೋತಿ। ಕತಮೇಹಿ ಪಞ್ಚಹಿ॥ ಪರಿಸುದ್ಧಕಾಯಸಮಾಚಾರೋ ಹೋತಿ। ಪರಿಸುದ್ಧವಚೀಸಮಾಚಾರೋ ಹೋತಿ। ಪರಿಸುದ್ಧಾಜೀವೋ ಹೋತಿ। ಪಣ್ಡಿತೋ ಹೋತಿ ಬ್ಯತ್ತೋ। ಪಟಿಬಲೋ ಅನುಯುಞ್ಜಿಯಮಾನೋ ಅನುಯೋಗಂ ದಾತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಧಿಕರಣಜಾತಾನಂ ಭಿಕ್ಖೂನಂ ಬಹೂಪಕಾರೋ ಹೋತಿ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಧಿಕರಣಜಾತಾನಂ ಭಿಕ್ಖೂನಂ ಬಹೂಪಕಾರೋ ಹೋತಿ। ಕತಮೇಹಿ ಪಞ್ಚಹಿ॥ ವತ್ಥುಂ ಜಾನಾತಿ। ನಿದಾನಂ ಜಾನಾತಿ। ಪಞ್ಞತ್ತಿಂ ಜಾನಾತಿ। ಪದಪಚ್ಚಾಭಟ್ಠಂ ಜಾನಾತಿ। ಅನುಸನ್ಧಿವಚನಪಥಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಧಿಕರಣಜಾತಾನಂ ಭಿಕ್ಖೂನಂ ಬಹೂಪಕಾರೋ ಹೋತೀತಿ।>
    text <೪೪೨>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬನ್ತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಸುತ್ತಂ ನ ಜಾನಾತಿ। ಸುತ್ತಾನುಲೋಮಂ ನ ಜಾನಾತಿ। ವಿನಯಂ ನ ಜಾನಾತಿ। ವಿನಯಾನುಲೋಮಂ ನ ಜಾನಾತಿ। ನ ಚ ಠಾನಾಠಾನಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಸುತ್ತಂ ಜಾನಾತಿ। ಸುತ್ತಾನುಲೋಮಂ ಜಾನಾತಿ। ವಿನಯಂ ಜಾನಾತಿ। ವಿನಯಾನುಲೋಮಂ ಜಾನಾತಿ। ಠಾನಾಠಾನಕುಸಲೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಧಮ್ಮಂ ನ ಜಾನಾತಿ। ಧಮ್ಮಾನುಲೋಮಂ ನ ಜಾನಾತಿ। ವಿನಯಂ ನ ಜಾನಾತಿ। ವಿನಯಾನುಲೋಮಂ ನ ಜಾನಾತಿ। ನ ಚ ಪುಬ್ಬಾಪರಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಧಮ್ಮಂ ಜಾನಾತಿ। ಧಮ್ಮಾನುಲೋಮಂ ಜಾನಾತಿ। ವಿನಯಂ ಜಾನಾತಿ। ವಿನಯಾನುಲೋಮಂ ಜಾನಾತಿ। ಪುಬ್ಬಾಪರಕುಸಲೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ವತ್ಥುಂ ನ ಜಾನಾತಿ। ನಿದಾನಂ ನ ಜಾನಾತಿ। ಪಞ್ಞತ್ತಿಂ ನ ಜಾನಾತಿ। ಪದಪಚ್ಚಾಭಟ್ಠಂ ನ ಜಾನಾತಿ। ಅನುಸನ್ಧಿವಚನಪಥಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ವತ್ಥುಂ ಜಾನಾತಿ। ನಿದಾನಂ ಜಾನಾತಿ। ಪಞ್ಞತ್ತಿಂ ಜಾನಾತಿ। ಪದಪಚ್ಚಾಭಟ್ಠಂ ಜಾನಾತಿ। ಅನುಸನ್ಧಿವಚನಪಥಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ನ ಜಾನಾತಿ। ಆಪತ್ತಿಸಮುಟ್ಠಾನಂ ನ ಜಾನಾತಿ। ಆಪತ್ತಿಯಾ ಪಯೋಗಂ ನ ಜಾನಾತಿ। ಆಪತ್ತಿಯಾ ವೂಪಸಮಂ ನ ಜಾನಾತಿ। ಆಪತ್ತಿಯಾ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ಜಾನಾತಿ। ಆಪತ್ತಿಸಮುಟ್ಠಾನಂ ಜಾನಾತಿ। ಆಪತ್ತಿಯಾ ಪಯೋಗಂ ಜಾನಾತಿ। ಆಪತ್ತಿಯಾ ವೂಪಸಮಂ ಜಾನಾತಿ। ಆಪತ್ತಿಯಾ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಅಧಿಕರಣಂ ನ ಜಾನಾತಿ। ಅಧಿಕರಣಸಮುಟ್ಠಾನಂ ನ ಜಾನಾತಿ। ಅಧಿಕರಣಸ್ಸ ಪಯೋಗಂ ನ ಜಾನಾತಿ। ಅಧಿಕರಣಸ್ಸ ವೂಪಸಮಂ ನ ಜಾನಾತಿ। ಅಧಿಕರಣಸ್ಸ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ನಾನುಯುಞ್ಜಿತಬ್ಬಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬಂ। ಕತಮೇಹಿ ಪಞ್ಚಹಿ॥ ಅಧಿಕರಣಂ ಜಾನಾತಿ। ಅಧಿಕರಣಸಮುಟ್ಠಾನಂ ಜಾನಾತಿ। ಅಧಿಕರಣಸ್ಸ ಪಯೋಗಂ ಜಾನಾತಿ। ಅಧಿಕರಣಸ್ಸ ವೂಪಸಮಂ ಜಾನಾತಿ। ಅಧಿಕರಣಸ್ಸ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಅನುಯುಞ್ಜಿತಬ್ಬನ್ತಿ।>
    stand <ಅತ್ತಾದಾನವಗ್ಗೋ ನಿಟ್ಠಿತೋ ಪಞ್ಚಮೋ।>
    stand <ತಸ್ಸುದ್ದಾನಂ>
  text <೬॥ ಧುತಙ್ಗವಗ್ಗೋ>
    text <೪೪೩>, <ಕತಿ ನು ಖೋ। ಭನ್ತೇ। ಆರಞ್ಞಿಕಾತಿ॥ ಪಞ್ಚಿಮೇ। ಉಪಾಲಿ। ಆರಞ್ಞಿಕಾ। ಕತಮೇ ಪಞ್ಚ॥ ಮನ್ದತ್ತಾ ಮೋಮೂಹತ್ತಾ ಆರಞ್ಞಿಕೋ ಹೋತಿ। ಪಾಪಿಚ್ಛೋ ಇಚ್ಛಾಪಕತೋ ಆರಞ್ಞಿಕೋ ಹೋತಿ। ಉಮ್ಮಾದಾ ಚಿತ್ತಕ್ಖೇಪಾ ಆರಞ್ಞಿಕೋ ಹೋತಿ। ವಣ್ಣಿತಂ ಬುದ್ಧೇಹಿ ಬುದ್ಧಸಾವಕೇಹೀತಿ ಆರಞ್ಞಿಕೋ ಹೋತಿ। ಅಪಿ ಚ ಅಪ್ಪಿಚ್ಛಞ್ಞೇವ ನಿಸ್ಸಾಯ ಸನ್ತುಟ್ಠಿಞ್ಞೇವ ನಿಸ್ಸಾಯ ಸಲ್ಲೇಖಞ್ಞೇವ ನಿಸ್ಸಾಯ ಪವಿವೇಕಞ್ಞೇವ ನಿಸ್ಸಾಯ ಇದಮತ್ಥಿತಞ್ಞೇವ ನಿಸ್ಸಾಯ ಆರಞ್ಞಿಕೋ ಹೋತಿ ಇಮೇ ಖೋ। ಉಪಾಲಿ। ಪಞ್ಚ ಆರಞ್ಞಿಕಾತಿ।>
    text <ಕತಿ ನು ಖೋ। ಭನ್ತೇ। ಪಿಣ್ಡಪಾತಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಪಂಸುಕೂಲಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ರುಕ್ಖಮೂಲಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಸೋಸಾನಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಅಬ್ಭೋಕಾಸಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ತೇಚೀವರಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಸಪದಾನಚಾರಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ನೇಸಜ್ಜಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಯಥಾಸನ್ಥತಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಏಕಾಸನಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಖಲುಪಚ್ಛಾಭತ್ತಿಕಾತಿ…ಪೇ॰… ಕತಿ ನು ಖೋ। ಭನ್ತೇ। ಪತ್ತಪಿಣ್ಡಿಕಾತಿ॥ ಪಞ್ಚಿಮೇ। ಉಪಾಲಿ। ಪತ್ತಪಿಣ್ಡಿಕಾ। ಕತಮೇ ಪಞ್ಚ॥ ಮನ್ದತ್ತಾ ಮೋಮೂಹತ್ತಾ ಪತ್ತಪಿಣ್ಡಿಕೋ ಹೋತಿ। ಪಾಪಿಚ್ಛೋ ಇಚ್ಛಾಪಕತೋ ಪತ್ತಪಿಣ್ಡಿಕೋ ಹೋತಿ। ಉಮ್ಮಾದಾ ಚಿತ್ತಕ್ಖೇಪಾ ಪತ್ತಪಿಣ್ಡಿಕೋ ಹೋತಿ। ವಣ್ಣಿತಂ ಬುದ್ಧೇಹಿ ಬುದ್ಧಸಾವಕೇಹೀತಿ ಪತ್ತಪಿಣ್ಡಿಕೋ ಹೋತಿ। ಅಪಿ ಚ ಅಪ್ಪಿಚ್ಛಞ್ಞೇವ ನಿಸ್ಸಾಯ ಸನ್ತುಟ್ಠಿಞ್ಞೇವ ನಿಸ್ಸಾಯ ಸಲ್ಲೇಖಞ್ಞೇವ ನಿಸ್ಸಾಯ ಪವಿವೇಕಞ್ಞೇವ ನಿಸ್ಸಾಯ ಇದಮತ್ಥಿತಞ್ಞೇವ ನಿಸ್ಸಾಯ ಪತ್ತಪಿಣ್ಡಿಕೋ ಹೋತಿ ಇಮೇ ಖೋ। ಉಪಾಲಿ। ಪಞ್ಚ ಪತ್ತಪಿಣ್ಡಿಕಾತಿ।>
    stand <ಧುತಙ್ಗವಗ್ಗೋ ನಿಟ್ಠಿತೋ ಛಟ್ಠೋ।>
    stand <ತಸ್ಸುದ್ದಾನಂ>
  text <೭॥ ಮುಸಾವಾದವಗ್ಗೋ>
    text <೪೪೪>, <ಕತಿ ನು ಖೋ। ಭನ್ತೇ। ಮುಸಾವಾದಾತಿ॥ ಪಞ್ಚಿಮೇ। ಉಪಾಲಿ। ಮುಸಾವಾದಾ। ಕತಮೇ ಪಞ್ಚ॥ ಅತ್ಥಿ ಮುಸಾವಾದೋ ಪಾರಾಜಿಕಗಾಮೀ। ಅತ್ಥಿ ಮುಸಾವಾದೋ ಸಙ್ಘಾದಿಸೇಸಗಾಮೀ। ಅತ್ಥಿ ಮುಸಾವಾದೋ ಥುಲ್ಲಚ್ಚಯಗಾಮೀ। ಅತ್ಥಿ ಮುಸಾವಾದೋ ಪಾಚಿತ್ತಿಯಗಾಮೀ। ಅತ್ಥಿ ಮುಸಾವಾದೋ ದುಕ್ಕಟಗಾಮೀ ಇಮೇ ಖೋ। ಉಪಾಲಿ। ಪಞ್ಚ ಮುಸಾವಾದಾತಿ।>
    text <೪೪೫>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಸಙ್ಘಮಜ್ಝೇ ಉಪೋಸಥಂ ವಾ ಪವಾರಣಂ ವಾ ಠಪೇನ್ತಸ್ಸ ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಉಪೋಸಥೋ ವಾ ಪವಾರಣಾ ವಾ ಕಾತಬ್ಬಾತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಸಙ್ಘಮಜ್ಝೇ ಉಪೋಸಥಂ ವಾ ಪವಾರಣಂ ವಾ ಠಪೇನ್ತಸ್ಸ ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಉಪೋಸಥೋ ವಾ ಪವಾರಣಾ ವಾ ಕಾತಬ್ಬಾ। ಕತಮೇಹಿ ಪಞ್ಚಹಿ॥ ಅಲಜ್ಜೀ ಚ ಹೋತಿ। ಬಾಲೋ ಚ। ಅಪಕತತ್ತೋ ಚ। ಚಾವನಾಧಿಪ್ಪಾಯೋ ವತ್ತಾ ಹೋತಿ। ನೋ ವುಟ್ಠಾನಾಧಿಪ್ಪಾಯೋ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಸಙ್ಘಮಜ್ಝೇ ಉಪೋಸಥಂ ವಾ ಪವಾರಣಂ ವಾ ಠಪೇನ್ತಸ್ಸ ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಉಪೋಸಥೋ ವಾ ಪವಾರಣಾ ವಾ ಕಾತಬ್ಬಾ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಸಙ್ಘಮಜ್ಝೇ ಉಪೋಸಥಂ ವಾ ಪವಾರಣಂ ವಾ ಠಪೇನ್ತಸ್ಸ ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಉಪೋಸಥೋ ವಾ ಪವಾರಣಾ ವಾ ಕಾತಬ್ಬಾ। ಕತಮೇಹಿ ಪಞ್ಚಹಿ॥ ಅಪರಿಸುದ್ಧಕಾಯಸಮಾಚಾರೋ ಹೋತಿ। ಅಪರಿಸುದ್ಧವಚೀಸಮಾಚಾರೋ ಹೋತಿ। ಅಪರಿಸುದ್ಧಾಜೀವೋ ಹೋತಿ। ಬಾಲೋ ಹೋತಿ ಅಬ್ಯತ್ತೋ। ಭಣ್ಡನಕಾರಕೋ ಹೋತಿ ಕಲಹಕಾರಕೋ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಸಙ್ಘಮಜ್ಝೇ ಉಪೋಸಥಂ ವಾ ಪವಾರಣಂ ವಾ ಠಪೇನ್ತಸ್ಸ ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಉಪೋಸಥೋ ವಾ ಪವಾರಣಾ ವಾ ಕಾತಬ್ಬಾತಿ।>
    text <೪೪೬>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಅನುಯೋಗೋ ನ ದಾತಬ್ಬೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಅನುಯೋಗೋ ನ ದಾತಬ್ಬೋ। ಕತಮೇಹಿ ಪಞ್ಚಹಿ॥ ಆಪತ್ತಾನಾಪತ್ತಿಂ ನ ಜಾನಾತಿ। ಲಹುಕಗರುಕಂ ಆಪತ್ತಿಂ ನ ಜಾನಾತಿ। ಸಾವಸೇಸಾನವಸೇಸಂ ಆಪತ್ತಿಂ ನ ಜಾನಾತಿ। ದುಟ್ಠುಲ್ಲಾದುಟ್ಠುಲ್ಲಂ ಆಪತ್ತಿಂ ನ ಜಾನಾತಿ। ಸಪ್ಪಟಿಕಮ್ಮಾಪಟಿಕಮ್ಮಂ ಆಪತ್ತಿಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಅನುಯೋಗೋ ನ ದಾತಬ್ಬೋ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಅನುಯೋಗೋ ದಾತಬ್ಬೋ। ಕತಮೇಹಿ ಪಞ್ಚಹಿ॥ ಆಪತ್ತಾನಾಪತ್ತಿಂ ಜಾನಾತಿ। ಲಹುಕಗರುಕಂ ಆಪತ್ತಿಂ ಜಾನಾತಿ। ಸಾವಸೇಸಾನವಸೇಸಂ ಆಪತ್ತಿಂ ಜಾನಾತಿ। ದುಟ್ಠುಲ್ಲಾದುಟ್ಠುಲ್ಲಂ ಆಪತ್ತಿಂ ಜಾನಾತಿ। ಸಪ್ಪಟಿಕಮ್ಮಾಪಟಿಕಮ್ಮಂ ಆಪತ್ತಿಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಅನುಯೋಗೋ ದಾತಬ್ಬೋತಿ।>
    text <೪೪೭>, <ಕತಿಹಿ ನು ಖೋ। ಭನ್ತೇ। ಆಕಾರೇಹಿ ಭಿಕ್ಖು ಆಪತ್ತಿಂ ಆಪಜ್ಜತೀತಿ॥ ಪಞ್ಚಹುಪಾಲಿ। ಆಕಾರೇಹಿ ಭಿಕ್ಖು ಆಪತ್ತಿಂ ಆಪಜ್ಜತಿ। ಕತಮೇಹಿ ಪಞ್ಚಹಿ॥ ಅಲಜ್ಜಿತಾ। ಅಞ್ಞಾಣತಾ। ಕುಕ್ಕುಚ್ಚಪಕತತಾ। ಅಕಪ್ಪಿಯೇ ಕಪ್ಪಿಯಸಞ್ಞಿತಾ। ಕಪ್ಪಿಯೇ ಅಕಪ್ಪಿಯಸಞ್ಞಿತಾ ಇಮೇಹಿ ಖೋ। ಉಪಾಲಿ। ಪಞ್ಚಹಾಕಾರೇಹಿ ಭಿಕ್ಖು ಆಪತ್ತಿಂ ಆಪಜ್ಜತಿ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಾಕಾರೇಹಿ ಭಿಕ್ಖು ಆಪತ್ತಿಂ ಆಪಜ್ಜತಿ। ಕತಮೇಹಿ ಪಞ್ಚಹಿ॥ ಅದಸ್ಸನೇನ। ಅಸ್ಸವನೇನ। ಪಸುತ್ತಕತಾ। ತಥಾಸಞ್ಞೀ। ಸತಿಸಮ್ಮೋಸಾ ಇಮೇಹಿ ಖೋ। ಉಪಾಲಿ। ಪಞ್ಚಹಾಕಾರೇಹಿ ಭಿಕ್ಖು ಆಪತ್ತಿಂ ಆಪಜ್ಜತೀತಿ।>
    text <೪೪೮>, <ಕತಿ ನು ಖೋ। ಭನ್ತೇ। ವೇರಾತಿ॥ ಪಞ್ಚಿಮೇ। ಉಪಾಲಿ। ವೇರಾ। ಕತಮೇ ಪಞ್ಚ॥ ಪಾಣಾತಿಪಾತೋ। ಅದಿನ್ನಾದಾನಂ। ಕಾಮೇಸುಮಿಚ್ಛಾಚಾರೋ। ಮುಸಾವಾದೋ। ಸುರಾಮೇರಯಮಜ್ಜಪ್ಪಮಾದಟ್ಠಾನಂ ಇಮೇ ಖೋ। ಉಪಾಲಿ। ಪಞ್ಚ ವೇರಾತಿ।>
    text <ಕತಿ ನು ಖೋ। ಭನ್ತೇ। ವೇರಮಣಿಯೋತಿ॥ ಪಞ್ಚಿಮಾ। ಉಪಾಲಿ। ವೇರಮಣಿಯೋ। ಕತಮಾ ಪಞ್ಚ॥ ಪಾಣಾತಿಪಾತಾ ವೇರಮಣೀ। ಅದಿನ್ನಾದಾನಾ ವೇರಮಣೀ। ಕಾಮೇಸುಮಿಚ್ಛಾಚಾರಾ ವೇರಮಣೀ। ಮುಸಾವಾದಾ ವೇರಮಣೀ। ಸುರಾಮೇರಯಮಜ್ಜಪ್ಪಮಾದಟ್ಠಾನಾ ವೇರಮಣೀ ಇಮಾ ಖೋ। ಉಪಾಲಿ। ಪಞ್ಚ ವೇರಮಣಿಯೋತಿ।>
    text <೪೪೯>, <ಕತಿ ನು ಖೋ। ಭನ್ತೇ। ಬ್ಯಸನಾನೀತಿ॥ ಪಞ್ಚಿಮಾನಿ। ಉಪಾಲಿ। ಬ್ಯಸನಾನಿ। ಕತಮಾನಿ ಪಞ್ಚ॥ ಞಾತಿಬ್ಯಸನಂ। ಭೋಗಬ್ಯಸನಂ। ರೋಗಬ್ಯಸನಂ। ಸೀಲಬ್ಯಸನಂ। ದಿಟ್ಠಿಬ್ಯಸನಂ ಇಮಾನಿ ಖೋ। ಉಪಾಲಿ। ಪಞ್ಚ ಬ್ಯಸನಾನೀತಿ।>
    text <ಕತಿ ನು ಖೋ। ಭನ್ತೇ। ಸಮ್ಪದಾತಿ॥ ಪಞ್ಚಿಮಾ। ಉಪಾಲಿ। ಸಮ್ಪದಾ। ಕತಮಾ ಪಞ್ಚ॥ ಞಾತಿಸಮ್ಪದಾ। ಭೋಗಸಮ್ಪದಾ। ಆರೋಗ್ಯಸಮ್ಪದಾ। ಸೀಲಸಮ್ಪದಾ। ದಿಟ್ಠಿಸಮ್ಪದಾ ಇಮಾ ಖೋ। ಉಪಾಲಿ। ಪಞ್ಚ ಸಮ್ಪದಾತಿ।>
    stand <ಮುಸಾವಾದವಗ್ಗೋ ನಿಟ್ಠಿತೋ ಸತ್ತಮೋ।>
    stand <ತಸ್ಸುದ್ದಾನಂ>
  text <೮॥ ಭಿಕ್ಖುನೋವಾದವಗ್ಗೋ>
    text <೪೫೦>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಭಿಕ್ಖುನಿಸಙ್ಘೇನೇವ ಕಮ್ಮಂ ಕಾತಬ್ಬನ್ತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಭಿಕ್ಖುನಿಸಙ್ಘೇನೇವ ಕಮ್ಮಂ ಕಾತಬ್ಬಂ। ಅವನ್ದಿಯೋ ಸೋ ಭಿಕ್ಖು ಭಿಕ್ಖುನಿಸಙ್ಘೇನ। ಕತಮೇಹಿ ಪಞ್ಚಹಿ॥ ವಿವರಿತ್ವಾ ಕಾಯಂ ಭಿಕ್ಖುನೀನಂ ದಸ್ಸೇತಿ। ಊರುಂ ದಸ್ಸೇತಿ। ಅಙ್ಗಜಾತಂ ದಸ್ಸೇತಿ। ಉಭೋ ಅಂಸಕೂಟೇ ದಸ್ಸೇತಿ। ಓಭಾಸತಿ। ಗಿಹೀ ಸಮ್ಪಯೋಜೇತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಭಿಕ್ಖುನಿಸಙ್ಘೇನೇವ ಕಮ್ಮಂ ಕಾತಬ್ಬಂ। ಅವನ್ದಿಯೋ ಸೋ ಭಿಕ್ಖು ಭಿಕ್ಖುನಿಸಙ್ಘೇನ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಭಿಕ್ಖುನಿಸಙ್ಘೇನೇವ ಕಮ್ಮಂ ಕಾತಬ್ಬಂ। ಅವನ್ದಿಯೋ ಸೋ ಭಿಕ್ಖು ಭಿಕ್ಖುನಿಸಙ್ಘೇನ। ಕತಮೇಹಿ ಪಞ್ಚಹಿ॥ ಭಿಕ್ಖುನೀನಂ ಅಲಾಭಾಯ ಪರಿಸಕ್ಕತಿ। ಭಿಕ್ಖುನೀನಂ ಅನತ್ಥಾಯ ಪರಿಸಕ್ಕತಿ। ಭಿಕ್ಖುನೀನಂ ಅವಾಸಾಯ ಪರಿಸಕ್ಕತಿ। ಭಿಕ್ಖುನಿಯೋ ಅಕ್ಕೋಸತಿ ಪರಿಭಾಸತಿ। ಭಿಕ್ಖೂ ಭಿಕ್ಖುನೀಹಿ ಭೇದೇತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಭಿಕ್ಖುನಿಸಙ್ಘೇನೇವ ಕಮ್ಮಂ ಕಾತಬ್ಬಂ। ಅವನ್ದಿಯೋ ಸೋ ಭಿಕ್ಖು ಭಿಕ್ಖುನಿಸಙ್ಘೇನ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಭಿಕ್ಖುನಿಸಙ್ಘೇನೇವ ಕಮ್ಮಂ ಕಾತಬ್ಬಂ। ಅವನ್ದಿಯೋ ಸೋ ಭಿಕ್ಖು ಭಿಕ್ಖುನಿಸಙ್ಘೇನ। ಕತಮೇಹಿ ಪಞ್ಚಹಿ॥ ಭಿಕ್ಖುನೀನಂ ಅಲಾಭಾಯ ಪರಿಸಕ್ಕತಿ। ಭಿಕ್ಖುನೀನಂ ಅನತ್ಥಾಯ ಪರಿಸಕ್ಕತಿ। ಭಿಕ್ಖುನೀನಂ ಅವಾಸಾಯ ಪರಿಸಕ್ಕತಿ। ಭಿಕ್ಖುನಿಯೋ ಅಕ್ಕೋಸತಿ ಪರಿಭಾಸತಿ। ಭಿಕ್ಖೂ ಭಿಕ್ಖುನೀಹಿ ಸಮ್ಪಯೋಜೇತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಸ್ಸ ಭಿಕ್ಖುನೋ ಭಿಕ್ಖುನಿಸಙ್ಘೇನೇವ ಕಮ್ಮಂ ಕಾತಬ್ಬಂ। ಅವನ್ದಿಯೋ ಸೋ ಭಿಕ್ಖು ಭಿಕ್ಖುನಿಸಙ್ಘೇನಾತಿ।>
    text <೪೫೧>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತಾಯ ಭಿಕ್ಖುನಿಯಾ ಕಮ್ಮಂ ಕಾತಬ್ಬನ್ತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತಾಯ ಭಿಕ್ಖುನಿಯಾ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ವಿವರಿತ್ವಾ ಕಾಯಂ ಭಿಕ್ಖೂನಂ ದಸ್ಸೇತಿ। ಊರುಂ ದಸ್ಸೇತಿ। ಅಙ್ಗಜಾತಂ ದಸ್ಸೇತಿ। ಉಭೋ ಅಂಸಕೂಟೇ ದಸ್ಸೇತಿ। ಓಭಾಸತಿ। ಗಿಹೀ ಸಮ್ಪಯೋಜೇತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಾಯ ಭಿಕ್ಖುನಿಯಾ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಾಯ ಭಿಕ್ಖುನಿಯಾ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಭಿಕ್ಖೂನಂ ಅಲಾಭಾಯ ಪರಿಸಕ್ಕತಿ। ಭಿಕ್ಖೂನಂ ಅನತ್ಥಾಯ ಪರಿಸಕ್ಕತಿ। ಭಿಕ್ಖೂನಂ ಅವಾಸಾಯ ಪರಿಸಕ್ಕತಿ। ಭಿಕ್ಖೂ ಅಕ್ಕೋಸತಿ ಪರಿಭಾಸತಿ। ಭಿಕ್ಖುನಿಯೋ ಭಿಕ್ಖೂಹಿ ಭೇದೇತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಾಯ ಭಿಕ್ಖುನಿಯಾ ಕಮ್ಮಂ ಕಾತಬ್ಬಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಾಯ ಭಿಕ್ಖುನಿಯಾ ಕಮ್ಮಂ ಕಾತಬ್ಬಂ। ಕತಮೇಹಿ ಪಞ್ಚಹಿ॥ ಭಿಕ್ಖೂನಂ ಅಲಾಭಾಯ ಪರಿಸಕ್ಕತಿ। ಭಿಕ್ಖೂನಂ ಅನತ್ಥಾಯ ಪರಿಸಕ್ಕತಿ। ಭಿಕ್ಖೂನಂ ಅವಾಸಾಯ ಪರಿಸಕ್ಕತಿ। ಭಿಕ್ಖೂ ಅಕ್ಕೋಸತಿ ಪರಿಭಾಸತಿ। ಭಿಕ್ಖುನಿಯೋ ಭಿಕ್ಖೂಹಿ ಸಮ್ಪಯೋಜೇತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತಾಯ ಭಿಕ್ಖುನಿಯಾ ಕಮ್ಮಂ ಕಾತಬ್ಬನ್ತಿ।>
    text <೪೫೨>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋ। ಕತಮೇಹಿ ಪಞ್ಚಹಿ॥ ಅಲಜ್ಜೀ ಚ ಹೋತಿ। ಬಾಲೋ ಚ। ಅಪಕತತ್ತೋ ಚ। ಚಾವನಾಧಿಪ್ಪಾಯೋ ವತ್ತಾ ಹೋತಿ। ನೋ ವುಟ್ಠಾನಾಧಿಪ್ಪಾಯೋ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋ। ಕತಮೇಹಿ ಪಞ್ಚಹಿ॥ ಅಪರಿಸುದ್ಧಕಾಯಸಮಾಚಾರೋ ಹೋತಿ। ಅಪರಿಸುದ್ಧವಚೀಸಮಾಚಾರೋ ಹೋತಿ। ಅಪರಿಸುದ್ಧಾಜೀವೋ ಹೋತಿ। ಬಾಲೋ ಹೋತಿ। ಅಬ್ಯತ್ತೋ। ನ ಪಟಿಬಲೋ ಅನುಯುಞ್ಜಿಯಮಾನೋ ಅನುಯೋಗಂ ದಾತುಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋ। ಕತಮೇಹಿ ಪಞ್ಚಹಿ॥ ಕಾಯಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ವಾಚಸಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ಕಾಯಿಕವಾಚಸಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ಭಿಕ್ಖುನೀನಂ ಅಕ್ಕೋಸಕಪರಿಭಾಸಕೋ ಹೋತಿ। ಭಿಕ್ಖುನೀಹಿ ಸದ್ಧಿಂ ಸಂಸಟ್ಠೋ ವಿಹರತಿ ಅನನುಲೋಮಿಕೇನ ಸಂಸಗ್ಗೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋ। ಕತಮೇಹಿ ಪಞ್ಚಹಿ॥ ಅಲಜ್ಜೀ ಚ ಹೋತಿ। ಬಾಲೋ ಚ। ಅಪಕತತ್ತೋ ಚ। ಭಣ್ಡನಕಾರಕೋ ಚ ಹೋತಿ ಕಲಹಕಾರಕೋ। ಸಿಕ್ಖಾಯ ಚ ನ ಪರಿಪೂರಿಕಾರೀ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಠಪೇತಬ್ಬೋತಿ।>
    text <೪೫೩>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಗಹೇತಬ್ಬೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಗಹೇತಬ್ಬೋ। ಕತಮೇಹಿ ಪಞ್ಚಹಿ॥ ಕಾಯಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ವಾಚಸಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ಕಾಯಿಕವಾಚಸಿಕೇನ ಅನಾಚಾರೇನ ಸಮನ್ನಾಗತೋ ಹೋತಿ। ಭಿಕ್ಖುನೀನಂ ಅಕ್ಕೋಸಕಪರಿಭಾಸಕೋ ಹೋತಿ। ಭಿಕ್ಖುನೀಹಿ ಸದ್ಧಿಂ ಸಂಸಟ್ಠೋ ವಿಹರತಿ ಅನನುಲೋಮಿಕೇನ ಸಂಸಗ್ಗೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಗಹೇತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಗಹೇತಬ್ಬೋ। ಕತಮೇಹಿ ಪಞ್ಚಹಿ॥ ಅಲಜ್ಜೀ ಚ ಹೋತಿ। ಬಾಲೋ ಚ। ಅಪಕತತ್ತೋ ಚ। ಗಮಿಕೋ ವಾ ಹೋತಿ। ಗಿಲಾನೋ ವಾ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಭಿಕ್ಖುನೀನಂ ಓವಾದೋ ನ ಗಹೇತಬ್ಬೋತಿ।>
    text <೪೫೪>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ನ ಸಾಕಚ್ಛಿತಬ್ಬೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ನ ಸಾಕಚ್ಛಿತಬ್ಬೋ। ಕತಮೇಹಿ ಪಞ್ಚಹಿ॥ ನ ಅಸೇಕ್ಖೇನ ಸೀಲಕ್ಖನ್ಧೇನ ಸಮನ್ನಾಗತೋ ಹೋತಿ। ನ ಅಸೇಕ್ಖೇನ ಸಮಾಧಿಕ್ಖನ್ಧೇನ ಸಮನ್ನಾಗತೋ ಹೋತಿ। ನ ಅಸೇಕ್ಖೇನ ಪಞ್ಞಾಕ್ಖನ್ಧೇನ ಸಮನ್ನಾಗತೋ ಹೋತಿ। ನ ಅಸೇಕ್ಖೇನ ವಿಮುತ್ತಿಕ್ಖನ್ಧೇನ ಸಮನ್ನಾಗತೋ ಹೋತಿ। ನ ಅಸೇಕ್ಖೇನ ವಿಮುತ್ತಿಞಾಣದಸ್ಸನಕ್ಖನ್ಧೇನ ಸಮನ್ನಾಗತೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ನ ಸಾಕಚ್ಛಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ಸಾಕಚ್ಛಿತಬ್ಬೋ। ಕತಮೇಹಿ ಪಞ್ಚಹಿ॥ ಅಸೇಕ್ಖೇನ ಸೀಲಕ್ಖನ್ಧೇನ ಸಮನ್ನಾಗತೋ ಹೋತಿ। ಅಸೇಕ್ಖೇನ ಸಮಾಧಿಕ್ಖನ್ಧೇನ ಸಮನ್ನಾಗತೋ ಹೋತಿ। ಅಸೇಕ್ಖೇನ ಪಞ್ಞಾಕ್ಖನ್ಧೇನ ಸಮನ್ನಾಗತೋ ಹೋತಿ। ಅಸೇಕ್ಖೇನ ವಿಮುತ್ತಿಕ್ಖನ್ಧೇನ ಸಮನ್ನಾಗತೋ ಹೋತಿ। ಅಸೇಕ್ಖೇನ ವಿಮುತ್ತಿಞಾಣದಸ್ಸನಕ್ಖನ್ಧೇನ ಸಮನ್ನಾಗತೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ಸಾಕಚ್ಛಿತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ನ ಸಾಕಚ್ಛಿತಬ್ಬೋ। ಕತಮೇಹಿ ಪಞ್ಚಹಿ॥ ನ ಅತ್ಥಪಟಿಸಮ್ಭಿದಾಪತ್ತೋ ಹೋತಿ। ನ ಧಮ್ಮಪಟಿಸಮ್ಭಿದಾಪತ್ತೋ ಹೋತಿ। ನ ನಿರುತ್ತಿಪಟಿಸಮ್ಭಿದಾಪತ್ತೋ ಹೋತಿ। ನ ಪಟಿಭಾನಪಟಿಸಮ್ಭಿದಾಪತ್ತೋ ಹೋತಿ। ಯಥಾವಿಮುತ್ತಂ ಚಿತ್ತಂ ನ ಪಚ್ಚವೇಕ್ಖಿತಾ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ನ ಸಾಕಚ್ಛಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ಸಾಕಚ್ಛಿತಬ್ಬೋ। ಕತಮೇಹಿ ಪಞ್ಚಹಿ॥ ಅತ್ಥಪಟಿಸಮ್ಭಿದಾಪತ್ತೋ ಹೋತಿ। ಧಮ್ಮಪಟಿಸಮ್ಭಿದಾಪತ್ತೋ ಹೋತಿ। ನಿರುತ್ತಿಪಟಿಸಮ್ಭಿದಾಪತ್ತೋ ಹೋತಿ। ಪಟಿಭಾನಪಟಿಸಮ್ಭಿದಾಪತ್ತೋ ಹೋತಿ। ಯಥಾವಿಮುತ್ತಂ ಚಿತ್ತಂ ಪಚ್ಚವೇಕ್ಖಿತಾ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೇನ ಭಿಕ್ಖುನಾ ಸದ್ಧಿಂ ಸಾಕಚ್ಛಿತಬ್ಬೋತಿ।>
    stand <ಭಿಕ್ಖುನೋವಾದವಗ್ಗೋ ನಿಟ್ಠಿತೋ ಅಟ್ಠಮೋ।>
    stand <ತಸ್ಸುದ್ದಾನಂ>
  text <೯॥ ಉಬ್ಬಾಹಿಕವಗ್ಗೋ>
    text <೪೫೫>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ನ ಅತ್ಥಕುಸಲೋ ಹೋತಿ। ನ ಧಮ್ಮಕುಸಲೋ ಹೋತಿ। ನ ನಿರುತ್ತಿಕುಸಲೋ ಹೋತಿ। ನ ಬ್ಯಞ್ಜನಕುಸಲೋ ಹೋತಿ। ನ ಪುಬ್ಬಾಪರಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ಅತ್ಥಕುಸಲೋ ಹೋತಿ। ಧಮ್ಮಕುಸಲೋ ಹೋತಿ। ನಿರುತ್ತಿಕುಸಲೋ ಹೋತಿ। ಬ್ಯಞ್ಜನಕುಸಲೋ ಹೋತಿ। ಪುಬ್ಬಾಪರಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ಕೋಧನೋ ಹೋತಿ ಕೋಧಾಭಿಭೂತೋ। ಮಕ್ಖೀ ಹೋತಿ ಮಕ್ಖಾಭಿಭೂತೋ। ಪಳಾಸೀ ಹೋತಿ ಪಳಾಸಾಭಿಭೂತೋ। ಇಸ್ಸುಕೀ ಹೋತಿ ಇಸ್ಸಾಭಿಭೂತೋ। ಸನ್ದಿಟ್ಠಿಪರಾಮಾಸೀ ಹೋತಿ ಆಧಾನಗ್ಗಾಹೀ ದುಪ್ಪಟಿನಿಸ್ಸಗ್ಗೀ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ನ ಕೋಧನೋ ಹೋತಿ ನ ಕೋಧಾಭಿಭೂತೋ। ನ ಮಕ್ಖೀ ಹೋತಿ ನ ಮಕ್ಖಾಭಿಭೂತೋ। ನ ಪಳಾಸೀ ಹೋತಿ ನ ಪಳಾಸಾಭಿಭೂತೋ। ನ ಇಸ್ಸುಕೀ ಹೋತಿ ನ ಇಸ್ಸಾಭಿಭೂತೋ। ಅಸನ್ದಿಟ್ಠಿಪರಾಮಾಸೀ ಹೋತಿ ಅನಾಧಾನಗ್ಗಾಹೀ ಸುಪ್ಪಟಿನಿಸ್ಸಗ್ಗೀ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ಕುಪ್ಪತಿ। ಬ್ಯಾಪಜ್ಜತಿ। ಪತಿಟ್ಠಿಯತಿ। ಕೋಪಂ ಜನೇತಿ। ಅಖಮೋ ಹೋತಿ ಅಪದಕ್ಖಿಣಗ್ಗಾಹೀ ಅನುಸಾಸನಿಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ನ ಕುಪ್ಪತಿ। ನ ಬ್ಯಾಪಜ್ಜತಿ। ನ ಪತಿಟ್ಠಿಯತಿ। ನ ಕೋಪಂ ಜನೇತಿ। ಖಮೋ ಹೋತಿ ಪದಕ್ಖಿಣಗ್ಗಾಹೀ ಅನುಸಾಸನಿಂ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ಪಸಾರೇತಾ ಹೋತಿ ನೋ ಸಾರೇತಾ। ಅನೋಕಾಸಕಮ್ಮಂ ಕಾರೇತ್ವಾ ಪವತ್ತಾ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ನ ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ। ನ ಯಥಾದಿಟ್ಠಿಯಾ ಬ್ಯಾಕತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ಸಾರೇತಾ ಹೋತಿ ನೋ ಪಸಾರೇತಾ। ಓಕಾಸಕಮ್ಮಂ ಕಾರೇತ್ವಾ ಪವತ್ತಾ ಹೋತಿ। ಯಥಾಧಮ್ಮಂ ಯಥಾವಿನಯೇ ಯಥಾಪತ್ತಿಯಾ ಚೋದೇತಾ ಹೋತಿ। ಯಥಾಧಮ್ಮೇ ಯಥಾವಿನಯೇ ಯಥಾಪತ್ತಿಯಾ ಕಾರೇತಾ ಹೋತಿ। ಯಥಾದಿಟ್ಠಿಯಾ ಬ್ಯಾಕತಾ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಅಲಜ್ಜೀ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಲಜ್ಜೀ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಅಕುಸಲೋ ಚ ಹೋತಿ ವಿನಯೇ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ನ ಸಮ್ಮನ್ನಿತಬ್ಬೋ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಕುಸಲೋ ಚ ಹೋತಿ ವಿನಯೇ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಉಬ್ಬಾಹಿಕಾಯ ಸಮ್ಮನ್ನಿತಬ್ಬೋತಿ।>
    text <೪೫೬>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತೀತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಸುತ್ತಂ ನ ಜಾನಾತಿ। ಸುತ್ತಾನುಲೋಮಂ ನ ಜಾನಾತಿ। ವಿನಯಂ ನ ಜಾನಾತಿ। ವಿನಯಾನುಲೋಮಂ ನ ಜಾನಾತಿ। ನ ಚ ಠಾನಠಾನಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಸುತ್ತಂ ಜಾನಾತಿ। ಸುತ್ತಾನುಲೋಮಂ ಜಾನಾತಿ। ವಿನಯಂ ಜಾನಾತಿ। ವಿನಯಾನುಲೋಮಂ ಜಾನಾತಿ। ಠಾನಾಠಾನಕುಸಲೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಧಮ್ಮಂ ನ ಜಾನಾತಿ। ಧಮ್ಮಾನುಲೋಮಂ ಜಾನಾತಿ। ವಿನಯಂ ನ ಜಾನಾತಿ। ವಿನಯಾನುಲೋಮಂ ನ ಜಾನಾತಿ। ನ ಚ ಪುಬ್ಬಾಪರಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಧಮ್ಮಂ ಜಾನಾತಿ। ಧಮ್ಮಾನುಲೋಮಂ ಜಾನಾತಿ। ವಿನಯಂ ಜಾನಾತಿ। ವಿನಯಾನುಲೋಮಂ ಜಾನಾತಿ। ಪುಬ್ಬಾಪರಕುಸಲೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ವತ್ಥುಂ ನ ಜಾನಾತಿ। ನಿದಾನಂ ನ ಜಾನಾತಿ। ಪಞ್ಞತ್ತಿಂ ನ ಜಾನಾತಿ। ಪದಪಚ್ಚಾಭಟ್ಠಂ ನ ಜಾನಾತಿ। ಅನುಸನ್ಧಿವಚನಪಥಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ವತ್ಥುಂ ಜಾನಾತಿ। ನಿದಾನಂ ಜಾನಾತಿ। ಪಞ್ಞತ್ತಿಂ ಜಾನಾತಿ। ಪದಪಚ್ಚಾಭಟ್ಠಂ ಜಾನಾತಿ। ಅನುಸನ್ಧಿವಚನಪಥಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಆಪತ್ತಿಂ ನ ಜಾನಾತಿ। ಆಪತ್ತಿಸಮುಟ್ಠಾನಂ ನ ಜಾನಾತಿ। ಆಪತ್ತಿಯಾ ಪಯೋಗಂ ನ ಜಾನಾತಿ। ಆಪತ್ತಿಯಾ ವೂಪಸಮಂ ನ ಜಾನಾತಿ। ಆಪತ್ತಿಯಾ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಆಪತ್ತಿಂ ಜಾನಾತಿ। ಆಪತ್ತಿಸಮುಟ್ಠಾನಂ ಜಾನಾತಿ। ಆಪತ್ತಿಯಾ ಪಯೋಗಂ ಜಾನಾತಿ। ಆಪತ್ತಿಯಾ ವೂಪಸಮಂ ಜಾನಾತಿ। ಆಪತ್ತಿಯಾ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಅಧಿಕರಣಂ ನ ಜಾನಾತಿ। ಅಧಿಕರಣಸಮುಟ್ಠಾನಂ ನ ಜಾನಾತಿ। ಅಧಿಕರಣಸ್ಸ ಪಯೋಗಂ ನ ಜಾನಾತಿ। ಅಧಿಕರಣಸ್ಸ ವೂಪಸಮಂ ನ ಜಾನಾತಿ। ಅಧಿಕರಣಸ್ಸ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಬಾಲೋತ್ವೇವ ಸಙ್ಖಂ ಗಚ್ಛತಿ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತಿ। ಕತಮೇಹಿ ಪಞ್ಚಹಿ॥ ಅಧಿಕರಣಂ ಜಾನಾತಿ। ಅಧಿಕರಣಸಮುಟ್ಠಾನಂ ಜಾನಾತಿ। ಅಧಿಕರಣಸ್ಸ ಪಯೋಗಂ ಜಾನಾತಿ। ಅಧಿಕರಣಸ್ಸ ವೂಪಸಮಂ ಜಾನಾತಿ। ಅಧಿಕರಣಸ್ಸ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಪಣ್ಡಿತೋತ್ವೇವ ಸಙ್ಖಂ ಗಚ್ಛತೀತಿ।>
    stand <ಉಬ್ಬಾಹಿಕವಗ್ಗೋ ನಿಟ್ಠಿತೋ ನವಮೋ।>
    stand <ತಸ್ಸುದ್ದಾನಂ>
  text <೧೦॥ ಅಧಿಕರಣವೂಪಸಮವಗ್ಗೋ>
    text <೪೫೭>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುನ್ತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ನ ಜಾನಾತಿ। ಆಪತ್ತಿಸಮುಟ್ಠಾನಂ ನ ಜಾನಾತಿ। ಆಪತ್ತಿಯಾ ಪಯೋಗಂ ನ ಜಾನಾತಿ। ಆಪತ್ತಿಯಾ ವೂಪಸಮಂ ನ ಜಾನಾತಿ। ಆಪತ್ತಿಯಾ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಆಪತ್ತಿಂ ಜಾನಾತಿ। ಆಪತ್ತಿಸಮುಟ್ಠಾನಂ ಜಾನಾತಿ। ಆಪತ್ತಿಯಾ ಪಯೋಗಂ ಜಾನಾತಿ। ಆಪತ್ತಿಯಾ ವೂಪಸಮಂ ಜಾನಾತಿ। ಆಪತ್ತಿಯಾ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಅಧಿಕರಣಂ ನ ಜಾನಾತಿ। ಅಧಿಕರಣಸಮುಟ್ಠಾನಂ ನ ಜಾನಾತಿ। ಅಧಿಕರಣಸ್ಸ ಪಯೋಗಂ ನ ಜಾನಾತಿ। ಅಧಿಕರಣಸ್ಸ ವೂಪಸಮಂ ನ ಜಾನಾತಿ। ಅಧಿಕರಣಸ್ಸ ನ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಅಧಿಕರಣಂ ಜಾನಾತಿ। ಅಧಿಕರಣಸಮುಟ್ಠಾನಂ ಜಾನಾತಿ। ಅಧಿಕರಣಸ್ಸ ಪಯೋಗಂ ಜಾನಾತಿ। ಅಧಿಕರಣಸ್ಸ ವೂಪಸಮಂ ಜಾನಾತಿ। ಅಧಿಕರಣಸ್ಸ ವಿನಿಚ್ಛಯಕುಸಲೋ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಅಲಜ್ಜೀ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಲಜ್ಜೀ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಅಪ್ಪಸ್ಸುತೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಬಹುಸ್ಸುತೋ ಚ ಹೋತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ವತ್ಥುಂ ನ ಜಾನಾತಿ। ನಿದಾನಂ ನ ಜಾನಾತಿ। ಪಞ್ಞತ್ತಿಂ ನ ಜಾನಾತಿ। ಪದಪಚ್ಚಾಭಟ್ಠಂ ನ ಜಾನಾತಿ। ಅನುಸನ್ಧಿವಚನಪಥಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ವತ್ಥುಂ ಜಾನಾತಿ। ನಿದಾನಂ ಜಾನಾತಿ। ಪಞ್ಞತ್ತಿಂ ಜಾನಾತಿ। ಪದಪಚ್ಚಾಭಟ್ಠಂ ಜಾನಾತಿ। ಅನುಸನ್ಧಿವಚನಪಥಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಅಕುಸಲೋ ಚ ಹೋತಿ ವಿನಯೇ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಕುಸಲೋ ಚ ಹೋತಿ ವಿನಯೇ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಪುಗ್ಗಲಗರು ಹೋತಿ ನೋ ಸಙ್ಘಗರು ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಸಙ್ಘಗರು ಹೋತಿ ನೋ ಪುಗ್ಗಲಗರು ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಆಮಿಸಗರು ಹೋತಿ ನೋ ಸದ್ಧಮ್ಮಗರು ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ನಾಲಂ ಅಧಿಕರಣಂ ವೂಪಸಮೇತುಂ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುಂ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಸದ್ಧಮ್ಮಗರು ಹೋತಿ ನೋ ಆಮಿಸಗರು ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭಿಕ್ಖು ಅಲಂ ಅಧಿಕರಣಂ ವೂಪಸಮೇತುನ್ತಿ।>
    text <೪೫೮>, <ಕತಿಹಿ ನು ಖೋ। ಭನ್ತೇ। ಆಕಾರೇಹಿ ಸಙ್ಘೋ ಭಿಜ್ಜತೀತಿ॥ ಪಞ್ಚಹುಪಾಲಿ। ಆಕಾರೇಹಿ ಸಙ್ಘೋ ಭಿಜ್ಜತಿ। ಕತಮೇಹಿ ಪಞ್ಚಹಿ॥ ಕಮ್ಮೇನ। ಉದ್ದೇಸೇನ। ವೋಹರನ್ತೋ। ಅನುಸ್ಸಾವನೇನ। ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಾಕಾರೇಹಿ ಸಙ್ಘೋ ಭಿಜ್ಜತೀತಿ।>
    text <ಸಙ್ಘರಾಜಿ ಸಙ್ಘರಾಜೀತಿ। ಭನ್ತೇ। ವುಚ್ಚತಿ। ಕಿತ್ತಾವತಾ ನು ಖೋ। ಭನ್ತೇ। ಸಙ್ಘರಾಜಿ ಹೋತಿ ನೋ ಚ ಸಙ್ಘಭೇದೋ॥ ಕಿತ್ತಾವತಾ ಚ ಪನ ಸಙ್ಘರಾಜಿ ಚೇವ ಹೋತಿ ಸಙ್ಘಭೇದೋ ಚಾತಿ॥ ಪಞ್ಞತ್ತೇತಂ। ಉಪಾಲಿ। ಮಯಾ ಆಗನ್ತುಕಾನಂ ಭಿಕ್ಖೂನಂ ಆಗನ್ತುಕವತ್ತಂ। ಏವಂ ಸುಪಞ್ಞತ್ತೇ ಖೋ। ಉಪಾಲಿ। ಮಯಾ ಸಿಕ್ಖಾಪದೇ ಆಗನ್ತುಕಾ ಭಿಕ್ಖೂ ಆಗನ್ತುಕವತ್ತೇ ನ ವತ್ತನ್ತಿ। ಏವಮ್ಪಿ ಖೋ। ಉಪಾಲಿ। ಸಙ್ಘರಾಜಿ ಹೋತಿ ನೋ ಚ ಸಙ್ಘಭೇದೋ। ಪಞ್ಞತ್ತೇತಂ। ಉಪಾಲಿ। ಮಯಾ ಆವಾಸಿಕಾನಂ ಭಿಕ್ಖೂನಂ ಆವಾಸಿಕವತ್ತಂ। ಏವಂ ಸುಪಞ್ಞತ್ತೇ ಖೋ। ಉಪಾಲಿ। ಮಯಾ ಸಿಕ್ಖಾಪದೇ ಆವಾಸಿಕಾ ಭಿಕ್ಖೂ ಆವಾಸಿಕವತ್ತೇ ನ ವತ್ತನ್ತಿ। ಏವಮ್ಪಿ ಖೋ। ಉಪಾಲಿ। ಸಙ್ಘರಾಜಿ ಹೋತಿ ನೋ ಚ ಸಙ್ಘಭೇದೋ। ಪಞ್ಞತ್ತೇತಂ ಉಪಾಲಿ ಮಯಾ ಭಿಕ್ಖೂನಂ ಭತ್ತಗ್ಗೇ ಭತ್ತಗ್ಗವತ್ತಂ ಯಥಾವುಡ್ಢಂ ಯಥಾರತ್ತಂ ಯಥಾಪತಿರೂಪಂ ಅಗ್ಗಾಸನಂ ಅಗ್ಗೋದಕಂ ಅಗ್ಗಪಿಣ್ಡಂ। ಏವಂ ಸುಪಞ್ಞತ್ತೇ ಖೋ। ಉಪಾಲಿ। ಮಯಾ ಸಿಕ್ಖಾಪದೇ ನವಾ ಭಿಕ್ಖೂ ಭತ್ತಗ್ಗೇ ಥೇರಾನಂ ಭಿಕ್ಖೂನಂ ಆಸನಂ ಪಟಿಬಾಹನ್ತಿ। ಏವಮ್ಪಿ ಖೋ। ಉಪಾಲಿ। ಸಙ್ಘರಾಜಿ ಹೋತಿ ನೋ ಚ ಸಙ್ಘಭೇದೋ। ಪಞ್ಞತ್ತೇತಂ। ಉಪಾಲಿ। ಮಯಾ ಭಿಕ್ಖೂನಂ ಸೇನಾಸನೇ ಸೇನಾಸನವತ್ತಂ ಯಥಾವುಡ್ಢಂ ಯಥಾರತ್ತಂ ಯಥಾಪತಿರೂಪಂ। ಏವಂ ಸುಪಞ್ಞತ್ತೇ ಖೋ। ಉಪಾಲಿ। ಮಯಾ ಸಿಕ್ಖಾಪದೇ ನವಾ ಭಿಕ್ಖೂ ಥೇರಾನಂ ಭಿಕ್ಖೂನಂ ಸೇನಾಸನಂ ಪಟಿಬಾಹನ್ತಿ। ಏವಮ್ಪಿ ಖೋ। ಉಪಾಲಿ। ಸಙ್ಘರಾಜಿ ಹೋತಿ ನೋ ಚ ಸಙ್ಘಭೇದೋ। ಪಞ್ಞತ್ತೇತಂ। ಉಪಾಲಿ। ಮಯಾ ಭಿಕ್ಖೂನಂ ಅನ್ತೋಸೀಮಾಯ ಏಕಂ ಉಪೋಸಥಂ ಏಕಂ ಪವಾರಣಂ ಏಕಂ ಸಙ್ಘಕಮ್ಮಂ ಏಕಂ ಕಮ್ಮಾಕಮ್ಮಂ। ಏವಂ ಸುಪಞ್ಞತ್ತೇ ಖೋ। ಉಪಾಲಿ। ಮಯಾ ಸಿಕ್ಖಾಪದೇ ತತ್ಥೇವ ಅನ್ತೋಸೀಮಾಯ ಆವೇನಿಭಾವಂ ಕರಿತ್ವಾ ಗಣಂ ಬನ್ಧಿತ್ವಾ ಆವೇನಿಂ ಉಪೋಸಥಂ ಕರೋನ್ತಿ ಆವೇನಿಂ ಪವಾರಣಂ ಕರೋನ್ತಿ ಆವೇನಿಂ ಸಙ್ಘಕಮ್ಮಂ ಕರೋನ್ತಿ ಆವೇನಿಂ ಕಮ್ಮಾಕಮ್ಮಾನಿ ಕರೋನ್ತಿ। ಏವಂ ಖೋ। ಉಪಾಲಿ। ಸಙ್ಘರಾಜಿ ಚೇವ ಹೋತಿ ಸಙ್ಘಭೇದೋ ಚಾತಿ।>
    stand <ಅಧಿಕರಣವೂಪಸಮವಗ್ಗೋ ನಿಟ್ಠಿತೋ ದಸಮೋ।>
    stand <ತಸ್ಸುದ್ದಾನಂ>
  text <೧೧॥ ಸಙ್ಘಭೇದಕವಗ್ಗೋ>
    text <೪೫೯>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ದಿಟ್ಠಿಂ ಕಮ್ಮೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ದಿಟ್ಠಿಂ ಉದ್ದೇಸೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ದಿಟ್ಠಿ ವೋಹರನ್ತೋ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ದಿಟ್ಠಿಂ ಅನುಸ್ಸಾವನೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ದಿಟ್ಠಿಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ಖನ್ತಿಂ ಕಮ್ಮೇನ…ಪೇ॰… ವಿನಿಧಾಯ ಖನ್ತಿಂ ಉದ್ದೇಸೇನ…ಪೇ॰… ವಿನಿಧಾಯ ಖನ್ತಿಂ ವೋಹರನ್ತೋ…ಪೇ॰… ವಿನಿಧಾಯ ಖನ್ತಿಂ ಅನುಸ್ಸಾವನೇನ…ಪೇ॰… ವಿನಿಧಾಯ ಖನ್ತಿಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ರುಚಿಂ ಕಮ್ಮೇನ…ಪೇ॰… ವಿನಿಧಾಯ ರುಚಿಂ ಉದ್ದೇಸೇನ…ಪೇ॰… ವಿನಿಧಾಯ ರುಚಿಂ ವೋಹರನ್ತೋ…ಪೇ॰… ವಿನಿಧಾಯ ರುಚಿಂ ಅನುಸ್ಸಾವನೇನ…ಪೇ॰… ವಿನಿಧಾಯ ರುಚಿಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ವಿನಿಧಾಯ ಸಞ್ಞಂ ಕಮ್ಮೇನ…ಪೇ॰… ವಿನಿಧಾಯ ಸಞ್ಞಂ ಉದ್ದೇಸೇನ…ಪೇ॰… ವಿನಿಧಾಯ ಸಞ್ಞಂ ವೋಹರನ್ತೋ…ಪೇ॰… ವಿನಿಧಾಯ ಸಞ್ಞಂ ಅನುಸ್ಸಾವನೇನ…ಪೇ॰… ವಿನಿಧಾಯ ಸಞ್ಞಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ಆಪಾಯಿಕೋ ನೇರಯಿಕೋ ಕಪ್ಪಟ್ಠೋ ಅತೇಕಿಚ್ಛೋತಿ।>
    stand <ಸಙ್ಘಭೇದಕವಗ್ಗೋ ನಿಟ್ಠಿತೋ ಏಕಾದಸಮೋ।>
    stand <ತಸ್ಸುದ್ದಾನಂ>
  text <೧೨॥ ದುತಿಯಸಙ್ಘಭೇದಕವಗ್ಗೋ>
    text <೪೬೦>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ದಿಟ್ಠಿಂ ಕಮ್ಮೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ದಿಟ್ಠಿಂ ಉದ್ದೇಸೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ದಿಟ್ಠಿಂ ವೋಹರನ್ತೋ। ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ದಿಟ್ಠಿಂ ಅನುಸ್ಸಾವನೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ದಿಟ್ಠಿಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ಖನ್ತಿಂ ಕಮ್ಮೇನ…ಪೇ॰… ಅವಿನಿಧಾಯ ಖನ್ತಿಂ ಉದ್ದೇಸೇನ…ಪೇ॰… ಅವಿನಿಧಾಯ ಖನ್ತಿಂ ವೋಹರನ್ತೋ…ಪೇ॰… ಅವಿನಿಧಾಯ ಖನ್ತಿಂ ಅನುಸ್ಸಾವನೇನ…ಪೇ॰… ಅವಿನಿಧಾಯ ಖನ್ತಿಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ರುಚಿಂ ಕಮ್ಮೇನ…ಪೇ॰… ಅವಿನಿಧಾಯ ರುಚಿಂ ಉದ್ದೇಸೇನ…ಪೇ॰… ಅವಿನಿಧಾಯ ರುಚಿಂ ವೋಹರನ್ತೋ…ಪೇ॰… ಅವಿನಿಧಾಯ ರುಚಿಂ ಅನುಸ್ಸಾವನೇನ…ಪೇ॰… ಅವಿನಿಧಾಯ ರುಚಿಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ।>
    text <ಅಪರೇಹಿಪಿ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋ। ಕತಮೇಹಿ ಪಞ್ಚಹಿ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅವಿನಿಧಾಯ ಸಞ್ಞಂ ಕಮ್ಮೇನ…ಪೇ॰… ಅವಿನಿಧಾಯ ಸಞ್ಞಂ ಉದ್ದೇಸೇನ…ಪೇ॰… ಅವಿನಿಧಾಯ ಸಞ್ಞಂ ವೋಹರನ್ತೋ…ಪೇ॰… ಅವಿನಿಧಾಯ ಸಞ್ಞಂ ಅನುಸ್ಸಾವನೇನ…ಪೇ॰… ಅವಿನಿಧಾಯ ಸಞ್ಞಂ ಸಲಾಕಗ್ಗಾಹೇನ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಙ್ಘಭೇದಕೋ ನ ಆಪಾಯಿಕೋ ನ ನೇರಯಿಕೋ ನ ಕಪ್ಪಟ್ಠೋ ನ ಅತೇಕಿಚ್ಛೋತಿ।>
    stand <ದುತಿಯಸಙ್ಘಭೇದಕವಗ್ಗೋ ನಿಟ್ಠಿತೋ ದ್ವಾದಸಮೋ।>
    stand <ತಸ್ಸುದ್ದಾನಂ>
  text <೧೩॥ ಆವಾಸಿಕವಗ್ಗೋ>
    text <೪೬೧>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಆವಾಸಿಕೋ ಭಿಕ್ಖು ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಆವಾಸಿಕೋ ಭಿಕ್ಖು ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಸಙ್ಘಿಕಂ ಪುಗ್ಗಲಿಕಪರಿಭೋಗೇನ ಪರಿಭುಞ್ಜತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಆವಾಸಿಕೋ ಭಿಕ್ಖು ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಆವಾಸಿಕೋ ಭಿಕ್ಖು ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಸಙ್ಘಿಕಂ ನ ಪುಗ್ಗಲಿಕಪರಿಭೋಗೇನ ಪರಿಭುಞ್ಜತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಆವಾಸಿಕೋ ಭಿಕ್ಖು ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇತಿ।>
    text <೪೬೨>, <ಕತಿ ನು ಖೋ। ಭನ್ತೇ। ಅಧಮ್ಮಿಕಾ ವಿನಯಬ್ಯಾಕರಣಾತಿ॥ ಪಞ್ಚಿಮೇ। ಉಪಾಲಿ। ಅಧಮ್ಮಿಕಾ ವಿನಯಬ್ಯಾಕರಣಾ। ಕತಮೇ ಪಞ್ಚ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಧಮ್ಮೋತಿ ಪರಿಣಾಮೇತಿ। ಧಮ್ಮಂ ಅಧಮ್ಮೋತಿ ಪರಿಣಾಮೇತಿ। ಅವಿನಯಂ ವಿನಯೋತಿ ಪರಿಣಾಮೇತಿ। ವಿನಯಂ ಅವಿನಯೋತಿ ಪರಿಣಾಮೇತಿ। ಅಪಞ್ಞತ್ತಂ ಪಞ್ಞಾಪೇತಿ। ಪಞ್ಞತ್ತಂ ಸಮುಚ್ಛಿನ್ದತಿ ಇಮೇ ಖೋ। ಉಪಾಲಿ। ಪಞ್ಚ ಅಧಮ್ಮಿಕಾ ವಿನಯಬ್ಯಾಕರಣಾ। ಪಞ್ಚಿಮೇ। ಉಪಾಲಿ। ಧಮ್ಮಿಕಾ ವಿನಯಬ್ಯಾಕರಣಾ। ಕತಮೇ ಪಞ್ಚ॥ ಇಧುಪಾಲಿ। ಭಿಕ್ಖು ಅಧಮ್ಮಂ ಅಧಮ್ಮೋತಿ ಪರಿಣಾಮೇತಿ। ಧಮ್ಮಂ ಧಮ್ಮೋತಿ ಪರಿಣಾಮೇತಿ। ಅವಿನಯಂ ಅವಿನಯೋತಿ ಪರಿಣಾಮೇತಿ। ವಿನಯಂ ವಿನಯೋತಿ ಪರಿಣಾಮೇತಿ। ಅಪಞ್ಞತ್ತಂ ನ ಪಞ್ಞಪೇತಿ। ಪಞ್ಞತ್ತಂ ನ ಸಮುಚ್ಛಿನ್ದತಿ ಇಮೇ ಖೋ। ಉಪಾಲಿ। ಪಞ್ಚ ಧಮ್ಮಿಕಾ ವಿನಯಬ್ಯಾಕರಣಾತಿ।>
    text <೪೬೩>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಭತ್ತುದ್ದೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭತ್ತುದ್ದೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಉದ್ದಿಟ್ಠಾನುದ್ದಿಟ್ಠಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭತ್ತುದ್ದೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ।>
    text <ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಭತ್ತುದ್ದೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಉದ್ದಿಟ್ಠಾನುದ್ದಿಟ್ಠಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಭತ್ತುದ್ದೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇತಿ।>
    text <೪೬೪>, <ಕತಿಹಿ ನು ಖೋ। ಭನ್ತೇ। ಅಙ್ಗೇಹಿ ಸಮನ್ನಾಗತೋ ಸೇನಾಸನಪಞ್ಞಾಪಕೋ…ಪೇ॰… ಭಣ್ಡಾಗಾರಿಕೋ…ಪೇ॰… ಚೀವರಪಟಿಗ್ಗಾಹಕೋ…ಪೇ॰… ಚೀವರಭಾಜಕೋ…ಪೇ॰… ಯಾಗುಭಾಜಕೋ…ಪೇ॰… ಫಲಭಾಜಕೋ…ಪೇ॰… ಖಜ್ಜಭಾಜಕೋ…ಪೇ॰… ಅಪ್ಪಮತ್ತಕವಿಸ್ಸಜ್ಜಕೋ…ಪೇ॰… ಸಾಟಿಯಗ್ಗಾಹಾಪಕೋ…ಪೇ॰… ಪತ್ತಗ್ಗಾಹಾಪಕೋ…ಪೇ॰… ಆರಾಮಿಕಪೇಸಕೋ…ಪೇ॰… ಸಾಮಣೇರಪೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇತಿ॥ ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಸಾಮಣೇರಪೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಕತಮೇಹಿ ಪಞ್ಚಹಿ॥ ಛನ್ದಾಗತಿಂ ಗಚ್ಛತಿ। ದೋಸಾಗತಿಂ ಗಚ್ಛತಿ। ಮೋಹಾಗತಿಂ ಗಚ್ಛತಿ। ಭಯಾಗತಿಂ ಗಚ್ಛತಿ। ಪೇಸಿತಾಪೇಸಿತಂ ನ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಾಮಣೇರಪೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ನಿರಯೇ। ಪಞ್ಚಹುಪಾಲಿ। ಅಙ್ಗೇಹಿ ಸಮನ್ನಾಗತೋ ಸಾಮಣೇರಪೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇ। ಕತಮೇಹಿ ಪಞ್ಚಹಿ॥ ನ ಛನ್ದಾಗತಿಂ ಗಚ್ಛತಿ। ನ ದೋಸಾಗತಿಂ ಗಚ್ಛತಿ। ನ ಮೋಹಾಗತಿಂ ಗಚ್ಛತಿ। ನ ಭಯಾಗತಿಂ ಗಚ್ಛತಿ। ಪೇಸಿತಾಪೇಸಿತಂ ಜಾನಾತಿ ಇಮೇಹಿ ಖೋ। ಉಪಾಲಿ। ಪಞ್ಚಹಙ್ಗೇಹಿ ಸಮನ್ನಾಗತೋ ಸಾಮಣೇರಪೇಸಕೋ ಯಥಾಭತಂ ನಿಕ್ಖಿತ್ತೋ ಏವಂ ಸಗ್ಗೇತಿ।>
    stand <ಆವಾಸಿಕವಗ್ಗೋ ನಿಟ್ಠಿತೋ ತೇರಸಮೋ।>
    stand <ತಸ್ಸುದ್ದಾನಂ>
  text <೧೪॥ ಕಥಿನತ್ಥಾರವಗ್ಗೋ>
    text <೪೬೫>, <ಕತಿ ನು ಖೋ। ಭನ್ತೇ। ಆನಿಸಂಸಾ ಕಥಿನತ್ಥಾರೇತಿ॥ ಪಞ್ಚಿಮೇ। ಉಪಾಲಿ। ಆನಿಸಂಸಾ ಕಥಿನತ್ಥಾರೇ। ಕತಮೇ ಪಞ್ಚ॥ ಅನಾಮನ್ತಚಾರೋ। ಅಸಮಾದಾನಚಾರೋ। ಗಣಭೋಜನಂ। ಯಾವದತ್ಥಚೀವರಂ। ಯೋ ಚ ತತ್ಥ ಚೀವರುಪ್ಪಾದೋ ಸೋ ನೇಸಂ ಭವಿಸ್ಸತಿ ಇಮೇ ಖೋ। ಉಪಾಲಿ। ಪಞ್ಚ ಆನಿಸಂಸಾ ಕಥಿನತ್ಥಾರೇತಿ।>
    text <೪೬೬>, <ಕತಿ ನು ಖೋ। ಭನ್ತೇ। ಆದೀನವಾ ಮುಟ್ಠಸ್ಸತಿಸ್ಸ ಅಸಮ್ಪಜಾನಸ್ಸ ನಿದ್ದಂ ಓಕ್ಕಮತೋತಿ॥ ಪಞ್ಚಿಮೇ। ಉಪಾಲಿ। ಆದೀನವಾ ಮುಟ್ಠಸ್ಸತಿಸ್ಸ ಅಸಮ್ಪಜಾನಸ್ಸ ನಿದ್ದಂ ಓಕ್ಕಮತೋ। ಕತಮೇ ಪಞ್ಚ॥ ದುಕ್ಖಂ ಸುಪತಿ। ದುಕ್ಖಂ ಪಟಿಬುಜ್ಝತಿ। ಪಾಪಕಂ ಸುಪಿನಂ ಪಸ್ಸತಿ। ದೇವತಾ ನ ರಕ್ಖನ್ತಿ। ಅಸುಚಿ ಮುಚ್ಚತಿ ಇಮೇ ಖೋ। ಉಪಾಲಿ। ಪಞ್ಚ ಆದೀನವಾ ಮುಟ್ಠಸ್ಸತಿಸ್ಸ ಅಸಮ್ಪಜಾನಸ್ಸ ನಿದ್ದಂ ಓಕ್ಕಮತೋ। ಪಞ್ಚಿಮೇ। ಉಪಾಲಿ। ಆನಿಸಂಸಾ ಉಪಟ್ಠಿತಸ್ಸತಿಸ್ಸ ಸಮ್ಪಜಾನಸ್ಸ ನಿದ್ದಂ ಓಕ್ಕಮತೋ। ಕತಮೇ ಪಞ್ಚ॥ ಸುಖಂ ಸುಪತಿ। ಸುಖಂ ಪಟಿಬುಜ್ಝತಿ। ನ ಪಾಪಕಂ ಸುಪಿನಂ ಪಸ್ಸತಿ। ದೇವತಾ ರಕ್ಖನ್ತಿ। ಅಸುಚಿ ನ ಮುಚ್ಚತಿ ಇಮೇ ಖೋ। ಉಪಾಲಿ। ಪಞ್ಚ ಆನಿಸಂಸಾ ಉಪಟ್ಠಿತಸ್ಸತಿಸ್ಸ ಸಮ್ಪಜಾನಸ್ಸ ನಿದ್ದಂ ಓಕ್ಕಮತೋತಿ।>
    text <೪೬೭>, <ಕತಿ ನು ಖೋ। ಭನ್ತೇ। ಅವನ್ದಿಯಾತಿ॥ ಪಞ್ಚಿಮೇ। ಉಪಾಲಿ। ಅವನ್ದಿಯಾ। ಕತಮೇ ಪಞ್ಚ॥ ಅನ್ತರಘರಂ ಪವಿಟ್ಠೋ ಅವನ್ದಿಯೋ। ರಚ್ಛಗತೋ ಅವನ್ದಿಯೋ। ಓತಮಸಿಕೋ ಅವನ್ದಿಯೋ। ಅಸಮನ್ನಾಹರನ್ತೋ ಅವನ್ದಿಯೋ। ಸುತ್ತೋ ಅವನ್ದಿಯೋ ಇಮೇ ಖೋ। ಉಪಾಲಿ। ಪಞ್ಚ ಅವನ್ದಿಯಾ।>
    text <ಅಪರೇಪಿ। ಉಪಾಲಿ। ಪಞ್ಚ ಅವನ್ದಿಯಾ। ಕತಮೇ ಪಞ್ಚ॥ ಯಾಗುಪಾನೇ ಅವನ್ದಿಯೋ। ಭತ್ತಗ್ಗೇ ಅವನ್ದಿಯೋ। ಏಕಾವತ್ತೋ ಅವನ್ದಿಯೋ। ಅಞ್ಞವಿಹಿತೋ ಅವನ್ದಿಯೋ। ನಗ್ಗೋ ಅವನ್ದಿಯೋ ಇಮೇ ಖೋ। ಉಪಾಲಿ। ಪಞ್ಚ ಅವನ್ದಿಯಾ।>
    text <ಅಪರೇಪಿ। ಉಪಾಲಿ। ಪಞ್ಚ ಅವನ್ದಿಯಾ। ಕತಮೇ ಪಞ್ಚ॥ ಖಾದನ್ತೋ ಅವನ್ದಿಯೋ। ಭುಞ್ಜನ್ತೋ ಅವನ್ದಿಯೋ। ಉಚ್ಚಾರಂ ಕರೋನ್ತೋ ಅವನ್ದಿಯೋ। ಪಸ್ಸಾವಂ ಕರೋನ್ತೋ ಅವನ್ದಿಯೋ। ಉಕ್ಖಿತ್ತಕೋ ಅವನ್ದಿಯೋ ಇಮೇ ಖೋ। ಉಪಾಲಿ। ಪಞ್ಚ ಅವನ್ದಿಯಾ।>
    text <ಅಪರೇಪಿ। ಉಪಾಲಿ। ಪಞ್ಚ ಅವನ್ದಿಯಾ। ಕತಮೇ ಪಞ್ಚ॥ ಪುರೇ ಉಪಸಮ್ಪನ್ನೇನ ಪಚ್ಛಾ ಉಪಸಮ್ಪನ್ನೋ ಅವನ್ದಿಯೋ। ಅನುಪಸಮ್ಪನ್ನೋ ಅವನ್ದಿಯೋ। ನಾನಾಸಂವಾಸಕೋ ವುಡ್ಢತರೋ ಅಧಮ್ಮವಾದೀ ಅವನ್ದಿಯೋ। ಮಾತುಗಾಮೋ ಅವನ್ದಿಯೋ। ಪಣ್ಡಕೋ ಅವನ್ದಿಯೋ ಇಮೇ ಖೋ। ಉಪಾಲಿ। ಪಞ್ಚ ಅವನ್ದಿಯಾ।>
    text <ಅಪರೇಪಿ। ಉಪಾಲಿ। ಪಞ್ಚ ಅವನ್ದಿಯಾ। ಕತಮೇ ಪಞ್ಚ॥ ಪಾರಿವಾಸಿಕೋ ಅವನ್ದಿಯೋ। ಮೂಲಾಯಪಟಿಕಸ್ಸನಾರಹೋ ಅವನ್ದಿಯೋ। ಮಾನತ್ತಾರಹೋ ಅವನ್ದಿಯೋ। ಮಾನತ್ತಚಾರಿಕೋ ಅವನ್ದಿಯೋ। ಅಬ್ಭಾನಾರಹೋ ಅವನ್ದಿಯೋ ಇಮೇ ಖೋ। ಉಪಾಲಿ। ಪಞ್ಚ ಅವನ್ದಿಯಾತಿ।>
    text <೪೬೮>, <ಕತಿ ನು ಖೋ। ಭನ್ತೇ। ವನ್ದಿಯಾತಿ॥ ಪಞ್ಚಿಮೇ। ಉಪಾಲಿ। ವನ್ದಿಯಾ। ಕತಮೇ ಪಞ್ಚ॥ ಪಚ್ಛಾ ಉಪಸಮ್ಪನ್ನೇನ ಪುರೇ ಉಪಸಮ್ಪನ್ನೋ ವನ್ದಿಯೋ। ನಾನಾಸಂವಾಸಕೋ ವುಡ್ಢತರೋ ಧಮ್ಮವಾದೀ ವನ್ದಿಯೋ। ಆಚರಿಯೋ ವನ್ದಿಯೋ। ಉಪಜ್ಝಾಯೋ ವನ್ದಿಯೋ। ಸದೇವಕೇ ಲೋಕೇ ಸಮಾರಕೇ ಸಬ್ರಹ್ಮಕೇ ಸಸ್ಸಮಣಬ್ರಾಹ್ಮಣಿಯಾ ಪಜಾಯ ಸದೇವಮನುಸ್ಸಾಯ ತಥಾಗತೋ ಅರಹಂ ಸಮ್ಮಾಸಮ್ಬುದ್ಧೋ ವನ್ದಿಯೋ ಇಮೇ ಖೋ। ಉಪಾಲಿ। ಪಞ್ಚ ವನ್ದಿಯಾತಿ।>
    text <೪೬೯>, <ನವಕತರೇನ। ಭನ್ತೇ। ಭಿಕ್ಖುನಾ ವುಡ್ಢತರಸ್ಸ ಭಿಕ್ಖುನೋ ಪಾದೇ ವನ್ದನ್ತೇನ ಕತಿ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಪಾದಾ ವನ್ದಿತಬ್ಬಾತಿ॥ ನವಕತರೇನುಪಾಲಿ। ಭಿಕ್ಖುನಾ ವುಡ್ಢತರಸ್ಸ ಭಿಕ್ಖುನೋ ಪಾದೇ ವನ್ದನ್ತೇನ ಪಞ್ಚ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಪಾದಾ ವನ್ದಿತಬ್ಬಾ। ಕತಮೇ ಪಞ್ಚ॥ ನವಕತರೇನುಪಾಲಿ। ಭಿಕ್ಖುನಾ ವುಡ್ಢತರಸ್ಸ ಭಿಕ್ಖುನೋ ಪಾದೇ ವನ್ದನ್ತೇನ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ। ಅಞ್ಜಲಿಂ ಪಗ್ಗಹೇತ್ವಾ। ಉಭೋಹಿ ಪಾಣಿತಲೇಹಿ ಪಾದಾನಿ ಪರಿಸಮ್ಬಾಹನ್ತೇನ। ಪೇಮಞ್ಚ ಗಾರವಞ್ಚ ಉಪಟ್ಠಾಪೇತ್ವಾ ಪಾದಾ ವನ್ದಿತಬ್ಬಾ ನವಕತರೇನುಪಾಲಿ ಭಿಕ್ಖುನಾ ವುಡ್ಢತರಸ್ಸ ಭಿಕ್ಖುನೋ ಪಾದೇ ವನ್ದನ್ತೇನ ಇಮೇ ಪಞ್ಚ ಧಮ್ಮೇ ಅಜ್ಝತ್ತಂ ಉಪಟ್ಠಾಪೇತ್ವಾ ಪಾದಾ ವನ್ದಿತಬ್ಬಾತಿ।>
    stand <ಕಥಿನತ್ಥಾರವಗ್ಗೋ ನಿಟ್ಠಿತೋ ಚುದ್ದಸಮೋ।>
    stand <ತಸ್ಸುದ್ದಾನಂ>
    stand <ಉಪಾಲಿಪಞ್ಚಕಂ ನಿಟ್ಠಿತಂ।>
    stand <ತೇಸಂ ವಗ್ಗಾನಂ ಉದ್ದಾನಂ>
