text <ದುತಿಯಗಾಥಾಸಙ್ಗಣಿಕಂ>
  text <೧॥ ಕಾಯಿಕಾದಿಆಪತ್ತಿ>
    text <೪೭೪>, <ಕತಿ ಆಪತ್ತಿಯೋ ಕಾಯಿಕಾ। ಕತಿ ವಾಚಸಿಕಾ ಕತಾ।>
    block
      text <ಛಾದೇನ್ತಸ್ಸ ಕತಿ ಆಪತ್ತಿಯೋ। ಕತಿ ಸಂಸಗ್ಗಪಚ್ಚಯಾ॥>
      text <ಛಾಪತ್ತಿಯೋ ಕಾಯಿಕಾ। ಛ ವಾಚಸಿಕಾ ಕತಾ।>
      text <ಛಾದೇನ್ತಸ್ಸ ತಿಸ್ಸೋ ಆಪತ್ತಿಯೋ। ಪಞ್ಚ ಸಂಸಗ್ಗಪಚ್ಚಯಾ॥>
      text <ಅರುಣುಗ್ಗೇ ಕತಿ ಆಪತ್ತಿಯೋ। ಕತಿ ಯಾವತತಿಯಕಾ।>
      text <ಕತೇತ್ಥ ಅಟ್ಠ ವತ್ಥುಕಾ। ಕತಿಹಿ ಸಬ್ಬಸಙ್ಗಹೋ॥>
      text <ಅರುಣುಗ್ಗೇ ತಿಸ್ಸೋ ಆಪತ್ತಿಯೋ। ದ್ವೇ ಯಾವತತಿಯಕಾ।>
      text <ಏಕೇತ್ಥ ಅಟ್ಠ ವತ್ಥುಕಾ। ಏಕೇನ ಸಬ್ಬಸಙ್ಗಹೋ॥>
      text <ವಿನಯಸ್ಸ ಕತಿ ಮೂಲಾನಿ। ಯಾನಿ ಬುದ್ಧೇನ ಪಞ್ಞತ್ತಾ।>
      text <ವಿನಯಗರುಕಾ ಕತಿ ವುತ್ತಾ। ದುಟ್ಠುಲ್ಲಚ್ಛಾದನಾ ಕತಿ॥>
      text <ವಿನಯಸ್ಸ ದ್ವೇ ಮೂಲಾನಿ। ಯಾನಿ ಬುದ್ಧೇನ ಪಞ್ಞತ್ತಾ।>
      text <ವಿನಯಗರುಕಾ ದ್ವೇ ವುತ್ತಾ। ದ್ವೇ ದುಟ್ಠುಲ್ಲಚ್ಛಾದನಾ॥>
      text <ಗಾಮನ್ತರೇ ಕತಿ ಆಪತ್ತಿಯೋ। ಕತಿ ನದಿಪಾರಪಚ್ಚಯಾ।>
      text <ಕತಿಮಂಸೇಸು ಥುಲ್ಲಚ್ಚಯಂ। ಕತಿಮಂಸೇಸು ದುಕ್ಕಟಂ॥>
      text <ಗಾಮನ್ತರೇ ಚತಸ್ಸೋ ಆಪತ್ತಿಯೋ। ಚತಸ್ಸೋ ನದಿಪಾರಪಚ್ಚಯಾ।>
      text <ಏಕಮಂಸೇ ಥುಲ್ಲಚ್ಚಯಂ। ನವಮಂಸೇಸು ದುಕ್ಕಟಂ॥>
      text <ಕತಿ ವಾಚಸಿಕಾ ರತ್ತಿಂ। ಕತಿ ವಾಚಸಿಕಾ ದಿವಾ।>
      text <ದದಮಾನಸ್ಸ ಕತಿ ಆಪತ್ತಿಯೋ। ಪಟಿಗ್ಗಣ್ಹನ್ತಸ್ಸ ಕಿತ್ತಕಾ॥>
      text <ದ್ವೇ ವಾಚಸಿಕಾ ರತ್ತಿಂ। ದ್ವೇ ವಾಚಸಿಕಾ ದಿವಾ।>
      text <ದದಮಾನಸ್ಸ ತಿಸ್ಸೋ ಆಪತ್ತಿಯೋ। ಚತ್ತಾರೋ ಚ ಪಟಿಗ್ಗಹೇ॥>
  text <೨॥ ದೇಸನಾಗಾಮಿನಿಯಾದಿಆಪತ್ತಿ>
    text <೪೭೫>
      text <ಕತಿ ದೇಸನಾಗಾಮಿನಿಯೋ। ಕತಿ ಸಪ್ಪಟಿಕಮ್ಮಾ ಕತಾ।>
      text <ಕತೇತ್ಥ ಅಪ್ಪಟಿಕಮ್ಮಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥>
      text <ಪಞ್ಚ ದೇಸನಾಗಾಮಿನಿಯೋ। ಛ ಸಪ್ಪಟಿಕಮ್ಮಾ ಕತಾ।>
      text <ಏಕೇತ್ಥ ಅಪ್ಪಟಿಕಮ್ಮಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥>
      text <ವಿನಯಗರುಕಾ ಕತಿ ವುತ್ತಾ। ಕಾಯವಾಚಸಿಕಾನಿ ಚ।>
      text <ಕತಿ ವಿಕಾಲೇ ಧಞ್ಞರಸೋ। ಕತಿ ಞತ್ತಿಚತುತ್ಥೇನ ಸಮ್ಮುತಿ॥>
      text <ವಿನಯಗರುಕಾ ದ್ವೇ ವುತ್ತಾ। ಕಾಯವಾಚಸಿಕಾನಿ ಚ।>
      text <ಏಕೋ ವಿಕಾಲೇ ಧಞ್ಞರಸೋ। ಏಕಾ ಞತ್ತಿಚತುತ್ಥೇನ ಸಮ್ಮುತಿ॥>
      text <ಪಾರಾಜಿಕಾ ಕಾಯಿಕಾ ಕತಿ। ಕತಿ ಸಂವಾಸಕಭೂಮಿಯೋ।>
      text <ಕತಿನಂ ರತ್ತಿಚ್ಛೇದೋ। ಪಞ್ಞತ್ತಾ ದ್ವಙ್ಗುಲಾ ಕತಿ॥>
      text <ಪಾರಾಜಿಕಾ ಕಾಯಿಕಾ ದ್ವೇ। ದ್ವೇ ಸಂವಾಸಕಭೂಮಿಯೋ।>
      text <ದ್ವಿನ್ನಂ ರತ್ತಿಚ್ಛೇದೋ। ಪಞ್ಞತ್ತಾ ದ್ವಙ್ಗುಲಾ ದುವೇ॥>
      text <ಕತತ್ತಾನಂ ವಧಿತ್ವಾನ। ಕತಿಹಿ ಸಙ್ಘೋ ಭಿಜ್ಜತಿ।>
      text <ಕತೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ಕತಿ॥>
      text <ದ್ವೇ ಅತ್ತಾನಂ ವಧಿತ್ವಾನ। ದ್ವೀಹಿ ಸಙ್ಘೋ ಭಿಜ್ಜತಿ।>
      text <ದ್ವೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ದುವೇ॥>
      text <ಪಾಣಾತಿಪಾತೇ ಕತಿ ಆಪತ್ತಿಯೋ। ವಾಚಾ ಪಾರಾಜಿಕಾ ಕತಿ।>
      text <ಓಭಾಸನಾ ಕತಿ ವುತ್ತಾ। ಸಞ್ಚರಿತ್ತೇನ ವಾ ಕತಿ॥>
      text <ಪಾಣಾತಿಪಾತೇ ತಿಸ್ಸೋ ಆಪತ್ತಿಯೋ।>
      text <ವಾಚಾ ಪಾರಾಜಿಕಾ ತಯೋ।>
      text <ಓಭಾಸನಾ ತಯೋ ವುತ್ತಾ।>
      text <ಸಞ್ಚರಿತ್ತೇನ ವಾ ತಯೋ॥>
      text <ಕತಿ ಪುಗ್ಗಲಾ ನ ಉಪಸಮ್ಪಾದೇತಬ್ಬಾ। ಕತಿ ಕಮ್ಮಾನಂ ಸಙ್ಗಹಾ।>
      text <ನಾಸಿತಕಾ ಕತಿ ವುತ್ತಾ। ಕತಿನಂ ಏಕವಾಚಿಕಾ॥>
      text <ತಯೋ ಪುಗ್ಗಲಾ ನ ಉಪಸಮ್ಪಾದೇತಬ್ಬಾ। ತಯೋ ಕಮ್ಮಾನಂ ಸಙ್ಗಹಾ।>
      text <ನಾಸಿತಕಾ ತಯೋ ವುತ್ತಾ। ತಿಣ್ಣನ್ನಂ ಏಕವಾಚಿಕಾ॥>
      text <ಅದಿನ್ನಾದಾನೇ ಕತಿ ಆಪತ್ತಿಯೋ। ಕತಿ ಮೇಥುನಪಚ್ಚಯಾ।>
      text <ಛಿನ್ದನ್ತಸ್ಸ ಕತಿ ಆಪತ್ತಿಯೋ। ಕತಿ ಛಡ್ಡಿತಪಚ್ಚಯಾ॥>
      text <ಅದಿನ್ನಾದಾನೇ ತಿಸ್ಸೋ ಆಪತ್ತಿಯೋ। ಚತಸ್ಸೋ ಮೇಥುನಪಚ್ಚಯಾ।>
      text <ಛಿನ್ದನ್ತಸ್ಸ ತಿಸ್ಸೋ ಆಪತ್ತಿಯೋ। ಪಞ್ಚ ಛಡ್ಡಿತಪಚ್ಚಯಾ॥>
      text <ಭಿಕ್ಖುನೋವಾದಕವಗ್ಗಸ್ಮಿಂ। ಪಾಚಿತ್ತಿಯೇನ ದುಕ್ಕಟಾ।>
      text <ಕತೇತ್ಥ ನವಕಾ ವುತ್ತಾ। ಕತಿನಂ ಚೀವರೇನ ಚ॥>
      text <ಭಿಕ್ಖುನೋವಾದಕವಗ್ಗಸ್ಮಿಂ। ಪಾಚಿತ್ತಿಯೇನ ದುಕ್ಕಟಾ ಕತಾ।>
      text <ಚತುರೇತ್ಥ ನವಕಾ ವುತ್ತಾ। ದ್ವಿನ್ನಂ ಚೀವರೇನ ಚ॥>
      text <ಭಿಕ್ಖುನೀನಞ್ಚ ಅಕ್ಖಾತಾ। ಪಾಟಿದೇಸನಿಯಾ ಕತಿ।>
      text <ಭುಞ್ಜನ್ತಾಮಕಧಞ್ಞೇನ। ಪಾಚಿತ್ತಿಯೇನ ದುಕ್ಕಟಾ ಕತಿ॥>
      text <ಭಿಕ್ಖುನೀನಞ್ಚ ಅಕ್ಖಾತಾ। ಅಟ್ಠ ಪಾಟಿದೇಸನೀಯಾ ಕತಾ।>
      text <ಭುಞ್ಜನ್ತಾಮಕಧಞ್ಞೇನ। ಪಾಚಿತ್ತಿಯೇನ ದುಕ್ಕಟಾ ಕತಾ॥>
      text <ಗಚ್ಛನ್ತಸ್ಸ ಕತಿ ಆಪತ್ತಿಯೋ। ಠಿತಸ್ಸ ಚಾಪಿ ಕಿತ್ತಕಾ।>
      text <ನಿಸಿನ್ನಸ್ಸ ಕತಿ ಆಪತ್ತಿಯೋ। ನಿಪನ್ನಸ್ಸಾಪಿ ಕಿತ್ತಕಾ॥>
      text <ಗಚ್ಛನ್ತಸ್ಸ ಚತಸ್ಸೋ ಆಪತ್ತಿಯೋ। ಠಿತಸ್ಸ ಚಾಪಿ ತತ್ತಕಾ।>
      text <ನಿಸಿನ್ನಸ್ಸ ಚತಸ್ಸೋ ಆಪತ್ತಿಯೋ। ನಿಪನ್ನಸ್ಸಾಪಿ ತತ್ತಕಾ॥>
  text <೩॥ ಪಾಚಿತ್ತಿಯಂ>
    text <೪೭೬>
      text <ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥>
      text <ಪಞ್ಚ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥>
      text <ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥>
      text <ನ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಅಪುಬ್ಬಂ ಅಚರಿಮಂ। ಆಪಜ್ಜೇಯ್ಯ ಏಕತೋ॥>
      text <ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಕತಿ ವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ಪಞ್ಚ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಏಕವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಕತಿ ವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ನವ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಏಕವಾಚಾಯ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಕಿಞ್ಚ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ಪಞ್ಚ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ವತ್ಥುಂ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ಕತಿ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ಕಿಞ್ಚ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ನವ ಪಾಚಿತ್ತಿಯಾನಿ। ಸಬ್ಬಾನಿ ನಾನಾವತ್ಥುಕಾನಿ।>
      text <ವತ್ಥುಂ ಕಿತ್ತೇತ್ವಾ ದೇಸೇಯ್ಯ। ವುತ್ತಾ ಆದಿಚ್ಚಬನ್ಧುನಾ॥>
      text <ಯಾವತತಿಯಕೇ ಕತಿ ಆಪತ್ತಿಯೋ। ಕತಿ ವೋಹಾರಪಚ್ಚಯಾ।>
      text <ಖಾದನ್ತಸ್ಸ ಕತಿ ಆಪತ್ತಿಯೋ। ಕತಿ ಭೋಜನಪಚ್ಚಯಾ॥>
      text <ಯಾವತತಿಯಕೇ ತಿಸ್ಸೋ ಆಪತ್ತಿಯೋ। ಛ ವೋಹಾರಪಚ್ಚಯಾ।>
      text <ಖಾದನ್ತಸ್ಸ ತಿಸ್ಸೋ ಆಪತ್ತಿಯೋ। ಪಞ್ಚ ಭೋಜನಪಚ್ಚಯಾ॥>
      text <ಸಬ್ಬಾ ಯಾವತತಿಯಕಾ। ಕತಿ ಠಾನಾನಿ ಗಚ್ಛನ್ತಿ।>
      text <ಕತಿನಞ್ಚೇವ ಆಪತ್ತಿ। ಕತಿನಂ ಅಧಿಕರಣೇನ ಚ॥>
      text <ಸಬ್ಬಾ ಯಾವತತಿಯಕಾ। ಪಞ್ಚ ಠಾನಾನಿ ಗಚ್ಛನ್ತಿ।>
      text <ಪಞ್ಚನ್ನಞ್ಚೇವ ಆಪತ್ತಿ। ಪಞ್ಚನ್ನಂ ಅಧಿಕರಣೇನ ಚ॥>
      text <ಕತಿನಂ ವಿನಿಚ್ಛಯೋ ಹೋತಿ। ಕತಿನಂ ವೂಪಸಮೇನ ಚ।>
      text <ಕತಿನಞ್ಚೇವ ಅನಾಪತ್ತಿ। ಕತಿಹಿ ಠಾನೇಹಿ ಸೋಭತಿ॥>
      text <ಪಞ್ಚನ್ನಂ ವಿನಿಚ್ಛಯೋ ಹೋತಿ। ಪಞ್ಚನ್ನಂ ವೂಪಸಮೇನ ಚ।>
      text <ಪಞ್ಚನ್ನಞ್ಚೇವ ಅನಾಪತ್ತಿ। ತೀಹಿ ಠಾನೇಹಿ ಸೋಭತಿ॥>
      text <ಕತಿ ಕಾಯಿಕಾ ರತ್ತಿಂ। ಕತಿ ಕಾಯಿಕಾ ದಿವಾ।>
      text <ನಿಜ್ಝಾಯನ್ತಸ್ಸ ಕತಿ ಆಪತ್ತಿ। ಕತಿ ಪಿಣ್ಡಪಾತಪಚ್ಚಯಾ॥>
      text <ದ್ವೇ ಕಾಯಿಕಾ ರತ್ತಿಂ। ದ್ವೇ ಕಾಯಿಕಾ ದಿವಾ।>
      text <ನಿಜ್ಝಾಯನ್ತಸ್ಸ ಏಕಾ ಆಪತ್ತಿ। ಏಕಾ ಪಿಣ್ಡಪಾತಪಚ್ಚಯಾ॥>
      text <ಕತಾನಿಸಂಸೇ ಸಮ್ಪಸ್ಸಂ। ಪರೇಸಂ ಸದ್ಧಾಯ ದೇಸಯೇ।>
      text <ಉಕ್ಖಿತ್ತಕಾ ಕತಿ ವುತ್ತಾ। ಕತಿ ಸಮ್ಮಾವತ್ತನಾ॥>
      text <ಅಟ್ಠಾನಿಸಂಸೇ ಸಮ್ಪಸ್ಸಂ। ಪರೇಸಂ ಸದ್ಧಾಯ ದೇಸಯೇ।>
      text <ಉಕ್ಖಿತ್ತಕಾ ತಯೋ ವುತ್ತಾ। ತೇಚತ್ತಾಲೀಸ ಸಮ್ಮಾವತ್ತನಾ॥>
      text <ಕತಿ ಠಾನೇ ಮುಸಾವಾದೋ। ಕತಿ ಪರಮನ್ತಿ ವುಚ್ಚತಿ।>
      text <ಕತಿ ಪಾಟಿದೇಸನೀಯಾ। ಕತಿನಂ ದೇಸನಾಯ ಚ॥>
      text <ಪಞ್ಚ ಠಾನೇ ಮುಸಾವಾದೋ। ಚುದ್ದಸ ಪರಮನ್ತಿ ವುಚ್ಚತಿ।>
      text <ದ್ವಾದಸ ಪಾಟಿದೇಸನೀಯಾ। ಚತುನ್ನಂ ದೇಸನಾಯ ಚ॥>
      text <ಕತಙ್ಗಿಕೋ ಮುಸಾವಾದೋ। ಕತಿ ಉಪೋಸಥಙ್ಗಾನಿ।>
      text <ಕತಿ ದೂತೇಯ್ಯಙ್ಗಾನಿ। ಕತಿ ತಿತ್ಥಿಯವತ್ತನಾ॥>
      text <ಅಟ್ಠಙ್ಗಿಕೋ ಮುಸಾವಾದೋ। ಅಟ್ಠ ಉಪೋಸಥಙ್ಗಾನಿ।>
      text <ಅಟ್ಠ ದೂತೇಯ್ಯಙ್ಗಾನಿ। ಅಟ್ಠ ತಿತ್ಥಿಯವತ್ತನಾ॥>
      text <ಕತಿವಾಚಿಕಾ ಉಪಸಮ್ಪದಾ। ಕತಿನಂ ಪಚ್ಚುಟ್ಠಾತಬ್ಬಂ।>
      text <ಕತಿನಂ ಆಸನಂ ದಾತಬ್ಬಂ। ಭಿಕ್ಖುನೋವಾದಕೋ ಕತಿಹಿ॥>
      text <ಅಟ್ಠವಾಚಿಕಾ ಉಪಸಮ್ಪದಾ। ಅಟ್ಠನ್ನಂ ಪಚ್ಚುಟ್ಠಾತಬ್ಬಂ।>
      text <ಅಟ್ಠನ್ನಂ ಆಸನಂ ದಾತಬ್ಬಂ। ಭಿಕ್ಖುನೋವಾದಕೋ ಅಟ್ಠಹಿ॥>
      text <ಕತಿನಂ ಛೇಜ್ಜಂ ಹೋತಿ। ಕತಿನಂ ಥುಲ್ಲಚ್ಚಯಂ।>
      text <ಕತಿನಞ್ಚೇವ ಅನಾಪತ್ತಿ। ಸಬ್ಬೇಸಂ ಏಕವತ್ಥುಕಾ॥>
      text <ಏಕಸ್ಸ ಛೇಜ್ಜಂ ಹೋತಿ। ಚತುನ್ನಂ ಥುಲ್ಲಚ್ಚಯಂ।>
      text <ಚತುನ್ನಞ್ಚೇವ ಅನಾಪತ್ತಿ। ಸಬ್ಬೇಸಂ ಏಕವತ್ಥುಕಾ॥>
      text <ಕತಿ ಆಘಾತವತ್ಥೂನಿ। ಕತಿಹಿ ಸಙ್ಘೋ ಭಿಜ್ಜತಿ।>
      text <ಕತೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ಕತಿ॥>
      text <ನವ ಆಘಾತವತ್ಥೂನಿ। ನವಹಿ ಸಙ್ಘೋ ಭಿಜ್ಜತಿ।>
      text <ನವೇತ್ಥ ಪಠಮಾಪತ್ತಿಕಾ। ಞತ್ತಿಯಾ ಕರಣಾ ನವ॥>
  text <೪॥ ಅವನ್ದನೀಯಪುಗ್ಗಲಾದಿ>
    text <೪೭೭>
      text <ಕತಿ ಪುಗ್ಗಲಾ ನಾಭಿವಾದೇತಬ್ಬಾ। ಅಞ್ಜಲಿಸಾಮಿಚೇನ ಚ।>
      text <ಕತಿನಂ ದುಕ್ಕಟಂ ಹೋತಿ। ಕತಿ ಚೀವರಧಾರಣಾ॥>
      text <ದಸ ಪುಗ್ಗಲಾ ನಾಭಿವಾದೇತಬ್ಬಾ। ಅಞ್ಜಲಿಸಾಮಿಚೇನ ಚ।>
      text <ದಸನ್ನಂ ದುಕ್ಕಟಂ ಹೋತಿ। ದಸ ಚೀವರಧಾರಣಾ॥>
      text <ಕತಿನಂ ವಸ್ಸಂವುಟ್ಠಾನಂ। ದಾತಬ್ಬಂ ಇಧ ಚೀವರಂ।>
      text <ಕತಿನಂ ಭನ್ತೇ ದಾತಬ್ಬಂ। ಕತಿನಞ್ಚೇವ ನ ದಾತಬ್ಬಂ॥>
      text <ಪಞ್ಚನ್ನಂ ವಸ್ಸಂವುಟ್ಠಾನಂ। ದಾತಬ್ಬಂ ಇಧ ಚೀವರಂ।>
      text <ಸತ್ತನ್ನಂ ಸನ್ತೇ ದಾತಬ್ಬಂ। ಸೋಳಸನ್ನಂ ನ ದಾತಬ್ಬಂ॥>
      text <ಕತಿಸತಂ ರತ್ತಿಸತಂ। ಆಪತ್ತಿಯೋ ಛಾದಯಿತ್ವಾನ।>
      text <ಕತಿ ರತ್ತಿಯೋ ವಸಿತ್ವಾನ। ಮುಚ್ಚೇಯ್ಯ ಪಾರಿವಾಸಿಕೋ॥>
      text <ದಸಸತಂ ರತ್ತಿಸತಂ। ಆಪತ್ತಿಯೋ ಛಾದಯಿತ್ವಾನ।>
      text <ದಸ ರತ್ತಿಯೋ ವಸಿತ್ವಾನ। ಮುಚ್ಚೇಯ್ಯ ಪಾರಿವಾಸಿಕೋ॥>
      text <ಕತಿ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಅಧಮ್ಮಿಕಾ ಕತಿ॥>
      text <ದ್ವಾದಸ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಅಧಮ್ಮಿಕಾ ಕತಾ॥>
      text <ಕತಿ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಧಮ್ಮಿಕಾ ಕತಿ॥>
      text <ಚತಸ್ಸೋ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಸಬ್ಬೇವ ಧಮ್ಮಿಕಾ ಕತಾ॥>
      text <ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಧಮ್ಮಿಕಾ ಅಧಮ್ಮಿಕಾ ಕತಿ॥>
      text <ಛ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಏಕೇತ್ಥ ಧಮ್ಮಿಕಾ ಕತಾ।>
      text <ಪಞ್ಚ ಅಧಮ್ಮಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥>
      text <ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಧಮ್ಮಿಕಾ ಅಧಮ್ಮಿಕಾ ಕತಿ॥>
      text <ಚತ್ತಾರಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ಚಮ್ಪಾಯಂ ವಿನಯವತ್ಥುಸ್ಮಿಂ। ಏಕೇತ್ಥ ಧಮ್ಮಿಕಾ ಕತಾ।>
      text <ತಯೋ ಅಧಮ್ಮಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ॥>
      text <ಯಂ ದೇಸಿತಂನನ್ತಜಿನೇನ ತಾದಿನಾ।>
      text <ಆಪತ್ತಿಕ್ಖನ್ಧಾನಿ ವಿವೇಕದಸ್ಸಿನಾ।>
      text <ಕತೇತ್ಥ ಸಮ್ಮನ್ತಿ ವಿನಾ ಸಮಥೇಹಿ।>
      text <ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥>
      text <ಯಂ ದೇಸಿತಂನನ್ತಜಿನೇನ ತಾದಿನಾ।>
      text <ಆಪತ್ತಿಕ್ಖನ್ಧಾನಿ ವಿವೇಕದಸ್ಸಿನಾ।>
      text <ಏಕೇತ್ಥ ಸಮ್ಮತಿ ವಿನಾ ಸಮಥೇಹಿ।>
      text <ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದ॥>
      text <ಕತಿ ಆಪಾಯಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಛಊನದಿಯಡ್ಢಸತಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ಆಪಾಯಿಕಾ ನೇರಯಿಕಾ। ಕಪ್ಪಟ್ಠಾ ಸಙ್ಘಭೇದಕಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ನಾಪಾಯಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಅಟ್ಠಾರಸ ನಾಪಾಯಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಅಟ್ಠಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಅಟ್ಠಾರಸ ಅಟ್ಠಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
  text <೫॥ ಸೋಳಸಕಮ್ಮಾದಿ>
    text <೪೭೮>
      text <ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಸೋಳಸ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ದ್ವಾದಸ ಕಮ್ಮದೋಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಚತಸ್ಸೋ ಕಮ್ಮಸಮ್ಪತ್ತಿಯೋ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಛ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಚತ್ತಾರಿ ಕಮ್ಮಾನಿ ವುತ್ತಾನಿ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಪಾರಾಜಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಅಟ್ಠ ಪಾರಾಜಿಕಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಸಙ್ಘಾದಿಸೇಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ತೇವೀಸ ಸಙ್ಘಾದಿಸೇಸಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಅನಿಯತಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ದ್ವೇ ಅನಿಯತಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ನಿಸ್ಸಗ್ಗಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ದ್ವೇಚತ್ತಾಲೀಸ ನಿಸ್ಸಗ್ಗಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಪಾಚಿತ್ತಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಅಟ್ಠಾಸೀತಿಸತಂ ಪಾಚಿತ್ತಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಪಾಟಿದೇಸನೀಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ದ್ವಾದಸ ಪಾಟಿದೇಸನೀಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಕತಿ ಸೇಖಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಮ ತೇ॥>
      text <ಪಞ್ಚಸತ್ತತಿ ಸೇಖಿಯಾ ವುತ್ತಾ। ಬುದ್ಧೇನಾದಿಚ್ಚಬನ್ಧುನಾ।>
      text <ವಿನಯಂ ಪಟಿಜಾನನ್ತಸ್ಸ। ವಿನಯಾನಿ ಸುಣೋಹಿ ಮೇ॥>
      text <ಯಾವ ಸುಪುಚ್ಛಿತಂ ತಯಾ। ಯಾವ ಸುವಿಸ್ಸಜ್ಜಿತಂ ಮಯಾ।>
      text <ಪುಚ್ಛಾವಿಸ್ಸಜ್ಜನಾಯ ವಾ। ನತ್ಥಿ ಕಿಞ್ಚಿ ಅಸುತ್ತಕನ್ತಿ॥>
    stand <ದುತಿಯಗಾಥಾಸಙ್ಗಣಿಕಂ ನಿಟ್ಠಿತಂ।>
