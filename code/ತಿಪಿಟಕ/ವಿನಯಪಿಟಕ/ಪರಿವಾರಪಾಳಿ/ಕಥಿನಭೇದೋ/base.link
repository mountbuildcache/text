text <ಕಥಿನಭೇದೋ>
  text <೧॥ ಕಥಿನಅತ್ಥತಾದಿ>
    text <೪೦೩>, <ಕಸ್ಸ ಕಥಿನಂ ಅನತ್ಥತಂ॥ ಕಸ್ಸ ಕಥಿನಂ ಅತ್ಥತಂ॥ ಕಿನ್ತಿ ಕಥಿನಂ ಅನತ್ಥತಂ॥ ಕಿನ್ತಿ ಕಥಿನಂ ಅತ್ಥತಂ॥>
    text <ಕಸ್ಸ ಕಥಿನಂ ಅನತ್ಥತನ್ತಿ॥ ದ್ವಿನ್ನಂ ಪುಗ್ಗಲಾನಂ ಅನತ್ಥತಂ ಹೋತಿ ಕಥಿನಂ ಅನತ್ಥಾರಕಸ್ಸ ಚ ಅನನುಮೋದಕಸ್ಸ ಚ। ಇಮೇಸಂ ದ್ವಿನ್ನಂ ಪುಗ್ಗಲಾನಂ ಅನತ್ಥತಂ ಹೋತಿ ಕಥಿನಂ।>
    text <ಕಸ್ಸ ಕಥಿನಂ ಅತ್ಥತನ್ತಿ॥ ದ್ವಿನ್ನಂ ಪುಗ್ಗಲಾನಂ ಅತ್ಥತಂ ಹೋತಿ ಕಥಿನಂ ಅತ್ಥಾರಕಸ್ಸ ಚ ಅನುಮೋದಕಸ್ಸ ಚ। ಇಮೇಸಂ ದ್ವಿನ್ನಂ ಪುಗ್ಗಲಾನಂ ಅತ್ಥತಂ ಹೋತಿ ಕಥಿನಂ।>
    text <ಕಿನ್ತಿ ಕಥಿನಂ ಅನತ್ಥತನ್ತಿ॥ ಚತುವೀಸತಿಯಾ ಆಕಾರೇಹಿ ಅನತ್ಥತಂ ಹೋತಿ ಕಥಿನಂ। ನ ಉಲ್ಲಿಖಿತಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಧೋವನಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಚೀವರವಿಚಾರಣಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಛೇದನಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಬನ್ಧನಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಓವಟ್ಟಿಯಕರಣಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಕಣ್ಡುಸಕರಣಮತ್ತೇನ ಅತ್ಥತಂ ಹೋತಿ ಕಥಿನಂ। ನ ದಳ್ಹೀಕಮ್ಮಕರಣಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಅನುವಾತಕರಣಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಪರಿಭಣ್ಡಕರಣಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಓವದ್ಧೇಯ್ಯಕರಣಮತ್ತೇನ ಅತ್ಥತಂ ಹೋತಿ ಕಥಿನಂ। ನ ಕಮ್ಬಲಮದ್ದನಮತ್ತೇನ ಅತ್ಥತಂ ಹೋತಿ ಕಥಿನಂ। ನ ನಿಮಿತ್ತಕತೇನ ಅತ್ಥತಂ ಹೋತಿ ಕಥಿನಂ। ನ ಪರಿಕಥಾಕತೇನ ಅತ್ಥತಂ ಹೋತಿ ಕಥಿನಂ। ನ ಕುಕ್ಕುಕತೇನ ಅತ್ಥತಂ ಹೋತಿ ಕಥಿನಂ। ನ ಸನ್ನಿಧಿಕತೇನ ಅತ್ಥತಂ ಹೋತಿ ಕಥಿನಂ। ನ ನಿಸ್ಸಗ್ಗಿಯೇನ ಅತ್ಥತಂ ಹೋತಿ ಕಥಿನಂ। ನ ಅಕಪ್ಪಕತೇನ ಅತ್ಥತಂ ಹೋತಿ ಕಥಿನಂ। ನ ಅಞ್ಞತ್ರ ಸಙ್ಘಾಟಿಯಾ ಅತ್ಥತಂ ಹೋತಿ ಕಥಿನಂ। ನ ಅಞ್ಞತ್ರ ಉತ್ತರಾಸಙ್ಗೇನ ಅತ್ಥತಂ ಹೋತಿ ಕಥಿನಂ। ನ ಅಞ್ಞತ್ರ ಅನ್ತರವಾಸಕೇನ ಅತ್ಥತಂ ಹೋತಿ ಕಥಿನಂ। ನ ಅಞ್ಞತ್ರ ಪಞ್ಚಕೇನ ವಾ ಅತಿರೇಕಪಞ್ಚಕೇನ ವಾ ತದಹೇವ ಸಞ್ಛಿನ್ನೇನ ಸಮಣ್ಡಲೀಕತೇನ ಅತ್ಥತಂ ಹೋತಿ ಕಥಿನಂ। ನ ಅಞ್ಞತ್ರ ಪುಗ್ಗಲಸ್ಸ ಅತ್ಥಾರಾ ಅತ್ಥತಂ ಹೋತಿ ಕಥಿನಂ। ಸಮ್ಮಾ ಚೇ ಅತ್ಥತಂ ಹೋತಿ ಕಥಿನಂ ತಂ ಚೇ ನಿಸ್ಸೀಮಟ್ಠೋ ಅನುಮೋದತಿ। ಏವಮ್ಪಿ ಅನತ್ಥತಂ ಹೋತಿ ಕಥಿನಂ।>
    text <ನಿಮಿತ್ತಕಮ್ಮಂ ನಾಮ ನಿಮಿತ್ತಂ ಕರೋತಿ ಇಮಿನಾ ದುಸ್ಸೇನ ಕಥಿನಂ ಅತ್ಥರಿಸ್ಸಾಮೀತಿ। ಪರಿಕಥಾ ನಾಮ ಪರಿಕಥಂ ಕರೋತಿ ಇಮಾಯ ಪರಿಕಥಾಯ ಕಥಿನದುಸ್ಸಂ ನಿಬ್ಬತ್ತೇಸ್ಸಾಮೀತಿ। ಕುಕ್ಕುಕತಂ ನಾಮ ಅನಾದಿಯದಾನಂ ವುಚ್ಚತಿ। ಸನ್ನಿಧಿ ನಾಮ ದ್ವೇ ಸನ್ನಿಧಿಯೋ ಕರಣಸನ್ನಿಧಿ ವಾ ನಿಚಯಸನ್ನಿಧಿ ವಾ। ನಿಸ್ಸಗ್ಗಿಯಂ ನಾಮ ಕಯಿರಮಾನೇ ಅರುಣಂ ಉಟ್ಠಹತಿ। ಇಮೇಹಿ ಚತುವೀಸತಿಯಾ ಆಕಾರೇಹಿ ಅನತ್ಥತಂ ಹೋತಿ ಕಥಿನಂ।>
    text <ಕಿನ್ತಿ ಕಥಿನಂ ಅತ್ಥತನ್ತಿ॥ ಸತ್ತರಸಹಿ ಆಕಾರೇಹಿ ಅತ್ಥತಂ ಹೋತಿ ಕಥಿನಂ। ಅಹತೇನ ಅತ್ಥತಂ ಹೋತಿ ಕಥಿನಂ। ಅಹತಕಪ್ಪೇನ ಅತ್ಥತಂ ಹೋತಿ ಕಥಿನಂ। ಪಿಲೋತಿಕಾಯ ಅತ್ಥತಂ ಹೋತಿ ಕಥಿನಂ। ಪಂಸುಕೂಲೇನ ಅತ್ಥತಂ ಹೋತಿ ಕಥಿನಂ। ಪಾಪಣಿಕೇನ ಅತ್ಥತಂ ಹೋತಿ ಕಥಿನಂ। ಅನಿಮಿತ್ತಕತೇನ ಅತ್ಥತಂ ಹೋತಿ ಕಥಿನಂ। ಅಪರಿಕಥಾಕತೇನ ಅತ್ಥತಂ ಹೋತಿ ಕಥಿನಂ। ಅಕುಕ್ಕುಕತೇನ ಅತ್ಥತಂ ಹೋತಿ ಕಥಿನಂ। ಅಸನ್ನಿಧಿಕತೇನ ಅತ್ಥತಂ ಹೋತಿ ಕಥಿನಂ। ಅನಿಸ್ಸಗ್ಗಿಯೇನ ಅತ್ಥತಂ ಹೋತಿ ಕಥಿನಂ। ಕಪ್ಪಕತೇನ ಅತ್ಥತಂ ಹೋತಿ ಕಥಿನಂ। ಸಙ್ಘಾಟಿಯಾ ಅತ್ಥತಂ ಹೋತಿ ಕಥಿನಂ। ಉತ್ತರಾಸಙ್ಗೇನ ಅತ್ಥತಂ ಹೋತಿ ಕಥಿನಂ। ಅನ್ತರವಾಸಕೇನ ಅತ್ಥತಂ ಹೋತಿ ಕಥಿನಂ। ಪಞ್ಚಕೇನ ವಾ ಅತಿರೇಕಪಞ್ಚಕೇನ ವಾ ತದಹೇವ ಸಞ್ಛಿನ್ನೇನ ಸಮಣ್ಡಲೀಕತೇನ ಅತ್ಥತಂ ಹೋತಿ ಕಥಿನಂ। ಪುಗ್ಗಲಸ್ಸ ಅತ್ಥಾರಾ ಅತ್ಥತಂ ಹೋತಿ ಕಥಿನಂ। ಸಮ್ಮಾ ಚೇ ಅತ್ಥತಂ ಹೋತಿ ಕಥಿನಂ। ತಂ ಚೇ ಸೀಮಟ್ಠೋ ಅನುಮೋದತಿ। ಏವಮ್ಪಿ ಅತ್ಥತಂ ಹೋತಿ ಕಥಿನಂ। ಇಮೇಹಿ ಸತ್ತರಸಹಿ ಆಕಾರೇಹಿ ಅತ್ಥತಂ ಹೋತಿ ಕಥಿನಂ।>
    text <ಸಹ ಕಥಿನಸ್ಸ ಅತ್ಥಾರಾ ಕತಿ ಧಮ್ಮಾ ಜಾಯನ್ತಿ॥ ಸಹ ಕಥಿನಸ್ಸ ಅತ್ಥಾರಾ ಪನ್ನರಸ ಧಮ್ಮಾ ಜಾಯನ್ತಿ ಅಟ್ಠ ಮಾತಿಕಾ। ದ್ವೇ ಪಲಿಬೋಧಾ। ಪಞ್ಚಾನಿಸಂಸಾ। ಸಹ ಕಥಿನಸ್ಸ ಅತ್ಥಾರಾ ಇಮೇ ಪನ್ನರಸ ಧಮ್ಮಾ ಜಾಯನ್ತಿ।>
  text <೨॥ ಕಥಿನಅನನ್ತರಪಚ್ಚಯಾದಿ>
    text <೪೦೪>, <ಪಯೋಗಸ್ಸ ಕತಮೇ ಧಮ್ಮಾ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ಪುರೇಜಾತಪಚ್ಚಯೇನ ಪಚ್ಚಯೋ। ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಸಹಜಾತಪಚ್ಚಯೇನ ಪಚ್ಚಯೋ॥ ಪುಬ್ಬಕರಣಸ್ಸ ಕತಮೇ ಧಮ್ಮಾ ಅನನ್ತರಪಚ್ಚಯೇನ ಪಚ್ಚಯೋ…ಪೇ॰… ಪಚ್ಚುದ್ಧಾರಸ್ಸ ಕತಮೇ ಧಮ್ಮಾ… ಅಧಿಟ್ಠಾನಸ್ಸ ಕತಮೇ ಧಮ್ಮಾ… ಅತ್ಥಾರಸ್ಸ ಕತಮೇ ಧಮ್ಮಾ… ಮಾತಿಕಾನಞ್ಚ ಪಲಿಬೋಧಾನಞ್ಚ ಕತಮೇ ಧಮ್ಮಾ… ವತ್ಥುಸ್ಸ ಕತಮೇ ಧಮ್ಮಾ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ಪುರೇಜಾತಪಚ್ಚಯೇನ ಪಚ್ಚಯೋ। ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಸಹಜಾತಪಚ್ಚಯೇನ ಪಚ್ಚಯೋ॥>
    text <ಪುಬ್ಬಕರಣಂ ಪಯೋಗಸ್ಸ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ಪಯೋಗೋ ಪುಬ್ಬಕರಣಸ್ಸ ಪುರೇಜಾತಪಚ್ಚಯೇನ ಪಚ್ಚಯೋ। ಪುಬ್ಬಕರಣಂ ಪಯೋಗಸ್ಸ ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಪನ್ನರಸ ಧಮ್ಮಾ ಸಹಜಾತಪಚ್ಚಯೇನ ಪಚ್ಚಯೋ। ಪಚ್ಚುದ್ಧಾರೋ ಪುಬ್ಬಕರಣಸ್ಸ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ಪುಬ್ಬಕರಣಂ ಪಚ್ಚುದ್ಧಾರಸ್ಸ ಪುರೇಜಾತಪಚ್ಚಯೇನ ಪಚ್ಚಯೋ। ಪಚ್ಚುದ್ಧಾರೋ ಪುಬ್ಬಕರಣಸ್ಸ ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಪನ್ನರಸ ಧಮ್ಮಾ ಸಹಜಾತಪಚ್ಚಯೇನ ಪಚ್ಚಯೋ। ಅಧಿಟ್ಠಾನಂ ಪಚ್ಚುದ್ಧಾರಸ್ಸ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ಪಚ್ಚುದ್ಧಾರೋ ಅಧಿಟ್ಠಾನಸ್ಸ ಪುರೇಜಾತಪಚ್ಚಯೇನ ಪಚ್ಚಯೋ। ಅಧಿಟ್ಠಾನಂ ಪಚ್ಚುದ್ಧಾರಸ್ಸ ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಪನ್ನರಸ ಧಮ್ಮಾ ಸಹಜಾತಪಚ್ಚಯೇನ ಪಚ್ಚಯೋ। ಅತ್ಥಾರೋ ಅಧಿಟ್ಠಾನಸ್ಸ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ಅಧಿಟ್ಠಾನಂ ಅತ್ಥಾರಸ್ಸ ಪುರೇಜಾತಪಚ್ಚಯೇನ ಪಚ್ಚಯೋ। ಅತ್ಥಾರೋ ಅಧಿಟ್ಠಾನಸ್ಸ ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಪನ್ನರಸ ಧಮ್ಮಾ ಸಹಜಾತಪಚ್ಚಯೇನ ಪಚ್ಚಯೋ। ಮಾತಿಕಾ ಚ ಪಲಿಬೋಧಾ ಚ ಅತ್ಥಾರಸ್ಸ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ಅತ್ಥಾರೋ ಮಾತಿಕಾನಞ್ಚ ಪಲಿಬೋಧಾನಞ್ಚ ಪುರೇಜಾತಪಚ್ಚಯೇನ ಪಚ್ಚಯೋ। ಮಾತಿಕಾ ಚ ಪಲಿಬೋಧಾ ಚ ಅತ್ಥಾರಸ್ಸ ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಪನ್ನರಸ ಧಮ್ಮಾ ಸಹಜಾತಪಚ್ಚಯೇನ ಪಚ್ಚಯೋ। ಆಸಾ ಚ ಅನಾಸಾ ಚ ವತ್ಥುಸ್ಸ ಅನನ್ತರಪಚ್ಚಯೇನ ಪಚ್ಚಯೋ। ಸಮನನ್ತರಪಚ್ಚಯೇನ ಪಚ್ಚಯೋ। ನಿಸ್ಸಯಪಚ್ಚಯೇನ ಪಚ್ಚಯೋ। ಉಪನಿಸ್ಸಯಪಚ್ಚಯೇನ ಪಚ್ಚಯೋ। ವತ್ಥು ಆಸಾನಞ್ಚ ಅನಾಸಾನಞ್ಚ ಪುರೇಜಾತಪಚ್ಚಯೇನ ಪಚ್ಚಯೋ। ಆಸಾ ಚ ಅನಾಸಾ ಚ ವತ್ಥುಸ್ಸ ಪಚ್ಛಾಜಾತಪಚ್ಚಯೇನ ಪಚ್ಚಯೋ। ಪನ್ನರಸ ಧಮ್ಮಾ ಸಹಜಾತಪಚ್ಚಯೇನ ಪಚ್ಚಯೋ।>
  text <೩॥ ಪುಬ್ಬಕರಣನಿದಾನಾದಿವಿಭಾಗೋ>
    text <೪೦೫>, <ಪುಬ್ಬಕರಣಂ ಕಿಂನಿದಾನಂ। ಕಿಂಸಮುದಯಂ। ಕಿಂಜಾತಿಕಂ। ಕಿಂಪಭವಂ। ಕಿಂಸಮ್ಭಾರಂ। ಕಿಂಸಮುಟ್ಠಾನಂ॥ ಪಚ್ಚುದ್ಧಾರೋ ಕಿಂನಿದಾನೋ। ಕಿಂಸಮುದಯೋ। ಕಿಂಜಾತಿಕೋ। ಕಿಂಪಭವೋ। ಕಿಂಸಮ್ಭಾರೋ। ಕಿಂಸಮುಟ್ಠಾನೋ॥ ಅಧಿಟ್ಠಾನಂ ಕಿಂನಿದಾನಂ। ಕಿಂಸಮುದಯಂ। ಕಿಂಜಾತಿಕಂ। ಕಿಂಪಭವಂ। ಕಿಂಸಮ್ಭಾರಂ। ಕಿಂಸಮುಟ್ಠಾನಂ॥ ಅತ್ಥಾರೋ ಕಿಂನಿದಾನೋ। ಕಿಂಸಮುದಯೋ। ಕಿಂಜಾತಿಕೋ। ಕಿಂಪಭವೋ। ಕಿಂಸಮ್ಭಾರೋ। ಕಿಂಸಮುಟ್ಠಾನೋ॥ ಮಾತಿಕಾ ಚ ಪಲಿಬೋಧಾ ಚ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾ। ಕಿಂಸಮ್ಭಾರಾ ಕಿಂಸಮುಟ್ಠಾನಾ॥ ಆಸಾ ಚ ಅನಾಸಾ ಚ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾ। ಕಿಂಸಮ್ಭಾರಾ। ಕಿಂಸಮುಟ್ಠಾನಾ॥>
    text <ಪುಬ್ಬಕರಣಂ ಪಯೋಗನಿದಾನಂ। ಪಯೋಗಸಮುದಯಂ। ಪಯೋಗಜಾತಿಕಂ। ಪಯೋಗಪಭವಂ। ಪಯೋಗಸಮ್ಭಾರಂ। ಪಯೋಗಸಮುಟ್ಠಾನಂ। ಪಚ್ಚುದ್ಧಾರೋ ಪುಬ್ಬಕರಣನಿದಾನೋ। ಪುಬ್ಬಕರಣಸಮುದಯೋ। ಪುಬ್ಬಕರಣಜಾತಿಕೋ। ಪುಬ್ಬಕರಣಪಭವೋ। ಪುಬ್ಬಕರಣಸಮ್ಭಾರೋ। ಪುಬ್ಬಕರಣಸಮುಟ್ಠಾನೋ। ಅಧಿಟ್ಠಾನಂ ಪಚ್ಚುದ್ಧಾರನಿದಾನಂ। ಪಚ್ಚುದ್ಧಾರಸಮುದಯಂ। ಪಚ್ಚುದ್ಧಾರಜಾತಿಕಂ। ಪಚ್ಚುದ್ಧಾರಪಭವಂ। ಪಚ್ಚುದ್ಧಾರಸಮ್ಭಾರಂ। ಪಚ್ಚುದ್ಧಾರಸಮುಟ್ಠಾನಂ। ಅತ್ಥಾರೋ ಅಧಿಟ್ಠಾನನಿದಾನೋ। ಅಧಿಟ್ಠಾನಸಮುದಯೋ। ಅಧಿಟ್ಠಾನಜಾತಿಕೋ। ಅಧಿಟ್ಠಾನಪಭವೋ। ಅಧಿಟ್ಠಾನಸಮ್ಭಾರೋ। ಅಧಿಟ್ಠಾನಸಮುಟ್ಠಾನೋ। ಮಾತಿಕಾ ಚ ಪಲಿಬೋಧಾ ಚ ಅತ್ಥಾರನಿದಾನಾ। ಅತ್ಥಾರಸಮುದಯಾ। ಅತ್ಥಾರಜಾತಿಕಾ। ಅತ್ಥಾರಪಭವಾ। ಅತ್ಥಾರಸಮ್ಭಾರಾ। ಅತ್ಥಾರಸಮುಟ್ಠಾನಾ। ಆಸಾ ಚ ಅನಾಸಾ ಚ ವತ್ಥುನಿದಾನಾ। ವತ್ಥುಸಮುದಯಾ। ವತ್ಥುಜಾತಿಕಾ। ವತ್ಥುಪಭವಾ। ವತ್ಥುಸಮ್ಭಾರಾ। ವತ್ಥುಸಮುಟ್ಠಾನಾ।>
    text <೪೦೬>, <ಪಯೋಗೋ ಕಿಂನಿದಾನೋ। ಕಿಂಸಮುದಯೋ। ಕಿಂಜಾತಿಕೋ। ಕಿಂಪಭವೋ। ಕಿಂಸಮ್ಭಾರೋ। ಕಿಂಸಮುಟ್ಠಾನೋ। ಪುಬ್ಬಕರಣಂ…ಪೇ॰… ಪಚ್ಚುದ್ಧಾರೋ… ಅಧಿಟ್ಠಾನಂ… ಅತ್ಥಾರೋ… ಮಾತಿಕಾ ಚ ಪಲಿಬೋಧಾ ಚ… ವತ್ಥು… ಆಸಾ ಚ ಅನಾಸಾ ಚ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾ। ಕಿಂಸಮ್ಭಾರಾ। ಕಿಂಸಮುಟ್ಠಾನಾ॥>
    text <ಪಯೋಗೋ ಹೇತುನಿದಾನೋ। ಹೇತುಸಮುದಯೋ। ಹೇತುಜಾತಿಕೋ। ಹೇತುಪಭವೋ। ಹೇತುಸಮ್ಭಾರೋ। ಹೇತುಸಮುಟ್ಠಾನೋ। ಪುಬ್ಬಕರಣಂ…ಪೇ॰… ಪಚ್ಚುದ್ಧಾರೋ… ಅಧಿಟ್ಠಾನಂ… ಅತ್ಥಾರೋ … ಮಾತಿಕಾ ಚ ಪಲಿಬೋಧಾ ಚ… ವತ್ಥು… ಆಸಾ ಚ ಅನಾಸಾ ಚ ಹೇತುನಿದಾನಾ। ಹೇತುಸಮುದಯಾ। ಹೇತುಜಾತಿಕಾ। ಹೇತುಪಭವಾ। ಹೇತುಸಮ್ಭಾರಾ। ಹೇತುಸಮುಟ್ಠಾನಾ।>
    text <೪೦೭>, <ಪಯೋಗೋ ಕಿಂನಿದಾನೋ। ಕಿಂಸಮುದಯೋ। ಕಿಂಜಾತಿಕೋ। ಕಿಂಪಭವೋ। ಕಿಂಸಮ್ಭಾರೋ। ಕಿಂಸಮುಟ್ಠಾನೋ॥ ಪುಬ್ಬಕರಣಂ…ಪೇ॰… ಪಚ್ಚುದ್ಧಾರೋ… ಅಧಿಟ್ಠಾನಂ… ಅತ್ಥಾರೋ… ಮಾತಿಕಾ ಚ ಪಲಿಬೋಧಾ ಚ… ವತ್ಥು… ಆಸಾ ಚ ಅನಾಸಾ ಚ ಕಿಂನಿದಾನಾ। ಕಿಂಸಮುದಯಾ। ಕಿಂಜಾತಿಕಾ। ಕಿಂಪಭವಾ। ಕಿಂಸಮ್ಭಾರಾ। ಕಿಂಸಮುಟ್ಠಾನಾ॥>
    text <ಪಯೋಗೋ ಪಚ್ಚಯನಿದಾನೋ। ಪಚ್ಚಯಸಮುದಯೋ। ಪಚ್ಚಯಜಾತಿಕೋ। ಪಚ್ಚಯಪಭವೋ। ಪಚ್ಚಯಸಮ್ಭಾರೋ। ಪಚ್ಚಯಸಮುಟ್ಠಾನೋ। ಪುಬ್ಬಕರಣಂ…ಪೇ॰… ಪಚ್ಚುದ್ಧಾರೋ… ಅಧಿಟ್ಠಾನಂ… ಅತ್ಥಾರೋ… ಮಾತಿಕಾ ಚ ಪಲಿಬೋಧಾ ಚ… ವತ್ಥು… ಆಸಾ ಚ ಅನಾಸಾ ಚ ಪಚ್ಚಯನಿದಾನಾ। ಪಚ್ಚಯಸಮುದಯಾ। ಪಚ್ಚಯಜಾತಿಕಾ। ಪಚ್ಚಯಪಭವಾ। ಪಚ್ಚಯಸಮ್ಭಾರಾ। ಪಚ್ಚಯಸಮುಟ್ಠಾನಾ।>
    text <೪೦೮>, <ಪುಬ್ಬಕರಣಂ ಕತಿಹಿ ಧಮ್ಮೇಹಿ ಸಙ್ಗಹಿತಂ॥ ಪುಬ್ಬಕರಣಂ ಸತ್ತಹಿ ಧಮ್ಮೇಹಿ ಸಙ್ಗಹಿತಂ। ಧೋವನೇನ। ವಿಚಾರಣೇನ। ಛೇದನೇನ। ಬನ್ಧನೇನ। ಸಿಬ್ಬನೇನ। ರಜನೇನ। ಕಪ್ಪಕರಣೇನ ಪುಬ್ಬಕರಣಂ ಇಮೇಹಿ ಸತ್ತಹಿ ಧಮ್ಮೇಹಿ ಸಙ್ಗಹಿತಂ।>
    text <ಪಚ್ಚುದ್ಧಾರೋ ಕತಿಹಿ ಧಮ್ಮೇಹಿ ಸಙ್ಗಹಿತೋ॥ ಪಚ್ಚುದ್ಧಾರೋ ತೀಹಿ ಧಮ್ಮೇಹಿ ಸಙ್ಗಹಿತೋ ಸಙ್ಘಾಟಿಯಾ। ಉತ್ತರಾಸಙ್ಗೇನ। ಅನ್ತರವಾಸಕೇನ।>
    text <ಅಧಿಟ್ಠಾನಂ ಕತಿಹಿ ಧಮ್ಮೇಹಿ ಸಙ್ಗಹಿತಂ॥ ಅಧಿಟ್ಠಾನಂ ತೀಹಿ ಧಮ್ಮೇಹಿ ಸಙ್ಗಹಿತಂ ಸಙ್ಘಾಟಿಯಾ। ಉತ್ತರಾಸಙ್ಗೇನ। ಅನ್ತರವಾಸಕೇನ।>
    text <ಅತ್ಥಾರೋ ಕತಿಹಿ ಧಮ್ಮೇಹಿ ಸಙ್ಗಹಿತೋ॥ ಅತ್ಥಾರೋ ಏಕೇನ ಧಮ್ಮೇನ ಸಙ್ಗಹಿತೋ ವಚೀಭೇದೇನ।>
    text <ಕಥಿನಸ್ಸ ಕತಿ ಮೂಲಾನಿ। ಕತಿ ವತ್ಥೂನಿ। ಕತಿ ಭೂಮಿಯೋ॥ ಕಥಿನಸ್ಸ ಏಕಂ ಮೂಲಂ ಸಙ್ಘೋ। ತೀಣಿ ವತ್ಥೂನಿ ಸಙ್ಘಾಟಿ। ಉತ್ತರಾಸಙ್ಗೋ। ಅನ್ತರವಾಸಕೋ। ಛ ಭೂಮಿಯೋ ಖೋಮಂ। ಕಪ್ಪಾಸಿಕಂ। ಕೋಸೇಯ್ಯಂ। ಕಮ್ಬಲಂ। ಸಾಣಂ। ಭಙ್ಗಂ।>
    text <ಕಥಿನಸ್ಸ ಕೋ ಆದಿ। ಕಿಂ ಮಜ್ಝೇ। ಕಿಂ ಪರಿಯೋಸಾನಂ॥ ಕಥಿನಸ್ಸ ಪುಬ್ಬಕರಣಂ ಆದಿ। ಕ್ರಿಯಾ ಮಜ್ಝೇ। ಅತ್ಥಾರೋ ಪರಿಯೋಸಾನಂ।>
    text <೪೦೯>, <ಕತಿಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಅಭಬ್ಬೋ ಕಥಿನಂ ಅತ್ಥರಿತುಂ॥ ಕತಿಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಭಬ್ಬೋ ಕಥಿನಂ ಅತ್ಥರಿತುಂ॥ ಅಟ್ಠಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಅಭಬ್ಬೋ ಕಥಿನಂ ಅತ್ಥರಿತುಂ। ಅಟ್ಠಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಭಬ್ಬೋ ಕಥಿನಂ ಅತ್ಥರಿತುಂ। ಕತಮೇಹಿ ಅಟ್ಠಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಅಭಬ್ಬೋ ಕಥಿನಂ ಅತ್ಥರಿತುಂ॥ ಪುಬ್ಬಕರಣಂ ನ ಜಾನಾತಿ। ಪಚ್ಚುದ್ಧಾರಂ ನ ಜಾನಾತಿ। ಅಧಿಟ್ಠಾನಂ ನ ಜಾನಾತಿ। ಅತ್ಥಾರಂ ನ ಜಾನಾತಿ। ಮಾತಿಕಂ ನ ಜಾನಾತಿ। ಪಲಿಬೋಧಂ ನ ಜಾನಾತಿ। ಉದ್ಧಾರಂ ನ ಜಾನಾತಿ। ಆನಿಸಂಸಂ ನ ಜಾನಾತಿ ಇಮೇಹಿ ಅಟ್ಠಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಅಭಬ್ಬೋ ಕಥಿನಂ ಅತ್ಥರಿತುಂ। ಕತಮೇಹಿ ಅಟ್ಠಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಭಬ್ಬೋ ಕಥಿನಂ ಅತ್ಥರಿತುಂ॥ ಪುಬ್ಬಕರಣಂ ಜಾನಾತಿ। ಪಚ್ಚುದ್ಧಾರಂ ಜಾನಾತಿ। ಅಧಿಟ್ಠಾನಂ ಜಾನಾತಿ। ಅತ್ಥಾರಂ ಜಾನಾತಿ। ಮಾತಿಕಂ ಜಾನಾತಿ। ಪಲಿಬೋಧಂ ಜಾನಾತಿ। ಉದ್ಧಾರಂ ಜಾನಾತಿ। ಆನಿಸಂಸಂ ಜಾನಾತಿ ಇಮೇಹಿ ಅಟ್ಠಹಙ್ಗೇಹಿ ಸಮನ್ನಾಗತೋ ಪುಗ್ಗಲೋ ಭಬ್ಬೋ ಕಥಿನಂ ಅತ್ಥರಿತುಂ।>
    text <೪೧೦>, <ಕತಿನಂ ಪುಗ್ಗಲಾನಂ ಕಥಿನತ್ಥಾರಾ ನ ರುಹನ್ತಿ॥ ಕತಿನಂ ಪುಗ್ಗಲಾನಂ ಕಥಿನತ್ಥಾರಾ ರುಹನ್ತಿ॥ ತಿಣ್ಣಂ ಪುಗ್ಗಲಾನಂ ಕಥಿನತ್ಥಾರಾ ನ ರುಹನ್ತಿ। ತಿಣ್ಣಂ ಪುಗ್ಗಲಾನಂ ಕಥಿನತ್ಥಾರಾ ರುಹನ್ತಿ। ಕತಮೇಸಂ ತಿಣ್ಣಂ ಪುಗ್ಗಲಾನಂ ಕಥಿನತ್ಥಾರಾ ನ ರುಹನ್ತಿ॥ ನಿಸ್ಸೀಮಟ್ಠೋ ಅನುಮೋದತಿ। ಅನುಮೋದೇನ್ತೋ ನ ವಾಚಂ ಭಿನ್ದತಿ। ವಾಚಂ ಭಿನ್ದನ್ತೋ ನ ಪರಂ ವಿಞ್ಞಾಪೇತಿ ಇಮೇಸಂ ತಿಣ್ಣಂ ಪುಗ್ಗಲಾನಂ ಕಥಿನತ್ಥಾರಾ ನ ರುಹನ್ತಿ। ಕತಮೇಸಂ ತಿಣ್ಣಂ ಪುಗ್ಗಲಾನಂ ಕಥಿನತ್ಥಾರಾ ರುಹನ್ತಿ॥ ಸೀಮಟ್ಠೋ ಅನುಮೋದತಿ। ಅನುಮೋದೇನ್ತೋ ವಾಚಂ ಭಿನ್ದತಿ। ವಾಚಂ ಭಿನ್ದನ್ತೋ ಪರಂ ವಿಞ್ಞಾಪೇತಿ ಇಮೇಸಂ ತಿಣ್ಣಂ ಪುಗ್ಗಲಾನಂ ಕಥಿನತ್ಥಾರಾ ರುಹನ್ತಿ।>
    text <೪೧೧>, <ಕತಿ ಕಥಿನತ್ಥಾರಾ ನ ರುಹನ್ತಿ॥ ಕತಿ ಕಥಿನತ್ಥಾರಾ ರುಹನ್ತಿ॥ ತಯೋ ಕಥಿನತ್ಥಾರಾ ನ ರುಹನ್ತಿ। ತಯೋ ಕಥಿನತ್ಥಾರಾ ರುಹನ್ತಿ। ಕತಮೇ ತಯೋ ಕಥಿನತ್ಥಾರಾ ನ ರುಹನ್ತಿ॥ ವತ್ಥುವಿಪನ್ನಞ್ಚೇವ ಹೋತಿ। ಕಾಲವಿಪನ್ನಞ್ಚ। ಕರಣವಿಪನ್ನಞ್ಚ ಇಮೇ ತಯೋ ಕಥಿನತ್ಥಾರಾ ನ ರುಹನ್ತಿ। ಕತಮೇ ತಯೋ ಕಥಿನತ್ಥಾರಾ ರುಹನ್ತಿ॥ ವತ್ಥುಸಮ್ಪನ್ನಞ್ಚೇವ ಹೋತಿ। ಕಾಲಸಮ್ಪನ್ನಞ್ಚ। ಕರಣಸಮ್ಪನ್ನಞ್ಚ ಇಮೇ ತಯೋ ಕಥಿನತ್ಥಾರಾ ರುಹನ್ತಿ।>
  text <೪॥ ಕಥಿನಾದಿಜಾನಿತಬ್ಬವಿಭಾಗೋ>
    text <೪೧೨>, <ಕಥಿನಂ ಜಾನಿತಬ್ಬಂ। ಕಥಿನತ್ಥಾರೋ ಜಾನಿತಬ್ಬೋ। ಕಥಿನಸ್ಸ ಅತ್ಥಾರಮಾಸೋ ಜಾನಿತಬ್ಬೋ। ಕಥಿನಸ್ಸ ಅತ್ಥಾರವಿಪತ್ತಿ ಜಾನಿತಬ್ಬಾ। ಕಥಿನಸ್ಸ ಅತ್ಥಾರಸಮ್ಪತ್ತಿ ಜಾನಿತಬ್ಬಾ। ನಿಮಿತ್ತಕಮ್ಮಂ ಜಾನಿತಬ್ಬಂ। ಪರಿಕಥಾ ಜಾನಿತಬ್ಬಾ। ಕುಕ್ಕುಕತಂ ಜಾನಿತಬ್ಬಂ। ಸನ್ನಿಧಿ ಜಾನಿತಬ್ಬಾ। ನಿಸ್ಸಗ್ಗಿಯಂ ಜಾನಿತಬ್ಬಂ।>
    text <ಕಥಿನಂ ಜಾನಿತಬ್ಬನ್ತಿ ತೇಸಞ್ಞೇವ ಧಮ್ಮಾನಂ ಸಙ್ಗಹೋ ಸಮವಾಯೋ ನಾಮಂ ನಾಮಕಮ್ಮಂ ನಾಮಧೇಯ್ಯಂ ನಿರುತ್ತಿ ಬ್ಯಞ್ಜನಂ ಅಭಿಲಾಪೋ ಯದಿದಂ ಕಥಿನನ್ತಿ।>
    text <ಕಥಿನಸ್ಸ ಅತ್ಥಾರಮಾಸೋ ಜಾನಿತಬ್ಬೋತಿ ವಸ್ಸಾನಸ್ಸ ಪಚ್ಛಿಮೋ ಮಾಸೋ ಜಾನಿತಬ್ಬೋ।>
    text <ಕಥಿನಸ್ಸ ಅತ್ಥಾರವಿಪತ್ತಿ ಜಾನಿತಬ್ಬಾತಿ ಚತುವೀಸತಿಯಾ ಆಕಾರೇಹಿ ಕಥಿನಸ್ಸ ಅತ್ಥಾರವಿಪತ್ತಿ ಜಾನಿತಬ್ಬಾ।>
    text <ಕಥಿನಸ್ಸ ಅತ್ಥಾರಸಮ್ಪತ್ತಿ ಜಾನಿತಬ್ಬಾತಿ ಸತ್ತರಸಹಿ ಆಕಾರೇಹಿ ಕಥಿನಸ್ಸ ಅತ್ಥಾರಸಮ್ಪತ್ತಿ ಜಾನಿತಬ್ಬಾ।>
    text <ನಿಮಿತ್ತಕಮ್ಮಂ ಜಾನಿತಬ್ಬನ್ತಿ ನಿಮಿತ್ತಂ ಕರೋತಿ ಇಮಿನಾ ದುಸ್ಸೇನ ಕಥಿನಂ ಅತ್ಥರಿಸ್ಸಾಮೀತಿ।>
    text <ಪರಿಕಥಾ ಜಾನಿತಬ್ಬಾತಿ ಪರಿಕಥಂ ಕರೋತಿ ಇಮಾಯ ಪರಿಕಥಾಯ ಕಥಿನದುಸ್ಸಂ ನಿಬ್ಬತ್ತೇಸ್ಸಾಮೀತಿ।>
    text <ಕುಕ್ಕುಕತಂ ಜಾನಿತಬ್ಬನ್ತಿ ಅನಾದಿಯದಾನಂ ಜಾನಿತಬ್ಬಂ।>
    text <ಸನ್ನಿಧಿ ಜಾನಿತಬ್ಬಾತಿ ದ್ವೇ ಸನ್ನಿಧಿಯೋ ಜಾನಿತಬ್ಬಾ ಕರಣಸನ್ನಿಧಿ ವಾ ನಿಚಯಸನ್ನಿಧಿ ವಾ।>
    text <ನಿಸ್ಸಗ್ಗಿಯಂ ಜಾನಿತಬ್ಬನ್ತಿ ಕರಿಯಮಾನೇ ಅರುಣಂ ಉಟ್ಠಹತಿ।>
    text <ಕಥಿನತ್ಥಾರೋ ಜಾನಿತಬ್ಬೋತಿ ಸಚೇ ಸಙ್ಘಸ್ಸ ಕಥಿನದುಸ್ಸಂ ಉಪ್ಪನ್ನಂ ಹೋತಿ। ಸಙ್ಘೇನ ಕಥಂ ಪಟಿಪಜ್ಜಿತಬ್ಬಂ। ಅತ್ಥಾರಕೇನ ಕಥಂ ಪಟಿಪಜ್ಜಿತಬ್ಬಂ। ಅನುಮೋದಕೇನ ಕಥಂ ಪಟಿಪಜ್ಜಿತಬ್ಬಂ।>
    text <೪೧೩>, <ಸಙ್ಘೇನ ಞತ್ತಿದುತಿಯೇನ ಕಮ್ಮೇನ ಕಥಿನತ್ಥಾರಕಸ್ಸ ಭಿಕ್ಖುನೋ ದಾತಬ್ಬಂ। ತೇನ ಕಥಿನತ್ಥಾರಕೇನ ಭಿಕ್ಖುನಾ ತದಹೇವ ಧೋವಿತ್ವಾ ವಿಮಜ್ಜಿತ್ವಾ ವಿಚಾರೇತ್ವಾ ಛಿನ್ದಿತ್ವಾ ಸಿಬ್ಬೇತ್ವಾ ರಜಿತ್ವಾ ಕಪ್ಪಂ ಕತ್ವಾ ಕಥಿನಂ ಅತ್ಥರಿತಬ್ಬಂ। ಸಚೇ ಸಙ್ಘಾಟಿಯಾ ಕಥಿನಂ ಅತ್ಥರಿತುಕಾಮೋ ಹೋತಿ। ಪೋರಾಣಿಕಾ ಸಙ್ಘಾಟಿ ಪಚ್ಚುದ್ಧರಿತಬ್ಬಾ। ನವಾ ಸಙ್ಘಾಟಿ ಅಧಿಟ್ಠಾತಬ್ಬಾ। ಇಮಾಯ ಸಙ್ಘಾಟಿಯಾ ಕಥಿನಂ ಅತ್ಥರಾಮೀತಿ ವಾಚಾ ಭಿನ್ದಿತಬ್ಬಾ। ಸಚೇ ಉತ್ತರಾಸಙ್ಗೇನ ಕಥಿನಂ ಅತ್ಥರಿತುಕಾಮೋ ಹೋತಿ। ಪೋರಾಣಕೋ ಉತ್ತರಾಸಙ್ಗೋ ಪಚ್ಚುದ್ಧರಿತಬ್ಬೋ। ನವೋ ಉತ್ತರಾಸಙ್ಗೋ ಅಧಿಟ್ಠಾತಬ್ಬೋ। ಇಮಿನಾ ಉತ್ತರಾಸಙ್ಗೇನ ಕಥಿನಂ ಅತ್ಥರಾಮೀತಿ ವಾಚಾ ಭಿನ್ದಿತಬ್ಬಾ। ಸಚೇ ಅನ್ತರವಾಸಕೇನ ಕಥಿನಂ ಅತ್ಥರಿತುಕಾಮೋ ಹೋತಿ। ಪೋರಾಣಕೋ ಅನ್ತರವಾಸಕೋ ಪಚ್ಚುದ್ಧರಿತಬ್ಬೋ। ನವೋ ಅನ್ತರವಾಸಕೋ ಅಧಿಟ್ಠಾತಬ್ಬೋ। ಇಮಿನಾ ಅನ್ತರವಾಸಕೇನ ಕಥಿನಂ ಅತ್ಥರಾಮೀತಿ ವಾಚಾ ಭಿನ್ದಿತಬ್ಬಾ। ತೇನ ಕಥಿನತ್ಥಾರಕೇನ ಭಿಕ್ಖುನಾ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅತ್ಥತಂ। ಭನ್ತೇ। ಸಙ್ಘಸ್ಸ ಕಥಿನಂ। ಧಮ್ಮಿಕೋ ಕಥಿನತ್ಥಾರೋ। ಅನುಮೋದಥಾತಿ। ತೇಹಿ ಅನುಮೋದಕೇಹಿ ಭಿಕ್ಖೂಹಿ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅತ್ಥತಂ। ಆವುಸೋ। ಸಙ್ಘಸ್ಸ ಕಥಿನಂ। ಧಮ್ಮಿಕೋ ಕಥಿನತ್ಥಾರೋ। ಅನುಮೋದಾಮಾತಿ। ತೇನ ಕಥಿನತ್ಥಾರಕೇನ ಭಿಕ್ಖುನಾ ಸಮ್ಬಹುಲೇ ಭಿಕ್ಖೂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸು ವಚನೀಯಾ ಅತ್ಥತಂ। ಭನ್ತೇ। ಸಙ್ಘಸ್ಸ ಕಥಿನಂ। ಧಮ್ಮಿಕೋ ಕಥಿನತ್ಥಾರೋ। ಅನುಮೋದಥಾತಿ। ತೇಹಿ ಅನುಮೋದಕೇಹಿ ಭಿಕ್ಖೂಹಿ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅತ್ಥತಂ। ಆವುಸೋ। ಸಙ್ಘಸ್ಸ ಕಥಿನಂ। ಧಮ್ಮಿಕೋ ಕಥಿನತ್ಥಾರೋ ಅನುಮೋದಾಮಾತಿ। ತೇನ ಕಥಿನತ್ಥಾರಕೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅತ್ಥತಂ। ಆವುಸೋ। ಸಙ್ಘಸ್ಸ ಕಥಿನಂ। ಧಮ್ಮಿಕೋ ಕಥಿನತ್ಥಾರೋ। ಅನುಮೋದಾಹೀತಿ। ತೇನ ಅನುಮೋದಕೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅತ್ಥತಂ। ಆವುಸೋ। ಸಙ್ಘಸ್ಸ ಕಥಿನಂ। ಧಮ್ಮಿಕೋ ಕಥಿನತ್ಥಾರೋ। ಅನುಮೋದಾಮೀತಿ।>
  text <೫॥ ಪುಗ್ಗಲಸ್ಸೇವಕಥಿನತ್ಥಾರೋ>
    text <೪೧೪>, <ಸಙ್ಘೋ ಕಥಿನಂ ಅತ್ಥರತಿ। ಗಣೋ ಕಥಿನಂ ಅತ್ಥರತಿ। ಪುಗ್ಗಲೋ ಕಥಿನಂ ಅತ್ಥರತೀತಿ। ನ ಸಙ್ಘೋ ಕಥಿನಂ ಅತ್ಥರತಿ। ನ ಗಣೋ ಕಥಿನಂ ಅತ್ಥರತಿ। ಪುಗ್ಗಲೋ ಕಥಿನಂ ಅತ್ಥರತೀತಿ। ಹಞ್ಚಿ ನ ಸಙ್ಘೋ ಕಥಿನಂ ಅತ್ಥರತಿ। ನ ಗಣೋ ಕಥಿನಂ ಅತ್ಥರತಿ। ಪುಗ್ಗಲೋ ಕಥಿನಂ ಅತ್ಥರತಿ। ಸಙ್ಘಸ್ಸ ಅನತ್ಥತಂ ಹೋತಿ ಕಥಿನಂ। ಗಣಸ್ಸ ಅನತ್ಥತಂ ಹೋತಿ ಕಥಿನಂ। ಪುಗ್ಗಲಸ್ಸ ಅತ್ಥತಂ ಹೋತಿ ಕಥಿನಂ। ಸಙ್ಘೋ ಪಾತಿಮೋಕ್ಖಂ ಉದ್ದಿಸತಿ ಗಣೋ ಪಾತಿಮೋಕ್ಖಂ ಉದ್ದಿಸತಿ ಪುಗ್ಗಲೋ ಪಾತಿಮೋಕ್ಖಂ ಉದ್ದಿಸತೀತಿ ನ ಸಙ್ಘೋ ಪಾತಿಮೋಕ್ಖಂ ಉದ್ದಿಸತಿ। ನ ಗಣೋ ಪಾತಿಮೋಕ್ಖಂ ಉದ್ದಿಸತಿ। ಪುಗ್ಗಲೋ ಪಾತಿಮೋಕ್ಖಂ ಉದ್ದಿಸತೀತಿ। ಹಞ್ಚಿ ನ ಸಙ್ಘೋ ಪಾತಿಮೋಕ್ಖಂ ಉದ್ದಿಸತಿ। ನ ಗಣೋ ಪಾತಿಮೋಕ್ಖಂ ಉದ್ದಿಸತಿ। ಪುಗ್ಗಲೋ ಪಾತಿಮೋಕ್ಖಂ ಉದ್ದಿಸತಿ। ಸಙ್ಘಸ್ಸ ಅನುದ್ದಿಟ್ಠಂ ಹೋತಿ ಪಾತಿಮೋಕ್ಖಂ। ಗಣಸ್ಸ ಅನುದ್ದಿಟ್ಠಂ ಹೋತಿ ಪಾತಿಮೋಕ್ಖಂ। ಪುಗ್ಗಲಸ್ಸ ಉದ್ದಿಟ್ಠಂ ಹೋತಿ ಪಾತಿಮೋಕ್ಖಂ। ಸಙ್ಘಸ್ಸ ಸಾಮಗ್ಗಿಯಾ ಗಣಸ್ಸ ಸಾಮಗ್ಗಿಯಾ ಪುಗ್ಗಲಸ್ಸ ಉದ್ದೇಸಾ ಸಙ್ಘಸ್ಸ ಉದ್ದಿಟ್ಠಂ ಹೋತಿ ಪಾತಿಮೋಕ್ಖಂ। ಗಣಸ್ಸ ಉದ್ದಿಟ್ಠಂ ಹೋತಿ ಪಾತಿಮೋಕ್ಖಂ। ಪುಗ್ಗಲಸ್ಸ ಉದ್ದಿಟ್ಠಂ ಹೋತಿ ಪಾತಿಮೋಕ್ಖಂ। ಏವಮೇವ ನ ಸಙ್ಘೋ ಕಥಿನಂ ಅತ್ಥರತಿ। ನ ಗಣೋ ಕಥಿನಂ ಅತ್ಥರತಿ। ಪುಗ್ಗಲೋ ಕಥಿನಂ ಅತ್ಥರತಿ। ಸಙ್ಘಸ್ಸ ಅನುಮೋದನಾಯ ಗಣಸ್ಸ ಅನುಮೋದನಾಯ ಪುಗ್ಗಲಸ್ಸ ಅತ್ಥಾರಾ ಸಙ್ಘಸ್ಸ ಅತ್ಥತಂ ಹೋತಿ ಕಥಿನಂ। ಗಣಸ್ಸ ಅತ್ಥತಂ ಹೋತಿ ಕಥಿನಂ। ಪುಗ್ಗಲಸ್ಸ ಅತ್ಥತಂ ಹೋತಿ ಕಥಿನನ್ತಿ।>
  text <೬॥ ಪಲಿಬೋಧಪಞ್ಹಾಬ್ಯಾಕರಣಂ>
    text <೪೧೫>
      text <ಪಕ್ಕಮನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ಪಕ್ಕಮನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ಚೀವರಪಲಿಬೋಧೋ ಪಠಮಂ ಛಿಜ್ಜತಿ।>
      text <ತಸ್ಸ ಸಹ ಬಹಿಸೀಮಗಮನಾ। ಆವಾಸಪಲಿಬೋಧೋ ಛಿಜ್ಜತಿ॥>
      text <ನಿಟ್ಠಾನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ನಿಟ್ಠಾನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ಆವಾಸಪಲಿಬೋಧೋ ಪಠಮಂ ಛಿಜ್ಜತಿ।>
      text <ಚೀವರೇ ನಿಟ್ಠಿತೇ ಚೀವರಪಲಿಬೋಧೋ ಛಿಜ್ಜತಿ॥>
      text <ಸನ್ನಿಟ್ಠಾನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ಸನ್ನಿಟ್ಠಾನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ದ್ವೇ ಪಲಿಬೋಧಾ ಅಪುಬ್ಬಂ ಅಚರಿಮಂ ಛಿಜ್ಜನ್ತಿ॥>
      text <ನಾಸನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ನಾಸನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ಆವಾಸಪಲಿಬೋಧೋ ಪಠಮಂ ಛಿಜ್ಜತಿ।>
      text <ಚೀವರೇ ನಟ್ಠೇ ಚೀವರಪಲಿಬೋಧೋ ಛಿಜ್ಜತಿ॥>
      text <ಸವನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ಸವನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ಚೀವರಪಲಿಬೋಧೋ ಪಠಮಂ ಛಿಜ್ಜತಿ।>
      text <ತಸ್ಸ ಸಹ ಸವನೇನ। ಆವಾಸಪಲಿಬೋಧೋ ಛಿಜ್ಜತಿ॥>
      text <ಆಸಾವಚ್ಛೇದಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ಆಸಾವಚ್ಛೇದಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ಆವಾಸಪಲಿಬೋಧೋ ಪಠಮಂ ಛಿಜ್ಜತಿ।>
      text <ಚೀವರಾಸಾಯ ಉಪಚ್ಛಿನ್ನಾಯ ಚೀವರಪಲಿಬೋಧೋ ಛಿಜ್ಜತಿ॥>
      text <ಸೀಮಾತಿಕ್ಕಮನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ಸೀಮಾತಿಕ್ಕಮನನ್ತಿಕೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ಚೀವರಪಲಿಬೋಧೋ ಪಠಮಂ ಛಿಜ್ಜತಿ।>
      text <ತಸ್ಸ ಬಹಿಸೀಮೇ ಆವಾಸಪಲಿಬೋಧೋ ಛಿಜ್ಜತಿ॥>
      text <ಸಹುಬ್ಭಾರೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕತಮೋ ಪಲಿಬೋಧೋ ಪಠಮಂ ಛಿಜ್ಜತಿ॥>
      text <ಸಹುಬ್ಭಾರೋ ಕಥಿನುದ್ಧಾರೋ। ವುತ್ತೋ ಆದಿಚ್ಚಬನ್ಧುನಾ।>
      text <ಏತಞ್ಚ ತಾಹಂ ವಿಸ್ಸಜ್ಜಿಸ್ಸಂ। ದ್ವೇ ಪಲಿಬೋಧಾ ಅಪುಬ್ಬಂ ಅಚರಿಮಂ ಛಿಜ್ಜನ್ತೀತಿ॥>
      text <ಕಸ್ಸ ಕಿನ್ತಿ ಪನ್ನರಸ। ಧಮ್ಮಾ ನಿದಾನಹೇತು ಚ।>
      text <ಪಚ್ಚಯಸಙ್ಗಹಮೂಲಾ। ಆದಿ ಚ ಅತ್ಥಾರಪುಗ್ಗಲಾ॥>
      text <ತಿಣ್ಣಂ ತಯೋ ಜಾನಿತಬ್ಬಂ। ಅತ್ಥಾರಂ ಉದ್ದೇಸೇನ ಚ।>
      text <ಪಲಿಬೋಧಾಧಿನಾ। ಸೀಮಾಯ ಉಪ್ಪಾದನಿರೋಧೇನ ಚಾತಿ॥>
    text <೪೧೬>, <ಕತಿ ಕಥಿನುದ್ಧಾರಾ ಸಙ್ಘಾಧೀನಾ॥ ಕತಿ ಕಥಿನುದ್ಧಾರಾ ಪುಗ್ಗಲಾಧೀನಾ॥ ಕತಿ ಕಥಿನುದ್ಧಾರಾ ನೇವ ಸಙ್ಘಾಧೀನಾ ನ ಪುಗ್ಗಲಾಧೀನಾ॥ ಏಕೋ ಕಥಿನುದ್ಧಾರೋ ಸಙ್ಘಾಧೀನೋ ಅನ್ತರುಬ್ಭಾರೋ। ಚತ್ತಾರೋ ಕಥಿನುದ್ಧಾರಾ ಪುಗ್ಗಲಾಧೀನಾ ಪಕ್ಕಮನನ್ತಿಕೋ। ನಿಟ್ಠಾನನ್ತಿಕೋ। ಸನ್ನಿಟ್ಠಾನನ್ತಿಕೋ। ಸೀಮಾತಿಕ್ಕಮನನ್ತಿಕೋ। ಚತ್ತಾರೋ ಕಥಿನುದ್ಧಾರಾ ನೇವ ಸಙ್ಘಾಧೀನಾ ನ ಪುಗ್ಗಲಾಧೀನಾ ನಾಸನನ್ತಿಕೋ। ಸವನನ್ತಿಕೋ। ಆಸಾವಚ್ಛೇದಿಕೋ। ಸಹುಬ್ಭಾರೋ। ಕತಿ ಕಥಿನುದ್ಧಾರಾ ಅನ್ತೋಸೀಮಾಯ ಉದ್ಧರಿಯ್ಯನ್ತಿ॥ ಕತಿ ಕಥಿನುದ್ಧಾರಾ ಬಹಿಸೀಮಾಯ ಉದ್ಧರಿಯ್ಯನ್ತಿ॥ ಕತಿ ಕಥಿನುದ್ಧಾರಾ ಸಿಯಾ ಅನ್ತೋಸೀಮಾಯ ಉದ್ಧರಿಯ್ಯನ್ತಿ ಸಿಯಾ ಬಹಿಸೀಮಾಯ ಉದ್ಧರಿಯ್ಯನ್ತಿ॥ ದ್ವೇ ಕಥಿನುದ್ಧಾರಾ ಅನ್ತೋಸೀಮಾಯ ಉದ್ಧರಿಯ್ಯನ್ತಿ ಅನ್ತರುಬ್ಭಾರೋ। ಸಹುಬ್ಭಾರೋ। ತಯೋ ಕಥಿನುದ್ಧಾರಾ ಬಹಿಸೀಮಾಯ ಉದ್ಧರಿಯ್ಯನ್ತಿ ಪಕ್ಕಮನನ್ತಿಕೋ। ಸವನನ್ತಿಕೋ। ಸೀಮಾತಿಕ್ಕಮನನ್ತಿಕೋ। ಚತ್ತಾರೋ ಕಥಿನುದ್ಧಾರಾ ಸಿಯಾ ಅನ್ತೋಸೀಮಾಯ ಉದ್ಧರಿಯ್ಯನ್ತಿ ಸಿಯಾ ಬಹಿಸೀಮಾಯ ಉದ್ಧರಿಯ್ಯನ್ತಿ ನಿಟ್ಠಾನನ್ತಿಕೋ। ಸನ್ನಿಟ್ಠಾನನ್ತಿಕೋ। ನಾಸನನ್ತಿಕೋ। ಆಸಾವಚ್ಛೇದಿಕೋ।>
    text <ಕತಿ ಕಥಿನುದ್ಧಾರಾ ಏಕುಪ್ಪಾದಾ ಏಕನಿರೋಧಾ॥ ಕತಿ ಕಥಿನುದ್ಧಾರಾ ಏಕುಪ್ಪಾದಾ ನಾನಾನಿರೋಧಾ॥ ದ್ವೇ ಕಥಿನುದ್ಧಾರಾ ಏಕುಪ್ಪಾದಾ ಏಕನಿರೋಧಾ ಅನ್ತರುಬ್ಭಾರೋ। ಸಹುಬ್ಭಾರೋ। ಅವಸೇಸಾ ಕಥಿನುದ್ಧಾರಾ ಏಕುಪ್ಪಾದಾ ನಾನಾನಿರೋಧಾತಿ।>
    stand <ಕಥಿನಭೇದೋ ನಿಟ್ಠಿತೋ।>
    stand <ತಸ್ಸುದ್ದಾನಂ>
