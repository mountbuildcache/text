text <ಅಪರಗಾಥಾಸಙ್ಗಣಿಕಂ>
  text <೧॥ ಚೋದನಾದಿಪುಚ್ಛಾವಿಸ್ಸಜ್ಜನಾ>
    text <೩೫೯>
      text <ಚೋದನಾ ಕಿಮತ್ಥಾಯ। ಸಾರಣಾ ಕಿಸ್ಸ ಕಾರಣಾ।>
      text <ಸಙ್ಘೋ ಕಿಮತ್ಥಾಯ। ಮತಿಕಮ್ಮಂ ಪನ ಕಿಸ್ಸ ಕಾರಣಾ॥>
      text <ಚೋದನಾ ಸಾರಣತ್ಥಾಯ। ನಿಗ್ಗಹತ್ಥಾಯ ಸಾರಣಾ।>
      text <ಸಙ್ಘೋ ಪರಿಗ್ಗಹತ್ಥಾಯ। ಮತಿಕಮ್ಮಂ ಪನ ಪಾಟಿಯೇಕ್ಕಂ॥>
      text <ಮಾ ಖೋ ತುರಿತೋ ಅಭಣಿ। ಮಾ ಖೋ ಚಣ್ಡಿಕತೋ ಭಣಿ।>
      text <ಮಾ ಖೋ ಪಟಿಘಂ ಜನಯಿ। ಸಚೇ ಅನುವಿಜ್ಜಕೋ ತುವಂ॥>
      text <ಮಾ ಖೋ ಸಹಸಾ ಅಭಣಿ। ಕಥಂ ವಿಗ್ಗಾಹಿಕಂ ಅನತ್ಥಸಂಹಿತಂ।>
      text <ಸುತ್ತೇ ವಿನಯೇ ಅನುಲೋಮೇ। ಪಞ್ಞತ್ತೇ ಅನುಲೋಮಿಕೇ॥>
      text <ಅನುಯೋಗವತ್ತಂ ನಿಸಾಮಯ। ಕುಸಲೇನ ಬುದ್ಧಿಮತಾ ಕತಂ।>
      text <ಸುವುತ್ತಂ ಸಿಕ್ಖಾಪದಾನುಲೋಮಿಕಂ। ಗತಿಂ ನ ನಾಸೇನ್ತೋ ಸಮ್ಪರಾಯಿಕಂ।>
      text <ಹಿತೇಸೀ ಅನುಯುಞ್ಜಸ್ಸು। ಕಾಲೇನತ್ಥೂಪಸಂಹಿತಂ॥>
      text <ಚುದಿತಸ್ಸ ಚ ಚೋದಕಸ್ಸ ಚ।>
      text <ಸಹಸಾ ವೋಹಾರಂ ಮಾ ಪಧಾರೇಸಿ।>
      text <ಚೋದಕೋ ಆಹ ಆಪನ್ನೋತಿ।>
      text <ಚುದಿತಕೋ ಆಹ ಅನಾಪನ್ನೋತಿ॥>
      text <ಉಭೋ ಅನುಕ್ಖಿಪನ್ತೋ। ಪಟಿಞ್ಞಾನುಸನ್ಧಿತೇನ ಕಾರಯೇ।>
      text <ಪಟಿಞ್ಞಾ ಲಜ್ಜೀಸು ಕತಾ। ಅಲಜ್ಜೀಸು ಏವಂ ನ ವಿಜ್ಜತಿ।>
      text <ಬಹುಮ್ಪಿ ಅಲಜ್ಜೀ ಭಾಸೇಯ್ಯ। ವತ್ತಾನುಸನ್ಧಿತೇನ ಕಾರಯೇ॥>
      text <ಅಲಜ್ಜೀ ಕೀದಿಸೋ ಹೋತಿ। ಪಟಿಞ್ಞಾ ಯಸ್ಸ ನ ರೂಹತಿ।>
      text <ಏತಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಅಲಜ್ಜೀ ಪುಗ್ಗಲೋ॥>
      text <ಸಞ್ಚಿಚ್ಚ ಆಪತ್ತಿಂ ಆಪಜ್ಜತಿ। ಆಪತ್ತಿಂ ಪರಿಗೂಹತಿ।>
      text <ಅಗತಿಗಮನಞ್ಚ ಗಚ್ಛತಿ। ಏದಿಸೋ ವುಚ್ಚತಿ ಅಲಜ್ಜೀಪುಗ್ಗಲೋ॥>
      text <ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಅಲಜ್ಜೀಪುಗ್ಗಲೋ।>
      text <ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಲಜ್ಜೀಪುಗ್ಗಲೋ॥>
      text <ಸಞ್ಚಿಚ್ಚ ಆಪತ್ತಿಂ ನಾಪಜ್ಜತಿ। ಆಪತ್ತಿಂ ನ ಪರಿಗೂಹತಿ।>
      text <ಅಗತಿಗಮನಂ ನ ಗಚ್ಛತಿ। ಏದಿಸೋ ವುಚ್ಚತಿ ಲಜ್ಜೀಪುಗ್ಗಲೋ॥>
      text <ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಲಜ್ಜೀಪುಗ್ಗಲೋ।>
      text <ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಅಧಮ್ಮಚೋದಕೋ॥>
      text <ಅಕಾಲೇ ಚೋದೇತಿ ಅಭೂತೇನ।>
      text <ಫರುಸೇನ ಅನತ್ಥಸಂಹಿತೇನ।>
      text <ದೋಸನ್ತರೋ ಚೋದೇತಿ ನೋ ಮೇತ್ತಾಚಿತ್ತೋ।>
      text <ಏದಿಸೋ ವುಚ್ಚತಿ ಅಧಮ್ಮಚೋದಕೋ॥>
      text <ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಅಧಮ್ಮಚೋದಕೋ।>
      text <ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಧಮ್ಮಚೋದಕೋ॥>
      text <ಕಾಲೇನ ಚೋದೇತಿ ಭೂತೇನ। ಸಣ್ಹೇನ ಅತ್ಥಸಂಹಿತೇನ।>
      text <ಮೇತ್ತಾಚಿತ್ತೋ ಚೋದೇತಿ ನೋ ದೋಸನ್ತರೋ।>
      text <ಏದಿಸೋ ವುಚ್ಚತಿ ಧಮ್ಮಚೋದಕೋ॥>
      text <ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಧಮ್ಮಚೋದಕೋ।>
      text <ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಬಾಲಚೋದಕೋ॥>
      text <ಪುಬ್ಬಾಪರಂ ನ ಜಾನಾತಿ। ಪುಬ್ಬಾಪರಸ್ಸ ಅಕೋವಿದೋ।>
      text <ಅನುಸನ್ಧಿವಚನಪಥಂ ನ ಜಾನಾತಿ।>
      text <ಅನುಸನ್ಧಿವಚನಪಥಸ್ಸ ಅಕೋವಿದೋ।>
      text <ಏದಿಸೋ ವುಚ್ಚತಿ ಬಾಲಚೋದಕೋ॥>
      text <ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಬಾಲಚೋದಕೋ।>
      text <ಅಞ್ಞಞ್ಚ ತಾಹಂ ಪುಚ್ಛಾಮಿ। ಕೀದಿಸೋ ವುಚ್ಚತಿ ಪಣ್ಡಿತಚೋದಕೋ॥>
      text <ಪುಬ್ಬಾಪರಮ್ಪಿ ಜಾನಾತಿ। ಪುಬ್ಬಾಪರಸ್ಸ ಕೋವಿದೋ।>
      text <ಅನುಸನ್ಧಿವಚನಪಥಂ ಜಾನಾತಿ। ಅನುಸನ್ಧಿವಚನಪಥಸ್ಸ ಕೋವಿದೋ।>
      text <ಏದಿಸೋ ವುಚ್ಚತಿ ಪಣ್ಡಿತಚೋದಕೋ॥>
      text <ಸಚ್ಚಂ ಅಹಮ್ಪಿ ಜಾನಾಮಿ। ಏದಿಸೋ ವುಚ್ಚತಿ ಪಣ್ಡಿತಚೋದಕೋ।>
      text <ಅಞ್ಞಞ್ಚ ತಾಹಂ ಪುಚ್ಛಾಮಿ। ಚೋದನಾ ಕಿನ್ತಿ ವುಚ್ಚತಿ॥>
      text <ಸೀಲವಿಪತ್ತಿಯಾ ಚೋದೇತಿ। ಅಥೋ ಆಚಾರದಿಟ್ಠಿಯಾ।>
      text <ಆಜೀವೇನಪಿ ಚೋದೇತಿ। ಚೋದನಾ ತೇನ ವುಚ್ಚತೀತಿ॥>
    stand <ಅಪರಂ ಗಾಥಾಸಙ್ಗಣಿಕಂ ನಿಟ್ಠಿತಂ।>
