text <ಅನ್ತರಪೇಯ್ಯಾಲಂ>
  text <ಕತಿಪುಚ್ಛಾವಾರೋ>
    text <೨೭೧>, <ಕತಿ ಆಪತ್ತಿಯೋ॥ ಕತಿ ಆಪತ್ತಿಕ್ಖನ್ಧಾ॥ ಕತಿ ವಿನೀತವತ್ಥೂನಿ॥ ಕತಿ ಅಗಾರವಾ॥ ಕತಿ ಗಾರವಾ॥ ಕತಿ ವಿನೀತವತ್ಥೂನಿ॥ ಕತಿ ವಿಪತ್ತಿಯೋ॥ ಕತಿ ಆಪತ್ತಿಸಮುಟ್ಠಾನಾ॥ ಕತಿ ವಿವಾದಮೂಲಾನಿ॥ ಕತಿ ಅನುವಾದಮೂಲಾನಿ॥ ಕತಿ ಸಾರಣೀಯಾ ಧಮ್ಮಾ॥ ಕತಿ ಭೇದಕರವತ್ಥೂನಿ॥ ಕತಿ ಅಧಿಕರಣಾನಿ॥ ಕತಿ ಸಮಥಾ॥>
    text <ಪಞ್ಚ ಆಪತ್ತಿಯೋ। ಪಞ್ಚ ಆಪತ್ತಿಕ್ಖನ್ಧಾ। ಪಞ್ಚ ವಿನೀತವತ್ಥೂನಿ। ಸತ್ತ ಆಪತ್ತಿಯೋ। ಸತ್ತ ಆಪತ್ತಿಕ್ಖನ್ಧಾ। ಸತ್ತ ವಿನೀತವತ್ಥೂನಿ। ಛ ಅಗಾರವಾ। ಛ ಗಾರವಾ। ಛ ವಿನೀತವತ್ಥೂನಿ। ಚತಸ್ಸೋ ವಿಪತ್ತಿಯೋ। ಛ ಆಪತ್ತಿಸಮುಟ್ಠಾನಾ। ಛ ವಿವಾದಮೂಲಾನಿ। ಛ ಅನುವಾದಮೂಲಾನಿ। ಛ ಸಾರಣೀಯಾ ಧಮ್ಮಾ। ಅಟ್ಠಾರಸ ಭೇದಕರವತ್ಥೂನಿ। ಚತ್ತಾರಿ ಅಧಿಕರಣಾನಿ। ಸತ್ತ ಸಮಥಾ।>
    text <ತತ್ಥ ಕತಮಾ ಪಞ್ಚ ಆಪತ್ತಿಯೋ॥ ಪಾರಾಜಿಕಾಪತ್ತಿ। ಸಙ್ಘಾದಿಸೇಸಾಪತ್ತಿ। ಪಾಚಿತ್ತಿಯಾಪತ್ತಿ। ಪಾಟಿದೇಸನೀಯಾಪತ್ತಿ। ದುಕ್ಕಟಾಪತ್ತಿ ಇಮಾ ಪಞ್ಚ ಆಪತ್ತಿಯೋ।>
    text <ತತ್ಥ ಕತಮೇ ಪಞ್ಚ ಆಪತ್ತಿಕ್ಖನ್ಧಾ॥ ಪಾರಾಜಿಕಾಪತ್ತಿಕ್ಖನ್ಧೋ। ಸಙ್ಘಾದಿಸೇಸಾಪತ್ತಿಕ್ಖನ್ಧೋ। ಪಾಚಿತ್ತಿಯಾಪತ್ತಿಕ್ಖನ್ಧೋ। ಪಾಟಿದೇಸನೀಯಾಪತ್ತಿಕ್ಖನ್ಧೋ। ದುಕ್ಕಟಾಪತ್ತಿಕ್ಖನ್ಧೋ ಇಮೇ ಪಞ್ಚ ಆಪತ್ತಿಕ್ಖನ್ಧಾ।>
    text <ತತ್ಥ ಕತಮಾನಿ ಪಞ್ಚ ವಿನೀತವತ್ಥೂನಿ॥ ಪಞ್ಚಹಿ ಆಪತ್ತಿಕ್ಖನ್ಧೇಹಿ ಆರತಿ ವಿರತಿ ಪಟಿವಿರತಿ ವೇರಮಣೀ ಅಕಿರಿಯಾ ಅಕರಣಂ ಅನಜ್ಝಾಪತ್ತಿ ವೇಲಾಅನತಿಕ್ಕಮೋ ಸೇತುಘಾತೋ ಇಮಾನಿ ಪಞ್ಚ ವಿನೀತವತ್ಥೂನಿ।>
    text <ತತ್ಥ ಕತಮಾ ಸತ್ತ ಆಪತ್ತಿಯೋ॥ ಪಾರಾಜಿಕಾಪತ್ತಿ। ಸಙ್ಘಾದಿಸೇಸಾಪತ್ತಿ। ಥುಲ್ಲಚ್ಚಯಾಪತ್ತಿ। ಪಾಚಿತ್ತಿಯಾಪತ್ತಿ। ಪಾಟಿದೇಸನೀಯಾಪತ್ತಿ। ದುಕ್ಕಟಾಪತ್ತಿ। ದುಬ್ಭಾಸಿತಾಪತ್ತಿ ಇಮಾ ಸತ್ತ ಆಪತ್ತಿಯೋ।>
    text <ತತ್ಥ ಕತಮೇ ಸತ್ತ ಆಪತ್ತಿಕ್ಖನ್ಧಾ॥ ಪಾರಾಜಿಕಾಪತ್ತಿಕ್ಖನ್ಧೋ। ಸಙ್ಘಾದಿಸೇಸಾಪತ್ತಿಕ್ಖನ್ಧೋ। ಥುಲ್ಲಚ್ಚಯಾಪತ್ತಿಕ್ಖನ್ಧೋ। ಪಾಚಿತ್ತಿಯಾಪತ್ತಿಕ್ಖನ್ಧೋ। ಪಾಟಿದೇಸನೀಯಾಪತ್ತಿಕ್ಖನ್ಧೋ। ದುಕ್ಕಟಾಪತ್ತಿಕ್ಖನ್ಧೋ। ದುಬ್ಭಾಸಿತಾಪತ್ತಿಕ್ಖನ್ಧೋ ಇಮೇ ಸತ್ತ ಆಪತ್ತಿಕ್ಖನ್ಧಾ।>
    text <ತತ್ಥ ಕತಮಾನಿ ಸತ್ತ ವಿನೀತವತ್ಥೂನಿ॥ ಸತ್ತಹಿ ಆಪತ್ತಿಕ್ಖನ್ಧೇಹಿ ಆರತಿ ವಿರತಿ ಪಟಿವಿರತಿ ವೇರಮಣೀ ಅಕಿರಿಯಾ ಅಕರಣಂ ಅನಜ್ಝಾಪತ್ತಿ ವೇಲಾಅನತಿಕ್ಕಮೋ ಸೇತುಘಾತೋ ಇಮಾನಿ ಸತ್ತ ವಿನೀತವತ್ಥೂನಿ।>
    text <ತತ್ಥ ಕತಮೇ ಛ ಅಗಾರವಾ॥ ಬುದ್ಧೇ ಅಗಾರವೋ। ಧಮ್ಮೇ ಅಗಾರವೋ। ಸಙ್ಘೇ ಅಗಾರವೋ। ಸಿಕ್ಖಾಯ ಅಗಾರವೋ। ಅಪ್ಪಮಾದೇ ಅಗಾರವೋ। ಪಟಿಸನ್ಧಾರೇ ಅಗಾರವೋ ಇಮೇ ಛ ಅಗಾರವಾ।>
    text <ತತ್ಥ ಕತಮೇ ಛ ಗಾರವಾ॥ ಬುದ್ಧೇ ಗಾರವೋ। ಧಮ್ಮೇ ಗಾರವೋ। ಸಙ್ಘೇ ಗಾರವೋ। ಸಿಕ್ಖಾಯ ಗಾರವೋ। ಅಪ್ಪಮಾದೇ ಗಾರವೋ। ಪಟಿಸನ್ಧಾರೇ ಗಾರವೋ ಇಮೇ ಛ ಗಾರವಾ।>
    text <ತತ್ಥ ಕತಮಾನಿ ಛ ವಿನೀತವತ್ಥೂನಿ॥ ಛಹಿ ಅಗಾರವೇಹಿ ಆರತಿ ವಿರತಿ ಪಟಿವಿರತಿ ವೇರಮಣೀ ಅಕಿರಿಯಾ ಅಕರಣಂ ಅನಜ್ಝಾಪತ್ತಿ ವೇಲಾಅನತಿಕ್ಕಮೋ ಸೇತುಘಾತೋ ಇಮಾನಿ ಛ ವಿನೀತವತ್ಥೂನಿ।>
    text <ತತ್ಥ ಕತಮಾ ಚತಸ್ಸೋ ವಿಪತ್ತಿಯೋ॥ ಸೀಲವಿಪತ್ತಿ। ಆಚಾರವಿಪತ್ತಿ। ದಿಟ್ಠಿವಿಪತ್ತಿ। ಆಜೀವವಿಪತ್ತಿ ಇಮಾ ಚತಸ್ಸೋ ವಿಪತ್ತಿಯೋ।>
    text <ತತ್ಥ ಕತಮೇ ಛ ಆಪತ್ತಿಸಮುಟ್ಠಾನಾ॥ ಅತ್ಥಾಪತ್ತಿ ಕಾಯತೋ ಸಮುಟ್ಠಾತಿ। ನ ವಾಚತೋ ನ ಚಿತ್ತತೋ। ಅತ್ಥಾಪತ್ತಿ ವಾಚತೋ ಸಮುಟ್ಠಾತಿ। ನ ಕಾಯತೋ ನ ಚಿತ್ತತೋ। ಅತ್ಥಾಪತ್ತಿ ಕಾಯತೋ ಚ ವಾಚತೋ ಚ ಸಮುಟ್ಠಾತಿ। ನ ಚಿತ್ತತೋ। ಅತ್ಥಾಪತ್ತಿ ಕಾಯತೋ ಚ ಚಿತ್ತತೋ ಚ ಸಮುಟ್ಠಾತಿ। ನ ವಾಚತೋ। ಅತ್ಥಾಪತ್ತಿ ವಾಚತೋ ಚ ಚಿತ್ತತೋ ಚ ಸಮುಟ್ಠಾತಿ। ನ ಕಾಯತೋ। ಅತ್ಥಾಪತ್ತಿ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠಾತಿ ಇಮೇ ಛ ಆಪತ್ತಿಸಮುಟ್ಠಾನಾ।>
    text <೨೭೨>, <ತತ್ಥ ಕತಮಾನಿ ಛ ವಿವಾದಮೂಲಾನಿ॥ ಇಧ ಭಿಕ್ಖು ಕೋಧನೋ ಹೋತಿ ಉಪನಾಹೀ। ಯೋ ಸೋ ಭಿಕ್ಖು ಕೋಧನೋ ಹೋತಿ ಉಪನಾಹೀ ಸೋ ಸತ್ಥರಿಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಧಮ್ಮೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಙ್ಘೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಿಕ್ಖಾಯಪಿ ನ ಪರಿಪೂರಕಾರೀ ಹೋತಿ। ಯೋ ಸೋ ಭಿಕ್ಖು ಸತ್ಥರಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಧಮ್ಮೇ…ಪೇ॰… ಸಙ್ಘೇ…ಪೇ॰… ಸಿಕ್ಖಾಯ ನ ಪರಿಪೂರಕಾರೀ। ಸೋ ಸಙ್ಘೇ ವಿವಾದಂ ಜನೇತಿ। ಯೋ ಹೋತಿ ವಿವಾದೋ ಬಹುಜನಾಹಿತಾಯ ಬಹುಜನಾಸುಖಾಯ ಬಹುನೋ ಜನಸ್ಸ ಅನತ್ಥಾಯ ಅಹಿತಾಯ ದುಕ್ಖಾಯ ದೇವಮನುಸ್ಸಾನಂ। ಏವರೂಪಂ ಚೇ ತುಮ್ಹೇ ವಿವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ವಿವಾದಮೂಲಸ್ಸ ಪಹಾನಾಯ ವಾಯಮೇಯ್ಯಾಥ। ಏವರೂಪಂ ಚೇ ತುಮ್ಹೇ ವಿವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ನ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ವಿವಾದಮೂಲಸ್ಸ ಆಯತಿಂ ಅನವಸ್ಸವಾಯ ಪಟಿಪಜ್ಜೇಯ್ಯಾಥ। ಏವಮೇತಸ್ಸ ಪಾಪಕಸ್ಸ ವಿವಾದಮೂಲಸ್ಸ ಪಹಾನಂ ಹೋತಿ। ಏವಮೇತಸ್ಸ ಪಾಪಕಸ್ಸ ವಿವಾದಮೂಲಸ್ಸ ಆಯತಿಂ ಅನವಸ್ಸವೋ ಹೋತಿ।>
    text <ಪುನ ಚಪರಂ ಭಿಕ್ಖು ಮಕ್ಖೀ ಹೋತಿ ಪಳಾಸೀ…ಪೇ॰… ಇಸ್ಸುಕೀ ಹೋತಿ ಮಚ್ಛರೀ। ಸಠೋ ಹೋತಿ ಮಾಯಾವೀ। ಪಾಪಿಚ್ಛೋ ಹೋತಿ ಮಿಚ್ಛಾದಿಟ್ಠಿ। ಸನ್ದಿಟ್ಠಿಪರಾಮಾಸೀ ಹೋತಿ ಆಧಾನಗ್ಗಾಹೀ ದುಪ್ಪಟಿನಿಸ್ಸಗ್ಗೀ। ಯೋ ಸೋ ಭಿಕ್ಖು ಸನ್ದಿಟ್ಠಿಪರಾಮಾಸೀ ಹೋತಿ ಆಧಾನಗ್ಗಾಹೀ ದುಪ್ಪಟಿನಿಸ್ಸಗ್ಗೀ ಸೋ ಸತ್ಥರಿಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಧಮ್ಮೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಙ್ಘೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಿಕ್ಖಾಯಪಿ ನ ಪರಿಪೂರಕಾರೀ ಹೋತಿ। ಯೋ ಸೋ ಭಿಕ್ಖು ಸತ್ಥರಿ ಅಗಾರವೋ ವಿಹರತಿ ಅಪ್ಪತಿಸ್ಸೋ ಧಮ್ಮೇ…ಪೇ॰… ಸಙ್ಘೇ…ಪೇ॰… ಸಿಕ್ಖಾಯ ನ ಪರಿಪೂರಕಾರೀ। ಸೋ ಸಙ್ಘೇ ವಿವಾದಂ ಜನೇತಿ। ಯೋ ಸೋ ಹೋತಿ ವಿವಾದೋ ಬಹುಜನಾಹಿತಾಯ ಬಹುಜನಾಸುಖಾಯ ಬಹುನೋ ಜನಸ್ಸ ಅನತ್ಥಾಯ ಅಹಿತಾಯ ದುಕ್ಖಾಯ ದೇವಮನುಸ್ಸಾನಂ। ಏವರೂಪಂ ಚೇ ತುಮ್ಹೇ ವಿವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ವಿವಾದಮೂಲಸ್ಸ ಪಹಾನಾಯ ವಾಯಮೇಯ್ಯಾಥ। ಏವರೂಪಂ ಚೇ ತುಮ್ಹೇ ವಿವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ನ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ವಿವಾದಮೂಲಸ್ಸ ಆಯತಿಂ ಅನವಸ್ಸವಾಯ ಪಟಿಪಜ್ಜೇಯ್ಯಾಥ। ಏವಮೇತಸ್ಸ ಪಾಪಕಸ್ಸ ವಿವಾದಮೂಲಸ್ಸ ಪಹಾನಂ ಹೋತಿ। ಏವಮೇತಸ್ಸ ಪಾಪಕಸ್ಸ ವಿವಾದಮೂಲಸ್ಸ ಆಯತಿಂ ಅನವಸ್ಸವೋ ಹೋತಿ। ಇಮಾನಿ ಛ ವಿವಾದಮೂಲಾನಿ।>
    text <೨೭೩>, <ತತ್ಥ ಕತಮಾನಿ ಛ ಅನುವಾದಮೂಲಾನಿ॥ ಇಧ ಭಿಕ್ಖು ಕೋಧನೋ ಹೋತಿ ಉಪನಾಹೀ। ಯೋ ಸೋ ಭಿಕ್ಖು ಕೋಧನೋ ಹೋತಿ ಉಪನಾಹೀ ಸೋ ಸತ್ಥರಿಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಧಮ್ಮೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಙ್ಘೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಿಕ್ಖಾಯಪಿ ನ ಪರಿಪೂರಕಾರೀ ಹೋತಿ। ಯೋ ಸೋ ಭಿಕ್ಖು ಸತ್ಥರಿ ಅಗಾರವೋ ವಿಹರತಿ ಅಪ್ಪತಿಸ್ಸೋ ಧಮ್ಮೇ…ಪೇ॰… ಸಙ್ಘೇ …ಪೇ॰… ಸಿಕ್ಖಾಯ ನ ಪರಿಪೂರಕಾರೀ ಸೋ ಸಙ್ಘೇ ಅನುವಾದಂ ಜನೇತಿ। ಯೋ ಹೋತಿ ಅನುವಾದೋ ಬಹುಜನಾಹಿತಾಯ ಬಹುಜನಾಸುಖಾಯ ಬಹುನೋ ಜನಸ್ಸ ಅನತ್ಥಾಯ ಅಹಿತಾಯ ದುಕ್ಖಾಯ ದೇವಮನುಸ್ಸಾನಂ। ಏವರೂಪಂ ಚೇ ತುಮ್ಹೇ ಅನುವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ಅನುವಾದಮೂಲಸ್ಸ ಪಹಾನಾಯ ವಾಯಮೇಯ್ಯಾಥ। ಏವರೂಪಂ ಚೇ ತುಮ್ಹೇ ಅನುವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ನ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ಅನುವಾದಮೂಲಸ್ಸ ಆಯತಿಂ ಅನವಸ್ಸವಾಯ ಪಟಿಪಜ್ಜೇಯ್ಯಾಥ। ಏವಮೇತಸ್ಸ ಪಾಪಕಸ್ಸ ಅನುವಾದಮೂಲಸ್ಸ ಪಹಾನಂ ಹೋತಿ। ಏವಮೇತಸ್ಸ ಪಾಪಕಸ್ಸ ಅನುವಾದಮೂಲಸ್ಸ ಆಯತಿಂ ಅನವಸ್ಸವೋ ಹೋತಿ।>
    text <ಪುನ ಚಪರಂ ಭಿಕ್ಖು ಮಕ್ಖೀ ಹೋತಿ ಪಲಾಸೀ…ಪೇ॰… ಇಸ್ಸುಕೀ ಹೋತಿ ಮಚ್ಛರೀ। ಸಠೋ ಹೋತಿ ಮಾಯಾವೀ। ಪಾಪಿಚ್ಛೋ ಹೋತಿ ಮಿಚ್ಛಾದಿಟ್ಠಿ। ಸನ್ದಿಟ್ಠಿಪರಾಮಾಸೀ ಹೋತಿ ಆಧಾನಗ್ಗಾಹೀ ದುಪ್ಪಟಿನಿಸ್ಸಗ್ಗೀ। ಯೋ ಸೋ ಭಿಕ್ಖು ಸನ್ದಿಟ್ಠಿಪರಾಮಾಸೀ ಹೋತಿ ಆಧಾನಗ್ಗಾಹೀ ದುಪ್ಪಟಿನಿಸ್ಸಗ್ಗೀ ಸೋ ಸತ್ಥರಿಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಧಮ್ಮೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಙ್ಘೇಪಿ ಅಗಾರವೋ ವಿಹರತಿ ಅಪ್ಪತಿಸ್ಸೋ। ಸಿಕ್ಖಾಯಪಿ ನ ಪರಿಪೂರಕಾರೀ ಹೋತಿ। ಯೋ ಭಿಕ್ಖು ಸತ್ಥರಿ ಅಗಾರವೋ ವಿಹರತಿ ಅಪ್ಪತಿಸ್ಸೋ ಧಮ್ಮೇ…ಪೇ॰… ಸಙ್ಘೇ…ಪೇ॰… ಸಿಕ್ಖಾಯ ನ ಪರಿಪೂರಕಾರೀ ಸೋ ಸಙ್ಘೇ ಅನುವಾದಂ ಜನೇತಿ। ಯೋ ಹೋತಿ ಅನುವಾದೋ ಬಹುಜನಾಹಿತಾಯ ಬಹುಜನಾಸುಖಾಯ ಬಹುನೋ ಜನಸ್ಸ ಅನತ್ಥಾಯ ಅಹಿತಾಯ ದುಕ್ಖಾಯ ದೇವಮನುಸ್ಸಾನಂ। ಏವರೂಪಂ ಚೇ ತುಮ್ಹೇ ಅನುವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ಅನುವಾದಮೂಲಸ್ಸ ಪಹಾನಾಯ ವಾಯಮೇಯ್ಯಾಥ। ಏವರೂಪಂ ಚೇ ತುಮ್ಹೇ ಅನುವಾದಮೂಲಂ ಅಜ್ಝತ್ತಂ ವಾ ಬಹಿದ್ಧಾ ವಾ ನ ಸಮನುಪಸ್ಸೇಯ್ಯಾಥ ತತ್ರ ತುಮ್ಹೇ ತಸ್ಸೇವ ಪಾಪಕಸ್ಸ ಅನುವಾದಮೂಲಸ್ಸ ಆಯತಿಂ ಅನವಸ್ಸವಾಯ ಪಟಿಪಜ್ಜೇಯ್ಯಾಥ। ಏವಮೇತಸ್ಸ ಪಾಪಕಸ್ಸ ಅನುವಾದಮೂಲಸ್ಸ ಪಹಾನಂ ಹೋತಿ। ಏವಮೇತಸ್ಸ ಪಾಪಕಸ್ಸ ಅನುವಾದಮೂಲಸ್ಸ ಆಯತಿಂ ಅನವಸ್ಸವೋ ಹೋತಿ। ಇಮಾನಿ ಛ ಅನುವಾದಮೂಲಾನಿ।>
    text <೨೭೪>, <ತತ್ಥ ಕತಮೇ ಛ ಸಾರಣೀಯಾ ಧಮ್ಮಾ॥ ಇಧ ಭಿಕ್ಖುನೋ ಮೇತ್ತಂ ಕಾಯಕಮ್ಮಂ ಪಚ್ಚುಪಟ್ಠಿತಂ ಹೋತಿ ಸಬ್ರಹ್ಮಚಾರೀಸು ಆವಿ ಚೇವ ರಹೋ ಚ। ಅಯಮ್ಪಿ ಧಮ್ಮೋ ಸಾರಣೀಯೋ ಪಿಯಕರಣೋ ಗರುಕರಣೋ ಸಙ್ಗಹಾಯ ಅವಿವಾದಾಯ ಸಾಮಗ್ಗಿಯಾ ಏಕೀಭಾವಾಯ ಸಂವತ್ತತಿ।>
    text <ಪುನ ಚಪರಂ ಭಿಕ್ಖುನೋ ಮೇತ್ತಂ ವಚೀಕಮ್ಮಂ ಪಚ್ಚುಪಟ್ಠಿತಂ ಹೋತಿ ಸಬ್ರಹ್ಮಚಾರೀಸು ಆವಿ ಚೇವ ರಹೋ ಚ। ಅಯಮ್ಪಿ ಧಮ್ಮೋ ಸಾರಣೀಯೋ ಪಿಯಕರಣೋ ಗರುಕರಣೋ ಸಙ್ಗಹಾಯ ಅವಿವಾದಾಯ ಸಾಮಗ್ಗಿಯಾ ಏಕೀಭಾವಾಯ ಸಂವತ್ತತಿ।>
    text <ಪುನ ಚಪರಂ ಭಿಕ್ಖುನೋ ಮೇತ್ತಂ ಮನೋಕಮ್ಮಂ ಪಚ್ಚುಪಟ್ಠಿತಂ ಹೋತಿ ಸಬ್ರಹ್ಮಚಾರೀಸು ಆವಿ ಚೇವ ರಹೋ ಚ। ಅಯಮ್ಪಿ ಧಮ್ಮೋ ಸಾರಣೀಯೋ ಪಿಯಕರಣೋ ಗರುಕರಣೋ ಸಙ್ಗಹಾಯ ಅವಿವಾದಾಯ ಸಾಮಗ್ಗಿಯಾ ಏಕೀಭಾವಾಯ ಸಂವತ್ತತಿ।>
    text <ಪುನ ಚಪರಂ ಭಿಕ್ಖು ಯೇ ತೇ ಲಾಭಾ ಧಮ್ಮಿಕಾ ಧಮ್ಮಲದ್ಧಾ ಅನ್ತಮಸೋ ಪತ್ತಪರಿಯಾಪನ್ನಮತ್ತಮ್ಪಿ ತಥಾರೂಪೇಹಿ ಲಾಭೇಹಿ ಅಪ್ಪಟಿವಿಭತ್ತಭೋಗೀ ಹೋತಿ ಸೀಲವನ್ತೇಹಿ ಸಬ್ರಹ್ಮಚಾರೀಹಿ ಸಾಧಾರಣಭೋಗೀ। ಅಯಮ್ಪಿ ಧಮ್ಮೋ ಸಾರಣೀಯೋ ಪಿಯಕರಣೋ ಗರುಕರಣೋ ಸಙ್ಗಹಾಯ ಅವಿವಾದಾಯ ಸಾಮಗ್ಗಿಯಾ ಏಕೀಭಾವಾಯ ಸಂವತ್ತತಿ।>
    text <ಪುನ ಚಪರಂ ಭಿಕ್ಖು ಯಾನಿ ತಾನಿ ಸೀಲಾನಿ ಅಖಣ್ಡಾನಿ ಅಚ್ಛಿದ್ದಾನಿ ಅಸಬಲಾನಿ ಅಕಮ್ಮಾಸಾನಿ ಭುಜಿಸ್ಸಾನಿ ವಿಞ್ಞುಪಸತ್ಥಾನಿ ಅಪರಾಮಟ್ಠಾನಿ ಸಮಾಧಿಸಂವತ್ತನಿಕಾನಿ। ತಥಾರೂಪೇಸು ಸೀಲೇಸು ಸೀಲಸಾಮಞ್ಞಗತೋ ವಿಹರತಿ ಸಬ್ರಹ್ಮಚಾರೀಹಿ ಆವಿ ಚೇವ ರಹೋ ಚ। ಅಯಮ್ಪಿ ಧಮ್ಮೋ ಸಾರಣೀಯೋ ಪಿಯಕರಣೋ ಗರುಕರಣೋ ಸಙ್ಗಹಾಯ ಅವಿವಾದಾಯ ಸಾಮಗ್ಗಿಯಾ ಏಕೀಭಾವಾಯ ಸಂವತ್ತತಿ।>
    text <ಪುನ ಚಪರಂ ಭಿಕ್ಖು ಯಾಯಂ ದಿಟ್ಠಿ ಅರಿಯಾ ನಿಯ್ಯಾನಿಕಾ ನಿಯ್ಯಾತಿ ತಕ್ಕರಸ್ಸ ಸಮ್ಮಾ ದುಕ್ಖಕ್ಖಯಾಯ ತಥಾರೂಪಾಯ ದಿಟ್ಠಿಯಾ ದಿಟ್ಠಿಸಾಮಞ್ಞಗತೋ ವಿಹರತಿ ಸಬ್ರಹ್ಮಚಾರೀಹಿ ಆವಿ ಚೇವ ರಹೋ ಚ। ಅಯಮ್ಪಿ ಧಮ್ಮೋ ಸಾರಣೀಯೋ ಪಿಯಕರಣೋ ಗರುಕರಣೋ ಸಙ್ಗಹಾಯ ಅವಿವಾದಾಯ ಸಾಮಗ್ಗಿಯಾ ಏಕೀಭಾವಾಯ ಸಂವತ್ತತಿ। ಇಮೇ ಛ ಸಾರಣೀಯಾ ಧಮ್ಮಾ।>
    text <೨೭೫>, <ತತ್ಥ ಕತಮಾನಿ ಅಟ್ಠಾರಸ ಭೇದಕರವತ್ಥೂನಿ॥ ಇಧ ಭಿಕ್ಖು ಅಧಮ್ಮಂ ಧಮ್ಮೋತಿ ದೀಪೇತಿ। ಧಮ್ಮಂ ಅಧಮ್ಮೋತಿ ದೀಪೇತಿ। ಅವಿನಯಂ ವಿನಯೋತಿ ದೀಪೇತಿ। ವಿನಯಂ ಅವಿನಯೋತಿ ದೀಪೇತಿ। ಅಭಾಸಿತಂ ಅಲಪಿತಂ ತಥಾಗತೇನ ಭಾಸಿತಂ ಲಪಿತಂ ತಥಾಗತೇನಾತಿ ದೀಪೇತಿ। ಭಾಸಿತಂ ಲಪಿತಂ ತಥಾಗತೇನ ಅಭಾಸಿತಂ ಅಲಪಿತಂ ತಥಾಗತೇನಾತಿ ದೀಪೇತಿ। ಅನಾಚಿಣ್ಣಂ ತಥಾಗತೇನ ಆಚಿಣ್ಣಂ ತಥಾಗತೇನಾತಿ ದೀಪೇತಿ। ಆಚಿಣ್ಣಂ ತಥಾಗತೇನ ಅನಾಚಿಣ್ಣಂ ತಥಾಗತೇನಾತಿ ದೀಪೇತಿ। ಅಪಞ್ಞತ್ತಂ ತಥಾಗತೇನ ಪಞ್ಞತ್ತಂ ತಥಾಗತೇನಾತಿ ದೀಪೇತಿ। ಪಞ್ಞತ್ತಂ ತಥಾಗತೇನ ಅಪಞ್ಞತ್ತಂ ತಥಾಗತೇನಾತಿ ದೀಪೇತಿ। ಆಪತ್ತಿಂ ಅನಾಪತ್ತೀತಿ ದೀಪೇತಿ। ಅನಾಪತ್ತಿಂ ಆಪತ್ತೀತಿ ದೀಪೇತಿ। ಲಹುಕಂ ಆಪತ್ತಿಂ ಗರುಕಾ ಆಪತ್ತೀತಿ ದೀಪೇತಿ। ಗರುಕಂ ಆಪತ್ತಿಂ ಲಹುಕಾ ಆಪತ್ತೀತಿ ದೀಪೇತಿ। ಸಾವಸೇಸಂ ಆಪತ್ತಿಂ ಅನವಸೇಸಾ ಆಪತ್ತೀತಿ ದೀಪೇತಿ। ಅನವಸೇಸಂ ಆಪತ್ತಿಂ ಸಾವಸೇಸಾ ಆಪತ್ತೀತಿ ದೀಪೇತಿ। ದುಟ್ಠುಲ್ಲಂ ಆಪತ್ತಿಂ ಅದುಟ್ಠುಲ್ಲಾ ಆಪತ್ತೀತಿ ದೀಪೇತಿ। ಅದುಟ್ಠುಲ್ಲಂ ಆಪತ್ತಿಂ ದುಟ್ಠುಲ್ಲಾ ಆಪತ್ತೀತಿ ದೀಪೇತಿ। ಇಮಾನಿ ಅಟ್ಠಾರಸ ಭೇದಕರವತ್ಥೂನಿ।>
    text <ತತ್ಥ ಕತಮಾನಿ ಚತ್ತಾರಿ ಅಧಿಕರಣಾನಿ॥ ವಿವಾದಾಧಿಕರಣಂ। ಅನುವಾದಾಧಿಕರಣಂ। ಆಪತ್ತಾಧಿಕರಣಂ। ಕಿಚ್ಚಾಧಿಕರಣಂ ಇಮಾನಿ ಚತ್ತಾರಿ ಅಧಿಕರಣಾನಿ।>
    text <ತತ್ಥ ಕತಮೇ ಸತ್ತ ಸಮಥಾ॥ ಸಮ್ಮುಖಾವಿನಯೋ। ಸತಿವಿನಯೋ। ಅಮೂಳ್ಹವಿನಯೋ। ಪಟಿಞ್ಞಾತಕರಣಂ। ಯೇಭುಯ್ಯಸಿಕಾ। ತಸ್ಸಪಾಪಿಯಸಿಕಾ। ತಿಣವತ್ಥಾರಕೋ ಇಮೇ ಸತ್ತ ಸಮಥಾ।>
    stand <ಕತಿಪುಚ್ಛಾವಾರೋ ನಿಟ್ಠಿತೋ।>
    stand <ತಸ್ಸುದ್ದಾನಂ>
    block
      text <ಆಪತ್ತಿ ಆಪತ್ತಿಕ್ಖನ್ಧಾ। ವಿನೀತಾ ಸತ್ತಧಾ ಪುನ।>
      text <ವಿನೀತಾಗಾರವಾ ಚೇವ। ಗಾರವಾ ಮೂಲಮೇವ ಚ॥>
      text <ಪುನ ವಿನೀತಾ ವಿಪತ್ತಿ। ಸಮುಟ್ಠಾನಾ ವಿವಾದನಾ।>
      text <ಅನುವಾದಾ ಸಾರಣೀಯಂ। ಭೇದಾಧಿಕರಣೇನ ಚ॥>
      text <ಸತ್ತೇವ ಸಮಥಾ ವುತ್ತಾ। ಪದಾ ಸತ್ತರಸಾ ಇಮೇತಿ॥>
  text <೧॥ ಛಆಪತ್ತಿಸಮುಟ್ಠಾನವಾರೋ>
    text <೨೭೬>, <ಪಠಮೇನ ಆಪತ್ತಿಸಮುಟ್ಠಾನೇನ ಪಾರಾಜಿಕಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ। ಸಙ್ಘಾದಿಸೇಸಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಥುಲ್ಲಚ್ಚಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಚಿತ್ತಿಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಟಿದೇಸನೀಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಕ್ಕಟಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಬ್ಭಾಸಿತಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ।>
    text <ದುತಿಯೇನ ಆಪತ್ತಿಸಮುಟ್ಠಾನೇನ ಪಾರಾಜಿಕಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ। ಸಙ್ಘಾದಿಸೇಸಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಥುಲ್ಲಚ್ಚಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಚಿತ್ತಿಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಟಿದೇಸನೀಯಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ। ದುಕ್ಕಟಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಬ್ಭಾಸಿತಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ।>
    text <ತತಿಯೇನ ಆಪತ್ತಿಸಮುಟ್ಠಾನೇನ ಪಾರಾಜಿಕಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ। ಸಙ್ಘಾದಿಸೇಸಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಥುಲ್ಲಚ್ಚಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಚಿತ್ತಿಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಟಿದೇಸನೀಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಕ್ಕಟಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಬ್ಭಾಸಿತಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ।>
    text <ಚತುತ್ಥೇ ಆಪತ್ತಿಸಮುಟ್ಠಾನೇನ ಪಾರಾಜಿಕಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಸಙ್ಘಾದಿಸೇಸಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಥುಲ್ಲಚ್ಚಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಚಿತ್ತಿಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಟಿದೇಸನೀಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಕ್ಕಟಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಬ್ಭಾಸಿತಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ।>
    text <ಪಞ್ಚಮೇನ ಆಪತ್ತಿಸಮುಟ್ಠಾನೇನ ಪಾರಾಜಿಕಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಸಙ್ಘಾದಿಸೇಸಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಥುಲ್ಲಚ್ಚಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಚಿತ್ತಿಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಟಿದೇಸನೀಯಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ। ದುಕ್ಕಟಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಬ್ಭಾಸಿತಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ।>
    text <ಛಟ್ಠೇನ ಆಪತ್ತಿಸಮುಟ್ಠಾನೇನ ಪಾರಾಜಿಕಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಸಙ್ಘಾದಿಸೇಸಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಥುಲ್ಲಚ್ಚಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಚಿತ್ತಿಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ಪಾಟಿದೇಸನೀಯಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಕ್ಕಟಂ ಆಪಜ್ಜೇಯ್ಯಾತಿ॥ ಸಿಯಾತಿ ವತ್ತಬ್ಬಂ। ದುಬ್ಭಾಸಿತಂ ಆಪಜ್ಜೇಯ್ಯಾತಿ॥ ನ ಹೀತಿ ವತ್ತಬ್ಬಂ।>
    stand <ಛಆಪತ್ತಿಸಮುಟ್ಠಾನವಾರೋ ನಿಟ್ಠಿತೋ ಪಠಮೋ।>
  text <೨॥ ಕತಾಪತ್ತಿವಾರೋ>
    text <೨೭೭>, <ಪಠಮೇನ ಆಪತ್ತಿಸಮುಟ್ಠಾನೇನ ಕತಿ ಆಪತ್ತಿಯೋ ಆಪಜ್ಜತಿ॥ ಪಠಮೇನ ಆಪತ್ತಿಸಮುಟ್ಠಾನೇನ ಪಞ್ಚ ಆಪತ್ತಿಯೋ ಆಪಜ್ಜತಿ। ಭಿಕ್ಖು ಕಪ್ಪಿಯಸಞ್ಞೀ ಸಞ್ಞಾಚಿಕಾಯ ಕುಟಿಂ ಕರೋತಿ ಅದೇಸಿತವತ್ಥುಕಂ ಪಮಾಣಾತಿಕ್ಕನ್ತಂ ಸಾರಮ್ಭಂ ಅಪರಿಕ್ಕಮನಂ। ಪಯೋಗೇ ದುಕ್ಕಟಂ। ಏಕಂ ಪಿಣ್ಡಂ ಅನಾಗತೇ ಆಪತ್ತಿ ಥುಲ್ಲಚ್ಚಯಸ್ಸ। ತಸ್ಮಿಂ ಪಿಣ್ಡೇ ಆಗತೇ ಆಪತ್ತಿ ಸಙ್ಘಾದಿಸೇಸಸ್ಸ। ಭಿಕ್ಖು ಕಪ್ಪಿಯಸಞ್ಞೀ ವಿಕಾಲೇ ಭೋಜನಂ ಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಭಿಕ್ಖು ಕಪ್ಪಿಯಸಞ್ಞೀ ಅಞ್ಞಾತಿಕಾಯ ಭಿಕ್ಖುನಿಯಾ ಅನ್ತರಘರಂ ಪವಿಟ್ಠಾಯ ಹತ್ಥತೋ ಖಾದನೀಯಂ ವಾ ಭೋಜನೀಯಂ ವಾ ಸಹತ್ಥಾ ಪಟಿಗ್ಗಹೇತ್ವಾ ಭುಞ್ಜತಿ। ಆಪತ್ತಿ ಪಾಟಿದೇಸನೀಯಸ್ಸ ಪಠಮೇನ ಆಪತ್ತಿಸಮುಟ್ಠಾನೇನ ಇಮಾ ಪಞ್ಚ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ॥ ಸತ್ತನ್ನಂ ಆಪತ್ತಿಕ್ಖನ್ಧಾನಂ ಕತಿಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ॥ ಛನ್ನಂ ಆಪತ್ತಿಸಮುಟ್ಠಾನಾನಂ ಕತಿಹಿ ಸಮುಟ್ಠಾನೇಹಿ ಸಮುಟ್ಠನ್ತಿ॥ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ॥ ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಪಞ್ಚಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ಪಾಟಿದೇಸನೀಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಸಮುಟ್ಠನ್ತಿ। ನ ವಾಚತೋ ನ ಚಿತ್ತತೋ। ಚತುನ್ನಂ ಅಧಿಕರಣಾನಂ ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೭೮>, <ದುತಿಯೇನ ಆಪತ್ತಿಸಮುಟ್ಠಾನೇನ ಕತಿ ಆಪತ್ತಿಯೋ ಆಪಜ್ಜತಿ॥ ದುತಿಯೇನ ಆಪತ್ತಿಸಮುಟ್ಠಾನೇನ ಚತಸ್ಸೋ ಆಪತ್ತಿಯೋ ಆಪಜ್ಜತಿ ಭಿಕ್ಖು ಕಪ್ಪಿಯಸಞ್ಞೀ ಸಮಾದಿಸತಿ ಕುಟಿಂ ಮೇ ಕರೋಥಾತಿ। ತಸ್ಸ ಕುಟಿಂ ಕರೋನ್ತಿ ಅದೇಸಿತವತ್ಥುಕಂ ಪಮಾಣಾತಿಕ್ಕನ್ತಂ ಸಾರಮ್ಭಂ ಅಪರಿಕ್ಕಮನಂ। ಪಯೋಗೇ ದುಕ್ಕಟಂ। ಏಕಂ ಪಿಣ್ಡಂ ಅನಾಗತೇ ಆಪತ್ತಿ ಥುಲ್ಲಚ್ಚಯಸ್ಸ। ತಸ್ಮಿಂ ಪಿಣ್ಡೇ ಆಗತೇ ಆಪತ್ತಿ ಸಙ್ಘಾದಿಸೇಸಸ್ಸ। ಭಿಕ್ಖು ಕಪ್ಪಿಯಸಞ್ಞೀ ಅನುಪಸಮ್ಪನ್ನಂ ಪದಸೋ ಧಮ್ಮಂ ವಾಚೇತಿ। ಆಪತ್ತಿ ಪಾಚಿತ್ತಿಯಸ್ಸ ದುತಿಯೇನ ಆಪತ್ತಿಸಮುಟ್ಠಾನೇನ ಇಮಾ ಚತಸ್ಸೋ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಚತೂಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ವಾಚತೋ ಸಮುಟ್ಠನ್ತಿ। ನ ಕಾಯತೋ ನ ಚಿತ್ತತೋ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೭೯>, <ತತಿಯೇನ ಆಪತ್ತಿಸಮುಟ್ಠಾನೇನ ಕತಿ ಆಪತ್ತಿಯೋ ಆಪಜ್ಜತಿ॥ ತತಿಯೇನ ಆಪತ್ತಿಸಮುಟ್ಠಾನೇನ ಪಞ್ಚ ಆಪತ್ತಿಯೋ ಆಪಜ್ಜತಿ। ಭಿಕ್ಖು ಕಪ್ಪಿಯಸಞ್ಞೀ ಸಂವಿದಹಿತ್ವಾ ಕುಟಿಂ ಕರೋತಿ ಅದೇಸಿತವತ್ಥುಕಂ ಪಮಾಣಾತಿಕ್ಕನ್ತಂ ಸಾರಮ್ಭಂ ಅಪರಿಕ್ಕಮನಂ। ಪಯೋಗೇ ದುಕ್ಕಟಂ। ಏಕಂ ಪಿಣ್ಡಂ ಅನಾಗತೇ ಆಪತ್ತಿ ಥುಲ್ಲಚ್ಚಯಸ್ಸ। ತಸ್ಮಿಂ ಪಿಣ್ಡೇ ಆಗತೇ ಆಪತ್ತಿ ಸಙ್ಘಾದಿಸೇಸಸ್ಸ। ಭಿಕ್ಖು ಕಪ್ಪಿಯಸಞ್ಞೀ ಪಣೀತಭೋಜನಾನಿ ಅತ್ತನೋ ಅತ್ಥಾಯ ವಿಞ್ಞಾಪೇತ್ವಾ ಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಭಿಕ್ಖು ಕಪ್ಪಿಯಸಞ್ಞೀ ಭಿಕ್ಖುನಿಯಾ ವೋಸಾಸನ್ತಿಯಾ ನ ನಿವಾರೇತ್ವಾ ಭುಞ್ಜತಿ। ಆಪತ್ತಿ ಪಾಟಿದೇಸನೀಯಸ್ಸ ತತಿಯೇನ ಆಪತ್ತಿಸಮುಟ್ಠಾನೇನ ಇಮಾ ಪಞ್ಚ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಪಞ್ಚಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ಪಾಟಿದೇಸನೀಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಚ ವಾಚತೋ ಚ ಸಮುಟ್ಠನ್ತಿ। ನ ಚಿತ್ತತೋ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೮೦>, <ಚತುತ್ಥೇನ ಆಪತ್ತಿಸಮುಟ್ಠಾನೇನ ಕತಿ ಆಪತ್ತಿಯೋ ಆಪಜ್ಜತಿ॥ ಚತುತ್ಥೇನ ಆಪತ್ತಿಸಮುಟ್ಠಾನೇನ ಛ ಆಪತ್ತಿಯೋ ಆಪಜ್ಜತಿ ಭಿಕ್ಖು ಮೇಥುನಂ ಧಮ್ಮಂ ಪಟಿಸೇವತಿ। ಆಪತ್ತಿ ಪಾರಾಜಿಕಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ಸಞ್ಞಾಚಿಕಾಯ ಕುಟಿಂ ಕರೋತಿ ಅದೇಸಿತವತ್ಥುಕಂ ಪಮಾಣಾತಿಕ್ಕನ್ತಂ ಸಾರಮ್ಭಂ ಅಪರಿಕ್ಕಮನಂ। ಪಯೋಗೇ ದುಕ್ಕಟಂ। ಏಕಂ ಪಿಣ್ಡಂ ಅನಾಗತೇ ಆಪತ್ತಿ ಥುಲ್ಲಚ್ಚಯಸ್ಸ। ತಸ್ಮಿಂ ಪಿಣ್ಡೇ ಆಗತೇ ಆಪತ್ತಿ ಸಙ್ಘಾದಿಸೇಸಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ವಿಕಾಲೇ ಭೋಜನಂ ಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ಅಞ್ಞಾತಿಕಾಯ ಭಿಕ್ಖುನಿಯಾ ಅನ್ತರಘರಂ ಪವಿಟ್ಠಾಯ ಹತ್ಥತೋ ಖಾದನೀಯಂ ವಾ ಭೋಜನೀಯಂ ವಾ ಸಹತ್ಥಾ ಪಟಿಗ್ಗಹೇತ್ವಾ ಭುಞ್ಜತಿ। ಆಪತ್ತಿ ಪಾಟಿದೇಸನೀಯಸ್ಸ। ಚತುತ್ಥೇನ ಆಪತ್ತಿಸಮುಟ್ಠಾನೇನ ಇಮಾ ಛ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಛಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾರಾಜಿಕಾಪತ್ತಿಕ್ಖನ್ಧೇನ। ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ಪಾಟಿದೇಸನೀಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ವಾಚತೋ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೮೧>, <ಪಞ್ಚಮೇನ ಆಪತ್ತಿಸಮುಟ್ಠಾನೇನ ಕತಿ ಆಪತ್ತಿಯೋ ಆಪಜ್ಜತಿ॥ ಪಞ್ಚಮೇನ ಆಪತ್ತಿಸಮುಟ್ಠಾನೇನ ಛ ಆಪತ್ತಿಯೋ ಆಪಜ್ಜತಿ। ಭಿಕ್ಖು ಪಾಪಿಚ್ಛೋ ಇಚ್ಛಾಪಕತೋ ಅಸನ್ತಂ ಅಭೂತಂ ಉತ್ತರಿಮನುಸ್ಸಧಮ್ಮಂ ಉಲ್ಲಪತಿ। ಆಪತ್ತಿ ಪಾರಾಜಿಕಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ಸಮಾದಿಸತಿ ಕುಟಿಂ ಮೇ ಕರೋಥಾತಿ। ತಸ್ಸ ಕುಟಿಂ ಕರೋನ್ತಿ ಅದೇಸಿತವತ್ಥುಕಂ ಪಮಾಣಾತಿಕ್ಕನ್ತಂ ಸಾರಮ್ಭಂ ಅಪರಿಕ್ಕಮನಂ। ಪಯೋಗೇ ದುಕ್ಕಟಂ। ಏಕಂ ಪಿಣ್ಡಂ ಅನಾಗತೇ ಆಪತ್ತಿ ಥುಲ್ಲಚ್ಚಯಸ್ಸ। ತಸ್ಮಿಂ ಪಿಣ್ಡೇ ಆಗತೇ ಆಪತ್ತಿ ಸಙ್ಘಾದಿಸೇಸಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ಅನುಪಸಮ್ಪನ್ನಂ ಪದಸೋ ಧಮ್ಮಂ ವಾಚೇತಿ। ಆಪತ್ತಿ ಪಾಚಿತ್ತಿಯಸ್ಸ। ನ ಖುಂಸೇತುಕಾಮೋ ನ ವಮ್ಭೇತುಕಾಮೋ ನ ಮಙ್ಕುಕತ್ತುಕಾಮೋ ದವಕಮ್ಯತಾ ಹೀನೇನ ಹೀನಂ ವದೇತಿ। ಆಪತ್ತಿ ದುಬ್ಭಾಸಿತಸ್ಸ ಪಞ್ಚಮೇನ ಆಪತ್ತಿಸಮುಟ್ಠಾನೇನ ಇಮಾ ಛ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಛಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾರಾಜಿಕಾಪತ್ತಿಕ್ಖನ್ಧೇನ। ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಸಿಯಾ ದುಬ್ಭಾಸಿತಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ಕಾಯತೋ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೮೨>, <ಛಟ್ಠೇನ ಆಪತ್ತಿಸಮುಟ್ಠಾನೇನ ಕತಿ ಆಪತ್ತಿಯೋ ಆಪಜ್ಜತಿ॥ ಛಟ್ಠೇನ ಆಪತ್ತಿಸಮುಟ್ಠಾನೇನ ಛ ಆಪತ್ತಿಯೋ ಆಪಜ್ಜತಿ ಭಿಕ್ಖು ಸಂವಿದಹಿತ್ವಾ ಭಣ್ಡಂ ಅವಹರತಿ। ಆಪತ್ತಿ ಪಾರಾಜಿಕಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ಸಂವಿದಹಿತ್ವಾ ಕುಟಿಂ ಕರೋತಿ ಅದೇಸಿತವತ್ಥುಕಂ ಪಮಾಣಾತಿಕ್ಕನ್ತಂ ಸಾರಮ್ಭಂ ಅಪರಿಕ್ಕಮನಂ। ಪಯೋಗೇ ದುಕ್ಕಟಂ। ಏಕಂ ಪಿಣ್ಡಂ ಅನಾಗತೇ ಆಪತ್ತಿ ಥುಲ್ಲಚ್ಚಯಸ್ಸ। ತಸ್ಮಿಂ ಪಿಣ್ಡೇ ಆಗತೇ। ಆಪತ್ತಿ ಸಙ್ಘಾದಿಸೇಸಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ಪಣೀತಭೋಜನಾನಿ ಅತ್ತನೋ ಅತ್ಥಾಯ ವಿಞ್ಞಾಪೇತ್ವಾ ಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಭಿಕ್ಖು ಅಕಪ್ಪಿಯಸಞ್ಞೀ ಭಿಕ್ಖುನಿಯಾ ವೋಸಾಸನ್ತಿಯಾ ನ ನಿವಾರೇತ್ವಾ ಭುಞ್ಜತಿ। ಆಪತ್ತಿ ಪಾಟಿದೇಸನೀಯಸ್ಸ ಛಟ್ಠೇನ ಆಪತ್ತಿಸಮುಟ್ಠಾನೇನ ಇಮಾ ಛ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ॥ ಸತ್ತನ್ನಂ ಆಪತ್ತಿಕ್ಖನ್ಧಾನಂ ಕತಿಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ॥ ಛನ್ನಂ ಆಪತ್ತಿಸಮುಟ್ಠಾನಾನಂ ಕತಿಹಿ ಆಪತ್ತಿಸಮುಟ್ಠಾನೇಹಿ ಸಮುಟ್ಠನ್ತಿ॥ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ॥ ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಛಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾರಾಜಿಕಾಪತ್ತಿಕ್ಖನ್ಧೇನ। ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ಪಾಟಿದೇಸನೀಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚಾತಿ।>
    stand <ಛನ್ನಂ ಆಪತ್ತಿಸಮುಟ್ಠಾನಾನಂ>
    stand <ಕತಾಪತ್ತಿವಾರೋ ನಿಟ್ಠಿತೋ ದುತಿಯೋ।>
  text <೩॥ ಆಪತ್ತಿಸಮುಟ್ಠಾನಗಾಥಾ>
    text <೨೮೩>
      text <ಸಮುಟ್ಠಾನಾ ಕಾಯಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಕತಿ।>
      text <ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ಕಾಯಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಪಞ್ಚ।>
      text <ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ವಾಚಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಕತಿ।>
      text <ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ವಾಚಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಚತಸ್ಸೋ।>
      text <ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ಕಾಯಿಕಾ ವಾಚಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಕತಿ।>
      text <ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ಕಾಯಿಕಾ ವಾಚಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಪಞ್ಚ।>
      text <ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ಕಾಯಿಕಾ ಮಾನಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಕತಿ।>
      text <ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ಕಾಯಿಕಾ ಮಾನಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಛ।>
      text <ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ವಾಚಸಿಕಾ ಮಾನಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಕತಿ।>
      text <ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ವಾಚಸಿಕಾ ಮಾನಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಛ।>
      text <ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ಕಾಯಿಕಾ ವಾಚಸಿಕಾ ಮಾನಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಕತಿ।>
      text <ಪುಚ್ಛಾಮಿ ತಂ ಬ್ರೂಹಿ ವಿಭಙ್ಗಕೋವಿದ॥>
      text <ಸಮುಟ್ಠಾನಾ ಕಾಯಿಕಾ ವಾಚಸಿಕಾ ಮಾನಸಿಕಾ ಅನನ್ತದಸ್ಸಿನಾ।>
      text <ಅಕ್ಖಾತಾ ಲೋಕಹಿತೇನ ವಿವೇಕದಸ್ಸಿನಾ।>
      text <ಆಪತ್ತಿಯೋ ತೇನ ಸಮುಟ್ಠಿತಾ ಛ।>
      text <ಏತಂ ತೇ ಅಕ್ಖಾಮಿ ವಿಭಙ್ಗಕೋವಿದಾತಿ॥>
      text <ಕತಿಪುಚ್ಛಾ ಸಮುಟ್ಠಾನಾ। ಕತಾಪತ್ತಿ ತಥೇವ ಚ।>
      text <ಸಮುಟ್ಠಾನಾ ವಿಪತ್ತಿ ಚ। ತಥಾಧಿಕರಣೇನ ಚಾತಿ॥>
      text <ಅಧಿಕರಣಂ ಪರಿಯಾಯಂ। ಸಾಧಾರಣಾ ಚ ಭಾಗಿಯಾ।>
      text <ಸಮಥಾ ಸಾಧಾರಣಿಕಾ। ಸಮಥಸ್ಸ ತಬ್ಭಾಗಿಯಾ॥>
      text <ಸಮಥಾ ಸಮ್ಮುಖಾ ಚೇವ। ವಿನಯೇನ ಕುಸಲೇನ ಚ।>
      text <ಯತ್ಥ ಸಮಥಸಂಸಟ್ಠಾ। ಸಮ್ಮನ್ತಿ ನ ಸಮ್ಮನ್ತಿ ಚ॥>
      text <ಸಮಥಾಧಿಕರಣಞ್ಚೇವ। ಸಮುಟ್ಠಾನಂ ಭಜನ್ತಿ ಚಾತಿ॥>
    stand <ಆಪತ್ತಿಸಮುಟ್ಠಾನಗಾಥಾ ನಿಟ್ಠಿತಾ ತತಿಯಾ।>
  text <೪॥ ವಿಪತ್ತಿಪಚ್ಚಯವಾರೋ>
    text <೨೮೪>, <ಸೀಲವಿಪತ್ತಿಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ಸೀಲವಿಪತ್ತಿಪಚ್ಚಯಾ ಚತಸ್ಸೋ ಆಪತ್ತಿಯೋ ಆಪಜ್ಜತಿ ಭಿಕ್ಖುನೀ ಜಾನಂ ಪಾರಾಜಿಕಂ ಧಮ್ಮಂ ಪಟಿಚ್ಛಾದೇತಿ। ಆಪತ್ತಿ ಪಾರಾಜಿಕಸ್ಸ। ವೇಮತಿಕಾ ಪಟಿಚ್ಛಾದೇತಿ। ಆಪತ್ತಿ ಥುಲ್ಲಚ್ಚಯಸ್ಸ। ಭಿಕ್ಖು ಸಙ್ಘಾದಿಸೇಸಂ ಪಟಿಚ್ಛಾದೇತಿ। ಆಪತ್ತಿ ಪಾಚಿತ್ತಿಯಸ್ಸ। ಅತ್ತನೋ ದುಟ್ಠುಲ್ಲಂ ಆಪತ್ತಿಂ ಪಟಿಚ್ಛಾದೇತಿ। ಆಪತ್ತಿ ದುಕ್ಕಟಸ್ಸ ಸೀಲವಿಪತ್ತಿಪಚ್ಚಯಾ ಇಮಾ ಚತಸ್ಸೋ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಚತೂಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾರಾಜಿಕಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೮೫>, <ಆಚಾರವಿಪತ್ತಿಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ಆಚಾರವಿಪತ್ತಿಪಚ್ಚಯಾ ಏಕಂ ಆಪತ್ತಿಂ ಆಪಜ್ಜತಿ। ಆಚಾರವಿಪತ್ತಿಂ ಪಟಿಚ್ಛಾದೇತಿ। ಆಪತ್ತಿ ದುಕ್ಕಟಸ್ಸ ಆಚಾರವಿಪತ್ತಿಪಚ್ಚಯಾ ಇಮಂ ಏಕಂ ಆಪತ್ತಿಂ ಆಪಜ್ಜತಿ।>
    text <ಸಾ ಆಪತ್ತಿ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜತಿ …ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮತಿ॥ ಸಾ ಆಪತ್ತಿ ಚತುನ್ನಂ ವಿಪತ್ತೀನಂ ಏಕಂ ವಿಪತ್ತಿಂ ಭಜತಿ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಏಕೇನ ಆಪತ್ತಿಕ್ಖನ್ಧೇನ ಸಙ್ಗಹಿತಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠಾತಿ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠಾತಿ। ಚತುನ್ನಂ ಅಧಿಕರಣಾನಂ ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೮೬>, <ದಿಟ್ಠಿವಿಪತ್ತಿಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ದಿಟ್ಠಿವಿಪತ್ತಿಪಚ್ಚಯಾ ದ್ವೇ ಆಪತ್ತಿಯೋ ಆಪಜ್ಜತಿ। ಪಾಪಿಕಾಯ ದಿಟ್ಠಿಯಾ ಯಾವತತಿಯಂ ಸಮನುಭಾಸನಾಯ ನ ಪಟಿನಿಸ್ಸಜ್ಜತಿ। ಞತ್ತಿಯಾ ದುಕ್ಕಟಂ। ಕಮ್ಮವಾಚಾಪರಿಯೋಸಾನೇ ಆಪತ್ತಿ ಪಾಚಿತ್ತಿಯಸ್ಸ ದಿಟ್ಠಿವಿಪತ್ತಿಪಚ್ಚಯಾ ಇಮಾ ದ್ವೇ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಏಕಂ ವಿಪತ್ತಿಂ ಭಜನ್ತಿ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ದ್ವೀಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೮೭>, <ಆಜೀವವಿಪತ್ತಿಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ಆಜೀವವಿಪತ್ತಿಪಚ್ಚಯಾ ಛ ಆಪತ್ತಿಯೋ ಆಪಜ್ಜತಿ ಆಜೀವಹೇತು ಆಜೀವಕಾರಣಾ ಪಾಪಿಚ್ಛೋ ಇಚ್ಛಾಪಕತೋ ಅಸನ್ತಂ ಅಭೂತಂ ಉತ್ತರಿಮನುಸ್ಸಧಮ್ಮಂ ಉಲ್ಲಪತಿ। ಆಪತ್ತಿ ಪಾರಾಜಿಕಸ್ಸ। ಆಜೀವಹೇತು ಆಜೀವಕಾರಣಾ ಸಞ್ಚರಿತ್ತಂ ಸಮಾಪಜ್ಜತಿ। ಆಪತ್ತಿ ಸಙ್ಘಾದಿಸೇಸಸ್ಸ। ಆಜೀವಹೇತು ಆಜೀವಕಾರಣಾ ಯೋ ತೇ ವಿಹಾರೇ ವಸತಿ। ಸೋ ಭಿಕ್ಖು ಅರಹಾತಿ ಭಣತಿ। ಪಟಿವಿಜಾನನ್ತಸ್ಸ ಆಪತ್ತಿ ಥುಲ್ಲಚ್ಚಯಸ್ಸ। ಆಜೀವಹೇತು ಆಜೀವಕಾರಣಾ ಭಿಕ್ಖು ಪಣೀತಭೋಜನಾನಿ ಅತ್ತನೋ ಅತ್ಥಾಯ ವಿಞ್ಞಾಪೇತ್ವಾ ಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಆಜೀವಹೇತು ಆಜೀವಕಾರಣಾ ಭಿಕ್ಖುನೀ ಪಣೀತಭೋಜನಾನಿ ಅತ್ತನೋ ಅತ್ಥಾಯ ವಿಞ್ಞಾಪೇತ್ವಾ ಭುಞ್ಜತಿ। ಆಪತ್ತಿ ಪಾಟಿದೇಸನೀಯಸ್ಸ। ಆಜೀವಹೇತು ಆಜೀವಕಾರಣಾ ಸೂಪಂ ವಾ ಓದನಂ ವಾ ಅಗಿಲಾನೋ ಅತ್ತನೋ ಅತ್ಥಾಯ ವಿಞ್ಞಾಪೇತ್ವಾ ಭುಞ್ಜತಿ। ಆಪತ್ತಿ ದುಕ್ಕಟಸ್ಸ ಆಜೀವವಿಪತ್ತಿಪಚ್ಚಯಾ ಇಮಾ ಛ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ। ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಛಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾರಾಜಿಕಾಪತ್ತಿಕ್ಖನ್ಧೇನ। ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ಪಾಟಿದೇಸನೀಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಛಹಿ ಸಮುಟ್ಠಾನೇಹಿ ಸಮುಟ್ಠನ್ತಿ ಸಿಯಾ ಕಾಯತೋ ಸಮುಟ್ಠನ್ತಿ। ನ ವಾಚತೋ ನ ಚಿತ್ತತೋ। ಸಿಯಾ ವಾಚತೋ ಸಮುಟ್ಠನ್ತಿ। ನ ಕಾಯತೋ ನ ಚಿತ್ತತೋ। ಸಿಯಾ ಕಾಯತೋ ಚ ವಾಚತೋ ಚ ಸಮುಟ್ಠನ್ತಿ। ನ ಚಿತ್ತತೋ। ಸಿಯಾ ಕಾಯತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ವಾಚತೋ। ಸಿಯಾ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ಕಾಯತೋ। ಸಿಯಾ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    stand <ವಿಪತ್ತಿಪಚ್ಚಯವಾರೋ ನಿಟ್ಠಿತೋ ಚತುತ್ಥೋ।>
  text <೫॥ ಅಧಿಕರಣಪಚ್ಚಯವಾರೋ>
    text <೨೮೮>, <ವಿವಾದಾಧಿಕರಣಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ವಿವಾದಾಧಿಕರಣಪಚ್ಚಯಾ ದ್ವೇ ಆಪತ್ತಿಯೋ ಆಪಜ್ಜತಿ ಉಪಸಮ್ಪನ್ನಂ ಓಮಸತಿ। ಆಪತ್ತಿ ಪಾಚಿತ್ತಿಯಸ್ಸ। ಅನುಪಸಮ್ಪನ್ನಂ ಓಮಸತಿ। ಆಪತ್ತಿ ದುಕ್ಕಟಸ್ಸ ವಿವಾದಾಧಿಕರಣಪಚ್ಚಯಾ ಇಮಾ ದ್ವೇ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಏಕಂ ವಿಪತ್ತಿಂ ಭಜನ್ತಿ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ದ್ವೀಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ತೀಹಿ ಸಮುಟ್ಠಾನೇಹಿ ಸಮುಟ್ಠನ್ತಿ ಸಿಯಾ ಕಾಯತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ವಾಚತೋ। ಸಿಯಾ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ಕಾಯತೋ। ಸಿಯಾ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೮೯>, <ಅನುವಾದಾಧಿಕರಣಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ಅನುವಾದಾಧಿಕರಣಪಚ್ಚಯಾ ತಿಸ್ಸೋ ಆಪತ್ತಿಯೋ ಆಪಜ್ಜತಿ। ಭಿಕ್ಖುಂ ಅಮೂಲಕೇನ ಪಾರಾಜಿಕೇನ ಧಮ್ಮೇನ ಅನುದ್ಧಂಸೇತಿ। ಆಪತ್ತಿ ಸಙ್ಘಾದಿಸೇಸಸ್ಸ। ಅಮೂಲಕೇನ ಸಙ್ಘಾದಿಸೇಸೇನ ಅನುದ್ಧಂಸೇತಿ। ಆಪತ್ತಿ ಪಾಚಿತ್ತಿಯಸ್ಸ। ಅಮೂಲಿಕಾಯ ಆಚಾರವಿಪತ್ತಿಯಾ ಅನುದ್ಧಂಸೇತಿ। ಆಪತ್ತಿ ದುಕ್ಕಟಸ್ಸ ಅನುವಾದಾಧಿಕರಣಪಚ್ಚಯಾ ಇಮಾ ತಿಸ್ಸೋ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ತೀಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ತೀಹಿ ಸಮುಟ್ಠಾನೇಹಿ ಸಮುಟ್ಠನ್ತಿ ಸಿಯಾ ಕಾಯತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ವಾಚತೋ। ಸಿಯಾ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ನ ಕಾಯತೋ। ಸಿಯಾ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೯೦>, <ಆಪತ್ತಾಧಿಕರಣಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ಆಪತ್ತಾಧಿಕರಣಪಚ್ಚಯಾ ಚತಸ್ಸೋ ಆಪತ್ತಿಯೋ ಆಪಜ್ಜತಿ। ಭಿಕ್ಖುನೀ ಜಾನಂ ಪಾರಾಜಿಕಂ ಧಮ್ಮಂ ಪಟಿಚ್ಛಾದೇತಿ। ಆಪತ್ತಿ ಪಾರಾಜಿಕಸ್ಸ। ವೇಮತಿಕಾ ಪಟಿಚ್ಛಾದೇತಿ। ಆಪತ್ತಿ ಥುಲ್ಲಚ್ಚಯಸ್ಸ। ಭಿಕ್ಖು ಸಙ್ಘಾದಿಸೇಸಂ ಪಟಿಚ್ಛಾದೇತಿ। ಆಪತ್ತಿ ಪಾಚಿತ್ತಿಯಸ್ಸ। ಆಚಾರವಿಪತ್ತಿಂ ಪಟಿಚ್ಛಾದೇತಿ। ಆಪತ್ತಿ ದುಕ್ಕಟಸ್ಸ ಆಪತ್ತಾಧಿಕರಣಪಚ್ಚಯಾ ಇಮಾ ಚತಸ್ಸೋ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಚತೂಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾರಾಜಿಕಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <೨೯೧>, <ಕಿಚ್ಚಾಧಿಕರಣಪಚ್ಚಯಾ ಕತಿ ಆಪತ್ತಿಯೋ ಆಪಜ್ಜತಿ॥ ಕಿಚ್ಚಾಧಿಕರಣಪಚ್ಚಯಾ ಪಞ್ಚ ಆಪತ್ತಿಯೋ ಆಪಜ್ಜತಿ। ಉಕ್ಖಿತ್ತಾನುವತ್ತಿಕಾ ಭಿಕ್ಖುನೀ ಯಾವತತಿಯಂ ಸಮನುಭಾಸನಾಯ ನ ಪಟಿನಿಸ್ಸಜ್ಜತಿ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ಥುಲ್ಲಚ್ಚಯಾ। ಕಮ್ಮವಾಚಾಪರಿಯೋಸಾನೇ ಆಪತ್ತಿ ಪಾರಾಜಿಕಸ್ಸ। ಭೇದಕಾನುವತ್ತಕಾ ಭಿಕ್ಖೂ ಯಾವತತಿಯಂ ಸಮನುಭಾಸನಾಯ ನ ಪಟಿನಿಸ್ಸಜ್ಜನ್ತಿ। ಆಪತ್ತಿ ಸಙ್ಘಾದಿಸೇಸಸ್ಸ। ಪಾಪಿಕಾಯ ದಿಟ್ಠಿಯಾ ಯಾವತತಿಯಂ ಸಮನುಭಾಸನಾಯ ನ ಪಟಿನಿಸ್ಸಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ ಕಿಚ್ಚಾಧಿಕರಣಪಚ್ಚಯಾ ಇಮಾ ಪಞ್ಚ ಆಪತ್ತಿಯೋ ಆಪಜ್ಜತಿ।>
    text <ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ…ಪೇ॰… ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ತಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ದ್ವೇ ವಿಪತ್ತಿಯೋ ಭಜನ್ತಿ ಸಿಯಾ ಸೀಲವಿಪತ್ತಿಂ। ಸಿಯಾ ಆಚಾರವಿಪತ್ತಿಂ। ಸತ್ತನ್ನಂ ಆಪತ್ತಿಕ್ಖನ್ಧಾನಂ ಪಞ್ಚಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ ಸಿಯಾ ಪಾರಾಜಿಕಾಪತ್ತಿಕ್ಖನ್ಧೇನ। ಸಿಯಾ ಸಙ್ಘಾದಿಸೇಸಾಪತ್ತಿಕ್ಖನ್ಧೇನ। ಸಿಯಾ ಥುಲ್ಲಚ್ಚಯಾಪತ್ತಿಕ್ಖನ್ಧೇನ। ಸಿಯಾ ಪಾಚಿತ್ತಿಯಾಪತ್ತಿಕ್ಖನ್ಧೇನ। ಸಿಯಾ ದುಕ್ಕಟಾಪತ್ತಿಕ್ಖನ್ಧೇನ। ಛನ್ನಂ ಆಪತ್ತಿಸಮುಟ್ಠಾನಾನಂ ಏಕೇನ ಸಮುಟ್ಠಾನೇನ ಸಮುಟ್ಠನ್ತಿ ಕಾಯತೋ ಚ ವಾಚತೋ ಚ ಚಿತ್ತತೋ ಚ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ। ಆಪತ್ತಾಧಿಕರಣಂ। ಸತ್ತನ್ನಂ ಸಮಥಾನಂ ತೀಹಿ ಸಮಥೇಹಿ ಸಮ್ಮನ್ತಿ ಸಿಯಾ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಿಯಾ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
    text <ಠಪೇತ್ವಾ ಸತ್ತ ಆಪತ್ತಿಯೋ ಸತ್ತ ಆಪತ್ತಿಕ್ಖನ್ಧೇ। ಅವಸೇಸಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ಕತಿ ವಿಪತ್ತಿಯೋ ಭಜನ್ತಿ॥ ಸತ್ತನ್ನಂ ಆಪತ್ತಿಕ್ಖನ್ಧಾನಂ ಕತಿಹಿ ಆಪತ್ತಿಕ್ಖನ್ಧೇಹಿ ಸಙ್ಗಹಿತಾ॥ ಛನ್ನಂ ಆಪತ್ತಿಸಮುಟ್ಠಾನಾನಂ ಕತಿಹಿ ಸಮುಟ್ಠಾನೇಹಿ ಸಮುಟ್ಠನ್ತಿ॥ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ॥ ಸತ್ತನ್ನಂ ಸಮಥಾನಂ ಕತಿಹಿ ಸಮಥೇಹಿ ಸಮ್ಮನ್ತಿ॥ ಠಪೇತ್ವಾ ಸತ್ತ ಆಪತ್ತಿಯೋ ಸತ್ತ ಆಪತ್ತಿಕ್ಖನ್ಧೇ ಅವಸೇಸಾ ಆಪತ್ತಿಯೋ ಚತುನ್ನಂ ವಿಪತ್ತೀನಂ ನ ಕತಮಂ ವಿಪತ್ತಿಂ ಭಜನ್ತಿ॥ ಸತ್ತನ್ನಂ ಆಪತ್ತಿಕ್ಖನ್ಧಾನಂ ನ ಕತಮೇನ ಆಪತ್ತಿಕ್ಖನ್ಧೇನ ಸಙ್ಗಹಿತಾ। ಛನ್ನಂ ಆಪತ್ತಿಸಮುಟ್ಠಾನಾನಂ ನ ಕತಮೇನ ಆಪತ್ತಿಸಮುಟ್ಠಾನೇನ ಸಮುಟ್ಠನ್ತಿ। ಚತುನ್ನಂ ಅಧಿಕರಣಾನಂ ನ ಕತಮಂ ಅಧಿಕರಣಂ। ಸತ್ತನ್ನಂ ಸಮಥಾನಂ ನ ಕತಮೇನ ಸಮಥೇನ ಸಮ್ಮನ್ತಿ। ತಂ ಕಿಸ್ಸ ಹೇತು॥ ಠಪೇತ್ವಾ ಸತ್ತ ಆಪತ್ತಿಯೋ ಸತ್ತ ಆಪತ್ತಿಕ್ಖನ್ಧೇ। ನತ್ಥಞ್ಞಾ ಆಪತ್ತಿಯೋತಿ।>
    stand <ಅಧಿಕರಣಪಚ್ಚಯವಾರೋ ನಿಟ್ಠಿತೋ ಪಞ್ಚಮೋ।>
    stand <ಅನ್ತರಪೇಯ್ಯಾಲಂ ನಿಟ್ಠಿತಂ।>
    stand <ತಸ್ಸುದ್ದಾನಂ>
  text <ಸಮಥಭೇದೋ>
    text <೬॥ ಅಧಿಕರಣಪರಿಯಾಯವಾರೋ>
      text <೨೯೨>, <ವಿವಾದಾಧಿಕರಣಸ್ಸ ಕಿಂ ಪುಬ್ಬಙ್ಗಮಂ॥ ಕತಿ ಠಾನಾನಿ॥ ಕತಿ ವತ್ಥೂನಿ॥ ಕತಿ ಭೂಮಿಯೋ॥ ಕತಿ ಹೇತೂ॥ ಕತಿ ಮೂಲಾನಿ॥ ಕತಿಹಾಕಾರೇಹಿ ವಿವದತಿ॥ ವಿವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥>
      text <ಅನುವಾದಾಧಿಕರಣಸ್ಸ ಕಿಂ ಪುಬ್ಬಙ್ಗಮಂ॥ ಕತಿ ಠಾನಾನಿ॥ ಕತಿ ವತ್ಥೂನಿ॥ ಕತಿ ಭೂಮಿಯೋ॥ ಕತಿ ಹೇತೂ॥ ಕತಿ ಮೂಲಾನಿ॥ ಕತಿಹಾಕಾರೇಹಿ ಅನುವದತಿ॥ ಅನುವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥>
      text <ಆಪತ್ತಾಧಿಕರಣಸ್ಸ ಕಿಂ ಪುಬ್ಬಙ್ಗಮಂ॥ ಕತಿ ಠಾನಾನಿ॥ ಕತಿ ವತ್ಥೂನಿ॥ ಕತಿ ಭೂಮಿಯೋ॥ ಕತಿ ಹೇತೂ॥ ಕತಿ ಮೂಲಾನಿ॥ ಕತಿಹಾಕಾರೇಹಿ ಆಪತ್ತಿಂ ಆಪಜ್ಜತಿ॥ ಆಪತ್ತಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥>
      text <ಕಿಚ್ಚಾಧಿಕರಣಸ್ಸ ಕಿಂ ಪುಬ್ಬಙ್ಗಮಂ॥ ಕತಿ ಠಾನಾನಿ॥ ಕತಿ ವತ್ಥೂನಿ॥ ಕತಿ ಭೂಮಿಯೋ॥ ಕತಿ ಹೇತೂ॥ ಕತಿ ಮೂಲಾನಿ॥ ಕತಿಹಾಕಾರೇಹಿ ಕಿಚ್ಚಂ ಜಾಯತಿ॥ ಕಿಚ್ಚಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥>
      text <೨೯೩>, <ವಿವಾದಾಧಿಕರಣಸ್ಸ ಕಿಂ ಪುಬ್ಬಙ್ಗಮನ್ತಿ॥ ಲೋಭೋ ಪುಬ್ಬಙ್ಗಮೋ। ದೋಸೋ ಪುಬ್ಬಙ್ಗಮೋ। ಮೋಹೋ ಪುಬ್ಬಙ್ಗಮೋ। ಅಲೋಭೋ ಪುಬ್ಬಙ್ಗಮೋ। ಅದೋಸೋ ಪುಬ್ಬಙ್ಗಮೋ। ಅಮೋಹೋ ಪುಬ್ಬಙ್ಗಮೋ। ಕತಿ ಠಾನಾನೀತಿ॥ ಅಟ್ಠಾರಸ ಭೇದಕರವತ್ಥೂನಿ ಠಾನಾನಿ। ಕತಿ ವತ್ಥೂನೀತಿ॥ ಅಟ್ಠಾರಸ ಭೇದಕರವತ್ಥೂನಿ। ಕತಿ ಭೂಮಿಯೋತಿ॥ ಅಟ್ಠಾರಸ ಭೇದಕರವತ್ಥೂನಿ ಭೂಮಿಯೋ। ಕತಿ ಹೇತೂತಿ॥ ನವ ಹೇತೂ ತಯೋ ಕುಸಲಹೇತೂ। ತಯೋ ಅಕುಸಲಹೇತೂ। ತಯೋ ಅಬ್ಯಾಕತಹೇತೂ। ಕತಿ ಮೂಲಾನೀತಿ॥ ದ್ವಾದಸ ಮೂಲಾನಿ। ಕತಿಹಾಕಾರೇಹಿ ವಿವದತೀತಿ॥ ದ್ವೀಹಾಕಾರೇಹಿ ವಿವದತಿ ಧಮ್ಮದಿಟ್ಠಿ ವಾ ಅಧಮ್ಮದಿಟ್ಠಿ ವಾ। ವಿವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತೀತಿ॥ ವಿವಾದಾಧಿಕರಣಂ ದ್ವೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ।>
      text <೨೯೪>, <ಅನುವಾದಾಧಿಕರಣಸ್ಸ ಕಿಂ ಪುಬ್ಬಙ್ಗಮನ್ತಿ॥ ಲೋಭೋ ಪುಬ್ಬಙ್ಗಮೋ। ದೋಸೋ ಪುಬ್ಬಙ್ಗಮೋ। ಮೋಹೋ ಪುಬ್ಬಙ್ಗಮೋ। ಅಲೋಭೋ ಪುಬ್ಬಙ್ಗಮೋ। ಅದೋಸೋ ಪುಬ್ಬಙ್ಗಮೋ। ಅಮೋಹೋ ಪುಬ್ಬಙ್ಗಮೋ। ಕತಿ ಠಾನಾನೀತಿ॥ ಚತಸ್ಸೋ ವಿಪತ್ತಿಯೋ ಠಾನಾನಿ। ಕತಿ ವತ್ಥೂನೀತಿ॥ ಚತಸ್ಸೋ ವಿಪತ್ತಿಯೋ ವತ್ಥೂನಿ। ಕತಿ ಭೂಮಿಯೋತಿ॥ ಚತಸ್ಸೋ ವಿಪತ್ತಿಯೋ ಭೂಮಿಯೋ। ಕತಿ ಹೇತೂತಿ॥ ನವ ಹೇತೂ ತಯೋ ಕುಸಲಹೇತೂ। ತಯೋ ಅಕುಸಲಹೇತೂ। ತಯೋ ಅಬ್ಯಾಕತಹೇತೂ। ಕತಿ ಮೂಲಾನೀತಿ॥ ಚುದ್ದಸ ಮೂಲಾನಿ। ಕತಿಹಾಕಾರೇಹಿ ಅನುವದತೀತಿ॥ ದ್ವೀಹಾಕಾರೇಹಿ ಅನುವದತಿ ವತ್ಥುತೋ ವಾ ಆಪತ್ತಿತೋ ವಾ। ಅನುವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತೀತಿ॥ ಅನುವಾದಾಧಿಕರಣಂ ಚತೂಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <೨೯೫>, <ಆಪತ್ತಾಧಿಕರಣಸ್ಸ ಕಿಂ ಪುಬ್ಬಙ್ಗಮನ್ತಿ॥ ಲೋಭೋ ಪುಬ್ಬಙ್ಗಮೋ। ದೋಸೋ ಪುಬ್ಬಙ್ಗಮೋ। ಮೋಹೋ ಪುಬ್ಬಙ್ಗಮೋ। ಅಲೋಭೋ ಪುಬ್ಬಙ್ಗಮೋ। ಅದೋಸೋ ಪುಬ್ಬಙ್ಗಮೋ। ಅಮೋಹೋ ಪುಬ್ಬಙ್ಗಮೋ। ಕತಿ ಠಾನಾನೀತಿ॥ ಸತ್ತ ಆಪತ್ತಿಕ್ಖನ್ಧಾ ಠಾನಾನಿ। ಕತಿ ವತ್ಥೂನೀತಿ॥ ಸತ್ತ ಆಪತ್ತಿಕ್ಖನ್ಧಾ ವತ್ಥೂನಿ। ಕತಿ ಭೂಮಿಯೋತಿ॥ ಸತ್ತ ಆಪತ್ತಿಕ್ಖನ್ಧಾ ಭೂಮಿಯೋ। ಕತಿ ಹೇತೂತಿ॥ ಛ ಹೇತೂ ತಯೋ ಅಕುಸಲಹೇತೂ। ತಯೋ ಅಬ್ಯಾಕತಹೇತೂ। ಕತಿ ಮೂಲಾನೀತಿ॥ ಛ ಆಪತ್ತಿಸಮುಟ್ಠಾನಾನಿ ಮೂಲಾನಿ। ಕತಿಹಾಕಾರೇಹಿ ಆಪತ್ತಿಂ ಆಪಜ್ಜತೀತಿ॥ ಛಹಾಕಾರೇಹಿ ಆಪತ್ತಿಂ ಆಪಜ್ಜತಿ ಅಲಜ್ಜಿತಾ। ಅಞ್ಞಾಣತಾ। ಕುಕ್ಕುಚ್ಚಪಕತತಾ। ಅಕಪ್ಪಿಯೇ ಕಪ್ಪಿಯಸಞ್ಞಿತಾ। ಕಪ್ಪಿಯೇ ಅಕಪ್ಪಿಯಸಞ್ಞಿತಾ। ಸತಿಸಮ್ಮೋಸಾ। ಆಪತ್ತಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತೀತಿ॥ ಆಪತ್ತಾಧಿಕರಣಂ ತೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ। ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ।>
      text <೨೯೬>, <ಕಿಚ್ಚಾಧಿಕರಣಸ್ಸ ಕಿಂ ಪುಬ್ಬಙ್ಗಮನ್ತಿ॥ ಲೋಭೋ ಪುಬ್ಬಙ್ಗಮೋ। ದೋಸೋ ಪುಬ್ಬಙ್ಗಮೋ। ಮೋಹೋ ಪುಬ್ಬಙ್ಗಮೋ। ಅಲೋಭೋ ಪುಬ್ಬಙ್ಗಮೋ। ಅದೋಸೋ ಪುಬ್ಬಙ್ಗಮೋ। ಅಮೋಹೋ ಪುಬ್ಬಙ್ಗಮೋ। ಕತಿ ಠಾನಾನೀತಿ॥ ಚತ್ತಾರಿ ಕಮ್ಮಾನಿ ಠಾನಾನಿ। ಕತಿ ವತ್ಥೂನೀತಿ॥ ಚತ್ತಾರಿ ಕಮ್ಮಾನಿ ವತ್ಥೂನಿ। ಕತಿ ಭೂಮಿಯೋತಿ॥ ಚತ್ತಾರಿ ಕಮ್ಮಾನಿ ಭೂಮಿಯೋ। ಕತಿ ಹೇತೂತಿ॥ ನವ ಹೇತೂ ತಯೋ ಕುಸಲಹೇತೂ। ತಯೋ ಅಕುಸಲಹೇತೂ। ತಯೋ ಅಬ್ಯಾಕತಹೇತೂ। ಕತಿ ಮೂಲಾನೀತಿ॥ ಏಕಂ ಮೂಲಂ ಸಙ್ಘೋ। ಕತಿಹಾಕಾರೇಹಿ ಕಿಚ್ಚಂ ಜಾಯತೀತಿ॥ ದ್ವೀಹಾಕಾರೇಹಿ ಕಿಚ್ಚಂ ಜಾಯತಿ ಞತ್ತಿತೋ ವಾ ಅಪಲೋಕನತೋ ವಾ। ಕಿಚ್ಚಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತೀತಿ॥ ಕಿಚ್ಚಾಧಿಕರಣಂ ಏಕೇನ ಸಮಥೇನ ಸಮ್ಮತಿ ಸಮ್ಮುಖಾವಿನಯೇನ।>
      text <ಕತಿ ಸಮಥಾ॥ ಸತ್ತ ಸಮಥಾ। ಸಮ್ಮುಖಾವಿನಯೋ। ಸತಿವಿನಯೋ। ಅಮೂಳ್ಹವಿನಯೋ। ಪಟಿಞ್ಞಾತಕರಣಂ। ಯೇಭುಯ್ಯಸಿಕಾ। ತಸ್ಸಪಾಪಿಯಸಿಕಾ। ತಿಣವತ್ಥಾರಕೋ ಇಮೇ ಸತ್ತ ಸಮಥಾ।>
      text <ಸಿಯಾ ಇಮೇ ಸತ್ತ ಸಮಥಾ ದಸ ಸಮಥಾ ಹೋನ್ತಿ। ದಸ ಸಮಥಾ ಸತ್ತ ಸಮಥಾ ಹೋನ್ತಿ ವತ್ಥುವಸೇನ ಪರಿಯಾಯೇನ ಸಿಯಾತಿ।>
      text <ಕಥಞ್ಚ ಸಿಯಾ॥ ವಿವಾದಾಧಿಕರಣಸ್ಸ ದ್ವೇ ಸಮಥಾ। ಅನುವಾದಾಧಿಕರಣಸ್ಸ ಚತ್ತಾರೋ ಸಮಥಾ। ಆಪತ್ತಾಧಿಕರಣಸ್ಸ ತಯೋ ಸಮಥಾ। ಕಿಚ್ಚಾಧಿಕರಣಸ್ಸ ಏಕೋ ಸಮಥೋ। ಏವಂ ಇಮೇ ಸತ್ತ ಸಮಥಾ ದಸ ಸಮಥಾ ಹೋನ್ತಿ। ದಸ ಸಮಥಾ ಸತ್ತ ಸಮಥಾ ಹೋನ್ತಿ ವತ್ಥುವಸೇನ ಪರಿಯಾಯೇನ।>
      stand <ಪರಿಯಾಯವಾರೋ ನಿಟ್ಠಿತೋ ಛಟ್ಠೋ।>
    text <೭॥ ಸಾಧಾರಣವಾರೋ>
      text <೨೯೭>, <ಕತಿ ಸಮಥಾ ವಿವಾದಾಧಿಕರಣಸ್ಸ ಸಾಧಾರಣಾ॥ ಕತಿ ಸಮಥಾ ವಿವಾದಾಧಿಕರಣಸ್ಸ ಅಸಾಧಾರಣಾ॥ ಕತಿ ಸಮಥಾ ಅನುವಾದಾಧಿಕರಣಸ್ಸ ಸಾಧಾರಣಾ॥ ಕತಿ ಸಮಥಾ ಅನುವಾದಾಧಿಕರಣಸ್ಸ ಅಸಾಧಾರಣಾ॥ ಕತಿ ಸಮಥಾ ಆಪತ್ತಾಧಿಕರಣಸ್ಸ ಸಾಧಾರಣಾ॥ ಕತಿ ಸಮಥಾ ಆಪತ್ತಾಧಿಕರಣಸ್ಸ ಅಸಾಧಾರಣಾ॥ ಕತಿ ಸಮಥಾ ಕಿಚ್ಚಾಧಿಕರಣಸ್ಸ ಸಾಧಾರಣಾ॥ ಕತಿ ಸಮಥಾ ಕಿಚ್ಚಾಧಿಕರಣಸ್ಸ ಅಸಾಧಾರಣಾ॥>
      text <ದ್ವೇ ಸಮಥಾ ವಿವಾದಾಧಿಕರಣಸ್ಸ ಸಾಧಾರಣಾ ಸಮ್ಮುಖಾವಿನಯೋ। ಯೇಭುಯ್ಯಸಿಕಾ। ಪಞ್ಚ ಸಮಥಾ ವಿವಾದಾಧಿಕರಣಸ್ಸ ಅಸಾಧಾರಣಾ ಸತಿವಿನಯೋ। ಅಮೂಳ್ಹವಿನಯೋ। ಪಟಿಞ್ಞಾತಕರಣಂ। ತಸ್ಸಪಾಪಿಯಸಿಕಾ। ತಿಣವತ್ಥಾರಕೋ।>
      text <ಚತ್ತಾರೋ ಸಮಥಾ ಅನುವಾದಾಧಿಕರಣಸ್ಸ ಸಾಧಾರಣಾ ಸಮ್ಮುಖಾವಿನಯೋ। ಸತಿವಿನಯೋ। ಅಮೂಳ್ಹವಿನಯೋ। ತಸ್ಸಪಾಪಿಯಸಿಕಾ। ತಯೋ ಸಮಥಾ ಅನುವಾದಾಧಿಕರಣಸ್ಸ ಅಸಾಧಾರಣಾ ಯೇಭುಯ್ಯಸಿಕಾ। ಪಟಿಞ್ಞಾತಕರಣಂ। ತಿಣವತ್ಥಾರಕೋ।>
      text <ತಯೋ ಸಮಥಾ ಆಪತ್ತಾಧಿಕರಣಸ್ಸ ಸಾಧಾರಣಾ ಸಮ್ಮುಖಾವಿನಯೋ। ಪಟಿಞ್ಞಾತಕರಣಂ। ತಿಣವತ್ಥಾರಕೋ। ಚತ್ತಾರೋ ಸಮಥಾ ಆಪತ್ತಾಧಿಕರಣಸ್ಸ ಅಸಾಧಾರಣಾ ಯೇಭುಯ್ಯಸಿಕಾ। ಸತಿವಿನಯೋ। ಅಮೂಳ್ಹವಿನಯೋ। ತಸ್ಸಪಾಪಿಯಸಿಕಾ।>
      text <ಏಕೋ ಸಮಥೋ ಕಿಚ್ಚಾಧಿಕರಣಸ್ಸ ಸಾಧಾರಣೋ ಸಮ್ಮುಖಾವಿನಯೋ। ಛ ಸಮಥಾ ಕಿಚ್ಚಾಧಿಕರಣಸ್ಸ ಅಸಾಧಾರಣಾ ಯೇಭುಯ್ಯಸಿಕಾ। ಸತಿವಿನಯೋ। ಅಮೂಳ್ಹವಿನಯೋ। ಪಟಿಞ್ಞಾತಕರಣಂ। ತಸ್ಸಪಾಪಿಯಸಿಕಾ। ತಿಣವತ್ಥಾರಕೋ।>
      stand <ಸಾಧಾರಣವಾರೋ ನಿಟ್ಠಿತೋ ಸತ್ತಮೋ।>
    text <೮॥ ತಬ್ಭಾಗಿಯವಾರೋ>
      text <೨೯೮>, <ಕತಿ ಸಮಥಾ ವಿವಾದಾಧಿಕರಣಸ್ಸ ತಬ್ಭಾಗಿಯಾ॥ ಕತಿ ಸಮಥಾ ವಿವಾದಾಧಿಕರಣಸ್ಸ ಅಞ್ಞಭಾಗಿಯಾ॥ ಕತಿ ಸಮಥಾ ಅನುವಾದಾಧಿಕರಣಸ್ಸ ತಬ್ಭಾಗಿಯಾ॥ ಕತಿ ಸಮಥಾ ಅನುವಾದಾಧಿಕರಣಸ್ಸ ಅಞ್ಞಭಾಗಿಯಾ॥ ಕತಿ ಸಮಥಾ ಆಪತ್ತಾಧಿಕರಣಸ್ಸ ತಬ್ಭಾಗಿಯಾ॥ ಕತಿ ಸಮಥಾ ಆಪತ್ತಾಧಿಕರಣಸ್ಸ ಅಞ್ಞಭಾಗಿಯಾ॥ ಕತಿ ಸಮಥಾ ಕಿಚ್ಚಾಧಿಕರಣಸ್ಸ ತಬ್ಭಾಗಿಯಾ॥ ಕತಿ ಸಮಥಾ ಕಿಚ್ಚಾಧಿಕರಣಸ್ಸ ಅಞ್ಞಭಾಗಿಯಾ॥>
      text <ದ್ವೇ ಸಮಥಾ ವಿವಾದಾಧಿಕರಣಸ್ಸ ತಬ್ಭಾಗಿಯಾ ಸಮ್ಮುಖಾವಿನಯೋ। ಯೇಭುಯ್ಯಸಿಕಾ। ಪಞ್ಚ ಸಮಥಾ ವಿವಾದಾಧಿಕರಣಸ್ಸ ಅಞ್ಞಭಾಗಿಯಾ ಸತಿವಿನಯೋ। ಅಮೂಳ್ಹವಿನಯೋ। ಪಟಿಞ್ಞಾತಕರಣಂ। ತಸ್ಸಪಾಪಿಯಸಿಕಾ। ತಿಣವತ್ಥಾರಕೋ।>
      text <ಚತ್ತಾರೋ ಸಮಥಾ ಅನುವಾದಾಧಿಕರಣಸ್ಸ ತಬ್ಭಾಗಿಯಾ ಸಮ್ಮುಖಾವಿನಯೋ। ಸತಿವಿನಯೋ। ಅಮೂಳ್ಹವಿನಯೋ। ತಸ್ಸಪಾಪಿಯಸಿಕಾ। ತಯೋ ಸಮಥಾ ಅನುವಾದಾಧಿಕರಣಸ್ಸ ಅಞ್ಞಭಾಗಿಯಾ ಯೇಭುಯ್ಯಸಿಕಾ। ಪಟಿಞ್ಞಾತಕರಣಂ। ತಿಣವತ್ಥಾರಕೋ।>
      text <ತಯೋ ಸಮಥಾ ಆಪತ್ತಾಧಿಕರಣಸ್ಸ ತಬ್ಭಾಗಿಯಾ ಸಮ್ಮುಖಾವಿನಯೋ। ಪಟಿಞ್ಞಾತಕರಣಂ। ತಿಣವತ್ಥಾರಕೋ। ಚತ್ತಾರೋ ಸಮಥಾ ಆಪತ್ತಾಧಿಕರಣಸ್ಸ ಅಞ್ಞಭಾಗಿಯಾ ಯೇಭುಯ್ಯಸಿಕಾ। ಸತಿವಿನಯೋ। ಅಮೂಳ್ಹವಿನಯೋ। ತಸ್ಸಪಾಪಿಯಸಿಕಾ।>
      text <ಏಕೋ ಸಮಥೋ ಕಿಚ್ಚಾಧಿಕರಣಸ್ಸ ತಬ್ಭಾಗಿಯೋ ಸಮ್ಮುಖಾವಿನಯೋ। ಛ ಸಮಥಾ ಕಿಚ್ಚಾಧಿಕರಣಸ್ಸ ಅಞ್ಞಭಾಗಿಯಾ ಯೇಭುಯ್ಯಸಿಕಾ। ಸತಿವಿನಯೋ। ಅಮೂಳ್ಹವಿನಯೋ। ಪಟಿಞ್ಞಾತಕರಣಂ। ತಸ್ಸಪಾಪಿಯಸಿಕಾ। ತಿಣವತ್ಥಾರಕೋ।>
      stand <ತಬ್ಭಾಗಿಯವಾರೋ ನಿಟ್ಠಿತೋ ಅಟ್ಠಮೋ।>
    text <೯॥ ಸಮಥಾ ಸಮಥಸ್ಸ ಸಾಧಾರಣವಾರೋ>
      text <೨೯೯>, <ಸಮಥಾ ಸಮಥಸ್ಸ ಸಾಧಾರಣಾ। ಸಮಥಾ ಸಮಥಸ್ಸ ಅಸಾಧಾರಣಾ। ಸಿಯಾ ಸಮಥಾ ಸಮಥಸ್ಸ ಸಾಧಾರಣಾ। ಸಿಯಾ ಸಮಥಾ ಸಮಥಸ್ಸ ಅಸಾಧಾರಣಾ।>
      text <ಕಥಂ ಸಿಯಾ ಸಮಥಾ ಸಮಥಸ್ಸ ಸಾಧಾರಣಾ॥ ಕಥಂ ಸಿಯಾ ಸಮಥಾ ಸಮಥಸ್ಸ ಅಸಾಧಾರಣಾ॥ ಯೇಭುಯ್ಯಸಿಕಾ ಸಮ್ಮುಖಾವಿನಯಸ್ಸ ಸಾಧಾರಣಾ। ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಅಸಾಧಾರಣಾ।>
      text <ಸತಿವಿನಯೋ ಸಮ್ಮುಖಾವಿನಯಸ್ಸ ಸಾಧಾರಣೋ। ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಅಸಾಧಾರಣೋ।>
      text <ಅಮೂಳ್ಹವಿನಯೋ ಸಮ್ಮುಖಾವಿನಯಸ್ಸ ಸಾಧಾರಣೋ। ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಸಾಧಾರಣೋ।>
      text <ಪಟಿಞ್ಞಾತಕರಣಂ ಸಮ್ಮುಖಾವಿನಯಸ್ಸ ಸಾಧಾರಣಂ। ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಅಸಾಧಾರಣಂ।>
      text <ತಸ್ಸಪಾಪಿಯಸಿಕಾ ಸಮ್ಮುಖಾವಿನಯಸ್ಸ ಸಾಧಾರಣಾ। ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ಅಸಾಧಾರಣಾ।>
      text <ತಿಣವತ್ಥಾರಕೋ ಸಮ್ಮುಖಾವಿನಯಸ್ಸ ಸಾಧಾರಣೋ। ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ಅಸಾಧಾರಣೋ। ಏವಂ ಸಿಯಾ ಸಮಥಾ ಸಮಥಸ್ಸ ಸಾಧಾರಣಾ। ಏವಂ ಸಿಯಾ ಸಮಥಾ ಸಮಥಸ್ಸ ಅಸಾಧಾರಣಾ।>
      stand <ಸಮಥಾ ಸಮಥಸ್ಸ ಸಾಧಾರಣವಾರೋ ನಿಟ್ಠಿತೋ ನವಮೋ।>
    text <೧೦॥ ಸಮಥಾ ಸಮಥಸ್ಸ ತಬ್ಭಾಗಿಯವಾರೋ>
      text <೩೦೦>, <ಸಮಥಾ ಸಮಥಸ್ಸ ತಬ್ಭಾಗಿಯಾ। ಸಮಥಾ ಸಮಥಸ್ಸ ಅಞ್ಞಭಾಗಿಯಾ। ಸಿಯಾ ಸಮಥಾ ಸಮಥಸ್ಸ ತಬ್ಭಾಗಿಯಾ। ಸಿಯಾ ಸಮಥಾ ಸಮಥಸ್ಸ ಅಞ್ಞಭಾಗಿಯಾ।>
      text <ಕಥಂ ಸಿಯಾ ಸಮಥಾ ಸಮಥಸ್ಸ ತಬ್ಭಾಗಿಯಾ॥ ಕಥಂ ಸಿಯಾ ಸಮಥಾ ಸಮಥಸ್ಸ ಅಞ್ಞಭಾಗಿಯಾ॥ ಯೇಭುಯ್ಯಸಿಕಾ ಸಮ್ಮುಖಾವಿನಯಸ್ಸ ತಬ್ಭಾಗಿಯಾ। ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಅಞ್ಞಭಾಗಿಯಾ।>
      text <ಸತಿವಿನಯೋ ಸಮ್ಮುಖಾವಿನಯಸ್ಸ ತಬ್ಭಾಗಿಯೋ। ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಅಞ್ಞಭಾಗಿಯೋ।>
      text <ಅಮೂಳ್ಹವಿನಯೋ ಸಮ್ಮುಖಾವಿನಯಸ್ಸ ತಬ್ಭಾಗಿಯೋ। ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಞ್ಞಭಾಗಿಯೋ।>
      text <ಪಟಿಞ್ಞಾತಕರಣಂ ಸಮ್ಮುಖಾವಿನಯಸ್ಸ ತಬ್ಭಾಗಿಯಂ। ತಸ್ಸಪಾಪಿಯಸಿಕಾಯ ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಅಞ್ಞಭಾಗಿಯಂ।>
      text <ತಸ್ಸಪಾಪಿಯಸಿಕಾ ಸಮ್ಮುಖಾವಿನಯಸ್ಸ ತಬ್ಭಾಗಿಯಾ। ತಿಣವತ್ಥಾರಕಸ್ಸ ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ಅಞ್ಞಭಾಗಿಯಾ।>
      text <ತಿಣವತ್ಥಾರಕೋ ಸಮ್ಮುಖಾವಿನಯಸ್ಸ ತಬ್ಭಾಗಿಯೋ। ಯೇಭುಯ್ಯಸಿಕಾಯ ಸತಿವಿನಯಸ್ಸ ಅಮೂಳ್ಹವಿನಯಸ್ಸ ಪಟಿಞ್ಞಾತಕರಣಸ್ಸ ತಸ್ಸಪಾಪಿಯಸಿಕಾಯ ಅಞ್ಞಭಾಗಿಯೋ। ಏವಂ ಸಿಯಾ ಸಮಥಾ ಸಮಥಸ್ಸ ತಬ್ಭಾಗಿಯಾ। ಏವಂ ಸಿಯಾ ಸಮಥಾ ಸಮಥಸ್ಸ ಅಞ್ಞಭಾಗಿಯಾ।>
      stand <ಸಮಥಾ ಸಮಥಸ್ಸ ತಬ್ಭಾಗಿಯವಾರೋ ನಿಟ್ಠಿತೋ ದಸಮೋ।>
    text <೧೧॥ ಸಮಥಸಮ್ಮುಖಾವಿನಯವಾರೋ>
      text <೩೦೧>, <ಸಮಥೋ ಸಮ್ಮುಖಾವಿನಯೋ। ಸಮ್ಮುಖಾವಿನಯೋ ಸಮಥೋ॥ ಸಮಥೋ ಯೇಭುಯ್ಯಸಿಕಾ। ಯೇಭುಯ್ಯಸಿಕಾ ಸಮಥೋ॥ ಸಮಥೋ ಸತಿವಿನಯೋ। ಸತಿವಿನಯೋ ಸಮಥೋ॥ ಸಮಥೋ ಅಮೂಳ್ಹವಿನಯೋ। ಅಮೂಳ್ಹವಿನಯೋ ಸಮಥೋ॥ ಸಮಥೋ ಪಟಿಞ್ಞಾತಕರಣಂ। ಪಟಿಞ್ಞಾತಕರಣಂ ಸಮಥೋ॥ ಸಮಥೋ ತಸ್ಸಪಾಪಿಯಸಿಕಾ। ತಸ್ಸಪಾಪಿಯಸಿಕಾ ಸಮಥೋ॥ ಸಮಥೋ ತಿಣವತ್ಥಾರಕೋ। ತಿಣವತ್ಥಾರಕೋ ಸಮಥೋ॥>
      text <ಯೇಭುಯ್ಯಸಿಕಾ ಸತಿವಿನಯೋ ಅಮೂಳ್ಹವಿನಯೋ ಪಟಿಞ್ಞಾತಕರಣಂ ತಸ್ಸಪಾಪಿಯಸಿಕಾ ತಿಣವತ್ಥಾರಕೋ ಇಮೇ ಸಮಥಾ ಸಮಥಾ। ನೋ ಸಮ್ಮುಖಾವಿನಯೋ। ಸಮ್ಮುಖಾವಿನಯೋ ಸಮಥೋ ಚೇವ ಸಮ್ಮುಖಾವಿನಯೋ ಚ।>
      text <ಸತಿವಿನಯೋ ಅಮೂಳ್ಹವಿನಯೋ ಪಟಿಞ್ಞಾತಕರಣಂ ತಸ್ಸಪಾಪಿಯಸಿಕಾ ತಿಣವತ್ಥಾರಕೋ ಸಮ್ಮುಖಾವಿನಯೋ ಇಮೇ ಸಮಥಾ ಸಮಥಾ। ನೋ ಯೇಭುಯ್ಯಸಿಕಾ। ಯೇಭುಯ್ಯಸಿಕಾ ಸಮಥೋ ಚೇವ ಯೇಭುಯ್ಯಸಿಕಾ ಚ।>
      text <ಅಮೂಳ್ಹವಿನಯೋ ಪಟಿಞ್ಞಾತಕರಣಂ ತಸ್ಸಪಾಪಿಯಸಿಕಾ ತಿಣವತ್ಥಾರಕೋ ಸಮ್ಮುಖಾವಿನಯೋ ಯೇಭುಯ್ಯಸಿಕಾ ಇಮೇ ಸಮಥಾ ಸಮಥಾ। ನೋ ಸತಿವಿನಯೋ। ಸತಿವಿನಯೋ ಸಮಥೋ ಚೇವ ಸತಿವಿನಯೋ ಚ।>
      text <ಪಟಿಞ್ಞಾತಕರಣಂ ತಸ್ಸಪಾಪಿಯಸಿಕಾ ತಿಣವತ್ಥಾರಕೋ ಸಮ್ಮುಖಾವಿನಯೋ ಯೇಭುಯ್ಯಸಿಕಾ ಸತಿವಿನಯೋ ಇಮೇ ಸಮಥಾ ಸಮಥಾ। ನೋ ಅಮೂಳ್ಹವಿನಯೋ। ಅಮೂಳ್ಹವಿನಯೋ ಸಮಥೋ ಚೇವ ಅಮೂಳ್ಹವಿನಯೋ ಚ।>
      text <ತಸ್ಸಪಾಪಿಯಸಿಕಾ ತಿಣವತ್ಥಾರಕೋ ಸಮ್ಮುಖಾವಿನಯೋ ಯೇಭುಯ್ಯಸಿಕಾ ಸತಿವಿನಯೋ ಅಮೂಳ್ಹವಿನಯೋ ಇಮೇ ಸಮಥಾ ಸಮಥಾ। ನೋ ಪಟಿಞ್ಞಾತಕರಣಂ। ಪಟಿಞ್ಞಾತಕರಣಂ ಸಮಥೋ ಚೇವ ಪಟಿಞ್ಞಾತಕರಣಞ್ಚ।>
      text <ತಿಣವತ್ಥಾರಕೋ ಸಮ್ಮುಖಾವಿನಯೋ ಯೇಭುಯ್ಯಸಿಕಾ ಸತಿವಿನಯೋ ಅಮೂಳ್ಹವಿನಯೋ ಪಟಿಞ್ಞಾತಕರಣಂ ಇಮೇ ಸಮಥಾ ಸಮಥಾ। ನೋ ತಸ್ಸಪಾಪಿಯಸಿಕಾ। ತಸ್ಸಪಾಪಿಯಸಿಕಾ ಸಮಥೋ ಚೇವ ತಸ್ಸಪಾಪಿಯಸಿಕಾ ಚ।>
      text <ಸಮ್ಮುಖಾವಿನಯೋ ಯೇಭುಯ್ಯಸಿಕಾ ಸತಿವಿನಯೋ ಅಮೂಳ್ಹವಿನಯೋ ಪಟಿಞ್ಞಾತಕರಣಂ ತಸ್ಸಪಾಪಿಯಸಿಕಾ ಇಮೇ ಸಮಥಾ ಸಮಥಾ। ನೋ ತಿಣವತ್ಥಾರಕೋ। ತಿಣವತ್ಥಾರಕೋ ಸಮಥೋ ಚೇವ ತಿಣವತ್ಥಾರಕೋ ಚ।>
      stand <ಸಮಥಸಮ್ಮುಖಾವಿನಯವಾರೋ ನಿಟ್ಠಿತೋ ಏಕಾದಸಮೋ।>
    text <೧೨॥ ವಿನಯವಾರೋ>
      text <೩೦೨>, <ವಿನಯೋ ಸಮ್ಮುಖಾವಿನಯೋ। ಸಮ್ಮುಖಾವಿನಯೋ ವಿನಯೋ॥ ವಿನಯೋ ಯೇಭುಯ್ಯಸಿಕಾ। ಯೇಭುಯ್ಯಸಿಕಾ ವಿನಯೋ॥ ವಿನಯೋ ಸತಿವಿನಯೋ। ಸತಿವಿನಯೋ ವಿನಯೋ॥ ವಿನಯೋ ಅಮೂಳ್ಹವಿನಯೋ। ಅಮೂಳ್ಹವಿನಯೋ ವಿನಯೋ॥ ವಿನಯೋ ಪಟಿಞ್ಞಾತಕರಣಂ। ಪಟಿಞ್ಞಾತಕರಣಂ ವಿನಯೋ॥ ವಿನಯೋ ತಸ್ಸಪಾಪಿಯಸಿಕಾ। ತಸ್ಸಪಾಪಿಯಸಿಕಾ ವಿನಯೋ॥ ವಿನಯೋ ತಿಣವತ್ಥಾರಕೋ। ತಿಣವತ್ಥಾರಕೋ ವಿನಯೋ॥>
      text <ವಿನಯೋ ಸಿಯಾ ಸಮ್ಮುಖಾವಿನಯೋ ಸಿಯಾ ನ ಸಮ್ಮುಖಾವಿನಯೋ। ಸಮ್ಮುಖಾವಿನಯೋ ವಿನಯೋ ಚೇವ ಸಮ್ಮುಖಾವಿನಯೋ ಚ।>
      text <ವಿನಯೋ ಸಿಯಾ ಯೇಭುಯ್ಯಸಿಕಾ। ಸಿಯಾ ನ ಯೇಭುಯ್ಯಸಿಕಾ। ಯೇಭುಯ್ಯಸಿಕಾ ವಿನಯೋ ಚೇವ ಯೇಭುಯ್ಯಸಿಕಾ ಚ।>
      text <ವಿನಯೋ ಸಿಯಾ ಸತಿವಿನಯೋ। ಸಿಯಾ ನ ಸತಿವಿನಯೋ। ಸತಿವಿನಯೋ ವಿನಯೋ ಚೇವ ಸತಿವಿನಯೋ ಚ।>
      text <ವಿನಯೋ ಸಿಯಾ ಅಮೂಳ್ಹವಿನಯೋ। ಸಿಯಾ ನ ಅಮೂಳ್ಹವಿನಯೋ। ಅಮೂಳ್ಹವಿನಯೋ ವಿನಯೋ ಚೇವ ಅಮೂಳ್ಹವಿನಯೋ ಚ।>
      text <ವಿನಯೋ ಸಿಯಾ ಪಟಿಞ್ಞಾತಕರಣಂ। ಸಿಯಾ ನ ಪಟಿಞ್ಞಾತಕರಣಂ। ಪಟಿಞ್ಞಾತಕರಣಂ ವಿನಯೋ ಚೇವ ಪಟಿಞ್ಞಾತಕರಣಞ್ಚ।>
      text <ವಿನಯೋ ಸಿಯಾ ತಸ್ಸಪಾಪಿಯಸಿಕಾ। ಸಿಯಾ ನ ತಸ್ಸಪಾಪಿಯಸಿಕಾ। ತಸ್ಸಪಾಪಿಯಸಿಕಾ ವಿನಯೋ ಚೇವ ತಸ್ಸಪಾಪಿಯಸಿಕಾ ಚ।>
      text <ವಿನಯೋ ಸಿಯಾ ತಿಣವತ್ಥಾರಕೋ। ಸಿಯಾ ನ ತಿಣವತ್ಥಾರಕೋ। ತಿಣವತ್ಥಾರಕೋ ವಿನಯೋ ಚೇವ ತಿಣವತ್ಥಾರಕೋ ಚ।>
      stand <ವಿನಯವಾರೋ ನಿಟ್ಠಿತೋ ದ್ವಾದಸಮೋ।>
    text <೧೩॥ ಕುಸಲವಾರೋ>
      text <೩೦೩>, <ಸಮ್ಮುಖಾವಿನಯೋ ಕುಸಲೋ ಅಕುಸಲೋ ಅಬ್ಯಾಕತೋ॥ ಯೇಭುಯ್ಯಸಿಕಾ ಕುಸಲಾ ಅಕುಸಲಾ ಅಬ್ಯಾಕತಾ॥ ಸತಿವಿನಯೋ ಕುಸಲೋ ಅಕುಸಲೋ ಅಬ್ಯಾಕತೋ॥ ಅಮೂಳ್ಹವಿನಯೋ ಕುಸಲೋ ಅಕುಸಲೋ ಅಬ್ಯಾಕತೋ॥ ಪಟಿಞ್ಞಾತಕರಣಂ ಕುಸಲಂ ಅಕುಸಲಂ ಅಬ್ಯಾಕತಂ॥ ತಸ್ಸಪಾಪಿಯಸಿಕಾ ಕುಸಲಾ ಅಕುಸಲಾ ಅಬ್ಯಾಕತಾ॥ ತಿಣವತ್ಥಾರಕೋ ಕುಸಲೋ ಅಕುಸಲೋ ಅಬ್ಯಾಕತೋ॥>
      text <ಸಮ್ಮುಖಾವಿನಯೋ ಸಿಯಾ ಕುಸಲೋ। ಸಿಯಾ ಅಬ್ಯಾಕತೋ। ನತ್ಥಿ ಸಮ್ಮುಖಾವಿನಯೋ ಅಕುಸಲೋ।>
      text <ಯೇಭುಯ್ಯಸಿಕಾ ಸಿಯಾ ಕುಸಲಾ। ಸಿಯಾ ಅಕುಸಲಾ। ಸಿಯಾ ಅಬ್ಯಾಕತಾ।>
      text <ಸತಿವಿನಯೋ ಸಿಯಾ ಕುಸಲೋ। ಸಿಯಾ ಅಕುಸಲೋ। ಸಿಯಾ ಅಬ್ಯಾಕತೋ।>
      text <ಅಮೂಳ್ಹವಿನಯೋ ಸಿಯಾ ಕುಸಲೋ। ಸಿಯಾ ಅಕುಸಲೋ। ಸಿಯಾ ಅಬ್ಯಾಕತೋ।>
      text <ಪಟಿಞ್ಞಾತಕರಣಂ ಸಿಯಾ ಕುಸಲಂ। ಸಿಯಾ ಅಕುಸಲಂ। ಸಿಯಾ ಅಬ್ಯಾಕತಂ।>
      text <ತಸ್ಸಪಾಪಿಯಸಿಕಾ ಸಿಯಾ ಕುಸಲಾ। ಸಿಯಾ ಅಕುಸಲಾ ಸಿಯಾ ಅಬ್ಯಾಕತಾ।>
      text <ತಿಣವತ್ಥಾರಕೋ ಸಿಯಾ ಕುಸಲೋ। ಸಿಯಾ ಅಕುಸಲೋ। ಸಿಯಾ ಅಬ್ಯಾಕತೋ।>
      text <ವಿವಾದಾಧಿಕರಣಂ ಕುಸಲಂ ಅಕುಸಲಂ ಅಬ್ಯಾಕತಂ। ಅನುವಾದಾಧಿಕರಣಂ ಕುಸಲಂ ಅಕುಸಲಂ ಅಬ್ಯಾಕತಂ। ಆಪತ್ತಾಧಿಕರಣಂ ಕುಸಲಂ ಅಕುಸಲಂ ಅಬ್ಯಾಕತಂ। ಕಿಚ್ಚಾಧಿಕರಣಂ ಕುಸಲಂ ಅಕುಸಲಂ ಅಬ್ಯಾಕತಂ।>
      text <ವಿವಾದಾಧಿಕರಣಂ ಸಿಯಾ ಕುಸಲಂ। ಸಿಯಾ ಅಕುಸಲಂ। ಸಿಯಾ ಅಬ್ಯಾಕತಂ।>
      text <ಅನುವಾದಾಧಿಕರಣಂ ಸಿಯಾ ಕುಸಲಂ। ಸಿಯಾ ಅಕುಸಲಂ। ಸಿಯಾ ಅಬ್ಯಾಕತಂ।>
      text <ಆಪತ್ತಾಧಿಕರಣಂ ಸಿಯಾ ಅಕುಸಲಂ। ಸಿಯಾ ಅಬ್ಯಾಕತಂ। ನತ್ಥಿ ಆಪತ್ತಾಧಿಕರಣಂ ಕುಸಲಂ।>
      text <ಕಿಚ್ಚಾಧಿಕರಣಂ ಸಿಯಾ ಕುಸಲಂ। ಸಿಯಾ ಅಕುಸಲಂ। ಸಿಯಾ ಅಬ್ಯಾಕತಂ।>
      stand <ಕುಸಲವಾರೋ ನಿಟ್ಠಿತೋ ತೇರಸಮೋ।>
    text <೧೪॥ ಯತ್ಥವಾರೋ। ಪುಚ್ಛಾವಾರೋ>
      text <೩೦೪>, <ಯತ್ಥ ಯೇಭುಯ್ಯಸಿಕಾ ಲಬ್ಭತಿ। ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ। ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ।>
      text <ಯತ್ಥ ಸತಿವಿನಯೋ ಲಬ್ಭತಿ। ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ। ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ।>
      text <ಯತ್ಥ ಅಮೂಳ್ಹವಿನಯೋ ಲಬ್ಭತಿ। ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ। ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ।>
      text <ಯತ್ಥ ಪಟಿಞ್ಞಾತಕರಣಂ ಲಬ್ಭತಿ। ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ। ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ।>
      text <ಯತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ। ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ।>
      text <ಯತ್ಥ ತಿಣವತ್ಥಾರಕೋ ಲಬ್ಭತಿ। ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ। ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ।>
      text <ಯತ್ಥ ಯೇಭುಯ್ಯಸಿಕಾ ತತ್ಥ ಸಮ್ಮುಖಾವಿನಯೋ। ಯತ್ಥ ಸಮ್ಮುಖಾವಿನಯೋ ತತ್ಥ ಯೇಭುಯ್ಯಸಿಕಾ। ನ ತತ್ಥ ಸತಿವಿನಯೋ। ನ ತತ್ಥ ಅಮೂಳ್ಹವಿನಯೋ। ನ ತತ್ಥ ಪಟಿಞ್ಞಾತಕರಣಂ। ನ ತತ್ಥ ತಸ್ಸಪಾಪಿಯಸಿಕಾ। ನ ತತ್ಥ ತಿಣವತ್ಥಾರಕೋ।>
      text <ಯತ್ಥ ಸತಿವಿನಯೋ ತತ್ಥ ಸಮ್ಮುಖಾವಿನಯೋ। ಯತ್ಥ ಸಮ್ಮುಖಾವಿನಯೋ ತತ್ಥ ಸತಿವಿನಯೋ। ನ ತತ್ಥ ಅಮೂಳ್ಹವಿನಯೋ। ನ ತತ್ಥ ಪಟಿಞ್ಞಾತಕರಣಂ। ನ ತತ್ಥ ತಸ್ಸಪಾಪಿಯಸಿಕಾ। ನ ತತ್ಥ ತಿಣವತ್ಥಾರಕೋ। ನ ತತ್ಥ ಯೇಭುಯ್ಯಸಿಕಾ। ಸಮ್ಮುಖಾವಿನಯಂ ಕಾತುನ ಮೂಲಂ…ಪೇ॰…।>
      text <ಯತ್ಥ ತಿಣವತ್ಥಾರಕೋ ತತ್ಥ ಸಮ್ಮುಖಾವಿನಯೋ। ಯತ್ಥ ಸಮ್ಮುಖಾವಿನಯೋ ತತ್ಥ ತಿಣವತ್ಥಾರಕೋ। ನ ತತ್ಥ ಯೇಭುಯ್ಯಸಿಕಾ। ನ ತತ್ಥ ಸತಿವಿನಯೋ। ನ ತತ್ಥ ಅಮೂಳ್ಹವಿನಯೋ। ನ ತತ್ಥ ಪಟಿಞ್ಞಾತಕರಣಂ। ನ ತತ್ಥ ತಸ್ಸಪಾಪಿಯಸಿಕಾ।>
      stand <ಚಕ್ಕಪೇಯ್ಯಾಲಂ।>
      stand <ಯತ್ಥವಾರೋ ನಿಟ್ಠಿತೋ ಚುದ್ದಸಮೋ।>
    text <೧೫॥ ಸಮಥವಾರೋ। ವಿಸ್ಸಜ್ಜನಾವಾರೋ>
      text <೩೦೫>, <ಯಸ್ಮಿಂ ಸಮಯೇ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಅಧಿಕರಣಂ ವೂಪಸಮ್ಮತಿ। ಯತ್ಥ ಯೇಭುಯ್ಯಸಿಕಾ ಲಬ್ಭತಿ ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ।>
      text <ಯಸ್ಮಿಂ ಸಮಯೇ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಧಿಕರಣಂ ವೂಪಸಮ್ಮತಿ। ಯತ್ಥ ಸತಿವಿನಯೋ ಲಬ್ಭತಿ ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ।>
      text <ಯಸ್ಮಿಂ ಸಮಯೇ ಸಮ್ಮುಖಾವಿನಯೇನ ಚ ಅಮೂಳ್ಹವಿನಯೇನ ಚ ಅಧಿಕರಣಂ ವೂಪಸಮ್ಮತಿ। ಯತ್ಥ ಅಮೂಳ್ಹವಿನಯೋ ಲಬ್ಭತಿ ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ।>
      text <ಯಸ್ಮಿಂ ಸಮಯೇ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ ಅಧಿಕರಣಂ ವೂಪಸಮ್ಮತಿ। ಯತ್ಥ ಪಟಿಞ್ಞಾತಕರಣಂ ಲಬ್ಭತಿ ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ।>
      text <ಯಸ್ಮಿಂ ಸಮಯೇ ಸಮ್ಮುಖಾವಿನಯೇನ ಚ ತಸ್ಸಪಾಪಿಯಸಿಕಾಯ ಚ ಅಧಿಕರಣಂ ವೂಪಸಮ್ಮತಿ। ಯತ್ಥ ತಸ್ಸಪಾಪಿಯಸಿಕಾ ಲಬ್ಭತಿ ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ। ನ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ।>
      text <ಯಸ್ಮಿಂ ಸಮಯೇ ಸಮ್ಮುಖಾವಿನಯೇನ ಚ ತಿಣವತ್ಥಾರಕೇನ ಚ ಅಧಿಕರಣಂ ವೂಪಸಮ್ಮತಿ। ಯತ್ಥ ತಿಣವತ್ಥಾರಕೋ ಲಬ್ಭತಿ ತತ್ಥ ಸಮ್ಮುಖಾವಿನಯೋ ಲಬ್ಭತಿ। ಯತ್ಥ ಸಮ್ಮುಖಾವಿನಯೋ ಲಬ್ಭತಿ ತತ್ಥ ತಿಣವತ್ಥಾರಕೋ ಲಬ್ಭತಿ। ನ ತತ್ಥ ಯೇಭುಯ್ಯಸಿಕಾ ಲಬ್ಭತಿ। ನ ತತ್ಥ ಸತಿವಿನಯೋ ಲಬ್ಭತಿ। ನ ತತ್ಥ ಅಮೂಳ್ಹವಿನಯೋ ಲಬ್ಭತಿ। ನ ತತ್ಥ ಪಟಿಞ್ಞಾತಕರಣಂ ಲಬ್ಭತಿ। ನ ತತ್ಥ ತಸ್ಸಪಾಪಿಯಸಿಕಾ ಲಬ್ಭತಿ।>
      stand <ಸಮಥವಾರೋ ನಿಟ್ಠಿತೋ ಪನ್ನರಸಮೋ।>
    text <೧೬॥ ಸಂಸಟ್ಠವಾರೋ>
      text <೩೦೬>, <ಅಧಿಕರಣನ್ತಿ ವಾ ಸಮಥಾತಿ ವಾ ಇಮೇ ಧಮ್ಮಾ ಸಂಸಟ್ಠಾ ಉದಾಹು ವಿಸಂಸಟ್ಠಾ॥ ಲಬ್ಭಾ ಚ ಪನಿಮೇಸಂ ಧಮ್ಮಾನಂ ವಿನಿಬ್ಭುಜಿತ್ವಾ ವಿನಿಬ್ಭುಜಿತ್ವಾ ನಾನಾಕರಣಂ ಪಞ್ಞಾಪೇತುನ್ತಿ॥>
      text <ಅಧಿಕರಣನ್ತಿ ವಾ ಸಮಥಾತಿ ವಾ ಇಮೇ ಧಮ್ಮಾ ವಿಸಂಸಟ್ಠಾ। ನೋ ಸಂಸಟ್ಠಾ। ಲಬ್ಭಾ ಚ ಪನಿಮೇಸಂ ಧಮ್ಮಾನಂ ವಿನಿಬ್ಭುಜಿತ್ವಾ ವಿನಿಬ್ಭುಜಿತ್ವಾ ನಾನಾಕರಣಂ ಪಞ್ಞಾಪೇತುನ್ತಿ। ಸೋ ಮಾ ಹೇವನ್ತಿಸ್ಸ ವಚನೀಯೋ। ಅಧಿಕರಣನ್ತಿ ವಾ ಸಮಥಾತಿ ವಾ ಇಮೇ ಧಮ್ಮಾ ಸಂಸಟ್ಠಾ। ನೋ ವಿಸಂಸಟ್ಠಾ। ನೋ ಚ ಲಬ್ಭಾ ಇಮೇಸಂ ಧಮ್ಮಾನಂ ವಿನಿಬ್ಭುಜಿತ್ವಾ ವಿನಿಬ್ಭುಜಿತ್ವಾ ನಾನಾಕರಣಂ ಪಞ್ಞಾಪೇತುಂ। ತಂ ಕಿಸ್ಸ ಹೇತು॥ ನನು ವುತ್ತಂ ಭಗವತಾ ಚತ್ತಾರಿಮಾನಿ। ಭಿಕ್ಖವೇ। ಅಧಿಕರಣಾನಿ। ಸತ್ತ ಸಮಥಾ। ಅಧಿಕರಣಾ ಸಮಥೇಹಿ ಸಮ್ಮನ್ತಿ। ಸಮಥಾ ಅಧಿಕರಣೇಹಿ ಸಮ್ಮನ್ತಿ। ಏವಂ। ಇಮೇ ಧಮ್ಮಾ ಸಂಸಟ್ಠಾ ನೋ ವಿಸಂಸಟ್ಠಾ। ನೋ ಚ ಲಬ್ಭಾ ಇಮೇಸಂ ಧಮ್ಮಾನಂ ವಿನಿಬ್ಭುಜಿತ್ವಾ ವಿನಿಬ್ಭುಜಿತ್ವಾ ನಾನಾಕರಣಂ ಪಞ್ಞಾಪೇತುನ್ತಿ।>
      stand <ಸಂಸಟ್ಠವಾರೋ ನಿಟ್ಠಿತೋ ಸೋಳಸಮೋ।>
    text <೧೭॥ ಸಮ್ಮತಿವಾರೋ>
      text <೩೦೭>, <ವಿವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥ ಅನುವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥ ಆಪತ್ತಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥ ಕಿಚ್ಚಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ॥>
      text <ವಿವಾದಾಧಿಕರಣಂ ದ್ವೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ।>
      text <ಅನುವಾದಾಧಿಕರಣಂ ಚತೂಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ಆಪತ್ತಾಧಿಕರಣಂ ತೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ।>
      text <ಕಿಚ್ಚಾಧಿಕರಣಂ ಏಕೇನ ಸಮಥೇನ ಸಮ್ಮತಿ ಸಮ್ಮುಖಾವಿನಯೇನ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಪಞ್ಚಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ವಿವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಚತೂಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ।>
      text <ವಿವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ದ್ವೀಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ।>
      text <ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಛಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      text <ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಚತೂಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ತೀಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಸತ್ತಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಪಞ್ಚಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಛಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಸತ್ತಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      stand <ಸಮ್ಮತಿವಾರೋ ನಿಟ್ಠಿತೋ ಸತ್ತರಸಮೋ।>
    text <೧೮॥ ಸಮ್ಮನ್ತಿ ನ ಸಮ್ಮನ್ತಿವಾರೋ>
      text <೩೦೮>, <ವಿವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ। ಕತಿಹಿ ಸಮಥೇಹಿ ನ ಸಮ್ಮತಿ॥ ಅನುವಾದಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ। ಕತಿಹಿ ಸಮಥೇಹಿ ನ ಸಮ್ಮತಿ॥ ಆಪತ್ತಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ। ಕತಿಹಿ ಸಮಥೇಹಿ ನ ಸಮ್ಮತಿ॥ ಕಿಚ್ಚಾಧಿಕರಣಂ ಕತಿಹಿ ಸಮಥೇಹಿ ಸಮ್ಮತಿ। ಕತಿಹಿ ಸಮಥೇಹಿ ನ ಸಮ್ಮತಿ॥>
      text <ವಿವಾದಾಧಿಕರಣಂ ದ್ವೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ। ಪಞ್ಚಹಿ ಸಮಥೇಹಿ ನ ಸಮ್ಮತಿ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      text <ಅನುವಾದಾಧಿಕರಣಂ ಚತೂಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ। ತೀಹಿ ಸಮಥೇಹಿ ನ ಸಮ್ಮತಿ ಯೇಭುಯ್ಯಸಿಕಾಯ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ।>
      text <ಆಪತ್ತಾಧಿಕರಣಂ ತೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ। ಚತೂಹಿ ಸಮಥೇಹಿ ನ ಸಮ್ಮತಿ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ಕಿಚ್ಚಾಧಿಕರಣಂ ಏಕೇನ ಸಮಥೇನ ಸಮ್ಮತಿ ಸಮ್ಮುಖಾವಿನಯೇನ। ಛಹಿ ಸಮಥೇಹಿ ನ ಸಮ್ಮತಿ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಪಞ್ಚಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ। ದ್ವೀಹಿ ಸಮಥೇಹಿ ನ ಸಮ್ಮನ್ತಿ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ।>
      text <ವಿವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಚತೂಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ। ತೀಹಿ ಸಮಥೇಹಿ ನ ಸಮ್ಮನ್ತಿ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ವಿವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ದ್ವೀಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ। ಪಞ್ಚಹಿ ಸಮಥೇಹಿ ನ ಸಮ್ಮನ್ತಿ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      text <ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಛಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ। ಏಕೇನ ಸಮಥೇನ ನ ಸಮ್ಮನ್ತಿ ಯೇಭುಯ್ಯಸಿಕಾಯ।>
      text <ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಚತೂಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾ ಚ। ತೀಹಿ ಸಮಥೇಹಿ ನ ಸಮ್ಮನ್ತಿ ಯೇಭುಯ್ಯಸಿಕಾಯ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ।>
      text <ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ತೀಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ। ಚತೂಹಿ ಸಮಥೇಹಿ ನ ಸಮ್ಮನ್ತಿ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಸತ್ತಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಪಞ್ಚಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ। ದ್ವೀಹಿ ಸಮಥೇಹಿ ನ ಸಮ್ಮನ್ತಿ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ।>
      text <ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಛಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ। ಏಕೇನ ಸಮಥೇನ ನ ಸಮ್ಮನ್ತಿ ಯೇಭುಯ್ಯಸಿಕಾಯ।>
      text <ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಕತಿಹಿ ಸಮಥೇಹಿ ಸಮ್ಮನ್ತಿ॥ ಕತಿಹಿ ಸಮಥೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಞ್ಚ ಅನುವಾದಾಧಿಕರಣಞ್ಚ ಆಪತ್ತಾಧಿಕರಣಞ್ಚ ಕಿಚ್ಚಾಧಿಕರಣಞ್ಚ ಸತ್ತಹಿ ಸಮಥೇಹಿ ಸಮ್ಮನ್ತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ।>
      stand <ಸಮ್ಮನ್ತಿ ನ ಸಮ್ಮನ್ತಿವಾರೋ ನಿಟ್ಠಿತೋ ಅಟ್ಠಾರಸಮೋ।>
    text <೧೯॥ ಸಮಥಾಧಿಕರಣವಾರೋ>
      text <೩೦೯>, <ಸಮಥಾ ಸಮಥೇಹಿ ಸಮ್ಮನ್ತಿ॥ ಸಮಥಾ ಅಧಿಕರಣೇಹಿ ಸಮ್ಮನ್ತಿ॥ ಅಧಿಕರಣಾ ಸಮಥೇಹಿ ಸಮ್ಮನ್ತಿ॥ ಅಧಿಕರಣಾ ಅಧಿಕರಣೇಹಿ ಸಮ್ಮನ್ತಿ॥>
      text <ಸಿಯಾ ಸಮಥಾ ಸಮಥೇಹಿ ಸಮ್ಮನ್ತಿ। ಸಿಯಾ ಸಮಥಾ ಸಮಥೇಹಿ ನ ಸಮ್ಮನ್ತಿ। ಸಿಯಾ ಸಮಥಾ ಅಧಿಕರಣೇಹಿ ಸಮ್ಮನ್ತಿ। ಸಿಯಾ ಸಮಥಾ ಅಧಿಕರಣೇಹಿ ನ ಸಮ್ಮನ್ತಿ। ಸಿಯಾ ಅಧಿಕರಣಾ ಸಮಥೇಹಿ ಸಮ್ಮನ್ತಿ। ಸಿಯಾ ಅಧಿಕರಣಾ ಸಮಥೇಹಿ ನ ಸಮ್ಮನ್ತಿ। ಸಿಯಾ ಅಧಿಕರಣಾ ಅಧಿಕರಣೇಹಿ ಸಮ್ಮನ್ತಿ। ಸಿಯಾ ಅಧಿಕರಣಾ ಅಧಿಕರಣೇಹಿ ನ ಸಮ್ಮನ್ತಿ।>
      text <೩೧೦>, <ಕಥಂ ಸಿಯಾ ಸಮಥಾ ಸಮಥೇಹಿ ಸಮ್ಮನ್ತಿ। ಕಥಂ ಸಿಯಾ ಸಮಥಾ ಸಮಥೇಹಿ ನ ಸಮ್ಮನ್ತಿ॥ ಯೇಭುಯ್ಯಸಿಕಾ ಸಮ್ಮುಖಾವಿನಯೇನ ಸಮ್ಮತಿ। ಸತಿವಿನಯೇನ ನ ಸಮ್ಮತಿ। ಅಮೂಳ್ಹವಿನಯೇನ ನ ಸಮ್ಮತಿ। ಪಟಿಞ್ಞಾತಕರಣೇನ ನ ಸಮ್ಮತಿ। ತಸ್ಸಪಾಪಿಯಸಿಕಾಯ ನ ಸಮ್ಮತಿ। ತಿಣವತ್ಥಾರಕೇನ ನ ಸಮ್ಮತಿ।>
      text <ಸತಿವಿನಯೋ ಸಮ್ಮುಖಾವಿನಯೇನ ಸಮ್ಮತಿ। ಅಮೂಳ್ಹವಿನಯೇನ ನ ಸಮ್ಮತಿ। ಪಟಿಞ್ಞಾತಕರಣೇನ ನ ಸಮ್ಮಾತಿ। ತಸ್ಸಪಾಪಿಯಸಿಕಾಯ ನ ಸಮ್ಮತಿ। ತಿಣವತ್ಥಾರಕೇನ ನ ಸಮ್ಮತಿ। ಯೇಭುಯ್ಯಸಿಕಾಯ ನ ಸಮ್ಮತಿ।>
      text <ಅಮೂಳ್ಹವಿನಯೋ ಸಮ್ಮುಖಾವಿನಯೇನ ಸಮ್ಮತಿ। ಪಟಿಞ್ಞಾತಕರಣೇನ ನ ಸಮ್ಮತಿ। ತಸ್ಸಪಾಪಿಯಸಿಕಾಯ ನ ಸಮ್ಮತಿ। ತಿಣವತ್ಥಾರಕೇನ ನ ಸಮ್ಮತಿ। ಯೇಭುಯ್ಯಸಿಕಾಯ ನ ಸಮ್ಮತಿ। ಸತಿವಿನಯೇನ ನ ಸಮ್ಮತಿ।>
      text <ಪಟಿಞ್ಞಾತಕರಣಂ ಸಮ್ಮುಖಾವಿನಯೇನ ಸಮ್ಮತಿ। ತಸ್ಸಪಾಪಿಯಸಿಕಾಯ ನ ಸಮ್ಮತಿ। ತಿಣವತ್ಥಾರಕೇನ ನ ಸಮ್ಮತಿ। ಯೇಭುಯ್ಯಸಿಕಾಯ ನ ಸಮ್ಮತಿ। ಸತಿವಿನಯೇನ ನ ಸಮ್ಮತಿ। ಅಮೂಳ್ಹವಿನಯೇನ ನ ಸಮ್ಮತಿ।>
      text <ತಸ್ಸಪಾಪಿಯಸಿಕಾ ಸಮ್ಮುಖಾವಿನಯೇನ ಸಮ್ಮತಿ। ತಿಣವತ್ಥಾರಕೇನ ನ ಸಮ್ಮತಿ। ಯೇಭುಯ್ಯಸಿಕಾಯ ನ ಸಮ್ಮತಿ। ಸತಿವಿನಯೇನ ನ ಸಮ್ಮತಿ। ಅಮೂಳ್ಹವಿನಯೇನ ನ ಸಮ್ಮತಿ। ಪಟಿಞ್ಞಾತಕರಣೇನ ನ ಸಮ್ಮತಿ।>
      text <ತಿಣವತ್ಥಾರಕೋ ಸಮ್ಮುಖಾವಿನಯೇನ ಸಮ್ಮತಿ। ಯೇಭುಯ್ಯಸಿಕಾಯ ನ ಸಮ್ಮತಿ। ಸತಿವಿನಯೇನ ನ ಸಮ್ಮತಿ। ಅಮೂಳ್ಹವಿನಯೇನ ನ ಸಮ್ಮತಿ। ಪಟಿಞ್ಞಾತಕರಣೇನ ನ ಸಮ್ಮತಿ। ತಸ್ಸಪಾಪಿಯಸಿಕಾಯ ನ ಸಮ್ಮತಿ। ಏವಂ ಸಿಯಾ ಸಮಥಾ ಸಮಥೇಹಿ ಸಮ್ಮನ್ತಿ। ಏವಂ ಸಿಯಾ ಸಮಥಾ ಸಮಥೇಹಿ ನ ಸಮ್ಮನ್ತಿ।>
      text <೩೧೧>, <ಕಥಂ ಸಿಯಾ ಸಮಥಾ ಅಧಿಕರಣೇಹಿ ಸಮ್ಮನ್ತಿ। ಕಥಂ ಸಿಯಾ ಸಮಥಾ ಅಧಿಕರಣೇಹಿ ನ ಸಮ್ಮನ್ತಿ॥ ಸಮ್ಮುಖಾವಿನಯೋ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ಯೇಭುಯ್ಯಸಿಕಾ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ಸತಿವಿನಯೋ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ಅಮೂಳ್ಹವಿನಯೋ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ಪಟಿಞ್ಞಾತಕರಣಂ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ತಸ್ಸಪಾಪಿಯಸಿಕಾ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ತಿಣವತ್ಥಾರಕೋ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ। ಏವಂ ಸಿಯಾ ಸಮಥಾ ಅಧಿಕರಣೇಹಿ ಸಮ್ಮನ್ತಿ। ಏವಂ ಸಿಯಾ ಸಮಥಾ ಅಧಿಕರಣೇಹಿ ನ ಸಮ್ಮನ್ತಿ।>
      text <೩೧೨>, <ಕಥಂ ಸಿಯಾ ಅಧಿಕರಣಾ ಸಮಥೇಹಿ ಸಮ್ಮನ್ತಿ। ಕಥಂ ಸಿಯಾ ಅಧಿಕರಣಾ ಸಮಥೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಂ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ ಸಮ್ಮತಿ। ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ಚ ತಿಣವತ್ಥಾರಕೇನ ಚ ನ ಸಮ್ಮತಿ।>
      text <ಅನುವಾದಾಧಿಕರಣಂ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ ಸಮ್ಮತಿ। ಯೇಭುಯ್ಯಸಿಕಾಯ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ ನ ಸಮ್ಮತಿ।>
      text <ಆಪತ್ತಾಧಿಕರಣಂ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ಚ ತಿಣವತ್ಥಾರಕೇನ ಚ ಸಮ್ಮತಿ। ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ ನ ಸಮ್ಮತಿ।>
      text <ಕಿಚ್ಚಾಧಿಕರಣಂ ಸಮ್ಮುಖಾವಿನಯೇನ ಸಮ್ಮತಿ। ಯೇಭುಯ್ಯಸಿಕಾಯ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ಪಟಿಞ್ಞಾತಕರಣೇನ ಚ ತಸ್ಸಪಾಪಿಯಸಿಕಾಯ ತಿಣವತ್ಥಾರಕೇನ ಚ ನ ಸಮ್ಮತಿ। ಏವಂ ಸಿಯಾ ಅಧಿಕರಣಾ ಸಮಥೇಹಿ ಸಮ್ಮನ್ತಿ। ಏವಂ ಸಿಯಾ ಅಧಿಕರಣಾ ಸಮಥೇಹಿ ನ ಸಮ್ಮನ್ತಿ।>
      text <೩೧೩>, <ಕಥಂ ಸಿಯಾ ಅಧಿಕರಣಾ ಅಧಿಕರಣೇಹಿ ಸಮ್ಮನ್ತಿ॥ ಕಥಂ ಸಿಯಾ ಅಧಿಕರಣಾ ಅಧಿಕರಣೇಹಿ ನ ಸಮ್ಮನ್ತಿ॥ ವಿವಾದಾಧಿಕರಣಂ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ಅನುವಾದಾಧಿಕರಣಂ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ಆಪತ್ತಾಧಿಕರಣಂ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ।>
      text <ಕಿಚ್ಚಾಧಿಕರಣಂ ವಿವಾದಾಧಿಕರಣೇನ ನ ಸಮ್ಮತಿ। ಅನುವಾದಾಧಿಕರಣೇನ ನ ಸಮ್ಮತಿ। ಆಪತ್ತಾಧಿಕರಣೇನ ನ ಸಮ್ಮತಿ। ಕಿಚ್ಚಾಧಿಕರಣೇನ ಸಮ್ಮತಿ। ಏವಂ ಸಿಯಾ ಅಧಿಕರಣಾ ಅಧಿಕರಣೇಹಿ ಸಮ್ಮನ್ತಿ। ಏವಂ ಸಿಯಾ ಅಧಿಕರಣಾ ಅಧಿಕರಣೇಹಿ ನ ಸಮ್ಮನ್ತಿ।>
      text <ಛಾಪಿ ಸಮಥಾ ಚತ್ತಾರೋಪಿ ಅಧಿಕರಣಾ ಸಮ್ಮುಖಾವಿನಯೇನ ಸಮ್ಮನ್ತಿ। ಸಮ್ಮುಖಾವಿನಯೋ ನ ಕೇನಚಿ ಸಮ್ಮತಿ।>
      stand <ಸಮಥಾಧಿಕರಣವಾರೋ ನಿಟ್ಠಿತೋ ಏಕೂನವೀಸತಿಮೋ।>
    text <೨೦॥ ಸಮುಟ್ಠಾಪನವಾರೋ>
      text <೩೧೪>, <ವಿವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಸಮುಟ್ಠಾಪೇತಿ॥ ವಿವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ನ ಕತಮಂ ಅಧಿಕರಣಂ ಸಮುಟ್ಠಾಪೇತಿ। ಅಪಿಚ। ವಿವಾದಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ। ಯಥಾ ಕಥಂ ವಿಯ॥ ಇಧ ಭಿಕ್ಖೂ ವಿವದನ್ತಿ ಧಮ್ಮೋತಿ ವಾ। ಅಧಮ್ಮೋತಿ ವಾ। ವಿನಯೋತಿ ವಾ। ಅವಿನಯೋತಿ ವಾ। ಅಭಾಸಿತಂ ಅಲಪಿತಂ ತಥಾಗತೇನಾತಿ ವಾ। ಭಾಸಿತಂ ಲಪಿತಂ ತಥಾಗತೇನಾತಿ ವಾ। ಅನಾಚಿಣ್ಣಂ ತಥಾಗತೇನಾತಿ ವಾ। ಆಚಿಣ್ಣಂ ತಥಾಗತೇನಾತಿ ವಾ। ಅಪಞ್ಞತ್ತಂ ತಥಾಗತೇನಾತಿ ವಾ। ಪಞ್ಞತ್ತಂ ತಥಾಗತೇನಾತಿ ವಾ। ಆಪತ್ತೀತಿ ವಾ। ಅನಾಪತ್ತೀತಿ ವಾ। ಲಹುಕಾ ಆಪತ್ತೀತಿ ವಾ। ಗರುಕಾ ಆಪತ್ತೀತಿ ವಾ। ಸಾವಸೇಸಾ ಆಪತ್ತೀತಿ ವಾ। ಅನವಸೇಸಾ ಆಪತ್ತೀತಿ ವಾ। ದುಟ್ಠುಲ್ಲಾ ಆಪತ್ತೀತಿ ವಾ ಅದುಟ್ಠುಲ್ಲಾ ಆಪತ್ತೀತಿ ವಾ। ಯಂ ತತ್ಥ ಭಣ್ಡನಂ ಕಲಹೋ ವಿಗ್ಗಹೋ ವಿವಾದೋ ನಾನಾವಾದೋ ಅಞ್ಞಥಾವಾದೋ ವಿಪಚ್ಚತಾಯ ವೋಹಾರೋ ಮೇಧಕಂ। ಇದಂ ವುಚ್ಚತಿ ವಿವಾದಾಧಿಕರಣಂ। ವಿವಾದಾಧಿಕರಣೇ ಸಙ್ಘೋ ವಿವದತಿ। ವಿವಾದಾಧಿಕರಣಂ ವಿವದಮಾನೋ ಅನುವದತಿ। ಅನುವಾದಾಧಿಕರಣಂ ಅನುವದಮಾನೋ ಆಪತ್ತಿಂ ಆಪಜ್ಜತಿ ಆಪತ್ತಾಧಿಕರಣಂ। ತಾಯ ಆಪತ್ತಿಯಾ ಸಙ್ಘೋ ಕಮ್ಮಂ ಕರೋತಿ ಕಿಚ್ಚಾಧಿಕರಣಂ। ಏವಂ ವಿವಾದಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ।>
      text <೩೧೫>, <ಅನುವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಸಮುಟ್ಠಾಪೇತಿ॥ ಅನುವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ನ ಕತಮಂ ಅಧಿಕರಣಂ ಸಮುಟ್ಠಾಪೇತಿ। ಅಪಿಚ। ಅನುವಾದಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ। ಯಥಾ ಕಥಂ ವಿಯ॥ ಇಧ ಭಿಕ್ಖೂ ಭಿಕ್ಖುಂ ಅನುವದನ್ತಿ ಸೀಲವಿಪತ್ತಿಯಾ ವಾ ಆಚಾರವಿಪತ್ತಿಯಾ ವಾ ದಿಟ್ಠಿವಿಪತ್ತಿಯಾ ವಾ ಆಜೀವವಿಪತ್ತಿಯಾ ವಾ। ಯೋ ತತ್ಥ ಅನುವಾದೋ ಅನುವದನಾ ಅನುಲ್ಲಪನಾ ಅನುಭಣನಾ ಅನುಸಮ್ಪವಙ್ಕತಾ ಅಬ್ಭುಸ್ಸಹನತಾ ಅನುಬಲಪ್ಪದಾನಂ। ಇದಂ ವುಚ್ಚತಿ ಅನುವಾದಾಧಿಕರಣಂ। ಅನುವಾದಾಧಿಕರಣೇ ಸಙ್ಘೋ ವಿವದತಿ। ವಿವಾದಾಧಿಕರಣಂ ವಿವದಮಾನೋ ಅನುವದತಿ। ಅನುವಾದಾಧಿಕರಣಂ ಅನುವದಮಾನೋ ಆಪತ್ತಿಂ ಆಪಜ್ಜತಿ ಆಪತ್ತಾಧಿಕರಣಂ। ತಾಯ ಆಪತ್ತಿಯಾ ಸಙ್ಘೋ ಕಮ್ಮಂ ಕರೋತಿ ಕಿಚ್ಚಾಧಿಕರಣಂ। ಏವಂ ಅನುವಾದಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ।>
      text <೩೧೬>, <ಆಪತ್ತಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಸಮುಟ್ಠಾಪೇತಿ॥ ಆಪತ್ತಾಧಿಕರಣಂ ಚತುನ್ನಂ ಅಧಿಕರಣಾನಂ ನ ಕತಮಂ ಅಧಿಕರಣಂ ಸಮುಟ್ಠಾಪೇತಿ। ಅಪಿಚ। ಆಪತ್ತಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ। ಯಥಾ ಕಥಂ ವಿಯ॥ ಪಞ್ಚಪಿ ಆಪತ್ತಿಕ್ಖನ್ಧಾ ಆಪತ್ತಾಧಿಕರಣಂ। ಸತ್ತಪಿ ಆಪತ್ತಿಕ್ಖನ್ಧಾ ಆಪತ್ತಾಧಿಕರಣಂ। ಇದಂ ವುಚ್ಚತಿ ಆಪತ್ತಾಧಿಕರಣಂ। ಆಪತ್ತಾಧಿಕರಣೇ ಸಙ್ಘೋ ವಿವದತಿ। ವಿವಾದಾಧಿಕರಣಂ ವಿವದಮಾನೋ ಅನುವದತಿ। ಅನುವಾದಾಧಿಕರಣಂ ಅನುವದಮಾನೋ ಆಪತ್ತಿಂ ಆಪಜ್ಜತಿ ಆಪತ್ತಾಧಿಕರಣಂ। ತಾಯ ಆಪತ್ತಿಯಾ ಸಙ್ಘೋ ಕಮ್ಮಂ ಕರೋತಿ ಕಿಚ್ಚಾಧಿಕರಣಂ। ಏವಂ ಆಪತ್ತಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ।>
      text <೩೧೭>, <ಕಿಚ್ಚಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಸಮುಟ್ಠಾಪೇತಿ॥ ಕಿಚ್ಚಾಧಿಕರಣಂ ಚತುನ್ನಂ ಅಧಿಕರಣಾನಂ ನ ಕತಮಂ ಅಧಿಕರಣಂ ಸಮುಟ್ಠಾಪೇತಿ। ಅಪಿಚ ಕಿಚ್ಚಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ। ಯಥಾ ಕಥಂ ವಿಯ॥ ಯಾ ಸಙ್ಘಸ್ಸ ಕಿಚ್ಚಯತಾ ಕರಣೀಯತಾ ಅಪಲೋಕನಕಮ್ಮಂ ಞತ್ತಿಕಮ್ಮಂ ಞತ್ತಿದುತಿಯಕಮ್ಮಂ ಞತ್ತಿಚತುತ್ಥಕಮ್ಮಂ। ಇದಂ ವುಚ್ಚತಿ ಕಿಚ್ಚಾಧಿಕರಣಂ। ಕಿಚ್ಚಾಧಿಕರಣೇ ಸಙ್ಘೋ ವಿವದತಿ। ವಿವಾದಾಧಿಕರಣಂ ವಿವದಮಾನೋ ಅನುವದತಿ। ಅನುವಾದಾಧಿಕರಣಂ ಅನುವದಮಾನೋ ಆಪತ್ತಿಂ ಆಪಜ್ಜತಿ ಆಪತ್ತಾಧಿಕರಣಂ। ತಾಯ ಆಪತ್ತಿಯಾ ಸಙ್ಘೋ ಕಮ್ಮಂ ಕರೋತಿ ಕಿಚ್ಚಾಧಿಕರಣಂ। ಏವಂ ಕಿಚ್ಚಾಧಿಕರಣಪಚ್ಚಯಾ ಚತ್ತಾರೋ ಅಧಿಕರಣಾ ಜಾಯನ್ತಿ।>
      stand <ಸಮುಟ್ಠಾಪನವಾರೋ ನಿಟ್ಠಿತೋ ವೀಸತಿಮೋ।>
    text <೨೧॥ ಭಜತಿವಾರೋ>
      text <೩೧೮>, <ವಿವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಭಜತಿ॥ ಕತಮಂ ಅಧಿಕರಣಂ ಉಪನಿಸ್ಸಿತಂ॥ ಕತಮಂ ಅಧಿಕರಣಂ ಪರಿಯಾಪನ್ನಂ॥ ಕತಮೇನ ಅಧಿಕರಣೇನ ಸಙ್ಗಹಿತಂ॥>
      text <ಅನುವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಭಜತಿ॥ ಕತಮಂ ಅಧಿಕರಣಂ ಉಪನಿಸ್ಸಿತಂ॥ ಕತಮಂ ಅಧಿಕರಣಂ ಪರಿಯಾಪನ್ನಂ॥ ಕತಮೇನ ಅಧಿಕರಣೇನ ಸಙ್ಗಹಿತಂ॥>
      text <ಆಪತ್ತಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಭಜತಿ॥ ಕತಮಂ ಅಧಿಕರಣಂ ಉಪನಿಸ್ಸಿತಂ॥ ಕತಮಂ ಅಧಿಕರಣಂ ಪರಿಯಾಪನ್ನಂ॥ ಕತಮೇನ ಅಧಿಕರಣೇನ ಸಙ್ಗಹಿತಂ॥>
      text <ಕಿಚ್ಚಾಧಿಕರಣಂ ಚತುನ್ನಂ ಅಧಿಕರಣಾನಂ ಕತಮಂ ಅಧಿಕರಣಂ ಭಜತಿ॥ ಕತಮಂ ಅಧಿಕರಣಂ ಉಪನಿಸ್ಸಿತಂ॥ ಕತಮಂ ಅಧಿಕರಣಂ ಪರಿಯಾಪನ್ನಂ॥ ಕತಮೇನ ಅಧಿಕರಣೇನ ಸಙ್ಗಹಿತಂ॥>
      text <ವಿವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ವಿವಾದಾಧಿಕರಣಂ ಭಜತಿ। ವಿವಾದಾಧಿಕರಣಂ ಉಪನಿಸ್ಸಿತಂ। ವಿವಾದಾಧಿಕರಣಂ ಪರಿಯಾಪನ್ನಂ। ವಿವಾದಾಧಿಕರಣೇನ ಸಙ್ಗಹಿತಂ।>
      text <ಅನುವಾದಾಧಿಕರಣಂ ಚತುನ್ನಂ ಅಧಿಕರಣಾನಂ ಅನುವಾದಾಧಿಕರಣಂ ಭಜತಿ। ಅನುವಾದಾಧಿಕರಣಂ ಉಪನಿಸ್ಸಿತಂ। ಅನುವಾದಾಧಿಕರಣಂ ಪರಿಯಾಪನ್ನಂ। ಅನುವಾದಾಧಿಕರಣೇನ ಸಙ್ಗಹಿತಂ।>
      text <ಆಪತ್ತಾಧಿಕರಣಂ ಚತುನ್ನಂ ಅಧಿಕರಣಾನಂ ಆಪತ್ತಾಧಿಕರಣಂ ಭಜತಿ। ಆಪತ್ತಾಧಿಕರಣಂ ಉಪನಿಸ್ಸಿತಂ। ಆಪತ್ತಾಧಿಕರಣಂ ಪರಿಯಾಪನ್ನಂ। ಆಪತ್ತಾಧಿಕರಣೇನ ಸಙ್ಗಹಿತಂ।>
      text <ಕಿಚ್ಚಾಧಿಕರಣಂ ಚತುನ್ನಂ ಅಧಿಕರಣಾನಂ ಕಿಚ್ಚಾಧಿಕರಣಂ ಭಜತಿ। ಕಿಚ್ಚಾಧಿಕರಣಂ ಉಪನಿಸ್ಸಿತಂ। ಕಿಚ್ಚಾಧಿಕರಣಂ ಪರಿಯಾಪನ್ನಂ। ಕಿಚ್ಚಾಧಿಕರಣೇನ ಸಙ್ಗಹಿತಂ।>
      text <೩೧೯>, <ವಿವಾದಾಧಿಕರಣಂ ಸತ್ತನ್ನಂ ಸಮಥಾನಂ ಕತಿ ಸಮಥೇ ಭಜತಿ। ಕತಿ ಸಮಥೇ ಉಪನಿಸ್ಸಿತಂ। ಕತಿ ಸಮಥೇ ಪರಿಯಾಪನ್ನಂ। ಕತಿಹಿ ಸಮಥೇಹಿ ಸಙ್ಗಹಿತಂ। ಕತಿಹಿ ಸಮಥೇಹಿ ಸಮ್ಮತಿ॥>
      text <ಅನುವಾದಾಧಿಕರಣಂ ಸತ್ತನ್ನಂ ಸಮಥಾನಂ ಕತಿ ಸಮಥೇ ಭಜತಿ। ಕತಿ ಸಮಥೇ ಉಪನಿಸ್ಸಿತಂ। ಕತಿ ಸಮಥೇ ಪರಿಯಾಪನ್ನಂ। ಕತಿಹಿ ಸಮಥೇಹಿ ಸಙ್ಗಹಿತಂ। ಕತಿಹಿ ಸಮಥೇಹಿ ಸಮ್ಮತಿ॥>
      text <ಆಪತ್ತಾಧಿಕರಣಂ ಸತ್ತನ್ನಂ ಸಮಥಾನಂ ಕತಿ ಸಮಥೇ ಭಜತಿ। ಕತಿ ಸಮಥೇ ಉಪನಿಸ್ಸಿತಂ। ಕತಿ ಸಮಥೇ ಪರಿಯಾಪನ್ನಂ। ಕತಿಹಿ ಸಮಥೇಹಿ ಸಙ್ಗಹಿತಂ। ಕತಿಹಿ ಸಮಥೇಹಿ ಸಮ್ಮತಿ॥>
      text <ಕಿಚ್ಚಾಧಿಕರಣಂ ಸತ್ತನ್ನಂ ಸಮಥಾನಂ ಕತಿ ಸಮಥೇ ಭಜತಿ। ಕತಿ ಸಮಥೇ ಉಪನಿಸ್ಸಿತಂ। ಕತಿ ಸಮಥೇ ಪರಿಯಾಪನ್ನಂ। ಕತಿಹಿ ಸಮಥೇಹಿ ಸಙ್ಗಹಿತಂ। ಕತಿಹಿ ಸಮಥೇಹಿ ಸಮ್ಮತಿ॥>
      text <ವಿವಾದಾಧಿಕರಣಂ ಸತ್ತನ್ನಂ ಸಮಥಾನಂ ದ್ವೇ ಸಮಥೇ ಭಜತಿ। ದ್ವೇ ಸಮಥೇ ಉಪನಿಸ್ಸಿತಂ। ದ್ವೇ ಸಮಥೇ ಪರಿಯಾಪನ್ನಂ। ದ್ವೀಹಿ ಸಮಥೇಹಿ ಸಙ್ಗಹಿತಂ। ದ್ವೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಯೇಭುಯ್ಯಸಿಕಾಯ ಚ।>
      text <ಅನುವಾದಾಧಿಕರಣಂ ಸತ್ತನ್ನಂ ಸಮಥಾನಂ ಚತ್ತಾರೋ ಸಮಥೇ ಭಜತಿ। ಚತ್ತಾರೋ ಸಮಥೇ ಉಪನಿಸ್ಸಿತಂ। ಚತ್ತಾರೋ ಸಮಥೇ ಪರಿಯಾಪನ್ನಂ। ಚತೂಹಿ ಸಮಥೇಹಿ ಸಙ್ಗಹಿತಂ। ಚತೂಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಸತಿವಿನಯೇನ ಚ ಅಮೂಳ್ಹವಿನಯೇನ ಚ ತಸ್ಸಪಾಪಿಯಸಿಕಾಯ ಚ।>
      text <ಆಪತ್ತಾಧಿಕರಣಂ ಸತ್ತನ್ನಂ ಸಮಥಾನಂ ತಯೋ ಸಮಥೇ ಭಜತಿ। ತಯೋ ಸಮಥೇ ಉಪನಿಸ್ಸಿತಂ। ತಯೋ ಸಮಥೇ ಪರಿಯಾಪನ್ನಂ। ತೀಹಿ ಸಮಥೇಹಿ ಸಙ್ಗಹಿತಂ ತೀಹಿ ಸಮಥೇಹಿ ಸಮ್ಮತಿ ಸಮ್ಮುಖಾವಿನಯೇನ ಚ ಪಟಿಞ್ಞಾತಕರಣೇನ ತಿಣವತ್ಥಾರಕೇನ ಚ।>
      text <ಕಿಚ್ಚಾಧಿಕರಣಂ ಸತ್ತನ್ನಂ ಸಮಥಾನಂ ಏಕಂ ಸಮಥಂ ಭಜತಿ। ಏಕಂ ಸಮಥಂ ಉಪನಿಸ್ಸಿತಂ। ಏಕಂ ಸಮಥಂ ಪರಿಯಾಪನ್ನಂ। ಏಕೇನ ಸಮಥೇನ ಸಙ್ಗಹಿತಂ। ಏಕೇನ ಸಮಥೇನ ಸಮ್ಮತಿ ಸಮ್ಮುಖಾವಿನಯೇನಾತಿ।>
      stand <ಭಜತಿವಾರೋ ನಿಟ್ಠಿತೋ ಏಕವೀಸತಿಮೋ।>
      stand <ಸಮಥಭೇದೋ ನಿಟ್ಠಿತೋ।>
      stand <ತಸ್ಸುದ್ದಾನಂ>
