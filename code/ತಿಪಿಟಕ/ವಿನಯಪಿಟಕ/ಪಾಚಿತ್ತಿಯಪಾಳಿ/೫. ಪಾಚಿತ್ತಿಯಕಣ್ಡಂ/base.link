text <೫॥ ಪಾಚಿತ್ತಿಯಕಣ್ಡಂ>
  text <೧॥ ಲಸುಣವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      stand <ಇಮೇ ಖೋ ಪನಾಯ್ಯಾಯೋ ಛಸಟ್ಠಿಸತಾ ಪಾಚಿತ್ತಿಯಾ>
      stand <ಧಮ್ಮಾ ಉದ್ದೇಸಂ ಆಗಚ್ಛನ್ತಿ।>
      text <೭೯೩>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರೇನ ಉಪಾಸಕೇನ ಭಿಕ್ಖುನಿಸಙ್ಘೋ ಲಸುಣೇನ ಪವಾರಿತೋ ಹೋತಿ ಯಾಸಂ ಅಯ್ಯಾನಂ ಲಸುಣೇನ ಅತ್ಥೋ। ಅಹಂ ಲಸುಣೇನಾತಿ। ಖೇತ್ತಪಾಲೋ ಚ ಆಣತ್ತೋ ಹೋತಿ ಸಚೇ ಭಿಕ್ಖುನಿಯೋ ಆಗಚ್ಛನ್ತಿ। ಏಕಮೇಕಾಯ ಭಿಕ್ಖುನಿಯಾ ದ್ವೇತಯೋ ಭಣ್ಡಿಕೇ ದೇಹೀತಿ। ತೇನ ಖೋ ಪನ ಸಮಯೇನ ಸಾವತ್ಥಿಯಂ ಉಸ್ಸವೋ ಹೋತಿ। ಯಥಾಭತಂ ಲಸುಣಂ ಪರಿಕ್ಖಯಂ ಅಗಮಾಸಿ। ಭಿಕ್ಖುನಿಯೋ ತಂ ಉಪಾಸಕಂ ಉಪಸಙ್ಕಮಿತ್ವಾ ಏತದವೋಚುಂ ಲಸುಣೇನ। ಆವುಸೋ। ಅತ್ಥೋತಿ। ನತ್ಥಾಯ್ಯೇ। ಯಥಾಭತಂ ಲಸುಣಂ ಪರಿಕ್ಖೀಣಂ। ಖೇತ್ತಂ ಗಚ್ಛಥಾತಿ। ಥುಲ್ಲನನ್ದಾ ಭಿಕ್ಖುನೀ ಖೇತ್ತಂ ಗನ್ತ್ವಾ ನ ಮತ್ತಂ ಜಾನಿತ್ವಾ ಬಹುಂ ಲಸುಣಂ ಹರಾಪೇಸಿ। ಖೇತ್ತಪಾಲೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭಿಕ್ಖುನಿಯೋ ನ ಮತ್ತಂ ಜಾನಿತ್ವಾ ಬಹುಂ ಲಸುಣಂ ಹರಾಪೇಸ್ಸನ್ತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತಸ್ಸ ಖೇತ್ತಪಾಲಸ್ಸ ಉಜ್ಝಾಯನ್ತಸ್ಸ ಖಿಯ್ಯನ್ತಸ್ಸ ವಿಪಾಚೇನ್ತಸ್ಸ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ನ ಮತ್ತಂ ಜಾನಿತ್ವಾ ಬಹುಂ ಲಸುಣಂ ಹರಾಪೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ನ ಮತ್ತಂ ಜಾನಿತ್ವಾ ಬಹುಂ ಲಸುಣಂ ಹರಾಪೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ನ ಮತ್ತಂ ಜಾನಿತ್ವಾ ಬಹುಂ ಲಸುಣಂ ಹರಾಪೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ>
      text <ಭೂತಪುಬ್ಬಂ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಅಞ್ಞತರಸ್ಸ ಬ್ರಾಹ್ಮಣಸ್ಸ ಪಜಾಪತಿ ಅಹೋಸಿ। ತಿಸ್ಸೋ ಚ ಧೀತರೋ ನನ್ದಾ। ನನ್ದವತೀ। ಸುನ್ದರೀನನ್ದಾ। ಅಥ ಖೋ। ಭಿಕ್ಖವೇ। ಸೋ ಬ್ರಾಹ್ಮಣೋ ಕಾಲಙ್ಕತ್ವಾ ಅಞ್ಞತರಂ ಹಂಸಯೋನಿಂ ಉಪಪಜ್ಜಿ। ತಸ್ಸ ಸಬ್ಬಸೋವಣ್ಣಮಯಾ ಪತ್ತಾ ಅಹೇಸುಂ। ಸೋ ತಾಸಂ ಏಕೇಕಂ ಪತ್ತಂ ದೇತಿ। ಅಥ ಖೋ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಅಯಂ ಹಂಸೋ ಅಮ್ಹಾಕಂ ಏಕೇಕಂ ಪತ್ತಂ ದೇತೀತಿ ತಂ ಹಂಸರಾಜಂ ಗಹೇತ್ವಾ ನಿಪ್ಪತ್ತಂ ಅಕಾಸಿ। ತಸ್ಸ ಪುನ ಜಾಯಮಾನಾ ಪತ್ತಾ ಸೇತಾ ಸಮ್ಪಜ್ಜಿಂಸು। ತದಾಪಿ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಅತಿಲೋಭೇನ ಸುವಣ್ಣಾ ಪರಿಹೀನಾ। ಇದಾನಿ ಲಸುಣಾ ಪರಿಹಾಯಿಸ್ಸತೀತಿ।>
      block
        text <ಯಂ ಲದ್ಧಂ ತೇನ ತುಟ್ಠಬ್ಬಂ। ಅತಿಲೋಭೋ ಹಿ ಪಾಪಕೋ।>
        text <ಹಂಸರಾಜಂ ಗಹೇತ್ವಾನ। ಸುವಣ್ಣಾ ಪರಿಹಾಯಥಾತಿ॥>
      text <ಅಥ ಖೋ ಭಗವಾ ಥುಲ್ಲನನ್ದಂ ಭಿಕ್ಖುನಿಂ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೭೯೪>, <ಯಾ ಪನ ಭಿಕ್ಖುನೀ ಲಸುಣಂ ಖಾದೇಯ್ಯ ಪಾಚಿತ್ತಿಯನ್ತಿ।>
      text <೭೯೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಲಸುಣಂ ನಾಮ ಮಾಗಧಕಂ ವುಚ್ಚತಿ।>
      text <ಖಾದಿಸ್ಸಾಮೀತಿ ಪಟಿಗ್ಗಣ್ಹಾತಿ। ಆಪತ್ತಿ ದುಕ್ಕಟಸ್ಸ। ಅಜ್ಝೋಹಾರೇ ಅಜ್ಝೋಹಾರೇ ಆಪತ್ತಿ ಪಾಚಿತ್ತಿಯಸ್ಸ।>
      text <೭೯೬>, <ಲಸುಣೇ ಲಸುಣಸಞ್ಞಾ ಖಾದತಿ। ಆಪತ್ತಿ ಪಾಚಿತ್ತಿಯಸ್ಸ। ಲಸುಣೇ ವೇಮತಿಕಾ ಖಾದತಿ। ಆಪತ್ತಿ ಪಾಚಿತ್ತಿಯಸ್ಸ। ಲಸುಣೇ ಅಲಸುಣಸಞ್ಞಾ ಖಾದತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಲಸುಣೇ ಲಸುಣಸಞ್ಞಾ ಖಾದತಿ। ಆಪತ್ತಿ ದುಕ್ಕಟಸ್ಸ। ಅಲಸುಣೇ ವೇಮತಿಕಾ ಖಾದತಿ। ಆಪತ್ತಿ ದುಕ್ಕಟಸ್ಸ। ಅಲಸುಣೇ ಅಲಸುಣಸಞ್ಞಾ ಖಾದತಿ। ಅನಾಪತ್ತಿ।>
      text <೭೯೭>, <ಅನಾಪತ್ತಿ ಪಲಣ್ಡುಕೇ। ಭಞ್ಜನಕೇ। ಹರೀತಕೇ। ಚಾಪಲಸುಣೇ। ಸೂಪಸಮ್ಪಾಕೇ। ಮಂಸಸಮ್ಪಾಕೇ। ತೇಲಸಮ್ಪಾಕೇ। ಸಾಳವೇ। ಉತ್ತರಿಭಙ್ಗೇ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೭೯೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಸಮ್ಬಾಧೇ ಲೋಮಂ ಸಂಹರಾಪೇತ್ವಾ ಅಚಿರವತಿಯಾ ನದಿಯಾ ವೇಸಿಯಾಹಿ ಸದ್ಧಿಂ ನಗ್ಗಾ ಏಕತಿತ್ಥೇ ನಹಾಯನ್ತಿ। ವೇಸಿಯಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಸಮ್ಬಾಧೇ ಲೋಮಂ ಸಂಹರಾಪೇಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತಾಸಂ ವೇಸಿಯಾನಂ ಉಜ್ಝಾಯನ್ತೀನಂ ಖಿಯ್ಯನ್ತೀನಂ ವಿಪಾಚೇನ್ತೀನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಸಮ್ಬಾಧೇ ಲೋಮಂ ಸಂಹರಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಸಮ್ಬಾಧೇ ಲೋಮಂ ಸಂಹರಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಸಮ್ಬಾಧೇ ಲೋಮಂ ಸಂಹರಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೭೯೯>, <ಯಾ ಪನ ಭಿಕ್ಖುನೀ ಸಮ್ಬಾಧೇ ಲೋಮಂ ಸಂಹರಾಪೇಯ್ಯ। ಪಾಚಿತ್ತಿಯನ್ತಿ।>
      text <೮೦೦>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಮ್ಬಾಧೋ ನಾಮ ಉಭೋ ಉಪಕಚ್ಛಕಾ। ಮುತ್ತಕರಣಂ।>
      text <ಸಂಹರಾಪೇಯ್ಯಾತಿ ಏಕಮ್ಪಿ ಲೋಮಂ ಸಂಹರಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಬಹುಕೇಪಿ ಲೋಮೇ ಸಂಹರಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೦೧>, <ಅನಾಪತ್ತಿ ಆಬಾಧಪಚ್ಚಯಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೮೦೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ದ್ವೇ ಭಿಕ್ಖುನಿಯೋ ಅನಭಿರತಿಯಾ ಪೀಳಿತಾ ಓವರಕಂ ಪವಿಸಿತ್ವಾ ತಲಘಾತಕಂ ಕರೋನ್ತಿ। ಭಿಕ್ಖುನಿಯೋ ತೇನ ಸದ್ದೇನ ಉಪಧಾವಿತ್ವಾ ತಾ ಭಿಕ್ಖುನಿಯೋ ಏತದವೋಚುಂ ಕಿಸ್ಸ ತುಮ್ಹೇ। ಅಯ್ಯೇ। ಪುರಿಸೇನ ಸದ್ಧಿಂ ಸಮ್ಪದುಸ್ಸಥಾತಿ॥ ನ ಮಯಂ। ಅಯ್ಯೇ। ಪುರಿಸೇನ ಸದ್ಧಿಂ ಸಮ್ಪದುಸ್ಸಾಮಾತಿ। ಭಿಕ್ಖುನೀನಂ ಏತಮತ್ಥಂ ಆರೋಚೇಸುಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ತಲಘಾತಕಂ ಕರಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ತಲಘಾತಕಂ ಕರೋನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ತಲಘಾತಕಂ ಕರಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೦೩>, <ತಲಘಾತಕೇ ಪಾಚಿತ್ತಿಯನ್ತಿ।>
      text <೮೦೪>, <ತಲಘಾತಕಂ ನಾಮ ಸಮ್ಫಸ್ಸಂ ಸಾದಿಯನ್ತೀ ಅನ್ತಮಸೋ ಉಪ್ಪಲಪತ್ತೇನಪಿ ಮುತ್ತಕರಣೇ ಪಹಾರಂ ದೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೦೫>, <ಅನಾಪತ್ತಿ ಆಬಾಧಪಚ್ಚಯಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೮೦೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಪುರಾಣರಾಜೋರೋಧಾ ಭಿಕ್ಖುನೀಸು ಪಬ್ಬಜಿತಾ ಹೋತಿ। ಅಞ್ಞತರಾ ಭಿಕ್ಖುನೀ ಅನಭಿರತಿಯಾ ಪೀಳಿತಾ ಯೇನ ಸಾ ಭಿಕ್ಖುನೀ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತಂ ಭಿಕ್ಖುನಿಂ ಏತದವೋಚ ರಾಜಾ ಖೋ। ಅಯ್ಯೇ। ತುಮ್ಹೇ ಚಿರಾಚಿರಂ ಗಚ್ಛತಿ। ಕಥಂ ತುಮ್ಹೇ ಧಾರೇಥಾತಿ॥ ಜತುಮಟ್ಠಕೇನ। ಅಯ್ಯೇತಿ। ಕಿಂ ಏತಂ। ಅಯ್ಯೇ। ಜತುಮಟ್ಠಕನ್ತಿ॥ ಅಥ ಖೋ ಸಾ ಭಿಕ್ಖುನೀ ತಸ್ಸಾ ಭಿಕ್ಖುನಿಯಾ ಜತುಮಟ್ಠಕಂ ಆಚಿಕ್ಖಿ। ಅಥ ಖೋ ಸಾ ಭಿಕ್ಖುನೀ ಜತುಮಟ್ಠಕಂ ಆದಿಯಿತ್ವಾ ಧೋವಿತುಂ ವಿಸ್ಸರಿತ್ವಾ ಏಕಮನ್ತಂ ಛಡ್ಡೇಸಿ। ಭಿಕ್ಖುನಿಯೋ ಮಕ್ಖಿಕಾಹಿ ಸಮ್ಪರಿಕಿಣ್ಣಂ ಪಸ್ಸಿತ್ವಾ ಏವಮಾಹಂಸು ಕಸ್ಸಿದಂ ಕಮ್ಮನ್ತಿ॥ ಸಾ ಏವಮಾಹ ಮಯ್ಹಿದಂ ಕಮ್ಮನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಜತುಮಟ್ಠಕಂ ಆದಿಯಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಜತುಮಟ್ಠಕಂ ಆದಿಯತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಜತುಮಟ್ಠಕಂ ಆದಿಯಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೦೭>, <ಜತುಮಟ್ಠಕೇ ಪಾಚಿತ್ತಿಯನ್ತಿ।>
      text <೮೦೮>, <ಜತುಮಟ್ಠಕಂ ನಾಮ ಜತುಮಯಂ ಕಟ್ಠಮಯಂ ಪಿಟ್ಠಮಯಂ ಮತ್ತಿಕಾಮಯಂ।>
      text <ಆದಿಯೇಯ್ಯಾತಿ ಸಮ್ಫಸ್ಸಂ ಸಾದಿಯನ್ತೀ ಅನ್ತಮಸೋ ಉಪ್ಪಲಪತ್ತಮ್ಪಿ ಮುತ್ತಕರಣಂ ಪವೇಸೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೦೯>, <ಅನಾಪತ್ತಿ ಆಬಾಧಪಚ್ಚಯಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೮೧೦>, <ತೇನ ಸಮಯೇನ ಬುದ್ಧೋ ಭಗವಾ ಸಕ್ಕೇಸು ವಿಹರತಿ ಕಪಿಲವತ್ಥುಸ್ಮಿಂ ನಿಗ್ರೋಧಾರಾಮೇ। ಅಥ ಖೋ ಮಹಾಪಜಾಪತಿ ಗೋತಮೀ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಅಧೋವಾತೇ ಅಟ್ಠಾಸಿ ದುಗ್ಗನ್ಧೋ। ಭಗವಾ। ಮಾತುಗಾಮೋತಿ। ಅಥ ಖೋ ಭಗವಾ ಆದಿಯನ್ತು ಖೋ ಭಿಕ್ಖುನಿಯೋ ಉದಕಸುದ್ಧಿಕನ್ತಿ। ಮಹಾಪಜಾಪತಿಂ ಗೋತಮಿಂ ಧಮ್ಮಿಯಾ ಕಥಾಯ ಸನ್ದಸ್ಸೇಸಿ ಸಮಾದಪೇಸಿ ಸಮುತ್ತೇಜೇಸಿ ಸಮ್ಪಹಂಸೇಸಿ। ಅಥ ಖೋ ಮಹಾಪಜಾಪತಿ ಗೋತಮೀ ಭಗವತಾ ಧಮ್ಮಿಯಾ ಕಥಾಯ ಸನ್ದಸ್ಸಿತಾ ಸಮಾದಪಿತಾ ಸಮುತ್ತೇಜಿತಾ ಸಮ್ಪಹಂಸಿತಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಭಿಕ್ಖುನೀನಂ ಉದಕಸುದ್ಧಿಕನ್ತಿ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಭಗವತಾ ಉದಕಸುದ್ಧಿಕಾ ಅನುಞ್ಞಾತಾತಿ ಅತಿಗಮ್ಭೀರಂ ಉದಕಸುದ್ಧಿಕಂ ಆದಿಯನ್ತೀ ಮುತ್ತಕರಣೇ ವಣಂ ಅಕಾಸಿ। ಅಥ ಖೋ ಸಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಅತಿಗಮ್ಭೀರಂ ಉದಕಸುದ್ಧಿಕಂ ಆದಿಯಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಅತಿಗಮ್ಭೀರಂ ಉದಕಸುದ್ಧಿಕಂ ಆದಿಯತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಅತಿಗಮ್ಭೀರಂ ಉದಕಸುದ್ಧಿಕಂ ಆದಿಯಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೧೧>, <ಉದಕಸುದ್ಧಿಕಂ ಪನ ಭಿಕ್ಖುನಿಯಾ ಆದಿಯಮಾನಾಯ ದ್ವಙ್ಗುಲಪಬ್ಬಪರಮಂ ಆದಾತಬ್ಬಂ। ತಂ ಅತಿಕ್ಕಾಮೇನ್ತಿಯಾ ಪಾಚಿತ್ತಿಯನ್ತಿ।>
      text <೮೧೨>, <ಉದಕಸುದ್ಧಿಕಂ ನಾಮ ಮುತ್ತಕರಣಸ್ಸ ಧೋವನಾ ವುಚ್ಚತಿ।>
      text <ಆದಿಯಮಾನಾಯಾತಿ ಧೋವನ್ತಿಯಾ।>
      text <ದ್ವಙ್ಗುಲಪಬ್ಬಪರಮಂ ಆದಾತಬ್ಬನ್ತಿ ದ್ವೀಸು ಅಙ್ಗುಲೇಸು ದ್ವೇ ಪಬ್ಬಪರಮಾ ಆದಾತಬ್ಬಾ।>
      text <ತಂ ಅತಿಕ್ಕಾಮೇನ್ತಿಯಾತಿ ಸಮ್ಫಸ್ಸಂ ಸಾದಿಯನ್ತೀ ಅನ್ತಮಸೋ ಕೇಸಗ್ಗಮತ್ತಮ್ಪಿ ಅತಿಕ್ಕಾಮೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೧೩>, <ಅತಿರೇಕದ್ವಙ್ಗುಲಪಬ್ಬೇ ಅತಿರೇಕಸಞ್ಞಾ ಆದಿಯತಿ। ಆಪತ್ತಿ ಪಾಚಿತ್ತಿಯಸ್ಸ। ಅತಿರೇಕದ್ವಙ್ಗುಲಪಬ್ಬೇ ವೇಮತಿಕಾ ಆದಿಯತಿ। ಆಪತ್ತಿ ಪಾಚಿತ್ತಿಯಸ್ಸ। ಅತಿರೇಕದ್ವಙ್ಗುಲಪಬ್ಬೇ ಊನಕಸಞ್ಞಾ ಆದಿಯತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಊನಕದ್ವಙ್ಗುಲಪಬ್ಬೇ ಅತಿರೇಕಸಞ್ಞಾ। ಆಪತ್ತಿ ದುಕ್ಕಟಸ್ಸ। ಊನಕದ್ವಙ್ಗುಲಪಬ್ಬೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಊನಕದ್ವಙ್ಗುಲಪಬ್ಬೇ ಊನಕಸಞ್ಞಾ। ಅನಾಪತ್ತಿ।>
      text <೮೧೪>, <ಅನಾಪತ್ತಿ ದ್ವಙ್ಗುಲಪಬ್ಬಪರಮಂ ಆದಿಯತಿ। ಊನಕದ್ವಙ್ಗುಲಪಬ್ಬಪರಮಂ ಆದಿಯತಿ। ಆಬಾಧಪಚ್ಚಯಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೮೧೫>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಆರೋಹನ್ತೋ ನಾಮ ಮಹಾಮತ್ತೋ ಭಿಕ್ಖೂಸು ಪಬ್ಬಜಿತೋ ಹೋತಿ। ತಸ್ಸ ಪುರಾಣದುತಿಯಿಕಾ ಭಿಕ್ಖುನೀಸು ಪಬ್ಬಜಿತಾ ಹೋತಿ। ತೇನ ಖೋ ಪನ ಸಮಯೇನ ಸೋ ಭಿಕ್ಖು ತಸ್ಸಾ ಭಿಕ್ಖುನಿಯಾ ಸನ್ತಿಕೇ ಭತ್ತವಿಸ್ಸಗ್ಗಂ ಕರೋತಿ। ಅಥ ಖೋ ಸಾ ಭಿಕ್ಖುನೀ ತಸ್ಸ ಭಿಕ್ಖುನೋ ಭುಞ್ಜನ್ತಸ್ಸ ಪಾನೀಯೇನ ಚ ವಿಧೂಪನೇನ ಚ ಉಪತಿಟ್ಠಿತ್ವಾ ಅಚ್ಚಾವದತಿ। ಅಥ ಖೋ ಸೋ ಭಿಕ್ಖು ತಂ ಭಿಕ್ಖುನಿಂ ಅಪಸಾದೇತಿ ಮಾ। ಭಗಿನಿ। ಏವರೂಪಂ ಅಕಾಸಿ। ನೇತಂ ಕಪ್ಪತೀತಿ। ಪುಬ್ಬೇ ಮಂ ತ್ವಂ ಏವಞ್ಚ ಏವಞ್ಚ ಕರೋಸಿ। ಇದಾನಿ ಏತ್ತಕಂ ನ ಸಹಸೀತಿ ಪಾನೀಯಥಾಲಕಂ ಮತ್ಥಕೇ ಆಸುಮ್ಭಿತ್ವಾ ವಿಧೂಪನೇನ ಪಹಾರಂ ಅದಾಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಭಿಕ್ಖುಸ್ಸ ಪಹಾರಂ ದಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಭಿಕ್ಖುಸ್ಸ ಪಹಾರಂ ಅದಾಸೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಭಿಕ್ಖುಸ್ಸ ಪಹಾರಂ ದಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೧೬>, <ಯಾ ಪನ ಭಿಕ್ಖುನೀ ಭಿಕ್ಖುಸ್ಸ ಭುಞ್ಜನ್ತಸ್ಸ ಪಾನೀಯೇನ ವಾ ವಿಧೂಪನೇನ ವಾ ಉಪತಿಟ್ಠೇಯ್ಯ। ಪಾಚಿತ್ತಿಯನ್ತಿ।>
      text <೮೧೭>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುಸ್ಸಾತಿ ಉಪಸಮ್ಪನ್ನಸ್ಸ।>
      text <ಭುಞ್ಜನ್ತಸ್ಸಾತಿ ಪಞ್ಚನ್ನಂ ಭೋಜನಾನಂ ಅಞ್ಞತರಂ ಭೋಜನಂ ಭುಞ್ಜನ್ತಸ್ಸ।>
      text <ಪಾನೀಯಂ ನಾಮ ಯಂ ಕಿಞ್ಚಿ ಪಾನೀಯಂ।>
      text <ವಿಧೂಪನಂ ನಾಮ ಯಾ ಕಾಚಿ ಬೀಜನೀ।>
      text <ಉಪತಿಟ್ಠೇಯ್ಯಾತಿ ಹತ್ಥಪಾಸೇ ತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೧೮>, <ಉಪಸಮ್ಪನ್ನೇ ಉಪಸಮ್ಪನ್ನಸಞ್ಞಾ ಪಾನೀಯೇನ ವಾ ವಿಧೂಪನೇನ ವಾ ಉಪತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನೇ ವೇಮತಿಕಾ ಪಾನೀಯೇನ ವಾ ವಿಧೂಪನೇನ ವಾ ಉಪತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನೇ ಅನುಪಸಮ್ಪನ್ನಸಞ್ಞಾ ಪಾನೀಯೇನ ವಾ ವಿಧೂಪನೇನ ವಾ ಉಪತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಹತ್ಥಪಾಸಂ ವಿಜಹಿತ್ವಾ ಉಪತಿಟ್ಠತಿ। ಆಪತ್ತಿ ದುಕ್ಕಟಸ್ಸ। ಖಾದನೀಯಂ ಖಾದನ್ತಸ್ಸ ಉಪತಿಟ್ಠತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಸ್ಸ ಉಪತಿಟ್ಠತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನೇ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನೇ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೮೧೯>, <ಅನಾಪತ್ತಿ ದೇತಿ। ದಾಪೇತಿ। ಅನುಪಸಮ್ಪನ್ನಂ ಆಣಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೮೨೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಸಸ್ಸಕಾಲೇ ಆಮಕಧಞ್ಞಂ ವಿಞ್ಞಾಪೇತ್ವಾ ನಗರಂ ಅತಿಹರನ್ತಿ ದ್ವಾರಟ್ಠಾನೇ ದೇಥಾಯ್ಯೇ। ಭಾಗನ್ತಿ। ಪಲಿಬುನ್ಧೇತ್ವಾ ಮುಞ್ಚಿಂಸು। ಅಥ ಖೋ ತಾ ಭಿಕ್ಖುನಿಯೋ ಉಪಸ್ಸಯಂ ಗನ್ತ್ವಾ ಭಿಕ್ಖುನೀನಂ ಏತಮತ್ಥಂ ಆರೋಚೇಸುಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಆಮಕಧಞ್ಞಂ ವಿಞ್ಞಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಆಮಕಧಞ್ಞಂ ವಿಞ್ಞಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಆಮಕಧಞ್ಞಂ ವಿಞ್ಞಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೨೧>, <ಯಾ ಪನ ಭಿಕ್ಖುನೀ ಆಮಕಧಞ್ಞಂ ವಿಞ್ಞತ್ವಾ ವಾ ವಿಞ್ಞಾಪೇತ್ವಾ ವಾ ಭಜ್ಜಿತ್ವಾ ವಾ ಭಜ್ಜಾಪೇತ್ವಾ ವಾ ಕೋಟ್ಟೇತ್ವಾ ವಾ ಕೋಟ್ಟಾಪೇತ್ವಾ ವಾ ಪಚಿತ್ವಾ ವಾ ಪಚಾಪೇತ್ವಾ ವಾ ಭುಞ್ಜೇಯ್ಯ। ಪಾಚಿತ್ತಿಯನ್ತಿ।>
      text <೮೨೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಆಮಕಧಞ್ಞಂ ನಾಮ ಸಾಲಿ ವೀಹಿ ಯವೋ ಗೋಧುಮೋ ಕಙ್ಗು ವರಕೋ ಕುದ್ರುಸಕೋ।>
      text <ವಿಞ್ಞತ್ವಾತಿ ಸಯಂ ವಿಞ್ಞತ್ವಾ। ವಿಞ್ಞಾಪೇತ್ವಾತಿ ಅಞ್ಞಂ ವಿಞ್ಞಾಪೇತ್ವಾ।>
      text <ಭಜ್ಜಿತ್ವಾತಿ ಸಯಂ ಭಜ್ಜಿತ್ವಾ। ಭಜ್ಜಾಪೇತ್ವಾತಿ ಅಞ್ಞಂ ಭಜ್ಜಾಪೇತ್ವಾ।>
      text <ಕೋಟ್ಟೇತ್ವಾತಿ ಸಯಂ ಕೋಟ್ಟೇತ್ವಾ। ಕೋಟ್ಟಾಪೇತ್ವಾತಿ ಅಞ್ಞಂ ಕೋಟ್ಟಾಪೇತ್ವಾ।>
      text <ಪಚಿತ್ವಾತಿ ಸಯಂ ಪಚಿತ್ವಾ। ಪಚಾಪೇತ್ವಾತಿ ಅಞ್ಞಂ ಪಚಾಪೇತ್ವಾ।>
      text <ಭುಞ್ಜಿಸ್ಸಾಮೀತಿ ಪಟಿಗ್ಗಣ್ಹಾತಿ। ಆಪತ್ತಿ ದುಕ್ಕಟಸ್ಸ। ಅಜ್ಝೋಹಾರೇ ಅಜ್ಝೋಹಾರೇ ಆಪತ್ತಿ ಪಾಚಿತ್ತಿಯಸ್ಸ।>
      text <೮೨೩>, <ಅನಾಪತ್ತಿ ಆಬಾಧಪಚ್ಚಯಾ। ಅಪರಣ್ಣಂ ವಿಞ್ಞಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೮೨೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರೋ ಬ್ರಾಹ್ಮಣೋ ನಿಬ್ಬಿಟ್ಠರಾಜಭಟೋ ತಞ್ಞೇವ ಭಟಪಥಂ ಯಾಚಿಸ್ಸಾಮೀತಿ ಸೀಸಂ ನಹಾಯಿತ್ವಾ ಭಿಕ್ಖುನುಪಸ್ಸಯಂ ನಿಸ್ಸಾಯ ರಾಜಕುಲಂ ಗಚ್ಛತಿ। ಅಞ್ಞತರಾ ಭಿಕ್ಖುನೀ ಕಟಾಹೇ ವಚ್ಚಂ ಕತ್ವಾ ತಿರೋಕುಟ್ಟೇ ಛಡ್ಡೇನ್ತೀ ತಸ್ಸ ಬ್ರಾಹ್ಮಣಸ್ಸ ಮತ್ಥಕೇ ಆಸುಮ್ಭಿ। ಅಥ ಖೋ ಸೋ ಬ್ರಾಹ್ಮಣೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಅಸ್ಸಮಣಿಯೋ ಇಮಾ ಮುಣ್ಡಾ ಬನ್ಧಕಿನಿಯೋ। ಕಥಞ್ಹಿ ನಾಮ ಗೂಥಕಟಾಹಂ ಮತ್ಥಕೇ ಆಸುಮ್ಭಿಸ್ಸನ್ತಿ॥ ಇಮಾಸಂ ಉಪಸ್ಸಯಂ ಝಾಪೇಸ್ಸಾಮೀತಿ॥ ಉಮ್ಮುಕಂ ಗಹೇತ್ವಾ ಉಪಸ್ಸಯಂ ಪವಿಸತಿ। ಅಞ್ಞತರೋ ಉಪಾಸಕೋ ಉಪಸ್ಸಯಾ ನಿಕ್ಖಮನ್ತೋ ಅದ್ದಸ ತಂ ಬ್ರಾಹ್ಮಣಂ ಉಮ್ಮುಕಂ ಗಹೇತ್ವಾ ಉಪಸ್ಸಯಂ ಪವಿಸನ್ತಂ। ದಿಸ್ವಾನ ತಂ ಬ್ರಾಹ್ಮಣಂ ಏತದವೋಚ ಕಿಸ್ಸ ತ್ವಂ। ಭೋ। ಉಮ್ಮುಕಂ ಗಹೇತ್ವಾ ಉಪಸ್ಸಯಂ ಪವಿಸಸೀತಿ॥ ಇಮಾ ಮಂ। ಭೋ। ಮುಣ್ಡಾ ಬನ್ಧಕಿನಿಯೋ ಗೂಥಕಟಾಹಂ ಮತ್ಥಕೇ ಆಸುಮ್ಭಿಂಸು। ಇಮಾಸಂ ಉಪಸ್ಸಯಂ ಝಾಪೇಸ್ಸಾಮೀತಿ। ಗಚ್ಛ। ಭೋ ಬ್ರಾಹ್ಮಣ। ಮಙ್ಗಲಂ ಏತಂ। ಸಹಸ್ಸಂ ಲಚ್ಛಸಿ ತಞ್ಚ ಭಟಪಥನ್ತಿ। ಅಥ ಖೋ ಸೋ ಬ್ರಾಹ್ಮಣೋ ಸೀಸಂ ನಹಾಯಿತ್ವಾ ರಾಜಕುಲಂ ಗನ್ತ್ವಾ ಸಹಸ್ಸಂ ಅಲತ್ಥ ತಞ್ಚ ಭಟಪಥಂ। ಅಥ ಖೋ ಸೋ ಉಪಾಸಕೋ ಉಪಸ್ಸಯಂ ಪವಿಸಿತ್ವಾ ಭಿಕ್ಖುನೀನಂ ಏತಮತ್ಥಂ ಆರೋಚೇತ್ವಾ ಪರಿಭಾಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಉಚ್ಚಾರಂ ತಿರೋಕುಟ್ಟೇ ಛಡ್ಡೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಉಚ್ಚಾರಂ ತಿರೋಕುಟ್ಟೇ ಛಡ್ಡೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಉಚ್ಚಾರಂ ತಿರೋಕುಟ್ಟೇ ಛಡ್ಡೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೨೫>, <ಯಾ ಪನ ಭಿಕ್ಖುನೀ ಉಚ್ಚಾರಂ ವಾ ಪಸ್ಸಾವಂ ವಾ ಸಙ್ಕಾರಂ ವಾ ವಿಘಾಸಂ ವಾ ತಿರೋಕುಟ್ಟೇ ವಾ ತಿರೋಪಾಕಾರೇ ವಾ ಛಡ್ಡೇಯ್ಯ ವಾ ಛಡ್ಡಾಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೮೨೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಉಚ್ಚಾರೋ ನಾಮ ಗೂಥೋ ವುಚ್ಚತಿ। ಪಸ್ಸಾವೋ ನಾಮ ಮುತ್ತಂ ವುಚ್ಚತಿ।>
      text <ಸಙ್ಕಾರಂ ನಾಮ ಕಚವರಂ ವುಚ್ಚತಿ।>
      text <ವಿಘಾಸಂ ನಾಮ ಚಲಕಾನಿ ವಾ ಅಟ್ಠಿಕಾನಿ ವಾ ಉಚ್ಛಿಟ್ಠೋದಕಂ ವಾ।>
      text <ಕುಟ್ಟೋ ನಾಮ ತಯೋ ಕುಟ್ಟಾ ಇಟ್ಠಕಾಕುಟ್ಟೋ। ಸಿಲಾಕುಟ್ಟೋ। ದಾರುಕುಟ್ಟೋ।>
      text <ಪಾಕಾರೋ ನಾಮ ತಯೋ ಪಾಕಾರಾ ಇಟ್ಠಕಾಪಾಕಾರೋ। ಸಿಲಾಪಾಕಾರೋ। ದಾರುಪಾಕಾರೋ।>
      text <ತಿರೋಕುಟ್ಟೇತಿ ಕುಟ್ಟಸ್ಸ ಪರತೋ। ತಿರೋಪಾಕಾರೇತಿ ಪಾಕಾರಸ್ಸ ಪರತೋ।>
      text <ಛಡ್ಡೇಯ್ಯಾತಿ ಸಯಂ ಛಡ್ಡೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಛಡ್ಡಾಪೇಯ್ಯಾತಿ ಅಞ್ಞಂ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಸಕಿಂ ಆಣತ್ತಾ ಬಹುಕಮ್ಪಿ ಛಡ್ಡೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೨೭>, <ಅನಾಪತ್ತಿ ಓಲೋಕೇತ್ವಾ ಛಡ್ಡೇತಿ। ಅವಳಞ್ಜೇ ಛಡ್ಡೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೮೨೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಸ್ಸ ಬ್ರಾಹ್ಮಣಸ್ಸ ಭಿಕ್ಖುನೂಪಸ್ಸಯಂ ನಿಸ್ಸಾಯ ಯವಖೇತ್ತಂ ಹೋತಿ। ಭಿಕ್ಖುನಿಯೋ ಉಚ್ಚಾರಮ್ಪಿ ಪಸ್ಸಾವಮ್ಪಿ ಸಙ್ಕಾರಮ್ಪಿ ವಿಘಾಸಮ್ಪಿ ಖೇತ್ತೇ ಛಡ್ಡೇನ್ತಿ। ಅಥ ಖೋ ಸೋ ಬ್ರಾಹ್ಮಣೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅಮ್ಹಾಕಂ ಯವಖೇತ್ತಂ ದೂಸೇಸ್ಸನ್ತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತಸ್ಸ ಬ್ರಾಹ್ಮಣಸ್ಸ ಉಜ್ಝಾಯನ್ತಸ್ಸ ಖಿಯ್ಯನ್ತಸ್ಸ ವಿಪಾಚೇನ್ತಸ್ಸ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಉಚ್ಚಾರಮ್ಪಿ ಪಸ್ಸಾವಮ್ಪಿ ಸಙ್ಕಾರಮ್ಪಿ ವಿಘಾಸಮ್ಪಿ ಹರಿತೇ ಛಡ್ಡೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಉಚ್ಚಾರಮ್ಪಿ ಪಸ್ಸಾವಮ್ಪಿ ಸಙ್ಕಾರಮ್ಪಿ ವಿಘಾಸಮ್ಪಿ ಹರಿತೇ ಛಡ್ಡೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಉಚ್ಚಾರಮ್ಪಿ ಪಸ್ಸಾವಮ್ಪಿ ಸಙ್ಕಾರಮ್ಪಿ ವಿಘಾಸಮ್ಪಿ ಹರಿತೇ ಛಡ್ಡೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೨೯>, <ಯಾ ಪನ ಭಿಕ್ಖುನೀ ಉಚ್ಚಾರಂ ವಾ ಪಸ್ಸಾವಂ ವಾ ಸಙ್ಕಾರಂ ವಾ ವಿಘಾಸಂ ವಾ ಹರಿತೇ ಛಡ್ಡೇಯ್ಯ ವಾ ಛಡ್ಡಾಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೮೩೦>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಉಚ್ಚಾರೋ ನಾಮ ಗೂಥೋ ವುಚ್ಚತಿ। ಪಸ್ಸಾವೋ ನಾಮ ಮುತ್ತಂ ವುಚ್ಚತಿ।>
      text <ಸಙ್ಕಾರಂ ನಾಮ ಕಚವರಂ ವುಚ್ಚತಿ।>
      text <ವಿಘಾಸಂ ನಾಮ ಚಲಕಾನಿ ವಾ ಅಟ್ಠಿಕಾನಿ ವಾ ಉಚ್ಛಿಟ್ಠೋದಕಂ ವಾ।>
      text <ಹರಿತಂ ನಾಮ ಪುಬ್ಬಣ್ಣಂ ಅಪರಣ್ಣಂ ಯಂ ಮನುಸ್ಸಾನಂ ಉಪಭೋಗಪರಿಭೋಗಂ ರೋಪಿಮಂ।>
      text <ಛಡ್ಡೇಯ್ಯಾತಿ ಸಯಂ ಛಡ್ಡೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಛಡ್ಡಾಪೇಯ್ಯಾತಿ ಅಞ್ಞಂ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಸಕಿಂ ಆಣತ್ತಾ ಬಹುಕಮ್ಪಿ ಛಡ್ಡೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೩೧>, <ಹರಿತೇ ಹರಿತಸಞ್ಞಾ ಛಡ್ಡೇತಿ ವಾ ಛಡ್ಡಾಪೇತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಹರಿತೇ ವೇಮತಿಕಾ ಛಡ್ಡೇತಿ ವಾ ಛಡ್ಡಾಪೇತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಹರಿತೇ ಅಹರಿತಸಞ್ಞಾ ಛಡ್ಡೇತಿ ವಾ ಛಡ್ಡಾಪೇತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಹರಿತೇ ಹರಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಹರಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಹರಿತೇ ಅಹರಿತಸಞ್ಞಾ। ಅನಾಪತ್ತಿ।>
      text <೮೩೨>, <ಅನಾಪತ್ತಿ ಓಲೋಕೇತ್ವಾ ಛಡ್ಡೇತಿ। ಖೇತ್ತಮರಿಯಾದೇ ಛಡ್ಡೇತಿ ಸಾಮಿಕೇ ಆಪುಚ್ಛಿತ್ವಾ ಅಪಲೋಕೇತ್ವಾ ಛಡ್ಡೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೮೩೩>, <ತೇನ ಸಮಯೇನ ಬುದ್ಧೋ ಭಗವಾ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ತೇನ ಖೋ ಪನ ಸಮಯೇನ ರಾಜಗಹೇ ಗಿರಗ್ಗಸಮಜ್ಜೋ ಹೋತಿ। ಛಬ್ಬಗ್ಗಿಯಾ ಭಿಕ್ಖುನಿಯೋ ಗಿರಗ್ಗಸಮಜ್ಜಂ ದಸ್ಸನಾಯ ಅಗಮಂಸು। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ನಚ್ಚಮ್ಪಿ ಗೀತಮ್ಪಿ ವಾದಿತಮ್ಪಿ ದಸ್ಸನಾಯ ಗಚ್ಛಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ನಚ್ಚಮ್ಪಿ ಗೀತಮ್ಪಿ ವಾದಿತಮ್ಪಿ ದಸ್ಸನಾಯ ಗಚ್ಛಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ನಚ್ಚಮ್ಪಿ ಗೀತಮ್ಪಿ ವಾದಿತಮ್ಪಿ ದಸ್ಸನಾಯ ಗಚ್ಛನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ನಚ್ಚಮ್ಪಿ ಗೀತಮ್ಪಿ ವಾದಿತಮ್ಪಿ ದಸ್ಸನಾಯ ಗಚ್ಛಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೩೪>, <ಯಾ ಪನ ಭಿಕ್ಖುನೀ ನಚ್ಚಂ ವಾ ಗೀತಂ ವಾ ವಾದಿತಂ ವಾ ದಸ್ಸನಾಯ ಗಚ್ಛೇಯ್ಯ। ಪಾಚಿತ್ತಿಯನ್ತಿ।>
      text <೮೩೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ನಚ್ಚಂ ನಾಮ ಯಂ ಕಿಞ್ಚಿ ನಚ್ಚಂ। ಗೀತಂ ನಾಮ ಯಂ ಕಿಞ್ಚಿ ಗೀತಂ। ವಾದಿತಂ ನಾಮ ಯಂ ಕಿಞ್ಚಿ ವಾದಿತಂ।>
      text <೮೩೬>, <ದಸ್ಸನಾಯ ಗಚ್ಛತಿ। ಆಪತ್ತಿ ದುಕ್ಕಟಸ್ಸ। ಯತ್ಥ ಠಿತಾ ಪಸ್ಸತಿ ವಾ ಸುಣಾತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ದಸ್ಸನೂಪಚಾರಂ ವಿಜಹಿತ್ವಾ ಪುನಪ್ಪುನಂ ಪಸ್ಸತಿ ವಾ ಸುಣಾತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಏಕಮೇಕಂ ದಸ್ಸನಾಯ ಗಚ್ಛತಿ। ಆಪತ್ತಿ ದುಕ್ಕಟಸ್ಸ। ಯತ್ಥ ಠಿತಾ ಪಸ್ಸತಿ ವಾ ಸುಣಾತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ದಸ್ಸನೂಪಚಾರಂ ವಿಜಹಿತ್ವಾ ಪುನಪ್ಪುನಂ ಪಸ್ಸತಿ ವಾ ಸುಣಾತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೩೭>, <ಅನಾಪತ್ತಿ ಆರಾಮೇ ಠಿತಾ ಪಸ್ಸತಿ ವಾ ಸುಣಾತಿ ವಾ। ಭಿಕ್ಖುನಿಯಾ ಠಿತೋಕಾಸಂ ವಾ ನಿಸಿನ್ನೋಕಾಸಂ ವಾ ನಿಪನ್ನೋಕಾಸಂ ವಾ ಆಗನ್ತ್ವಾ ನಚ್ಚನ್ತಿ ವಾ ಗಾಯನ್ತಿ ವಾ ವಾದೇನ್ತಿ ವಾ। ಪಟಿಪಥಂ ಗಚ್ಛನ್ತೀ ಪಸ್ಸತಿ ವಾ ಸುಣಾತಿ ವಾ। ಸತಿ ಕರಣೀಯೇ ಗನ್ತ್ವಾ ಪಸ್ಸತಿ ವಾ ಸುಣಾತಿ ವಾ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
      stand <ಲಸುಣವಗ್ಗೋ ಪಠಮೋ।>
  text <೨॥ ಅನ್ಧಕಾರವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೮೩೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭದ್ದಾಯ ಕಾಪಿಲಾನಿಯಾ ಅನ್ತೇವಾಸಿನಿಯಾ ಭಿಕ್ಖುನಿಯಾ ಞಾತಕೋ ಪುರಿಸೋ ಗಾಮಕಾ ಸಾವತ್ಥಿಂ ಅಗಮಾಸಿ ಕೇನಚಿದೇವ ಕರಣೀಯೇನ। ಅಥ ಖೋ ಸಾ ಭಿಕ್ಖುನೀ ತೇನ ಪುರಿಸೇನ ಸದ್ಧಿಂ ರತ್ತನ್ಧಕಾರೇ ಅಪ್ಪದೀಪೇ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ರತ್ತನ್ಧಕಾರೇ ಅಪ್ಪದೀಪೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ರತ್ತನ್ಧಕಾರೇ ಅಪ್ಪದೀಪೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ರತ್ತನ್ಧಕಾರೇ ಅಪ್ಪದೀಪೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೩೯>, <ಯಾ ಪನ ಭಿಕ್ಖುನೀ ರತ್ತನ್ಧಕಾರೇ ಅಪ್ಪದೀಪೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠೇಯ್ಯ ವಾ ಸಲ್ಲಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೮೪೦>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ರತ್ತನ್ಧಕಾರೇತಿ ಓಗ್ಗತೇ ಸೂರಿಯೇ। ಅಪ್ಪದೀಪೇತಿ ಅನಾಲೋಕೇ।>
      text <ಪುರಿಸೋ ನಾಮ ಮನುಸ್ಸಪುರಿಸೋ ನ ಯಕ್ಖೋ ನ ಪೇತೋ ನ ತಿರಚ್ಛಾನಗತೋ ವಿಞ್ಞೂ ಪಟಿಬಲೋ ಸನ್ತಿಟ್ಠಿತುಂ ಸಲ್ಲಪಿತುಂ।>
      text <ಸದ್ಧಿನ್ತಿ ಏಕತೋ। ಏಕೇನೇಕಾತಿ ಪುರಿಸೋ ಚೇವ ಹೋತಿ ಭಿಕ್ಖುನೀ ಚ।>
      text <ಸನ್ತಿಟ್ಠೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಸಲ್ಲಪೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ಠಿತಾ ಸಲ್ಲಪತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಹತ್ಥಪಾಸಂ ವಿಜಹಿತ್ವಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಆಪತ್ತಿ ದುಕ್ಕಟಸ್ಸ। ಯಕ್ಖೇನ ವಾ ಪೇತೇನ ವಾ ಪಣ್ಡಕೇನ ವಾ ತಿರಚ್ಛಾನಗತಮನುಸ್ಸವಿಗ್ಗಹೇನ ವಾ ಸದ್ಧಿಂ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಆಪತ್ತಿ ದುಕ್ಕಟಸ್ಸ।>
      text <೮೪೧>, <ಅನಾಪತ್ತಿ ಯೋ ಕೋಚಿ ವಿಞ್ಞೂ ದುತಿಯೋ ಹೋತಿ। ಅರಹೋಪೇಕ್ಖಾ। ಅಞ್ಞವಿಹಿತಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೮೪೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭದ್ದಾಯ ಕಾಪಿಲಾನಿಯಾ ಅನ್ತೇವಾಸಿನಿಯಾ ಭಿಕ್ಖುನಿಯಾ ಞಾತಕೋ ಪುರಿಸೋ ಗಾಮಕಾ ಸಾವತ್ಥಿಂ ಅಗಮಾಸಿ ಕೇನಚಿದೇವ ಕರಣೀಯೇನ। ಅಥ ಖೋ ಸಾ ಭಿಕ್ಖುನೀ ಭಗವತಾ ಪಟಿಕ್ಖಿತ್ತಂ ರತ್ತನ್ಧಕಾರೇ ಅಪ್ಪದೀಪೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿತುಂ ಸಲ್ಲಪಿತುನ್ತಿ ತೇನೇವ ಪುರಿಸೇನ ಸದ್ಧಿಂ ಪಟಿಚ್ಛನ್ನೇ ಓಕಾಸೇ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಪಟಿಚ್ಛನ್ನೇ ಓಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಪಟಿಚ್ಛನ್ನೇ ಓಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಪಟಿಚ್ಛನ್ನೇ ಓಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೪೩>, <ಯಾ ಪನ ಭಿಕ್ಖುನೀ ಪಟಿಚ್ಛನ್ನೇ ಓಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠೇಯ್ಯ ವಾ ಸಲ್ಲಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೮೪೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪಟಿಚ್ಛನ್ನೋ ನಾಮ ಓಕಾಸೋ ಕುಟ್ಟೇನ ವಾ ಕವಾಟೇನ ವಾ ಕಿಲಞ್ಜೇನ ವಾ ಸಾಣಿಪಾಕಾರೇನ ವಾ ರುಕ್ಖೇನ ವಾ ಥಮ್ಭೇನ ವಾ ಕೋತ್ಥಳಿಯಾ ವಾ ಯೇನ ಕೇನಚಿ ಪಟಿಚ್ಛನ್ನೋ ಹೋತಿ।>
      text <ಪುರಿಸೋ ನಾಮ ಮನುಸ್ಸಪುರಿಸೋ ನ ಯಕ್ಖೋ ನ ಪೇತೋ ನ ತಿರಚ್ಛಾನಗತೋ ವಿಞ್ಞೂ ಪಟಿಬಲೋ ಸನ್ತಿಟ್ಠಿತುಂ ಸಲ್ಲಪಿತುಂ।>
      text <ಸದ್ಧಿನ್ತಿ ಏಕತೋ। ಏಕೇನೇಕಾತಿ ಪುರಿಸೋ ಚೇವ ಹೋತಿ ಭಿಕ್ಖುನೀ ಚ।>
      text <ಸನ್ತಿಟ್ಠೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಸಲ್ಲಪೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ಠಿತಾ ಸಲ್ಲಪತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಹತ್ಥಪಾಸಂ ವಿಜಹಿತ್ವಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಆಪತ್ತಿ ದುಕ್ಕಟಸ್ಸ। ಯಕ್ಖೇನ ವಾ ಪೇತೇನ ವಾ ಪಣ್ಡಕೇನ ವಾ ತಿರಚ್ಛಾನಗತಮನುಸ್ಸವಿಗ್ಗಹೇನ ವಾ ಸದ್ಧಿಂ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಆಪತ್ತಿ ದುಕ್ಕಟಸ್ಸ।>
      text <೮೪೫>, <ಅನಾಪತ್ತಿ ಯೋ ಕೋಚಿ ವಿಞ್ಞೂ ದುತಿಯೋ ಹೋತಿ। ಅರಹೋಪೇಕ್ಖಾ। ಅಞ್ಞವಿಹಿತಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೮೪೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭದ್ದಾಯ ಕಾಪಿಲಾನಿಯಾ ಅನ್ತೇವಾಸಿನಿಯಾ ಭಿಕ್ಖುನಿಯಾ ಞಾತಕೋ ಪುರಿಸೋ ಗಾಮಕಾ ಸಾವತ್ಥಿಂ ಅಗಮಾಸಿ ಕೇನಚಿದೇವ ಕರಣೀಯೇನ। ಅಥ ಖೋ ಸಾ ಭಿಕ್ಖುನೀ ಭಗವತಾ ಪಟಿಕ್ಖಿತ್ತಂ ಪಟಿಚ್ಛನ್ನೇ ಓಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿತುಂ ಸಲ್ಲಪಿತುನ್ತಿ ತೇನೇವ ಪುರಿಸೇನ ಸದ್ಧಿಂ ಅಜ್ಝೋಕಾಸೇ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಅಜ್ಝೋಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಅಜ್ಝೋಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಅಜ್ಝೋಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೪೭>, <ಯಾ ಪನ ಭಿಕ್ಖುನೀ ಅಜ್ಝೋಕಾಸೇ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠೇಯ್ಯ ವಾ ಸಲ್ಲಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೮೪೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಜ್ಝೋಕಾಸೋ ನಾಮ ಅಪ್ಪಟಿಚ್ಛನ್ನೋ ಹೋತಿ ಕುಟ್ಟೇನ ವಾ ಕವಾಟೇನ ವಾ ಕಿಲಞ್ಜೇನ ವಾ ಸಾಣಿಪಾಕಾರೇನ ವಾ ರುಕ್ಖೇನ ವಾ ಥಮ್ಭೇನ ವಾ ಕೋತ್ಥಳಿಯಾ ವಾ। ಯೇನ ಕೇನಚಿ ಅಪ್ಪಟಿಚ್ಛನ್ನೋ ಹೋತಿ।>
      text <ಪುರಿಸೋ ನಾಮ ಮನುಸ್ಸಪುರಿಸೋ। ನ ಯಕ್ಖೋ ನ ಪೇತೋ ನ ತಿರಚ್ಛಾನಗತೋ। ವಿಞ್ಞೂ ಪಟಿಬಲೋ ಸನ್ತಿಟ್ಠಿತುಂ ಸಲ್ಲಪಿತುಂ।>
      text <ಸದ್ಧಿನ್ತಿ ಏಕತೋ। ಏಕೇನೇಕಾತಿ ಪುರಿಸೋ ಚೇವ ಹೋತಿ ಭಿಕ್ಖುನೀ ಚ।>
      text <ಸನ್ತಿಟ್ಠೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಸಲ್ಲಪೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ಠಿತಾ ಸಲ್ಲಪತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಹತ್ಥಪಾಸಂ ವಿಜಹಿತ್ವಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಆಪತ್ತಿ ದುಕ್ಕಟಸ್ಸ। ಯಕ್ಖೇನ ವಾ ಪೇತೇನ ವಾ ಪಣ್ಡಕೇನ ವಾ ತಿರಚ್ಛಾಗತಮನುಸ್ಸವಿಗ್ಗಹೇನ ವಾ ಸದ್ಧಿಂ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಆಪತ್ತಿ ದುಕ್ಕಟಸ್ಸ।>
      text <೮೪೯>, <ಅನಾಪತ್ತಿ ಯೋ ಕೋಚಿ ವಿಞ್ಞೂ ದುತಿಯೋ ಹೋತಿ। ಅರಹೋಪೇಕ್ಖಾ। ಅಞ್ಞವಿಹಿತಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೮೫೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ರಥಿಕಾಯಪಿ ಬ್ಯೂಹೇಪಿ ಸಿಙ್ಘಾಟಕೇಪಿ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪಿ ನಿಕಣ್ಣಿಕಮ್ಪಿ ಜಪ್ಪೇತಿ ದುತಿಯಿಕಮ್ಪಿ ಭಿಕ್ಖುನಿಂ ಉಯ್ಯೋಜೇತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ರಥಿಕಾಯಪಿ ಬ್ಯೂಹೇಪಿ ಸಿಙ್ಘಾಟಕೇಪಿ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪಿ ನಿಕಣ್ಣಿಕಮ್ಪಿ ಜಪ್ಪಿಸ್ಸತಿ ದುತಿಯಿಕಮ್ಪಿ ಭಿಕ್ಖುನಿಂ ಉಯ್ಯೋಜೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ರಥಿಕಾಯಪಿ ಬ್ಯೂಹೇಪಿ ಸಿಙ್ಘಾಟಕೇಪಿ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠತಿಪಿ ಸಲ್ಲಪತಿಪಿ ನಿಕಣ್ಣಿಕಮ್ಪಿ ಜಪ್ಪೇತಿ ದುತಿಯಿಕಮ್ಪಿ ಭಿಕ್ಖುನಿಂ ಉಯ್ಯೋಜೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ರಥಿಕಾಯಪಿ ಬ್ಯೂಹೇಪಿ ಸಿಙ್ಘಾಟಕೇಪಿ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠಿಸ್ಸತಿಪಿ ಸಲ್ಲಪಿಸ್ಸತಿಪಿ ನಿಕಣ್ಣಿಕಮ್ಪಿ ಜಪ್ಪಿಸ್ಸತಿ ದುತಿಯಿಕಮ್ಪಿ ಭಿಕ್ಖುನಿಂ ಉಯ್ಯೋಜೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೫೧>, <ಯಾ ಪನ ಭಿಕ್ಖುನೀ ರಥಿಕಾಯ ವಾ ಬ್ಯೂಹೇ ವಾ ಸಿಙ್ಘಾಟಕೇ ವಾ ಪುರಿಸೇನ ಸದ್ಧಿಂ ಏಕೇನೇಕಾ ಸನ್ತಿಟ್ಠೇಯ್ಯ ವಾ ಸಲ್ಲಪೇಯ್ಯ ವಾ ನಿಕಣ್ಣಿಕಂ ವಾ ಜಪ್ಪೇಯ್ಯ ದುತಿಯಿಕಂ ವಾ ಭಿಕ್ಖುನಿಂ ಉಯ್ಯೋಜೇಯ್ಯ। ಪಾಚಿತ್ತಿಯನ್ತಿ।>
      text <೮೫೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ರಥಿಕಾ ನಾಮ ರಚ್ಛಾ ವುಚ್ಚತಿ। ಬ್ಯೂಹಂ ನಾಮ ಯೇನೇವ ಪವಿಸನ್ತಿ ತೇನೇವ ನಿಕ್ಖಮನ್ತಿ। ಸಿಙ್ಘಾಟಕೋ ನಾಮ ಚಚ್ಚರಂ ವುಚ್ಚತಿ।>
      text <ಪುರಿಸೋ ನಾಮ ಮನುಸ್ಸಪುರಿಸೋ ನ ಯಕ್ಖೋ ನ ಪೇತೋ ನ ತಿರಚ್ಛಾನಗತೋ ವಿಞ್ಞೂ ಪಟಿಬಲೋ ಸನ್ತಿಟ್ಠಿತುಂ ಸಲ್ಲಪಿತುಂ।>
      text <ಸದ್ಧಿನ್ತಿ ಏಕತೋ। ಏಕೇನೇಕಾತಿ ಪುರಿಸೋ ಚೇವ ಹೋತಿ ಭಿಕ್ಖುನೀ ಚ।>
      text <ಸನ್ತಿಟ್ಠೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ತಿಟ್ಠತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಸಲ್ಲಪೇಯ್ಯ ವಾತಿ ಪುರಿಸಸ್ಸ ಹತ್ಥಪಾಸೇ ಠಿತಾ ಸಲ್ಲಪತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ನಿಕಣ್ಣಿಕಂ ವಾ ಜಪ್ಪೇಯ್ಯಾತಿ ಪುರಿಸಸ್ಸ ಉಪಕಣ್ಣಕೇ ಆರೋಚೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ದುತಿಯಿಕಂ ವಾ ಭಿಕ್ಖುನಿಂ ಉಯ್ಯೋಜೇಯ್ಯಾತಿ ಅನಾಚಾರಂ ಆಚರಿತುಕಾಮಾ ದುತಿಯಿಕಮ್ಪಿ ಭಿಕ್ಖುನಿಂ ಉಯ್ಯೋಜೇತಿ। ಆಪತ್ತಿ ದುಕ್ಕಟಸ್ಸ। ದಸ್ಸನೂಪಚಾರಂ ವಾ ಸವನೂಪಚಾರಂ ವಾ ವಿಜಹನ್ತಿಯಾ ಆಪತ್ತಿ ದುಕ್ಕಟಸ್ಸ। ವಿಜಹಿತೇ ಆಪತ್ತಿ ಪಾಚಿತ್ತಿಯಸ್ಸ।>
      text <ಹತ್ಥಪಾಸಂ ವಿಜಹಿತ್ವಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ ಆಪತ್ತಿ ದುಕ್ಕಟಸ್ಸ। ಯಕ್ಖೇನ ವಾ ಪೇತೇನ ವಾ ಪಣ್ಡಕೇನ ವಾ ತಿರಚ್ಛಾನಗತಮನುಸ್ಸವಿಗ್ಗಹೇನ ವಾ ಸದ್ಧಿಂ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ಆಪತ್ತಿ ದುಕ್ಕಟಸ್ಸ।>
      text <೮೫೩>, <ಅನಾಪತ್ತಿ ಯೋ ಕೋಚಿ ವಿಞ್ಞೂ ದುತಿಯೋ ಹೋತಿ। ಅರಹೋಪೇಕ್ಖಾ। ಅಞ್ಞವಿಹಿತಾ ಸನ್ತಿಟ್ಠತಿ ವಾ ಸಲ್ಲಪತಿ ವಾ। ನ ಅನಾಚಾರಂ ಆಚರಿತುಕಾಮಾ। ಸತಿ ಕರಣೀಯೇ ದುತಿಯಿಕಂ ಭಿಕ್ಖುನಿಂ ಉಯ್ಯೋಜೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೮೫೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಅಞ್ಞತರಸ್ಸ ಕುಲಸ್ಸ ಕುಲೂಪಿಕಾ ಹೋತಿ ನಿಚ್ಚಭತ್ತಿಕಾ। ಅಥ ಖೋ ಸಾ ಭಿಕ್ಖುನೀ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ಯೇನ ತಂ ಕುಲಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಆಸನೇ ನಿಸೀದಿತ್ವಾ ಸಾಮಿಕೇ ಅನಾಪುಚ್ಛಾ ಪಕ್ಕಾಮಿ। ತಸ್ಸ ಕುಲಸ್ಸ ದಾಸೀ ಘರಂ ಸಮ್ಮಜ್ಜನ್ತೀ ತಂ ಆಸನಂ ಭಾಜನನ್ತರಿಕಾಯ ಪಕ್ಖಿಪಿ। ಮನುಸ್ಸಾ ತಂ ಆಸನಂ ಅಪಸ್ಸನ್ತಾ ತಂ ಭಿಕ್ಖುನಿಂ ಏತದವೋಚುಂ ಕಹಂ ತಂ। ಅಯ್ಯೇ। ಆಸನನ್ತಿ॥ ನಾಹಂ ತಂ। ಆವುಸೋ। ಆಸನಂ ಪಸ್ಸಾಮೀತಿ। ದೇಥಾಯ್ಯೇ। ತಂ ಆಸನನ್ತಿ ಪರಿಭಾಸಿತ್ವಾ ನಿಚ್ಚಭತ್ತಂ ಪಚ್ಛಿನ್ದಿಂಸು। ಅಥ ಖೋ ತೇ ಮನುಸ್ಸಾ ಘರಂ ಸೋಧೇನ್ತಾ ತಂ ಆಸನಂ ಭಾಜನನ್ತರಿಕಾಯ ಪಸ್ಸಿತ್ವಾ ತಂ ಭಿಕ್ಖುನಿಂ ಖಮಾಪೇತ್ವಾ ನಿಚ್ಚಭತ್ತಂ ಪಟ್ಠಪೇಸುಂ। ಅಥ ಖೋ ಸಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಪುರೇಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಆಸನೇ ನಿಸೀದಿತ್ವಾ ಸಾಮಿಕೇ ಅನಾಪುಚ್ಛಾ ಪಕ್ಕಮಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಪುರೇಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಆಸನೇ ನಿಸೀದಿತ್ವಾ ಸಾಮಿಕೇ ಅನಾಪುಚ್ಛಾ ಪಕ್ಕಮತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ ಭಿಕ್ಖುನೀ ಪುರೇಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಆಸನೇ ನಿಸೀದಿತ್ವಾ ಸಾಮಿಕೇ ಅನಾಪುಚ್ಛಾ ಪಕ್ಕಮಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೫೫>, <ಯಾ ಪನ ಭಿಕ್ಖುನೀ ಪುರೇಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಆಸನೇ ನಿಸೀದಿತ್ವಾ ಸಾಮಿಕೇ ಅನಾಪುಚ್ಛಾ ಪಕ್ಕಮೇಯ್ಯ। ಪಾಚಿತ್ತಿಯನ್ತಿ।>
      text <೮೫೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪುರೇಭತ್ತಂ ನಾಮ ಅರುಣುಗ್ಗಮನಂ ಉಪಾದಾಯ ಯಾವ ಮಜ್ಝನ್ಹಿಕಾ।>
      text <ಕುಲಂ ನಾಮ ಚತ್ತಾರಿ ಕುಲಾನಿ ಖತ್ತಿಯಕುಲಂ। ಬ್ರಾಹ್ಮಣಕುಲಂ। ವೇಸ್ಸಕುಲಂ। ಸುದ್ದಕುಲಂ। ಉಪಸಙ್ಕಮಿತ್ವಾತಿ ತತ್ಥ ಗನ್ತ್ವಾ।>
      text <ಆಸನಂ ನಾಮ ಪಲ್ಲಙ್ಕಸ್ಸ ಓಕಾಸೋ ವುಚ್ಚತಿ। ನಿಸೀದಿತ್ವಾತಿ ತಸ್ಮಿಂ ನಿಸೀದಿತ್ವಾ।>
      text <ಸಾಮಿಕೇ ಅನಾಪುಚ್ಛಾ ಪಕ್ಕಮೇಯ್ಯಾತಿ ಯೋ ತಸ್ಮಿಂ ಕುಲೇ ಮನುಸ್ಸೋ ವಿಞ್ಞೂ ತಂ ಅನಾಪುಚ್ಛಾ ಅನೋವಸ್ಸಕಂ ಅತಿಕ್ಕಾಮೇನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ। ಅಜ್ಝೋಕಾಸೇ ಉಪಚಾರಂ ಅತಿಕ್ಕಾಮೇನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ।>
      text <೮೫೭>, <ಅನಾಪುಚ್ಛಿತೇ ಅನಾಪುಚ್ಛಿತಸಞ್ಞಾ ಪಕ್ಕಮತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ವೇಮತಿಕಾ ಪಕ್ಕಮತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ಆಪುಚ್ಛಿತಸಞ್ಞಾ ಪಕ್ಕಮತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಪಲ್ಲಙ್ಕಸ್ಸ ಅನೋಕಾಸೇ ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ಅನಾಪುಚ್ಛಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ಆಪುಚ್ಛಿತಸಞ್ಞಾ। ಅನಾಪತ್ತಿ।>
      text <೮೫೮>, <ಅನಾಪತ್ತಿ ಆಪುಚ್ಛಾ ಗಚ್ಛತಿ। ಅಸಂಹಾರಿಮೇ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೮೫೯>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಪಚ್ಛಾಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಆಸನೇ ಅಭಿನಿಸೀದತಿಪಿ ಅಭಿನಿಪಜ್ಜತಿಪಿ। ಮನುಸ್ಸಾ ಥುಲ್ಲನನ್ದಂ ಭಿಕ್ಖುನಿಂ ಹಿರೀಯಮಾನಾ ಆಸನೇ ನೇವ ಅಭಿನಿಸೀದನ್ತಿ ನ ಅಭಿನಿಪಜ್ಜನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಪಚ್ಛಾಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಆಸನೇ ಅಭಿನಿಸೀದಿಸ್ಸತಿಪಿ ಅಭಿನಿಪಜ್ಜಿಸ್ಸತಿಪೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಪಚ್ಛಾಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಆಸನೇ ಅಭಿನಿಸೀದಿಸ್ಸತಿಪಿ ಅಭಿನಿಪಜ್ಜಿಸ್ಸತಿಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಪಚ್ಛಾಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಆಸನೇ ಅಭಿನಿಸೀದತಿಪಿ ಅಭಿನಿಪಜ್ಜತಿಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಪಚ್ಛಾಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಆಸನೇ ಅಭಿನಿಸೀದಿಸ್ಸತಿಪಿ ಅಭಿನಿಪಜ್ಜಿಸ್ಸತಿಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೬೦>, <ಯಾ ಪನ ಭಿಕ್ಖುನೀ ಪಚ್ಛಾಭತ್ತಂ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಆಸನೇ ಅಭಿನಿಸೀದೇಯ್ಯ ವಾ ಅಭಿನಿಪಜ್ಜೇಯ್ಯ ವಾ। ಪಾಚಿತ್ತಿಯನ್ತಿ।>
      text <೮೬೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪಚ್ಛಾಭತ್ತಂ ನಾಮ ಮಜ್ಝನ್ಹಿಕೇ ವೀತಿವತ್ತೇ ಯಾವ ಅತ್ಥಙ್ಗತೇ ಸೂರಿಯೇ।>
      text <ಕುಲಂ ನಾಮ ಚತ್ತಾರಿ ಕುಲಾನಿ ಖತ್ತಿಯಕುಲಂ। ಬ್ರಾಹ್ಮಣಕುಲಂ। ವೇಸ್ಸಕುಲಂ। ಸುದ್ದಕುಲಂ। ಉಪಸಙ್ಕಮಿತ್ವಾತಿ ತತ್ಥ ಗನ್ತ್ವಾ।>
      text <ಸಾಮಿಕೇ ಅನಾಪುಚ್ಛಾತಿ ಯೋ ತಸ್ಮಿಂ ಕುಲೇ ಮನುಸ್ಸೋ ಸಾಮಿಕೋ ದಾತುಂ। ತಂ ಅನಾಪುಚ್ಛಾ।>
      text <ಆಸನಂ ನಾಮ ಪಲ್ಲಙ್ಕಸ್ಸ ಓಕಾಸೋ ವುಚ್ಚತಿ।>
      text <ಅಭಿನಿಸೀದೇಯ್ಯಾತಿ ತಸ್ಮಿಂ ಅಭಿನಿಸೀದತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಭಿನಿಪಜ್ಜೇಯ್ಯಾತಿ ತಸ್ಮಿಂ ಅಭಿನಿಪಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೬೨>, <ಅನಾಪುಚ್ಛಿತೇ ಅನಾಪುಚ್ಛಿತಸಞ್ಞಾ ಆಸನೇ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ವೇಮತಿಕಾ ಆಸನೇ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ಆಪುಚ್ಛಿತಸಞ್ಞಾ ಆಸನೇ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ಪಲ್ಲಙ್ಕಸ್ಸ ಅನೋಕಾಸೇ ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ಅನಾಪುಚ್ಛಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ಆಪುಚ್ಛಿತಸಞ್ಞಾ। ಅನಾಪತ್ತಿ।>
      text <೮೬೩>, <ಅನಾಪತ್ತಿ ಆಪುಚ್ಛಾ ಆಸನೇ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಧುವಪಞ್ಞತ್ತೇ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೮೬೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಸಮ್ಬಹುಲಾ ಭಿಕ್ಖುನಿಯೋ ಕೋಸಲೇಸು ಜನಪದೇ ಸಾವತ್ಥಿಂ ಗಚ್ಛನ್ತಿಯೋ ಸಾಯಂ ಅಞ್ಞತರಂ ಗಾಮಂ ಉಪಗನ್ತ್ವಾ ಅಞ್ಞತರಂ ಬ್ರಾಹ್ಮಣಕುಲಂ ಉಪಸಙ್ಕಮಿತ್ವಾ ಓಕಾಸಂ ಯಾಚಿಂಸು। ಅಥ ಖೋ ಸಾ ಬ್ರಾಹ್ಮಣೀ ತಾ ಭಿಕ್ಖುನಿಯೋ ಏತದವೋಚ ಆಗಮೇಥ। ಅಯ್ಯೇ। ಯಾವ ಬ್ರಾಹ್ಮಣೋ ಆಗಚ್ಛತೀತಿ। ಭಿಕ್ಖುನಿಯೋ ಯಾವ ಬ್ರಾಹ್ಮಣೋ ಆಗಚ್ಛತೀತಿ ಸೇಯ್ಯಂ ಸನ್ಥರಿತ್ವಾ ಏಕಚ್ಚಾ ನಿಸೀದಿಂಸು ಏಕಚ್ಚಾ ನಿಪಜ್ಜಿಂಸು। ಅಥ ಖೋ ಸೋ ಬ್ರಾಹ್ಮಣೋ ರತ್ತಿಂ ಆಗನ್ತ್ವಾ ತಂ ಬ್ರಾಹ್ಮಣಿಂ ಏತದವೋಚ ಕಾ ಇಮಾತಿ॥ ಭಿಕ್ಖುನಿಯೋ। ಅಯ್ಯಾತಿ। ನಿಕ್ಕಡ್ಢಥ ಇಮಾ ಮುಣ್ಡಾ ಬನ್ಧಕಿನಿಯೋತಿ। ಘರತೋ ನಿಕ್ಕಡ್ಢಾಪೇಸಿ। ಅಥ ಖೋ ತಾ ಭಿಕ್ಖುನಿಯೋ ಸಾವತ್ಥಿಂ ಗನ್ತ್ವಾ ಭಿಕ್ಖುನೀನಂ ಏತಮತ್ಥಂ ಆರೋಚೇಸುಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ವಿಕಾಲೇ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಸೇಯ್ಯಂ ಸನ್ಥರಿತ್ವಾ ಅಭಿನಿಸೀದಿಸ್ಸನ್ತಿಪಿ ಅಭಿನಿಪಜ್ಜಿಸ್ಸನ್ತಿಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ವಿಕಾಲೇ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಸೇಯ್ಯಂ ಸನ್ಥರಿತ್ವಾ ಅಭಿನಿಸೀದನ್ತಿಪಿ ಅಭಿನಿಪಜ್ಜನ್ತಿಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ವಿಕಾಲೇ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಸೇಯ್ಯಂ ಸನ್ಥರಿತ್ವಾ ಅಭಿನಿಸೀದಿಸ್ಸನ್ತಿಪಿ ಅಭಿನಿಪಜ್ಜಿಸ್ಸನ್ತಿಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೬೫>, <ಯಾ ಪನ ಭಿಕ್ಖುನೀ ವಿಕಾಲೇ ಕುಲಾನಿ ಉಪಸಙ್ಕಮಿತ್ವಾ ಸಾಮಿಕೇ ಅನಾಪುಚ್ಛಾ ಸೇಯ್ಯಂ ಸನ್ಥರಿತ್ವಾ ವಾ ಸನ್ಥರಾಪೇತ್ವಾ ವಾ ಅಭಿನಿಸೀದೇಯ್ಯ ವಾ ಅಭಿನಿಪಜ್ಜೇಯ್ಯ ವಾ। ಪಾಚಿತ್ತಿಯನ್ತಿ।>
      text <೮೬೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ವಿಕಾಲೋ ನಾಮ ಅತ್ಥಙ್ಗತೇ ಸೂರಿಯೇ ಯಾವ ಅರುಣುಗ್ಗಮನಾ।>
      text <ಕುಲಂ ನಾಮ ಚತ್ತಾರಿ ಕುಲಾನಿ ಖತ್ತಿಯಕುಲಂ। ಬ್ರಾಹ್ಮಣಕುಲಂ। ವೇಸ್ಸಕುಲಂ ಸುದ್ದಕುಲಂ। ಉಪಸಙ್ಕಮಿತ್ವಾತಿ ತತ್ಥ ಗನ್ತ್ವಾ।>
      text <ಸಾಮಿಕೇ ಅನಾಪುಚ್ಛಾತಿ ಯೋ ತಸ್ಮಿಂ ಕುಲೇ ಮನುಸ್ಸೋ ಸಾಮಿಕೋ ದಾತುಂ। ತಂ ಅನಾಪುಚ್ಛಾ।>
      text <ಸೇಯ್ಯಂ ನಾಮ ಅನ್ತಮಸೋ ಪಣ್ಣಸನ್ಥಾರೋಪಿ। ಸನ್ಥರಿತ್ವಾತಿ ಸಯಂ ಸನ್ಥರಿತ್ವಾ। ಸನ್ಥರಾಪೇತ್ವಾತಿ ಅಞ್ಞಂ ಸನ್ಥರಾಪೇತ್ವಾ। ಅಭಿನಿಸೀದೇಯ್ಯಾತಿ ತಸ್ಮಿಂ ಅಭಿನಿಸೀದತಿ। ಆಪತ್ತಿ ಪಾಚಿತ್ತಿಯಸ್ಸ। ಅಭಿನಿಪಜ್ಜೇಯ್ಯಾತಿ ತಸ್ಮಿಂ ಅಭಿನಿಪಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೬೭>, <ಅನಾಪುಚ್ಛಿತೇ ಅನಾಪುಚ್ಛಿತಸಞ್ಞಾ ಸೇಯ್ಯಂ ಸನ್ಥರಿತ್ವಾ ವಾ ಸನ್ಥರಾಪೇತ್ವಾ ವಾ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ವೇಮತಿಕಾ ಸೇಯ್ಯಂ ಸನ್ಥರಿತ್ವಾ ವಾ ಸನ್ಥರಾಪೇತ್ವಾ ವಾ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ಆಪುಚ್ಛಿತಸಞ್ಞಾ ಸೇಯ್ಯಂ ಸನ್ಥರಿತ್ವಾ ವಾ ಸನ್ಥರಾಪೇತ್ವಾ ವಾ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ಆಪುಚ್ಛಿತೇ ಅನಾಪುಚ್ಛಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ಆಪುಚ್ಛಿತಸಞ್ಞಾ। ಅನಾಪತ್ತಿ।>
      text <೮೬೮>, <ಅನಾಪತ್ತಿ ಆಪುಚ್ಛಾ ಸೇಯ್ಯಂ ಸನ್ಥರಿತ್ವಾ ವಾ ಸನ್ಥರಾಪೇತ್ವಾ ವಾ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೮೬೯>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭದ್ದಾಯ ಕಾಪಿಲಾನಿಯಾ ಅನ್ತೇವಾಸಿನೀ ಭಿಕ್ಖುನೀ ಭದ್ದಂ ಕಾಪಿಲಾನಿಂ ಸಕ್ಕಚ್ಚಂ ಉಪಟ್ಠೇತಿ। ಭದ್ದಾ ಕಾಪಿಲಾನೀ ಭಿಕ್ಖುನಿಯೋ ಏತದವೋಚ ಅಯಂ ಮಂ। ಅಯ್ಯೇ। ಭಿಕ್ಖುನೀ ಸಕ್ಕಚಂ ಉಪಟ್ಠೇತಿ। ಇಮಿಸ್ಸಾಹಂ ಚೀವರಂ ದಸ್ಸಾಮೀತಿ। ಅಥ ಖೋ ಸಾ ಭಿಕ್ಖುನೀ ದುಗ್ಗಹಿತೇನ ದೂಪಧಾರಿತೇನ ಪರಂ ಉಜ್ಝಾಪೇಸಿ ಅಹಂ ಕಿರಾಯ್ಯೇ। ಅಯ್ಯಂ ನ ಸಕ್ಕಚ್ಚಂ ಉಪಟ್ಠೇಮಿ। ನ ಕಿರ ಮೇ ಅಯ್ಯಾ ಚೀವರಂ ದಸ್ಸತೀತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ದುಗ್ಗಹಿತೇನ ದೂಪಧಾರಿತೇನ ಪರಂ ಉಜ್ಝಾಪೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ದುಗ್ಗಹಿತೇನ ದೂಪಧಾರಿತೇನ ಪರಂ ಉಜ್ಝಾಪೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ದುಗ್ಗಹಿತೇನ ದೂಪಧಾರಿತೇನ ಪರಂ ಉಜ್ಝಾಪೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೭೦>, <ಯಾ ಪನ ಭಿಕ್ಖುನೀ ದುಗ್ಗಹಿತೇನ ದೂಪಧಾರಿತೇನ ಪರಂ ಉಜ್ಝಾಪೇಯ್ಯ। ಪಾಚಿತ್ತಿಯನ್ತಿ।>
      text <೮೭೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ದುಗ್ಗಹಿತೇನಾತಿ ಅಞ್ಞಥಾ ಗಹಿತೇನ।>
      text <ದೂಪಧಾರಿತೇನಾತಿ ಅಞ್ಞಥಾ ಉಪಧಾರಿತೇನ।>
      text <ಪರನ್ತಿ ಉಪಸಮ್ಪನ್ನಂ ಉಜ್ಝಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೭೨>, <ಉಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ ಉಜ್ಝಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ವೇಮತಿಕಾ ಉಜ್ಝಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ ಉಜ್ಝಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅನುಪಸಮ್ಪನ್ನಂ ಉಜ್ಝಾಪೇತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೮೭೩>, <ಅನಾಪತ್ತಿ ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೮೭೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅತ್ತನೋ ಭಣ್ಡಕಂ ಅಪಸ್ಸನ್ತಿಯೋ ಚಣ್ಡಕಾಳಿಂ ಭಿಕ್ಖುನಿಂ ಏತದವೋಚುಂ ಅಪಾಯ್ಯೇ। ಅಮ್ಹಾಕಂ। ಭಣ್ಡಕಂ ಪಸ್ಸೇಯ್ಯಾಸೀತಿ॥ ಚಣ್ಡಕಾಳೀ ಭಿಕ್ಖುನೀ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಅಹಮೇವ ನೂನ ಚೋರೀ। ಅಹಮೇವ ನೂನ ಅಲಜ್ಜಿನೀ। ಯಾ ಅಯ್ಯಾಯೋ ಅತ್ತನೋ ಭಣ್ಡಕಂ ಅಪಸ್ಸನ್ತಿಯೋ ತಾ ಮಂ ಏವಮಾಹಂಸು ಅಪಾಯ್ಯೇ। ಅಮ್ಹಾಕಂ ಭಣ್ಡಕಂ ಪಸ್ಸೇಯ್ಯಾಸೀತಿ॥ ಸಚಾಹಂ। ಅಯ್ಯೇ। ತುಮ್ಹಾಕಂ ಭಣ್ಡಕಂ ಗಣ್ಹಾಮಿ। ಅಸ್ಸಮಣೀ ಹೋಮಿ। ಬ್ರಹ್ಮಚರಿಯಾ ಚವಾಮಿ। ನಿರಯಂ ಉಪಪಜ್ಜಾಮಿ। ಯಾ ಪನ ಮಂ ಅಭೂತೇನ ಏವಮಾಹ ಸಾಪಿ ಅಸ್ಸಮಣೀ ಹೋತು। ಬ್ರಹ್ಮಚರಿಯಾ ಚವತು। ನಿರಯಂ ಉಪಪಜ್ಜತೂತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಚಣ್ಡಕಾಳೀ ಅತ್ತಾನಮ್ಪಿ ಪರಮ್ಪಿ ನಿರಯೇನಪಿ ಬ್ರಹ್ಮಚರಿಯೇನಪಿ ಅಭಿಸಪಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಅತ್ತಾನಮ್ಪಿ ಪರಮ್ಪಿ ನಿರಯೇನಪಿ ಬ್ರಹ್ಮಚರಿಯೇನಪಿ ಅಭಿಸಪತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಅತ್ತಾನಮ್ಪಿ ಪರಮ್ಪಿ ನಿರಯೇನಪಿ ಬ್ರಹ್ಮಚರಿಯೇನಪಿ ಅಭಿಸಪಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೭೫>, <ಯಾ ಪನ ಭಿಕ್ಖುನೀ ಅತ್ತಾನಂ ವಾ ಪರಂ ವಾ ನಿರಯೇನ ವಾ ಬ್ರಹ್ಮಚರಿಯೇನ ವಾ ಅಭಿಸಪೇಯ್ಯ। ಪಾಚಿತ್ತಿಯ್ಯನ್ತಿ।>
      text <೮೭೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅತ್ತಾನನ್ತಿ ಪಚ್ಚತ್ತಂ। ಪರನ್ತಿ ಉಪಸಮ್ಪನ್ನಂ। ನಿರಯೇನ ವಾ ಬ್ರಹ್ಮಚರಿಯೇನ ವಾ ಅಭಿಸಪತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೮೭೭>, <ಉಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ ನಿರಯೇನ ವಾ ಬ್ರಹ್ಮಚರಿಯೇನ ವಾ ಅಭಿಸಪತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ವೇಮತಿಕಾ ನಿರಯೇನ ವಾ ಬ್ರಹ್ಮಚರಿಯೇನ ವಾ ಅಭಿಸಪತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ ನಿರಯೇನ ವಾ ಬ್ರಹ್ಮಚರಿಯೇನ ವಾ ಅಭಿಸಪತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ತಿರಚ್ಛಾನಯೋನಿಯಾ ವಾ ಪೇತ್ತಿವಿಸಯೇನ ವಾ ಮನುಸ್ಸದೋಭಗ್ಗೇನ ವಾ ಅಭಿಸಪತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಂ ಅಭಿಸಪತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೮೭೮>, <ಅನಾಪತ್ತಿ ಅತ್ಥಪುರೇಕ್ಖಾರಾಯ। ಧಮ್ಮಪುರೇಕ್ಖಾರಾಯ। ಅನುಸಾಸನಿಪುರೇಕ್ಖಾರಾಯ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೮೭೯>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಚಣ್ಡಕಾಳೀ ಭಿಕ್ಖುನೀ ಭಿಕ್ಖುನೀಹಿ ಸದ್ಧಿಂ ಭಣ್ಡಿತ್ವಾ ಅತ್ತಾನಂ ವಧಿತ್ವಾ ವಧಿತ್ವಾ ರೋದತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಚಣ್ಡಕಾಳೀ ಅತ್ತಾನಂ ವಧಿತ್ವಾ ವಧಿತ್ವಾ ರೋದಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಅತ್ತಾನಂ ವಧಿತ್ವಾ ವಧಿತ್ವಾ ರೋದತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಅತ್ತಾನಂ ವಧಿತ್ವಾ ವಧಿತ್ವಾ ರೋದಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೮೦>, <ಯಾ ಪನ ಭಿಕ್ಖುನೀ ಅತ್ತಾನಂ ವಧಿತ್ವಾ ವಧಿತ್ವಾ ರೋದೇಯ್ಯ। ಪಾಚಿತ್ತಿಯನ್ತಿ।>
      text <೮೮೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅತ್ತಾನನ್ತಿ ಪಚ್ಚತ್ತಂ। ವಧಿತ್ವಾ ವಧಿತ್ವಾ ರೋದತಿ। ಆಪತ್ತಿ ಪಾಚಿತ್ತಿಯಸ್ಸ। ವಧತಿ ನ ರೋದತಿ। ಆಪತ್ತಿ ದುಕ್ಕಟಸ್ಸ। ರೋದತಿ ನ ವಧತಿ। ಆಪತ್ತಿ ದುಕ್ಕಟಸ್ಸ।>
      text <೮೮೨>, <ಅನಾಪತ್ತಿ ಞಾತಿಬ್ಯಸನೇನ ವಾ ಭೋಗಬ್ಯಸನೇನ ವಾ ರೋಗಬ್ಯಸನೇನ ವಾ ಫುಟ್ಠಾ ರೋದತಿ ನ ವಧತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
      stand <ಅನ್ಧಕಾರವಗ್ಗೋ ದುತಿಯೋ।>
  text <೩॥ ನಗ್ಗವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೮೮೩>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಸಮ್ಬಹುಲಾ ಭಿಕ್ಖುನಿಯೋ ಅಚಿರವತಿಯಾ ನದಿಯಾ ವೇಸಿಯಾಹಿ ಸದ್ಧಿಂ ನಗ್ಗಾ ಏಕತಿತ್ಥೇ ನಹಾಯನ್ತಿ। ವೇಸಿಯಾ ತಾ ಭಿಕ್ಖುನಿಯೋ ಉಪ್ಪಣ್ಡೇಸುಂ ಕಿಂ ನು ಖೋ ನಾಮ ತುಮ್ಹಾಕಂ। ಅಯ್ಯೇ। ದಹರಾನಂ ಬ್ರಹ್ಮಚರಿಯಂ ಚಿಣ್ಣೇನ। ನನು ನಾಮ ಕಾಮಾ ಪರಿಭುಞ್ಜಿತಬ್ಬಾ॥ ಯದಾ ಜಿಣ್ಣಾ ಭವಿಸ್ಸಥ ತದಾ ಬ್ರಹ್ಮಚರಿಯಂ ಚರಿಸ್ಸಥ। ಏವಂ ತುಮ್ಹಾಕಂ ಉಭೋ ಅತ್ಥಾ ಪರಿಗ್ಗಹಿತಾ ಭವಿಸ್ಸನ್ತೀತಿ। ಭಿಕ್ಖುನಿಯೋ ವೇಸಿಯಾಹಿ ಉಪ್ಪಣ್ಡಿಯಮಾನಾ ಮಙ್ಕೂ ಅಹೇಸುಂ। ಅಥ ಖೋ ತಾ ಭಿಕ್ಖುನಿಯೋ ಉಪಸ್ಸಯಂ ಗನ್ತ್ವಾ ಭಿಕ್ಖುನೀನಂ ಏತಮತ್ಥಂ ಆರೋಚೇಸುಂ। ಭಿಕ್ಖುನಿಯೋ ಭಿಕ್ಖೂನಂ ಏತಮತ್ಥಂ ಆರೋಚೇಸುಂ। ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ತೇನ ಹಿ। ಭಿಕ್ಖವೇ। ಭಿಕ್ಖುನೀನಂ ಸಿಕ್ಖಾಪದಂ ಪಞ್ಞಪೇಸ್ಸಾಮಿ ದಸ ಅತ್ಥವಸೇ ಪಟಿಚ್ಚ ಸಙ್ಘಸುಟ್ಠುತಾಯ…ಪೇ॰… ವಿನಯಾನುಗ್ಗಹಾಯ। ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೮೪>, <ಯಾ ಪನ ಭಿಕ್ಖುನೀ ನಗ್ಗಾ ನಹಾಯೇಯ್ಯ। ಪಾಚಿತ್ತಿಯನ್ತಿ।>
      text <೮೮೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ನಗ್ಗಾ ನಹಾಯೇಯ್ಯಾತಿ ಅನಿವತ್ಥಾ ವಾ ಅಪಾರುತಾ ವಾ ನಹಾಯತಿ। ಪಯೋಗೇ ದುಕ್ಕಟಂ। ನಹಾನಪರಿಯೋಸಾನೇ ಆಪತ್ತಿ ಪಾಚಿತ್ತಿಯಸ್ಸ।>
      text <೮೮೬>, <ಅನಾಪತ್ತಿ ಅಚ್ಛಿನ್ನಚೀವರಿಕಾಯ ವಾ ನಟ್ಠಚೀವರಿಕಾಯ ವಾ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೮೮೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಗವತಾ ಭಿಕ್ಖುನೀನಂ ಉದಕಸಾಟಿಕಾ ಅನುಞ್ಞಾತಾ ಹೋತಿ। ಛಬ್ಬಗ್ಗಿಯಾ ಭಿಕ್ಖುನಿಯೋ ಭಗವತಾ ಉದಕಸಾಟಿಕಾ ಅನುಞ್ಞಾತಾತಿ ಅಪ್ಪಮಾಣಿಕಾಯೋ ಉದಕಸಾಟಿಕಾಯೋ ಧಾರೇಸುಂ। ಪುರತೋಪಿ ಪಚ್ಛತೋಪಿ ಆಕಡ್ಢನ್ತಾ ಆಹಿಣ್ಡನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಅಪ್ಪಮಾಣಿಕಾಯೋ ಉದಕಸಾಟಿಕಾಯೋ ಧಾರೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಅಪ್ಪಮಾಣಿಕಾಯೋ ಉದಕಸಾಟಿಕಾಯೋ ಧಾರೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಅಪ್ಪಮಾಣಿಕಾಯೋ ಉದಕಸಾಟಿಕಾಯೋ ಧಾರೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೮೮>, <ಉದಕಸಾಟಿಕಂ ಪನ ಭಿಕ್ಖುನಿಯಾ ಕಾರಯಮಾನಾಯ ಪಮಾಣಿಕಾ ಕಾರೇತಬ್ಬಾ। ತತ್ರಿದಂ ಪಮಾಣಂ ದೀಘಸೋ ಚತಸ್ಸೋ ವಿದತ್ಥಿಯೋ। ಸುಗತವಿದತ್ಥಿಯಾ। ತಿರಿಯಂ ದ್ವೇ ವಿದತ್ಥಿಯೋ। ತಂ ಅತಿಕ್ಕಾಮೇನ್ತಿಯಾ ಛೇದನಕಂ ಪಾಚಿತ್ತಿಯನ್ತಿ।>
      text <೮೮೯>, <ಉದಕಸಾಟಿಕಾ ನಾಮ ಯಾಯ ನಿವತ್ಥಾ ನಹಾಯತಿ।>
      text <ಕಾರಯಮಾನಾಯಾತಿ ಕರೋನ್ತಿಯಾ ವಾ ಕಾರಾಪೇನ್ತಿಯಾ ವಾ।>
      text <ಪಮಾಣಿಕಾ ಕಾರೇತಬ್ಬಾ। ತತ್ರಿದಂ ಪಮಾಣಂ ದೀಘಸೋ ಚತಸ್ಸೋ ವಿದತ್ಥಿಯೋ। ಸುಗತವಿದತ್ಥಿಯಾ। ತಿರಿಯಂ ದ್ವೇ ವಿದತ್ಥಿಯೋ। ತಂ ಅತಿಕ್ಕಾಮೇತ್ವಾ ಕರೋತಿ ವಾ ಕಾರಾಪೇತಿ ವಾ। ಪಯೋಗೇ ದುಕ್ಕಟಂ। ಪಟಿಲಾಭೇನ ಛಿನ್ದಿತ್ವಾ ಪಾಚಿತ್ತಿಯಂ ದೇಸೇತಬ್ಬಂ।>
      text <೮೯೦>, <ಅತ್ತನಾ ವಿಪ್ಪಕತಂ ಅತ್ತನಾ ಪರಿಯೋಸಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಅತ್ತನಾ ವಿಪ್ಪಕತಂ ಪರೇಹಿ ಪರಿಯೋಸಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಪರೇಹಿ ವಿಪ್ಪಕತಂ ಅತ್ತನಾ ಪರಿಯೋಸಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಪರೇಹಿ ವಿಪ್ಪಕತಂ ಪರೇಹಿ ಪರಿಯೋಸಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಞ್ಞಸ್ಸತ್ಥಾಯ ಕರೋತಿ ವಾ ಕಾರಾಪೇತಿ ವಾ। ಆಪತ್ತಿ ದುಕ್ಕಟಸ್ಸ। ಅಞ್ಞೇನ ಕತಂ ಪಟಿಲಭಿತ್ವಾ ಪರಿಭುಞ್ಜತಿ। ಆಪತ್ತಿ ದುಕ್ಕಟಸ್ಸ।>
      text <೮೯೧>, <ಅನಾಪತ್ತಿ ಪಮಾಣಿಕಂ ಕರೋತಿ। ಊನಕಂ ಕರೋತಿ। ಅಞ್ಞೇನ ಕತಂ ಪಮಾಣಾತಿಕ್ಕನ್ತಂ ಪಟಿಲಭಿತ್ವಾ ಛಿನ್ದಿತ್ವಾ ಪರಿಭುಞ್ಜತಿ। ವಿತಾನಂ ವಾ ಭೂಮತ್ಥರಣಂ ವಾ ಸಾಣಿಪಾಕಾರಂ ವಾ ಭಿಸಿಂ ವಾ ಬಿಬ್ಬೋಹನಂ ವಾ ಕರೋತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೮೯೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಿಸ್ಸಾ ಭಿಕ್ಖುನಿಯಾ ಮಹಗ್ಘೇ ಚೀವರದುಸ್ಸೇ ಚೀವರಂ ದುಕ್ಕಟಂ ಹೋತಿ ದುಸ್ಸಿಬ್ಬಿತಂ। ಥುಲ್ಲನನ್ದಾ ಭಿಕ್ಖುನೀ ತಂ ಭಿಕ್ಖುನಿಂ ಏತದವೋಚ ಸುನ್ದರಂ ಖೋ ಇದಂ ತೇ। ಅಯ್ಯೇ। ಚೀವರದುಸ್ಸಂ। ಚೀವರಞ್ಚ ಖೋ ದುಕ್ಕಟಂ ದುಸ್ಸಿಬ್ಬಿತನ್ತಿ। ವಿಸಿಬ್ಬೇಮಿ। ಅಯ್ಯೇ। ಸಿಬ್ಬಿಸ್ಸಸೀತಿ॥ ಆಮಾಯ್ಯೇ। ಸಿಬ್ಬಿಸ್ಸಾಮೀತಿ। ಅಥ ಖೋ ಸಾ ಭಿಕ್ಖುನೀ ತಂ ಚೀವರಂ ವಿಸಿಬ್ಬೇತ್ವಾ ಥುಲ್ಲನನ್ದಾಯ ಭಿಕ್ಖುನಿಯಾ ಅದಾಸಿ। ಥುಲ್ಲನನ್ದಾ ಭಿಕ್ಖುನೀ ಸಿಬ್ಬಿಸ್ಸಾಮಿ ಸಿಬ್ಬಿಸ್ಸಾಮೀತಿ ನೇವ ಸಿಬ್ಬತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೋತಿ। ಅಥ ಖೋ ಸಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಭಿಕ್ಖುನಿಯಾ ಚೀವರಂ ವಿಸಿಬ್ಬಾಪೇತ್ವಾ ನೇವ ಸಿಬ್ಬಿಸ್ಸತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭಿಕ್ಖುನಿಯಾ ಚೀವರಂ ವಿಸಿಬ್ಬಾಪೇತ್ವಾ ನೇವ ಸಿಬ್ಬತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೋತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭಿಕ್ಖುನಿಯಾ ಚೀವರಂ ವಿಸಿಬ್ಬಾಪೇತ್ವಾ ನೇವ ಸಿಬ್ಬಿಸ್ಸತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೯೩>, <ಯಾ ಪನ ಭಿಕ್ಖುನೀ ಭಿಕ್ಖುನಿಯಾ ಚೀವರಂ ವಿಸಿಬ್ಬೇತ್ವಾ ವಾ ವಿಸಿಬ್ಬಾಪೇತ್ವಾ ವಾ ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ಸಿಬ್ಬೇಯ್ಯ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೇಯ್ಯ। ಅಞ್ಞತ್ರ ಚತೂಹಪಞ್ಚಾಹಾ। ಪಾಚಿತ್ತಿಯನ್ತಿ।>
      text <೮೯೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುನಿಯಾತಿ ಅಞ್ಞಾಯ ಭಿಕ್ಖುನಿಯಾ।>
      text <ಚೀವರಂ ನಾಮ ಛನ್ನಂ ಚೀವರಾನಂ ಅಞ್ಞತರಂ ಚೀವರಂ।>
      text <ವಿಸಿಬ್ಬೇತ್ವಾತಿ ಸಯಂ ವಿಸಿಬ್ಬೇತ್ವಾ। ವಿಸಿಬ್ಬಾಪೇತ್ವಾತಿ ಅಞ್ಞಂ ವಿಸಿಬ್ಬಾಪೇತ್ವಾ।>
      text <ಸಾ ಪಚ್ಛಾ ಅನನ್ತರಾಯಿಕಿನೀತಿ ಅಸತಿ ಅನ್ತರಾಯೇ।>
      text <ನೇವ ಸಿಬ್ಬೇಯ್ಯಾತಿ ನ ಸಯಂ ಸಿಬ್ಬೇಯ್ಯ। ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೇಯ್ಯಾತಿ ನ ಅಞ್ಞಂ ಆಣಾಪೇಯ್ಯ।>
      text <ಅಞ್ಞತ್ರ ಚತೂಹಪಞ್ಚಾಹಾತಿ ಠಪೇತ್ವಾ ಚತೂಹಪಞ್ಚಾಹಂ। ನೇವ ಸಿಬ್ಬಿಸ್ಸಾಮಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೮೯೫>, <ಉಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ ಚೀವರಂ ವಿಸಿಬ್ಬೇತ್ವಾ ವಾ ವಿಸಿಬ್ಬಾಪೇತ್ವಾ ವಾ ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ಸಿಬ್ಬತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೋತಿ। ಅಞ್ಞತ್ರ ಚತೂಹಪಞ್ಚಾಹಾ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ವೇಮತಿಕಾ ಚೀವರಂ ವಿಸಿಬ್ಬೇತ್ವಾ ವಾ ವಿಸಿಬ್ಬಾಪೇತ್ವಾ ವಾ ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ಸಿಬ್ಬತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೋತಿ। ಅಞ್ಞತ್ರ ಚತೂಹಪಞ್ಚಾಹಾ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ ಚೀವರಂ ವಿಸಿಬ್ಬೇತ್ವಾ ವಾ ವಿಸಿಬ್ಬಾಪೇತ್ವಾ ವಾ ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ಸಿಬ್ಬತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೋತಿ। ಅಞ್ಞತ್ರ ಚತೂಹಪಞ್ಚಾಹಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಞ್ಞಂ ಪರಿಕ್ಖಾರಂ ವಿಸಿಬ್ಬೇತ್ವಾ ವಾ ವಿಸಿಬ್ಬಾಪೇತ್ವಾ ವಾ ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ಸಿಬ್ಬತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೋತಿ। ಅಞ್ಞತ್ರ ಚತೂಹಪಞ್ಚಾಹಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಚೀವರಂ ವಾ ಅಞ್ಞಂ ವಾ ಪರಿಕ್ಖಾರಂ ವಿಸಿಬ್ಬೇತ್ವಾ ವಾ ವಿಸಿಬ್ಬಾಪೇತ್ವಾ ವಾ ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ಸಿಬ್ಬತಿ ನ ಸಿಬ್ಬಾಪನಾಯ ಉಸ್ಸುಕ್ಕಂ ಕರೋತಿ। ಅಞ್ಞತ್ರ ಚತೂಹಪಞ್ಚಾಹಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೮೯೬>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಕರೋನ್ತೀ ಚತೂಹಪಞ್ಚಾಹಂ ಅತಿಕ್ಕಾಮೇತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೮೯೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಭಿಕ್ಖುನೀನಂ ಹತ್ಥೇ ಚೀವರಂ ನಿಕ್ಖಿಪಿತ್ವಾ ಸನ್ತರುತ್ತರೇನ ಜನಪದಚಾರಿಕಂ ಪಕ್ಕಮನ್ತಿ। ತಾನಿ ಚೀವರಾನಿ ಚಿರಂ ನಿಕ್ಖಿತ್ತಾನಿ ಕಣ್ಣಕಿತಾನಿ ಹೋನ್ತಿ। ತಾನಿ ಭಿಕ್ಖುನಿಯೋ ಓತಾಪೇನ್ತಿ। ಭಿಕ್ಖುನಿಯೋ ತಾ ಭಿಕ್ಖುನಿಯೋ ಏತದವೋಚುಂ ಕಸ್ಸಿಮಾನಿ। ಅಯ್ಯೇ। ಚೀವರಾನಿ ಕಣ್ಣಕಿತಾನೀತಿ॥ ಅಥ ಖೋ ತಾ ಭಿಕ್ಖುನಿಯೋ ಭಿಕ್ಖುನೀನಂ ಏತಮತ್ಥಂ ಆರೋಚೇಸುಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಭಿಕ್ಖುನೀನಂ ಹತ್ಥೇ ಚೀವರಂ ನಿಕ್ಖಿಪಿತ್ವಾ ಸನ್ತರುತ್ತರೇನ ಜನಪದಚಾರಿಕಂ ಪಕ್ಕಮಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಭಿಕ್ಖುನೀನಂ ಹತ್ಥೇ ಚೀವರಂ ನಿಕ್ಖಿಪಿತ್ವಾ ಸನ್ತರುತ್ತರೇನ ಜನಪದಚಾರಿಕಂ ಪಕ್ಕಮನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಭಿಕ್ಖುನೀನಂ ಹತ್ಥೇ ಚೀವರಂ ನಿಕ್ಖಿಪಿತ್ವಾ ಸನ್ತರುತ್ತರೇನ ಜನಪದಚಾರಿಕಂ ಪಕ್ಕಮಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೮೯೮>, <ಯಾ ಪನ ಭಿಕ್ಖುನೀ ಪಞ್ಚಾಹಿಕಂ ಸಙ್ಘಾಟಿಚಾರಂ ಅತಿಕ್ಕಾಮೇಯ್ಯ। ಪಾಚಿತ್ತಿಯನ್ತಿ।>
      text <೮೯೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪಞ್ಚಾಹಿಕಂ ಸಙ್ಘಾಟಿಚಾರಂ ಅತಿಕ್ಕಾಮೇಯ್ಯಾತಿ ಪಞ್ಚಮಂ ದಿವಸಂ ಪಞ್ಚ ಚೀವರಾನಿ ನೇವ ನಿವಾಸೇತಿ ನ ಪಾರುಪತಿ ನ ಓತಾಪೇತಿ। ಪಞ್ಚಮಂ ದಿವಸಂ ಅತಿಕ್ಕಾಮೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೦೦>, <ಪಞ್ಚಾಹಾತಿಕ್ಕನ್ತೇ ಅತಿಕ್ಕನ್ತಸಞ್ಞಾ। ಆಪತ್ತಿ ಪಾಚಿತ್ತಿಯಸ್ಸ। ಪಞ್ಚಾಹಾತಿಕ್ಕನ್ತೇ ವೇಮತಿಕಾ। ಆಪತ್ತಿ ಪಾಚಿತ್ತಿಯಸ್ಸ। ಪಞ್ಚಾಹಾತಿಕ್ಕನ್ತೇ ಅನತಿಕ್ಕನ್ತಸಞ್ಞಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ಪಞ್ಚಾಹಾನತಿಕ್ಕನ್ತೇ ಅತಿಕ್ಕನ್ತಸಞ್ಞಾ। ಆಪತ್ತಿ ದುಕ್ಕಟಸ್ಸ। ಪಞ್ಚಾಹಾನತಿಕ್ಕನ್ತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಪಞ್ಚಾಹಾನತಿಕ್ಕನ್ತೇ ಅನತಿಕ್ಕನ್ತಸಞ್ಞಾ। ಅನಾಪತ್ತಿ।>
      text <೯೦೧>, <ಅನಾಪತ್ತಿ ಪಞ್ಚಮಂ ದಿವಸಂ ಪಞ್ಚ ಚೀವರಾನಿ ನಿವಾಸೇತಿ ವಾ ಪಾರುಪತಿ ವಾ ಓತಾಪೇತಿ ವಾ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೯೦೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಪಿಣ್ಡಾಯ ಚರಿತ್ವಾ ಅಲ್ಲಚೀವರಂ ಪತ್ಥರಿತ್ವಾ ವಿಹಾರಂ ಪಾವಿಸಿ। ಅಞ್ಞತರಾ ಭಿಕ್ಖುನೀ ತಂ ಚೀವರಂ ಪಾರುಪಿತ್ವಾ ಗಾಮಂ ಪಿಣ್ಡಾಯ ಪಾವಿಸಿ। ಸಾ ನಿಕ್ಖಮಿತ್ವಾ ಭಿಕ್ಖುನಿಯೋ ಪುಚ್ಛಿ ಅಪಾಯ್ಯೇ। ಮಯ್ಹಂ ಚೀವರಂ ಪಸ್ಸೇಯ್ಯಾಥಾತಿ॥ ಭಿಕ್ಖುನಿಯೋ ತಸ್ಸಾ ಭಿಕ್ಖುನಿಯಾ ಏತಮತ್ಥಂ ಆರೋಚೇಸುಂ। ಅಥ ಖೋ ಸಾ ಭಿಕ್ಖುನೀ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭಿಕ್ಖುನೀ ಮಯ್ಹಂ ಚೀವರಂ ಅನಾಪುಚ್ಛಾ ಪಾರುಪಿಸ್ಸತೀತಿ॥ ಅಥ ಖೋ ಸಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಭಿಕ್ಖುನಿಯಾ ಚೀವರಂ ಅನಾಪುಚ್ಛಾ ಪಾರುಪಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಭಿಕ್ಖುನಿಯಾ ಚೀವರಂ ಅನಾಪುಚ್ಛಾ ಪಾರುಪತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಭಿಕ್ಖುನಿಯಾ ಚೀವರಂ ಅನಾಪುಚ್ಛಾ ಪಾರುಪಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೦೩>, <ಯಾ ಪನ ಭಿಕ್ಖುನೀ ಚೀವರಸಙ್ಕಮನೀಯಂ ಧಾರೇಯ್ಯ। ಪಾಚಿತ್ತಿಯನ್ತಿ।>
      text <೯೦೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಚೀವರಸಙ್ಕಮನೀಯಂ ನಾಮ ಉಪಸಮ್ಪನ್ನಾಯ ಪಞ್ಚನ್ನಂ ಚೀವರಾನಂ ಅಞ್ಞತರಂ ಚೀವರಂ ತಸ್ಸಾ ವಾ ಅದಿನ್ನಂ ತಂ ವಾ ಅನಾಪುಚ್ಛಾ ನಿವಾಸೇತಿ ವಾ ಪಾರುಪತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೦೫>, <ಉಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ ಚೀವರಸಙ್ಕಮನೀಯಂ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ವೇಮತಿಕಾ ಚೀವರಸಙ್ಕಮನೀಯಂ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ ಚೀವರಸಙ್ಕಮನೀಯಂ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅನುಪಸಮ್ಪನ್ನಾಯ ಚೀವರಸಙ್ಕಮನೀಯಂ ಧಾರೇತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೯೦೬>, <ಅನಾಪತ್ತಿ ಸಾ ವಾ ದೇತಿ। ತಂ ವಾ ಆಪುಚ್ಛಾ ನಿವಾಸೇತಿ ವಾ ಪಾರುಪತಿ ವಾ। ಅಚ್ಛಿನ್ನಚೀವರಿಕಾಯ। ನಟ್ಠಚೀವರಿಕಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೯೦೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾಯ ಭಿಕ್ಖುನಿಯಾ ಉಪಟ್ಠಾಕಕುಲಂ ಥುಲ್ಲನನ್ದಂ ಭಿಕ್ಖುನಿಂ ಏತದವೋಚ ಭಿಕ್ಖುನಿಸಙ್ಘಸ್ಸ। ಅಯ್ಯೇ। ಚೀವರಂ ದಸ್ಸಾಮಾತಿ। ಥುಲ್ಲನನ್ದಾ ಭಿಕ್ಖುನೀ ತುಮ್ಹೇ ಬಹುಕಿಚ್ಚಾ ಬಹುಕರಣೀಯಾತಿ ಅನ್ತರಾಯಂ ಅಕಾಸಿ। ತೇನ ಖೋ ಪನ ಸಮಯೇನ ತಸ್ಸ ಕುಲಸ್ಸ ಘರಂ ಡಯ್ಹತಿ। ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಅಮ್ಹಾಕಂ ದೇಯ್ಯಧಮ್ಮಂ ಅನ್ತರಾಯಂ ಕರಿಸ್ಸತಿ॥ ಉಭಯೇನಾಮ್ಹ ಪರಿಬಾಹಿರಾ। ಭೋಗೇಹಿ ಚ ಪುಞ್ಞೇನ ಚಾತಿ। ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಗಣಸ್ಸ ಚೀವರಲಾಭಂ ಅನ್ತರಾಯಂ ಕರಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಗಣಸ್ಸ ಚೀವರಲಾಭಂ ಅನ್ತರಾಯಂ ಅಕಾಸೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಗಣಸ್ಸ ಚೀವರಲಾಭಂ ಅನ್ತರಾಯಂ ಕರಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೦೮>, <ಯಾ ಪನ ಭಿಕ್ಖುನೀ ಗಣಸ್ಸ ಚೀವರಲಾಭಂ ಅನ್ತರಾಯಂ ಕರೇಯ್ಯ। ಪಾಚಿತ್ತಿಯನ್ತಿ।>
      text <೯೦೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಗಣೋ ನಾಮ ಭಿಕ್ಖುನಿಸಙ್ಘೋ ವುಚ್ಚತಿ।>
      text <ಚೀವರಂ ನಾಮ ಛನ್ನಂ ಚೀವರಾನಂ ಅಞ್ಞತರಂ ಚೀವರಂ ವಿಕಪ್ಪನುಪಗಂ ಪಚ್ಛಿಮಂ।>
      text <ಅನ್ತರಾಯಂ ಕರೇಯ್ಯಾತಿ ಕಥಂ ಇಮೇ ಚೀವರಂ ನ ದದೇಯ್ಯುನ್ತಿ ಅನ್ತರಾಯಂ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ। ಅಞ್ಞಂ ಪರಿಕ್ಖಾರಂ ಅನ್ತರಾಯಂ ಕರೋತಿ। ಆಪತ್ತಿ ದುಕ್ಕಟಸ್ಸ। ಸಮ್ಬಹುಲಾನಂ ಭಿಕ್ಖುನೀನಂ ವಾ ಏಕಭಿಕ್ಖುನಿಯಾ ವಾ ಅನುಪಸಮ್ಪನ್ನಾಯ ವಾ ಚೀವರಂ ವಾ ಅಞ್ಞಂ ವಾ ಪರಿಕ್ಖಾರಂ ಅನ್ತರಾಯಂ ಕರೋತಿ। ಆಪತ್ತಿ ದುಕ್ಕಟಸ್ಸ।>
      text <೯೧೦>, <ಅನಾಪತ್ತಿ ಆನಿಸಂಸಂ ದಸ್ಸೇತ್ವಾ ನಿವಾರೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೯೧೧>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಸಙ್ಘಸ್ಸ ಅಕಾಲಚೀವರಂ ಉಪ್ಪನ್ನಂ ಹೋತಿ। ಅಥ ಖೋ ಭಿಕ್ಖುನಿಸಙ್ಘೋ ತಂ ಚೀವರಂ ಭಾಜೇತುಕಾಮೋ ಸನ್ನಿಪತಿ। ತೇನ ಖೋ ಪನ ಸಮಯೇನ ಥುಲ್ಲನನ್ದಾಯ ಭಿಕ್ಖುನಿಯಾ ಅನ್ತೇವಾಸಿನಿಯೋ ಭಿಕ್ಖುನಿಯೋ ಪಕ್ಕನ್ತಾ ಹೋನ್ತಿ। ಥುಲ್ಲನನ್ದಾ ಭಿಕ್ಖುನೀ ತಾ ಭಿಕ್ಖುನಿಯೋ ಏತದವೋಚ ಅಯ್ಯೇ। ಭಿಕ್ಖುನಿಯೋ ಪಕ್ಕನ್ತಾ। ನ ತಾವ ಚೀವರಂ ಭಾಜೀಯಿಸ್ಸತೀತಿ। ಚೀವರವಿಭಙ್ಗಂ ಪಟಿಬಾಹಿ। ಭಿಕ್ಖುನಿಯೋ ನ ತಾವ ಚೀವರಂ ಭಾಜೀಯಿಸ್ಸತೀತಿ ಪಕ್ಕಮಿಂಸು। ಥುಲ್ಲನನ್ದಾ ಭಿಕ್ಖುನೀ ಅನ್ತೇವಾಸಿನೀಸು ಭಿಕ್ಖುನೀಸು ಆಗತಾಸು ತಂ ಚೀವರಂ ಭಾಜಾಪೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಧಮ್ಮಿಕಂ ಚೀವರವಿಭಙ್ಗಂ ಪಟಿಬಾಹಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಧಮ್ಮಿಕಂ ಚೀವರವಿಭಙ್ಗಂ ಪಟಿಬಾಹತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಧಮ್ಮಿಕಂ ಚೀವರವಿಭಙ್ಗಂ ಪಟಿಬಾಹಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೧೨>, <ಯಾ ಪನ ಭಿಕ್ಖುನೀ ಧಮ್ಮಿಕಂ ಚೀವರವಿಭಙ್ಗಂ ಪಟಿಬಾಹೇಯ್ಯ। ಪಾಚಿತ್ತಿಯನ್ತಿ।>
      text <೯೧೩>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಧಮ್ಮಿಕೋನಾಮ ಚೀವರವಿಭಙ್ಗೋ ಸಮಗ್ಗೋ ಭಿಕ್ಖುನಿಸಙ್ಘೋ ಸನ್ನಿಪತಿತ್ವಾ ಭಾಜೇತಿ।>
      text <ಪಟಿಬಾಹೇಯ್ಯಾತಿ ಕಥಂ ಇಮಂ ಚೀವರಂ ನ ಭಾಜೇಯ್ಯಾತಿ ಪಟಿಬಾಹತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೧೪>, <ಧಮ್ಮಿಕೇ ಧಮ್ಮಿಕಸಞ್ಞಾ ಪಟಿಬಾಹತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಿಕೇ ವೇಮತಿಕಾ ಪಟಿಬಾಹತಿ। ಆಪತ್ತಿ ದುಕ್ಕಟಸ್ಸ। ಧಮ್ಮಿಕೇ ಅಧಮ್ಮಿಕಸಞ್ಞಾ ಪಟಿಬಾಹತಿ। ಅನಾಪತ್ತಿ। ಅಧಮ್ಮಿಕೇ ಧಮ್ಮಿಕಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಿಕೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಿಕೇ ಅಧಮ್ಮಿಕಸಞ್ಞಾ। ಅನಾಪತ್ತಿ।>
      text <೯೧೫>, <ಅನಾಪತ್ತಿ ಆನಿಸಂಸಂ ದಸ್ಸೇತ್ವಾ ಪಟಿಬಾಹತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೯೧೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ನಟಾನಮ್ಪಿ ನಟಕಾನಮ್ಪಿ ಲಙ್ಘಕಾನಮ್ಪಿ ಸೋಕಜ್ಝಾಯಿಕಾನಮ್ಪಿ ಕುಮ್ಭಥೂಣಿಕಾನಮ್ಪಿ ಸಮಣಚೀವರಂ ದೇತಿ ಮಯ್ಹಂ ಪರಿಸತಿ ವಣ್ಣಂ ಭಾಸಥಾತಿ। ನಟಾಪಿ ನಟಕಾಪಿ ಲಙ್ಘಕಾಪಿ ಸೋಕಜ್ಝಾಯಿಕಾಪಿ ಕುಮ್ಭಥೂಣಿಕಾಪಿ ಥುಲ್ಲನನ್ದಾಯ ಭಿಕ್ಖುನಿಯಾ ಪರಿಸತಿ ವಣ್ಣಂ ಭಾಸನ್ತಿ ಅಯ್ಯಾ ಥುಲ್ಲನನ್ದಾ ಬಹುಸ್ಸುತಾ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ। ದೇಥ ಅಯ್ಯಾಯ। ಕರೋಥ ಅಯ್ಯಾಯಾತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ। ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಅಗಾರಿಕಸ್ಸ ಸಮಣಚೀವರಂ ದಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಅಗಾರಿಕಸ್ಸ ಸಮಣಚೀವರಂ ದೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಅಗಾರಿಕಸ್ಸ ಸಮಣಚೀವರಂ ದಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೧೭>, <ಯಾ ಪನ ಭಿಕ್ಖುನೀ ಅಗಾರಿಕಸ್ಸ ವಾ ಪರಿಬ್ಬಾಜಕಸ್ಸ ವಾ ಪರಿಬ್ಬಾಜಿಕಾಯ ವಾ ಸಮಣಚೀವರಂ ದದೇಯ್ಯ। ಪಾಚಿತ್ತಿಯನ್ತಿ।>
      text <೯೧೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಗಾರಿಕೋ ನಾಮ ಯೋ ಕೋಚಿ ಅಗಾರಂ ಅಜ್ಝಾವಸತಿ।>
      text <ಪರಿಬ್ಬಾಜಕೋ ನಾಮ ಭಿಕ್ಖುಞ್ಚ ಸಾಮಣೇರಞ್ಚ ಠಪೇತ್ವಾ ಯೋ ಕೋಚಿ ಪರಿಬ್ಬಾಜಕಸಮಾಪನ್ನೋ।>
      text <ಪರಿಬ್ಬಾಜಿಕಾ ನಾಮ ಭಿಕ್ಖುನಿಞ್ಚ ಸಿಕ್ಖಮಾನಞ್ಚ ಸಾಮಣೇರಿಞ್ಚ ಠಪೇತ್ವಾ ಯಾ ಕಾಚಿ ಪರಿಬ್ಬಾಜಿಕಸಮಾಪನ್ನಾ।>
      text <ಸಮಣಚೀವರಂ ನಾಮ ಕಪ್ಪಕತಂ ವುಚ್ಚತಿ। ದೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೧೯>, <ಅನಾಪತ್ತಿ ಮಾತಾಪಿತೂನಂ ದೇತಿ। ತಾವಕಾಲಿಕಂ ದೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೯೨೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾಯ ಭಿಕ್ಖುನಿಯಾ ಉಪಟ್ಠಾಕಕುಲಂ ಥುಲ್ಲನನ್ದಂ ಭಿಕ್ಖುನಿಂ ಏತದವೋಚ ಸಚೇ ಮಯಂ। ಅಯ್ಯೇ। ಸಕ್ಕೋಮ। ಭಿಕ್ಖುನಿಸಙ್ಘಸ್ಸ ಚೀವರಂ ದಸ್ಸಾಮಾತಿ। ತೇನ ಖೋ ಪನ ಸಮಯೇನ ವಸ್ಸಂವುಟ್ಠಾ ಭಿಕ್ಖುನಿಯೋ ಚೀವರಂ ಭಾಜೇತುಕಾಮಾ ಸನ್ನಿಪತಿಂಸು। ಥುಲ್ಲನನ್ದಾ ಭಿಕ್ಖುನೀ ತಾ ಭಿಕ್ಖುನಿಯೋ ಏತದವೋಚ ಆಗಮೇಥ। ಅಯ್ಯೇ। ಅತ್ಥಿ ಭಿಕ್ಖುನಿಸಙ್ಘಸ್ಸ ಚೀವರಪಚ್ಚಾಸಾತಿ। ಭಿಕ್ಖುನಿಯೋ ಥುಲ್ಲನನ್ದಂ ಭಿಕ್ಖುನಿಂ ಏತದವೋಚುಂ ಗಚ್ಛಾಯ್ಯೇ। ತಂ ಚೀವರಂ ಜಾನಾಹೀತಿ। ಥುಲ್ಲನನ್ದಾ ಭಿಕ್ಖುನೀ ಯೇನ ತಂ ಕುಲಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತೇ ಮನುಸ್ಸೇ ಏತದವೋಚ ದೇಥಾವುಸೋ। ಭಿಕ್ಖುನಿಸಙ್ಘಸ್ಸ ಚೀವರನ್ತಿ। ನ ಮಯಂ। ಅಯ್ಯೇ। ಸಕ್ಕೋಮ ಭಿಕ್ಖುನಿಸಙ್ಘಸ್ಸ ಚೀವರಂ ದಾತುನ್ತಿ। ಥುಲ್ಲನನ್ದಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ದುಬ್ಬಲಚೀವರಪಚ್ಚಾಸಾಯ ಚೀವರಕಾಲಸಮಯಂ ಅತಿಕ್ಕಾಮೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ದುಬ್ಬಲಚೀವರಪಚ್ಚಾಸಾಯ ಚೀವರಕಾಲಸಮಯಂ ಅತಿಕ್ಕಾಮೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ದುಬ್ಬಲಚೀವರಪಚ್ಚಾಸಾಯ ಚೀವರಕಾಲಸಮಯಂ ಅತಿಕ್ಕಾಮೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೨೧>, <ಯಾ ಪನ ಭಿಕ್ಖುನೀ ದುಬ್ಬಲಚೀವರಪಚ್ಚಾಸಾಯ ಚೀವರಕಾಲಸಮಯಂ ಅತಿಕ್ಕಾಮೇಯ್ಯ। ಪಾಚಿತ್ತಿಯನ್ತಿ।>
      text <೯೨೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ದುಬ್ಬಲಚೀವರಪಚ್ಚಾಸಾ ನಾಮ ಸಚೇ ಮಯಂ ಸಕ್ಕೋಮ। ದಸ್ಸಾಮ ಕರಿಸ್ಸಾಮಾತಿ ವಾಚಾ ಭಿನ್ನಾ ಹೋತಿ।>
      text <ಚೀವರಕಾಲಸಮಯೋ ನಾಮ ಅನತ್ಥತೇ ಕಥಿನೇ ವಸ್ಸಾನಸ್ಸ ಪಚ್ಛಿಮೋ ಮಾಸೋ। ಅತ್ಥತೇ ಕಥಿನೇ ಪಞ್ಚ ಮಾಸಾ।>
      text <ಚೀವರಕಾಲಸಮಯಂ ಅತಿಕ್ಕಾಮೇಯ್ಯಾತಿ ಅನತ್ಥತೇ ಕಥಿನೇ ವಸ್ಸಾನಸ್ಸ ಪಚ್ಛಿಮಂ ದಿವಸಂ ಅತಿಕ್ಕಾಮೇತಿ। ಆಪತ್ತಿ ಪಾಚಿತ್ತಿಯಸ್ಸ। ಅತ್ಥತೇ ಕಥಿನೇ ಕಥಿನುದ್ಧಾರದಿವಸಂ ಅತಿಕ್ಕಾಮೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೨೩>, <ದುಬ್ಬಲಚೀವರೇ ದುಬ್ಬಲಚೀವರಸಞ್ಞಾ ಚೀವರಕಾಲಸಮಯಂ ಅತಿಕ್ಕಾಮೇತಿ। ಆಪತ್ತಿ ಪಾಚಿತ್ತಿಯಸ್ಸ। ದುಬ್ಬಲಚೀವರೇ ವೇಮತಿಕಾ ಚೀವರಕಾಲಸಮಯಂ ಅತಿಕ್ಕಾಮೇತಿ। ಆಪತ್ತಿ ದುಕ್ಕಟಸ್ಸ। ದುಬ್ಬಲಚೀವರೇ ಅದುಬ್ಬಲಚೀವರಸಞ್ಞಾ ಚೀವರಕಾಲಸಮಯಂ ಅತಿಕ್ಕಾಮೇತಿ। ಅನಾಪತ್ತಿ।>
      text <ಅದುಬ್ಬಲಚೀವರೇ ದುಬ್ಬಲಚೀವರಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅದುಬ್ಬಲಚೀವರೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅದುಬ್ಬಲಚೀವರೇ ಅದುಬ್ಬಲಚೀವರಸಞ್ಞಾ। ಅನಾಪತ್ತಿ।>
      text <೯೨೪>, <ಅನಾಪತ್ತಿ ಆನಿಸಂಸಂ ದಸ್ಸೇತ್ವಾ ನಿವಾರೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೯೨೫>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರೇನ ಉಪಾಸಕೇನ ಸಙ್ಘಂ ಉದ್ದಿಸ್ಸ ವಿಹಾರೋ ಕಾರಾಪಿತೋ ಹೋತಿ। ಸೋ ತಸ್ಸ ವಿಹಾರಸ್ಸ ಮಹೇ ಉಭತೋಸಙ್ಘಸ್ಸ ಅಕಾಲಚೀವರಂ ದಾತುಕಾಮೋ ಹೋತಿ। ತೇನ ಖೋ ಪನ ಸಮಯೇನ ಉಭತೋಸಙ್ಘಸ್ಸ ಕಥಿನಂ ಅತ್ಥತಂ ಹೋತಿ। ಅಥ ಖೋ ಸೋ ಉಪಾಸಕೋ ಸಙ್ಘಂ ಉಪಸಙ್ಕಮಿತ್ವಾ ಕಥಿನುದ್ಧಾರಂ ಯಾಚಿ। ಭಗವತೋ ಏತಮತ್ಥಂ ಆರೋಚೇಸುಂ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಕಥಿನಂ ಉದ್ಧರಿತುಂ। ಏವಞ್ಚ ಪನ ಭಿಕ್ಖವೇ ಕಥಿನಂ ಉದ್ಧರಿತಬ್ಬಂ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
      text <೯೨೬>, <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಕಥಿನಂ ಉದ್ಧರೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಕಥಿನಂ ಉದ್ಧರತಿ। ಯಸ್ಸಾಯಸ್ಮತೋ ಖಮತಿ ಕಥಿನಸ್ಸ ಉದ್ಧಾರೋ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
      text <ಉಬ್ಭತಂ ಸಙ್ಘೇನ ಕಥಿನಂ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <೯೨೭>, <ಅಥ ಖೋ ಸೋ ಉಪಾಸಕೋ ಭಿಕ್ಖುನಿಸಙ್ಘಂ ಉಪಸಙ್ಕಮಿತ್ವಾ ಕಥಿನುದ್ಧಾರಂ ಯಾಚಿ। ಥುಲ್ಲನನ್ದಾ ಭಿಕ್ಖುನೀ ಚೀವರಂ ಅಮ್ಹಾಕಂ ಭವಿಸ್ಸತೀತಿ ಕಥಿನುದ್ಧಾರಂ ಪಟಿಬಾಹಿ। ಅಥ ಖೋ ಸೋ ಉಪಾಸಕೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅಮ್ಹಾಕಂ ಕಥಿನುದ್ಧಾರಂ ನ ದಸ್ಸನ್ತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತಸ್ಸ ಉಪಾಸಕಸ್ಸ ಉಜ್ಝಾಯನ್ತಸ್ಸ ಖಿಯ್ಯನ್ತಸ್ಸ ವಿಪಾಚೇನ್ತಸ್ಸ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಧಮ್ಮಿಕಂ ಕಥಿನುದ್ಧಾರಂ ಪಟಿಬಾಹಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಧಮ್ಮಿಕಂ ಕಥಿನುದ್ಧಾರಂ ಪಟಿಬಾಹತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಧಮ್ಮಿಕಂ ಕಥಿನುದ್ಧಾರಂ ಪಟಿಬಾಹಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೨೮>, <ಯಾ ಪನ ಭಿಕ್ಖುನೀ ಧಮ್ಮಿಕಂ ಕಥಿನುದ್ಧಾರಂ ಪಟಿಬಾಹೇಯ್ಯ। ಪಾಚಿತ್ತಿಯನ್ತಿ।>
      text <೯೨೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಧಮ್ಮಿಕೋ ನಾಮ ಕಥಿನುದ್ಧಾರೋ ಸಮಗ್ಗೋ ಭಿಕ್ಖುನಿಸಙ್ಘೋ ಸನ್ನಿಪತಿತ್ವಾ ಉದ್ಧರತಿ।>
      text <ಪಟಿಬಾಹೇಯ್ಯಾತಿ ಕಥಂ ಇದಂ ಕಥಿನಂ ನ ಉದ್ಧರೇಯ್ಯಾತಿ ಪಟಿಬಾಹತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೩೦>, <ಧಮ್ಮಿಕೇ ಧಮ್ಮಿಕಸಞ್ಞಾ ಪಟಿಬಾಹತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಿಕೇ ವೇಮತಿಕಾ ಪಟಿಬಾಹತಿ। ಆಪತ್ತಿ ದುಕ್ಕಟಸ್ಸ। ಧಮ್ಮಿಕೇ ಅಧಮ್ಮಿಕಸಞ್ಞಾ ಪಟಿಬಾಹತಿ। ಅನಾಪತ್ತಿ। ಅಧಮ್ಮಿಕೇ ಧಮ್ಮಿಕಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಿಕೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಿಕೇ ಅಧಮ್ಮಿಕಸಞ್ಞಾ। ಅನಾಪತ್ತಿ।>
      text <೯೩೧>, <ಅನಾಪತ್ತಿ ಅನಿಸಂಸಂ ದಸ್ಸೇತ್ವಾ ಪಟಿಬಾಹತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
      stand <ನಗ್ಗವಗ್ಗೋ ತತಿಯೋ।>
  text <೪॥ ತುವಟ್ಟವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೯೩೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ದ್ವೇ ಏಕಮಞ್ಚೇ ತುವಟ್ಟೇನ್ತಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ದ್ವೇ ಏಕಮಞ್ಚೇ ತುವಟ್ಟೇಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ದ್ವೇ ಏಕಮಞ್ಚೇ ತುವಟ್ಟೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ಏಕಮಞ್ಚೇ ತುವಟ್ಟೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ಏಕಮಞ್ಚೇ ತುವಟ್ಟೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೩೩>, <ಯಾ ಪನ ಭಿಕ್ಖುನಿಯೋ ದ್ವೇ ಏಕಮಞ್ಚೇ ತುವಟ್ಟೇಯ್ಯುಂ। ಪಾಚಿತ್ತಿಯನ್ತಿ।>
      text <೯೩೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನಿಯೋತಿ ಉಪಸಮ್ಪನ್ನಾಯೋ ವುಚ್ಚನ್ತಿ।>
      text <ದ್ವೇ ಏಕಮಞ್ಚೇ ತುವಟ್ಟೇಯ್ಯುನ್ತಿ ಏಕಾಯ ನಿಪನ್ನಾಯ ಅಪರಾ ನಿಪಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಉಭೋ ವಾ ನಿಪಜ್ಜನ್ತಿ। ಆಪತ್ತಿ ಪಾಚಿತ್ತಿಯಸ್ಸ। ಉಟ್ಠಹಿತ್ವಾ ಪುನಪ್ಪುನಂ ನಿಪಜ್ಜನ್ತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೩೫>, <ಅನಾಪತ್ತಿ ಏಕಾಯ ನಿಪನ್ನಾಯ ಅಪರಾ ನಿಸೀದತಿ। ಉಭೋ ವಾ ನಿಸೀದನ್ತಿ। ಉಮ್ಮತ್ತಿಕಾನಂ। ಆದಿಕಮ್ಮಿಕಾನನ್ತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೯೩೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ದ್ವೇ ಏಕತ್ಥರಣಪಾವುರಣಾ ತುವಟ್ಟೇನ್ತಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ದ್ವೇ ಏಕತ್ಥರಣಪಾವುರಣಾ ತುವಟ್ಟೇಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ದ್ವೇ ಏಕತ್ಥರಣಪಾವುರಣಾ ತುವಟ್ಟೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ಏಕತ್ಥರಣಪಾವುರಣಾ ತುವಟ್ಟೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ಏಕತ್ಥರಣಪಾವುರಣಾ ತುವಟ್ಟೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೩೭>, <ಯಾ ಪನ ಭಿಕ್ಖುನಿಯೋ ದ್ವೇ ಏಕತ್ಥರಣಪಾವುರಣಾ ತುವಟ್ಟೇಯ್ಯುಂ। ಪಾಚಿತ್ತಿಯನ್ತಿ।>
      text <೯೩೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನಿಯೋತಿ ಉಪಸಮ್ಪನ್ನಾಯೋ ವುಚ್ಚನ್ತಿ।>
      text <ದ್ವೇ ಏಕತ್ಥರಣಪಾವುರಣಾ ತುವಟ್ಟೇಯ್ಯುನ್ತಿ ತಞ್ಞೇವ ಅತ್ಥರಿತ್ವಾ ತಞ್ಞೇವ ಪಾರುಪನ್ತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೩೯>, <ಏಕತ್ಥರಣಪಾವುರಣೇ ಏಕತ್ಥರಣಪಾವುರಣಸಞ್ಞಾ ತುವಟ್ಟೇನ್ತಿ। ಆಪತ್ತಿ ಪಾಚಿತ್ತಿಯಸ್ಸ। ಏಕತ್ಥರಣಪಾವುರಣೇ ವೇಮತಿಕಾ ತುವಟ್ಟೇನ್ತಿ। ಆಪತ್ತಿ ಪಾಚಿತ್ತಿಯಸ್ಸ। ಏಕತ್ಥರಣಪಾವುರಣೇ ನಾನತ್ಥರಣಪಾವುರಣಸಞ್ಞಾ ತುವಟ್ಟೇನ್ತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಏಕತ್ಥರಣೇ ನಾನಾಪಾವುರಣೇ। ಆಪತ್ತಿ ದುಕ್ಕಟಸ್ಸ। ನಾನತ್ಥರಣೇ ಏಕಪಾವುರಣೇ। ಆಪತ್ತಿ ದುಕ್ಕಟಸ್ಸ। ನಾನತ್ಥರಣಪಾವುರಣೇ ಏಕತ್ಥರಣಪಾವುರಣಸಞ್ಞಾ। ಆಪತ್ತಿ ದುಕ್ಕಟಸ್ಸ। ನಾನತ್ಥರಣಪಾವುರಣೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ನಾನತ್ಥರಣಪಾವುರಣೇ ನಾನತ್ಥರಣಪಾವುರಣಸಞ್ಞಾ। ಅನಾಪತ್ತಿ।>
      text <೯೪೦>, <ಅನಾಪತ್ತಿ ವವತ್ಥಾನಂ ದಸ್ಸೇತ್ವಾ ನಿಪಜ್ಜನ್ತಿ। ಉಮ್ಮತ್ತಿಕಾನಂ। ಆದಿಕಮ್ಮಿಕಾನನ್ತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೯೪೧>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಬಹುಸ್ಸುತಾ ಹೋತಿ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ। ಭದ್ದಾಪಿ ಕಾಪಿಲಾನೀ ಬಹುಸ್ಸುತಾ ಹೋತಿ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ ಉಳಾರಸಮ್ಭಾವಿತಾ। ಮನುಸ್ಸಾ ಅಯ್ಯಾ ಭದ್ದಾ ಕಾಪಿಲಾನೀ ಬಹುಸ್ಸುತಾ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ ಉಳಾರಸಮ್ಭಾವಿತಾತಿ ಭದ್ದಂ ಕಾಪಿಲಾನಿಂ ಪಠಮಂ ಪಯಿರುಪಾಸಿತ್ವಾ। ಪಚ್ಛಾ ಥುಲ್ಲನನ್ದಂ ಭಿಕ್ಖುನಿಂ ಪಯಿರುಪಾಸನ್ತಿ। ಥುಲ್ಲನನ್ದಾ ಭಿಕ್ಖುನೀ ಇಸ್ಸಾಪಕತಾ ಇಮಾ ಕಿರ ಅಪ್ಪಿಚ್ಛಾ ಸನ್ತುಟ್ಠಾ ಪವಿವಿತ್ತಾ ಅಸಂಸಟ್ಠಾ ಯಾ ಇಮಾ ಸಞ್ಞತ್ತಿಬಹುಲಾ ವಿಞ್ಞತ್ತಿಬಹುಲಾ ವಿಹರನ್ತೀತಿ ಭದ್ದಾಯ ಕಾಪಿಲಾನಿಯಾ ಪುರತೋ ಚಙ್ಕಮತಿಪಿ ತಿಟ್ಠತಿಪಿ ನಿಸೀದತಿಪಿ ಸೇಯ್ಯಮ್ಪಿ ಕಪ್ಪೇತಿ ಉದ್ದಿಸತಿಪಿ ಉದ್ದಿಸಾಪೇತಿಪಿ ಸಜ್ಝಾಯಮ್ಪಿ ಕರೋತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಅಯ್ಯಾಯ ಭದ್ದಾಯ ಕಾಪಿಲಾನಿಯಾ ಸಞ್ಚಿಚ್ಚ ಅಫಾಸುಂ ಕರಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭದ್ದಾಯ ಕಾಪಿಲಾನಿಯಾ ಸಞ್ಚಿಚ್ಚ ಅಫಾಸುಂ ಕರೋತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭದ್ದಾಯ ಕಾಪಿಲಾನಿಯಾ ಸಞ್ಚಿಚ್ಚ ಅಫಾಸುಂ ಕರಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೪೨>, <ಯಾ ಪನ ಭಿಕ್ಖುನೀ ಭಿಕ್ಖುನಿಯಾ ಸಞ್ಚಿಚ್ಚ ಅಫಾಸುಂ ಕರೇಯ್ಯ। ಪಾಚಿತ್ತಿಯನ್ತಿ।>
      text <೯೪೩>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುನಿಯಾತಿ ಅಞ್ಞಾಯ ಭಿಕ್ಖುನಿಯಾ।>
      text <ಸಞ್ಚಿಚ್ಚಾತಿ ಜಾನನ್ತೀ ಸಞ್ಜಾನನ್ತೀ ಚೇಚ್ಚ ಅಭಿವಿತರಿತ್ವಾ ವೀತಿಕ್ಕಮೋ।>
      text <ಅಫಾಸುಂ ಕರೇಯ್ಯಾತಿ ಇಮಿನಾ ಇಮಿಸ್ಸಾ ಅಫಾಸು ಭವಿಸ್ಸತೀತಿ ಅನಾಪುಚ್ಛಾ ಪುರತೋ ಚಙ್ಕಮತಿ ವಾ ತಿಟ್ಠತಿ ವಾ ನಿಸೀದತಿ ವಾ ಸೇಯ್ಯಂ ವಾ ಕಪ್ಪೇತಿ ಉದ್ದಿಸತಿ ವಾ ಉದ್ದಿಸಾಪೇತಿ ವಾ ಸಜ್ಝಾಯಂ ವಾ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೪೪>, <ಉಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ ಸಞ್ಚಿಚ್ಚ ಅಫಾಸುಂ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ವೇಮತಿಕಾ ಸಞ್ಚಿಚ್ಚ ಅಫಾಸುಂ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ ಸಞ್ಚಿಚ್ಚ ಅಫಾಸುಂ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅನುಪಸಮ್ಪನ್ನಾಯ ಸಞ್ಚಿಚ್ಚ ಅಫಾಸುಂ ಕರೋತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೯೪೫>, <ಅನಾಪತ್ತಿ ನ ಅಫಾಸುಂ ಕತ್ತುಕಾಮಾ ಆಪುಚ್ಛಾ ಪುರತೋ ಚಙ್ಕಮತಿ ವಾ ತಿಟ್ಠತಿ ವಾ ನಿಸೀದತಿ ವಾ ಸೇಯ್ಯಂ ವಾ ಕಪ್ಪೇತಿ ಉದ್ದಿಸತಿ ವಾ ಉದ್ದಿಸಾಪೇತಿ ವಾ ಸಜ್ಝಾಯಂ ವಾ ಕರೋತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೯೪೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ದುಕ್ಖಿತಂ ಸಹಜೀವಿನಿಂ ನೇವ ಉಪಟ್ಠೇತಿ ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರೋತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ದುಕ್ಖಿತಂ ಸಹಜೀವಿನಿಂ ನೇವ ಉಪಟ್ಠೇಸ್ಸತಿ ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ದುಕ್ಖಿತಂ ಸಹಜೀವಿನಿಂ ನೇವ ಉಪಟ್ಠೇತಿ ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರೋತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ದುಕ್ಖಿತಂ ಸಹಜೀವಿನಿಂ ನೇವ ಉಪಟ್ಠೇಸ್ಸತಿ ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೪೭>, <ಯಾ ಪನ ಭಿಕ್ಖುನೀ ದುಕ್ಖಿತಂ ಸಹಜೀವಿನಿಂ ನೇವ ಉಪಟ್ಠೇಯ್ಯ ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರೇಯ್ಯ। ಪಾಚಿತ್ತಿಯನ್ತಿ।>
      text <೯೪೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ದುಕ್ಖಿತಾ ನಾಮ ಗಿಲಾನಾ ವುಚ್ಚತಿ।>
      text <ಸಹಜೀವಿನೀ ನಾಮ ಸದ್ಧಿವಿಹಾರಿನೀ ವುಚ್ಚತಿ।>
      text <ನೇವ ಉಪಟ್ಠೇಯ್ಯಾತಿ ನ ಸಯಂ ಉಪಟ್ಠೇಯ್ಯ।>
      text <ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರೇಯ್ಯಾತಿ ನ ಅಞ್ಞಂ ಆಣಾಪೇಯ್ಯ।>
      text <ನೇವ ಉಪಟ್ಠೇಸ್ಸಾಮಿ। ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ। ಅನ್ತೇವಾಸಿನಿಂ ವಾ ಅನುಪಸಮ್ಪನ್ನಂ ವಾ ನೇವ ಉಪಟ್ಠೇತಿ। ನ ಉಪಟ್ಠಾಪನಾಯ ಉಸ್ಸುಕ್ಕಂ ಕರೋತಿ। ಆಪತ್ತಿ ದುಕ್ಕಟಸ್ಸ।>
      text <೯೪೯>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೯೫೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭದ್ದಾ ಕಾಪಿಲಾನೀ ಸಾಕೇತೇ ವಸ್ಸಂ ಉಪಗತಾ ಹೋತಿ। ಸಾ ಕೇನಚಿದೇವ ಕರಣೀಯೇನ ಉಬ್ಬಾಳ್ಹಾ ಥುಲ್ಲನನ್ದಾಯ ಭಿಕ್ಖುನಿಯಾ ಸನ್ತಿಕೇ ದೂತಂ ಪಾಹೇಸಿ ಸಚೇ ಮೇ ಅಯ್ಯಾ ಥುಲ್ಲನನ್ದಾ ಉಪಸ್ಸಯಂ ದದೇಯ್ಯ ಆಗಚ್ಛೇಯ್ಯಾಮಹಂ ಸಾವತ್ಥಿನ್ತಿ। ಥುಲ್ಲನನ್ದಾ ಭಿಕ್ಖುನೀ ಏವಮಾಹ ಆಗಚ್ಛತು। ದಸ್ಸಾಮೀತಿ। ಅಥ ಖೋ ಭದ್ದಾ ಕಾಪಿಲಾನೀ ಸಾಕೇತಾ ಸಾವತ್ಥಿಂ ಅಗಮಾಸಿ। ಥುಲ್ಲನನ್ದಾ ಭಿಕ್ಖುನೀ ಭದ್ದಾಯ ಕಾಪಿಲಾನಿಯಾ ಉಪಸ್ಸಯಂ ಅದಾಸಿ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಬಹುಸ್ಸುತಾ ಹೋತಿ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ। ಭದ್ದಾಪಿ ಕಾಪಿಲಾನೀ ಬಹುಸ್ಸುತಾ ಹೋತಿ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ ಉಳಾರಸಮ್ಭಾವಿತಾ। ಮನುಸ್ಸಾ ಅಯ್ಯಾ ಭದ್ದಾ ಕಾಪಿಲಾನೀ ಬಹುಸ್ಸುತಾ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ ಉಳಾರಸಮ್ಭಾವಿತಾತಿ ಭದ್ದಂ ಕಾಪಿಲಾನಿಂ ಪಠಮಂ ಪಯಿರುಪಾಸಿತ್ವಾ ಪಚ್ಛಾ ಥುಲ್ಲನನ್ದಂ ಭಿಕ್ಖುನಿಂ ಪಯಿರುಪಾಸನ್ತಿ। ಥುಲ್ಲನನ್ದಾ ಭಿಕ್ಖುನೀ ಇಸ್ಸಾಪಕತಾ ಇಮಾ ಕಿರ ಅಪ್ಪಿಚ್ಛಾ ಸನ್ತುಟ್ಠಾ ಪವಿವಿತ್ತಾ ಅಸಂಸಟ್ಠಾ ಯಾ ಇಮಾ ಸಞ್ಞತ್ತಿಬಹುಲಾ ವಿಞ್ಞತ್ತಿಬಹುಲಾ ವಿಹರನ್ತೀತಿ ಕುಪಿತಾ ಅನತ್ತಮನಾ ಭದ್ದಂ ಕಾಪಿಲಾನಿಂ ಉಪಸ್ಸಯಾ ನಿಕ್ಕಡ್ಢಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಅಯ್ಯಾಯ ಭದ್ದಾಯ ಕಾಪಿಲಾನಿಯಾ ಉಪಸ್ಸಯಂ ದತ್ವಾ ಕುಪಿತಾ ಅನತ್ತಮನಾ ನಿಕ್ಕಡ್ಢಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭದ್ದಾಯ ಕಾಪಿಲಾನಿಯಾ ಉಪಸ್ಸಯಂ ದತ್ವಾ ಕುಪಿತಾ ಅನತ್ತಮನಾ ನಿಕ್ಕಡ್ಢತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭದ್ದಾಯ ಕಾಪಿಲಾನಿಯಾ ಉಪಸ್ಸಯಂ ದತ್ವಾ ಕುಪಿತಾ ಅನತ್ತಮನಾ ನಿಕ್ಕಡ್ಢಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೫೧>, <ಯಾ ಪನ ಭಿಕ್ಖುನೀ ಭಿಕ್ಖುನಿಯಾ ಉಪಸ್ಸಯಂ ದತ್ವಾ ಕುಪಿತಾ ಅನತ್ತಮನಾ ನಿಕ್ಕಡ್ಢೇಯ್ಯ ವಾ ನಿಕ್ಕಡ್ಢಾಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೯೫೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುನಿಯಾತಿ ಅಞ್ಞಾಯ ಭಿಕ್ಖುನಿಯಾ। ಉಪಸ್ಸಯೋ ನಾಮ ಕವಾಟಬದ್ಧೋ ವುಚ್ಚತಿ। ದತ್ವಾತಿ ಸಯಂ ದತ್ವಾ। ಕುಪಿತಾ ಅನತ್ತಮನಾತಿ ಅನಭಿರದ್ಧಾ ಆಹತಚಿತ್ತಾ ಖಿಲಜಾತಾ।>
      text <ನಿಕ್ಕಡ್ಢೇಯ್ಯಾತಿ ಗಬ್ಭೇ ಗಹೇತ್ವಾ ಪಮುಖಂ ನಿಕ್ಕಡ್ಢತಿ। ಆಪತ್ತಿ ಪಾಚಿತ್ತಿಯಸ್ಸ। ಪಮುಖೇ ಗಹೇತ್ವಾ ಬಹಿ ನಿಕ್ಕಡ್ಢತಿ। ಆಪತ್ತಿ ಪಾಚಿತ್ತಿಯಸ್ಸ। ಏಕೇನ ಪಯೋಗೇನ ಬಹುಕೇಪಿ ದ್ವಾರೇ ಅತಿಕ್ಕಾಮೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ನಿಕ್ಕಡ್ಢಾಪೇಯ್ಯಾತಿ ಅಞ್ಞಂ ಆಣಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಸಕಿಂ ಆಣತ್ತಾ ಬಹುಕೇಪಿ ದ್ವಾರೇ ಅತಿಕ್ಕಾಮೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೫೩>, <ಉಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ ಉಪಸ್ಸಯಂ ದತ್ವಾ ಕುಪಿತಾ ಅನತ್ತಮನಾ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ವೇಮತಿಕಾ ಉಪಸ್ಸಯಂ ದತ್ವಾ ಕುಪಿತಾ ಅನತ್ತಮನಾ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ ಉಪಸ್ಸಯಂ ದತ್ವಾ ಕುಪಿತಾ ಅನತ್ತಮನಾ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ತಸ್ಸಾ ಪರಿಕ್ಖಾರಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ದುಕ್ಕಟಸ್ಸ। ಅಕವಾಟಬದ್ಧಾ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ದುಕ್ಕಟಸ್ಸ। ತಸ್ಸಾ ಪರಿಕ್ಖಾರಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಂ ಕವಾಟಬದ್ಧಾ ವಾ ಅಕವಾಟಬದ್ಧಾ ವಾ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ದುಕ್ಕಟಸ್ಸ। ತಸ್ಸಾ ಪರಿಕ್ಖಾರಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೯೫೪>, <ಅನಾಪತ್ತಿ ಅಲಜ್ಜಿನಿಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ತಸ್ಸಾ ಪರಿಕ್ಖಾರಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಉಮ್ಮತ್ತಿಕಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ತಸ್ಸಾ ಪರಿಕ್ಖಾರಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಭಣ್ಡನಕಾರಿಕಂ ಕಲಹಕಾರಿಕಂ ವಿವಾದಕಾರಿಕಂ ಭಸ್ಸಕಾರಿಕಂ ಸಙ್ಘೇ ಅಧಿಕರಣಕಾರಿಕಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ತಸ್ಸಾ ಪರಿಕ್ಖಾರಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಅನ್ತೇವಾಸಿನಿಂ ವಾ ಸದ್ಧಿವಿಹಾರಿನಿಂ ವಾ ನ ಸಮ್ಮಾ ವತ್ತನ್ತಿಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ತಸ್ಸಾ ಪರಿಕ್ಖಾರಂ ನಿಕ್ಕಡ್ಢತಿ ವಾ ನಿಕ್ಕಡ್ಢಾಪೇತಿ ವಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೯೫೫>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಚಣ್ಡಕಾಳೀ ಭಿಕ್ಖುನೀ ಸಂಸಟ್ಠಾ ವಿಹರತಿ ಗಹಪತಿನಾಪಿ ಗಹಪತಿಪುತ್ತೇನಪಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಚಣ್ಡಕಾಳೀ ಸಂಸಟ್ಠಾ ವಿಹರಿಸ್ಸತಿ ಗಹಪತಿನಾಪಿ ಗಹಪತಿಪುತ್ತೇನಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಸಂಸಟ್ಠಾ ವಿಹರತಿ ಗಹಪತಿನಾಪಿ ಗಹಪತಿಪುತ್ತೇನಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಸಂಸಟ್ಠಾ ವಿಹರಿಸ್ಸತಿ ಗಹಪತಿನಾಪಿ ಗಹಪತಿಪುತ್ತೇನಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೫೬>, <ಯಾ ಪನ ಭಿಕ್ಖುನೀ ಸಂಸಟ್ಠಾ ವಿಹರೇಯ್ಯ ಗಹಪತಿನಾ ವಾ ಗಹಪತಿಪುತ್ತೇನ ವಾ ಸಾ ಭಿಕ್ಖುನೀ ಭಿಕ್ಖುನೀಹಿ ಏವಮಸ್ಸ ವಚನೀಯಾ ಮಾಯ್ಯೇ। ಸಂಸಟ್ಠಾ ವಿಹರಿ ಗಹಪತಿನಾಪಿ ಗಹಪತಿಪುತ್ತೇನಪಿ। ವಿವಿಚ್ಚಾಯ್ಯೇ। ವಿವೇಕಞ್ಞೇವ ಭಗಿನಿಯಾ ಸಙ್ಘೋ ವಣ್ಣೇತೀತಿ। ಏವಞ್ಚ ಸಾ ಭಿಕ್ಖುನೀ ಭಿಕ್ಖುನೀಹಿ ವುಚ್ಚಮಾನಾ ತಥೇವ ಪಗ್ಗಣ್ಹೇಯ್ಯ। ಸಾ ಭಿಕ್ಖುನೀ ಭಿಕ್ಖುನೀಹಿ ಯಾವತತಿಯಂ ಸಮನುಭಾಸಿತಬ್ಬಾ ತಸ್ಸ ಪಟಿನಿಸ್ಸಗ್ಗಾಯ। ಯಾವತತಿಯಞ್ಚೇ ಸಮನುಭಾಸೀಯಮಾನಾ ತಂ ಪಟಿನಿಸ್ಸಜ್ಜೇಯ್ಯ। ಇಚ್ಚೇತಂ ಕುಸಲಂ। ನೋ ಚೇ ಪಟಿನಿಸ್ಸಜ್ಜೇಯ್ಯ। ಪಾಚಿತ್ತಿಯನ್ತಿ।>
      text <೯೫೭>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಂಸಟ್ಠಾ ನಾಮ ಅನನುಲೋಮಿಕೇನ ಕಾಯಿಕವಾಚಸಿಕೇನ ಸಂಸಟ್ಠಾ।>
      text <ಗಹಪತಿ ನಾಮ ಯೋ ಕೋಚಿ ಅಗಾರಂ ಅಜ್ಝಾವಸತಿ।>
      text <ಗಹಪತಿಪುತ್ತೋ ನಾಮ ಯೇ ಕೇಚಿ ಪುತ್ತಭಾತರೋ।>
      text <ಸಾ ಭಿಕ್ಖುನೀತಿ ಯಾ ಸಾ ಸಂಸಟ್ಠಾ ಭಿಕ್ಖುನೀ।>
      text <ಭಿಕ್ಖುನೀಹೀತಿ ಅಞ್ಞಾಹಿ ಭಿಕ್ಖುನೀಹಿ। ಯಾ ಪಸ್ಸನ್ತಿ ಯಾ ಸುಣನ್ತಿ ತಾಹಿ ವತ್ತಬ್ಬಾ ಮಾಯ್ಯೇ। ಸಂಸಟ್ಠಾ ವಿಹರಿ ಗಹಪತಿನಾಪಿ ಗಹಪತಿಪುತ್ತೇನಪಿ। ವಿವಿಚ್ಚಾಯ್ಯೇ। ವಿವೇಕಞ್ಞೇವ ಭಗಿನಿಯಾ ಸಙ್ಘೋ ವಣ್ಣೇತೀತಿ। ದುತಿಯಮ್ಪಿ ವತ್ತಬ್ಬಾ। ತತಿಯಮ್ಪಿ ವತ್ತಬ್ಬಾ। ಸಚೇ ಪಟಿನಿಸ್ಸಜ್ಜತಿ। ಇಚ್ಚೇತಂ ಕುಸಲಂ। ನೋ ಚೇ ಪಟಿನಿಸ್ಸಜ್ಜತಿ। ಆಪತ್ತಿ ದುಕ್ಕಟಸ್ಸ। ಸುತ್ವಾ ನ ವದನ್ತಿ। ಆಪತ್ತಿ ದುಕ್ಕಟಸ್ಸ। ಸಾ ಭಿಕ್ಖುನೀ ಸಙ್ಘಮಜ್ಝಮ್ಪಿ ಆಕಡ್ಢಿತ್ವಾ ವತ್ತಬ್ಬಾ ಮಾಯ್ಯೇ। ಸಂಸಟ್ಠಾ ವಿಹರಿ ಗಹಪತಿನಾಪಿ ಗಹಪತಿಪುತ್ತೇನಪಿ। ವಿವಿಚ್ಚಾಯ್ಯೇ। ವಿವೇಕಞ್ಞೇವಭಗಿನಿಯಾ ಸಙ್ಘೋ ವಣ್ಣೇತೀತಿ। ದುತಿಯಮ್ಪಿ ವತ್ತಬ್ಬಾ। ತತಿಯಮ್ಪಿ ವತ್ತಬ್ಬಾ। ಸಚೇ ಪಟಿನಿಸ್ಸಜ್ಜತಿ। ಇಚ್ಚೇತಂ ಕುಸಲಂ। ನೋ ಚೇ ಪಟಿನಿಸ್ಸಜ್ಜತಿ। ಆಪತ್ತಿ ದುಕ್ಕಟಸ್ಸ। ಸಾ ಭಿಕ್ಖುನೀ ಸಮನುಭಾಸಿತಬ್ಬಾ। ಏವಞ್ಚ ಪನ। ಭಿಕ್ಖವೇ। ಸಮನುಭಾಸಿತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
      text <೯೫೮>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಭಿಕ್ಖುನೀ ಸಂಸಟ್ಠಾ ವಿಹರತಿ ಗಹಪತಿನಾಪಿ ಗಹಪತಿಪುತ್ತೇನಪಿ। ಸಾ ತಂ ವತ್ಥುಂ ನ ಪಟಿನಿಸ್ಸಜ್ಜತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮನುಭಾಸೇಯ್ಯ ತಸ್ಸ ವತ್ಥುಸ್ಸ ಪಟಿನಿಸ್ಸಗ್ಗಾಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಭಿಕ್ಖುನೀ ಸಂಸಟ್ಠಾ ವಿಹರತಿ ಗಹಪತಿನಾಪಿ ಗಹಪತಿಪುತ್ತೇನಪಿ। ಸಾ ತಂ ವತ್ಥುಂ ನ ಪಟಿನಿಸ್ಸಜ್ಜತಿ। ಸಙ್ಘೋ ಇತ್ಥನ್ನಾಮಂ ಭಿಕ್ಖುನಿಂ ಸಮನುಭಾಸತಿ ತಸ್ಸ ವತ್ಥುಸ್ಸ ಪಟಿನಿಸ್ಸಗ್ಗಾಯ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಭಿಕ್ಖುನಿಯಾ ಸಮನುಭಾಸನಾ ತಸ್ಸ ವತ್ಥುಸ್ಸ ಪಟಿನಿಸ್ಸಗ್ಗಾಯ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದುತಿಯಮ್ಪಿ ಏತಮತ್ಥಂ ವದಾಮಿ…ಪೇ॰… ತತಿಯಮ್ಪಿ ಏತಮತ್ಥಂ ವದಾಮಿ…ಪೇ॰…।>
      text <ಸಮನುಭಟ್ಠಾ ಸಙ್ಘೇನ ಇತ್ಥನ್ನಾಮಾ ಭಿಕ್ಖುನೀ ತಸ್ಸ ವತ್ಥುಸ್ಸ ಪಟಿನಿಸ್ಸಗ್ಗಾಯ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಆಪತ್ತಿ ಪಾಚಿತ್ತಿಯಸ್ಸ।>
      text <೯೫೯>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ನ ಪಟಿನಿಸ್ಸಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ನ ಪಟಿನಿಸ್ಸಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ನ ಪಟಿನಿಸ್ಸಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೯೬೦>, <ಅನಾಪತ್ತಿ ಅಸಮನುಭಾಸನ್ತಿಯಾ। ಪಟಿನಿಸ್ಸಜ್ಜನ್ತಿಯಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೯೬೧>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅನ್ತೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರನ್ತಿ। ಧುತ್ತಾ ದೂಸೇನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅನ್ತೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಅನ್ತೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಅನ್ತೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೬೨>, <ಯಾ ಪನ ಭಿಕ್ಖುನೀ ಅನ್ತೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರೇಯ್ಯ। ಪಾಚಿತ್ತಿಯನ್ತಿ।>
      text <೯೬೩>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅನ್ತೋರಟ್ಠೇತಿ ಯಸ್ಸ ವಿಜಿತೇ ವಿಹರತಿ। ತಸ್ಸ ರಟ್ಠೇ।>
      text <ಸಾಸಙ್ಕಂ ನಾಮ ತಸ್ಮಿಂ ಮಗ್ಗೇ ಚೋರಾನಂ ನಿವಿಟ್ಠೋಕಾಸೋ ದಿಸ್ಸತಿ। ಭುತ್ತೋಕಾಸೋ ದಿಸ್ಸತಿ। ಠಿತೋಕಾಸೋ ದಿಸ್ಸತಿ। ನಿಸಿನ್ನೋಕಾಸೋ ದಿಸ್ಸತಿ। ನಿಪನ್ನೋಕಾಸೋ ದಿಸ್ಸತಿ।>
      text <ಸಪ್ಪಟಿಭಯಂ ನಾಮ ತಸ್ಮಿಂ ಮಗ್ಗೇ ಚೋರೇಹಿ ಮನುಸ್ಸಾ ಹತಾ ದಿಸ್ಸನ್ತಿ। ವಿಲುತ್ತಾ ದಿಸ್ಸನ್ತಿ। ಆಕೋಟಿತಾ ದಿಸ್ಸನ್ತಿ।>
      text <ಅಸತ್ಥಿಕಾ ನಾಮ ವಿನಾ ಸತ್ಥೇನ।>
      text <ಚಾರಿಕಂ ಚರೇಯ್ಯಾತಿ ಕುಕ್ಕುಟಸಮ್ಪಾತೇ ಗಾಮೇ ಗಾಮನ್ತರೇ ಗಾಮನ್ತರೇ ಆಪತ್ತಿ ಪಾಚಿತ್ತಿಯಸ್ಸ। ಅಗಾಮಕೇ ಅರಞ್ಞೇ ಅದ್ಧಯೋಜನೇ ಅದ್ಧಯೋಜನೇ ಆಪತ್ತಿ ಪಾಚಿತ್ತಿಯಸ್ಸ।>
      text <೯೬೪>, <ಅನಾಪತ್ತಿ ಸತ್ಥೇನ ಸಹ ಗಚ್ಛತಿ। ಖೇಮೇ ಅಪ್ಪಟಿಭಯೇ ಗಚ್ಛತಿ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೯೬೫>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ತಿರೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರನ್ತಿ। ಧುತ್ತಾ ದೂಸೇನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ತಿರೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ತಿರೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ತಿರೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೬೬>, <ಯಾ ಪನ ಭಿಕ್ಖುನೀ ತಿರೋರಟ್ಠೇ ಸಾಸಙ್ಕಸಮ್ಮತೇ ಸಪ್ಪಟಿಭಯೇ ಅಸತ್ಥಿಕಾ ಚಾರಿಕಂ ಚರೇಯ್ಯ। ಪಾಚತ್ತಿಯನ್ತಿ।>
      text <೯೬೭>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ತಿರೋರಟ್ಠೇತಿ ಯಸ್ಸ ವಿಜಿತೇ ವಿಹರತಿ। ತಂ ಠಪೇತ್ವಾ ಅಞ್ಞಸ್ಸ ರಟ್ಠೇ।>
      text <ಸಾಸಙ್ಕಂ ನಾಮ ತಸ್ಮಿಂ ಮಗ್ಗೇ ಚೋರಾನಂ ನಿವಿಟ್ಠೋಕಾಸೋ ದಿಸ್ಸತಿ। ಭುತ್ತೋಕಾಸೋ ದಿಸ್ಸತಿ। ಠಿತೋಕಾಸೋ ದಿಸ್ಸತಿ। ನಿಸಿನ್ನೋಕಾಸೋ ದಿಸ್ಸತಿ। ನಿಪನ್ನೋಕಾಸೋ ದಿಸ್ಸತಿ।>
      text <ಸಪ್ಪಟಿಭಯಂ ನಾಮ ತಸ್ಮಿಂ ಮಗ್ಗೇ ಚೋರೇಹಿ ಮನುಸ್ಸಾ ಹತಾ ದಿಸ್ಸನ್ತಿ। ವಿಲುತ್ತಾ ದಿಸ್ಸನ್ತಿ। ಆಕೋಟಿತಾ ದಿಸ್ಸನ್ತಿ।>
      text <ಅಸತ್ಥಿಕಾ ನಾಮ ವಿನಾ ಸತ್ಥೇನ।>
      text <ಚಾರಿಕಂ ಚರೇಯ್ಯಾತಿ ಕುಕ್ಕುಟಸಮ್ಪಾತೇ ಗಾಮೇ ಗಾಮನ್ತರೇ ಗಾಮನ್ತರೇ। ಆಪತ್ತಿ ಪಾಚಿತ್ತಿಯಸ್ಸ। ಅಗಾಮಕೇ ಅರಞ್ಞೇ ಅದ್ಧಯೋಜನೇ ಅದ್ಧಯೋಜನೇ ಆಪತ್ತಿ ಪಾಚಿತ್ತಿಯಸ್ಸ।>
      text <೯೬೮>, <ಅನಾಪತ್ತಿ ಸತ್ಥೇನ ಸಹ ಗಚ್ಛತಿ। ಖೇಮೇ ಅಪ್ಪಟಿಭಯೇ ಗಚ್ಛತಿ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೯೬೯>, <ತೇನ ಸಮಯೇನ ಬುದ್ಧೋ ಭಗವಾ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅನ್ತೋವಸ್ಸಂ ಚಾರಿಕಂ ಚರನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅನ್ತೋವಸ್ಸಂ ಚಾರಿಕಂ ಚರಿಸ್ಸನ್ತಿ ಹರಿತಾನಿ ತಿಣಾನಿ ಚ ಸಮ್ಮದ್ದನ್ತಾ। ಏಕಿನ್ದ್ರಿಯಂ ಜೀವಂ ವಿಹೇಠೇನ್ತಾ। ಬಹೂ ಖುದ್ದಕೇ ಪಾಣೇ ಸಙ್ಘಾತಂ ಆಪಾದೇನ್ತಾತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅನ್ತೋವಸ್ಸಂ ಚಾರಿಕಂ ಚರಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಅನ್ತೋವಸ್ಸಂ ಚಾರಿಕಂ ಚರನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಅನ್ತೋವಸ್ಸಂ ಚಾರಿಕಂ ಚರಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೭೦>, <ಯಾ ಪನ ಭಿಕ್ಖುನೀ ಅನ್ತೋವಸ್ಸಂ ಚಾರಿಕಂ ಚರೇಯ್ಯ। ಪಾಚಿತ್ತಿಯನ್ತಿ।>
      text <೯೭೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅನ್ತೋವಸ್ಸನ್ತಿ ಪುರಿಮಂ ವಾ ತೇಮಾಸಂ ಪಚ್ಛಿಮಂ ವಾ ತೇಮಾಸಂ ಅವಸಿತ್ವಾ।>
      text <ಚಾರಿಕಂ ಚರೇಯ್ಯಾತಿ ಕುಕ್ಕುಟಸಮ್ಪಾತೇ ಗಾಮೇ ಗಾಮನ್ತರೇ ಗಾಮನ್ತರೇ ಆಪತ್ತಿ ಪಾಚಿತ್ತಿಯಸ್ಸ। ಅಗಾಮಕೇ ಅರಞ್ಞೇ ಅದ್ಧಯೋಜನೇ ಅದ್ಧಯೋಜನೇ ಆಪತ್ತಿ ಪಾಚಿತ್ತಿಯಸ್ಸ।>
      text <೯೭೨>, <ಅನಾಪತ್ತಿ ಸತ್ತಾಹಕರಣೀಯೇನ ಗಚ್ಛತಿ। ಕೇನಚಿ ಉಬ್ಬಾಳ್ಹಾ ಗಚ್ಛತಿ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೯೭೩>, <ತೇನ ಸಮಯೇನ ಬುದ್ಧೋ ಭಗವಾ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ತತ್ಥೇವ ರಾಜಗಹೇ ವಸ್ಸಂ ವಸನ್ತಿ। ತತ್ಥ ಹೇಮನ್ತಂ। ತತ್ಥ ಗಿಮ್ಹಂ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಆಹುನ್ದರಿಕಾ ಭಿಕ್ಖುನೀನಂ ದಿಸಾ ಅನ್ಧಕಾರಾ। ನ ಇಮಾಸಂ ದಿಸಾ ಪಕ್ಖಾಯನ್ತೀತಿ। ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಅಥ ಖೋ ತಾ ಭಿಕ್ಖುನಿಯೋ ಭಿಕ್ಖೂನಂ ಏತಮತ್ಥಂ ಆರೋಚೇಸುಂ। ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ತೇನ ಹಿ। ಭಿಕ್ಖವೇ। ಭಿಕ್ಖುನೀನಂ ಸಿಕ್ಖಾಪದಂ ಪಞ್ಞಪೇಸ್ಸಾಮಿ ದಸ ಅತ್ಥವಸೇ ಪಟಿಚ್ಚ ಸಙ್ಘಸುಟ್ಠುತಾಯ…ಪೇ॰… ಸದ್ಧಮ್ಮಟ್ಠಿತಿಯಾ ವಿನಯಾನುಗ್ಗಹಾಯ। ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೭೪>, <ಯಾ ಪನ ಭಿಕ್ಖುನೀ ವಸ್ಸಂವುಟ್ಠಾ ಚಾರಿಕಂ ನ ಪಕ್ಕಮೇಯ್ಯ ಅನ್ತಮಸೋ ಛಪ್ಪಞ್ಚಯೋಜನಾನಿಪಿ। ಪಾಚಿತ್ತಿಯನ್ತಿ।>
      text <೯೭೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ವಸ್ಸಂವುಟ್ಠಾ ನಾಮ ಪುರಿಮಂ ವಾ ತೇಮಾಸಂ ಪಚ್ಛಿಮಂ ವಾ ತೇಮಾಸಂ ವುಟ್ಠಾ।>
      text <ಚಾರಿಕಂ ನ ಪಕ್ಕಮಿಸ್ಸಾಮಿ ಅನ್ತಮಸೋ ಛಪ್ಪಞ್ಚಯೋಜನಾನಿಪೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೯೭೬>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ದುತಿಯಿಕಂ ಭಿಕ್ಖುನಿಂ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
      stand <ತುವಟ್ಟವಗ್ಗೋ ಚತುತ್ಥೋ।>
  text <೫॥ ಚಿತ್ತಾಗಾರವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೯೭೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ರಞ್ಞೋ ಪಸೇನದಿಸ್ಸ ಕೋಸಲಸ್ಸ ಉಯ್ಯಾನೇ ಚಿತ್ತಾಗಾರೇ ಪಟಿಭಾನಚಿತ್ತಂ ಕತಂ ಹೋತಿ। ಬಹೂ ಮನುಸ್ಸಾ ಚಿತ್ತಾಗಾರಂ ದಸ್ಸನಾಯ ಗಚ್ಛನ್ತಿ। ಛಬ್ಬಗ್ಗಿಯಾಪಿ ಭಿಕ್ಖುನಿಯೋ ಚಿತ್ತಾಗಾರಂ ದಸ್ಸನಾಯ ಅಗಮಂಸು। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಚಿತ್ತಾಗಾರಂ ದಸ್ಸನಾಯ ಗಚ್ಛಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಚಿತ್ತಾಗಾರಂ ದಸ್ಸನಾಯ ಗಚ್ಛಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಚಿತ್ತಾಗಾರಂ ದಸ್ಸನಾಯ ಗಚ್ಛನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಚಿತ್ತಾಗಾರಂ ದಸ್ಸನಾಯ ಗಚ್ಛಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೭೮>, <ಯಾ ಪನ ಭಿಕ್ಖುನೀ ರಾಜಾಗಾರಂ ವಾ ಚಿತ್ತಾಗಾರಂ ವಾ ಆರಾಮಂ ವಾ ಉಯ್ಯಾನಂ ವಾ ಪೋಕ್ಖರಣಿಂ ವಾ ದಸ್ಸನಾಯ ಗಚ್ಛೇಯ್ಯ। ಪಾಚಿತ್ತಿಯನ್ತಿ।>
      text <೯೭೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ರಾಜಾಗಾರಂ ನಾಮ ಯತ್ಥ ಕತ್ಥಚಿ ರಞ್ಞೋ ಕೀಳಿತುಂ ರಮಿತುಂ ಕತಂ ಹೋತಿ।>
      text <ಚಿತ್ತಾಗಾರಂ ನಾಮ ಯತ್ಥ ಕತ್ಥಚಿ ಮನುಸ್ಸಾನಂ ಕೀಳಿತುಂ ರಮಿತುಂ ಕತಂ ಹೋತಿ।>
      text <ಆರಾಮೋ ನಾಮ ಯತ್ಥ ಕತ್ಥಚಿ ಮನುಸ್ಸಾನಂ ಕೀಳಿತುಂ ರಮಿತುಂ ಕತೋ ಹೋತಿ।>
      text <ಉಯ್ಯಾನಂ ನಾಮ ಯತ್ಥ ಕತ್ಥಚಿ ಮನುಸ್ಸಾನಂ ಕೀಳಿತುಂ ರಮಿತುಂ ಕತಂ ಹೋತಿ।>
      text <ಪೋಕ್ಖರಣೀ ನಾಮ ಯತ್ಥ ಕತ್ಥಚಿ ಮನುಸ್ಸಾನಂ ಕೀಳಿತುಂ ರಮಿತುಂ ಕತಾ ಹೋತಿ।>
      text <೯೮೦>, <ದಸ್ಸನಾಯ ಗಚ್ಛತಿ। ಆಪತ್ತಿ ದುಕ್ಕಟಸ್ಸ। ಯತ್ಥ ಠಿತಾ ಪಸ್ಸತಿ। ಆಪತ್ತಿ ಪಾಚಿತ್ತಿಯಸ್ಸ। ದಸ್ಸನೂಪಚಾರಂ ವಿಜಹಿತ್ವಾ ಪುನಪ್ಪುನಂ ಪಸ್ಸತಿ। ಆಪತ್ತಿ ಪಾಚಿತ್ತಿಯಸ್ಸ। ಏಕಮೇಕಂ ದಸ್ಸನಾಯ ಗಚ್ಛತಿ। ಆಪತ್ತಿ ದುಕ್ಕಟಸ್ಸ। ಯತ್ಥ ಠಿತಾ ಪಸ್ಸತಿ। ಆಪತ್ತಿ ಪಚಿತ್ತಿಯಸ್ಸ। ದಸ್ಸನೂಪಚಾರಂ ವಿಜಹಿತ್ವಾ ಪುನಪ್ಪುನಂ ಪಸ್ಸತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೮೧>, <ಅನಾಪತ್ತಿ ಆರಾಮೇ ಠಿತಾ ಪಸ್ಸತಿ। ಗಚ್ಛನ್ತೀ ವಾ ಆಗಚ್ಛನ್ತೀ ವಾ ಪಸ್ಸತಿ। ಸತಿ ಕರಣೀಯೇ ಗನ್ತ್ವಾ ಪಸ್ಸತಿ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೯೮೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಆಸನ್ದಿಮ್ಪಿ ಪಲ್ಲಙ್ಕಮ್ಪಿ ಪರಿಭುಞ್ಜನ್ತಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಆಸನ್ದಿಮ್ಪಿ ಪಲ್ಲಙ್ಕಮ್ಪಿ ಪರಿಭುಞ್ಜಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಆಸನ್ದಿಮ್ಪಿ ಪಲ್ಲಙ್ಕಮ್ಪಿ ಪರಿಭುಞ್ಜಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಆಸನ್ದಿಮ್ಪಿ ಪಲ್ಲಙ್ಕಮ್ಪಿ ಪರಿಭುಞ್ಜನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಆಸನ್ದಿಮ್ಪಿ ಪಲ್ಲಙ್ಕಮ್ಪಿ ಪರಿಭುಞ್ಜಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೮೩>, <ಯಾ ಪನ ಭಿಕ್ಖುನೀ ಆಸನ್ದಿಂ ವಾ ಪಲ್ಲಙ್ಕಂ ವಾ ಪರಿಭುಞ್ಜೇಯ್ಯ। ಪಾಚಿತ್ತಿಯನ್ತಿ।>
      text <೯೮೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಆಸನ್ದೀ ನಾಮ ಅತಿಕ್ಕನ್ತಪ್ಪಮಾಣಾ ವುಚ್ಚತಿ।>
      text <ಪಲ್ಲಙ್ಕೋ ನಾಮ ಆಹರಿಮೇಹಿ ವಾಳೇಹಿ ಕತೋ ಹೋತಿ।>
      text <ಪರಿಭುಞ್ಜೇಯ್ಯಾತಿ ತಸ್ಮಿಂ ಅಭಿನಿಸೀದತಿ ವಾ ಅಭಿನಿಪಜ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೮೫>, <ಅನಾಪತ್ತಿ ಆಸನ್ದಿಯಾ ಪಾದೇ ಛಿನ್ದಿತ್ವಾ ಪರಿಭುಞ್ಜತಿ। ಪಲ್ಲಙ್ಕಸ್ಸ ವಾಳೇ ಭಿನ್ದಿತ್ವಾ ಪರಿಭುಞ್ಜತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೯೮೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಸುತ್ತಂ ಕನ್ತನ್ತಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಸುತ್ತಂ ಕನ್ತಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ …ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಸುತ್ತಂ ಕನ್ತಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಸುತ್ತಂ ಕನ್ತನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಸುತ್ತಂ ಕನ್ತಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೮೭>, <ಯಾ ಪನ ಭಿಕ್ಖುನೀ ಸುತ್ತಂ ಕನ್ತೇಯ್ಯ। ಪಾಚಿತ್ತಿಯನ್ತಿ।>
      text <೯೮೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸುತ್ತಂ ನಾಮ ಛ ಸುತ್ತಾನಿ ಖೋಮಂ। ಕಪ್ಪಾಸಿಕಂ। ಕೋಸೇಯ್ಯಂ। ಕಮ್ಬಲಂ। ಸಾಣಂ। ಭಙ್ಗಂ।>
      text <ಕನ್ತೇಯ್ಯಾತಿ ಸಯಂ ಕನ್ತತಿ। ಪಯೋಗೇ ದುಕ್ಕಟಂ। ಉಜ್ಜವುಜ್ಜವೇ ಆಪತ್ತಿ ಪಾಚಿತ್ತಿಯಸ್ಸ।>
      text <೯೮೯>, <ಅನಾಪತ್ತಿ ಕನ್ತಿತಸುತ್ತಂ ಕನ್ತತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೯೯೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಗಿಹಿವೇಯ್ಯಾವಚ್ಚಂ ಕರೋನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಗಿಹಿವೇಯ್ಯಾವಚ್ಚಂ ಕರಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಗಿಹಿವೇಯ್ಯಾವಚ್ಚಂ ಕರೋನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಗಿಹಿವೇಯ್ಯಾವಚ್ಚಂ ಕರಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೯೧>, <ಯಾ ಪನ ಭಿಕ್ಖುನೀ ಗಿಹಿವೇಯ್ಯಾವಚ್ಚಂ ಕರೇಯ್ಯ। ಪಾಚಿತ್ತಿಯನ್ತಿ।>
      text <೯೯೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಗಿಹಿವೇಯ್ಯಾವಚ್ಚಂ ನಾಮ ಅಗಾರಿಕಸ್ಸ ಯಾಗುಂ ವಾ ಭತ್ತಂ ವಾ ಖಾದನೀಯಂ ವಾ ಪಚತಿ। ಸಾಟಕಂ ವಾ ವೇಠನಂ ವಾ ಧೋವತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೯೩>, <ಅನಾಪತ್ತಿ ಯಾಗುಪಾನೇ। ಸಙ್ಘಭತ್ತೇ। ಚೇತಿಯಪೂಜಾಯ। ಅತ್ತನೋ ವೇಯ್ಯಾವಚ್ಚಕರಸ್ಸ ಯಾಗುಂ ವಾ ಭತ್ತಂ ವಾ ಖಾದನೀಯಂ ವಾ ಪಚತಿ। ಸಾಟಕಂ ವಾ ವೇಠನಂ ವಾ ಧೋವತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೯೯೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಥುಲ್ಲನನ್ದಂ ಭಿಕ್ಖುನಿಂ ಉಪಸಙ್ಕಮಿತ್ವಾ ಏತದವೋಚ ಏಹಾಯ್ಯೇ। ಇಮಂ ಅಧಿಕರಣಂ ವೂಪಸಮೇಹೀತಿ। ಥುಲ್ಲನನ್ದಾ ಭಿಕ್ಖುನೀ ಸಾಧೂತಿ ಪಟಿಸ್ಸುಣಿತ್ವಾ ನೇವ ವೂಪಸಮೇತಿ ನ ವೂಪಸಮಾಯ ಉಸ್ಸುಕ್ಕಂ ಕರೋತಿ। ಅಥ ಖೋ ಸಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಭಿಕ್ಖುನಿಯಾ ಏಹಾಯ್ಯೇ। ಇಮಂ ಅಧಿಕರಣಂ ವೂಪಸಮೇಹೀತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ। ನೇವ ವೂಪಸಮೇಸ್ಸತಿ ನ ವೂಪಸಮಾಯ ಉಸ್ಸುಕ್ಕಂ ಕರಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭಿಕ್ಖುನಿಯಾ ಏಹಾಯ್ಯೇ। ಇಮಂ ಅಧಿಕರಣಂ ವೂಪಸಮೇಹೀತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ। ನೇವ ವೂಪಸಮೇತಿ ನ ವೂಪಸಮಾಯ ಉಸ್ಸುಕ್ಕಂ ಕರೋತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಭಿಕ್ಖುನಿಯಾ ಏಹಾಯ್ಯೇ। ಇಮಂ ಅಧಿಕರಣಂ ವೂಪಸಮೇಹೀತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ। ನೇವ ವೂಪಸಮೇಸ್ಸತಿ ನ ವೂಪಸಮಾಯ ಉಸ್ಸುಕ್ಕಂ ಕರಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೯೯೫>, <ಯಾ ಪನ ಭಿಕ್ಖುನೀ ಭಿಕ್ಖುನಿಯಾ ಏಹಾಯ್ಯೇ। ಇಮಂ ಅಧಿಕರಣಂ ವೂಪಸಮೇಹೀತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ವೂಪಸಮೇಯ್ಯ ನ ವೂಪಸಮಾಯ ಉಸ್ಸುಕ್ಕಂ ಕರೇಯ್ಯ। ಪಾಚಿತ್ತಿಯನ್ತಿ।>
      text <೯೯೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುನಿಯಾತಿ ಅಞ್ಞಾಯ ಭಿಕ್ಖುನಿಯಾ।>
      text <ಅಧಿಕರಣಂ ನಾಮ ಚತ್ತಾರಿ ಅಧಿಕರಣಾನಿ ವಿವಾದಾಧಿಕರಣಂ। ಅನುವಾದಾಧಿಕರಣಂ। ಆಪತ್ತಾಧಿಕರಣಂ। ಕಿಚ್ಚಾಧಿಕರಣಂ।>
      text <ಏಹಾಯ್ಯೇ ಇಮಂ ಅಧಿಕರಣಂ ವೂಪಸಮೇಹೀತಿ ಏಹಾಯ್ಯೇ ಇಮಂ ಅಧಿಕರಣಂ ವಿನಿಚ್ಛೇಹಿ।>
      text <ಸಾ ಪಚ್ಛಾ ಅನನ್ತರಾಯಿಕಿನೀತಿ ಅಸತಿ ಅನ್ತರಾಯೇ।>
      text <ನೇವ ವೂಪಸಮೇಯ್ಯಾತಿ ನ ಸಯಂ ವೂಪಸಮೇಯ್ಯ।>
      text <ನ ವೂಪಸಮಾಯ ಉಸ್ಸುಕ್ಕಂ ಕರೇಯ್ಯಾತಿ ನ ಅಞ್ಞಂ ಆಣಾಪೇಯ್ಯ। ನೇವ ವೂಪಸಮೇಸ್ಸಾಮಿ ನ ವೂಪಸಮಾಯ ಉಸ್ಸುಕ್ಕಂ ಕರಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ। ಆಪತ್ತಿ ಪಾಚಿತ್ತಿಯಸ್ಸ।>
      text <೯೯೭>, <ಉಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ ಅಧಿಕರಣಂ ನೇವ ವೂಪಸಮೇತಿ ನ ವೂಪಸಮಾಯ ಉಸ್ಸುಕ್ಕಂ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ವೇಮತಿಕಾ ಅಧಿಕರಣಂ ನೇವ ವೂಪಸಮೇತಿ। ನ ವೂಪಸಮಾಯ ಉಸ್ಸುಕ್ಕಂ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ ಅಧಿಕರಣಂ ನೇವ ವೂಪಸಮೇತಿ। ನ ವೂಪಸಮಾಯ ಉಸ್ಸುಕ್ಕಂ ಕರೋತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅನುಪಸಮ್ಪನ್ನಾಯ ಅಧಿಕರಣಂ ನೇವ ವೂಪಸಮೇತಿ। ನ ವೂಪಸಮಾಯ ಉಸ್ಸುಕ್ಕಂ ಕರೋತಿ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನಾಯ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೯೯೮>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೯೯೯>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ನಟಾನಮ್ಪಿ ನಟಕಾನಮ್ಪಿ ಲಙ್ಘಕಾನಮ್ಪಿ ಸೋಕಜ್ಝಾಯಿಕಾನಮ್ಪಿ ಕುಮ್ಭಥೂಣಿಕಾನಮ್ಪಿ ಸಹತ್ಥಾ ಖಾದನೀಯಂ ಭೋಜನೀಯಂ ದೇತಿ ಮಯ್ಹಂ ಪರಿಸತಿ ವಣ್ಣಂ ಭಾಸಥಾತಿ। ನಟಾಪಿ ನಟಕಾಪಿ ಲಙ್ಘಕಾಪಿ ಸೋಕಜ್ಝಾಯಿಕಾಪಿ ಕುಮ್ಭಥೂಣಿಕಾಪಿ ಥುಲ್ಲನನ್ದಾಯ ಭಿಕ್ಖುನಿಯಾ ಪರಿಸತಿ ವಣ್ಣಂ ಭಾಸನ್ತಿ ಅಯ್ಯಾ ಥುಲ್ಲನನ್ದಾ ಬಹುಸ್ಸುತಾ ಭಾಣಿಕಾ ವಿಸಾರದಾ ಪಟ್ಟಾ ಧಮ್ಮಿಂ ಕಥಂ ಕಾತುಂ। ದೇಥ ಅಯ್ಯಾಯ। ಕರೋಥ ಅಯ್ಯಾಯಾತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಅಗಾರಿಕಸ್ಸ ಸಹತ್ಥಾ ಖಾದನೀಯಂ ಭೋಜನೀಯಂ ದಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಅಗಾರಿಕಸ್ಸ ಸಹತ್ಥಾ ಖಾದನೀಯಂ ಭೋಜನೀಯಂ ದೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಅಗಾರಿಕಸ್ಸ ಸಹತ್ಥಾ ಖಾದನೀಯಂ ಭೋಜನೀಯಂ ದಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೦೦>, <ಯಾ ಪನ ಭಿಕ್ಖುನೀ ಅಗಾರಿಕಸ್ಸ ವಾ ಪರಿಬ್ಬಾಜಕಸ್ಸ ವಾ ಪರಿಬ್ಬಾಜಿಕಾಯ ವಾ ಸಹತ್ಥಾ ಖಾದನೀಯಂ ವಾ ಭೋಜನೀಯಂ ವಾ ದದೇಯ್ಯ। ಪಾಚಿತ್ತಿಯನ್ತಿ।>
      text <೧೦೦೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಗಾರಿಕೋ ನಾಮ ಯೋ ಕೋಚಿ ಅಗಾರಂ ಅಜ್ಝಾವಸತಿ।>
      text <ಪರಿಬ್ಬಾಜಕೋ ನಾಮ ಭಿಕ್ಖುಞ್ಚ ಸಾಮಣೇರಞ್ಚ ಠಪೇತ್ವಾ ಯೋ ಕೋಚಿ ಪರಿಬ್ಬಾಜಕಸಮಾಪನ್ನೋ।>
      text <ಪರಿಬ್ಬಾಜಿಕಾ ನಾಮ ಭಿಕ್ಖುನಿಞ್ಚ ಸಿಕ್ಖಮಾನಞ್ಚ ಸಾಮಣೇರಿಞ್ಚ ಠಪೇತ್ವಾ ಯಾ ಕಾಚಿ ಪರಿಬ್ಬಾಜಿಕಸಮಾಪನ್ನಾ।>
      text <ಖಾದನೀಯಂ ನಾಮ ಪಞ್ಚ ಭೋಜನಾನಿ ಉದಕದನ್ತಪೋನಂ ಠಪೇತ್ವಾ ಅವಸೇಸಂ ಖಾದನೀಯಂ ನಾಮ।>
      text <ಭೋಜನೀಯಂ ನಾಮ ಪಞ್ಚ ಭೋಜನಾನಿ ಓದನೋ। ಕುಮ್ಮಾಸೋ। ಸತ್ತು। ಮಚ್ಛೋ। ಮಂಸಂ।>
      text <ದದೇಯ್ಯಾತಿ ಕಾಯೇನ ವಾ ಕಾಯಪಟಿಬದ್ಧೇನ ವಾ ನಿಸ್ಸಗ್ಗಿಯೇನ ವಾ ದೇತಿ। ಆಪತ್ತಿ ಪಾಚಿತ್ತಿಯಸ್ಸ। ಉದಕದನ್ತಪೋನಂ ದೇತಿ। ಆಪತ್ತಿ ದುಕ್ಕಟಸ್ಸ।>
      text <೧೦೦೨>, <ಅನಾಪತ್ತಿ ದಾಪೇತಿ ನ ದೇತಿ। ಉಪನಿಕ್ಖಿಪಿತ್ವಾ ದೇತಿ। ಬಾಹಿರಾಲೇಪಂ ದೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೧೦೦೩>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಆವಸಥಚೀವರಂ ಅನಿಸ್ಸಜ್ಜಿತ್ವಾ ಪರಿಭುಞ್ಜತಿ। ಅಞ್ಞಾ ಉತುನಿಯೋ ಭಿಕ್ಖುನಿಯೋ ನ ಲಭನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಆವಸಥಚೀವರಂ ಅನಿಸ್ಸಜ್ಜಿತ್ವಾ ಪರಿಭುಞ್ಜಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಆವಸಥಚೀವರಂ ಅನಿಸ್ಸಜ್ಜಿತ್ವಾ ಪರಿಭುಞ್ಜತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಆವಸಥಚೀವರಂ ಅನಿಸ್ಸಜ್ಜಿತ್ವಾ ಪರಿಭುಞ್ಜಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೦೪>, <ಯಾ ಪನ ಭಿಕ್ಖುನೀ ಆವಸಥಚೀವರಂ ಅನಿಸ್ಸಜ್ಜಿತ್ವಾ ಪರಿಭುಞ್ಜೇಯ್ಯ। ಪಾಚಿತ್ತಿಯನ್ತಿ।>
      text <೧೦೦೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಆವಸಥಚೀವರಂ ನಾಮ ಉತುನಿಯೋ ಭಿಕ್ಖುನಿಯೋ ಪರಿಭುಞ್ಜನ್ತೂತಿ ದಿನ್ನಂ ಹೋತಿ।>
      text <ಅನಿಸ್ಸಜ್ಜಿತ್ವಾ ಪರಿಭುಞ್ಜೇಯ್ಯಾತಿ ದ್ವೇತಿಸ್ಸೋ ರತ್ತಿಯೋ ಪರಿಭುಞ್ಜಿತ್ವಾ ಚತುತ್ಥದಿವಸೇ ಧೋವಿತ್ವಾ ಭಿಕ್ಖುನಿಯಾ ವಾ ಸಿಕ್ಖಮಾನಾಯ ವಾ ಸಾಮಣೇರಿಯಾ ವಾ ಅನಿಸ್ಸಜ್ಜಿತ್ವಾ ಪರಿಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೦೬>, <ಅನಿಸ್ಸಜ್ಜಿತೇ ಅನಿಸ್ಸಜ್ಜಿತಸಞ್ಞಾ ಪರಿಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಿಸ್ಸಜ್ಜಿತೇ ವೇಮತಿಕಾ ಪರಿಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಿಸ್ಸಜ್ಜಿತೇ ನಿಸ್ಸಜ್ಜಿತಸಞ್ಞಾ ಪರಿಭುಞ್ಜತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ನಿಸ್ಸಜ್ಜಿತೇ ಅನಿಸ್ಸಜ್ಜಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ನಿಸ್ಸಜ್ಜಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ನಿಸ್ಸಜ್ಜಿತೇ ನಿಸ್ಸಜ್ಜಿತಸಞ್ಞಾ ಅನಾಪತ್ತಿ।>
      text <೧೦೦೭>, <ಅನಾಪತ್ತಿ ನಿಸ್ಸಜ್ಜಿತ್ವಾ ಪರಿಭುಞ್ಜತಿ। ಪುನ ಪರಿಯಾಯೇನ ಪರಿಭುಞ್ಜತಿ। ಅಞ್ಞಾ ಉತುನಿಯೋ ಭಿಕ್ಖುನಿಯೋ ನ ಹೋನ್ತಿ। ಅಚ್ಛಿನ್ನಚೀವರಿಕಾಯ। ನಟ್ಠಚೀವರಿಕಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೧೦೦೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಆವಸಥಂ ಅನಿಸ್ಸಜ್ಜಿತ್ವಾ ಚಾರಿಕಂ ಪಕ್ಕಾಮಿ। ತೇನ ಖೋ ಪನ ಸಮಯೇನ ಥುಲ್ಲನನ್ದಾಯ ಭಿಕ್ಖುನಿಯಾ ಆವಸಥೋ ಡಯ್ಹತಿ। ಭಿಕ್ಖುನಿಯೋ ಏವಮಾಹಂಸು ಹನ್ದಾಯ್ಯೇ। ಭಣ್ಡಕಂ ನೀಹರಾಮಾತಿ। ಏಕಚ್ಚಾ ಏವಮಾಹಂಸು ನ ಮಯಂ। ಅಯ್ಯೇ। ನೀಹರಿಸ್ಸಾಮ। ಯಂ ಕಿಞ್ಚಿ ನಟ್ಠಂ ಸಬ್ಬಂ ಅಮ್ಹೇ ಅಭಿಯುಞ್ಜಿಸ್ಸತೀತಿ। ಥುಲ್ಲನನ್ದಾ ಭಿಕ್ಖುನೀ ಪುನದೇವ ತಂ ಆವಸಥಂ ಪಚ್ಚಾಗನ್ತ್ವಾ ಭಿಕ್ಖುನಿಯೋ ಪುಚ್ಛಿ ಅಪಾಯ್ಯೇ। ಭಣ್ಡಕಂ ನೀಹರಿತ್ಥಾತಿ॥ ನ ಮಯಂ। ಅಯ್ಯೇ। ನೀಹರಿಮ್ಹಾತಿ। ಥುಲ್ಲನನ್ದಾ ಭಿಕ್ಖುನೀ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭಿಕ್ಖುನಿಯೋ ಆವಸಥೇ ಡಯ್ಹಮಾನೇ ಭಣ್ಡಕಂ ನ ನೀಹರಿಸ್ಸನ್ತೀತಿ॥ ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಆವಸಥಂ ಅನಿಸ್ಸಜ್ಜಿತ್ವಾ ಚಾರಿಕಂ ಪಕ್ಕಮಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಆವಸಥಂ ಅನಿಸ್ಸಜ್ಜಿತ್ವಾ ಚಾರಿಕಂ ಪಕ್ಕಮತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಆವಸಥಂ ಅನಿಸ್ಸಜ್ಜಿತ್ವಾ ಚಾರಿಕಂ ಪಕ್ಕಮಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೦೯>, <ಯಾ ಪನ ಭಿಕ್ಖುನೀ ಆವಸಥಂ ಅನಿಸ್ಸಜ್ಜಿತ್ವಾ ಚಾರಿಕಂ ಪಕ್ಕಮೇಯ್ಯ। ಪಾಚಿತ್ತಿಯನ್ತಿ।>
      text <೧೦೧೦>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಆವಸಥೋ ನಾಮ ಕವಾಟಬದ್ಧೋ ವುಚ್ಚತಿ।>
      text <ಅನಿಸ್ಸಜ್ಜಿತ್ವಾ ಚಾರಿಕಂ ಪಕ್ಕಮೇಯ್ಯಾತಿ ಭಿಕ್ಖುನಿಯಾ ವಾ ಸಿಕ್ಖಮಾನಾಯ ವಾ ಸಾಮಣೇರಿಯಾ ವಾ ಅನಿಸ್ಸಜ್ಜಿತ್ವಾ ಪರಿಕ್ಖಿತ್ತಸ್ಸ ಆವಸಥಸ್ಸ ಪರಿಕ್ಖೇಪಂ ಅತಿಕ್ಕಾಮೇನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ। ಅಪರಿಕ್ಖಿತ್ತಸ್ಸ ಆವಸಥಸ್ಸ ಉಪಚಾರಂ ಅತಿಕ್ಕಾಮೇನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೧೧>, <ಅನಿಸ್ಸಜ್ಜಿತೇ ಅನಿಸ್ಸಜ್ಜಿತಸಞ್ಞಾ ಪಕ್ಕಮತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಿಸ್ಸಜ್ಜಿತೇ ವೇಮತಿಕಾ ಪಕ್ಕಮತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಿಸ್ಸಜ್ಜಿತೇ ನಿಸ್ಸಜ್ಜಿತಸಞ್ಞಾ ಪಕ್ಕಮತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಕವಾಟಬದ್ಧಂ ಅನಿಸ್ಸಜ್ಜಿತ್ವಾ ಪಕ್ಕಮತಿ। ಆಪತ್ತಿ ದುಕ್ಕಟಸ್ಸ। ನಿಸ್ಸಜ್ಜಿತೇ ಅನಿಸ್ಸಜ್ಜಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ನಿಸ್ಸಜ್ಜಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ನಿಸ್ಸಜ್ಜಿತೇ ನಿಸ್ಸಜ್ಜಿತಸಞ್ಞಾ। ಅನಾಪತ್ತಿ।>
      text <೧೦೧೨>, <ಅನಾಪತ್ತಿ ನಿಸ್ಸಜ್ಜಿತ್ವಾ ಪಕ್ಕಮತಿ। ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೧೦೧೩>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ಪರಿಯಾಪುಣನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ಪರಿಯಾಪುಣಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ಪರಿಯಾಪುಣಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ಪರಿಯಾಪುಣನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ಪರಿಯಾಪುಣಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೧೪>, <ಯಾ ಪನ ಭಿಕ್ಖುನೀ ತಿರಚ್ಛಾನವಿಜ್ಜಂ ಪರಿಯಾಪುಣೇಯ್ಯ। ಪಾಚಿತ್ತಿಯನ್ತಿ।>
      text <೧೦೧೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ತಿರಚ್ಛಾನವಿಜ್ಜಾ ನಾಮ ಯಂ ಕಿಞ್ಚಿ ಬಾಹಿರಕಂ ಅನತ್ಥಸಂಹಿತಂ।>
      text <ಪರಿಯಾಪುಣೇಯ್ಯಾತಿ ಪದೇನ ಪರಿಯಾಪುಣಾತಿ। ಪದೇ ಪದೇ ಆಪತ್ತಿ ಪಾಚಿತ್ತಿಯಸ್ಸ। ಅಕ್ಖರಾಯ ಪರಿಯಾಪುಣಾತಿ। ಅಕ್ಖರಕ್ಖರಾಯ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೧೬>, <ಅನಾಪತ್ತಿ ಲೇಖಂ ಪರಿಯಾಪುಣಾತಿ। ಧಾರಣಂ ಪರಿಯಾಪುಣಾತಿ। ಗುತ್ತತ್ಥಾಯ ಪರಿತ್ತಂ ಪರಿಯಾಪುಣಾತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೧೦೧೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ವಾಚೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ವಾಚೇಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ವಾಚೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ವಾಚೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ತಿರಚ್ಛಾನವಿಜ್ಜಂ ವಾಚೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೧೮>, <ಯಾ ಪನ ಭಿಕ್ಖುನೀ ತಿರಚ್ಛಾನವಿಜ್ಜಂ ವಾಚೇಯ್ಯ। ಪಾಚಿತ್ತಿಯನ್ತಿ।>
      text <೧೦೧೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ತಿರಚ್ಛಾನವಿಜ್ಜಾ ನಾಮ ಯಂ ಕಿಞ್ಚಿ ಬಾಹಿರಕಂ ಅನತ್ಥಸಂಹಿತಂ।>
      text <ವಾಚೇಯ್ಯಾತಿ ಪದೇನ ವಾಚೇತಿ। ಪದೇ ಪದೇ ಆಪತ್ತಿ ಪಾಚಿತ್ತಿಯಸ್ಸ। ಅಕ್ಖರಾಯ ವಾಚೇತಿ। ಅಕ್ಖರಕ್ಖರಾಯ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೨೦>, <ಅನಾಪತ್ತಿ ಲೇಖಂ ವಾಚೇತಿ। ಧಾರಣಂ ವಾಚೇತಿ। ಗುತ್ತತ್ಥಾಯ ಪರಿತ್ತಂ ವಾಚೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
      stand <ಚಿತ್ತಾಗಾರವಗ್ಗೋ ಪಞ್ಚಮೋ।>
  text <೬॥ ಆರಾಮವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೧೦೨೧>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಸಮ್ಬಹುಲಾ ಭಿಕ್ಖೂ ಗಾಮಕಾವಾಸೇ ಏಕಚೀವರಾ ಚೀವರಕಮ್ಮಂ ಕರೋನ್ತಿ। ಭಿಕ್ಖುನಿಯೋ ಅನಾಪುಚ್ಛಾ ಆರಾಮಂ ಪವಿಸಿತ್ವಾ ಯೇನ ತೇ ಭಿಕ್ಖೂ ತೇನುಪಸಙ್ಕಮಿಂಸು। ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅನಾಪುಚ್ಛಾ ಆರಾಮಂ ಪವಿಸಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಅನಾಪುಚ್ಛಾ ಆರಾಮಂ ಪವಿಸನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಅನಾಪುಚ್ಛಾ ಆರಾಮಂ ಪವಿಸಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <ಯಾ ಪನ ಭಿಕ್ಖುನೀ ಅನಾಪುಚ್ಛಾ ಆರಾಮಂ ಪವಿಸೇಯ್ಯ। ಪಾಚಿತ್ತಿಯನ್ತಿ।>
      text <ಏವಞ್ಚಿದಂ ಭಗವತಾ ಭಿಕ್ಖುನೀನಂ ಸಿಕ್ಖಾಪದಂ ಪಞ್ಞತ್ತಂ ಹೋತಿ।>
      text <೧೦೨೨>, <ತೇನ ಖೋ ಪನ ಸಮಯೇನ ತೇ ಭಿಕ್ಖೂ ತಮ್ಹಾ ಆವಾಸಾ ಪಕ್ಕಮಿಂಸು। ಭಿಕ್ಖುನಿಯೋ ಅಯ್ಯಾ ಪಕ್ಕನ್ತಾತಿ। ಆರಾಮಂ ನಾಗಮಂಸು। ಅಥ ಖೋ ತೇ ಭಿಕ್ಖೂ ಪುನದೇವ ತಂ ಆವಾಸಂ ಪಚ್ಚಾಗಚ್ಛಿಂಸು। ಭಿಕ್ಖುನಿಯೋ ಅಯ್ಯಾ ಆಗತಾತಿ। ಆಪುಚ್ಛಾ ಆರಾಮಂ ಪವಿಸಿತ್ವಾ ಯೇನ ತೇ ಭಿಕ್ಖೂ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ತೇ ಭಿಕ್ಖೂ ಅಭಿವಾದೇತ್ವಾ ಏಕಮನ್ತಂ ಅಟ್ಠಂಸು। ಏಕಮನ್ತಂ ಠಿತಾ ಖೋ ತಾ ಭಿಕ್ಖುನಿಯೋ ತೇ ಭಿಕ್ಖೂ ಏತದವೋಚುಂ ಕಿಸ್ಸ ತುಮ್ಹೇ। ಭಗಿನಿಯೋ। ಆರಾಮಂ ನೇವ ಸಮ್ಮಜ್ಜಿತ್ಥ ನ ಪಾನೀಯಂ ಪರಿಭೋಜನೀಯಂ ಉಪಟ್ಠಾಪಿತ್ಥಾತಿ॥ ಭಗವತಾ। ಅಯ್ಯಾ। ಸಿಕ್ಖಾಪದಂ ಪಞ್ಞತ್ತಂ ಹೋತಿ ನ ಅನಾಪುಚ್ಛಾ ಆರಾಮೋ ಪವಿಸಿತಬ್ಬೋತಿ। ತೇನ ಮಯಂ ನ ಆಗಮಿಮ್ಹಾತಿ। ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಅನುಜಾನಾಮಿ। ಭಿಕ್ಖವೇ। ಸನ್ತಂ ಭಿಕ್ಖುಂ ಆಪುಚ್ಛಾ ಆರಾಮಂ ಪವಿಸಿತುಂ। ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <ಯಾ ಪನ ಭಿಕ್ಖುನೀ ಸನ್ತಂ ಭಿಕ್ಖುಂ ಅನಾಪುಚ್ಛಾ ಆರಾಮಂ ಪವಿಸೇಯ್ಯ। ಪಾಚಿತ್ತಿಯನ್ತಿ।>
      text <ಏವಞ್ಚಿದಂ ಭಗವತಾ ಭಿಕ್ಖುನೀನಂ ಸಿಕ್ಖಾಪದಂ ಪಞ್ಞತ್ತಂ ಹೋತಿ।>
      text <೧೦೨೩>, <ತೇನ ಖೋ ಪನ ಸಮಯೇನ ತೇ ಭಿಕ್ಖೂ ತಮ್ಹಾ ಆವಾಸಾ ಪಕ್ಕಮಿತ್ವಾ ಪುನದೇವ ತಂ ಆವಾಸಂ ಪಚ್ಚಾಗಚ್ಛಿಂಸು। ಭಿಕ್ಖುನಿಯೋ ಅಯ್ಯಾ ಪಕ್ಕನ್ತಾತಿ ಅನಾಪುಚ್ಛಾ ಆರಾಮಂ ಪವಿಸಿಂಸು। ತಾಸಂ ಕುಕ್ಕುಚ್ಚಂ ಅಹೋಸಿ ಭಗವತಾ ಸಿಕ್ಖಾಪದಂ ಪಞ್ಞತ್ತಂ ನ ಸನ್ತಂ ಭಿಕ್ಖುಂ ಅನಾಪುಚ್ಛಾ ಆರಾಮೋ ಪವಿಸಿತಬ್ಬೋತಿ। ಮಯಞ್ಚಮ್ಹಾ ಸನ್ತಂ ಭಿಕ್ಖುಂ ಅನಾಪುಚ್ಛಾ ಆರಾಮಂ ಪವಿಸಿಮ್ಹಾ। ಕಚ್ಚಿ ನು ಖೋ ಮಯಂ ಪಾಚಿತ್ತಿಯಂ ಆಪತ್ತಿಂ ಆಪನ್ನಾತಿ…ಪೇ॰… ಭಗವತೋ ಏತಮತ್ಥಂ ಆರೋಚೇಸುಂ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೨೪>, <ಯಾ ಪನ ಭಿಕ್ಖುನೀ ಜಾನಂ ಸಭಿಕ್ಖುಕಂ ಆರಾಮಂ ಅನಾಪುಚ್ಛಾ ಪವಿಸೇಯ್ಯ। ಪಾಚಿತ್ತಿಯನ್ತಿ।>
      text <೧೦೨೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಜಾನಾತಿ ನಾಮ ಸಾಮಂ ವಾ ಜಾನಾತಿ। ಅಞ್ಞೇ ವಾ ತಸ್ಸಾ ಆರೋಚೇನ್ತಿ। ತೇ ವಾ ಆರೋಚೇನ್ತಿ।>
      text <ಸಭಿಕ್ಖುಕೋ ನಾಮ ಆರಾಮೋ ಯತ್ಥ ಭಿಕ್ಖೂ ರುಕ್ಖಮೂಲೇಪಿ ವಸನ್ತಿ।>
      text <ಅನಾಪುಚ್ಛಾ ಆರಾಮಂ ಪವಿಸೇಯ್ಯಾತಿ ಭಿಕ್ಖುಂ ವಾ ಸಾಮಣೇರಂ ವಾ ಆರಾಮಿಕಂ ವಾ ಅನಾಪುಚ್ಛಾ ಪರಿಕ್ಖಿತ್ತಸ್ಸ ಆರಾಮಸ್ಸ ಪರಿಕ್ಖೇಪಂ ಅತಿಕ್ಕಾಮೇನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ। ಅಪರಿಕ್ಖಿತ್ತಸ್ಸ ಆರಾಮಸ್ಸ ಉಪಚಾರಂ ಓಕ್ಕಮನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೨೬>, <ಸಭಿಕ್ಖುಕೇ ಸಭಿಕ್ಖುಕಸಞ್ಞಾ ಸನ್ತಂ ಭಿಕ್ಖುಂ ಅನಾಪುಚ್ಛಾ ಆರಾಮಂ ಪವಿಸತಿ। ಆಪತ್ತಿ ಪಾಚಿತ್ತಿಯಸ್ಸ। ಸಭಿಕ್ಖುಕೇ ವೇಮತಿಕಾ ಸನ್ತಂ ಭಿಕ್ಖುಂ ಅನಾಪುಚ್ಛಾ ಆರಾಮಂ ಪವಿಸತಿ। ಆಪತ್ತಿ ದುಕ್ಕಟಸ್ಸ। ಸಭಿಕ್ಖುಕೇ ಅಭಿಕ್ಖುಕಸಞ್ಞಾ ಸನ್ತಂ ಭಿಕ್ಖುಂ ಅನಾಪುಚ್ಛಾ ಆರಾಮಂ ಪವಿಸತಿ। ಅನಾಪತ್ತಿ।>
      text <ಅಭಿಕ್ಖುಕೇ ಸಭಿಕ್ಖುಕಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಭಿಕ್ಖುಕೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಭಿಕ್ಖುಕೇ ಅಭಿಕ್ಖುಕಸಞ್ಞಾ। ಅನಾಪತ್ತಿ।>
      text <೧೦೨೭>, <ಅನಾಪತ್ತಿ ಸನ್ತಂ ಭಿಕ್ಖುಂ ಆಪುಚ್ಛಾ ಪವಿಸತಿ। ಅಸನ್ತಂ ಭಿಕ್ಖುಂ ಅನಾಪುಚ್ಛಾ ಪವಿಸತಿ। ಸೀಸಾನುಲೋಕಿಕಾ ಗಚ್ಛತಿ। ಯತ್ಥ ಭಿಕ್ಖುನಿಯೋ ಸನ್ನಿಪತಿತಾ ಹೋನ್ತಿ ತತ್ಥ ಗಚ್ಛತಿ। ಆರಾಮೇನ ಮಗ್ಗೋ ಹೋತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೧೦೨೮>, <ತೇನ ಸಮಯೇನ ಬುದ್ಧೋ ಭಗವಾ ವೇಸಾಲಿಯಂ ವಿಹರತಿ ಮಹಾವನೇ ಕೂಟಾಗಾರಸಾಲಾಯಂ। ತೇನ ಖೋ ಪನ ಸಮಯೇನ ಆಯಸ್ಮತೋ ಉಪಾಲಿಸ್ಸ ಉಪಜ್ಝಾಯೋ ಆಯಸ್ಮಾ ಕಪ್ಪಿತಕೋ ಸುಸಾನೇ ವಿಹರತಿ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾನಂ ಭಿಕ್ಖುನೀನಂ ಮಹತ್ತರಾ ಭಿಕ್ಖುನೀ ಕಾಲಙ್ಕತಾ ಹೋತಿ। ಛಬ್ಬಗ್ಗಿಯಾ ಭಿಕ್ಖುನಿಯೋ ತಂ ಭಿಕ್ಖುನಿಂ ನೀಹರಿತ್ವಾ ಆಯಸ್ಮತೋ ಕಪ್ಪಿತಕಸ್ಸ ವಿಹಾರಸ್ಸ ಅವಿದೂರೇ ಝಾಪೇತ್ವಾ ಥೂಪಂ ಕತ್ವಾ ಗನ್ತ್ವಾ ತಸ್ಮಿಂ ಥೂಪೇ ರೋದನ್ತಿ। ಅಥ ಖೋ ಆಯಸ್ಮಾ ಕಪ್ಪಿತಕೋ ತೇನ ಸದ್ದೇನ ಉಬ್ಬಾಳ್ಹೋ ತಂ ಥೂಪಂ ಭಿನ್ದಿತ್ವಾ ಪಕಿರೇಸಿ। ಛಬ್ಬಗ್ಗಿಯಾ ಭಿಕ್ಖುನಿಯೋ ಇಮಿನಾ ಕಪ್ಪಿತಕೇನ ಅಮ್ಹಾಕಂ ಅಯ್ಯಾಯ ಥೂಪೋ ಭಿನ್ನೋ। ಹನ್ದ ನಂ ಘಾತೇಮಾತಿ। ಮನ್ತೇಸುಂ। ಅಞ್ಞತರಾ ಭಿಕ್ಖುನೀ ಆಯಸ್ಮತೋ ಉಪಾಲಿಸ್ಸ ಏತಮತ್ಥಂ ಆರೋಚೇಸಿ। ಆಯಸ್ಮಾ ಉಪಾಲಿ ಆಯಸ್ಮತೋ ಕಪ್ಪಿತಕಸ್ಸ ಏತಮತ್ಥಂ ಆರೋಚೇಸಿ। ಅಥ ಖೋ ಆಯಸ್ಮಾ ಕಪ್ಪಿತಕೋ ವಿಹಾರಾ ನಿಕ್ಖಮಿತ್ವಾ ನಿಲೀನೋ ಅಚ್ಛಿ। ಅಥ ಖೋ ಛಬ್ಬಗ್ಗಿಯಾ ಭಿಕ್ಖುನಿಯೋ ಯೇನಾಯಸ್ಮತೋ ಕಪ್ಪಿತಕಸ್ಸ ವಿಹಾರೋ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ಆಯಸ್ಮತೋ ಕಪ್ಪಿತಕಸ್ಸ ವಿಹಾರಂ ಪಾಸಾಣೇಹಿ ಚ ಲೇಡ್ಡೂಹಿ ಚ ಓತ್ಥರಾಪೇತ್ವಾ। ಮತೋ ಕಪ್ಪಿತಕೋತಿ ಪಕ್ಕಮಿಂಸು।>
      text <ಅಥ ಖೋ ಆಯಸ್ಮಾ ಕಪ್ಪಿತಕೋ ತಸ್ಸಾ ರತ್ತಿಯಾ ಅಚ್ಚಯೇನ ಪುಬ್ಬಣ್ಹಸಮಯಂ ನಿವಾಸೇತ್ವಾ ಪತ್ತಚೀವರಮಾದಾಯ ವೇಸಾಲಿಂ ಪಿಣ್ಡಾಯ ಪಾವಿಸಿ। ಅದ್ದಸಂಸು ಖೋ ಛಬ್ಬಗ್ಗಿಯಾ ಭಿಕ್ಖುನಿಯೋ ಆಯಸ್ಮನ್ತಂ ಕಪ್ಪಿತಕಂ ಪಿಣ್ಡಾಯ ಚರನ್ತಂ। ದಿಸ್ವಾನ ಏವಮಾಹಂಸು ಅಯಂ ಕಪ್ಪಿತಕೋ ಜೀವತಿ। ಕೋ ನು ಖೋ ಅಮ್ಹಾಕಂ ಮನ್ತಂ ಸಂಹರೀತಿ॥ ಅಸ್ಸೋಸುಂ ಖೋ ಛಬ್ಬಗ್ಗಿಯಾ ಭಿಕ್ಖುನಿಯೋ ಅಯ್ಯೇನ ಕಿರ ಉಪಾಲಿನಾ ಅಮ್ಹಾಕಂ ಮನ್ತೋ ಸಂಹಟೋತಿ। ತಾ ಆಯಸ್ಮನ್ತಂ ಉಪಾಲಿಂ ಅಕ್ಕೋಸಿಂಸು ಕಥಞ್ಹಿ ನಾಮ ಅಯಂ ಕಾಸಾವಟೋ ಮಲಮಜ್ಜನೋ ನಿಹೀನಜಚ್ಚೋ ಅಮ್ಹಾಕಂ ಮನ್ತಂ ಸಂಹರಿಸ್ಸತೀತಿ॥ ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಅಯ್ಯಂ ಉಪಾಲಿಂ ಅಕ್ಕೋಸಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಉಪಾಲಿಂ ಅಕ್ಕೋಸನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಉಪಾಲಿಂ ಅಕ್ಕೋಸಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೨೯>, <ಯಾ ಪನ ಭಿಕ್ಖುನೀ ಭಿಕ್ಖುಂ ಅಕ್ಕೋಸೇಯ್ಯ ವಾ ಪರಿಭಾಸೇಯ್ಯ ವಾ। ಪಾಚಿತ್ತಿಯನ್ತಿ।>
      text <೧೦೩೦>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುನ್ತಿ ಉಪಸಮ್ಪನ್ನಂ। ಅಕ್ಕೋಸೇಯ್ಯ ವಾತಿ ದಸಹಿ ವಾ ಅಕ್ಕೋಸವತ್ಥೂಹಿ ಅಕ್ಕೋಸತಿ ಏತೇಸಂ ವಾ ಅಞ್ಞತರೇನ। ಆಪತ್ತಿ ಪಾಚಿತ್ತಿಯಸ್ಸ।>
      text <ಪರಿಭಾಸೇಯ್ಯ ವಾತಿ ಭಯಂ ಉಪದಂಸೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೩೧>, <ಉಪಸಮ್ಪನ್ನೇ ಉಪಸಮ್ಪನ್ನಸಞ್ಞಾ ಅಕ್ಕೋಸತಿ ವಾ ಪರಿಭಾಸತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನೇ ವೇಮತಿಕಾ ಅಕ್ಕೋಸತಿ ವಾ ಪರಿಭಾಸತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ಉಪಸಮ್ಪನ್ನೇ ಅನುಪಸಮ್ಪನ್ನಸಞ್ಞಾ ಅಕ್ಕೋಸತಿ ವಾ ಪರಿಭಾಸತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅನುಪಸಮ್ಪನ್ನಂ ಅಕ್ಕೋಸತಿ ವಾ ಪರಿಭಾಸತಿ ವಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನೇ ಉಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅನುಪಸಮ್ಪನ್ನೇ ಅನುಪಸಮ್ಪನ್ನಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೧೦೩೨>, <ಅನಾಪತ್ತಿ ಅತ್ಥಪುರೇಕ್ಖಾರಾಯ। ಧಮ್ಮಪುರೇಕ್ಖಾರಾಯ। ಅನುಸಾಸನಿಪುರೇಕ್ಖಾರಾಯ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೧೦೩೩>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಚಣ್ಡಕಾಳೀ ಭಿಕ್ಖುನೀ ಭಣ್ಡನಕಾರಿಕಾ ಹೋತಿ ಕಲಹಕಾರಿಕಾ ವಿವಾದಕಾರಿಕಾ ಭಸ್ಸಕಾರಿಕಾ ಸಙ್ಘೇ ಅಧಿಕರಣಕಾರಿಕಾ। ಥುಲ್ಲನನ್ದಾ ಭಿಕ್ಖುನೀ ತಸ್ಸಾ ಕಮ್ಮೇ ಕರೀಯಮಾನೇ ಪಟಿಕ್ಕೋಸತಿ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಗಾಮಕಂ ಅಗಮಾಸಿ ಕೇನಚಿದೇವ ಕರಣೀಯೇನ। ಅಥ ಖೋ ಭಿಕ್ಖುನಿಸಙ್ಘೋ ಥುಲ್ಲನನ್ದಾ ಭಿಕ್ಖುನೀ ಪಕ್ಕನ್ತಾತಿ ಚಣ್ಡಕಾಳಿಂ ಭಿಕ್ಖುನಿಂ ಆಪತ್ತಿಯಾ ಅದಸ್ಸನೇ ಉಕ್ಖಿಪಿ। ಥುಲ್ಲನನ್ದಾ ಭಿಕ್ಖುನೀ ಗಾಮಕೇ ತಂ ಕರಣೀಯಂ ತೀರೇತ್ವಾ ಪುನದೇವ ಸಾವತ್ಥಿಂ ಪಚ್ಚಾಗಚ್ಛಿ। ಚಣ್ಡಕಾಳೀ ಭಿಕ್ಖುನೀ ಥುಲ್ಲನನ್ದಾಯ ಭಿಕ್ಖುನಿಯಾ ಆಗಚ್ಛನ್ತಿಯಾ ನೇವ ಆಸನಂ ಪಞ್ಞಪೇಸಿ ನ ಪಾದೋದಕಂ ಪಾದಪೀಠಂ ಪಾದಕಠಲಿಕಂ ಉಪನಿಕ್ಖಿಪಿ। ನ ಪಚ್ಚುಗ್ಗನ್ತ್ವಾ ಪತ್ತಚೀವರಂ ಪಟಿಗ್ಗಹೇಸಿ ನ ಪಾನೀಯೇನ ಆಪುಚ್ಛಿ। ಥುಲ್ಲನನ್ದಾ ಭಿಕ್ಖುನೀ ಚಣ್ಡಕಾಳಿಂ ಭಿಕ್ಖುನಿಂ ಏತದವೋಚ ಕಿಸ್ಸ ತ್ವಂ। ಅಯ್ಯೇ। ಮಯಿ ಆಗಚ್ಛನ್ತಿಯಾ ನೇವ ಆಸನಂ ಪಞ್ಞಪೇಸಿ ನ ಪಾದೋದಕಂ ಪಾದಪೀಠಂ ಪಾದಕಠಲಿಕಂ ಉಪನಿಕ್ಖಿಪಿ। ನ ಪಚ್ಚುಗ್ಗನ್ತ್ವಾ ಪತ್ತಚೀವರಂ ಪಟಿಗ್ಗಹೇಸಿ ನ ಪಾನೀಯೇನ ಆಪುಚ್ಛೀತಿ॥ ಏವಞ್ಹೇತಂ। ಅಯ್ಯೇ। ಹೋತಿ ಯಥಾ ತಂ ಅನಾಥಾಯಾತಿ। ಕಿಸ್ಸ ಪನ ತ್ವಂ। ಅಯ್ಯೇ। ಅನಾಥಾತಿ॥ ಇಮಾ ಮಂ। ಅಯ್ಯೇ। ಭಿಕ್ಖುನಿಯೋ ಅಯಂ ಅನಾಥಾ ಅಪ್ಪಞ್ಞಾತಾ। ನತ್ಥಿ ಇಮಿಸ್ಸಾ ಕಾಚಿ ಪತಿವತ್ತಾತಿ। ಆಪತ್ತಿಯಾ ಅದಸ್ಸನೇ ಉಕ್ಖಿಪಿಂಸೂತಿ। ಥುಲ್ಲನನ್ದಾ ಭಿಕ್ಖುನೀ ಬಾಲಾ ಏತಾ ಅಬ್ಯತ್ತಾ ಏತಾ ನೇತಾ ಜಾನನ್ತಿ ಕಮ್ಮಂ ವಾ ಕಮ್ಮದೋಸಂ ವಾ ಕಮ್ಮವಿಪತ್ತಿಂ ವಾ ಕಮ್ಮಸಮ್ಪತ್ತಿಂ ವಾತಿ। ಚಣ್ಡೀಕತಾ ಗಣಂ ಪರಿಭಾಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಚಣ್ಡೀಕತಾ ಗಣಂ ಪರಿಭಾಸಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಚಣ್ಡೀಕತಾ ಗಣಂ ಪರಿಭಾಸತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ …ಪೇ॰…ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಚಣ್ಡೀಕತಾ ಗಣಂ ಪರಿಭಾಸಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೩೪>, <ಯಾ ಪನ ಭಿಕ್ಖುನೀ ಚಣ್ಡೀಕತಾ ಗಣಂ ಪರಿಭಾಸೇಯ್ಯ। ಪಾಚಿತ್ತಿಯನ್ತಿ।>
      text <೧೦೩೫>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಚಣ್ಡೀಕತಾ ನಾಮ ಕೋಧನಾ ವುಚ್ಚತಿ।>
      text <ಗಣೋ ನಾಮ ಭಿಕ್ಖುನಿಸಙ್ಘೋ ವುಚ್ಚತಿ।>
      text <ಪರಿಭಾಸೇಯ್ಯಾತಿ ಬಾಲಾ ಏತಾ ಅಬ್ಯತ್ತಾ ಏತಾ ನೇತಾ ಜಾನನ್ತಿ ಕಮ್ಮಂ ವಾ ಕಮ್ಮದೋಸಂ ವಾ ಕಮ್ಮವಿಪತ್ತಿಂ ವಾ ಕಮ್ಮಸಮ್ಪತ್ತಿಂ ವಾತಿ ಪರಿಭಾಸತಿ। ಆಪತ್ತಿ ಪಾಚಿತ್ತಿಯಸ್ಸ। ಸಮ್ಬಹುಲಾ ಭಿಕ್ಖುನಿಯೋ ವಾ ಏಕಂ ಭಿಕ್ಖುನಿಂ ವಾ ಅನುಪಸಮ್ಪನ್ನಂ ವಾ ಪರಿಭಾಸತಿ। ಆಪತ್ತಿ ದುಕ್ಕಟಸ್ಸ।>
      text <೧೦೩೬>, <ಅನಾಪತ್ತಿ ಅತ್ಥಪುರೇಕ್ಖಾರಾಯ। ಧಮ್ಮಪುರೇಕ್ಖಾರಾಯ। ಅನುಸಾಸನಿಪುರೇಕ್ಖಾರಾಯ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೧೦೩೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರೋ ಬ್ರಾಹ್ಮಣೋ ಭಿಕ್ಖುನಿಯೋ ನಿಮನ್ತೇತ್ವಾ ಭೋಜೇಸಿ। ಭಿಕ್ಖುನಿಯೋ ಭುತ್ತಾವೀ ಪವಾರಿತಾ ಞಾತಿಕುಲಾನಿ ಗನ್ತ್ವಾ ಏಕಚ್ಚಾ ಭುಞ್ಜಿಂಸು ಏಕಚ್ಚಾ ಪಿಣ್ಡಪಾತಂ ಆದಾಯ ಅಗಮಂಸು। ಅಥ ಖೋ ಸೋ ಬ್ರಾಹ್ಮಣೋ ಪಟಿವಿಸ್ಸಕೇ ಏತದವೋಚ ಭಿಕ್ಖುನಿಯೋ ಮಯಾ ಅಯ್ಯಾ ಸನ್ತಪ್ಪಿತಾ। ಏಥ ತುಮ್ಹೇಪಿ ಸನ್ತಪ್ಪೇಸ್ಸಾಮೀತಿ। ತೇ ಏವಮಾಹಂಸು ಕಿಂ ತ್ವಂ। ಅಯ್ಯೋ। ಅಮ್ಹೇ ಸನ್ತಪ್ಪೇಸ್ಸಸಿ॥ ಯಾಪಿ ತಯಾ ನಿಮನ್ತಿತಾ ತಾಪಿ ಅಮ್ಹಾಕಂ ಘರಾನಿ ಆಗನ್ತ್ವಾ ಏಕಚ್ಚಾ ಭುಞ್ಜಿಂಸು ಏಕಚ್ಚಾ ಪಿಣ್ಡಪಾತಂ ಆದಾಯ ಅಗಮಂಸೂತಿ। ಅಥ ಖೋ ಸೋ ಬ್ರಾಹ್ಮಣೋ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅಮ್ಹಾಕಂ ಘರೇ ಭುಞ್ಜಿತ್ವಾ ಅಞ್ಞತ್ರ ಭುಞ್ಜಿಸ್ಸನ್ತಿ। ನ ಚಾಹಂ ಪಟಿಬಲೋ ಯಾವದತ್ಥಂ ದಾತುನ್ತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತಸ್ಸ ಬ್ರಾಹ್ಮಣಸ್ಸ ಉಜ್ಝಾಯನ್ತಸ್ಸ ಖಿಯ್ಯನ್ತಸ್ಸ ವಿಪಾಚೇನ್ತಸ್ಸ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಭುತ್ತಾವೀ ಪವಾರಿತಾ ಅಞ್ಞತ್ರ ಭುಞ್ಜಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಭುತ್ತಾವೀ ಪವಾರಿತಾ ಅಞ್ಞತ್ರ ಭುಞ್ಜನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಭುತ್ತಾವೀ ಪವಾರಿತಾ ಅಞ್ಞತ್ರ ಭುಞ್ಜಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೩೮>, <ಯಾ ಪನ ಭಿಕ್ಖುನೀ ನಿಮನ್ತಿತಾ ವಾ ಪವಾರಿತಾ ವಾ ಖಾದನೀಯಂ ವಾ ಭೋಜನೀಯಂ ವಾ ಖಾದೇಯ್ಯ ವಾ ಭುಞ್ಜೇಯ್ಯ ವಾ। ಪಾಚಿತ್ತಿಯನ್ತಿ।>
      text <೧೦೩೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ನಿಮನ್ತಿತಾ ನಾಮ ಪಞ್ಚನ್ನಂ ಭೋಜನಾನಂ ಅಞ್ಞತರೇನ ಭೋಜನೇನ ನಿಮನ್ತಿತಾ।>
      text <ಪವಾರಿತಾ ನಾಮ ಅಸನಂ ಪಞ್ಞಾಯತಿ। ಭೋಜನಂ ಪಞ್ಞಾಯತಿ। ಹತ್ಥಪಾಸೇ ಠಿತಾ ಅಭಿಹರತಿ। ಪಟಿಕ್ಖೇಪೋ ಪಞ್ಞಾಯತಿ।>
      text <ಖಾದನೀಯಂ ನಾಮ ಪಞ್ಚ ಭೋಜನಾನಿ ಯಾಗುಂ ಯಾಮಕಾಲಿಕಂ ಸತ್ತಾಹಕಾಲಿಕಂ ಯಾವಜೀವಿಕಂ ಠಪೇತ್ವಾ ಅವಸೇಸಂ ಖಾದನೀಯಂ ನಾಮ।>
      text <ಭೋಜನೀಯಂ ನಾಮ ಪಞ್ಚ ಭೋಜನಾನಿ ಓದನೋ। ಕುಮ್ಮಾಸೋ। ಸತ್ತು। ಮಚ್ಛೋ। ಮಂಸಂ।>
      text <ಖಾದಿಸ್ಸಾಮಿ ಭುಞ್ಜಿಸ್ಸಾಮೀತಿ ಪಟಿಗ್ಗಣ್ಹಾತಿ। ಆಪತ್ತಿ ದುಕ್ಕಟಸ್ಸ। ಅಜ್ಝೋಹಾರೇ ಅಜ್ಝೋಹಾರೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೪೦>, <ನಿಮನ್ತಿತೇ ನಿಮನ್ತಿತಸಞ್ಞಾ ಖಾದನೀಯಂ ವಾ ಭೋಜನೀಯಂ ವಾ ಖಾದತಿ ವಾ ಭುಞ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ನಿಮನ್ತಿತೇ ವೇಮತಿಕಾ ಖಾದನೀಯಂ ವಾ ಭೋಜನೀಯಂ ವಾ ಖಾದತಿ ವಾ ಭುಞ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ। ನಿಮನ್ತಿತೇ ಅನಿಮನ್ತಿತಸಞ್ಞಾ ಖಾದನೀಯಂ ವಾ ಭೋಜನೀಯಂ ವಾ ಖಾದತಿ ವಾ ಭುಞ್ಜತಿ ವಾ। ಆಪತ್ತಿ ಪಾಚಿತ್ತಿಯಸ್ಸ।>
      text <ಯಾಮಕಾಲಿಕಂ ಸತ್ತಾಹಕಾಲಿಕಂ ಯಾವಜೀವಿಕಂ ಆಹಾರತ್ಥಾಯ ಪಟಿಗ್ಗಣ್ಹಾತಿ। ಆಪತ್ತಿ ದುಕ್ಕಟಸ್ಸ। ಅಜ್ಝೋಹಾರೇ ಅಜ್ಝೋಹಾರೇ ಆಪತ್ತಿ ದುಕ್ಕಟಸ್ಸ…ಪೇ॰…।>
      text <೧೦೪೧>, <ಅನಾಪತ್ತಿ ನಿಮನ್ತಿತಾ ಅಪ್ಪವಾರಿತಾ। ಯಾಗುಂ ಪಿವತಿ। ಸಾಮಿಕೇ ಅಪಲೋಕೇತ್ವಾ ಭುಞ್ಜತಿ। ಯಾಮಕಾಲಿಕಂ ಸತ್ತಾಹಕಾಲಿಕಂ ಯಾವಜೀವಿಕಂ ಸತಿ ಪಚ್ಚಯೇ ಪರಿಭುಞ್ಜತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೧೦೪೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಸಾವತ್ಥಿಯಂ ಅಞ್ಞತರಿಸ್ಸಾ ವಿಸಿಖಾಯ ಪಿಣ್ಡಾಯ ಚರಮಾನಾ ಯೇನ ಅಞ್ಞತರಂ ಕುಲಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಪಞ್ಞತ್ತೇ ಆಸನೇ ನಿಸೀದಿ। ಅಥ ಖೋ ತೇ ಮನುಸ್ಸಾ ತಂ ಭಿಕ್ಖುನಿಂ ಭೋಜೇತ್ವಾ ಏತದವೋಚುಂ ಅಞ್ಞಾಪಿ। ಅಯ್ಯೇ। ಭಿಕ್ಖುನಿಯೋ ಆಗಚ್ಛನ್ತೂತಿ। ಅಥ ಖೋ ಸಾ ಭಿಕ್ಖುನೀ। ಕಥಞ್ಹಿ ನಾಮ ಭಿಕ್ಖುನಿಯೋ ನಾಗಚ್ಛೇಯ್ಯುನ್ತಿ। ಭಿಕ್ಖುನಿಯೋ ಉಪಸಙ್ಕಮಿತ್ವಾ ಏತದವೋಚ ಅಮುಕಸ್ಮಿಂ। ಅಯ್ಯೇ। ಓಕಾಸೇ ವಾಳಾ ಸುನಖಾ ಚಣ್ಡೋ ಬಲಿಬದ್ದೋ ಚಿಕ್ಖಲ್ಲೋ ಓಕಾಸೋ। ಮಾ ಖೋ ತತ್ಥ ಅಗಮಿತ್ಥಾತಿ। ಅಞ್ಞತರಾಪಿ ಭಿಕ್ಖುನೀ ತಸ್ಸಾ ವಿಸಿಖಾಯ ಪಿಣ್ಡಾಯ ಚರಮಾನಾ ಯೇನ ತಂ ಕುಲಂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಪಞ್ಞತ್ತೇ ಆಸನೇ ನಿಸೀದಿ। ಅಥ ಖೋ ತೇ ಮನುಸ್ಸಾ ತಂ ಭಿಕ್ಖುನಿಂ ಭೋಜೇತ್ವಾ ಏತದವೋಚುಂ ಕಿಸ್ಸ। ಅಯ್ಯೇ। ಭಿಕ್ಖುನಿಯೋ ನ ಆಗಚ್ಛನ್ತೀತಿ॥ ಅಥ ಖೋ ಸಾ ಭಿಕ್ಖುನೀ ತೇಸಂ ಮನುಸ್ಸಾನಂ ಏತಮತ್ಥಂ ಆರೋಚೇಸಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಕುಲಂ ಮಚ್ಛರಾಯಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಕುಲಂ ಮಚ್ಛರಾಯತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಕುಲಂ ಮಚ್ಛರಾಯಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೪೩>, <ಯಾ ಪನ ಭಿಕ್ಖುನೀ ಕುಲಮಚ್ಛರಿನೀ ಅಸ್ಸ। ಪಾಚಿತ್ತಿಯನ್ತಿ।>
      text <೧೦೪೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಕುಲಂ ನಾಮ ಚತ್ತಾರಿ ಕುಲಾನಿ ಖತ್ತಿಯಕುಲಂ। ಬ್ರಾಹ್ಮಣಕುಲಂ। ವೇಸ್ಸಕುಲಂ। ಸುದ್ದಕುಲಂ।>
      text <ಮಚ್ಛರಿನೀ ಅಸ್ಸಾತಿ ಕಥಂ ಭಿಕ್ಖುನಿಯೋ ನಾಗಚ್ಛೇಯ್ಯುನ್ತಿ ಭಿಕ್ಖುನೀನಂ ಸನ್ತಿಕೇ ಕುಲಸ್ಸ ಅವಣ್ಣಂ ಭಾಸತಿ। ಆಪತ್ತಿ ಪಾಚಿತ್ತಿಯಸ್ಸ। ಕುಲಸ್ಸ ವಾ ಸನ್ತಿಕೇ ಭಿಕ್ಖುನೀನಂ ಅವಣ್ಣಂ ಭಾಸತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೪೫>, <ಅನಾಪತ್ತಿ ಕುಲಂ ನ ಮಚ್ಛರಾಯನ್ತೀ ಸನ್ತಂಯೇವ ಆದೀನವಂ ಆಚಿಕ್ಖತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೧೦೪೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಸಮ್ಬಹುಲಾ ಭಿಕ್ಖುನಿಯೋ ಗಾಮಕಾವಾಸೇ ವಸ್ಸಂವುಟ್ಠಾ ಸಾವತ್ಥಿಂ ಅಗಮಂಸು। ಭಿಕ್ಖುನಿಯೋ ತಾ ಭಿಕ್ಖುನಿಯೋ ಏತದವೋಚುಂ ಕತ್ಥಾಯ್ಯಾಯೋ ವಸ್ಸಂವುಟ್ಠಾ॥ ಕಚ್ಚಿ ಓವಾದೋ ಇದ್ಧೋ ಅಹೋಸೀತಿ॥ ನತ್ಥಯ್ಯೇ। ತತ್ಥ ಭಿಕ್ಖೂ। ಕುತೋ ಓವಾದೋ ಇದ್ಧೋ ಭವಿಸ್ಸತೀತಿ॥ ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅಭಿಕ್ಖುಕೇ ಆವಾಸೇ ವಸ್ಸಂ ವಸಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಅಭಿಕ್ಖುಕೇ ಆವಾಸೇ ವಸ್ಸಂ ವಸನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಅಭಿಕ್ಖುಕೇ ಆವಾಸೇ ವಸ್ಸಂ ವಸಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೪೭>, <ಯಾ ಪನ ಭಿಕ್ಖುನೀ ಅಭಿಕ್ಖುಕೇ ಆವಾಸೇ ವಸ್ಸಂ ವಸೇಯ್ಯ। ಪಾಚಿತ್ತಿಯನ್ತಿ।>
      text <೧೦೪೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಭಿಕ್ಖುಕೋ ನಾಮ ಆವಾಸೋ ನ ಸಕ್ಕಾ ಹೋತಿ ಓವಾದಾಯ ವಾ ಸಂವಾಸಾಯ ವಾ ಗನ್ತುಂ। ವಸ್ಸಂ ವಸಿಸ್ಸಾಮೀತಿ ಸೇನಾಸನಂ ಪಞ್ಞಪೇತಿ ಪಾನೀಯಂ ಪರಿಭೋಜನೀಯಂ ಉಪಟ್ಠಪೇತಿ ಪರಿವೇಣಂ ಸಮ್ಮಜ್ಜತಿ। ಆಪತ್ತಿ ದುಕ್ಕಟಸ್ಸ। ಸಹ ಅರುಣುಗ್ಗಮನಾ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೪೯>, <ಅನಾಪತ್ತಿ ವಸ್ಸುಪಗತಾ ಭಿಕ್ಖೂ ಪಕ್ಕನ್ತಾ ವಾ ಹೋನ್ತಿ ವಿಬ್ಭನ್ತಾ ವಾ ಕಾಲಙ್ಕತಾ ವಾ ಪಕ್ಖಸಙ್ಕನ್ತಾ ವಾ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೧೦೫೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಸಮ್ಬಹುಲಾ ಭಿಕ್ಖುನಿಯೋ ಗಾಮಕಾವಾಸೇ ವಸ್ಸಂವುಟ್ಠಾ ಸಾವತ್ಥಿಂ ಅಗಮಂಸು। ಭಿಕ್ಖುನಿಯೋ ತಾ ಭಿಕ್ಖುನಿಯೋ ಏತದವೋಚುಂ ಕತ್ಥಾಯ್ಯಾಯೋ ವಸ್ಸಂವುಟ್ಠಾ। ಕತ್ಥ ಭಿಕ್ಖುಸಙ್ಘೋ ಪವಾರಿತೋತಿ॥ ನ ಮಯಂ। ಅಯ್ಯೇ। ಭಿಕ್ಖುಸಙ್ಘಂ ಪವಾರೇಮಾತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ವಸ್ಸಂವುಟ್ಠಾ ಭಿಕ್ಖುಸಙ್ಘಂ ನ ಪವಾರೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ವಸ್ಸಂವುಟ್ಠಾ ಭಿಕ್ಖುಸಙ್ಘಂ ನ ಪವಾರೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ವಸ್ಸಂವುಟ್ಠಾ ಭಿಕ್ಖುಸಙ್ಘಂ ನ ಪವಾರೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೫೧>, <ಯಾ ಪನ ಭಿಕ್ಖುನೀ ವಸ್ಸಂವುಟ್ಠಾ ಉಭತೋಸಙ್ಘೇ ತೀಹಿ ಠಾನೇಹಿ ನ ಪವಾರೇಯ್ಯ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ಪಾಚಿತ್ತಿಯನ್ತಿ।>
      text <೧೦೫೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ವಸ್ಸಂವುಟ್ಠಾ ನಾಮ ಪುರಿಮಂ ವಾ ತೇಮಾಸಂ ಪಚ್ಛಿಮಂ ವಾ ತೇಮಾಸಂ ವುಟ್ಠಾ। ಉಭತೋಸಙ್ಘೇ ತೀಹಿ ಠಾನೇಹಿ ನ ಪವಾರೇಸ್ಸಾಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೫೩>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೧೦೫೪>, <ತೇನ ಸಮಯೇನ ಬುದ್ಧೋ ಭಗವಾ ಸಕ್ಕೇಸು ವಿಹರತಿ ಕಪಿಲವತ್ಥುಸ್ಮಿಂ ನಿಗ್ರೋಧಾರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಭಿಕ್ಖುನುಪಸ್ಸಯಂ ಉಪಸಙ್ಕಮಿತ್ವಾ ಛಬ್ಬಗ್ಗಿಯಾ ಭಿಕ್ಖುನಿಯೋ ಓವದನ್ತಿ। ಭಿಕ್ಖುನಿಯೋ ಛಬ್ಬಗ್ಗಿಯಾ ಭಿಕ್ಖುನಿಯೋ ಏತದವೋಚುಂ ಏಥಾಯ್ಯೇ ಓವಾದಂ ಗಮಿಸ್ಸಾಮಾತಿ। ಯಮ್ಪಿ ಮಯಂ। ಅಯ್ಯೇ। ಗಚ್ಛೇಯ್ಯಾಮ ಓವಾದಸ್ಸ ಕಾರಣಾ। ಅಯ್ಯಾ ಛಬ್ಬಗ್ಗಿಯಾ ಇಧೇವ ಆಗನ್ತ್ವಾ ಅಮ್ಹೇ ಓವದನ್ತೀತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಓವಾದಂ ನ ಗಚ್ಛಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಓವಾದಂ ನ ಗಚ್ಛನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಓವಾದಂ ನ ಗಚ್ಛಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೫೫>, <ಯಾ ಪನ ಭಿಕ್ಖುನೀ ಓವಾದಾಯ ವಾ ಸಂವಾಸಾಯ ವಾ ನ ಗಚ್ಛೇಯ್ಯ। ಪಾಚಿತ್ತಿಯನ್ತಿ।>
      text <೧೦೫೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಓವಾದೋ ನಾಮ ಅಟ್ಠ ಗರುಧಮ್ಮಾ।>
      text <ಸಂವಾಸೋ ನಾಮ ಏಕಕಮ್ಮಂ ಏಕುದ್ದೇಸೋ ಸಮಸಿಕ್ಖತಾ। ಓವಾದಾಯ ವಾ ಸಂವಾಸಾಯ ವಾ ನ ಗಚ್ಛಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೫೭>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ದುತಿಯಿಕಂ ಭಿಕ್ಖುನಿಂ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೧೦೫೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಉಪೋಸಥಮ್ಪಿ ನ ಪುಚ್ಛನ್ತಿ ಓವಾದಮ್ಪಿ ನ ಯಾಚನ್ತಿ। ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಉಪೋಸಥಮ್ಪಿ ನ ಪುಚ್ಛಿಸ್ಸನ್ತಿ ಓವಾದಮ್ಪಿ ನ ಯಾಚಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಉಪೋಸಥಮ್ಪಿ ನ ಪುಚ್ಛನ್ತಿ ಓವಾದಮ್ಪಿ ನ ಯಾಚನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಉಪೋಸಥಮ್ಪಿ ನ ಪುಚ್ಛಿಸ್ಸನ್ತಿ ಓವಾದಮ್ಪಿ ನ ಯಾಚಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೫೯>, <ಅನ್ವದ್ಧಮಾಸಂ ಭಿಕ್ಖುನಿಯಾ ಭಿಕ್ಖುಸಙ್ಘತೋ ದ್ವೇ ಧಮ್ಮಾ ಪಚ್ಚಾಸೀಸಿತಬ್ಬಾ ಉಪೋಸಥಪುಚ್ಛಕಞ್ಚ ಓವಾದೂಪಸಙ್ಕಮನಞ್ಚ। ತಂ ಅತಿಕ್ಕಾಮೇನ್ತಿಯಾ ಪಾಚಿತ್ತಿಯನ್ತಿ।>
      text <೧೦೬೦>, <ಅನ್ವದ್ಧಮಾಸನ್ತಿ ಅನುಪೋಸಥಿಕಂ। ಉಪೋಸಥೋ ನಾಮ ದ್ವೇ ಉಪೋಸಥಾ ಚಾತುದ್ದಸಿಕೋ ಚ ಪನ್ನರಸಿಕೋ ಚ।>
      text <ಓವಾದೋ ನಾಮ ಅಟ್ಠ ಗರುಧಮ್ಮಾ। ಉಪೋಸಥಮ್ಪಿ ನ ಪುಚ್ಛಿಸ್ಸಾಮಿ ಓವಾದಮ್ಪಿ ನ ಯಾಚಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೬೧>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ದುತಿಯಿಕಂ ಭಿಕ್ಖುನಿಂ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೧೦೬೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಪಸಾಖೇ ಜಾತಂ ಗಣ್ಡಂ ಪುರಿಸೇನ ಸದ್ಧಿಂ ಏಕೇನೇಕಾ ಭೇದಾಪೇಸಿ। ಅಥ ಖೋ ಸೋ ಪುರಿಸೋ ತಂ ಭಿಕ್ಖುನಿಂ ದೂಸೇತುಂ ಉಪಕ್ಕಮಿ। ಸಾ ವಿಸ್ಸರಮಕಾಸಿ। ಭಿಕ್ಖುನಿಯೋ ಉಪಧಾವಿತ್ವಾ ತಂ ಭಿಕ್ಖುನಿಂ ಏತದವೋಚುಂ ಕಿಸ್ಸ ತ್ವಂ। ಅಯ್ಯೇ। ವಿಸ್ಸರಮಕಾಸೀತಿ॥ ಅಥ ಖೋ ಸಾ ಭಿಕ್ಖುನೀ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಪಸಾಖೇ ಜಾತಂ ಗಣ್ಡಂ ಪುರಿಸೇನ ಸದ್ಧಿಂ ಏಕೇನೇಕಾ ಭೇದಾಪೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಪಸಾಖೇ ಜಾತಂ ಗಣ್ಡಂ ಪುರಿಸೇನ ಸದ್ಧಿಂ ಏಕೇನೇಕಾ ಭೇದಾಪೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಪಸಾಖೇ ಜಾತಂ ಗಣ್ಡಂ ಪುರಿಸೇನ ಸದ್ಧಿಂ ಏಕೇನೇಕಾ ಭೇದಾಪೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೬೩>, <ಯಾ ಪನ ಭಿಕ್ಖುನೀ ಪಸಾಖೇ ಜಾತಂ ಗಣ್ಡಂ ವಾ ರುಧಿತಂ ವಾ ಅನಪಲೋಕೇತ್ವಾ ಸಙ್ಘಂ ವಾ ಗಣಂ ವಾ ಪುರಿಸೇನ ಸದ್ಧಿಂ ಏಕೇನೇಕಾ ಭೇದಾಪೇಯ್ಯ ವಾ ಫಾಲಾಪೇಯ್ಯ ವಾ ಧೋವಾಪೇಯ್ಯ ವಾ ಆಲಿಮ್ಪಾಪೇಯ್ಯ ವಾ ಬನ್ಧಾಪೇಯ್ಯ ವಾ ಮೋಚಾಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೧೦೬೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪಸಾಖಂ ನಾಮ ಅಧೋನಾಭಿ ಉಬ್ಭಜಾಣುಮಣ್ಡಲಂ। ಜಾತನ್ತಿ ತತ್ಥ ಜಾತಂ। ಗಣ್ಡೋ ನಾಮ ಯೋ ಕೋಚಿ ಗಣ್ಡೋ। ರುಧಿತಂ ನಾಮ ಯಂ ಕಿಞ್ಚಿ ವಣಂ। ಅನಪಲೋಕೇತ್ವಾತಿ ಅನಾಪುಚ್ಛಾ। ಸಙ್ಘೋ ನಾಮ ಭಿಕ್ಖುನಿಸಙ್ಘೋ ವುಚ್ಚತಿ। ಗಣೋ ನಾಮ ಸಮ್ಬಹುಲಾ ಭಿಕ್ಖುನಿಯೋ ವುಚ್ಚನ್ತಿ। ಪುರಿಸೋ ನಾಮ ಮನುಸ್ಸಪುರಿಸೋ। ನ ಯಕ್ಖೋ। ನ ಪೇತೋ। ನ ತಿರಚ್ಛಾನಗತೋ। ವಿಞ್ಞೂ ಪಟಿಬಲೋ ದೂಸೇತುಂ। ಸದ್ಧಿನ್ತಿ ಏಕತೋ। ಏಕೇನೇಕಾತಿ ಪುರಿಸೋ ಚೇವ ಹೋತಿ ಭಿಕ್ಖುನೀ ಚ।>
      text <೧೦೬೫>, <ಭಿನ್ದಾತಿ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಭಿನ್ನೇ ಆಪತ್ತಿ ಪಾಚಿತ್ತಿಯಸ್ಸ। ಫಾಲೇಹೀತಿ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಫಾಲಿತೇ ಆಪತ್ತಿ ಪಾಚಿತ್ತಿಯಸ್ಸ। ಧೋವಾತಿ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಧೋವಿತೇ ಆಪತ್ತಿ ಪಾಚಿತ್ತಿಯಸ್ಸ। ಆಲಿಮ್ಪಾತಿ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಲಿತ್ತೇ ಆಪತ್ತಿ ಪಾಚಿತ್ತಿಯಸ್ಸ। ಬನ್ಧಾಹೀತಿ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಬದ್ಧೇ ಆಪತ್ತಿ ಪಾಚಿತ್ತಿಯಸ್ಸ। ಮೋಚೇಹೀತಿ ಆಣಾಪೇತಿ। ಆಪತ್ತಿ ದುಕ್ಕಟಸ್ಸ। ಮುತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೦೬೬>, <ಅನಾಪತ್ತಿ ಅಪಲೋಕೇತ್ವಾ ಭೇದಾಪೇತಿ ವಾ ಫಾಲಾಪೇತಿ ವಾ ಧೋವಾಪೇತಿ ವಾ ಆಲಿಮ್ಪಾಪೇತಿ ವಾ ಬನ್ಧಾಪೇತಿ ವಾ ಮೋಚಾಪೇತಿ ವಾ। ಯಾ ಕಾಚಿ ವಿಞ್ಞೂ ದುತಿಯಿಕಾ ಹೋತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
      stand <ಆರಾಮವಗ್ಗೋ ಛಟ್ಠೋ।>
  text <೭॥ ಗಬ್ಭಿನೀವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೧೦೬೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಗಬ್ಭಿನಿಂ ವುಟ್ಠಾಪೇನ್ತಿ। ಸಾ ಪಿಣ್ಡಾಯ ಚರತಿ। ಮನುಸ್ಸಾ ಏವಮಾಹಂಸು ದೇಥಾಯ್ಯಾಯ ಭಿಕ್ಖಂ। ಗರುಭಾರಾ ಅಯ್ಯಾತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಗಬ್ಭಿನಿಂ ವುಟ್ಠಾಪೇಸ್ಸನ್ತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಗಬ್ಭಿನಿಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಗಬ್ಭಿನಿಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಗಬ್ಭಿನಿಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೬೮>, <ಯಾ ಪನ ಭಿಕ್ಖುನೀ ಗಬ್ಭಿನಿಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೦೬೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಗಬ್ಭಿನೀ ನಾಮ ಆಪನ್ನಸತ್ತಾ ವುಚ್ಚತಿ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೦೭೦>, <ಗಬ್ಭಿನಿಯಾ ಗಬ್ಭಿನಿಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಗಬ್ಭಿನಿಯಾ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ದುಕ್ಕಟಸ್ಸ। ಗಬ್ಭಿನಿಯಾ ಅಗಬ್ಭಿನಿಸಞ್ಞಾ ವುಟ್ಠಾಪೇತಿ। ಅನಾಪತ್ತಿ। ಅಗಬ್ಭಿನಿಯಾ ಗಬ್ಭಿನಿಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಗಬ್ಭಿನಿಯಾ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಗಬ್ಭಿನಿಯಾ ಅಗಬ್ಭಿನಿಸಞ್ಞಾ। ಅನಾಪತ್ತಿ।>
      text <೧೦೭೧>, <ಅನಾಪತ್ತಿ ಗಬ್ಭಿನಿಂ ಅಗಬ್ಭಿನಿಸಞ್ಞಾ ವುಟ್ಠಾಪೇತಿ। ಅಗಬ್ಭಿನಿಂ ಅಗಬ್ಭಿನಿಸಞ್ಞಾ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೧೦೭೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪಾಯನ್ತಿಂ ವುಟ್ಠಾಪೇನ್ತಿ। ಸಾ ಪಿಣ್ಡಾಯ ಚರತಿ। ಮನುಸ್ಸಾ ಏವಮಾಹಂಸು ದೇಥಾಯ್ಯಾಯ ಭಿಕ್ಖಂ। ಸದುತಿಯಿಕಾ ಅಯ್ಯಾತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪಾಯನ್ತಿಂ ವುಟ್ಠಾಪೇಸ್ಸನ್ತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪಾಯನ್ತಿಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಪಾಯನ್ತಿಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಪಾಯನ್ತಿಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೭೩>, <ಯಾ ಪನ ಭಿಕ್ಖುನೀ ಪಾಯನ್ತಿಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೦೭೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪಾಯನ್ತೀ ನಾಮ ಮಾತಾ ವಾ ಹೋತಿ ಧಾತಿ ವಾ।>
      text <ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೦೭೫>, <ಪಾಯನ್ತಿಯಾ ಪಾಯನ್ತಿಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಪಾಯನ್ತಿಯಾ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ದುಕ್ಕಟಸ್ಸ। ಪಾಯನ್ತಿಯಾ ಅಪಾಯನ್ತಿಸಞ್ಞಾ ವುಟ್ಠಾಪೇತಿ। ಅನಾಪತ್ತಿ। ಅಪಾಯನ್ತಿಯಾ ಪಾಯನ್ತಿಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಪಾಯನ್ತಿಯಾ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಪಾಯನ್ತಿಯಾ ಅಪಾಯನ್ತಿಸಞ್ಞಾ। ಅನಾಪತ್ತಿ।>
      text <೧೦೭೬>, <ಅನಾಪತ್ತಿ ಪಾಯನ್ತಿಂ ಅಪಾಯನ್ತಿಸಞ್ಞಾ ವುಟ್ಠಾಪೇತಿ। ಅಪಾಯನ್ತಿಂ ಅಪಾಯನ್ತಿಸಞ್ಞಾ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೧೦೭೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ಸಿಕ್ಖಮಾನಂ ವುಟ್ಠಾಪೇನ್ತಿ। ತಾ ಬಾಲಾ ಹೋನ್ತಿ ಅಬ್ಯತ್ತಾ ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ಸಿಕ್ಖಮಾನಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ಸಿಕ್ಖಮಾನಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ಸಿಕ್ಖಮಾನಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಸಿಕ್ಖಮಾನಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ತಾಯ ಸಿಕ್ಖಮಾನಾಯ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖುನೀನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಅಯ್ಯೇ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಸಿಕ್ಖಮಾನಾ। ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚಾಮೀತಿ। ದುತಿಯಮ್ಪಿ ಯಾಚಿತಬ್ಬಾ। ತತಿಯಮ್ಪಿ ಯಾಚಿತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
      text <೧೦೭೮>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಸಿಕ್ಖಮಾನಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ ಸಙ್ಘೋ ಇತ್ಥನ್ನಾಮಾಯ ಸಿಕ್ಖಮಾನಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದದೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಸಿಕ್ಖಮಾನಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚತಿ। ಸಙ್ಘೋ ಇತ್ಥನ್ನಾಮಾಯ ಸಿಕ್ಖಮಾನಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದೇತಿ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಸಿಕ್ಖಮಾನಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಯಾ ದಾನಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದಿನ್ನಾ ಸಙ್ಘೇನ ಇತ್ಥನ್ನಾಮಾಯ ಸಿಕ್ಖಮಾನಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <೧೦೭೯>, <ಸಾ ಸಿಕ್ಖಮಾನಾ ಏವಂ ವದೇಹೀತಿ ವತ್ತಬ್ಬಾ ಪಾಣಾತಿಪಾತಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮಿ। ಅದಿನ್ನಾದಾನಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮಿ। ಅಬ್ರಹ್ಮಚರಿಯಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮಿ। ಮುಸಾವಾದಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮಿ। ಸುರಾಮೇರಯಮಜ್ಜಪ್ಪಮಾದಟ್ಠಾನಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮಿ। ವಿಕಾಲಭೋಜನಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮೀತಿ।>
      text <ಅಥ ಖೋ ಭಗವಾ ತಾ ಭಿಕ್ಖುನಿಯೋ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೮೦>, <ಯಾ ಪನ ಭಿಕ್ಖುನೀ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ಸಿಕ್ಖಮಾನಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೦೮೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ। ಅಸಿಕ್ಖಿತಸಿಕ್ಖಾ ನಾಮ ಸಿಕ್ಖಾ ವಾ ನ ದಿನ್ನಾ ಹೋತಿ। ದಿನ್ನಾ ವಾ ಸಿಕ್ಖಾ ಕುಪಿತಾ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೦೮೨>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೧೦೮೩>, <ಅನಾಪತ್ತಿ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಿಕ್ಖಮಾನಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೧೦೮೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಿಕ್ಖಮಾನಂ ಸಙ್ಘೇನ ಅಸಮ್ಮತಂ ವುಟ್ಠಾಪೇನ್ತಿ। ಭಿಕ್ಖುನಿಯೋ ಏವಮಾಹಂಸು ಏಥ। ಸಿಕ್ಖಮಾನಾ। ಇಮಂ ಜಾನಾಥ। ಇಮಂ ದೇಥ। ಇಮಂ ಆಹರಥ। ಇಮಿನಾ ಅತ್ಥೋ। ಇಮಂ ಕಪ್ಪಿಯಂ ಕರೋಥಾತಿ। ತಾ ಏವಮಾಹಂಸು ನ ಮಯಂ। ಅಯ್ಯೇ। ಸಿಕ್ಖಮಾನಾ। ಭಿಕ್ಖುನಿಯೋ ಮಯನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಿಕ್ಖಮಾನಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಿಕ್ಖಮಾನಂ ಸಙ್ಘೇನ ಅಸಮ್ಮತಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಿಕ್ಖಮಾನಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ವುಟ್ಠಾನಸಮ್ಮುತಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖುನೀನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಅಯ್ಯೇ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಿಕ್ಖಮಾನಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚಾಮೀತಿ। ದುತಿಯಮ್ಪಿ ಯಾಚಿತಬ್ಬಾ। ತತಿಯಮ್ಪಿ ಯಾಚಿತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
      text <೧೦೮೫>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಿಕ್ಖಮಾನಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ವುಟ್ಠಾನಸಮ್ಮುತಿಂ ದದೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಿಕ್ಖಮಾನಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚತಿ। ಸಙ್ಘೋ ಇತ್ಥನ್ನಾಮಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ವುಟ್ಠಾನಸಮ್ಮುತಿಂ ದೇತಿ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ವುಟ್ಠಾನಸಮ್ಮುತಿಯಾ ದಾನಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದಿನ್ನಾ ಸಙ್ಘೇನ ಇತ್ಥನ್ನಾಮಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಿಕ್ಖಮಾನಾಯ ವುಟ್ಠಾನಸಮ್ಮುತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <ಅಥ ಖೋ ಭಗವಾ ತಾ ಭಿಕ್ಖುನಿಯೋ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೮೬>, <ಯಾ ಪನ ಭಿಕ್ಖುನೀ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಿಕ್ಖಮಾನಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೦೮೭>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ। ಸಿಕ್ಖಿತಸಿಕ್ಖಾ ನಾಮ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ। ಅಸಮ್ಮತಾ ನಾಮ ಞತ್ತಿದುತಿಯೇನ ಕಮ್ಮೇನ ವುಟ್ಠಾನಸಮ್ಮುತಿ ನ ದಿನ್ನಾಹೋತಿ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೦೮೮>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೧೦೮೯>, <ಅನಾಪತ್ತಿ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಿಕ್ಖಮಾನಂ ಸಙ್ಘೇನ ಸಮ್ಮತಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೧೦೯೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಊನದ್ವಾದಸವಸ್ಸಂ ಗಿಹಿಗತಂ ವುಟ್ಠಾಪೇನ್ತಿ। ತಾ ಅಕ್ಖಮಾ ಹೋನ್ತಿ ಸೀತಸ್ಸ ಉಣ್ಹಸ್ಸ ಜಿಘಚ್ಛಾಯ ಪಿಪಾಸಾಯ ಡಂಸಮಕಸವಾತಾತಪಸರೀಸಪಸಮ್ಫಸ್ಸಾನಂ ದುರುತ್ತಾನಂ ದುರಾಗತಾನಂ ವಚನಪಥಾನಂ। ಉಪ್ಪನ್ನಾನಂ ಸಾರೀರಿಕಾನಂ ವೇದನಾನಂ ದುಕ್ಖಾನಂ ತಿಬ್ಬಾನಂ ಖರಾನಂ ಕಟುಕಾನಂ ಅಸಾತಾನಂ ಅಮನಾಪಾನಂ ಪಾಣಹರಾನಂ ಅನಧಿವಾಸಕಜಾತಿಕಾ ಹೋನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಊನದ್ವಾದಸವಸ್ಸಂ ಗಿಹಿಗತಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಊನದ್ವಾದಸವಸ್ಸಂ ಗಿಹಿಗತಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಊನದ್ವಾದಸವಸ್ಸಂ ಗಿಹಿಗತಂ ವುಟ್ಠಾಪೇಸ್ಸನ್ತಿ॥ ಊನದ್ವಾದಸವಸ್ಸಾ। ಭಿಕ್ಖವೇ। ಗಿಹಿಗತಾ ಅಕ್ಖಮಾ ಹೋತಿ ಸೀತಸ್ಸ ಉಣ್ಹಸ್ಸ ಜಿಘಚ್ಛಾಯ ಪಿಪಾಸಾಯ ಡಂಸಮಕಸವಾತಾತಪಸರೀಸಪಸಮ್ಫಸ್ಸಾನಂ ದುರುತ್ತಾನಂ ದುರಾಗತಾನಂ ವಚನಪಥಾನಂ। ಉಪ್ಪನ್ನಾನಂ ಸಾರೀರಿಕಾನಂ ವೇದನಾನಂ ದುಕ್ಖಾನಂ ತಿಬ್ಬಾನಂ ಖರಾನಂ ಕಟುಕಾನಂ ಅಸಾತಾನಂ ಅಮನಾಪಾನಂ ಪಾಣಹರಾನಂ ಅನಧಿವಾಸಕಜಾತಿಕಾ ಹೋತಿ। ದ್ವಾದಸವಸ್ಸಾವ ಖೋ। ಭಿಕ್ಖವೇ। ಗಿಹಿಗತಾ ಖಮಾ ಹೋತಿ ಸೀತಸ್ಸ ಉಣ್ಹಸ್ಸ ಜಿಘಚ್ಛಾಯ ಪಿಪಾಸಾಯ ಡಂಸಮಕಸವಾತಾತಪಸರೀಸಪಸಮ್ಫಸ್ಸಾನಂ ದುರುತ್ತಾನಂ ದುರಾಗತಾನಂ ವಚನಪಥಾನಂ। ಉಪ್ಪನ್ನಾನಂ ಸಾರೀರಿಕಾನಂ ವೇದನಾನಂ ದುಕ್ಖಾನಂ ತಿಬ್ಬಾನಂ ಖರಾನಂ ಕಟುಕಾನಂ ಅಸಾತಾನಂ ಅಮನಾಪಾನಂ ಪಾಣಹರಾನಂ ಅಧಿವಾಸಕಜಾತಿಕಾ ಹೋತಿ। ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೯೧>, <ಯಾ ಪನ ಭಿಕ್ಖುನೀ ಊನದ್ವಾದಸವಸ್ಸಂ ಗಿಹಿಗತಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೦೯೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಊನದ್ವಾದಸವಸ್ಸಾ ನಾಮ ಅಪ್ಪತ್ತದ್ವಾದಸವಸ್ಸಾ। ಗಿಹಿಗತಾ ನಾಮ ಪುರಿಸನ್ತರಗತಾ ವುಚ್ಚತಿ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೦೯೩>, <ಊನದ್ವಾದಸವಸ್ಸಾಯ ಊನದ್ವಾದಸವಸ್ಸಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಊನದ್ವಾದಸವಸ್ಸಾಯ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ದುಕ್ಕಟಸ್ಸ। ಊನದ್ವಾದಸವಸ್ಸಾಯ ಪರಿಪುಣ್ಣಸಞ್ಞಾ ವುಟ್ಠಾಪೇತಿ। ಅನಾಪತ್ತಿ।>
      text <ಪರಿಪುಣ್ಣದ್ವಾದಸವಸ್ಸಾಯ ಊನದ್ವಾದಸವಸ್ಸಸಞ್ಞಾ। ಆಪತ್ತಿ ದುಕ್ಕಟಸ್ಸ। ಪರಿಪುಣ್ಣದ್ವಾದಸವಸ್ಸಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಪರಿಪುಣ್ಣದ್ವಾದಸವಸ್ಸಾಯ ಪರಿಪುಣ್ಣಸಞ್ಞಾ। ಅನಾಪತ್ತಿ।>
      text <೧೦೯೪>, <ಅನಾಪತ್ತಿ ಊನದ್ವಾದಸವಸ್ಸಂ ಪರಿಪುಣ್ಣಸಞ್ಞಾ ವುಟ್ಠಾಪೇತಿ। ಪರಿಪುಣ್ಣದ್ವಾದಸವಸ್ಸಂ ಪರಿಪುಣ್ಣಸಞ್ಞಾ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೧೦೯೫>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇನ್ತಿ। ತಾ ಬಾಲಾ ಹೋನ್ತಿ ಅಬ್ಯತ್ತಾ ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ತಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖುನೀನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಅಯ್ಯೇ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣದ್ವಾದಸವಸ್ಸಾ ಗಿಹಿಗತಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚಾಮೀತಿ। ದುತಿಯಮ್ಪಿ ಯಾಚಿತಬ್ಬಾ। ತತಿಯಮ್ಪಿ ಯಾಚಿತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
      text <೧೦೯೬>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣದ್ವಾದಸವಸ್ಸಾ ಗಿಹಿಗತಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದದೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣದ್ವಾದಸವಸ್ಸಾ ಗಿಹಿಗತಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚತಿ। ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದೇತಿ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಯಾ ದಾನಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದಿನ್ನಾ ಸಙ್ಘೇನ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <ಸಾ ಪರಿಪುಣ್ಣದ್ವಾದಸವಸ್ಸಾ ಗಿಹಿಗತಾ ಏವಂ ವದೇಹೀತಿ ವತ್ತಬ್ಬಾ ಪಾಣಾತಿಪಾತಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮಿ…ಪೇ॰… ವಿಕಾಲಭೋಜನಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮೀತಿ।>
      text <ಅಥ ಖೋ ಭಗವಾ ತಾ ಭಿಕ್ಖುನಿಯೋ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೦೯೭>, <ಯಾ ಪನ ಭಿಕ್ಖುನೀ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೦೯೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪರಿಪುಣ್ಣದ್ವಾದಸವಸ್ಸಾ ನಾಮ ಪತ್ತದ್ವಾದಸವಸ್ಸಾ। ಗಿಹಿಗತಾ ನಾಮ ಪುರಿಸನ್ತರಗತಾ ವುಚ್ಚತಿ। ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ। ಅಸಿಕ್ಖಿತಸಿಕ್ಖಾ ನಾಮ ಸಿಕ್ಖಾ ವಾ ನ ದಿನ್ನಾ ಹೋತಿ। ದಿನ್ನಾ ವಾ ಸಿಕ್ಖಾ ಕುಪಿತಾ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೦೯೯>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ದುಕ್ಕಟಸ್ಸ।>
      text <೧೧೦೦>, <ಅನಾಪತ್ತಿ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೧೧೦೧>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇನ್ತಿ। ಭಿಕ್ಖುನಿಯೋ ಏವಮಾಹಂಸು ಏಥ ಸಿಕ್ಖಮಾನಾ। ಇಮಂ ಜಾನಾಥ। ಇಮಂ ದೇಥ। ಇಮಂ ಆಹರಥ। ಇಮಿನಾ ಅತ್ಥೋ। ಇಮಂ ಕಪ್ಪಿಯಂ ಕರೋಥಾತಿ। ತಾ ಏವಮಾಹಂಸು ನ ಮಯಂ। ಅಯ್ಯೇ। ಸಿಕ್ಖಮಾನಾ। ಭಿಕ್ಖುನಿಯೋ ಮಯನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತ್ತಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ ಭಿಕ್ಖವೇ ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ತಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖುನೀನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಅಯ್ಯೇ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣದ್ವಾದಸವಸ್ಸಾ ಗಿಹಿಗತಾ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ। ಸಙ್ಘಂ ವುಟ್ಠಾನಸಮ್ಮುತಿಂ ಯಾಚಾಮೀತಿ। ದುತಿಯಮ್ಪಿ ಯಾಚಿತಬ್ಬಾ। ತತಿಯಮ್ಪಿ ಯಾಚಿತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ।>
      text <೧೧೦೨>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣದ್ವಾದಸವಸ್ಸಾ ಗಿಹಿಗತಾ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಂ ದದೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣದ್ವಾದಸವಸ್ಸಾ ಗಿಹಿಗತಾ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚತಿ। ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಂ ದೇತಿ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಯಾ ದಾನಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದಿನ್ನಾ ಸಙ್ಘೇನ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಗಿಹಿಗತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <ಅಥ ಖೋ ಭಗವಾ ತಾ ಭಿಕ್ಖುನಿಯೋ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೦೩>, <ಯಾ ಪನ ಭಿಕ್ಖುನೀ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೦೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪರಿಪುಣ್ಣದ್ವಾದಸವಸ್ಸಾ ನಾಮ ಪತ್ತದ್ವಾದಸವಸ್ಸಾ। ಗಿಹಿಗತಾ ನಾಮ ಪುರಿಸನ್ತರಗತಾ ವುಚ್ಚತಿ। ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ। ಸಿಕ್ಖಿತಸಿಕ್ಖಾ ನಾಮ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ। ಅಸಮ್ಮತಾ ನಾಮ ಞತ್ತಿದುತಿಯೇನ ಕಮ್ಮೇನ ವುಟ್ಠಾನಸಮ್ಮುತಿ ನ ದಿನ್ನಾ ಹೋತಿ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೦೫>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೧೧೦೬>, <ಅನಾಪತ್ತಿ ಪರಿಪುಣ್ಣದ್ವಾದಸವಸ್ಸಂ ಗಿಹಿಗತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಸಮ್ಮತಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೧೧೦೭>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ದ್ವೇ ವಸ್ಸಾನಿ ನೇವ ಅನುಗ್ಗಣ್ಹಾತಿ ನ ಅನುಗ್ಗಣ್ಹಾಪೇತಿ। ತಾ ಬಾಲಾ ಹೋನ್ತಿ ಅಬ್ಯತ್ತಾ। ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಸಹಜೀವಿನಿಂ ವುಟ್ಠಾಪೇತ್ವಾ ದ್ವೇ ವಸ್ಸಾನಿ ನೇವ ಅನುಗ್ಗಣ್ಹಿಸ್ಸತಿ ನ ಅನುಗ್ಗಣ್ಹಾಪೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ದ್ವೇ ವಸ್ಸಾನಿ ನೇವ ಅನುಗ್ಗಣ್ಹಾತಿ ನ ಅನುಗ್ಗಣ್ಹಾಪೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ದ್ವೇ ವಸ್ಸಾನಿ ನೇವ ಅನುಗ್ಗಣ್ಹಿಸ್ಸತಿ ನ ಅನುಗ್ಗಣ್ಹಾಪೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೦೮>, <ಯಾ ಪನ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ದ್ವೇ ವಸ್ಸಾನಿ ನೇವ ಅನುಗ್ಗಣ್ಹೇಯ್ಯ ನ ಅನುಗ್ಗಣ್ಹಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೦೯>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಹಜೀವಿನೀ ನಾಮ ಸದ್ಧಿವಿಹಾರಿನೀ ವುಚ್ಚತಿ। ವುಟ್ಠಾಪೇತ್ವಾತಿ ಉಪಸಮ್ಪಾದೇತ್ವಾ। ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ।>
      text <ನೇವ ಅನುಗ್ಗಣ್ಹೇಯ್ಯಾತಿ ನ ಸಯಂ ಅನುಗ್ಗಣ್ಹೇಯ್ಯ ಉದ್ದೇಸೇನ ಪರಿಪುಚ್ಛಾಯ ಓವಾದೇನ ಅನುಸಾಸನಿಯಾ।>
      text <ನ ಅನುಗ್ಗಣ್ಹಾಪೇಯ್ಯಾತಿ ನ ಅಞ್ಞಂ ಆಣಾಪೇಯ್ಯ ದ್ವೇ ವಸ್ಸಾನಿ ನೇವ ಅನುಗ್ಗಣ್ಹಿಸ್ಸಾಮಿ ನ ಅನುಗ್ಗಣ್ಹಾಪೇಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೧೦>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೧೧೧೧>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ವುಟ್ಠಾಪಿತಂ ಪವತ್ತಿನಿಂ ದ್ವೇ ವಸ್ಸಾನಿ ನಾನುಬನ್ಧನ್ತಿ। ತಾ ಬಾಲಾ ಹೋನ್ತಿ ಅಬ್ಯತ್ತಾ। ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ವುಟ್ಠಾಪಿತಂ ಪವತ್ತಿನಿಂ ದ್ವೇ ವಸ್ಸಾನಿ ನಾನುಬನ್ಧಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ವುಟ್ಠಾಪಿತಂ ಪವತ್ತಿನಿಂ ದ್ವೇ ವಸ್ಸಾನಿ ನಾನುಬನ್ಧನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ವುಟ್ಠಾಪಿತಂ ಪವತ್ತಿನಿಂ ದ್ವೇ ವಸ್ಸಾನಿ ನಾನುಬನ್ಧಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೧೨>, <ಯಾ ಪನ ಭಿಕ್ಖುನೀ ವುಟ್ಠಾಪಿತಂ ಪವತ್ತಿನಿಂ ದ್ವೇ ವಸ್ಸಾನಿ ನಾನುಬನ್ಧೇಯ್ಯ। ಪಾಚಿತ್ತಿಯನ್ತಿ।>
      text <೧೧೧೩>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ವುಟ್ಠಾಪಿತನ್ತಿ ಉಪಸಮ್ಪಾದಿತಂ। ಪವತ್ತಿನೀ ನಾಮ ಉಪಜ್ಝಾಯಾ ವುಚ್ಚತಿ। ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ। ನಾನುಬನ್ಧೇಯ್ಯಾತಿ ನ ಸಯಂ ಉಪಟ್ಠಹೇಯ್ಯ। ದ್ವೇ ವಸ್ಸಾನಿ ನಾನುಬನ್ಧಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೧೪>, <ಅನಾಪತ್ತಿ ಉಪಜ್ಝಾಯಾ ಬಾಲಾ ವಾ ಹೋತಿ ಅಲಜ್ಜಿನೀ ವಾ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೧೧೧೫>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ನೇವ ವೂಪಕಾಸೇತಿ ನ ವೂಪಕಾಸಾಪೇತಿ। ಸಾಮಿಕೋ ಅಗ್ಗಹೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಸಹಜೀವಿನಿಂ ವುಟ್ಠಾಪೇತ್ವಾ ನೇವ ವೂಪಕಾಸೇಸ್ಸತಿ ನ ವೂಪಕಾಸಾಪೇಸ್ಸತಿ। ಸಾಮಿಕೋ ಅಗ್ಗಹೇಸಿ॥ ಸಚಾಯಂ ಭಿಕ್ಖುನೀ ಪಕ್ಕನ್ತಾ ಅಸ್ಸ। ನ ಚ ಸಾಮಿಕೋ ಗಣ್ಹೇಯ್ಯಾತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ನೇವ ವೂಪಕಾಸೇತಿ ನ ವೂಪಕಾಸಾಪೇತಿ। ಸಾಮಿಕೋ ಅಗ್ಗಹೇಸೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ನೇವ ವೂಪಕಾಸೇಸ್ಸತಿ ನ ವೂಪಕಾಸಾಪೇಸ್ಸತಿ। ಸಾಮಿಕೋ ಅಗ್ಗಹೇಸಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೧೬>, <ಯಾ ಪನ ಭಿಕ್ಖುನೀ ಸಹಜೀವಿನಿಂ ವುಟ್ಠಾಪೇತ್ವಾ ನೇವ ವೂಪಕಾಸೇಯ್ಯ ನ ವೂಪಕಾಸಾಪೇಯ್ಯ ಅನ್ತಮಸೋ ಛಪ್ಪಞ್ಚಯೋಜನಾನಿಪಿ। ಪಾಚಿತ್ತಿಯನ್ತಿ।>
      text <೧೧೧೭>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಹಜೀವಿನೀ ನಾಮ ಸದ್ಧಿವಿಹಾರಿನೀ ವುಚ್ಚತಿ। ವುಟ್ಠಾಪೇತ್ವಾತಿ ಉಪಸಮ್ಪಾದೇತ್ವಾ। ನೇವ ವೂಪಕಾಸೇಯ್ಯಾತಿ ನ ಸಯಂ ವೂಪಕಾಸೇಯ್ಯ। ನ ವೂಪಕಾಸಾಪೇಯ್ಯಾತಿ ನ ಅಞ್ಞಂ ಆಣಾಪೇಯ್ಯ। ನೇವ ವೂಪಕಾಸೇಸ್ಸಾಮಿ ನ ವೂಪಕಾಸಾಪೇಸ್ಸಾಮಿ ಅನ್ತಮಸೋ ಛಪ್ಪಞ್ಚಯೋಜನಾನಿಪೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೧೮>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ದುತಿಯಿಕಂ ಭಿಕ್ಖುನಿಂ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
      stand <ಗಬ್ಭಿನಿವಗ್ಗೋ ಸತ್ತಮೋ।>
  text <೮॥ ಕುಮಾರೀಭೂತವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೧೧೧೯>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಊನವೀಸತಿವಸ್ಸಂ ಕುಮಾರಿಭೂತಂ ವುಟ್ಠಾಪೇನ್ತಿ। ತಾ ಅಕ್ಖಮಾ ಹೋನ್ತಿ ಸೀತಸ್ಸ ಉಣ್ಹಸ್ಸ ಜಿಘಚ್ಛಾಯ ಪಿಪಾಸಾಯ ಡಂಸಮಕಸವಾತಾತಪಸರೀಸಪಸಮ್ಫಸ್ಸಾನಂ ದುರುತ್ತಾನಂ ದುರಾಗತಾನಂ ವಚನಪಥಾನಂ। ಉಪ್ಪನ್ನಾನಂ ಸಾರೀರಿಕಾನಂ ವೇದನಾನಂ ದುಕ್ಖಾನಂ ತಿಬ್ಬಾನಂ ಖರಾನಂ ಕಟುಕಾನಂ ಅಸಾತಾನಂ ಅಮನಾಪಾನಂ ಪಾಣಹರಾನಂ ಅನಧಿವಾಸಕಜಾತಿಕಾ ಹೋನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಊನವೀಸತಿವಸ್ಸಂ ಕುಮಾರಿಭೂತಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಊನವೀಸತಿವಸ್ಸಂ ಕುಮಾರಿಭೂತಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಊನವೀಸತಿವಸ್ಸಂ ಕುಮಾರಿಭೂತಂ ವುಟ್ಠಾಪೇಸ್ಸನ್ತಿ॥ ಊನವೀಸತಿವಸ್ಸಾ। ಭಿಕ್ಖವೇ। ಕುಮಾರಿಭೂತಾ ಅಕ್ಖಮಾ ಹೋತಿ ಸೀತಸ್ಸ ಉಣ್ಹಸ್ಸ…ಪೇ॰… ಪಾಣಹರಾನಂ ಅನಧಿವಾಸಕಜಾತಿಕಾ ಹೋತಿ। ವೀಸತಿವಸ್ಸಾವ ಖೋ। ಭಿಕ್ಖವೇ। ಕುಮಾರಿಭೂತಾ ಖಮಾ ಹೋತಿ ಸೀತಸ್ಸ ಉಣ್ಹಸ್ಸ…ಪೇ॰… ಪಾಣಹರಾನಂ ಅಧಿವಾಸಕಜಾತಿಕಾ ಹೋತಿ। ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೨೦>, <ಯಾ ಪನ ಭಿಕ್ಖುನೀ ಊನವೀಸತಿವಸ್ಸಂ ಕುಮಾರಿಭೂತಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೨೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಊನವೀಸತಿವಸ್ಸಾ ನಾಮ ಅಪ್ಪತ್ತವೀಸತಿವಸ್ಸಾ। ಕುಮಾರಿಭೂತಾ ನಾಮ ಸಾಮಣೇರೀ ವುಚ್ಚತಿ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೨೨>, <ಊನವೀಸತಿವಸ್ಸಾಯ ಊನವೀಸತಿವಸ್ಸಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಊನವೀಸತಿವಸ್ಸಾಯ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ದುಕ್ಕಟಸ್ಸ। ಊನವೀಸತಿವಸ್ಸಾಯ ಪರಿಪುಣ್ಣಸಞ್ಞಾ ವುಟ್ಠಾಪೇತಿ। ಅನಾಪತ್ತಿ। ಪರಿಪುಣ್ಣವೀಸತಿವಸ್ಸಾಯ ಊನವೀಸತಿವಸ್ಸಸಞ್ಞಾ। ಆಪತ್ತಿ ದುಕ್ಕಟಸ್ಸ। ಪರಿಪುಣ್ಣವೀಸತಿವಸ್ಸಾಯ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಪರಿಪುಣ್ಣವೀಸತಿವಸ್ಸಾಯ ಪರಿಪುಣ್ಣಸಞ್ಞಾ। ಅನಾಪತ್ತಿ।>
      text <೧೧೨೩>, <ಅನಾಪತ್ತಿ ಊನವೀಸತಿವಸ್ಸಂ ಪರಿಪುಣ್ಣಸಞ್ಞಾ ವುಟ್ಠಾಪೇತಿ। ಪರಿಪುಣ್ಣವೀಸತಿವಸ್ಸಂ ಪರಿಪುಣ್ಣಸಞ್ಞಾ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೧೧೨೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇನ್ತಿ। ತಾ ಬಾಲಾ ಹೋನ್ತಿ ಅಬ್ಯತ್ತಾ। ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಅಟ್ಠಾರಸವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದಾತುಂ। ಏವಞ್ಚ ಪನ ಭಿಕ್ಖವೇ ದಾತಬ್ಬಾ। ತಾಯ ಅಟ್ಠಾರಸವಸ್ಸಾಯ ಕುಮಾರಿಭೂತಾಯ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖುನೀನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಅಯ್ಯೇ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಅಟ್ಠಾರಸವಸ್ಸಾ ಕುಮಾರಿಭೂತಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚಾಮೀತಿ। ದುತಿಯಮ್ಪಿ ಯಾಚಿತಬ್ಬಾ। ತತಿಯಮ್ಪಿ ಯಾಚಿತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
      text <೧೧೨೫>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಅಟ್ಠಾರಸವಸ್ಸಾ ಕುಮಾರಿಭೂತಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಾಯ ಅಟ್ಠಾರಸವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದದೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಅಟ್ಠಾರಸವಸ್ಸಾ ಕುಮಾರಿಭೂತಾ ಸಙ್ಘಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ಯಾಚತಿ। ಸಙ್ಘೋ ಇತ್ಥನ್ನಾಮಾಯ ಅಟ್ಠಾರಸವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಂ ದೇತಿ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಅಟ್ಠಾರಸವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿಯಾ ದಾನಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದಿನ್ನಾ ಸಙ್ಘೇನ ಇತ್ಥನ್ನಾಮಾಯ ಅಟ್ಠಾರಸವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಾಸಮ್ಮುತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <ಸಾ ಅಟ್ಠಾರಸವಸ್ಸಾ ಕುಮಾರಿಭೂತಾ ಏವಂ ವದೇಹೀತಿ ವತ್ತಬ್ಬಾ ಪಾಣಾತಿಪಾತಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮಿ…ಪೇ॰… ವಿಕಾಲಭೋಜನಾ ವೇರಮಣಿಂ ದ್ವೇ ವಸ್ಸಾನಿ ಅವೀತಿಕ್ಕಮ್ಮ ಸಮಾದಾನಂ ಸಮಾದಿಯಾಮೀತಿ।>
      text <ಅಥ ಖೋ ಭಗವಾ ತಾ ಭಿಕ್ಖುನಿಯೋ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೨೬>, <ಯಾ ಪನ ಭಿಕ್ಖುನೀ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಅಸಿಕ್ಖಿತಸಿಕ್ಖಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೨೭>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪರಿಪುಣ್ಣವೀಸತಿವಸ್ಸಾ ನಾಮ ಪತ್ತವೀಸತಿವಸ್ಸಾ। ಕುಮಾರಿಭೂತಾ ನಾಮ ಸಾಮಣೇರೀ ವುಚ್ಚತಿ। ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ। ಅಸಿಕ್ಖಿತಸಿಕ್ಖಾ ನಾಮ ಸಿಕ್ಖಾ ವಾ ನ ದಿನ್ನಾ ಹೋತಿ। ದಿನ್ನಾ ವಾ ಸಿಕ್ಖಾ ಕುಪಿತಾ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೨೮>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೧೧೨೯>, <ಅನಾಪತ್ತಿ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೧೧೩೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇನ್ತಿ। ಭಿಕ್ಖುನಿಯೋ ಏವಮಾಹಂಸು ಏಥ ಸಿಕ್ಖಮಾನಾ। ಇಮಂ ಜಾನಾಥ। ಇಮಂ ದೇಥ। ಇಮಂ ಆಹರಥ। ಇಮಿನಾ ಅತ್ಥೋ। ಇಮಂ ಕಪ್ಪಿಯಂ ಕರೋಥಾತಿ। ತಾ ಏವಮಾಹಂಸು ನ ಮಯಂ। ಅಯ್ಯೇ। ಸಿಕ್ಖಮಾನಾ। ಭಿಕ್ಖುನಿಯೋ ಮಯನ್ತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಪರಿಪುಣ್ಣವೀಸತಿವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ತಾಯ ಪರಿಪುಣ್ಣವೀಸತಿವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಭಿಕ್ಖುನೀನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಅಯ್ಯೇ। ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣವೀಸತಿವಸ್ಸಾ ಕುಮಾರಿಭೂತಾ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚಾಮೀತಿ। ದುತಿಯಮ್ಪಿ ಯಾಚಿತಬ್ಬಾ। ತತಿಯಮ್ಪಿ ಯಾಚಿತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
      text <೧೧೩೧>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣವೀಸತಿವಸ್ಸಾ ಕುಮಾರಿಭೂತಾ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣವೀಸತಿವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಂ ದದೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಇತ್ಥನ್ನಾಮಾಯ ಅಯ್ಯಾಯ ಪರಿಪುಣ್ಣವೀಸತಿವಸ್ಸಾ ಕುಮಾರಿಭೂತಾ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ ಸಙ್ಘಂ ವುಟ್ಠಾನಸಮ್ಮುತಿಂ ಯಾಚತಿ। ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣವೀಸತಿವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಂ ದೇತಿ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಪರಿಪುಣ್ಣವೀಸತಿವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿಯಾ ದಾನಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದಿನ್ನಾ ಸಙ್ಘೇನ ಇತ್ಥನ್ನಾಮಾಯ ಪರಿಪುಣ್ಣವೀಸತಿವಸ್ಸಾಯ ಕುಮಾರಿಭೂತಾಯ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾಯ ವುಟ್ಠಾನಸಮ್ಮುತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <ಅಥ ಖೋ ಭಗವಾ ತಾ ಭಿಕ್ಖುನಿಯೋ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೩೨>, <ಯಾ ಪನ ಭಿಕ್ಖುನೀ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಅಸಮ್ಮತಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೩೩>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪರಿಪುಣ್ಣವೀಸತಿವಸ್ಸಾ ನಾಮ ಪತ್ತವೀಸತಿವಸ್ಸಾ। ಕುಮಾರಿಭೂತಾ ನಾಮ ಸಾಮಣೇರೀ ವುಚ್ಚತಿ। ದ್ವೇ ವಸ್ಸಾನೀತಿ ದ್ವೇ ಸಂವಚ್ಛರಾನಿ। ಸಿಕ್ಖಿತಸಿಕ್ಖಾ ನಾಮ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ। ಅಸಮ್ಮತಾ ನಾಮ ಞತ್ತಿದುತಿಯೇನ ಕಮ್ಮೇನ ವುಟ್ಠಾನಸಮ್ಮುತಿ ನ ದಿನ್ನಾ ಹೋತಿ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೩೪>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೧೧೩೫>, <ಅನಾಪತ್ತಿ ಪರಿಪುಣ್ಣವೀಸತಿವಸ್ಸಂ ಕುಮಾರಿಭೂತಂ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಂ ಸಙ್ಘೇನ ಸಮ್ಮತಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೧೧೩೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಊನದ್ವಾದಸವಸ್ಸಾ ವುಟ್ಠಾಪೇನ್ತಿ। ತಾ ಬಾಲಾ ಹೋನ್ತಿ ಅಬ್ಯತ್ತಾ ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಸದ್ಧಿವಿಹಾರಿನಿಯೋಪಿ ಬಾಲಾ ಹೋನ್ತಿ ಅಬ್ಯತ್ತಾ। ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಊನದ್ವಾದಸವಸ್ಸಾ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಊನದ್ವಾದಸವಸ್ಸಾ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಊನದ್ವಾದಸವಸ್ಸಾ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೩೭>, <ಯಾ ಪನ ಭಿಕ್ಖುನೀ ಊನದ್ವಾದಸವಸ್ಸಾ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೩೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಊನದ್ವಾದಸವಸ್ಸಾ ನಾಮ ಅಪ್ಪತ್ತದ್ವಾದಸವಸ್ಸಾ।>
      text <ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೩೯>, <ಅನಾಪತ್ತಿ ಪರಿಪುಣ್ಣದ್ವಾದಸವಸ್ಸಾ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೧೧೪೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಾ ಸಙ್ಘೇನ ಅಸಮ್ಮತಾ ವುಟ್ಠಾಪೇನ್ತಿ। ತಾ ಬಾಲಾ ಹೋನ್ತಿ ಅಬ್ಯತ್ತಾ। ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಸದ್ಧಿವಿಹಾರಿನಿಯೋಪಿ ಬಾಲಾ ಹೋನ್ತಿ ಅಬ್ಯತ್ತಾ। ನ ಜಾನನ್ತಿ ಕಪ್ಪಿಯಂ ವಾ ಅಕಪ್ಪಿಯಂ ವಾ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಾ ಸಙ್ಘೇನ ಅಸಮ್ಮತಾ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಾ ಸಙ್ಘೇನ ಅಸಮ್ಮತಾ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಪರಿಪುಣ್ಣದ್ವಾದಸವಸ್ಸಾ ಸಙ್ಘೇನ ಅಸಮ್ಮತಾ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ…ಪೇ॰… ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಪರಿಪುಣ್ಣದ್ವಾದಸವಸ್ಸಾಯ ಭಿಕ್ಖುನಿಯಾ ವುಟ್ಠಾಪನಸಮ್ಮುತಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ತಾಯ ಪರಿಪುಣ್ಣದ್ವಾದಸವಸ್ಸಾಯ ಭಿಕ್ಖುನಿಯಾ ಸಙ್ಘಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ವುಡ್ಢಾನಂ ಭಿಕ್ಖುನೀನಂ ಪಾದೇ ವನ್ದಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಅಯ್ಯೇ। ಇತ್ಥನ್ನಾಮಾ ಪರಿಪುಣ್ಣದ್ವಾದಸವಸ್ಸಾ ಭಿಕ್ಖುನೀ ಸಙ್ಘಂ ವುಟ್ಠಾಪನಸಮ್ಮುತಿಂ ಯಾಚಾಮೀತಿ। ದುತಿಯಮ್ಪಿ ಯಾಚಿತಬ್ಬಾ। ತತಿಯಮ್ಪಿ ಯಾಚಿತಬ್ಬಾ। ಸಾ ಭಿಕ್ಖುನೀ ಸಙ್ಘೇನ ಪರಿಚ್ಛಿನ್ದಿತಬ್ಬಾ ಬ್ಯತ್ತಾಯಂ ಭಿಕ್ಖುನೀ ಲಜ್ಜಿನೀತಿ। ಸಚೇ ಬಾಲಾ ಚ ಹೋತಿ ಅಲಜ್ಜಿನೀ ಚ। ನ ದಾತಬ್ಬಾ। ಸಚೇ ಬಾಲಾ ಹೋತಿ ಲಜ್ಜಿನೀ। ನ ದಾತಬ್ಬಾ। ಸಚೇ ಬ್ಯತ್ತಾ ಹೋತಿ ಅಲಜ್ಜಿನೀ। ನ ದಾತಬ್ಬಾ। ಸಚೇ ಬ್ಯತ್ತಾ ಚ ಹೋತಿ ಲಜ್ಜಿನೀ ಚ। ದಾತಬ್ಬಾ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ಬ್ಯತ್ತಾಯ ಭಿಕ್ಖುನಿಯಾ ಪಟಿಬಲಾಯ ಸಙ್ಘೋ ಞಾಪೇತಬ್ಬೋ>
      text <೧೧೪೧>, <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಪರಿಪುಣ್ಣದ್ವಾದಸವಸ್ಸಾ ಭಿಕ್ಖುನೀ ಸಙ್ಘಂ ವುಟ್ಠಾಪನಸಮ್ಮುತಿಂ ಯಾಚತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಭಿಕ್ಖುನಿಯಾ ವುಟ್ಠಾಪನಸಮ್ಮುತಿಂ ದದೇಯ್ಯ। ಏಸಾ ಞತ್ತಿ।>
      text <ಸುಣಾತು ಮೇ। ಅಯ್ಯೇ। ಸಙ್ಘೋ। ಅಯಂ ಇತ್ಥನ್ನಾಮಾ ಪರಿಪುಣ್ಣದ್ವಾದಸವಸ್ಸಾ ಭಿಕ್ಖುನೀ ಸಙ್ಘಂ ವುಟ್ಠಾಪನಸಮ್ಮುತಿಂ ಯಾಚತಿ। ಸಙ್ಘೋ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಭಿಕ್ಖುನಿಯಾ ವುಟ್ಠಾಪನಸಮ್ಮುತಿಂ ದೇತಿ। ಯಸ್ಸಾ ಅಯ್ಯಾಯ ಖಮತಿ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಭಿಕ್ಖುನಿಯಾ ವುಟ್ಠಾಪನಸಮ್ಮುತಿಯಾ ದಾನಂ। ಸಾ ತುಣ್ಹಸ್ಸ। ಯಸ್ಸಾ ನಕ್ಖಮತಿ। ಸಾ ಭಾಸೇಯ್ಯ।>
      text <ದಿನ್ನಾ ಸಙ್ಘೇನ ಇತ್ಥನ್ನಾಮಾಯ ಪರಿಪುಣ್ಣದ್ವಾದಸವಸ್ಸಾಯ ಭಿಕ್ಖುನಿಯಾ ವುಟ್ಠಾಪನಸಮ್ಮುತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      text <ಅಥ ಖೋ ಭಗವಾ ತಾ ಭಿಕ್ಖುನಿಯೋ ಅನೇಕಪರಿಯಾಯೇನ ವಿಗರಹಿತ್ವಾ ದುಬ್ಭರತಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೪೨>, <ಯಾ ಪನ ಭಿಕ್ಖುನೀ ಪರಿಪುಣ್ಣದ್ವಾದಸವಸ್ಸಾ ಸಙ್ಘೇನ ಅಸಮ್ಮತಾ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೪೩>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪರಿಪುಣ್ಣದ್ವಾದಸವಸ್ಸಾ ನಾಮ ಪತ್ತದ್ವಾದಸವಸ್ಸಾ।>
      text <ಅಸಮ್ಮತಾ ನಾಮ ಞತ್ತಿದುತಿಯೇನ ಕಮ್ಮೇನ ವುಟ್ಠಾಪನಸಮ್ಮುತಿ ನ ದಿನ್ನಾ ಹೋತಿ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೪೪>, <ಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ವೇಮತಿಕಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ ವುಟ್ಠಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಅಧಮ್ಮಕಮ್ಮೇ ಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಅಧಮ್ಮಕಮ್ಮೇ ಅಧಮ್ಮಕಮ್ಮಸಞ್ಞಾ। ಆಪತ್ತಿ ದುಕ್ಕಟಸ್ಸ।>
      text <೧೧೪೫>, <ಅನಾಪತ್ತಿ ಪರಿಪುಣ್ಣದ್ವಾದಸವಸ್ಸಾ ಸಙ್ಘೇನ ಸಮ್ಮತಾ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೧೧೪೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಚಣ್ಡಕಾಳೀ ಭಿಕ್ಖುನೀ ಭಿಕ್ಖುನಿಸಙ್ಘಂ ಉಪಸಙ್ಕಮಿತ್ವಾ ವುಟ್ಠಾಪನಸಮ್ಮುತಿಂ ಯಾಚತಿ। ಅಥ ಖೋ ಭಿಕ್ಖುನಿಸಙ್ಘೋ ಚಣ್ಡಕಾಳಿಂ ಭಿಕ್ಖುನಿಂ ಪರಿಚ್ಛಿನ್ದಿತ್ವಾ ಅಲಂ ತಾವ ತೇ। ಅಯ್ಯೇ। ವುಟ್ಠಾಪಿತೇನಾತಿ। ವುಟ್ಠಾಪನಸಮ್ಮುತಿಂ ನ ಅದಾಸಿ। ಚಣ್ಡಕಾಳೀ ಭಿಕ್ಖುನೀ ಸಾಧೂತಿ ಪಟಿಸ್ಸುಣಿ। ತೇನ ಖೋ ಪನ ಸಮಯೇನ ಭಿಕ್ಖುನಿಸಙ್ಘೋ ಅಞ್ಞಾಸಂ ಭಿಕ್ಖುನೀನಂ ವುಟ್ಠಾಪನಸಮ್ಮುತಿಂ ದೇತಿ। ಚಣ್ಡಕಾಳೀ ಭಿಕ್ಖುನೀ ಉಜ್ಝಾಯತಿ ಖಿಯ್ಯತಿ ವಿಪಾಚೇತಿ ಅಹಮೇವ ನೂನ ಬಾಲಾ। ಅಹಮೇವ ನೂನ ಅಲಜ್ಜಿನೀ। ಯಂ ಸಙ್ಘೋ ಅಞ್ಞಾಸಂ ಭಿಕ್ಖುನೀನಂ ವುಟ್ಠಾಪನಸಮ್ಮುತಿಂ ದೇತಿ। ಮಯ್ಹಮೇವ ನ ದೇತೀತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಚಣ್ಡಕಾಳೀ ಅಲಂ ತಾವ ತೇ। ಅಯ್ಯೇ। ವುಟ್ಠಾಪಿತೇನಾತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ ಪಚ್ಛಾ ಖೀಯನಧಮ್ಮಂ ಆಪಜ್ಜಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಅಲಂ ತಾವ ತೇ ಅಯ್ಯೇ ವುಟ್ಠಾಪಿತೇನಾತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ ಪಚ್ಛಾ ಖೀಯನಧಮ್ಮಂ ಆಪಜ್ಜತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಚಣ್ಡಕಾಳೀ ಭಿಕ್ಖುನೀ ಅಲಂ ತಾವ ತೇ। ಅಯ್ಯೇ। ವುಟ್ಠಾಪಿತೇನಾತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ ಪಚ್ಛಾ ಖೀಯನಧಮ್ಮಂ ಆಪಜ್ಜಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೪೭>, <ಯಾ ಪನ ಭಿಕ್ಖುನೀ ಅಲಂ ತಾವ ತೇ। ಅಯ್ಯೇ। ವುಟ್ಠಾಪಿತೇನಾತಿ ವುಚ್ಚಮಾನಾ ಸಾಧೂತಿ ಪಟಿಸ್ಸುಣಿತ್ವಾ ಪಚ್ಛಾ ಖೀಯನಧಮ್ಮಂ ಆಪಜ್ಜೇಯ್ಯ। ಪಾಚಿತ್ತಿಯನ್ತಿ।>
      text <೧೧೪೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಲಂ ತಾವ ತೇ ಅಯ್ಯೇ ವುಟ್ಠಾಪಿತೇನಾತಿ ಅಲಂ ತಾವ ತೇ। ಅಯ್ಯೇ। ಉಪಸಮ್ಪಾದಿತೇನ। ಸಾಧೂತಿ ಪಟಿಸ್ಸುಣಿತ್ವಾ ಪಚ್ಛಾ ಖೀಯನಧಮ್ಮಂ ಆಪಜ್ಜತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೪೯>, <ಅನಾಪತ್ತಿ ಪಕತಿಯಾ ಛನ್ದಾ ದೋಸಾ ಮೋಹಾ ಭಯಾ ಕರೋನ್ತಂ ಖಿಯ್ಯತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೧೧೫೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಸಿಕ್ಖಮಾನಾ ಥುಲ್ಲನನ್ದಂ ಭಿಕ್ಖುನಿಂ ಉಪಸಙ್ಕಮಿತ್ವಾ ಉಪಸಮ್ಪದಂ ಯಾಚಿ। ಥುಲ್ಲನನ್ದಾ ಭಿಕ್ಖುನೀ ತಂ ಸಿಕ್ಖಮಾನಂ ಸಚೇ ಮೇ ತ್ವಂ। ಅಯ್ಯೇ। ಚೀವರಂ ದಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರೋತಿ। ಅಥ ಖೋ ಸಾ ಸಿಕ್ಖಮಾನಾ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಸಿಕ್ಖಮಾನಂ ಸಚೇ ಮೇ ತ್ವಂ। ಅಯ್ಯೇ। ಚೀವರಂ ದಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇಸ್ಸತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಿಕ್ಖಮಾನಂ ಸಚೇ ಮೇ ತ್ವಂ। ಅಯ್ಯೇ। ಚೀವರಂ ದಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರೋತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಿಕ್ಖಮಾನಂ ಸಚೇ ಮೇ ತ್ವಂ। ಅಯ್ಯೇ। ಚೀವರಂ ದಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇಸ್ಸತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೫೧>, <ಯಾ ಪನ ಭಿಕ್ಖುನೀ ಸಿಕ್ಖಮಾನಂ ಸಚೇ ಮೇ ತ್ವಂ। ಅಯ್ಯೇ। ಚೀವರಂ ದಸ್ಸಸಿ। ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ವುಟ್ಠಾಪೇಯ್ಯ ನ ವುಟ್ಠಾಪನಾಯ ಉಸ್ಸುಕ್ಕಂ ಕರೇಯ್ಯ। ಪಾಚಿತ್ತಿಯನ್ತಿ।>
      text <೧೧೫೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಿಕ್ಖಮಾನಾ ನಾಮ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ।>
      text <ಸಚೇ ಮೇ ತ್ವಂ ಅಯ್ಯೇ ಚೀವರಂ ದಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ಏವಾಹಂ ತಂ ಉಪಸಮ್ಪಾದೇಸ್ಸಾಮಿ।>
      text <ಸಾ ಪಚ್ಛಾ ಅನನ್ತರಾಯಿಕಿನೀತಿ ಅಸತಿ ಅನ್ತರಾಯೇ।>
      text <ನೇವ ವುಟ್ಠಾಪೇಯ್ಯಾತಿ ನ ಸಯಂ ವುಟ್ಠಾಪೇಯ್ಯ।>
      text <ನ ವುಟ್ಠಾಪನಾಯ ಉಸ್ಸುಕ್ಕಂ ಕರೇಯ್ಯಾತಿ ನ ಅಞ್ಞಂ ಆಣಾಪೇಯ್ಯ। ನೇವ ವುಟ್ಠಾಪೇಸ್ಸಾಮಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೫೩>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮॥ ಅಟ್ಠಮಸಿಕ್ಖಾಪದಂ>
      text <೧೧೫೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಸಿಕ್ಖಮಾನಾ ಥುಲ್ಲನನ್ದಂ ಭಿಕ್ಖುನಿಂ ಉಪಸಙ್ಕಮಿತ್ವಾ ಉಪಸಮ್ಪದಂ ಯಾಚಿ। ಥುಲ್ಲನನ್ದಾ ಭಿಕ್ಖುನೀ ತಂ ಸಿಕ್ಖಮಾನಂ ಸಚೇ ಮಂ ತ್ವಂ। ಅಯ್ಯೇ। ದ್ವೇ ವಸ್ಸಾನಿ ಅನುಬನ್ಧಿಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರೋತಿ। ಅಥ ಖೋ ಸಾ ಸಿಕ್ಖಮಾನಾ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಸಿಕ್ಖಮಾನಂ ಸಚೇ ಮಂ ತ್ವಂ। ಅಯ್ಯೇ। ದ್ವೇ ವಸ್ಸಾನಿ ಅನುಬನ್ಧಿಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇಸ್ಸತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಿಕ್ಖಮಾನಂ ಸಚೇ ಮಂ ತ್ವಂ ಅಯ್ಯೇ ದ್ವೇ ವಸ್ಸಾನಿ ಅನುಬನ್ಧಿಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರೋತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಸಿಕ್ಖಮಾನಂ ಸಚೇ ಮಂ ತ್ವಂ। ಅಯ್ಯೇ। ದ್ವೇ ವಸ್ಸಾನಿ ಅನುಬನ್ಧಿಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ನೇವ ವುಟ್ಠಾಪೇಸ್ಸತಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೫೫>, <ಯಾ ಪನ ಭಿಕ್ಖುನೀ ಸಿಕ್ಖಮಾನಂ ಸಚೇ ಮಂ ತ್ವಂ ಅಯ್ಯೇ ದ್ವೇ ವಸ್ಸಾನಿ ಅನುಬನ್ಧಿಸ್ಸಸಿ ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ವತ್ವಾ। ಸಾ ಪಚ್ಛಾ ಅನನ್ತರಾಯಿಕಿನೀ ನೇವ ವುಟ್ಠಾಪೇಯ್ಯ ನ ವುಟ್ಠಾಪನಾಯ ಉಸ್ಸುಕ್ಕಂ ಕರೇಯ್ಯ। ಪಾಚಿತ್ತಿಯನ್ತಿ।>
      text <೧೧೫೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಿಕ್ಖಮಾನಾ ನಾಮ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ।>
      text <ಸಚೇ ಮಂ ತ್ವಂ ಅಯ್ಯೇ ದ್ವೇ ವಸ್ಸಾನಿ ಅನುಬನ್ಧಿಸ್ಸಸೀತಿ ದ್ವೇ ಸಂವಚ್ಛರಾನಿ ಉಪಟ್ಠಹಿಸ್ಸಸಿ।>
      text <ಏವಾಹಂ ತಂ ವುಟ್ಠಾಪೇಸ್ಸಾಮೀತಿ ಏವಾಹಂ ತಂ ಉಪಸಮ್ಪಾದೇಸ್ಸಾಮಿ।>
      text <ಸಾ ಪಚ್ಛಾ ಅನನ್ತರಾಯಿಕಿನೀತಿ ಅಸತಿ ಅನ್ತರಾಯೇ।>
      text <ನೇವ ವುಟ್ಠಾಪೇಯ್ಯಾತಿ ನ ಸಯಂ ವುಟ್ಠಾಪೇಯ್ಯ।>
      text <ನ ವುಟ್ಠಾಪನಾಯ ಉಸ್ಸುಕ್ಕಂ ಕರೇಯ್ಯಾತಿ ನ ಅಞ್ಞಂ ಆಣಾಪೇಯ್ಯ। ನೇವ ವುಟ್ಠಾಪೇಸ್ಸಾಮಿ ನ ವುಟ್ಠಾಪನಾಯ ಉಸ್ಸುಕ್ಕಂ ಕರಿಸ್ಸಾಮೀತಿ ಧುರಂ ನಿಕ್ಖಿತ್ತಮತ್ತೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೫೭>, <ಅನಾಪತ್ತಿ ಸತಿ ಅನ್ತರಾಯೇ। ಪರಿಯೇಸಿತ್ವಾ ನ ಲಭತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮಸಿಕ್ಖಾಪದಂ ನಿಟ್ಠಿತಂ।>
    text <೯॥ ನವಮಸಿಕ್ಖಾಪದಂ>
      text <೧೧೫೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಪುರಿಸಸಂಸಟ್ಠಂ ಕುಮಾರಕಸಂಸಟ್ಠಂ ಚಣ್ಡಿಂ ಸೋಕಾವಾಸಂ ಚಣ್ಡಕಾಳಿಂ ಸಿಕ್ಖಮಾನಂ ವುಟ್ಠಾಪೇತಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಪುರಿಸಸಂಸಟ್ಠಂ ಕುಮಾರಕಸಂಸಟ್ಠಂ ಚಣ್ಡಿಂ ಸೋಕಾವಾಸಂ ಚಣ್ಡಕಾಳಿಂ ಸಿಕ್ಖಮಾನಂ ವುಟ್ಠಾಪೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಪುರಿಸಸಂಸಟ್ಠಂ ಕುಮಾರಕಸಂಸಟ್ಠಂ ಚಣ್ಡಿಂ ಸೋಕಾವಾಸಂ ಚಣ್ಡಕಾಳಿಂ ಸಿಕ್ಖಮಾನಂ ವುಟ್ಠಾಪೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಪುರಿಸಸಂಸಟ್ಠಂ ಕುಮಾರಕಸಂಸಟ್ಠಂ ಚಣ್ಡಿಂ ಸೋಕಾವಾಸಂ ಚಣ್ಡಕಾಳಿಂ ಸಿಕ್ಖಮಾನಂ ವುಟ್ಠಾಪೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೫೯>, <ಯಾ ಪನ ಭಿಕ್ಖುನೀ ಪುರಿಸಸಂಸಟ್ಠಂ ಕುಮಾರಕಸಂಸಟ್ಠಂ ಚಣ್ಡಿಂ ಸೋಕಾವಾಸಂ ಸಿಕ್ಖಮಾನಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೬೦>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪುರಿಸೋ ನಾಮ ಪತ್ತವೀಸತಿವಸ್ಸೋ। ಕುಮಾರಕೋ ನಾಮ ಅಪ್ಪತ್ತವೀಸತಿವಸ್ಸೋ। ಸಂಸಟ್ಠಾ ನಾಮ ಅನನುಲೋಮಿಕೇನ ಕಾಯಿಕವಾಚಸಿಕೇನ ಸಂಸಟ್ಠಾ। ಚಣ್ಡೀ ನಾಮ ಕೋಧನಾ ವುಚ್ಚತಿ।>
      text <ಸೋಕಾವಾಸಾ ನಾಮ ಪರೇಸಂ ದುಕ್ಖಂ ಉಪ್ಪಾದೇತಿ। ಸೋಕಂ ಆವಿಸತಿ। ಸಿಕ್ಖಮಾನಾ ನಾಮ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೬೧>, <ಅನಾಪತ್ತಿ ಅಜಾನನ್ತೀ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ನವಮಸಿಕ್ಖಾಪದಂ ನಿಟ್ಠಿತಂ।>
    text <೧೦॥ ದಸಮಸಿಕ್ಖಾಪದಂ>
      text <೧೧೬೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಮಾತಾಪಿತೂಹಿಪಿ ಸಾಮಿಕೇನಪಿ ಅನನುಞ್ಞಾತಂ ಸಿಕ್ಖಮಾನಂ ವುಟ್ಠಾಪೇತಿ। ಮಾತಾಪಿತರೋಪಿ ಸಾಮಿಕೋಪಿ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಅಮ್ಹೇಹಿ ಅನನುಞ್ಞಾತಂ ಸಿಕ್ಖಮಾನಂ ವುಟ್ಠಾಪೇಸ್ಸತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ಮಾತಾಪಿತೂನಮ್ಪಿ ಸಾಮಿಕಸ್ಸಪಿ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಮಾತಾಪಿತೂಹಿಪಿ ಸಾಮಿಕೇನಪಿ ಅನನುಞ್ಞಾತಂ ಸಿಕ್ಖಮಾನಂ ವುಟ್ಠಾಪೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ। ಮಾತಾಪಿತೂಹಿಪಿ ಸಾಮಿಕೇನಪಿ ಅನನುಞ್ಞಾತಂ ಸಿಕ್ಖಮಾನಂ ವುಟ್ಠಾಪೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಮಾತಾಪಿತೂಹಿಪಿ ಸಾಮಿಕೇನಪಿ ಅನನುಞ್ಞಾತಂ ಸಿಕ್ಖಮಾನಂ ವುಟ್ಠಾಪೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೬೩>, <ಯಾ ಪನ ಭಿಕ್ಖುನೀ ಮಾತಾಪಿತೂಹಿ ವಾ ಸಾಮಿಕೇನ ವಾ ಅನನುಞ್ಞಾತಂ ಸಿಕ್ಖಮಾನಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೬೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಮಾತಾಪಿತರೋ ನಾಮ ಜನಕಾ ವುಚ್ಚನ್ತಿ। ಸಾಮಿಕೋ ನಾಮ ಯೇನ ಪರಿಗ್ಗಹಿತಾ ಹೋತಿ। ಅನನುಞ್ಞಾತಾತಿ ಅನಾಪುಚ್ಛಾ। ಸಿಕ್ಖಮಾನಾ ನಾಮ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೬೫>, <ಅನಾಪತ್ತಿ ಅಜಾನನ್ತೀ ವುಟ್ಠಾಪೇತಿ। ಅಪಲೋಕೇತ್ವಾ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದಸಮಸಿಕ್ಖಾಪದಂ ನಿಟ್ಠಿತಂ।>
    text <೧೧॥ ಏಕಾದಸಮಸಿಕ್ಖಾಪದಂ>
      text <೧೧೬೬>, <ತೇನ ಸಮಯೇನ ಬುದ್ಧೋ ಭಗವಾ ರಾಜಗಹೇ ವಿಹರತಿ ವೇಳುವನೇ ಕಲನ್ದಕನಿವಾಪೇ। ತೇನ ಖೋ ಪನ ಸಮಯೇನ ಥುಲ್ಲನನ್ದಾ ಭಿಕ್ಖುನೀ ಸಿಕ್ಖಮಾನಂ ವುಟ್ಠಾಪೇಸ್ಸಾಮೀತಿ ಥೇರೇ ಭಿಕ್ಖೂ ಸನ್ನಿಪಾತೇತ್ವಾ ಪಹೂತಂ ಖಾದನೀಯಂ ಭೋಜನೀಯಂ ಪಸ್ಸಿತ್ವಾ ನ ತಾವಾಹಂ। ಅಯ್ಯಾ। ಸಿಕ್ಖಮಾನಂ ವುಟ್ಠಾಪೇಸ್ಸಾಮೀತಿ ಥೇರೇ ಭಿಕ್ಖೂ ಉಯ್ಯೋಜೇತ್ವಾ ದೇವದತ್ತಂ ಕೋಕಾಲಿಕಂ ಕಟಮೋದಕತಿಸ್ಸಕಂ ಖಣ್ಡದೇವಿಯಾ ಪುತ್ತಂ ಸಮುದ್ದದತ್ತಂ ಸನ್ನಿಪಾತೇತ್ವಾ ಸಿಕ್ಖಮಾನಂ ವುಟ್ಠಾಪೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಅಯ್ಯಾ ಥುಲ್ಲನನ್ದಾ ಪಾರಿವಾಸಿಕಛನ್ದದಾನೇನ ಸಿಕ್ಖಮಾನಂ ವುಟ್ಠಾಪೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಪಾರಿವಾಸಿಕಛನ್ದದಾನೇನ ಸಿಕ್ಖಮಾನಂ ವುಟ್ಠಾಪೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಥುಲ್ಲನನ್ದಾ ಭಿಕ್ಖುನೀ ಪಾರಿವಾಸಿಕಛನ್ದದಾನೇನ ಸಿಕ್ಖಮಾನಂ ವುಟ್ಠಾಪೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೬೭>, <ಯಾ ಪನ ಭಿಕ್ಖುನೀ ಪಾರಿವಾಸಿಕಛನ್ದದಾನೇನ ಸಿಕ್ಖಮಾನಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೬೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಪಾರಿವಾಸಿಕಛನ್ದದಾನೇನಾತಿ ವುಟ್ಠಿತಾಯ ಪರಿಸಾಯ। ಸಿಕ್ಖಮಾನಾ ನಾಮ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೬೯>, <ಅನಾಪತ್ತಿ ಅವುಟ್ಠಿತಾಯ ಪರಿಸಾಯ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಏಕಾದಸಮಸಿಕ್ಖಾಪದಂ ನಿಟ್ಠಿತಂ।>
    text <೧೨॥ ದ್ವಾದಸಮಸಿಕ್ಖಾಪದಂ>
      text <೧೧೭೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅನುವಸ್ಸಂ ವುಟ್ಠಾಪೇನ್ತಿ। ಉಪಸ್ಸಯೋ ನ ಸಮ್ಮತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅನುವಸ್ಸಂ ವುಟ್ಠಾಪೇಸ್ಸನ್ತಿ। ಉಪಸ್ಸಯೋ ನ ಸಮ್ಮತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅನುವಸ್ಸಂ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಅನುವಸ್ಸಂ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಅನುವಸ್ಸಂ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೭೧>, <ಯಾ ಪನ ಭಿಕ್ಖುನೀ ಅನುವಸ್ಸಂ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೭೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅನುವಸ್ಸನ್ತಿ ಅನುಸಂವಚ್ಛರಂ। ವುಟ್ಠಾಪೇಯ್ಯಾತಿ ಉಪಸಮ್ಪಾದೇಯ್ಯ।>
      text <ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೭೩>, <ಅನಾಪತ್ತಿ ಏಕನ್ತರಿಕಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದ್ವಾದಸಮಸಿಕ್ಖಾಪದಂ ನಿಟ್ಠಿತಂ।>
    text <೧೩॥ ತೇರಸಮಸಿಕ್ಖಾಪದಂ>
      text <೧೧೭೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಏಕಂ ವಸ್ಸಂ ದ್ವೇ ವುಟ್ಠಾಪೇನ್ತಿ। ಉಪಸ್ಸಯೋ ತಥೇವ ನ ಸಮ್ಮತಿ। ಮನುಸ್ಸಾ ತಥೇವ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಏಕಂ ವಸ್ಸಂ ದ್ವೇ ವುಟ್ಠಾಪೇಸ್ಸನ್ತಿ॥ ಉಪಸ್ಸಯೋ ತಥೇವ ನ ಸಮ್ಮತೀತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಏಕಂ ವಸ್ಸಂ ದ್ವೇ ವುಟ್ಠಾಪೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಏಕಂ ವಸ್ಸಂ ದ್ವೇ ವುಟ್ಠಾಪೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಏಕಂ ವಸ್ಸಂ ದ್ವೇ ವುಟ್ಠಾಪೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೭೫>, <ಯಾ ಪನ ಭಿಕ್ಖುನೀ ಏಕಂ ವಸ್ಸಂ ದ್ವೇ ವುಟ್ಠಾಪೇಯ್ಯ। ಪಾಚಿತ್ತಿಯನ್ತಿ।>
      text <೧೧೭೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಏಕಂ ವಸ್ಸನ್ತಿ ಏಕಂ ಸಂವಚ್ಛರಂ। ದ್ವೇ ವುಟ್ಠಾಪೇಯ್ಯಾತಿ ದ್ವೇ ಉಪಸಮ್ಪಾದೇಯ್ಯ।>
      text <ದ್ವೇ ವುಟ್ಠಾಪೇಸ್ಸಾಮೀತಿ ಗಣಂ ವಾ ಆಚರಿನಿಂ ವಾ ಪತ್ತಂ ವಾ ಚೀವರಂ ವಾ ಪರಿಯೇಸತಿ। ಸೀಮಂ ವಾ ಸಮ್ಮನ್ನತಿ। ಆಪತ್ತಿ ದುಕ್ಕಟಸ್ಸ। ಞತ್ತಿಯಾ ದುಕ್ಕಟಂ। ದ್ವೀಹಿ ಕಮ್ಮವಾಚಾಹಿ ದುಕ್ಕಟಾ। ಕಮ್ಮವಾಚಾಪರಿಯೋಸಾನೇ ಉಪಜ್ಝಾಯಾಯ ಆಪತ್ತಿ ಪಾಚಿತ್ತಿಯಸ್ಸ। ಗಣಸ್ಸ ಚ ಆಚರಿನಿಯಾ ಚ ಆಪತ್ತಿ ದುಕ್ಕಟಸ್ಸ।>
      text <೧೧೭೭>, <ಅನಾಪತ್ತಿ ಏಕನ್ತರಿಕಂ ಏಕಂ ವುಟ್ಠಾಪೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತೇರಸಮಸಿಕ್ಖಾಪದಂ ನಿಟ್ಠಿತಂ।>
      stand <ಕುಮಾರೀಭೂತವಗ್ಗೋ ಅಟ್ಠಮೋ।>
  text <೯॥ ಛತ್ತುಪಾಹನವಗ್ಗೋ>
    text <೧॥ ಪಠಮಸಿಕ್ಖಾಪದಂ>
      text <೧೧೭೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಛತ್ತುಪಾಹನಂ ಧಾರೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಛತ್ತುಪಾಹನಂ ಧಾರೇಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಛತ್ತುಪಾಹನಂ ಧಾರೇಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಛತ್ತುಪಾಹನಂ ಧಾರೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಛತ್ತುಪಾಹನಂ ಧಾರೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <ಯಾ ಪನ ಭಿಕ್ಖುನೀ ಛತ್ತುಪಾಹನಂ ಧಾರೇಯ್ಯ। ಪಾಚಿತ್ತಿಯನ್ತಿ।>
      text <ಏವಞ್ಚಿದಂ ಭಗವತಾ ಭಿಕ್ಖುನೀನಂ ಸಿಕ್ಖಾಪದಂ ಪಞ್ಞತ್ತಂ ಹೋತಿ।>
      text <೧೧೭೯>, <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಗಿಲಾನಾ ಹೋತಿ। ತಸ್ಸಾ ವಿನಾ ಛತ್ತುಪಾಹನಂ ನ ಫಾಸು ಹೋತಿ…ಪೇ॰… ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಅನುಜಾನಾಮಿ। ಭಿಕ್ಖವೇ। ಗಿಲಾನಾಯ ಭಿಕ್ಖುನಿಯಾ ಛತ್ತುಪಾಹನಂ। ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೮೦>, <ಯಾ ಪನ ಭಿಕ್ಖುನೀ ಅಗಿಲಾನಾ ಛತ್ತುಪಾಹನಂ ಧಾರೇಯ್ಯ। ಪಾಚಿತ್ತಿಯನ್ತಿ।>
      text <೧೧೮೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಗಿಲಾನಾ ನಾಮ ಯಸ್ಸಾ ವಿನಾ ಛತ್ತುಪಾಹನಂ ಫಾಸು ಹೋತಿ।>
      text <ಗಿಲಾನಾ ನಾಮ ಯಸ್ಸಾ ವಿನಾ ಛತ್ತುಪಾಹನಂ ನ ಫಾಸು ಹೋತಿ।>
      text <ಛತ್ತಂ ನಾಮ ತೀಣಿ ಛತ್ತಾನಿ ಸೇತಚ್ಛತ್ತಂ। ಕಿಲಞ್ಜಚ್ಛತ್ತಂ। ಪಣ್ಣಚ್ಛತ್ತಂ ಮಣ್ಡಲಬದ್ಧಂ ಸಲಾಕಬದ್ಧಂ। ಧಾರೇಯ್ಯಾತಿ ಸಕಿಮ್ಪಿ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೮೨>, <ಅಗಿಲಾನಾ ಅಗಿಲಾನಸಞ್ಞಾ ಛತ್ತುಪಾಹನಂ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ। ಅಗಿಲಾನಾ ವೇಮತಿಕಾ ಛತ್ತುಪಾಹನಂ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ। ಅಗಿಲಾನಾ ಗಿಲಾನಸಞ್ಞಾ ಛತ್ತುಪಾಹನಂ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಛತ್ತಂ ಧಾರೇತಿ ನ ಉಪಾಹನಂ। ಆಪತ್ತಿ ದುಕ್ಕಟಸ್ಸ। ಉಪಾಹನಂ ಧಾರೇತಿ ನ ಛತ್ತಂ। ಆಪತ್ತಿ ದುಕ್ಕಟಸ್ಸ। ಗಿಲಾನಾ ಅಗಿಲಾನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಗಿಲಾನಾ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಗಿಲಾನಾ ಗಿಲಾನಸಞ್ಞಾ। ಅನಾಪತ್ತಿ।>
      text <೧೧೮೩>, <ಅನಾಪತ್ತಿ ಗಿಲಾನಾಯ। ಆರಾಮೇ ಆರಾಮೂಪಚಾರೇ ಧಾರೇತಿ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಠಮಸಿಕ್ಖಾಪದಂ ನಿಟ್ಠಿತಂ।>
    text <೨॥ ದುತಿಯಸಿಕ್ಖಾಪದಂ>
      text <೧೧೮೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಯಾನೇನ ಯಾಯನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಯಾನೇನ ಯಾಯಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰ … ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಯಾನೇನ ಯಾಯಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಯಾನೇನ ಯಾಯನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಯಾನೇನ ಯಾಯಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <ಯಾ ಪನ ಭಿಕ್ಖುನೀ ಯಾನೇನ ಯಾಯೇಯ್ಯ। ಪಾಚಿತ್ತಿಯನ್ತಿ।>
      text <ಏವಞ್ಚಿದಂ ಭಗವತಾ ಭಿಕ್ಖುನೀನಂ ಸಿಕ್ಖಾಪದಂ ಪಞ್ಞತ್ತಂ ಹೋತಿ।>
      text <೧೧೮೫>, <ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಗಿಲಾನಾ ಹೋತಿ। ನ ಸಕ್ಕೋತಿ ಪದಸಾ ಗನ್ತುಂ…ಪೇ॰… ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಅನುಜಾನಾಮಿ। ಭಿಕ್ಖವೇ। ಗಿಲಾನಾಯ ಭಿಕ್ಖುನಿಯಾ ಯಾನಂ। ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೮೬>, <ಯಾ ಪನ ಭಿಕ್ಖುನೀ ಅಗಿಲಾನಾ ಯಾನೇನ ಯಾಯೇಯ್ಯ। ಪಾಚಿತ್ತಿಯನ್ತಿ।>
      text <೧೧೮೭>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಗಿಲಾನಾ ನಾಮ ಸಕ್ಕೋತಿ ಪದಸಾ ಗನ್ತುಂ।>
      text <ಗಿಲಾನಾ ನಾಮ ನ ಸಕ್ಕೋತಿ ಪದಸಾ ಗನ್ತುಂ।>
      text <ಯಾನಂ ನಾಮ ವಯ್ಹಂ ರಥೋ ಸಕಟಂ ಸನ್ದಮಾನಿಕಾ ಸಿವಿಕಾ ಪಾಟಙ್ಕೀ।>
      text <ಯಾಯೇಯ್ಯಾತಿ ಸಕಿಮ್ಪಿ ಯಾನೇನ ಯಾಯತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೮೮>, <ಅಗಿಲಾನಾ ಅಗಿಲಾನಸಞ್ಞಾ ಯಾನೇನ ಯಾಯತಿ। ಆಪತ್ತಿ ಪಾಚಿತ್ತಿಯಸ್ಸ। ಅಗಿಲಾನಾ ವೇಮತಿಕಾ ಯಾನೇನ ಯಾಯತಿ। ಆಪತ್ತಿ ಪಾಚಿತ್ತಿಯಸ್ಸ। ಅಗಿಲಾನಾ ಗಿಲಾನಸಞ್ಞಾ ಯಾನೇನ ಯಾಯತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಗಿಲಾನಾ ಅಗಿಲಾನಸಞ್ಞಾ। ಆಪತ್ತಿ ದುಕ್ಕಟಸ್ಸ। ಗಿಲಾನಾ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಗಿಲಾನಾ ಗಿಲಾನಸಞ್ಞಾ। ಅನಾಪತ್ತಿ।>
      text <೧೧೮೯>, <ಅನಾಪತ್ತಿ ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದುತಿಯಸಿಕ್ಖಾಪದಂ ನಿಟ್ಠಿತಂ।>
    text <೩॥ ತತಿಯಸಿಕ್ಖಾಪದಂ>
      text <೧೧೯೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಅಞ್ಞತರಿಸ್ಸಾ ಇತ್ಥಿಯಾ ಕುಲೂಪಿಕಾ ಹೋತಿ। ಅಥ ಖೋ ಸಾ ಇತ್ಥೀ ತಂ ಭಿಕ್ಖುನಿಂ ಏತದವೋಚ ಹನ್ದಾಯ್ಯೇ। ಇಮಂ ಸಙ್ಘಾಣಿಂ ಅಮುಕಾಯ ನಾಮ ಇತ್ಥಿಯಾ ದೇಹೀತಿ। ಅಥ ಖೋ ಸಾ ಭಿಕ್ಖುನೀ ಸಚಾಹಂ ಪತ್ತೇನ ಆದಾಯ ಗಚ್ಛಾಮಿ ವಿಸ್ಸರೋ ಮೇ ಭವಿಸ್ಸತೀತಿ ಪಟಿಮುಞ್ಚಿತ್ವಾ ಅಗಮಾಸಿ। ತಸ್ಸಾ ರಥಿಕಾಯ ಸುತ್ತಕೇ ಛಿನ್ನೇ ವಿಪ್ಪಕಿರಿಯಿಂಸು। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಸಙ್ಘಾಣಿಂ ಧಾರೇಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰ … ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಸಙ್ಘಾಣಿಂ ಧಾರೇಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಸಙ್ಘಾಣಿಂ ಧಾರೇತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಸಙ್ಘಾಣಿಂ ಧಾರೇಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೯೧>, <ಯಾ ಪನ ಭಿಕ್ಖುನೀ ಸಙ್ಘಾಣಿಂ ಧಾರೇಯ್ಯ। ಪಾಚಿತ್ತಿಯನ್ತಿ।>
      text <೧೧೯೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಙ್ಘಾಣಿ ನಾಮ ಯಾ ಕಾಚಿ ಕಟೂಪಗಾ।>
      text <ಧಾರೇಯ್ಯಾತಿ ಸಕಿಮ್ಪಿ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೯೩>, <ಅನಾಪತ್ತಿ ಆಬಾಧಪ್ಪಚ್ಚಯಾ। ಕಟಿಸುತ್ತಕಂ ಧಾರೇತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತತಿಯಸಿಕ್ಖಾಪದಂ ನಿಟ್ಠಿತಂ।>
    text <೪॥ ಚತುತ್ಥಸಿಕ್ಖಾಪದಂ>
      text <೧೧೯೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಇತ್ಥಾಲಙ್ಕಾರಂ ಧಾರೇನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಇತ್ಥಾಲಙ್ಕಾರಂ ಧಾರೇಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಇತ್ಥಾಲಙ್ಕಾರಂ ಧಾರೇಸ್ಸನ್ತೀತಿ …ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಇತ್ಥಾಲಙ್ಕಾರಂ ಧಾರೇನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಇತ್ಥಾಲಙ್ಕಾರಂ ಧಾರೇಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೯೫>, <ಯಾ ಪನ ಭಿಕ್ಖುನೀ ಇತ್ಥಾಲಙ್ಕಾರಂ ಧಾರೇಯ್ಯ। ಪಾಚಿತ್ತಿಯನ್ತಿ।>
      text <೧೧೯೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಇತ್ಥಾಲಙ್ಕಾರೋ ನಾಮ ಸೀಸೂಪಗೋ ಗೀವೂಪಗೋ ಹತ್ಥೂಪಗೋ ಪಾದೂಪಗೋ ಕಟೂಪಗೋ। ಧಾರೇಯ್ಯಾತಿ ಸಕಿಮ್ಪಿ ಧಾರೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೧೯೭>, <ಅನಾಪತ್ತಿ ಆಬಾಧಪಚ್ಚಯಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಚತುತ್ಥಸಿಕ್ಖಾಪದಂ ನಿಟ್ಠಿತಂ।>
    text <೫॥ ಪಞ್ಚಮಸಿಕ್ಖಾಪದಂ>
      text <೧೧೯೮>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ಗನ್ಧವಣ್ಣಕೇನ ನಹಾಯನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಗನ್ಧವಣ್ಣಕೇನ ನಹಾಯಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ಗನ್ಧವಣ್ಣಕೇನ ನಹಾಯಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಗನ್ಧವಣ್ಣಕೇನ ನಹಾಯನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ಗನ್ಧವಣ್ಣಕೇನ ನಹಾಯಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೧೯೯>, <ಯಾ ಪನ ಭಿಕ್ಖುನೀ ಗನ್ಧವಣ್ಣಕೇನ ನಹಾಯೇಯ್ಯ। ಪಾಚಿತ್ತಿಯನ್ತಿ।>
      text <೧೨೦೦>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಗನ್ಧೋ ನಾಮ ಯೋ ಕೋಚಿ ಗನ್ಧೋ। ವಣ್ಣಕಂ ನಾಮ ಯಂ ಕಿಞ್ಚಿ ವಣ್ಣಕಂ। ನಹಾಯೇಯ್ಯಾತಿ ನಹಾಯತಿ। ಪಯೋಗೇ ದುಕ್ಕಟಂ। ನಹಾನಪರಿಯೋಸಾನೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೨೦೧>, <ಅನಾಪತ್ತಿ ಆಬಾಧಪ್ಪಚ್ಚಯಾ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಪಞ್ಚಮಸಿಕ್ಖಾಪದಂ ನಿಟ್ಠಿತಂ।>
    text <೬॥ ಛಟ್ಠಸಿಕ್ಖಾಪದಂ>
      text <೧೨೦೨>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖುನಿಯೋ ವಾಸಿತಕೇನ ಪಿಞ್ಞಾಕೇನ ನಹಾಯನ್ತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ವಾಸಿತಕೇನ ಪಿಞ್ಞಾಕೇನ ನಹಾಯಿಸ್ಸನ್ತಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖುನಿಯೋ ವಾಸಿತಕೇನ ಪಿಞ್ಞಾಕೇನ ನಹಾಯಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ವಾಸಿತಕೇನ ಪಿಞ್ಞಾಕೇನ ನಹಾಯನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖುನಿಯೋ ವಾಸಿತಕೇನ ಪಿಞ್ಞಾಕೇನ ನಹಾಯಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೨೦೩>, <ಯಾ ಪನ ಭಿಕ್ಖುನೀ ವಾಸಿತಕೇನ ಪಿಞ್ಞಾಕೇನ ನಹಾಯೇಯ್ಯ। ಪಾಚಿತ್ತಿಯನ್ತಿ।>
      text <೧೨೦೪>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ವಾಸಿತಕಂ ನಾಮ ಯಂ ಕಿಞ್ಚಿ ಗನ್ಧವಾಸಿತಕಂ। ಪಿಞ್ಞಾಕಂ ನಾಮ ತಿಲಪಿಟ್ಠಂ ವುಚ್ಚತಿ। ನಹಾಯೇಯ್ಯಾತಿ ನಹಾಯತಿ। ಪಯೋಗೇ ದುಕ್ಕಟಂ। ನಹಾನಪರಿಯೋಸಾನೇ ಆಪತ್ತಿ ಪಾಚಿತ್ತಿಯಸ್ಸ।>
      text <೧೨೦೫>, <ಅನಾಪತ್ತಿ ಆಬಾಧಪ್ಪಚ್ಚಯಾ। ಪಕತಿಪಿಞ್ಞಾಕೇನ ನಹಾಯತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಛಟ್ಠಸಿಕ್ಖಾಪದಂ ನಿಟ್ಠಿತಂ।>
    text <೭॥ ಸತ್ತಮಸಿಕ್ಖಾಪದಂ>
      text <೧೨೦೬>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಭಿಕ್ಖುನಿಯಾ ಉಮ್ಮದ್ದಾಪೇನ್ತಿಪಿ ಪರಿಮದ್ದಾಪೇನ್ತಿಪಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಭಿಕ್ಖುನಿಯಾ ಉಮ್ಮದ್ದಾಪೇಸ್ಸನ್ತಿಪಿ ಪರಿಮದ್ದಾಪೇಸ್ಸನ್ತಿಪಿ ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಭಿಕ್ಖುನಿಯಾ ಉಮ್ಮದ್ದಾಪೇಸ್ಸನ್ತಿಪಿ ಪರಿಮದ್ದಾಪೇಸ್ಸನ್ತಿಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಭಿಕ್ಖುನಿಯಾ ಉಮ್ಮದ್ದಾಪೇನ್ತಿಪಿ ಪರಿಮದ್ದಾಪೇನ್ತಿಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಭಿಕ್ಖುನಿಯಾ ಉಮ್ಮದ್ದಾಪೇಸ್ಸನ್ತಿಪಿ ಪರಿಮದ್ದಾಪೇಸ್ಸನ್ತಿಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೨೦೭>, <ಯಾ ಪನ ಭಿಕ್ಖುನೀ ಭಿಕ್ಖುನಿಯಾ ಉಮ್ಮದ್ದಾಪೇಯ್ಯ ವಾ ಪರಿಮದ್ದಾಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೧೨೦೮>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುನಿಯಾತಿ ಅಞ್ಞಾಯ ಭಿಕ್ಖುನಿಯಾ। ಉಮ್ಮದ್ದಾಪೇಯ್ಯ ವಾತಿ ಉಮ್ಮದ್ದಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ। ಪರಿಮದ್ದಾಪೇಯ್ಯ ವಾತಿ ಸಮ್ಬಾಹಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೨೦೯>, <ಅನಾಪತ್ತಿ ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಸತ್ತಮಸಿಕ್ಖಾಪದಂ ನಿಟ್ಠಿತಂ।>
    text <೮-೯-೧೦॥ ಅಟ್ಠಮ-ನವಮ-ದಸಮಸಿಕ್ಖಾಪದಂ>
      text <೧೨೧೦>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಸಿಕ್ಖಮಾನಾಯ ಉಮ್ಮದ್ದಾಪೇನ್ತಿಪಿ ಪರಿಮದ್ದಾಪೇನ್ತಿಪಿ…ಪೇ॰… ಸಾಮಣೇರಿಯಾ ಉಮ್ಮದ್ದಾಪೇನ್ತಿಪಿ ಪರಿಮದ್ದಾಪೇನ್ತಿಪಿ…ಪೇ॰… ಗಿಹಿನಿಯಾ ಉಮ್ಮದ್ದಾಪೇನ್ತಿಪಿ ಪರಿಮದ್ದಾಪೇನ್ತಿಪಿ। ಮನುಸ್ಸಾ ವಿಹಾರಚಾರಿಕಂ ಆಹಿಣ್ಡನ್ತಾ ಪಸ್ಸಿತ್ವಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಗಿಹಿನಿಯಾ ಉಮ್ಮದ್ದಾಪೇಸ್ಸನ್ತಿಪಿ ಪರಿಮದ್ದಾಪೇಸ್ಸನ್ತಿಪಿ। ಸೇಯ್ಯಥಾಪಿ ಗಿಹಿನಿಯೋ ಕಾಮಭೋಗಿನಿಯೋತಿ॥ ಅಸ್ಸೋಸುಂ ಖೋ ಭಿಕ್ಖುನಿಯೋ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಗಿಹಿನಿಯಾ ಉಮ್ಮದ್ದಾಪೇಸ್ಸನ್ತಿಪಿ ಪರಿಮದ್ದಾಪೇಸ್ಸನ್ತಿಪೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಗಿಹಿನಿಯಾ ಉಮ್ಮದ್ದಾಪೇನ್ತಿಪಿ ಪರಿಮದ್ದಾಪೇನ್ತಿಪೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಗಿಹಿನಿಯಾ ಉಮ್ಮದ್ದಾಪೇಸ್ಸನ್ತಿಪಿ ಪರಿಮದ್ದಾಪೇಸ್ಸನ್ತಿಪಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೨೧೧>, <ಯಾ ಪನ ಭಿಕ್ಖುನೀ ಸಿಕ್ಖಮಾನಾಯ…ಪೇ॰… ಸಾಮಣೇರಿಯಾ…ಪೇ॰… ಗಿಹಿನಿಯಾ ಉಮ್ಮದ್ದಾಪೇಯ್ಯ ವಾ ಪರಿಮದ್ದಾಪೇಯ್ಯ ವಾ। ಪಾಚಿತ್ತಿಯನ್ತಿ।>
      text <೧೨೧೨>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಸಿಕ್ಖಮಾನಾ ನಾಮ ದ್ವೇ ವಸ್ಸಾನಿ ಛಸು ಧಮ್ಮೇಸು ಸಿಕ್ಖಿತಸಿಕ್ಖಾ।>
      text <ಸಾಮಣೇರೀ ನಾಮ ದಸಸಿಕ್ಖಾಪದಿಕಾ।>
      text <ಗಿಹಿನೀ ನಾಮ ಅಗಾರಿನೀ ವುಚ್ಚತಿ।>
      text <ಉಮ್ಮದ್ದಾಪೇಯ್ಯ ವಾತಿ ಉಮ್ಮದ್ದಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಪರಿಮದ್ದಾಪೇಯ್ಯ ವಾತಿ ಸಮ್ಬಾಹಾಪೇತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೨೧೩>, <ಅನಾಪತ್ತಿ ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಅಟ್ಠಮ ನವಮ ದಸಮಸಿಕ್ಖಾಪದಾನಿ ನಿಟ್ಠಿತಾನಿ।>
    text <೧೧॥ ಏಕಾದಸಮಸಿಕ್ಖಾಪದಂ>
      text <೧೨೧೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಭಿಕ್ಖುಸ್ಸ ಪುರತೋ ಅನಾಪುಚ್ಛಾ ಆಸನೇ ನಿಸೀದನ್ತಿ। ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಭಿಕ್ಖುಸ್ಸ ಪುರತೋ ಅನಾಪುಚ್ಛಾ ಆಸನೇ ನಿಸೀದಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಭಿಕ್ಖುಸ್ಸ ಪುರತೋ ಅನಾಪುಚ್ಛಾ ಆಸನೇ ನಿಸೀದನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಭಿಕ್ಖುಸ್ಸ ಪುರತೋ ಅನಾಪುಚ್ಛಾ ಆಸನೇ ನಿಸೀದಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೨೧೫>, <ಯಾ ಪನ ಭಿಕ್ಖುನೀ ಭಿಕ್ಖುಸ್ಸ ಪುರತೋ ಅನಾಪುಚ್ಛಾ ಆಸನೇ ನಿಸೀದೇಯ್ಯ। ಪಾಚಿತ್ತಿಯನ್ತಿ।>
      text <೧೨೧೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಭಿಕ್ಖುಸ್ಸ ಪುರತೋತಿ ಉಪಸಮ್ಪನ್ನಸ್ಸ ಪುರತೋ। ಅನಾಪುಚ್ಛಾತಿ ಅನಪಲೋಕೇತ್ವಾ। ಆಸನೇ ನಿಸೀದೇಯ್ಯಾತಿ ಅನ್ತಮಸೋ ಛಮಾಯಪಿ ನಿಸೀದತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೨೧೭>, <ಅನಾಪುಚ್ಛಿತೇ ಅನಾಪುಚ್ಛಿತಸಞ್ಞಾ ಆಸನೇ ನಿಸೀದತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ವೇಮತಿಕಾ ಆಸನೇ ನಿಸೀದತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ಆಪುಚ್ಛಿತಸಞ್ಞಾ ಆಸನೇ ನಿಸೀದತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಆಪುಚ್ಛಿತೇ ಅನಾಪುಚ್ಛಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ಆಪುಚ್ಛಿತಸಞ್ಞಾ। ಅನಾಪತ್ತಿ।>
      text <೧೨೧೮>, <ಅನಾಪತ್ತಿ ಆಪುಚ್ಛಾ ಆಸನೇ ನಿಸೀದತಿ। ಗಿಲಾನಾಯ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ಏಕಾದಸಮಸಿಕ್ಖಾಪದಂ ನಿಟ್ಠಿತಂ।>
    text <೧೨॥ ದ್ವಾದಸಮಸಿಕ್ಖಾಪದಂ>
      text <೧೨೧೯>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಭಿಕ್ಖುನಿಯೋ ಅನೋಕಾಸಕತಂ ಭಿಕ್ಖುಂ ಪಞ್ಹಂ ಪುಚ್ಛನ್ತಿ। ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನಿಯೋ ಅನೋಕಾಸಕತಂ ಭಿಕ್ಖುಂ ಪಞ್ಹಂ ಪುಚ್ಛಿಸ್ಸನ್ತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನಿಯೋ ಅನೋಕಾಸಕತಂ ಭಿಕ್ಖುಂ ಪಞ್ಹಂ ಪುಚ್ಛನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನಿಯೋ ಅನೋಕಾಸಕತಂ ಭಿಕ್ಖುಂ ಪಞ್ಹಂ ಪುಚ್ಛಿಸ್ಸನ್ತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೨೨೦>, <ಯಾ ಪನ ಭಿಕ್ಖುನೀ ಅನೋಕಾಸಕತಂ ಭಿಕ್ಖುಂ ಪಞ್ಹಂ ಪುಚ್ಛೇಯ್ಯ। ಪಾಚಿತ್ತಿಯನ್ತಿ।>
      text <೧೨೨೧>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅನೋಕಾಸಕತನ್ತಿ ಅನಾಪುಚ್ಛಾ। ಭಿಕ್ಖುನ್ತಿ ಉಪಸಮ್ಪನ್ನಂ। ಪಞ್ಹಂ ಪುಚ್ಛೇಯ್ಯಾತಿ ಸುತ್ತನ್ತೇ ಓಕಾಸಂ ಕಾರಾಪೇತ್ವಾ ವಿನಯಂ ವಾ ಅಭಿಧಮ್ಮಂ ವಾ ಪುಚ್ಛತಿ। ಆಪತ್ತಿ ಪಾಚಿತ್ತಿಯಸ್ಸ। ವಿನಯೇ ಓಕಾಸಂ ಕಾರಾಪೇತ್ವಾ ಸುತ್ತನ್ತಂ ವಾ ಅಭಿಧಮ್ಮಂ ವಾ ಪುಚ್ಛತಿ। ಆಪತ್ತಿ ಪಾಚಿತ್ತಿಯಸ್ಸ। ಅಭಿಧಮ್ಮೇ ಓಕಾಸಂ ಕಾರಾಪೇತ್ವಾ ಸುತ್ತನ್ತಂ ವಾ ವಿನಯಂ ವಾ ಪುಚ್ಛತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <೧೨೨೨>, <ಅನಾಪುಚ್ಛಿತೇ ಅನಾಪುಚ್ಛಿತಸಞ್ಞಾ ಪಞ್ಹಂ ಪುಚ್ಛತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ವೇಮತಿಕಾ ಪಞ್ಹಂ ಪುಚ್ಛತಿ। ಆಪತ್ತಿ ಪಾಚಿತ್ತಿಯಸ್ಸ। ಅನಾಪುಚ್ಛಿತೇ ಆಪುಚ್ಛಿತಸಞ್ಞಾ ಪಞ್ಹಂ ಪುಚ್ಛತಿ। ಆಪತ್ತಿ ಪಾಚಿತ್ತಿಯಸ್ಸ।>
      text <ಆಪುಚ್ಛಿತೇ ಅನಾಪುಚ್ಛಿತಸಞ್ಞಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ವೇಮತಿಕಾ। ಆಪತ್ತಿ ದುಕ್ಕಟಸ್ಸ। ಆಪುಚ್ಛಿತೇ ಆಪುಚ್ಛಿತಸಞ್ಞಾ। ಅನಾಪತ್ತಿ।>
      text <೧೨೨೩>, <ಅನಾಪತ್ತಿ ಓಕಾಸಂ ಕಾರಾಪೇತ್ವಾ ಪುಚ್ಛತಿ। ಅನೋದಿಸ್ಸ ಓಕಾಸಂ ಕಾರಾಪೇತ್ವಾ ಯತ್ಥ ಕತ್ಥಚಿ ಪುಚ್ಛತಿ। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ದ್ವಾದಸಮಸಿಕ್ಖಾಪದಂ ನಿಟ್ಠಿತಂ।>
    text <೧೩॥ ತೇರಸಮಸಿಕ್ಖಾಪದಂ>
      text <೧೨೨೪>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಅಞ್ಞತರಾ ಭಿಕ್ಖುನೀ ಅಸಙ್ಕಚ್ಚಿಕಾ ಗಾಮಂ ಪಿಣ್ಡಾಯ ಪಾವಿಸಿ। ತಸ್ಸಾ ರಥಿಕಾಯ ವಾತಮಣ್ಡಲಿಕಾ ಸಙ್ಘಾಟಿಯೋ ಉಕ್ಖಿಪಿಂಸು। ಮನುಸ್ಸಾ ಉಕ್ಕುಟ್ಠಿಂ ಅಕಂಸು ಸುನ್ದರಾ ಅಯ್ಯಾಯ ಥನುದರಾತಿ। ಸಾ ಭಿಕ್ಖುನೀ ತೇಹಿ ಮನುಸ್ಸೇಹಿ ಉಪ್ಪಣ್ಡಿಯಮಾನಾ ಮಙ್ಕು ಅಹೋಸಿ। ಅಥ ಖೋ ಸಾ ಭಿಕ್ಖುನೀ ಉಪಸ್ಸಯಂ ಗನ್ತ್ವಾ ಭಿಕ್ಖುನೀನಂ ಏತಮತ್ಥಂ ಆರೋಚೇಸಿ। ಯಾ ತಾ ಭಿಕ್ಖುನಿಯೋ ಅಪ್ಪಿಚ್ಛಾ…ಪೇ॰… ತಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಭಿಕ್ಖುನೀ ಅಸಙ್ಕಚ್ಚಿಕಾ ಗಾಮಂ ಪವಿಸಿಸ್ಸತೀತಿ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಭಿಕ್ಖುನೀ ಅಸಙ್ಕಚ್ಚಿಕಾ ಗಾಮಂ ಪಾವಿಸೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ। ಭಿಕ್ಖವೇ। ಭಿಕ್ಖುನೀ ಅಸಙ್ಕಚ್ಚಿಕಾ ಗಾಮಂ ಪವಿಸಿಸ್ಸತಿ॥ ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ಏವಞ್ಚ ಪನ। ಭಿಕ್ಖವೇ। ಭಿಕ್ಖುನಿಯೋ ಇಮಂ ಸಿಕ್ಖಾಪದಂ ಉದ್ದಿಸನ್ತು>
      text <೧೨೨೫>, <ಯಾ ಪನ ಭಿಕ್ಖುನೀ ಅಸಙ್ಕಚ್ಚಿಕಾ ಗಾಮಂ ಪವಿಸೇಯ್ಯ। ಪಾಚಿತ್ತಿಯನ್ತಿ।>
      text <೧೨೨೬>, <ಯಾ ಪನಾತಿ ಯಾ ಯಾದಿಸಾ…ಪೇ॰… ಭಿಕ್ಖುನೀತಿ…ಪೇ॰… ಅಯಂ ಇಮಸ್ಮಿಂ ಅತ್ಥೇ ಅಧಿಪ್ಪೇತಾ ಭಿಕ್ಖುನೀತಿ।>
      text <ಅಸಙ್ಕಚ್ಚಿಕಾತಿ ವಿನಾ ಸಙ್ಕಚ್ಚಿಕಂ।>
      text <ಸಙ್ಕಚ್ಚಿಕಂ ನಾಮ ಅಧಕ್ಖಕಂ ಉಬ್ಭನಾಭಿ। ತಸ್ಸ ಪಟಿಚ್ಛಾದನತ್ಥಾಯ।>
      text <ಗಾಮಂ ಪವಿಸೇಯ್ಯಾತಿ ಪರಿಕ್ಖಿತ್ತಸ್ಸ ಗಾಮಸ್ಸ ಪರಿಕ್ಖೇಪಂ ಅತಿಕ್ಕಾಮೇನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ। ಅಪರಿಕ್ಖಿತ್ತಸ್ಸ ಗಾಮಸ್ಸ ಉಪಚಾರಂ ಓಕ್ಕಮನ್ತಿಯಾ ಆಪತ್ತಿ ಪಾಚಿತ್ತಿಯಸ್ಸ।>
      text <೧೨೨೭>, <ಅನಾಪತ್ತಿ ಅಚ್ಛಿನ್ನಚೀವರಿಕಾಯ। ನಟ್ಠಚೀವರಿಕಾಯ। ಗಿಲಾನಾಯ। ಅಸ್ಸತಿಯಾ। ಅಜಾನನ್ತಿಯಾ। ಆಪದಾಸು। ಉಮ್ಮತ್ತಿಕಾಯ। ಆದಿಕಮ್ಮಿಕಾಯಾತಿ।>
      stand <ತೇರಸಮಸಿಕ್ಖಾಪದಂ ನಿಟ್ಠಿತಂ।>
      stand <ಛತ್ತುಪಾಹನವಗ್ಗೋ ನವಮೋ।>
      text <ಉದ್ದಿಟ್ಠಾ ಖೋ। ಅಯ್ಯಾಯೋ। ಛಸಟ್ಠಿಸತಾ ಪಾಚಿತ್ತಿಯಾ ಧಮ್ಮಾ। ತತ್ಥಾಯ್ಯಾಯೋ ಪುಚ್ಛಾಮಿ ಕಚ್ಚಿತ್ಥ ಪರಿಸುದ್ಧಾ॥ ದುತಿಯಮ್ಪಿ ಪುಚ್ಛಾಮಿ ಕಚ್ಚಿತ್ಥ ಪರಿಸುದ್ಧಾ॥ ತತಿಯಮ್ಪಿ ಪುಚ್ಛಾಮಿ ಕಚ್ಚಿತ್ಥ ಪರಿಸುದ್ಧಾ॥ ಪರಿಸುದ್ಧೇತ್ಥಾಯ್ಯಾಯೋ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
      stand <ಖುದ್ದಕಂ ಸಮತ್ತಂ।>
      stand <ಭಿಕ್ಖುನಿವಿಭಙ್ಗೇ ಪಾಚಿತ್ತಿಯಕಣ್ಡಂ ನಿಟ್ಠಿತಂ।>
