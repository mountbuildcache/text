text <೪॥ ಪವಾರಣಾಕ್ಖನ್ಧಕೋ>
  text <೧೨೦॥ ಅಫಾಸುಕವಿಹಾರೋ>
    text <೨೦೯>, <ತೇನ ಸಮಯೇನ ಬುದ್ಧೋ ಭಗವಾ ಸಾವತ್ಥಿಯಂ ವಿಹರತಿ ಜೇತವನೇ ಅನಾಥಪಿಣ್ಡಿಕಸ್ಸ ಆರಾಮೇ। ತೇನ ಖೋ ಪನ ಸಮಯೇನ ಸಮ್ಬಹುಲಾ ಸನ್ದಿಟ್ಠಾ ಸಮ್ಭತ್ತಾ ಭಿಕ್ಖೂ ಕೋಸಲೇಸು ಜನಪದೇ ಅಞ್ಞತರಸ್ಮಿಂ ಆವಾಸೇ ವಸ್ಸಂ ಉಪಗಚ್ಛಿಂಸು। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಮಯಂ ಉಪಾಯೇನ ಸಮಗ್ಗಾ ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸೇಯ್ಯಾಮ। ನ ಚ ಪಿಣ್ಡಕೇನ ಕಿಲಮೇಯ್ಯಾಮಾತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಸಚೇ ಖೋ ಮಯಂ ಅಞ್ಞಮಞ್ಞಂ ನೇವ ಆಲಪೇಯ್ಯಾಮ ನ ಸಲ್ಲಪೇಯ್ಯಾಮ ಯೋ ಪಠಮಂ ಗಾಮತೋ ಪಿಣ್ಡಾಯ ಪಟಿಕ್ಕಮೇಯ್ಯ ಸೋ ಆಸನಂ ಪಞ್ಞಪೇಯ್ಯ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಉಪನಿಕ್ಖಿಪೇಯ್ಯ। ಅವಕ್ಕಾರಪಾತಿಂ ಧೋವಿತ್ವಾ ಉಪಟ್ಠಾಪೇಯ್ಯ। ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇಯ್ಯ। ಯೋ ಪಚ್ಛಾ ಗಾಮತೋ ಪಿಣ್ಡಾಯ ಪಟಿಕ್ಕಮೇಯ್ಯ। ಸಚಸ್ಸ ಭುತ್ತಾವಸೇಸೋ। ಸಚೇ ಆಕಙ್ಖೇಯ್ಯ ಭುಞ್ಜೇಯ್ಯ। ನೋ ಚೇ ಆಕಙ್ಖೇಯ್ಯ ಅಪ್ಪಹರಿತೇ ವಾ ಛಡ್ಡೇಯ್ಯ। ಅಪ್ಪಾಣಕೇ ವಾ ಉದಕೇ ಓಪಿಲಾಪೇಯ್ಯ। ಸೋ ಆಸನಂ ಉದ್ಧರೇಯ್ಯ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಪಟಿಸಾಮೇಯ್ಯ। ಅವಕ್ಕಾರಪಾತಿಂ ಧೋವಿತ್ವಾ ಪಟಿಸಾಮೇಯ್ಯ। ಪಾನೀಯಂ ಪರಿಭೋಜನೀಯಂ ಪಟಿಸಾಮೇಯ್ಯ। ಭತ್ತಗ್ಗಂ ಸಮ್ಮಜ್ಜೇಯ್ಯ। ಯೋ ಪಸ್ಸೇಯ್ಯ ಪಾನೀಯಘಟಂ ವಾ ಪರಿಭೋಜನೀಯಘಟಂ ವಾ ವಚ್ಚಘಟಂ ವಾ ರಿತ್ತಂ ತುಚ್ಛಂ ಸೋ ಉಪಟ್ಠಾಪೇಯ್ಯ। ಸಚಸ್ಸ ಹೋತಿ ಅವಿಸಯ್ಹಂ। ಹತ್ಥವಿಕಾರೇನ ದುತಿಯಂ ಆಮನ್ತೇತ್ವಾ ಹತ್ಥವಿಲಙ್ಘಕೇನ ಉಪಟ್ಠಾಪೇಯ್ಯ। ನ ತ್ವೇವ ತಪ್ಪಚ್ಚಯಾ ವಾಚಂ ಭಿನ್ದೇಯ್ಯ ಏವಂ ಖೋ ಮಯಂ ಸಮಗ್ಗಾ ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸೇಯ್ಯಾಮ। ನ ಚ ಪಿಣ್ಡಕೇನ ಕಿಲಮೇಯ್ಯಾಮಾತಿ। ಅಥ ಖೋ ತೇ ಭಿಕ್ಖೂ ಅಞ್ಞಮಞ್ಞಂ ನೇವ ಆಲಪಿಂಸು। ನ ಸಲ್ಲಪಿಂಸು। ಯೋ ಪಠಮಂ ಗಾಮತೋ ಪಿಣ್ಡಾಯ ಪಟಿಕ್ಕಮತಿ। ಸೋ ಆಸನಂ ಪಞ್ಞಪೇತಿ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಉಪನಿಕ್ಖಿಪತಿ। ಅವಕ್ಕಾರಪಾತಿಂ ಧೋವಿತ್ವಾ ಉಪಟ್ಠಾಪೇತಿ। ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇತಿ। ಯೋ ಪಚ್ಛಾ ಗಾಮತೋ ಪಿಣ್ಡಾಯ ಪಟಿಕ್ಕಮತಿ। ಸಚೇ ಹೋತಿ ಭುತ್ತಾವಸೇಸೋ। ಸಚೇ ಆಕಙ್ಖತಿ ಭುಞ್ಜತಿ। ನೋ ಚೇ ಆಕಙ್ಖತಿ ಅಪ್ಪಹರಿತೇ ವಾ ಛಡ್ಡೇತಿ। ಅಪ್ಪಾಣಕೇ ವಾ ಉದಕೇ ಓಪಿಲಾಪೇತಿ। ಸೋ ಆಸನಂ ಉದ್ಧರತಿ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಪಟಿಸಾಮೇತಿ। ಅವಕ್ಕಾರಪಾತಿಂ ಧೋವಿತ್ವಾ ಪಟಿಸಾಮೇತಿ। ಪಾನೀಯಂ ಪರಿಭೋಜನೀಯಂ ಪಟಿಸಾಮೇತಿ। ಭತ್ತಗ್ಗಂ ಸಮ್ಮಜ್ಜತಿ। ಯೋ ಪಸ್ಸತಿ ಪಾನೀಯಘಟಂ ವಾ ಪರಿಭೋಜನೀಯಘಟಂ ವಾ ವಚ್ಚಘಟಂ ವಾ ರಿತ್ತಂ ತುಚ್ಛಂ ಸೋ ಉಪಟ್ಠಾಪೇತಿ। ಸಚಸ್ಸ ಹೋತಿ ಅವಿಸಯ್ಹಂ। ಹತ್ಥವಿಕಾರೇನ ದುತಿಯಂ ಆಮನ್ತೇತ್ವಾ ಹತ್ಥವಿಲಙ್ಘಕೇನ ಉಪಟ್ಠಾಪೇತಿ। ನ ತ್ವೇವ ತಪ್ಪಚ್ಚಯಾ ವಾಚಂ ಭಿನ್ದತಿ।>
    text <ಆಚಿಣ್ಣಂ ಖೋ ಪನೇತಂ ವಸ್ಸಂವುಟ್ಠಾನಂ ಭಿಕ್ಖೂನಂ ಭಗವನ್ತಂ ದಸ್ಸನಾಯ ಉಪಸಙ್ಕಮಿತುಂ। ಅಥ ಖೋ ತೇ ಭಿಕ್ಖೂ ವಸ್ಸಂವುಟ್ಠಾ ತೇಮಾಸಚ್ಚಯೇನ ಸೇನಾಸನಂ ಸಂಸಾಮೇತ್ವಾ ಪತ್ತಚೀವರಮಾದಾಯ ಯೇನ ಸಾವತ್ಥಿ ತೇನ ಪಕ್ಕಮಿಂಸು। ಅನುಪುಬ್ಬೇನ ಯೇನ ಸಾವತ್ಥಿ ಜೇತವನಂ ಅನಾಥಪಿಣ್ಡಿಕಸ್ಸ ಆರಾಮೋ ಯೇನ ಭಗವಾ ತೇನುಪಸಙ್ಕಮಿಂಸು। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿಂಸು। ಆಚಿಣ್ಣಂ ಖೋ ಪನೇತಂ ಬುದ್ಧಾನಂ ಭಗವನ್ತಾನಂ ಆಗನ್ತುಕೇಹಿ ಭಿಕ್ಖೂಹಿ ಸದ್ಧಿಂ ಪಟಿಸಮ್ಮೋದಿತುಂ। ಅಥ ಖೋ ಭಗವಾ ತೇ ಭಿಕ್ಖೂ ಏತದವೋಚ ಕಚ್ಚಿ। ಭಿಕ್ಖವೇ। ಖಮನೀಯಂ। ಕಚ್ಚಿ ಯಾಪನೀಯಂ। ಕಚ್ಚಿ ಸಮಗ್ಗಾ ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸಿತ್ಥ। ನ ಚ ಪಿಣ್ಡಕೇನ ಕಿಲಮಿತ್ಥಾತಿ॥ ಖಮನೀಯಂ ಭಗವಾ। ಯಾಪನೀಯಂ ಭಗವಾ। ಸಮಗ್ಗಾ ಚ ಮಯಂ। ಭನ್ತೇ। ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸಿಮ್ಹಾ। ನ ಚ ಪಿಣ್ಡಕೇನ ಕಿಲಮಿಮ್ಹಾತಿ। ಜಾನನ್ತಾಪಿ ತಥಾಗತಾ ಪುಚ್ಛನ್ತಿ। ಜಾನನ್ತಾಪಿ ನ ಪುಚ್ಛನ್ತಿ। ಕಾಲಂ ವಿದಿತ್ವಾ ಪುಚ್ಛನ್ತಿ। ಕಾಲಂ ವಿದಿತ್ವಾ ನ ಪುಚ್ಛನ್ತಿ। ಅತ್ಥಸಂಹಿತಂ ತಥಾಗತಾ ಪುಚ್ಛನ್ತಿ। ನೋ ಅನತ್ಥಸಂಹಿತಂ। ಅನತ್ಥಸಂಹಿತೇ ಸೇತುಘಾತೋ ತಥಾಗತಾನಂ। ದ್ವೀಹಾಕಾರೇಹಿ ಬುದ್ಧಾ ಭಗವನ್ತೋ ಭಿಕ್ಖೂ ಪಟಿಪುಚ್ಛನ್ತಿ ಧಮ್ಮಂ ವಾ ದೇಸೇಸ್ಸಾಮ। ಸಾವಕಾನಂ ವಾ ಸಿಕ್ಖಾಪದಂ ಪಞ್ಞಪೇಸ್ಸಾಮಾತಿ। ಅಥ ಖೋ ಭಗವಾ ತೇ ಭಿಕ್ಖೂ ಏತದವೋಚ ಯಥಾಕಥಂ ಪನ ತುಮ್ಹೇ। ಭಿಕ್ಖವೇ। ಸಮಗ್ಗಾ ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸಿತ್ಥ। ನ ಚ ಪಿಣ್ಡಕೇನ ಕಿಲಮಿತ್ಥಾತಿ।>
    text <ಇಧ ಮಯಂ। ಭನ್ತೇ। ಸಮ್ಬಹುಲಾ ಸನ್ದಿಟ್ಠಾ ಸಮ್ಭತ್ತಾ ಭಿಕ್ಖೂ ಕೋಸಲೇಸು ಜನಪದೇ ಅಞ್ಞತರಸ್ಮಿಂ ಆವಾಸೇ ವಸ್ಸಂ ಉಪಗಚ್ಛಿಮ್ಹಾ। ತೇಸಂ ನೋ। ಭನ್ತೇ। ಅಮ್ಹಾಕಂ ಏತದಹೋಸಿ ಕೇನ ನು ಖೋ ಮಯಂ ಉಪಾಯೇನ ಸಮಗ್ಗಾ ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸೇಯ್ಯಾಮ। ನ ಚ ಪಿಣ್ಡಕೇನ ಕಿಲಮೇಯ್ಯಾಮಾತಿ। ತೇಸಂ ನೋ। ಭನ್ತೇ। ಅಮ್ಹಾಕಂ ಏತದಹೋಸಿ ಸಚೇ ಖೋ ಮಯಂ ಅಞ್ಞಮಞ್ಞಂ ನೇವ ಆಲಪೇಯ್ಯಾಮ ನ ಸಲ್ಲಪೇಯ್ಯಾಮ ಯೋ ಪಠಮಂ ಗಾಮತೋ ಪಿಣ್ಡಾಯ ಪಟಿಕ್ಕಮೇಯ್ಯ ಸೋ ಆಸನಂ ಪಞ್ಞಪೇಯ್ಯ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಉಪನಿಕ್ಖಿಪೇಯ್ಯ। ಅವಕ್ಕಾರಪಾತಿಂ ಧೋವಿತ್ವಾ ಉಪಟ್ಠಾಪೇಯ್ಯ। ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇಯ್ಯ। ಯೋ ಪಚ್ಛಾ ಗಾಮತೋ ಪಿಣ್ಡಾಯ ಪಟಿಕ್ಕಮೇಯ್ಯ। ಸಚಸ್ಸ ಭುತ್ತಾವಸೇಸೋ। ಸಚೇ ಆಕಙ್ಖೇಯ್ಯ ಭುಞ್ಜೇಯ್ಯ। ನೋ ಚೇ ಆಕಙ್ಖೇಯ್ಯ ಅಪ್ಪಹರಿತೇ ವಾ ಛಡ್ಡೇಯ್ಯ। ಅಪ್ಪಾಣಕೇ ವಾ ಉದಕೇ ಓಪಿಲಾಪೇಯ್ಯ। ಸೋ ಆಸನಂ ಉದ್ಧರೇಯ್ಯ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಪಟಿಸಾಮೇಯ್ಯ। ಅವಕ್ಕಾರಪಾತಿಂ ಧೋವಿತ್ವಾ ಪಟಿಸಾಮೇಯ್ಯ। ಪಾನೀಯಂ ಪರಿಭೋಜನೀಯಂ ಪಟಿಸಾಮೇಯ್ಯ। ಭತ್ತಗ್ಗಂ ಸಮ್ಮಜ್ಜೇಯ್ಯ। ಯೋ ಪಸ್ಸೇಯ್ಯ ಪಾನೀಯಘಟಂ ವಾ ಪರಿಭೋಜನೀಯಘಟಂ ವಾ ವಚ್ಚಘಟಂ ವಾ ರಿತ್ತಂ ತುಚ್ಛಂ ಸೋ ಉಪಟ್ಠಾಪೇಯ್ಯ। ಸಚಸ್ಸ ಹೋತಿ ಅವಿಸಯ್ಹಂ। ಹತ್ಥವಿಕಾರೇನ ದುತಿಯಂ ಆಮನ್ತೇತ್ವಾ ಹತ್ಥವಿಲಙ್ಘಕೇನ ಉಪಟ್ಠಾಪೇಯ್ಯ। ನ ತ್ವೇವ ತಪ್ಪಚ್ಚಯಾ ವಾಚಂ ಭಿನ್ದೇಯ್ಯ ಏವಂ ಖೋ ಮಯಂ ಸಮಗ್ಗಾ ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸೇಯ್ಯಾಮ। ನ ಚ ಪಿಣ್ಡಕೇನ ಕಿಲಮೇಯ್ಯಾಮಾತಿ। ಅಥ ಖೋ ಮಯಂ। ಭನ್ತೇ। ಅಞ್ಞಮಞ್ಞಂ ನೇವ ಆಲಪಿಮ್ಹಾ ನ ಸಲ್ಲವಿಮ್ಹಾ। ಯೋ ಪಠಮಂ ಗಾಮತೋ ಪಿಣ್ಡಾಯ ಪಟಿಕ್ಕಮತಿ ಸೋ ಆಸನಂ ಪಞ್ಞಪೇತಿ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಉಪನಿಕ್ಖಿಪತಿ। ಅವಕ್ಕಾರಪಾತಿಂ ಧೋವಿತ್ವಾ ಉಪಟ್ಠಾಪೇತಿ। ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇತಿ। ಯೋ ಪಚ್ಛಾ ಗಾಮತೋ ಪಿಣ್ಡಾಯ ಪಟಿಕ್ಕಮತಿ। ಸಚೇ ಹೋತಿ ಭುತ್ತಾವಸೇಸೋ। ಸಚೇ ಆಕಙ್ಖತಿ ಭುಞ್ಜತಿ। ನೋ ಚೇ ಆಕಙ್ಖತಿ ಅಪ್ಪಹರಿತೇ ವಾ ಛಡ್ಡೇತಿ। ಅಪ್ಪಾಣಕೇ ವಾ ಉದಕೇ ಓಪಿಲಾಪೇತಿ। ಸೋ ಆಸನಂ ಉದ್ಧರತಿ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಪಟಿಸಾಮೇತಿ। ಅವಕ್ಕಾರಪಾತಿಂ ಧೋವಿತ್ವಾ ಪಟಿಸಾಮೇತಿ। ಪಾನೀಯಂ ಪರಿಭೋಜನೀಯಂ ಪಟಿಸಾಮೇತಿ। ಭತ್ತಗ್ಗಂ ಸಮ್ಮಜ್ಜತಿ। ಯೋ ಪಸ್ಸತಿ ಪಾನೀಯಘಟಂ ವಾ ಪರಿಭೋಜನೀಯಘಟಂ ವಾ ವಚ್ಚಘಟಂ ವಾ ರಿತ್ತಂ ತುಚ್ಛಂ ಸೋ ಉಪಟ್ಠಾಪೇತಿ। ಸಚಸ್ಸ ಹೋತಿ ಅವಿಸಯ್ಹಂ। ಹತ್ಥವಿಕಾರೇನ ದುತಿಯಂ ಆಮನ್ತೇತ್ವಾ ಹತ್ಥವಿಲಙ್ಘಕೇನ ಉಪಟ್ಠಾಪೇತಿ। ನ ತ್ವೇವ ತಪ್ಪಚ್ಚಯಾ ವಾಚಂ ಭಿನ್ದತಿ। ಏವಂ ಖೋ ಮಯಂ। ಭನ್ತೇ। ಸಮಗ್ಗಾ ಸಮ್ಮೋದಮಾನಾ ಅವಿವದಮಾನಾ ಫಾಸುಕಂ ವಸ್ಸಂ ವಸಿಮ್ಹಾ। ನ ಚ ಪಿಣ್ಡಕೇನ ಕಿಲಮಿಮ್ಹಾತಿ।>
    text <ಅಥ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಅಫಾಸುಞ್ಞೇವ ಕಿರಮೇ। ಭಿಕ್ಖವೇ। ಮೋಘಪುರಿಸಾ ವುಟ್ಠಾ ಸಮಾನಾ ಫಾಸುಮ್ಹಾ ವುಟ್ಠಾತಿ ಪಟಿಜಾನನ್ತಿ। ಪಸುಸಂವಾಸಞ್ಞೇವ ಕಿರಮೇ। ಭಿಕ್ಖವೇ। ಮೋಘಪುರಿಸಾ ವುಟ್ಠಾ ಸಮಾನಾ ಫಾಸುಮ್ಹಾ ವುಟ್ಠಾತಿ ಪಟಿಜಾನನ್ತಿ। ಏಳಕಸಂವಾಸಞ್ಞೇವ ಕಿರಮೇ। ಭಿಕ್ಖವೇ। ಮೋಘಪುರಿಸಾ ವುಟ್ಠಾ ಸಮಾನಾ ಫಾಸುಮ್ಹಾ ವುಟ್ಠಾತಿ ಪಟಿಜಾನನ್ತಿ। ಸಪತ್ತಸಂವಾಸಞ್ಞೇವ ಕಿರಮೇ। ಭಿಕ್ಖವೇ। ಮೋಘಪುರಿಸಾ ವುಟ್ಠಾ ಸಮಾನಾ ಫಾಸುಮ್ಹಾ ವುಟ್ಠಾತಿ ಪಟಿಜಾನನ್ತಿ। ಕಥಞ್ಹಿ ನಾಮಿಮೇ। ಭಿಕ್ಖವೇ। ಮೋಘಪುರಿಸಾ ಮೂಗಬ್ಬತಂ ತಿತ್ಥಿಯಸಮಾದಾನಂ ಸಮಾದಿಯಿಸ್ಸನ್ತಿ। ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ…ಪೇ॰… ವಿಗರಹಿತ್ವಾ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಮೂಗಬ್ಬತಂ ತಿತ್ಥಿಯಸಮಾದಾನಂ ಸಮಾದಿಯಿತಬ್ಬಂ। ಯೋ ಸಮಾದಿಯೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ವಸ್ಸಂವುಟ್ಠಾನಂ ಭಿಕ್ಖೂನಂ ತೀಹಿ ಠಾನೇಹಿ ಪವಾರೇತುಂ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ಸಾ ವೋ ಭವಿಸ್ಸತಿ ಅಞ್ಞಮಞ್ಞಾನುಲೋಮತಾ ಆಪತ್ತಿವುಟ್ಠಾನತಾ ವಿನಯಪುರೇಕ್ಖಾರತಾ। ಏವಞ್ಚ ಪನ। ಭಿಕ್ಖವೇ। ಪವಾರೇತಬ್ಬಂ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <೨೧೦>, <ಸುಣಾತು ಮೇ। ಭನ್ತೇ। ಸಙ್ಘೋ। ಅಜ್ಜ ಪವಾರಣಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಪವಾರೇಯ್ಯಾತಿ।>
    text <ಥೇರೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಸಙ್ಘಂ। ಆವುಸೋ। ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ। ಆವುಸೋ। ಸಙ್ಘಂ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ತತಿಯಮ್ಪಿ। ಆವುಸೋ। ಸಙ್ಘಂ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <ನವಕೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಸಙ್ಘಂ। ಭನ್ತೇ। ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ। ಭನ್ತೇ। ಸಙ್ಘಂ…ಪೇ॰… ತತಿಯಮ್ಪಿ। ಭನ್ತೇ। ಸಙ್ಘಂ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <೨೧೧>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಥೇರೇಸು ಭಿಕ್ಖೂಸು ಉಕ್ಕುಟಿಕಂ ನಿಸಿನ್ನೇಸು ಪವಾರಯಮಾನೇಸು ಆಸನೇಸು ಅಚ್ಛನ್ತಿ। ಯೇ ತೇ ಭಿಕ್ಖೂ ಅಪ್ಪಿಚ್ಛಾ…ಪೇ॰… ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಛಬ್ಬಗ್ಗಿಯಾ ಭಿಕ್ಖೂ ಥೇರೇಸು ಭಿಕ್ಖೂಸು ಉಕ್ಕುಟಿಕಂ ನಿಸಿನ್ನೇಸು ಪವಾರಯಮಾನೇಸು ಆಸನೇಸು ಅಚ್ಛಿಸ್ಸನ್ತೀತಿ। ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಸಚ್ಚಂ ಕಿರ। ಭಿಕ್ಖವೇ। ಛಬ್ಬಗ್ಗಿಯಾ ಭಿಕ್ಖೂ ಥೇರೇಸು ಭಿಕ್ಖೂಸು ಉಕ್ಕುಟಿಕಂ ನಿಸಿನ್ನೇಸು ಪವಾರಯಮಾನೇಸು ಆಸನೇಸು ಅಚ್ಛನ್ತೀತಿ॥ ಸಚ್ಚಂ। ಭಗವಾತಿ। ವಿಗರಹಿ ಬುದ್ಧೋ ಭಗವಾ…ಪೇ॰… ಕಥಞ್ಹಿ ನಾಮ ತೇ। ಭಿಕ್ಖವೇ। ಮೋಘಪುರಿಸಾ ಥೇರೇಸು ಭಿಕ್ಖೂಸು ಉಕ್ಕುಟಿಕಂ ನಿಸಿನ್ನೇಸು ಪವಾರಯಮಾನೇಸು ಆಸನೇಸು ಅಚ್ಛಿಸ್ಸನ್ತಿ। ನೇತಂ। ಭಿಕ್ಖವೇ। ಅಪ್ಪಸನ್ನಾನಂ ವಾ ಪಸಾದಾಯ। ಪಸನ್ನಾನಂ ವಾ ಭಿಯ್ಯೋಭಾವಾಯ…ಪೇ॰… ವಿಗರಹಿತ್ವಾ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ನ। ಭಿಕ್ಖವೇ। ಥೇರೇಸು ಭಿಕ್ಖೂಸು ಉಕ್ಕುಟಿಕಂ ನಿಸಿನ್ನೇಸು ಪವಾರಯಮಾನೇಸು ಆಸನೇಸು ಅಚ್ಛಿತಬ್ಬಂ। ಯೋ ಅಚ್ಛೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸಬ್ಬೇಹೇವ ಉಕ್ಕುಟಿಕಂ ನಿಸಿನ್ನೇಹಿ ಪವಾರೇತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೋ ಥೇರೋ ಜರಾದುಬ್ಬಲೋ ಯಾವ ಸಬ್ಬೇ ಪವಾರೇನ್ತೀತಿ ಉಕ್ಕುಟಿಕಂ ನಿಸಿನ್ನೋ ಆಗಮಯಮಾನೋ ಮುಚ್ಛಿತೋ ಪಪತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತದಮನ್ತರಾ ಉಕ್ಕುಟಿಕಂ ನಿಸೀದಿತುಂ ಯಾವ ಪವಾರೇತಿ। ಪವಾರೇತ್ವಾ ಆಸನೇ ನಿಸೀದಿತುನ್ತಿ।>
    stand <ಅಫಾಸುಕವಿಹಾರೋ ನಿಟ್ಠಿತೋ।>
  text <೧೨೧॥ ಪವಾರಣಾಭೇದಾ>
    text <೨೧೨>, <ಅಥ ಖೋ ಭಿಕ್ಖೂನಂ ಏತದಹೋಸಿ ಕತಿ ನು ಖೋ ಪವಾರಣಾತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ದ್ವೇಮಾ। ಭಿಕ್ಖವೇ। ಪವಾರಣಾ ಚಾತುದ್ದಸಿಕಾ ಚ ಪನ್ನರಸಿಕಾ ಚ। ಇಮಾ ಖೋ। ಭಿಕ್ಖವೇ। ದ್ವೇ ಪವಾರಣಾತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕತಿ ನು ಖೋ ಪವಾರಣಕಮ್ಮಾನೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಚತ್ತಾರಿಮಾನಿ। ಭಿಕ್ಖವೇ। ಪವಾರಣಕಮ್ಮಾನಿ ಅಧಮ್ಮೇನ ವಗ್ಗಂ ಪವಾರಣಕಮ್ಮಂ। ಅಧಮ್ಮೇನ ಸಮಗ್ಗಂ ಪವಾರಣಕಮ್ಮಂ। ಧಮ್ಮೇನ ವಗ್ಗಂ ಪವಾರಣಕಮ್ಮಂ। ಧಮ್ಮೇನ ಸಮಗ್ಗಂ ಪವಾರಣಕಮ್ಮಂ। ತತ್ರ। ಭಿಕ್ಖವೇ। ಯದಿದಂ ಅಧಮ್ಮೇನ ವಗ್ಗಂ ಪವಾರಣಕಮ್ಮಂ। ನ। ಭಿಕ್ಖವೇ। ಏವರೂಪಂ ಪವಾರಣಕಮ್ಮಂ ಕಾತಬ್ಬಂ। ನ ಚ ಮಯಾ ಏವರೂಪಂ ಪವಾರಣಕಮ್ಮಂ ಅನುಞ್ಞಾತಂ। ತತ್ರ। ಭಿಕ್ಖವೇ। ಯದಿದಂ ಅಧಮ್ಮೇನ ಸಮಗ್ಗಂ ಪವಾರಣಕಮ್ಮಂ। ನ। ಭಿಕ್ಖವೇ। ಏವರೂಪಂ ಪವಾರಣಕಮ್ಮಂ ಕಾತಬ್ಬಂ। ನ ಚ ಮಯಾ ಏವರೂಪಂ ಪವಾರಣಕಮ್ಮಂ ಅನುಞ್ಞಾತಂ। ತತ್ರ। ಭಿಕ್ಖವೇ। ಯದಿದಂ ಧಮ್ಮೇನ ವಗ್ಗಂ ಪವಾರಣಕಮ್ಮಂ। ನ। ಭಿಕ್ಖವೇ। ಏವರೂಪಂ ಪವಾರಣಕಮ್ಮಂ ಕಾತಬ್ಬಂ। ನ ಚ ಮಯಾ ಏವರೂಪಂ ಪವಾರಣಕಮ್ಮಂ ಅನುಞ್ಞಾತಂ। ತತ್ರ। ಭಿಕ್ಖವೇ। ಯದಿದಂ ಧಮ್ಮೇನ ಸಮಗ್ಗಂ ಪವಾರಣಕಮ್ಮಂ। ಏವರೂಪಂ। ಭಿಕ್ಖವೇ। ಪವಾರಣಕಮ್ಮಂ ಕಾತಬ್ಬಂ। ಏವರೂಪಞ್ಚ ಮಯಾ ಪವಾರಣಕಮ್ಮಂ ಅನುಞ್ಞಾತಂ। ತಸ್ಮಾತಿಹ। ಭಿಕ್ಖವೇ। ಏವರೂಪಂ ಪವಾರಣಕಮ್ಮಂ ಕರಿಸ್ಸಾಮ ಯದಿದಂ ಧಮ್ಮೇನ ಸಮಗ್ಗನ್ತಿ। ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ।>
    stand <ಪವಾರಣಾಭೇದಾ ನಿಟ್ಠಿತಾ।>
  text <೧೨೨॥ ಪವಾರಣಾದಾನಾನುಜಾನನಾ>
    text <೨೧೩>, <ಅಥ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಸನ್ನಿಪತಥ। ಭಿಕ್ಖವೇ। ಸಙ್ಘೋ ಪವಾರೇಸ್ಸತೀತಿ। ಏವಂ ವುತ್ತೇ ಅಞ್ಞತರೋ ಭಿಕ್ಖು ಭಗವನ್ತಂ ಏತದವೋಚ ಅತ್ಥಿ। ಭನ್ತೇ। ಭಿಕ್ಖು ಗಿಲಾನೋ। ಸೋ ಅನಾಗತೋತಿ। ಅನುಜಾನಾಮಿ। ಭಿಕ್ಖವೇ। ಗಿಲಾನೇನ ಭಿಕ್ಖುನಾ ಪವಾರಣಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ ತೇನ ಗಿಲಾನೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಪವಾರಣಂ ದಮ್ಮಿ। ಪವಾರಣಂ ಮೇ ಹರ। ಪವಾರಣಂ ಮೇ ಆರೋಚೇಹಿ। ಮಮತ್ಥಾಯ ಪವಾರೇಹೀತಿ ಕಾಯೇನ ವಿಞ್ಞಾಪೇತಿ। ವಾಚಾಯ ವಿಞ್ಞಾಪೇತಿ। ಕಾಯೇನ ವಾಚಾಯ ವಿಞ್ಞಾಪೇತಿ। ದಿನ್ನಾ ಹೋತಿ ಪವಾರಣಾ। ನ ಕಾಯೇನ ವಿಞ್ಞಾಪೇತಿ। ನ ವಾಚಾಯ ವಿಞ್ಞಾಪೇತಿ। ನ ಕಾಯೇನ ವಾಚಾಯ ವಿಞ್ಞಾಪೇತಿ। ನ ದಿನ್ನಾ ಹೋತಿ ಪವಾರಣಾ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಸೋ। ಭಿಕ್ಖವೇ। ಗಿಲಾನೋ ಭಿಕ್ಖು ಮಞ್ಚೇನ ವಾ ಪೀಠೇನ ವಾ ಸಙ್ಘಮಜ್ಝೇ ಆನೇತ್ವಾ ಪವಾರೇತಬ್ಬಂ। ಸಚೇ। ಭಿಕ್ಖವೇ। ಗಿಲಾನುಪಟ್ಠಾಕಾನಂ ಭಿಕ್ಖೂನಂ ಏತದಹೋಸಿ ಸಚೇ ಖೋ ಮಯಂ ಗಿಲಾನಂ ಠಾನಾ ಚಾವೇಸ್ಸಾಮ। ಆಬಾಧೋ ವಾ ಅಭಿವಡ್ಢಿಸ್ಸತಿ। ಕಾಲಂಕಿರಿಯಾ ವಾ ಭವಿಸ್ಸತೀತಿ ನ। ಭಿಕ್ಖವೇ। ಗಿಲಾನೋ ಭಿಕ್ಖು ಠಾನಾ ಚಾವೇತಬ್ಬೋ। ಸಙ್ಘೇನ ತತ್ಥ ಗನ್ತ್ವಾ ಪವಾರೇತಬ್ಬಂ। ನ ತ್ವೇವ ವಗ್ಗೇನ ಸಙ್ಘೇನ ಪವಾರೇತಬ್ಬಂ। ಪವಾರೇಯ್ಯ ಚೇ। ಆಪತ್ತಿ ದುಕ್ಕಟಸ್ಸ।>
    text <ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ತತ್ಥೇವ ಪಕ್ಕಮತಿ। ಅಞ್ಞಸ್ಸ ದಾತಬ್ಬಾ ಪವಾರಣಾ। ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ತತ್ಥೇವ ವಿಬ್ಭಮತಿ…ಪೇ॰… ಕಾಲಂಕರೋತಿ… ಸಾಮಣೇರೋ ಪಟಿಜಾನಾತಿ… ಸಿಕ್ಖಂ ಪಚ್ಚಕ್ಖಾತಕೋ ಪಟಿಜಾನಾತಿ… ಅನ್ತಿಮವತ್ಥುಂ ಅಜ್ಝಾಪನ್ನಕೋ ಪಟಿಜಾನಾತಿ… ಉಮ್ಮತ್ತಕೋ ಪಟಿಜಾನಾತಿ… ಖಿತ್ತಚಿತ್ತೋ ಪಟಿಜಾನಾತಿ… ವೇದನಾಟ್ಟೋ ಪಟಿಜಾನಾತಿ… ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕೋ ಪಟಿಜಾನಾತಿ… ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕೋ ಪಟಿಜಾನಾತಿ… ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕೋ ಪಟಿಜಾನಾತಿ… ಪಣ್ಡಕೋ ಪಟಿಜಾನಾತಿ… ಥೇಯ್ಯಸಂವಾಸಕೋ ಪಟಿಜಾನಾತಿ… ತಿತ್ಥಿಯಪಕ್ಕನ್ತಕೋ ಪಟಿಜಾನಾತಿ… ತಿರಚ್ಛಾನಗತೋ ಪಟಿಜಾನಾತಿ… ಮಾತುಘಾತಕೋ ಪಟಿಜಾನಾತಿ… ಪಿತುಘಾತಕೋ ಪಟಿಜಾನಾತಿ… ಅರಹನ್ತಘಾತಕೋ ಪಟಿಜಾನಾತಿ… ಭಿಕ್ಖುನಿದೂಸಕೋ ಪಟಿಜಾನಾತಿ… ಸಙ್ಘಭೇದಕೋ ಪಟಿಜಾನಾತಿ … ಲೋಹಿತುಪ್ಪಾದಕೋ ಪಟಿಜಾನಾತಿ… ಉಭತೋಬ್ಯಞ್ಜನಕೋ ಪಟಿಜಾನಾತಿ। ಅಞ್ಞಸ್ಸ ದಾತಬ್ಬಾ ಪವಾರಣಾ।>
    text <ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ಅನ್ತರಾಮಗ್ಗೇ ಪಕ್ಕಮತಿ। ಅನಾಹಟಾ ಹೋತಿ ಪವಾರಣಾ। ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ಅನ್ತರಾಮಗ್ಗೇ ವಿಬ್ಭಮತಿ…ಪೇ॰… ಕಾಲಂಕರೋತಿ… ಸಾಮಣೇರೋ ಪಟಿಜಾನಾತಿ… ಸಿಕ್ಖಂ ಪಚ್ಚಕ್ಖಾತಕೋ ಪಟಿಜಾನಾತಿ… ಅನ್ತಿಮವತ್ಥುಂ ಅಜ್ಝಾಪನ್ನಕೋ ಪಟಿಜಾನಾತಿ… ಉಮ್ಮತ್ತಕೋ ಪಟಿಜಾನಾತಿ… ಖಿತ್ತಚಿತ್ತೋ ಪಟಿಜಾನಾತಿ… ವೇದನಾಟ್ಟೋ ಪಟಿಜಾನಾತಿ… ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕೋ ಪಟಿಜಾನಾತಿ… ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕೋ ಪಟಿಜಾನಾತಿ… ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕೋ ಪಟಿಜಾನಾತಿ… ಪಣ್ಡಕೋ ಪಟಿಜಾನಾತಿ… ಥೇಯ್ಯಸಂವಾಸಕೋ ಪಟಿಜಾನಾತಿ… ತಿತ್ಥಿಯಪಕ್ಕನ್ತಕೋ ಪಟಿಜಾನಾತಿ… ತಿರಚ್ಛಾನಗತೋ ಪಟಿಜಾನಾತಿ… ಮಾತುಘಾತಕೋ ಪಟಿಜಾನಾತಿ… ಪಿತುಘಾತಕೋ ಪಟಿಜಾನಾತಿ… ಅರಹನ್ತಘಾತಕೋ ಪಟಿಜಾನಾತಿ… ಭಿಕ್ಖುನಿದೂಸಕೋ ಪಟಿಜಾನಾತಿ… ಸಙ್ಘಭೇದಕೋ ಪಟಿಜಾನಾತಿ… ಲೋಹಿತುಪ್ಪಾದಕೋ ಪಟಿಜಾನಾತಿ… ಉಭತೋಬ್ಯಞ್ಜನಕೋ ಪಟಿಜಾನಾತಿ। ಅನಾಹಟಾ ಹೋತಿ ಪವಾರಣಾ।>
    text <ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ಸಙ್ಘಪ್ಪತ್ತೋ ಪಕ್ಕಮತಿ। ಆಹಟಾ ಹೋತಿ ಪವಾರಣಾ। ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ಸಙ್ಘಪ್ಪತ್ತೋ ವಿಬ್ಭಮತಿ…ಪೇ॰… ಕಾಲಂಕರೋತಿ… ಸಾಮಣೇರೋ ಪಟಿಜಾನಾತಿ… ಸಿಕ್ಖಂ ಪಚ್ಚಕ್ಖಾತಕೋ ಪಟಿಜಾನಾತಿ… ಅನ್ತಿಮವತ್ಥುಂ ಅಜ್ಝಾಪನ್ನಕೋ ಪಟಿಜಾನಾತಿ… ಉಮ್ಮತ್ತಕೋ ಪಟಿಜಾನಾತಿ… ಖಿತ್ತಚಿತ್ತೋ ಪಟಿಜಾನಾತಿ… ವೇದನಾಟ್ಟೋ ಪಟಿಜಾನಾತಿ… ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕೋ ಪಟಿಜಾನಾತಿ… ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕೋ ಪಟಿಜಾನಾತಿ… ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕೋ ಪಟಿಜಾನಾತಿ… ಪಣ್ಡಕೋ ಪಟಿಜಾನಾತಿ… ಥೇಯ್ಯಸಂವಾಸಕೋ ಪಟಿಜಾನಾತಿ… ತಿತ್ಥಿಯಪಕ್ಕನ್ತಕೋ ಪಟಿಜಾನಾತಿ… ತಿರಚ್ಛಾನಗತೋ ಪಟಿಜಾನಾತಿ… ಮಾತುಘಾತಕೋ ಪಟಿಜಾನಾತಿ… ಪಿತುಘಾತಕೋ ಪಟಿಜಾನಾತಿ… ಅರಹನ್ತಘಾತಕೋ ಪಟಿಜಾನಾತಿ… ಭಿಕ್ಖುನಿದೂಸಕೋ ಪಟಿಜಾನಾತಿ… ಸಙ್ಘಭೇದಕೋ ಪಟಿಜಾನಾತಿ… ಲೋಹಿತುಪ್ಪಾದಕೋ ಪಟಿಜಾನಾತಿ… ಉಭತೋಬ್ಯಞ್ಜನಕೋ ಪಟಿಜಾನಾತಿ। ಆಹಟಾ ಹೋತಿ ಪವಾರಣಾ।>
    text <ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ಸಙ್ಘಪ್ಪತ್ತೋ ಸುತ್ತೋ ನಾರೋಚೇತಿ। ಆಹಟಾ ಹೋತಿ ಪವಾರಣಾ। ಪವಾರಣಹಾರಕಸ್ಸ ಅನಾಪತ್ತಿ। ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ಸಙ್ಘಪ್ಪತ್ತೋ ಪಮತ್ತೋ ನಾರೋಚೇತಿ…ಪೇ॰… ಸಮಾಪನ್ನೋ ನಾರೋಚೇತಿ। ಆಹಟಾ ಹೋತಿ ಪವಾರಣಾ। ಪವಾರಣಹಾರಕಸ್ಸ ಅನಾಪತ್ತಿ।>
    text <ಪವಾರಣಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪವಾರಣಾಯ ಸಙ್ಘಪ್ಪತ್ತೋ ಸಞ್ಚಿಚ್ಚ ನಾರೋಚೇತಿ। ಆಹಟಾ ಹೋತಿ ಪವಾರಣಾ। ಪವಾರಣಹಾರಕಸ್ಸ ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ತದಹು ಪವಾರಣಾಯ ಪವಾರಣಂ ದೇನ್ತೇನ ಛನ್ದಮ್ಪಿ ದಾತುಂ। ಸನ್ತಿ ಸಙ್ಘಸ್ಸ ಕರಣೀಯನ್ತಿ।>
    stand <ಪವಾರಣಾದಾನಾನುಜಾನನಾ ನಿಟ್ಠಿತಾ।>
  text <೧೨೩॥ ಞಾತಕಾದಿಗ್ಗಹಣಕಥಾ>
    text <೨೧೪>, <ತೇನ ಖೋ ಪನ ಸಮಯೇನ ಅಞ್ಞತರಂ ಭಿಕ್ಖುಂ ತದಹು ಪವಾರಣಾಯ ಞಾತಕಾ ಗಣ್ಹಿಂಸು। ಭಗವತೋ ಏತಮತ್ಥಂ ಆರೋಚೇಸುಂ। ಇಧ ಪನ। ಭಿಕ್ಖವೇ। ಭಿಕ್ಖುಂ ತದಹು ಪವಾರಣಾಯ ಞಾತಕಾ ಗಣ್ಹನ್ತಿ। ತೇ ಞಾತಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ಮುಞ್ಚಥ। ಯಾವಾಯಂ ಭಿಕ್ಖು ಪವಾರೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಞಾತಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಮುಹುತ್ತಂ ಏಕಮನ್ತಂ ಹೋಥ। ಯಾವಾಯಂ ಭಿಕ್ಖು ಪವಾರಣಂ ದೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಞಾತಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ನಿಸ್ಸೀಮಂ ನೇಥ। ಯಾವ ಸಙ್ಘೋ ಪವಾರೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ನ ತ್ವೇವ ವಗ್ಗೇನ ಸಙ್ಘೇನ ಪವಾರೇತಬ್ಬಂ। ಪವಾರೇಯ್ಯ ಚೇ। ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಭಿಕ್ಖುಂ ತದಹು ಪವಾರಣಾಯ ರಾಜಾನೋ ಗಣ್ಹನ್ತಿ…ಪೇ॰… ಚೋರಾ ಗಣ್ಹನ್ತಿ … ಧುತ್ತಾ ಗಣ್ಹನ್ತಿ… ಭಿಕ್ಖುಪಚ್ಚತ್ಥಿಕಾ ಗಣ್ಹನ್ತಿ। ತೇ ಭಿಕ್ಖುಪಚ್ಚತ್ಥಿಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ಮುಞ್ಚಥ। ಯಾವಾಯಂ ಭಿಕ್ಖು ಪವಾರೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಭಿಕ್ಖುಪಚ್ಚತ್ಥಿಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಮುಹುತ್ತಂ ಏಕಮನ್ತಂ ಹೋಥ। ಯಾವಾಯಂ ಭಿಕ್ಖು ಪವಾರಣಂ ದೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಭಿಕ್ಖುಪಚ್ಚತ್ಥಿಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ನಿಸ್ಸೀಮಂ ನೇಥ। ಯಾವ ಸಙ್ಘೋ ಪವಾರೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ನ ತ್ವೇವ ವಗ್ಗೇನ ಸಙ್ಘೇನ ಪವಾರೇತಬ್ಬಂ। ಪವಾರೇಯ್ಯ ಚೇ। ಆಪತ್ತಿ ದುಕ್ಕಟಸ್ಸಾತಿ।>
    stand <ಞಾತಕಾದಿಗ್ಗಹಣಕಥಾ ನಿಟ್ಠಿತಾ।>
  text <೧೨೪॥ ಸಙ್ಘಪವಾರಣಾದಿಪ್ಪಭೇದಾ>
    text <೨೧೫>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಪಞ್ಚ ಭಿಕ್ಖೂ ವಿಹರನ್ತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ಸಙ್ಘೇನ ಪವಾರೇತಬ್ಬನ್ತಿ। ಮಯಞ್ಚಮ್ಹಾ ಪಞ್ಚ ಜನಾ। ಕಥಂ ನು ಖೋ ಅಮ್ಹೇಹಿ ಪವಾರೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಞ್ಚನ್ನಂ ಸಙ್ಘೇ ಪವಾರೇತುನ್ತಿ।>
    text <೨೧೬>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಚತ್ತಾರೋ ಭಿಕ್ಖೂ ವಿಹರನ್ತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಅನುಞ್ಞಾತಂ ಪಞ್ಚನ್ನಂ ಸಙ್ಘೇ ಪವಾರೇತುನ್ತಿ। ಮಯಞ್ಚಮ್ಹಾ ಚತ್ತಾರೋ ಜನಾ। ಕಥಂ ನು ಖೋ ಅಮ್ಹೇಹಿ ಪವಾರೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಚತುನ್ನಂ ಅಞ್ಞಮಞ್ಞಂ ಪವಾರೇತುಂ। ಏವಞ್ಚ ಪನ। ಭಿಕ್ಖವೇ। ಪವಾರೇತಬ್ಬಂ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ತೇ ಭಿಕ್ಖೂ ಞಾಪೇತಬ್ಬಾ>
    text <ಸುಣನ್ತು ಮೇ ಆಯಸ್ಮನ್ತೋ। ಅಜ್ಜ ಪವಾರಣಾ। ಯದಾಯಸ್ಮನ್ತಾನಂ ಪತ್ತಕಲ್ಲಂ। ಮಯಂ ಅಞ್ಞಮಞ್ಞಂ ಪವಾರೇಯ್ಯಾಮಾತಿ।>
    text <ಥೇರೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ತೇ ಭಿಕ್ಖೂ ಏವಮಸ್ಸು ವಚನೀಯಾ ಅಹಂ। ಆವುಸೋ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ…ಪೇ॰… ತತಿಯಮ್ಪಿ ಅಹಂ। ಆವುಸೋ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <ನವಕೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ತೇ ಭಿಕ್ಖೂ ಏವಮಸ್ಸು ವಚನೀಯಾ ಅಹಂ। ಭನ್ತೇ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ…ಪೇ॰… ತತಿಯಮ್ಪಿ ಅಹಂ। ಭನ್ತೇ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತೋ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ತಯೋ ಭಿಕ್ಖೂ ವಿಹರನ್ತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಅನುಞ್ಞಾತಂ ಪಞ್ಚನ್ನಂ ಸಙ್ಘೇ ಪವಾರೇತುಂ। ಚತುನ್ನಂ ಅಞ್ಞಮಞ್ಞಂ ಪವಾರೇತುಂ। ಮಯಞ್ಚಮ್ಹಾ ತಯೋ ಜನಾ। ಕಥಂ ನು ಖೋ ಅಮ್ಹೇಹಿ ಪವಾರೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತಿಣ್ಣಂ ಅಞ್ಞಮಞ್ಞಂ ಪವಾರೇತುಂ। ಏವಞ್ಚ ಪನ। ಭಿಕ್ಖವೇ। ಪವಾರೇತಬ್ಬಂ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ತೇ ಭಿಕ್ಖೂ ಞಾಪೇತಬ್ಬಾ>
    text <ಸುಣನ್ತು ಮೇ ಆಯಸ್ಮನ್ತಾ। ಅಜ್ಜ ಪವಾರಣಾ। ಯದಾಯಸ್ಮನ್ತಾನಂ ಪತ್ತಕಲ್ಲಂ। ಮಯಂ ಅಞ್ಞಮಞ್ಞಂ ಪವಾರೇಯ್ಯಾಮಾತಿ।>
    text <ಥೇರೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ತೇ ಭಿಕ್ಖೂ ಏವಮಸ್ಸು ವಚನೀಯಾ ಅಹಂ। ಆವುಸೋ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ…ಪೇ॰… ತತಿಯಮ್ಪಿ ಅಹಂ। ಆವುಸೋ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <ನವಕೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ತೇ ಭಿಕ್ಖೂ ಏವಮಸ್ಸು ವಚನೀಯಾ ಅಹಂ। ಭನ್ತೇ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ…ಪೇ॰… ತತಿಯಮ್ಪಿ ಅಹಂ। ಭನ್ತೇ। ಆಯಸ್ಮನ್ತೇ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದನ್ತು ಮಂ ಆಯಸ್ಮನ್ತಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <೨೧೭>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ದ್ವೇ ಭಿಕ್ಖೂ ವಿಹರನ್ತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಅನುಞ್ಞಾತಂ ಪಞ್ಚನ್ನಂ ಸಙ್ಘೇ ಪವಾರೇತುಂ। ಚತುನ್ನಂ ಅಞ್ಞಮಞ್ಞಂ ಪವಾರೇತುಂ। ತಿಣ್ಣಂ ಅಞ್ಞಮಞ್ಞಂ ಪವಾರೇತುಂ। ಮಯಞ್ಚಮ್ಹಾ ದ್ವೇ ಜನಾ। ಕಥಂ ನು ಖೋ ಅಮ್ಹೇಹಿ ಪವಾರೇತಬ್ಬನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ದ್ವಿನ್ನಂ ಅಞ್ಞಮಞ್ಞಂ ಪವಾರೇತುಂ। ಏವಞ್ಚ ಪನ। ಭಿಕ್ಖವೇ। ಪವಾರೇತಬ್ಬಂ। ಥೇರೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ನವೋ ಭಿಕ್ಖು ಏವಮಸ್ಸ ವಚನೀಯೋ ಅಹಂ। ಆವುಸೋ। ಆಯಸ್ಮನ್ತಂ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದತು ಮಂ ಆಯಸ್ಮಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ…ಪೇ॰… ತತಿಯಮ್ಪಿ ಅಹಂ। ಆವುಸೋ। ಆಯಸ್ಮನ್ತಂ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದತು ಮಂ ಆಯಸ್ಮಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <ನವಕೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಥೇರೋ ಭಿಕ್ಖು ಏವಮಸ್ಸ ವಚನೀಯೋ ಅಹಂ। ಭನ್ತೇ। ಆಯಸ್ಮನ್ತಂ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದತು ಮಂ ಆಯಸ್ಮಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮಿ। ದುತಿಯಮ್ಪಿ…ಪೇ॰… ತತಿಯಮ್ಪಿ ಅಹಂ। ಭನ್ತೇ। ಆಯಸ್ಮನ್ತಂ ಪವಾರೇಮಿ ದಿಟ್ಠೇನ ವಾ ಸುತೇನ ವಾ ಪರಿಸಙ್ಕಾಯ ವಾ। ವದತು ಮಂ ಆಯಸ್ಮಾ ಅನುಕಮ್ಪಂ ಉಪಾದಾಯ। ಪಸ್ಸನ್ತೋ ಪಟಿಕರಿಸ್ಸಾಮೀತಿ।>
    text <೨೧೮>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಏಕೋ ಭಿಕ್ಖು ವಿಹರತಿ। ಅಥ ಖೋ ತಸ್ಸ ಭಿಕ್ಖುನೋ ಏತದಹೋಸಿ ಭಗವತಾ ಅನುಞ್ಞಾತಂ ಪಞ್ಚನ್ನಂ ಸಙ್ಘೇ ಪವಾರೇತುಂ। ಚತುನ್ನಂ ಅಞ್ಞಮಞ್ಞಂ ಪವಾರೇತುಂ। ತಿಣ್ಣಂ ಅಞ್ಞಮಞ್ಞಂ ಪವಾರೇತುಂ। ದ್ವಿನ್ನಂ ಅಞ್ಞಮಞ್ಞಂ ಪವಾರೇತುಂ। ಅಹಞ್ಚಮ್ಹಿ ಏಕಕೋ। ಕಥಂ ನು ಖೋ ಮಯಾ ಪವಾರೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಏಕೋ ಭಿಕ್ಖು ವಿಹರತಿ। ತೇನ। ಭಿಕ್ಖವೇ। ಭಿಕ್ಖುನಾ ಯತ್ಥ ಭಿಕ್ಖೂ ಪಟಿಕ್ಕಮನ್ತಿ ಉಪಟ್ಠಾನಸಾಲಾಯ ವಾ ಮಣ್ಡಪೇ ವಾ ರುಕ್ಖಮೂಲೇ ವಾ। ಸೋ ದೇಸೋ ಸಮ್ಮಜ್ಜಿತ್ವಾ ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇತ್ವಾ ಆಸನಂ ಪಞ್ಞಪೇತ್ವಾ ಪದೀಪಂ ಕತ್ವಾ ನಿಸೀದಿತಬ್ಬಂ। ಸಚೇ ಅಞ್ಞೇ ಭಿಕ್ಖೂ ಆಗಚ್ಛನ್ತಿ। ತೇಹಿ ಸದ್ಧಿಂ ಪವಾರೇತಬ್ಬಂ। ನೋ ಚೇ ಆಗಚ್ಛನ್ತಿ। ಅಜ್ಜ ಮೇ ಪವಾರಣಾತಿ ಅಧಿಟ್ಠಾತಬ್ಬಂ। ನೋ ಚೇ ಅಧಿಟ್ಠೇಯ್ಯ। ಆಪತ್ತಿ ದುಕ್ಕಟಸ್ಸ।>
    stand <ತತ್ರ। ಭಿಕ್ಖವೇ। ಯತ್ಥ ಪಞ್ಚ ಭಿಕ್ಖೂ ವಿಹರನ್ತಿ। ನ ಏಕಸ್ಸ ಪವಾರಣಂ ಆಹರಿತ್ವಾ>
    text <ಚತೂಹಿ ಸಙ್ಘೇ ಪವಾರೇತಬ್ಬಂ। ಪವಾರೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ। ತತ್ರ। ಭಿಕ್ಖವೇ। ಯತ್ಥ ಚತ್ತಾರೋ ಭಿಕ್ಖೂ ವಿಹರನ್ತಿ। ನ ಏಕಸ್ಸ ಪವಾರಣಂ ಆಹರಿತ್ವಾ ತೀಹಿ ಅಞ್ಞಮಞ್ಞಂ ಪವಾರೇತಬ್ಬಂ। ಪವಾರೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ। ತತ್ರ। ಭಿಕ್ಖವೇ। ಯತ್ಥ ತಯೋ ಭಿಕ್ಖೂ ವಿಹರನ್ತಿ। ನ ಏಕಸ್ಸ ಪವಾರಣಂ ಆಹರಿತ್ವಾ ದ್ವೀಹಿ ಅಞ್ಞಮಞ್ಞಂ ಪವಾರೇತಬ್ಬಂ। ಪವಾರೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ। ತತ್ರ। ಭಿಕ್ಖವೇ। ಯತ್ಥ ದ್ವೇ ಭಿಕ್ಖೂ ವಿಹರನ್ತಿ। ನ ಏಕಸ್ಸ ಪವಾರಣಂ ಆಹರಿತ್ವಾ ಏಕೇನ ಅಧಿಟ್ಠಾತಬ್ಬಂ। ಅಧಿಟ್ಠೇಯ್ಯ ಚೇ। ಆಪತ್ತಿ ದುಕ್ಕಟಸ್ಸಾತಿ।>
    stand <ಸಙ್ಘಪವಾರಣಾದಿಪ್ಪಭೇದಾ ನಿಟ್ಠಿತಾ।>
  text <೧೨೫॥ ಆಪತ್ತಿಪಟಿಕಮ್ಮವಿಧಿ>
    text <೨೧೯>, <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ತದಹು ಪವಾರಣಾಯ ಆಪತ್ತಿಂ ಆಪನ್ನೋ ಹೋತಿ। ಅಥ ಖೋ ತಸ್ಸ ಭಿಕ್ಖುನೋ ಏತದಹೋಸಿ ಭಗವತಾ ಪಞ್ಞತ್ತಂ ನ ಸಾಪತ್ತಿಕೇನ ಪವಾರೇತಬ್ಬನ್ತಿ। ಅಹಞ್ಚಮ್ಹಿ ಆಪತ್ತಿಂ ಆಪನ್ನೋ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಆಪತ್ತಿಂ ಆಪನ್ನೋ ಹೋತಿ। ತೇನ। ಭಿಕ್ಖವೇ। ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಂ ಆಪತ್ತಿಂ ಆಪನ್ನೋ। ತಂ ಪಟಿದೇಸೇಮೀತಿ। ತೇನ ವತ್ತಬ್ಬೋ ಪಸ್ಸಸೀತಿ। ಆಮ ಪಸ್ಸಾಮೀತಿ। ಆಯತಿಂ ಸಂವರೇಯ್ಯಾಸೀತಿ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಆಪತ್ತಿಯಾ ವೇಮತಿಕೋ ಹೋತಿ। ತೇನ। ಭಿಕ್ಖವೇ। ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಾಯ ಆಪತ್ತಿಯಾ ವೇಮತಿಕೋ। ಯದಾ ನಿಬ್ಬೇಮತಿಕೋ ಭವಿಸ್ಸಾಮಿ ತದಾ ತಂ ಆಪತ್ತಿಂ ಪಟಿಕರಿಸ್ಸಾಮೀತಿ ವತ್ವಾ ಪವಾರೇತಬ್ಬಂ। ನ ತ್ವೇವ ತಪ್ಪಚ್ಚಯಾ ಪವಾರಣಾಯ ಅನ್ತರಾಯೋ ಕಾತಬ್ಬೋತಿ।>
    stand <ಆಪತ್ತಿಪಟಿಕಮ್ಮವಿಧಿ ನಿಟ್ಠಿತಾ।>
  text <೧೨೬॥ ಆಪತ್ತಿಆವಿಕರಣವಿಧಿ>
    text <೨೨೦>, <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ಪವಾರಯಮಾನೋ ಆಪತ್ತಿಂ ಸರತಿ। ಅಥ ಖೋ ತಸ್ಸ ಭಿಕ್ಖುನೋ ಏತದಹೋಸಿ ಭಗವತಾ ಪಞ್ಞತ್ತಂ ನ ಸಾಪತ್ತಿಕೇನ ಪವಾರೇತಬ್ಬನ್ತಿ। ಅಹಞ್ಚಮ್ಹಿ ಆಪತ್ತಿಂ ಆಪನ್ನೋ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ಪವಾರಯಮಾನೋ ಆಪತ್ತಿಂ ಸರತಿ। ತೇನ। ಭಿಕ್ಖವೇ। ಭಿಕ್ಖುನಾ ಸಾಮನ್ತೋ ಭಿಕ್ಖು ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಂ ಆಪತ್ತಿಂ ಆಪನ್ನೋ। ಇತೋ ವುಟ್ಠಹಿತ್ವಾ ತಂ ಆಪತ್ತಿಂ ಪಟಿಕರಿಸ್ಸಾಮೀತಿ ವತ್ವಾ ಪವಾರೇತಬ್ಬಂ। ನ ತ್ವೇವ ತಪ್ಪಚ್ಚಯಾ ಪವಾರಣಾಯ ಅನ್ತರಾಯೋ ಕಾತಬ್ಬೋ।>
    stand <ಇಧ ಪನ। ಭಿಕ್ಖವೇ। ಭಿಕ್ಖು ಪವಾರಯಮಾನೋ ಆಪತ್ತಿಯಾ ವೇಮತಿಕೋ ಹೋತಿ। ತೇನ। ಭಿಕ್ಖವೇ।>
    text <ಭಿಕ್ಖುನಾ ಸಾಮನ್ತೋ ಭಿಕ್ಖು ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಾಯ ಆಪತ್ತಿಯಾ ವೇಮತಿಕೋ। ಯದಾ ನಿಬ್ಬೇಮತಿಕೋ ಭವಿಸ್ಸಾಮಿ ತದಾ ತಂ ಆಪತ್ತಿಂ ಪಟಿಕರಿಸ್ಸಾಮೀತಿ ವತ್ವಾ ಪವಾರೇತಬ್ಬಂ। ನ ತ್ವೇವ ತಪ್ಪಚ್ಚಯಾ ಪವಾರಣಾಯ ಅನ್ತರಾಯೋ ಕಾತಬ್ಬೋತಿ।>
    stand <ಆಪತ್ತಿ ಆವಿಕರಣವಿಧಿ ನಿಟ್ಠಿತಾ।>
  text <೧೨೭॥ ಸಭಾಗಾಪತ್ತಿಪಟಿಕಮ್ಮವಿಧಿ>
    text <೨೨೧>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ ಹೋತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ನ ಸಭಾಗಾ ಆಪತ್ತಿ ದೇಸೇತಬ್ಬಾ। ನ ಸಭಾಗಾ ಆಪತ್ತಿ ಪಟಿಗ್ಗಹೇತಬ್ಬಾತಿ। ಅಯಞ್ಚ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ। ಕಥಂ ನು ಖೋ ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ ಹೋತಿ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಏಕೋ ಭಿಕ್ಖು ಸಾಮನ್ತಾ ಆವಾಸಾ ಸಜ್ಜುಕಂ ಪಾಹೇತಬ್ಬೋ ಗಚ್ಛಾವುಸೋ। ತಂ ಆಪತ್ತಿಂ ಪಟಿಕರಿತ್ವಾ ಆಗಚ್ಛ। ಮಯಂ ತೇ ಸನ್ತಿಕೇ ತಂ ಆಪತ್ತಿಂ ಪಟಿಕರಿಸ್ಸಾಮಾತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ। ಯದಾ ಅಞ್ಞಂ ಭಿಕ್ಖುಂ ಸುದ್ಧಂ ಅನಾಪತ್ತಿಕಂ ಪಸ್ಸಿಸ್ಸತಿ ತದಾ ತಸ್ಸ ಸನ್ತಿಕೇ ತಂ ಆಪತ್ತಿಂ ಪಟಿಕರಿಸ್ಸತೀತಿ ವತ್ವಾ ಪವಾರೇತಬ್ಬಂ। ನ ತ್ವೇವ ತಪ್ಪಚ್ಚಯಾ ಪವಾರಣಾಯ ಅನ್ತರಾಯೋ ಕಾತಬ್ಬೋ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಬ್ಬೋ ಸಙ್ಘೋ ಸಭಾಗಾಯ ಆಪತ್ತಿಯಾ ವೇಮತಿಕೋ ಹೋತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಸಬ್ಬೋ ಸಙ್ಘೋ ಸಭಾಗಾಯ ಆಪತ್ತಿಯಾ ವೇಮತಿಕೋ। ಯದಾ ನಿಬ್ಬೇಮತಿಕೋ ಭವಿಸ್ಸತಿ ತದಾ ತಂ ಆಪತ್ತಿಂ ಪಟಿಕರಿಸ್ಸತೀತಿ ವತ್ವಾ। ಪವಾರೇತಬ್ಬಂ। ನ ತ್ವೇವ ತಪ್ಪಚ್ಚಯಾ ಪವಾರಣಾಯ ಅನ್ತರಾಯೋ ಕಾತಬ್ಬೋತಿ।>
    stand <ಸಭಾಗಾಪತ್ತಿಪಟಿಕಮ್ಮವಿಧಿ ನಿಟ್ಠಿತಾ।>
    stand <ಪಠಮಭಾಣವಾರೋ ನಿಟ್ಠಿತೋ।>
  text <೧೨೮॥ ಅನಾಪತ್ತಿಪನ್ನರಸಕಂ>
    text <೨೨೨>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತಿಂಸು। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನಿಂಸು ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇಸುಂ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛಿಂಸು ಬಹುತರಾ। ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಅನಾಪತ್ತಿ।>
    stand <ಅನಾಪತ್ತಿಪನ್ನರಸಕಂ ನಿಟ್ಠಿತಂ।>
  text <೧೨೯॥ ವಗ್ಗಾವಗ್ಗಸಞ್ಞೀಪನ್ನರಸಕಂ>
    text <೨೨೩>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ವಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ವಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ವಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ವಗ್ಗಸಞ್ಞಿನೋ ಪವಾರೇನ್ತಿ। ತೇಹಿ ಪವಾರಿತಮತ್ತೇ।…ಪೇ॰… ಅವುಟ್ಠಿತಾಯ ಪರಿಸಾಯ…ಪೇ॰… ಏಕಚ್ಚಾಯ ವುಟ್ಠಿತಾಯ ಪರಿಸಾಯ…ಪೇ॰… ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ…ಪೇ॰… ಸಮಸಮಾ…ಪೇ॰… ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    stand <ವಗ್ಗಾವಗ್ಗಸಞ್ಞೀಪನ್ನರಸಕಂ ನಿಟ್ಠಿತಂ।>
  text <೧೩೦॥ ವೇಮತಿಕಪನ್ನರಸಕಂ>
    text <೨೨೪>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತಿ ನು ಖೋ ಅಮ್ಹಾಕಂ ಪವಾರೇತುಂ। ನ ನು ಖೋ ಕಪ್ಪತೀತಿ ವೇಮತಿಕಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತಿ ನು ಖೋ ಅಮ್ಹಾಕಂ ಪವಾರೇತುಂ। ನ ನು ಖೋ ಕಪ್ಪತೀತಿ ವೇಮತಿಕಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತಿ ನು ಖೋ ಅಮ್ಹಾಕಂ ಪವಾರೇತುಂ। ನ ನು ಖೋ ಕಪ್ಪತೀತಿ ವೇಮತಿಕಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತಿ ನು ಖೋ ಅಮ್ಹಾಕಂ ಪವಾರೇತುಂ। ನ ನು ಖೋ ಕಪ್ಪತೀತಿ ವೇಮತಿಕಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ…ಪೇ॰… ಅವುಟ್ಠಿತಾಯ ಪರಿಸಾಯ…ಪೇ॰… ಏಕಚ್ಚಾಯ ವುಟ್ಠಿತಾಯ ಪರಿಸಾಯ…ಪೇ॰… ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ…ಪೇ॰… ಸಮಸಮಾ…ಪೇ॰… ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    stand <ವೇಮತಿಕಪನ್ನರಸಕಂ ನಿಟ್ಠಿತಂ।>
  text <೧೩೧॥ ಕುಕ್ಕುಚ್ಚಪಕತಪನ್ನರಸಕಂ>
    text <೨೨೫>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಪವಾರೇತುಂ। ನಾಮ್ಹಾಕಂ ನ ಕಪ್ಪತೀತಿ ಕುಕ್ಕುಚ್ಚಪಕತಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಪವಾರೇತುಂ। ನಾಮ್ಹಾಕಂ ನ ಕಪ್ಪತೀತಿ ಕುಕ್ಕುಚ್ಚಪಕತಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಪವಾರೇತುಂ। ನಾಮ್ಹಾಕಂ ನ ಕಪ್ಪತೀತಿ ಕುಕ್ಕುಚ್ಚಪಕತಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಪವಾರೇತುಂ। ನಾಮ್ಹಾಕಂ ನ ಕಪ್ಪತೀತಿ ಕುಕ್ಕುಚ್ಚಪಕತಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ।…ಪೇ॰… ಅವುಟ್ಠಿತಾಯ ಪರಿಸಾಯ…ಪೇ॰… ಏಕಚ್ಚಾಯ ವುಟ್ಠಿತಾಯ ಪರಿಸಾಯ…ಪೇ॰… ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ…ಪೇ॰… ಸಮಸಮಾ…ಪೇ॰… ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ದುಕ್ಕಟಸ್ಸ।>
    stand <ಕುಕ್ಕುಚ್ಚಪಕತಪನ್ನರಸಕಂ ನಿಟ್ಠಿತಂ।>
  text <೧೩೨॥ ಭೇದಪುರೇಕ್ಖಾರಪನ್ನರಸಕಂ>
    text <೨೨೬>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿಯಮಾನೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ಅವಸೇಸೇಹಿ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ ಭಿಕ್ಖವೇ ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    stand <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ>
    text <ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ತೇಹಿ ಪವಾರಿತಮತ್ತೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಪವಾರಿತಾ ಸುಪ್ಪವಾರಿತಾ। ತೇಸಂ ಸನ್ತಿಕೇ ಪವಾರೇತಬ್ಬಂ। ಪವಾರಿತಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    stand <ಭೇದಪುರೇಕ್ಖಾರಪನ್ನರಸಕಂ ನಿಟ್ಠಿತಂ।>
    stand <ಪಞ್ಚವೀಸತ್ತಿಕಾ ನಿಟ್ಠಿತಾ।>
  text <೧೩೩॥ ಸೀಮೋತ್ತನ್ತಿಕಪೇಯ್ಯಾಲಂ>
    text <೨೨೭>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ। ಪಞ್ಚ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕಮನ್ತೀತಿ…ಪೇ॰… ತೇ ನ ಜಾನನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕನ್ತಾತಿ…ಪೇ॰… ತೇ ನ ಪಸ್ಸನ್ತಿ ಅಞ್ಞೇ ಆವಾಸಿಕೇ ಭಿಕ್ಖೂ ಅನ್ತೋಸೀಮಂ ಓಕ್ಕಮನ್ತೇ…ಪೇ॰… ತೇ ನ ಪಸ್ಸನ್ತಿ ಅಞ್ಞೇ ಆವಾಸಿಕೇ ಭಿಕ್ಖೂ ಅನ್ತೋಸೀಮಂ ಓಕ್ಕನ್ತೇ…ಪೇ॰… ತೇ ನ ಸುಣನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕಮನ್ತೀತಿ…ಪೇ॰… ತೇ ನ ಸುಣನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕನ್ತಾತಿ…ಪೇ॰…।>
    text <ಆವಾಸಿಕೇನ ಆವಾಸಿಕಾ ಏಕಸತಪಞ್ಚಸತ್ತತಿ ತಿಕನಯತೋ। ಆವಾಸಿಕೇನ ಆಗನ್ತುಕಾ। ಆಗನ್ತುಕೇನ ಆವಾಸಿಕಾ। ಆಗನ್ತುಕೇನ ಆಗನ್ತುಕಾ। ಪೇಯ್ಯಾಲಮುಖೇನ ಸತ್ತ ತಿಕಸತಾನಿ ಹೋನ್ತಿ।>
    stand <ಸೀಮೋಕ್ಕನ್ತಿಕಪೇಯ್ಯಾಲಂ ನಿಟ್ಠಿತಂ।>
  text <೧೩೪॥ ದಿವಸನಾನತ್ತಂ>
    text <೨೨೮>, <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಚಾತುದ್ದಸೋ ಹೋತಿ। ಆಗನ್ತುಕಾನಂ ಪನ್ನರಸೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಸಮಸಮಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ಅನುವತ್ತಿತಬ್ಬಂ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಪನ್ನರಸೋ ಹೋತಿ। ಆಗನ್ತುಕಾನಂ ಚಾತುದ್ದಸೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಸಮಸಮಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ಅನುವತ್ತಿತಬ್ಬಂ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಪಾಟಿಪದೋ ಹೋತಿ। ಆಗನ್ತುಕಾನಂ ಪನ್ನರಸೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ನಾಕಾಮಾ ದಾತಬ್ಬಾ ಸಾಮಗ್ಗೀ। ಆಗನ್ತುಕೇಹಿ ನಿಸ್ಸೀಮಂ ಗನ್ತ್ವಾ ಪವಾರೇತಬ್ಬಂ। ಸಚೇ ಸಮಸಮಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ನಾಕಾಮಾ ದಾತಬ್ಬಾ ಸಾಮಗ್ಗೀ। ಆಗನ್ತುಕೇಹಿ ನಿಸ್ಸೀಮಂ ಗನ್ತ್ವಾ ಪವಾರೇತಬ್ಬಂ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ಸಾಮಗ್ಗೀ ವಾ ದಾತಬ್ಬಾ। ನಿಸ್ಸೀಮಂ ವಾ ಗನ್ತಬ್ಬಂ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಪನ್ನರಸೋ ಹೋತಿ। ಆಗನ್ತುಕಾನಂ ಪಾಟಿಪದೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಸಾಮಗ್ಗೀ ವಾ ದಾತಬ್ಬಾ। ನಿಸ್ಸೀಮಂ ವಾ ಗನ್ತಬ್ಬಂ। ಸಚೇ ಸಮಸಮಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಸಾಮಗ್ಗೀ ವಾ ದಾತಬ್ಬಾ। ನಿಸ್ಸೀಮಂ ವಾ ಗನ್ತಬ್ಬಂ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ನಾಕಾಮಾ ದಾತಬ್ಬಾ ಸಾಮಗ್ಗೀ। ಆವಾಸಿಕೇಹಿ ನಿಸ್ಸೀಮಂ ಗನ್ತ್ವಾ ಪವಾರೇತಬ್ಬಂ।>
    stand <ದಿವಸನಾನತ್ತಂ ನಿಟ್ಠಿತಂ।>
  text <೧೩೫॥ ಲಿಙ್ಗಾದಿದಸ್ಸನಂ>
    text <೨೨೯>, <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಪಸ್ಸನ್ತಿ ಆವಾಸಿಕಾನಂ ಭಿಕ್ಖೂನಂ ಆವಾಸಿಕಾಕಾರಂ। ಆವಾಸಿಕಲಿಙ್ಗಂ। ಆವಾಸಿಕನಿಮಿತ್ತಂ। ಆವಾಸಿಕುದ್ದೇಸಂ। ಸುಪ್ಪಞ್ಞತ್ತಂ ಮಞ್ಚಪೀಠಂ ಭಿಸಿಬಿಬ್ಬೋಹನಂ। ಪಾನೀಯಂ ಪರಿಭೋಜನೀಯಂ ಸಪಟ್ಠಿತಂ। ಪರಿವೇಣಂ ಸುಸಮ್ಮಟ್ಠಂ। ಪಸ್ಸಿತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆವಾಸಿಕಾ ಭಿಕ್ಖೂ। ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ…ಪೇ॰… ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಸುಣನ್ತಿ ಆವಾಸಿಕಾನಂ ಭಿಕ್ಖೂನಂ ಆವಾಸಿಕಾಕಾರಂ। ಆವಾಸಿಕಲಿಙ್ಗಂ। ಆವಾಸಿಕನಿಮಿತ್ತಂ। ಆವಾಸಿಕುದ್ದೇಸಂ। ಚಙ್ಕಮನ್ತಾನಂ ಪದಸದ್ದಂ। ಸಜ್ಝಾಯಸದ್ದಂ। ಉಕ್ಕಾಸಿತಸದ್ದಂ। ಖಿಪಿತಸದ್ದಂ। ಸುತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆವಾಸಿಕಾ ಭಿಕ್ಖೂ। ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಪಸ್ಸನ್ತಿ ಆಗನ್ತುಕಾನಂ ಭಿಕ್ಖೂನಂ ಆಗನ್ತುಕಾಕಾರಂ। ಆಗನ್ತುಕಲಿಙ್ಗಂ। ಆಗನ್ತುಕನಿಮಿತ್ತಂ। ಆಗನ್ತುಕುದ್ದೇಸಂ। ಅಞ್ಞಾತಕಂ ಪತ್ತಂ। ಅಞ್ಞಾತಕಂ ಚೀವರಂ। ಅಞ್ಞಾತಕಂ ನಿಸೀದನಂ। ಪಾದಾನಂ ಧೋತಂ। ಉದಕನಿಸ್ಸೇಕಂ। ಪಸ್ಸಿತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆಗನ್ತುಕಾ ಭಿಕ್ಖೂ। ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    stand <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಸುಣನ್ತಿ ಆಗನ್ತುಕಾನಂ ಭಿಕ್ಖೂನಂ ಆಗನ್ತುಕಾಕಾರಂ।>
    text <ಆಗನ್ತುಕಲಿಙ್ಗಂ। ಆಗನ್ತುಕನಿಮಿತ್ತಂ। ಆಗನ್ತುಕುದ್ದೇಸಂ। ಆಗಚ್ಛನ್ತಾನಂ ಪದಸದ್ದಂ। ಉಪಾಹನಪಪ್ಫೋಟನಸದ್ದಂ। ಉಕ್ಕಾಸಿತಸದ್ದಂ। ಖಿಪಿತಸದ್ದಂ। ಸುತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆಗನ್ತುಕಾ ಭಿಕ್ಖೂ। ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಪವಾರೇನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    stand <ಲಿಙ್ಗಾದಿದಸ್ಸನಂ ನಿಟ್ಠಿತಂ।>
  text <೧೩೬॥ ನಾನಾಸಂವಾಸಕಾದೀಹಿ ಪವಾರಣಾ>
    text <೨೩೦>, <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಪಸ್ಸನ್ತಿ ಆವಾಸಿಕೇ ಭಿಕ್ಖೂ ನಾನಾಸಂವಾಸಕೇ। ತೇ ಸಮಾನಸಂವಾಸಕದಿಟ್ಠಿಂ ಪಟಿಲಭನ್ತಿ। ಸಮಾನಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಏಕತೋ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಪಾಟೇಕ್ಕಂ ಪವಾರೇನ್ತಿ। ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಪಸ್ಸನ್ತಿ ಆವಾಸಿಕೇ ಭಿಕ್ಖೂ ಸಮಾನಸಂವಾಸಕೇ। ತೇ ನಾನಾಸಂವಾಸಕದಿಟ್ಠಿಂ ಪಟಿಲಭನ್ತಿ। ನಾನಾಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಪಾಟೇಕ್ಕಂ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಪಸ್ಸನ್ತಿ ಆಗನ್ತುಕೇ ಭಿಕ್ಖೂ ನಾನಾಸಂವಾಸಕೇ। ತೇ ಸಮಾನಸಂವಾಸಕದಿಟ್ಠಿಂ ಪಟಿಲಭನ್ತಿ। ಸಮಾನಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಏಕತೋ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಪಾಟೇಕ್ಕಂ ಪವಾರೇನ್ತಿ। ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಪಸ್ಸನ್ತಿ ಆಗನ್ತುಕೇ ಭಿಕ್ಖೂ ಸಮಾನಸಂವಾಸಕೇ। ತೇ ನಾನಾಸಂವಾಸಕದಿಟ್ಠಿಂ ಪಟಿಲಭನ್ತಿ। ನಾನಾಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಪಾಟೇಕ್ಕಂ ಪವಾರೇನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಏಕತೋ ಪವಾರೇನ್ತಿ। ಅನಾಪತ್ತಿ।>
    stand <ನಾನಾಸಂವಾಸಕಾದೀಹಿ ಪವಾರಣಾ ನಿಟ್ಠಿತಾ।>
  text <೧೩೭॥ ನ ಗನ್ತಬ್ಬವಾರೋ>
    text <೨೩೧>, <ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    stand <ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ>
    text <ವಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ। ಅಞ್ಞತ್ರ ಅನ್ತರಾಯಾ।>
    stand <ನ ಗನ್ತಬ್ಬವಾರೋ ನಿಟ್ಠಿತೋ।>
  text <೧೩೮॥ ಗನ್ತಬ್ಬವಾರೋ>
    text <೨೩೨>, <ಗನ್ತಬ್ಬೋ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ। ಗನ್ತಬ್ಬೋ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    stand <ಗನ್ತಬ್ಬೋ। ಭಿಕ್ಖವೇ। ತದಹು ಪವಾರಣಾಯ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ>
    text <ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    stand <ಗನ್ತಬ್ಬವಾರೋ ನಿಟ್ಠಿತೋ।>
  text <೧೩೯॥ ವಜ್ಜನೀಯಪುಗ್ಗಲಸನ್ದಸ್ಸನಾ>
    text <೨೩೩>, <ನ। ಭಿಕ್ಖವೇ। ಭಿಕ್ಖುನಿಯಾ ನಿಸಿನ್ನಪರಿಸಾಯ ಪವಾರೇತಬ್ಬಂ। ಯೋ ಪವಾರೇಯ್ಯ। ಆಪತ್ತಿ ದುಕ್ಕಟಸ್ಸ। ನ। ಭಿಕ್ಖವೇ। ಸಿಕ್ಖಮಾನಾಯ…ಪೇ॰… ನ ಸಾಮಣೇರಸ್ಸ…ಪೇ॰… ನ ಸಾಮಣೇರಿಯಾ…ಪೇ॰… ನ ಸಿಕ್ಖಂ ಪಚ್ಚಕ್ಖಾತಕಸ್ಸ…ಪೇ॰… ನ ಅನ್ತಿಮವತ್ಥುಂ ಅಜ್ಝಾಪನ್ನಕಸ್ಸ ನಿಸಿನ್ನಪರಿಸಾಯ ಪವಾರೇತಬ್ಬಂ। ಯೋ ಪವಾರೇಯ್ಯ। ಆಪತ್ತಿ ದುಕ್ಕಟಸ್ಸ।>
    text <ನ ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕಸ್ಸ ನಿಸಿನ್ನಪರಿಸಾಯ ಪವಾರೇತಬ್ಬಂ। ಯೋ ಪವಾರೇಯ್ಯ। ಯಥಾಧಮ್ಮೋ ಕಾರೇತಬ್ಬೋ। ನ ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕಸ್ಸ…ಪೇ॰… ನ ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕಸ್ಸ ನಿಸಿನ್ನಪರಿಸಾಯ ಪವಾರೇತಬ್ಬಂ। ಯೋ ಪವಾರೇಯ್ಯ। ಯಥಾಧಮ್ಮೋ ಕಾರೇತಬ್ಬೋ।>
    text <ನ ಪಣ್ಡಕಸ್ಸ ನಿಸಿನ್ನಪರಿಸಾಯ ಪವಾರೇತಬ್ಬಂ। ಯೋ ಪವಾರೇಯ್ಯ। ಆಪತ್ತಿ ದುಕ್ಕಟಸ್ಸ। ನ ಥೇಯ್ಯಸಂವಾಸಕಸ್ಸ…ಪೇ॰… ನ ತಿತ್ಥಿಯಪಕ್ಕನ್ತಕಸ್ಸ…ಪೇ॰… ನ ತಿರಚ್ಛಾನಗತಸ್ಸ…ಪೇ॰… ನ ಮಾತುಘಾತಕಸ್ಸ…ಪೇ॰… ನ ಪಿತುಘಾತಕಸ್ಸ…ಪೇ॰… ನ ಅರಹನ್ತಘಾತಕಸ್ಸ…ಪೇ॰… ನ ಭಿಕ್ಖುನಿದೂಸಕಸ್ಸ …ಪೇ॰… ನ ಸಙ್ಘಭೇದಕಸ್ಸ…ಪೇ॰… ನ ಲೋಹಿತುಪ್ಪಾದಕಸ್ಸ …ಪೇ॰… ನ ಉಭತೋಬ್ಯಞ್ಜನಕಸ್ಸ ನಿಸಿನ್ನಪರಿಸಾಯ ಪವಾರೇತಬ್ಬಂ। ಯೋ ಪವಾರೇಯ್ಯ। ಆಪತ್ತಿ ದುಕ್ಕಟಸ್ಸ।>
    text <ನ। ಭಿಕ್ಖವೇ। ಪಾರಿವಾಸಿಕಪವಾರಣಾದಾನೇನ ಪವಾರೇತಬ್ಬಂ। ಅಞ್ಞತ್ರ ಅವುಟ್ಠಿತಾಯ ಪರಿಸಾಯ। ನ ಚ। ಭಿಕ್ಖವೇ। ಅಪ್ಪವಾರಣಾಯ ಪವಾರೇತಬ್ಬಂ। ಅಞ್ಞತ್ರ ಸಙ್ಘಸಾಮಗ್ಗಿಯಾತಿ।>
    stand <ವಜ್ಜನೀಯಪುಗ್ಗಲಸನ್ದಸ್ಸನಾ ನಿಟ್ಠಿತಾ।>
    stand <ದುತಿಯಭಾಣವಾರೋ ನಿಟ್ಠಿತೋ।>
  text <೧೪೦॥ ದ್ವೇವಾಚಿಕಾದಿಪವಾರಣಾ>
    text <೨೩೪>, <ತೇನ ಖೋ ಪನ ಸಮಯೇನ ಕೋಸಲೇಸು ಜನಪದೇ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಸವರಭಯಂ ಅಹೋಸಿ। ಭಿಕ್ಖೂ ನಾಸಕ್ಖಿಂಸು ತೇವಾಚಿಕಂ ಪವಾರೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ದ್ವೇವಾಚಿಕಂ ಪವಾರೇತುನ್ತಿ।>
    text <ಬಾಳ್ಹತರಂ ಸವರಭಯಂ ಅಹೋಸಿ। ಭಿಕ್ಖೂ ನಾಸಕ್ಖಿಂಸು ದ್ವೇವಾಚಿಕಂ ಪವಾರೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏಕವಾಚಿಕಂ ಪವಾರೇತುನ್ತಿ।>
    text <ಬಾಳ್ಹತರಂ ಸವರಭಯಂ ಅಹೋಸಿ। ಭಿಕ್ಖೂ ನಾಸಕ್ಖಿಂಸು ಏಕವಾಚಿಕಂ ಪವಾರೇತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಮಾನವಸ್ಸಿಕಂ ಪವಾರೇತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಮನುಸ್ಸೇಹಿ ದಾನಂ ದೇನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ ಹೋತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಮನುಸ್ಸೇಹಿ ದಾನಂ ದೇನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ರತ್ತಿ ವಿಭಾಯಿಸ್ಸತಿ। ಕಥಂ ನು ಖೋ ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಮನುಸ್ಸೇಹಿ ದಾನಂ ದೇನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ ಹೋತಿ। ತತ್ರ ಚೇ। ಭಿಕ್ಖವೇ। ಭಿಕ್ಖೂನಂ ಏವಂ ಹೋತಿ ಮನುಸ್ಸೇಹಿ ದಾನಂ ದೇನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ರತ್ತಿ ವಿಭಾಯಿಸ್ಸತೀತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಮನುಸ್ಸೇಹಿ ದಾನಂ ದೇನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ರತ್ತಿ ವಿಭಾಯಿಸ್ಸತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ದ್ವೇವಾಚಿಕಂ। ಏಕವಾಚಿಕಂ। ಸಮಾನವಸ್ಸಿಕಂ ಪವಾರೇಯ್ಯಾತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಭಿಕ್ಖೂಹಿ ಧಮ್ಮಂ ಭಣನ್ತೇಹಿ…ಪೇ॰… ಸುತ್ತನ್ತಿಕೇಹಿ ಸುತ್ತನ್ತಂ ಸಙ್ಗಾಯನ್ತೇಹಿ… ವಿನಯಧರೇಹಿ ವಿನಯಂ ವಿನಿಚ್ಛಿನನ್ತೇಹಿ… ಧಮ್ಮಕಥಿಕೇಹಿ ಧಮ್ಮಂ ಸಾಕಚ್ಛನ್ತೇಹಿ… ಭಿಕ್ಖೂಹಿ ಕಲಹಂ ಕರೋನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ ಹೋತಿ। ತತ್ರ ಚೇ ಭಿಕ್ಖೂನಂ ಏವಂ ಹೋತಿ ಭಿಕ್ಖೂಹಿ ಕಲಹಂ ಕರೋನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ರತ್ತಿ ವಿಭಾಯಿಸ್ಸತೀತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಭಿಕ್ಖೂಹಿ ಕಲಹಂ ಕರೋನ್ತೇಹಿ ಯೇಭುಯ್ಯೇನ ರತ್ತಿ ಖೇಪಿತಾ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ರತ್ತಿ ವಿಭಾಯಿಸ್ಸತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ದ್ವೇವಾಚಿಕಂ। ಏಕವಾಚಿಕಂ। ಸಮಾನವಸ್ಸಿಕಂ ಪವಾರೇಯ್ಯಾತಿ।>
    text <ತೇನ ಖೋ ಪನ ಸಮಯೇನ ಕೋಸಲೇಸು ಜನಪದೇ ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ ಹೋತಿ। ಪರಿತ್ತಞ್ಚ ಅನೋವಸ್ಸಿಕಂ ಹೋತಿ। ಮಹಾ ಚ ಮೇಘೋ ಉಗ್ಗತೋ ಹೋತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಅಯಂ ಖೋ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ। ಪರಿತ್ತಞ್ಚ ಅನೋವಸ್ಸಿಕಂ। ಮಹಾ ಚ ಮೇಘೋ ಉಗ್ಗತೋ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ಮೇಘೋ ಪವಸ್ಸಿಸ್ಸತಿ। ಕಥಂ ನು ಖೋ ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ ಹೋತಿ। ಪರಿತ್ತಞ್ಚ ಅನೋವಸ್ಸಿಕಂ ಹೋತಿ। ಮಹಾ ಚ ಮೇಘೋ ಉಗ್ಗತೋ ಹೋತಿ। ತತ್ರ ಚೇ ಭಿಕ್ಖೂನಂ ಏವಂ ಹೋತಿ ಅಯಂ ಖೋ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ। ಪರಿತ್ತಞ್ಚ ಅನೋವಸ್ಸಿಕಂ। ಮಹಾ ಚ ಮೇಘೋ ಉಗ್ಗತೋ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ಮೇಘೋ ಪವಸ್ಸಿಸ್ಸತೀತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ। ಪರಿತ್ತಞ್ಚ ಅನೋವಸ್ಸಿಕಂ। ಮಹಾ ಚ ಮೇಘೋ ಉಗ್ಗತೋ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ಮೇಘೋ ಪವಸ್ಸಿಸ್ಸತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ದ್ವೇವಾಚಿಕಂ। ಏಕವಾಚಿಕಂ। ಸಮಾನವಸ್ಸಿಕಂ ಪವಾರೇಯ್ಯಾತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹು ಪವಾರಣಾಯ ರಾಜನ್ತರಾಯೋ ಹೋತಿ…ಪೇ॰… ಚೋರನ್ತರಾಯೋ ಹೋತಿ… ಅಗ್ಯನ್ತರಾಯೋ ಹೋತಿ… ಉದಕನ್ತರಾಯೋ ಹೋತಿ… ಮನುಸ್ಸನ್ತರಾಯೋ ಹೋತಿ… ಅಮನುಸ್ಸನ್ತರಾಯೋ ಹೋತಿ… ವಾಳನ್ತರಾಯೋ ಹೋತಿ… ಸರೀಸಪನ್ತರಾಯೋ ಹೋತಿ… ಜೀವಿತನ್ತರಾಯೋ ಹೋತಿ… ಬ್ರಹ್ಮಚರಿಯನ್ತರಾಯೋ ಹೋತಿ। ತತ್ರ ಚೇ ಭಿಕ್ಖೂನಂ ಏವಂ ಹೋತಿ ಅಯಂ ಖೋ। ಬ್ರಹ್ಮಚರಿಯನ್ತರಾಯೋ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ಬ್ರಹ್ಮಚರಿಯನ್ತರಾಯೋ ಭವಿಸ್ಸತೀತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಬ್ರಹ್ಮಚರಿಯನ್ತರಾಯೋ। ಸಚೇ ಸಙ್ಘೋ ತೇವಾಚಿಕಂ ಪವಾರೇಸ್ಸತಿ। ಅಪ್ಪವಾರಿತೋವ ಸಙ್ಘೋ ಭವಿಸ್ಸತಿ। ಅಥಾಯಂ ಬ್ರಹ್ಮಚರಿಯನ್ತರಾಯೋ ಭವಿಸ್ಸತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ದ್ವೇವಾಚಿಕಂ। ಏಕವಾಚಿಕಂ। ಸಮಾನವಸ್ಸಿಕಂ ಪವಾರೇಯ್ಯಾತಿ।>
    stand <ದ್ವೇವಾಚಿಕಾದಿಪವಾರಣಾ ನಿಟ್ಠಿತಾ।>
  text <೧೪೧॥ ಪವಾರಣಾಠಪನಂ>
    text <೨೩೫>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಾಪತ್ತಿಕಾ ಪವಾರೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಾಪತ್ತಿಕೇನ ಪವಾರೇತಬ್ಬಂ। ಯೋ ಪವಾರೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಯೋ ಸಾಪತ್ತಿಕೋ ಪವಾರೇತಿ। ತಸ್ಸ ಓಕಾಸಂ ಕಾರಾಪೇತ್ವಾ ಆಪತ್ತಿಯಾ ಚೋದೇತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಓಕಾಸಂ ಕಾರಾಪಿಯಮಾನಾ ನ ಇಚ್ಛನ್ತಿ ಓಕಾಸಂ ಕಾತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಓಕಾಸಂ ಅಕರೋನ್ತಸ್ಸ ಪವಾರಣಂ ಠಪೇತುಂ। ಏವಞ್ಚ ಪನ। ಭಿಕ್ಖವೇ। ಠಪೇತಬ್ಬಾ। ತದಹು ಪವಾರಣಾಯ ಚಾತುದ್ದಸೇ ವಾ ಪನ್ನರಸೇ ವಾ ತಸ್ಮಿಂ ಪುಗ್ಗಲೇ ಸಮ್ಮುಖೀಭೂತೇ ಸಙ್ಘಮಜ್ಝೇ ಉದಾಹರಿತಬ್ಬಂ ಸುಣಾತು ಮೇ। ಭನ್ತೇ। ಸಙ್ಘೋ। ಇತ್ಥನ್ನಾಮೋ ಪುಗ್ಗಲೋ ಸಾಪತ್ತಿಕೋ। ತಸ್ಸ ಪವಾರಣಂ ಠಪೇಮಿ। ನ ತಸ್ಮಿಂ ಸಮ್ಮುಖೀಭೂತೇ ಪವಾರೇತಬ್ಬನ್ತಿ। ಠಪಿತಾ ಹೋತಿ ಪವಾರಣಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಪುರಮ್ಹಾಕಂ ಪೇಸಲಾ ಭಿಕ್ಖೂ ಪವಾರಣಂ ಠಪೇನ್ತೀತಿ ಪಟಿಕಚ್ಚೇವ ಸುದ್ಧಾನಂ ಭಿಕ್ಖೂನಂ ಅನಾಪತ್ತಿಕಾನಂ ಅವತ್ಥುಸ್ಮಿಂ ಅಕಾರಣೇ ಪವಾರಣಂ ಠಪೇನ್ತಿ। ಪವಾರಿತಾನಮ್ಪಿ ಪವಾರಣಂ ಠಪೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸುದ್ಧಾನಂ ಭಿಕ್ಖೂನಂ ಅನಾಪತ್ತಿಕಾನಂ ಅವತ್ಥುಸ್ಮಿಂ ಅಕಾರಣೇ ಪವಾರಣಾ ಠಪೇತಬ್ಬಾ। ಯೋ ಠಪೇಯ್ಯ। ಆಪತ್ತಿ ದುಕ್ಕಟಸ್ಸ। ನ। ಭಿಕ್ಖವೇ। ಪವಾರಿತಾನಮ್ಪಿ ಪವಾರಣಾ ಠಪೇತಬ್ಬಾ। ಯೋ ಠಪೇಯ್ಯ। ಆಪತ್ತಿ ದುಕ್ಕಟಸ್ಸ।>
    text <೨೩೬>, <ಏವಂ ಖೋ। ಭಿಕ್ಖವೇ। ಠಪಿತಾ ಹೋತಿ ಪವಾರಣಾ। ಏವಂ ಅಟ್ಠಪಿತಾ। ಕಥಞ್ಚ। ಭಿಕ್ಖವೇ। ಅಟ್ಠಪಿತಾ ಹೋತಿ ಪವಾರಣಾ॥ ತೇವಾಚಿಕಾಯ ಚೇ। ಭಿಕ್ಖವೇ। ಪವಾರಣಾಯ ಭಾಸಿತಾಯ ಲಪಿತಾಯ ಪರಿಯೋಸಿತಾಯ ಪವಾರಣಂ ಠಪೇತಿ। ಅಟ್ಠಪಿತಾ ಹೋತಿ ಪವಾರಣಾ। ದ್ವೇವಾಚಿಕಾಯ ಚೇ। ಭಿಕ್ಖವೇ।… ಏಕವಾಚಿಕಾಯ ಚೇ। ಭಿಕ್ಖವೇ।… ಸಮಾನವಸ್ಸಿಕಾಯ ಚೇ। ಭಿಕ್ಖವೇ। ಪವಾರಣಾಯ ಭಾಸಿತಾಯ ಲಪಿತಾಯ ಪರಿಯೋಸಿತಾಯ ಪವಾರಣಂ ಠಪೇತಿ। ಅಟ್ಠಪಿತಾ ಹೋತಿ ಪವಾರಣಾ। ಏವಂ ಖೋ। ಭಿಕ್ಖವೇ। ಅಟ್ಠಪಿತಾ ಹೋತಿ ಪವಾರಣಾ।>
    text <ಕಥಞ್ಚ। ಭಿಕ್ಖವೇ। ಠಪಿತಾ ಹೋತಿ ಪವಾರಣಾ॥ ತೇವಾಚಿಕಾಯ। ಚೇ। ಭಿಕ್ಖವೇ। ಪವಾರಣಾಯ ಭಾಸಿತಾಯ ಲಪಿತಾಯ ಅಪರಿಯೋಸಿತಾಯ ಪವಾರಣಂ ಠಪೇತಿ। ಠಪಿತಾ ಹೋತಿ ಪವಾರಣಾ। ದ್ವೇವಾಚಿಕಾಯ ಚೇ। ಭಿಕ್ಖವೇ।… ಏಕವಾಚಿಕಾಯ ಚೇ। ಭಿಕ್ಖವೇ।… ಸಮಾನವಸ್ಸಿಕಾಯ ಚೇ। ಭಿಕ್ಖವೇ। ಪವಾರಣಾಯ ಭಾಸಿತಾಯ ಲಪಿತಾಯ ಅಪರಿಯೋಸಿತಾಯ ಪವಾರಣಂ ಠಪೇತಿ। ಠಪಿತಾ ಹೋತಿ ಪವಾರಣಾ। ಏವಂ ಖೋ। ಭಿಕ್ಖವೇ। ಠಪಿತಾ ಹೋತಿ ಪವಾರಣಾ।>
    text <೨೩೭>, <ಇಧ ಪನ। ಭಿಕ್ಖವೇ। ತದಹು ಪವಾರಣಾಯ ಭಿಕ್ಖು ಭಿಕ್ಖುಸ್ಸ ಪವಾರಣಂ ಠಪೇತಿ। ತಂ ಚೇ ಭಿಕ್ಖುಂ ಅಞ್ಞೇ ಭಿಕ್ಖೂ ಜಾನನ್ತಿ। ಅಯಂ ಖೋ ಆಯಸ್ಮಾ ಅಪರಿಸುದ್ಧಕಾಯಸಮಾಚಾರೋ। ಅಪರಿಸುದ್ಧವಚೀಸಮಾಚಾರೋ। ಅಪರಿಸುದ್ಧಾಜೀವೋ। ಬಾಲೋ। ಅಬ್ಯತ್ತೋ। ನ ಪಟಿಬಲೋ ಅನುಯುಞ್ಜೀಯಮಾನೋ ಅನುಯೋಗಂ ದಾತುನ್ತಿ। ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಪವಾರೇತಬ್ಬಂ।>
    text <ಇಧ ಪನ। ಭಿಕ್ಖವೇ। ತದಹು ಪವಾರಣಾಯ ಭಿಕ್ಖು ಭಿಕ್ಖುಸ್ಸ ಪವಾರಣಂ ಠಪೇತಿ। ತಂ ಚೇ ಭಿಕ್ಖುಂ ಅಞ್ಞೇ ಭಿಕ್ಖೂ ಜಾನನ್ತಿ। ಅಯಂ ಖೋ ಆಯಸ್ಮಾ ಪರಿಸುದ್ಧಕಾಯಸಮಾಚಾರೋ। ಅಪರಿಸುದ್ಧವಚೀಸಮಾಚಾರೋ। ಅಪರಿಸುದ್ಧಾಜೀವೋ। ಬಾಲೋ। ಅಬ್ಯತ್ತೋ। ನ ಪಟಿಬಲೋ ಅನುಯುಞ್ಜೀಯಮಾನೋ ಅನುಯೋಗಂ ದಾತುನ್ತಿ। ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಪವಾರೇತಬ್ಬಂ।>
    text <ಇಧ ಪನ। ಭಿಕ್ಖವೇ। ತದಹು ಪವಾರಣಾಯ ಭಿಕ್ಖು ಭಿಕ್ಖುಸ್ಸ ಪವಾರಣಂ ಠಪೇತಿ। ತಂ ಚೇ ಭಿಕ್ಖುಂ ಅಞ್ಞೇ ಭಿಕ್ಖೂ ಜಾನನ್ತಿ। ಅಯಂ ಖೋ ಆಯಸ್ಮಾ ಪರಿಸುದ್ಧಕಾಯಸಮಾಚಾರೋ। ಪರಿಸುದ್ಧವಚೀಸಮಾಚಾರೋ। ಅಪರಿಸುದ್ಧಾಜೀವೋ। ಬಾಲೋ। ಅಬ್ಯತ್ತೋ। ನ ಪಟಿಬಲೋ ಅನುಯುಞ್ಜೀಯಮಾನೋ ಅನುಯೋಗಂ ದಾತುನ್ತಿ। ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಪವಾರೇತಬ್ಬಂ।>
    text <ಇಧ ಪನ। ಭಿಕ್ಖವೇ। ತದಹು ಪವಾರಣಾಯ ಭಿಕ್ಖು ಭಿಕ್ಖುಸ್ಸ ಪವಾರಣಂ ಠಪೇತಿ। ತಂ ಚೇ ಭಿಕ್ಖುಂ ಅಞ್ಞೇ ಭಿಕ್ಖೂ ಜಾನನ್ತಿ। ಅಯಂ ಖೋ ಆಯಸ್ಮಾ ಪರಿಸುದ್ಧಕಾಯಸಮಾಚಾರೋ। ಪರಿಸುದ್ಧವಚೀಸಮಾಚಾರೋ। ಪರಿಸುದ್ಧಾಜೀವೋ। ಬಾಲೋ। ಅಬ್ಯತ್ತೋ। ನ ಪಟಿಬಲೋ ಅನುಯುಞ್ಜೀಯಮಾನೋ ಅನುಯೋಗಂ ದಾತುನ್ತಿ। ಅಲಂ। ಭಿಕ್ಖು। ಮಾ ಭಣ್ಡನಂ। ಮಾ ಕಲಹಂ। ಮಾ ವಿಗ್ಗಹಂ। ಮಾ ವಿವಾದನ್ತಿ ಓಮದ್ದಿತ್ವಾ ಸಙ್ಘೇನ ಪವಾರೇತಬ್ಬಂ।>
    text <ಇಧ ಪನ। ಭಿಕ್ಖವೇ। ತದಹು ಪವಾರಣಾಯ ಭಿಕ್ಖು ಭಿಕ್ಖುಸ್ಸ ಪವಾರಣಂ ಠಪೇತಿ। ತಂ ಚೇ ಭಿಕ್ಖುಂ ಅಞ್ಞೇ ಭಿಕ್ಖೂ ಜಾನನ್ತಿ। ಅಯಂ ಖೋ ಆಯಸ್ಮಾ ಪರಿಸುದ್ಧಕಾಯಸಮಾಚಾರೋ। ಪರಿಸುದ್ಧವಚೀಸಮಾಚಾರೋ। ಪರಿಸುದ್ಧಾಜೀವೋ। ಪಣ್ಡಿತೋ। ಬ್ಯತ್ತೋ। ಪಟಿಬಲೋ ಅನುಯುಞ್ಜೀಯಮಾನೋ ಅನುಯೋಗಂ ದಾತುನ್ತಿ। ಸೋ ಏವಮಸ್ಸ ವಚನೀಯೋ। ಯಂ ಖೋ ತ್ವಂ। ಆವುಸೋ। ಇಮಸ್ಸ ಭಿಕ್ಖುನೋ ಪವಾರಣಂ ಠಪೇಸಿ। ಕಿಮ್ಹಿ ನಂ ಠಪೇಸಿ। ಸೀಲವಿಪತ್ತಿಯಾ ವಾ ಠಪೇಸಿ। ಆಚಾರವಿಪತ್ತಿಯಾ ವಾ ಠಪೇಸಿ। ದಿಟ್ಠಿವಿಪತ್ತಿಯಾ ವಾ ಠಪೇಸೀತಿ॥ ಸೋ ಚೇ ಏವಂ ವದೇಯ್ಯ ಸೀಲವಿಪತ್ತಿಯಾ ವಾ ಠಪೇಮಿ। ಆಚಾರವಿಪತ್ತಿಯಾ ವಾ ಠಪೇಮಿ। ದಿಟ್ಠಿವಿಪತ್ತಿಯಾ ವಾ ಠಪೇಮೀತಿ। ಸೋ ಏವಮಸ್ಸ ವಚನೀಯೋ ಜಾನಾಸಿ ಪನಾಯಸ್ಮಾ ಸೀಲವಿಪತ್ತಿಂ। ಜಾನಾಸಿ ಆಚಾರವಿಪತ್ತಿಂ। ಜಾನಾಸಿ ದಿಟ್ಠಿವಿಪತ್ತಿನ್ತಿ॥ ಸೋ ಚೇ ಏವಂ ವದೇಯ್ಯ ಜಾನಾಮಿ ಖೋ ಅಹಂ। ಆವುಸೋ। ಸೀಲವಿಪತ್ತಿಂ। ಜಾನಾಮಿ ಆಚಾರವಿಪತ್ತಿಂ। ಜಾನಾಮಿ ದಿಟ್ಠಿವಿಪತ್ತಿನ್ತಿ। ಸೋ ಏವಮಸ್ಸ ವಚನೀಯೋ ಕತಮಾ ಪನಾವುಸೋ। ಸೀಲವಿಪತ್ತಿ। ಕತಮಾ ಆಚಾರವಿಪತ್ತಿ। ಕತಮಾ ದಿಟ್ಠಿವಿಪತ್ತೀತಿ॥ ಸೋ ಚೇ ಏವಂ ವದೇಯ್ಯ ಚತ್ತಾರಿ ಪಾರಾಜಿಕಾನಿ। ತೇರಸ ಸಙ್ಘಾದಿಸೇಸಾ। ಅಯಂ ಸೀಲವಿಪತ್ತಿ। ಥುಲ್ಲಚ್ಚಯಂ। ಪಾಚಿತ್ತಿಯಂ। ಪಾಟಿದೇಸನೀಯಂ। ದುಕ್ಕಟಂ। ದುಬ್ಭಾಸಿತಂ। ಅಯಂ ಆಚಾರವಿಪತ್ತಿ। ಮಿಚ್ಛಾದಿಟ್ಠಿ। ಅನ್ತಗ್ಗಾಹಿಕಾದಿಟ್ಠಿ। ಅಯಂ ದಿಟ್ಠಿವಿಪತ್ತೀತಿ। ಸೋ ಏವಮಸ್ಸ ವಚನೀಯೋ ಯಂ ಖೋ ತ್ವಂ। ಆವುಸೋ। ಇಮಸ್ಸ ಭಿಕ್ಖುನೋ ಪವಾರಣಂ ಠಪೇಸಿ। ದಿಟ್ಠೇನ ವಾ ಠಪೇಸಿ। ಸುತೇನ ವಾ ಠಪೇಸಿ। ಪರಿಸಙ್ಕಾಯ ವಾ ಠಪೇಸೀತಿ॥ ಸೋ ಚೇ ಏವಂ ವದೇಯ್ಯ ದಿಟ್ಠೇನ ವಾ ಠಪೇಮಿ। ಸುತೇನ ವಾ ಠಪೇಮಿ। ಪರಿಸಙ್ಕಾಯ ವಾ ಠಪೇಮೀತಿ। ಸೋ ಏವಮಸ್ಸ ವಚನೀಯೋ ಯಂ ಖೋ ತ್ವಂ। ಆವುಸೋ। ಇಮಸ್ಸ ಭಿಕ್ಖುನೋ ದಿಟ್ಠೇನ ಪವಾರಣಂ ಠಪೇಸಿ। ಕಿಂ ತೇ ದಿಟ್ಠಂ। ಕಿನ್ತಿ ತೇ ದಿಟ್ಠಂ। ಕದಾ ತೇ ದಿಟ್ಠಂ। ಕತ್ಥ ತೇ ದಿಟ್ಠಂ। ಪಾರಾಜಿಕಂ ಅಜ್ಝಾಪಜ್ಜನ್ತೋ ದಿಟ್ಠೋ। ಸಙ್ಘಾದಿಸೇಸಂ ಅಜ್ಝಾಪಜ್ಜನ್ತೋ ದಿಟ್ಠೋ। ಥುಲ್ಲಚ್ಚಯಂ… ಪಾಚಿತ್ತಿಯಂ… ಪಾಟಿದೇಸನೀಯಂ… ದುಕ್ಕಟಂ… ದುಬ್ಭಾಸಿತಂ ಅಜ್ಝಾಪಜ್ಜನ್ತೋ ದಿಟ್ಠೋ। ಕತ್ಥ ಚ ತ್ವಂ ಅಹೋಸಿ। ಕತ್ಥ ಚಾಯಂ ಭಿಕ್ಖು ಅಹೋಸಿ। ಕಿಞ್ಚ ತ್ವಂ ಕರೋಸಿ। ಕಿಞ್ಚಾಯಂ ಭಿಕ್ಖು ಕರೋತೀತಿ॥ ಸೋ ಚೇ ಏವಂ ವದೇಯ್ಯ ನ ಖೋ ಅಹಂ। ಆವುಸೋ। ಇಮಸ್ಸ ಭಿಕ್ಖುನೋ ದಿಟ್ಠೇನ ಪವಾರಣಂ ಠಪೇಮಿ। ಅಪಿಚ ಸುತೇನ ಪವಾರಣಂ ಠಪೇಮೀತಿ। ಸೋ ಏವಮಸ್ಸ ವಚನೀಯೋ ಯಂ ಖೋ ತ್ವಂ। ಆವುಸೋ। ಇಮಸ್ಸ ಭಿಕ್ಖುನೋ ಸುತೇನ ಪವಾರಣಂ ಠಪೇಸಿ। ಕಿಂ ತೇ ಸುತಂ। ಕಿನ್ತಿ ತೇ ಸುತಂ। ಕದಾ ತೇ ಸುತಂ। ಕತ್ಥ ತೇ ಸುತಂ। ಪಾರಾಜಿಕಂ ಅಜ್ಝಾಪನ್ನೋತಿ ಸುತಂ। ಸಙ್ಘಾದಿಸೇಸಂ ಅಜ್ಝಾಪನ್ನೋತಿ ಸುತಂ। ಥುಲ್ಲಚ್ಚಯಂ… ಪಾಚಿತ್ತಿಯಂ… ಪಾಟಿದೇಸನೀಯಂ… ದುಕ್ಕಟಂ… ದುಬ್ಭಾಸಿತಂ ಅಜ್ಝಾಪನ್ನೋತಿ ಸುತಂ। ಭಿಕ್ಖುಸ್ಸ ಸುತಂ। ಭಿಕ್ಖುನಿಯಾ ಸುತಂ। ಸಿಕ್ಖಮಾನಾಯ ಸುತಂ। ಸಾಮಣೇರಸ್ಸ ಸುತಂ। ಸಾಮಣೇರಿಯಾ ಸುತಂ। ಉಪಾಸಕಸ್ಸ ಸುತಂ। ಉಪಾಸಿಕಾಯ ಸುತಂ। ರಾಜೂನಂ ಸುತಂ। ರಾಜಮಹಾಮತ್ತಾನಂ ಸುತಂ। ತಿತ್ಥಿಯಾನಂ ಸುತಂ। ತಿತ್ಥಿಯಸಾವಕಾನಂ ಸುತನ್ತಿ॥ ಸೋ ಚೇ ಏವಂ ವದೇಯ್ಯ ನ ಖೋ ಅಹಂ। ಆವುಸೋ। ಇಮಸ್ಸ ಭಿಕ್ಖುನೋ ಸುತೇನ ಪವಾರಣಂ ಠಪೇಮಿ। ಅಪಿಚ ಪರಿಸಙ್ಕಾಯ ಪವಾರಣಂ ಠಪೇಮೀತಿ। ಸೋ ಏವಮಸ್ಸ ವಚನೀಯೋ ಯಂ ಖೋ ತ್ವಂ। ಆವುಸೋ। ಇಮಸ್ಸ ಭಿಕ್ಖುನೋ ಪರಿಸಙ್ಕಾಯ ಪವಾರಣಂ ಠಪೇಸಿ। ಕಿಂ ಪರಿಸಙ್ಕಸಿ। ಕಿನ್ತಿ ಪರಿಸಙ್ಕಸಿ। ಕದಾ ಪರಿಸಙ್ಕಸಿ। ಕತ್ಥ ಪರಿಸಙ್ಕಸಿ। ಪಾರಾಜಿಕಂ ಅಜ್ಝಾಪನ್ನೋತಿ ಪರಿಸಙ್ಕಸಿ। ಸಙ್ಘಾದಿಸೇಸಂ ಅಜ್ಝಾಪನ್ನೋತಿ ಪರಿಸಙ್ಕಸಿ। ಥುಲ್ಲಚ್ಚಯಂ… ಪಾಚಿತ್ತಿಯಂ… ಪಾಟಿದೇಸನೀಯಂ… ದುಕ್ಕಟಂ… ದುಬ್ಭಾಸಿತಂ ಅಜ್ಝಾಪನ್ನೋತಿ ಪರಿಸಙ್ಕಸಿ। ಭಿಕ್ಖುಸ್ಸ ಸುತ್ವಾ ಪರಿಸಙ್ಕಸಿ। ಭಿಕ್ಖುನಿಯಾ ಸುತ್ವಾ ಪರಿಸಙ್ಕಸಿ। ಸಿಕ್ಖಮಾನಾಯ ಸುತ್ವಾ ಪರಿಸಙ್ಕಸಿ। ಸಾಮಣೇರಸ್ಸ ಸುತ್ವಾ ಪರಿಸಙ್ಕಸಿ। ಸಾಮಣೇರಿಯಾ ಸುತ್ವಾ ಪರಿಸಙ್ಕಸಿ। ಉಪಾಸಕಸ್ಸ ಸುತ್ವಾ ಪರಿಸಙ್ಕಸಿ। ಉಪಾಸಿಕಾಯ ಸುತ್ವಾ ಪರಿಸಙ್ಕಸಿ। ರಾಜೂನಂ ಸುತ್ವಾ ಪರಿಸಙ್ಕಸಿ। ರಾಜಮಹಾಮತ್ತಾನಂ ಸುತ್ವಾ ಪರಿಸಙ್ಕಸಿ। ತಿತ್ಥಿಯಾನಂ ಸುತ್ವಾ ಪರಿಸಙ್ಕಸಿ। ತಿತ್ಥಿಯಸಾವಕಾನಂ ಸುತ್ವಾ ಪರಿಸಙ್ಕಸೀತಿ॥ ಸೋ ಚೇ ಏವಂ ವದೇಯ್ಯ ನ ಖೋ ಅಹಂ। ಆವುಸೋ। ಇಮಸ್ಸ ಭಿಕ್ಖುನೋ ಪರಿಸಙ್ಕಾಯ ಪವಾರಣಂ ಠಪೇಮಿ। ಅಪಿ ಚ ಅಹಮ್ಪಿ ನ ಜಾನಾಮಿ ಕೇನ ಪನಾಹಂ ಇಮಸ್ಸ ಭಿಕ್ಖುನೋ ಪವಾರಣಂ ಠಪೇಮೀತಿ। ಸೋ ಚೇ। ಭಿಕ್ಖವೇ। ಚೋದಕೋ ಭಿಕ್ಖು ಅನುಯೋಗೇನ ವಿಞ್ಞೂನಂ ಸಬ್ರಹ್ಮಚಾರೀನಂ ಚಿತ್ತಂ ನ ಆರಾಧೇತಿ। ಅನನುವಾದೋ ಚುದಿತೋ ಭಿಕ್ಖೂತಿ ಅಲಂ ವಚನಾಯ। ಸೋ ಚೇ। ಭಿಕ್ಖವೇ। ಚೋದಕೋ ಭಿಕ್ಖು ಅನುಯೋಗೇನ ವಿಞ್ಞೂನಂ ಸಬ್ರಹ್ಮಚಾರೀನಂ ಚಿತ್ತಂ ಆರಾಧೇತಿ। ಸಾನುವಾದೋ ಚುದಿತೋ ಭಿಕ್ಖೂತಿ ಅಲಂ ವಚನಾಯ। ಸೋ ಚೇ। ಭಿಕ್ಖವೇ। ಚೋದಕೋ ಭಿಕ್ಖು ಅಮೂಲಕೇನ ಪಾರಾಜಿಕೇನ ಅನುದ್ಧಂಸಿತಂ ಪಟಿಜಾನಾತಿ। ಸಙ್ಘಾದಿಸೇಸಂ ಆರೋಪೇತ್ವಾ ಸಙ್ಘೇನ ಪವಾರೇತಬ್ಬಂ। ಸೋ ಚೇ। ಭಿಕ್ಖವೇ। ಚೋದಕೋ ಭಿಕ್ಖು ಅಮೂಲಕೇನ ಸಙ್ಘಾದಿಸೇಸೇನ ಅನುದ್ಧಂಸಿತಂ ಪಟಿಜಾನಾತಿ। ಯಥಾಧಮ್ಮಂ ಕಾರಾಪೇತ್ವಾ ಸಙ್ಘೇನ ಪವಾರೇತಬ್ಬಂ। ಸೋ ಚೇ। ಭಿಕ್ಖವೇ। ಚೋದಕೋ। ಭಿಕ್ಖು ಅಮೂಲಕೇನ ಥುಲ್ಲಚ್ಚಯೇನ… ಪಾಚಿತ್ತಿಯೇನ… ಪಾಟಿದೇಸನೀಯೇನ… ದುಕ್ಕಟೇನ… ದುಬ್ಭಾಸಿತೇನ ಅನುದ್ಧಂಸಿತಂ ಪಟಿಜಾನಾತಿ। ಯಥಾಧಮ್ಮಂ ಕಾರಾಪೇತ್ವಾ ಸಙ್ಘೇನ ಪವಾರೇತಬ್ಬಂ। ಸೋ ಚೇ। ಭಿಕ್ಖವೇ। ಚುದಿತೋ ಭಿಕ್ಖು ಪಾರಾಜಿಕಂ ಅಜ್ಝಾಪನ್ನೋತಿ ಪಟಿಜಾನಾತಿ। ನಾಸೇತ್ವಾ ಸಙ್ಘೇನ ಪವಾರೇತಬ್ಬಂ। ಸೋ ಚೇ। ಭಿಕ್ಖವೇ। ಚುದಿತೋ ಭಿಕ್ಖು ಸಙ್ಘಾದಿಸೇಸಂ ಅಜ್ಝಾಪನ್ನೋತಿ ಪಟಿಜಾನಾತಿ। ಸಙ್ಘಾದಿಸೇಸಂ ಆರೋಪೇತ್ವಾ ಸಙ್ಘೇನ ಪವಾರೇತಬ್ಬಂ। ಸೋ ಚೇ। ಭಿಕ್ಖವೇ। ಚುದಿತೋ ಭಿಕ್ಖು ಥುಲ್ಲಚ್ಚಯಂ… ಪಾಚಿತ್ತಿಯಂ… ಪಾಟಿದೇಸನೀಯಂ… ದುಕ್ಕಟಂ… ದುಬ್ಭಾಸಿತಂ ಅಜ್ಝಾಪನ್ನೋತಿ ಪಟಿಜಾನಾತಿ। ಯಥಾಧಮ್ಮಂ ಕಾರಾಪೇತ್ವಾ ಸಙ್ಘೇನ ಪವಾರೇತಬ್ಬಂ।>
    stand <ಪವಾರಣಾಠಪನಂ ನಿಟ್ಠಿತಂ।>
  text <೧೪೨॥ ಥುಲ್ಲಚ್ಚಯವತ್ಥುಕಾದಿ>
    text <೨೩೮>, <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಥುಲ್ಲಚ್ಚಯಂ ಅಜ್ಝಾಪನ್ನೋ ಹೋತಿ। ಏಕಚ್ಚೇ ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ಸಙ್ಘಾದಿಸೇಸದಿಟ್ಠಿನೋ ಹೋನ್ತಿ। ಯೇ ತೇ। ಭಿಕ್ಖವೇ। ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ। ತೇಹಿ ಸೋ। ಭಿಕ್ಖವೇ। ಭಿಕ್ಖು ಏಕಮನ್ತಂ ಅಪನೇತ್ವಾ ಯಥಾಧಮ್ಮಂ ಕಾರಾಪೇತ್ವಾ ಸಙ್ಘಂ ಉಪಸಙ್ಕಮಿತ್ವಾ ಏವಮಸ್ಸ ವಚನೀಯೋ ಯಂ ಖೋ ಸೋ। ಆವುಸೋ। ಭಿಕ್ಖು ಆಪತ್ತಿಂ ಆಪನ್ನೋ। ಸಾಸ್ಸ ಯಥಾಧಮ್ಮಂ ಪಟಿಕತಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಪವಾರೇಯ್ಯಾತಿ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಥುಲ್ಲಚ್ಚಯಂ ಅಜ್ಝಾಪನ್ನೋ ಹೋತಿ। ಏಕಚ್ಚೇ ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ಪಾಚಿತ್ತಿಯದಿಟ್ಠಿನೋ ಹೋನ್ತಿ…ಪೇ॰… ಏಕಚ್ಚೇ ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ಪಾಟಿದೇಸನೀಯದಿಟ್ಠಿನೋ ಹೋನ್ತಿ… ಏಕಚ್ಚೇ ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ದುಕ್ಕಟದಿಟ್ಠಿನೋ ಹೋನ್ತಿ… ಏಕಚ್ಚೇ ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ದುಬ್ಭಾಸಿತದಿಟ್ಠಿನೋ ಹೋನ್ತಿ। ಯೇ ತೇ। ಭಿಕ್ಖವೇ। ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ। ತೇಹಿ ಸೋ। ಭಿಕ್ಖವೇ। ಭಿಕ್ಖು ಏಕಮನ್ತಂ ಅಪನೇತ್ವಾ ಯಥಾಧಮ್ಮಂ ಕಾರಾಪೇತ್ವಾ ಸಙ್ಘಂ ಉಪಸಙ್ಕಮಿತ್ವಾ ಏವಮಸ್ಸ ವಚನೀಯೋ ಯಂ ಖೋ ಸೋ। ಆವುಸೋ। ಭಿಕ್ಖು ಆಪತ್ತಿಂ ಆಪನ್ನೋ। ಸಾಸ್ಸ ಯಥಾಧಮ್ಮಂ ಪಟಿಕತಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಪವಾರೇಯ್ಯಾತಿ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಪಾಚಿತ್ತಿಯಂ ಅಜ್ಝಾಪನ್ನೋ ಹೋತಿ…ಪೇ॰… ಪಾಟಿದೇಸನೀಯಂ ಅಜ್ಝಾಪನ್ನೋ ಹೋತಿ… ದುಕ್ಕಟಂ ಅಜ್ಝಾಪನ್ನೋ ಹೋತಿ… ದುಬ್ಭಾಸಿತಂ ಅಜ್ಝಾಪನ್ನೋ ಹೋತಿ। ಏಕಚ್ಚೇ ಭಿಕ್ಖೂ ದುಬ್ಭಾಸಿತದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ಸಙ್ಘಾದಿಸೇಸದಿಟ್ಠಿನೋ ಹೋನ್ತಿ। ಯೇ ತೇ। ಭಿಕ್ಖವೇ। ಭಿಕ್ಖೂ ದುಬ್ಭಾಸಿತದಿಟ್ಠಿನೋ। ತೇಹಿ ಸೋ। ಭಿಕ್ಖವೇ। ಭಿಕ್ಖು ಏಕಮನ್ತಂ ಅಪನೇತ್ವಾ ಯಥಾಧಮ್ಮಂ ಕಾರಾಪೇತ್ವಾ ಸಙ್ಘಂ ಉಪಸಙ್ಕಮಿತ್ವಾ ಏವಮಸ್ಸ ವಚನೀಯೋ ಯಂ ಖೋ ಸೋ। ಆವುಸೋ। ಭಿಕ್ಖು ಆಪತ್ತಿಂ ಆಪನ್ನೋ। ಸಾಸ್ಸ ಯಥಾಧಮ್ಮಂ ಪಟಿಕತಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಪವಾರೇಯ್ಯಾತಿ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ದುಬ್ಭಾಸಿತಂ ಅಜ್ಝಾಪನ್ನೋ ಹೋತಿ। ಏಕಚ್ಚೇ ಭಿಕ್ಖೂ ದುಬ್ಭಾಸಿತದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ಥುಲ್ಲಚ್ಚಯದಿಟ್ಠಿನೋ ಹೋನ್ತಿ…ಪೇ॰… ಏಕಚ್ಚೇ ಭಿಕ್ಖೂ ದುಬ್ಭಾಸಿತದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ಪಾಚಿತ್ತಿಯದಿಟ್ಠಿನೋ ಹೋನ್ತಿ… ಏಕಚ್ಚೇ ಭಿಕ್ಖೂ ದುಬ್ಭಾಸಿತದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ಪಾಟಿದೇಸನೀಯದಿಟ್ಠಿನೋ ಹೋನ್ತಿ… ಏಕಚ್ಚೇ ಭಿಕ್ಖೂ ದುಬ್ಭಾಸಿತದಿಟ್ಠಿನೋ ಹೋನ್ತಿ। ಏಕಚ್ಚೇ ಭಿಕ್ಖೂ ದುಕ್ಕಟದಿಟ್ಠಿನೋ ಹೋನ್ತಿ। ಯೇ ತೇ। ಭಿಕ್ಖವೇ। ಭಿಕ್ಖೂ ದುಬ್ಭಾಸಿತದಿಟ್ಠಿನೋ। ತೇಹಿ ಸೋ। ಭಿಕ್ಖವೇ। ಭಿಕ್ಖು ಏಕಮನ್ತಂ ಅಪನೇತ್ವಾ ಯಥಾಧಮ್ಮಂ ಕಾರಾಪೇತ್ವಾ ಸಙ್ಘಂ ಉಪಸಙ್ಕಮಿತ್ವಾ ಏವಮಸ್ಸ ವಚನೀಯೋ ಯಂ ಖೋ ಸೋ। ಆವುಸೋ। ಭಿಕ್ಖು ಆಪತ್ತಿಂ ಆಪನ್ನೋ। ಸಾಸ್ಸ ಯಥಾಧಮ್ಮಂ ಪಟಿಕತಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಪವಾರೇಯ್ಯಾತಿ।>
    stand <ಥುಲ್ಲಚ್ಚಯವತ್ಥುಕಾದಿ ನಿಟ್ಠಿತಾ।>
  text <೧೪೩॥ ವತ್ಥುಠಪನಾದಿ>
    text <೨೩೯>, <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಸಙ್ಘಮಜ್ಝೇ ಉದಾಹರೇಯ್ಯ ಸುಣಾತು ಮೇ। ಭನ್ತೇ। ಸಙ್ಘೋ। ಇದಂ ವತ್ಥು ಪಞ್ಞಾಯತಿ। ನ ಪುಗ್ಗಲೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ವತ್ಥುಂ ಠಪೇತ್ವಾ ಸಙ್ಘೋ ಪವಾರೇಯ್ಯಾತಿ। ಸೋ ಏವಮಸ್ಸ ವಚನೀಯೋ ಭಗವತಾ ಖೋ। ಆವುಸೋ। ವಿಸುದ್ಧಾನಂ ಪವಾರಣಾ ಪಞ್ಞತ್ತಾ। ಸಚೇ ವತ್ಥು ಪಞ್ಞಾಯತಿ। ನ ಪುಗ್ಗಲೋ। ಇದಾನೇವ ನಂ ವದೇಹೀತಿ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಸಙ್ಘಮಜ್ಝೇ ಉದಾಹರೇಯ್ಯ ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಪುಗ್ಗಲೋ ಪಞ್ಞಾಯತಿ। ನ ವತ್ಥು। ಯದಿ ಸಙ್ಘಸ್ಸ ಪತ್ತಕಲ್ಲಂ। ಪುಗ್ಗಲಂ ಠಪೇತ್ವಾ ಸಙ್ಘೋ ಪವಾರೇಯ್ಯಾತಿ। ಸೋ ಏವಮಸ್ಸ ವಚನೀಯೋ ಭಗವತಾ ಖೋ। ಆವುಸೋ। ಸಮಗ್ಗಾನಂ ಪವಾರಣಾ ಪಞ್ಞತ್ತಾ। ಸಚೇ ಪುಗ್ಗಲೋ ಪಞ್ಞಾಯತಿ। ನ ವತ್ಥು। ಇದಾನೇವ ನಂ ವದೇಹೀತಿ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹು ಪವಾರಣಾಯ ಸಙ್ಘಮಜ್ಝೇ ಉದಾಹರೇಯ್ಯ ಸುಣಾತು ಮೇ। ಭನ್ತೇ। ಸಙ್ಘೋ। ಇದಂ ವತ್ಥು ಚ ಪುಗ್ಗಲೋ ಚ ಪಞ್ಞಾಯತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ವತ್ಥುಞ್ಚ ಪುಗ್ಗಲಞ್ಚ ಠಪೇತ್ವಾ ಸಙ್ಘೋ ಪವಾರೇಯ್ಯಾತಿ। ಸೋ ಏವಮಸ್ಸ ವಚನೀಯೋ ಭಗವತಾ ಖೋ। ಆವುಸೋ। ವಿಸುದ್ಧಾನಞ್ಚ ಸಮಗ್ಗಾನಞ್ಚ ಪವಾರಣಾ ಪಞ್ಞತ್ತಾ। ಸಚೇ ವತ್ಥು ಚ ಪುಗ್ಗಲೋ ಚ ಪಞ್ಞಾಯತಿ। ಇದಾನೇವ ನಂ ವದೇಹೀತಿ।>
    text <ಪುಬ್ಬೇ ಚೇ। ಭಿಕ್ಖವೇ। ಪವಾರಣಾಯ ವತ್ಥು ಪಞ್ಞಾಯತಿ। ಪಚ್ಛಾ ಪುಗ್ಗಲೋ। ಕಲ್ಲಂ ವಚನಾಯ। ಪುಬ್ಬೇ ಚೇ। ಭಿಕ್ಖವೇ। ಪವಾರಣಾಯ ಪುಗ್ಗಲೋ ಪಞ್ಞಾಯತಿ। ಪಚ್ಛಾ ವತ್ಥು। ಕಲ್ಲಂ ವಚನಾಯ। ಪುಬ್ಬೇ ಚೇ। ಭಿಕ್ಖವೇ। ಪವಾರಣಾಯ ವತ್ಥು ಚ ಪುಗ್ಗಲೋ ಚ ಪಞ್ಞಾಯತಿ। ತಂ ಚೇ ಕತಾಯ ಪವಾರಣಾಯ ಉಕ್ಕೋಟೇತಿ। ಉಕ್ಕೋಟನಕಂ ಪಾಚಿತ್ತಿಯನ್ತಿ।>
    stand <ವತ್ಥುಠಪನಾದಿ ನಿಟ್ಠಿತಾ।>
  text <೧೪೪॥ ಭಣ್ಡನಕಾರಕವತ್ಥು>
    text <೨೪೦>, <ತೇನ ಖೋ ಪನ ಸಮಯೇನ ಸಮ್ಬಹುಲಾ ಸನ್ದಿಟ್ಠಾ ಸಮ್ಭತ್ತಾ ಭಿಕ್ಖೂ ಕೋಸಲೇಸು ಜನಪದೇ ಅಞ್ಞತರಸ್ಮಿಂ ಆವಾಸೇ ವಸ್ಸಂ ಉಪಗಚ್ಛಿಂಸು। ತೇಸಂ ಸಾಮನ್ತಾ ಅಞ್ಞೇ ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ವಸ್ಸಂ ಉಪಗಚ್ಛಿಂಸು ಮಯಂ ತೇಸಂ ಭಿಕ್ಖೂನಂ ವಸ್ಸಂವುಟ್ಠಾನಂ ಪವಾರಣಾಯ ಪವಾರಣಂ ಠಪೇಸ್ಸಾಮಾತಿ। ಅಸ್ಸೋಸುಂ ಖೋ ತೇ ಭಿಕ್ಖೂ ಅಮ್ಹಾಕಂ ಕಿರ ಸಾಮನ್ತಾ ಅಞ್ಞೇ ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ವಸ್ಸಂ ಉಪಗತಾ ಮಯಂ ತೇಸಂ ಭಿಕ್ಖೂನಂ ವಸ್ಸಂವುಟ್ಠಾನಂ ಪವಾರಣಾಯ ಪವಾರಣಂ ಠಪೇಸ್ಸಾಮಾತಿ। ಕಥಂ ನು ಖೋ ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಸಮ್ಬಹುಲಾ ಸನ್ದಿಟ್ಠಾ ಸಮ್ಭತ್ತಾ ಭಿಕ್ಖೂ ಅಞ್ಞತರಸ್ಮಿಂ ಆವಾಸೇ ವಸ್ಸಂ ಉಪಗಚ್ಛನ್ತಿ। ತೇಸಂ ಸಾಮನ್ತಾ ಅಞ್ಞೇ ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ವಸ್ಸಂ ಉಪಗಚ್ಛನ್ತಿ ಮಯಂ ತೇಸಂ ಭಿಕ್ಖೂನಂ ವಸ್ಸಂವುಟ್ಠಾನಂ ಪವಾರಣಾಯ ಪವಾರಣಂ ಠಪೇಸ್ಸಾಮಾತಿ। ಅನುಜಾನಾಮಿ। ಭಿಕ್ಖವೇ। ತೇಹಿ ಭಿಕ್ಖೂಹಿ ದ್ವೇ ತಯೋ ಉಪೋಸಥೇ ಚಾತುದ್ದಸಿಕೇ ಕಾತುಂ ಕಥಂ ಮಯಂ ತೇಹಿ ಭಿಕ್ಖೂಹಿ ಪಠಮತರಂ ಪವಾರೇಯ್ಯಾಮಾತಿ। ತೇ ಚೇ। ಭಿಕ್ಖವೇ। ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ತಂ ಆವಾಸಂ ಆಗಚ್ಛನ್ತಿ। ತೇಹಿ। ಭಿಕ್ಖವೇ। ಆವಾಸಿಕೇಹಿ ಭಿಕ್ಖೂಹಿ ಲಹುಂ ಲಹುಂ ಸನ್ನಿಪತಿತ್ವಾ ಪವಾರೇತಬ್ಬಂ। ಪವಾರೇತ್ವಾ ವತ್ತಬ್ಬಾ ಪವಾರಿತಾ ಖೋ ಮಯಂ। ಆವುಸೋ। ಯಥಾಯಸ್ಮನ್ತಾ ಮಞ್ಞನ್ತಿ ತಥಾ ಕರೋನ್ತೂತಿ। ತೇ ಚೇ। ಭಿಕ್ಖವೇ। ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ಅಸಂವಿಹಿತಾ ತಂ ಆವಾಸಂ ಆಗಚ್ಛನ್ತಿ। ತೇಹಿ। ಭಿಕ್ಖವೇ। ಆವಾಸಿಕೇಹಿ ಭಿಕ್ಖೂಹಿ ಆಸನಂ ಪಞ್ಞಪೇತಬ್ಬಂ। ಪಾದೋದಕಂ ಪಾದಪೀಠಂ ಪಾದಕಥಲಿಕಂ ಉಪನಿಕ್ಖಿಪಿತಬ್ಬಂ। ಪಚ್ಚುಗ್ಗನ್ತ್ವಾ ಪತ್ತಚೀವರಂ ಪಟಿಗ್ಗಹೇತಬ್ಬಂ। ಪಾನೀಯೇನ ಪರಿಪುಚ್ಛಿತಬ್ಬಾ। ತೇಸಂ ವಿಕ್ಖಿತ್ವಾ ನಿಸ್ಸೀಮಂ ಗನ್ತ್ವಾ ಪವಾರೇತಬ್ಬಂ। ಪವಾರೇತ್ವಾ ವತ್ತಬ್ಬಾ ಪವಾರಿತಾ ಖೋ ಮಯಂ। ಆವುಸೋ। ಯಥಾಯಸ್ಮನ್ತಾ ಮಞ್ಞನ್ತಿ ತಥಾ ಕರೋನ್ತೂತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಆವಾಸಿಕೇನ ಭಿಕ್ಖುನಾ ಬ್ಯತ್ತೇನ ಪಟಿಬಲೇನ ಆವಾಸಿಕಾ ಭಿಕ್ಖೂ ಞಾಪೇತಬ್ಬಾ>
    text <ಸುಣನ್ತು ಮೇ। ಆಯಸ್ಮನ್ತೋ। ಆವಾಸಿಕಾ। ಯದಾಯಸ್ಮನ್ತಾನಂ ಪತ್ತಕಲ್ಲಂ। ಇದಾನಿ ಉಪೋಸಥಂ ಕರೇಯ್ಯಾಮ। ಪಾತಿಮೋಕ್ಖಂ ಉದ್ದಿಸೇಯ್ಯಾಮ। ಆಗಮೇ ಕಾಳೇ ಪವಾರೇಯ್ಯಾಮಾತಿ। ತೇ ಚೇ। ಭಿಕ್ಖವೇ। ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ತೇ ಭಿಕ್ಖೂ ಏವಂ ವದೇಯ್ಯುಂ ಸಾಧಾವುಸೋ। ಇದಾನೇವ ನೋ ಪವಾರೇಥಾತಿ। ತೇ ಏವಮಸ್ಸು ವಚನೀಯಾ ಅನಿಸ್ಸರಾ ಖೋ ತುಮ್ಹೇ। ಆವುಸೋ। ಅಮ್ಹಾಕಂ ಪವಾರಣಾಯ। ನ ತಾವ ಮಯಂ ಪವಾರೇಯ್ಯಾಮಾತಿ। ತೇ ಚೇ। ಭಿಕ್ಖವೇ। ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ತಂ ಕಾಳಂ ಅನುವಸೇಯ್ಯುಂ। ಆವಾಸಿಕೇನ। ಭಿಕ್ಖವೇ। ಭಿಕ್ಖುನಾ ಬ್ಯತ್ತೇನ ಪಟಿಬಲೇನ ಆವಾಸಿಕಾ ಭಿಕ್ಖೂ ಞಾಪೇತಬ್ಬಾ>
    text <ಸುಣನ್ತು ಮೇ। ಆಯಸ್ಮನ್ತೋ। ಆವಾಸಿಕಾ। ಯದಾಯಸ್ಮನ್ತಾನಂ ಪತ್ತಕಲ್ಲಂ। ಇದಾನಿ ಉಪೋಸಥಂ ಕರೇಯ್ಯಾಮ। ಪಾತಿಮೋಕ್ಖಂ ಉದ್ದಿಸೇಯ್ಯಾಮ। ಆಗಮೇ ಜುಣ್ಹೇ ಪವಾರೇಯ್ಯಾಮಾತಿ। ತೇ ಚೇ। ಭಿಕ್ಖವೇ। ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ತೇ ಭಿಕ್ಖೂ ಏವಂ ವದೇಯ್ಯುಂ ಸಾಧಾವುಸೋ। ಇದಾನೇವ ನೋ ಪವಾರೇಯ್ಯಾಥಾತಿ। ತೇ ಏವಮಸ್ಸು ವಚನೀಯಾ ಅನಿಸ್ಸರಾ ಖೋ ತುಮ್ಹೇ। ಆವುಸೋ। ಅಮ್ಹಾಕಂ ಪವಾರಣಾಯ। ನ ತಾವ ಮಯಂ ಪವಾರೇಯ್ಯಾಮಾತಿ। ತೇ ಚೇ। ಭಿಕ್ಖವೇ। ಭಿಕ್ಖೂ ಭಣ್ಡನಕಾರಕಾ ಕಲಹಕಾರಕಾ ವಿವಾದಕಾರಕಾ ಭಸ್ಸಕಾರಕಾ ಸಙ್ಘೇ ಅಧಿಕರಣಕಾರಕಾ ತಮ್ಪಿ ಜುಣ್ಹಂ ಅನುವಸೇಯ್ಯುಂ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಸಬ್ಬೇಹೇವ ಆಗಮೇ ಜುಣ್ಹೇ ಕೋಮುದಿಯಾ ಚಾತುಮಾಸಿನಿಯಾ ಅಕಾಮಾ ಪವಾರೇತಬ್ಬಂ।>
    text <ತೇಹಿ ಚೇ। ಭಿಕ್ಖವೇ। ಭಿಕ್ಖೂಹಿ ಪವಾರಿಯಮಾನೇ ಗಿಲಾನೋ ಅಗಿಲಾನಸ್ಸ ಪವಾರಣಂ ಠಪೇತಿ। ಸೋ ಏವಮಸ್ಸ ವಚನೀಯೋ ಆಯಸ್ಮಾ ಖೋ ಗಿಲಾನೋ। ಗಿಲಾನೋ ಚ ಅನನುಯೋಗಕ್ಖಮೋ ವುತ್ತೋ ಭಗವತಾ। ಆಗಮೇಹಿ। ಆವುಸೋ। ಯಾವ ಅರೋಗೋ ಹೋಸಿ। ಅರೋಗೋ ಆಕಙ್ಖಮಾನೋ ಚೋದೇಸ್ಸಸೀತಿ। ಏವಞ್ಚೇ ವುಚ್ಚಮಾನೋ ಚೋದೇತಿ। ಅನಾದರಿಯೇ ಪಾಚಿತ್ತಿಯಂ। ತೇಹಿ ಚೇ। ಭಿಕ್ಖವೇ। ಭಿಕ್ಖೂಹಿ ಪವಾರಿಯಮಾನೇ ಅಗಿಲಾನೋ ಗಿಲಾನಸ್ಸ ಪವಾರಣಂ ಠಪೇತಿ। ಸೋ ಏವಮಸ್ಸ ವಚನೀಯೋ ಅಯಂ ಖೋ। ಆವುಸೋ। ಭಿಕ್ಖು ಗಿಲಾನೋ। ಗಿಲಾನೋ ಚ ಅನನುಯೋಗಕ್ಖಮೋ ವುತ್ತೋ ಭಗವತಾ। ಆಗಮೇಹಿ। ಆವುಸೋ। ಯಾವಾಯಂ ಭಿಕ್ಖು ಅರೋಗೋ ಹೋತಿ। ಅರೋಗಂ ಆಕಙ್ಖಮಾನೋ ಚೋದೇಸ್ಸಸೀತಿ। ಏವಞ್ಚೇ ವುಚ್ಚಮಾನೋ ಚೋದೇತಿ। ಅನಾದರಿಯೇ ಪಾಚಿತ್ತಿಯಂ। ತೇಹಿ ಚೇ। ಭಿಕ್ಖವೇ। ಭಿಕ್ಖೂಹಿ ಪವಾರಿಯಮಾನೇ ಗಿಲಾನೋ ಗಿಲಾನಸ್ಸ ಪವಾರಣಂ ಠಪೇತಿ। ಸೋ ಏವಮಸ್ಸ ವಚನೀಯೋ ಆಯಸ್ಮನ್ತಾ ಖೋ ಗಿಲಾನಾ। ಗಿಲಾನೋ ಚ ಅನನುಯೋಗಕ್ಖಮೋ ವುತ್ತೋ ಭಗವತಾ। ಆಗಮೇಹಿ। ಆವುಸೋ। ಯಾವ ಅರೋಗಾ ಹೋಥ। ಅರೋಗೋ ಅರೋಗಂ ಆಕಙ್ಖಮಾನೋ ಚೋದೇಸ್ಸಸೀತಿ। ಏವಞ್ಚೇ ವುಚ್ಚಮಾನೋ ಚೋದೇತಿ। ಅನಾದರಿಯೇ ಪಾಚಿತ್ತಿಯಂ। ತೇಹಿ ಚೇ। ಭಿಕ್ಖವೇ। ಭಿಕ್ಖೂಹಿ ಪವಾರಿಯಮಾನೇ ಅಗಿಲಾನೋ ಅಗಿಲಾನಸ್ಸ ಪವಾರಣಂ ಠಪೇತಿ। ಉಭೋ ಸಙ್ಘೇನ ಸಮನುಯುಞ್ಜಿತ್ವಾ ಸಮನುಗಾಹಿತ್ವಾ ಯಥಾಧಮ್ಮಂ ಕಾರಾಪೇತ್ವಾ ಸಙ್ಘೇನ ಪವಾರೇತಬ್ಬನ್ತಿ।>
    stand <ಭಣ್ಡನಕಾರಕವತ್ಥು ನಿಟ್ಠಿತಂ।>
  text <೧೪೫॥ ಪವಾರಣಾಸಙ್ಗಹೋ>
    text <೨೪೧>, <ತೇನ ಖೋ ಪನ ಸಮಯೇನ ಸಮ್ಬಹುಲಾ ಸನ್ದಿಟ್ಠಾ ಸಮ್ಭತ್ತಾ ಭಿಕ್ಖೂ ಕೋಸಲೇಸು ಜನಪದೇ ಅಞ್ಞತರಸ್ಮಿಂ ಆವಾಸೇ ವಸ್ಸಂ ಉಪಗಚ್ಛಿಂಸು। ತೇಸಂ ಸಮಗ್ಗಾನಂ ಸಮ್ಮೋದಮಾನಾನಂ ಅವಿವದಮಾನಾನಂ ವಿಹರತಂ ಅಞ್ಞತರೋ ಫಾಸುವಿಹಾರೋ ಅಧಿಗತೋ ಹೋತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಅಮ್ಹಾಕಂ ಖೋ ಸಮಗ್ಗಾನಂ ಸಮ್ಮೋದಮಾನಾನಂ ಅವಿವದಮಾನಾನಂ ವಿಹರತಂ ಅಞ್ಞತರೋ ಫಾಸುವಿಹಾರೋ ಅಧಿಗತೋ। ಸಚೇ ಮಯಂ ಇದಾನಿ ಪವಾರೇಸ್ಸಾಮ। ಸಿಯಾಪಿ ಭಿಕ್ಖೂ ಪವಾರೇತ್ವಾ ಚಾರಿಕಂ ಪಕ್ಕಮೇಯ್ಯುಂ। ಏವಂ ಮಯಂ ಇಮಮ್ಹಾ ಫಾಸುವಿಹಾರಾ ಪರಿಬಾಹಿರಾ ಭವಿಸ್ಸಾಮ। ಕಥಂ ನು ಖೋ ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಸಮ್ಬಹುಲಾ ಸನ್ದಿಟ್ಠಾ ಸಮ್ಭತ್ತಾ ಭಿಕ್ಖೂ ಅಞ್ಞತರಸ್ಮಿಂ ಆವಾಸೇ ವಸ್ಸಂ ಉಪಗಚ್ಛನ್ತಿ। ತೇಸಂ ಸಮಗ್ಗಾನಂ ಸಮ್ಮೋದಮಾನಾನಂ ಅವಿವದಮಾನಾನಂ ವಿಹರತಂ ಅಞ್ಞತರೋ ಫಾಸುವಿಹಾರೋ ಅಧಿಗತೋ ಹೋತಿ। ತತ್ರ ಚೇ ಭಿಕ್ಖೂನಂ ಏವಂ ಹೋತಿ ಅಮ್ಹಾಕಂ ಖೋ ಸಮಗ್ಗಾನಂ ಸಮ್ಮೋದಮಾನಾನಂ ಅವಿವದಮಾನಾನಂ ವಿಹರತಂ ಅಞ್ಞತರೋ ಫಾಸುವಿಹಾರೋ ಅಧಿಗತೋ। ಸಚೇ ಮಯಂ ಇದಾನಿ ಪವಾರೇಸ್ಸಾಮ। ಸಿಯಾಪಿ ಭಿಕ್ಖೂ ಪವಾರೇತ್ವಾ ಚಾರಿಕಂ ಪಕ್ಕಮೇಯ್ಯುಂ। ಏವಂ ಮಯಂ ಇಮಮ್ಹಾ ಫಾಸುವಿಹಾರಾ ಪರಿಬಾಹಿರಾ ಭವಿಸ್ಸಾಮಾತಿ। ಅನುಜಾನಾಮಿ। ಭಿಕ್ಖವೇ। ತೇಹಿ ಭಿಕ್ಖೂಹಿ ಪವಾರಣಾಸಙ್ಗಹಂ ಕಾತುಂ। ಏವಞ್ಚ ಪನ। ಭಿಕ್ಖವೇ। ಕಾತಬ್ಬೋ। ಸಬ್ಬೇಹೇವ ಏಕಜ್ಝಂ ಸನ್ನಿಪತಿತಬ್ಬಂ ಸನ್ನಿಪತಿತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಮ್ಹಾಕಂ ಸಮಗ್ಗಾನಂ ಸಮ್ಮೋದಮಾನಾನಂ ಅವಿವದಮಾನಾನಂ ವಿಹರತಂ ಅಞ್ಞತರೋ ಫಾಸುವಿಹಾರೋ ಅಧಿಗತೋ। ಸಚೇ ಮಯಂ ಇದಾನಿ ಪವಾರೇಸ್ಸಾಮ। ಸಿಯಾಪಿ ಭಿಕ್ಖೂ ಪವಾರೇತ್ವಾ ಚಾರಿಕಂ ಪಕ್ಕಮೇಯ್ಯುಂ। ಏವಂ ಮಯಂ ಇಮಮ್ಹಾ ಫಾಸುವಿಹಾರಾ ಪರಿಬಾಹಿರಾ ಭವಿಸ್ಸಾಮ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಪವಾರಣಾಸಙ್ಗಹಂ ಕರೇಯ್ಯ। ಇದಾನಿ ಉಪೋಸಥಂ ಕರೇಯ್ಯ। ಪಾತಿಮೋಕ್ಖಂ ಉದ್ದಿಸೇಯ್ಯ। ಆಗಮೇ ಜುಣ್ಹೇ ಕೋಮುದಿಯಾ ಚಾತುಮಾಸಿನಿಯಾ ಪವಾರೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಮ್ಹಾಕಂ ಸಮಗ್ಗಾನಂ ಸಮ್ಮೋದಮಾನಾನಂ ಅವಿವದಮಾನಾನಂ ವಿಹರತಂ ಅಞ್ಞತರೋ ಫಾಸುವಿಹಾರೋ ಅಧಿಗತೋ। ಸಚೇ ಮಯಂ ಇದಾನಿ ಪವಾರೇಸ್ಸಾಮ। ಸಿಯಾಪಿ ಭಿಕ್ಖೂ ಪವಾರೇತ್ವಾ ಚಾರಿಕಂ ಪಕ್ಕಮೇಯ್ಯುಂ। ಏವಂ ಮಯಂ ಇಮಮ್ಹಾ ಫಾಸುವಿಹಾರಾ ಪರಿಬಾಹಿರಾ ಭವಿಸ್ಸಾಮ। ಸಙ್ಘೋ ಪವಾರಣಾಸಙ್ಗಹಂ ಕರೋತಿ। ಇದಾನಿ ಉಪೋಸಥಂ ಕರಿಸ್ಸತಿ। ಪಾತಿಮೋಕ್ಖಂ ಉದ್ದಿಸಿಸ್ಸತಿ। ಆಗಮೇ ಜುಣ್ಹೇ ಕೋಮುದಿಯಾ ಚಾತುಮಾಸಿನಿಯಾ ಪವಾರೇಸ್ಸತಿ। ಯಸ್ಸಾಯಸ್ಮತೋ ಖಮತಿ ಪವಾರಣಾಸಙ್ಗಹಸ್ಸ ಕರಣಂ। ಇದಾನಿ ಉಪೋಸಥಂ ಕರಿಸ್ಸತಿ। ಪಾತಿಮೋಕ್ಖಂ ಉದ್ದಿಸಿಸ್ಸತಿ। ಆಗಮೇ ಜುಣ್ಹೇ ಕೋಮುದಿಯಾ ಚಾತುಮಾಸಿನಿಯಾ ಪವಾರೇಸ್ಸತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ಕತೋ ಸಙ್ಘೇನ ಪವಾರಣಾಸಙ್ಗಹೋ। ಇದಾನಿ ಉಪೋಸಥಂ ಕರಿಸ್ಸತಿ। ಪಾತಿಮೋಕ್ಖಂ ಉದ್ದಿಸಿಸ್ಸತಿ। ಆಗಮೇ ಜುಣ್ಹೇ ಕೋಮುದಿಯಾ ಚಾತುಮಾಸಿನಿಯಾ ಪವಾರೇಸ್ಸತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತೇಹಿ ಚೇ। ಭಿಕ್ಖವೇ। ಭಿಕ್ಖೂಹಿ ಕತೇ ಪವಾರಣಾಸಙ್ಗಹೇ ಅಞ್ಞತರೋ ಭಿಕ್ಖು ಏವಂ ವದೇಯ್ಯ ಇಚ್ಛಾಮಹಂ। ಆವುಸೋ। ಜನಪದಚಾರಿಕಂ ಪಕ್ಕಮಿತುಂ। ಅತ್ಥಿ ಮೇ ಜನಪದೇ ಕರಣೀಯನ್ತಿ। ಸೋ ಏವಮಸ್ಸ ವಚನೀಯೋ ಸಾಧಾವುಸೋ। ಪವಾರೇತ್ವಾ ಗಚ್ಛಾಹೀತಿ। ಸೋ ಚೇ। ಭಿಕ್ಖವೇ। ಭಿಕ್ಖು ಪವಾರಯಮಾನೋ ಅಞ್ಞತರಸ್ಸ ಭಿಕ್ಖುನೋ ಪವಾರಣಂ ಠಪೇತಿ। ಸೋ ಏವಮಸ್ಸ ವಚನೀಯೋ ಅನಿಸ್ಸರೋ ಖೋ ಮೇ ತ್ವಂ। ಆವುಸೋ। ಪವಾರಣಾಯ। ನ ತಾವಾಹಂ ಪವಾರೇಸ್ಸಾಮೀತಿ। ತಸ್ಸ ಚೇ। ಭಿಕ್ಖವೇ। ಭಿಕ್ಖುನೋ ಪವಾರಯಮಾನಸ್ಸ ಅಞ್ಞತರೋ ಭಿಕ್ಖು ತಸ್ಸ ಭಿಕ್ಖುನೋ ಪವಾರಣಂ ಠಪೇತಿ। ಉಭೋ ಸಙ್ಘೇನ ಸಮನುಯುಞ್ಜಿತ್ವಾ ಸಮನುಗಾಹಿತ್ವಾ ಯಥಾಧಮ್ಮಂ ಕಾರಾಪೇತಬ್ಬಾ। ಸೋ ಚೇ। ಭಿಕ್ಖವೇ। ಭಿಕ್ಖು ಜನಪದೇ ತಂ ಕರಣೀಯಂ ತೀರೇತ್ವಾ ಪುನದೇವ ಅನ್ತೋ ಕೋಮುದಿಯಾ ಚಾತುಮಾಸಿನಿಯಾ ತಂ ಆವಾಸಂ ಆಗಚ್ಛತಿ। ತೇಹಿ ಚೇ। ಭಿಕ್ಖವೇ। ಭಿಕ್ಖೂಹಿ ಪವಾರಿಯಮಾನೇ ಅಞ್ಞತರೋ ಭಿಕ್ಖು ತಸ್ಸ ಭಿಕ್ಖುನೋ ಪವಾರಣಂ ಠಪೇತಿ। ಸೋ ಏವಮಸ್ಸ ವಚನೀಯೋ ಅನಿಸ್ಸರೋ ಖೋ ಮೇ ತ್ವಂ। ಆವುಸೋ। ಪವಾರಣಾಯ। ಪವಾರಿತೋ ಅಹನ್ತಿ। ತೇಹಿ ಚೇ। ಭಿಕ್ಖವೇ। ಭಿಕ್ಖೂಹಿ ಪವಾರಿಯಮಾನೇ ಸೋ ಭಿಕ್ಖು ಅಞ್ಞತರಸ್ಸ ಭಿಕ್ಖುನೋ ಪವಾರಣಂ ಠಪೇತಿ। ಉಭೋ ಸಙ್ಘೇನ ಸಮನುಯುಞ್ಜಿತ್ವಾ ಸಮನುಗಾಹಿತ್ವಾ ಯಥಾಧಮ್ಮಂ ಕಾರಾಪೇತ್ವಾ ಸಙ್ಘೇನ ಪವಾರೇತಬ್ಬನ್ತಿ।>
    stand <ಪವಾರಣಾಸಙ್ಗಹೋ ನಿಟ್ಠಿತೋ।>
    stand <ಪವಾರಣಾಕ್ಖನ್ಧಕೋ ಚತುತ್ಥೋ।>
  text <೧೪೬॥ ತಸ್ಸುದ್ದಾನಂ>
    block
      text <ವಸ್ಸಂವುಟ್ಠಾ ಕೋಸಲೇಸು। ಅಗಮುಂ ಸತ್ಥು ದಸ್ಸನಂ।>
      text <ಅಫಾಸುಂ ಪಸುಸಂವಾಸಂ। ಅಞ್ಞಮಞ್ಞಾನುಲೋಮತಾ॥>
      text <ಪವಾರೇನ್ತಾ ಪಣಾಮಞ್ಚ। ಕಮ್ಮಂ ಗಿಲಾನಞಾತಕಾ।>
      text <ರಾಜಾ ಚೋರಾ ಚ ಧುತ್ತಾ ಚ। ಭಿಕ್ಖುಪಚ್ಚತ್ಥಿಕಾ ತಥಾ॥>
      text <ಪಞ್ಚ ಚತುತಯೋ ದ್ವೇಕೋ। ಆಪನ್ನೋ ವೇಮತೀ ಸರಿ।>
      text <ಸಬ್ಬೋ ಸಙ್ಘೋ ವೇಮತಿಕೋ। ಬಹೂ ಸಮಾ ಚ ಥೋಕಿಕಾ॥>
      text <ಆವಾಸಿಕಾ ಚಾತುದ್ದಸ। ಲಿಙ್ಗಸಂವಾಸಕಾ ಉಭೋ।>
      text <ಗನ್ತಬ್ಬಂ ನ ನಿಸಿನ್ನಾಯ। ಛನ್ದದಾನೇ ಪವಾರಣಾ॥>
      text <ಸವರೇಹಿ ಖೇಪಿತಾ ಮೇಘೋ। ಅನ್ತರಾ ಚ ಪವಾರಣಾ।>
      text <ನ ಇಚ್ಛನ್ತಿ ಪುರಮ್ಹಾಕಂ। ಅಟ್ಠಪಿತಾ ಚ ಭಿಕ್ಖುನೋ॥>
      text <ಕಿಮ್ಹಿ ವಾತಿ ಕತಮಞ್ಚ। ದಿಟ್ಠೇನ ಸುತಸಙ್ಕಾಯ।>
      text <ಚೋದಕೋ ಚುದಿತಕೋ ಚ। ಥುಲ್ಲಚ್ಚಯಂ ವತ್ಥು ಭಣ್ಡನಂ।>
      text <ಪವಾರಣಾಸಙ್ಗಹೋ ಚ। ಅನಿಸ್ಸರೋ ಪವಾರಯೇತಿ॥>
    stand <ಇಮಮ್ಹಿ ಖನ್ಧಕೇ ವತ್ಥೂನಿ ಛಚತ್ತಾರೀಸಾತಿ।>
    stand <ಪವಾರಣಾಕ್ಖನ್ಧಕೋ ನಿಟ್ಠಿತೋ।>
