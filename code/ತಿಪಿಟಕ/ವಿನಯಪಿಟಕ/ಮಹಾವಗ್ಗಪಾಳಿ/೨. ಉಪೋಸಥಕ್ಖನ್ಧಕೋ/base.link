text <೨॥ ಉಪೋಸಥಕ್ಖನ್ಧಕೋ>
  text <೬೮॥ ಸನ್ನಿಪಾತಾನುಜಾನನಾ>
    text <೧೩೨>, <ತೇನ ಸಮಯೇನ ಬುದ್ಧೋ ಭಗವಾ ರಾಜಗಹೇ ವಿಹರತಿ ಗಿಜ್ಝಕೂಟೇ ಪಬ್ಬತೇ। ತೇನ ಖೋ ಪನ ಸಮಯೇನ ಅಞ್ಞತಿತ್ಥಿಯಾ ಪರಿಬ್ಬಾಜಕಾ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತ್ವಾ ಧಮ್ಮಂ ಭಾಸನ್ತಿ। ತೇ ಮನುಸ್ಸಾ ಉಪಸಙ್ಕಮನ್ತಿ ಧಮ್ಮಸ್ಸವನಾಯ। ತೇ ಲಭನ್ತಿ ಅಞ್ಞತಿತ್ಥಿಯೇಸು ಪರಿಬ್ಬಾಜಕೇಸು ಪೇಮಂ। ಲಭನ್ತಿ ಪಸಾದಂ। ಲಭನ್ತಿ ಅಞ್ಞತಿತ್ಥಿಯಾ ಪರಿಬ್ಬಾಜಕಾ ಪಕ್ಖಂ। ಅಥ ಖೋ ರಞ್ಞೋ ಮಾಗಧಸ್ಸ ಸೇನಿಯಸ್ಸ ಬಿಮ್ಬಿಸಾರಸ್ಸ ರಹೋಗತಸ್ಸ ಪಟಿಸಲ್ಲೀನಸ್ಸ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಏತರಹಿ ಖೋ ಅಞ್ಞತಿತ್ಥಿಯಾ ಪರಿಬ್ಬಾಜಕಾ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತ್ವಾ ಧಮ್ಮಂ ಭಾಸನ್ತಿ। ತೇ ಮನುಸ್ಸಾ ಉಪಸಙ್ಕಮನ್ತಿ ಧಮ್ಮಸ್ಸವನಾಯ। ತೇ ಲಭನ್ತಿ ಅಞ್ಞತಿತ್ಥಿಯೇಸು ಪರಿಬ್ಬಾಜಕೇಸು ಪೇಮಂ। ಲಭನ್ತಿ ಪಸಾದಂ। ಲಭನ್ತಿ ಅಞ್ಞತಿತ್ಥಿಯಾ ಪರಿಬ್ಬಾಜಕಾ ಪಕ್ಖಂ। ಯಂನೂನ ಅಯ್ಯಾಪಿ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತೇಯ್ಯುನ್ತಿ। ಅಥ ಖೋ ರಾಜಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ಯೇನ ಭಗವಾ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನೋ ಖೋ ರಾಜಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ಭಗವನ್ತಂ ಏತದವೋಚ ಇಧ ಮಯ್ಹಂ। ಭನ್ತೇ। ರಹೋಗತಸ್ಸ ಪಟಿಸಲ್ಲೀನಸ್ಸ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಏತರಹಿ ಖೋ ಅಞ್ಞತಿತ್ಥಿಯಾ ಪರಿಬ್ಬಾಜಕಾ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತ್ವಾ ಧಮ್ಮಂ ಭಾಸನ್ತಿ। ತೇ ಮನುಸ್ಸಾ ಉಪಸಙ್ಕಮನ್ತಿ ಧಮ್ಮಸ್ಸವನಾಯ। ತೇ ಲಭನ್ತಿ ಅಞ್ಞತಿತ್ಥಿಯೇಸು ಪರಿಬ್ಬಾಜಕೇಸು ಪೇಮಂ। ಲಭನ್ತಿ ಪಸಾದಂ। ಲಭನ್ತಿ ಅಞ್ಞತಿತ್ಥಿಯಾ ಪರಿಬ್ಬಾಜಕಾ ಪಕ್ಖಂ। ಯಂನೂನ ಅಯ್ಯಾಪಿ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತೇಯ್ಯುನ್ತಿ। ಸಾಧು। ಭನ್ತೇ। ಅಯ್ಯಾಪಿ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತೇಯ್ಯುನ್ತಿ। ಅಥ ಖೋ ಭಗವಾ ರಾಜಾನಂ ಮಾಗಧಂ ಸೇನಿಯಂ ಬಿಮ್ಬಿಸಾರಂ ಧಮ್ಮಿಯಾ ಕಥಾಯ ಸನ್ದಸ್ಸೇಸಿ ಸಮಾದಪೇಸಿ ಸಮುತ್ತೇಜೇಸಿ ಸಮ್ಪಹಂಸೇಸಿ। ಅಥ ಖೋ ರಾಜಾ ಮಾಗಧೋ ಸೇನಿಯೋ ಬಿಮ್ಬಿಸಾರೋ ಭಗವತಾ ಧಮ್ಮಿಯಾ ಕಥಾಯ ಸನ್ದಸ್ಸಿತೋ ಸಮಾದಪಿತೋ ಸಮುತ್ತೇಜಿತೋ ಸಮ್ಪಹಂಸಿತೋ ಉಟ್ಠಾಯಾಸನಾ ಭಗವನ್ತಂ ಅಭಿವಾದೇತ್ವಾ ಪದಕ್ಖಿಣಂ ಕತ್ವಾ ಪಕ್ಕಾಮಿ। ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಗವತಾ ಅನುಞ್ಞಾತಾ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತುನ್ತಿ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತ್ವಾ ತುಣ್ಹೀ ನಿಸೀದನ್ತಿ। ತೇ ಮನುಸ್ಸಾ ಉಪಸಙ್ಕಮನ್ತಿ ಧಮ್ಮಸ್ಸವನಾಯ। ತೇ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಸಮಣಾ ಸಕ್ಯಪುತ್ತಿಯಾ ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತ್ವಾ ತುಣ್ಹೀ ನಿಸೀದಿಸ್ಸನ್ತಿ। ಸೇಯ್ಯಥಾಪಿ ಮೂಗಸೂಕರಾ। ನನು ನಾಮ ಸನ್ನಿಪತಿತೇಹಿ ಧಮ್ಮೋ ಭಾಸಿತಬ್ಬೋತಿ। ಅಸ್ಸೋಸುಂ ಖೋ ಭಿಕ್ಖೂ ತೇಸಂ ಮನುಸ್ಸಾನಂ ಉಜ್ಝಾಯನ್ತಾನಂ ಖಿಯ್ಯನ್ತಾನಂ ವಿಪಾಚೇನ್ತಾನಂ। ಅಥ ಖೋ ತೇ ಭಿಕ್ಖೂ ಭಗವತೋ ಏತಮತ್ಥಂ ಆರೋಚೇಸುಂ…ಪೇ॰… ಅಥ ಖೋ ಭಗವಾ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಅನುಜಾನಾಮಿ। ಭಿಕ್ಖವೇ। ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ ಸನ್ನಿಪತಿತ್ವಾ ಧಮ್ಮಂ ಭಾಸಿತುನ್ತಿ।>
  text <೬೯॥ ಪಾತಿಮೋಕ್ಖುದ್ದೇಸಾನುಜಾನನಾ>
    text <೧೩೩>, <ಅಥ ಖೋ ಭಗವತೋ ರಹೋಗತಸ್ಸ ಪಟಿಸಲ್ಲೀನಸ್ಸ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಯಂನೂನಾಹಂ ಯಾನಿ ಮಯಾ ಭಿಕ್ಖೂನಂ ಪಞ್ಞತ್ತಾನಿ ಸಿಕ್ಖಾಪದಾನಿ। ತಾನಿ ನೇಸಂ ಪಾತಿಮೋಕ್ಖುದ್ದೇಸಂ ಅನುಜಾನೇಯ್ಯಂ। ಸೋ ನೇಸಂ ಭವಿಸ್ಸತಿ ಉಪೋಸಥಕಮ್ಮನ್ತಿ। ಅಥ ಖೋ ಭಗವಾ ಸಾಯನ್ಹಸಮಯಂ ಪಟಿಸಲ್ಲಾನಾ ವುಟ್ಠಿತೋ ಏತಸ್ಮಿಂ ನಿದಾನೇ ಏತಸ್ಮಿಂ ಪಕರಣೇ ಧಮ್ಮಿಂ ಕಥಂ ಕತ್ವಾ ಭಿಕ್ಖೂ ಆಮನ್ತೇಸಿ ಇಧ ಮಯ್ಹಂ। ಭಿಕ್ಖವೇ। ರಹೋಗತಸ್ಸ ಪಟಿಸಲ್ಲೀನಸ್ಸ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಯಂನೂನಾಹಂ ಯಾನಿ ಮಯಾ ಭಿಕ್ಖೂನಂ ಪಞ್ಞತ್ತಾನಿ ಸಿಕ್ಖಾಪದಾನಿ। ತಾನಿ ನೇಸಂ ಪಾತಿಮೋಕ್ಖುದ್ದೇಸಂ ಅನುಜಾನೇಯ್ಯಂ। ಸೋ ನೇಸಂ ಭವಿಸ್ಸತಿ ಉಪೋಸಥಕಮ್ಮನ್ತಿ। ಅನುಜಾನಾಮಿ। ಭಿಕ್ಖವೇ। ಪಾತಿಮೋಕ್ಖಂ ಉದ್ದಿಸಿತುಂ। ಏವಞ್ಚ ಪನ। ಭಿಕ್ಖವೇ। ಉದ್ದಿಸಿತಬ್ಬಂ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <೧೩೪>, <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಉಪೋಸಥಂ ಕರೇಯ್ಯ। ಪಾತಿಮೋಕ್ಖಂ ಉದ್ದಿಸೇಯ್ಯ। ಕಿಂ ಸಙ್ಘಸ್ಸ ಪುಬ್ಬಕಿಚ್ಚಂ॥ ಪಾರಿಸುದ್ಧಿಂ ಆಯಸ್ಮನ್ತೋ ಆರೋಚೇಥ। ಪಾತಿಮೋಕ್ಖಂ ಉದ್ದಿಸಿಸ್ಸಾಮಿ। ತಂ ಸಬ್ಬೇವ ಸನ್ತಾ ಸಾಧುಕಂ ಸುಣೋಮ ಮನಸಿ ಕರೋಮ। ಯಸ್ಸ ಸಿಯಾ ಆಪತ್ತಿ। ಸೋ ಆವಿಕರೇಯ್ಯ। ಅಸನ್ತಿಯಾ ಆಪತ್ತಿಯಾ ತುಣ್ಹೀ ಭವಿತಬ್ಬಂ। ತುಣ್ಹೀಭಾವೇನ ಖೋ ಪನಾಯಸ್ಮನ್ತೇ ಪರಿಸುದ್ಧಾತಿ ವೇದಿಸ್ಸಾಮಿ। ಯಥಾ ಖೋ ಪನ ಪಚ್ಚೇಕಪುಟ್ಠಸ್ಸ ವೇಯ್ಯಾಕರಣಂ ಹೋತಿ। ಏವಮೇವಂ ಏವರೂಪಾಯ ಪರಿಸಾಯ ಯಾವತತಿಯಂ ಅನುಸ್ಸಾವಿತಂ ಹೋತಿ। ಯೋ ಪನ ಭಿಕ್ಖು ಯಾವತತಿಯಂ ಅನುಸ್ಸಾವಿಯಮಾನೇ ಸರಮಾನೋ ಸನ್ತಿಂ ಆಪತ್ತಿಂ ನಾವಿಕರೇಯ್ಯ। ಸಮ್ಪಜಾನಮುಸಾವಾದಸ್ಸ ಹೋತಿ। ಸಮ್ಪಜಾನಮುಸಾವಾದೋ ಖೋ ಪನಾಯಸ್ಮನ್ತೋ ಅನ್ತರಾಯಿಕೋ ಧಮ್ಮೋ ವುತ್ತೋ ಭಗವತಾ। ತಸ್ಮಾ। ಸರಮಾನೇನ ಭಿಕ್ಖುನಾ ಆಪನ್ನೇನ ವಿಸುದ್ಧಾಪೇಕ್ಖೇನ ಸನ್ತೀ ಆಪತ್ತಿ ಆವಿಕಾತಬ್ಬಾ। ಆವಿಕತಾ ಹಿಸ್ಸ ಫಾಸು ಹೋತೀತಿ।>
    text <೧೩೫>, <ಪಾತಿಮೋಕ್ಖನ್ತಿ ಆದಿಮೇತಂ ಮುಖಮೇತಂ ಪಮುಖಮೇತಂ ಕುಸಲಾನಂ ಧಮ್ಮಾನಂ। ತೇನ ವುಚ್ಚತಿ ಪಾತಿಮೋಕ್ಖನ್ತಿ। ಆಯಸ್ಮನ್ತೋತಿ ಪಿಯವಚನಮೇತಂ ಗರುವಚನಮೇತಂ ಸಗಾರವಸಪ್ಪತಿಸ್ಸಾಧಿವಚನಮೇತಂ ಆಯಸ್ಮನ್ತೋತಿ। ಉದ್ದಿಸಿಸ್ಸಾಮೀತಿ ಆಚಿಕ್ಖಿಸ್ಸಾಮಿ ದೇಸೇಸ್ಸಾಮಿ ಪಞ್ಞಪೇಸ್ಸಾಮಿ ಪಟ್ಠಪೇಸ್ಸಾಮಿ ವಿವರಿಸ್ಸಾಮಿ ವಿಭಜಿಸ್ಸಾಮಿ ಉತ್ತಾನಿಂ ಕರಿಸ್ಸಾಮಿ ಪಕಾಸೇಸ್ಸಾಮಿ। ತನ್ತಿ ಪಾತಿಮೋಕ್ಖಂ ವುಚ್ಚತಿ। ಸಬ್ಬೇವ ಸನ್ತಾತಿ ಯಾವತಿಕಾ ತಸ್ಸಾ ಪರಿಸಾಯ ಥೇರಾ ಚ ನವಾ ಚ ಮಜ್ಝಿಮಾ ಚ। ಏತೇ ವುಚ್ಚನ್ತಿ ಸಬ್ಬೇವ ಸನ್ತಾತಿ। ಸಾಧುಕಂ ಸುಣೋಮಾತಿ ಅಟ್ಠಿಂ ಕತ್ವಾ ಮನಸಿ ಕತ್ವಾ ಸಬ್ಬಚೇತಸಾ ಸಮನ್ನಾಹರಾಮ। ಮನಸಿ ಕರೋಮಾತಿ ಏಕಗ್ಗಚಿತ್ತಾ ಅವಿಕ್ಖಿತ್ತಚಿತ್ತಾ ಅವಿಸಾಹಟಚಿತ್ತಾ ನಿಸಾಮೇಮ। ಯಸ್ಸ ಸಿಯಾ ಆಪತ್ತೀತಿ ಥೇರಸ್ಸ ವಾ ನವಸ್ಸ ವಾ ಮಜ್ಝಿಮಸ್ಸ ವಾ। ಪಞ್ಚನ್ನಂ ವಾ ಆಪತ್ತಿಕ್ಖನ್ಧಾನಂ ಅಞ್ಞತರಾ ಆಪತ್ತಿ। ಸತ್ತನ್ನಂ ವಾ ಆಪತ್ತಿಕ್ಖನ್ಧಾನಂ ಅಞ್ಞತರಾ ಆಪತ್ತಿ। ಸೋ ಆವಿಕರೇಯ್ಯಾತಿ ಸೋ ದೇಸೇಯ್ಯ। ಸೋ ವಿವರೇಯ್ಯ। ಸೋ ಉತ್ತಾನಿಂ ಕರೇಯ್ಯ। ಸೋ ಪಕಾಸೇಯ್ಯ ಸಙ್ಘಮಜ್ಝೇ ವಾ ಗಣಮಜ್ಝೇ ವಾ ಏಕಪುಗ್ಗಲೇ ವಾ। ಅಸನ್ತೀ ನಾಮ ಆಪತ್ತಿ ಅನಜ್ಝಾಪನ್ನಾ ವಾ ಹೋತಿ। ಆಪಜ್ಜಿತ್ವಾ ವಾ ವುಟ್ಠಿತಾ। ತುಣ್ಹೀ ಭವಿತಬ್ಬನ್ತಿ ಅಧಿವಾಸೇತಬ್ಬಂ ನ ಬ್ಯಾಹರಿತಬ್ಬಂ। ಪರಿಸುದ್ಧಾತಿ ವೇದಿಸ್ಸಾಮೀತಿ ಜಾನಿಸ್ಸಾಮಿ ಧಾರೇಸ್ಸಾಮಿ। ಯಥಾ ಖೋ ಪನ ಪಚ್ಚೇಕಪುಟ್ಠಸ್ಸ ವೇಯ್ಯಾಕರಣಂ ಹೋತೀತಿ ಯಥಾ ಏಕೇನ ಏಕೋ ಪುಟ್ಠೋ ಬ್ಯಾಕರೇಯ್ಯ। ಏವಮೇವ ತಸ್ಸಾ ಪರಿಸಾಯ ಜಾನಿತಬ್ಬಂ ಮಂ ಪುಚ್ಛತೀತಿ। ಏವರೂಪಾ ನಾಮ ಪರಿಸಾ ಭಿಕ್ಖುಪರಿಸಾ ವುಚ್ಚತಿ। ಯಾವತತಿಯಂ ಅನುಸ್ಸಾವಿತಂ ಹೋತೀತಿ ಸಕಿಮ್ಪಿ ಅನುಸ್ಸಾವಿತಂ ಹೋತಿ। ದುತಿಯಮ್ಪಿ ಅನುಸ್ಸಾವಿತಂ ಹೋತಿ। ತತಿಯಮ್ಪಿ ಅನುಸ್ಸಾವಿತಂ ಹೋತಿ। ಸರಮಾನೋತಿ ಜಾನಮಾನೋ ಸಞ್ಜಾನಮಾನೋ। ಸನ್ತೀ ನಾಮ ಆಪತ್ತಿ ಅಜ್ಝಾಪನ್ನಾ ವಾ ಹೋತಿ। ಆಪಜ್ಜಿತ್ವಾ ವಾ ಅವುಟ್ಠಿತಾ। ನಾವಿಕರೇಯ್ಯಾತಿ ನ ದೇಸೇಯ್ಯ। ನ ವಿವರೇಯ್ಯ। ನ ಉತ್ತಾನಿಂ ಕರೇಯ್ಯ। ನ ಪಕಾಸೇಯ್ಯ ಸಙ್ಘಮಜ್ಝೇ ವಾ ಗಣಮಜ್ಝೇ ವಾ ಏಕಪುಗ್ಗಲೇ ವಾ। ಸಮ್ಪಜಾನಮುಸಾವಾದಸ್ಸ ಹೋತೀತಿ। ಸಮ್ಪಜಾನಮುಸಾವಾದೇ ಕಿಂ ಹೋತಿ॥ ದುಕ್ಕಟಂ ಹೋತಿ। ಅನ್ತರಾಯಿಕೋ ಧಮ್ಮೋ ವುತ್ತೋ ಭಗವತಾತಿ। ಕಿಸ್ಸ ಅನ್ತರಾಯಿಕೋ॥ ಪಠಮಸ್ಸ ಝಾನಸ್ಸ ಅಧಿಗಮಾಯ ಅನ್ತರಾಯಿಕೋ। ದುತಿಯಸ್ಸ ಝಾನಸ್ಸ ಅಧಿಗಮಾಯ ಅನ್ತರಾಯಿಕೋ। ತತಿಯಸ್ಸ ಝಾನಸ್ಸ ಅಧಿಗಮಾಯ ಅನ್ತರಾಯಿಕೋ। ಚತುತ್ಥಸ್ಸ ಝಾನಸ್ಸ ಅಧಿಗಮಾಯ ಅನ್ತರಾಯಿಕೋ। ಝಾನಾನಂ ವಿಮೋಕ್ಖಾನಂ ಸಮಾಧೀನಂ ಸಮಾಪತ್ತೀನಂ ನೇಕ್ಖಮ್ಮಾನಂ ನಿಸ್ಸರಣಾನಂ ಪವಿವೇಕಾನಂ ಕುಸಲಾನಂ ಧಮ್ಮಾನಂ ಅಧಿಗಮಾಯ ಅನ್ತರಾಯಿಕೋ। ತಸ್ಮಾತಿ ತಙ್ಕಾರಣಾ। ಸರಮಾನೇನಾತಿ ಜಾನಮಾನೇನ ಸಞ್ಜಾನಮಾನೇನ। ವಿಸುದ್ಧಾಪೇಕ್ಖೇನಾತಿ ವುಟ್ಠಾತುಕಾಮೇನ ವಿಸುಜ್ಝಿತುಕಾಮೇನ। ಸನ್ತೀ ನಾಮ ಆಪತ್ತಿ ಅಜ್ಝಾಪನ್ನಾ ವಾ ಹೋತಿ। ಆಪಜ್ಜಿತ್ವಾ ವಾ ಅವುಟ್ಠಿತಾ। ಆವಿಕಾತಬ್ಬಾತಿ ಆವಿಕಾತಬ್ಬಾ ಸಙ್ಘಮಜ್ಝೇ ವಾ ಗಣಮಜ್ಝೇ ವಾ ಏಕಪುಗ್ಗಲೇ ವಾ। ಆವಿಕತಾ ಹಿಸ್ಸ ಫಾಸು ಹೋತೀತಿ। ಕಿಸ್ಸ ಫಾಸು ಹೋತಿ॥ ಪಠಮಸ್ಸ ಝಾನಸ್ಸ ಅಧಿಗಮಾಯ ಫಾಸು ಹೋತಿ। ದುತಿಯಸ್ಸ ಝಾನಸ್ಸ ಅಧಿಗಮಾಯ ಫಾಸು ಹೋತಿ। ತತಿಯಸ್ಸ ಝಾನಸ್ಸ ಅಧಿಗಮಾಯ ಫಾಸು ಹೋತಿ। ಚತುತ್ಥಸ್ಸ ಝಾನಸ್ಸ ಅಧಿಗಮಾಯ ಫಾಸು ಹೋತಿ। ಝಾನಾನಂ ವಿಮೋಕ್ಖಾನಂ ಸಮಾಧೀನಂ ಸಮಾಪತ್ತೀನಂ ನೇಕ್ಖಮ್ಮಾನಂ ನಿಸ್ಸರಣಾನಂ ಪವಿವೇಕಾನಂ ಕುಸಲಾನಂ ಧಮ್ಮಾನಂ ಅಧಿಗಮಾಯ ಫಾಸು ಹೋತೀತಿ।>
    text <೧೩೬>, <ತೇನ ಖೋ ಪನ ಸಮಯೇನ ಭಿಕ್ಖೂ ಭಗವತಾ ಪಾತಿಮೋಕ್ಖುದ್ದೇಸೋ ಅನುಞ್ಞಾತೋತಿ ದೇವಸಿಕಂ ಪಾತಿಮೋಕ್ಖಂ ಉದ್ದಿಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ದೇವಸಿಕಂ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಉಪೋಸಥೇ ಪಾತಿಮೋಕ್ಖಂ ಉದ್ದಿಸಿತುನ್ತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಗವತಾ ಉಪೋಸಥೇ ಪಾತಿಮೋಕ್ಖುದ್ದೇಸೋ ಅನುಞ್ಞಾತೋತಿ ಪಕ್ಖಸ್ಸ ತಿಕ್ಖತ್ತುಂ ಪಾತಿಮೋಕ್ಖಂ ಉದ್ದಿಸನ್ತಿ। ಚಾತುದ್ದಸೇ ಪನ್ನರಸೇ ಅಟ್ಠಮಿಯಾ ಚ ಪಕ್ಖಸ್ಸ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಪಕ್ಖಸ್ಸ ತಿಕ್ಖತ್ತುಂ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸಕಿಂ ಪಕ್ಖಸ್ಸ ಚಾತುದ್ದಸೇ ವಾ ಪನ್ನರಸೇ ವಾ ಪಾತಿಮೋಕ್ಖಂ ಉದ್ದಿಸಿತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಯಥಾಪರಿಸಾಯ ಪಾತಿಮೋಕ್ಖಂ ಉದ್ದಿಸನ್ತಿ ಸಕಾಯ ಸಕಾಯ ಪರಿಸಾಯ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಯಥಾಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ ಸಕಾಯ ಸಕಾಯ ಪರಿಸಾಯ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸಮಗ್ಗಾನಂ ಉಪೋಸಥಕಮ್ಮನ್ತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ಸಮಗ್ಗಾನಂ ಉಪೋಸಥಕಮ್ಮನ್ತಿ। ಕಿತ್ತಾವತಾ ನು ಖೋ ಸಾಮಗ್ಗೀ ಹೋತಿ। ಯಾವತಾ ಏಕಾವಾಸೋ। ಉದಾಹು ಸಬ್ಬಾ ಪಥವೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಏತ್ತಾವತಾ ಸಾಮಗ್ಗೀ ಯಾವತಾ ಏಕಾವಾಸೋತಿ।>
  text <೭೦॥ ಮಹಾಕಪ್ಪಿನವತ್ಥು>
    text <೧೩೭>, <ತೇನ ಖೋ ಪನ ಸಮಯೇನ ಆಯಸ್ಮಾ ಮಹಾಕಪ್ಪಿನೋ ರಾಜಗಹೇ ವಿಹರತಿ ಮದ್ದಕುಚ್ಛಿಮ್ಹಿ ಮಿಗದಾಯೇ। ಅಥ ಖೋ ಆಯಸ್ಮತೋ ಮಹಾಕಪ್ಪಿನಸ್ಸ ರಹೋಗತಸ್ಸ ಪಟಿಸಲ್ಲೀನಸ್ಸ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಗಚ್ಛೇಯ್ಯಂ ವಾಹಂ ಉಪೋಸಥಂ ನ ವಾ ಗಚ್ಛೇಯ್ಯಂ। ಗಚ್ಛೇಯ್ಯಂ ವಾಹಂ ಸಙ್ಘಕಮ್ಮಂ ನ ವಾ ಗಚ್ಛೇಯ್ಯಂ। ಅಥ ಖ್ವಾಹಂ ವಿಸುದ್ಧೋ ಪರಮಾಯ ವಿಸುದ್ಧಿಯಾತಿ॥ ಅಥ ಖೋ ಭಗವಾ ಆಯಸ್ಮತೋ ಮಹಾಕಪ್ಪಿನಸ್ಸ ಚೇತಸಾ ಚೇತೋಪರಿವಿತಕ್ಕಮಞ್ಞಾಯ ಸೇಯ್ಯಥಾಪಿ ನಾಮ ಬಲವಾ ಪುರಿಸೋ ಸಮಿಞ್ಜಿತಂ ವಾ ಬಾಹಂ ಪಸಾರೇಯ್ಯ। ಪಸಾರಿತಂ ವಾ ಬಾಹಂ ಸಮಿಞ್ಜೇಯ್ಯ। ಏವಮೇವ ಗಿಜ್ಝಕೂಟೇ ಪಬ್ಬತೇ ಅನ್ತರಹಿತೋ ಮದ್ದಕುಚ್ಛಿಮ್ಹಿ ಮಿಗದಾಯೇ ಆಯಸ್ಮತೋ ಮಹಾಕಪ್ಪಿನಸ್ಸ ಸಮ್ಮುಖೇ ಪಾತುರಹೋಸಿ। ನಿಸೀದಿ ಭಗವಾ ಪಞ್ಞತ್ತೇ ಆಸನೇ। ಆಯಸ್ಮಾಪಿ ಖೋ ಮಹಾಕಪ್ಪಿನೋ ಭಗವನ್ತಂ ಅಭಿವಾದೇತ್ವಾ ಏಕಮನ್ತಂ ನಿಸೀದಿ। ಏಕಮನ್ತಂ ನಿಸಿನ್ನಂ ಖೋ ಆಯಸ್ಮನ್ತಂ ಮಹಾಕಪ್ಪಿನಂ ಭಗವಾ ಏತದವೋಚ ನನು ತೇ। ಕಪ್ಪಿನ। ರಹೋಗತಸ್ಸ ಪಟಿಸಲ್ಲೀನಸ್ಸ ಏವಂ ಚೇತಸೋ ಪರಿವಿತಕ್ಕೋ ಉದಪಾದಿ ಗಚ್ಛೇಯ್ಯಂ ವಾಹಂ ಉಪೋಸಥಂ ನ ವಾ ಗಚ್ಛೇಯ್ಯಂ। ಗಚ್ಛೇಯ್ಯಂ ವಾಹಂ ಸಙ್ಘಕಮ್ಮಂ ನ ವಾ ಗಚ್ಛೇಯ್ಯಂ। ಅಥ ಖ್ವಾಹಂ ವಿಸುದ್ಧೋ ಪರಮಾಯ ವಿಸುದ್ಧಿಯಾತಿ॥ ಏವಂ। ಭನ್ತೇ। ತುಮ್ಹೇ ಚೇ ಬ್ರಾಹ್ಮಣಾ ಉಪೋಸಥಂ ನ ಸಕ್ಕರಿಸ್ಸಥ ನ ಗರುಕರಿಸ್ಸಥ ನ ಮಾನೇಸ್ಸಥ ನ ಪೂಜೇಸ್ಸಥ। ಅಥ ಕೋ ಚರಹಿ ಉಪೋಸಥಂ ಸಕ್ಕರಿಸ್ಸತಿ ಗರುಕರಿಸ್ಸತಿ ಮಾನೇಸ್ಸತಿ ಪೂಜೇಸ್ಸತಿ॥ ಗಚ್ಛ ತ್ವಂ। ಬ್ರಾಹ್ಮಣ। ಉಪೋಸಥಂ। ಮಾ ನೋ ಅಗಮಾಸಿ। ಗಚ್ಛ ತ್ವಂ ಸಙ್ಘಕಮ್ಮಂ। ಮಾ ನೋ ಅಗಮಾಸೀತಿ। ಏವಂ। ಭನ್ತೇತಿ ಖೋ ಆಯಸ್ಮಾ ಮಹಾಕಪ್ಪಿನೋ ಭಗವತೋ ಪಚ್ಚಸ್ಸೋಸಿ। ಅಥ ಖೋ ಭಗವಾ ಆಯಸ್ಮನ್ತಂ ಮಹಾಕಪ್ಪಿನಂ ಧಮ್ಮಿಯಾ ಕಥಾಯ ಸನ್ದಸ್ಸೇತ್ವಾ ಸಮಾದಪೇತ್ವಾ ಸಮುತ್ತೇಜೇತ್ವಾ ಸಮ್ಪಹಂಸೇತ್ವಾ ಸೇಯ್ಯಥಾಪಿ ನಾಮ ಬಲವಾ ಪುರಿಸೋ ಸಮಿಞ್ಜಿತಂ ವಾ ಬಾಹಂ ಪಸಾರೇಯ್ಯ। ಪಸಾರಿತಂ ವಾ ಬಾಹಂ ಸಮಿಞ್ಜೇಯ್ಯ। ಏವಮೇವ ಮದ್ದಕುಚ್ಛಿಮ್ಹಿ ಮಿಗದಾಯೇ ಆಯಸ್ಮತೋ ಮಹಾಕಪ್ಪಿನಸ್ಸ ಸಮ್ಮುಖೇ ಅನ್ತರಹಿತೋ ಗಿಜ್ಝಕೂಟೇ ಪಬ್ಬತೇ ಪಾತುರಹೋಸಿ।>
  text <೭೧॥ ಸೀಮಾನುಜಾನನಾ>
    text <೧೩೮>, <ಅಥ ಖೋ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ಏತ್ತಾವತಾ ಸಾಮಗ್ಗೀ ಯಾವತಾ ಏಕಾವಾಸೋತಿ। ಕಿತ್ತಾವತಾ ನು ಖೋ ಏಕಾವಾಸೋ ಹೋತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸೀಮಂ ಸಮ್ಮನ್ನಿತುಂ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಾ ಪಠಮಂ ನಿಮಿತ್ತಾ ಕಿತ್ತೇತಬ್ಬಾ ಪಬ್ಬತನಿಮಿತ್ತಂ। ಪಾಸಾಣನಿಮಿತ್ತಂ। ವನನಿಮಿತ್ತಂ। ರುಕ್ಖನಿಮಿತ್ತಂ। ಮಗ್ಗನಿಮಿತ್ತಂ। ವಮ್ಮಿಕನಿಮಿತ್ತಂ। ನದೀನಿಮಿತ್ತಂ। ಉದಕನಿಮಿತ್ತಂ। ನಿಮಿತ್ತೇ ಕಿತ್ತೇತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <೧೩೯>, <ಸುಣಾತು ಮೇ। ಭನ್ತೇ। ಸಙ್ಘೋ। ಯಾವತಾ ಸಮನ್ತಾ ನಿಮಿತ್ತಾ ಕಿತ್ತಿತಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಏತೇಹಿ ನಿಮಿತ್ತೇಹಿ ಸೀಮಂ ಸಮ್ಮನ್ನೇಯ್ಯ ಸಮಾನಸಂವಾಸಂ ಏಕುಪೋಸಥಂ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯಾವತಾ ಸಮನ್ತಾ ನಿಮಿತ್ತಾ ಕಿತ್ತಿತಾ। ಸಙ್ಘೋ ಏತೇಹಿ ನಿಮಿತ್ತೇಹಿ ಸೀಮಂ ಸಮ್ಮನ್ನತಿ ಸಮಾನಸಂವಾಸಂ ಏಕುಪೋಸಥಂ। ಯಸ್ಸಾಯಸ್ಮತೋ ಖಮತಿ ಏತೇಹಿ ನಿಮಿತ್ತೇಹಿ ಸೀಮಾಯ ಸಮ್ಮುತಿ ಸಮಾನಸಂವಾಸಾಯ ಏಕುಪೋಸಥಾಯ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮ್ಮತಾ ಸೀಮಾ ಸಙ್ಘೇನ ಏತೇಹಿ ನಿಮಿತ್ತೇಹಿ ಸಮಾನಸಂವಾಸಾ ಏಕುಪೋಸಥಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <೧೪೦>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಭಗವತಾ ಸೀಮಾಸಮ್ಮುತಿ ಅನುಞ್ಞಾತಾತಿ ಅತಿಮಹತಿಯೋ ಸೀಮಾಯೋ ಸಮ್ಮನ್ನನ್ತಿ। ಚತುಯೋಜನಿಕಾಪಿ ಪಞ್ಚಯೋಜನಿಕಾಪಿ ಛಯೋಜನಿಕಾಪಿ। ಭಿಕ್ಖೂ ಉಪೋಸಥಂ ಆಗಚ್ಛನ್ತಾ ಉದ್ದಿಸ್ಸಮಾನೇಪಿ ಪಾತಿಮೋಕ್ಖೇ ಆಗಚ್ಛನ್ತಿ। ಉದ್ದಿಟ್ಠಮತ್ತೇಪಿ ಆಗಚ್ಛನ್ತಿ। ಅನ್ತರಾಪಿ ಪರಿವಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅತಿಮಹತೀ ಸೀಮಾ ಸಮ್ಮನ್ನಿತಬ್ಬಾ। ಚತುಯೋಜನಿಕಾ ವಾ ಪಞ್ಚಯೋಜನಿಕಾ ವಾ ಛಯೋಜನಿಕಾ ವಾ। ಯೋ ಸಮ್ಮನ್ನೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ತಿಯೋಜನಪರಮಂ ಸೀಮಂ ಸಮ್ಮನ್ನಿತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ನದೀಪಾರಸೀಮಂ ಸಮ್ಮನ್ನನ್ತಿ। ಉಪೋಸಥಂ ಆಗಚ್ಛನ್ತಾ ಭಿಕ್ಖೂಪಿ ವುಯ್ಹನ್ತಿ। ಪತ್ತಾಪಿ ವುಯ್ಹನ್ತಿ। ಚೀವರಾನಿಪಿ ವುಯ್ಹನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ನದೀಪಾರಸೀಮಾ ಸಮ್ಮನ್ನಿತಬ್ಬಾ। ಯೋ ಸಮ್ಮನ್ನೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಯತ್ಥಸ್ಸ ಧುವನಾವಾ ವಾ ಧುವಸೇತು ವಾ। ಏವರೂಪಂ ನದೀಪಾರಸೀಮಂ ಸಮ್ಮನ್ನಿತುನ್ತಿ।>
  text <೭೨॥ ಉಪೋಸಥಾಗಾರಕಥಾ>
    text <೧೪೧>, <ತೇನ ಖೋ ಪನ ಸಮಯೇನ ಭಿಕ್ಖೂ ಅನುಪರಿವೇಣಿಯಂ ಪಾತಿಮೋಕ್ಖಂ ಉದ್ದಿಸನ್ತಿ ಅಸಙ್ಕೇತೇನ। ಆಗನ್ತುಕಾ ಭಿಕ್ಖೂ ನ ಜಾನನ್ತಿ ಕತ್ಥ ವಾ ಅಜ್ಜುಪೋಸಥೋ ಕರೀಯಿಸ್ಸತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅನುಪರಿವೇಣಿಯಂ ಪಾತಿಮೋಕ್ಖಂ ಉದ್ದಿಸಿತಬ್ಬಂ ಅಸಙ್ಕೇತೇನ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಉಪೋಸಥಾಗಾರಂ ಸಮ್ಮನ್ನಿತ್ವಾ ಉಪೋಸಥಂ ಕಾತುಂ। ಯಂ ಸಙ್ಘೋ ಆಕಙ್ಖತಿ ವಿಹಾರಂ ವಾ ಅಡ್ಢಯೋಗಂ ವಾ ಪಾಸಾದಂ ವಾ ಹಮ್ಮಿಯಂ ವಾ ಗುಹಂ ವಾ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಂ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ವಿಹಾರಂ ಉಪೋಸಥಾಗಾರಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ವಿಹಾರಂ ಉಪೋಸಥಾಗಾರಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ವಿಹಾರಸ್ಸ ಉಪೋಸಥಾಗಾರಸ್ಸ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮ್ಮತೋ ಸಙ್ಘೇನ ಇತ್ಥನ್ನಾಮೋ ವಿಹಾರೋ ಉಪೋಸಥಾಗಾರಂ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ದ್ವೇ ಉಪೋಸಥಾಗಾರಾನಿ ಸಮ್ಮತಾನಿ ಹೋನ್ತಿ। ಭಿಕ್ಖೂ ಉಭಯತ್ಥ ಸನ್ನಿಪತನ್ತಿ ಇಧ ಉಪೋಸಥೋ ಕರೀಯಿಸ್ಸತಿ। ಇಧ ಉಪೋಸಥೋ ಕರೀಯಿಸ್ಸತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಏಕಸ್ಮಿಂ ಆವಾಸೇ ದ್ವೇ ಉಪೋಸಥಾಗಾರಾನಿ ಸಮ್ಮನ್ನಿತಬ್ಬಾನಿ। ಯೋ ಸಮ್ಮನ್ನೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಏಕಂ ಸಮೂಹನಿತ್ವಾ ಏಕತ್ಥ ಉಪೋಸಥಂ ಕಾತುಂ। ಏವಞ್ಚ ಪನ। ಭಿಕ್ಖವೇ। ಸಮೂಹನ್ತಬ್ಬಂ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಇತ್ಥನ್ನಾಮಂ ಉಪೋಸಥಾಗಾರಂ ಸಮೂಹನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಸಙ್ಘೋ ಇತ್ಥನ್ನಾಮಂ ಉಪೋಸಥಾಗಾರಂ ಸಮೂಹನತಿ। ಯಸ್ಸಾಯಸ್ಮತೋ ಖಮತಿ ಇತ್ಥನ್ನಾಮಸ್ಸ ಉಪೋಸಥಾಗಾರಸ್ಸ ಸಮುಗ್ಘಾತೋ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮೂಹತಂ ಸಙ್ಘೇನ ಇತ್ಥನ್ನಾಮಂ ಉಪೋಸಥಾಗಾರಂ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
  text <೭೩॥ ಉಪೋಸಥಪ್ಪಮುಖಾನುಜಾನನಾ>
    text <೧೪೨>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ಅತಿಖುದ್ದಕಂ ಉಪೋಸಥಾಗಾರಂ ಸಮ್ಮತಂ ಹೋತಿ। ತದಹುಪೋಸಥೇ ಮಹಾಭಿಕ್ಖುಸಙ್ಘೋ ಸನ್ನಿಪತಿತೋ ಹೋತಿ। ಭಿಕ್ಖೂ ಅಸಮ್ಮತಾಯ ಭೂಮಿಯಾ ನಿಸಿನ್ನಾ ಪಾತಿಮೋಕ್ಖಂ ಅಸ್ಸೋಸುಂ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ಉಪೋಸಥಾಗಾರಂ ಸಮ್ಮನ್ನಿತ್ವಾ ಉಪೋಸಥೋ ಕಾತಬ್ಬೋತಿ। ಮಯಞ್ಚಮ್ಹಾ ಅಸಮ್ಮತಾಯ ಭೂಮಿಯಾ ನಿಸಿನ್ನೋ ಪಾತಿಮೋಕ್ಖಂ ಅಸ್ಸುಮ್ಹಾ। ಕತೋ ನು ಖೋ ಅಮ್ಹಾಕಂ ಉಪೋಸಥೋ। ಅಕತೋ ನು ಖೋತಿ। ಭಗವತೋ ಏತಮತ್ಥಂ ಆರೋಚೇಸುಂ। ಸಮ್ಮತಾಯ ವಾ। ಭಿಕ್ಖವೇ। ಭೂಮಿಯಾ ನಿಸಿನ್ನಾ ಅಸಮ್ಮತಾಯ ವಾ ಯತೋ ಪಾತಿಮೋಕ್ಖಂ ಸುಣಾತಿ। ಕತೋವಸ್ಸ ಉಪೋಸಥೋ। ತೇನ ಹಿ। ಭಿಕ್ಖವೇ। ಸಙ್ಘೋ ಯಾವ ಮಹನ್ತಂ ಉಪೋಸಥಪ್ಪಮುಖಂ ಆಕಙ್ಖತಿ। ತಾವ ಮಹನ್ತಂ ಉಪೋಸಥಪ್ಪಮುಖಂ ಸಮ್ಮನ್ನತು। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಂ। ಪಠಮಂ ನಿಮಿತ್ತಾ ಕಿತ್ತೇತಬ್ಬಾ। ನಿಮಿತ್ತೇ ಕಿತ್ತೇತ್ವಾ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯಾವತಾ ಸಮನ್ತಾ ನಿಮಿತ್ತಾ ಕಿತ್ತಿತಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಏತೇಹಿ ನಿಮಿತ್ತೇಹಿ ಉಪೋಸಥಪ್ಪಮುಖಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯಾವತಾ ಸಮನ್ತಾ ನಿಮಿತ್ತಾ ಕಿತ್ತಿತಾ। ಸಙ್ಘೋ ಏತೇಹಿ ನಿಮಿತ್ತೇಹಿ ಉಪೋಸಥಪ್ಪಮುಖಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಏತೇಹಿ ನಿಮಿತ್ತೇಹಿ ಉಪೋಸಥಪ್ಪಮುಖಸ್ಸ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮ್ಮತಂ ಸಙ್ಘೇನ ಏತೇಹಿ ನಿಮಿತ್ತೇಹಿ ಉಪೋಸಥಪ್ಪಮುಖಂ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ನವಕಾ ಭಿಕ್ಖೂ ಪಠಮತರಂ ಸನ್ನಿಪತಿತ್ವಾ ನ ತಾವ ಥೇರಾ ಆಗಚ್ಛನ್ತೀತಿ ಪಕ್ಕಮಿಂಸು। ಉಪೋಸಥೋ ವಿಕಾಲೇ ಅಹೋಸಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತದಹುಪೋಸಥೇ ಥೇರೇಹಿ ಭಿಕ್ಖೂಹಿ ಪಠಮತರಂ ಸನ್ನಿಪತಿತುನ್ತಿ।>
    text <ತೇನ ಖೋ ಪನ ಸಮಯೇನ ರಾಜಗಹೇ ಸಮ್ಬಹುಲಾ ಆವಾಸಾ ಸಮಾನಸೀಮಾ ಹೋನ್ತಿ। ತತ್ಥ ಭಿಕ್ಖೂ ವಿವದನ್ತಿ ಅಮ್ಹಾಕಂ ಆವಾಸೇ ಉಪೋಸಥೋ ಕರೀಯತು। ಅಮ್ಹಾಕಂ ಆವಾಸೇ ಉಪೋಸಥೋ ಕರೀಯತೂತಿ। ಭಗವತೋ ಏತಮತ್ಥಂ ಆರೋಚೇಸುಂ। ಇಧ ಪನ। ಭಿಕ್ಖವೇ। ಸಮ್ಬಹುಲಾ ಆವಾಸಾ ಸಮಾನಸೀಮಾ ಹೋನ್ತಿ। ತತ್ಥ ಭಿಕ್ಖೂ ವಿವದನ್ತಿ ಅಮ್ಹಾಕಂ ಆವಾಸೇ ಉಪೋಸಥೋ ಕರೀಯತು। ಅಮ್ಹಾಕಂ ಆವಾಸೇ ಉಪೋಸಥೋ ಕರೀಯತೂತಿ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಸಬ್ಬೇಹೇವ ಏಕಜ್ಝಂ ಸನ್ನಿಪತಿತ್ವಾ ಉಪೋಸಥೋ ಕಾತಬ್ಬೋ। ಯತ್ಥ ವಾ ಪನ ಥೇರೋ ಭಿಕ್ಖು ವಿಹರತಿ। ತತ್ಥ ಸನ್ನಿಪತಿತ್ವಾ ಉಪೋಸಥೋ ಕಾತಬ್ಬೋ। ನ ತ್ವೇವ ವಗ್ಗೇನ ಸಙ್ಘೇನ ಉಪೋಸಥೋ ಕಾತಬ್ಬೋ। ಯೋ ಕರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
  text <೭೪॥ ಅವಿಪ್ಪವಾಸಸೀಮಾನುಜಾನನಾ>
    text <೧೪೩>, <ತೇನ ಖೋ ಪನ ಸಮಯೇನ ಆಯಸ್ಮಾ ಮಹಾಕಸ್ಸಪೋ ಅನ್ಧಕವಿನ್ದಾ ರಾಜಗಹಂ ಉಪೋಸಥಂ ಆಗಚ್ಛನ್ತೋ ಅನ್ತರಾಮಗ್ಗೇ ನದಿಂ ತರನ್ತೋ ಮನಂ ವೂಳ್ಹೋ ಅಹೋಸಿ। ಚೀವರಾನಿಸ್ಸ ಅಲ್ಲಾನಿ। ಭಿಕ್ಖೂ ಆಯಸ್ಮನ್ತಂ ಮಹಾಕಸ್ಸಪಂ ಏತದವೋಚುಂ ಕಿಸ್ಸ ತೇ। ಆವುಸೋ। ಚೀವರಾನಿ ಅಲ್ಲಾನೀತಿ॥ ಇಧಾಹಂ। ಆವುಸೋ। ಅನ್ಧಕವಿನ್ದಾ ರಾಜಗಹಂ ಉಪೋಸಥಂ ಆಗಚ್ಛನ್ತೋ ಅನ್ತರಾಮಗ್ಗೇ ನದಿಂ ತರನ್ತೋ ಮನಮ್ಹಿ ವೂಳ್ಹೋ। ತೇನ ಮೇ ಚೀವರಾನಿ ಅಲ್ಲಾನೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ಯಾ ಸಾ। ಭಿಕ್ಖವೇ। ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ। ಸಙ್ಘೋ ತಂ ಸೀಮಂ ತಿಚೀವರೇನ ಅವಿಪ್ಪವಾಸಂ ಸಮ್ಮನ್ನತು। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಾ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯಾ ಸಾ ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ। ಯದಿ ಸಙ್ಘಸ್ಸ ಪತ್ತಕಲ್ಲಂ ಸಙ್ಘೋ ತಂ ಸೀಮಂ ತಿಚೀವರೇನ ಅವಿಪ್ಪವಾಸಂ ಸಮ್ಮನ್ನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯಾ ಸಾ ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ। ಸಙ್ಘೋ ತಂ ಸೀಮಂ ತಿಚೀವರೇನ ಅವಿಪ್ಪವಾಸಂ ಸಮ್ಮನ್ನತಿ। ಯಸ್ಸಾಯಸ್ಮತೋ ಖಮತಿ ಏತಿಸ್ಸಾ ಸೀಮಾಯ ತಿಚೀವರೇನ ಅವಿಪ್ಪವಾಸಾಯ ಸಮ್ಮುತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮ್ಮತಾ ಸಾ ಸೀಮಾ ಸಙ್ಘೇನ ತಿಚೀವರೇನ ಅವಿಪ್ಪವಾಸಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಗವತಾ ತಿಚೀವರೇನ ಅವಿಪ್ಪವಾಸಸಮ್ಮುತಿ ಅನುಞ್ಞಾತಾತಿ ಅನ್ತರಘರೇ ಚೀವರಾನಿ ನಿಕ್ಖಿಪನ್ತಿ। ತಾನಿ ಚೀವರಾನಿ ನಸ್ಸನ್ತಿಪಿ ಡಯ್ಹನ್ತಿಪಿ ಉನ್ದೂರೇಹಿಪಿ ಖಜ್ಜನ್ತಿ। ಭಿಕ್ಖೂ ದುಚ್ಚೋಳಾ ಹೋನ್ತಿ ಲೂಖಚೀವರಾ। ಭಿಕ್ಖೂ ಏವಮಾಹಂಸು ಕಿಸ್ಸ ತುಮ್ಹೇ। ಆವುಸೋ। ದುಚ್ಚೋಳಾ ಲೂಖಚೀವರಾತಿ॥ ಇಧ ಮಯಂ। ಆವುಸೋ। ಭಗವತಾ ತಿಚೀವರೇನ ಅವಿಪ್ಪವಾಸಸಮ್ಮುತಿ ಅನುಞ್ಞಾತಾತಿ ಅನ್ತರಘರೇ ಚೀವರಾನಿ ನಿಕ್ಖಿಪಿಮ್ಹಾ। ತಾನಿ ಚೀವರಾನಿ ನಟ್ಠಾನಿಪಿ ದಡ್ಢಾನಿಪಿ। ಉನ್ದೂರೇಹಿಪಿ ಖಾಯಿತಾನಿ। ತೇನ ಮಯಂ ದುಚ್ಚೋಳಾ ಲೂಖಚೀವರಾತಿ। ಭಗವತೋ ಏತಮತ್ಥಂ ಆರೋಚೇಸುಂ। ಯಾ ಸಾ। ಭಿಕ್ಖವೇ। ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ। ಸಙ್ಘೋ ತಂ ಸೀಮಂ ತಿಚೀವರೇನ ಅವಿಪ್ಪವಾಸಂ ಸಮ್ಮನ್ನತು। ಠಪೇತ್ವಾ ಗಾಮಞ್ಚ ಗಾಮೂಪಚಾರಞ್ಚ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಾ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <೧೪೪>, <ಸುಣಾತು ಮೇ। ಭನ್ತೇ। ಸಙ್ಘೋ। ಯಾ ಸಾ ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ತಂ ಸೀಮಂ ತಿಚೀವರೇನ ಅವಿಪ್ಪವಾಸಂ ಸಮ್ಮನ್ನೇಯ್ಯ। ಠಪೇತ್ವಾ ಗಾಮಞ್ಚ ಗಾಮೂಪಚಾರಞ್ಚ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯಾ ಸಾ ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ। ಸಙ್ಘೋ ತಂ ಸೀಮಂ ತಿಚೀವರೇನ ಅವಿಪ್ಪವಾಸಂ ಸಮ್ಮನ್ನತಿ। ಠಪೇತ್ವಾ ಗಾಮಞ್ಚ ಗಾಮೂಪಚಾರಞ್ಚ। ಯಸ್ಸಾಯಸ್ಮತೋ ಖಮತಿ ಏತಿಸ್ಸಾ ಸೀಮಾಯ ತಿಚೀವರೇನ ಅವಿಪ್ಪವಾಸಾಯ ಸಮ್ಮುತಿ। ಠಪೇತ್ವಾ ಗಾಮಞ್ಚ ಗಾಮೂಪಚಾರಞ್ಚ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮ್ಮತಾ ಸಾ ಸೀಮಾ ಸಙ್ಘೇನ ತಿಚೀವರೇನ ಅವಿಪ್ಪವಾಸಾ। ಠಪೇತ್ವಾ ಗಾಮಞ್ಚ ಗಾಮೂಪಚಾರಞ್ಚ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
  text <೭೫॥ ಸೀಮಾಸಮೂಹನನ>
    text <ಸೀಮಂ। ಭಿಕ್ಖವೇ। ಸಮ್ಮನ್ನನ್ತೇನ ಪಠಮಂ ಸಮಾನಸಂವಾಸಸೀಮಾ ಸಮ್ಮನ್ನಿತಬ್ಬಾ। ಪಚ್ಛಾ ತಿಚೀವರೇನ ಅವಿಪ್ಪವಾಸೋ ಸಮ್ಮನ್ನಿತಬ್ಬೋ। ಸೀಮಂ। ಭಿಕ್ಖವೇ। ಸಮೂಹನನ್ತೇನ ಪಠಮಂ ತಿಚೀವರೇನ ಅವಿಪ್ಪವಾಸೋ ಸಮೂಹನ್ತಬ್ಬೋ। ಪಚ್ಛಾ ಸಮಾನಸಂವಾಸಸೀಮಾ ಸಮೂಹನ್ತಬ್ಬಾ। ಏವಞ್ಚ ಪನ। ಭಿಕ್ಖವೇ। ತಿಚೀವರೇನ ಅವಿಪ್ಪವಾಸೋ ಸಮೂಹನ್ತಬ್ಬೋ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <೧೪೫>, <ಸುಣಾತು ಮೇ। ಭನ್ತೇ। ಸಙ್ಘೋ। ಯೋ ಸೋ ಸಙ್ಘೇನ ತಿಚೀವರೇನ ಅವಿಪ್ಪವಾಸೋ ಸಮ್ಮತೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ತಂ ತಿಚೀವರೇನ ಅವಿಪ್ಪವಾಸಂ ಸಮೂಹನೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯೋ ಸೋ ಸಙ್ಘೇನ ತಿಚೀವರೇನ ಅವಿಪ್ಪವಾಸೋ ಸಮ್ಮತೋ। ಸಙ್ಘೋ ತಂ ತಿಚೀವರೇನ ಅವಿಪ್ಪವಾಸಂ ಸಮೂಹನತಿ। ಯಸ್ಸಾಯಸ್ಮತೋ ಖಮತಿ ಏತಸ್ಸ ತಿಚೀವರೇನ ಅವಿಪ್ಪವಾಸಸ್ಸ ಸಮುಗ್ಘಾತೋ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮೂಹತೋ ಸೋ ಸಙ್ಘೇನ ತಿಚೀವರೇನ ಅವಿಪ್ಪವಾಸೋ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
    text <ಏವಞ್ಚ ಪನ। ಭಿಕ್ಖವೇ। ಸೀಮಾ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <೧೪೬>, <ಸುಣಾತು ಮೇ। ಭನ್ತೇ। ಸಙ್ಘೋ। ಯಾ ಸಾ ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ತಂ ಸೀಮಂ ಸಮೂಹನೇಯ್ಯ ಸಮಾನಸಂವಾಸಂ ಏಕುಪೋಸಥಂ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯಾ ಸಾ ಸಙ್ಘೇನ ಸೀಮಾ ಸಮ್ಮತಾ ಸಮಾನಸಂವಾಸಾ ಏಕುಪೋಸಥಾ। ಸಙ್ಘೋ ತಂ ಸೀಮಂ ಸಮೂಹನತಿ ಸಮಾನಸಂವಾಸಂ ಏಕುಪೋಸಥಂ। ಯಸ್ಸಾಯಸ್ಮತೋ ಖಮತಿ ಏತಿಸ್ಸಾ ಸೀಮಾಯ ಸಮಾನಸಂವಾಸಾಯ ಏಕುಪೋಸಥಾಯ ಸಮುಗ್ಘಾತೋ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ। ಸಮೂಹತಾ ಸಾ ಸೀಮಾ ಸಙ್ಘೇನ ಸಮಾನಸಂವಾಸಾ ಏಕುಪೋಸಥಾ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
  text <೭೬॥ ಗಾಮಸೀಮಾದಿ>
    text <೧೪೭>, <ಅಸಮ್ಮತಾಯ। ಭಿಕ್ಖವೇ। ಸೀಮಾಯ ಅಟ್ಠಪಿತಾಯ। ಯಂ ಗಾಮಂ ವಾ ನಿಗಮಂ ವಾ ಉಪನಿಸ್ಸಾಯ ವಿಹರತಿ। ಯಾ ತಸ್ಸ ವಾ ಗಾಮಸ್ಸ ಗಾಮಸೀಮಾ। ನಿಗಮಸ್ಸ ವಾ ನಿಗಮಸೀಮಾ। ಅಯಂ ತತ್ಥ ಸಮಾನಸಂವಾಸಾ ಏಕುಪೋಸಥಾ। ಅಗಾಮಕೇ ಚೇ। ಭಿಕ್ಖವೇ। ಅರಞ್ಞೇ ಸಮನ್ತಾ ಸತ್ತಬ್ಭನ್ತರಾ। ಅಯಂ ತತ್ಥ ಸಮಾನಸಂವಾಸಾ ಏಕುಪೋಸಥಾ। ಸಬ್ಬಾ। ಭಿಕ್ಖವೇ। ನದೀ ಅಸೀಮಾ। ಸಬ್ಬೋ ಸಮುದ್ದೋ ಅಸೀಮೋ। ಸಬ್ಬೋ ಜಾತಸ್ಸರೋ ಅಸೀಮೋ। ನದಿಯಾ ವಾ। ಭಿಕ್ಖವೇ। ಸಮುದ್ದೇ ವಾ ಜಾತಸ್ಸರೇ ವಾ ಯಂ ಮಜ್ಝಿಮಸ್ಸ ಪುರಿಸಸ್ಸ ಸಮನ್ತಾ ಉದಕುಕ್ಖೇಪಾ। ಅಯಂ ತತ್ಥ ಸಮಾನಸಂವಾಸಾ ಏಕುಪೋಸಥಾತಿ।>
    text <೧೪೮>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸೀಮಾಯ ಸೀಮಂ ಸಮ್ಭಿನ್ದನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಯೇಸಂ। ಭಿಕ್ಖವೇ। ಸೀಮಾ ಪಠಮಂ ಸಮ್ಮತಾ ತೇಸಂ ತಂ ಕಮ್ಮಂ ಧಮ್ಮಿಕಂ ಅಕುಪ್ಪಂ ಠಾನಾರಹಂ। ಯೇಸಂ। ಭಿಕ್ಖವೇ। ಸೀಮಾ ಪಚ್ಛಾ ಸಮ್ಮತಾ ತೇಸಂ ತಂ ಕಮ್ಮಂ ಅಧಮ್ಮಿಕಂ ಕುಪ್ಪಂ ಅಟ್ಠಾನಾರಹಂ। ನ। ಭಿಕ್ಖವೇ। ಸೀಮಾಯ ಸೀಮಾ ಸಮ್ಭಿನ್ದಿತಬ್ಬಾ। ಯೋ ಸಮ್ಭಿನ್ದೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸೀಮಾಯ ಸೀಮಂ ಅಜ್ಝೋತ್ಥರನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಯೇಸಂ। ಭಿಕ್ಖವೇ। ಸೀಮಾ ಪಠಮಂ ಸಮ್ಮತಾ ತೇಸಂ ತಂ ಕಮ್ಮಂ ಧಮ್ಮಿಕಂ ಅಕುಪ್ಪಂ ಠಾನಾರಹಂ। ಯೇಸಂ। ಭಿಕ್ಖವೇ। ಸೀಮಾ ಪಚ್ಛಾ ಸಮ್ಮತಾ ತೇಸಂ ತಂ ಕಮ್ಮಂ ಅಧಮ್ಮಿಕಂ ಕುಪ್ಪಂ ಅಟ್ಠಾನಾರಹಂ। ನ। ಭಿಕ್ಖವೇ। ಸೀಮಾಯ ಸೀಮಾ ಅಜ್ಝೋತ್ಥರಿತಬ್ಬಾ। ಯೋ ಅಜ್ಝೋತ್ಥರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ। ಅನುಜಾನಾಮಿ। ಭಿಕ್ಖವೇ। ಸೀಮಂ ಸಮ್ಮನ್ನನ್ತೇನ ಸೀಮನ್ತರಿಕಂ ಠಪೇತ್ವಾ ಸೀಮಂ ಸಮ್ಮನ್ನಿತುನ್ತಿ।>
  text <೭೭॥ ಉಪೋಸಥಭೇದಾದಿ>
    text <೧೪೯>, <ಅಥ ಖೋ ಭಿಕ್ಖೂನಂ ಏತದಹೋಸಿ ಕತಿ ನು ಖೋ ಉಪೋಸಥಾತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ದ್ವೇಮೇ। ಭಿಕ್ಖವೇ। ಉಪೋಸಥಾ ಚಾತುದ್ದಸಿಕೋ ಚ ಪನ್ನರಸಿಕೋ ಚ। ಇಮೇ ಖೋ। ಭಿಕ್ಖವೇ। ದ್ವೇ ಉಪೋಸಥಾತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕತಿ ನು ಖೋ ಉಪೋಸಥಕಮ್ಮಾನೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಚತ್ತಾರಿಮಾನಿ। ಭಿಕ್ಖವೇ। ಉಪೋಸಥಕಮ್ಮಾನಿ ಅಧಮ್ಮೇನ ವಗ್ಗಂ ಉಪೋಸಥಕಮ್ಮಂ। ಅಧಮ್ಮೇನ ಸಮಗ್ಗಂ ಉಪೋಸಥಕಮ್ಮಂ। ಧಮ್ಮೇನ ವಗ್ಗಂ ಉಪೋಸಥಕಮ್ಮಂ। ಧಮ್ಮೇನ ಸಮಗ್ಗಂ ಉಪೋಸಥಕಮ್ಮನ್ತಿ। ತತ್ರ। ಭಿಕ್ಖವೇ। ಯದಿದಂ ಅಧಮ್ಮೇನ ವಗ್ಗಂ ಉಪೋಸಥಕಮ್ಮಂ। ನ। ಭಿಕ್ಖವೇ। ಏವರೂಪಂ ಉಪೋಸಥಕಮ್ಮಂ। ಕಾತಬ್ಬಂ। ನ ಚ ಮಯಾ ಏವರೂಪಂ ಉಪೋಸಥಕಮ್ಮಂ ಅನುಞ್ಞಾತಂ। ತತ್ರ। ಭಿಕ್ಖವೇ। ಯದಿದಂ ಅಧಮ್ಮೇನ ಸಮಗ್ಗಂ ಉಪೋಸಥಕಮ್ಮಂ। ನ। ಭಿಕ್ಖವೇ। ಏವರೂಪಂ ಉಪೋಸಥಕಮ್ಮಂ ಕಾತಬ್ಬಂ। ನ ಚ ಮಯಾ ಏವರೂಪಂ ಉಪೋಸಥಕಮ್ಮಂ ಅನುಞ್ಞಾತಂ। ತತ್ರ। ಭಿಕ್ಖವೇ। ಯದಿದಂ ಧಮ್ಮೇನ ವಗ್ಗಂ ಉಪೋಸಥಕಮ್ಮಂ। ನ। ಭಿಕ್ಖವೇ। ಏವರೂಪಂ ಉಪೋಸಥಕಮ್ಮಂ ಕಾತಬ್ಬಂ। ನ ಚ ಮಯಾ ಏವರೂಪಂ ಉಪೋಸಥಕಮ್ಮಂ ಅನುಞ್ಞಾತಂ। ತತ್ರ। ಭಿಕ್ಖವೇ। ಯದಿದಂ ಧಮ್ಮೇನ ಸಮಗ್ಗಂ ಉಪೋಸಥಕಮ್ಮಂ। ಏವರೂಪಂ। ಭಿಕ್ಖವೇ। ಉಪೋಸಥಕಮ್ಮಂ ಕಾತಬ್ಬಂ। ಏವರೂಪಞ್ಚ ಮಯಾ ಉಪೋಸಥಕಮ್ಮಂ ಅನುಞ್ಞಾತಂ। ತಸ್ಮಾತಿಹ। ಭಿಕ್ಖವೇ। ಏವರೂಪಂ ಉಪೋಸಥಕಮ್ಮಂ ಕರಿಸ್ಸಾಮ ಯದಿದಂ ಧಮ್ಮೇನ ಸಮಗ್ಗನ್ತಿ ಏವಞ್ಹಿ ವೋ। ಭಿಕ್ಖವೇ। ಸಿಕ್ಖಿತಬ್ಬನ್ತಿ।>
  text <೭೮॥ ಸಂಖಿತ್ತೇನ ಪಾತಿಮೋಕ್ಖುದ್ದೇಸಾದಿ>
    text <೧೫೦>, <ಅಥ ಖೋ ಭಿಕ್ಖೂನಂ ಏತದಹೋಸಿ ಕತಿ ನು ಖೋ ಪಾತಿಮೋಕ್ಖುದ್ದೇಸಾತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಪಞ್ಚಿಮೇ। ಭಿಕ್ಖವೇ। ಪಾತಿಮೋಕ್ಖುದ್ದೇಸಾ ನಿದಾನಂ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ। ಅಯಂ ಪಠಮೋ ಪಾತಿಮೋಕ್ಖುದ್ದೇಸೋ। ನಿದಾನಂ ಉದ್ದಿಸಿತ್ವಾ ಚತ್ತಾರಿ ಪಾರಾಜಿಕಾನಿ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ। ಅಯಂ ದುತಿಯೋ ಪಾತಿಮೋಕ್ಖುದ್ದೇಸೋ। ನಿದಾನಂ ಉದ್ದಿಸಿತ್ವಾ ಚತ್ತಾರಿ ಪಾರಾಜಿಕಾನಿ ಉದ್ದಿಸಿತ್ವಾ ತೇರಸ ಸಙ್ಘಾದಿಸೇಸೇ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ। ಅಯಂ ತತಿಯೋ ಪಾತಿಮೋಕ್ಖುದ್ದೇಸೋ। ನಿದಾನಂ ಉದ್ದಿಸಿತ್ವಾ ಚತ್ತಾರಿ ಪಾರಾಜಿಕಾನಿ ಉದ್ದಿಸಿತ್ವಾ ತೇರಸ ಸಙ್ಘಾದಿಸೇಸೇ ಉದ್ದಿಸಿತ್ವಾ ದ್ವೇ ಅನಿಯತೇ ಉದ್ದಿಸಿತ್ವಾ ಅವಸೇಸಂ ಸುತೇನ ಸಾವೇತಬ್ಬಂ। ಅಯಂ ಚತುತ್ಥೋ ಪಾತಿಮೋಕ್ಖುದ್ದೇಸೋ। ವಿತ್ಥಾರೇನೇವ ಪಞ್ಚಮೋ। ಇಮೇ ಖೋ। ಭಿಕ್ಖವೇ। ಪಞ್ಚ ಪಾತಿಮೋಕ್ಖುದ್ದೇಸಾತಿ।>
    text <ತೇನ ಖೋ ಪನ ಸಮಯೇನ ಭಿಕ್ಖೂ ಭಗವತಾ ಸಂಖಿತ್ತೇನ ಪಾತಿಮೋಕ್ಖುದ್ದೇಸೋ ಅನುಞ್ಞಾತೋತಿ ಸಬ್ಬಕಾಲಂ ಸಂಖಿತ್ತೇನ ಪಾತಿಮೋಕ್ಖಂ ಉದ್ದಿಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಂಖಿತ್ತೇನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಕೋಸಲೇಸು ಜನಪದೇ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸವರಭಯಂ ಅಹೋಸಿ। ಭಿಕ್ಖೂ ನಾಸಕ್ಖಿಂಸು ವಿತ್ಥಾರೇನ ಪಾತಿಮೋಕ್ಖಂ ಉದ್ದಿಸಿತುಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸತಿ ಅನ್ತರಾಯೇ ಸಂಖಿತ್ತೇನ ಪಾತಿಮೋಕ್ಖಂ ಉದ್ದಿಸಿತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಅಸತಿಪಿ ಅನ್ತರಾಯೇ ಸಂಖಿತ್ತೇನ ಪಾತಿಮೋಕ್ಖಂ ಉದ್ದಿಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅಸತಿ ಅನ್ತರಾಯೇ ಸಂಖಿತ್ತೇನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸತಿ ಅನ್ತರಾಯೇ ಸಂಖಿತ್ತೇನ ಪಾತಿಮೋಕ್ಖಂ ಉದ್ದಿಸಿತುಂ। ತತ್ರಿಮೇ ಅನ್ತರಾಯಾ ರಾಜನ್ತರಾಯೋ। ಚೋರನ್ತರಾಯೋ। ಅಗ್ಯನ್ತರಾಯೋ। ಉದಕನ್ತರಾಯೋ। ಮನುಸ್ಸನ್ತರಾಯೋ। ಅಮನುಸ್ಸನ್ತರಾಯೋ। ವಾಳನ್ತರಾಯೋ। ಸರೀಸಪನ್ತರಾಯೋ। ಜೀವಿತನ್ತರಾಯೋ। ಬ್ರಹ್ಮಚರಿಯನ್ತರಾಯೋತಿ। ಅನುಜಾನಾಮಿ। ಭಿಕ್ಖವೇ। ಏವರೂಪೇಸು ಅನ್ತರಾಯೇಸು ಸಂಖಿತ್ತೇನ ಪಾತಿಮೋಕ್ಖಂ ಉದ್ದಿಸಿತುಂ। ಅಸತಿ ಅನ್ತರಾಯೇ ವಿತ್ಥಾರೇನಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಙ್ಘಮಜ್ಝೇ ಅನಜ್ಝಿಟ್ಠಾ ಧಮ್ಮಂ ಭಾಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಙ್ಘಮಜ್ಝೇ ಅನಜ್ಝಿಟ್ಠೇನ ಧಮ್ಮೋ ಭಾಸಿತಬ್ಬೋ। ಯೋ ಭಾಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಥೇರೇನ ಭಿಕ್ಖುನಾ ಸಾಮಂ ವಾ ಧಮ್ಮಂ ಭಾಸಿತುಂ ಪರಂ ವಾ ಅಜ್ಝೇಸಿತುನ್ತಿ।>
  text <೭೯॥ ವಿನಯಪುಚ್ಛನಕಥಾ>
    text <೧೫೧>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಙ್ಘಮಜ್ಝೇ ಅಸಮ್ಮತಾ ವಿನಯಂ ಪುಚ್ಛನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಙ್ಘಮಜ್ಝೇ ಅಸಮ್ಮತೇನ ವಿನಯೋ ಪುಚ್ಛಿತಬ್ಬೋ। ಯೋ ಪುಚ್ಛೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸಙ್ಘಮಜ್ಝೇ ಸಮ್ಮತೇನ ವಿನಯಂ ಪುಚ್ಛಿತುಂ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬೋ ಅತ್ತನಾ ವಾ ಅತ್ತಾನಂ ಸಮ್ಮನ್ನಿತಬ್ಬಂ। ಪರೇನ ವಾ ಪರೋ ಸಮ್ಮನ್ನಿತಬ್ಬೋ। ಕಥಞ್ಚ ಅತ್ತನಾವ ಅತ್ತಾನಂ ಸಮ್ಮನ್ನಿತಬ್ಬಂ॥ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಅಹಂ ಇತ್ಥನ್ನಾಮಂ ವಿನಯಂ ಪುಚ್ಛೇಯ್ಯನ್ತಿ। ಏವಂ ಅತ್ತನಾವ ಅತ್ತಾನಂ ಸಮ್ಮನ್ನಿತಬ್ಬಂ।>
    text <ಕಥಞ್ಚ ಪರೇನ ಪರೋ ಸಮ್ಮನ್ನಿತಬ್ಬೋ॥ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಇತ್ಥನ್ನಾಮೋ ಇತ್ಥನ್ನಾಮಂ ವಿನಯಂ ಪುಚ್ಛೇಯ್ಯಾತಿ। ಏವಂ ಪರೇನ ಪರೋ ಸಮ್ಮನ್ನಿತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಪೇಸಲಾ ಭಿಕ್ಖೂ ಸಙ್ಘಮಜ್ಝೇ ಸಮ್ಮತಾ ವಿನಯಂ ಪುಚ್ಛನ್ತಿ। ಛಬ್ಬಗ್ಗಿಯಾ ಭಿಕ್ಖೂ ಲಭನ್ತಿ ಆಘಾತಂ। ಲಭನ್ತಿ ಅಪ್ಪಚ್ಚಯಂ। ವಧೇನ ತಜ್ಜೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಙ್ಘಮಜ್ಝೇ ಸಮ್ಮತೇನಪಿ ಪರಿಸಂ ಓಲೋಕೇತ್ವಾ ಪುಗ್ಗಲಂ ತುಲಯಿತ್ವಾ ವಿನಯಂ ಪುಚ್ಛಿತುನ್ತಿ।>
  text <೮೦॥ ವಿನಯವಿಸ್ಸಜ್ಜನಕಥಾ>
    text <೧೫೨>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಙ್ಘಮಜ್ಝೇ ಅಸಮ್ಮತಾ ವಿನಯಂ ವಿಸ್ಸಜ್ಜೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಙ್ಘಮಜ್ಝೇ ಅಸಮ್ಮತೇನ ವಿನಯೋ ವಿಸ್ಸಜ್ಜೇತಬ್ಬೋ। ಯೋ ವಿಸ್ಸಜ್ಜೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಸಙ್ಘಮಜ್ಝೇ ಸಮ್ಮತೇನ ವಿನಯಂ ವಿಸ್ಸಜ್ಜೇತುಂ। ಏವಞ್ಚ ಪನ। ಭಿಕ್ಖವೇ। ಸಮ್ಮನ್ನಿತಬ್ಬಂ। ಅತ್ತನಾ ವಾ ಅತ್ತಾನಂ ಸಮ್ಮನ್ನಿತಬ್ಬಂ। ಪರೇನ ವಾ ಪರೋ ಸಮ್ಮನ್ನಿತಬ್ಬೋ। ಕಥಞ್ಚ ಅತ್ತನಾವ ಅತ್ತಾನಂ ಸಮ್ಮನ್ನಿತಬ್ಬಂ॥ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಅಹಂ ಇತ್ಥನ್ನಾಮೇನ ವಿನಯಂ ಪುಟ್ಠೋ ವಿಸ್ಸಜ್ಜೇಯ್ಯನ್ತಿ। ಏವಂ ಅತ್ತನಾವ ಅತ್ತಾನಂ ಸಮ್ಮನ್ನಿತಬ್ಬಂ।>
    text <ಕಥಞ್ಚ ಪರೇನ ಪರೋ ಸಮ್ಮನ್ನಿತಬ್ಬೋ॥ ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಇತ್ಥನ್ನಾಮೋ ಇತ್ಥನ್ನಾಮೇನ ವಿನಯಂ ಪುಟ್ಠೋ ವಿಸ್ಸಜ್ಜೇಯ್ಯಾತಿ। ಏವಂ ಪರೇನ ಪರೋ ಸಮ್ಮನ್ನಿತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಪೇಸಲಾ ಭಿಕ್ಖೂ ಸಙ್ಘಮಜ್ಝೇ ಸಮ್ಮತಾ ವಿನಯಂ ವಿಸ್ಸಜ್ಜೇನ್ತಿ। ಛಬ್ಬಗ್ಗಿಯಾ ಭಿಕ್ಖೂ ಲಭನ್ತಿ ಆಘಾತಂ। ಲಭನ್ತಿ ಅಪ್ಪಚ್ಚಯಂ। ವಧೇನ ತಜ್ಜೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಙ್ಘಮಜ್ಝೇ ಸಮ್ಮತೇನಪಿ ಪರಿಸಂ ಓಲೋಕೇತ್ವಾ ಪುಗ್ಗಲಂ ತುಲಯಿತ್ವಾ ವಿನಯಂ ವಿಸ್ಸಜ್ಜೇತುನ್ತಿ।>
  text <೮೧॥ ಚೋದನಾಕಥಾ>
    text <೧೫೩>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಅನೋಕಾಸಕತಂ ಭಿಕ್ಖುಂ ಆಪತ್ತಿಯಾ ಚೋದೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅನೋಕಾಸಕತೋ ಭಿಕ್ಖು ಆಪತ್ತಿಯಾ ಚೋದೇತಬ್ಬೋ। ಯೋ ಚೋದೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಓಕಾಸಂ ಕಾರಾಪೇತ್ವಾ ಆಪತ್ತಿಯಾ ಚೋದೇತುಂ ಕರೋತು ಆಯಸ್ಮಾ ಓಕಾಸಂ। ಅಹಂ ತಂ ವತ್ತುಕಾಮೋತಿ।>
    text <ತೇನ ಖೋ ಪನ ಸಮಯೇನ ಪೇಸಲಾ ಭಿಕ್ಖೂ ಛಬ್ಬಗ್ಗಿಯೇ ಭಿಕ್ಖೂ ಓಕಾಸಂ ಕಾರಾಪೇತ್ವಾ ಆಪತ್ತಿಯಾ ಚೋದೇನ್ತಿ। ಛಬ್ಬಗ್ಗಿಯಾ ಭಿಕ್ಖೂ ಲಭನ್ತಿ ಆಘಾತಂ। ಲಭನ್ತಿ ಅಪ್ಪಚ್ಚಯಂ। ವಧೇನ ತಜ್ಜೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಕತೇಪಿ ಓಕಾಸೇ ಪುಗ್ಗಲಂ ತುಲಯಿತ್ವಾ ಆಪತ್ತಿಯಾ ಚೋದೇತುನ್ತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಪುರಮ್ಹಾಕಂ ಪೇಸಲಾ ಭಿಕ್ಖೂ ಓಕಾಸಂ ಕಾರಾಪೇನ್ತೀತಿ ಪಟಿಕಚ್ಚೇವ ಸುದ್ಧಾನಂ ಭಿಕ್ಖೂನಂ ಅನಾಪತ್ತಿಕಾನಂ ಅವತ್ಥುಸ್ಮಿಂ ಅಕಾರಣೇ ಓಕಾಸಂ ಕಾರಾಪೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸುದ್ಧಾನಂ ಭಿಕ್ಖೂನಂ ಅನಾಪತ್ತಿಕಾನಂ ಅವತ್ಥುಸ್ಮಿಂ ಅಕಾರಣೇ ಓಕಾಸೋ ಕಾರಾಪೇತಬ್ಬೋ। ಯೋ ಕಾರಾಪೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಪುಗ್ಗಲಂ ತುಲಯಿತ್ವಾ ಓಕಾಸಂ ಕಾತು ನ್ತಿ।>
  text <೮೨॥ ಅಧಮ್ಮಕಮ್ಮಪಟಿಕ್ಕೋಸನಾದಿ>
    text <೧೫೪>, <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಙ್ಘಮಜ್ಝೇ ಅಧಮ್ಮಕಮ್ಮಂ ಕರೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಅಧಮ್ಮಕಮ್ಮಂ ಕಾತಬ್ಬಂ। ಯೋ ಕರೇಯ್ಯ। ಆಪತ್ತಿ ದುಕ್ಕಟಸ್ಸಾತಿ। ಕರೋನ್ತಿಯೇವ ಅಧಮ್ಮಕಮ್ಮಂ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಅಧಮ್ಮಕಮ್ಮೇ ಕಯಿರಮಾನೇ ಪಟಿಕ್ಕೋಸಿತುನ್ತಿ।>
    text <ತೇನ ಖೋ ಪನ ಸಮಯೇನ ಪೇಸಲಾ ಭಿಕ್ಖೂ ಛಬ್ಬಗ್ಗಿಯೇಹಿ ಭಿಕ್ಖೂಹಿ ಅಧಮ್ಮಕಮ್ಮೇ ಕಯಿರಮಾನೇ ಪಟಿಕ್ಕೋಸನ್ತಿ। ಛಬ್ಬಗ್ಗಿಯಾ ಭಿಕ್ಖೂ ಲಭನ್ತಿ ಆಘಾತಂ। ಲಭನ್ತಿ ಅಪ್ಪಚ್ಚಯಂ। ವಧೇನ ತಜ್ಜೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ದಿಟ್ಠಿಮ್ಪಿ ಆವಿಕಾತುನ್ತಿ। ತೇಸಂಯೇವ ಸನ್ತಿಕೇ ದಿಟ್ಠಿಂ ಆವಿಕರೋನ್ತಿ। ಛಬ್ಬಗ್ಗಿಯಾ ಭಿಕ್ಖೂ ಲಭನ್ತಿ ಆಘಾತಂ। ಲಭನ್ತಿ ಅಪ್ಪಚ್ಚಯಂ। ವಧೇನ ತಜ್ಜೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಚತೂಹಿ ಪಞ್ಚಹಿ ಪಟಿಕ್ಕೋಸಿತುಂ। ದ್ವೀಹಿ ತೀಹಿ ದಿಟ್ಠಿಂ ಆವಿಕಾತುಂ। ಏಕೇನ ಅಧಿಟ್ಠಾತುಂ ನ ಮೇತಂ ಖಮತೀತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಙ್ಘಮಜ್ಝೇ ಪಾತಿಮೋಕ್ಖಂ ಉದ್ದಿಸಮಾನಾ ಸಞ್ಚಿಚ್ಚ ನ ಸಾವೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಪಾತಿಮೋಕ್ಖುದ್ದೇಸಕೇನ ಸಞ್ಚಿಚ್ಚ ನ ಸಾವೇತಬ್ಬಂ। ಯೋ ನ ಸಾವೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಆಯಸ್ಮಾ ಉದಾಯೀ ಸಙ್ಘಸ್ಸ ಪಾತಿಮೋಕ್ಖುದ್ದೇಸಕೋ ಹೋತಿ ಕಾಕಸ್ಸರಕೋ। ಅಥ ಖೋ ಆಯಸ್ಮತೋ ಉದಾಯಿಸ್ಸ ಏತದಹೋಸಿ ಭಗವತಾ ಪಞ್ಞತ್ತಂ ಪಾತಿಮೋಕ್ಖುದ್ದೇಸಕೇನ ಸಾವೇತಬ್ಬನ್ತಿ। ಅಹಞ್ಚಮ್ಹಿ ಕಾಕಸ್ಸರಕೋ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಾತಿಮೋಕ್ಖುದ್ದೇಸಕೇನ ವಾಯಮಿತುಂ ಕಥಂ ಸಾವೇಯ್ಯನ್ತಿ। ವಾಯಮನ್ತಸ್ಸ ಅನಾಪತ್ತೀತಿ।>
    text <ತೇನ ಖೋ ಪನ ಸಮಯೇನ ದೇವದತ್ತೋ ಸಗಹಟ್ಠಾಯ ಪರಿಸಾಯ ಪಾತಿಮೋಕ್ಖಂ ಉದ್ದಿಸತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಗಹಟ್ಠಾಯ ಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಙ್ಘಮಜ್ಝೇ ಅನಜ್ಝಿಟ್ಠಾ ಪಾತಿಮೋಕ್ಖಂ ಉದ್ದಿಸನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಙ್ಘಮಜ್ಝೇ ಅನಜ್ಝಿಟ್ಠೇನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ಥೇರಾಧಿಕಂ ಪಾತಿಮೋಕ್ಖನ್ತಿ।>
    stand <ಅಞ್ಞತಿತ್ಥಿಯಭಾಣವಾರೋ ನಿಟ್ಠಿತೋ ಪಠಮೋ।>
  text <೮೩॥ ಪಾತಿಮೋಕ್ಖುದ್ದೇಸಕಅಜ್ಝೇಸನಾದಿ>
    text <೧೫೫>, <ಅಥ ಖೋ ಭಗವಾ ರಾಜಗಹೇ ಯಥಾಭಿರನ್ತಂ ವಿಹರಿತ್ವಾ ಯೇನ ಚೋದನಾವತ್ಥು ತೇನ ಚಾರಿಕಂ ಪಕ್ಕಾಮಿ। ಅನುಪುಬ್ಬೇನ ಚಾರಿಕಂ ಚರಮಾನೋ ಯೇನ ಚೋದನಾವತ್ಥು ತದವಸರಿ। ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ಸಮ್ಬಹುಲಾ ಭಿಕ್ಖೂ ವಿಹರನ್ತಿ। ತತ್ಥ ಥೇರೋ ಭಿಕ್ಖು ಬಾಲೋ ಹೋತಿ ಅಬ್ಯತ್ತೋ। ಸೋ ನ ಜಾನಾತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ। ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ಥೇರಾಧಿಕಂ ಪಾತಿಮೋಕ್ಖನ್ತಿ। ಅಯಞ್ಚ ಅಮ್ಹಾಕಂ ಥೇರೋ ಬಾಲೋ ಅಬ್ಯತ್ತೋ। ನ ಜಾನಾತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ। ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ಕಥಂ ನು ಖೋ ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಯೋ ತತ್ಥ ಭಿಕ್ಖು ಬ್ಯತ್ತೋ ಪಟಿಬಲೋ ತಸ್ಸಾಧೇಯ್ಯಂ ಪಾತಿಮೋಕ್ಖನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಭಿಕ್ಖೂ ವಿಹರನ್ತಿ ಬಾಲಾ ಅಬ್ಯತ್ತಾ। ತೇ ನ ಜಾನನ್ತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ। ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ತೇ ಥೇರಂ ಅಜ್ಝೇಸಿಂಸು ಉದ್ದಿಸತು। ಭನ್ತೇ। ಥೇರೋ ಪಾತಿಮೋಕ್ಖನ್ತಿ। ಸೋ ಏವಮಾಹ ನ ಮೇ। ಆವುಸೋ। ವತ್ತತೀತಿ। ದುತಿಯಂ ಥೇರಂ ಅಜ್ಝೇಸಿಂಸು ಉದ್ದಿಸತು। ಭನ್ತೇ। ಥೇರೋ ಪಾತಿಮೋಕ್ಖನ್ತಿ। ಸೋಪಿ ಏವಮಾಹ ನ ಮೇ। ಆವುಸೋ। ವತ್ತತೀತಿ। ತತಿಯಂ ಥೇರಂ ಅಜ್ಝೇಸಿಂಸು ಉದ್ದಿಸತು। ಭನ್ತೇ। ಥೇರೋ ಪಾತಿಮೋಕ್ಖನ್ತಿ। ಸೋಪಿ ಏವಮಾಹ ನ ಮೇ। ಆವುಸೋ। ವತ್ತತೀತಿ। ಏತೇನೇವ ಉಪಾಯೇನ ಯಾವ ಸಙ್ಘನವಕಂ ಅಜ್ಝೇಸಿಂಸು ಉದ್ದಿಸತು ಆಯಸ್ಮಾ ಪಾತಿಮೋಕ್ಖನ್ತಿ। ಸೋಪಿ ಏವಮಾಹ ನ ಮೇ। ಭನ್ತೇ। ವತ್ತತೀತಿ। ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಭಿಕ್ಖೂ ವಿಹರನ್ತಿ ಬಾಲಾ ಅಬ್ಯತ್ತಾ। ತೇ ನ ಜಾನನ್ತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ। ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ತೇ ಥೇರಂ ಅಜ್ಝೇಸನ್ತಿ ಉದ್ದಿಸತು। ಭನ್ತೇ। ಥೇರೋ ಪಾತಿಮೋಕ್ಖನ್ತಿ। ಸೋ ಏವಂ ವದೇತಿ ನ ಮೇ। ಆವುಸೋ। ವತ್ತತೀತಿ। ದುತಿಯಂ ಥೇರಂ ಅಜ್ಝೇಸನ್ತಿ ಉದ್ದಿಸತು। ಭನ್ತೇ। ಥೇರೋ ಪಾತಿಮೋಕ್ಖನ್ತಿ। ಸೋಪಿ ಏವಂ ವದೇತಿ ನ ಮೇ। ಆವುಸೋ। ವತ್ತತೀತಿ। ತತಿಯಂ ಥೇರಂ ಅಜ್ಝೇಸನ್ತಿ ಉದ್ದಿಸತು। ಭನ್ತೇ। ಥೇರೋ ಪಾತಿಮೋಕ್ಖನ್ತಿ। ಸೋಪಿ ಏವಂ ವದೇತಿ ನ ಮೇ। ಆವುಸೋ। ವತ್ತತೀತಿ। ಏತೇನೇವ ಉಪಾಯೇನ ಯಾವ ಸಙ್ಘನವಕಂ ಅಜ್ಝೇಸನ್ತಿ ಉದ್ದಿಸತು ಆಯಸ್ಮಾ ಪಾತಿಮೋಕ್ಖನ್ತಿ। ಸೋಪಿ ಏವಂ ವದೇತಿ ನ ಮೇ। ಭನ್ತೇ। ವತ್ತತೀತಿ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಏಕೋ ಭಿಕ್ಖು ಸಾಮನ್ತಾ ಆವಾಸಾ ಸಜ್ಜುಕಂ ಪಾಹೇತಬ್ಬೋ ಗಚ್ಛಾವುಸೋ। ಸಂಖಿತ್ತೇನ ವಾ ವಿತ್ಥಾರೇನ ವಾ ಪಾತಿಮೋಕ್ಖಂ ಪರಿಯಾಪುಣಿತ್ವಾನ ಆಗಚ್ಛಾಹೀತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಪಾಹೇತಬ್ಬೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥೇರೇನ ಭಿಕ್ಖುನಾ ನವಂ ಭಿಕ್ಖುಂ ಆಣಾಪೇತುನ್ತಿ। ಥೇರೇನ ಆಣತ್ತಾ ನವಾ ಭಿಕ್ಖೂ ನ ಗಚ್ಛನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಥೇರೇನ ಆಣತ್ತೇನ ಅಗಿಲಾನೇನ ನ ಗನ್ತಬ್ಬಂ। ಯೋ ನ ಗಚ್ಛೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
  text <೮೪॥ ಪಕ್ಖಗಣನಾದಿಉಗ್ಗಹಣಾನುಜಾನನಾ>
    text <೧೫೬>, <ಅಥ ಖೋ ಭಗವಾ ಚೋದನಾವತ್ಥುಸ್ಮಿಂ ಯಥಾಭಿರನ್ತಂ ವಿಹರಿತ್ವಾ ಪುನದೇವ ರಾಜಗಹಂ ಪಚ್ಚಾಗಞ್ಛಿ।>
    text <ತೇನ ಖೋ ಪನ ಸಮಯೇನ ಮನುಸ್ಸಾ ಭಿಕ್ಖೂ ಪಿಣ್ಡಾಯ ಚರನ್ತೇ ಪುಚ್ಛನ್ತಿ ಕತಿಮೀ। ಭನ್ತೇ। ಪಕ್ಖಸ್ಸಾತಿ॥ ಭಿಕ್ಖೂ ಏವಮಾಹಂಸು ನ ಖೋ ಮಯಂ। ಆವುಸೋ। ಜಾನಾಮಾತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಪಕ್ಖಗಣನಮತ್ತಮಮ್ಪಿಮೇ ಸಮಣಾ ಸಕ್ಯಪುತ್ತಿಯಾ ನ ಜಾನನ್ತಿ। ಕಿಂ ಪನಿಮೇ ಅಞ್ಞಂ ಕಿಞ್ಚಿ ಕಲ್ಯಾಣಂ ಜಾನಿಸ್ಸನ್ತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಕ್ಖಗಣನಂ ಉಗ್ಗಹೇತುನ್ತಿ। ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಪಕ್ಖಗಣನಾ ಉಗ್ಗಹೇತಬ್ಬಾತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಸಬ್ಬೇಹೇವ ಪಕ್ಖಗಣನಂ ಉಗ್ಗಹೇತುನ್ತಿ।>
    text <೧೫೭>, <ತೇನ ಖೋ ಪನ ಸಮಯೇನ ಮನುಸ್ಸಾ ಭಿಕ್ಖೂ ಪಿಣ್ಡಾಯ ಚರನ್ತೇ ಪುಚ್ಛನ್ತಿ ಕೀವತಿಕಾ। ಭನ್ತೇ। ಭಿಕ್ಖೂತಿ॥ ಭಿಕ್ಖೂ ಏವಮಾಹಂಸು ನ ಖೋ ಮಯಂ। ಆವುಸೋ। ಜಾನಾಮಾತಿ। ಮನುಸ್ಸಾ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಅಞ್ಞಮಞ್ಞಮ್ಪಿಮೇ ಸಮಣಾ ಸಕ್ಯಪುತ್ತಿಯಾ ನ ಜಾನನ್ತಿ। ಕಿಂ ಪನಿಮೇ ಅಞ್ಞಂ ಕಿಞ್ಚಿ ಕಲ್ಯಾಣಂ ಜಾನಿಸ್ಸನ್ತೀತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭಿಕ್ಖೂ ಗಣೇತುನ್ತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕದಾ ನು ಖೋ ಭಿಕ್ಖೂ ಗಣೇತಬ್ಬಾತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತದಹುಪೋಸಥೇ ನಾಮಗ್ಗೇನ ಗಣೇತುಂ। ಸಲಾಕಂ ವಾ ಗಾಹೇತುನ್ತಿ।>
    text <೧೫೮>, <ತೇನ ಖೋ ಪನ ಸಮಯೇನ ಭಿಕ್ಖೂ ಅಜಾನನ್ತಾ ಅಜ್ಜುಪೋಸಥೋತಿ ದೂರಂ ಗಾಮಂ ಪಿಣ್ಡಾಯ ಚರನ್ತಿ। ತೇ ಉದ್ದಿಸ್ಸಮಾನೇಪಿ ಪಾತಿಮೋಕ್ಖೇ ಆಗಚ್ಛನ್ತಿ। ಉದ್ದಿಟ್ಠಮತ್ತೇಪಿ ಆಗಚ್ಛನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಆರೋಚೇತುಂ ಅಜ್ಜುಪೋಸಥೋತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಆರೋಚೇತಬ್ಬೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥೇರೇನ ಭಿಕ್ಖುನಾ ಕಾಲವತೋ ಆರೋಚೇತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರೋ ಥೇರೋ ಕಾಲವತೋ ನಸ್ಸರತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಭತ್ತಕಾಲೇಪಿ ಆರೋಚೇತುನ್ತಿ।>
    text <ಭತ್ತಕಾಲೇಪಿ ನಸ್ಸರತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಯಂ ಕಾಲಂ ಸರತಿ। ತಂ ಕಾಲಂ ಆರೋಚೇತುನ್ತಿ।>
  text <೮೫॥ ಪುಬ್ಬಕರಣಾನುಜಾನನಾ>
    text <೧೫೯>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ಉಪೋಸಥಾಗಾರಂ ಉಕ್ಲಾಪಂ ಹೋತಿ। ಆಗನ್ತುಕಾ ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಆವಾಸಿಕಾ ಭಿಕ್ಖೂ ಉಪೋಸಥಾಗಾರಂ ನ ಸಮ್ಮಜ್ಜಿಸ್ಸನ್ತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಪೋಸಥಾಗಾರಂ ಸಮ್ಮಜ್ಜಿತುನ್ತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಉಪೋಸಥಾಗಾರಂ ಸಮ್ಮಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥೇರೇನ ಭಿಕ್ಖುನಾ ನವಂ ಭಿಕ್ಖುಂ ಆಣಾಪೇತುನ್ತಿ।>
    text <ಥೇರೇನ ಆಣತ್ತಾ ನವಾ ಭಿಕ್ಖೂ ನ ಸಮ್ಮಜ್ಜನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಥೇರೇನ ಆಣತ್ತೇನ ಅಗಿಲಾನೇನ ನ ಸಮ್ಮಜ್ಜಿತಬ್ಬಂ। ಯೋ ನ ಸಮ್ಮಜ್ಜೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೧೬೦>, <ತೇನ ಖೋ ಪನ ಸಮಯೇನ ಉಪೋಸಥಾಗಾರೇ ಆಸನಂ ಅಪಞ್ಞತ್ತಂ ಹೋತಿ। ಭಿಕ್ಖೂ ಛಮಾಯಂ ನಿಸೀದನ್ತಿ। ಗತ್ತಾನಿಪಿ ಚೀವರಾನಿಪಿ ಪಂಸುಕಿತಾನಿ ಹೋನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಪೋಸಥಾಗಾರೇ ಆಸನಂ ಪಞ್ಞಪೇತುನ್ತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಉಪೋಸಥಾಗಾರೇ ಆಸನಂ ಪಞ್ಞಪೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥೇರೇನ ಭಿಕ್ಖುನಾ ನವಂ ಭಿಕ್ಖುಂ ಆಣಾಪೇತುನ್ತಿ।>
    text <ಥೇರೇನ ಆಣತ್ತಾ ನವಾ ಭಿಕ್ಖೂ ನ ಪಞ್ಞಪೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಥೇರೇನ ಆಣತ್ತೇನ ಅಗಿಲಾನೇನ ನ ಪಞ್ಞಪೇತಬ್ಬಂ। ಯೋ ನ ಪಞ್ಞಪೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೧೬೧>, <ತೇನ ಖೋ ಪನ ಸಮಯೇನ ಉಪೋಸಥಾಗಾರೇ ಪದೀಪೋ ನ ಹೋತಿ। ಭಿಕ್ಖೂ ಅನ್ಧಕಾರೇ ಕಾಯಮ್ಪಿ ಚೀವರಮ್ಪಿ ಅಕ್ಕಮನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಉಪೋಸಥಾಗಾರೇ ಪದೀಪಂ ಕಾತುನ್ತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಉಪೋಸಥಾಗಾರೇ ಪದೀಪೋ ಕಾತಬ್ಬೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥೇರೇನ ಭಿಕ್ಖುನಾ ನವಂ ಭಿಕ್ಖುಂ ಆಣಾಪೇತುನ್ತಿ।>
    text <ಥೇರೇನ ಆಣತ್ತಾ ನವಾ ಭಿಕ್ಖೂ ನ ಪದೀಪೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಥೇರೇನ ಆಣತ್ತೇನ ಅಗಿಲಾನೇನ ನ ಪದೀಪೇತಬ್ಬೋ। ಯೋ ನ ಪದೀಪೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <೧೬೨>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ಆವಾಸಿಕಾ ಭಿಕ್ಖೂ ನೇವ ಪಾನೀಯಂ ಉಪಟ್ಠಾಪೇನ್ತಿ। ನ ಪರಿಭೋಜನೀಯಂ ಉಪಟ್ಠಾಪೇನ್ತಿ। ಆಗನ್ತುಕಾ ಭಿಕ್ಖೂ ಉಜ್ಝಾಯನ್ತಿ ಖಿಯ್ಯನ್ತಿ ವಿಪಾಚೇನ್ತಿ ಕಥಞ್ಹಿ ನಾಮ ಆವಾಸಿಕಾ ಭಿಕ್ಖೂ ನೇವ ಪಾನೀಯಂ ಉಪಟ್ಠಾಪೇಸ್ಸನ್ತಿ। ನ ಪರಿಭೋಜನೀಯಂ ಉಪಟ್ಠಾಪೇಸ್ಸನ್ತೀತಿ। ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇತುನ್ತಿ।>
    text <ಅಥ ಖೋ ಭಿಕ್ಖೂನಂ ಏತದಹೋಸಿ ಕೇನ ನು ಖೋ ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಥೇರೇನ ಭಿಕ್ಖುನಾ ನವಂ ಭಿಕ್ಖುಂ ಆಣಾಪೇತುನ್ತಿ।>
    text <ಥೇರೇನ ಆಣತ್ತಾ ನವಾ ಭಿಕ್ಖೂ ನ ಉಪಟ್ಠಾಪೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಥೇರೇನ ಆಣತ್ತೇನ ಅಗಿಲಾನೇನ ನ ಉಪಟ್ಠಾಪೇತಬ್ಬಂ। ಯೋ ನ ಉಪಟ್ಠಾಪೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
  text <೮೬॥ ದಿಸಂಗಮಿಕಾದಿವತ್ಥು>
    text <೧೬೩>, <ತೇನ ಖೋ ಪನ ಸಮಯೇನ ಸಮ್ಬಹುಲಾ ಭಿಕ್ಖೂ ಬಾಲಾ ಅಬ್ಯತ್ತಾ ದಿಸಂಗಮಿಕಾ ಆಚರಿಯುಪಜ್ಝಾಯೇ ನ ಆಪುಚ್ಛಿಂಸು। ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಸಮ್ಬಹುಲಾ ಭಿಕ್ಖೂ ಬಾಲಾ ಅಬ್ಯತ್ತಾ ದಿಸಂಗಮಿಕಾ ಆಚರಿಯುಪಜ್ಝಾಯೇ ನ ಆಪುಚ್ಛನ್ತಿ। ತೇ। ಭಿಕ್ಖವೇ। ಆಚರಿಯುಪಜ್ಝಾಯೇಹಿ ಪುಚ್ಛಿತಬ್ಬಾ ಕಹಂ ಗಮಿಸ್ಸಥ। ಕೇನ ಸದ್ಧಿಂ ಗಮಿಸ್ಸಥಾತಿ॥ ತೇ ಚೇ। ಭಿಕ್ಖವೇ। ಬಾಲಾ ಅಬ್ಯತ್ತಾ ಅಞ್ಞೇ ಬಾಲೇ ಅಬ್ಯತ್ತೇ ಅಪದಿಸೇಯ್ಯುಂ। ನ। ಭಿಕ್ಖವೇ। ಆಚರಿಯುಪಜ್ಝಾಯೇಹಿ ಅನುಜಾನಿತಬ್ಬಾ। ಅನುಜಾನೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ। ತೇ ಚ। ಭಿಕ್ಖವೇ। ಬಾಲಾ ಅಬ್ಯತ್ತಾ ಅನನುಞ್ಞಾತಾ ಆಚರಿಯುಪಜ್ಝಾಯೇಹಿ ಗಚ್ಛೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ಸಮ್ಬಹುಲಾ ಭಿಕ್ಖೂ ವಿಹರನ್ತಿ ಬಾಲಾ ಅಬ್ಯತ್ತಾ। ತೇ ನ ಜಾನನ್ತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ। ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ತತ್ಥ ಅಞ್ಞೋ ಭಿಕ್ಖು ಆಗಚ್ಛತಿ ಬಹುಸ್ಸುತೋ ಆಗತಾಗಮೋ ಧಮ್ಮಧರೋ ವಿನಯಧರೋ ಮಾತಿಕಾಧರೋ ಪಣ್ಡಿತೋ ಬ್ಯತ್ತೋ ಮೇಧಾವೀ ಲಜ್ಜೀ ಕುಕ್ಕುಚ್ಚಕೋ ಸಿಕ್ಖಾಕಾಮೋ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಸೋ ಭಿಕ್ಖು ಸಙ್ಗಹೇತಬ್ಬೋ ಅನುಗ್ಗಹೇತಬ್ಬೋ ಉಪಲಾಪೇತಬ್ಬೋ ಉಪಟ್ಠಾಪೇತಬ್ಬೋ ಚುಣ್ಣೇನ ಮತ್ತಿಕಾಯ ದನ್ತಕಟ್ಠೇನ ಮುಖೋದಕೇನ। ನೋ ಚೇ ಸಙ್ಗಣ್ಹೇಯ್ಯುಂ ಅನುಗ್ಗಣ್ಹೇಯ್ಯುಂ ಉಪಲಾಪೇಯ್ಯುಂ ಉಪಟ್ಠಾಪೇಯ್ಯುಂ ಚುಣ್ಣೇನ ಮತ್ತಿಕಾಯ ದನ್ತಕಟ್ಠೇನ ಮುಖೋದಕೇನ। ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಭಿಕ್ಖೂ ವಿಹರನ್ತಿ ಬಾಲಾ ಅಬ್ಯತ್ತಾ। ತೇ ನ ಜಾನನ್ತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ। ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಏಕೋ ಭಿಕ್ಖು ಸಾಮನ್ತಾ ಆವಾಸಾ ಸಜ್ಜುಕಂ ಪಾಹೇತಬ್ಬೋ ಗಚ್ಛಾವುಸೋ। ಸಂಖಿತ್ತೇನ ವಾ ವಿತ್ಥಾರೇನ ವಾ ಪಾತಿಮೋಕ್ಖಂ ಪರಿಯಾಪುಣಿತ್ವಾ ಆಗಚ್ಛಾತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಸಬ್ಬೇಹೇವ ಯತ್ಥ ಜಾನನ್ತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ಸೋ ಆವಾಸೋ ಗನ್ತಬ್ಬೋ। ನೋ ಚೇ ಗಚ್ಛೇಯ್ಯುಂ। ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ಸಮ್ಬಹುಲಾ ಭಿಕ್ಖೂ ವಸ್ಸಂ ವಸನ್ತಿ ಬಾಲಾ ಅಬ್ಯತ್ತಾ। ತೇ ನ ಜಾನನ್ತಿ ಉಪೋಸಥಂ ವಾ ಉಪೋಸಥಕಮ್ಮಂ ವಾ ಪಾತಿಮೋಕ್ಖಂ ವಾ ಪಾತಿಮೋಕ್ಖುದ್ದೇಸಂ ವಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಏಕೋ ಭಿಕ್ಖು ಸಾಮನ್ತಾ ಆವಾಸಾ ಸಜ್ಜುಕಂ ಪಾಹೇತಬ್ಬೋ ಗಚ್ಛಾವುಸೋ। ಸಂಖಿತ್ತೇನ ವಾ ವಿತ್ಥಾರೇನ ವಾ ಪಾತಿಮೋಕ್ಖಂ ಪರಿಯಾಪುಣಿತ್ವಾ ಆಗಚ್ಛಾತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಏಕೋ ಭಿಕ್ಖು ಸತ್ತಾಹಕಾಲಿಕಂ ಪಾಹೇತಬ್ಬೋ ಗಚ್ಛಾವುಸೋ। ಸಂಖಿತ್ತೇನ ವಾ ವಿತ್ಥಾರೇನ ವಾ ಪಾತಿಮೋಕ್ಖಂ ಪರಿಯಾಪುಣಿತ್ವಾ ಆಗಚ್ಛಾತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ನ। ಭಿಕ್ಖವೇ। ತೇಹಿ ಭಿಕ್ಖೂಹಿ ತಸ್ಮಿಂ ಆವಾಸೇ ವಸ್ಸಂ ವಸಿತಬ್ಬಂ। ವಸೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸಾತಿ।>
  text <೮೭॥ ಪಾರಿಸುದ್ಧಿದಾನಕಥಾ>
    text <೧೬೪>, <ಅಥ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಸನ್ನಿಪತಥ। ಭಿಕ್ಖವೇ। ಸಙ್ಘೋ ಉಪೋಸಥಂ ಕರಿಸ್ಸತೀತಿ। ಏವಂ ವುತ್ತೇ ಅಞ್ಞತರೋ ಭಿಕ್ಖು ಭಗವನ್ತಂ ಏತದವೋಚ ಅತ್ಥಿ। ಭನ್ತೇ। ಭಿಕ್ಖು ಗಿಲಾನೋ। ಸೋ ಅನಾಗತೋತಿ। ಅನುಜಾನಾಮಿ। ಭಿಕ್ಖವೇ। ಗಿಲಾನೇನ ಭಿಕ್ಖುನಾ ಪಾರಿಸುದ್ಧಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ ತೇನ ಗಿಲಾನೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಪಾರಿಸುದ್ಧಿಂ ದಮ್ಮಿ। ಪಾರಿಸುದ್ಧಿಂ ಮೇ ಹರ। ಪಾರಿಸುದ್ಧಿಂ ಮೇ ಆರೋಚೇಹೀತಿ। ಕಾಯೇನ ವಿಞ್ಞಾಪೇತಿ। ವಾಚಾಯ ವಿಞ್ಞಾಪೇತಿ। ಕಾಯೇನ ವಾಚಾಯ ವಿಞ್ಞಾಪೇತಿ। ದಿನ್ನಾ ಹೋತಿ ಪಾರಿಸುದ್ಧಿ। ನ ಕಾಯೇನ ವಿಞ್ಞಾಪೇತಿ। ನ ವಾಚಾಯ ವಿಞ್ಞಾಪೇತಿ। ನ ಕಾಯೇನ ವಾಚಾಯ ವಿಞ್ಞಾಪೇತಿ। ನ ದಿನ್ನಾ ಹೋತಿ ಪಾರಿಸುದ್ಧಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಸೋ। ಭಿಕ್ಖವೇ। ಗಿಲಾನೋ ಭಿಕ್ಖು ಮಞ್ಚೇನ ವಾ ಪೀಠೇನ ವಾ ಸಙ್ಘಮಜ್ಝೇ ಆನೇತ್ವಾ ಉಪೋಸಥೋ ಕಾತಬ್ಬೋ। ಸಚೇ। ಭಿಕ್ಖವೇ। ಗಿಲಾನುಪಟ್ಠಾಕಾನಂ ಭಿಕ್ಖೂನಂ ಏವಂ ಹೋತಿ ಸಚೇ ಖೋ ಮಯಂ ಗಿಲಾನಂ ಠಾನಾ ಚಾವೇಸ್ಸಾಮ। ಆಬಾಧೋ ವಾ ಅಭಿವಡ್ಢಿಸ್ಸತಿ ಕಾಲಂಕಿರಿಯಾ ವಾ ಭವಿಸ್ಸತೀತಿ। ನ। ಭಿಕ್ಖವೇ। ಗಿಲಾನೋ ಭಿಕ್ಖು ಠಾನಾ ಚಾವೇತಬ್ಬೋ। ಸಙ್ಘೇನ ತತ್ಥ ಗನ್ತ್ವಾ ಉಪೋಸಥೋ ಕಾತಬ್ಬೋ। ನ ತ್ವೇವ ವಗ್ಗೇನ ಸಙ್ಘೇನ ಉಪೋಸಥೋ ಕಾತಬ್ಬೋ। ಕರೇಯ್ಯ ಚೇ। ಆಪತ್ತಿ ದುಕ್ಕಟಸ್ಸ।>
    text <ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ತತ್ಥೇವ ಪಕ್ಕಮತಿ। ಅಞ್ಞಸ್ಸ ದಾತಬ್ಬಾ ಪಾರಿಸುದ್ಧಿ। ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ತತ್ಥೇವ ವಿಬ್ಭಮತಿ।…ಪೇ॰… ಕಾಲಂ ಕರೋತಿ ಸಾಮಣೇರೋ ಪಟಿಜಾನಾತಿ ಸಿಕ್ಖಂ ಪಚ್ಚಕ್ಖಾತಕೋ ಪಟಿಜಾನಾತಿ ಅನ್ತಿಮವತ್ಥುಂ ಅಜ್ಝಾಪನ್ನಕೋ ಪಟಿಜಾನಾತಿ ಉಮ್ಮತ್ತಕೋ ಪಟಿಜಾನಾತಿ ಖಿತ್ತಚಿತ್ತೋ ಪಟಿಜಾನಾತಿ ವೇದನಾಟ್ಟೋ ಪಟಿಜಾನಾತಿ ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕೋ ಪಟಿಜಾನಾತಿ ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕೋ ಪಟಿಜಾನಾತಿ ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕೋ ಪಟಿಜಾನಾತಿ ಪಣ್ಡಕೋ ಪಟಿಜಾನಾತಿ ಥೇಯ್ಯಸಂವಾಸಕೋ ಪಟಿಜಾನಾತಿ ತಿತ್ಥಿಯಪಕ್ಕನ್ತಕೋ ಪಟಿಜಾನಾತಿ ತಿರಚ್ಛಾನಗತೋ ಪಟಿಜಾನಾತಿ ಮಾತುಘಾತಕೋ ಪಟಿಜಾನಾತಿ ಪಿತುಘಾತಕೋ ಪಟಿಜಾನಾತಿ ಅರಹನ್ತಘಾತಕೋ ಪಟಿಜಾನಾತಿ ಭಿಕ್ಖುನಿದೂಸಕೋ ಪಟಿಜಾನಾತಿ ಸಙ್ಘಭೇದಕೋ ಪಟಿಜಾನಾತಿ ಲೋಹಿತುಪ್ಪಾದಕೋ ಪಟಿಜಾನಾತಿ ಉಭತೋಬ್ಯಞ್ಜನಕೋ ಪಟಿಜಾನಾತಿ। ಅಞ್ಞಸ್ಸ ದಾತಬ್ಬಾ ಪಾರಿಸುದ್ಧಿ।>
    text <ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ಅನ್ತರಾಮಗ್ಗೇ ಪಕ್ಕಮತಿ। ಅನಾಹಟಾ ಹೋತಿ ಪಾರಿಸುದ್ಧಿ। ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ಅನ್ತರಾಮಗ್ಗೇ ವಿಬ್ಭಮತಿ।…ಪೇ॰… ಉಭತೋಬ್ಯಞ್ಜನಕೋ ಪಟಿಜಾನಾತಿ। ಅನಾಹಟಾ ಹೋತಿ ಪಾರಿಸುದ್ಧಿ।>
    text <ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ಸಙ್ಘಪ್ಪತ್ತೋ ಪಕ್ಕಮತಿ। ಆಹಟಾ ಹೋತಿ ಪಾರಿಸುದ್ಧಿ। ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ಸಙ್ಘಪ್ಪತ್ತೋ ವಿಬ್ಭಮತಿ।…ಪೇ॰… ಉಭತೋಬ್ಯಞ್ಜನಕೋ ಪಟಿಜಾನಾತಿ। ಆಹಟಾ ಹೋತಿ ಪಾರಿಸುದ್ಧಿ।>
    text <ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ಸಙ್ಘಪ್ಪತ್ತೋ ಸುತ್ತೋ ನ ಆರೋಚೇತಿ। ಪಮತ್ತೋ ನ ಆರೋಚೇತಿ। ಸಮಾಪನ್ನೋ ನ ಆರೋಚೇತಿ। ಆಹಟಾ ಹೋತಿ ಪಾರಿಸುದ್ಧಿ। ಪಾರಿಸುದ್ಧಿಹಾರಕಸ್ಸ ಅನಾಪತ್ತಿ।>
    text <ಪಾರಿಸುದ್ಧಿಹಾರಕೋ ಚೇ। ಭಿಕ್ಖವೇ। ದಿನ್ನಾಯ ಪಾರಿಸುದ್ಧಿಯಾ ಸಙ್ಘಪ್ಪತ್ತೋ ಸಞ್ಚಿಚ್ಚ ನ ಆರೋಚೇತಿ। ಆಹಟಾ ಹೋತಿ ಪಾರಿಸುದ್ಧಿ। ಪಾರಿಸುದ್ಧಿಹಾರಕಸ್ಸ ಆಪತ್ತಿ ದುಕ್ಕಟಸ್ಸಾತಿ।>
  text <೮೮॥ ಛನ್ದದಾನಕಥಾ>
    text <೧೬೫>, <ಅಥ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಸನ್ನಿಪತಥ। ಭಿಕ್ಖವೇ। ಸಙ್ಘೋ ಕಮ್ಮಂ ಕರಿಸ್ಸತೀತಿ। ಏವಂ ವುತ್ತೇ ಅಞ್ಞತರೋ ಭಿಕ್ಖು ಭಗವನ್ತಂ ಏತದವೋಚ ಅತ್ಥಿ। ಭನ್ತೇ। ಭಿಕ್ಖು ಗಿಲಾನೋ। ಸೋ ಅನಾಗತೋತಿ। ಅನುಜಾನಾಮಿ। ಭಿಕ್ಖವೇ। ಗಿಲಾನೇನ ಭಿಕ್ಖುನಾ ಛನ್ದಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬೋ। ತೇನ ಗಿಲಾನೇನ ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಛನ್ದಂ ದಮ್ಮಿ। ಛನ್ದಂ ಮೇ ಹರ। ಛನ್ದಂ ಮೇ ಆರೋಚೇಹೀತಿ। ಕಾಯೇನ ವಿಞ್ಞಾಪೇತಿ। ವಾಚಾಯ ವಿಞ್ಞಾಪೇತಿ। ಕಾಯೇನ ವಾಚಾಯ ವಿಞ್ಞಾಪೇತಿ। ದಿನ್ನೋ ಹೋತಿ ಛನ್ದೋ। ನ ಕಾಯೇನ ವಿಞ್ಞಾಪೇತಿ। ನ ವಾಚಾಯ ವಿಞ್ಞಾಪೇತಿ। ನ ಕಾಯೇನ ವಾಚಾಯ ವಿಞ್ಞಾಪೇತಿ। ನ ದಿನ್ನೋ ಹೋತಿ ಛನ್ದೋ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಸೋ। ಭಿಕ್ಖವೇ। ಗಿಲಾನೋ ಭಿಕ್ಖು ಮಞ್ಚೇನ ವಾ ಪೀಠೇನ ವಾ ಸಙ್ಘಮಜ್ಝೇ ಆನೇತ್ವಾ ಕಮ್ಮಂ ಕಾತಬ್ಬಂ। ಸಚೇ। ಭಿಕ್ಖವೇ। ಗಿಲಾನುಪಟ್ಠಾಕಾನಂ ಭಿಕ್ಖೂನಂ ಏವಂ ಹೋತಿ ಸಚೇ ಖೋ ಮಯಂ ಗಿಲಾನಂ ಠಾನಾ ಚಾವೇಸ್ಸಾಮ। ಆಬಾಧೋ ವಾ ಅಭಿವಡ್ಢಿಸ್ಸತಿ ಕಾಲಂಕಿರಿಯಾ ವಾ ಭವಿಸ್ಸತೀತಿ। ನ। ಭಿಕ್ಖವೇ। ಗಿಲಾನೋ ಭಿಕ್ಖು ಠಾನಾ ಚಾವೇತಬ್ಬೋ। ಸಙ್ಘೇನ ತತ್ಥ ಗನ್ತ್ವಾ ಕಮ್ಮಂ ಕಾತಬ್ಬಂ। ನ ತ್ವೇವ ವಗ್ಗೇನ ಸಙ್ಘೇನ ಕಮ್ಮಂ ಕಾತಬ್ಬಂ। ಕರೇಯ್ಯ ಚೇ। ಆಪತ್ತಿ ದುಕ್ಕಟಸ್ಸ।>
    text <ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ತತ್ಥೇವ ಪಕ್ಕಮತಿ। ಅಞ್ಞಸ್ಸ ದಾತಬ್ಬೋ ಛನ್ದೋ। ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ತತ್ಥೇವ ವಿಬ್ಭಮತಿ…ಪೇ॰… ಕಾಲಂಕರೋತಿ ಸಾಮಣೇರೋ ಪಟಿಜಾನಾತಿ ಸಿಕ್ಖಂ ಪಚ್ಚಕ್ಖಾತಕೋ ಪಟಿಜಾನಾತಿ ಅನ್ತಿಮವತ್ಥುಂ ಅಜ್ಝಾಪನ್ನಕೋ ಪಟಿಜಾನಾತಿ ಉಮ್ಮತ್ತಕೋ ಪಟಿಜಾನಾತಿ ಖಿತ್ತಚಿತ್ತೋ ಪಟಿಜಾನಾತಿ ವೇದನಾಟ್ಟೋ ಪಟಿಜಾನಾತಿ ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕೋ ಪಟಿಜಾನಾತಿ ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕೋ ಪಟಿಜಾನಾತಿ ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕೋ ಪಟಿಜಾನಾತಿ ಪಣ್ಡಕೋ ಪಟಿಜಾನಾತಿ ಥೇಯ್ಯಸಂವಾಸಕೋ ಪಟಿಜಾನಾತಿ ತಿತ್ಥಿಯಪಕ್ಕನ್ತಕೋ ಪಟಿಜಾನಾತಿ ತಿರಚ್ಛಾನಗತೋ ಪಟಿಜಾನಾತಿ ಮಾತುಘಾತಕೋ ಪಟಿಜಾನಾತಿ ಪಿತುಘಾತಕೋ ಪಟಿಜಾನಾತಿ ಅರಹನ್ತಘಾತಕೋ ಪಟಿಜಾನಾತಿ ಭಿಕ್ಖುನಿದೂಸಕೋ ಪಟಿಜಾನಾತಿ ಸಙ್ಘಭೇದಕೋ ಪಟಿಜಾನಾತಿ ಲೋಹಿತುಪ್ಪಾದಕೋ ಪಟಿಜಾನಾತಿ ಉಭತೋಬ್ಯಞ್ಜನಕೋ ಪಟಿಜಾನಾತಿ। ಅಞ್ಞಸ್ಸ ದಾತಬ್ಬೋ ಛನ್ದೋ।>
    text <ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ಅನ್ತರಾಮಗ್ಗೇ ಪಕ್ಕಮತಿ। ಅನಾಹಟೋ ಹೋತಿ ಛನ್ದೋ। ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ಅನ್ತರಾಮಗ್ಗೇ ವಿಬ್ಭಮತಿ…ಪೇ॰… ಉಭತೋಬ್ಯಞ್ಜನಕೋ ಪಟಿಜಾನಾತಿ। ಅನಾಹಟೋ ಹೋತಿ ಛನ್ದೋ।>
    text <ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ಸಙ್ಘಪ್ಪತ್ತೋ ಪಕ್ಕಮತಿ। ಆಹಟೋ ಹೋತಿ ಛನ್ದೋ। ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ಸಙ್ಘಪ್ಪತ್ತೋ ವಿಬ್ಭಮತಿ…ಪೇ॰… ಉಭತೋಬ್ಯಞ್ಜನಕೋ ಪಟಿಜಾನಾತಿ। ಆಹಟೋ ಹೋತಿ ಛನ್ದೋ।>
    text <ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ಸಙ್ಘಪ್ಪತ್ತೋ ಸುತ್ತೋ ನ ಆರೋಚೇತಿ। ಪಮತ್ತೋ ನ ಆರೋಚೇತಿ। ಸಮಾಪನ್ನೋ ನ ಆರೋಚೇತಿ। ಆಹಟೋ ಹೋತಿ ಛನ್ದೋ। ಛನ್ದಹಾರಕಸ್ಸ ಅನಾಪತ್ತಿ।>
    text <ಛನ್ದಹಾರಕೋ ಚೇ। ಭಿಕ್ಖವೇ। ದಿನ್ನೇ ಛನ್ದೇ ಸಙ್ಘಪ್ಪತ್ತೋ ಸಞ್ಚಿಚ್ಚ ನ ಆರೋಚೇತಿ। ಆಹಟೋ ಹೋತಿ ಛನ್ದೋ। ಛನ್ದಹಾರಕಸ್ಸ ಆಪತ್ತಿ ದುಕ್ಕಟಸ್ಸ। ಅನುಜಾನಾಮಿ। ಭಿಕ್ಖವೇ। ತದಹುಪೋಸಥೇ ಪಾರಿಸುದ್ಧಿಂ ದೇನ್ತೇನ ಛನ್ದಮ್ಪಿ ದಾತುಂ। ಸನ್ತಿ ಸಙ್ಘಸ್ಸ ಕರಣೀಯನ್ತಿ।>
  text <೮೯॥ ಞಾತಕಾದಿಗ್ಗಹಣಕಥಾ>
    text <೧೬೬>, <ತೇನ ಖೋ ಪನ ಸಮಯೇನ ಅಞ್ಞತರಂ ಭಿಕ್ಖುಂ ತದಹುಪೋಸಥೇ ಞಾತಕಾ ಗಣ್ಹಿಂಸುಂ। ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖುಂ ತದಹುಪೋಸಥೇ ಞಾತಕಾ ಗಣ್ಹನ್ತಿ। ತೇ ಞಾತಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ಮುಞ್ಚಥ। ಯಾವಾಯಂ ಭಿಕ್ಖು ಉಪೋಸಥಂ ಕರೋತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಞಾತಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಮುಹುತ್ತಂ ಏಕಮನ್ತಂ ಹೋಥ। ಯಾವಾಯಂ ಭಿಕ್ಖು ಪಾರಿಸುದ್ಧಿಂ ದೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಞಾತಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ನಿಸ್ಸೀಮಂ ನೇಥ। ಯಾವ ಸಙ್ಘೋ ಉಪೋಸಥಂ ಕರೋತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ನ ತ್ವೇವ ವಗ್ಗೇನ ಸಙ್ಘೇನ ಉಪೋಸಥೋ ಕಾತಬ್ಬೋ। ಕರೇಯ್ಯ ಚೇ। ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಭಿಕ್ಖುಂ ತದಹುಪೋಸಥೇ ರಾಜಾನೋ ಗಣ್ಹನ್ತಿ।…ಪೇ॰… ಚೋರಾ ಗಣ್ಹನ್ತಿ ಧುತ್ತಾ ಗಣ್ಹನ್ತಿ ಭಿಕ್ಖುಪಚ್ಚತ್ಥಿಕಾ ಗಣ್ಹನ್ತಿ। ತೇ ಭಿಕ್ಖುಪಚ್ಚತ್ಥಿಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ಮುಞ್ಚಥ। ಯಾವಾಯಂ ಭಿಕ್ಖು ಉಪೋಸಥಂ ಕರೋತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಭಿಕ್ಖುಪಚ್ಚತ್ಥಿಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಮುಹುತ್ತಂ ಏಕಮನ್ತಂ ಹೋಥ। ಯಾವಾಯಂ ಭಿಕ್ಖು ಪಾರಿಸುದ್ಧಿಂ ದೇತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ತೇ ಭಿಕ್ಖುಪಚ್ಚತ್ಥಿಕಾ ಭಿಕ್ಖೂಹಿ ಏವಮಸ್ಸು ವಚನೀಯಾ ಇಙ್ಘ। ತುಮ್ಹೇ ಆಯಸ್ಮನ್ತೋ ಇಮಂ ಭಿಕ್ಖುಂ ಮುಹುತ್ತಂ ನಿಸ್ಸೀಮಂ ನೇಥ। ಯಾವ ಸಙ್ಘೋ ಉಪೋಸಥಂ ಕರೋತೀತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ನ ತ್ವೇವ ವಗ್ಗೇನ ಸಙ್ಘೇನ ಉಪೋಸಥೋ ಕಾತಬ್ಬೋ। ಕರೇಯ್ಯ ಚೇ। ಆಪತ್ತಿ ದುಕ್ಕಟಸ್ಸಾತಿ।>
  text <೯೦॥ ಉಮ್ಮತ್ತಕಸಮ್ಮುತಿ>
    text <೧೬೭>, <ಅಥ ಖೋ ಭಗವಾ ಭಿಕ್ಖೂ ಆಮನ್ತೇಸಿ ಸನ್ನಿಪತಥ। ಭಿಕ್ಖವೇ। ಅತ್ಥಿ ಸಙ್ಘಸ್ಸ ಕರಣೀಯನ್ತಿ। ಏವಂ ವುತ್ತೇ ಅಞ್ಞತರೋ ಭಿಕ್ಖು ಭಗವನ್ತಂ ಏತದವೋಚ ಅತ್ಥಿ। ಭನ್ತೇ। ಗಗ್ಗೋ ನಾಮ ಭಿಕ್ಖು ಉಮ್ಮತ್ತಕೋ। ಸೋ ಅನಾಗತೋತಿ।>
    text <ದ್ವೇಮೇ। ಭಿಕ್ಖವೇ। ಉಮ್ಮತ್ತಕಾ ಅತ್ಥಿ। ಭಿಕ್ಖವೇ। ಭಿಕ್ಖು ಉಮ್ಮತ್ತಕೋ ಸರತಿಪಿ ಉಪೋಸಥಂ ನಪಿ ಸರತಿ। ಸರತಿಪಿ ಸಙ್ಘಕಮ್ಮಂ ನಪಿ ಸರತಿ। ಅತ್ಥಿ ನೇವ ಸರತಿ। ಆಗಚ್ಛತಿಪಿ ಉಪೋಸಥಂ ನಪಿ ಆಗಚ್ಛತಿ। ಆಗಚ್ಛತಿಪಿ ಸಙ್ಘಕಮ್ಮಂ ನಪಿ ಆಗಚ್ಛತಿ। ಅತ್ಥಿ ನೇವ ಆಗಚ್ಛತಿ। ತತ್ರ। ಭಿಕ್ಖವೇ। ಯ್ವಾಯಂ ಉಮ್ಮತ್ತಕೋ ಸರತಿಪಿ ಉಪೋಸಥಂ ನಪಿ ಸರತಿ। ಸರತಿಪಿ ಸಙ್ಘಕಮ್ಮಂ ನಪಿ ಸರತಿ। ಆಗಚ್ಛತಿಪಿ ಉಪೋಸಥಂ ನಪಿ ಆಗಚ್ಛತಿ। ಆಗಚ್ಛತಿಪಿ ಸಙ್ಘಕಮ್ಮಂ ನಪಿ ಆಗಚ್ಛತಿ। ಅನುಜಾನಾಮಿ। ಭಿಕ್ಖವೇ। ಏವರೂಪಸ್ಸ ಉಮ್ಮತ್ತಕಸ್ಸ ಉಮ್ಮತ್ತಕಸಮ್ಮುತ್ತಿಂ ದಾತುಂ। ಏವಞ್ಚ ಪನ। ಭಿಕ್ಖವೇ। ದಾತಬ್ಬಾ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಗಗ್ಗೋ ಭಿಕ್ಖು ಉಮ್ಮತ್ತಕೋ ಸರತಿಪಿ ಉಪೋಸಥಂ ನಪಿ ಸರತಿ। ಸರತಿಪಿ ಸಙ್ಘಕಮ್ಮಂ ನಪಿ ಸರತಿ। ಆಗಚ್ಛತಿಪಿ ಉಪೋಸಥಂ ನಪಿ ಆಗಚ್ಛತಿ। ಆಗಚ್ಛತಿಪಿ ಸಙ್ಘಕಮ್ಮಂ ನಪಿ ಆಗಚ್ಛತಿ। ಯದಿ ಸಙ್ಘಸ್ಸ ಪತ್ತಕಲ್ಲಂ। ಸಙ್ಘೋ ಗಗ್ಗಸ್ಸ ಭಿಕ್ಖುನೋ ಉಮ್ಮತ್ತಕಸ್ಸ ಉಮ್ಮತ್ತಕಸಮ್ಮುತಿಂ ದದೇಯ್ಯ। ಸರೇಯ್ಯ ವಾ ಗಗ್ಗೋ ಭಿಕ್ಖು ಉಪೋಸಥಂ ನ ವಾ ಸರೇಯ್ಯ। ಸರೇಯ್ಯ ವಾ ಸಙ್ಘಕಮ್ಮಂ ನ ವಾ ಸರೇಯ್ಯ। ಆಗಚ್ಛೇಯ್ಯ ವಾ ಉಪೋಸಥಂ ನ ವಾ ಆಗಚ್ಛೇಯ್ಯ। ಆಗಚ್ಛೇಯ್ಯ ವಾ ಸಙ್ಘಕಮ್ಮಂ ನ ವಾ ಆಗಚ್ಛೇಯ್ಯ। ಸಙ್ಘೋ ಸಹ ವಾ ಗಗ್ಗೇನ ವಿನಾ ವಾ ಗಗ್ಗೇನ ಉಪೋಸಥಂ ಕರೇಯ್ಯ। ಸಙ್ಘಕಮ್ಮಂ ಕರೇಯ್ಯ। ಏಸಾ ಞತ್ತಿ।>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಗಗ್ಗೋ ಭಿಕ್ಖು ಉಮ್ಮತ್ತಕೋ ಸರತಿಪಿ ಉಪೋಸಥಂ ನಪಿ ಸರತಿ। ಸರತಿಪಿ ಸಙ್ಘಕಮ್ಮಂ ನಪಿ ಸರತಿ। ಆಗಚ್ಛತಿಪಿ ಉಪೋಸಥಂ ನಪಿ ಆಗಚ್ಛತಿ। ಆಗಚ್ಛತಿಪಿ ಸಙ್ಘಕಮ್ಮಂ ನಪಿ ಆಗಚ್ಛತಿ। ಸಙ್ಘೋ ಗಗ್ಗಸ್ಸ ಭಿಕ್ಖುನೋ ಉಮ್ಮತ್ತಕಸ್ಸ ಉಮ್ಮತ್ತಕಸಮ್ಮುತಿಂ ದೇತಿ। ಸರೇಯ್ಯ ವಾ ಗಗ್ಗೋ ಭಿಕ್ಖು ಉಪೋಸಥಂ ನ ವಾ ಸರೇಯ್ಯ। ಸರೇಯ್ಯ ವಾ ಸಙ್ಘಕಮ್ಮಂ ನ ವಾ ಸರೇಯ್ಯಂ। ಆಗಚ್ಛೇಯ್ಯ ವಾ ಉಪೋಸಥಂ ನ ವಾ ಆಗಚ್ಛೇಯ್ಯ। ಆಗಚ್ಛೇಯ್ಯ ವಾ ಸಙ್ಘಕಮ್ಮಂ ನ ವಾ ಆಗಚ್ಛೇಯ್ಯ। ಸಙ್ಘೋ ಸಹ ವಾ ಗಗ್ಗೇನ। ವಿನಾ ವಾ ಗಗ್ಗೇನ ಉಪೋಸಥಂ ಕರಿಸ್ಸತಿ। ಸಙ್ಘಕಮ್ಮಂ ಕರಿಸ್ಸತಿ। ಯಸ್ಸಾಯಸ್ಮತೋ ಖಮತಿ ಗಗ್ಗಸ್ಸ ಭಿಕ್ಖುನೋ ಉಮ್ಮತ್ತಕಸ್ಸ ಉಮ್ಮತ್ತಕಸಮ್ಮುತಿಯಾ ದಾನಂ ಸರೇಯ್ಯ ವಾ ಗಗ್ಗೋ ಭಿಕ್ಖು ಉಪೋಸಥಂ ನ ವಾ ಸರೇಯ್ಯ। ಸರೇಯ್ಯ ವಾ ಸಙ್ಘಕಮ್ಮಂ ನ ವಾ ಸರೇಯ್ಯ। ಆಗಚ್ಛೇಯ್ಯ ವಾ ಉಪೋಸಥಂ ನ ವಾ ಆಗಚ್ಛೇಯ್ಯ। ಆಗಚ್ಛೇಯ್ಯ ವಾ ಸಙ್ಘಕಮ್ಮಂ ನ ವಾ ಆಗಚ್ಛೇಯ್ಯ। ಸಙ್ಘೋ ಸಹ ವಾ ಗಗ್ಗೇನ। ವಿನಾ ವಾ ಗಗ್ಗೇನ ಉಪೋಸಥಂ ಕರಿಸ್ಸತಿ। ಸಙ್ಘಕಮ್ಮಂ ಕರಿಸ್ಸತಿ। ಸೋ ತುಣ್ಹಸ್ಸ। ಯಸ್ಸ ನಕ್ಖಮತಿ। ಸೋ ಭಾಸೇಯ್ಯ।>
    text <ದಿನ್ನಾ ಸಙ್ಘೇನ ಗಗ್ಗಸ್ಸ ಭಿಕ್ಖುನೋ ಉಮ್ಮತ್ತಕಸ್ಸ ಉಮ್ಮತ್ತಕಸಮ್ಮುತಿ। ಸರೇಯ್ಯ ವಾ ಗಗ್ಗೋ ಭಿಕ್ಖು ಉಪೋಸಥಂ ನ ವಾ ಸರೇಯ್ಯ। ಸರೇಯ್ಯ ವಾ ಸಙ್ಘಕಮ್ಮಂ ನ ವಾ ಸರೇಯ್ಯ। ಆಗಚ್ಛೇಯ್ಯ ವಾ ಉಪೋಸಥಂ ನ ವಾ ಆಗಚ್ಛೇಯ್ಯ। ಆಗಚ್ಛೇಯ್ಯ ವಾ ಸಙ್ಘಕಮ್ಮಂ ನ ವಾ ಆಗಚ್ಛೇಯ್ಯ। ಸಙ್ಘೋ ಸಹ ವಾ ಗಗ್ಗೇನ ವಿನಾ ವಾ ಗಗ್ಗೇನ ಉಪೋಸಥಂ ಕರಿಸ್ಸತಿ। ಸಙ್ಘಕಮ್ಮಂ ಕರಿಸ್ಸತಿ। ಖಮತಿ ಸಙ್ಘಸ್ಸ। ತಸ್ಮಾ ತುಣ್ಹೀ। ಏವಮೇತಂ ಧಾರಯಾಮೀತಿ।>
  text <೯೧॥ ಸಙ್ಘುಪೋಸಥಾದಿಪ್ಪಭೇದಂ>
    text <೧೬೮>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಚತ್ತಾರೋ ಭಿಕ್ಖೂ ವಿಹರನ್ತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ಉಪೋಸಥೋ ಕಾತಬ್ಬೋತಿ। ಮಯಞ್ಚಮ್ಹಾ ಚತ್ತಾರೋ ಜನಾ। ಕಥಂ ನು ಖೋ ಅಮ್ಹೇಹಿ ಉಪೋಸಥೋ ಕಾತಬ್ಬೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ಚತುನ್ನಂ ಪಾತಿಮೋಕ್ಖಂ ಉದ್ದಿಸಿತುನ್ತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ತಯೋ ಭಿಕ್ಖೂ ವಿಹರನ್ತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಅನುಞ್ಞಾತಂ ಚತುನ್ನಂ ಪಾತಿಮೋಕ್ಖಂ ಉದ್ದಿಸಿತುಂ। ಮಯಞ್ಚಮ್ಹಾ ತಯೋ ಜನಾ। ಕಥಂ ನು ಖೋ ಅಮ್ಹೇಹಿ ಉಪೋಸಥೋ ಕಾತಬ್ಬೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ತಿಣ್ಣಂ ಪಾರಿಸುದ್ಧಿಉಪೋಸಥಂ ಕಾತುಂ। ಏವಞ್ಚ ಪನ। ಭಿಕ್ಖವೇ। ಕಾತಬ್ಬೋ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ತೇ ಭಿಕ್ಖೂ ಞಾಪೇತಬ್ಬಾ>
    text <ಸುಣನ್ತು ಮೇ ಆಯಸ್ಮನ್ತಾ। ಅಜ್ಜುಪೋಸಥೋ ಪನ್ನರಸೋ। ಯದಾಯಸ್ಮನ್ತಾನಂ ಪತ್ತಕಲ್ಲಂ। ಮಯಂ ಅಞ್ಞಮಞ್ಞಂ ಪಾರಿಸುದ್ಧಿಉಪೋಸಥಂ ಕರೇಯ್ಯಾಮಾತಿ।>
    text <ಥೇರೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ತೇ ಭಿಕ್ಖೂ ಏವಮಸ್ಸು ವಚನೀಯಾ ಪರಿಸುದ್ಧೋ ಅಹಂ। ಆವುಸೋ। ಪರಿಸುದ್ಧೋತಿ ಮಂ ಧಾರೇಥ। ಪರಿಸುದ್ಧೋ ಅಹಂ। ಆವುಸೋ। ಪರಿಸುದ್ಧೋತಿ ಮಂ ಧಾರೇಥ। ಪರಿಸುದ್ಧೋ ಅಹಂ। ಆವುಸೋ। ಪರಿಸುದ್ಧೋತಿ ಮಂ ಧಾರೇಥಾತಿ।>
    text <ನವಕೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ತೇ ಭಿಕ್ಖೂ ಏವಮಸ್ಸು ವಚನೀಯಾ ಪರಿಸುದ್ಧೋ ಅಹಂ। ಭನ್ತೇ। ಪರಿಸುದ್ಧೋತಿ ಮಂ ಧಾರೇಥ। ಪರಿಸುದ್ಧೋ ಅಹಂ। ಭನ್ತೇ। ಪರಿಸುದ್ಧೋತಿ ಮಂ ಧಾರೇಥ। ಪರಿಸುದ್ಧೋ ಅಹಂ। ಭನ್ತೇ। ಪರಿಸುದ್ಧೋತಿ ಮಂ ಧಾರೇಥಾತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ದ್ವೇ ಭಿಕ್ಖೂ ವಿಹರನ್ತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಅನುಞ್ಞಾತಂ ಚತುನ್ನಂ ಪಾತಿಮೋಕ್ಖಂ ಉದ್ದಿಸಿತುಂ। ತಿಣ್ಣನ್ನಂ ಪಾರಿಸುದ್ಧಿಉಪೋಸಥಂ ಕಾತುಂ। ಮಯಞ್ಚಮ್ಹಾ ದ್ವೇ ಜನಾ। ಕಥಂ ನು ಖೋ ಅಮ್ಹೇಹಿ ಉಪೋಸಥೋ ಕಾತಬ್ಬೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಅನುಜಾನಾಮಿ। ಭಿಕ್ಖವೇ। ದ್ವಿನ್ನಂ ಪಾರಿಸುದ್ಧಿಉಪೋಸಥಂ ಕಾತುಂ। ಏವಞ್ಚ ಪನ। ಭಿಕ್ಖವೇ। ಕಾತಬ್ಬೋ। ಥೇರೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ನವೋ ಭಿಕ್ಖು ಏವಮಸ್ಸ ವಚನೀಯೋ ಪರಿಸುದ್ಧೋ ಅಹಂ। ಆವುಸೋ। ಪರಿಸುದ್ಧೋತಿ ಮಂ ಧಾರೇಹಿ। ಪರಿಸುದ್ಧೋ ಅಹಂ। ಆವುಸೋ। ಪರಿಸುದ್ಧೋತಿ ಮಂ ಧಾರೇಹಿ। ಪರಿಸುದ್ಧೋ ಅಹಂ। ಆವುಸೋ। ಪರಿಸುದ್ಧೋತಿ ಮಂ ಧಾರೇಹೀತಿ।>
    text <ನವಕೇನ ಭಿಕ್ಖುನಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಥೇರೋ ಭಿಕ್ಖು ಏವಮಸ್ಸ ವಚನೀಯೋ ಪರಿಸುದ್ಧೋ ಅಹಂ। ಭನ್ತೇ। ಪರಿಸುದ್ಧೋತಿ ಮಂ ಧಾರೇಥ। ಪರಿಸುದ್ಧೋ ಅಹಂ। ಭನ್ತೇ। ಪರಿಸುದ್ಧೋತಿ ಮಂ ಧಾರೇಥ। ಪರಿಸುದ್ಧೋ ಅಹಂ। ಭನ್ತೇ। ಪರಿಸುದ್ಧೋತಿ ಮಂ ಧಾರೇಥಾತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಏಕೋ ಭಿಕ್ಖು ವಿಹರತಿ। ಅಥ ಖೋ ತಸ್ಸ ಭಿಕ್ಖುನೋ ಏತದಹೋಸಿ ಭಗವತಾ ಅನುಞ್ಞಾತಂ ಚತುನ್ನಂ ಪಾತಿಮೋಕ್ಖಂ ಉದ್ದಿಸಿತುಂ। ತಿಣ್ಣನ್ನಂ ಪಾರಿಸುದ್ಧಿಉಪೋಸಥಂ ಕಾತುಂ। ದ್ವಿನ್ನಂ ಪಾರಿಸುದ್ಧಿಉಪೋಸಥಂ ಕಾತುಂ। ಅಹಞ್ಚಮ್ಹಿ ಏಕಕೋ। ಕಥಂ ನು ಖೋ ಮಯಾ ಉಪೋಸಥೋ ಕಾತಬ್ಬೋತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಏಕೋ ಭಿಕ್ಖು ವಿಹರತಿ। ತೇನ। ಭಿಕ್ಖವೇ। ಭಿಕ್ಖುನಾ ಯತ್ಥ ಭಿಕ್ಖೂ ಪಟಿಕ್ಕಮನ್ತಿ ಉಪಟ್ಠಾನಸಾಲಾಯ ವಾ। ಮಣ್ಡಪೇ ವಾ। ರುಕ್ಖಮೂಲೇ ವಾ। ಸೋ ದೇಸೋ ಸಮ್ಮಜ್ಜಿತ್ವಾ ಪಾನೀಯಂ ಪರಿಭೋಜನೀಯಂ ಉಪಟ್ಠಾಪೇತ್ವಾ ಆಸನಂ ಪಞ್ಞಪೇತ್ವಾ ಪದೀಪಂ ಕತ್ವಾ ನಿಸೀದಿತಬ್ಬಂ। ಸಚೇ ಅಞ್ಞೇ ಭಿಕ್ಖೂ ಆಗಚ್ಛನ್ತಿ। ತೇಹಿ ಸದ್ಧಿಂ ಉಪೋಸಥೋ ಕಾತಬ್ಬೋ। ನೋ ಚೇ ಆಗಚ್ಛನ್ತಿ। ಅಜ್ಜ ಮೇ ಉಪೋಸಥೋತಿ ಅಧಿಟ್ಠಾತಬ್ಬೋ। ನೋ ಚೇ ಅಧಿಟ್ಠಹೇಯ್ಯ। ಆಪತ್ತಿ ದುಕ್ಕಟಸ್ಸ।>
    text <ತತ್ರ। ಭಿಕ್ಖವೇ। ಯತ್ಥ ಚತ್ತಾರೋ ಭಿಕ್ಖೂ ವಿಹರನ್ತಿ। ನ ಏಕಸ್ಸ ಪಾರಿಸುದ್ಧಿಂ ಆಹರಿತ್ವಾ ತೀಹಿ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದಿಸೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ। ತತ್ರ। ಭಿಕ್ಖವೇ। ಯತ್ಥ ತಯೋ ಭಿಕ್ಖೂ ವಿಹರನ್ತಿ। ನ ಏಕಸ್ಸ ಪಾರಿಸುದ್ಧಿಂ ಆಹರಿತ್ವಾ ದ್ವೀಹಿ ಪಾರಿಸುದ್ಧಿಉಪೋಸಥೋ ಕಾತಬ್ಬೋ। ಕರೇಯ್ಯುಂ ಚೇ। ಆಪತ್ತಿ ದುಕ್ಕಟಸ್ಸ। ತತ್ರ। ಭಿಕ್ಖವೇ। ಯತ್ಥ ದ್ವೇ ಭಿಕ್ಖೂ ವಿಹರನ್ತಿ। ನ ಏಕಸ್ಸ ಪಾರಿಸುದ್ಧಿಂ ಆಹರಿತ್ವಾ ಏಕೇನ ಅಧಿಟ್ಠಾತಬ್ಬೋ। ಅಧಿಟ್ಠಹೇಯ್ಯ ಚೇ। ಆಪತ್ತಿ ದುಕ್ಕಟಸ್ಸಾತಿ।>
  text <೯೨॥ ಆಪತ್ತಿಪಟಿಕಮ್ಮವಿಧಿ>
    text <೧೬೯>, <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ತದಹುಪೋಸಥೇ ಆಪತ್ತಿಂ ಆಪನ್ನೋ ಹೋತಿ। ಅಥ ಖೋ ತಸ್ಸ ಭಿಕ್ಖುನೋ ಏತದಹೋಸಿ ಭಗವತಾ ಪಞ್ಞತ್ತಂ ನ ಸಾಪತ್ತಿಕೇನ ಉಪೋಸಥೋ ಕಾತಬ್ಬೋತಿ। ಅಹಞ್ಚಮ್ಹಿ ಆಪತ್ತಿಂ ಆಪನ್ನೋ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ। ಇಧ ಪನ। ಭಿಕ್ಖವೇ। ಭಿಕ್ಖು ತದಹುಪೋಸಥೇ ಆಪತ್ತಿಂ ಆಪನ್ನೋ ಹೋತಿ। ತೇನ। ಭಿಕ್ಖವೇ। ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಂ ಆಪತ್ತಿಂ ಆಪನ್ನೋ। ತಂ ಪಟಿದೇಸೇಮೀತಿ। ತೇನ ವತ್ತಬ್ಬೋ ಪಸ್ಸಸೀತಿ। ಆಮ ಪಸ್ಸಾಮೀತಿ। ಆಯತಿಂ ಸಂವರೇಯ್ಯಾಸೀತಿ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ತದಹುಪೋಸಥೇ ಆಪತ್ತಿಯಾ ವೇಮತಿಕೋ ಹೋತಿ। ತೇನ। ಭಿಕ್ಖವೇ। ಭಿಕ್ಖುನಾ ಏಕಂ ಭಿಕ್ಖುಂ ಉಪಸಙ್ಕಮಿತ್ವಾ ಏಕಂಸಂ ಉತ್ತರಾಸಙ್ಗಂ ಕರಿತ್ವಾ ಉಕ್ಕುಟಿಕಂ ನಿಸೀದಿತ್ವಾ ಅಞ್ಜಲಿಂ ಪಗ್ಗಹೇತ್ವಾ ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಾಯ ಆಪತ್ತಿಯಾ ವೇಮತಿಕೋ। ಯದಾ ನಿಬ್ಬೇಮತಿಕೋ ಭವಿಸ್ಸಾಮಿ। ತದಾ ತಂ ಆಪತ್ತಿಂ ಪಟಿಕರಿಸ್ಸಾಮೀತಿ ವತ್ವಾ ಉಪೋಸಥೋ ಕಾತಬ್ಬೋ। ಪಾತಿಮೋಕ್ಖಂ ಸೋತಬ್ಬಂ। ನ ತ್ವೇವ ತಪ್ಪಚ್ಚಯಾ ಉಪೋಸಥಸ್ಸ ಅನ್ತರಾಯೋ ಕಾತಬ್ಬೋತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಭಾಗಂ ಆಪತ್ತಿಂ ದೇಸೇನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಭಾಗಾ ಆಪತ್ತಿ ದೇಸೇತಬ್ಬಾ। ಯೋ ದೇಸೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
    text <ತೇನ ಖೋ ಪನ ಸಮಯೇನ ಛಬ್ಬಗ್ಗಿಯಾ ಭಿಕ್ಖೂ ಸಭಾಗಂ ಆಪತ್ತಿಂ ಪಟಿಗ್ಗಣ್ಹನ್ತಿ। ಭಗವತೋ ಏತಮತ್ಥಂ ಆರೋಚೇಸುಂ। ನ। ಭಿಕ್ಖವೇ। ಸಭಾಗಾ ಆಪತ್ತಿ ಪಟಿಗ್ಗಹೇತಬ್ಬಾ। ಯೋ ಪಟಿಗ್ಗಣ್ಹೇಯ್ಯ। ಆಪತ್ತಿ ದುಕ್ಕಟಸ್ಸಾತಿ।>
  text <೯೩॥ ಆಪತ್ತಿಆವಿಕರಣವಿಧಿ>
    text <೧೭೦>, <ತೇನ ಖೋ ಪನ ಸಮಯೇನ ಅಞ್ಞತರೋ ಭಿಕ್ಖು ಪಾತಿಮೋಕ್ಖೇ ಉದ್ದಿಸ್ಸಮಾನೇ ಆಪತ್ತಿಂ ಸರತಿ। ಅಥ ಖೋ ತಸ್ಸ ಭಿಕ್ಖುನೋ ಏತದಹೋಸಿ ಭಗವತಾ ಪಞ್ಞತ್ತಂ ನ ಸಾಪತ್ತಿಕೇನ ಉಪೋಸಥೋ ಕಾತಬ್ಬೋತಿ। ಅಹಞ್ಚಮ್ಹಿ ಆಪತ್ತಿಂ ಆಪನ್ನೋ। ಕಥಂ ನು ಖೋ ಮಯಾ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ಪಾತಿಮೋಕ್ಖೇ ಉದ್ದಿಸ್ಸಮಾನೇ ಆಪತ್ತಿಂ ಸರತಿ। ತೇನ। ಭಿಕ್ಖವೇ। ಭಿಕ್ಖುನಾ ಸಾಮನ್ತೋ ಭಿಕ್ಖು ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಂ ಆಪತ್ತಿಂ ಆಪನ್ನೋ। ಇತೋ ವುಟ್ಠಹಿತ್ವಾ ತಂ ಆಪತ್ತಿಂ ಪಟಿಕರಿಸ್ಸಾಮೀತಿ ವತ್ವಾ ಉಪೋಸಥೋ ಕಾತಬ್ಬೋ। ಪಾತಿಮೋಕ್ಖಂ ಸೋತಬ್ಬಂ। ನ ತ್ವೇವ ತಪ್ಪಚ್ಚಯಾ ಉಪೋಸಥಸ್ಸ ಅನ್ತರಾಯೋ ಕಾತಬ್ಬೋ।>
    text <ಇಧ ಪನ। ಭಿಕ್ಖವೇ। ಭಿಕ್ಖು ಪಾತಿಮೋಕ್ಖೇ ಉದ್ದಿಸ್ಸಮಾನೇ ಆಪತ್ತಿಯಾ ವೇಮತಿಕೋ ಹೋತಿ। ತೇನ। ಭಿಕ್ಖವೇ। ಭಿಕ್ಖುನಾ ಸಾಮನ್ತೋ ಭಿಕ್ಖು ಏವಮಸ್ಸ ವಚನೀಯೋ ಅಹಂ। ಆವುಸೋ। ಇತ್ಥನ್ನಾಮಾಯ ಆಪತ್ತಿಯಾ ವೇಮತಿಕೋ। ಯದಾ ನಿಬ್ಬೇಮತಿಕೋ ಭವಿಸ್ಸಾಮಿ। ತದಾ ತಂ ಆಪತ್ತಿಂ ಪಟಿಕರಿಸ್ಸಾಮೀತಿ ವತ್ವಾ ಉಪೋಸಥೋ ಕಾತಬ್ಬೋ। ಪಾತಿಮೋಕ್ಖಂ ಸೋತಬ್ಬಂ। ನ ತ್ವೇವ ತಪ್ಪಚ್ಚಯಾ ಉಪೋಸಥಸ್ಸ ಅನ್ತರಾಯೋ ಕಾತಬ್ಬೋತಿ।>
  text <೯೪॥ ಸಭಾಗಾಪತ್ತಿಪಟಿಕಮ್ಮವಿಧಿ>
    text <೧೭೧>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ ಹೋತಿ। ಅಥ ಖೋ ತೇಸಂ ಭಿಕ್ಖೂನಂ ಏತದಹೋಸಿ ಭಗವತಾ ಪಞ್ಞತ್ತಂ ನ ಸಭಾಗಾ ಆಪತ್ತಿ ದೇಸೇತಬ್ಬಾ। ನ ಸಭಾಗಾ ಆಪತ್ತಿ ಪಟಿಗ್ಗಹೇತಬ್ಬಾತಿ। ಅಯಞ್ಚ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ। ಕಥಂ ನು ಖೋ ಅಮ್ಹೇಹಿ ಪಟಿಪಜ್ಜಿತಬ್ಬನ್ತಿ॥ ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ ಹೋತಿ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಏಕೋ ಭಿಕ್ಖು ಸಾಮನ್ತಾ ಆವಾಸಾ ಸಜ್ಜುಕಂ ಪಾಹೇತಬ್ಬೋ ಗಚ್ಛಾವುಸೋ। ತಂ ಆಪತ್ತಿಂ ಪಟಿಕರಿತ್ವಾ ಆಗಚ್ಛ। ಮಯಂ ತೇ ಸನ್ತಿಕೇ ಆಪತ್ತಿಂ ಪಟಿಕರಿಸ್ಸಾಮಾತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ। ಯದಾ ಅಞ್ಞಂ ಭಿಕ್ಖುಂ ಸುದ್ಧಂ ಅನಾಪತ್ತಿಕಂ ಪಸ್ಸಿಸ್ಸತಿ। ತದಾ ತಸ್ಸ ಸನ್ತಿಕೇ ತಂ ಆಪತ್ತಿಂ ಪಟಿಕರಿಸ್ಸತೀತಿ ವತ್ವಾ ಉಪೋಸಥೋ ಕಾತಬ್ಬೋ। ಪಾತಿಮೋಕ್ಖಂ ಉದ್ದಿಸಿತಬ್ಬಂ। ನ ತ್ವೇವ ತಪ್ಪಚ್ಚಯಾ ಉಪೋಸಥಸ್ಸ ಅನ್ತರಾಯೋ ಕಾತಬ್ಬೋ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಬ್ಬೋ ಸಙ್ಘೋ ಸಭಾಗಾಯ ಆಪತ್ತಿಯಾ ವೇಮತಿಕೋ ಹೋತಿ। ಬ್ಯತ್ತೇನ ಭಿಕ್ಖುನಾ ಪಟಿಬಲೇನ ಸಙ್ಘೋ ಞಾಪೇತಬ್ಬೋ>
    text <ಸುಣಾತು ಮೇ। ಭನ್ತೇ। ಸಙ್ಘೋ। ಅಯಂ ಸಬ್ಬೋ ಸಙ್ಘೋ ಸಭಾಗಾಯ ಆಪತ್ತಿಯಾ ವೇಮತಿಕೋ। ಯದಾ ನಿಬ್ಬೇಮತಿಕೋ ಭವಿಸ್ಸತಿ। ತದಾ ತಂ ಆಪತ್ತಿಂ ಪಟಿಕರಿಸ್ಸತೀತಿ ವತ್ವಾ ಉಪೋಸಥೋ ಕಾತಬ್ಬೋ। ಪಾತಿಮೋಕ್ಖಂ ಉದ್ದಿಸಿತಬ್ಬಂ। ನ ತ್ವೇವ ತಪ್ಪಚ್ಚಯಾ ಉಪೋಸಥಸ್ಸ ಅನ್ತರಾಯೋ ಕಾತಬ್ಬೋ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ವಸ್ಸೂಪಗತೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ ಹೋತಿ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಏಕೋ ಭಿಕ್ಖು ಸಾಮನ್ತಾ ಆವಾಸಾ ಸಜ್ಜುಕಂ ಪಾಹೇತಬ್ಬೋ ಗಚ್ಛಾವುಸೋ। ತಂ ಆಪತ್ತಿಂ ಪಟಿಕರಿತ್ವಾ ಆಗಚ್ಛ। ಮಯಂ ತೇ ಸನ್ತಿಕೇ ತಂ ಆಪತ್ತಿಂ ಪಟಿಕರಿಸ್ಸಾಮಾತಿ। ಏವಞ್ಚೇತಂ ಲಭೇಥ। ಇಚ್ಚೇತಂ ಕುಸಲಂ। ನೋ ಚೇ ಲಭೇಥ। ಏಕೋ ಭಿಕ್ಖು ಸತ್ತಾಹಕಾಲಿಕಂ ಪಾಹೇತಬ್ಬೋ ಗಚ್ಛಾವುಸೋ। ತಂ ಆಪತ್ತಿಂ ಪಟಿಕರಿತ್ವಾ ಆಗಚ್ಛ। ಮಯಂ ತೇ ಸನ್ತಿಕೇ ತಂ ಆಪತ್ತಿಂ ಪಟಿಕರಿಸ್ಸಾಮಾತಿ।>
    text <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ ಹೋತಿ। ಸೋ ನ ಜಾನಾತಿ ತಸ್ಸಾ ಆಪತ್ತಿಯಾ ನಾಮಗೋತ್ತಂ। ತತ್ಥ ಅಞ್ಞೋ ಭಿಕ್ಖು ಆಗಚ್ಛತಿ ಬಹುಸ್ಸುತೋ ಆಗತಾಗಮೋ ಧಮ್ಮಧರೋ ವಿನಯಧರೋ ಮಾತಿಕಾಧರೋ ಪಣ್ಡಿತೋ ಬ್ಯತ್ತೋ ಮೇಧಾವೀ ಲಜ್ಜೀ ಕುಕ್ಕುಚ್ಚಕೋ ಸಿಕ್ಖಾಕಾಮೋ। ತಮೇನಂ ಅಞ್ಞತರೋ ಭಿಕ್ಖು ಯೇನ ಸೋ ಭಿಕ್ಖು ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತಂ ಭಿಕ್ಖುಂ ಏತದವೋಚ ಯೋ ನು ಖೋ। ಆವುಸೋ। ಏವಞ್ಚೇವಞ್ಚ ಕರೋತಿ। ಕಿಂ ನಾಮ ಸೋ ಆಪತ್ತಿಂ ಆಪಜ್ಜತೀತಿ॥ ಸೋ ಏವಮಾಹ ಯೋ ಖೋ। ಆವುಸೋ। ಏವಞ್ಚೇವಞ್ಚ ಕರೋತಿ। ಇಮಂ ನಾಮ ಸೋ ಆಪತ್ತಿಂ ಆಪಜ್ಜತಿ। ಇಮಂ ನಾಮ ತ್ವಂ। ಆವುಸೋ। ಆಪತ್ತಿಂ ಆಪನ್ನೋ। ಪಟಿಕರೋಹಿ ತಂ ಆಪತ್ತಿನ್ತಿ। ಸೋ ಏವಮಾಹ ನ ಖೋ ಅಹಂ। ಆವುಸೋ। ಏಕೋವ ಇಮಂ ಆಪತ್ತಿಂ ಆಪನ್ನೋ। ಅಯಂ ಸಬ್ಬೋ ಸಙ್ಘೋ ಇಮಂ ಆಪತ್ತಿಂ ಆಪನ್ನೋತಿ। ಸೋ ಏವಮಾಹ ಕಿಂ ತೇ। ಆವುಸೋ। ಕರಿಸ್ಸತಿ ಪರೋ ಆಪನ್ನೋ ವಾ ಅನಾಪನ್ನೋ ವಾ। ಇಙ್ಘ। ತ್ವಂ। ಆವುಸೋ। ಸಕಾಯ ಆಪತ್ತಿಯಾ ವುಟ್ಠಾಹೀತಿ। ಅಥ ಖೋ ಸೋ ಭಿಕ್ಖು ತಸ್ಸ ಭಿಕ್ಖುನೋ ವಚನೇನ ತಂ ಆಪತ್ತಿಂ ಪಟಿಕರಿತ್ವಾ ಯೇನ ತೇ ಭಿಕ್ಖೂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತೇ ಭಿಕ್ಖೂ ಏತದವೋಚ ಯೋ ಕಿರ। ಆವುಸೋ। ಏವಞ್ಚೇವಞ್ಚ ಕರೋತಿ। ಇಮಂ ನಾಮ ಸೋ ಆಪತ್ತಿಂ ಆಪಜ್ಜತಿ। ಇಮಂ ನಾಮ ತುಮ್ಹೇ। ಆವುಸೋ। ಆಪತ್ತಿಂ ಆಪನ್ನಾ। ಪಟಿಕರೋಥ ತಂ ಆಪತ್ತಿನ್ತಿ। ಅಥ ಖೋ ತೇ ಭಿಕ್ಖೂ ನ ಇಚ್ಛಿಂಸು ತಸ್ಸ ಭಿಕ್ಖುನೋ ವಚನೇನ ತಂ ಆಪತ್ತಿಂ ಪಟಿಕಾತುಂ। ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ಸಬ್ಬೋ ಸಙ್ಘೋ ಸಭಾಗಂ ಆಪತ್ತಿಂ ಆಪನ್ನೋ ಹೋತಿ। ಸೋ ನ ಜಾನಾತಿ ತಸ್ಸಾ ಆಪತ್ತಿಯಾ ನಾಮಗೋತ್ತಂ। ತತ್ಥ ಅಞ್ಞೋ ಭಿಕ್ಖು ಆಗಚ್ಛತಿ ಬಹುಸ್ಸುತೋ ಆಗತಾಗಮೋ ಧಮ್ಮಧರೋ ವಿನಯಧರೋ ಮಾತಿಕಾಧರೋ ಪಣ್ಡಿತೋ ಬ್ಯತ್ತೋ ಮೇಧಾವೀ ಲಜ್ಜೀ ಕುಕ್ಕುಚ್ಚಕೋ ಸಿಕ್ಖಾಕಾಮೋ। ತಮೇನಂ ಅಞ್ಞತರೋ ಭಿಕ್ಖು ಯೇನ ಸೋ ಭಿಕ್ಖು ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತಂ ಭಿಕ್ಖುಂ ಏವಂ ವದೇತಿ ಯೋ ನು ಖೋ। ಆವುಸೋ। ಏವಞ್ಚೇವಞ್ಚ ಕರೋತಿ। ಕಿಂ ನಾಮ ಸೋ ಆಪತ್ತಿಂ ಆಪಜ್ಜತೀತಿ॥ ಸೋ ಏವಂ ವದೇತಿ ಯೋ ಖೋ। ಆವುಸೋ। ಏವಞ್ಚೇವಞ್ಚ ಕರೋತಿ। ಇಮಂ ನಾಮ ಸೋ ಆಪತ್ತಿಂ ಆಪಜ್ಜತಿ। ಇಮಂ ನಾಮ ತ್ವಂ। ಆವುಸೋ। ಆಪತ್ತಿಂ ಆಪನ್ನೋ। ಪಟಿಕರೋಹಿ ತಂ ಆಪತ್ತಿನ್ತಿ। ಸೋ ಏವಂ ವದೇತಿ ನ ಖೋ ಅಹಂ। ಆವುಸೋ। ಏಕೋವ ಇಮಂ ಆಪತ್ತಿಂ ಆಪನ್ನೋ। ಅಯಂ ಸಬ್ಬೋ ಸಙ್ಘೋ ಇಮಂ ಆಪತ್ತಿಂ ಆಪನ್ನೋತಿ। ಸೋ ಏವಂ ವದೇತಿ ಕಿಂ ತೇ। ಆವುಸೋ। ಕರಿಸ್ಸತಿ ಪರೋ ಆಪನ್ನೋ ವಾ ಅನಾಪನ್ನೋ ವಾ। ಇಙ್ಘ। ತ್ವಂ। ಆವುಸೋ। ಸಕಾಯ ಆಪತ್ತಿಯಾ ವುಟ್ಠಾಹೀತಿ। ಸೋ ಚೇ। ಭಿಕ್ಖವೇ। ಭಿಕ್ಖು ತಸ್ಸ ಭಿಕ್ಖುನೋ ವಚನೇನ ತಂ ಆಪತ್ತಿಂ ಪಟಿಕರಿತ್ವಾ ಯೇನ ತೇ ಭಿಕ್ಖೂ ತೇನುಪಸಙ್ಕಮಿ। ಉಪಸಙ್ಕಮಿತ್ವಾ ತೇ ಭಿಕ್ಖೂ ಏವಂ ವದೇತಿ ಯೋ ಕಿರ। ಆವುಸೋ। ಏವಞ್ಚೇವಞ್ಚ ಕರೋತಿ ಇಮಂ ನಾಮ ಸೋ ಆಪತ್ತಿಂ ಆಪಜ್ಜತಿ। ಇಮಂ ನಾಮ ತುಮ್ಹೇ ಆವುಸೋ ಆಪತ್ತಿಂ ಆಪನ್ನಾ। ಪಟಿಕರೋಥ ತಂ ಆಪತ್ತಿನ್ತಿ। ತೇ ಚೇ। ಭಿಕ್ಖವೇ। ಭಿಕ್ಖೂ ತಸ್ಸ ಭಿಕ್ಖುನೋ ವಚನೇನ ತಂ ಆಪತ್ತಿಂ ಪಟಿಕರೇಯ್ಯುಂ। ಇಚ್ಚೇತಂ ಕುಸಲಂ। ನೋ ಚೇ ಪಟಿಕರೇಯ್ಯುಂ। ನ ತೇ। ಭಿಕ್ಖವೇ। ಭಿಕ್ಖೂ ತೇನ ಭಿಕ್ಖುನಾ ಅಕಾಮಾ ವಚನೀಯಾತಿ।>
    stand <ಚೋದನಾವತ್ಥುಭಾಣವಾರೋ ನಿಟ್ಠಿತೋ ದುತಿಯೋ।>
  text <೯೫॥ ಅನಾಪತ್ತಿಪನ್ನರಸಕಂ>
    text <೧೭೨>, <ತೇನ ಖೋ ಪನ ಸಮಯೇನ ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತಿಂಸು ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನಿಂಸು ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಅಕಂಸು। ಪಾತಿಮೋಕ್ಖಂ ಉದ್ದಿಸಿಂಸು। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛಿಂಸು ಬಹುತರಾ। ಭಗವತೋ ಏತಮತ್ಥಂ ಆರೋಚೇಸುಂ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಾಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಅನಾಪತ್ತಿ।>
    stand <ಅನಾಪತ್ತಿಪನ್ನರಸಕಂ ನಿಟ್ಠಿತಂ।>
  text <೯೬॥ ವಗ್ಗಾವಗ್ಗಸಞ್ಞೀಪನ್ನರಸಕಂ>
    text <೧೭೩>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ವಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ಸಮಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ವಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಧಮ್ಮಸಞ್ಞಿನೋ ವಿನಯಸಞ್ಞಿನೋ ವಗ್ಗಾ ವಗ್ಗಸಞ್ಞಿನೋ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ…ಪೇ॰… ಅವುಟ್ಠಿತಾಯ ಪರಿಸಾಯ…ಪೇ॰… ಏಕಚ್ಚಾಯ ವುಟ್ಠಿತಾಯ ಪರಿಸಾಯ…ಪೇ॰… ಸಬ್ಬಾಯ ವುಟ್ಠಿತಾಯ ಪರಿಸಾಯ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ…ಪೇ॰… ಸಮಸಮಾ…ಪೇ॰… ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    stand <ವಗ್ಗಾವಗ್ಗಸಞ್ಞಿಪನ್ನರಸಕಂ ನಿಟ್ಠಿತಂ।>
  text <೯೭॥ ವೇಮತಿಕಪನ್ನರಸಕಂ>
    text <೧೭೪>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ। ಕಪ್ಪತಿ ನು ಖೋ ಅಮ್ಹಾಕಂ ಉಪೋಸಥೋ ಕಾತುಂ ನ ನು ಖೋ ಕಪ್ಪತೀತಿ। ವೇಮತಿಕಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತಿ ನು ಖೋ ಅಮ್ಹಾಕಂ ಉಪೋಸಥೋ ಕಾತುಂ। ನ ನು ಖೋ ಕಪ್ಪತೀತಿ। ವೇಮತಿಕಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತಿ ನು ಖೋ ಅಮ್ಹಾಕಂ ಉಪೋಸಥೋ ಕಾತುಂ। ನ ನು ಖೋ ಕಪ್ಪತೀತಿ। ವೇಮತಿಕಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ। ಕಪ್ಪತಿ ನು ಖೋ ಅಮ್ಹಾಕಂ ಉಪೋಸಥೋ ಕಾತುಂ ನ ನು ಖೋ ಕಪ್ಪತೀತಿ। ವೇಮತಿಕಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ।…ಪೇ॰… ಅವುಟ್ಠಿತಾಯ ಪರಿಸಾಯ…ಪೇ॰… ಏಕಚ್ಚಾಯ ವುಟ್ಠಿತಾಯ ಪರಿಸಾಯ…ಪೇ॰… ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ…ಪೇ॰… ಸಮಸಮಾ…ಪೇ॰… ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    stand <ವೇಮತಿಕಪನ್ನರಸಕಂ ನಿಟ್ಠಿತಂ।>
  text <೯೮॥ ಕುಕ್ಕುಚ್ಚಪಕತಪನ್ನರಸಕಂ>
    text <೧೭೫>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಉಪೋಸಥೋ ಕಾತುಂ ನಾಮ್ಹಾಕಂ ನ ಕಪ್ಪತೀತಿ। ಕುಕ್ಕುಚ್ಚಪಕತಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಉಪೋಸಥೋ ಕಾತುಂ ನಾಮ್ಹಾಕಂ ನ ಕಪ್ಪತೀತಿ। ಕುಕ್ಕುಚ್ಚಪಕತಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಉಪೋಸಥೋ ಕಾತುಂ। ನಾಮ್ಹಾಕಂ ನ ಕಪ್ಪತೀತಿ। ಕುಕ್ಕುಚ್ಚಪಕತಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ಕಪ್ಪತೇವ ಅಮ್ಹಾಕಂ ಉಪೋಸಥೋ ಕಾತುಂ ನಾಮ್ಹಾಕಂ ನ ಕಪ್ಪತೀತಿ। ಕುಕ್ಕುಚ್ಚಪಕತಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ।…ಪೇ॰… ಅವುಟ್ಠಿತಾಯ ಪರಿಸಾಯ…ಪೇ॰… ಏಕಚ್ಚಾಯ ವುಟ್ಠಿತಾಯ ಪರಿಸಾಯ…ಪೇ॰… ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ…ಪೇ॰… ಸಮಸಮಾ …ಪೇ॰… ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ದುಕ್ಕಟಸ್ಸ।>
    stand <ಕುಕ್ಕುಚ್ಚಪಕತಪನ್ನರಸಕಂ ನಿಟ್ಠಿತಂ।>
  text <೯೯॥ ಭೇದಪುರೇಕ್ಖಾರಪನ್ನರಸಕಂ>
    text <೧೭೬>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಸ್ಸಮಾನೇ ಪಾತಿಮೋಕ್ಖೇ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ಅವಸೇಸಂ ಸೋತಬ್ಬಂ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಅವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಏಕಚ್ಚಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಬಹುತರಾ। ತೇಹಿ। ಭಿಕ್ಖವೇ। ಭಿಕ್ಖೂಹಿ ಪುನ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಸಮಸಮಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ಜಾನನ್ತಿ ಅತ್ಥಞ್ಞೇ ಆವಾಸಿಕಾ ಭಿಕ್ಖೂ ಅನಾಗತಾತಿ। ತೇ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಪಾತಿಮೋಕ್ಖಂ ಉದ್ದಿಸನ್ತಿ। ತೇಹಿ ಉದ್ದಿಟ್ಠಮತ್ತೇ ಪಾತಿಮೋಕ್ಖೇ। ಸಬ್ಬಾಯ ವುಟ್ಠಿತಾಯ ಪರಿಸಾಯ। ಅಥಞ್ಞೇ ಆವಾಸಿಕಾ ಭಿಕ್ಖೂ ಆಗಚ್ಛನ್ತಿ ಥೋಕತರಾ। ಉದ್ದಿಟ್ಠಂ ಸುಉದ್ದಿಟ್ಠಂ। ತೇಸಂ ಸನ್ತಿಕೇ ಪಾರಿಸುದ್ಧಿ ಆರೋಚೇತಬ್ಬಾ। ಉದ್ದೇಸಕಾನಂ ಆಪತ್ತಿ ಥುಲ್ಲಚ್ಚಯಸ್ಸ।>
    stand <ಭೇದಪುರೇಕ್ಖಾರಪನ್ನರಸಕಂ ನಿಟ್ಠಿತಂ।>
    stand <ಪಞ್ಚವೀಸತಿಕಾ ನಿಟ್ಠಿತಾ।>
  text <೧೦೦॥ ಸೀಮೋಕ್ಕನ್ತಿಕಪೇಯ್ಯಾಲಂ>
    text <೧೭೭>, <ಇಧ ಪನ। ಭಿಕ್ಖವೇ। ಅಞ್ಞತರಸ್ಮಿಂ ಆವಾಸೇ ತದಹುಪೋಸಥೇ ಸಮ್ಬಹುಲಾ ಆವಾಸಿಕಾ ಭಿಕ್ಖೂ ಸನ್ನಿಪತನ್ತಿ ಚತ್ತಾರೋ ವಾ ಅತಿರೇಕಾ ವಾ। ತೇ ನ ಜಾನನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕಮನ್ತೀತಿ …ಪೇ॰… ತೇ ನ ಜಾನನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕನ್ತಾತಿ…ಪೇ॰… ತೇ ನ ಪಸ್ಸನ್ತಿ ಅಞ್ಞೇ ಆವಾಸಿಕೇ ಭಿಕ್ಖೂ ಅನ್ತೋಸೀಮಂ ಓಕ್ಕಮನ್ತೇ …ಪೇ॰… ತೇ ನ ಪಸ್ಸನ್ತಿ ಅಞ್ಞೇ ಆವಾಸಿಕೇ ಭಿಕ್ಖೂ ಅನ್ತೋಸೀಮಂ ಓಕ್ಕನ್ತೇ…ಪೇ॰… ತೇ ನ ಸುಣನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕಮನ್ತೀತಿ…ಪೇ॰… ತೇ ನ ಸುಣನ್ತಿ ಅಞ್ಞೇ ಆವಾಸಿಕಾ ಭಿಕ್ಖೂ ಅನ್ತೋಸೀಮಂ ಓಕ್ಕನ್ತಾತಿ…ಪೇ॰…।>
    stand <ಆವಾಸಿಕೇನ ಆವಾಸಿಕಾ ಏಕಸತಪಞ್ಚಸತ್ತತಿ ತಿಕನಯತೋ। ಆವಾಸಿಕೇನ ಆಗನ್ತುಕಾ। ಆಗನ್ತುಕೇನ ಆವಾಸಿಕಾ। ಆಗನ್ತುಕೇನ ಆಗನ್ತುಕಾ ಪೇಯ್ಯಾಲಮುಖೇನ ಸತ್ತ ತಿಕಸತಾನಿ ಹೋನ್ತಿ।>
    text <೧೭೮>, <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಚಾತುದ್ದಸೋ ಹೋತಿ। ಆಗನ್ತುಕಾನಂ ಪನ್ನರಸೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಸಮಸಮಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ಅನುವತ್ತಿತಬ್ಬಂ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಪನ್ನರಸೋ ಹೋತಿ। ಆಗನ್ತುಕಾನಂ ಚಾತುದ್ದಸೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಸಮಸಮಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಅನುವತ್ತಿತಬ್ಬಂ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ಅನುವತ್ತಿತಬ್ಬಂ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಪಾಟಿಪದೋ ಹೋತಿ। ಆಗನ್ತುಕಾನಂ ಪನ್ನರಸೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ನಾಕಾಮಾ ದಾತಬ್ಬಾ ಸಾಮಗ್ಗೀ। ಆಗನ್ತುಕೇಹಿ ನಿಸ್ಸೀಮಂ ಗನ್ತ್ವಾ ಉಪೋಸಥೋ ಕಾತಬ್ಬೋ। ಸಚೇ ಸಮಸಮಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ನಾಕಾಮಾ ದಾತಬ್ಬಾ ಸಾಮಗ್ಗೀ। ಆಗನ್ತುಕೇಹಿ ನಿಸ್ಸೀಮಂ ಗನ್ತ್ವಾ ಉಪೋಸಥೋ ಕಾತಬ್ಬೋ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆವಾಸಿಕೇಹಿ ಆಗನ್ತುಕಾನಂ ಸಾಮಗ್ಗೀ ವಾ ದಾತಬ್ಬಾ ನಿಸ್ಸೀಮಂ ವಾ ಗನ್ತಬ್ಬಂ।>
    stand <ಇಧ ಪನ। ಭಿಕ್ಖವೇ। ಆವಾಸಿಕಾನಂ ಭಿಕ್ಖೂನಂ ಪನ್ನರಸೋ ಹೋತಿ। ಆಗನ್ತುಕಾನಂ>
    text <ಪಾಟಿಪದೋ। ಸಚೇ ಆವಾಸಿಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಸಾಮಗ್ಗೀ ವಾ ದಾತಬ್ಬಾ ನಿಸ್ಸೀಮಂ ವಾ ಗನ್ತಬ್ಬಂ। ಸಚೇ ಸಮಸಮಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ಸಾಮಗ್ಗೀ ವಾ ದಾತಬ್ಬಾ ನಿಸ್ಸೀಮಂ ವಾ ಗನ್ತಬ್ಬಂ। ಸಚೇ ಆಗನ್ತುಕಾ ಬಹುತರಾ ಹೋನ್ತಿ। ಆಗನ್ತುಕೇಹಿ ಆವಾಸಿಕಾನಂ ನಾಕಾಮಾ ದಾತಬ್ಬಾ ಸಾಮಗ್ಗೀ। ಆವಾಸಿಕೇಹಿ ನಿಸ್ಸೀಮಂ ಗನ್ತ್ವಾ ಉಪೋಸಥೋ ಕಾತಬ್ಬೋ।>
    stand <ಸೀಮೋಕ್ಕನ್ತಿಕಪೇಯ್ಯಾಲಂ ನಿಟ್ಠಿತಂ।>
  text <೧೦೧॥ ಲಿಙ್ಗಾದಿದಸ್ಸನಂ>
    text <೧೭೯>, <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಪಸ್ಸನ್ತಿ ಆವಾಸಿಕಾನಂ ಭಿಕ್ಖೂನಂ ಆವಾಸಿಕಾಕಾರಂ। ಆವಾಸಿಕಲಿಙ್ಗಂ। ಆವಾಸಿಕನಿಮಿತ್ತಂ। ಆವಾಸಿಕುದ್ದೇಸಂ। ಸುಪಞ್ಞತ್ತಂ ಮಞ್ಚಪೀಠಂ। ಭಿಸಿಬಿಬ್ಬೋಹನಂ। ಪಾನೀಯಂ ಪರಿಭೋಜನೀಯಂ ಸೂಪಟ್ಠಿತಂ। ಪರಿವೇಣಂ ಸುಸಮ್ಮಟ್ಠಂ। ಪಸ್ಸಿತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆವಾಸಿಕಾ ಭಿಕ್ಖೂ ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಸುಣನ್ತಿ ಆವಾಸಿಕಾನಂ ಭಿಕ್ಖೂನಂ ಆವಾಸಿಕಾಕಾರಂ। ಆವಾಸಿಕಲಿಙ್ಗಂ। ಆವಾಸಿಕನಿಮಿತ್ತಂ। ಆವಾಸಿಕುದ್ದೇಸಂ। ಚಙ್ಕಮನ್ತಾನಂ ಪದಸದ್ದಂ। ಸಜ್ಝಾಯಸದ್ದಂ। ಉಕ್ಕಾಸಿತಸದ್ದಂ। ಖಿಪಿತಸದ್ದಂ। ಸುತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆವಾಸಿಕಾ ಭಿಕ್ಖೂ ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಪಸ್ಸನ್ತಿ ಆಗನ್ತುಕಾನಂ ಭಿಕ್ಖೂನಂ ಆಗನ್ತುಕಾಕಾರಂ। ಆಗನ್ತುಕಲಿಙ್ಗಂ। ಆಗನ್ತುಕನಿಮಿತ್ತಂ। ಆಗನ್ತುಕುದ್ದೇಸಂ। ಅಞ್ಞಾತಕಂ ಪತ್ತಂ। ಅಞ್ಞಾತಕಂ ಚೀವರಂ। ಅಞ್ಞಾತಕಂ ನಿಸೀದನಂ। ಪಾದಾನಂ ಧೋತಂ। ಉದಕನಿಸ್ಸೇಕಂ। ಪಸ್ಸಿತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆಗನ್ತುಕಾ ಭಿಕ್ಖೂ ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಸುಣನ್ತಿ ಆಗನ್ತುಕಾನಂ ಭಿಕ್ಖೂನಂ ಆಗನ್ತುಕಾಕಾರಂ। ಆಗನ್ತುಕಲಿಙ್ಗಂ। ಆಗನ್ತುಕನಿಮಿತ್ತಂ। ಆಗನ್ತುಕುದ್ದೇಸಂ। ಆಗಚ್ಛನ್ತಾನಂ ಪದಸದ್ದಂ। ಉಪಾಹನಪಪ್ಫೋಟನಸದ್ದಂ। ಉಕ್ಕಾಸಿತಸದ್ದಂ। ಖಿಪಿತಸದ್ದಂ। ಸುತ್ವಾ ವೇಮತಿಕಾ ಹೋನ್ತಿ ಅತ್ಥಿ ನು ಖೋ ಆಗನ್ತುಕಾ ಭಿಕ್ಖೂ ನತ್ಥಿ ನು ಖೋತಿ। ತೇ ವೇಮತಿಕಾ ನ ವಿಚಿನನ್ತಿ। ಅವಿಚಿನಿತ್ವಾ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ನ ಪಸ್ಸನ್ತಿ। ಅಪಸ್ಸಿತ್ವಾ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ವೇಮತಿಕಾ ವಿಚಿನನ್ತಿ। ವಿಚಿನಿತ್ವಾ ಪಸ್ಸನ್ತಿ। ಪಸ್ಸಿತ್ವಾ ನಸ್ಸನ್ತೇತೇ। ವಿನಸ್ಸನ್ತೇತೇ। ಕೋ ತೇಹಿ ಅತ್ಥೋತಿ ಭೇದಪುರೇಕ್ಖಾರಾ ಉಪೋಸಥಂ ಕರೋನ್ತಿ। ಆಪತ್ತಿ ಥುಲ್ಲಚ್ಚಯಸ್ಸ।>
    stand <ಲಿಙ್ಗಾದಿದಸ್ಸನಂ ನಿಟ್ಠಿತಂ।>
  text <೧೦೨॥ ನಾನಾಸಂವಾಸಕಾದೀಹಿ ಉಪೋಸಥಕರಣಂ>
    text <೧೮೦>, <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಪಸ್ಸನ್ತಿ ಆವಾಸಿಕೇ ಭಿಕ್ಖೂ ನಾನಾಸಂವಾಸಕೇ। ತೇ ಸಮಾನಸಂವಾಸಕದಿಟ್ಠಿಂ ಪಟಿಲಭನ್ತಿ। ಸಮಾನಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಆಗನ್ತುಕಾ ಭಿಕ್ಖೂ ಪಸ್ಸನ್ತಿ ಆವಾಸಿಕೇ ಭಿಕ್ಖೂ ಸಮಾನಸಂವಾಸಕೇ। ತೇ ನಾನಾಸಂವಾಸಕದಿಟ್ಠಿಂ ಪಟಿಲಭನ್ತಿ। ನಾನಾಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಪಸ್ಸನ್ತಿ ಆಗನ್ತುಕೇ ಭಿಕ್ಖೂ ನಾನಾಸಂವಾಸಕೇ। ತೇ ಸಮಾನಸಂವಾಸಕದಿಟ್ಠಿಂ ಪಟಿಲಭನ್ತಿ। ಸಮಾನಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ನಾಭಿವಿತರನ್ತಿ। ಅನಭಿವಿತರಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಅನಾಪತ್ತಿ।>
    text <ಇಧ ಪನ। ಭಿಕ್ಖವೇ। ಆವಾಸಿಕಾ ಭಿಕ್ಖೂ ಪಸ್ಸನ್ತಿ ಆಗನ್ತುಕೇ ಭಿಕ್ಖೂ ಸಮಾನಸಂವಾಸಕೇ। ತೇ ನಾನಾಸಂವಾಸಕದಿಟ್ಠಿಂ ಪಟಿಲಭನ್ತಿ। ನಾನಾಸಂವಾಸಕದಿಟ್ಠಿಂ ಪಟಿಲಭಿತ್ವಾ ನ ಪುಚ್ಛನ್ತಿ। ಅಪುಚ್ಛಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಪಾಟೇಕ್ಕಂ ಉಪೋಸಥಂ ಕರೋನ್ತಿ। ಆಪತ್ತಿ ದುಕ್ಕಟಸ್ಸ। ತೇ ಪುಚ್ಛನ್ತಿ। ಪುಚ್ಛಿತ್ವಾ ಅಭಿವಿತರನ್ತಿ। ಅಭಿವಿತರಿತ್ವಾ ಏಕತೋ ಉಪೋಸಥಂ ಕರೋನ್ತಿ। ಅನಾಪತ್ತಿ।>
    stand <ನಾನಾಸಂವಾಸಕಾದೀಹಿ ಉಪೋಸಥಕರಣಂ ನಿಟ್ಠಿತಂ।>
  text <೧೦೩॥ ನಗನ್ತಬ್ಬವಾರೋ>
    text <೧೮೧>, <ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಅನಾವಾಸಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಅಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ।>
    text <ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಅನಾವಾಸೋ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ। ನ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ ಗನ್ತಬ್ಬೋ। ಯತ್ಥಸ್ಸು ಭಿಕ್ಖೂ ನಾನಾಸಂವಾಸಕಾ। ಅಞ್ಞತ್ರ ಸಙ್ಘೇನ ಅಞ್ಞತ್ರ ಅನ್ತರಾಯಾ।>
    stand <ನಗನ್ತಬ್ಬವಾರೋ ನಿಟ್ಠಿತೋ।>
  text <೧೦೪॥ ಗನ್ತಬ್ಬವಾರೋ>
    text <೧೮೨>, <ಗನ್ತಬ್ಬೋ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಆವಾಸೋ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ। ಗನ್ತಬ್ಬೋ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಅನಾವಾಸಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    text <ಗನ್ತಬ್ಬೋ। ಭಿಕ್ಖವೇ। ತದಹುಪೋಸಥೇ ಸಭಿಕ್ಖುಕಾ ಆವಾಸಾ ವಾ ಅನಾವಾಸಾ ವಾ ಸಭಿಕ್ಖುಕೋ ಆವಾಸೋ…ಪೇ॰… ಸಭಿಕ್ಖುಕೋ ಅನಾವಾಸೋ…ಪೇ॰… ಸಭಿಕ್ಖುಕೋ ಆವಾಸೋ ವಾ ಅನಾವಾಸೋ ವಾ। ಯತ್ಥಸ್ಸು ಭಿಕ್ಖೂ ಸಮಾನಸಂವಾಸಕಾ। ಯಂ ಜಞ್ಞಾ ಸಕ್ಕೋಮಿ ಅಜ್ಜೇವ ಗನ್ತುನ್ತಿ।>
    stand <ಗನ್ತಬ್ಬವಾರೋ ನಿಟ್ಠಿತೋ।>
  text <೧೦೫॥ ವಜ್ಜನೀಯಪುಗ್ಗಲಸನ್ದಸ್ಸನಾ>
    text <೧೮೩>, <ನ। ಭಿಕ್ಖವೇ। ಭಿಕ್ಖುನಿಯಾ ನಿಸಿನ್ನಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ನ ಸಿಕ್ಖಮಾನಾಯ…ಪೇ॰… ನ ಸಾಮಣೇರಸ್ಸ …ಪೇ॰… ನ ಸಾಮಣೇರಿಯಾ…ಪೇ॰… ನ ಸಿಕ್ಖಾಪಚ್ಚಕ್ಖಾತಕಸ್ಸ…ಪೇ॰… ನ ಅನ್ತಿಮವತ್ಥುಂ ಅಜ್ಝಾಪನ್ನಕಸ್ಸ ನಿಸಿನ್ನಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ।>
    text <ನ ಆಪತ್ತಿಯಾ ಅದಸ್ಸನೇ ಉಕ್ಖಿತ್ತಕಸ್ಸ ನಿಸಿನ್ನಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಯಥಾಧಮ್ಮೋ ಕಾರೇತಬ್ಬೋ। ನ ಆಪತ್ತಿಯಾ ಅಪ್ಪಟಿಕಮ್ಮೇ ಉಕ್ಖಿತ್ತಕಸ್ಸ ನಿಸಿನ್ನಪರಿಸಾಯ…ಪೇ॰… ನ ಪಾಪಿಕಾಯ ದಿಟ್ಠಿಯಾ ಅಪ್ಪಟಿನಿಸ್ಸಗ್ಗೇ ಉಕ್ಖಿತ್ತಕಸ್ಸ ನಿಸಿನ್ನಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಯಥಾಧಮ್ಮೋ ಕಾರೇತಬ್ಬೋ।>
    text <ನ ಪಣ್ಡಕಸ್ಸ ನಿಸಿನ್ನಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ। ನ ಥೇಯ್ಯಸಂವಾಸಕಸ್ಸ…ಪೇ॰… ನ ತಿತ್ಥಿಯಪಕ್ಕನ್ತಕಸ್ಸ…ಪೇ॰… ನ ತಿರಚ್ಛಾನಗತಸ್ಸ…ಪೇ॰… ನ ಮಾತುಘಾತಕಸ್ಸ…ಪೇ॰… ನ ಪಿತುಘಾತಕಸ್ಸ…ಪೇ॰… ನ ಅರಹನ್ತಘಾತಕಸ್ಸ…ಪೇ॰… ನ ಭಿಕ್ಖುನಿದೂಸಕಸ್ಸ…ಪೇ॰… ನ ಸಙ್ಘಭೇದಕಸ್ಸ…ಪೇ॰… ನ ಲೋಹಿತುಪ್ಪಾದಕಸ್ಸ…ಪೇ॰… ನ ಉಭತೋಬ್ಯಞ್ಜನಕಸ್ಸ ನಿಸಿನ್ನಪರಿಸಾಯ ಪಾತಿಮೋಕ್ಖಂ ಉದ್ದಿಸಿತಬ್ಬಂ। ಯೋ ಉದ್ದಿಸೇಯ್ಯ। ಆಪತ್ತಿ ದುಕ್ಕಟಸ್ಸ।>
    text <ನ। ಭಿಕ್ಖವೇ। ಪಾರಿವಾಸಿಕಪಾರಿಸುದ್ಧಿದಾನೇನ ಉಪೋಸಥೋ ಕಾತಬ್ಬೋ। ಅಞ್ಞತ್ರ ಅವುಟ್ಠಿತಾಯ ಪರಿಸಾಯ। ನ ಚ। ಭಿಕ್ಖವೇ। ಅನುಪೋಸಥೇ ಉಪೋಸಥೋ ಕಾತಬ್ಬೋ। ಅಞ್ಞತ್ರ ಸಙ್ಘಸಾಮಗ್ಗಿಯಾತಿ।>
    stand <ವಜ್ಜನೀಯಪುಗ್ಗಲಸನ್ದಸ್ಸನಾ ನಿಟ್ಠಿತಾ।>
    stand <ತತಿಯಭಾಣವಾರೋ ನಿಟ್ಠಿತೋ।>
    stand <ಉಪೋಸಥಕ್ಖನ್ಧಕೋ ದುತಿಯೋ।>
  text <೧೦೬॥ ತಸ್ಸುದ್ದಾನಂ>
    block
      text <ತಿತ್ಥಿಯಾ ಬಿಮ್ಬಿಸಾರೋ ಚ। ಸನ್ನಿಪತಿತುಂ ತುಣ್ಹಿಕಾ।>
      text <ಧಮ್ಮಂ ರಹೋ ಪಾತಿಮೋಕ್ಖಂ। ದೇವಸಿಕಂ ತದಾ ಸಕಿಂ॥>
      text <ಯಥಾಪರಿಸಾ ಸಮಗ್ಗಂ। ಸಾಮಗ್ಗೀ ಮದ್ದಕುಚ್ಛಿ ಚ।>
      text <ಸೀಮಾ ಮಹತೀ ನದಿಯಾ। ಅನು ದ್ವೇ ಖುದ್ದಕಾನಿ ಚ॥>
      text <ನವಾ ರಾಜಗಹೇ ಚೇವ। ಸೀಮಾ ಅವಿಪ್ಪವಾಸನಾ।>
      text <ಸಮ್ಮನ್ನೇ ಪಠಮಂ ಸೀಮಂ। ಪಚ್ಛಾ ಸೀಮಂ ಸಮೂಹನೇ॥>
      text <ಅಸಮ್ಮತಾ ಗಾಮಸೀಮಾ। ನದಿಯಾ ಸಮುದ್ದೇ ಸರೇ।>
      text <ಉದಕುಕ್ಖೇಪೋ ಭಿನ್ದನ್ತಿ। ತಥೇವಜ್ಝೋತ್ಥರನ್ತಿ ಚ॥>
      text <ಕತಿ ಕಮ್ಮಾನಿ ಉದ್ದೇಸೋ। ಸವರಾ ಅಸತೀಪಿ ಚ।>
      text <ಧಮ್ಮಂ ವಿನಯಂ ತಜ್ಜೇನ್ತಿ। ಪುನ ವಿನಯತಜ್ಜನಾ॥>
      text <ಚೋದನಾ ಕತೇ ಓಕಾಸೇ। ಅಧಮ್ಮಪ್ಪಟಿಕ್ಕೋಸನಾ।>
      text <ಚತುಪಞ್ಚಪರಾ ಆವಿ। ಸಞ್ಚಿಚ್ಚ ಚೇಪಿ ವಾಯಮೇ॥>
      text <ಸಗಹಟ್ಠಾ ಅನಜ್ಝಿಟ್ಠಾ। ಚೋದನಮ್ಹಿ ನ ಜಾನತಿ।>
      text <ಸಮ್ಬಹುಲಾ ನ ಜಾನನ್ತಿ। ಸಜ್ಜುಕಂ ನ ಚ ಗಚ್ಛರೇ॥>
      text <ಕತಿಮೀ ಕೀವತಿಕಾ ದೂರೇ। ಆರೋಚೇತುಞ್ಚ ನಸ್ಸರಿ।>
      text <ಉಕ್ಲಾಪಂ ಆಸನಂ ದೀಪೋ। ದಿಸಾ ಅಞ್ಞೋ ಬಹುಸ್ಸುತೋ॥>
      text <ಸಜ್ಜುಕಂ ವಸ್ಸುಪೋಸಥೋ। ಸುದ್ಧಿಕಮ್ಮಞ್ಚ ಞಾತಕಾ।>
      text <ಗಗ್ಗೋ ಚತುತಯೋ ದ್ವೇಕೋ। ಆಪತ್ತಿಸಭಾಗಾ ಸರಿ॥>
      text <ಸಬ್ಬೋ ಸಙ್ಘೋ ವೇಮತಿಕೋ। ನ ಜಾನನ್ತಿ ಬಹುಸ್ಸುತೋ।>
      text <ಬಹೂ ಸಮಸಮಾ ಥೋಕಾ। ಪರಿಸಾ ಅವುಟ್ಠಿತಾಯ ಚ॥>
      text <ಏಕಚ್ಚಾ ವುಟ್ಠಿತಾ ಸಬ್ಬಾ। ಜಾನನ್ತಿ ಚ ವೇಮತಿಕಾ।>
      text <ಕಪ್ಪತೇವಾತಿ ಕುಕ್ಕುಚ್ಚಾ। ಜಾನಂ ಪಸ್ಸಂ ಸುಣನ್ತಿ ಚ॥>
      text <ಆವಾಸಿಕೇನ ಆಗನ್ತು। ಚಾತುಪನ್ನರಸೋ ಪುನ।>
      text <ಪಾಟಿಪದೋ ಪನ್ನರಸೋ। ಲಿಙ್ಗಸಂವಾಸಕಾ ಉಭೋ॥>
      text <ಪಾರಿವಾಸಾನುಪೋಸಥೋ। ಅಞ್ಞತ್ರ ಸಙ್ಘಸಾಮಗ್ಗಿಯಾ।>
      text <ಏತೇ ವಿಭತ್ತಾ ಉದ್ದಾನಾ। ವತ್ಥುವಿಭೂತಕಾರಣಾತಿ॥>
    stand <ಇಮಸ್ಮಿಂ ಖನ್ಧಕೇ ವತ್ಥೂನಿ ಛಅಸೀತಿ।>
    stand <ಉಪೋಸಥಕ್ಖನ್ಧಕೋ ನಿಟ್ಠಿತೋ।>
