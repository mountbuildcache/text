text <అన్తరపేయ్యాలం>
  text <కతిపుచ్ఛావారో>
    text <౨౭౧>, <కతి ఆపత్తియో॥ కతి ఆపత్తిక్ఖన్ధా॥ కతి వినీతవత్థూని॥ కతి అగారవా॥ కతి గారవా॥ కతి వినీతవత్థూని॥ కతి విపత్తియో॥ కతి ఆపత్తిసముట్ఠానా॥ కతి వివాదమూలాని॥ కతి అనువాదమూలాని॥ కతి సారణీయా ధమ్మా॥ కతి భేదకరవత్థూని॥ కతి అధికరణాని॥ కతి సమథా॥>
    text <పఞ్చ ఆపత్తియో॥ పఞ్చ ఆపత్తిక్ఖన్ధా॥ పఞ్చ వినీతవత్థూని॥ సత్త ఆపత్తియో॥ సత్త ఆపత్తిక్ఖన్ధా॥ సత్త వినీతవత్థూని॥ ఛ అగారవా॥ ఛ గారవా॥ ఛ వినీతవత్థూని॥ చతస్సో విపత్తియో॥ ఛ ఆపత్తిసముట్ఠానా॥ ఛ వివాదమూలాని॥ ఛ అనువాదమూలాని॥ ఛ సారణీయా ధమ్మా॥ అట్ఠారస భేదకరవత్థూని॥ చత్తారి అధికరణాని॥ సత్త సమథా॥>
    text <తత్థ కతమా పఞ్చ ఆపత్తియో॥ పారాజికాపత్తి। సఙ్ఘాదిసేసాపత్తి। పాచిత్తియాపత్తి। పాటిదేసనీయాపత్తి। దుక్కటాపత్తి ఇమా పఞ్చ ఆపత్తియో॥>
    text <తత్థ కతమే పఞ్చ ఆపత్తిక్ఖన్ధా॥ పారాజికాపత్తిక్ఖన్ధో। సఙ్ఘాదిసేసాపత్తిక్ఖన్ధో। పాచిత్తియాపత్తిక్ఖన్ధో। పాటిదేసనీయాపత్తిక్ఖన్ధో। దుక్కటాపత్తిక్ఖన్ధో ఇమే పఞ్చ ఆపత్తిక్ఖన్ధా॥>
    text <తత్థ కతమాని పఞ్చ వినీతవత్థూని॥ పఞ్చహి ఆపత్తిక్ఖన్ధేహి ఆరతి విరతి పటివిరతి వేరమణీ అకిరియా అకరణం అనజ్ఝాపత్తి వేలాఅనతిక్కమో సేతుఘాతో ఇమాని పఞ్చ వినీతవత్థూని॥>
    text <తత్థ కతమా సత్త ఆపత్తియో॥ పారాజికాపత్తి। సఙ్ఘాదిసేసాపత్తి। థుల్లచ్చయాపత్తి। పాచిత్తియాపత్తి। పాటిదేసనీయాపత్తి। దుక్కటాపత్తి। దుబ్భాసితాపత్తి ఇమా సత్త ఆపత్తియో॥>
    text <తత్థ కతమే సత్త ఆపత్తిక్ఖన్ధా॥ పారాజికాపత్తిక్ఖన్ధో। సఙ్ఘాదిసేసాపత్తిక్ఖన్ధో। థుల్లచ్చయాపత్తిక్ఖన్ధో। పాచిత్తియాపత్తిక్ఖన్ధో। పాటిదేసనీయాపత్తిక్ఖన్ధో। దుక్కటాపత్తిక్ఖన్ధో। దుబ్భాసితాపత్తిక్ఖన్ధో ఇమే సత్త ఆపత్తిక్ఖన్ధా॥>
    text <తత్థ కతమాని సత్త వినీతవత్థూని॥ సత్తహి ఆపత్తిక్ఖన్ధేహి ఆరతి విరతి పటివిరతి వేరమణీ అకిరియా అకరణం అనజ్ఝాపత్తి వేలాఅనతిక్కమో సేతుఘాతో ఇమాని సత్త వినీతవత్థూని॥>
    text <తత్థ కతమే ఛ అగారవా॥ బుద్ధే అగారవో। ధమ్మే అగారవో। సఙ్ఘే అగారవో। సిక్ఖాయ అగారవో। అప్పమాదే అగారవో। పటిసన్ధారే అగారవో ఇమే ఛ అగారవా॥>
    text <తత్థ కతమే ఛ గారవా॥ బుద్ధే గారవో। ధమ్మే గారవో। సఙ్ఘే గారవో। సిక్ఖాయ గారవో। అప్పమాదే గారవో। పటిసన్ధారే గారవో ఇమే ఛ గారవా॥>
    text <తత్థ కతమాని ఛ వినీతవత్థూని॥ ఛహి అగారవేహి ఆరతి విరతి పటివిరతి వేరమణీ అకిరియా అకరణం అనజ్ఝాపత్తి వేలాఅనతిక్కమో సేతుఘాతో ఇమాని ఛ వినీతవత్థూని॥>
    text <తత్థ కతమా చతస్సో విపత్తియో॥ సీలవిపత్తి। ఆచారవిపత్తి। దిట్ఠివిపత్తి। ఆజీవవిపత్తి ఇమా చతస్సో విపత్తియో॥>
    text <తత్థ కతమే ఛ ఆపత్తిసముట్ఠానా॥ అత్థాపత్తి కాయతో సముట్ఠాతి। న వాచతో న చిత్తతో। అత్థాపత్తి వాచతో సముట్ఠాతి। న కాయతో న చిత్తతో। అత్థాపత్తి కాయతో చ వాచతో చ సముట్ఠాతి। న చిత్తతో। అత్థాపత్తి కాయతో చ చిత్తతో చ సముట్ఠాతి। న వాచతో। అత్థాపత్తి వాచతో చ చిత్తతో చ సముట్ఠాతి। న కాయతో। అత్థాపత్తి కాయతో చ వాచతో చ చిత్తతో చ సముట్ఠాతి ఇమే ఛ ఆపత్తిసముట్ఠానా॥>
    text <౨౭౨>, <తత్థ కతమాని ఛ వివాదమూలాని॥ ఇధ భిక్ఖు కోధనో హోతి ఉపనాహీ॥ యో సో భిక్ఖు కోధనో హోతి ఉపనాహీ సో సత్థరిపి అగారవో విహరతి అప్పతిస్సో। ధమ్మేపి అగారవో విహరతి అప్పతిస్సో। సఙ్ఘేపి అగారవో విహరతి అప్పతిస్సో। సిక్ఖాయపి న పరిపూరకారీ హోతి॥ యో సో భిక్ఖు సత్థరి అగారవో విహరతి అప్పతిస్సో। ధమ్మే…పే॰… సఙ్ఘే…పే॰… సిక్ఖాయ న పరిపూరకారీ। సో సఙ్ఘే వివాదం జనేతి॥ యో హోతి వివాదో బహుజనాహితాయ బహుజనాసుఖాయ బహునో జనస్స అనత్థాయ అహితాయ దుక్ఖాయ దేవమనుస్సానం॥ ఏవరూపం చే తుమ్హే వివాదమూలం అజ్ఝత్తం వా బహిద్ధా వా సమనుపస్సేయ్యాథ తత్ర తుమ్హే తస్సేవ పాపకస్స వివాదమూలస్స పహానాయ వాయమేయ్యాథ॥ ఏవరూపం చే తుమ్హే వివాదమూలం అజ్ఝత్తం వా బహిద్ధా వా న సమనుపస్సేయ్యాథ తత్ర తుమ్హే తస్సేవ పాపకస్స వివాదమూలస్స ఆయతిం అనవస్సవాయ పటిపజ్జేయ్యాథ॥ ఏవమేతస్స పాపకస్స వివాదమూలస్స పహానం హోతి॥ ఏవమేతస్స పాపకస్స వివాదమూలస్స ఆయతిం అనవస్సవో హోతి॥>
    text <పున చపరం భిక్ఖు మక్ఖీ హోతి పళాసీ…పే॰… ఇస్సుకీ హోతి మచ్ఛరీ। సఠో హోతి మాయావీ। పాపిచ్ఛో హోతి మిచ్ఛాదిట్ఠి। సన్దిట్ఠిపరామాసీ హోతి ఆధానగ్గాహీ దుప్పటినిస్సగ్గీ॥ యో సో భిక్ఖు సన్దిట్ఠిపరామాసీ హోతి ఆధానగ్గాహీ దుప్పటినిస్సగ్గీ సో సత్థరిపి అగారవో విహరతి అప్పతిస్సో। ధమ్మేపి అగారవో విహరతి అప్పతిస్సో। సఙ్ఘేపి అగారవో విహరతి అప్పతిస్సో। సిక్ఖాయపి న పరిపూరకారీ హోతి॥ యో సో భిక్ఖు సత్థరి అగారవో విహరతి అప్పతిస్సో ధమ్మే…పే॰… సఙ్ఘే…పే॰… సిక్ఖాయ న పరిపూరకారీ। సో సఙ్ఘే వివాదం జనేతి॥ యో సో హోతి వివాదో బహుజనాహితాయ బహుజనాసుఖాయ బహునో జనస్స అనత్థాయ అహితాయ దుక్ఖాయ దేవమనుస్సానం॥ ఏవరూపం చే తుమ్హే వివాదమూలం అజ్ఝత్తం వా బహిద్ధా వా సమనుపస్సేయ్యాథ తత్ర తుమ్హే తస్సేవ పాపకస్స వివాదమూలస్స పహానాయ వాయమేయ్యాథ॥ ఏవరూపం చే తుమ్హే వివాదమూలం అజ్ఝత్తం వా బహిద్ధా వా న సమనుపస్సేయ్యాథ తత్ర తుమ్హే తస్సేవ పాపకస్స వివాదమూలస్స ఆయతిం అనవస్సవాయ పటిపజ్జేయ్యాథ॥ ఏవమేతస్స పాపకస్స వివాదమూలస్స పహానం హోతి॥ ఏవమేతస్స పాపకస్స వివాదమూలస్స ఆయతిం అనవస్సవో హోతి॥ ఇమాని ఛ వివాదమూలాని॥>
    text <౨౭౩>, <తత్థ కతమాని ఛ అనువాదమూలాని॥ ఇధ భిక్ఖు కోధనో హోతి ఉపనాహీ॥ యో సో భిక్ఖు కోధనో హోతి ఉపనాహీ సో సత్థరిపి అగారవో విహరతి అప్పతిస్సో। ధమ్మేపి అగారవో విహరతి అప్పతిస్సో। సఙ్ఘేపి అగారవో విహరతి అప్పతిస్సో। సిక్ఖాయపి న పరిపూరకారీ హోతి॥ యో సో భిక్ఖు సత్థరి అగారవో విహరతి అప్పతిస్సో ధమ్మే…పే॰… సఙ్ఘే …పే॰… సిక్ఖాయ న పరిపూరకారీ సో సఙ్ఘే అనువాదం జనేతి॥ యో హోతి అనువాదో బహుజనాహితాయ బహుజనాసుఖాయ బహునో జనస్స అనత్థాయ అహితాయ దుక్ఖాయ దేవమనుస్సానం॥ ఏవరూపం చే తుమ్హే అనువాదమూలం అజ్ఝత్తం వా బహిద్ధా వా సమనుపస్సేయ్యాథ తత్ర తుమ్హే తస్సేవ పాపకస్స అనువాదమూలస్స పహానాయ వాయమేయ్యాథ॥ ఏవరూపం చే తుమ్హే అనువాదమూలం అజ్ఝత్తం వా బహిద్ధా వా న సమనుపస్సేయ్యాథ తత్ర తుమ్హే తస్సేవ పాపకస్స అనువాదమూలస్స ఆయతిం అనవస్సవాయ పటిపజ్జేయ్యాథ॥ ఏవమేతస్స పాపకస్స అనువాదమూలస్స పహానం హోతి॥ ఏవమేతస్స పాపకస్స అనువాదమూలస్స ఆయతిం అనవస్సవో హోతి॥>
    text <పున చపరం భిక్ఖు మక్ఖీ హోతి పలాసీ…పే॰… ఇస్సుకీ హోతి మచ్ఛరీ। సఠో హోతి మాయావీ। పాపిచ్ఛో హోతి మిచ్ఛాదిట్ఠి। సన్దిట్ఠిపరామాసీ హోతి ఆధానగ్గాహీ దుప్పటినిస్సగ్గీ॥ యో సో భిక్ఖు సన్దిట్ఠిపరామాసీ హోతి ఆధానగ్గాహీ దుప్పటినిస్సగ్గీ సో సత్థరిపి అగారవో విహరతి అప్పతిస్సో। ధమ్మేపి అగారవో విహరతి అప్పతిస్సో। సఙ్ఘేపి అగారవో విహరతి అప్పతిస్సో। సిక్ఖాయపి న పరిపూరకారీ హోతి॥ యో భిక్ఖు సత్థరి అగారవో విహరతి అప్పతిస్సో ధమ్మే…పే॰… సఙ్ఘే…పే॰… సిక్ఖాయ న పరిపూరకారీ సో సఙ్ఘే అనువాదం జనేతి॥ యో హోతి అనువాదో బహుజనాహితాయ బహుజనాసుఖాయ బహునో జనస్స అనత్థాయ అహితాయ దుక్ఖాయ దేవమనుస్సానం॥ ఏవరూపం చే తుమ్హే అనువాదమూలం అజ్ఝత్తం వా బహిద్ధా వా సమనుపస్సేయ్యాథ తత్ర తుమ్హే తస్సేవ పాపకస్స అనువాదమూలస్స పహానాయ వాయమేయ్యాథ॥ ఏవరూపం చే తుమ్హే అనువాదమూలం అజ్ఝత్తం వా బహిద్ధా వా న సమనుపస్సేయ్యాథ తత్ర తుమ్హే తస్సేవ పాపకస్స అనువాదమూలస్స ఆయతిం అనవస్సవాయ పటిపజ్జేయ్యాథ॥ ఏవమేతస్స పాపకస్స అనువాదమూలస్స పహానం హోతి॥ ఏవమేతస్స పాపకస్స అనువాదమూలస్స ఆయతిం అనవస్సవో హోతి॥ ఇమాని ఛ అనువాదమూలాని॥>
    text <౨౭౪>, <తత్థ కతమే ఛ సారణీయా ధమ్మా॥ ఇధ భిక్ఖునో మేత్తం కాయకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ॥ అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం భిక్ఖునో మేత్తం వచీకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ॥ అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం భిక్ఖునో మేత్తం మనోకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ॥ అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం భిక్ఖు యే తే లాభా ధమ్మికా ధమ్మలద్ధా అన్తమసో పత్తపరియాపన్నమత్తమ్పి తథారూపేహి లాభేహి అప్పటివిభత్తభోగీ హోతి సీలవన్తేహి సబ్రహ్మచారీహి సాధారణభోగీ॥ అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం భిక్ఖు యాని తాని సీలాని అఖణ్డాని అచ్ఛిద్దాని అసబలాని అకమ్మాసాని భుజిస్సాని విఞ్ఞుపసత్థాని అపరామట్ఠాని సమాధిసంవత్తనికాని। తథారూపేసు సీలేసు సీలసామఞ్ఞగతో విహరతి సబ్రహ్మచారీహి ఆవి చేవ రహో చ॥ అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం భిక్ఖు యాయం దిట్ఠి అరియా నియ్యానికా నియ్యాతి తక్కరస్స సమ్మా దుక్ఖక్ఖయాయ తథారూపాయ దిట్ఠియా దిట్ఠిసామఞ్ఞగతో విహరతి సబ్రహ్మచారీహి ఆవి చేవ రహో చ॥ అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥ ఇమే ఛ సారణీయా ధమ్మా॥>
    text <౨౭౫>, <తత్థ కతమాని అట్ఠారస భేదకరవత్థూని॥ ఇధ భిక్ఖు అధమ్మం ధమ్మోతి దీపేతి। ధమ్మం అధమ్మోతి దీపేతి। అవినయం వినయోతి దీపేతి। వినయం అవినయోతి దీపేతి। అభాసితం అలపితం తథాగతేన భాసితం లపితం తథాగతేనాతి దీపేతి। భాసితం లపితం తథాగతేన అభాసితం అలపితం తథాగతేనాతి దీపేతి। అనాచిణ్ణం తథాగతేన ఆచిణ్ణం తథాగతేనాతి దీపేతి। ఆచిణ్ణం తథాగతేన అనాచిణ్ణం తథాగతేనాతి దీపేతి। అపఞ్ఞత్తం తథాగతేన పఞ్ఞత్తం తథాగతేనాతి దీపేతి। పఞ్ఞత్తం తథాగతేన అపఞ్ఞత్తం తథాగతేనాతి దీపేతి। ఆపత్తిం అనాపత్తీతి దీపేతి। అనాపత్తిం ఆపత్తీతి దీపేతి। లహుకం ఆపత్తిం గరుకా ఆపత్తీతి దీపేతి। గరుకం ఆపత్తిం లహుకా ఆపత్తీతి దీపేతి। సావసేసం ఆపత్తిం అనవసేసా ఆపత్తీతి దీపేతి। అనవసేసం ఆపత్తిం సావసేసా ఆపత్తీతి దీపేతి। దుట్ఠుల్లం ఆపత్తిం అదుట్ఠుల్లా ఆపత్తీతి దీపేతి। అదుట్ఠుల్లం ఆపత్తిం దుట్ఠుల్లా ఆపత్తీతి దీపేతి॥ ఇమాని అట్ఠారస భేదకరవత్థూని॥>
    text <తత్థ కతమాని చత్తారి అధికరణాని॥ వివాదాధికరణం। అనువాదాధికరణం। ఆపత్తాధికరణం। కిచ్చాధికరణం ఇమాని చత్తారి అధికరణాని॥>
    text <తత్థ కతమే సత్త సమథా॥ సమ్ముఖావినయో। సతివినయో। అమూళ్హవినయో। పటిఞ్ఞాతకరణం। యేభుయ్యసికా। తస్సపాపియసికా। తిణవత్థారకో ఇమే సత్త సమథా॥>
    stand <కతిపుచ్ఛావారో నిట్ఠితో॥>
    stand <తస్సుద్దానం>
    block
      text <ఆపత్తి ఆపత్తిక్ఖన్ధా। వినీతా సత్తధా పున।>
      text <వినీతాగారవా చేవ। గారవా మూలమేవ చ॥>
      text <పున వినీతా విపత్తి। సముట్ఠానా వివాదనా।>
      text <అనువాదా సారణీయం। భేదాధికరణేన చ॥>
      text <సత్తేవ సమథా వుత్తా। పదా సత్తరసా ఇమేతి॥>
  text <౧॥ ఛఆపత్తిసముట్ఠానవారో>
    text <౨౭౬>, <పఠమేన ఆపత్తిసముట్ఠానేన పారాజికం ఆపజ్జేయ్యాతి॥ న హీతి వత్తబ్బం॥ సఙ్ఘాదిసేసం ఆపజ్జేయ్యాతి॥ సియాతి వత్తబ్బం॥ థుల్లచ్చయం ఆపజ్జేయ్యాతి॥ సియాతి వత్తబ్బం॥ పాచిత్తియం ఆపజ్జేయ్యాతి॥ సియాతి వత్తబ్బం॥ పాటిదేసనీయం ఆపజ్జేయ్యాతి॥ సియాతి వత్తబ్బం॥ దుక్కటం ఆపజ్జేయ్యాతి॥ సియాతి వత్తబ్బం॥ దుబ్భాసితం ఆపజ్జేయ్యాతి॥ న హీతి వత్తబ్బం॥>
    text <దుతియేన ఆపత్తిసముట్ఠానేన పారాజికం ఆపజ్జేయ్యాతి॥ న హీతి వత్తబ్బం॥ సఙ్ఘాదిసేసం ఆపజ్జేయ్యాతి॥ సియాతి వత్తబ్బం॥ థుల్లచ్చయం ఆపజ్జేయ్యాతి॥ సియాతి వత్తబ్బం॥ పాచిత్తియం ఆపజ్జేయ్యాతి॥ సియాతి వత్తబ్బం॥ పాటిదేసనీయం ఆపజ్జేయ్యాతి॥ న హీతి వత్తబ్బం॥ దుక్కటం ఆపజ్జేయ్యాతి॥ సియాతి వత్తబ్బం॥ దుబ్భాసితం ఆపజ్జేయ్యాతి॥ న హీతి వత్తబ్బం॥>
    text <తతియేన ఆపత్తిసముట్ఠానేన పారాజికం ఆపజ్జేయ్యాతి॥ న హీతి వత్తబ్బం॥ సఙ్ఘాదిసేసం ఆపజ్జేయ్యాతి॥ సియాతి వత్తబ్బం॥ థుల్లచ్చయం ఆపజ్జేయ్యాతి॥ సియాతి వత్తబ్బం॥ పాచిత్తియం ఆపజ్జేయ్యాతి॥ సియాతి వత్తబ్బం॥ పాటిదేసనీయం ఆపజ్జేయ్యాతి॥ సియాతి వత్తబ్బం॥ దుక్కటం ఆపజ్జేయ్యాతి॥ సియాతి వత్తబ్బం॥ దుబ్భాసితం ఆపజ్జేయ్యాతి॥ న హీతి వత్తబ్బం॥>
    text <చతుత్థే ఆపత్తిసముట్ఠానేన పారాజికం ఆపజ్జేయ్యాతి॥ సియాతి వత్తబ్బం॥ సఙ్ఘాదిసేసం ఆపజ్జేయ్యాతి॥ సియాతి వత్తబ్బం॥ థుల్లచ్చయం ఆపజ్జేయ్యాతి॥ సియాతి వత్తబ్బం॥ పాచిత్తియం ఆపజ్జేయ్యాతి॥ సియాతి వత్తబ్బం॥ పాటిదేసనీయం ఆపజ్జేయ్యాతి॥ సియాతి వత్తబ్బం॥ దుక్కటం ఆపజ్జేయ్యాతి॥ సియాతి వత్తబ్బం॥ దుబ్భాసితం ఆపజ్జేయ్యాతి॥ న హీతి వత్తబ్బం॥>
    text <పఞ్చమేన ఆపత్తిసముట్ఠానేన పారాజికం ఆపజ్జేయ్యాతి॥ సియాతి వత్తబ్బం॥ సఙ్ఘాదిసేసం ఆపజ్జేయ్యాతి॥ సియాతి వత్తబ్బం॥ థుల్లచ్చయం ఆపజ్జేయ్యాతి॥ సియాతి వత్తబ్బం॥ పాచిత్తియం ఆపజ్జేయ్యాతి॥ సియాతి వత్తబ్బం॥ పాటిదేసనీయం ఆపజ్జేయ్యాతి॥ న హీతి వత్తబ్బం॥ దుక్కటం ఆపజ్జేయ్యాతి॥ సియాతి వత్తబ్బం॥ దుబ్భాసితం ఆపజ్జేయ్యాతి॥ సియాతి వత్తబ్బం॥>
    text <ఛట్ఠేన ఆపత్తిసముట్ఠానేన పారాజికం ఆపజ్జేయ్యాతి॥ సియాతి వత్తబ్బం॥ సఙ్ఘాదిసేసం ఆపజ్జేయ్యాతి॥ సియాతి వత్తబ్బం॥ థుల్లచ్చయం ఆపజ్జేయ్యాతి॥ సియాతి వత్తబ్బం॥ పాచిత్తియం ఆపజ్జేయ్యాతి॥ సియాతి వత్తబ్బం॥ పాటిదేసనీయం ఆపజ్జేయ్యాతి॥ సియాతి వత్తబ్బం॥ దుక్కటం ఆపజ్జేయ్యాతి॥ సియాతి వత్తబ్బం॥ దుబ్భాసితం ఆపజ్జేయ్యాతి॥ న హీతి వత్తబ్బం॥>
    stand <ఛఆపత్తిసముట్ఠానవారో నిట్ఠితో పఠమో॥>
  text <౨॥ కతాపత్తివారో>
    text <౨౭౭>, <పఠమేన ఆపత్తిసముట్ఠానేన కతి ఆపత్తియో ఆపజ్జతి॥ పఠమేన ఆపత్తిసముట్ఠానేన పఞ్చ ఆపత్తియో ఆపజ్జతి॥ భిక్ఖు కప్పియసఞ్ఞీ సఞ్ఞాచికాయ కుటిం కరోతి అదేసితవత్థుకం పమాణాతిక్కన్తం సారమ్భం అపరిక్కమనం। పయోగే దుక్కటం। ఏకం పిణ్డం అనాగతే ఆపత్తి థుల్లచ్చయస్స। తస్మిం పిణ్డే ఆగతే ఆపత్తి సఙ్ఘాదిసేసస్స। భిక్ఖు కప్పియసఞ్ఞీ వికాలే భోజనం భుఞ్జతి। ఆపత్తి పాచిత్తియస్స। భిక్ఖు కప్పియసఞ్ఞీ అఞ్ఞాతికాయ భిక్ఖునియా అన్తరఘరం పవిట్ఠాయ హత్థతో ఖాదనీయం వా భోజనీయం వా సహత్థా పటిగ్గహేత్వా భుఞ్జతి। ఆపత్తి పాటిదేసనీయస్స పఠమేన ఆపత్తిసముట్ఠానేన ఇమా పఞ్చ ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి॥ సత్తన్నం ఆపత్తిక్ఖన్ధానం కతిహి ఆపత్తిక్ఖన్ధేహి సఙ్గహితా॥ ఛన్నం ఆపత్తిసముట్ఠానానం కతిహి సముట్ఠానేహి సముట్ఠన్తి॥ చతున్నం అధికరణానం కతమం అధికరణం॥ సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం పఞ్చహి ఆపత్తిక్ఖన్ధేహి సఙ్గహితా సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా పాటిదేసనీయాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో సముట్ఠన్తి। న వాచతో న చిత్తతో॥ చతున్నం అధికరణానం ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౭౮>, <దుతియేన ఆపత్తిసముట్ఠానేన కతి ఆపత్తియో ఆపజ్జతి॥ దుతియేన ఆపత్తిసముట్ఠానేన చతస్సో ఆపత్తియో ఆపజ్జతి భిక్ఖు కప్పియసఞ్ఞీ సమాదిసతి కుటిం మే కరోథాతి॥ తస్స కుటిం కరోన్తి అదేసితవత్థుకం పమాణాతిక్కన్తం సారమ్భం అపరిక్కమనం॥ పయోగే దుక్కటం। ఏకం పిణ్డం అనాగతే ఆపత్తి థుల్లచ్చయస్స। తస్మిం పిణ్డే ఆగతే ఆపత్తి సఙ్ఘాదిసేసస్స॥ భిక్ఖు కప్పియసఞ్ఞీ అనుపసమ్పన్నం పదసో ధమ్మం వాచేతి। ఆపత్తి పాచిత్తియస్స దుతియేన ఆపత్తిసముట్ఠానేన ఇమా చతస్సో ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం చతూహి ఆపత్తిక్ఖన్ధేహి సఙ్గహితా సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి వాచతో సముట్ఠన్తి। న కాయతో న చిత్తతో॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౭౯>, <తతియేన ఆపత్తిసముట్ఠానేన కతి ఆపత్తియో ఆపజ్జతి॥ తతియేన ఆపత్తిసముట్ఠానేన పఞ్చ ఆపత్తియో ఆపజ్జతి॥ భిక్ఖు కప్పియసఞ్ఞీ సంవిదహిత్వా కుటిం కరోతి అదేసితవత్థుకం పమాణాతిక్కన్తం సారమ్భం అపరిక్కమనం॥ పయోగే దుక్కటం। ఏకం పిణ్డం అనాగతే ఆపత్తి థుల్లచ్చయస్స। తస్మిం పిణ్డే ఆగతే ఆపత్తి సఙ్ఘాదిసేసస్స॥ భిక్ఖు కప్పియసఞ్ఞీ పణీతభోజనాని అత్తనో అత్థాయ విఞ్ఞాపేత్వా భుఞ్జతి। ఆపత్తి పాచిత్తియస్స॥ భిక్ఖు కప్పియసఞ్ఞీ భిక్ఖునియా వోసాసన్తియా న నివారేత్వా భుఞ్జతి। ఆపత్తి పాటిదేసనీయస్స తతియేన ఆపత్తిసముట్ఠానేన ఇమా పఞ్చ ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం పఞ్చహి ఆపత్తిక్ఖన్ధేహి సఙ్గహితా సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా పాటిదేసనీయాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో చ వాచతో చ సముట్ఠన్తి। న చిత్తతో॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౮౦>, <చతుత్థేన ఆపత్తిసముట్ఠానేన కతి ఆపత్తియో ఆపజ్జతి॥ చతుత్థేన ఆపత్తిసముట్ఠానేన ఛ ఆపత్తియో ఆపజ్జతి భిక్ఖు మేథునం ధమ్మం పటిసేవతి। ఆపత్తి పారాజికస్స। భిక్ఖు అకప్పియసఞ్ఞీ సఞ్ఞాచికాయ కుటిం కరోతి అదేసితవత్థుకం పమాణాతిక్కన్తం సారమ్భం అపరిక్కమనం। పయోగే దుక్కటం। ఏకం పిణ్డం అనాగతే ఆపత్తి థుల్లచ్చయస్స। తస్మిం పిణ్డే ఆగతే ఆపత్తి సఙ్ఘాదిసేసస్స॥ భిక్ఖు అకప్పియసఞ్ఞీ వికాలే భోజనం భుఞ్జతి। ఆపత్తి పాచిత్తియస్స॥ భిక్ఖు అకప్పియసఞ్ఞీ అఞ్ఞాతికాయ భిక్ఖునియా అన్తరఘరం పవిట్ఠాయ హత్థతో ఖాదనీయం వా భోజనీయం వా సహత్థా పటిగ్గహేత్వా భుఞ్జతి। ఆపత్తి పాటిదేసనీయస్స॥ చతుత్థేన ఆపత్తిసముట్ఠానేన ఇమా ఛ ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం ఛహి ఆపత్తిక్ఖన్ధేహి సఙ్గహితా సియా పారాజికాపత్తిక్ఖన్ధేన। సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా పాటిదేసనీయాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో చ చిత్తతో చ సముట్ఠన్తి। న వాచతో॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౮౧>, <పఞ్చమేన ఆపత్తిసముట్ఠానేన కతి ఆపత్తియో ఆపజ్జతి॥ పఞ్చమేన ఆపత్తిసముట్ఠానేన ఛ ఆపత్తియో ఆపజ్జతి॥ భిక్ఖు పాపిచ్ఛో ఇచ్ఛాపకతో అసన్తం అభూతం ఉత్తరిమనుస్సధమ్మం ఉల్లపతి। ఆపత్తి పారాజికస్స। భిక్ఖు అకప్పియసఞ్ఞీ సమాదిసతి కుటిం మే కరోథాతి॥ తస్స కుటిం కరోన్తి అదేసితవత్థుకం పమాణాతిక్కన్తం సారమ్భం అపరిక్కమనం॥ పయోగే దుక్కటం। ఏకం పిణ్డం అనాగతే ఆపత్తి థుల్లచ్చయస్స। తస్మిం పిణ్డే ఆగతే ఆపత్తి సఙ్ఘాదిసేసస్స॥ భిక్ఖు అకప్పియసఞ్ఞీ అనుపసమ్పన్నం పదసో ధమ్మం వాచేతి। ఆపత్తి పాచిత్తియస్స॥ న ఖుంసేతుకామో న వమ్భేతుకామో న మఙ్కుకత్తుకామో దవకమ్యతా హీనేన హీనం వదేతి। ఆపత్తి దుబ్భాసితస్స పఞ్చమేన ఆపత్తిసముట్ఠానేన ఇమా ఛ ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం ఛహి ఆపత్తిక్ఖన్ధేహి సఙ్గహితా సియా పారాజికాపత్తిక్ఖన్ధేన। సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన। సియా దుబ్భాసితాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి వాచతో చ చిత్తతో చ సముట్ఠన్తి। న కాయతో॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౮౨>, <ఛట్ఠేన ఆపత్తిసముట్ఠానేన కతి ఆపత్తియో ఆపజ్జతి॥ ఛట్ఠేన ఆపత్తిసముట్ఠానేన ఛ ఆపత్తియో ఆపజ్జతి భిక్ఖు సంవిదహిత్వా భణ్డం అవహరతి। ఆపత్తి పారాజికస్స। భిక్ఖు అకప్పియసఞ్ఞీ సంవిదహిత్వా కుటిం కరోతి అదేసితవత్థుకం పమాణాతిక్కన్తం సారమ్భం అపరిక్కమనం। పయోగే దుక్కటం। ఏకం పిణ్డం అనాగతే ఆపత్తి థుల్లచ్చయస్స। తస్మిం పిణ్డే ఆగతే। ఆపత్తి సఙ్ఘాదిసేసస్స॥ భిక్ఖు అకప్పియసఞ్ఞీ పణీతభోజనాని అత్తనో అత్థాయ విఞ్ఞాపేత్వా భుఞ్జతి। ఆపత్తి పాచిత్తియస్స॥ భిక్ఖు అకప్పియసఞ్ఞీ భిక్ఖునియా వోసాసన్తియా న నివారేత్వా భుఞ్జతి। ఆపత్తి పాటిదేసనీయస్స ఛట్ఠేన ఆపత్తిసముట్ఠానేన ఇమా ఛ ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి॥ సత్తన్నం ఆపత్తిక్ఖన్ధానం కతిహి ఆపత్తిక్ఖన్ధేహి సఙ్గహితా॥ ఛన్నం ఆపత్తిసముట్ఠానానం కతిహి ఆపత్తిసముట్ఠానేహి సముట్ఠన్తి॥ చతున్నం అధికరణానం కతమం అధికరణం॥ సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం ఛహి ఆపత్తిక్ఖన్ధేహి సఙ్గహితా సియా పారాజికాపత్తిక్ఖన్ధేన। సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా పాటిదేసనీయాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చాతి॥>
    stand <ఛన్నం ఆపత్తిసముట్ఠానానం>
    stand <కతాపత్తివారో నిట్ఠితో దుతియో॥>
  text <౩॥ ఆపత్తిసముట్ఠానగాథా>
    text <౨౮౩>
      text <సముట్ఠానా కాయికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా కతి।>
      text <పుచ్ఛామి తం బ్రూహి విభఙ్గకోవిద॥>
      text <సముట్ఠానా కాయికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా పఞ్చ।>
      text <ఏతం తే అక్ఖామి విభఙ్గకోవిద॥>
      text <సముట్ఠానా వాచసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా కతి।>
      text <పుచ్ఛామి తం బ్రూహి విభఙ్గకోవిద॥>
      text <సముట్ఠానా వాచసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా చతస్సో।>
      text <ఏతం తే అక్ఖామి విభఙ్గకోవిద॥>
      text <సముట్ఠానా కాయికా వాచసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా కతి।>
      text <పుచ్ఛామి తం బ్రూహి విభఙ్గకోవిద॥>
      text <సముట్ఠానా కాయికా వాచసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా పఞ్చ।>
      text <ఏతం తే అక్ఖామి విభఙ్గకోవిద॥>
      text <సముట్ఠానా కాయికా మానసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా కతి।>
      text <పుచ్ఛామి తం బ్రూహి విభఙ్గకోవిద॥>
      text <సముట్ఠానా కాయికా మానసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా ఛ।>
      text <ఏతం తే అక్ఖామి విభఙ్గకోవిద॥>
      text <సముట్ఠానా వాచసికా మానసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా కతి।>
      text <పుచ్ఛామి తం బ్రూహి విభఙ్గకోవిద॥>
      text <సముట్ఠానా వాచసికా మానసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా ఛ।>
      text <ఏతం తే అక్ఖామి విభఙ్గకోవిద॥>
      text <సముట్ఠానా కాయికా వాచసికా మానసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా కతి।>
      text <పుచ్ఛామి తం బ్రూహి విభఙ్గకోవిద॥>
      text <సముట్ఠానా కాయికా వాచసికా మానసికా అనన్తదస్సినా।>
      text <అక్ఖాతా లోకహితేన వివేకదస్సినా।>
      text <ఆపత్తియో తేన సముట్ఠితా ఛ।>
      text <ఏతం తే అక్ఖామి విభఙ్గకోవిదాతి॥>
      text <కతిపుచ్ఛా సముట్ఠానా। కతాపత్తి తథేవ చ।>
      text <సముట్ఠానా విపత్తి చ। తథాధికరణేన చాతి॥>
      text <అధికరణం పరియాయం। సాధారణా చ భాగియా।>
      text <సమథా సాధారణికా। సమథస్స తబ్భాగియా॥>
      text <సమథా సమ్ముఖా చేవ। వినయేన కుసలేన చ।>
      text <యత్థ సమథసంసట్ఠా। సమ్మన్తి న సమ్మన్తి చ॥>
      text <సమథాధికరణఞ్చేవ। సముట్ఠానం భజన్తి చాతి॥>
    stand <ఆపత్తిసముట్ఠానగాథా నిట్ఠితా తతియా॥>
  text <౪॥ విపత్తిపచ్చయవారో>
    text <౨౮౪>, <సీలవిపత్తిపచ్చయా కతి ఆపత్తియో ఆపజ్జతి॥ సీలవిపత్తిపచ్చయా చతస్సో ఆపత్తియో ఆపజ్జతి భిక్ఖునీ జానం పారాజికం ధమ్మం పటిచ్ఛాదేతి। ఆపత్తి పారాజికస్స। వేమతికా పటిచ్ఛాదేతి। ఆపత్తి థుల్లచ్చయస్స। భిక్ఖు సఙ్ఘాదిసేసం పటిచ్ఛాదేతి। ఆపత్తి పాచిత్తియస్స। అత్తనో దుట్ఠుల్లం ఆపత్తిం పటిచ్ఛాదేతి। ఆపత్తి దుక్కటస్స సీలవిపత్తిపచ్చయా ఇమా చతస్సో ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం చతూహి ఆపత్తిక్ఖన్ధేహి సఙ్గహితా సియా పారాజికాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౮౫>, <ఆచారవిపత్తిపచ్చయా కతి ఆపత్తియో ఆపజ్జతి॥ ఆచారవిపత్తిపచ్చయా ఏకం ఆపత్తిం ఆపజ్జతి॥ ఆచారవిపత్తిం పటిచ్ఛాదేతి। ఆపత్తి దుక్కటస్స ఆచారవిపత్తిపచ్చయా ఇమం ఏకం ఆపత్తిం ఆపజ్జతి॥>
    text <సా ఆపత్తి చతున్నం విపత్తీనం కతి విపత్తియో భజతి …పే॰… సత్తన్నం సమథానం కతిహి సమథేహి సమ్మతి॥ సా ఆపత్తి చతున్నం విపత్తీనం ఏకం విపత్తిం భజతి ఆచారవిపత్తిం॥ సత్తన్నం ఆపత్తిక్ఖన్ధానం ఏకేన ఆపత్తిక్ఖన్ధేన సఙ్గహితా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠాతి కాయతో చ వాచతో చ చిత్తతో చ సముట్ఠాతి॥ చతున్నం అధికరణానం ఆపత్తాధికరణం॥ సత్తన్నం సమథానం తీహి సమథేహి సమ్మతి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౮౬>, <దిట్ఠివిపత్తిపచ్చయా కతి ఆపత్తియో ఆపజ్జతి॥ దిట్ఠివిపత్తిపచ్చయా ద్వే ఆపత్తియో ఆపజ్జతి॥ పాపికాయ దిట్ఠియా యావతతియం సమనుభాసనాయ న పటినిస్సజ్జతి। ఞత్తియా దుక్కటం। కమ్మవాచాపరియోసానే ఆపత్తి పాచిత్తియస్స దిట్ఠివిపత్తిపచ్చయా ఇమా ద్వే ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ఏకం విపత్తిం భజన్తి ఆచారవిపత్తిం॥ సత్తన్నం ఆపత్తిక్ఖన్ధానం ద్వీహి ఆపత్తిక్ఖన్ధేహి సఙ్గహితా సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౮౭>, <ఆజీవవిపత్తిపచ్చయా కతి ఆపత్తియో ఆపజ్జతి॥ ఆజీవవిపత్తిపచ్చయా ఛ ఆపత్తియో ఆపజ్జతి ఆజీవహేతు ఆజీవకారణా పాపిచ్ఛో ఇచ్ఛాపకతో అసన్తం అభూతం ఉత్తరిమనుస్సధమ్మం ఉల్లపతి। ఆపత్తి పారాజికస్స। ఆజీవహేతు ఆజీవకారణా సఞ్చరిత్తం సమాపజ్జతి। ఆపత్తి సఙ్ఘాదిసేసస్స। ఆజీవహేతు ఆజీవకారణా యో తే విహారే వసతి। సో భిక్ఖు అరహాతి భణతి। పటివిజానన్తస్స ఆపత్తి థుల్లచ్చయస్స। ఆజీవహేతు ఆజీవకారణా భిక్ఖు పణీతభోజనాని అత్తనో అత్థాయ విఞ్ఞాపేత్వా భుఞ్జతి। ఆపత్తి పాచిత్తియస్స। ఆజీవహేతు ఆజీవకారణా భిక్ఖునీ పణీతభోజనాని అత్తనో అత్థాయ విఞ్ఞాపేత్వా భుఞ్జతి। ఆపత్తి పాటిదేసనీయస్స। ఆజీవహేతు ఆజీవకారణా సూపం వా ఓదనం వా అగిలానో అత్తనో అత్థాయ విఞ్ఞాపేత్వా భుఞ్జతి। ఆపత్తి దుక్కటస్స ఆజీవవిపత్తిపచ్చయా ఇమా ఛ ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం ఛహి ఆపత్తిక్ఖన్ధేహి సఙ్గహితా సియా పారాజికాపత్తిక్ఖన్ధేన। సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా పాటిదేసనీయాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఛహి సముట్ఠానేహి సముట్ఠన్తి సియా కాయతో సముట్ఠన్తి। న వాచతో న చిత్తతో। సియా వాచతో సముట్ఠన్తి। న కాయతో న చిత్తతో। సియా కాయతో చ వాచతో చ సముట్ఠన్తి। న చిత్తతో। సియా కాయతో చ చిత్తతో చ సముట్ఠన్తి। న వాచతో। సియా వాచతో చ చిత్తతో చ సముట్ఠన్తి। న కాయతో। సియా కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    stand <విపత్తిపచ్చయవారో నిట్ఠితో చతుత్థో॥>
  text <౫॥ అధికరణపచ్చయవారో>
    text <౨౮౮>, <వివాదాధికరణపచ్చయా కతి ఆపత్తియో ఆపజ్జతి॥ వివాదాధికరణపచ్చయా ద్వే ఆపత్తియో ఆపజ్జతి ఉపసమ్పన్నం ఓమసతి। ఆపత్తి పాచిత్తియస్స। అనుపసమ్పన్నం ఓమసతి। ఆపత్తి దుక్కటస్స వివాదాధికరణపచ్చయా ఇమా ద్వే ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ఏకం విపత్తిం భజన్తి ఆచారవిపత్తిం॥ సత్తన్నం ఆపత్తిక్ఖన్ధానం ద్వీహి ఆపత్తిక్ఖన్ధేహి సఙ్గహితా సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం తీహి సముట్ఠానేహి సముట్ఠన్తి సియా కాయతో చ చిత్తతో చ సముట్ఠన్తి। న వాచతో। సియా వాచతో చ చిత్తతో చ సముట్ఠన్తి। న కాయతో। సియా కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౮౯>, <అనువాదాధికరణపచ్చయా కతి ఆపత్తియో ఆపజ్జతి॥ అనువాదాధికరణపచ్చయా తిస్సో ఆపత్తియో ఆపజ్జతి॥ భిక్ఖుం అమూలకేన పారాజికేన ధమ్మేన అనుద్ధంసేతి। ఆపత్తి సఙ్ఘాదిసేసస్స। అమూలకేన సఙ్ఘాదిసేసేన అనుద్ధంసేతి। ఆపత్తి పాచిత్తియస్స। అమూలికాయ ఆచారవిపత్తియా అనుద్ధంసేతి। ఆపత్తి దుక్కటస్స అనువాదాధికరణపచ్చయా ఇమా తిస్సో ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం తీహి ఆపత్తిక్ఖన్ధేహి సఙ్గహితా సియా సఙ్ఘాదిసేసాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం తీహి సముట్ఠానేహి సముట్ఠన్తి సియా కాయతో చ చిత్తతో చ సముట్ఠన్తి। న వాచతో। సియా వాచతో చ చిత్తతో చ సముట్ఠన్తి। న కాయతో। సియా కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౯౦>, <ఆపత్తాధికరణపచ్చయా కతి ఆపత్తియో ఆపజ్జతి॥ ఆపత్తాధికరణపచ్చయా చతస్సో ఆపత్తియో ఆపజ్జతి॥ భిక్ఖునీ జానం పారాజికం ధమ్మం పటిచ్ఛాదేతి। ఆపత్తి పారాజికస్స। వేమతికా పటిచ్ఛాదేతి। ఆపత్తి థుల్లచ్చయస్స। భిక్ఖు సఙ్ఘాదిసేసం పటిచ్ఛాదేతి। ఆపత్తి పాచిత్తియస్స। ఆచారవిపత్తిం పటిచ్ఛాదేతి। ఆపత్తి దుక్కటస్స ఆపత్తాధికరణపచ్చయా ఇమా చతస్సో ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం చతూహి ఆపత్తిక్ఖన్ధేహి సఙ్గహితా సియా పారాజికాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <౨౯౧>, <కిచ్చాధికరణపచ్చయా కతి ఆపత్తియో ఆపజ్జతి॥ కిచ్చాధికరణపచ్చయా పఞ్చ ఆపత్తియో ఆపజ్జతి॥ ఉక్ఖిత్తానువత్తికా భిక్ఖునీ యావతతియం సమనుభాసనాయ న పటినిస్సజ్జతి। ఞత్తియా దుక్కటం। ద్వీహి కమ్మవాచాహి థుల్లచ్చయా। కమ్మవాచాపరియోసానే ఆపత్తి పారాజికస్స॥ భేదకానువత్తకా భిక్ఖూ యావతతియం సమనుభాసనాయ న పటినిస్సజ్జన్తి। ఆపత్తి సఙ్ఘాదిసేసస్స। పాపికాయ దిట్ఠియా యావతతియం సమనుభాసనాయ న పటినిస్సజ్జతి। ఆపత్తి పాచిత్తియస్స కిచ్చాధికరణపచ్చయా ఇమా పఞ్చ ఆపత్తియో ఆపజ్జతి॥>
    text <తా ఆపత్తియో చతున్నం విపత్తీనం కతి విపత్తియో భజన్తి…పే॰… సత్తన్నం సమథానం కతిహి సమథేహి సమ్మన్తి॥ తా ఆపత్తియో చతున్నం విపత్తీనం ద్వే విపత్తియో భజన్తి సియా సీలవిపత్తిం। సియా ఆచారవిపత్తిం॥ సత్తన్నం ఆపత్తిక్ఖన్ధానం పఞ్చహి ఆపత్తిక్ఖన్ధేహి సఙ్గహితా సియా పారాజికాపత్తిక్ఖన్ధేన। సియా సఙ్ఘాదిసేసాపత్తిక్ఖన్ధేన। సియా థుల్లచ్చయాపత్తిక్ఖన్ధేన। సియా పాచిత్తియాపత్తిక్ఖన్ధేన। సియా దుక్కటాపత్తిక్ఖన్ధేన॥ ఛన్నం ఆపత్తిసముట్ఠానానం ఏకేన సముట్ఠానేన సముట్ఠన్తి కాయతో చ వాచతో చ చిత్తతో చ సముట్ఠన్తి॥ చతున్నం అధికరణానం। ఆపత్తాధికరణం॥ సత్తన్నం సమథానం తీహి సమథేహి సమ్మన్తి సియా సమ్ముఖావినయేన చ పటిఞ్ఞాతకరణేన చ। సియా సమ్ముఖావినయేన చ తిణవత్థారకేన చ॥>
    text <ఠపేత్వా సత్త ఆపత్తియో సత్త ఆపత్తిక్ఖన్ధే। అవసేసా ఆపత్తియో చతున్నం విపత్తీనం కతి విపత్తియో భజన్తి॥ సత్తన్నం ఆపత్తిక్ఖన్ధానం కతిహి ఆపత్తిక్ఖన్ధేహి సఙ్గహితా॥ ఛన్నం ఆపత్తిసముట్ఠానానం కతిహి సముట్ఠానేహి సముట్ఠన్తి॥ చతున్నం అధికరణానం కతమం అధికరణం॥ సత్తన్నం సమథానం కతిహి సమథేహి సమ్మన్తి॥ ఠపేత్వా సత్త ఆపత్తియో సత్త ఆపత్తిక్ఖన్ధే అవసేసా ఆపత్తియో చతున్నం విపత్తీనం న కతమం విపత్తిం భజన్తి॥ సత్తన్నం ఆపత్తిక్ఖన్ధానం న కతమేన ఆపత్తిక్ఖన్ధేన సఙ్గహితా॥ ఛన్నం ఆపత్తిసముట్ఠానానం న కతమేన ఆపత్తిసముట్ఠానేన సముట్ఠన్తి॥ చతున్నం అధికరణానం న కతమం అధికరణం॥ సత్తన్నం సమథానం న కతమేన సమథేన సమ్మన్తి॥ తం కిస్స హేతు॥ ఠపేత్వా సత్త ఆపత్తియో సత్త ఆపత్తిక్ఖన్ధే। నత్థఞ్ఞా ఆపత్తియోతి॥>
    stand <అధికరణపచ్చయవారో నిట్ఠితో పఞ్చమో॥>
    stand <అన్తరపేయ్యాలం నిట్ఠితం॥>
    stand <తస్సుద్దానం>
  text <సమథభేదో>
    text <౬॥ అధికరణపరియాయవారో>
      text <౨౯౨>, <వివాదాధికరణస్స కిం పుబ్బఙ్గమం॥ కతి ఠానాని॥ కతి వత్థూని॥ కతి భూమియో॥ కతి హేతూ॥ కతి మూలాని॥ కతిహాకారేహి వివదతి॥ వివాదాధికరణం కతిహి సమథేహి సమ్మతి॥>
      text <అనువాదాధికరణస్స కిం పుబ్బఙ్గమం॥ కతి ఠానాని॥ కతి వత్థూని॥ కతి భూమియో॥ కతి హేతూ॥ కతి మూలాని॥ కతిహాకారేహి అనువదతి॥ అనువాదాధికరణం కతిహి సమథేహి సమ్మతి॥>
      text <ఆపత్తాధికరణస్స కిం పుబ్బఙ్గమం॥ కతి ఠానాని॥ కతి వత్థూని॥ కతి భూమియో॥ కతి హేతూ॥ కతి మూలాని॥ కతిహాకారేహి ఆపత్తిం ఆపజ్జతి॥ ఆపత్తాధికరణం కతిహి సమథేహి సమ్మతి॥>
      text <కిచ్చాధికరణస్స కిం పుబ్బఙ్గమం॥ కతి ఠానాని॥ కతి వత్థూని॥ కతి భూమియో॥ కతి హేతూ॥ కతి మూలాని॥ కతిహాకారేహి కిచ్చం జాయతి॥ కిచ్చాధికరణం కతిహి సమథేహి సమ్మతి॥>
      text <౨౯౩>, <వివాదాధికరణస్స కిం పుబ్బఙ్గమన్తి॥ లోభో పుబ్బఙ్గమో। దోసో పుబ్బఙ్గమో। మోహో పుబ్బఙ్గమో। అలోభో పుబ్బఙ్గమో। అదోసో పుబ్బఙ్గమో। అమోహో పుబ్బఙ్గమో॥ కతి ఠానానీతి॥ అట్ఠారస భేదకరవత్థూని ఠానాని॥ కతి వత్థూనీతి॥ అట్ఠారస భేదకరవత్థూని॥ కతి భూమియోతి॥ అట్ఠారస భేదకరవత్థూని భూమియో॥ కతి హేతూతి॥ నవ హేతూ తయో కుసలహేతూ। తయో అకుసలహేతూ। తయో అబ్యాకతహేతూ॥ కతి మూలానీతి॥ ద్వాదస మూలాని॥ కతిహాకారేహి వివదతీతి॥ ద్వీహాకారేహి వివదతి ధమ్మదిట్ఠి వా అధమ్మదిట్ఠి వా॥ వివాదాధికరణం కతిహి సమథేహి సమ్మతీతి॥ వివాదాధికరణం ద్వీహి సమథేహి సమ్మతి సమ్ముఖావినయేన చ యేభుయ్యసికాయ చ॥>
      text <౨౯౪>, <అనువాదాధికరణస్స కిం పుబ్బఙ్గమన్తి॥ లోభో పుబ్బఙ్గమో। దోసో పుబ్బఙ్గమో। మోహో పుబ్బఙ్గమో। అలోభో పుబ్బఙ్గమో। అదోసో పుబ్బఙ్గమో। అమోహో పుబ్బఙ్గమో॥ కతి ఠానానీతి॥ చతస్సో విపత్తియో ఠానాని॥ కతి వత్థూనీతి॥ చతస్సో విపత్తియో వత్థూని॥ కతి భూమియోతి॥ చతస్సో విపత్తియో భూమియో॥ కతి హేతూతి॥ నవ హేతూ తయో కుసలహేతూ। తయో అకుసలహేతూ। తయో అబ్యాకతహేతూ॥ కతి మూలానీతి॥ చుద్దస మూలాని॥ కతిహాకారేహి అనువదతీతి॥ ద్వీహాకారేహి అనువదతి వత్థుతో వా ఆపత్తితో వా॥ అనువాదాధికరణం కతిహి సమథేహి సమ్మతీతి॥ అనువాదాధికరణం చతూహి సమథేహి సమ్మతి సమ్ముఖావినయేన చ సతివినయేన చ అమూళ్హవినయేన చ తస్సపాపియసికాయ చ॥>
      text <౨౯౫>, <ఆపత్తాధికరణస్స కిం పుబ్బఙ్గమన్తి॥ లోభో పుబ్బఙ్గమో। దోసో పుబ్బఙ్గమో। మోహో పుబ్బఙ్గమో। అలోభో పుబ్బఙ్గమో। అదోసో పుబ్బఙ్గమో। అమోహో పుబ్బఙ్గమో॥ కతి ఠానానీతి॥ సత్త ఆపత్తిక్ఖన్ధా ఠానాని॥ కతి వత్థూనీతి॥ సత్త ఆపత్తిక్ఖన్ధా వత్థూని॥ కతి భూమియోతి॥ సత్త ఆపత్తిక్ఖన్ధా భూమియో॥ కతి హేతూతి॥ ఛ హేతూ తయో అకుసలహేతూ। తయో అబ్యాకతహేతూ॥ కతి మూలానీతి॥ ఛ ఆపత్తిసముట్ఠానాని మూలాని॥ కతిహాకారేహి ఆపత్తిం ఆపజ్జతీతి॥ ఛహాకారేహి ఆపత్తిం ఆపజ్జతి అలజ్జితా। అఞ్ఞాణతా। కుక్కుచ్చపకతతా। అకప్పియే కప్పియసఞ్ఞితా। కప్పియే అకప్పియసఞ్ఞితా। సతిసమ్మోసా॥ ఆపత్తాధికరణం కతిహి సమథేహి సమ్మతీతి॥ ఆపత్తాధికరణం తీహి సమథేహి సమ్మతి సమ్ముఖావినయేన చ పటిఞ్ఞాతకరణేన చ। సమ్ముఖావినయేన చ తిణవత్థారకేన చ॥>
      text <౨౯౬>, <కిచ్చాధికరణస్స కిం పుబ్బఙ్గమన్తి॥ లోభో పుబ్బఙ్గమో। దోసో పుబ్బఙ్గమో। మోహో పుబ్బఙ్గమో। అలోభో పుబ్బఙ్గమో। అదోసో పుబ్బఙ్గమో। అమోహో పుబ్బఙ్గమో॥ కతి ఠానానీతి॥ చత్తారి కమ్మాని ఠానాని॥ కతి వత్థూనీతి॥ చత్తారి కమ్మాని వత్థూని॥ కతి భూమియోతి॥ చత్తారి కమ్మాని భూమియో॥ కతి హేతూతి॥ నవ హేతూ తయో కుసలహేతూ। తయో అకుసలహేతూ। తయో అబ్యాకతహేతూ॥ కతి మూలానీతి॥ ఏకం మూలం సఙ్ఘో॥ కతిహాకారేహి కిచ్చం జాయతీతి॥ ద్వీహాకారేహి కిచ్చం జాయతి ఞత్తితో వా అపలోకనతో వా॥ కిచ్చాధికరణం కతిహి సమథేహి సమ్మతీతి॥ కిచ్చాధికరణం ఏకేన సమథేన సమ్మతి సమ్ముఖావినయేన॥>
      text <కతి సమథా॥ సత్త సమథా॥ సమ్ముఖావినయో। సతివినయో। అమూళ్హవినయో। పటిఞ్ఞాతకరణం। యేభుయ్యసికా। తస్సపాపియసికా। తిణవత్థారకో ఇమే సత్త సమథా॥>
      text <సియా ఇమే సత్త సమథా దస సమథా హోన్తి। దస సమథా సత్త సమథా హోన్తి వత్థువసేన పరియాయేన సియాతి॥>
      text <కథఞ్చ సియా॥ వివాదాధికరణస్స ద్వే సమథా। అనువాదాధికరణస్స చత్తారో సమథా। ఆపత్తాధికరణస్స తయో సమథా। కిచ్చాధికరణస్స ఏకో సమథో॥ ఏవం ఇమే సత్త సమథా దస సమథా హోన్తి। దస సమథా సత్త సమథా హోన్తి వత్థువసేన పరియాయేన॥>
      stand <పరియాయవారో నిట్ఠితో ఛట్ఠో॥>
    text <౭॥ సాధారణవారో>
      text <౨౯౭>, <కతి సమథా వివాదాధికరణస్స సాధారణా॥ కతి సమథా వివాదాధికరణస్స అసాధారణా॥ కతి సమథా అనువాదాధికరణస్స సాధారణా॥ కతి సమథా అనువాదాధికరణస్స అసాధారణా॥ కతి సమథా ఆపత్తాధికరణస్స సాధారణా॥ కతి సమథా ఆపత్తాధికరణస్స అసాధారణా॥ కతి సమథా కిచ్చాధికరణస్స సాధారణా॥ కతి సమథా కిచ్చాధికరణస్స అసాధారణా॥>
      text <ద్వే సమథా వివాదాధికరణస్స సాధారణా సమ్ముఖావినయో। యేభుయ్యసికా॥ పఞ్చ సమథా వివాదాధికరణస్స అసాధారణా సతివినయో। అమూళ్హవినయో। పటిఞ్ఞాతకరణం। తస్సపాపియసికా। తిణవత్థారకో॥>
      text <చత్తారో సమథా అనువాదాధికరణస్స సాధారణా సమ్ముఖావినయో। సతివినయో। అమూళ్హవినయో। తస్సపాపియసికా॥ తయో సమథా అనువాదాధికరణస్స అసాధారణా యేభుయ్యసికా। పటిఞ్ఞాతకరణం। తిణవత్థారకో॥>
      text <తయో సమథా ఆపత్తాధికరణస్స సాధారణా సమ్ముఖావినయో। పటిఞ్ఞాతకరణం। తిణవత్థారకో॥ చత్తారో సమథా ఆపత్తాధికరణస్స అసాధారణా యేభుయ్యసికా। సతివినయో। అమూళ్హవినయో। తస్సపాపియసికా॥>
      text <ఏకో సమథో కిచ్చాధికరణస్స సాధారణో సమ్ముఖావినయో॥ ఛ సమథా కిచ్చాధికరణస్స అసాధారణా యేభుయ్యసికా। సతివినయో। అమూళ్హవినయో। పటిఞ్ఞాతకరణం। తస్సపాపియసికా। తిణవత్థారకో॥>
      stand <సాధారణవారో నిట్ఠితో సత్తమో॥>
    text <౮॥ తబ్భాగియవారో>
      text <౨౯౮>, <కతి సమథా వివాదాధికరణస్స తబ్భాగియా॥ కతి సమథా వివాదాధికరణస్స అఞ్ఞభాగియా॥ కతి సమథా అనువాదాధికరణస్స తబ్భాగియా॥ కతి సమథా అనువాదాధికరణస్స అఞ్ఞభాగియా॥ కతి సమథా ఆపత్తాధికరణస్స తబ్భాగియా॥ కతి సమథా ఆపత్తాధికరణస్స అఞ్ఞభాగియా॥ కతి సమథా కిచ్చాధికరణస్స తబ్భాగియా॥ కతి సమథా కిచ్చాధికరణస్స అఞ్ఞభాగియా॥>
      text <ద్వే సమథా వివాదాధికరణస్స తబ్భాగియా సమ్ముఖావినయో। యేభుయ్యసికా॥ పఞ్చ సమథా వివాదాధికరణస్స అఞ్ఞభాగియా సతివినయో। అమూళ్హవినయో। పటిఞ్ఞాతకరణం। తస్సపాపియసికా। తిణవత్థారకో॥>
      text <చత్తారో సమథా అనువాదాధికరణస్స తబ్భాగియా సమ్ముఖావినయో। సతివినయో। అమూళ్హవినయో। తస్సపాపియసికా॥ తయో సమథా అనువాదాధికరణస్స అఞ్ఞభాగియా యేభుయ్యసికా। పటిఞ్ఞాతకరణం। తిణవత్థారకో॥>
      text <తయో సమథా ఆపత్తాధికరణస్స తబ్భాగియా సమ్ముఖావినయో। పటిఞ్ఞాతకరణం। తిణవత్థారకో॥ చత్తారో సమథా ఆపత్తాధికరణస్స అఞ్ఞభాగియా యేభుయ్యసికా। సతివినయో। అమూళ్హవినయో। తస్సపాపియసికా॥>
      text <ఏకో సమథో కిచ్చాధికరణస్స తబ్భాగియో సమ్ముఖావినయో॥ ఛ సమథా కిచ్చాధికరణస్స అఞ్ఞభాగియా యేభుయ్యసికా। సతివినయో। అమూళ్హవినయో। పటిఞ్ఞాతకరణం। తస్సపాపియసికా। తిణవత్థారకో॥>
      stand <తబ్భాగియవారో నిట్ఠితో అట్ఠమో॥>
    text <౯॥ సమథా సమథస్స సాధారణవారో>
      text <౨౯౯>, <సమథా సమథస్స సాధారణా। సమథా సమథస్స అసాధారణా॥ సియా సమథా సమథస్స సాధారణా। సియా సమథా సమథస్స అసాధారణా॥>
      text <కథం సియా సమథా సమథస్స సాధారణా॥ కథం సియా సమథా సమథస్స అసాధారణా॥ యేభుయ్యసికా సమ్ముఖావినయస్స సాధారణా। సతివినయస్స అమూళ్హవినయస్స పటిఞ్ఞాతకరణస్స తస్సపాపియసికాయ తిణవత్థారకస్స అసాధారణా॥>
      text <సతివినయో సమ్ముఖావినయస్స సాధారణో। అమూళ్హవినయస్స పటిఞ్ఞాతకరణస్స తస్సపాపియసికాయ తిణవత్థారకస్స యేభుయ్యసికాయ అసాధారణో॥>
      text <అమూళ్హవినయో సమ్ముఖావినయస్స సాధారణో। పటిఞ్ఞాతకరణస్స తస్సపాపియసికాయ తిణవత్థారకస్స యేభుయ్యసికాయ సతివినయస్స అసాధారణో॥>
      text <పటిఞ్ఞాతకరణం సమ్ముఖావినయస్స సాధారణం। తస్సపాపియసికాయ తిణవత్థారకస్స యేభుయ్యసికాయ సతివినయస్స అమూళ్హవినయస్స అసాధారణం॥>
      text <తస్సపాపియసికా సమ్ముఖావినయస్స సాధారణా। తిణవత్థారకస్స యేభుయ్యసికాయ సతివినయస్స అమూళ్హవినయస్స పటిఞ్ఞాతకరణస్స అసాధారణా॥>
      text <తిణవత్థారకో సమ్ముఖావినయస్స సాధారణో। యేభుయ్యసికాయ సతివినయస్స అమూళ్హవినయస్స పటిఞ్ఞాతకరణస్స తస్సపాపియసికాయ అసాధారణో॥ ఏవం సియా సమథా సమథస్స సాధారణా। ఏవం సియా సమథా సమథస్స అసాధారణా॥>
      stand <సమథా సమథస్స సాధారణవారో నిట్ఠితో నవమో॥>
    text <౧౦॥ సమథా సమథస్స తబ్భాగియవారో>
      text <౩౦౦>, <సమథా సమథస్స తబ్భాగియా। సమథా సమథస్స అఞ్ఞభాగియా॥ సియా సమథా సమథస్స తబ్భాగియా। సియా సమథా సమథస్స అఞ్ఞభాగియా॥>
      text <కథం సియా సమథా సమథస్స తబ్భాగియా॥ కథం సియా సమథా సమథస్స అఞ్ఞభాగియా॥ యేభుయ్యసికా సమ్ముఖావినయస్స తబ్భాగియా। సతివినయస్స అమూళ్హవినయస్స పటిఞ్ఞాతకరణస్స తస్సపాపియసికాయ తిణవత్థారకస్స అఞ్ఞభాగియా॥>
      text <సతివినయో సమ్ముఖావినయస్స తబ్భాగియో। అమూళ్హవినయస్స పటిఞ్ఞాతకరణస్స తస్సపాపియసికాయ తిణవత్థారకస్స యేభుయ్యసికాయ అఞ్ఞభాగియో॥>
      text <అమూళ్హవినయో సమ్ముఖావినయస్స తబ్భాగియో। పటిఞ్ఞాతకరణస్స తస్సపాపియసికాయ తిణవత్థారకస్స యేభుయ్యసికాయ సతివినయస్స అఞ్ఞభాగియో॥>
      text <పటిఞ్ఞాతకరణం సమ్ముఖావినయస్స తబ్భాగియం। తస్సపాపియసికాయ తిణవత్థారకస్స యేభుయ్యసికాయ సతివినయస్స అమూళ్హవినయస్స అఞ్ఞభాగియం॥>
      text <తస్సపాపియసికా సమ్ముఖావినయస్స తబ్భాగియా। తిణవత్థారకస్స యేభుయ్యసికాయ సతివినయస్స అమూళ్హవినయస్స పటిఞ్ఞాతకరణస్స అఞ్ఞభాగియా॥>
      text <తిణవత్థారకో సమ్ముఖావినయస్స తబ్భాగియో। యేభుయ్యసికాయ సతివినయస్స అమూళ్హవినయస్స పటిఞ్ఞాతకరణస్స తస్సపాపియసికాయ అఞ్ఞభాగియో॥ ఏవం సియా సమథా సమథస్స తబ్భాగియా। ఏవం సియా సమథా సమథస్స అఞ్ఞభాగియా॥>
      stand <సమథా సమథస్స తబ్భాగియవారో నిట్ఠితో దసమో॥>
    text <౧౧॥ సమథసమ్ముఖావినయవారో>
      text <౩౦౧>, <సమథో సమ్ముఖావినయో। సమ్ముఖావినయో సమథో॥ సమథో యేభుయ్యసికా। యేభుయ్యసికా సమథో॥ సమథో సతివినయో। సతివినయో సమథో॥ సమథో అమూళ్హవినయో। అమూళ్హవినయో సమథో॥ సమథో పటిఞ్ఞాతకరణం। పటిఞ్ఞాతకరణం సమథో॥ సమథో తస్సపాపియసికా। తస్సపాపియసికా సమథో॥ సమథో తిణవత్థారకో। తిణవత్థారకో సమథో॥>
      text <యేభుయ్యసికా సతివినయో అమూళ్హవినయో పటిఞ్ఞాతకరణం తస్సపాపియసికా తిణవత్థారకో ఇమే సమథా సమథా। నో సమ్ముఖావినయో॥ సమ్ముఖావినయో సమథో చేవ సమ్ముఖావినయో చ॥>
      text <సతివినయో అమూళ్హవినయో పటిఞ్ఞాతకరణం తస్సపాపియసికా తిణవత్థారకో సమ్ముఖావినయో ఇమే సమథా సమథా। నో యేభుయ్యసికా॥ యేభుయ్యసికా సమథో చేవ యేభుయ్యసికా చ॥>
      text <అమూళ్హవినయో పటిఞ్ఞాతకరణం తస్సపాపియసికా తిణవత్థారకో సమ్ముఖావినయో యేభుయ్యసికా ఇమే సమథా సమథా। నో సతివినయో॥ సతివినయో సమథో చేవ సతివినయో చ॥>
      text <పటిఞ్ఞాతకరణం తస్సపాపియసికా తిణవత్థారకో సమ్ముఖావినయో యేభుయ్యసికా సతివినయో ఇమే సమథా సమథా। నో అమూళ్హవినయో॥ అమూళ్హవినయో సమథో చేవ అమూళ్హవినయో చ॥>
      text <తస్సపాపియసికా తిణవత్థారకో సమ్ముఖావినయో యేభుయ్యసికా సతివినయో అమూళ్హవినయో ఇమే సమథా సమథా। నో పటిఞ్ఞాతకరణం॥ పటిఞ్ఞాతకరణం సమథో చేవ పటిఞ్ఞాతకరణఞ్చ॥>
      text <తిణవత్థారకో సమ్ముఖావినయో యేభుయ్యసికా సతివినయో అమూళ్హవినయో పటిఞ్ఞాతకరణం ఇమే సమథా సమథా। నో తస్సపాపియసికా॥ తస్సపాపియసికా సమథో చేవ తస్సపాపియసికా చ॥>
      text <సమ్ముఖావినయో యేభుయ్యసికా సతివినయో అమూళ్హవినయో పటిఞ్ఞాతకరణం తస్సపాపియసికా ఇమే సమథా సమథా। నో తిణవత్థారకో॥ తిణవత్థారకో సమథో చేవ తిణవత్థారకో చ॥>
      stand <సమథసమ్ముఖావినయవారో నిట్ఠితో ఏకాదసమో॥>
    text <౧౨॥ వినయవారో>
      text <౩౦౨>, <వినయో సమ్ముఖావినయో। సమ్ముఖావినయో వినయో॥ వినయో యేభుయ్యసికా। యేభుయ్యసికా వినయో॥ వినయో సతివినయో। సతివినయో వినయో॥ వినయో అమూళ్హవినయో। అమూళ్హవినయో వినయో॥ వినయో పటిఞ్ఞాతకరణం। పటిఞ్ఞాతకరణం వినయో॥ వినయో తస్సపాపియసికా। తస్సపాపియసికా వినయో॥ వినయో తిణవత్థారకో। తిణవత్థారకో వినయో॥>
      text <వినయో సియా సమ్ముఖావినయో సియా న సమ్ముఖావినయో॥ సమ్ముఖావినయో వినయో చేవ సమ్ముఖావినయో చ॥>
      text <వినయో సియా యేభుయ్యసికా। సియా న యేభుయ్యసికా॥ యేభుయ్యసికా వినయో చేవ యేభుయ్యసికా చ॥>
      text <వినయో సియా సతివినయో। సియా న సతివినయో॥ సతివినయో వినయో చేవ సతివినయో చ॥>
      text <వినయో సియా అమూళ్హవినయో। సియా న అమూళ్హవినయో॥ అమూళ్హవినయో వినయో చేవ అమూళ్హవినయో చ॥>
      text <వినయో సియా పటిఞ్ఞాతకరణం। సియా న పటిఞ్ఞాతకరణం॥ పటిఞ్ఞాతకరణం వినయో చేవ పటిఞ్ఞాతకరణఞ్చ॥>
      text <వినయో సియా తస్సపాపియసికా। సియా న తస్సపాపియసికా॥ తస్సపాపియసికా వినయో చేవ తస్సపాపియసికా చ॥>
      text <వినయో సియా తిణవత్థారకో। సియా న తిణవత్థారకో॥ తిణవత్థారకో వినయో చేవ తిణవత్థారకో చ॥>
      stand <వినయవారో నిట్ఠితో ద్వాదసమో॥>
    text <౧౩॥ కుసలవారో>
      text <౩౦౩>, <సమ్ముఖావినయో కుసలో అకుసలో అబ్యాకతో॥ యేభుయ్యసికా కుసలా అకుసలా అబ్యాకతా॥ సతివినయో కుసలో అకుసలో అబ్యాకతో॥ అమూళ్హవినయో కుసలో అకుసలో అబ్యాకతో॥ పటిఞ్ఞాతకరణం కుసలం అకుసలం అబ్యాకతం॥ తస్సపాపియసికా కుసలా అకుసలా అబ్యాకతా॥ తిణవత్థారకో కుసలో అకుసలో అబ్యాకతో॥>
      text <సమ్ముఖావినయో సియా కుసలో। సియా అబ్యాకతో॥ నత్థి సమ్ముఖావినయో అకుసలో॥>
      text <యేభుయ్యసికా సియా కుసలా। సియా అకుసలా। సియా అబ్యాకతా॥>
      text <సతివినయో సియా కుసలో। సియా అకుసలో। సియా అబ్యాకతో॥>
      text <అమూళ్హవినయో సియా కుసలో। సియా అకుసలో। సియా అబ్యాకతో॥>
      text <పటిఞ్ఞాతకరణం సియా కుసలం। సియా అకుసలం। సియా అబ్యాకతం॥>
      text <తస్సపాపియసికా సియా కుసలా। సియా అకుసలా సియా అబ్యాకతా॥>
      text <తిణవత్థారకో సియా కుసలో। సియా అకుసలో। సియా అబ్యాకతో॥>
      text <వివాదాధికరణం కుసలం అకుసలం అబ్యాకతం॥ అనువాదాధికరణం కుసలం అకుసలం అబ్యాకతం॥ ఆపత్తాధికరణం కుసలం అకుసలం అబ్యాకతం॥ కిచ్చాధికరణం కుసలం అకుసలం అబ్యాకతం॥>
      text <వివాదాధికరణం సియా కుసలం। సియా అకుసలం। సియా అబ్యాకతం॥>
      text <అనువాదాధికరణం సియా కుసలం। సియా అకుసలం। సియా అబ్యాకతం॥>
      text <ఆపత్తాధికరణం సియా అకుసలం। సియా అబ్యాకతం॥ నత్థి ఆపత్తాధికరణం కుసలం॥>
      text <కిచ్చాధికరణం సియా కుసలం। సియా అకుసలం। సియా అబ్యాకతం॥>
      stand <కుసలవారో నిట్ఠితో తేరసమో॥>
    text <౧౪॥ యత్థవారో। పుచ్ఛావారో>
      text <౩౦౪>, <యత్థ యేభుయ్యసికా లబ్భతి। తత్థ సమ్ముఖావినయో లబ్భతి। యత్థ సమ్ముఖావినయో లబ్భతి। తత్థ యేభుయ్యసికా లబ్భతి॥ న తత్థ సతివినయో లబ్భతి। న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి। న తత్థ తిణవత్థారకో లబ్భతి॥>
      text <యత్థ సతివినయో లబ్భతి। తత్థ సమ్ముఖావినయో లబ్భతి। యత్థ సమ్ముఖావినయో లబ్భతి। తత్థ సతివినయో లబ్భతి॥ న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి। న తత్థ తిణవత్థారకో లబ్భతి। న తత్థ యేభుయ్యసికా లబ్భతి॥>
      text <యత్థ అమూళ్హవినయో లబ్భతి। తత్థ సమ్ముఖావినయో లబ్భతి। యత్థ సమ్ముఖావినయో లబ్భతి। తత్థ అమూళ్హవినయో లబ్భతి॥ న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి। న తత్థ తిణవత్థారకో లబ్భతి। న తత్థ యేభుయ్యసికా లబ్భతి। న తత్థ సతివినయో లబ్భతి॥>
      text <యత్థ పటిఞ్ఞాతకరణం లబ్భతి। తత్థ సమ్ముఖావినయో లబ్భతి। యత్థ సమ్ముఖావినయో లబ్భతి। తత్థ పటిఞ్ఞాతకరణం లబ్భతి॥ న తత్థ తస్సపాపియసికా లబ్భతి। న తత్థ తిణవత్థారకో లబ్భతి। న తత్థ యేభుయ్యసికా లబ్భతి। న తత్థ సతివినయో లబ్భతి। న తత్థ అమూళ్హవినయో లబ్భతి॥>
      text <యత్థ తస్సపాపియసికా లబ్భతి। తత్థ సమ్ముఖావినయో లబ్భతి। యత్థ సమ్ముఖావినయో లబ్భతి। తత్థ తస్సపాపియసికా లబ్భతి॥ న తత్థ తిణవత్థారకో లబ్భతి। న తత్థ యేభుయ్యసికా లబ్భతి। న తత్థ సతివినయో లబ్భతి। న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి॥>
      text <యత్థ తిణవత్థారకో లబ్భతి। తత్థ సమ్ముఖావినయో లబ్భతి। యత్థ సమ్ముఖావినయో లబ్భతి। తత్థ తిణవత్థారకో లబ్భతి॥ న తత్థ యేభుయ్యసికా లబ్భతి। న తత్థ సతివినయో లబ్భతి। న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి॥>
      text <యత్థ యేభుయ్యసికా తత్థ సమ్ముఖావినయో। యత్థ సమ్ముఖావినయో తత్థ యేభుయ్యసికా॥ న తత్థ సతివినయో। న తత్థ అమూళ్హవినయో। న తత్థ పటిఞ్ఞాతకరణం। న తత్థ తస్సపాపియసికా। న తత్థ తిణవత్థారకో॥>
      text <యత్థ సతివినయో తత్థ సమ్ముఖావినయో। యత్థ సమ్ముఖావినయో తత్థ సతివినయో॥ న తత్థ అమూళ్హవినయో। న తత్థ పటిఞ్ఞాతకరణం। న తత్థ తస్సపాపియసికా। న తత్థ తిణవత్థారకో। న తత్థ యేభుయ్యసికా॥ సమ్ముఖావినయం కాతున మూలం…పే॰…॥>
      text <యత్థ తిణవత్థారకో తత్థ సమ్ముఖావినయో। యత్థ సమ్ముఖావినయో తత్థ తిణవత్థారకో॥ న తత్థ యేభుయ్యసికా। న తత్థ సతివినయో। న తత్థ అమూళ్హవినయో। న తత్థ పటిఞ్ఞాతకరణం। న తత్థ తస్సపాపియసికా॥>
      stand <చక్కపేయ్యాలం॥>
      stand <యత్థవారో నిట్ఠితో చుద్దసమో॥>
    text <౧౫॥ సమథవారో। విస్సజ్జనావారో>
      text <౩౦౫>, <యస్మిం సమయే సమ్ముఖావినయేన చ యేభుయ్యసికాయ చ అధికరణం వూపసమ్మతి। యత్థ యేభుయ్యసికా లబ్భతి తత్థ సమ్ముఖావినయో లబ్భతి। యత్థ సమ్ముఖావినయో లబ్భతి తత్థ యేభుయ్యసికా లబ్భతి॥ న తత్థ సతివినయో లబ్భతి। న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి। న తత్థ తిణవత్థారకో లబ్భతి॥>
      text <యస్మిం సమయే సమ్ముఖావినయేన చ సతివినయేన చ అధికరణం వూపసమ్మతి। యత్థ సతివినయో లబ్భతి తత్థ సమ్ముఖావినయో లబ్భతి। యత్థ సమ్ముఖావినయో లబ్భతి తత్థ సతివినయో లబ్భతి॥ న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి। న తత్థ తిణవత్థారకో లబ్భతి। న తత్థ యేభుయ్యసికా లబ్భతి॥>
      text <యస్మిం సమయే సమ్ముఖావినయేన చ అమూళ్హవినయేన చ అధికరణం వూపసమ్మతి। యత్థ అమూళ్హవినయో లబ్భతి తత్థ సమ్ముఖావినయో లబ్భతి। యత్థ సమ్ముఖావినయో లబ్భతి తత్థ అమూళ్హవినయో లబ్భతి॥ న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి। న తత్థ తిణవత్థారకో లబ్భతి। న తత్థ యేభుయ్యసికా లబ్భతి। న తత్థ సతివినయో లబ్భతి॥>
      text <యస్మిం సమయే సమ్ముఖావినయేన చ పటిఞ్ఞాతకరణేన చ అధికరణం వూపసమ్మతి। యత్థ పటిఞ్ఞాతకరణం లబ్భతి తత్థ సమ్ముఖావినయో లబ్భతి। యత్థ సమ్ముఖావినయో లబ్భతి తత్థ పటిఞ్ఞాతకరణం లబ్భతి॥ న తత్థ తస్సపాపియసికా లబ్భతి। న తత్థ తిణవత్థారకో లబ్భతి। న తత్థ యేభుయ్యసికా లబ్భతి। న తత్థ సతివినయో లబ్భతి। న తత్థ అమూళ్హవినయో లబ్భతి॥>
      text <యస్మిం సమయే సమ్ముఖావినయేన చ తస్సపాపియసికాయ చ అధికరణం వూపసమ్మతి। యత్థ తస్సపాపియసికా లబ్భతి తత్థ సమ్ముఖావినయో లబ్భతి। యత్థ సమ్ముఖావినయో లబ్భతి తత్థ తస్సపాపియసికా లబ్భతి॥ న తత్థ తిణవత్థారకో లబ్భతి। న తత్థ యేభుయ్యసికా లబ్భతి। న తత్థ సతివినయో లబ్భతి। న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి॥>
      text <యస్మిం సమయే సమ్ముఖావినయేన చ తిణవత్థారకేన చ అధికరణం వూపసమ్మతి। యత్థ తిణవత్థారకో లబ్భతి తత్థ సమ్ముఖావినయో లబ్భతి। యత్థ సమ్ముఖావినయో లబ్భతి తత్థ తిణవత్థారకో లబ్భతి॥ న తత్థ యేభుయ్యసికా లబ్భతి। న తత్థ సతివినయో లబ్భతి। న తత్థ అమూళ్హవినయో లబ్భతి। న తత్థ పటిఞ్ఞాతకరణం లబ్భతి। న తత్థ తస్సపాపియసికా లబ్భతి॥>
      stand <సమథవారో నిట్ఠితో పన్నరసమో॥>
    text <౧౬॥ సంసట్ఠవారో>
      text <౩౦౬>, <అధికరణన్తి వా సమథాతి వా ఇమే ధమ్మా సంసట్ఠా ఉదాహు విసంసట్ఠా॥ లబ్భా చ పనిమేసం ధమ్మానం వినిబ్భుజిత్వా వినిబ్భుజిత్వా నానాకరణం పఞ్ఞాపేతున్తి॥>
      text <అధికరణన్తి వా సమథాతి వా ఇమే ధమ్మా విసంసట్ఠా। నో సంసట్ఠా॥ లబ్భా చ పనిమేసం ధమ్మానం వినిబ్భుజిత్వా వినిబ్భుజిత్వా నానాకరణం పఞ్ఞాపేతున్తి॥ సో మా హేవన్తిస్స వచనీయో॥ అధికరణన్తి వా సమథాతి వా ఇమే ధమ్మా సంసట్ఠా। నో విసంసట్ఠా॥ నో చ లబ్భా ఇమేసం ధమ్మానం వినిబ్భుజిత్వా వినిబ్భుజిత్వా నానాకరణం పఞ్ఞాపేతుం॥ తం కిస్స హేతు॥ నను వుత్తం భగవతా చత్తారిమాని। భిక్ఖవే। అధికరణాని। సత్త సమథా॥ అధికరణా సమథేహి సమ్మన్తి। సమథా అధికరణేహి సమ్మన్తి॥ ఏవం। ఇమే ధమ్మా సంసట్ఠా నో విసంసట్ఠా। నో చ లబ్భా ఇమేసం ధమ్మానం వినిబ్భుజిత్వా వినిబ్భుజిత్వా నానాకరణం పఞ్ఞాపేతున్తి॥>
      stand <సంసట్ఠవారో నిట్ఠితో సోళసమో॥>
    text <౧౭॥ సమ్మతివారో>
      text <౩౦౭>, <వివాదాధికరణం కతిహి సమథేహి సమ్మతి॥ అనువాదాధికరణం కతిహి సమథేహి సమ్మతి॥ ఆపత్తాధికరణం కతిహి సమథేహి సమ్మతి॥ కిచ్చాధికరణం కతిహి సమథేహి సమ్మతి॥>
      text <వివాదాధికరణం ద్వీహి సమథేహి సమ్మతి సమ్ముఖావినయేన చ యేభుయ్యసికాయ చ॥>
      text <అనువాదాధికరణం చతూహి సమథేహి సమ్మతి సమ్ముఖావినయేన చ సతివినయేన చ అమూళ్హవినయేన చ తస్సపాపియసికాయ చ॥>
      text <ఆపత్తాధికరణం తీహి సమథేహి సమ్మతి సమ్ముఖావినయేన చ పటిఞ్ఞాతకరణేన చ తిణవత్థారకేన చ॥>
      text <కిచ్చాధికరణం ఏకేన సమథేన సమ్మతి సమ్ముఖావినయేన॥>
      text <వివాదాధికరణఞ్చ అనువాదాధికరణఞ్చ కతిహి సమథేహి సమ్మన్తి॥ వివాదాధికరణఞ్చ అనువాదాధికరణఞ్చ పఞ్చహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ తస్సపాపియసికాయ చ॥>
      text <వివాదాధికరణఞ్చ ఆపత్తాధికరణఞ్చ కతిహి సమథేహి సమ్మన్తి॥ వివాదాధికరణఞ్చ ఆపత్తాధికరణఞ్చ చతూహి సమథేహి సమ్మన్తి సమ్ముఖావినయేన చ యేభుయ్యసికాయ చ పటిఞ్ఞాతకరణేన చ తిణవత్థారకేన చ॥>
      text <వివాదాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ వివాదాధికరణఞ్చ కిచ్చాధికరణఞ్చ ద్వీహి సమథేహి సమ్మన్తి సమ్ముఖావినయేన చ యేభుయ్యసికాయ చ॥>
      text <అనువాదాధికరణఞ్చ ఆపత్తాధికరణఞ్చ కతిహి సమథేహి సమ్మన్తి॥ అనువాదాధికరణఞ్చ ఆపత్తాధికరణఞ్చ ఛహి సమథేహి సమ్మన్తి సమ్ముఖావినయేన చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      text <అనువాదాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ అనువాదాధికరణఞ్చ కిచ్చాధికరణఞ్చ చతూహి సమథేహి సమ్మన్తి సమ్ముఖావినయేన చ సతివినయేన చ అమూళ్హవినయేన చ తస్సపాపియసికాయ చ॥>
      text <ఆపత్తాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ ఆపత్తాధికరణఞ్చ కిచ్చాధికరణఞ్చ తీహి సమథేహి సమ్మన్తి సమ్ముఖావినయేన చ పటిఞ్ఞాతకరణేన చ తిణవత్థారకేన చ॥>
      text <వివాదాధికరణఞ్చ అనువాదాధికరణఞ్చ ఆపత్తాధికరణఞ్చ కతిహి సమథేహి సమ్మన్తి॥ వివాదాధికరణఞ్చ అనువాదాధికరణఞ్చ ఆపత్తాధికరణఞ్చ సత్తహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      text <వివాదాధికరణఞ్చ అనువాదాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ వివాదాధికరణఞ్చ అనువాదాధికరణఞ్చ కిచ్చాధికరణఞ్చ పఞ్చహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ తస్సపాపియసికాయ చ॥>
      text <అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ ఛహి సమథేహి సమ్మన్తి సమ్ముఖావినయేన చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      text <వివాదాధికరణఞ్చ అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ వివాదాధికరణఞ్చ అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ సత్తహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      stand <సమ్మతివారో నిట్ఠితో సత్తరసమో॥>
    text <౧౮॥ సమ్మన్తి న సమ్మన్తివారో>
      text <౩౦౮>, <వివాదాధికరణం కతిహి సమథేహి సమ్మతి। కతిహి సమథేహి న సమ్మతి॥ అనువాదాధికరణం కతిహి సమథేహి సమ్మతి। కతిహి సమథేహి న సమ్మతి॥ ఆపత్తాధికరణం కతిహి సమథేహి సమ్మతి। కతిహి సమథేహి న సమ్మతి॥ కిచ్చాధికరణం కతిహి సమథేహి సమ్మతి। కతిహి సమథేహి న సమ్మతి॥>
      text <వివాదాధికరణం ద్వీహి సమథేహి సమ్మతి సమ్ముఖావినయేన చ యేభుయ్యసికాయ చ॥ పఞ్చహి సమథేహి న సమ్మతి సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      text <అనువాదాధికరణం చతూహి సమథేహి సమ్మతి సమ్ముఖావినయేన చ సతివినయేన చ అమూళ్హవినయేన చ తస్సపాపియసికాయ చ॥ తీహి సమథేహి న సమ్మతి యేభుయ్యసికాయ చ పటిఞ్ఞాతకరణేన చ తిణవత్థారకేన చ॥>
      text <ఆపత్తాధికరణం తీహి సమథేహి సమ్మతి సమ్ముఖావినయేన చ పటిఞ్ఞాతకరణేన చ తిణవత్థారకేన చ॥ చతూహి సమథేహి న సమ్మతి యేభుయ్యసికాయ చ సతివినయేన చ అమూళ్హవినయేన చ తస్సపాపియసికాయ చ॥>
      text <కిచ్చాధికరణం ఏకేన సమథేన సమ్మతి సమ్ముఖావినయేన॥ ఛహి సమథేహి న సమ్మతి యేభుయ్యసికాయ చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      text <వివాదాధికరణఞ్చ అనువాదాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ వివాదాధికరణఞ్చ అనువాదాధికరణఞ్చ పఞ్చహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ తస్సపాపియసికాయ చ॥ ద్వీహి సమథేహి న సమ్మన్తి పటిఞ్ఞాతకరణేన చ తిణవత్థారకేన చ॥>
      text <వివాదాధికరణఞ్చ ఆపత్తాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ వివాదాధికరణఞ్చ ఆపత్తాధికరణఞ్చ చతూహి సమథేహి సమ్మన్తి సమ్ముఖావినయేన చ యేభుయ్యసికాయ చ పటిఞ్ఞాతకరణేన చ తిణవత్థారకేన చ॥ తీహి సమథేహి న సమ్మన్తి సతివినయేన చ అమూళ్హవినయేన చ తస్సపాపియసికాయ చ॥>
      text <వివాదాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ వివాదాధికరణఞ్చ కిచ్చాధికరణఞ్చ ద్వీహి సమథేహి సమ్మన్తి సమ్ముఖావినయేన చ యేభుయ్యసికాయ చ॥ పఞ్చహి సమథేహి న సమ్మన్తి సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      text <అనువాదాధికరణఞ్చ ఆపత్తాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ అనువాదాధికరణఞ్చ ఆపత్తాధికరణఞ్చ ఛహి సమథేహి సమ్మన్తి సమ్ముఖావినయేన చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥ ఏకేన సమథేన న సమ్మన్తి యేభుయ్యసికాయ॥>
      text <అనువాదాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ అనువాదాధికరణఞ్చ కిచ్చాధికరణఞ్చ చతూహి సమథేహి సమ్మన్తి సమ్ముఖావినయేన చ సతివినయేన చ అమూళ్హవినయేన చ తస్సపాపియసికా చ॥ తీహి సమథేహి న సమ్మన్తి యేభుయ్యసికాయ చ పటిఞ్ఞాతకరణేన చ తిణవత్థారకేన చ॥>
      text <ఆపత్తాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ ఆపత్తాధికరణఞ్చ కిచ్చాధికరణఞ్చ తీహి సమథేహి సమ్మన్తి సమ్ముఖావినయేన చ పటిఞ్ఞాతకరణేన చ తిణవత్థారకేన చ॥ చతూహి సమథేహి న సమ్మన్తి యేభుయ్యసికాయ చ సతివినయేన చ అమూళ్హవినయేన చ తస్సపాపియసికాయ చ॥>
      text <వివాదాధికరణఞ్చ అనువాదాధికరణఞ్చ ఆపత్తాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ వివాదాధికరణఞ్చ అనువాదాధికరణఞ్చ ఆపత్తాధికరణఞ్చ సత్తహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      text <వివాదాధికరణఞ్చ అనువాదాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ వివాదాధికరణఞ్చ అనువాదాధికరణఞ్చ కిచ్చాధికరణఞ్చ పఞ్చహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ తస్సపాపియసికాయ చ॥ ద్వీహి సమథేహి న సమ్మన్తి పటిఞ్ఞాతకరణేన చ తిణవత్థారకేన చ॥>
      text <అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ ఛహి సమథేహి సమ్మన్తి సమ్ముఖావినయేన చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥ ఏకేన సమథేన న సమ్మన్తి యేభుయ్యసికాయ॥>
      text <వివాదాధికరణఞ్చ అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ కతిహి సమథేహి సమ్మన్తి॥ కతిహి సమథేహి న సమ్మన్తి॥ వివాదాధికరణఞ్చ అనువాదాధికరణఞ్చ ఆపత్తాధికరణఞ్చ కిచ్చాధికరణఞ్చ సత్తహి సమథేహి సమ్మన్తి సమ్ముఖావినయేన చ యేభుయ్యసికాయ చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ॥>
      stand <సమ్మన్తి న సమ్మన్తివారో నిట్ఠితో అట్ఠారసమో॥>
    text <౧౯॥ సమథాధికరణవారో>
      text <౩౦౯>, <సమథా సమథేహి సమ్మన్తి॥ సమథా అధికరణేహి సమ్మన్తి॥ అధికరణా సమథేహి సమ్మన్తి॥ అధికరణా అధికరణేహి సమ్మన్తి॥>
      text <సియా సమథా సమథేహి సమ్మన్తి। సియా సమథా సమథేహి న సమ్మన్తి॥ సియా సమథా అధికరణేహి సమ్మన్తి। సియా సమథా అధికరణేహి న సమ్మన్తి॥ సియా అధికరణా సమథేహి సమ్మన్తి। సియా అధికరణా సమథేహి న సమ్మన్తి॥ సియా అధికరణా అధికరణేహి సమ్మన్తి। సియా అధికరణా అధికరణేహి న సమ్మన్తి॥>
      text <౩౧౦>, <కథం సియా సమథా సమథేహి సమ్మన్తి। కథం సియా సమథా సమథేహి న సమ్మన్తి॥ యేభుయ్యసికా సమ్ముఖావినయేన సమ్మతి। సతివినయేన న సమ్మతి। అమూళ్హవినయేన న సమ్మతి। పటిఞ్ఞాతకరణేన న సమ్మతి। తస్సపాపియసికాయ న సమ్మతి। తిణవత్థారకేన న సమ్మతి॥>
      text <సతివినయో సమ్ముఖావినయేన సమ్మతి। అమూళ్హవినయేన న సమ్మతి। పటిఞ్ఞాతకరణేన న సమ్మాతి। తస్సపాపియసికాయ న సమ్మతి। తిణవత్థారకేన న సమ్మతి। యేభుయ్యసికాయ న సమ్మతి॥>
      text <అమూళ్హవినయో సమ్ముఖావినయేన సమ్మతి। పటిఞ్ఞాతకరణేన న సమ్మతి। తస్సపాపియసికాయ న సమ్మతి। తిణవత్థారకేన న సమ్మతి। యేభుయ్యసికాయ న సమ్మతి। సతివినయేన న సమ్మతి॥>
      text <పటిఞ్ఞాతకరణం సమ్ముఖావినయేన సమ్మతి। తస్సపాపియసికాయ న సమ్మతి। తిణవత్థారకేన న సమ్మతి। యేభుయ్యసికాయ న సమ్మతి। సతివినయేన న సమ్మతి। అమూళ్హవినయేన న సమ్మతి॥>
      text <తస్సపాపియసికా సమ్ముఖావినయేన సమ్మతి। తిణవత్థారకేన న సమ్మతి। యేభుయ్యసికాయ న సమ్మతి। సతివినయేన న సమ్మతి। అమూళ్హవినయేన న సమ్మతి। పటిఞ్ఞాతకరణేన న సమ్మతి॥>
      text <తిణవత్థారకో సమ్ముఖావినయేన సమ్మతి। యేభుయ్యసికాయ న సమ్మతి। సతివినయేన న సమ్మతి। అమూళ్హవినయేన న సమ్మతి। పటిఞ్ఞాతకరణేన న సమ్మతి। తస్సపాపియసికాయ న సమ్మతి॥ ఏవం సియా సమథా సమథేహి సమ్మన్తి॥ ఏవం సియా సమథా సమథేహి న సమ్మన్తి॥>
      text <౩౧౧>, <కథం సియా సమథా అధికరణేహి సమ్మన్తి। కథం సియా సమథా అధికరణేహి న సమ్మన్తి॥ సమ్ముఖావినయో వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <యేభుయ్యసికా వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <సతివినయో వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <అమూళ్హవినయో వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <పటిఞ్ఞాతకరణం వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <తస్సపాపియసికా వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <తిణవత్థారకో వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥ ఏవం సియా సమథా అధికరణేహి సమ్మన్తి॥ ఏవం సియా సమథా అధికరణేహి న సమ్మన్తి॥>
      text <౩౧౨>, <కథం సియా అధికరణా సమథేహి సమ్మన్తి। కథం సియా అధికరణా సమథేహి న సమ్మన్తి॥ వివాదాధికరణం సమ్ముఖావినయేన చ యేభుయ్యసికాయ చ సమ్మతి। సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ చ తిణవత్థారకేన చ న సమ్మతి॥>
      text <అనువాదాధికరణం సమ్ముఖావినయేన చ సతివినయేన చ అమూళ్హవినయేన చ తస్సపాపియసికాయ చ సమ్మతి। యేభుయ్యసికాయ చ పటిఞ్ఞాతకరణేన చ తిణవత్థారకేన చ న సమ్మతి॥>
      text <ఆపత్తాధికరణం సమ్ముఖావినయేన చ పటిఞ్ఞాతకరణేన చ తిణవత్థారకేన చ సమ్మతి। యేభుయ్యసికాయ చ సతివినయేన చ అమూళ్హవినయేన చ తస్సపాపియసికాయ చ న సమ్మతి॥>
      text <కిచ్చాధికరణం సమ్ముఖావినయేన సమ్మతి। యేభుయ్యసికాయ చ సతివినయేన చ అమూళ్హవినయేన చ పటిఞ్ఞాతకరణేన చ తస్సపాపియసికాయ తిణవత్థారకేన చ న సమ్మతి॥ ఏవం సియా అధికరణా సమథేహి సమ్మన్తి॥ ఏవం సియా అధికరణా సమథేహి న సమ్మన్తి॥>
      text <౩౧౩>, <కథం సియా అధికరణా అధికరణేహి సమ్మన్తి॥ కథం సియా అధికరణా అధికరణేహి న సమ్మన్తి॥ వివాదాధికరణం వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <అనువాదాధికరణం వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <ఆపత్తాధికరణం వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥>
      text <కిచ్చాధికరణం వివాదాధికరణేన న సమ్మతి। అనువాదాధికరణేన న సమ్మతి। ఆపత్తాధికరణేన న సమ్మతి। కిచ్చాధికరణేన సమ్మతి॥ ఏవం సియా అధికరణా అధికరణేహి సమ్మన్తి॥ ఏవం సియా అధికరణా అధికరణేహి న సమ్మన్తి॥>
      text <ఛాపి సమథా చత్తారోపి అధికరణా సమ్ముఖావినయేన సమ్మన్తి। సమ్ముఖావినయో న కేనచి సమ్మతి॥>
      stand <సమథాధికరణవారో నిట్ఠితో ఏకూనవీసతిమో॥>
    text <౨౦॥ సముట్ఠాపనవారో>
      text <౩౧౪>, <వివాదాధికరణం చతున్నం అధికరణానం కతమం అధికరణం సముట్ఠాపేతి॥ వివాదాధికరణం చతున్నం అధికరణానం న కతమం అధికరణం సముట్ఠాపేతి। అపిచ। వివాదాధికరణపచ్చయా చత్తారో అధికరణా జాయన్తి॥ యథా కథం వియ॥ ఇధ భిక్ఖూ వివదన్తి ధమ్మోతి వా। అధమ్మోతి వా। వినయోతి వా। అవినయోతి వా। అభాసితం అలపితం తథాగతేనాతి వా। భాసితం లపితం తథాగతేనాతి వా। అనాచిణ్ణం తథాగతేనాతి వా। ఆచిణ్ణం తథాగతేనాతి వా। అపఞ్ఞత్తం తథాగతేనాతి వా। పఞ్ఞత్తం తథాగతేనాతి వా। ఆపత్తీతి వా। అనాపత్తీతి వా। లహుకా ఆపత్తీతి వా। గరుకా ఆపత్తీతి వా। సావసేసా ఆపత్తీతి వా। అనవసేసా ఆపత్తీతి వా। దుట్ఠుల్లా ఆపత్తీతి వా అదుట్ఠుల్లా ఆపత్తీతి వా॥ యం తత్థ భణ్డనం కలహో విగ్గహో వివాదో నానావాదో అఞ్ఞథావాదో విపచ్చతాయ వోహారో మేధకం। ఇదం వుచ్చతి వివాదాధికరణం॥ వివాదాధికరణే సఙ్ఘో వివదతి॥ వివాదాధికరణం వివదమానో అనువదతి॥ అనువాదాధికరణం అనువదమానో ఆపత్తిం ఆపజ్జతి ఆపత్తాధికరణం॥ తాయ ఆపత్తియా సఙ్ఘో కమ్మం కరోతి కిచ్చాధికరణం॥ ఏవం వివాదాధికరణపచ్చయా చత్తారో అధికరణా జాయన్తి॥>
      text <౩౧౫>, <అనువాదాధికరణం చతున్నం అధికరణానం కతమం అధికరణం సముట్ఠాపేతి॥ అనువాదాధికరణం చతున్నం అధికరణానం న కతమం అధికరణం సముట్ఠాపేతి। అపిచ। అనువాదాధికరణపచ్చయా చత్తారో అధికరణా జాయన్తి॥ యథా కథం వియ॥ ఇధ భిక్ఖూ భిక్ఖుం అనువదన్తి సీలవిపత్తియా వా ఆచారవిపత్తియా వా దిట్ఠివిపత్తియా వా ఆజీవవిపత్తియా వా॥ యో తత్థ అనువాదో అనువదనా అనుల్లపనా అనుభణనా అనుసమ్పవఙ్కతా అబ్భుస్సహనతా అనుబలప్పదానం। ఇదం వుచ్చతి అనువాదాధికరణం॥ అనువాదాధికరణే సఙ్ఘో వివదతి॥ వివాదాధికరణం వివదమానో అనువదతి॥ అనువాదాధికరణం అనువదమానో ఆపత్తిం ఆపజ్జతి ఆపత్తాధికరణం॥ తాయ ఆపత్తియా సఙ్ఘో కమ్మం కరోతి కిచ్చాధికరణం॥ ఏవం అనువాదాధికరణపచ్చయా చత్తారో అధికరణా జాయన్తి॥>
      text <౩౧౬>, <ఆపత్తాధికరణం చతున్నం అధికరణానం కతమం అధికరణం సముట్ఠాపేతి॥ ఆపత్తాధికరణం చతున్నం అధికరణానం న కతమం అధికరణం సముట్ఠాపేతి। అపిచ। ఆపత్తాధికరణపచ్చయా చత్తారో అధికరణా జాయన్తి॥ యథా కథం వియ॥ పఞ్చపి ఆపత్తిక్ఖన్ధా ఆపత్తాధికరణం। సత్తపి ఆపత్తిక్ఖన్ధా ఆపత్తాధికరణం। ఇదం వుచ్చతి ఆపత్తాధికరణం॥ ఆపత్తాధికరణే సఙ్ఘో వివదతి॥ వివాదాధికరణం వివదమానో అనువదతి॥ అనువాదాధికరణం అనువదమానో ఆపత్తిం ఆపజ్జతి ఆపత్తాధికరణం॥ తాయ ఆపత్తియా సఙ్ఘో కమ్మం కరోతి కిచ్చాధికరణం॥ ఏవం ఆపత్తాధికరణపచ్చయా చత్తారో అధికరణా జాయన్తి॥>
      text <౩౧౭>, <కిచ్చాధికరణం చతున్నం అధికరణానం కతమం అధికరణం సముట్ఠాపేతి॥ కిచ్చాధికరణం చతున్నం అధికరణానం న కతమం అధికరణం సముట్ఠాపేతి। అపిచ కిచ్చాధికరణపచ్చయా చత్తారో అధికరణా జాయన్తి॥ యథా కథం వియ॥ యా సఙ్ఘస్స కిచ్చయతా కరణీయతా అపలోకనకమ్మం ఞత్తికమ్మం ఞత్తిదుతియకమ్మం ఞత్తిచతుత్థకమ్మం। ఇదం వుచ్చతి కిచ్చాధికరణం॥ కిచ్చాధికరణే సఙ్ఘో వివదతి॥ వివాదాధికరణం వివదమానో అనువదతి॥ అనువాదాధికరణం అనువదమానో ఆపత్తిం ఆపజ్జతి ఆపత్తాధికరణం॥ తాయ ఆపత్తియా సఙ్ఘో కమ్మం కరోతి కిచ్చాధికరణం॥ ఏవం కిచ్చాధికరణపచ్చయా చత్తారో అధికరణా జాయన్తి॥>
      stand <సముట్ఠాపనవారో నిట్ఠితో వీసతిమో॥>
    text <౨౧॥ భజతివారో>
      text <౩౧౮>, <వివాదాధికరణం చతున్నం అధికరణానం కతమం అధికరణం భజతి॥ కతమం అధికరణం ఉపనిస్సితం॥ కతమం అధికరణం పరియాపన్నం॥ కతమేన అధికరణేన సఙ్గహితం॥>
      text <అనువాదాధికరణం చతున్నం అధికరణానం కతమం అధికరణం భజతి॥ కతమం అధికరణం ఉపనిస్సితం॥ కతమం అధికరణం పరియాపన్నం॥ కతమేన అధికరణేన సఙ్గహితం॥>
      text <ఆపత్తాధికరణం చతున్నం అధికరణానం కతమం అధికరణం భజతి॥ కతమం అధికరణం ఉపనిస్సితం॥ కతమం అధికరణం పరియాపన్నం॥ కతమేన అధికరణేన సఙ్గహితం॥>
      text <కిచ్చాధికరణం చతున్నం అధికరణానం కతమం అధికరణం భజతి॥ కతమం అధికరణం ఉపనిస్సితం॥ కతమం అధికరణం పరియాపన్నం॥ కతమేన అధికరణేన సఙ్గహితం॥>
      text <వివాదాధికరణం చతున్నం అధికరణానం వివాదాధికరణం భజతి। వివాదాధికరణం ఉపనిస్సితం। వివాదాధికరణం పరియాపన్నం। వివాదాధికరణేన సఙ్గహితం॥>
      text <అనువాదాధికరణం చతున్నం అధికరణానం అనువాదాధికరణం భజతి। అనువాదాధికరణం ఉపనిస్సితం। అనువాదాధికరణం పరియాపన్నం। అనువాదాధికరణేన సఙ్గహితం॥>
      text <ఆపత్తాధికరణం చతున్నం అధికరణానం ఆపత్తాధికరణం భజతి। ఆపత్తాధికరణం ఉపనిస్సితం। ఆపత్తాధికరణం పరియాపన్నం। ఆపత్తాధికరణేన సఙ్గహితం॥>
      text <కిచ్చాధికరణం చతున్నం అధికరణానం కిచ్చాధికరణం భజతి। కిచ్చాధికరణం ఉపనిస్సితం। కిచ్చాధికరణం పరియాపన్నం। కిచ్చాధికరణేన సఙ్గహితం॥>
      text <౩౧౯>, <వివాదాధికరణం సత్తన్నం సమథానం కతి సమథే భజతి। కతి సమథే ఉపనిస్సితం। కతి సమథే పరియాపన్నం। కతిహి సమథేహి సఙ్గహితం। కతిహి సమథేహి సమ్మతి॥>
      text <అనువాదాధికరణం సత్తన్నం సమథానం కతి సమథే భజతి। కతి సమథే ఉపనిస్సితం। కతి సమథే పరియాపన్నం। కతిహి సమథేహి సఙ్గహితం। కతిహి సమథేహి సమ్మతి॥>
      text <ఆపత్తాధికరణం సత్తన్నం సమథానం కతి సమథే భజతి। కతి సమథే ఉపనిస్సితం। కతి సమథే పరియాపన్నం। కతిహి సమథేహి సఙ్గహితం। కతిహి సమథేహి సమ్మతి॥>
      text <కిచ్చాధికరణం సత్తన్నం సమథానం కతి సమథే భజతి। కతి సమథే ఉపనిస్సితం। కతి సమథే పరియాపన్నం। కతిహి సమథేహి సఙ్గహితం। కతిహి సమథేహి సమ్మతి॥>
      text <వివాదాధికరణం సత్తన్నం సమథానం ద్వే సమథే భజతి। ద్వే సమథే ఉపనిస్సితం। ద్వే సమథే పరియాపన్నం। ద్వీహి సమథేహి సఙ్గహితం। ద్వీహి సమథేహి సమ్మతి సమ్ముఖావినయేన చ యేభుయ్యసికాయ చ॥>
      text <అనువాదాధికరణం సత్తన్నం సమథానం చత్తారో సమథే భజతి। చత్తారో సమథే ఉపనిస్సితం। చత్తారో సమథే పరియాపన్నం। చతూహి సమథేహి సఙ్గహితం। చతూహి సమథేహి సమ్మతి సమ్ముఖావినయేన చ సతివినయేన చ అమూళ్హవినయేన చ తస్సపాపియసికాయ చ॥>
      text <ఆపత్తాధికరణం సత్తన్నం సమథానం తయో సమథే భజతి। తయో సమథే ఉపనిస్సితం। తయో సమథే పరియాపన్నం। తీహి సమథేహి సఙ్గహితం తీహి సమథేహి సమ్మతి సమ్ముఖావినయేన చ పటిఞ్ఞాతకరణేన తిణవత్థారకేన చ॥>
      text <కిచ్చాధికరణం సత్తన్నం సమథానం ఏకం సమథం భజతి। ఏకం సమథం ఉపనిస్సితం। ఏకం సమథం పరియాపన్నం। ఏకేన సమథేన సఙ్గహితం। ఏకేన సమథేన సమ్మతి సమ్ముఖావినయేనాతి॥>
      stand <భజతివారో నిట్ఠితో ఏకవీసతిమో॥>
      stand <సమథభేదో నిట్ఠితో॥>
      stand <తస్సుద్దానం>
