text <౪॥ పవారణాక్ఖన్ధకో>
  text <౧౨౦॥ అఫాసుకవిహారో>
    text <౨౦౯>, <తేన సమయేన బుద్ధో భగవా సావత్థియం విహరతి జేతవనే అనాథపిణ్డికస్స ఆరామే॥ తేన ఖో పన సమయేన సమ్బహులా సన్దిట్ఠా సమ్భత్తా భిక్ఖూ కోసలేసు జనపదే అఞ్ఞతరస్మిం ఆవాసే వస్సం ఉపగచ్ఛింసు॥ అథ ఖో తేసం భిక్ఖూనం ఏతదహోసి కేన ను ఖో మయం ఉపాయేన సమగ్గా సమ్మోదమానా అవివదమానా ఫాసుకం వస్సం వసేయ్యామ। న చ పిణ్డకేన కిలమేయ్యామాతి॥ అథ ఖో తేసం భిక్ఖూనం ఏతదహోసి సచే ఖో మయం అఞ్ఞమఞ్ఞం నేవ ఆలపేయ్యామ న సల్లపేయ్యామ యో పఠమం గామతో పిణ్డాయ పటిక్కమేయ్య సో ఆసనం పఞ్ఞపేయ్య। పాదోదకం పాదపీఠం పాదకథలికం ఉపనిక్ఖిపేయ్య। అవక్కారపాతిం ధోవిత్వా ఉపట్ఠాపేయ్య। పానీయం పరిభోజనీయం ఉపట్ఠాపేయ్య। యో పచ్ఛా గామతో పిణ్డాయ పటిక్కమేయ్య। సచస్స భుత్తావసేసో। సచే ఆకఙ్ఖేయ్య భుఞ్జేయ్య। నో చే ఆకఙ్ఖేయ్య అప్పహరితే వా ఛడ్డేయ్య। అప్పాణకే వా ఉదకే ఓపిలాపేయ్య। సో ఆసనం ఉద్ధరేయ్య। పాదోదకం పాదపీఠం పాదకథలికం పటిసామేయ్య। అవక్కారపాతిం ధోవిత్వా పటిసామేయ్య। పానీయం పరిభోజనీయం పటిసామేయ్య। భత్తగ్గం సమ్మజ్జేయ్య। యో పస్సేయ్య పానీయఘటం వా పరిభోజనీయఘటం వా వచ్చఘటం వా రిత్తం తుచ్ఛం సో ఉపట్ఠాపేయ్య। సచస్స హోతి అవిసయ్హం। హత్థవికారేన దుతియం ఆమన్తేత్వా హత్థవిలఙ్ఘకేన ఉపట్ఠాపేయ్య। న త్వేవ తప్పచ్చయా వాచం భిన్దేయ్య ఏవం ఖో మయం సమగ్గా సమ్మోదమానా అవివదమానా ఫాసుకం వస్సం వసేయ్యామ। న చ పిణ్డకేన కిలమేయ్యామాతి॥ అథ ఖో తే భిక్ఖూ అఞ్ఞమఞ్ఞం నేవ ఆలపింసు। న సల్లపింసు॥ యో పఠమం గామతో పిణ్డాయ పటిక్కమతి। సో ఆసనం పఞ్ఞపేతి। పాదోదకం పాదపీఠం పాదకథలికం ఉపనిక్ఖిపతి। అవక్కారపాతిం ధోవిత్వా ఉపట్ఠాపేతి। పానీయం పరిభోజనీయం ఉపట్ఠాపేతి॥ యో పచ్ఛా గామతో పిణ్డాయ పటిక్కమతి। సచే హోతి భుత్తావసేసో। సచే ఆకఙ్ఖతి భుఞ్జతి। నో చే ఆకఙ్ఖతి అప్పహరితే వా ఛడ్డేతి। అప్పాణకే వా ఉదకే ఓపిలాపేతి। సో ఆసనం ఉద్ధరతి। పాదోదకం పాదపీఠం పాదకథలికం పటిసామేతి। అవక్కారపాతిం ధోవిత్వా పటిసామేతి। పానీయం పరిభోజనీయం పటిసామేతి। భత్తగ్గం సమ్మజ్జతి॥ యో పస్సతి పానీయఘటం వా పరిభోజనీయఘటం వా వచ్చఘటం వా రిత్తం తుచ్ఛం సో ఉపట్ఠాపేతి॥ సచస్స హోతి అవిసయ్హం। హత్థవికారేన దుతియం ఆమన్తేత్వా హత్థవిలఙ్ఘకేన ఉపట్ఠాపేతి। న త్వేవ తప్పచ్చయా వాచం భిన్దతి॥>
    text <ఆచిణ్ణం ఖో పనేతం వస్సంవుట్ఠానం భిక్ఖూనం భగవన్తం దస్సనాయ ఉపసఙ్కమితుం॥ అథ ఖో తే భిక్ఖూ వస్సంవుట్ఠా తేమాసచ్చయేన సేనాసనం సంసామేత్వా పత్తచీవరమాదాయ యేన సావత్థి తేన పక్కమింసు॥ అనుపుబ్బేన యేన సావత్థి జేతవనం అనాథపిణ్డికస్స ఆరామో యేన భగవా తేనుపసఙ్కమింసు। ఉపసఙ్కమిత్వా భగవన్తం అభివాదేత్వా ఏకమన్తం నిసీదింసు॥ ఆచిణ్ణం ఖో పనేతం బుద్ధానం భగవన్తానం ఆగన్తుకేహి భిక్ఖూహి సద్ధిం పటిసమ్మోదితుం॥ అథ ఖో భగవా తే భిక్ఖూ ఏతదవోచ కచ్చి। భిక్ఖవే। ఖమనీయం। కచ్చి యాపనీయం। కచ్చి సమగ్గా సమ్మోదమానా అవివదమానా ఫాసుకం వస్సం వసిత్థ। న చ పిణ్డకేన కిలమిత్థాతి॥ ఖమనీయం భగవా। యాపనీయం భగవా॥ సమగ్గా చ మయం। భన్తే। సమ్మోదమానా అవివదమానా ఫాసుకం వస్సం వసిమ్హా। న చ పిణ్డకేన కిలమిమ్హాతి॥ జానన్తాపి తథాగతా పుచ్ఛన్తి। జానన్తాపి న పుచ్ఛన్తి॥ కాలం విదిత్వా పుచ్ఛన్తి। కాలం విదిత్వా న పుచ్ఛన్తి॥ అత్థసంహితం తథాగతా పుచ్ఛన్తి। నో అనత్థసంహితం॥ అనత్థసంహితే సేతుఘాతో తథాగతానం॥ ద్వీహాకారేహి బుద్ధా భగవన్తో భిక్ఖూ పటిపుచ్ఛన్తి ధమ్మం వా దేసేస్సామ। సావకానం వా సిక్ఖాపదం పఞ్ఞపేస్సామాతి॥ అథ ఖో భగవా తే భిక్ఖూ ఏతదవోచ యథాకథం పన తుమ్హే। భిక్ఖవే। సమగ్గా సమ్మోదమానా అవివదమానా ఫాసుకం వస్సం వసిత్థ। న చ పిణ్డకేన కిలమిత్థాతి॥>
    text <ఇధ మయం। భన్తే। సమ్బహులా సన్దిట్ఠా సమ్భత్తా భిక్ఖూ కోసలేసు జనపదే అఞ్ఞతరస్మిం ఆవాసే వస్సం ఉపగచ్ఛిమ్హా॥ తేసం నో। భన్తే। అమ్హాకం ఏతదహోసి కేన ను ఖో మయం ఉపాయేన సమగ్గా సమ్మోదమానా అవివదమానా ఫాసుకం వస్సం వసేయ్యామ। న చ పిణ్డకేన కిలమేయ్యామాతి॥ తేసం నో। భన్తే। అమ్హాకం ఏతదహోసి సచే ఖో మయం అఞ్ఞమఞ్ఞం నేవ ఆలపేయ్యామ న సల్లపేయ్యామ యో పఠమం గామతో పిణ్డాయ పటిక్కమేయ్య సో ఆసనం పఞ్ఞపేయ్య। పాదోదకం పాదపీఠం పాదకథలికం ఉపనిక్ఖిపేయ్య। అవక్కారపాతిం ధోవిత్వా ఉపట్ఠాపేయ్య। పానీయం పరిభోజనీయం ఉపట్ఠాపేయ్య। యో పచ్ఛా గామతో పిణ్డాయ పటిక్కమేయ్య। సచస్స భుత్తావసేసో। సచే ఆకఙ్ఖేయ్య భుఞ్జేయ్య। నో చే ఆకఙ్ఖేయ్య అప్పహరితే వా ఛడ్డేయ్య। అప్పాణకే వా ఉదకే ఓపిలాపేయ్య। సో ఆసనం ఉద్ధరేయ్య। పాదోదకం పాదపీఠం పాదకథలికం పటిసామేయ్య। అవక్కారపాతిం ధోవిత్వా పటిసామేయ్య। పానీయం పరిభోజనీయం పటిసామేయ్య। భత్తగ్గం సమ్మజ్జేయ్య। యో పస్సేయ్య పానీయఘటం వా పరిభోజనీయఘటం వా వచ్చఘటం వా రిత్తం తుచ్ఛం సో ఉపట్ఠాపేయ్య। సచస్స హోతి అవిసయ్హం। హత్థవికారేన దుతియం ఆమన్తేత్వా హత్థవిలఙ్ఘకేన ఉపట్ఠాపేయ్య। న త్వేవ తప్పచ్చయా వాచం భిన్దేయ్య ఏవం ఖో మయం సమగ్గా సమ్మోదమానా అవివదమానా ఫాసుకం వస్సం వసేయ్యామ। న చ పిణ్డకేన కిలమేయ్యామాతి॥ అథ ఖో మయం। భన్తే। అఞ్ఞమఞ్ఞం నేవ ఆలపిమ్హా న సల్లవిమ్హా॥ యో పఠమం గామతో పిణ్డాయ పటిక్కమతి సో ఆసనం పఞ్ఞపేతి। పాదోదకం పాదపీఠం పాదకథలికం ఉపనిక్ఖిపతి। అవక్కారపాతిం ధోవిత్వా ఉపట్ఠాపేతి। పానీయం పరిభోజనీయం ఉపట్ఠాపేతి॥ యో పచ్ఛా గామతో పిణ్డాయ పటిక్కమతి। సచే హోతి భుత్తావసేసో। సచే ఆకఙ్ఖతి భుఞ్జతి। నో చే ఆకఙ్ఖతి అప్పహరితే వా ఛడ్డేతి। అప్పాణకే వా ఉదకే ఓపిలాపేతి। సో ఆసనం ఉద్ధరతి। పాదోదకం పాదపీఠం పాదకథలికం పటిసామేతి। అవక్కారపాతిం ధోవిత్వా పటిసామేతి। పానీయం పరిభోజనీయం పటిసామేతి। భత్తగ్గం సమ్మజ్జతి॥ యో పస్సతి పానీయఘటం వా పరిభోజనీయఘటం వా వచ్చఘటం వా రిత్తం తుచ్ఛం సో ఉపట్ఠాపేతి॥ సచస్స హోతి అవిసయ్హం। హత్థవికారేన దుతియం ఆమన్తేత్వా హత్థవిలఙ్ఘకేన ఉపట్ఠాపేతి। న త్వేవ తప్పచ్చయా వాచం భిన్దతి॥ ఏవం ఖో మయం। భన్తే। సమగ్గా సమ్మోదమానా అవివదమానా ఫాసుకం వస్సం వసిమ్హా। న చ పిణ్డకేన కిలమిమ్హాతి॥>
    text <అథ ఖో భగవా భిక్ఖూ ఆమన్తేసి అఫాసుఞ్ఞేవ కిరమే। భిక్ఖవే। మోఘపురిసా వుట్ఠా సమానా ఫాసుమ్హా వుట్ఠాతి పటిజానన్తి॥ పసుసంవాసఞ్ఞేవ కిరమే। భిక్ఖవే। మోఘపురిసా వుట్ఠా సమానా ఫాసుమ్హా వుట్ఠాతి పటిజానన్తి॥ ఏళకసంవాసఞ్ఞేవ కిరమే। భిక్ఖవే। మోఘపురిసా వుట్ఠా సమానా ఫాసుమ్హా వుట్ఠాతి పటిజానన్తి॥ సపత్తసంవాసఞ్ఞేవ కిరమే। భిక్ఖవే। మోఘపురిసా వుట్ఠా సమానా ఫాసుమ్హా వుట్ఠాతి పటిజానన్తి॥ కథఞ్హి నామిమే। భిక్ఖవే। మోఘపురిసా మూగబ్బతం తిత్థియసమాదానం సమాదియిస్సన్తి॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా ధమ్మిం కథం కత్వా భిక్ఖూ ఆమన్తేసి న। భిక్ఖవే। మూగబ్బతం తిత్థియసమాదానం సమాదియితబ్బం॥ యో సమాదియేయ్య। ఆపత్తి దుక్కటస్స॥ అనుజానామి। భిక్ఖవే। వస్సంవుట్ఠానం భిక్ఖూనం తీహి ఠానేహి పవారేతుం దిట్ఠేన వా సుతేన వా పరిసఙ్కాయ వా॥ సా వో భవిస్సతి అఞ్ఞమఞ్ఞానులోమతా ఆపత్తివుట్ఠానతా వినయపురేక్ఖారతా॥ ఏవఞ్చ పన। భిక్ఖవే। పవారేతబ్బం॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <౨౧౦>, <సుణాతు మే। భన్తే। సఙ్ఘో॥ అజ్జ పవారణా॥ యది సఙ్ఘస్స పత్తకల్లం। సఙ్ఘో పవారేయ్యాతి॥>
    text <థేరేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో సఙ్ఘం। ఆవుసో। పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి। ఆవుసో। సఙ్ఘం పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామి॥ తతియమ్పి। ఆవుసో। సఙ్ఘం పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామీతి॥>
    text <నవకేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో సఙ్ఘం। భన్తే। పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి। భన్తే। సఙ్ఘం…పే॰… తతియమ్పి। భన్తే। సఙ్ఘం పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామీతి॥>
    text <౨౧౧>, <తేన ఖో పన సమయేన ఛబ్బగ్గియా భిక్ఖూ థేరేసు భిక్ఖూసు ఉక్కుటికం నిసిన్నేసు పవారయమానేసు ఆసనేసు అచ్ఛన్తి॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ ఛబ్బగ్గియా భిక్ఖూ థేరేసు భిక్ఖూసు ఉక్కుటికం నిసిన్నేసు పవారయమానేసు ఆసనేసు అచ్ఛిస్సన్తీతి॥ అథ ఖో తే భిక్ఖూ భగవతో ఏతమత్థం ఆరోచేసుం…పే॰… సచ్చం కిర। భిక్ఖవే। ఛబ్బగ్గియా భిక్ఖూ థేరేసు భిక్ఖూసు ఉక్కుటికం నిసిన్నేసు పవారయమానేసు ఆసనేసు అచ్ఛన్తీతి॥ సచ్చం। భగవాతి॥ విగరహి బుద్ధో భగవా…పే॰… కథఞ్హి నామ తే। భిక్ఖవే। మోఘపురిసా థేరేసు భిక్ఖూసు ఉక్కుటికం నిసిన్నేసు పవారయమానేసు ఆసనేసు అచ్ఛిస్సన్తి॥ నేతం। భిక్ఖవే। అప్పసన్నానం వా పసాదాయ। పసన్నానం వా భియ్యోభావాయ…పే॰… విగరహిత్వా ధమ్మిం కథం కత్వా భిక్ఖూ ఆమన్తేసి న। భిక్ఖవే। థేరేసు భిక్ఖూసు ఉక్కుటికం నిసిన్నేసు పవారయమానేసు ఆసనేసు అచ్ఛితబ్బం॥ యో అచ్ఛేయ్య। ఆపత్తి దుక్కటస్స॥ అనుజానామి। భిక్ఖవే। సబ్బేహేవ ఉక్కుటికం నిసిన్నేహి పవారేతున్తి॥>
    text <తేన ఖో పన సమయేన అఞ్ఞతరో థేరో జరాదుబ్బలో యావ సబ్బే పవారేన్తీతి ఉక్కుటికం నిసిన్నో ఆగమయమానో ముచ్ఛితో పపతి॥ భగవతో ఏతమత్థం ఆరోచేసుం॥ అనుజానామి। భిక్ఖవే। తదమన్తరా ఉక్కుటికం నిసీదితుం యావ పవారేతి। పవారేత్వా ఆసనే నిసీదితున్తి॥>
    stand <అఫాసుకవిహారో నిట్ఠితో॥>
  text <౧౨౧॥ పవారణాభేదా>
    text <౨౧౨>, <అథ ఖో భిక్ఖూనం ఏతదహోసి కతి ను ఖో పవారణాతి॥ భగవతో ఏతమత్థం ఆరోచేసుం॥ ద్వేమా। భిక్ఖవే। పవారణా చాతుద్దసికా చ పన్నరసికా చ॥ ఇమా ఖో। భిక్ఖవే। ద్వే పవారణాతి॥>
    text <అథ ఖో భిక్ఖూనం ఏతదహోసి కతి ను ఖో పవారణకమ్మానీతి॥ భగవతో ఏతమత్థం ఆరోచేసుం॥ చత్తారిమాని। భిక్ఖవే। పవారణకమ్మాని అధమ్మేన వగ్గం పవారణకమ్మం। అధమ్మేన సమగ్గం పవారణకమ్మం। ధమ్మేన వగ్గం పవారణకమ్మం। ధమ్మేన సమగ్గం పవారణకమ్మం॥ తత్ర। భిక్ఖవే। యదిదం అధమ్మేన వగ్గం పవారణకమ్మం। న। భిక్ఖవే। ఏవరూపం పవారణకమ్మం కాతబ్బం। న చ మయా ఏవరూపం పవారణకమ్మం అనుఞ్ఞాతం॥ తత్ర। భిక్ఖవే। యదిదం అధమ్మేన సమగ్గం పవారణకమ్మం। న। భిక్ఖవే। ఏవరూపం పవారణకమ్మం కాతబ్బం। న చ మయా ఏవరూపం పవారణకమ్మం అనుఞ్ఞాతం॥ తత్ర। భిక్ఖవే। యదిదం ధమ్మేన వగ్గం పవారణకమ్మం। న। భిక్ఖవే। ఏవరూపం పవారణకమ్మం కాతబ్బం। న చ మయా ఏవరూపం పవారణకమ్మం అనుఞ్ఞాతం॥ తత్ర। భిక్ఖవే। యదిదం ధమ్మేన సమగ్గం పవారణకమ్మం। ఏవరూపం। భిక్ఖవే। పవారణకమ్మం కాతబ్బం। ఏవరూపఞ్చ మయా పవారణకమ్మం అనుఞ్ఞాతం॥ తస్మాతిహ। భిక్ఖవే। ఏవరూపం పవారణకమ్మం కరిస్సామ యదిదం ధమ్మేన సమగ్గన్తి। ఏవఞ్హి వో। భిక్ఖవే। సిక్ఖితబ్బన్తి॥>
    stand <పవారణాభేదా నిట్ఠితా॥>
  text <౧౨౨॥ పవారణాదానానుజాననా>
    text <౨౧౩>, <అథ ఖో భగవా భిక్ఖూ ఆమన్తేసి సన్నిపతథ। భిక్ఖవే॥ సఙ్ఘో పవారేస్సతీతి॥ ఏవం వుత్తే అఞ్ఞతరో భిక్ఖు భగవన్తం ఏతదవోచ అత్థి। భన్తే। భిక్ఖు గిలానో। సో అనాగతోతి॥ అనుజానామి। భిక్ఖవే। గిలానేన భిక్ఖునా పవారణం దాతుం॥ ఏవఞ్చ పన। భిక్ఖవే। దాతబ్బా తేన గిలానేన భిక్ఖునా ఏకం భిక్ఖుం ఉపసఙ్కమిత్వా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో పవారణం దమ్మి। పవారణం మే హర। పవారణం మే ఆరోచేహి। మమత్థాయ పవారేహీతి కాయేన విఞ్ఞాపేతి। వాచాయ విఞ్ఞాపేతి। కాయేన వాచాయ విఞ్ఞాపేతి। దిన్నా హోతి పవారణా। న కాయేన విఞ్ఞాపేతి। న వాచాయ విఞ్ఞాపేతి। న కాయేన వాచాయ విఞ్ఞాపేతి। న దిన్నా హోతి పవారణా॥ ఏవఞ్చేతం లభేథ। ఇచ్చేతం కుసలం॥ నో చే లభేథ। సో। భిక్ఖవే। గిలానో భిక్ఖు మఞ్చేన వా పీఠేన వా సఙ్ఘమజ్ఝే ఆనేత్వా పవారేతబ్బం॥ సచే। భిక్ఖవే। గిలానుపట్ఠాకానం భిక్ఖూనం ఏతదహోసి సచే ఖో మయం గిలానం ఠానా చావేస్సామ। ఆబాధో వా అభివడ్ఢిస్సతి। కాలంకిరియా వా భవిస్సతీతి న। భిక్ఖవే। గిలానో భిక్ఖు ఠానా చావేతబ్బో॥ సఙ్ఘేన తత్థ గన్త్వా పవారేతబ్బం। న త్వేవ వగ్గేన సఙ్ఘేన పవారేతబ్బం॥ పవారేయ్య చే। ఆపత్తి దుక్కటస్స॥>
    text <పవారణహారకో చే। భిక్ఖవే। దిన్నాయ పవారణాయ తత్థేవ పక్కమతి। అఞ్ఞస్స దాతబ్బా పవారణా॥ పవారణహారకో చే। భిక్ఖవే। దిన్నాయ పవారణాయ తత్థేవ విబ్భమతి…పే॰… కాలంకరోతి… సామణేరో పటిజానాతి… సిక్ఖం పచ్చక్ఖాతకో పటిజానాతి… అన్తిమవత్థుం అజ్ఝాపన్నకో పటిజానాతి… ఉమ్మత్తకో పటిజానాతి… ఖిత్తచిత్తో పటిజానాతి… వేదనాట్టో పటిజానాతి… ఆపత్తియా అదస్సనే ఉక్ఖిత్తకో పటిజానాతి… ఆపత్తియా అప్పటికమ్మే ఉక్ఖిత్తకో పటిజానాతి… పాపికాయ దిట్ఠియా అప్పటినిస్సగ్గే ఉక్ఖిత్తకో పటిజానాతి… పణ్డకో పటిజానాతి… థేయ్యసంవాసకో పటిజానాతి… తిత్థియపక్కన్తకో పటిజానాతి… తిరచ్ఛానగతో పటిజానాతి… మాతుఘాతకో పటిజానాతి… పితుఘాతకో పటిజానాతి… అరహన్తఘాతకో పటిజానాతి… భిక్ఖునిదూసకో పటిజానాతి… సఙ్ఘభేదకో పటిజానాతి … లోహితుప్పాదకో పటిజానాతి… ఉభతోబ్యఞ్జనకో పటిజానాతి। అఞ్ఞస్స దాతబ్బా పవారణా॥>
    text <పవారణహారకో చే। భిక్ఖవే। దిన్నాయ పవారణాయ అన్తరామగ్గే పక్కమతి। అనాహటా హోతి పవారణా॥ పవారణహారకో చే। భిక్ఖవే। దిన్నాయ పవారణాయ అన్తరామగ్గే విబ్భమతి…పే॰… కాలంకరోతి… సామణేరో పటిజానాతి… సిక్ఖం పచ్చక్ఖాతకో పటిజానాతి… అన్తిమవత్థుం అజ్ఝాపన్నకో పటిజానాతి… ఉమ్మత్తకో పటిజానాతి… ఖిత్తచిత్తో పటిజానాతి… వేదనాట్టో పటిజానాతి… ఆపత్తియా అదస్సనే ఉక్ఖిత్తకో పటిజానాతి… ఆపత్తియా అప్పటికమ్మే ఉక్ఖిత్తకో పటిజానాతి… పాపికాయ దిట్ఠియా అప్పటినిస్సగ్గే ఉక్ఖిత్తకో పటిజానాతి… పణ్డకో పటిజానాతి… థేయ్యసంవాసకో పటిజానాతి… తిత్థియపక్కన్తకో పటిజానాతి… తిరచ్ఛానగతో పటిజానాతి… మాతుఘాతకో పటిజానాతి… పితుఘాతకో పటిజానాతి… అరహన్తఘాతకో పటిజానాతి… భిక్ఖునిదూసకో పటిజానాతి… సఙ్ఘభేదకో పటిజానాతి… లోహితుప్పాదకో పటిజానాతి… ఉభతోబ్యఞ్జనకో పటిజానాతి। అనాహటా హోతి పవారణా॥>
    text <పవారణహారకో చే। భిక్ఖవే। దిన్నాయ పవారణాయ సఙ్ఘప్పత్తో పక్కమతి। ఆహటా హోతి పవారణా॥ పవారణహారకో చే। భిక్ఖవే। దిన్నాయ పవారణాయ సఙ్ఘప్పత్తో విబ్భమతి…పే॰… కాలంకరోతి… సామణేరో పటిజానాతి… సిక్ఖం పచ్చక్ఖాతకో పటిజానాతి… అన్తిమవత్థుం అజ్ఝాపన్నకో పటిజానాతి… ఉమ్మత్తకో పటిజానాతి… ఖిత్తచిత్తో పటిజానాతి… వేదనాట్టో పటిజానాతి… ఆపత్తియా అదస్సనే ఉక్ఖిత్తకో పటిజానాతి… ఆపత్తియా అప్పటికమ్మే ఉక్ఖిత్తకో పటిజానాతి… పాపికాయ దిట్ఠియా అప్పటినిస్సగ్గే ఉక్ఖిత్తకో పటిజానాతి… పణ్డకో పటిజానాతి… థేయ్యసంవాసకో పటిజానాతి… తిత్థియపక్కన్తకో పటిజానాతి… తిరచ్ఛానగతో పటిజానాతి… మాతుఘాతకో పటిజానాతి… పితుఘాతకో పటిజానాతి… అరహన్తఘాతకో పటిజానాతి… భిక్ఖునిదూసకో పటిజానాతి… సఙ్ఘభేదకో పటిజానాతి… లోహితుప్పాదకో పటిజానాతి… ఉభతోబ్యఞ్జనకో పటిజానాతి। ఆహటా హోతి పవారణా॥>
    text <పవారణహారకో చే। భిక్ఖవే। దిన్నాయ పవారణాయ సఙ్ఘప్పత్తో సుత్తో నారోచేతి। ఆహటా హోతి పవారణా॥ పవారణహారకస్స అనాపత్తి॥ పవారణహారకో చే। భిక్ఖవే। దిన్నాయ పవారణాయ సఙ్ఘప్పత్తో పమత్తో నారోచేతి…పే॰… సమాపన్నో నారోచేతి। ఆహటా హోతి పవారణా॥ పవారణహారకస్స అనాపత్తి॥>
    text <పవారణహారకో చే। భిక్ఖవే। దిన్నాయ పవారణాయ సఙ్ఘప్పత్తో సఞ్చిచ్చ నారోచేతి। ఆహటా హోతి పవారణా॥ పవారణహారకస్స ఆపత్తి దుక్కటస్స॥ అనుజానామి। భిక్ఖవే। తదహు పవారణాయ పవారణం దేన్తేన ఛన్దమ్పి దాతుం। సన్తి సఙ్ఘస్స కరణీయన్తి॥>
    stand <పవారణాదానానుజాననా నిట్ఠితా॥>
  text <౧౨౩॥ ఞాతకాదిగ్గహణకథా>
    text <౨౧౪>, <తేన ఖో పన సమయేన అఞ్ఞతరం భిక్ఖుం తదహు పవారణాయ ఞాతకా గణ్హింసు॥ భగవతో ఏతమత్థం ఆరోచేసుం॥ ఇధ పన। భిక్ఖవే। భిక్ఖుం తదహు పవారణాయ ఞాతకా గణ్హన్తి॥ తే ఞాతకా భిక్ఖూహి ఏవమస్సు వచనీయా ఇఙ్ఘ। తుమ్హే ఆయస్మన్తో ఇమం భిక్ఖుం ముహుత్తం ముఞ్చథ। యావాయం భిక్ఖు పవారేతీతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। తే ఞాతకా భిక్ఖూహి ఏవమస్సు వచనీయా ఇఙ్ఘ। తుమ్హే ఆయస్మన్తో ముహుత్తం ఏకమన్తం హోథ। యావాయం భిక్ఖు పవారణం దేతీతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। తే ఞాతకా భిక్ఖూహి ఏవమస్సు వచనీయా ఇఙ్ఘ। తుమ్హే ఆయస్మన్తో ఇమం భిక్ఖుం ముహుత్తం నిస్సీమం నేథ। యావ సఙ్ఘో పవారేతీతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। న త్వేవ వగ్గేన సఙ్ఘేన పవారేతబ్బం॥ పవారేయ్య చే। ఆపత్తి దుక్కటస్స॥>
    text <ఇధ పన। భిక్ఖవే। భిక్ఖుం తదహు పవారణాయ రాజానో గణ్హన్తి…పే॰… చోరా గణ్హన్తి … ధుత్తా గణ్హన్తి… భిక్ఖుపచ్చత్థికా గణ్హన్తి॥ తే భిక్ఖుపచ్చత్థికా భిక్ఖూహి ఏవమస్సు వచనీయా ఇఙ్ఘ। తుమ్హే ఆయస్మన్తో ఇమం భిక్ఖుం ముహుత్తం ముఞ్చథ। యావాయం భిక్ఖు పవారేతీతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। తే భిక్ఖుపచ్చత్థికా భిక్ఖూహి ఏవమస్సు వచనీయా ఇఙ్ఘ। తుమ్హే ఆయస్మన్తో ముహుత్తం ఏకమన్తం హోథ। యావాయం భిక్ఖు పవారణం దేతీతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। తే భిక్ఖుపచ్చత్థికా భిక్ఖూహి ఏవమస్సు వచనీయా ఇఙ్ఘ। తుమ్హే ఆయస్మన్తో ఇమం భిక్ఖుం ముహుత్తం నిస్సీమం నేథ। యావ సఙ్ఘో పవారేతీతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। న త్వేవ వగ్గేన సఙ్ఘేన పవారేతబ్బం॥ పవారేయ్య చే। ఆపత్తి దుక్కటస్సాతి॥>
    stand <ఞాతకాదిగ్గహణకథా నిట్ఠితా॥>
  text <౧౨౪॥ సఙ్ఘపవారణాదిప్పభేదా>
    text <౨౧౫>, <తేన ఖో పన సమయేన అఞ్ఞతరస్మిం ఆవాసే తదహు పవారణాయ పఞ్చ భిక్ఖూ విహరన్తి॥ అథ ఖో తేసం భిక్ఖూనం ఏతదహోసి భగవతా పఞ్ఞత్తం సఙ్ఘేన పవారేతబ్బన్తి॥ మయఞ్చమ్హా పఞ్చ జనా॥ కథం ను ఖో అమ్హేహి పవారేతబ్బన్తి॥ భగవతో ఏతమత్థం ఆరోచేసుం॥ అనుజానామి। భిక్ఖవే। పఞ్చన్నం సఙ్ఘే పవారేతున్తి॥>
    text <౨౧౬>, <తేన ఖో పన సమయేన అఞ్ఞతరస్మిం ఆవాసే తదహు పవారణాయ చత్తారో భిక్ఖూ విహరన్తి॥ అథ ఖో తేసం భిక్ఖూనం ఏతదహోసి భగవతా అనుఞ్ఞాతం పఞ్చన్నం సఙ్ఘే పవారేతున్తి॥ మయఞ్చమ్హా చత్తారో జనా॥ కథం ను ఖో అమ్హేహి పవారేతబ్బన్తి॥ భగవతో ఏతమత్థం ఆరోచేసుం॥ అనుజానామి। భిక్ఖవే। చతున్నం అఞ్ఞమఞ్ఞం పవారేతుం॥ ఏవఞ్చ పన। భిక్ఖవే। పవారేతబ్బం॥ బ్యత్తేన భిక్ఖునా పటిబలేన తే భిక్ఖూ ఞాపేతబ్బా>
    text <సుణన్తు మే ఆయస్మన్తో॥ అజ్జ పవారణా॥ యదాయస్మన్తానం పత్తకల్లం। మయం అఞ్ఞమఞ్ఞం పవారేయ్యామాతి॥>
    text <థేరేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా తే భిక్ఖూ ఏవమస్సు వచనీయా అహం। ఆవుసో। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి…పే॰… తతియమ్పి అహం। ఆవుసో। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామీతి॥>
    text <నవకేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా తే భిక్ఖూ ఏవమస్సు వచనీయా అహం। భన్తే। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి…పే॰… తతియమ్పి అహం। భన్తే। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తో అనుకమ్పం ఉపాదాయ॥ పస్సన్తో పటికరిస్సామీతి॥>
    text <తేన ఖో పన సమయేన అఞ్ఞతరస్మిం ఆవాసే తదహు పవారణాయ తయో భిక్ఖూ విహరన్తి॥ అథ ఖో తేసం భిక్ఖూనం ఏతదహోసి భగవతా అనుఞ్ఞాతం పఞ్చన్నం సఙ్ఘే పవారేతుం। చతున్నం అఞ్ఞమఞ్ఞం పవారేతుం॥ మయఞ్చమ్హా తయో జనా॥ కథం ను ఖో అమ్హేహి పవారేతబ్బన్తి॥ భగవతో ఏతమత్థం ఆరోచేసుం॥ అనుజానామి। భిక్ఖవే। తిణ్ణం అఞ్ఞమఞ్ఞం పవారేతుం॥ ఏవఞ్చ పన। భిక్ఖవే। పవారేతబ్బం॥ బ్యత్తేన భిక్ఖునా పటిబలేన తే భిక్ఖూ ఞాపేతబ్బా>
    text <సుణన్తు మే ఆయస్మన్తా॥ అజ్జ పవారణా॥ యదాయస్మన్తానం పత్తకల్లం। మయం అఞ్ఞమఞ్ఞం పవారేయ్యామాతి॥>
    text <థేరేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా తే భిక్ఖూ ఏవమస్సు వచనీయా అహం। ఆవుసో। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తా అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి…పే॰… తతియమ్పి అహం। ఆవుసో। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తా అనుకమ్పం ఉపాదాయ॥ పస్సన్తో పటికరిస్సామీతి॥>
    text <నవకేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా తే భిక్ఖూ ఏవమస్సు వచనీయా అహం। భన్తే। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తా అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి…పే॰… తతియమ్పి అహం। భన్తే। ఆయస్మన్తే పవారేమి దిట్ఠేన వా సుతేన వా పరిసఙ్కాయ వా॥ వదన్తు మం ఆయస్మన్తా అనుకమ్పం ఉపాదాయ॥ పస్సన్తో పటికరిస్సామీతి॥>
    text <౨౧౭>, <తేన ఖో పన సమయేన అఞ్ఞతరస్మిం ఆవాసే తదహు పవారణాయ ద్వే భిక్ఖూ విహరన్తి॥ అథ ఖో తేసం భిక్ఖూనం ఏతదహోసి భగవతా అనుఞ్ఞాతం పఞ్చన్నం సఙ్ఘే పవారేతుం। చతున్నం అఞ్ఞమఞ్ఞం పవారేతుం। తిణ్ణం అఞ్ఞమఞ్ఞం పవారేతుం॥ మయఞ్చమ్హా ద్వే జనా॥ కథం ను ఖో అమ్హేహి పవారేతబ్బన్తి॥ భగవతో ఏతమత్థం ఆరోచేసుం॥ అనుజానామి। భిక్ఖవే। ద్విన్నం అఞ్ఞమఞ్ఞం పవారేతుం॥ ఏవఞ్చ పన। భిక్ఖవే। పవారేతబ్బం॥ థేరేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా నవో భిక్ఖు ఏవమస్స వచనీయో అహం। ఆవుసో। ఆయస్మన్తం పవారేమి దిట్ఠేన వా సుతేన వా పరిసఙ్కాయ వా॥ వదతు మం ఆయస్మా అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి…పే॰… తతియమ్పి అహం। ఆవుసో। ఆయస్మన్తం పవారేమి దిట్ఠేన వా సుతేన వా పరిసఙ్కాయ వా॥ వదతు మం ఆయస్మా అనుకమ్పం ఉపాదాయ॥ పస్సన్తో పటికరిస్సామీతి॥>
    text <నవకేన భిక్ఖునా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా థేరో భిక్ఖు ఏవమస్స వచనీయో అహం। భన్తే। ఆయస్మన్తం పవారేమి దిట్ఠేన వా సుతేన వా పరిసఙ్కాయ వా॥ వదతు మం ఆయస్మా అనుకమ్పం ఉపాదాయ॥ పస్సన్తో పటికరిస్సామి॥ దుతియమ్పి…పే॰… తతియమ్పి అహం। భన్తే। ఆయస్మన్తం పవారేమి దిట్ఠేన వా సుతేన వా పరిసఙ్కాయ వా॥ వదతు మం ఆయస్మా అనుకమ్పం ఉపాదాయ॥ పస్సన్తో పటికరిస్సామీతి॥>
    text <౨౧౮>, <తేన ఖో పన సమయేన అఞ్ఞతరస్మిం ఆవాసే తదహు పవారణాయ ఏకో భిక్ఖు విహరతి॥ అథ ఖో తస్స భిక్ఖునో ఏతదహోసి భగవతా అనుఞ్ఞాతం పఞ్చన్నం సఙ్ఘే పవారేతుం। చతున్నం అఞ్ఞమఞ్ఞం పవారేతుం। తిణ్ణం అఞ్ఞమఞ్ఞం పవారేతుం। ద్విన్నం అఞ్ఞమఞ్ఞం పవారేతుం॥ అహఞ్చమ్హి ఏకకో॥ కథం ను ఖో మయా పవారేతబ్బన్తి॥ భగవతో ఏతమత్థం ఆరోచేసుం॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ ఏకో భిక్ఖు విహరతి॥ తేన। భిక్ఖవే। భిక్ఖునా యత్థ భిక్ఖూ పటిక్కమన్తి ఉపట్ఠానసాలాయ వా మణ్డపే వా రుక్ఖమూలే వా। సో దేసో సమ్మజ్జిత్వా పానీయం పరిభోజనీయం ఉపట్ఠాపేత్వా ఆసనం పఞ్ఞపేత్వా పదీపం కత్వా నిసీదితబ్బం॥ సచే అఞ్ఞే భిక్ఖూ ఆగచ్ఛన్తి। తేహి సద్ధిం పవారేతబ్బం। నో చే ఆగచ్ఛన్తి। అజ్జ మే పవారణాతి అధిట్ఠాతబ్బం॥ నో చే అధిట్ఠేయ్య। ఆపత్తి దుక్కటస్స॥>
    stand <తత్ర। భిక్ఖవే। యత్థ పఞ్చ భిక్ఖూ విహరన్తి। న ఏకస్స పవారణం ఆహరిత్వా>
    text <చతూహి సఙ్ఘే పవారేతబ్బం॥ పవారేయ్యుం చే। ఆపత్తి దుక్కటస్స॥ తత్ర। భిక్ఖవే। యత్థ చత్తారో భిక్ఖూ విహరన్తి। న ఏకస్స పవారణం ఆహరిత్వా తీహి అఞ్ఞమఞ్ఞం పవారేతబ్బం॥ పవారేయ్యుం చే। ఆపత్తి దుక్కటస్స॥ తత్ర। భిక్ఖవే। యత్థ తయో భిక్ఖూ విహరన్తి। న ఏకస్స పవారణం ఆహరిత్వా ద్వీహి అఞ్ఞమఞ్ఞం పవారేతబ్బం॥ పవారేయ్యుం చే। ఆపత్తి దుక్కటస్స॥ తత్ర। భిక్ఖవే। యత్థ ద్వే భిక్ఖూ విహరన్తి। న ఏకస్స పవారణం ఆహరిత్వా ఏకేన అధిట్ఠాతబ్బం॥ అధిట్ఠేయ్య చే। ఆపత్తి దుక్కటస్సాతి॥>
    stand <సఙ్ఘపవారణాదిప్పభేదా నిట్ఠితా॥>
  text <౧౨౫॥ ఆపత్తిపటికమ్మవిధి>
    text <౨౧౯>, <తేన ఖో పన సమయేన అఞ్ఞతరో భిక్ఖు తదహు పవారణాయ ఆపత్తిం ఆపన్నో హోతి॥ అథ ఖో తస్స భిక్ఖునో ఏతదహోసి భగవతా పఞ్ఞత్తం న సాపత్తికేన పవారేతబ్బన్తి॥ అహఞ్చమ్హి ఆపత్తిం ఆపన్నో॥ కథం ను ఖో మయా పటిపజ్జితబ్బన్తి॥ భగవతో ఏతమత్థం ఆరోచేసుం॥>
    text <ఇధ పన। భిక్ఖవే। భిక్ఖు తదహు పవారణాయ ఆపత్తిం ఆపన్నో హోతి॥ తేన। భిక్ఖవే। భిక్ఖునా ఏకం భిక్ఖుం ఉపసఙ్కమిత్వా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। ఆవుసో। ఇత్థన్నామం ఆపత్తిం ఆపన్నో। తం పటిదేసేమీతి॥ తేన వత్తబ్బో పస్ససీతి॥ ఆమ పస్సామీతి॥ ఆయతిం సంవరేయ్యాసీతి॥>
    text <ఇధ పన। భిక్ఖవే। భిక్ఖు తదహు పవారణాయ ఆపత్తియా వేమతికో హోతి॥ తేన। భిక్ఖవే। భిక్ఖునా ఏకం భిక్ఖుం ఉపసఙ్కమిత్వా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। ఆవుసో। ఇత్థన్నామాయ ఆపత్తియా వేమతికో। యదా నిబ్బేమతికో భవిస్సామి తదా తం ఆపత్తిం పటికరిస్సామీతి వత్వా పవారేతబ్బం। న త్వేవ తప్పచ్చయా పవారణాయ అన్తరాయో కాతబ్బోతి॥>
    stand <ఆపత్తిపటికమ్మవిధి నిట్ఠితా॥>
  text <౧౨౬॥ ఆపత్తిఆవికరణవిధి>
    text <౨౨౦>, <తేన ఖో పన సమయేన అఞ్ఞతరో భిక్ఖు పవారయమానో ఆపత్తిం సరతి॥ అథ ఖో తస్స భిక్ఖునో ఏతదహోసి భగవతా పఞ్ఞత్తం న సాపత్తికేన పవారేతబ్బన్తి॥ అహఞ్చమ్హి ఆపత్తిం ఆపన్నో॥ కథం ను ఖో మయా పటిపజ్జితబ్బన్తి॥ భగవతో ఏతమత్థం ఆరోచేసుం॥>
    text <ఇధ పన। భిక్ఖవే। భిక్ఖు పవారయమానో ఆపత్తిం సరతి॥ తేన। భిక్ఖవే। భిక్ఖునా సామన్తో భిక్ఖు ఏవమస్స వచనీయో అహం। ఆవుసో। ఇత్థన్నామం ఆపత్తిం ఆపన్నో॥ ఇతో వుట్ఠహిత్వా తం ఆపత్తిం పటికరిస్సామీతి వత్వా పవారేతబ్బం। న త్వేవ తప్పచ్చయా పవారణాయ అన్తరాయో కాతబ్బో॥>
    stand <ఇధ పన। భిక్ఖవే। భిక్ఖు పవారయమానో ఆపత్తియా వేమతికో హోతి॥ తేన। భిక్ఖవే।>
    text <భిక్ఖునా సామన్తో భిక్ఖు ఏవమస్స వచనీయో అహం। ఆవుసో। ఇత్థన్నామాయ ఆపత్తియా వేమతికో। యదా నిబ్బేమతికో భవిస్సామి తదా తం ఆపత్తిం పటికరిస్సామీతి వత్వా పవారేతబ్బం। న త్వేవ తప్పచ్చయా పవారణాయ అన్తరాయో కాతబ్బోతి॥>
    stand <ఆపత్తి ఆవికరణవిధి నిట్ఠితా॥>
  text <౧౨౭॥ సభాగాపత్తిపటికమ్మవిధి>
    text <౨౨౧>, <తేన ఖో పన సమయేన అఞ్ఞతరస్మిం ఆవాసే తదహు పవారణాయ సబ్బో సఙ్ఘో సభాగం ఆపత్తిం ఆపన్నో హోతి॥ అథ ఖో తేసం భిక్ఖూనం ఏతదహోసి భగవతా పఞ్ఞత్తం న సభాగా ఆపత్తి దేసేతబ్బా। న సభాగా ఆపత్తి పటిగ్గహేతబ్బాతి॥ అయఞ్చ సబ్బో సఙ్ఘో సభాగం ఆపత్తిం ఆపన్నో॥ కథం ను ఖో అమ్హేహి పటిపజ్జితబ్బన్తి॥ భగవతో ఏతమత్థం ఆరోచేసుం॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సబ్బో సఙ్ఘో సభాగం ఆపత్తిం ఆపన్నో హోతి॥ తేహి। భిక్ఖవే। భిక్ఖూహి ఏకో భిక్ఖు సామన్తా ఆవాసా సజ్జుకం పాహేతబ్బో గచ్ఛావుసో। తం ఆపత్తిం పటికరిత్వా ఆగచ్ఛ। మయం తే సన్తికే తం ఆపత్తిం పటికరిస్సామాతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం సబ్బో సఙ్ఘో సభాగం ఆపత్తిం ఆపన్నో॥ యదా అఞ్ఞం భిక్ఖుం సుద్ధం అనాపత్తికం పస్సిస్సతి తదా తస్స సన్తికే తం ఆపత్తిం పటికరిస్సతీతి వత్వా పవారేతబ్బం। న త్వేవ తప్పచ్చయా పవారణాయ అన్తరాయో కాతబ్బో॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సబ్బో సఙ్ఘో సభాగాయ ఆపత్తియా వేమతికో హోతి॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం సబ్బో సఙ్ఘో సభాగాయ ఆపత్తియా వేమతికో॥ యదా నిబ్బేమతికో భవిస్సతి తదా తం ఆపత్తిం పటికరిస్సతీతి వత్వా। పవారేతబ్బం। న త్వేవ తప్పచ్చయా పవారణాయ అన్తరాయో కాతబ్బోతి॥>
    stand <సభాగాపత్తిపటికమ్మవిధి నిట్ఠితా॥>
    stand <పఠమభాణవారో నిట్ఠితో॥>
  text <౧౨౮॥ అనాపత్తిపన్నరసకం>
    text <౨౨౨>, <తేన ఖో పన సమయేన అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతింసు। పఞ్చ వా అతిరేకా వా॥ తే న జానింసు అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేసుం॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛింసు బహుతరా॥ భగవతో ఏతమత్థం ఆరోచేసుం॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। అవసేసేహి పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। అవసేసేహి పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। అవుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। అవుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। అవుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। ఏకచ్చాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। ఏకచ్చాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। ఏకచ్చాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా సమగ్గసఞ్ఞినో పవారేన్తి॥ తేహి పవారితమత్తే। సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం అనాపత్తి॥>
    stand <అనాపత్తిపన్నరసకం నిట్ఠితం॥>
  text <౧౨౯॥ వగ్గావగ్గసఞ్ఞీపన్నరసకం>
    text <౨౨౩>, <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా వగ్గసఞ్ఞినో పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా వగ్గసఞ్ఞినో పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా వగ్గసఞ్ఞినో పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే ధమ్మసఞ్ఞినో వినయసఞ్ఞినో వగ్గా వగ్గసఞ్ఞినో పవారేన్తి॥ తేహి పవారితమత్తే।…పే॰… అవుట్ఠితాయ పరిసాయ…పే॰… ఏకచ్చాయ వుట్ఠితాయ పరిసాయ…పే॰… సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా…పే॰… సమసమా…పే॰… థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి దుక్కటస్స॥>
    stand <వగ్గావగ్గసఞ్ఞీపన్నరసకం నిట్ఠితం॥>
  text <౧౩౦॥ వేమతికపన్నరసకం>
    text <౨౨౪>, <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతి ను ఖో అమ్హాకం పవారేతుం। న ను ఖో కప్పతీతి వేమతికా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతి ను ఖో అమ్హాకం పవారేతుం। న ను ఖో కప్పతీతి వేమతికా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతి ను ఖో అమ్హాకం పవారేతుం। న ను ఖో కప్పతీతి వేమతికా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతి ను ఖో అమ్హాకం పవారేతుం। న ను ఖో కప్పతీతి వేమతికా పవారేన్తి॥ తేహి పవారితమత్తే…పే॰… అవుట్ఠితాయ పరిసాయ…పే॰… ఏకచ్చాయ వుట్ఠితాయ పరిసాయ…పే॰… సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా…పే॰… సమసమా…పే॰… థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి దుక్కటస్స॥>
    stand <వేమతికపన్నరసకం నిట్ఠితం॥>
  text <౧౩౧॥ కుక్కుచ్చపకతపన్నరసకం>
    text <౨౨౫>, <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతేవ అమ్హాకం పవారేతుం। నామ్హాకం న కప్పతీతి కుక్కుచ్చపకతా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతేవ అమ్హాకం పవారేతుం। నామ్హాకం న కప్పతీతి కుక్కుచ్చపకతా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతేవ అమ్హాకం పవారేతుం। నామ్హాకం న కప్పతీతి కుక్కుచ్చపకతా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి దుక్కటస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే కప్పతేవ అమ్హాకం పవారేతుం। నామ్హాకం న కప్పతీతి కుక్కుచ్చపకతా పవారేన్తి॥ తేహి పవారితమత్తే।…పే॰… అవుట్ఠితాయ పరిసాయ…పే॰… ఏకచ్చాయ వుట్ఠితాయ పరిసాయ…పే॰… సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా…పే॰… సమసమా…పే॰… థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి దుక్కటస్స॥>
    stand <కుక్కుచ్చపకతపన్నరసకం నిట్ఠితం॥>
  text <౧౩౨॥ భేదపురేక్ఖారపన్నరసకం>
    text <౨౨౬>, <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారియమానే అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। అవసేసేహి పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే అథఞ్ఞే ఆవాసికా భిక్ఖూ ఆగచ్ఛన్తి బహుతరా। తేహి భిక్ఖవే భిక్ఖూహి పున పవారేతబ్బం। పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। అవుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। అవుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। అవుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। ఏకచ్చాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। ఏకచ్చాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। ఏకచ్చాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి బహుతరా॥ తేహి। భిక్ఖవే। భిక్ఖూహి పున పవారేతబ్బం॥ పవారితానం ఆపత్తి థుల్లచ్చయస్స॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి సమసమా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    stand <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా>
    text <భిక్ఖూ సన్నిపతన్తి। పఞ్చ వా అతిరేకా వా॥ తే జానన్తి అత్థఞ్ఞే ఆవాసికా భిక్ఖూ అనాగతాతి॥ తే నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ తేహి పవారితమత్తే। సబ్బాయ వుట్ఠితాయ పరిసాయ। అథఞ్ఞే ఆవాసికా భిక్ఖూ ఆగచ్ఛన్తి థోకతరా॥ పవారితా సుప్పవారితా। తేసం సన్తికే పవారేతబ్బం॥ పవారితానం ఆపత్తి థుల్లచ్చయస్స॥>
    stand <భేదపురేక్ఖారపన్నరసకం నిట్ఠితం॥>
    stand <పఞ్చవీసత్తికా నిట్ఠితా॥>
  text <౧౩౩॥ సీమోత్తన్తికపేయ్యాలం>
    text <౨౨౭>, <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ సమ్బహులా ఆవాసికా భిక్ఖూ సన్నిపతన్తి। పఞ్చ వా అతిరేకా వా॥ తే న జానన్తి అఞ్ఞే ఆవాసికా భిక్ఖూ అన్తోసీమం ఓక్కమన్తీతి…పే॰… తే న జానన్తి అఞ్ఞే ఆవాసికా భిక్ఖూ అన్తోసీమం ఓక్కన్తాతి…పే॰… తే న పస్సన్తి అఞ్ఞే ఆవాసికే భిక్ఖూ అన్తోసీమం ఓక్కమన్తే…పే॰… తే న పస్సన్తి అఞ్ఞే ఆవాసికే భిక్ఖూ అన్తోసీమం ఓక్కన్తే…పే॰… తే న సుణన్తి అఞ్ఞే ఆవాసికా భిక్ఖూ అన్తోసీమం ఓక్కమన్తీతి…పే॰… తే న సుణన్తి అఞ్ఞే ఆవాసికా భిక్ఖూ అన్తోసీమం ఓక్కన్తాతి…పే॰…॥>
    text <ఆవాసికేన ఆవాసికా ఏకసతపఞ్చసత్తతి తికనయతో। ఆవాసికేన ఆగన్తుకా। ఆగన్తుకేన ఆవాసికా। ఆగన్తుకేన ఆగన్తుకా। పేయ్యాలముఖేన సత్త తికసతాని హోన్తి॥>
    stand <సీమోక్కన్తికపేయ్యాలం నిట్ఠితం॥>
  text <౧౩౪॥ దివసనానత్తం>
    text <౨౨౮>, <ఇధ పన। భిక్ఖవే। ఆవాసికానం భిక్ఖూనం చాతుద్దసో హోతి। ఆగన్తుకానం పన్నరసో॥ సచే ఆవాసికా బహుతరా హోన్తి। ఆగన్తుకేహి ఆవాసికానం అనువత్తితబ్బం॥ సచే సమసమా హోన్తి। ఆగన్తుకేహి ఆవాసికానం అనువత్తితబ్బం॥ సచే ఆగన్తుకా బహుతరా హోన్తి। ఆవాసికేహి ఆగన్తుకానం అనువత్తితబ్బం॥>
    text <ఇధ పన। భిక్ఖవే। ఆవాసికానం భిక్ఖూనం పన్నరసో హోతి। ఆగన్తుకానం చాతుద్దసో॥ సచే ఆవాసికా బహుతరా హోన్తి। ఆగన్తుకేహి ఆవాసికానం అనువత్తితబ్బం॥ సచే సమసమా హోన్తి। ఆగన్తుకేహి ఆవాసికానం అనువత్తితబ్బం॥ సచే ఆగన్తుకా బహుతరా హోన్తి। ఆవాసికేహి ఆగన్తుకానం అనువత్తితబ్బం॥>
    text <ఇధ పన। భిక్ఖవే। ఆవాసికానం భిక్ఖూనం పాటిపదో హోతి। ఆగన్తుకానం పన్నరసో॥ సచే ఆవాసికా బహుతరా హోన్తి। ఆవాసికేహి ఆగన్తుకానం నాకామా దాతబ్బా సామగ్గీ। ఆగన్తుకేహి నిస్సీమం గన్త్వా పవారేతబ్బం॥ సచే సమసమా హోన్తి। ఆవాసికేహి ఆగన్తుకానం నాకామా దాతబ్బా సామగ్గీ। ఆగన్తుకేహి నిస్సీమం గన్త్వా పవారేతబ్బం॥ సచే ఆగన్తుకా బహుతరా హోన్తి। ఆవాసికేహి ఆగన్తుకానం సామగ్గీ వా దాతబ్బా। నిస్సీమం వా గన్తబ్బం॥>
    text <ఇధ పన। భిక్ఖవే। ఆవాసికానం భిక్ఖూనం పన్నరసో హోతి। ఆగన్తుకానం పాటిపదో॥ సచే ఆవాసికా బహుతరా హోన్తి। ఆగన్తుకేహి ఆవాసికానం సామగ్గీ వా దాతబ్బా। నిస్సీమం వా గన్తబ్బం॥ సచే సమసమా హోన్తి। ఆగన్తుకేహి ఆవాసికానం సామగ్గీ వా దాతబ్బా। నిస్సీమం వా గన్తబ్బం॥ సచే ఆగన్తుకా బహుతరా హోన్తి। ఆగన్తుకేహి ఆవాసికానం నాకామా దాతబ్బా సామగ్గీ। ఆవాసికేహి నిస్సీమం గన్త్వా పవారేతబ్బం॥>
    stand <దివసనానత్తం నిట్ఠితం॥>
  text <౧౩౫॥ లిఙ్గాదిదస్సనం>
    text <౨౨౯>, <ఇధ పన। భిక్ఖవే। ఆగన్తుకా భిక్ఖూ పస్సన్తి ఆవాసికానం భిక్ఖూనం ఆవాసికాకారం। ఆవాసికలిఙ్గం। ఆవాసికనిమిత్తం। ఆవాసికుద్దేసం। సుప్పఞ్ఞత్తం మఞ్చపీఠం భిసిబిబ్బోహనం। పానీయం పరిభోజనీయం సపట్ఠితం। పరివేణం సుసమ్మట్ఠం। పస్సిత్వా వేమతికా హోన్తి అత్థి ను ఖో ఆవాసికా భిక్ఖూ। నత్థి ను ఖోతి॥ తే వేమతికా న విచినన్తి। అవిచినిత్వా పవారేన్తి॥ ఆపత్తి దుక్కటస్స…పే॰… తే వేమతికా విచినన్తి। విచినిత్వా న పస్సన్తి। అపస్సిత్వా పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా ఏకతో పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా పాటేక్కం పవారేన్తి॥ ఆపత్తి దుక్కటస్స॥ తే వేమతికా విచినన్తి। విచినిత్వా పస్సన్తి। పస్సిత్వా నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ ఆపత్తి థుల్లచ్చయస్స॥>
    text <ఇధ పన। భిక్ఖవే। ఆగన్తుకా భిక్ఖూ సుణన్తి ఆవాసికానం భిక్ఖూనం ఆవాసికాకారం। ఆవాసికలిఙ్గం। ఆవాసికనిమిత్తం। ఆవాసికుద్దేసం। చఙ్కమన్తానం పదసద్దం। సజ్ఝాయసద్దం। ఉక్కాసితసద్దం। ఖిపితసద్దం। సుత్వా వేమతికా హోన్తి అత్థి ను ఖో ఆవాసికా భిక్ఖూ। నత్థి ను ఖోతి॥ తే వేమతికా న విచినన్తి। అవిచినిత్వా పవారేన్తి॥ ఆపత్తి దుక్కటస్స॥ తే వేమతికా విచినన్తి। విచినిత్వా న పస్సన్తి। అపస్సిత్వా పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా ఏకతో పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా పాటేక్కం పవారేన్తి॥ ఆపత్తి దుక్కటస్స॥ తే వేమతికా విచినన్తి। విచినిత్వా పస్సన్తి। పస్సిత్వా నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ ఆపత్తి థుల్లచ్చయస్స॥>
    text <ఇధ పన। భిక్ఖవే। ఆవాసికా భిక్ఖూ పస్సన్తి ఆగన్తుకానం భిక్ఖూనం ఆగన్తుకాకారం। ఆగన్తుకలిఙ్గం। ఆగన్తుకనిమిత్తం। ఆగన్తుకుద్దేసం। అఞ్ఞాతకం పత్తం। అఞ్ఞాతకం చీవరం। అఞ్ఞాతకం నిసీదనం। పాదానం ధోతం। ఉదకనిస్సేకం। పస్సిత్వా వేమతికా హోన్తి అత్థి ను ఖో ఆగన్తుకా భిక్ఖూ। నత్థి ను ఖోతి॥ తే వేమతికా న విచినన్తి। అవిచినిత్వా పవారేన్తి॥ ఆపత్తి దుక్కటస్స॥ తే వేమతికా విచినన్తి। విచినిత్వా న పస్సన్తి। అపస్సిత్వా పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా ఏకతో పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా పాటేక్కం పవారేన్తి॥ ఆపత్తి దుక్కటస్స॥ తే వేమతికా విచినన్తి। విచినిత్వా పస్సన్తి। పస్సిత్వా నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ ఆపత్తి థుల్లచ్చయస్స॥>
    stand <ఇధ పన। భిక్ఖవే। ఆవాసికా భిక్ఖూ సుణన్తి ఆగన్తుకానం భిక్ఖూనం ఆగన్తుకాకారం।>
    text <ఆగన్తుకలిఙ్గం। ఆగన్తుకనిమిత్తం। ఆగన్తుకుద్దేసం। ఆగచ్ఛన్తానం పదసద్దం। ఉపాహనపప్ఫోటనసద్దం। ఉక్కాసితసద్దం। ఖిపితసద్దం। సుత్వా వేమతికా హోన్తి అత్థి ను ఖో ఆగన్తుకా భిక్ఖూ। నత్థి ను ఖోతి॥ తే వేమతికా న విచినన్తి। అవిచినిత్వా పవారేన్తి॥ ఆపత్తి దుక్కటస్స॥ తే వేమతికా విచినన్తి। విచినిత్వా న పస్సన్తి। అపస్సిత్వా పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా ఏకతో పవారేన్తి॥ అనాపత్తి॥ తే వేమతికా విచినన్తి। విచినిత్వా పస్సన్తి। పస్సిత్వా పాటేక్కం పవారేన్తి॥ ఆపత్తి దుక్కటస్స॥ తే వేమతికా విచినన్తి। విచినిత్వా పస్సన్తి। పస్సిత్వా నస్సన్తేతే। వినస్సన్తేతే। కో తేహి అత్థోతి భేదపురేక్ఖారా పవారేన్తి॥ ఆపత్తి థుల్లచ్చయస్స॥>
    stand <లిఙ్గాదిదస్సనం నిట్ఠితం॥>
  text <౧౩౬॥ నానాసంవాసకాదీహి పవారణా>
    text <౨౩౦>, <ఇధ పన। భిక్ఖవే। ఆగన్తుకా భిక్ఖూ పస్సన్తి ఆవాసికే భిక్ఖూ నానాసంవాసకే॥ తే సమానసంవాసకదిట్ఠిం పటిలభన్తి। సమానసంవాసకదిట్ఠిం పటిలభిత్వా న పుచ్ఛన్తి। అపుచ్ఛిత్వా ఏకతో పవారేన్తి॥ అనాపత్తి॥ తే పుచ్ఛన్తి। పుచ్ఛిత్వా నాభివితరన్తి। అనభివితరిత్వా ఏకతో పవారేన్తి॥ ఆపత్తి దుక్కటస్స॥ తే పుచ్ఛన్తి। పుచ్ఛిత్వా నాభివితరన్తి। అనభివితరిత్వా పాటేక్కం పవారేన్తి॥ అనాపత్తి॥>
    text <ఇధ పన। భిక్ఖవే। ఆగన్తుకా భిక్ఖూ పస్సన్తి ఆవాసికే భిక్ఖూ సమానసంవాసకే॥ తే నానాసంవాసకదిట్ఠిం పటిలభన్తి। నానాసంవాసకదిట్ఠిం పటిలభిత్వా న పుచ్ఛన్తి। అపుచ్ఛిత్వా ఏకతో పవారేన్తి॥ ఆపత్తి దుక్కటస్స॥ తే పుచ్ఛన్తి। పుచ్ఛిత్వా అభివితరన్తి। అభివితరిత్వా పాటేక్కం పవారేన్తి॥ ఆపత్తి దుక్కటస్స॥ తే పుచ్ఛన్తి। పుచ్ఛిత్వా అభివితరన్తి। అభివితరిత్వా ఏకతో పవారేన్తి॥ అనాపత్తి॥>
    text <ఇధ పన। భిక్ఖవే। ఆవాసికా భిక్ఖూ పస్సన్తి ఆగన్తుకే భిక్ఖూ నానాసంవాసకే॥ తే సమానసంవాసకదిట్ఠిం పటిలభన్తి। సమానసంవాసకదిట్ఠిం పటిలభిత్వా న పుచ్ఛన్తి। అపుచ్ఛిత్వా ఏకతో పవారేన్తి॥ అనాపత్తి॥ తే పుచ్ఛన్తి। పుచ్ఛిత్వా నాభివితరన్తి। అనభివితరిత్వా ఏకతో పవారేన్తి॥ ఆపత్తి దుక్కటస్స॥ తే పుచ్ఛన్తి। పుచ్ఛిత్వా నాభివితరన్తి। అనభివితరిత్వా పాటేక్కం పవారేన్తి॥ అనాపత్తి॥>
    text <ఇధ పన। భిక్ఖవే। ఆవాసికా భిక్ఖూ పస్సన్తి ఆగన్తుకే భిక్ఖూ సమానసంవాసకే॥ తే నానాసంవాసకదిట్ఠిం పటిలభన్తి। నానాసంవాసకదిట్ఠిం పటిలభిత్వా న పుచ్ఛన్తి। అపుచ్ఛిత్వా ఏకతో పవారేన్తి॥ ఆపత్తి దుక్కటస్స॥ తే పుచ్ఛన్తి। పుచ్ఛిత్వా అభివితరన్తి। అభివితరిత్వా పాటేక్కం పవారేన్తి॥ ఆపత్తి దుక్కటస్స॥ తే పుచ్ఛన్తి। పుచ్ఛిత్వా అభివితరన్తి। అభివితరిత్వా ఏకతో పవారేన్తి॥ అనాపత్తి॥>
    stand <నానాసంవాసకాదీహి పవారణా నిట్ఠితా॥>
  text <౧౩౭॥ న గన్తబ్బవారో>
    text <౨౩౧>, <న। భిక్ఖవే। తదహు పవారణాయ సభిక్ఖుకా ఆవాసా అభిక్ఖుకో ఆవాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా అభిక్ఖుకో అనావాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। తదహు పవారణాయ సభిక్ఖుకా అనావాసా అభిక్ఖుకో ఆవాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా అనావాసా అభిక్ఖుకో అనావాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా అనావాసా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। తదహు పవారణాయ సభిక్ఖుకా ఆవాసా వా అనావాసా వా అభిక్ఖుకో ఆవాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా వా అనావాసా వా అభిక్ఖుకో అనావాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా వా అనావాసా వా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। తదహు పవారణాయ సభిక్ఖుకా ఆవాసా సభిక్ఖుకో ఆవాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా సభిక్ఖుకో అనావాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। తదహు పవారణాయ సభిక్ఖుకా అనావాసా సభిక్ఖుకో ఆవాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా అనావాసా సభిక్ఖుకో అనావాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా అనావాసా సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥>
    stand <న। భిక్ఖవే। తదహు పవారణాయ సభిక్ఖుకా ఆవాసా వా అనావాసా>
    text <వా సభిక్ఖుకో ఆవాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా వా అనావాసా వా సభిక్ఖుకో అనావాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥ న। భిక్ఖవే। తదహు పవారణాయ సభిక్ఖుకా ఆవాసా వా అనావాసా వా సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥>
    stand <న గన్తబ్బవారో నిట్ఠితో॥>
  text <౧౩౮॥ గన్తబ్బవారో>
    text <౨౩౨>, <గన్తబ్బో। భిక్ఖవే। తదహు పవారణాయ సభిక్ఖుకా ఆవాసా సభిక్ఖుకో ఆవాసో। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥ గన్తబ్బో। భిక్ఖవే। తదహు పవారణాయ సభిక్ఖుకా ఆవాసా సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। తదహు పవారణాయ సభిక్ఖుకా అనావాసా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    stand <గన్తబ్బో। భిక్ఖవే। తదహు పవారణాయ సభిక్ఖుకా ఆవాసా వా అనావాసా వా సభిక్ఖుకో>
    text <ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    stand <గన్తబ్బవారో నిట్ఠితో॥>
  text <౧౩౯॥ వజ్జనీయపుగ్గలసన్దస్సనా>
    text <౨౩౩>, <న। భిక్ఖవే। భిక్ఖునియా నిసిన్నపరిసాయ పవారేతబ్బం॥ యో పవారేయ్య। ఆపత్తి దుక్కటస్స॥ న। భిక్ఖవే। సిక్ఖమానాయ…పే॰… న సామణేరస్స…పే॰… న సామణేరియా…పే॰… న సిక్ఖం పచ్చక్ఖాతకస్స…పే॰… న అన్తిమవత్థుం అజ్ఝాపన్నకస్స నిసిన్నపరిసాయ పవారేతబ్బం॥ యో పవారేయ్య। ఆపత్తి దుక్కటస్స॥>
    text <న ఆపత్తియా అదస్సనే ఉక్ఖిత్తకస్స నిసిన్నపరిసాయ పవారేతబ్బం॥ యో పవారేయ్య। యథాధమ్మో కారేతబ్బో॥ న ఆపత్తియా అప్పటికమ్మే ఉక్ఖిత్తకస్స…పే॰… న పాపికాయ దిట్ఠియా అప్పటినిస్సగ్గే ఉక్ఖిత్తకస్స నిసిన్నపరిసాయ పవారేతబ్బం॥ యో పవారేయ్య। యథాధమ్మో కారేతబ్బో॥>
    text <న పణ్డకస్స నిసిన్నపరిసాయ పవారేతబ్బం॥ యో పవారేయ్య। ఆపత్తి దుక్కటస్స॥ న థేయ్యసంవాసకస్స…పే॰… న తిత్థియపక్కన్తకస్స…పే॰… న తిరచ్ఛానగతస్స…పే॰… న మాతుఘాతకస్స…పే॰… న పితుఘాతకస్స…పే॰… న అరహన్తఘాతకస్స…పే॰… న భిక్ఖునిదూసకస్స …పే॰… న సఙ్ఘభేదకస్స…పే॰… న లోహితుప్పాదకస్స …పే॰… న ఉభతోబ్యఞ్జనకస్స నిసిన్నపరిసాయ పవారేతబ్బం॥ యో పవారేయ్య। ఆపత్తి దుక్కటస్స॥>
    text <న। భిక్ఖవే। పారివాసికపవారణాదానేన పవారేతబ్బం। అఞ్ఞత్ర అవుట్ఠితాయ పరిసాయ॥ న చ। భిక్ఖవే। అప్పవారణాయ పవారేతబ్బం। అఞ్ఞత్ర సఙ్ఘసామగ్గియాతి॥>
    stand <వజ్జనీయపుగ్గలసన్దస్సనా నిట్ఠితా॥>
    stand <దుతియభాణవారో నిట్ఠితో॥>
  text <౧౪౦॥ ద్వేవాచికాదిపవారణా>
    text <౨౩౪>, <తేన ఖో పన సమయేన కోసలేసు జనపదే అఞ్ఞతరస్మిం ఆవాసే తదహు పవారణాయ సవరభయం అహోసి॥ భిక్ఖూ నాసక్ఖింసు తేవాచికం పవారేతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। ద్వేవాచికం పవారేతున్తి॥>
    text <బాళ్హతరం సవరభయం అహోసి॥ భిక్ఖూ నాసక్ఖింసు ద్వేవాచికం పవారేతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। ఏకవాచికం పవారేతున్తి॥>
    text <బాళ్హతరం సవరభయం అహోసి॥ భిక్ఖూ నాసక్ఖింసు ఏకవాచికం పవారేతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। సమానవస్సికం పవారేతున్తి॥>
    text <తేన ఖో పన సమయేన అఞ్ఞతరస్మిం ఆవాసే తదహు పవారణాయ మనుస్సేహి దానం దేన్తేహి యేభుయ్యేన రత్తి ఖేపితా హోతి॥ అథ ఖో తేసం భిక్ఖూనం ఏతదహోసి మనుస్సేహి దానం దేన్తేహి యేభుయ్యేన రత్తి ఖేపితా॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం రత్తి విభాయిస్సతి॥ కథం ను ఖో అమ్హేహి పటిపజ్జితబ్బన్తి॥ భగవతో ఏతమత్థం ఆరోచేసుం॥ ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ మనుస్సేహి దానం దేన్తేహి యేభుయ్యేన రత్తి ఖేపితా హోతి॥ తత్ర చే। భిక్ఖవే। భిక్ఖూనం ఏవం హోతి మనుస్సేహి దానం దేన్తేహి యేభుయ్యేన రత్తి ఖేపితా॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం రత్తి విభాయిస్సతీతి। బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ మనుస్సేహి దానం దేన్తేహి యేభుయ్యేన రత్తి ఖేపితా॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం రత్తి విభాయిస్సతి॥ యది సఙ్ఘస్స పత్తకల్లం। సఙ్ఘో ద్వేవాచికం। ఏకవాచికం। సమానవస్సికం పవారేయ్యాతి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ భిక్ఖూహి ధమ్మం భణన్తేహి…పే॰… సుత్తన్తికేహి సుత్తన్తం సఙ్గాయన్తేహి… వినయధరేహి వినయం వినిచ్ఛినన్తేహి… ధమ్మకథికేహి ధమ్మం సాకచ్ఛన్తేహి… భిక్ఖూహి కలహం కరోన్తేహి యేభుయ్యేన రత్తి ఖేపితా హోతి॥ తత్ర చే భిక్ఖూనం ఏవం హోతి భిక్ఖూహి కలహం కరోన్తేహి యేభుయ్యేన రత్తి ఖేపితా॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం రత్తి విభాయిస్సతీతి। బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ భిక్ఖూహి కలహం కరోన్తేహి యేభుయ్యేన రత్తి ఖేపితా॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం రత్తి విభాయిస్సతి॥ యది సఙ్ఘస్స పత్తకల్లం। సఙ్ఘో ద్వేవాచికం। ఏకవాచికం। సమానవస్సికం పవారేయ్యాతి॥>
    text <తేన ఖో పన సమయేన కోసలేసు జనపదే అఞ్ఞతరస్మిం ఆవాసే తదహు పవారణాయ మహాభిక్ఖుసఙ్ఘో సన్నిపతితో హోతి। పరిత్తఞ్చ అనోవస్సికం హోతి। మహా చ మేఘో ఉగ్గతో హోతి॥ అథ ఖో తేసం భిక్ఖూనం ఏతదహోసి అయం ఖో మహాభిక్ఖుసఙ్ఘో సన్నిపతితో। పరిత్తఞ్చ అనోవస్సికం। మహా చ మేఘో ఉగ్గతో॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం మేఘో పవస్సిస్సతి॥ కథం ను ఖో అమ్హేహి పటిపజ్జితబ్బన్తి॥ భగవతో ఏతమత్థం ఆరోచేసుం॥ ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ మహాభిక్ఖుసఙ్ఘో సన్నిపతితో హోతి। పరిత్తఞ్చ అనోవస్సికం హోతి। మహా చ మేఘో ఉగ్గతో హోతి॥ తత్ర చే భిక్ఖూనం ఏవం హోతి అయం ఖో మహాభిక్ఖుసఙ్ఘో సన్నిపతితో। పరిత్తఞ్చ అనోవస్సికం। మహా చ మేఘో ఉగ్గతో॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం మేఘో పవస్సిస్సతీతి॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం మహాభిక్ఖుసఙ్ఘో సన్నిపతితో। పరిత్తఞ్చ అనోవస్సికం। మహా చ మేఘో ఉగ్గతో॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం మేఘో పవస్సిస్సతి॥ యది సఙ్ఘస్స పత్తకల్లం। సఙ్ఘో ద్వేవాచికం। ఏకవాచికం। సమానవస్సికం పవారేయ్యాతి॥>
    text <ఇధ పన। భిక్ఖవే। అఞ్ఞతరస్మిం ఆవాసే తదహు పవారణాయ రాజన్తరాయో హోతి…పే॰… చోరన్తరాయో హోతి… అగ్యన్తరాయో హోతి… ఉదకన్తరాయో హోతి… మనుస్సన్తరాయో హోతి… అమనుస్సన్తరాయో హోతి… వాళన్తరాయో హోతి… సరీసపన్తరాయో హోతి… జీవితన్తరాయో హోతి… బ్రహ్మచరియన్తరాయో హోతి॥ తత్ర చే భిక్ఖూనం ఏవం హోతి అయం ఖో। బ్రహ్మచరియన్తరాయో॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం బ్రహ్మచరియన్తరాయో భవిస్సతీతి। బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం బ్రహ్మచరియన్తరాయో॥ సచే సఙ్ఘో తేవాచికం పవారేస్సతి। అప్పవారితోవ సఙ్ఘో భవిస్సతి। అథాయం బ్రహ్మచరియన్తరాయో భవిస్సతి॥ యది సఙ్ఘస్స పత్తకల్లం। సఙ్ఘో ద్వేవాచికం। ఏకవాచికం। సమానవస్సికం పవారేయ్యాతి॥>
    stand <ద్వేవాచికాదిపవారణా నిట్ఠితా॥>
  text <౧౪౧॥ పవారణాఠపనం>
    text <౨౩౫>, <తేన ఖో పన సమయేన ఛబ్బగ్గియా భిక్ఖూ సాపత్తికా పవారేన్తి॥ భగవతో ఏతమత్థం ఆరోచేసుం॥ న। భిక్ఖవే। సాపత్తికేన పవారేతబ్బం॥ యో పవారేయ్య। ఆపత్తి దుక్కటస్స॥ అనుజానామి। భిక్ఖవే। యో సాపత్తికో పవారేతి। తస్స ఓకాసం కారాపేత్వా ఆపత్తియా చోదేతున్తి॥>
    text <తేన ఖో పన సమయేన ఛబ్బగ్గియా భిక్ఖూ ఓకాసం కారాపియమానా న ఇచ్ఛన్తి ఓకాసం కాతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। ఓకాసం అకరోన్తస్స పవారణం ఠపేతుం॥ ఏవఞ్చ పన। భిక్ఖవే। ఠపేతబ్బా॥ తదహు పవారణాయ చాతుద్దసే వా పన్నరసే వా తస్మిం పుగ్గలే సమ్ముఖీభూతే సఙ్ఘమజ్ఝే ఉదాహరితబ్బం సుణాతు మే। భన్తే। సఙ్ఘో॥ ఇత్థన్నామో పుగ్గలో సాపత్తికో॥ తస్స పవారణం ఠపేమి॥ న తస్మిం సమ్ముఖీభూతే పవారేతబ్బన్తి॥ ఠపితా హోతి పవారణాతి॥>
    text <తేన ఖో పన సమయేన ఛబ్బగ్గియా భిక్ఖూ పురమ్హాకం పేసలా భిక్ఖూ పవారణం ఠపేన్తీతి పటికచ్చేవ సుద్ధానం భిక్ఖూనం అనాపత్తికానం అవత్థుస్మిం అకారణే పవారణం ఠపేన్తి। పవారితానమ్పి పవారణం ఠపేన్తి॥ భగవతో ఏతమత్థం ఆరోచేసుం॥ న। భిక్ఖవే। సుద్ధానం భిక్ఖూనం అనాపత్తికానం అవత్థుస్మిం అకారణే పవారణా ఠపేతబ్బా॥ యో ఠపేయ్య। ఆపత్తి దుక్కటస్స॥ న। భిక్ఖవే। పవారితానమ్పి పవారణా ఠపేతబ్బా॥ యో ఠపేయ్య। ఆపత్తి దుక్కటస్స॥>
    text <౨౩౬>, <ఏవం ఖో। భిక్ఖవే। ఠపితా హోతి పవారణా। ఏవం అట్ఠపితా॥ కథఞ్చ। భిక్ఖవే। అట్ఠపితా హోతి పవారణా॥ తేవాచికాయ చే। భిక్ఖవే। పవారణాయ భాసితాయ లపితాయ పరియోసితాయ పవారణం ఠపేతి। అట్ఠపితా హోతి పవారణా॥ ద్వేవాచికాయ చే। భిక్ఖవే।… ఏకవాచికాయ చే। భిక్ఖవే।… సమానవస్సికాయ చే। భిక్ఖవే। పవారణాయ భాసితాయ లపితాయ పరియోసితాయ పవారణం ఠపేతి। అట్ఠపితా హోతి పవారణా॥ ఏవం ఖో। భిక్ఖవే। అట్ఠపితా హోతి పవారణా॥>
    text <కథఞ్చ। భిక్ఖవే। ఠపితా హోతి పవారణా॥ తేవాచికాయ। చే। భిక్ఖవే। పవారణాయ భాసితాయ లపితాయ అపరియోసితాయ పవారణం ఠపేతి। ఠపితా హోతి పవారణా॥ ద్వేవాచికాయ చే। భిక్ఖవే।… ఏకవాచికాయ చే। భిక్ఖవే।… సమానవస్సికాయ చే। భిక్ఖవే। పవారణాయ భాసితాయ లపితాయ అపరియోసితాయ పవారణం ఠపేతి। ఠపితా హోతి పవారణా॥ ఏవం ఖో। భిక్ఖవే। ఠపితా హోతి పవారణా॥>
    text <౨౩౭>, <ఇధ పన। భిక్ఖవే। తదహు పవారణాయ భిక్ఖు భిక్ఖుస్స పవారణం ఠపేతి॥ తం చే భిక్ఖుం అఞ్ఞే భిక్ఖూ జానన్తి। అయం ఖో ఆయస్మా అపరిసుద్ధకాయసమాచారో। అపరిసుద్ధవచీసమాచారో। అపరిసుద్ధాజీవో। బాలో। అబ్యత్తో। న పటిబలో అనుయుఞ్జీయమానో అనుయోగం దాతున్తి। అలం। భిక్ఖు। మా భణ్డనం। మా కలహం। మా విగ్గహం। మా వివాదన్తి ఓమద్దిత్వా సఙ్ఘేన పవారేతబ్బం॥>
    text <ఇధ పన। భిక్ఖవే। తదహు పవారణాయ భిక్ఖు భిక్ఖుస్స పవారణం ఠపేతి॥ తం చే భిక్ఖుం అఞ్ఞే భిక్ఖూ జానన్తి। అయం ఖో ఆయస్మా పరిసుద్ధకాయసమాచారో। అపరిసుద్ధవచీసమాచారో। అపరిసుద్ధాజీవో। బాలో। అబ్యత్తో। న పటిబలో అనుయుఞ్జీయమానో అనుయోగం దాతున్తి। అలం। భిక్ఖు। మా భణ్డనం। మా కలహం। మా విగ్గహం। మా వివాదన్తి ఓమద్దిత్వా సఙ్ఘేన పవారేతబ్బం॥>
    text <ఇధ పన। భిక్ఖవే। తదహు పవారణాయ భిక్ఖు భిక్ఖుస్స పవారణం ఠపేతి॥ తం చే భిక్ఖుం అఞ్ఞే భిక్ఖూ జానన్తి। అయం ఖో ఆయస్మా పరిసుద్ధకాయసమాచారో। పరిసుద్ధవచీసమాచారో। అపరిసుద్ధాజీవో। బాలో। అబ్యత్తో। న పటిబలో అనుయుఞ్జీయమానో అనుయోగం దాతున్తి। అలం। భిక్ఖు। మా భణ్డనం। మా కలహం। మా విగ్గహం। మా వివాదన్తి ఓమద్దిత్వా సఙ్ఘేన పవారేతబ్బం॥>
    text <ఇధ పన। భిక్ఖవే। తదహు పవారణాయ భిక్ఖు భిక్ఖుస్స పవారణం ఠపేతి॥ తం చే భిక్ఖుం అఞ్ఞే భిక్ఖూ జానన్తి। అయం ఖో ఆయస్మా పరిసుద్ధకాయసమాచారో। పరిసుద్ధవచీసమాచారో। పరిసుద్ధాజీవో। బాలో। అబ్యత్తో। న పటిబలో అనుయుఞ్జీయమానో అనుయోగం దాతున్తి। అలం। భిక్ఖు। మా భణ్డనం। మా కలహం। మా విగ్గహం। మా వివాదన్తి ఓమద్దిత్వా సఙ్ఘేన పవారేతబ్బం॥>
    text <ఇధ పన। భిక్ఖవే। తదహు పవారణాయ భిక్ఖు భిక్ఖుస్స పవారణం ఠపేతి॥ తం చే భిక్ఖుం అఞ్ఞే భిక్ఖూ జానన్తి। అయం ఖో ఆయస్మా పరిసుద్ధకాయసమాచారో। పరిసుద్ధవచీసమాచారో। పరిసుద్ధాజీవో। పణ్డితో। బ్యత్తో। పటిబలో అనుయుఞ్జీయమానో అనుయోగం దాతున్తి। సో ఏవమస్స వచనీయో। యం ఖో త్వం। ఆవుసో। ఇమస్స భిక్ఖునో పవారణం ఠపేసి। కిమ్హి నం ఠపేసి। సీలవిపత్తియా వా ఠపేసి। ఆచారవిపత్తియా వా ఠపేసి। దిట్ఠివిపత్తియా వా ఠపేసీతి॥ సో చే ఏవం వదేయ్య సీలవిపత్తియా వా ఠపేమి। ఆచారవిపత్తియా వా ఠపేమి। దిట్ఠివిపత్తియా వా ఠపేమీతి। సో ఏవమస్స వచనీయో జానాసి పనాయస్మా సీలవిపత్తిం। జానాసి ఆచారవిపత్తిం। జానాసి దిట్ఠివిపత్తిన్తి॥ సో చే ఏవం వదేయ్య జానామి ఖో అహం। ఆవుసో। సీలవిపత్తిం। జానామి ఆచారవిపత్తిం। జానామి దిట్ఠివిపత్తిన్తి। సో ఏవమస్స వచనీయో కతమా పనావుసో। సీలవిపత్తి। కతమా ఆచారవిపత్తి। కతమా దిట్ఠివిపత్తీతి॥ సో చే ఏవం వదేయ్య చత్తారి పారాజికాని। తేరస సఙ్ఘాదిసేసా। అయం సీలవిపత్తి। థుల్లచ్చయం। పాచిత్తియం। పాటిదేసనీయం। దుక్కటం। దుబ్భాసితం। అయం ఆచారవిపత్తి। మిచ్ఛాదిట్ఠి। అన్తగ్గాహికాదిట్ఠి। అయం దిట్ఠివిపత్తీతి। సో ఏవమస్స వచనీయో యం ఖో త్వం। ఆవుసో। ఇమస్స భిక్ఖునో పవారణం ఠపేసి। దిట్ఠేన వా ఠపేసి। సుతేన వా ఠపేసి। పరిసఙ్కాయ వా ఠపేసీతి॥ సో చే ఏవం వదేయ్య దిట్ఠేన వా ఠపేమి। సుతేన వా ఠపేమి। పరిసఙ్కాయ వా ఠపేమీతి। సో ఏవమస్స వచనీయో యం ఖో త్వం। ఆవుసో। ఇమస్స భిక్ఖునో దిట్ఠేన పవారణం ఠపేసి। కిం తే దిట్ఠం। కిన్తి తే దిట్ఠం। కదా తే దిట్ఠం। కత్థ తే దిట్ఠం। పారాజికం అజ్ఝాపజ్జన్తో దిట్ఠో। సఙ్ఘాదిసేసం అజ్ఝాపజ్జన్తో దిట్ఠో। థుల్లచ్చయం… పాచిత్తియం… పాటిదేసనీయం… దుక్కటం… దుబ్భాసితం అజ్ఝాపజ్జన్తో దిట్ఠో। కత్థ చ త్వం అహోసి। కత్థ చాయం భిక్ఖు అహోసి। కిఞ్చ త్వం కరోసి। కిఞ్చాయం భిక్ఖు కరోతీతి॥ సో చే ఏవం వదేయ్య న ఖో అహం। ఆవుసో। ఇమస్స భిక్ఖునో దిట్ఠేన పవారణం ఠపేమి। అపిచ సుతేన పవారణం ఠపేమీతి। సో ఏవమస్స వచనీయో యం ఖో త్వం। ఆవుసో। ఇమస్స భిక్ఖునో సుతేన పవారణం ఠపేసి। కిం తే సుతం। కిన్తి తే సుతం। కదా తే సుతం। కత్థ తే సుతం। పారాజికం అజ్ఝాపన్నోతి సుతం। సఙ్ఘాదిసేసం అజ్ఝాపన్నోతి సుతం। థుల్లచ్చయం… పాచిత్తియం… పాటిదేసనీయం… దుక్కటం… దుబ్భాసితం అజ్ఝాపన్నోతి సుతం। భిక్ఖుస్స సుతం। భిక్ఖునియా సుతం। సిక్ఖమానాయ సుతం। సామణేరస్స సుతం। సామణేరియా సుతం। ఉపాసకస్స సుతం। ఉపాసికాయ సుతం। రాజూనం సుతం। రాజమహామత్తానం సుతం। తిత్థియానం సుతం। తిత్థియసావకానం సుతన్తి॥ సో చే ఏవం వదేయ్య న ఖో అహం। ఆవుసో। ఇమస్స భిక్ఖునో సుతేన పవారణం ఠపేమి। అపిచ పరిసఙ్కాయ పవారణం ఠపేమీతి। సో ఏవమస్స వచనీయో యం ఖో త్వం। ఆవుసో। ఇమస్స భిక్ఖునో పరిసఙ్కాయ పవారణం ఠపేసి। కిం పరిసఙ్కసి। కిన్తి పరిసఙ్కసి। కదా పరిసఙ్కసి। కత్థ పరిసఙ్కసి। పారాజికం అజ్ఝాపన్నోతి పరిసఙ్కసి। సఙ్ఘాదిసేసం అజ్ఝాపన్నోతి పరిసఙ్కసి। థుల్లచ్చయం… పాచిత్తియం… పాటిదేసనీయం… దుక్కటం… దుబ్భాసితం అజ్ఝాపన్నోతి పరిసఙ్కసి। భిక్ఖుస్స సుత్వా పరిసఙ్కసి। భిక్ఖునియా సుత్వా పరిసఙ్కసి। సిక్ఖమానాయ సుత్వా పరిసఙ్కసి। సామణేరస్స సుత్వా పరిసఙ్కసి। సామణేరియా సుత్వా పరిసఙ్కసి। ఉపాసకస్స సుత్వా పరిసఙ్కసి। ఉపాసికాయ సుత్వా పరిసఙ్కసి। రాజూనం సుత్వా పరిసఙ్కసి। రాజమహామత్తానం సుత్వా పరిసఙ్కసి। తిత్థియానం సుత్వా పరిసఙ్కసి। తిత్థియసావకానం సుత్వా పరిసఙ్కసీతి॥ సో చే ఏవం వదేయ్య న ఖో అహం। ఆవుసో। ఇమస్స భిక్ఖునో పరిసఙ్కాయ పవారణం ఠపేమి। అపి చ అహమ్పి న జానామి కేన పనాహం ఇమస్స భిక్ఖునో పవారణం ఠపేమీతి॥ సో చే। భిక్ఖవే। చోదకో భిక్ఖు అనుయోగేన విఞ్ఞూనం సబ్రహ్మచారీనం చిత్తం న ఆరాధేతి। అననువాదో చుదితో భిక్ఖూతి అలం వచనాయ॥ సో చే। భిక్ఖవే। చోదకో భిక్ఖు అనుయోగేన విఞ్ఞూనం సబ్రహ్మచారీనం చిత్తం ఆరాధేతి। సానువాదో చుదితో భిక్ఖూతి అలం వచనాయ॥ సో చే। భిక్ఖవే। చోదకో భిక్ఖు అమూలకేన పారాజికేన అనుద్ధంసితం పటిజానాతి। సఙ్ఘాదిసేసం ఆరోపేత్వా సఙ్ఘేన పవారేతబ్బం॥ సో చే। భిక్ఖవే। చోదకో భిక్ఖు అమూలకేన సఙ్ఘాదిసేసేన అనుద్ధంసితం పటిజానాతి। యథాధమ్మం కారాపేత్వా సఙ్ఘేన పవారేతబ్బం॥ సో చే। భిక్ఖవే। చోదకో। భిక్ఖు అమూలకేన థుల్లచ్చయేన… పాచిత్తియేన… పాటిదేసనీయేన… దుక్కటేన… దుబ్భాసితేన అనుద్ధంసితం పటిజానాతి। యథాధమ్మం కారాపేత్వా సఙ్ఘేన పవారేతబ్బం॥ సో చే। భిక్ఖవే। చుదితో భిక్ఖు పారాజికం అజ్ఝాపన్నోతి పటిజానాతి। నాసేత్వా సఙ్ఘేన పవారేతబ్బం॥ సో చే। భిక్ఖవే। చుదితో భిక్ఖు సఙ్ఘాదిసేసం అజ్ఝాపన్నోతి పటిజానాతి। సఙ్ఘాదిసేసం ఆరోపేత్వా సఙ్ఘేన పవారేతబ్బం॥ సో చే। భిక్ఖవే। చుదితో భిక్ఖు థుల్లచ్చయం… పాచిత్తియం… పాటిదేసనీయం… దుక్కటం… దుబ్భాసితం అజ్ఝాపన్నోతి పటిజానాతి। యథాధమ్మం కారాపేత్వా సఙ్ఘేన పవారేతబ్బం॥>
    stand <పవారణాఠపనం నిట్ఠితం॥>
  text <౧౪౨॥ థుల్లచ్చయవత్థుకాది>
    text <౨౩౮>, <ఇధ పన। భిక్ఖవే। భిక్ఖు తదహు పవారణాయ థుల్లచ్చయం అజ్ఝాపన్నో హోతి॥ ఏకచ్చే భిక్ఖూ థుల్లచ్చయదిట్ఠినో హోన్తి। ఏకచ్చే భిక్ఖూ సఙ్ఘాదిసేసదిట్ఠినో హోన్తి॥ యే తే। భిక్ఖవే। భిక్ఖూ థుల్లచ్చయదిట్ఠినో। తేహి సో। భిక్ఖవే। భిక్ఖు ఏకమన్తం అపనేత్వా యథాధమ్మం కారాపేత్వా సఙ్ఘం ఉపసఙ్కమిత్వా ఏవమస్స వచనీయో యం ఖో సో। ఆవుసో। భిక్ఖు ఆపత్తిం ఆపన్నో। సాస్స యథాధమ్మం పటికతా॥ యది సఙ్ఘస్స పత్తకల్లం। సఙ్ఘో పవారేయ్యాతి॥>
    text <ఇధ పన। భిక్ఖవే। భిక్ఖు తదహు పవారణాయ థుల్లచ్చయం అజ్ఝాపన్నో హోతి॥ ఏకచ్చే భిక్ఖూ థుల్లచ్చయదిట్ఠినో హోన్తి। ఏకచ్చే భిక్ఖూ పాచిత్తియదిట్ఠినో హోన్తి…పే॰… ఏకచ్చే భిక్ఖూ థుల్లచ్చయదిట్ఠినో హోన్తి। ఏకచ్చే భిక్ఖూ పాటిదేసనీయదిట్ఠినో హోన్తి… ఏకచ్చే భిక్ఖూ థుల్లచ్చయదిట్ఠినో హోన్తి। ఏకచ్చే భిక్ఖూ దుక్కటదిట్ఠినో హోన్తి… ఏకచ్చే భిక్ఖూ థుల్లచ్చయదిట్ఠినో హోన్తి। ఏకచ్చే భిక్ఖూ దుబ్భాసితదిట్ఠినో హోన్తి॥ యే తే। భిక్ఖవే। భిక్ఖూ థుల్లచ్చయదిట్ఠినో। తేహి సో। భిక్ఖవే। భిక్ఖు ఏకమన్తం అపనేత్వా యథాధమ్మం కారాపేత్వా సఙ్ఘం ఉపసఙ్కమిత్వా ఏవమస్స వచనీయో యం ఖో సో। ఆవుసో। భిక్ఖు ఆపత్తిం ఆపన్నో। సాస్స యథాధమ్మం పటికతా॥ యది సఙ్ఘస్స పత్తకల్లం। సఙ్ఘో పవారేయ్యాతి॥>
    text <ఇధ పన। భిక్ఖవే। భిక్ఖు తదహు పవారణాయ పాచిత్తియం అజ్ఝాపన్నో హోతి…పే॰… పాటిదేసనీయం అజ్ఝాపన్నో హోతి… దుక్కటం అజ్ఝాపన్నో హోతి… దుబ్భాసితం అజ్ఝాపన్నో హోతి॥ ఏకచ్చే భిక్ఖూ దుబ్భాసితదిట్ఠినో హోన్తి। ఏకచ్చే భిక్ఖూ సఙ్ఘాదిసేసదిట్ఠినో హోన్తి॥ యే తే। భిక్ఖవే। భిక్ఖూ దుబ్భాసితదిట్ఠినో। తేహి సో। భిక్ఖవే। భిక్ఖు ఏకమన్తం అపనేత్వా యథాధమ్మం కారాపేత్వా సఙ్ఘం ఉపసఙ్కమిత్వా ఏవమస్స వచనీయో యం ఖో సో। ఆవుసో। భిక్ఖు ఆపత్తిం ఆపన్నో। సాస్స యథాధమ్మం పటికతా॥ యది సఙ్ఘస్స పత్తకల్లం। సఙ్ఘో పవారేయ్యాతి॥>
    text <ఇధ పన। భిక్ఖవే। భిక్ఖు తదహు పవారణాయ దుబ్భాసితం అజ్ఝాపన్నో హోతి॥ ఏకచ్చే భిక్ఖూ దుబ్భాసితదిట్ఠినో హోన్తి। ఏకచ్చే భిక్ఖూ థుల్లచ్చయదిట్ఠినో హోన్తి…పే॰… ఏకచ్చే భిక్ఖూ దుబ్భాసితదిట్ఠినో హోన్తి। ఏకచ్చే భిక్ఖూ పాచిత్తియదిట్ఠినో హోన్తి… ఏకచ్చే భిక్ఖూ దుబ్భాసితదిట్ఠినో హోన్తి। ఏకచ్చే భిక్ఖూ పాటిదేసనీయదిట్ఠినో హోన్తి… ఏకచ్చే భిక్ఖూ దుబ్భాసితదిట్ఠినో హోన్తి। ఏకచ్చే భిక్ఖూ దుక్కటదిట్ఠినో హోన్తి॥ యే తే। భిక్ఖవే। భిక్ఖూ దుబ్భాసితదిట్ఠినో। తేహి సో। భిక్ఖవే। భిక్ఖు ఏకమన్తం అపనేత్వా యథాధమ్మం కారాపేత్వా సఙ్ఘం ఉపసఙ్కమిత్వా ఏవమస్స వచనీయో యం ఖో సో। ఆవుసో। భిక్ఖు ఆపత్తిం ఆపన్నో। సాస్స యథాధమ్మం పటికతా॥ యది సఙ్ఘస్స పత్తకల్లం। సఙ్ఘో పవారేయ్యాతి॥>
    stand <థుల్లచ్చయవత్థుకాది నిట్ఠితా॥>
  text <౧౪౩॥ వత్థుఠపనాది>
    text <౨౩౯>, <ఇధ పన। భిక్ఖవే। భిక్ఖు తదహు పవారణాయ సఙ్ఘమజ్ఝే ఉదాహరేయ్య సుణాతు మే। భన్తే। సఙ్ఘో॥ ఇదం వత్థు పఞ్ఞాయతి। న పుగ్గలో॥ యది సఙ్ఘస్స పత్తకల్లం। వత్థుం ఠపేత్వా సఙ్ఘో పవారేయ్యాతి॥ సో ఏవమస్స వచనీయో భగవతా ఖో। ఆవుసో। విసుద్ధానం పవారణా పఞ్ఞత్తా॥ సచే వత్థు పఞ్ఞాయతి। న పుగ్గలో। ఇదానేవ నం వదేహీతి॥>
    text <ఇధ పన। భిక్ఖవే। భిక్ఖు తదహు పవారణాయ సఙ్ఘమజ్ఝే ఉదాహరేయ్య సుణాతు మే। భన్తే। సఙ్ఘో॥ అయం పుగ్గలో పఞ్ఞాయతి। న వత్థు॥ యది సఙ్ఘస్స పత్తకల్లం। పుగ్గలం ఠపేత్వా సఙ్ఘో పవారేయ్యాతి॥ సో ఏవమస్స వచనీయో భగవతా ఖో। ఆవుసో। సమగ్గానం పవారణా పఞ్ఞత్తా॥ సచే పుగ్గలో పఞ్ఞాయతి। న వత్థు। ఇదానేవ నం వదేహీతి॥>
    text <ఇధ పన। భిక్ఖవే। భిక్ఖు తదహు పవారణాయ సఙ్ఘమజ్ఝే ఉదాహరేయ్య సుణాతు మే। భన్తే। సఙ్ఘో॥ ఇదం వత్థు చ పుగ్గలో చ పఞ్ఞాయతి॥ యది సఙ్ఘస్స పత్తకల్లం। వత్థుఞ్చ పుగ్గలఞ్చ ఠపేత్వా సఙ్ఘో పవారేయ్యాతి॥ సో ఏవమస్స వచనీయో భగవతా ఖో। ఆవుసో। విసుద్ధానఞ్చ సమగ్గానఞ్చ పవారణా పఞ్ఞత్తా॥ సచే వత్థు చ పుగ్గలో చ పఞ్ఞాయతి। ఇదానేవ నం వదేహీతి॥>
    text <పుబ్బే చే। భిక్ఖవే। పవారణాయ వత్థు పఞ్ఞాయతి। పచ్ఛా పుగ్గలో। కల్లం వచనాయ॥ పుబ్బే చే। భిక్ఖవే। పవారణాయ పుగ్గలో పఞ్ఞాయతి। పచ్ఛా వత్థు। కల్లం వచనాయ॥ పుబ్బే చే। భిక్ఖవే। పవారణాయ వత్థు చ పుగ్గలో చ పఞ్ఞాయతి। తం చే కతాయ పవారణాయ ఉక్కోటేతి। ఉక్కోటనకం పాచిత్తియన్తి॥>
    stand <వత్థుఠపనాది నిట్ఠితా॥>
  text <౧౪౪॥ భణ్డనకారకవత్థు>
    text <౨౪౦>, <తేన ఖో పన సమయేన సమ్బహులా సన్దిట్ఠా సమ్భత్తా భిక్ఖూ కోసలేసు జనపదే అఞ్ఞతరస్మిం ఆవాసే వస్సం ఉపగచ్ఛింసు॥ తేసం సామన్తా అఞ్ఞే భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా వస్సం ఉపగచ్ఛింసు మయం తేసం భిక్ఖూనం వస్సంవుట్ఠానం పవారణాయ పవారణం ఠపేస్సామాతి॥ అస్సోసుం ఖో తే భిక్ఖూ అమ్హాకం కిర సామన్తా అఞ్ఞే భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా వస్సం ఉపగతా మయం తేసం భిక్ఖూనం వస్సంవుట్ఠానం పవారణాయ పవారణం ఠపేస్సామాతి॥ కథం ను ఖో అమ్హేహి పటిపజ్జితబ్బన్తి॥ భగవతో ఏతమత్థం ఆరోచేసుం॥>
    text <ఇధ పన। భిక్ఖవే। సమ్బహులా సన్దిట్ఠా సమ్భత్తా భిక్ఖూ అఞ్ఞతరస్మిం ఆవాసే వస్సం ఉపగచ్ఛన్తి॥ తేసం సామన్తా అఞ్ఞే భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా వస్సం ఉపగచ్ఛన్తి మయం తేసం భిక్ఖూనం వస్సంవుట్ఠానం పవారణాయ పవారణం ఠపేస్సామాతి॥ అనుజానామి। భిక్ఖవే। తేహి భిక్ఖూహి ద్వే తయో ఉపోసథే చాతుద్దసికే కాతుం కథం మయం తేహి భిక్ఖూహి పఠమతరం పవారేయ్యామాతి॥ తే చే। భిక్ఖవే। భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తం ఆవాసం ఆగచ్ఛన్తి। తేహి। భిక్ఖవే। ఆవాసికేహి భిక్ఖూహి లహుం లహుం సన్నిపతిత్వా పవారేతబ్బం। పవారేత్వా వత్తబ్బా పవారితా ఖో మయం। ఆవుసో। యథాయస్మన్తా మఞ్ఞన్తి తథా కరోన్తూతి॥ తే చే। భిక్ఖవే। భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా అసంవిహితా తం ఆవాసం ఆగచ్ఛన్తి। తేహి। భిక్ఖవే। ఆవాసికేహి భిక్ఖూహి ఆసనం పఞ్ఞపేతబ్బం। పాదోదకం పాదపీఠం పాదకథలికం ఉపనిక్ఖిపితబ్బం। పచ్చుగ్గన్త్వా పత్తచీవరం పటిగ్గహేతబ్బం। పానీయేన పరిపుచ్ఛితబ్బా। తేసం విక్ఖిత్వా నిస్సీమం గన్త్వా పవారేతబ్బం। పవారేత్వా వత్తబ్బా పవారితా ఖో మయం। ఆవుసో। యథాయస్మన్తా మఞ్ఞన్తి తథా కరోన్తూతి॥ ఏవఞ్చేతం లభేథ। ఇచ్చేతం కుసలం॥ నో చే లభేథ। ఆవాసికేన భిక్ఖునా బ్యత్తేన పటిబలేన ఆవాసికా భిక్ఖూ ఞాపేతబ్బా>
    text <సుణన్తు మే। ఆయస్మన్తో। ఆవాసికా॥ యదాయస్మన్తానం పత్తకల్లం। ఇదాని ఉపోసథం కరేయ్యామ। పాతిమోక్ఖం ఉద్దిసేయ్యామ। ఆగమే కాళే పవారేయ్యామాతి॥ తే చే। భిక్ఖవే। భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తే భిక్ఖూ ఏవం వదేయ్యుం సాధావుసో। ఇదానేవ నో పవారేథాతి। తే ఏవమస్సు వచనీయా అనిస్సరా ఖో తుమ్హే। ఆవుసో। అమ్హాకం పవారణాయ। న తావ మయం పవారేయ్యామాతి॥ తే చే। భిక్ఖవే। భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తం కాళం అనువసేయ్యుం। ఆవాసికేన। భిక్ఖవే। భిక్ఖునా బ్యత్తేన పటిబలేన ఆవాసికా భిక్ఖూ ఞాపేతబ్బా>
    text <సుణన్తు మే। ఆయస్మన్తో। ఆవాసికా॥ యదాయస్మన్తానం పత్తకల్లం। ఇదాని ఉపోసథం కరేయ్యామ। పాతిమోక్ఖం ఉద్దిసేయ్యామ। ఆగమే జుణ్హే పవారేయ్యామాతి॥ తే చే। భిక్ఖవే। భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తే భిక్ఖూ ఏవం వదేయ్యుం సాధావుసో। ఇదానేవ నో పవారేయ్యాథాతి। తే ఏవమస్సు వచనీయా అనిస్సరా ఖో తుమ్హే। ఆవుసో। అమ్హాకం పవారణాయ। న తావ మయం పవారేయ్యామాతి॥ తే చే। భిక్ఖవే। భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తమ్పి జుణ్హం అనువసేయ్యుం। తేహి। భిక్ఖవే। భిక్ఖూహి సబ్బేహేవ ఆగమే జుణ్హే కోముదియా చాతుమాసినియా అకామా పవారేతబ్బం॥>
    text <తేహి చే। భిక్ఖవే। భిక్ఖూహి పవారియమానే గిలానో అగిలానస్స పవారణం ఠపేతి। సో ఏవమస్స వచనీయో ఆయస్మా ఖో గిలానో॥ గిలానో చ అననుయోగక్ఖమో వుత్తో భగవతా॥ ఆగమేహి। ఆవుసో। యావ అరోగో హోసి॥ అరోగో ఆకఙ్ఖమానో చోదేస్ససీతి॥ ఏవఞ్చే వుచ్చమానో చోదేతి। అనాదరియే పాచిత్తియం॥ తేహి చే। భిక్ఖవే। భిక్ఖూహి పవారియమానే అగిలానో గిలానస్స పవారణం ఠపేతి। సో ఏవమస్స వచనీయో అయం ఖో। ఆవుసో। భిక్ఖు గిలానో॥ గిలానో చ అననుయోగక్ఖమో వుత్తో భగవతా॥ ఆగమేహి। ఆవుసో। యావాయం భిక్ఖు అరోగో హోతి॥ అరోగం ఆకఙ్ఖమానో చోదేస్ససీతి॥ ఏవఞ్చే వుచ్చమానో చోదేతి। అనాదరియే పాచిత్తియం॥ తేహి చే। భిక్ఖవే। భిక్ఖూహి పవారియమానే గిలానో గిలానస్స పవారణం ఠపేతి। సో ఏవమస్స వచనీయో ఆయస్మన్తా ఖో గిలానా॥ గిలానో చ అననుయోగక్ఖమో వుత్తో భగవతా॥ ఆగమేహి। ఆవుసో। యావ అరోగా హోథ॥ అరోగో అరోగం ఆకఙ్ఖమానో చోదేస్ససీతి॥ ఏవఞ్చే వుచ్చమానో చోదేతి। అనాదరియే పాచిత్తియం॥ తేహి చే। భిక్ఖవే। భిక్ఖూహి పవారియమానే అగిలానో అగిలానస్స పవారణం ఠపేతి। ఉభో సఙ్ఘేన సమనుయుఞ్జిత్వా సమనుగాహిత్వా యథాధమ్మం కారాపేత్వా సఙ్ఘేన పవారేతబ్బన్తి॥>
    stand <భణ్డనకారకవత్థు నిట్ఠితం॥>
  text <౧౪౫॥ పవారణాసఙ్గహో>
    text <౨౪౧>, <తేన ఖో పన సమయేన సమ్బహులా సన్దిట్ఠా సమ్భత్తా భిక్ఖూ కోసలేసు జనపదే అఞ్ఞతరస్మిం ఆవాసే వస్సం ఉపగచ్ఛింసు॥ తేసం సమగ్గానం సమ్మోదమానానం అవివదమానానం విహరతం అఞ్ఞతరో ఫాసువిహారో అధిగతో హోతి॥ అథ ఖో తేసం భిక్ఖూనం ఏతదహోసి అమ్హాకం ఖో సమగ్గానం సమ్మోదమానానం అవివదమానానం విహరతం అఞ్ఞతరో ఫాసువిహారో అధిగతో॥ సచే మయం ఇదాని పవారేస్సామ। సియాపి భిక్ఖూ పవారేత్వా చారికం పక్కమేయ్యుం॥ ఏవం మయం ఇమమ్హా ఫాసువిహారా పరిబాహిరా భవిస్సామ॥ కథం ను ఖో అమ్హేహి పటిపజ్జితబ్బన్తి॥ భగవతో ఏతమత్థం ఆరోచేసుం॥>
    text <ఇధ పన। భిక్ఖవే। సమ్బహులా సన్దిట్ఠా సమ్భత్తా భిక్ఖూ అఞ్ఞతరస్మిం ఆవాసే వస్సం ఉపగచ్ఛన్తి॥ తేసం సమగ్గానం సమ్మోదమానానం అవివదమానానం విహరతం అఞ్ఞతరో ఫాసువిహారో అధిగతో హోతి॥ తత్ర చే భిక్ఖూనం ఏవం హోతి అమ్హాకం ఖో సమగ్గానం సమ్మోదమానానం అవివదమానానం విహరతం అఞ్ఞతరో ఫాసువిహారో అధిగతో॥ సచే మయం ఇదాని పవారేస్సామ। సియాపి భిక్ఖూ పవారేత్వా చారికం పక్కమేయ్యుం॥ ఏవం మయం ఇమమ్హా ఫాసువిహారా పరిబాహిరా భవిస్సామాతి। అనుజానామి। భిక్ఖవే। తేహి భిక్ఖూహి పవారణాసఙ్గహం కాతుం॥ ఏవఞ్చ పన। భిక్ఖవే। కాతబ్బో॥ సబ్బేహేవ ఏకజ్ఝం సన్నిపతితబ్బం సన్నిపతిత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అమ్హాకం సమగ్గానం సమ్మోదమానానం అవివదమానానం విహరతం అఞ్ఞతరో ఫాసువిహారో అధిగతో॥ సచే మయం ఇదాని పవారేస్సామ। సియాపి భిక్ఖూ పవారేత్వా చారికం పక్కమేయ్యుం॥ ఏవం మయం ఇమమ్హా ఫాసువిహారా పరిబాహిరా భవిస్సామ॥ యది సఙ్ఘస్స పత్తకల్లం। సఙ్ఘో పవారణాసఙ్గహం కరేయ్య। ఇదాని ఉపోసథం కరేయ్య। పాతిమోక్ఖం ఉద్దిసేయ్య। ఆగమే జుణ్హే కోముదియా చాతుమాసినియా పవారేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అమ్హాకం సమగ్గానం సమ్మోదమానానం అవివదమానానం విహరతం అఞ్ఞతరో ఫాసువిహారో అధిగతో॥ సచే మయం ఇదాని పవారేస్సామ। సియాపి భిక్ఖూ పవారేత్వా చారికం పక్కమేయ్యుం॥ ఏవం మయం ఇమమ్హా ఫాసువిహారా పరిబాహిరా భవిస్సామ॥ సఙ్ఘో పవారణాసఙ్గహం కరోతి। ఇదాని ఉపోసథం కరిస్సతి। పాతిమోక్ఖం ఉద్దిసిస్సతి। ఆగమే జుణ్హే కోముదియా చాతుమాసినియా పవారేస్సతి॥ యస్సాయస్మతో ఖమతి పవారణాసఙ్గహస్స కరణం। ఇదాని ఉపోసథం కరిస్సతి। పాతిమోక్ఖం ఉద్దిసిస్సతి। ఆగమే జుణ్హే కోముదియా చాతుమాసినియా పవారేస్సతి। సో తుణ్హస్స। యస్స నక్ఖమతి। సో భాసేయ్య॥>
    text <కతో సఙ్ఘేన పవారణాసఙ్గహో। ఇదాని ఉపోసథం కరిస్సతి। పాతిమోక్ఖం ఉద్దిసిస్సతి। ఆగమే జుణ్హే కోముదియా చాతుమాసినియా పవారేస్సతి॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    text <తేహి చే। భిక్ఖవే। భిక్ఖూహి కతే పవారణాసఙ్గహే అఞ్ఞతరో భిక్ఖు ఏవం వదేయ్య ఇచ్ఛామహం। ఆవుసో। జనపదచారికం పక్కమితుం। అత్థి మే జనపదే కరణీయన్తి। సో ఏవమస్స వచనీయో సాధావుసో। పవారేత్వా గచ్ఛాహీతి॥ సో చే। భిక్ఖవే। భిక్ఖు పవారయమానో అఞ్ఞతరస్స భిక్ఖునో పవారణం ఠపేతి। సో ఏవమస్స వచనీయో అనిస్సరో ఖో మే త్వం। ఆవుసో। పవారణాయ। న తావాహం పవారేస్సామీతి॥ తస్స చే। భిక్ఖవే। భిక్ఖునో పవారయమానస్స అఞ్ఞతరో భిక్ఖు తస్స భిక్ఖునో పవారణం ఠపేతి। ఉభో సఙ్ఘేన సమనుయుఞ్జిత్వా సమనుగాహిత్వా యథాధమ్మం కారాపేతబ్బా॥ సో చే। భిక్ఖవే। భిక్ఖు జనపదే తం కరణీయం తీరేత్వా పునదేవ అన్తో కోముదియా చాతుమాసినియా తం ఆవాసం ఆగచ్ఛతి। తేహి చే। భిక్ఖవే। భిక్ఖూహి పవారియమానే అఞ్ఞతరో భిక్ఖు తస్స భిక్ఖునో పవారణం ఠపేతి। సో ఏవమస్స వచనీయో అనిస్సరో ఖో మే త్వం। ఆవుసో। పవారణాయ। పవారితో అహన్తి॥ తేహి చే। భిక్ఖవే। భిక్ఖూహి పవారియమానే సో భిక్ఖు అఞ్ఞతరస్స భిక్ఖునో పవారణం ఠపేతి। ఉభో సఙ్ఘేన సమనుయుఞ్జిత్వా సమనుగాహిత్వా యథాధమ్మం కారాపేత్వా సఙ్ఘేన పవారేతబ్బన్తి॥>
    stand <పవారణాసఙ్గహో నిట్ఠితో॥>
    stand <పవారణాక్ఖన్ధకో చతుత్థో॥>
  text <౧౪౬॥ తస్సుద్దానం>
    block
      text <వస్సంవుట్ఠా కోసలేసు। అగముం సత్థు దస్సనం।>
      text <అఫాసుం పసుసంవాసం। అఞ్ఞమఞ్ఞానులోమతా॥>
      text <పవారేన్తా పణామఞ్చ। కమ్మం గిలానఞాతకా।>
      text <రాజా చోరా చ ధుత్తా చ। భిక్ఖుపచ్చత్థికా తథా॥>
      text <పఞ్చ చతుతయో ద్వేకో। ఆపన్నో వేమతీ సరి।>
      text <సబ్బో సఙ్ఘో వేమతికో। బహూ సమా చ థోకికా॥>
      text <ఆవాసికా చాతుద్దస। లిఙ్గసంవాసకా ఉభో।>
      text <గన్తబ్బం న నిసిన్నాయ। ఛన్దదానే పవారణా॥>
      text <సవరేహి ఖేపితా మేఘో। అన్తరా చ పవారణా।>
      text <న ఇచ్ఛన్తి పురమ్హాకం। అట్ఠపితా చ భిక్ఖునో॥>
      text <కిమ్హి వాతి కతమఞ్చ। దిట్ఠేన సుతసఙ్కాయ।>
      text <చోదకో చుదితకో చ। థుల్లచ్చయం వత్థు భణ్డనం।>
      text <పవారణాసఙ్గహో చ। అనిస్సరో పవారయేతి॥>
    stand <ఇమమ్హి ఖన్ధకే వత్థూని ఛచత్తారీసాతి॥>
    stand <పవారణాక్ఖన్ధకో నిట్ఠితో॥>
