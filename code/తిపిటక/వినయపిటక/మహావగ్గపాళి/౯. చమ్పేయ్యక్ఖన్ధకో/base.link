text <౯॥ చమ్పేయ్యక్ఖన్ధకో>
  text <౨౩౪॥ కస్సపగోత్తభిక్ఖువత్థు>
    text <౩౮౦>, <తేన సమయేన బుద్ధో భగవా చమ్పాయం విహరతి గగ్గరాయ పోక్ఖరణియా తీరే॥ తేన ఖో పన సమయేన కాసీసు జనపదే వాసభగామో నామ హోతి॥ తత్థ కస్సపగోత్తో నామ భిక్ఖు ఆవాసికో హోతి తన్తిబద్ధో ఉస్సుక్కం ఆపన్నో కిన్తి అనాగతా చ పేసలా భిక్ఖూ ఆగచ్ఛేయ్యుం। ఆగతా చ పేసలా భిక్ఖూ ఫాసు విహరేయ్యుం। అయఞ్చ ఆవాసో వుద్ధిం విరుళ్హిం వేపుల్లం ఆపజ్జేయ్యాతి॥ తేన ఖో పన సమయేన సమ్బహులా భిక్ఖూ కాసీసు చారికం చరమానా యేన వాసభగామో తదవసరుం॥ అద్దసా ఖో కస్సపగోత్తో భిక్ఖు తే భిక్ఖూ దూరతోవ ఆగచ్ఛన్తే। దిస్వాన ఆసనం పఞ్ఞపేసి। పాదోదకం పాదపీఠం పాదకథలికం ఉపనిక్ఖిపి। పచ్చుగ్గన్త్వా పత్తచీవరం పటిగ్గహేసి। పానీయేన ఆపుచ్ఛి। నహానే ఉస్సుక్కం అకాసి। ఉస్సుక్కమ్పి అకాసి యాగుయా ఖాదనీయే భత్తస్మిం॥ అథ ఖో తేసం ఆగన్తుకానం భిక్ఖూనం ఏతదహోసి భద్దకో ఖో అయం। ఆవుసో। ఆవాసికో భిక్ఖు నహానే ఉస్సుక్కం కరోతి। ఉస్సుక్కమ్పి కరోతి యాగుయా ఖాదనీయే భత్తస్మిం॥ హన్ద। మయం। ఆవుసో। ఇధేవ వాసభగామే నివాసం కప్పేమాతి॥ అథ ఖో తే ఆగన్తుకా భిక్ఖూ తత్థేవ వాసభగామే నివాసం కప్పేసుం॥>
    text <అథ ఖో కస్సపగోత్తస్స భిక్ఖునో ఏతదహోసి యో ఖో ఇమేసం ఆగన్తుకానం భిక్ఖూనం ఆగన్తుకకిలమథో సో పటిప్పస్సద్ధో॥ యేపిమే గోచరే అప్పకతఞ్ఞునో తేదానిమే గోచరే పకతఞ్ఞునో॥ దుక్కరం ఖో పన పరకులేసు యావజీవం ఉస్సుక్కం కాతుం। విఞ్ఞత్తి చ మనుస్సానం అమనాపా॥ యంనూనాహం న ఉస్సుక్కం కరేయ్యం యాగుయా ఖాదనీయే భత్తస్మిన్తి॥ సో న ఉస్సుక్కం అకాసి యాగుయా ఖాదనీయే భత్తస్మిం॥ అథ ఖో తేసం ఆగన్తుకానం భిక్ఖూనం ఏతదహోసి పుబ్బే ఖ్వాయం। ఆవుసో। ఆవాసికో భిక్ఖు నహానే ఉస్సుక్కం అకాసి। ఉస్సుక్కమ్పి అకాసి యాగుయా ఖాదనీయే భత్తస్మిం॥ సోదానాయం న ఉస్సుక్కం కరోతి యాగుయా ఖాదనీయే భత్తస్మిం॥ దుట్ఠోదానాయం। ఆవుసో। ఆవాసికో భిక్ఖు॥ హన్ద। మయం। ఆవుసో। ఆవాసికం భిక్ఖుం ఉక్ఖిపామాతి॥ అథ ఖో తే ఆగన్తుకా భిక్ఖూ సన్నిపతిత్వా కస్సపగోత్తం భిక్ఖుం ఏతదవోచుం పుబ్బే ఖో త్వం। ఆవుసో। నహానే ఉస్సుక్కం కరోసి। ఉస్సుక్కమ్పి కరోసి యాగుయా ఖాదనీయే భత్తస్మిం॥ సోదాని త్వం న ఉస్సుక్కం కరోసి యాగుయా ఖాదనీయే భత్తస్మిం॥ ఆపత్తిం త్వం। ఆవుసో। ఆపన్నో॥ పస్ససేతం ఆపత్తిన్తి॥ నత్థి మే। ఆవుసో। ఆపత్తి। యమహం పస్సేయ్యన్తి॥ అథ ఖో తే ఆగన్తుకా భిక్ఖూ కస్సపగోత్తం భిక్ఖుం ఆపత్తియా అదస్సనే ఉక్ఖిపింసు॥>
    text <అథ ఖో కస్సపగోత్తస్స భిక్ఖునో ఏతదహోసి అహం ఖో ఏతం న జానామి ఆపత్తి వా ఏసా అనాపత్తి వా। ఆపన్నో చమ్హి అనాపన్నో వా। ఉక్ఖిత్తో చమ్హి అనుక్ఖిత్తో వా। ధమ్మికేన వా అధమ్మికేన వా। కుప్పేన వా అకుప్పేన వా। ఠానారహేన వా అట్ఠానారహేన వా॥ యంనూనాహం చమ్పం గన్త్వా భగవన్తం ఏతమత్థం పుచ్ఛేయ్యన్తి॥ అథ ఖో కస్సపగోత్తో భిక్ఖు సేనాసనం సంసామేత్వా పత్తచీవరమాదాయ యేన చమ్పా తేన పక్కామి॥ అనుపుబ్బేన యేన చమ్పా యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఆచిణ్ణం ఖో పనేతం బుద్ధానం భగవన్తానం ఆగన్తుకేహి భిక్ఖూహి సద్ధిం పటిసమ్మోదితుం॥ అథ ఖో భగవా కస్సపగోత్తం భిక్ఖుం ఏతదవోచ కచ్చి। భిక్ఖు। ఖమనీయం। కచ్చి యాపనీయం। కచ్చి అప్పకిలమథేన అద్ధానం ఆగతో। కుతో చ త్వం। భిక్ఖు। ఆగచ్ఛసీతి॥ ఖమనీయం। భగవా। యాపనీయం। భగవా। అప్పకిలమథేన చాహం। భన్తే। అద్ధానం ఆగతో॥ అత్థి। భన్తే। కాసీసు జనపదే వాసభగామో నామ॥ తత్థాహం। భగవా। ఆవాసికో తన్తిబద్ధో ఉస్సుక్కం ఆపన్నో కిన్తి అనాగతా చ పేసలా భిక్ఖూ ఆగచ్ఛేయ్యుం। ఆగతా చ పేసలా భిక్ఖూ ఫాసు విహరేయ్యుం। అయఞ్చ ఆవాసో వుద్ధిం విరుళ్హిం వేపుల్లం ఆపజ్జేయ్యాతి॥ అథ ఖో। భన్తే। సమ్బహులా భిక్ఖూ కాసీసు చారికం చరమానా యేన వాసభగామో తదవసరుం॥ అద్దసం ఖో అహం। భన్తే। తే భిక్ఖూ దూరతోవ ఆగచ్ఛన్తే। దిస్వాన ఆసనం పఞ్ఞపేసిం। పాదోదకం పాదపీఠం పాదకథలికం ఉపనిక్ఖిపిం। పచ్చుగ్గన్త్వా పత్తచీవరం పటిగ్గహేసిం। పానీయేన అపుచ్ఛిం। నహానే ఉస్సుక్కం అకాసిం। ఉస్సుక్కమ్పి అకాసిం యాగుయా ఖాదనీయే భత్తస్మిం॥ అథ ఖో తేసం। భన్తే। ఆగన్తుకానం భిక్ఖూనం ఏతదహోసి భద్దకో ఖో అయం ఆవుసో ఆవాసికో భిక్ఖు నహానే ఉస్సుక్కం కరోతి। ఉస్సుక్కమ్పి కరోతి యాగుయా ఖాదనీయే భత్తస్మిం॥ హన్ద। మయం। ఆవుసో। ఇధేవ వాసభగామే నివాసం కప్పేమాతి॥ అథ ఖో తే। భన్తే। ఆగన్తుకా భిక్ఖూ తత్థేవ వాసభగామే నివాసం కప్పేసుం॥ తస్స మయ్హం। భన్తే। ఏతదహోసి యో ఖో ఇమేసం ఆగన్తుకానం భిక్ఖూనం ఆగన్తుకకిలమథో సో పటిప్పస్సద్ధో॥ యేపిమే గోచరే అప్పకతఞ్ఞునో తేదానిమే గోచరే పకతఞ్ఞునో॥ దుక్కరం ఖో పన పరకులేసు యావజీవం ఉస్సుక్కం కాతుం। విఞ్ఞత్తి చ మనుస్సానం అమనాపా॥ యంనూనాహం న ఉస్సుక్కం కరేయ్యం యాగుయా ఖాదనీయే భత్తస్మిన్తి॥ సో ఖో అహం। భన్తే। న ఉస్సుక్కం అకాసిం యాగుయా ఖాదనీయే భత్తస్మిం॥ అథ ఖో తేసం। భన్తే। ఆగన్తుకానం భిక్ఖూనం ఏతదహోసి పుబ్బే ఖ్వాయం। ఆవుసో। ఆవాసికో భిక్ఖు నహానే ఉస్సుక్కం కరోతి। ఉస్సుక్కమ్పి కరోతి యాగుయా ఖాదనీయే భత్తస్మిం॥ సోదానాయం న ఉస్సుక్కం కరోతి యాగుయా ఖాదనీయే భత్తస్మిం॥ దుట్ఠోదానాయం। ఆవుసో। ఆవాసికో భిక్ఖు॥ హన్ద। మయం। ఆవుసో। ఆవాసికం భిక్ఖుం ఉక్ఖిపామాతి॥ అథ ఖో తే। భన్తే। ఆగన్తుకా భిక్ఖూ సన్నిపతిత్వా మం ఏతదవోచుం పుబ్బే ఖో త్వం। ఆవుసో। నహానే ఉస్సుక్కం కరోసి। ఉస్సుక్కమ్పి కరోసి యాగుయా ఖాదనీయే భత్తస్మిం॥ సోదాని త్వం న ఉస్సుక్కం కరోసి యాగుయా ఖాదనీయే భత్తస్మిం॥ ఆపత్తిం త్వం। ఆవుసో। ఆపన్నో॥ పస్ససేతం ఆపత్తిన్తి॥ నత్థి మే। ఆవుసో। ఆపత్తి యమహం పస్సేయ్యన్తి॥ అథ ఖో తే। భన్తే। ఆగన్తుకా భిక్ఖూ మం ఆపత్తియా అదస్సనే ఉక్ఖిపింసు॥ తస్స మయ్హం। భన్తే। ఏతదహోసి అహం ఖో ఏతం న జానామి ఆపత్తి వా ఏసా అనాపత్తి వా। ఆపన్నో చమ్హి అనాపన్నో వా। ఉక్ఖిత్తో చమ్హి అనుక్ఖిత్తో వా। ధమ్మికేన వా అధమ్మికేన వా। కుప్పేన వా అకుప్పేన వా। ఠానారహేన వా అట్ఠానారహేన వా॥ యంనూనాహం చమ్పం గన్త్వా భగవన్తం ఏతమత్థం పుచ్ఛేయ్యన్తి॥ తతో అహం। భగవా। ఆగచ్ఛామీతి॥ అనాపత్తి ఏసా। భిక్ఖు। నేసా ఆపత్తి॥ అనాపన్నోసి। నసి ఆపన్నో॥ అనుక్ఖిత్తోసి। నసి ఉక్ఖిత్తో॥ అధమ్మికేనాసి కమ్మేన ఉక్ఖిత్తో కుప్పేన అట్ఠానారహేన॥ గచ్ఛ త్వం। భిక్ఖు। తత్థేవ వాసభగామే నివాసం కప్పేహీతి॥ ఏవం। భన్తేతి ఖో కస్సపగోత్తో భిక్ఖు భగవతో పటిస్సుణిత్వా ఉట్ఠాయాసనా భగవన్తం అభివాదేత్వా పదక్ఖిణం కత్వా యేన వాసభగామో తేన పక్కామి॥>
    text <౩౮౧>, <అథ ఖో తేసం ఆగన్తుకానం భిక్ఖూనం అహుదేవ కుక్కుచ్చం। అహు విప్పటిసారో అలాభా వత నో। న వత నో లాభా। దుల్లద్ధం వత నో। న వత నో సులద్ధం। యే మయం సుద్ధం భిక్ఖుం అనాపత్తికం అవత్థుస్మిం అకారణే ఉక్ఖిపిమ్హా॥ హన్ద। మయం। ఆవుసో। చమ్పం గన్త్వా భగవతో సన్తికే అచ్చయం అచ్చయతో దేసేమాతి॥ అథ ఖో తే ఆగన్తుకా భిక్ఖూ సేనాసనం సంసామేత్వా పత్తచీవరమాదాయ యేన చమ్పా తేన పక్కమింసు॥ అనుపుబ్బేన యేన చమ్పా యేన భగవా తేనుపసఙ్కమింసు। ఉపసఙ్కమిత్వా భగవన్తం అభివాదేత్వా ఏకమన్తం నిసీదింసు॥ ఆచిణ్ణం ఖో పనేతం బుద్ధానం భగవన్తానం ఆగన్తుకేహి భిక్ఖూహి సద్ధిం పటిసమ్మోదితుం॥ అథ ఖో భగవా తే భిక్ఖూ ఏతదవోచ కచ్చి। భిక్ఖవే। ఖమనీయం। కచ్చి యాపనీయం। కచ్చిత్థ అప్పకిలమథేన అద్ధానం ఆగతా। కుతో చ తుమ్హే। భిక్ఖవే। ఆగచ్ఛథాతి॥ ఖమనీయం। భగవా। యాపనీయం। భగవా। అప్పకిలమథేన చ మయం। భన్తే। అద్ధానం ఆగతా॥ అత్థి। భన్తే। కాసీసు జనపదే వాసభగామో నామ॥ తతో మయం। భగవా। ఆగచ్ఛామాతి॥ తుమ్హే। భిక్ఖవే। ఆవాసికం భిక్ఖుం ఉక్ఖిపిత్థాతి॥ ఏవం। భన్తేతి॥ కిస్మిం। భిక్ఖవే। వత్థుస్మిం కారణేతి॥ అవత్థుస్మిం। భగవా। అకారణేతి॥ విగరహి బుద్ధో భగవా అననుచ్ఛవికం। మోఘపురిసా। అననులోమికం అప్పతిరూపం అస్సామణకం అకప్పియం అకరణీయం॥ కథఞ్హి నామ తుమ్హే। మోఘపురిసా। సుద్ధం భిక్ఖుం అనాపత్తికం అవత్థుస్మిం అకారణే ఉక్ఖిపిస్సథ॥ నేతం। మోఘపురిసా। అప్పసన్నానం వా పసాదాయ…పే॰… విగరహిత్వా ధమ్మిం కథం కత్వా భిక్ఖూ ఆమన్తేసి న। భిక్ఖవే। సుద్ధో భిక్ఖు అనాపత్తికో అవత్థుస్మిం అకారణే ఉక్ఖిపితబ్బో॥ యో ఉక్ఖిపేయ్య। ఆపత్తి దుక్కటస్సాతి॥>
    text <అథ ఖో తే భిక్ఖూ ఉట్ఠాయాసనా ఏకంసం ఉత్తరాసఙ్గం కరిత్వా భగవతో పాదేసు సిరసా నిపతిత్వా భగవన్తం ఏతదవోచుం అచ్చయో నో। భన్తే। అచ్చగమా యథాబాలే యథామూళ్హే యథాఅకుసలే। యే మయం సుద్ధం భిక్ఖుం అనాపత్తికం అవత్థుస్మిం అకారణే ఉక్ఖిపిమ్హా॥ తేసం నో। భన్తే। భగవా అచ్చయం అచ్చయతో పటిగ్గణ్హాతు ఆయతిం సంవరాయాతి॥ తగ్ఘ। తుమ్హే। భిక్ఖవే। అచ్చయో అచ్చగమా యథాబాలే యథామూళ్హే యథాఅకుసలే। యే తుమ్హే సుద్ధం భిక్ఖుం అనాపత్తికం అవత్థుస్మిం అకారణే ఉక్ఖిపిత్థ॥ యతో చ ఖో తుమ్హే। భిక్ఖవే। అచ్చయం అచ్చయతో దిస్వా యథాధమ్మం పటికరోథ। తం వో మయం పటిగ్గణ్హామ॥ వుద్ధిహేసా। భిక్ఖవే। అరియస్స వినయే యో అచ్చయం అచ్చయతో దిస్వా యథాధమ్మం పటికరోతి। ఆయతిం సంవరం ఆపజ్జతీతి॥>
    stand <కస్సపగోత్తభిక్ఖువత్థు నిట్ఠితం॥>
  text <౨౩౫॥ అధమ్మేన వగ్గాదికమ్మకథా>
    text <౩౮౨>, <తేన ఖో పన సమయేన చమ్పాయం భిక్ఖూ ఏవరూపాని కమ్మాని కరోన్తి అధమ్మేన వగ్గకమ్మం కరోన్తి। అధమ్మేన సమగ్గకమ్మం కరోన్తి। ధమ్మేన వగ్గకమ్మం కరోన్తి। ధమ్మపతిరూపకేన వగ్గకమ్మం కరోన్తి। ధమ్మపతిరూపకేన సమగ్గకమ్మం కరోన్తి। ఏకోపి ఏకం ఉక్ఖిపతి। ఏకోపి ద్వే ఉక్ఖిపతి। ఏకోపి సమ్బహులే ఉక్ఖిపతి। ఏకోపి సఙ్ఘం ఉక్ఖిపతి। ద్వేపి ఏకం ఉక్ఖిపన్తి। ద్వేపి ద్వే ఉక్ఖిపన్తి। ద్వేపి సమ్బహులే ఉక్ఖిపన్తి। ద్వేపి సఙ్ఘం ఉక్ఖిపన్తి। సమ్బహులాపి ఏకం ఉక్ఖిపన్తి। సమ్బహులాపి ద్వే ఉక్ఖిపన్తి। సమ్బహులాపి సమ్బహులే ఉక్ఖిపన్తి। సమ్బహులాపి సఙ్ఘం ఉక్ఖిపన్తి। సఙ్ఘోపి సఙ్ఘం ఉక్ఖిపతి॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ చమ్పాయం భిక్ఖూ ఏవరూపాని కమ్మాని కరిస్సన్తి అధమ్మేన వగ్గకమ్మం కరిస్సన్తి। అధమ్మేన సమగ్గకమ్మం కరిస్సన్తి। ధమ్మేన వగ్గకమ్మం కరిస్సన్తి। ధమ్మపతిరూపకేన వగ్గకమ్మం కరిస్సన్తి। ధమ్మపతిరూపకేన సమగ్గకమ్మం కరిస్సన్తి। ఏకోపి ఏకం ఉక్ఖిపిస్సతి। ఏకోపి ద్వే ఉక్ఖిపిస్సతి। ఏకోపి సమ్బహులే ఉక్ఖిపిస్సతి। ఏకోపి సఙ్ఘం ఉక్ఖిపిస్సతి। ద్వేపి ఏకం ఉక్ఖిపిస్సన్తి। ద్వేపి ద్వే ఉక్ఖిపిస్సన్తి। ద్వేపి సమ్బహులే ఉక్ఖిపిస్సన్తి। ద్వేపి సఙ్ఘం ఉక్ఖిపిస్సన్తి। సమ్బహులాపి ఏకం ఉక్ఖిపిస్సన్తి। సమ్బహులాపి ద్వే ఉక్ఖిపిస్సన్తి। సమ్బహులాపి సమ్బహులే ఉక్ఖిపిస్సన్తి। సమ్బహులాపి సఙ్ఘం ఉక్ఖిపిస్సన్తి। సఙ్ఘోపి సఙ్ఘం ఉక్ఖిపిస్సతీతి॥ అథ ఖో తే భిక్ఖూ భగవతో ఏతమత్థం ఆరోచేసుం…పే॰… సచ్చం కిర। భిక్ఖవే। చమ్పాయం భిక్ఖూ ఏవరూపాని కమ్మాని కరోన్తి అధమ్మేన వగ్గకమ్మం కరోన్తి…పే॰… సఙ్ఘోపి సఙ్ఘం ఉక్ఖిపతీతి॥ సచ్చం। భగవాతి॥ విగరహి బుద్ధో భగవా అననుచ్ఛవికం। భిక్ఖవే। తేసం మోఘపురిసానం అననులోమికం అప్పతిరూపం అస్సామణకం అకప్పియం అకరణీయం॥ కథఞ్హి నామ తే। భిక్ఖవే। మోఘపురిసా ఏవరూపాని కమ్మాని కరిస్సన్తి అధమ్మేన వగ్గకమ్మం కరిస్సన్తి…పే॰… సఙ్ఘోపి సఙ్ఘం ఉక్ఖిపిస్సతి॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి>
    text <౩౮౩>, <అధమ్మేన చే। భిక్ఖవే। వగ్గకమ్మం అకమ్మం న చ కరణీయం। అధమ్మేన సమగ్గకమ్మం అకమ్మం న చ కరణీయం। ధమ్మేన వగ్గకమ్మం అకమ్మం న చ కరణీయం। ధమ్మపతిరూపకేన వగ్గకమ్మం అకమ్మం న చ కరణీయం। ధమ్మపతిరూపకేన సమగ్గకమ్మం అకమ్మం న చ కరణీయం। ఏకోపి ఏకం ఉక్ఖిపతి అకమ్మం న చ కరణీయం। ఏకోపి ద్వే ఉక్ఖిపతి అకమ్మం న చ కరణీయం। ఏకోపి సమ్బహులే ఉక్ఖిపతి అకమ్మం న చ కరణీయం। ఏకోపి సఙ్ఘం ఉక్ఖిపతి అకమ్మం న చ కరణీయం। ద్వేపి ఏకం ఉక్ఖిపన్తి అకమ్మం న చ కరణీయం। ద్వేపి ద్వే ఉక్ఖిపన్తి అకమ్మం న చ కరణీయం। ద్వేపి సమ్బహులే ఉక్ఖిపన్తి అకమ్మం న చ కరణీయం। ద్వేపి సఙ్ఘం ఉక్ఖిపన్తి అకమ్మం న చ కరణీయం। సమ్బహులాపి ఏకం ఉక్ఖిపన్తి అకమ్మం న చ కరణీయం। సమ్బహులాపి ద్వే ఉక్ఖిపన్తి అకమ్మం న చ కరణీయం। సమ్బహులాపి సమ్బహులే ఉక్ఖిపన్తి అకమ్మం న చ కరణీయం। సమ్బహులాపి సఙ్ఘం ఉక్ఖిపన్తి అకమ్మం న చ కరణీయం। సఙ్ఘోపి సఙ్ఘం ఉక్ఖిపతి అకమ్మం న చ కరణీయం॥>
    text <౩౮౪>, <చత్తారిమాని। భిక్ఖవే। కమ్మాని అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మేన సమగ్గకమ్మం॥ తత్ర। భిక్ఖవే। యదిదం అధమ్మేన వగ్గకమ్మం। ఇదం। భిక్ఖవే। కమ్మం అధమ్మత్తా వగ్గత్తా కుప్పం అట్ఠానారహం। న। భిక్ఖవే। ఏవరూపం కమ్మం కాతబ్బం। న చ మయా ఏవరూపం కమ్మం అనుఞ్ఞాతం॥ తత్ర। భిక్ఖవే। యదిదం అధమ్మేన సమగ్గకమ్మం। ఇదం। భిక్ఖవే। కమ్మం అధమ్మత్తా కుప్పం అట్ఠానారహం। న। భిక్ఖవే। ఏవరూపం కమ్మం కాతబ్బం। న చ మయా ఏవరూపం కమ్మం అనుఞ్ఞాతం॥ తత్ర। భిక్ఖవే। యదిదం ధమ్మేన వగ్గకమ్మం। ఇదం। భిక్ఖవే। కమ్మం వగ్గత్తా కుప్పం అట్ఠానారహం। న। భిక్ఖవే। ఏవరూపం కమ్మం కాతబ్బం। న చ మయా ఏవరూపం కమ్మం అనుఞ్ఞాతం॥ తత్ర। భిక్ఖవే। యదిదం ధమ్మేన సమగ్గకమ్మం। ఇదం। భిక్ఖవే। కమ్మం ధమ్మత్తా సమగ్గత్తా అకుప్పం ఠానారహం। ఏవరూపం। భిక్ఖవే। కమ్మం కాతబ్బం। ఏవరూపఞ్చ మయా కమ్మం అనుఞ్ఞాతం॥ తస్మాతిహ। భిక్ఖవే। ఏవరూపం కమ్మం కరిస్సామ యదిదం ధమ్మేన సమగ్గన్తి ఏవఞ్హి వో। భిక్ఖవే। సిక్ఖితబ్బన్తి॥>
    stand <అధమ్మేన వగ్గాదికమ్మకథా నిట్ఠితా॥>
  text <౨౩౬॥ ఞత్తివిపన్నకమ్మాదికథా>
    text <౩౮౫>, <తేన ఖో పన సమయేన ఛబ్బగ్గియా భిక్ఖూ ఏవరూపాని కమ్మాని కరోన్తి అధమ్మేన వగ్గకమ్మం కరోన్తి। అధమ్మేన సమగ్గకమ్మం కరోన్తి। ధమ్మేన వగ్గకమ్మం కరోన్తి। ధమ్మపతిరూపకేన వగ్గకమ్మం కరోన్తి। ధమ్మపతిరూపకేన సమగ్గకమ్మం కరోన్తి। ఞత్తివిపన్నమ్పి కమ్మం కరోన్తి అనుస్సావనసమ్పన్నం। అనుస్సావనవిపన్నమ్పి కమ్మం కరోన్తి ఞత్తిసమ్పన్నం। ఞత్తివిపన్నమ్పి అనుస్సావనవిపన్నమ్పి కమ్మం కరోన్తి। అఞ్ఞత్రాపి ధమ్మా కమ్మం కరోన్తి। అఞ్ఞత్రాపి వినయా కమ్మం కరోన్తి। అఞ్ఞత్రాపి సత్థుసాసనా కమ్మం కరోన్తి। పటికుట్ఠకతమ్పి కమ్మం కరోన్తి అధమ్మికం కుప్పం అట్ఠానారహం॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ ఛబ్బగ్గియా భిక్ఖూ ఏవరూపాని కమ్మాని కరిస్సన్తి అధమ్మేన వగ్గకమ్మం కరిస్సన్తి। అధమ్మేన సమగ్గకమ్మం కరిస్సన్తి। ధమ్మేన వగ్గకమ్మం కరిస్సన్తి। ధమ్మపతిరూపకేన వగ్గకమ్మం కరిస్సన్తి। ధమ్మపతిరూపకేన సమగ్గకమ్మం కరిస్సన్తి। ఞత్తివిపన్నమ్పి కమ్మం కరిస్సన్తి అనుస్సావనసమ్పన్నం। అనుస్సావనవిపన్నమ్పి కమ్మం కరిస్సన్తి ఞత్తిసమ్పన్నం। ఞత్తివిపన్నమ్పి అనుస్సావనవిపన్నమ్పి కమ్మం కరిస్సన్తి। అఞ్ఞత్రాపి ధమ్మా కమ్మం కరిస్సన్తి। అఞ్ఞత్రాపి వినయా కమ్మం కరిస్సన్తి। అఞ్ఞత్రాపి సత్థుసాసనా కమ్మం కరిస్సన్తి। పటికుట్ఠకతమ్పి కమ్మం కరిస్సన్తి అధమ్మికం కుప్పం అట్ఠానారహన్తి॥ అథ ఖో తే భిక్ఖూ భగవతో ఏతమత్థం ఆరోచేసుం…పే॰… సచ్చం కిర। భిక్ఖవే। ఛబ్బగ్గియా భిక్ఖూ ఏవరూపాని కమ్మాని కరోన్తి అధమ్మేన వగ్గకమ్మం కరోన్తి…పే॰… పటికుట్ఠకతమ్పి కమ్మం కరోన్తి అధమ్మికం కుప్పం అట్ఠానారహన్తి॥ సచ్చం। భగవాతి॥ విగరహి బుద్ధో భగవా…పే॰… విగరహిత్వా ధమ్మిం కథం కత్వా భిక్ఖూ ఆమన్తేసి>
    text <౩౮౬>, <అధమ్మేన చే। భిక్ఖవే। వగ్గకమ్మం అకమ్మం న చ కరణీయం। అధమ్మేన సమగ్గకమ్మం అకమ్మం న చ కరణీయం। ధమ్మేన వగ్గకమ్మం అకమ్మం న చ కరణీయం। ధమ్మపతిరూపకేన వగ్గకమ్మం అకమ్మం న చ కరణీయం। ధమ్మపతిరూపకేన సమగ్గకమ్మం అకమ్మం న చ కరణీయం॥ ఞత్తివిపన్నఞ్చే। భిక్ఖవే। కమ్మం అనుస్సావనసమ్పన్నం అకమ్మం న చ కరణీయం। అనుస్సావనవిపన్నఞ్చే। భిక్ఖవే। కమ్మం ఞత్తిసమ్పన్నం అకమ్మం న చ కరణీయం। ఞత్తివిపన్నఞ్చే। భిక్ఖవే। కమ్మం అనుస్సావనవిపన్నం అకమ్మం న చ కరణీయం। అఞ్ఞత్రాపి ధమ్మా కమ్మం అకమ్మం న చ కరణీయం। అఞ్ఞత్రాపి వినయా కమ్మం అకమ్మం న చ కరణీయం। అఞ్ఞత్రాపి సత్థుసాసనా కమ్మం అకమ్మం న చ కరణీయం। పటికుట్ఠకతఞ్చే। భిక్ఖవే। కమ్మం అధమ్మికం కుప్పం అట్ఠానారహం అకమ్మం న చ కరణీయం॥>
    text <౩౮౭>, <ఛయిమాని। భిక్ఖవే। కమ్మాని అధమ్మకమ్మం। వగ్గకమ్మం। సమగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। ధమ్మేన సమగ్గకమ్మం॥>
    text <కతమఞ్చ। భిక్ఖవే। అధమ్మకమ్మం॥ ఞత్తిదుతియే చే। భిక్ఖవే। కమ్మే ఏకాయ ఞత్తియా కమ్మం కరోతి। న చ కమ్మవాచం అనుస్సావేతి అధమ్మకమ్మం॥ ఞత్తిదుతియే చే। భిక్ఖవే। కమ్మే ద్వీహి ఞత్తీహి కమ్మం కరోతి। న చ కమ్మవాచం అనుస్సావేతి అధమ్మకమ్మం॥ ఞత్తిదుతియే చే। భిక్ఖవే। కమ్మే ఏకాయ కమ్మవాచాయ కమ్మం కరోతి। న చ ఞత్తిం ఠపేతి అధమ్మకమ్మం॥ ఞత్తిదుతియే చే। భిక్ఖవే। కమ్మే ద్వీహి కమ్మవాచాహి కమ్మం కరోతి। న చ ఞత్తిం ఠపేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే ఏకాయ ఞత్తియా కమ్మం కరోతి। న చ కమ్మవాచం అనుస్సావేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే ద్వీహి ఞత్తీహి కమ్మం కరోతి। న చ కమ్మవాచం అనుస్సావేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే తీహి ఞత్తీహి కమ్మం కరోతి। న చ కమ్మవాచం అనుస్సావేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే చతూహి ఞత్తీహి కమ్మం కరోతి। న చ కమ్మవాచం అనుస్సావేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే ఏకాయ కమ్మవాచాయ కమ్మం కరోతి। న చ ఞత్తిం ఠపేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే ద్వీహి కమ్మవాచాహి కమ్మం కరోతి। న చ ఞత్తిం ఠపేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే తీహి కమ్మవాచాహి కమ్మం కరోతి। న చ ఞత్తిం ఠపేతి అధమ్మకమ్మం॥ ఞత్తిచతుత్థే చే। భిక్ఖవే। కమ్మే చతూహి కమ్మవాచాహి కమ్మం కరోతి। న చ ఞత్తిం ఠపేతి అధమ్మకమ్మం॥ ఇదం వుచ్చతి। భిక్ఖవే। అధమ్మకమ్మం॥>
    text <కతమఞ్చ। భిక్ఖవే। వగ్గకమ్మం॥ ఞత్తిదుతియే చే। భిక్ఖవే। కమ్మే యావతికా భిక్ఖూ కమ్మప్పత్తా తే అనాగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి వగ్గకమ్మం॥ ఞత్తిదుతియే చే। భిక్ఖవే। కమ్మే యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి వగ్గకమ్మం॥ ఞత్తిదుతియే చే। భిక్ఖవే। కమ్మే యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా పటిక్కోసన్తి వగ్గకమ్మం॥ ఞత్తిచతుత్థే చే। భిక్ఖవే। కమ్మే యావతికా భిక్ఖూ కమ్మప్పత్తా తే అనాగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి వగ్గకమ్మం॥ ఞత్తిచతుత్థే చే। భిక్ఖవే। కమ్మే యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి వగ్గకమ్మం॥ ఞత్తిచతుత్థే చే। భిక్ఖవే। కమ్మే యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా పటిక్కోసన్తి వగ్గకమ్మం॥ ఇదం వుచ్చతి। భిక్ఖవే। వగ్గకమ్మం॥>
    text <కతమఞ్చ। భిక్ఖవే। సమగ్గకమ్మం॥ ఞత్తిదుతియే చే। భిక్ఖవే। కమ్మే యావతికా భిక్ఖూ కమ్మప్పత్తా। తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా న పటిక్కోసన్తి సమగ్గకమ్మం॥ ఞత్తిచతుత్థే చే। భిక్ఖవే। కమ్మే యావతికా భిక్ఖూ కమ్మప్పత్తా। తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా న పటిక్కోసన్తి సమగ్గకమ్మం॥ ఇదం వుచ్చతి। భిక్ఖవే। సమగ్గకమ్మం॥>
    text <కతమఞ్చ। భిక్ఖవే। ధమ్మపతిరూపకేన వగ్గకమ్మం॥ ఞత్తిదుతియే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా తే అనాగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి ధమ్మపతిరూపకేన వగ్గకమ్మం॥ ఞత్తిదుతియే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి ధమ్మపతిరూపకేన వగ్గకమ్మం॥ ఞత్తిదుతియే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా పటిక్కోసన్తి ధమ్మపతిరూపకేన వగ్గకమ్మం॥ ఞత్తిచతుత్థే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా తే అనాగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి ధమ్మపతిరూపకేన వగ్గకమ్మం॥ ఞత్తిచతుత్థే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో అనాహటో హోతి। సమ్ముఖీభూతా పటిక్కోసన్తి ధమ్మపతిరూపకేన వగ్గకమ్మం॥ ఞత్తిచతుత్థే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా పటిక్కోసన్తి ధమ్మపతిరూపకేన వగ్గకమ్మం॥ ఇదం వుచ్చతి। భిక్ఖవే। ధమ్మపతిరూపకేన వగ్గకమ్మం॥>
    text <కతమఞ్చ। భిక్ఖవే। ధమ్మపతిరూపకేన సమగ్గకమ్మం॥ ఞత్తిదుతియే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా। తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా న పటిక్కోసన్తి ధమ్మపతిరూపకేన సమగ్గకమ్మం॥ ఞత్తిచతుత్థే చే। భిక్ఖవే। కమ్మే పఠమం కమ్మవాచం అనుస్సావేతి। పచ్ఛా ఞత్తిం ఠపేతి। యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా న పటిక్కోసన్తి ధమ్మపతిరూపకేన సమగ్గకమ్మం॥ ఇదం వుచ్చతి। భిక్ఖవే। ధమ్మపతిరూపకేన సమగ్గకమ్మం॥>
    text <కతమఞ్చ। భిక్ఖవే। ధమ్మేన సమగ్గకమ్మం॥ ఞత్తిదుతియే చే। భిక్ఖవే। కమ్మే పఠమం ఞత్తిం ఠపేతి। పచ్ఛా ఏకాయ కమ్మవాచాయ కమ్మం కరోతి। యావతికా భిక్ఖూ కమ్మప్పత్తా తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా న పటిక్కోసన్తి ధమ్మేన సమగ్గకమ్మం॥ ఞత్తిచతుత్థే చే। భిక్ఖవే। కమ్మే పఠమం ఞత్తిం ఠపేతి। పచ్ఛా తీహి కమ్మవాచాహి కమ్మం కరోతి। యావతికా భిక్ఖూ కమ్మప్పత్తా। తే ఆగతా హోన్తి। ఛన్దారహానం ఛన్దో ఆహటో హోతి। సమ్ముఖీభూతా న పటిక్కోసన్తి। ధమ్మేన సమగ్గకమ్మం॥ ఇదం వుచ్చతి। భిక్ఖవే। ధమ్మేన సమగ్గకమ్మం॥>
    stand <ఞత్తివిపన్నకమ్మాదికథా నిట్ఠితా॥>
  text <౨౩౭॥ చతువగ్గకరణాదికథా>
    text <౩౮౮>, <పఞ్చ సఙ్ఘా చతువగ్గో భిక్ఖుసఙ్ఘో పఞ్చవగ్గో భిక్ఖుసఙ్ఘో। దసవగ్గో భిక్ఖుసఙ్ఘో। వీసతివగ్గో భిక్ఖుసఙ్ఘో। అతిరేకవీసతివగ్గో భిక్ఖుసఙ్ఘో॥ తత్ర। భిక్ఖవే। య్వాయం చతువగ్గో భిక్ఖుసఙ్ఘో। ఠపేత్వా తీణి కమ్మాని ఉపసమ్పదం పవారణం అబ్భానం। ధమ్మేన సమగ్గో సబ్బకమ్మేసు కమ్మప్పత్తో॥ తత్ర। భిక్ఖవే। య్వాయం పఞ్చవగ్గో భిక్ఖుసఙ్ఘో। ఠపేత్వా ద్వే కమ్మాని మజ్ఝిమేసు జనపదేసు ఉపసమ్పదం అబ్భానం। ధమ్మేన సమగ్గో సబ్బకమ్మేసు కమ్మప్పత్తో॥ తత్ర। భిక్ఖవే। య్వాయం దసవగ్గో భిక్ఖుసఙ్ఘో। ఠపేత్వా ఏకం కమ్మం అబ్భానం। ధమ్మేన సమగ్గో సబ్బకమ్మేసు కమ్మప్పత్తో॥ తత్ర। భిక్ఖవే। య్వాయం వీసతివగ్గో భిక్ఖుసఙ్ఘో ధమ్మేన సమగ్గో సబ్బకమ్మేసు కమ్మప్పత్తో॥ తత్ర। భిక్ఖవే। య్వాయం అతిరేకవీసతివగ్గో భిక్ఖుసఙ్ఘో ధమ్మేన సమగ్గో సబ్బకమ్మేసు కమ్మప్పత్తో॥>
    text <౩౮౯>, <చతువగ్గకరణఞ్చే। భిక్ఖవే। కమ్మం భిక్ఖునిచతుత్థో కమ్మం కరేయ్య అకమ్మం న చ కరణీయం॥ చతువగ్గకరణఞ్చే। భిక్ఖవే। కమ్మం సిక్ఖమానచతుత్థో కమ్మం కరేయ్య… అకమ్మం న చ కరణీయం…పే॰…॥ సామణేరచతుత్థో కమ్మం కరేయ్య… అకమ్మం న చ కరణీయం॥ సామణేరిచతుత్థో కమ్మం కరేయ్య… అకమ్మం న చ కరణీయం॥ సిక్ఖం పచ్చక్ఖాతకచతుత్థో కమ్మం కరేయ్య… అకమ్మం న చ కరణీయం॥ అన్తిమవత్థుం అజ్ఝాపన్నకచతుత్థో కమ్మం కరేయ్య… అకమ్మం న చ కరణీయం॥ ఆపత్తియా అదస్సనే ఉక్ఖిత్తకచతుత్థో కమ్మం కరేయ్య… అకమ్మం న చ కరణీయం॥ ఆపత్తియా అప్పటికమ్మే ఉక్ఖిత్తకచతుత్థో కమ్మం కరేయ్య… అకమ్మం న చ కరణీయం॥ పాపికాయ దిట్ఠియా అప్పటినిస్సగ్గే ఉక్ఖిత్తకచతుత్థో కమ్మం కరేయ్య… అకమ్మం న చ కరణీయం॥ పణ్డకచతుత్థో కమ్మం కరేయ్య… అకమ్మం న చ కరణీయం॥ థేయ్యసంవాసకచతుత్థో కమ్మం కరేయ్య… అకమ్మం న చ కరణీయం॥ తిత్థియపక్కన్తకచతుత్థో కమ్మం కరేయ్య… అకమ్మం న చ కరణీయం॥ తిరచ్ఛానగతచతుత్థో కమ్మం కరేయ్య… అకమ్మం న చ కరణీయం॥ మాతుఘాతకచతుత్థో కమ్మం కరేయ్య… అకమ్మం న చ కరణీయం॥ పితుఘాతకచతుత్థో కమ్మం కరేయ్య… అకమ్మం న చ కరణీయం॥ అరహన్తఘాతకచతుత్థో కమ్మం కరేయ్య… అకమ్మం న చ కరణీయం॥ భిక్ఖునిదూసకచతుత్థో కమ్మం కరేయ్య… అకమ్మం న చ కరణీయం॥ సఙ్ఘభేదకచతుత్థో కమ్మం కరేయ్య… అకమ్మం న చ కరణీయం॥ లోహితుప్పాదకచతుత్థో కమ్మం కరేయ్య… అకమ్మం న చ కరణీయం॥ ఉభతోబ్యఞ్జనకచతుత్థో కమ్మం కరేయ్య… అకమ్మం న చ కరణీయం॥ నానాసంవాసకచతుత్థో కమ్మం కరేయ్య… అకమ్మం న చ కరణీయం॥ నానాసీమాయ ఠితచతుత్థో కమ్మం కరేయ్య… అకమ్మం న చ కరణీయం॥ ఇద్ధియా వేహాసే ఠితచతుత్థో కమ్మం కరేయ్య… అకమ్మం న చ కరణీయం॥ యస్స సఙ్ఘో కమ్మం కరోతి। తంచతుత్థో కమ్మం కరేయ్య … అకమ్మం న చ కరణీయం॥>
    stand <చతువరణం॥>
    text <౩౯౦>, <పఞ్చవగ్గకరణఞ్చే। భిక్ఖవే। కమ్మం భిక్ఖునిపఞ్చమో కమ్మం కరేయ్య… అకమ్మం న చ కరణీయం॥ పఞ్చవగ్గకరణఞ్చే। భిక్ఖవే। కమ్మం సిక్ఖమానపఞ్చమో కమ్మం కరేయ్య…పే॰…॥ సామణేరపఞ్చమో కమ్మం కరేయ్య… సామణేరిపఞ్చమో కమ్మం కరేయ్య … సిక్ఖం పచ్చక్ఖాతకపఞ్చమో కమ్మం కరేయ్య… అన్తిమవత్థుం అజ్ఝాపన్నకపఞ్చమో కమ్మం కరేయ్య… ఆపత్తియా అదస్సనే ఉక్ఖిత్తకపఞ్చమో కమ్మం కరేయ్య… ఆపత్తియా అప్పటికమ్మే ఉక్ఖిత్తకపఞ్చమో కమ్మం కరేయ్య… పాపికాయ దిట్ఠియా అప్పటినిస్సగ్గే ఉక్ఖిత్తకపఞ్చమో కమ్మం కరేయ్య… పణ్డకపఞ్చమో కమ్మం కరేయ్య… థేయ్యసంవాసకపఞ్చమో కమ్మం కరేయ్య… తిత్థియపక్కన్తకపఞ్చమో కమ్మం కరేయ్య… తిరచ్ఛానగతపఞ్చమో కమ్మం కరేయ్య… మాతుఘాతకపఞ్చమో కమ్మం కరేయ్య… పితుఘాతకపఞ్చమో కమ్మం కరేయ్య… అరహన్తఘాతకపఞ్చమో కమ్మం కరేయ్య… భిక్ఖునిదూసకపఞ్చమో కమ్మం కరేయ్య… సఙ్ఘభేదకపఞ్చమో కమ్మం కరేయ్య… లోహితుప్పాదకపఞ్చమో కమ్మం కరేయ్య… ఉభతోబ్యఞ్జనకపఞ్చమో కమ్మం కరేయ్య… నానాసంవాసకపఞ్చమో కమ్మం కరేయ్య… నానాసీమాయ ఠితపఞ్చమో కమ్మం కరేయ్య… ఇద్ధియా వేహాసే ఠితపఞ్చమో కమ్మం కరేయ్య… యస్స సఙ్ఘో కమ్మం కరోతి। తంపఞ్చమో కమ్మం కరేయ్య అకమ్మం న చ కరణీయం॥>
    stand <పఞ్చవగ్గకరణం॥>
    text <౩౯౧>, <దసవగ్గకరణఞ్చే। భిక్ఖవే। కమ్మం భిక్ఖునిదసమో కమ్మం కరేయ్య। అకమ్మం న చ కరణీయం॥ దసవగ్గకరణఞ్చే। భిక్ఖవే। కమ్మం సిక్ఖమానదసమో కమ్మం కరేయ్య। అకమ్మం న చ కరణీయం…పే॰…॥ దసవగ్గకరణఞ్చే। భిక్ఖవే। కమ్మం యస్స సఙ్ఘో కమ్మం కరోతి। తందసమో కమ్మం కరేయ్య అకమ్మం న చ కరణీయం॥>
    stand <దసవగ్గకరణం॥>
    text <౩౯౨>, <వీసతివగ్గకరణఞ్చే। భిక్ఖవే। కమ్మం భిక్ఖునివీసో కమ్మం కరేయ్య అకమ్మం న చ కరణీయం॥ వీసతివగ్గకరణఞ్చే। భిక్ఖవే। కమ్మం సిక్ఖమానవీసో కమ్మం కరేయ్య …పే॰… సామణేరవీసో కమ్మం కరేయ్య… సామణేరివీసో కమ్మం కరేయ్య… సిక్ఖం పచ్చక్ఖాతకవీసో కమ్మం కరేయ్య… అన్తిమవత్థుం అజ్ఝాపన్నకవీసో కమ్మం కరేయ్య… ఆపత్తియా అదస్సనే ఉక్ఖిత్తకవీసో కమ్మం కరేయ్య… ఆపత్తియా అప్పటికమ్మే ఉక్ఖిత్తకవీసో కమ్మం కరేయ్య… పాపికాయ దిట్ఠియా అప్పటినిస్సగ్గే ఉక్ఖిత్తకవీసో కమ్మం కరేయ్య… పణ్డకవీసో కమ్మం కరేయ్య… థేయ్యసంవాసకవీసో కమ్మం కరేయ్య… తిత్థియపక్కన్తకవీసో కమ్మం కరేయ్య… తిరచ్ఛానగతవీసో కమ్మం కరేయ్య… మాతుఘాతకవీసో కమ్మం కరేయ్య… పితుఘాతకవీసో కమ్మం కరేయ్య… అరహన్తఘాతకవీసో కమ్మం కరేయ్య… భిక్ఖునిదూసకవీసో కమ్మం కరేయ్య… సఙ్ఘభేదకవీసో కమ్మం కరేయ్య… లోహితుప్పాదకవీసో కమ్మం కరేయ్య… ఉభతోబ్యఞ్జనకవీసో కమ్మం కరేయ్య… నానాసంవాసకవీసో కమ్మం కరేయ్య… నానాసీమాయ ఠితవీసో కమ్మం కరేయ్య… ఇద్ధియా వేహాసే ఠితవీసో కమ్మం కరేయ్య… యస్స సఙ్ఘో కమ్మం కరోతి। తంవీసో కమ్మం కరేయ్య అకమ్మం న చ కరణీయం॥>
    stand <వీసతివగ్గకరణం॥>
    stand <చతువగ్గకరణాదికథా నిట్ఠితా॥>
  text <౨౩౮॥ పారివాసికాదికథా>
    text <౩౯౩>, <పారివాసికచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య అకమ్మం న చ కరణీయం॥ మూలాయ పటికస్సనారహచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య అకమ్మం న చ కరణీయం॥ మానత్తారహచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య అకమ్మం న చ కరణీయం॥ మానత్తచారికచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య అకమ్మం న చ కరణీయం॥ అబ్భానారహచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య అకమ్మం న చ కరణీయం॥>
    text <౩౯౪>, <ఏకచ్చస్స। భిక్ఖవే। సఙ్ఘమజ్ఝే పటిక్కోసనా రుహతి। ఏకచ్చస్స న రుహతి॥ కస్స చ। భిక్ఖవే। సఙ్ఘమజ్ఝే పటిక్కోసనా న రుహతి॥ భిక్ఖునియా। భిక్ఖవే। సఙ్ఘమజ్ఝే పటిక్కోసనా న రుహతి॥ సిక్ఖమానాయ। భిక్ఖవే…పే॰… సామణేరస్స। భిక్ఖవే… సామణేరియా। భిక్ఖవే… సిక్ఖాపచ్చక్ఖాతకస్స భిక్ఖవే… అన్తిమవత్థుం అజ్ఝాపన్నకస్స। భిక్ఖవే … ఉమ్మత్తకస్స। భిక్ఖవే… ఖిత్తచిత్తస్స। భిక్ఖవే… వేదనాట్టస్స। భిక్ఖవే… ఆపత్తియా అదస్సనే ఉక్ఖిత్తకస్స। భిక్ఖవే… ఆపత్తియా అప్పటికమ్మే ఉక్ఖిత్తకస్స। భిక్ఖవే… పాపికాయ దిట్ఠియా అప్పటినిస్సగ్గే ఉక్ఖిత్తకస్స। భిక్ఖవే… పణ్డకస్స। భిక్ఖవే… థేయ్యసంవాసకస్స। భిక్ఖవే… తిత్థియపక్కన్తకస్స। భిక్ఖవే … తిరచ్ఛానగతస్స భిక్ఖవే… మాతుఘాతకస్స। భిక్ఖవే… పితుఘాతకస్స। భిక్ఖవే… అరహన్తఘాతకస్స। భిక్ఖవే… భిక్ఖునిదూసకస్స। భిక్ఖవే… సఙ్ఘభేదకస్స। భిక్ఖవే… లోహితుప్పాదకస్స। భిక్ఖవే… ఉభతోబ్యఞ్జనకస్స। భిక్ఖవే… నానాసంవాసకస్స। భిక్ఖవే… నానాసీమాయ ఠితస్స। భిక్ఖవే… ఇద్ధియా వేహాసే ఠితస్స। భిక్ఖవే। యస్స సఙ్ఘో కమ్మం కరోతి। తస్స చ। భిక్ఖవే। సఙ్ఘమజ్ఝే పటిక్కోసనా న రుహతి॥ ఇమేసం ఖో। భిక్ఖవే। సఙ్ఘమజ్ఝే పటిక్కోసనా న రుహతి॥>
    stand <కస్స చ। భిక్ఖవే। సఙ్ఘమజ్ఝే పటిక్కోసనా రుహతి॥ భిక్ఖుస్స। భిక్ఖవే। పకతత్తస్స>
    text <సమానసంవాసకస్స సమానసీమాయ ఠితస్స అన్తమసో ఆనన్తరికస్సాపి భిక్ఖునో విఞ్ఞాపేన్తస్స సఙ్ఘమజ్ఝే పటిక్కోసనా రుహతి॥ ఇమస్స ఖో। భిక్ఖవే। సఙ్ఘమజ్ఝే పటిక్కోసనా రుహతి॥>
    stand <పారివాసికాదికథా నిట్ఠితా॥>
  text <౨౩౯॥ ద్వేనిస్సారణాదికథా>
    text <౩౯౫>, <ద్వేమా। భిక్ఖవే। నిస్సారణా॥ అత్థి। భిక్ఖవే। పుగ్గలో అప్పత్తో నిస్సారణం॥ తఞ్చే సఙ్ఘో నిస్సారేతి। ఏకచ్చో సునిస్సారితో। ఏకచ్చో దున్నిస్సారితో॥ కతమో చ। భిక్ఖవే। పుగ్గలో అప్పత్తో నిస్సారణం। తఞ్చే సఙ్ఘో నిస్సారేతి దున్నిస్సారితో॥ ఇధ పన। భిక్ఖవే। భిక్ఖు సుద్ధో హోతి అనాపత్తికో॥ తఞ్చే సఙ్ఘో నిస్సారేతి దున్నిస్సారితో॥ అయం వుచ్చతి। భిక్ఖవే। పుగ్గలో అప్పత్తో నిస్సారణం। తఞ్చే సఙ్ఘో నిస్సారేతి దున్నిస్సారితో॥>
    text <కతమో చ। భిక్ఖవే। పుగ్గలో అప్పత్తో నిస్సారణం। తఞ్చే సఙ్ఘో నిస్సారేతి సునిస్సారితో॥ ఇధ పన। భిక్ఖవే। భిక్ఖు బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి। తఞ్చే సఙ్ఘో నిస్సారేతి సునిస్సారితో॥ అయం వుచ్చతి। భిక్ఖవే। పుగ్గలో అప్పత్తో నిస్సారణం। తఞ్చే సఙ్ఘో నిస్సారేతి సునిస్సారితో॥>
    text <౩౯౬>, <ద్వేమా। భిక్ఖవే। ఓసారణా॥ అత్థి। భిక్ఖవే। పుగ్గలో అప్పత్తో ఓసారణం తఞ్చే సఙ్ఘో ఓసారేతి। ఏకచ్చో సోసారితో। ఏకచ్చో దోసారితో॥ కతమో చ। భిక్ఖవే। పుగ్గలో అప్పత్తో ఓసారణం। తఞ్చే సఙ్ఘో ఓసారేతి దోసారితో॥ పణ్డకో। భిక్ఖవే। అప్పత్తో ఓసారణం। తఞ్చే సఙ్ఘో ఓసారేతి దోసారితో॥ థేయ్యసంవాసకో। భిక్ఖవే। అప్పత్తో ఓసారణం। తఞ్చే సఙ్ఘో ఓసారేతి దోసారితో॥ తిత్థియపక్కన్తకో। భిక్ఖవే…పే॰… తిరచ్ఛానగతో। భిక్ఖవే… మాతుఘాతకో। భిక్ఖవే… పితుఘాతకో। భిక్ఖవే… అరహన్తఘాతకో। భిక్ఖవే… భిక్ఖునిదూసకో। భిక్ఖవే… సఙ్ఘభేదకో। భిక్ఖవే… లోహితుప్పాదకో। భిక్ఖవే… ఉభతోబ్యఞ్జనకో। భిక్ఖవే। అప్పత్తో। ఓసారణం। తఞ్చే సఙ్ఘో ఓసారేతి దోసారితో॥ అయం వుచ్చతి। భిక్ఖవే। పుగ్గలో అప్పత్తో ఓసారణం। తఞ్చే సఙ్ఘో ఓసారేతి దోసారితో॥ ఇమే వుచ్చన్తి। భిక్ఖవే। పుగ్గలా అప్పత్తా ఓసారణం। తే చే సఙ్ఘో ఓసారేతి దోసారితా॥>
    text <కతమో చ। భిక్ఖవే। పుగ్గలో అప్పత్తో ఓసారణం। తఞ్చే సఙ్ఘో ఓసారేతి సోసారితో॥ హత్థచ్ఛిన్నో। భిక్ఖవే। అప్పత్తో ఓసారణం। తఞ్చే సఙ్ఘో ఓసారేతి। సోసారితో॥ పాదచ్ఛిన్నో। భిక్ఖవే…పే॰… హత్థపాదచ్ఛిన్నో। భిక్ఖవే… కణ్ణచ్ఛిన్నో। భిక్ఖవే… నాసచ్ఛిన్నో। భిక్ఖవే… కణ్ణనాసచ్ఛిన్నో। భిక్ఖవే… అఙ్గులిచ్ఛిన్నో। భిక్ఖవే… అళచ్ఛిన్నో। భిక్ఖవే… కణ్డరచ్ఛిన్నో। భిక్ఖవే… ఫణహత్థకో। భిక్ఖవే… ఖుజ్జో। భిక్ఖవే… వామనో। భిక్ఖవే… గలగణ్డీ। భిక్ఖవే… లక్ఖణాహతో। భిక్ఖవే… కసాహతో। భిక్ఖవే… లిఖితకో। భిక్ఖవే… సీపదికో। భిక్ఖవే… పాపరోగీ। భిక్ఖవే… పరిసదూసకో। భిక్ఖవే… కాణో। భిక్ఖవే… కుణీ। భిక్ఖవే… ఖఞ్జో। భిక్ఖవే… పక్ఖహతో। భిక్ఖవే… ఛిన్నిరియాపథో। భిక్ఖవే… జరాదుబ్బలో। భిక్ఖవే… అన్ధో। భిక్ఖవే… మూగో। భిక్ఖవే… బధిరో। భిక్ఖవే… అన్ధమూగో। భిక్ఖవే… అన్ధబధిరో। భిక్ఖవే… మూగబధిరో। భిక్ఖవే… అన్ధమూగబధిరో। భిక్ఖవే। అప్పత్తో ఓసారణం। తఞ్చే సఙ్ఘో ఓసారేతి సోసారితో॥ అయం వుచ్చతి। భిక్ఖవే। పుగ్గలో అప్పత్తో ఓసారణం। తఞ్చే సఙ్ఘో ఓసారేతి సోసారితో॥ ఇమే వుచ్చన్తి। భిక్ఖవే। పుగ్గలా అప్పత్తా ఓసారణం। తే చే సఙ్ఘో ఓసారేతి సోసారితా॥>
    stand <ద్వేనిస్సారణాదికథా నిట్ఠితా॥>
    stand <వాసభగామభాణవారో నిట్ఠితో పఠమో॥>
  text <౨౪౦॥ అధమ్మకమ్మాదికథా>
    text <౩౯౭>, <ఇధ పన। భిక్ఖవే। భిక్ఖుస్స న హోతి ఆపత్తి దట్ఠబ్బా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పస్సేయ్యన్తి॥ తం సఙ్ఘో ఆపత్తియా అదస్సనే ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స న హోతి ఆపత్తి పటికాతబ్బా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పటికరోహి తం ఆపత్తిన్తి॥ సో ఏవం వదేతి నత్థి మే। ఆవుసో। ఆపత్తి। యమయం పటికరేయ్యన్తి॥ తం సఙ్ఘో ఆపత్తియా అప్పటికమ్మే ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స న హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా పాపికా తే। ఆవుసో। దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి నత్థి మే। ఆవుసో। పాపికా దిట్ఠి। యమహం పటినిస్సజ్జేయ్యన్తి॥ తం సఙ్ఘో పాపికాయ దిట్ఠియా అప్పటినిస్సగ్గే ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స న హోతి ఆపత్తి దట్ఠబ్బా। న హోతి ఆపత్తి పటికాతబ్బా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తి॥ పటికరోహి తం ఆపత్తిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పస్సేయ్యం॥ నత్థి మే। ఆవుసో। ఆపత్తి। యమహం పటికరేయ్యన్తి॥ తం సఙ్ఘో అదస్సనే వా అప్పటికమ్మే వా ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స న హోతి ఆపత్తి దట్ఠబ్బా। న హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తిం॥ పాపికా తే దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పస్సేయ్యం। నత్థి మే। ఆవుసో। పాపికా దిట్ఠి। యమహం పటినిస్సజ్జేయ్యన్తి॥ తం సఙ్ఘో అదస్సనే వా అప్పటినిస్సగ్గే వా ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స న హోతి ఆపత్తి పటికాతబ్బా। న హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పటికరోహి తం ఆపత్తిం। పాపికా తే దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పటికరేయ్యం॥ నత్థి మే। ఆవుసో। పాపికా దిట్ఠి। యమహం పటినిస్సజ్జేయ్యన్తి॥ తం సఙ్ఘో అప్పటికమ్మే వా అప్పటినిస్సగ్గే వా ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స న హోతి ఆపత్తి దట్ఠబ్బా। న హోతి ఆపత్తి పటికాతబ్బా। న హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తిం॥ పటికరోహి తం ఆపత్తిం। పాపికా తే దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పస్సేయ్యం॥ నత్థి మే। ఆవుసో। ఆపత్తి। యమహం పటికరేయ్యం॥ నత్థి మే। ఆవుసో। పాపికా దిట్ఠి। యమహం పటినిస్సజ్జేయ్యన్తి॥ తం సఙ్ఘో అదస్సనే వా అప్పటికమ్మే వా అప్పటినిస్సగ్గే వా ఉక్ఖిపతి అధమ్మకమ్మం॥>
    text <౩౯౮>, <ఇధ పన। భిక్ఖవే। భిక్ఖుస్స హోతి ఆపత్తి దట్ఠబ్బా॥ తమేనం చోదేతి॥ సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తిన్తి॥ సో ఏవం వదేతి ఆమావుసో। పస్సామీతి॥ తం సఙ్ఘో ఆపత్తియా అదస్సనే ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స హోతి ఆపత్తి పటికాతబ్బా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పటికరోహి తం ఆపత్తిన్తి॥ సో ఏవం వదేతి ఆమావుసో। పటికరిస్సామీతి॥ తం సఙ్ఘో ఆపత్తియా అప్పటికమ్మే ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా పాపికా తే। ఆవుసో। దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి ఆమావుసో। పటినిస్సజ్జిస్సామీతి॥ తం సఙ్ఘో పాపికాయ దిట్ఠియా అప్పటినిస్సగ్గే ఉక్ఖిపతి అధమ్మకమ్మం॥>
    text <ఇధ పన। భిక్ఖవే। భిక్ఖుస్స హోతి ఆపత్తి దట్ఠబ్బా। హోతి ఆపత్తి పటికాతబ్బా…పే॰… హోతి ఆపత్తి దట్ఠబ్బా। హోతి పాపికా దిట్ఠి పటినిస్సజ్జేతా…పే॰… హోతి ఆపత్తి పటికాతబ్బా। హోతి పాపికా దిట్ఠి పటినిస్సజ్జేతా…పే॰… హోతి ఆపత్తి దట్ఠబ్బా। హోతి ఆపత్తి పటికాతబ్బా। హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తిం॥ పటికరోహి తం ఆపత్తిం। పాపికా తే దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి ఆమావుసో। పస్సామి। ఆమ పటికరిస్సామి। ఆమ పటినిస్సజ్జిస్సామీతి॥ తం సఙ్ఘో అదస్సనే వా అప్పటికమ్మే వా అప్పటినిస్సగ్గే వా ఉక్ఖిపతి అధమ్మకమ్మం॥>
    text <౩౯౯>, <ఇధ పన। భిక్ఖవే। భిక్ఖుస్స హోతి ఆపత్తి దట్ఠబ్బా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పస్సేయ్యన్తి॥ తం సఙ్ఘో ఆపత్తియా అదస్సనే ఉక్ఖిపతి ధమ్మకమ్మం॥>
    text <ఇధ పన। భిక్ఖవే। భిక్ఖుస్స హోతి ఆపత్తి పటికాతబ్బా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పటికరోహి తం ఆపత్తిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పటికరేయ్యన్తి॥ తం సఙ్ఘో ఆపత్తియా అప్పటికమ్మే ఉక్ఖిపతి ధమ్మకమ్మం॥>
    text <ఇధ పన। భిక్ఖవే। భిక్ఖుస్స హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా పాపికా తే। ఆవుసో। దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి నత్థి మే। ఆవుసో। పాపికా దిట్ఠి। యమహం పటినిస్సజ్జేయ్యన్తి॥ తం సఙ్ఘో పాపికాయ దిట్ఠియా అప్పటినిస్సగ్గే ఉక్ఖిపతి ధమ్మకమ్మం॥>
    stand <ఇధ పన। భిక్ఖవే। భిక్ఖుస్స హోతి ఆపత్తి దట్ఠబ్బా। హోతి ఆపత్తి పటికాతబ్బా…పే॰…>
    text <హోతి ఆపత్తి దట్ఠబ్బా। హోతి పాపికా దిట్ఠి పటినిస్సజ్జేతా…పే॰… హోతి ఆపత్తి పటికాతబ్బా। హోతి పాపికా దిట్ఠి పటినిస్సజ్జేతా …పే॰… హోతి ఆపత్తి దట్ఠబ్బా। హోతి ఆపత్తి పటికాతబ్బా। హోతి పాపికా దిట్ఠి పటినిస్సజ్జేతా॥ తమేనం చోదేతి సఙ్ఘో వా సమ్బహులా వా ఏకపుగ్గలో వా ఆపత్తిం త్వం। ఆవుసో। ఆపన్నో। పస్ససేతం ఆపత్తిం॥ పటికరోహి తం ఆపత్తిం॥ పాపికా తే దిట్ఠి। పటినిస్సజ్జేతం పాపికం దిట్ఠిన్తి॥ సో ఏవం వదేతి నత్థి మే। ఆవుసో। ఆపత్తి। యమహం పస్సేయ్యం॥ నత్థి మే। ఆవుసో। ఆపత్తి యమహం పటికరేయ్యం॥ నత్థి మే। ఆవుసో। పాపికా దిట్ఠి। యమహం పటినిస్సజ్జేయ్యన్తి॥ తం సఙ్ఘో అదస్సనే వా అప్పటికమ్మే వా అప్పటినిస్సగ్గే వా ఉక్ఖిపతి ధమ్మకమ్మన్తి॥>
    stand <అధమ్మకమ్మాదికథా నిట్ఠితా॥>
  text <౨౪౧॥ ఉపాలిపుచ్ఛాకథా>
    text <౪౦౦>, <అథ ఖో ఆయస్మా ఉపాలి యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఉపాలి భగవన్తం ఏతదవోచ యో ను ఖో। భన్తే। సమగ్గో సఙ్ఘో సమ్ముఖాకరణీయం కమ్మం అసమ్ముఖా కరోతి। ధమ్మకమ్మం ను ఖో తం। భన్తే। వినయకమ్మన్తి॥ అధమ్మకమ్మం తం। ఉపాలి। అవినయకమ్మన్తి॥ యో ను ఖో। భన్తే। సమగ్గో సఙ్ఘో పటిపుచ్ఛాకరణీయం కమ్మం అప్పటిపుచ్ఛా కరోతి…పే॰… పటిఞ్ఞాయకరణీయం కమ్మం అపటిఞ్ఞాయ కరోతి… సతివినయారహస్స అమూళ్హవినయం దేతి… అమూళ్హవినయారహస్స తస్సపాపియసికాకమ్మం కరోతి… తస్సపాపియసికాకమ్మారహస్స తజ్జనీయకమ్మం కరోతి… తజ్జనీయకమ్మారహస్స నియస్సకమ్మం కరోతి … నియస్సకమ్మారహస్స పబ్బాజనీయకమ్మం కరోతి… పబ్బాజనీయకమ్మారహస్స పటిసారణీయకమ్మం కరోతి… పటిసారణీయకమ్మారహస్స ఉక్ఖేపనీయకమ్మం కరోతి… ఉక్ఖేపనీయకమ్మారహస్స పరివాసం దేతి… పరివాసారహం మూలాయ పటికస్సతి… మూలాయపటికస్సనారహస్స మానత్తం దేతి… మానత్తారహం అబ్భేతి… అబ్భానారహం ఉపసమ్పాదేతి। ధమ్మకమ్మం ను ఖో తం। భన్తే। వినయకమ్మన్తి॥ అధమ్మకమ్మం తం। ఉపాలి। అవినయకమ్మం॥>
    text <యో ఖో। ఉపాలి। సమగ్గో సఙ్ఘో సమ్ముఖాకరణీయం కమ్మం అసమ్ముఖా కరోతి। ఏవం ఖో। ఉపాలి। అధమ్మకమ్మం హోతి అవినయకమ్మం। ఏవఞ్చ పన సఙ్ఘో సాతిసారో హోతి॥ యో ఖో। ఉపాలి। సమగ్గో సఙ్ఘో పటిపుచ్ఛాకరణీయం కమ్మం అప్పటిపుచ్ఛా కరోతి…పే॰… పటిఞ్ఞాయకరణీయం కమ్మం అపటిఞ్ఞాయ కరోతి… సతివినయారహస్స అమూళ్హవినయం దేతి… అమూళ్హవినయారహస్స తస్సపాపియసికాకమ్మం కరోతి… తస్సపాపియసికాకమ్మారహస్స తజ్జనీయకమ్మం కరోతి… తజ్జనీయకమ్మారహస్స నియస్సకమ్మం కరోతి… నియస్సకమ్మారహస్స పబ్బాజనీయకమ్మం కరోతి… పబ్బాజనీయకమ్మారహస్స పటిసారణీయకమ్మం కరోతి… పటిసారణీయకమ్మారహస్స ఉక్ఖేపనీయకమ్మం కరోతి… ఉక్ఖేపనీయకమ్మారహస్స పరివాసం దేతి… పరివాసారహం మూలాయ పటికస్సతి… మూలాయపటికస్సనారహస్స మానత్తం దేతి… మానత్తారహం అబ్భేతి… అబ్భానారహం ఉపసమ్పాదేతి। ఏవం ఖో। ఉపాలి। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతీతి॥>
    text <౪౦౧>, <యో ను ఖో। భన్తే। సమగ్గో సఙ్ఘో సమ్ముఖాకరణీయం కమ్మం సమ్ముఖా కరోతి। ధమ్మకమ్మం ను ఖో తం। భన్తే। వినయకమ్మన్తి॥ ధమ్మకమ్మం తం। ఉపాలి। వినయకమ్మన్తి॥ యో ను ఖో। భన్తే। సమగ్గో సఙ్ఘో పటిపుచ్ఛాకరణీయం కమ్మం పటిపుచ్ఛా కరోతి…పే॰… పటిఞ్ఞాయకరణీయం కమ్మం పటిఞ్ఞాయ కరోతి… సతివినయారహస్స సతివినయం దేతి… అమూళ్హవినయారహస్స అమూళ్హవినయం దేతి… తస్సపాపియసికాకమ్మారహస్స తస్సపాపియసికాకమ్మం కరోతి… తజ్జనీయకమ్మారహస్స తజ్జనీయకమ్మం కరోతి… నియస్సకమ్మారహస్స నియస్సకమ్మం కరోతి… పబ్బాజనీయకమ్మారహస్స పబ్బాజనీయకమ్మం కరోతి… పటిసారణీయకమ్మారహస్స పటిసారణీయకమ్మం కరోతి… ఉక్ఖేపనీయకమ్మారహస్స ఉక్ఖేపనీయకమ్మం కరోతి… పరివాసారహస్స పరివాసం దేతి మూలాయపటికస్సనారహం మూలాయ పటికస్సతి… మానత్తారహస్స మానత్తం దేతి… అబ్భానారహం అబ్భేతి… ఉపసమ్పదారహం ఉపసమ్పాదేతి। ధమ్మకమ్మం ను ఖో తం। భన్తే। వినయకమ్మన్తి॥ ధమ్మకమ్మం తం। ఉపాలి। వినయకమ్మం॥>
    text <యో ఖో। ఉపాలి। సమగ్గో సఙ్ఘో సమ్ముఖాకరణీయం కమ్మం సమ్ముఖా కరోతి। ఏవం ఖో। ఉపాలి। ధమ్మకమ్మం హోతి వినయకమ్మం॥ ఏవఞ్చ పన సఙ్ఘో అనతిసారో హోతి॥ యో ఖో। ఉపాలి। సమగ్గో సఙ్ఘో పటిపుచ్ఛాకరణీయం కమ్మం పటిపుచ్ఛా కరోతి… పటిఞ్ఞాయకరణీయం కమ్మం పటిఞ్ఞాయ కరోతి… సతివినయారహస్స సతివినయం దేతి… అమూళ్హవినయారహస్స అమూళ్హవినయం దేతి… తస్సపాపియసికాకమ్మారహస్స తస్సపాపియసికాకమ్మం కరోతి… తజ్జనీయకమ్మారహస్స తజ్జనీయకమ్మం కరోతి… నియస్సకమ్మారహస్స నియస్సకమ్మం కరోతి… పబ్బాజనీయకమ్మారహస్స పబ్బాజనీయకమ్మం కరోతి … పటిసారణీయకమ్మారహస్స పటిసారణీయకమ్మం కరోతి… ఉక్ఖేపనీయకమ్మారహస్స ఉక్ఖేపనీయకమ్మం కరోతి… పరివాసారహస్స పరివాసం దేతి… మూలాయపటికస్సనారహం మూలాయ పటికస్సతి… మానత్తారహస్స మానత్తం దేతి… అబ్భానారహం అబ్భేతి… ఉపసమ్పదారహం ఉపసమ్పాదేతి। ఏవం ఖో। ఉపాలి। ధమ్మకమ్మం హోతి వినయకమ్మం॥ ఏవఞ్చ పన సఙ్ఘో అనతిసారో హోతీతి॥>
    text <౪౦౨>, <యో ను ఖో। భన్తే। సమగ్గో సఙ్ఘో సతివినయారహస్స అమూళ్హవినయం దేతి। అమూళ్హవినయారహస్స సతివినయం దేతి। ధమ్మకమ్మం ను ఖో తం। భన్తే। వినయకమ్మన్తి॥ అధమ్మకమ్మం తం। ఉపాలి। అవినయకమ్మన్తి॥ యో ను ఖో। భన్తే। సమగ్గో సఙ్ఘో అమూళ్హవినయారహస్స తస్సపాపియసికాకమ్మం కరోతి। తస్సపాపియసికాకమ్మారహస్స అమూళ్హవినయం దేతి…పే॰… తస్సపాపియసికాకమ్మారహస్స తజ్జనీయకమ్మం కరోతి। తజ్జనీయకమ్మారహస్స తస్సపాపియసికాకమ్మం కరోతి… తజ్జనీయకమ్మారహస్స నియస్సకమ్మం కరోతి। నియస్సకమ్మారహస్స తజ్జనీయకమ్మం కరోతి… నియస్సకమ్మారహస్స పబ్బాజనీయకమ్మం కరోతి। పబ్బాజనీయకమ్మారహస్స నియస్సకమ్మం కరోతి… పబ్బాజనీయకమ్మారహస్స పటిసారణీయకమ్మం కరోతి। పటిసారణీయకమ్మారహస్స పబ్బాజనీయకమ్మం కరోతి… పటిసారణీయకమ్మారహస్స ఉక్ఖేపనీయకమ్మం కరోతి। ఉక్ఖేపనీయకమ్మారహస్స పటిసారణీయకమ్మం కరోతి… ఉక్ఖేపనీయకమ్మారహస్స పరివాసం దేతి। పరివాసారహస్స ఉక్ఖేపనీయకమ్మం కరోతి… పరివాసారహం మూలాయ పటికస్సతి। మూలాయపటికస్సనారహస్స పరివాసం దేతి… మూలాయపటికస్సనారహస్స మానత్తం దేతి। మానత్తారహం మూలాయ పటికస్సతి… మానత్తారహం అబ్భేతి। అబ్భానారహస్స మానత్తం దేతి… అబ్భానారహం ఉపసమ్పాదేతి। ఉపసమ్పదారహం అబ్భేతి। ధమ్మకమ్మం ను ఖో తం। భన్తే। వినయకమ్మన్తి॥ అధమ్మకమ్మం తం। ఉపాలి। అవినయకమ్మన్తి॥>
    text <యో ఖో। ఉపాలి। సమగ్గో సఙ్ఘో సతివినయారహస్స అమూళ్హవినయం దేతి। అమూళ్హవినయారహస్స సతివినయం దేతి। ఏవం ఖో। ఉపాలి। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతి॥ యో ఖో। ఉపాలి। సమగ్గో సఙ్ఘో అమూళ్హవినయారహస్స తస్సపాపియసికాకమ్మం కరోతి। తస్సపాపియసికాకమ్మారహస్స అమూళ్హవినయం దేతి…పే॰… తస్సపాపియసికాకమ్మారహస్స తజ్జనీయకమ్మం కరోతి। తజ్జనీయకమ్మారహస్స తస్సపాపియసికాకమ్మం కరోతి… తజ్జనీయకమ్మారహస్స నియస్సకమ్మం కరోతి। నియస్సకమ్మారహస్స తజ్జనీయకమ్మం కరోతి… నియస్సకమ్మారహస్స పబ్బాజనీయకమ్మం కరోతి। పబ్బాజనీయకమ్మారహస్స నియస్సకమ్మం కరోతి… పబ్బాజనీయకమ్మారహస్స పటిసారణీయకమ్మం కరోతి। పటిసారణీయకమ్మారహస్స పబ్బాజనీయకమ్మం కరోతి… పటిసారణీయకమ్మారహస్స ఉక్ఖేపనీయకమ్మం కరోతి। ఉక్ఖేపనీయకమ్మారహస్స పటిసారణీయకమ్మం కరోతి… ఉక్ఖేపనీయకమ్మారహస్స పరివాసం దేతి। పరివాసారహస్స ఉక్ఖేపనీయకమ్మం కరోతి… పరివాసారహం మూలాయ పటికస్సతి। మూలాయపటికస్సనారహస్స పరివాసం దేతి… మూలాయపటికస్సనారహస్స మానత్తం దేతి। మానత్తారహం మూలాయ పటికస్సతి మానత్తారహం అబ్భేతి। అబ్భానారహస్స మానత్తం దేతి… అబ్భానారహం ఉపసమ్పాదేతి। ఉపసమ్పదారహం అబ్భేతి। ఏవం ఖో। ఉపాలి। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతీతి॥>
    text <౪౦౩>, <యో ను ఖో। భన్తే। సమగ్గో సఙ్ఘో సతివినయారహస్స సతివినయం దేతి। అమూళ్హవినయారహస్స అమూళ్హవినయం దేతి। ధమ్మకమ్మం ను ఖో తం। భన్తే। వినయకమ్మన్తి॥ ధమ్మకమ్మం తం। ఉపాలి। వినయకమ్మన్తి॥ యో ను ఖో। భన్తే। సమగ్గో సఙ్ఘో అమూళ్హవినయారహస్స అమూళ్హవినయం దేతి…పే॰… తస్సపాపియసికాకమ్మారహస్స తస్సపాపియసికాకమ్మం కరోతి…పే॰… తజ్జనీయకమ్మారహస్స తజ్జనీయకమ్మం కరోతి…పే॰… నియస్సకమ్మారహస్స నియస్సకమ్మం కరోతి…పే॰… పబ్బాజనీయకమ్మారహస్స పబ్బాజనీయకమ్మం కరోతి…పే॰… పటిసారణీయకమ్మారహస్స పటిసారణీయకమ్మం కరోతి…పే॰… ఉక్ఖేపనీయకమ్మారహస్స ఉక్ఖేపనీయకమ్మం కరోతి…పే॰… పరివాసారహస్స పరివాసం దేతి…పే॰… మూలాయపటికస్సనారహం మూలాయ పటికస్సతి…పే॰… మానత్తారహస్స మానత్తం దేతి…పే॰… అబ్భానారహం అబ్భేతి। ఉపసమ్పదారహం ఉపసమ్పాదేతి। ధమ్మకమ్మం ను ఖో తం। భన్తే। వినయకమ్మన్తి॥ ధమ్మకమ్మం తం। ఉపాలి। వినయకమ్మం॥>
    text <యో ఖో। ఉపాలి। సమగ్గో సఙ్ఘో సతివినయారహస్స సతివినయం దేతి। అమూళ్హవినయారహస్స అమూళ్హవినయం దేతి। ఏవం ఖో। ఉపాలి। ధమ్మకమ్మం హోతి వినయకమ్మం॥ ఏవఞ్చ పన సఙ్ఘో అనతిసారో హోతి॥ యో ఖో। ఉపాలి। సమగ్గో సఙ్ఘో అమూళ్హవినయారహస్స అమూళ్హవినయం దేతి …పే॰… తస్సపాపియసికాకమ్మారహస్స తస్సపాపియసికాకమ్మం కరోతి…పే॰… తజ్జనీయకమ్మారహస్స తజ్జనీయకమ్మం కరోతి…పే॰… నియస్సకమ్మారహస్స నియస్సకమ్మం కరోతి…పే॰… పబ్బాజనీయకమ్మారహస్స పబ్బాజనీయకమ్మం కరోతి…పే॰… పటిసారణీయకమ్మారహస్స పటిసారణీయకమ్మం కరోతి…పే॰… ఉక్ఖేపనీయకమ్మారహస్స ఉక్ఖేపనీయకమ్మం కరోతి…పే॰… పరివాసారహస్స పరివాసం దేతి…పే॰… మూలాయ పటికస్సనారహం మూలాయ పటికస్సతి…పే॰… మానత్తారహస్స మానత్తం దేతి…పే॰… అబ్భానారహం అబ్భేతి। ఉపసమ్పదారహం ఉపసమ్పాదేతి। ఏవం ఖో। ఉపాలి। ధమ్మకమ్మం హోతి వినయకమ్మం॥ ఏవఞ్చ పన సఙ్ఘో అనతిసారో హోతీతి॥>
    text <౪౦౪>, <అథ ఖో భగవా భిక్ఖూ ఆమన్తేసి యో ఖో। భిక్ఖవే। సమగ్గో సఙ్ఘో సతివినయారహస్స అమూళ్హవినయం దేతి। ఏవం ఖో। భిక్ఖవే। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతి॥ యో ఖో। భిక్ఖవే। సమగ్గో సఙ్ఘో సతివినయారహస్స తస్సపాపియసికాకమ్మం కరోతి…పే॰… సతివినయారహస్స తజ్జనీయకమ్మం కరోతి… సతివినయారహస్స నియస్సకమ్మం కరోతి… సతివినయారహస్స పబ్బాజనీయకమ్మం కరోతి… సతివినయారహస్స పటిసారణీయకమ్మం కరోతి… సతివినయారహస్స ఉక్ఖేపనీయకమ్మం కరోతి … సతివినయారహస్స పరివాసం దేతి… సతివినయారహం మూలాయ పటికస్సతి… సతివినయారహస్స మానత్తం దేతి… సతివినయారహం అబ్భేతి… సతివినయారహం ఉపసమ్పాదేతి। ఏవం ఖో। భిక్ఖవే। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతి॥>
    text <౪౦౫>, <యో ఖో। భిక్ఖవే। సమగ్గో సఙ్ఘో అమూళ్హవినయారహస్స తస్సపాపియసికాకమ్మం కరోతి। ఏవం ఖో। భిక్ఖవే। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతి॥ యో ఖో। భిక్ఖవే। సమగ్గో సఙ్ఘో అమూళ్హవినయారహస్స తజ్జనీయకమ్మం కరోతి…పే॰… అమూళ్హవినయారహస్స నియస్సకమ్మం కరోతి… అమూళ్హవినయారహస్స పబ్బాజనీయకమ్మం కరోతి… అమూళ్హవినయారహస్స పటిసారణీయకమ్మం కరోతి… అమూళ్హవినయారహస్స ఉక్ఖేపనీయకమ్మం కరోతి… అమూళ్హవినయారహస్స పరివాసం దేతి… అమూళ్హవినయారహం మూలాయ పటికస్సతి… అమూళ్హవినయారహస్స మానత్తం దేతి… అమూళ్హవినయారహం అబ్భేతి… అమూళ్హవినయారహం ఉపసమ్పాదేతి… అమూళ్హవినయారహస్స సతివినయం దేతి। ఏవం ఖో। భిక్ఖవే। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతి॥>
    text <౪౦౬>, <యో ఖో। భిక్ఖవే। సమగ్గో సఙ్ఘో తస్సపాపియసికాకమ్మారహస్స తజ్జనీయకమ్మం కరోతి…పే॰… తజ్జనీయకమ్మారహస్స… నియస్సకమ్మారహస్స… పబ్బాజనీయకమ్మారహస్స… పటిసారణీయకమ్మారహస్స… ఉక్ఖేపనీయకమ్మారహస్స… పరివాసారహం… మూలాయపటికస్సనారహస్స… మానత్తారహం… అబ్భానారహం… ఉపసమ్పదారహస్స సతివినయం దేతి। ఏవం ఖో। భిక్ఖవే। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతి॥ యో ఖో। భిక్ఖవే। సమగ్గో సఙ్ఘో ఉపసమ్పదారహస్స అమూళ్హవినయం దేతి…పే॰… ఉపసమ్పదారహస్స తస్సపాపియసికాకమ్మం కరోతి… ఉపసమ్పదారహస్స తజ్జనీయకమ్మం కరోతి… ఉపసమ్పదారహస్స నియస్సకమ్మం కరోతి… ఉపసమ్పదారహస్స పబ్బాజనీయకమ్మం కరోతి… ఉపసమ్పదారహస్స పటిసారణీయకమ్మం కరోతి… ఉపసమ్పదారహస్స ఉక్ఖేపనీయకమ్మం కరోతి… ఉపసమ్పదారహస్స పరివాసం దేతి… ఉపసమ్పదారహం మూలాయ పటికస్సతి… ఉపసమ్పదారహస్స మానత్తం దేతి… ఉపసమ్పదారహం అబ్భేతి। ఏవం ఖో। భిక్ఖవే। అధమ్మకమ్మం హోతి అవినయకమ్మం॥ ఏవఞ్చ పన సఙ్ఘో సాతిసారో హోతీతి॥>
    stand <ఉపాలిపుచ్ఛాకథా నిట్ఠితా॥>
    stand <ఉపాలిపుచ్ఛాభాణవారో నిట్ఠితో దుతియో॥>
  text <౨౪౨॥ తజ్జనీయకమ్మకథా>
    text <౪౦౭>, <ఇధ పన। భిక్ఖవే। భిక్ఖు భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో కలహకారకో వివాదకారకో భస్సకారకో సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన సమగ్గా॥>
    text <౪౦౮>, <ఇధ పన। భిక్ఖవే। భిక్ఖు భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో కలహకారకో వివాదకారకో భస్సకారకో సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన సమగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన వగ్గా॥>
    text <౪౦౯>, <ఇధ పన। భిక్ఖవే। భిక్ఖు భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో కలహకారకో వివాదకారకో భస్సకారకో సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన సమగ్గా॥>
    text <౪౧౦>, <ఇధ పన। భిక్ఖవే। భిక్ఖు భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో కలహకారకో వివాదకారకో భస్సకారకో సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మేన వగ్గా॥>
    text <౪౧౧>, <ఇధ పన। భిక్ఖవే। భిక్ఖు భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో కలహకారకో వివాదకారకో భస్సకారకో సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన సమగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో అధమ్మేన సమగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో ధమ్మేన వగ్గేహి॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన వగ్గా॥>
    stand <తజ్జనీయకమ్మకథా నిట్ఠితా॥>
  text <౨౪౩॥ నియస్సకమ్మకథా>
    text <౪౧౨>, <ఇధ పన। భిక్ఖవే। భిక్ఖు బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు బాలో అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి॥ హన్దస్స మయం నియస్సకమ్మం కరోమాతి॥ తే తస్స నియస్సకమ్మం కరోన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన నియస్సకమ్మకతో అధమ్మేన వగ్గేహి॥ హన్దస్స మయం నియస్సకమ్మం కరోమాతి॥ తే తస్స నియస్సకమ్మం కరోన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    text <యథా హేట్ఠా। తథా చక్కం కాతబ్బం॥>
    stand <నియస్సకమ్మకథా నిట్ఠితా॥>
  text <౨౪౪॥ పబ్బాజనీయకమ్మకథా>
    text <౪౧౩>, <ఇధ పన। భిక్ఖవే। భిక్ఖు కులదూసకో హోతి పాపసమాచారో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు కులదూసకో పాపసమాచారో॥ హన్దస్స మయం పబ్బాజనీయకమ్మం కరోమాతి॥ తే తస్స పబ్బాజనీయకమ్మం కరోన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పబ్బాజనీయకమ్మకతో అధమ్మేన వగ్గేహి॥ హన్దస్స మయం పబ్బాజనీయకమ్మం కరోమాతి॥ తే తస్స పబ్బాజనీయకమ్మం కరోన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <పబ్బాజనీయకమ్మకతా నిట్ఠితా॥>
  text <౨౪౫॥ పటిసారణీయకమ్మకథా>
    text <౪౧౪>, <ఇధ పన। భిక్ఖవే। భిక్ఖు గిహీ అక్కోసతి పరిభాసతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు గిహీ అక్కోసతి పరిభాసతి॥ హన్దస్స మయం పటిసారణీయకమ్మం కరోమాతి॥ తే తస్స పటిసారణీయకమ్మం కరోన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పటిసారణీయకమ్మకతో అధమ్మేన వగ్గేహి॥ హన్దస్స మయం పటిసారణీయకమ్మం కరోమాతి॥ తే తస్స పటిసారణీయకమ్మం కరోన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <పటిసారణీయకమ్మకథా నిట్ఠితా॥>
  text <౨౪౬॥ అదస్సనే ఉక్ఖేపనీయకమ్మకథా>
    text <౪౧౫>, <ఇధ పన। భిక్ఖవే। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ హన్దస్స మయం ఆపత్తియా అదస్సనే ఉక్ఖేపనీయకమ్మం కరోమాతి॥ తే తస్స ఆపత్తియా అదస్సనే ఉక్ఖేపనీయకమ్మం కరోన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన ఆపత్తియా అదస్సనే ఉక్ఖేపనీయకమ్మకతో అధమ్మేన వగ్గేహి॥ హన్దస్స మయం ఆపత్తియా అదస్సనే ఉక్ఖేపనీయకమ్మం కరోమాతి॥ తే తస్స ఆపత్తియా అదస్సనే ఉక్ఖేపనీయకమ్మం కరోన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <అదస్సనే ఉక్ఖేపనీయకమ్మకథా నిట్ఠితా॥>
  text <౨౪౭॥ అప్పటికమ్మే ఉక్ఖేపనీయకమ్మకథా>
    text <౪౧౬>, <ఇధ పన। భిక్ఖవే। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ హన్దస్స మయం ఆపత్తియా అప్పటికమ్మే ఉక్ఖేపనీయకమ్మం కరోమాతి॥ తే తస్స ఆపత్తియా అప్పటికమ్మే ఉక్ఖేపనీయకమ్మం కరోన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన ఆపత్తియా అప్పటికమ్మే ఉక్ఖేపనీయకమ్మకతో అధమ్మేన వగ్గేహి॥ హన్దస్స మయం ఆపత్తియా అప్పటికమ్మే ఉక్ఖేపనీయకమ్మం కరోమాతి॥ తే తస్స ఆపత్తియా అప్పటికమ్మే ఉక్ఖేపనీయకమ్మం కరోన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <అప్పటికమ్మే ఉక్ఖేపనీయకమ్మకథా నిట్ఠితా॥>
  text <౨౪౮॥ అప్పటినిస్సగ్గే ఉక్ఖేపనీయకమ్మకథా>
    text <౪౧౭>, <ఇధ పన। భిక్ఖవే। భిక్ఖు న ఇచ్ఛతి పాపికం దిట్ఠిం పటినిస్సజ్జితుం॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు న ఇచ్ఛతి పాపికం దిట్ఠిం పటినిస్సజ్జితుం॥ హన్దస్స మయం పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం కరోమాతి॥ తే తస్స పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం కరోన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పాపికాయ దిట్ఠియా అప్పటినిస్సగ్గే ఉక్ఖేపనీయకమ్మకతో అధమ్మేన వగ్గేహి॥ హన్దస్స మయం పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం కరోమాతి॥ తే తస్స పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం కరోన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <అప్పటినిస్సగ్గే ఉక్ఖేపనీయకమ్మకథా నిట్ఠితా॥>
  text <౨౪౯॥ తజ్జనీయకమ్మపటిప్పస్సద్ధికథా>
    text <౪౧౮>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన సమగ్గా॥>
    text <౪౧౯>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన సమగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన వగ్గా॥>
    text <౪౨౦>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన సమగ్గా॥>
    text <౪౨౧>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మేన వగ్గా॥>
    text <౪౨౨>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన సమగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మపతిరూపకేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన సమగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం అధమ్మేన సమగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మేన వగ్గా॥ సో తమ్హాపి ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన తజ్జనీయకమ్మం పటిప్పస్సద్ధం ధమ్మేన వగ్గేహి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన వగ్గా॥>
    stand <తజ్జనీయకమ్మపటిప్పస్సద్ధికథా నిట్ఠితా॥>
  text <౨౫౦॥ నియస్సకమ్మపటిప్పస్సద్ధికథా>
    text <౪౨౩>, <ఇధ పన। భిక్ఖవే। భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ హన్దస్స మయం నియస్సకమ్మం పటిప్పస్సమ్భేమాతి॥ తే తస్స నియస్సకమ్మం పటిప్పస్సమ్భేన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన నియస్సకమ్మం పటిప్పస్సద్ధం అధమ్మేన వగ్గేహి॥ హన్దస్స మయం నియస్సకమ్మం పటిప్పస్సమ్భేమాతి॥ తే తస్స నియస్సకమ్మం పటిప్పస్సమ్భేన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <నియస్సకమ్మపటిప్పస్సద్ధికథా నిట్ఠితా॥>
  text <౨౫౧॥ పబ్బాజనీయకమ్మపటిప్పస్సద్ధికథా>
    text <౪౨౪>, <ఇధ పన। భిక్ఖవే। భిక్ఖు సఙ్ఘేన పబ్బాజనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పబ్బాజనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పబ్బాజనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పబ్బాజనీయస్స కమ్మస్స పటిప్పస్సద్ధిం యాచతి॥ హన్దస్స మయం పబ్బాజనీయకమ్మం పటిప్పస్సమ్భేమాతి॥ తే తస్స పబ్బాజనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన పబ్బాజనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం పబ్బాజనీయకమ్మం పటిప్పస్సమ్భేమాతి॥ తే తస్స పబ్బాజనీయకమ్మం పటిప్పస్సమ్భేన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <పబ్బాజనీయకమ్మపటిప్పస్సద్ధికథా నిట్ఠితా॥>
  text <౨౫౨॥ పటిసారణీయకమ్మపటిప్పస్సద్ధికథా>
    text <౪౨౫>, <ఇధ పన। భిక్ఖవే। భిక్ఖు సఙ్ఘేన పటిసారణీయకమ్మకతో సమ్మా వత్తతి। లోమం పాతేతి। నేత్థారం వత్తతి। పటిసారణీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పటిసారణీయకమ్మకతో సమ్మా వత్తతి। లోమం పాతేతి। నేత్థారం వత్తతి। పటిసారణీయస్స కమ్మస్స పటిప్పస్సద్ధిం యాచతి॥ హన్దస్స మయం పటిసారణీయకమ్మం పటిప్పస్సమ్భేమాతి॥ తే తస్స పటిసారణీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన పటిసారణీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం పటిసారణీయకమ్మం పటిప్పస్సమ్భేమాతి॥ తే తస్స పటిసారణీయకమ్మం పటిప్పస్సమ్భేన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <పటిసారణీయకమ్మపటిప్పస్సద్ధికథా నిట్ఠితా॥>
  text <౨౫౩॥ అదస్సనే ఉక్ఖేపనీయకమ్మపటిప్పస్సద్ధికథా>
    text <౪౨౬>, <ఇధ పన। భిక్ఖవే। భిక్ఖు సఙ్ఘేన ఆపత్తియా అదస్సనే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అదస్సనే ఉక్ఖేపనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన ఆపత్తియా అదస్సనే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అదస్సనే ఉక్ఖేపనీయస్స కమ్మస్స పటిప్పస్సద్ధిం యాచతి॥ హన్దస్స మయం ఆపత్తియా అదస్సనే ఉక్ఖేపనీయకమ్మం పటిప్పస్సమ్భేమాతి॥ తే తస్స ఆపత్తియా అదస్సనే ఉక్ఖేపనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన ఆపత్తియా అదస్సనే ఉక్ఖేపనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం ఆపత్తియా అదస్సనే ఉక్ఖేపనీయకమ్మం పటిప్పస్సమ్భేమాతి॥ తే తస్స ఆపత్తియా అదస్సనే ఉక్ఖేపనీయకమ్మం పటిప్పస్సమ్భేన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <అదస్సనే ఉక్ఖేపనీయకమ్మపటిప్పస్సద్ధికథా నిట్ఠితా॥>
  text <౨౫౪॥ అప్పటికమ్మే ఉక్ఖేపనీయకమ్మపటిప్పస్సద్ధికథా>
    text <౪౨౭>, <ఇధ పన। భిక్ఖవే। భిక్ఖు సఙ్ఘేన ఆపత్తియా అప్పటికమ్మే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అప్పటికమ్మే ఉక్ఖేపనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన ఆపత్తియా అప్పటికమ్మే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అప్పటికమ్మే ఉక్ఖేపనీయస్స కమ్మస్స పటిప్పస్సద్ధిం యాచతి॥ హన్దస్స మయం ఆపత్తియా అప్పటికమ్మే ఉక్ఖేపనీయకమ్మం పటిప్పస్సమ్భేమాతి॥ తే తస్స ఆపత్తియా అప్పటికమ్మే ఉక్ఖేపనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన ఆపత్తియా అప్పటికమ్మే ఉక్ఖేపనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం ఆపత్తియా అప్పటికమ్మే ఉక్ఖేపనీయకమ్మం పటిప్పస్సమ్భేమాతి॥ తే తస్స ఆపత్తియా అప్పటికమ్మే ఉక్ఖేపనీయకమ్మం పటిప్పస్సమ్భేన్తి అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <అప్పటికమ్మే ఉక్ఖేపనీయకమ్మపటిప్పస్సద్ధికథా నిట్ఠితా॥>
  text <౨౫౫॥ అప్పటినిస్సగ్గే ఉక్ఖేపనీయకమ్మపటిప్పస్సద్ధికథా>
    text <౪౨౮>, <ఇధ పన। భిక్ఖవే। భిక్ఖు సఙ్ఘేన పాపికాయ దిట్ఠియా అప్పటినిస్సగ్గే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పాపికాయ దిట్ఠియా అప్పటినిస్సగ్గే ఉక్ఖేపనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పాపికాయ దిట్ఠియా అప్పటినిస్సగ్గే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పాపికాయ దిట్ఠియా అప్పటినిస్సగ్గే ఉక్ఖేపనీయస్స కమ్మస్స పటిప్పస్సద్ధిం యాచతి॥ హన్దస్స మయం పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం పటిప్పస్సమ్భేమాతి॥ తే తస్స పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం పటిప్పస్సమ్భేన్తి అధమ్మేన వగ్గా॥ సో తమ్హా ఆవాసా అఞ్ఞం ఆవాసం గచ్ఛతి॥ తత్థపి భిక్ఖూనం ఏవం హోతి ఇమస్స ఖో। ఆవుసో। భిక్ఖునో సఙ్ఘేన పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం పటిప్పస్సద్ధం అధమ్మేన వగ్గేహి॥ హన్దస్స మయం పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం పటిప్పస్సమ్భేమాతి॥ తే తస్స పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం పటిప్పస్సమ్భేన్తి… అధమ్మేన సమగ్గా…పే॰… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా…పే॰…॥>
    stand <చక్కం కాతబ్బం॥>
    stand <అప్పటినిస్సగ్గే ఉక్ఖేపనీయకమ్మపటిప్పస్సద్ధికథా నిట్ఠితా॥>
  text <౨౫౬॥ తజ్జనీయకమ్మవివాదకథా>
    text <౪౨౯>, <ఇధ పన। భిక్ఖవే। భిక్ఖు భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో…పే॰… సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన వగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు అధమ్మేన వగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౩౦>, <ఇధ పన। భిక్ఖవే। భిక్ఖు భణ్డనకారకో హోతి…పే॰… సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో…పే॰… సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి అధమ్మేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు అధమ్మేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౩౧>, <ఇధ పన। భిక్ఖవే। భిక్ఖు భణ్డనకారకో హోతి…పే॰… సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో…పే॰… సఙ్ఘే అధికరణకారకో హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మేన వగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మేన వగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౩౨>, <ఇధ పన। భిక్ఖవే। భిక్ఖు భణ్డనకారకో హోతి…పే॰… సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో…పే॰… సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన వగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౩౩>, <ఇధ పన। భిక్ఖవే। భిక్ఖు భణ్డనకారకో హోతి…పే॰… సఙ్ఘే అధికరణకారకో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు భణ్డనకారకో హోతి…పే॰… సఙ్ఘే అధికరణకారకో॥ హన్దస్స మయం తజ్జనీయకమ్మం కరోమాతి॥ తే తస్స తజ్జనీయకమ్మం కరోన్తి ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    stand <తజ్జనీయకమ్మవివాదకథా నిట్ఠితా॥>
  text <౨౫౭॥ నియస్సకమ్మవివాదకథా>
    text <౪౩౪>, <ఇధ పన। భిక్ఖవే। భిక్ఖు బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు బాలో అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి॥ హన్దస్స మయం నియస్సకమ్మం కరోమాతి॥ తే తస్స నియస్సకమ్మం కరోన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమే పఞ్చ వారా సంఖిత్తా॥>
    stand <నియస్సకమ్మవివాదకథా నిట్ఠితా॥>
  text <౨౫౮॥ పబ్బాజనీయకమ్మవివాదకథా>
    text <౪౩౫>, <ఇధ పన। భిక్ఖవే। భిక్ఖు కులదూసకో హోతి పాపసమాచారో॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు కులదూసకో పాపసమాచారో॥ హన్దస్స మయం పబ్బాజనీయకమ్మం కరోమాతి॥ తే తస్స పబ్బాజనీయకమ్మం కరోన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమే పఞ్చ వారా సంఖిత్తా॥>
    stand <పబ్బాజనీయకమ్మవివాదకథా నిట్ఠితా॥>
  text <౨౫౯॥ పటిసారణీయకమ్మవివాదకథా>
    text <౪౩౬>, <ఇధ పన। భిక్ఖవే। భిక్ఖు గిహీ అక్కోసతి పరిభాసతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు గిహీ అక్కోసతి పరిభాసతి॥ హన్దస్స మయం పటిసారణీయకమ్మం కరోమాతి॥ తే తస్స పటిసారణీయకమ్మం కరోన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమే పఞ్చ వారా సంఖిత్తా॥>
    stand <పటిసారణీయకమ్మవివాదకథా నిట్ఠితా॥>
  text <౨౬౦॥ అదస్సనే ఉక్ఖేపనీయకమ్మవివాదకథా>
    text <౪౩౭>, <ఇధ పన। భిక్ఖవే। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ హన్దస్స మయం ఆపత్తియా అదస్సనే ఉక్ఖేపనీయకమ్మం కరోమాతి॥ తే తస్స ఆపత్తియా అదస్సనే ఉక్ఖేపనీయకమ్మం కరోన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమే పఞ్చ వారా సంఖిత్తా॥>
    stand <అదస్సనే ఉక్ఖేపనీయకమ్మవివాదకథా నిట్ఠితా॥>
  text <౨౬౧॥ అప్పటికమ్మే ఉక్ఖేపనీయకమ్మవివాదకథా>
    text <౪౩౮>, <ఇధ పన। భిక్ఖవే। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ హన్దస్స మయం ఆపత్తియా అప్పటికమ్మే ఉక్ఖేపనీయకమ్మం కరోమాతి॥ తే తస్స ఆపత్తియా అప్పటికమ్మే ఉక్ఖేపనీయకమ్మం కరోన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమే పఞ్చ వారా సంఖిత్తా॥>
    stand <అప్పటికమ్మే ఉక్ఖేపనీయకమ్మవివాదకథా నిట్ఠితా॥>
  text <౨౬౨॥ అప్పటినిస్సగ్గే ఉక్ఖేపనీయకమ్మవివాదకథా>
    text <౪౩౯>, <ఇధ పన। భిక్ఖవే। భిక్ఖు న ఇచ్ఛతి పాపికం దిట్ఠిం పటినిస్సజ్జితుం॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు న ఇచ్ఛతి పాపికం దిట్ఠిం పటినిస్సజ్జితుం॥ హన్దస్స మయం పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం కరోమాతి॥ తే తస్స పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం కరోన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమే పఞ్చ వారా సంఖిత్తా॥>
    stand <అప్పటినిస్సగ్గే ఉక్ఖేపనీయకమ్మవివాదకథా నిట్ఠితా॥>
  text <౨౬౩॥ తజ్జనీయకమ్మపటిప్పస్సద్ధికథా>
    text <౪౪౦>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన వగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు అధమ్మేన వగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౪౧>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి అధమ్మేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు అధమ్మేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౪౨>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మేన వగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మేన వగ్గకమ్మన్తి యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౪౩>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన వగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన వగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    text <౪౪౪>, <ఇధ పన। భిక్ఖవే। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన తజ్జనీయకమ్మకతో సమ్మా వత్తతి। లోమం పాతేతి। నేత్థారం వత్తతి। తజ్జనీయస్స కమ్మస్స పటిప్పస్సద్ధిం యాచతి॥ హన్దస్స మయం తజ్జనీయకమ్మం పటిప్పస్సమ్భేమాతి॥ తే తస్స తజ్జనీయకమ్మం పటిప్పస్సమ్భేన్తి ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥>
    stand <తజ్జనీయకమ్మపటిప్పస్సద్ధికథా నిట్ఠితా॥>
  text <౨౬౪॥ నియస్సకమ్మపటిప్పస్సద్ధికథా>
    text <౪౪౫>, <ఇధ పన। భిక్ఖవే। భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ హన్దస్స మయం నియస్సకమ్మం పటిప్పస్సమ్భేమాతి॥ తే తస్స నియస్సకమ్మం పటిప్పస్సమ్భేన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమేపి పఞ్చ వారా సంఖిత్తా॥>
    stand <నియస్సకమ్మపటిప్పస్సద్ధికథా నిట్ఠితా॥>
  text <౨౬౫॥ పబ్బాజనీయకమ్మపటిప్పస్సద్ధికథా>
    text <౪౪౬>, <ఇధ పన। భిక్ఖవే। భిక్ఖు సఙ్ఘేన పబ్బాజనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పబ్బాజనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పబ్బాజనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పబ్బాజనీయస్స కమ్మస్స పటిప్పస్సద్ధిం యాచతి॥ హన్దస్స మయం పబ్బాజనీయకమ్మం పటిప్పస్సమ్భేమాతి॥ తే తస్స పబ్బాజనీయకమ్మం పటిప్పస్సమ్భేన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమేపి పఞ్చ వారా సంఖిత్తా॥>
    stand <పబ్బాజనీయకమ్మపటిప్పస్సద్ధికథా నిట్ఠితా॥>
  text <౨౬౬॥ పటిసారణీయకమ్మపటిప్పస్సద్ధికథా>
    text <౪౪౭>, <ఇధ పన। భిక్ఖవే। భిక్ఖు సఙ్ఘేన పటిసారణీయకమ్మకతో సమ్మా వత్తతి। లోమం పాతేతి। నేత్థారం వత్తతి। పటిసారణీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పటిసారణీయకమ్మకతో సమ్మా వత్తతి। లోమం పాతేతి। నేత్థారం వత్తతి। పటిసారణీయస్స కమ్మస్స పటిప్పస్సద్ధిం యాచతి॥ హన్దస్స మయం పటిసారణీయకమ్మం పటిప్పస్సమ్భేమాతి॥ తే తస్స పటిసారణీయకమ్మం పటిప్పస్సమ్భేన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి॥ ఇమే తత్థ భిక్ఖూ ధమ్మవాదినో॥ ఇమేపి పఞ్చ వారా సంఖిత్తా॥>
    stand <పటిసారణీయకమ్మపటిప్పస్సద్ధికథా నిట్ఠితా॥>
  text <౨౬౭॥ అదస్సనే ఉక్ఖేపనీయకమ్మపటిప్పస్సద్ధికథా>
    text <౪౪౮>, <ఇధ పన। భిక్ఖవే। భిక్ఖు సఙ్ఘేన ఆపత్తియా అదస్సనే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అదస్సనే ఉక్ఖేపనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన ఆపత్తియా అదస్సనే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అదస్సనే ఉక్ఖేపనీయస్స కమ్మస్స పటిప్పస్సద్ధిం యాచతి॥ హన్దస్స మయం ఆపత్తియా అదస్సనే ఉక్ఖేపనీయకమ్మం పటిప్పస్సమ్భేమాతి॥ తే తస్స ఆపత్తియా అదస్సనే ఉక్ఖేపనీయకమ్మం పటిప్పస్సమ్భేన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమేపి పఞ్చ వారా సంఖిత్తా॥>
    stand <అదస్సనే ఉక్ఖేపనీయకమ్మపటిప్పస్సద్ధికథా నిట్ఠితా॥>
  text <౨౬౮॥ అప్పటికమ్మే ఉక్ఖేపనీయకమ్మపటిప్పస్సద్ధికథా>
    text <౪౪౯>, <ఇధ పన। భిక్ఖవే। భిక్ఖు సఙ్ఘేన ఆపత్తియా అప్పటికమ్మే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అప్పటికమ్మే ఉక్ఖేపనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన ఆపత్తియా అప్పటికమ్మే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అప్పటికమ్మే ఉక్ఖేపనీయస్స కమ్మస్స పటిప్పస్సద్ధిం యాచతి॥ హన్దస్స మయం ఆపత్తియా అప్పటికమ్మే ఉక్ఖేపనీయకమ్మం పటిప్పస్సమ్భేమాతి॥ తే తస్స ఆపత్తియా అప్పటికమ్మే ఉక్ఖేపనీయకమ్మం పటిప్పస్సమ్భేన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమేపి పఞ్చ వారా సంఖిత్తా॥>
    stand <అప్పటికమ్మే ఉక్ఖేపనీయకమ్మపటిప్పస్సద్ధికథా నిట్ఠితా॥>
  text <౨౬౯॥ అప్పటినిస్సగ్గే ఉక్ఖేపనీయకమ్మపటిప్పస్సద్ధికథా>
    text <౪౫౦>, <ఇధ పన। భిక్ఖవే। భిక్ఖు సఙ్ఘేన పాపికాయ దిట్ఠియా అప్పటినిస్సగ్గే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పాపికాయ దిట్ఠియా అప్పటినిస్సగ్గే ఉక్ఖేపనీయస్స కమ్మస్స పటిప్పస్సద్ధిం యాచతి॥ తత్ర చే భిక్ఖూనం ఏవం హోతి అయం ఖో। ఆవుసో। భిక్ఖు సఙ్ఘేన పాపికాయ దిట్ఠియా అప్పటినిస్సగ్గే ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పాపికాయ దిట్ఠియా అప్పటినిస్సగ్గే ఉక్ఖేపనీయస్స కమ్మస్స పటిప్పస్సద్ధిం యాచతి॥ హన్దస్స మయం పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం పటిప్పస్సమ్భేమాతి॥ తే తస్స పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం పటిప్పస్సమ్భేన్తి అధమ్మేన వగ్గా…పే॰… అధమ్మేన సమగ్గా… ధమ్మేన వగ్గా… ధమ్మపతిరూపకేన వగ్గా… ధమ్మపతిరూపకేన సమగ్గా॥ తత్రట్ఠో సఙ్ఘో వివదతి అధమ్మేన వగ్గకమ్మం। అధమ్మేన సమగ్గకమ్మం। ధమ్మేన వగ్గకమ్మం। ధమ్మపతిరూపకేన వగ్గకమ్మం। ధమ్మపతిరూపకేన సమగ్గకమ్మం। అకతం కమ్మం దుక్కటం కమ్మం పున కాతబ్బం కమ్మన్తి॥ తత్ర। భిక్ఖవే। యే తే భిక్ఖూ ఏవమాహంసు ధమ్మపతిరూపకేన సమగ్గకమ్మన్తి। యే చ తే భిక్ఖూ ఏవమాహంసు అకతం కమ్మం దుక్కటం కమ్మం పున కాతబ్బం కమ్మన్తి। ఇమే తత్థ భిక్ఖూ ధమ్మవాదినో॥ ఇమేపి పఞ్చ వారా సంఖిత్తా॥>
    stand <అప్పటినిస్సగ్గే ఉక్ఖేపనీయకమ్మపటిప్పస్సద్ధికథా నిట్ఠితా॥>
    stand <చమ్పేయ్యక్ఖన్ధకో నవమో॥>
  text <౨౭౦॥ తస్సుద్దానం>
    block
      text <చమ్పాయం భగవా ఆసి। వత్థు వాసభగామకే।>
      text <ఆగన్తుకానముస్సుక్కం। అకాసి ఇచ్ఛితబ్బకే॥>
      text <పకతఞ్ఞునోతి ఞత్వా। ఉస్సుక్కం న కరీ తదా।>
      text <ఉక్ఖిత్తో న కరోతీతి। సాగమా జినసన్తికే॥>
      text <అధమ్మేన వగ్గకమ్మం। సమగ్గం అధమ్మేన చ।>
      text <ధమ్మేన వగ్గకమ్మఞ్చ। పతిరూపకేన వగ్గికం॥>
      text <పతిరూపకేన సమగ్గం। ఏకో ఉక్ఖిపతేకకం।>
      text <ఏకో చ ద్వే సమ్బహులే। సఙ్ఘం ఉక్ఖిపతేకకో॥>
      text <దువేపి సమ్బహులాపి। సఙ్ఘో సఙ్ఘఞ్చ ఉక్ఖిపి।>
      text <సబ్బఞ్ఞుపవరో సుత్వా। అధమ్మన్తి పటిక్ఖిపి॥>
      text <ఞత్తివిపన్నం యం కమ్మం। సమ్పన్నం అనుసావనం।>
      text <అనుస్సావనవిపన్నం। సమ్పన్నం ఞత్తియా చ యం॥>
      text <ఉభయేన విపన్నఞ్చ। అఞ్ఞత్ర ధమ్మమేవ చ।>
      text <వినయా సత్థు పటికుట్ఠం। కుప్పం అట్ఠానారహికం॥>
      text <అధమ్మవగ్గం సమగ్గం। ధమ్మ పతిరూపాని యే దువే।>
      text <ధమ్మేనేవ చ సామగ్గిం। అనుఞ్ఞాసి తథాగతో॥>
      text <చతువగ్గో పఞ్చవగ్గో। దసవగ్గో చ వీసతి।>
      text <పరోవీసతివగ్గో చ। సఙ్ఘో పఞ్చవిధో తథా॥>
      text <ఠపేత్వా ఉపసమ్పదం। యఞ్చ కమ్మం పవారణం।>
      text <అబ్భానకమ్మేన సహ। చతువగ్గేహి కమ్మికో॥>
      text <దువే కమ్మే ఠపేత్వాన। మజ్ఝదేసూపసమ్పదం।>
      text <అబ్భానం పఞ్చవగ్గికో। సబ్బకమ్మేసు కమ్మికో॥>
      text <అబ్భానేకం ఠపేత్వాన। యే భిక్ఖూ దసవగ్గికా।>
      text <సబ్బకమ్మకరో సఙ్ఘో। వీసో సబ్బత్థ కమ్మికో॥>
      text <భిక్ఖునీ సిక్ఖమానా। చ సామణేరో సామణేరీ।>
      text <పచ్చక్ఖాతన్తిమవత్థూ। ఉక్ఖిత్తాపత్తిదస్సనే॥>
      text <అప్పటికమ్మే దిట్ఠియా। పణ్డకో థేయ్యసంవాసకం।>
      text <తిత్థియా తిరచ్ఛానగతం। మాతు పితు చ ఘాతకం॥>
      text <అరహం భిక్ఖునీదూసి। భేదకం లోహితుప్పాదం।>
      text <బ్యఞ్జనం నానాసంవాసం। నానాసీమాయ ఇద్ధియా॥>
      text <యస్స సఙ్ఘో కరే కమ్మం। హోన్తేతే చతువీసతి।>
      text <సమ్బుద్ధేన పటిక్ఖిత్తా। న హేతే గణపూరకా॥>
      text <పారివాసికచతుత్థో। పరివాసం దదేయ్య వా।>
      text <మూలా మానత్తమబ్భేయ్య। అకమ్మం న చ కరణం॥>
      text <మూలా అరహమానత్తా। అబ్భానారహమేవ చ।>
      text <న కమ్మకారకా పఞ్చ। సమ్బుద్ధేన పకాసితా॥>
      text <భిక్ఖునీ సిక్ఖమానా చ। సామణేరో సామణేరికా।>
      text <పచ్చక్ఖన్తిమఉమ్మత్తా। ఖిత్తావేదనదస్సనే॥>
      text <అప్పటికమ్మే దిట్ఠియా। పణ్డకాపి చ బ్యఞ్జనా।>
      text <నానాసంవాసకా సీమా। వేహాసం యస్స కమ్మ చ॥>
      text <అట్ఠారసన్నమేతేసం। పటిక్కోసం న రుహతి।>
      text <భిక్ఖుస్స పకతత్తస్స। రుహతి పటిక్కోసనా॥>
      text <సుద్ధస్స దున్నిసారితో। బాలో హి సునిస్సారితో।>
      text <పణ్డకో థేయ్యసంవాసో। పక్కన్తో తిరచ్ఛానగతో॥>
      text <మాతు పితు అరహన్త। దూసకో సఙ్ఘభేదకో।>
      text <లోహితుప్పాదకో చేవ। ఉభతోబ్యఞ్జనో చ యో॥>
      text <ఏకాదసన్నం ఏతేసం। ఓసారణం న యుజ్జతి।>
      text <హత్థపాదం తదుభయం। కణ్ణనాసం తదూభయం॥>
      text <అఙ్గులి అళకణ్డరం। ఫణం ఖుజ్జో చ వామనో।>
      text <గణ్డీ లక్ఖణకసా। చ లిఖితకో చ సీపదీ॥>
      text <పాపా పరిసకాణో చ। కుణీ ఖఞ్జో హతోపి చ।>
      text <ఇరియాపథదుబ్బలో। అన్ధో మూగో చ బధిరో॥>
      text <అన్ధమూగన్ధబధిరో మూగబధిరమేవ చ।>
      text <అన్ధమూగబధిరో చ। ద్వత్తింసేతే అనూనకా॥>
      text <తేసం ఓసారణం హోతి। సమ్బుద్ధేన పకాసితం।>
      text <దట్ఠబ్బా పటికాతబ్బా। నిస్సజ్జేతా న విజ్జతి॥>
      text <తస్స ఉక్ఖేపనా కమ్మా। సత్త హోన్తి అధమ్మికా।>
      text <ఆపన్నం అనువత్తన్తం। సత్త తేపి అధమ్మికా॥>
      text <ఆపన్నం నానువత్తన్తం। సత్త కమ్మా సుధమ్మికా।>
      text <సమ్ముఖా పటిపుచ్ఛా చ। పటిఞ్ఞాయ చ కారణా॥>
      text <సతి అమూళ్హపాపికా। తజ్జనీనియస్సేన చ।>
      text <పబ్బాజనీయ పటిసారో। ఉక్ఖేపపరివాస చ॥>
      text <మూలా మానత్తఅబ్భానా। తథేవ ఉపసమ్పదా।>
      text <అఞ్ఞం కరేయ్య అఞ్ఞస్స। సోళసేతే అధమ్మికా॥>
      text <తం తం కరేయ్య తం తస్స। సోళసేతే సుధమ్మికా।>
      text <పచ్చారోపేయ్య అఞ్ఞఞ్ఞం। సోళసేతే అధమ్మికా॥>
      text <ద్వే ద్వే తమ్మూలకం తస్స। తేపి సోళస ధమ్మికా।>
      text <ఏకేకమూలకం చక్కం। అధమ్మన్తి జినోబ్రవి॥>
      text <అకాసి తజ్జనీయం కమ్మం। సఙ్ఘో భణ్డనకారకో।>
      text <అధమ్మేన వగ్గకమ్మం। అఞ్ఞం ఆవాసం గచ్ఛి సో॥>
      text <తత్థాధమ్మేన సమగ్గా। తస్స తజ్జనీయం కరుం।>
      text <అఞ్ఞత్థ వగ్గాధమ్మేన। తస్స తజ్జనీయం కరుం॥>
      text <పతిరూపేన వగ్గాపి। సమగ్గాపి తథా కరుం।>
      text <అధమ్మేన సమగ్గా చ। ధమ్మేన వగ్గమేవ చ॥>
      text <పతిరూపకేన వగ్గా చ। సమగ్గా చ ఇమే పదా।>
      text <ఏకేకమూలకం కత్వా। చక్కం బన్ధే విచక్ఖణో॥>
      text <బాలా బ్యత్తస్స నియస్సం। పబ్బాజే కులదూసకం।>
      text <పటిసారణీయం కమ్మం। కరే అక్కోసకస్స చ॥>
      text <అదస్సనాప్పటికమ్మే। యో చ దిట్ఠిం న నిస్సజ్జే।>
      text <తేసం ఉక్ఖేపనీయకమ్మం। సత్థవాహేన భాసితం॥>
      text <ఉపరి నయకమ్మానం పఞ్ఞో తజ్జనీయం నయే।>
      text <తేసంయేవ అనులోమం। సమ్మా వత్తతి యాచితే॥>
      text <పస్సద్ధి తేసం కమ్మానం। హేట్ఠా కమ్మనయేన చ।>
      text <తస్మిం తస్మిం తు కమ్మేసు। తత్రట్ఠో చ వివదతి॥>
      text <అకతం దుక్కటఞ్చేవ। పునకాతబ్బకన్తి చ।>
      text <కమ్మే పస్సద్ధియా చాపి। తే భిక్ఖూ ధమ్మవాదినో॥>
      text <విపత్తిబ్యాధితే దిస్వా। కమ్మప్పత్తే మహాముని।>
      text <పటిప్పస్సద్ధిమక్ఖాసి। సల్లకత్తోవ ఓసధన్తి॥>
    stand <ఇమమ్హి ఖన్ధకే వత్థూని ఛత్తింసాతి॥>
    stand <చమ్పేయ్యక్ఖన్ధకో నిట్ఠితో॥>
