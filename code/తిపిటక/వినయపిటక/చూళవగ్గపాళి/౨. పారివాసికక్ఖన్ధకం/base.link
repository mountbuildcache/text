text <౨॥ పారివాసికక్ఖన్ధకం>
  text <౧॥ పారివాసికవత్తం>
    text <౭౫>, <తేన సమయేన బుద్ధో భగవా సావత్థియం విహరతి జేతవనే అనాథపిణ్డికస్స ఆరామే॥ తేన ఖో పన సమయేన పారివాసికా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ పారివాసికా భిక్ఖూ సాదియిస్సన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మన్తి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। పారివాసికా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మన్తి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ। భిక్ఖవే। పారివాసికా భిక్ఖూ సాదియిస్సన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి న। భిక్ఖవే। పారివాసికేన భిక్ఖునా సాదితబ్బం పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారో। సేయ్యాభిహారో। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ యో సాదియేయ్య। ఆపత్తి దుక్కటస్స॥>
    text <అనుజానామి। భిక్ఖవే। పారివాసికానం భిక్ఖూనం మిథు యథావుడ్ఢం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥>
    text <అనుజానామి। భిక్ఖవే। పారివాసికానం భిక్ఖూనం పఞ్చ యథావుడ్ఢం ఉపోసథం। పవారణం। వస్సికసాటికం। ఓణోజనం। భత్తం॥ తేన హి। భిక్ఖవే। పారివాసికానం భిక్ఖూనం వత్తం పఞ్ఞపేస్సామి యథా పారివాసికేహి భిక్ఖూహి వత్తితబ్బం॥>
    text <౭౬>, <పారివాసికేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా>
    text <న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన పరివాసో దిన్నో హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బం॥>
    text <న। భిక్ఖవే। పారివాసికేన భిక్ఖునా పకతత్తస్స భిక్ఖునో పురతో గన్తబ్బం। న పురతో నిసీదితబ్బం॥ యో హోతి సఙ్ఘస్స ఆసనపరియన్తో సేయ్యాపరియన్తో విహారపరియన్తో సో తస్స పదాతబ్బో॥ తేన చ సో సాదితబ్బో॥>
    text <న। భిక్ఖవే। పారివాసికేన భిక్ఖునా పకతత్తేన భిక్ఖునా పురేసమణేన వా పచ్ఛాసమణేన వా కులాని ఉపసఙ్కమితబ్బాని। న ఆరఞ్ఞికఙ్గం సమాదాతబ్బం। న పిణ్డపాతికఙ్గం సమాదాతబ్బం। న చ తప్పచ్చయా పిణ్డపాతో నీహరాపేతబ్బో మా మం జానింసూతి॥>
    text <పారివాసికేన। భిక్ఖవే। భిక్ఖునా ఆగన్తుకేన ఆరోచేతబ్బం। ఆగన్తుకస్స ఆరోచేతబ్బం। ఉపోసథే ఆరోచేతబ్బం। పవారణాయ ఆరోచేతబ్బం॥ సచే గిలానో హోతి। దూతేనపి ఆరోచేతబ్బం॥>
    text <న। భిక్ఖవే। పారివాసికేన భిక్ఖునా సభిక్ఖుకా ఆవాసా అభిక్ఖుకో ఆవాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। పారివాసికేన భిక్ఖునా సభిక్ఖుకా ఆవాసా అభిక్ఖుకో అనావాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా ఆవాసా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। పారివాసికేన భిక్ఖునా సభిక్ఖుకా అనావాసా అభిక్ఖుకో ఆవాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా అనావాసా అభిక్ఖుకో అనావాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా అనావాసా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా అభిక్ఖుకో ఆవాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా అభిక్ఖుకో అనావాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। పారివాసికేన భిక్ఖునా సభిక్ఖుకా ఆవాసా సభిక్ఖుకో ఆవాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా ఆవాసా సభిక్ఖుకో అనావాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా ఆవాసా సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। పారివాసికేన భిక్ఖునా సభిక్ఖుకా అనావాసా సభిక్ఖుకో ఆవాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా అనావాసా సభిక్ఖుకో అనావాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా అనావాసా సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో అనావాసో గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥ న। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <౮౦>, <గన్తబ్బో। భిక్ఖవే। పారివాసికేన భిక్ఖునా సభిక్ఖుకా ఆవాసా సభిక్ఖుకో ఆవాసో। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా ఆవాసా సభిక్ఖుకో అనావాసో। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా ఆవాసా సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా అనావాసా సభిక్ఖుకో ఆవాసో। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా అనావాసా సభిక్ఖుకో అనావాసో। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా అనావాసా సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో అనావాసో। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। పారివాసికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <౮౧>, <న। భిక్ఖవే। పారివాసికేన భిక్ఖునా పకతత్తేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం॥ పకతత్తం భిక్ఖుం దిస్వా ఆసనా వుట్ఠాతబ్బం॥ పకతత్తో భిక్ఖు ఆసనేన నిమన్తేతబ్బో॥ న పకతత్తేన భిక్ఖునా సద్ధిం ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <౮౨>, <న। భిక్ఖవే। పారివాసికేన భిక్ఖునా పారివాసికేన వుడ్ఢతరేన భిక్ఖునా సద్ధిం…పే॰… మూలాయపటికస్సనారహేన భిక్ఖునా సద్ధిం…పే॰… మానత్తారహేన భిక్ఖునా సద్ధిం…పే॰… మానత్తచారికేన భిక్ఖునా సద్ధిం…పే॰… అబ్భానారహేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। న ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <పారివాసికచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య। అకమ్మం। న చ కరణీయన్తి॥>
    stand <చతున్నవుతిపారివాసికవత్తం నిట్ఠితం॥>
    text <౮౩>, <అథ ఖో ఆయస్మా ఉపాలి యేన భగవా తేనుపసఙ్కమి॥ ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఉపాలి భగవన్తం ఏతదవోచ కతి ను ఖో। భన్తే। పారివాసికస్స భిక్ఖునో రత్తిచ్ఛేదాతి॥ తయో ఖో। ఉపాలి। పారివాసికస్స భిక్ఖునో రత్తిచ్ఛేదా॥ సహవాసో। విప్పవాసో। అనారోచనా ఇమే ఖో। ఉపాలి। తయో పారివాసికస్స భిక్ఖునో రత్తిచ్ఛేదాతి॥>
    text <౮౪>, <తేన ఖో పన సమయేన సావత్థియం మహాభిక్ఖుసఙ్ఘో సన్నిపతితో హోతి॥ న సక్కోన్తి పారివాసికా భిక్ఖూ పరివాసం సోధేతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। పరివాసం నిక్ఖిపితుం॥ ఏవఞ్చ పన। భిక్ఖవే। నిక్ఖిపితబ్బో॥ తేన పారివాసికేన భిక్ఖునా ఏకం భిక్ఖుం ఉపసఙ్కమిత్వా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో పరివాసం నిక్ఖిపామీతి॥ నిక్ఖిత్తో హోతి పరివాసో॥ వత్తం నిక్ఖిపామీతి॥ నిక్ఖిత్తో హోతి పరివాసో॥>
    text <౮౫>, <తేన ఖో పన సమయేన సావత్థియా భిక్ఖూ తహం తహం పక్కమింసు॥ సక్కోన్తి పారివాసికా భిక్ఖూ పరివాసం సోధేతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। పరివాసం సమాదియితుం॥ ఏవఞ్చ పన। భిక్ఖవే। సమాదియితబ్బో॥ తేన పారివాసికేన భిక్ఖునా ఏకం భిక్ఖుం ఉపసఙ్కమిత్వా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో పరివాసం సమాదియామీతి॥ సమాదిన్నో హోతి పరివాసో॥ వత్తం సమాదియామీతి॥ సమాదిన్నో హోతి పరివాసో॥>
    stand <పారివాసికవత్తం నిట్ఠితం॥>
  text <౨॥ మూలాయపటికస్సనారహవత్తం>
    text <౮౬>, <తేన ఖో పన సమయేన మూలాయపటికస్సనారహా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ మూలాయపటికస్సనారహా భిక్ఖూ సాదియిస్సన్తి పకతత్తానం భిక్ఖూనం అభివాదనం। పచ్చుట్ఠానం…పే॰… నహానే పిట్ఠిపరికమ్మన్తి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। మూలాయపటికస్సనారహా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం…పే॰… నహానే పిట్ఠిపరికమ్మన్తి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ। భిక్ఖవే। మూలాయపటికస్సనారహా భిక్ఖూ సాదియిస్సన్తి పకతత్తానం భిక్ఖూనం అభివాదనం। పచ్చుట్ఠానం…పే॰… నహానే పిట్ఠిపరికమ్మం॥ నేతం భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి న। భిక్ఖవే। మూలాయపటికస్సనారహేన భిక్ఖునా సాదితబ్బం పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారో। సేయ్యాభిహారో। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ యో సాదియేయ్య। ఆపత్తి దుక్కటస్స॥ అనుజానామి। భిక్ఖవే। మూలాయపటికస్సనారహానం భిక్ఖూనం మిథు యథావుడ్ఢం అభివాదనం। పచ్చుట్ఠానం…పే॰… నహానే పిట్ఠిపరికమ్మం॥ అనుజానామి। భిక్ఖవే। మూలాయపటికస్సనారహానం భిక్ఖూనం పఞ్చ యథావుడ్ఢం ఉపోసథం। పవారణం। వస్సికసాటికం। ఓణోజనం। భత్తం॥ తేన హి। భిక్ఖవే। మూలాయపటికస్సనారహానం భిక్ఖూనం వత్తం పఞ్ఞాపేస్సామి యథా మూలాయపటికస్సనారహేహి భిక్ఖూహి వత్తితబ్బం॥>
    text <౮౭>, <మూలాయపటికస్సనారహేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా>
    text <న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన మూలాయ పటికస్సనారహో కతో హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బం॥>
    text <న। భిక్ఖవే। మూలాయపటికస్సనారహేన భిక్ఖునా పకతత్తస్స భిక్ఖునో పురతో గన్తబ్బం। న పురతో నిసీదితబ్బం॥ యో హోతి సఙ్ఘస్స ఆసనపరియన్తో సేయ్యాపరియన్తో విహారపరియన్తో సో తస్స పదాతబ్బో॥ తేన చ సో సాదితబ్బో॥>
    text <న। భిక్ఖవే। మూలాయపటికస్సనారహేన భిక్ఖునా పకతత్తేన భిక్ఖునా పురేసమణేన వా పచ్ఛాసమణేన వా కులాని ఉపసఙ్కమితబ్బాని। న ఆరఞ్ఞికఙ్గం సమాదాతబ్బం। న పిణ్డపాతికఙ్గం సమాదాతబ్బం। న చ తప్పచ్చయా పిణ్డపాతో నీహరాపేతబ్బో మా మం జానింసూతి॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా అభిక్ఖుకో ఆవాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా అభిక్ఖుకో అనావాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా అనావాసా అభిక్ఖుకో ఆవాసో గన్తబ్బో…పే॰… అభిక్ఖుకో అనావాసో గన్తబ్బో…పే॰… అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా వా అనావాసా వా అభిక్ఖుకో ఆవాసో గన్తబ్బో…పే॰… అభిక్ఖుకో అనావాసో గన్తబ్బో…పే॰… అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా అనావాసా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <గన్తబ్బో। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। మూలాయపటికస్సనారహేన భిక్ఖునా సభిక్ఖుకా అనావాసా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। మూలాయపటికస్సనారహేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <న। భిక్ఖవే। మూలాయపటికస్సనారహేన భిక్ఖునా పకతత్తేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। పకతత్తం భిక్ఖుం దిస్వా ఆసనా వుట్ఠాతబ్బం। పకతత్తో భిక్ఖు ఆసనేన నిమన్తేతబ్బో। న పకతత్తేన భిక్ఖునా సద్ధిం ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <న। భిక్ఖవే। మూలాయపటికస్సనారహేన భిక్ఖునా పారివాసికేన భిక్ఖునా సద్ధిం…పే॰… మూలాయపటికస్సనారహేన వుడ్ఢతరేన భిక్ఖునా సద్ధిం…పే॰… మానత్తారహేన భిక్ఖునా సద్ధిం…పే॰… మానత్తచారికేన భిక్ఖునా సద్ధిం…పే॰… అబ్భానారహేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। న ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <మూలాయపటికస్సనారహచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య। అకమ్మం। న చ కరణీయన్తి॥>
    stand <మూలాయపటికస్సనారహవత్తం నిట్ఠితం॥>
  text <౩॥ మానత్తారహవత్తం>
    text <౮౮>, <తేన ఖో పన సమయేన మానత్తారహా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ యే తే భిక్ఖూ అప్పిచ్ఛా …పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ మానత్తారహా భిక్ఖూ సాదియిస్సన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మన్తి॥ అథ ఖో తే భిక్ఖూ భగవతో ఏతమత్థం ఆరోచేసుం…పే॰… సచ్చం కిర। భిక్ఖవే। మానత్తారహా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం…పే॰… నహానే పిట్ఠిపరికమ్మన్తి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ। భిక్ఖవే। మానత్తారహా భిక్ఖూ సాదియిస్సన్తి పకతత్తానం భిక్ఖూనం అభివాదనం…పే॰… నహానే పిట్ఠిపరికమ్మం॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి న। భిక్ఖవే। మానత్తారహేన భిక్ఖునా సాదితబ్బం పకతత్తానం భిక్ఖూనం అభివాదనం। పచ్చుట్ఠానం…పే॰… నహానే పిట్ఠిపరికమ్మం॥ యో సాదియేయ్య। ఆపత్తి దుక్కటస్స॥ అనుజానామి। భిక్ఖవే। మానత్తారహానం భిక్ఖూనం మిథు యథావుడ్ఢం అభివాదనం। పచ్చుట్ఠానం…పే॰… నహానే పిట్ఠిపరికమ్మం॥ అనుజానామి। భిక్ఖవే। మానత్తారహానం భిక్ఖూనం పఞ్చ యథావుడ్ఢం ఉపోసథం। పవారణం। వస్సికసాటికం। ఓణోజనం। భత్తం॥ తేన హి। భిక్ఖవే। మానత్తారహానం భిక్ఖూనం వత్తం పఞ్ఞాపేస్సామి యథా మానత్తారహేహి భిక్ఖూహి వత్తితబ్బం॥>
    text <౮౯>, <మానత్తారహేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా>
    text <న ఉపసమ్పాదేతబ్బం…పే॰… యథా మూలాయ పటికస్సనా। తథా విత్థారేతబ్బం॥ న భిక్ఖూహి సమ్పయోజేతబ్బం॥>
    text <న। భిక్ఖవే। మానత్తారహేన భిక్ఖునా పకతత్తస్స భిక్ఖునో పురతో గన్తబ్బం। న పురతో నిసీదితబ్బం॥ యో హోతి సఙ్ఘస్స ఆసనపరియన్తో సేయ్యాపరియన్తో విహారపరియన్తో సో తస్స పదాతబ్బో॥ తేన చ సో సాదితబ్బో॥>
    text <న। భిక్ఖవే। మానత్తారహేన భిక్ఖునా పకతత్తేన భిక్ఖునా పురేసమణేన వా పచ్ఛాసమణేన వా కులాని ఉపసఙ్కమితబ్బాని। న ఆరఞ్ఞికఙ్గం సమాదాతబ్బం। న పిణ్డపాతికఙ్గం సమాదాతబ్బం। న చ తప్పచ్చయా పిణ్డపాతో నీహరాపేతబ్బో మా మం జానింసూతి॥>
    text <న। భిక్ఖవే। మానత్తారహేన భిక్ఖునా సభిక్ఖుకా ఆవాసా అభిక్ఖుకో ఆవాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మనత్తారహేన భిక్ఖునా సభిక్ఖుకా ఆవాసా అభిక్ఖుకో అనావాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మానత్తారహేన భిక్ఖునా సభిక్ఖుకా ఆవాసా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మానత్తారహేన భిక్ఖునా సభిక్ఖుకా అనావాసా అభిక్ఖుకో ఆవాసో గన్తబ్బో…పే॰… అభిక్ఖుకో అనావాసో గన్తబ్బో…పే॰… అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మానత్తారహేన భిక్ఖునా సభిక్ఖుకా ఆవాసా వా అనావాసా వా అభిక్ఖుకో ఆవాసో గన్తబ్బో…పే॰… అభిక్ఖుకో అనావాసో గన్తబ్బో…పే॰… అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మానత్తారహేన భిక్ఖునా సభిక్ఖుకా ఆవాసా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మానత్తారహేన భిక్ఖునా సభిక్ఖుకా అనావాసా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో …పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। మానత్తారహేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర పకతత్తేన। అఞ్ఞత్ర అన్తరాయా॥>
    text <గన్తబ్బో। భిక్ఖవే। మానత్తారహేన భిక్ఖునా సభిక్ఖుకా ఆవాసా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। మానత్తారహేన భిక్ఖునా సభిక్ఖుకా అనావాసా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। మానత్తారహేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <న। భిక్ఖవే। మానత్తారహేన భిక్ఖునా పకతత్తేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం॥ పకతత్తం భిక్ఖుం దిస్వా ఆసనా వుట్ఠాతబ్బం॥ పకతత్తో భిక్ఖు ఆసనేన నిమన్తేతబ్బో॥ న పకతత్తేన భిక్ఖునా సద్ధిం ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <న। భిక్ఖవే। మానత్తారహేన భిక్ఖునా పారివాసికేన భిక్ఖునా సద్ధిం…పే॰… మూలాయపటికస్సనారహేన భిక్ఖునా సద్ధిం…పే॰… మానత్తారహేన వుడ్ఢతరేన భిక్ఖునా సద్ధిం…పే॰… మానత్తచారికేన భిక్ఖునా సద్ధిం…పే॰… అబ్భానారహేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। న ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <మానత్తారహచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య। అకమ్మం। న చ కరణీయన్తి॥>
    stand <మానత్తారహవత్తం నిట్ఠితం॥>
  text <౪॥ మానత్తచారికవత్తం>
    text <౯౦>, <తేన ఖో పన సమయేన మానత్తచారికా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం। సేయ్యాభిహారం। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ యే తే భిక్ఖూ అప్పిచ్ఛా…పే॰… తే ఉఝాయన్తి ఖియ్యన్తి విపాచేన్తి కథఞ్హి నామ మానత్తచారికా భిక్ఖూ సాదియిస్సన్తి పకతత్తానం భిక్ఖూనం అభివాదనం। పచ్చుట్ఠానం…పే॰… నహానే పిట్ఠిపరికమ్మన్తి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। మానత్తచారికా భిక్ఖూ సాదియన్తి పకతత్తానం భిక్ఖూనం అభివాదనం। పచ్చుట్ఠానం…పే॰… నహానే పిట్ఠిపరికమ్మన్తి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ। భిక్ఖవే। మానత్తచారికా భిక్ఖూ సాదియిస్సన్తి పకతత్తానం భిక్ఖూనం అభివాదనం…పే॰… నహానే పిట్ఠిపరికమ్మం॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి>
    text <న। భిక్ఖవే। మానత్తచారికేన భిక్ఖునా సాదితబ్బం పకతత్తానం భిక్ఖూనం అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారో। సేయ్యాభిహారో। పాదోదకం పాదపీఠం। పాదకథలికం। పత్తచీవరపటిగ్గహణం। నహానే పిట్ఠిపరికమ్మం॥ యో సాదియేయ్య। ఆపత్తి దుక్కటస్స॥ అనుజానామి। భిక్ఖవే। మానత్తచారికానం భిక్ఖూనం మిథు యథావుడ్ఢం అభివాదనం। పచ్చుట్ఠానం…పే॰… నహానే పిట్ఠిపరికమ్మం॥ అనుజానామి। భిక్ఖవే। మానత్తచారికానం భిక్ఖూనం పఞ్చ యథావుడ్ఢం ఉపోసథం। పవారణం। వస్సికసాటికం। ఓణోజనం। భత్తం॥ తేన హి। భిక్ఖవే। మానత్తచారికానం భిక్ఖూనం వత్తం పఞ్ఞపేస్సామి యథా మానత్తచారికేహి భిక్ఖూహి వత్తితబ్బం॥>
    text <౯౧>, <మానత్తచారికేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా>
    text <న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన మానత్తం దిన్నం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బం॥>
    text <న। భిక్ఖవే। మానత్తచారికేన భిక్ఖునా పకతత్తస్స భిక్ఖునో పురతో గన్తబ్బం। న పురతో నిసీదితబ్బం॥ యో హోతి సఙ్ఘస్స ఆసనపరియన్తో సేయ్యాపరియన్తో విహారపరియన్తో సో తస్స పదాతబ్బో॥ తేన చ సో సాదితబ్బో॥>
    text <న। భిక్ఖవే। మానత్తచారికేన భిక్ఖునా పకతత్తేన భిక్ఖునా పురేసమణేన వా పచ్ఛాసమణేన వా కులాని ఉపసఙ్కమితబ్బాని। న ఆరఞ్ఞికఙ్గం సమాదాతబ్బం। న పిణ్డపాతికఙ్గం సమాదాతబ్బం। న చ తప్పచ్చయా పిణ్డపాతో నీహరాపేతబ్బో మా మం జానింసూతి॥>
    text <మానత్తచారికేన। భిక్ఖవే। భిక్ఖునా ఆగన్తుకేన ఆరోచేతబ్బం। ఆగన్తుకస్స ఆరోచేతబ్బం। ఉపోసథే ఆరోచేతబ్బం। పవారణాయ ఆరోచేతబ్బం। దేవసికం ఆరోచేతబ్బం॥ సచే గిలానో హోతి। దూతేనపి ఆరోచేతబ్బం॥>
    text <న। భిక్ఖవే। మానత్తచారికేన భిక్ఖునా సభిక్ఖుకా ఆవాసా అభిక్ఖుకో ఆవాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। మానత్తచారికేన భిక్ఖునా సభిక్ఖుకా ఆవాసా అభిక్ఖుకో అనావాసో గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। మానత్తచారికేన భిక్ఖునా సభిక్ఖుకా ఆవాసా అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। మానత్తచారికేన భిక్ఖునా సభిక్ఖుకా అనావాసా అభిక్ఖుకో ఆవాసో గన్తబ్బో…పే॰… అభిక్ఖుకో అనావాసో గన్తబ్బో…పే॰… అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। మానత్తచారికేన భిక్ఖునా సభిక్ఖుకా ఆవాసా వా అనావాసా వా అభిక్ఖుకో ఆవాసో గన్తబ్బో…పే॰… అభిక్ఖుకో అనావాసో గన్తబ్బో…పే॰… అభిక్ఖుకో ఆవాసో వా అనావాసో వా గన్తబ్బో। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। మానత్తచారికేన భిక్ఖునా సభిక్ఖుకా ఆవాసా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న భిక్ఖవే। మానత్తచారికేన భిక్ఖునా సభిక్ఖుకా అనావాసా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <న। భిక్ఖవే। మానత్తచారికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో గన్తబ్బో…పే॰… సభిక్ఖుకో అనావాసో గన్తబ్బో…పే॰… సభిక్ఖుకో ఆవాసో వా అనావాసో వా గన్తబ్బో। యత్థస్సు భిక్ఖూ నానాసంవాసకా। అఞ్ఞత్ర సఙ్ఘేన। అఞ్ఞత్ర అన్తరాయా॥>
    text <గన్తబ్బో। భిక్ఖవే మానత్తచారికేన భిక్ఖునా సభిక్ఖుకా ఆవాసా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। మానత్తచారికేన భిక్ఖునా సభిక్ఖుకా అనావాసా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <గన్తబ్బో। భిక్ఖవే। మానత్తచారికేన భిక్ఖునా సభిక్ఖుకా ఆవాసా వా అనావాసా వా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <న। భిక్ఖవే। మానత్తచారికేన భిక్ఖునా పకతత్తేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం॥ పకతత్తం భిక్ఖుం దిస్వా ఆసనా వుట్ఠాతబ్బం॥ పకతత్తో భిక్ఖు ఆసనేన నిమన్తేతబ్బో॥ న పకతత్తేన భిక్ఖునా సద్ధిం ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <న। భిక్ఖవే। మానత్తచారికేన భిక్ఖునా పారివాసికేన భిక్ఖునా సద్ధిం…పే॰… మూలాయపటికస్సనారహేన భిక్ఖునా సద్ధిం…పే॰… మానత్తారహేన భిక్ఖునా సద్ధిం…పే॰… మానత్తచారికేన వుడ్ఢతరేన భిక్ఖునా సద్ధిం…పే॰… అబ్భానారహేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। న ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <మానత్తచారికచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య। అకమ్మం। న చ కరణీయన్తి॥>
    text <౯౨>, <అథ ఖో ఆయస్మా ఉపాలి యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఉపాలి భగవన్తం ఏతదవోచ కతి ను ఖో। భన్తే। మానత్తచారికస్స భిక్ఖునో రత్తిచ్ఛేదాతి॥ చత్తారో ఖో। ఉపాలి। మానత్తచారికస్స భిక్ఖునో రత్తిచ్ఛేదా॥ సహవాసో। విప్పవాసో। అనారోచనా। ఊనే గణే చరణం ఇమే ఖో। ఉపాలి। చత్తారో మానత్తచారికస్స భిక్ఖునో రత్తిచ్ఛేదాతి॥>
    text <౯౩>, <తేన ఖో పన సమయేన సావత్థియం మహాభిక్ఖుసఙ్ఘో సన్నిపతితో హోతి॥ న సక్కోన్తి మానత్తచారికా భిక్ఖూ మానత్తం సోధేతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। మానత్తం నిక్ఖిపితుం॥ ఏవఞ్చ పన। భిక్ఖవే। నిక్ఖిపితబ్బం॥ తేన మానత్తచారికేన భిక్ఖునా ఏకం భిక్ఖుం ఉపసఙ్కమిత్వా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో మానత్తం నిక్ఖిపామీతి॥ నిక్ఖిత్తం హోతి మానత్తం॥ వత్తం నిక్ఖిపామీతి॥ నిక్ఖిత్తం హోతి మానత్తన్తి॥>
    text <౯౪>, <తేన ఖో పన సమయేన సావత్థియా భిక్ఖూ తహం తహం పక్కమింసు॥ సక్కోన్తి మానత్తచారికా భిక్ఖూ మానత్తం సోధేతుం॥ భగవతో ఏతమత్థం ఆరోచేసుం॥ అనుజానామి। భిక్ఖవే। మానత్తం సమాదియితుం॥ ఏవఞ్చ పన। భిక్ఖవే। సమాదియితబ్బం॥ తేన మానత్తచారికేన భిక్ఖునా ఏకం భిక్ఖుం ఉపసఙ్కమిత్వా ఏకంసం ఉత్తరాసఙ్గం కరిత్వా ఉక్కుటికం నిసీదిత్వా అఞ్జలిం పగ్గహేత్వా। ఏవమస్స వచనీయో మానత్తం సమాదియామీతి॥ సమాదిన్నం హోతి మానత్తం॥ వత్తం సమాదియామీతి॥ సమాదిన్నం హోతి మానత్తన్తి॥>
    stand <మానత్తచారికవత్తం నిట్ఠితం॥>
  text <౫॥ అబ్భానారహవత్తం>
    text <౯౫>, <తేన ఖో పన సమయేన అబ్భానారహా భిక్ఖూ సాదియన్తి పకతత్తానం భిక్ఖూనం అభివాదనం పచ్చుట్ఠానం…పే॰… నహానే పిట్ఠిపరికమ్మం॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ అబ్భానారహా భిక్ఖూ సాదియిస్సన్తి పకతత్తానం భిక్ఖూనం అభివాదనం పచ్చుట్ఠానం…పే॰… నహానే పిట్ఠిపరికమ్మన్తి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। అబ్భానారహా భిక్ఖూ సాదియన్తి పకతత్తానం భిక్ఖూనం అభివాదనం పచ్చుట్ఠానం…పే॰… నహానే పిట్ఠిపరికమ్మన్తి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ। భిక్ఖవే। అబ్భానారహా భిక్ఖూ సాదియిస్సన్తి పకతత్తానం భిక్ఖూనం అభివాదనం పచ్చుట్ఠానం…పే॰… నహానే పిట్ఠిపరికమ్మం॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి న। భిక్ఖవే। అబ్భానారహేన భిక్ఖునా సాదితబ్బం పకతత్తానం భిక్ఖూనం అభివాదనం పచ్చుపట్ఠానం…పే॰… నహానే పిట్ఠిపరికమ్మం॥ యో సాదియేయ్య। ఆపత్తి దుక్కటస్స॥ అనుజానామి। భిక్ఖవే। అబ్భానారహానం భిక్ఖూనం మిథు యథావుడ్ఢం అభివాదనం పచ్చుట్ఠానం…పే॰… నహానే పిట్ఠిపరికమ్మం॥ అనుజానామి। భిక్ఖవే। అబ్భానారహానం భిక్ఖూనం పఞ్చ యథావుడ్ఢం ఉపోసథం। పవారణం। వస్సికసాటికం। ఓణోజనం। భత్తం॥ తేన హి। భిక్ఖవే। అబ్భానారహానం భిక్ఖూనం వత్తం పఞ్ఞాపేస్సామి యథా అబ్భానారహేహి భిక్ఖూహి వత్తితబ్బం॥>
    text <౯౬>, <అబ్భానారహేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా>
    text <న ఉపసమ్పాదేతబ్బం…పే॰… యథా హేట్ఠా। తథా విత్థారేతబ్బం। న భిక్ఖూహి సమ్పయోజేతబ్బం॥>
    text <న। భిక్ఖవే। అబ్భానారహేన భిక్ఖునా పకతత్తస్స భిక్ఖునో పురతో గన్తబ్బం। న పురతో నిసీదితబ్బం॥ యో హోతి సఙ్ఘస్స ఆసనపరియన్తో సేయ్యాపరియన్తో విహారపరియన్తో సో తస్స పదాతబ్బో॥ తేన చ సో సాదితబ్బో॥>
    text <న। భిక్ఖవే। అబ్భానారహేన భిక్ఖునా పకతత్తేన భిక్ఖునా పురేసమణేన వా పచ్ఛాసమణేన వా కులాని ఉపసఙ్కమితబ్బాని। న ఆరఞ్ఞికఙ్గం సమాదాతబ్బం। న పిణ్డపాతికఙ్గం సమాదాతబ్బం। న చ తప్పచ్చయా పిణ్డపాతో నీహరాపేతబ్బో మా మం జానింసూతి॥>
    text <న। భిక్ఖవే। అబ్భానారహేన భిక్ఖునా సభిక్ఖుకా ఆవాసా అభిక్ఖుకో ఆవాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా॥>
    text <న। భిక్ఖవే। అబ్భానారహేన భిక్ఖునా సభిక్ఖుకా ఆవాసా అభిక్ఖుకో అనావాసో గన్తబ్బో। అఞ్ఞత్ర పకతత్తేన। అఞ్ఞత్ర అన్తరాయా…పే॰…॥ యథా హేట్ఠా। తథా విత్థారేతబ్బా॥>
    text <గన్తబ్బో। భిక్ఖవే। అబ్భానారహేన భిక్ఖునా సభిక్ఖుకా ఆవాసా…పే॰… అనావాసా…పే॰… ఆవాసా వా అనావాసా వా సభిక్ఖుకో ఆవాసో…పే॰… సభిక్ఖుకో అనావాసో…పే॰… సభిక్ఖుకో ఆవాసో వా అనావాసో వా। యత్థస్సు భిక్ఖూ సమానసంవాసకా। యం జఞ్ఞా సక్కోమి అజ్జేవ గన్తున్తి॥>
    text <న। భిక్ఖవే। అబ్భానారహేన భిక్ఖునా పకతత్తేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। పకతత్తం భిక్ఖుం దిస్వా ఆసనా వుట్ఠాతబ్బం। పకతత్తో భిక్ఖు ఆసనేన నిమన్తేతబ్బో। న పకతత్తేన భిక్ఖునా సద్ధిం ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <న। భిక్ఖవే। అబ్భానారహేన భిక్ఖునా పారివాసికేన భిక్ఖునా సద్ధిం…పే॰… మూలాయపటికస్సనారహేన భిక్ఖునా సద్ధిం…పే॰… మానత్తారహేన భిక్ఖునా సద్ధిం…పే॰… మానత్తచారికేన భిక్ఖునా సద్ధిం…పే॰… అబ్భానారహేన వుడ్ఢతరేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। న ఏకాసనే నిసీదితబ్బం। న నీచే ఆసనే నిసిన్నే ఉచ్చే ఆసనే నిసీదితబ్బం। న ఛమాయం నిసిన్నే ఆసనే నిసీదితబ్బం। న ఏకచఙ్కమే చఙ్కమితబ్బం। న నీచే చఙ్కమే చఙ్కమన్తే ఉచ్చే చఙ్కమే చఙ్కమితబ్బం। న ఛమాయం చఙ్కమన్తే చఙ్కమే చఙ్కమితబ్బం॥>
    text <అబ్భానారహచతుత్థో చే। భిక్ఖవే। పరివాసం దదేయ్య। మూలాయ పటికస్సేయ్య। మానత్తం దదేయ్య। తంవీసో అబ్భేయ్య। అకమ్మం। న చ కరణీయన్తి॥>
    stand <అబ్భానారహవత్తం నిట్ఠితం॥>
    stand <పారివాసికక్ఖన్ధకో దుతియో॥>
    stand <ఇమమ్హి ఖన్ధకే వత్థూ పఞ్చ॥>
    stand <తస్సుద్దానం>
    block
      text <పారివాసికా సాదేన్తి। పకతత్తాన భిక్ఖునం।>
      text <అభివాదనం పచ్చుట్ఠానం। అఞ్జలిఞ్చ సామీచియం॥>
      text <ఆసనం సేయ్యాభిహారం। పాదో పీఠం కథలికం।>
      text <పత్తం నహానే పరికమ్మం। ఉజ్ఝాయన్తి చ పేసలా॥>
      text <దుక్కటం సాదియన్తస్స। మిథు పఞ్చ యథావుడ్ఢం।>
      text <ఉపోసథం పవారణం। వస్సికోణోజభోజనం॥>
      text <సమ్మా చ వత్తనా తత్థ। పకతత్తస్స గచ్ఛన్తం।>
      text <యో చ హోతి పరియన్తో। పురే పచ్ఛా తథేవ చ॥>
      text <ఆరఞ్ఞపిణ్డనీహారో। ఆగన్తుకే ఉపోసథే।>
      text <పవారణాయ దూతేన। గన్తబ్బో చ సభిక్ఖుకో॥>
      text <ఏకచ్ఛన్నే చ వుట్ఠానం। తథేవ చ నిమన్తయే।>
      text <ఆసనే నీచే చఙ్కమే। ఛమాయం చఙ్కమేన చ॥>
      text <వుడ్ఢతరేన అకమ్మం। రత్తిచ్ఛేదా చ సోధనా।>
      text <నిక్ఖిపనం సమాదానం। వత్తంవ పారివాసికే॥>
      text <మూలాయ మానత్తారహా। తథా మానత్తచారికా।>
      text <అబ్భానారహే నయో చాపి। సమ్భేదం నయతో పున॥>
      text <పారివాసికేసు తయో। చతు మానత్తచారికే।>
      text <న సమేన్తి రత్తిచ్ఛేదేసు। మానత్తేసు చ దేవసి।>
      text <ద్వే కమ్మా సదిసా సేసా। తయో కమ్మా సమాసమాతి॥>
    stand <పారివాసికక్ఖన్ధకం నిట్ఠితం॥>
