text <౧॥ కమ్మక్ఖన్ధకం>
  stand <నమో తస్స భగవతో అరహతో సమ్మాసమ్బుద్ధస్సవినయపిటకే>
  text <౧॥ తజ్జనీయకమ్మం>
    text <౧>, <తేన సమయేన బుద్ధో భగవా సావత్థియం విహరతి జేతవనే అనాథపిణ్డికస్స ఆరామే॥ తేన ఖో పన సమయేన పణ్డుకలోహితకా భిక్ఖూ అత్తనా భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తే ఉపసఙ్కమిత్వా ఏవం వదన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తి॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ పణ్డుకలోహితకా భిక్ఖూ అత్తనా భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తే ఉపసఙ్కమిత్వా ఏవం వక్ఖన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తీతి॥>
    text <౨>, <అథ ఖో తే భిక్ఖూ భగవతో ఏతమత్థం ఆరోచేసుం॥ అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। పణ్డుకలోహితకా భిక్ఖూ అత్తనా భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తే ఉపసఙ్కమిత్వా ఏవం వదన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి। ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తీతి॥ సచ్చం భగవాతి॥ విగరహి బుద్ధో భగవా అననుచ్ఛవికం। భిక్ఖవే। తేసం మోఘపురిసానం అననులోమికం అప్పతిరూపం అస్సామణకం అకప్పియం అకరణీయం॥ కథఞ్హి నామ తే। భిక్ఖవే। మోఘపురిసా అత్తనా భణ్డనకారకా…పే॰… సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా…పే॰… సఙ్ఘే అధికరణకారకా తే ఉపసఙ్కమిత్వా ఏవం వక్ఖన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి। ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తి॥ నేతం। భిక్ఖవే। అప్పసన్నానం వా పసాదాయ పసన్నానం వా భియ్యోభావాయ॥ అథ ఖ్వేతం। భిక్ఖవే। అప్పసన్నానఞ్చేవ అప్పసాదాయ పసన్నానఞ్చ ఏకచ్చానం అఞ్ఞథత్తాయాతి॥>
    text <అథ ఖో భగవా తే భిక్ఖూ అనేకపరియాయేన విగరహిత్వా దుబ్భరతాయ దుప్పోసతాయ మహిచ్ఛతాయ అసన్తుట్ఠితాయ సఙ్గణికాయ కోసజ్జస్స అవణ్ణం భాసిత్వా అనేకపరియాయేన సుభరతాయ సుపోసతాయ అప్పిచ్ఛస్స సన్తుట్ఠస్స సల్లేఖస్స ధుతస్స పాసాదికస్స అపచయస్స వీరియారమ్భస్స వణ్ణం భాసిత్వా భిక్ఖూనం తదనుచ్ఛవికం తదనులోమికం ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో పణ్డుకలోహితకానం భిక్ఖూనం తజ్జనీయకమ్మం కరోతు॥ ఏవఞ్చ పన। భిక్ఖవే। కాతబ్బం॥ పఠమం పణ్డుకలోహితకా భిక్ఖూ చోదేతబ్బా। చోదేత్వా సారేతబ్బా। సారేత్వా ఆపత్తిం ఆరోపేతబ్బా। ఆపత్తిం ఆరోపేత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <౩>, <సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ అత్తనా భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా కలహకారకా వివాదకారకా భస్సకారకా సఙ్ఘే అధికరణకారకా తే ఉపసఙ్కమిత్వా ఏవం వదన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి। ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తి॥ యది సఙ్ఘస్స పత్తకల్లం। సఙ్ఘో పణ్డుకలోహితకానం భిక్ఖూనం తజ్జనీయకమ్మం కరేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ అత్తనా భణ్డనకారకా…పే॰… సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా…పే॰… సఙ్ఘే అధికరణకారకా తే ఉపసఙ్కమిత్వా ఏవం వదన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి। ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తి॥ సఙ్ఘో పణ్డుకలోహితకానం భిక్ఖూనం తజ్జనీయకమ్మం కరోతి॥ యస్సాయస్మతో ఖమతి పణ్డుకలోహితకానం భిక్ఖూనం తజ్జనీయస్స కమ్మస్స కరణం। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ అత్తనా భణ్డనకారకా…పే॰… సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా…పే॰… సఙ్ఘే అధికరణకారకా తే ఉపసఙ్కమిత్వా ఏవం వదన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి। ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తి॥ సఙ్ఘో పణ్డుకలోహితకానం భిక్ఖూనం తజ్జనీయకమ్మం కరోతి॥ యస్సాయస్మతో ఖమతి పణ్డుకలోహితకానం భిక్ఖూనం తజ్జనీయస్స కమ్మస్స కరణం। సో తుణ్హస్స। యస్స నక్ఖమతి। సో భాసేయ్య॥>
    text <తతియమ్పి ఏతమత్థం వదామి సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ అత్తనా భణ్డనకారకా…పే॰… సఙ్ఘే అధికరణకారకా। యేపి చఞ్ఞే భిక్ఖూ భణ్డనకారకా…పే॰… సఙ్ఘే అధికరణకారకా తే ఉపసఙ్కమిత్వా ఏవం వదన్తి మా ఖో తుమ్హే। ఆయస్మన్తో। ఏసో అజేసి॥ బలవాబలవం పటిమన్తేథ॥ తుమ్హే తేన పణ్డితతరా చ బ్యత్తతరా చ బహుస్సుతతరా చ అలమత్తతరా చ॥ మా చస్స భాయిత్థ॥ మయమ్పి తుమ్హాకం పక్ఖా భవిస్సామాతి॥ తేన అనుప్పన్నాని చేవ భణ్డనాని ఉప్పజ్జన్తి। ఉప్పన్నాని చ భణ్డనాని భియ్యోభావాయ వేపుల్లాయ సంవత్తన్తి॥ సఙ్ఘో పణ్డుకలోహితకానం భిక్ఖూనం తజ్జనీయకమ్మం కరోతి॥ యస్సాయస్మతో ఖమతి పణ్డుకలోహితకానం భిక్ఖూనం తజ్జనీయస్స కమ్మస్స కరణం। సో తుణ్హస్స। యస్స నక్ఖమతి। సో భాసేయ్య॥>
    text <కతం సఙ్ఘేన పణ్డుకలోహితకానం భిక్ఖూనం తజ్జనీయకమ్మం॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
  text <అధమ్మకమ్మద్వాదసకం>
    text <౪>, <తీహి। భిక్ఖవే। అఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అప్పటిపుచ్ఛా కతం హోతి। అప్పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అదేసనాగామినియా ఆపత్తియా కతం హోతి। దేసితాయ ఆపత్తియా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అచోదేత్వా కతం హోతి। అసారేత్వా కతం హోతి। ఆపత్తిం అనారోపేత్వా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అప్పటిపుచ్ఛా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అప్పటిఞ్ఞాయ కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అదేసనాగామినియా ఆపత్తియా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ దేసితాయ ఆపత్తియా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అచోదేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసారేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ ఆపత్తిం అనారోపేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    stand <అధమ్మకమ్మద్వాదసకం నిట్ఠితం॥>
  text <ధమ్మకమ్మద్వాదసకం>
    text <౫>, <తీహి। భిక్ఖవే। అఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। పటిపుచ్ఛా కతం హోతి। పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తియా కతం హోతి। దేసనాగామినియా ఆపత్తియా కతం హోతి। అదేసితాయ ఆపత్తియా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ చోదేత్వా కతం హోతి। సారేత్వా కతం హోతి। ఆపత్తిం ఆరోపేత్వా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ పటిపుచ్ఛా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ పటిఞ్ఞాయ కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తియా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ దేసనాగామినియా ఆపత్తియా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ అదేసితాయ ఆపత్తియా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ చోదేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సారేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తిం ఆరోపేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం తజ్జనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    stand <ధమ్మకమ్మద్వాదసకం నిట్ఠితం॥>
  text <ఆకఙ్ఖమానఛక్కం>
    text <౬>, <తీహి। భిక్ఖవే। అఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। తజ్జనీయకమ్మం కరేయ్య॥ భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। తజ్జనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। తజ్జనీయకమ్మం కరేయ్య॥ అధిసీలే సీలవిపన్నో హోతి। అజ్ఝాచారే ఆచారవిపన్నో హోతి। అతిదిట్ఠియా దిట్ఠివిపన్నో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। తజ్జనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। తజ్జనీయకమ్మం కరేయ్య॥ బుద్ధస్స అవణ్ణం భాసతి। ధమ్మస్స అవణ్ణం భాసతి। సఙ్ఘస్స అవణ్ణం భాసతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। తజ్జనీయకమ్మం కరేయ్య॥>
    text <తిణ్ణం। భిక్ఖవే। భిక్ఖూనం। ఆకఙ్ఖమానో సఙ్ఘో। తజ్జనీయకమ్మం కరేయ్య॥ ఏకో భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। ఏకో బాలో హోతి అబ్యత్తో ఆపత్తిబహులో అనపదానో। ఏకో గిహిసంసట్ఠో విహరతి అననులోమికేహి గిహిసంసగ్గేహి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। తజ్జనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। తజ్జనీయకమ్మం కరేయ్య॥ ఏకో అధిసీలే సీలవిపన్నో హోతి। ఏకో అజ్ఝాచారే ఆచారవిపన్నో హోతి। ఏకో అతిదిట్ఠియా దిట్ఠివిపన్నో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। తజ్జనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। తజ్జనీయకమ్మం కరేయ్య॥ ఏకో బుద్ధస్స అవణ్ణం భాసతి। ఏకో ధమ్మస్స అవణ్ణం భాసతి। ఏకో సఙ్ఘస్స అవణ్ణం భాసతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। తజ్జనీయకమ్మం కరేయ్య॥>
    stand <ఆకఙ్ఖమానఛక్కం నిట్ఠితం॥>
  text <అట్ఠారసవత్తం>
    text <౭>, <తజ్జనీయకమ్మకతేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన తజ్జనీయకమ్మం కతం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బన్తి॥>
    stand <తజ్జనీయకమ్మే అట్ఠారసవత్తం నిట్ఠితం॥>
  text <నప్పటిప్పస్సమ్భేతబ్బఅట్ఠారసకం>
    text <౮>, <అథ ఖో సఙ్ఘో పణ్డుకలోహితకానం భిక్ఖూనం తజ్జనీయకమ్మం అకాసి॥ తే సఙ్ఘేన తజ్జనీయకమ్మకతా సమ్మా వత్తన్తి। లోమం పాతేన్తి। నేత్థారం వత్తన్తి। భిక్ఖూ ఉపసఙ్కమిత్వా ఏవం వదన్తి మయం। ఆవుసో। సఙ్ఘేన తజ్జనీయకమ్మకతా సమ్మా వత్తామ। లోమం పాతేమ। నేత్థారం వత్తామ। కథం ను ఖో అమ్హేహి పటిపజ్జితబ్బన్తి॥ భిక్ఖూ భగవతో ఏతమత్థం ఆరోచేసుం…పే॰…॥ తేన హి। భిక్ఖవే। సఙ్ఘో పణ్డుకలోహితకానం భిక్ఖూనం తజ్జనీయకమ్మం పటిప్పస్సమ్భేతు॥>
    text <పఞ్చహి। భిక్ఖవే। అఙ్గేహి సమన్నాగతస్స భిక్ఖునో తజ్జనీయకమ్మం నప్పటిప్పస్సమ్భేతబ్బం॥ ఉపసమ్పాదేతి। నిస్సయం దేతి। సామణేరం ఉపట్ఠాపేతి। భిక్ఖునోవాదకసమ్ముతిం సాదియతి। సమ్మతోపి భిక్ఖునియో ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో తజ్జనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో తజ్జనీయకమ్మం నప్పటిప్పస్సమ్భేతబ్బం॥ యాయ ఆపత్తియా సఙ్ఘేన తజ్జనీయకమ్మం కతం హోతి తం ఆపత్తిం ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం గరహతి। కమ్మికే గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో తజ్జనీయకమ్మం నప్పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో తజ్జనీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో ఉపోసథం ఠపేతి। పవారణం ఠపేతి। సవచనీయం కరోతి। అనువాదం పట్ఠపేతి। ఓకాసం కారేతి। చోదేతి। సారేతి। భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో తజ్జనీయకమ్మం నప్పటిప్పస్సమ్భేతబ్బం॥>
    stand <నప్పటిప్పస్సమ్భేతబ్బఅట్ఠారసకం నిట్ఠితం॥>
  text <పటిప్పస్సమ్భేతబ్బఅట్ఠారసకం>
    text <౯>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో తజ్జనీయకమ్మం పటిప్పస్సమ్భేతబ్బం॥ న ఉపసమ్పాదేతి। న నిస్సయం దేతి। న సామణేరం ఉపట్ఠాపేతి। న భిక్ఖునోవాదకసమ్ముతిం సాదియతి। సమ్మతోపి భిక్ఖునియో న ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో తజ్జనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో తజ్జనీయకమ్మం పటిప్పస్సమ్భేతబ్బం॥ యాయ ఆపత్తియా సఙ్ఘేన తజ్జనీయకమ్మం కతం హోతి తం ఆపత్తిం న ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం న గరహతి। కమ్మికే న గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో తజ్జనీయకమ్మం పటిప్పస్సమ్భేతబ్బం॥>
    stand <అట్ఠహి। భిక్ఖవే। అఙ్గేహి సమన్నాగతస్స భిక్ఖునో తజ్జనీయకమ్మం పటిప్పస్సమ్భేతబ్బం॥>
    text <న పకతత్తస్స భిక్ఖునో ఉపోసథం ఠపేతి। న పవారణం ఠపేతి। న సవచనీయం కరోతి। న అనువాదం పట్ఠపేతి। న ఓకాసం కారేతి। న చోదేతి। న సారేతి। న భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో। తజ్జనీయకమ్మం పటిప్పస్సమ్భేతబ్బం॥>
    stand <పటిప్పస్సమ్భేతబ్బఅట్ఠారసకం నిట్ఠితం॥>
    text <౧౦>, <ఏవఞ్చ పన। భిక్ఖవే। పటిప్పస్సమ్భేతబ్బం॥ తేహి। భిక్ఖవే। పణ్డుకలోహితకేహి భిక్ఖూహి సఙ్ఘం ఉపసఙ్కమిత్వా ఏకంసం ఉత్తరాసఙ్గం కరిత్వా వుడ్ఢానం భిక్ఖూనం పాదే వన్దిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో మయం। భన్తే। సఙ్ఘేన తజ్జనీయకమ్మకతా సమ్మా వత్తామ। లోమం పాతేమ। నేత్థారం వత్తామ। తజ్జనీయస్స కమ్మస్స పటిప్పస్సద్ధిం యాచామాతి॥ దుతియమ్పి యాచితబ్బా॥ తతియమ్పి యాచితబ్బా॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ సఙ్ఘేన తజ్జనీయకమ్మకతా సమ్మా వత్తన్తి। లోమం పాతేన్తి। నేత్థారం వత్తన్తి। తజ్జనీయస్స కమ్మస్స పటిప్పస్సద్ధిం యాచన్తి॥ యది సఙ్ఘస్స పత్తకల్లం। సఙ్ఘో పణ్డుకలోహితకానం భిక్ఖూనం తజ్జనీయకమ్మం పటిప్పస్సమ్భేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ సఙ్ఘేన తజ్జనీయకమ్మకతా సమ్మా వత్తన్తి। లోమం పాతేన్తి। నేత్థారం వత్తన్తి। తజ్జనీయస్స కమ్మస్స పటిప్పస్సద్ధిం యాచన్తి॥ సఙ్ఘో పణ్డుకలోహితకానం భిక్ఖూనం తజ్జనీయకమ్మం పటిప్పస్సమ్భేతి॥ యస్సాయస్మతో ఖమతి పణ్డుకలోహితకానం భిక్ఖూనం తజ్జనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ సఙ్ఘేన తజ్జనీయకమ్మకతా సమ్మా వత్తన్తి। లోమం పాతేన్తి। నేత్థారం వత్తన్తి। తజ్జనీయస్స కమ్మస్స పటిప్పస్సద్ధిం యాచన్తి॥ సఙ్ఘో పణ్డుకలోహితకానం భిక్ఖూనం తజ్జనీయకమ్మం పటిప్పస్సమ్భేతి॥ యస్సాయస్మతో ఖమతి పణ్డుకలోహితకానం భిక్ఖూనం తజ్జనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <తతియమ్పి ఏతమత్థం వదామి సుణాతు మే। భన్తే। సఙ్ఘో॥ ఇమే పణ్డుకలోహితకా భిక్ఖూ సఙ్ఘేన తజ్జనీయకమ్మకతా సమ్మా వత్తన్తి। లోమం పాతేన్తి। నేత్థారం వత్తన్తి। తజ్జనీయస్స కమ్మస్స పటిప్పస్సద్ధిం యాచన్తి॥ సఙ్ఘో పణ్డుకలోహితకానం భిక్ఖూనం తజ్జనీయకమ్మం పటిప్పస్సమ్భేతి॥ యస్సాయస్మతో ఖమతి పణ్డుకలోహితకానం భిక్ఖూనం తజ్జనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    stand <పటిప్పస్సద్ధం సఙ్ఘేన పణ్డుకలోహితకానం భిక్ఖూనం తజ్జనీయకమ్మం॥ ఖమతి సఙ్ఘస్స।>
    text <తస్మా తుణ్హీ। ఏవమేతం ధారయామీతి॥>
    stand <తజ్జనీయకమ్మం నిట్ఠితం పఠమం॥>
  text <౨॥ నియస్సకమ్మం>
    text <౧౧>, <తేన ఖో పన సమయేన ఆయస్మా సేయ్యసకో బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి। అపిస్సు భిక్ఖూ పకతా పరివాసం దేన్తా మూలాయ పటికస్సన్తా మానత్తం దేన్తా అబ్భేన్తా॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ ఆయస్మా సేయ్యసకో బాలో భవిస్సతి అబ్యత్తో ఆపత్తిబహులో అనపదానో। గిహిసంసట్ఠో విహరిస్సతి అననులోమికేహి గిహిసంసగ్గేహి। అపిస్సు భిక్ఖూ పకతా పరివాసం దేన్తా మూలాయ పటికస్సన్తా మానత్తం దేన్తా అబ్భేన్తాతి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। సేయ్యసకో భిక్ఖు బాలో అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి। అపిస్సు భిక్ఖూ పకతా పరివాసం దేన్తా మూలాయ పటికస్సన్తా మానత్తం దేన్తా అబ్భేన్తాతి॥ సచ్చం భగవాతి॥ విగరహి బుద్ధో భగవా అననుచ్ఛవికం। భిక్ఖవే। తస్స మోఘపురిసస్స అననులోమికం అప్పతిరూపం అస్సామణకం అకప్పియం అకరణీయం॥ కథఞ్హి నామ సో। భిక్ఖవే। మోఘపురిసో బాలో భవిస్సతి అబ్యత్తో ఆపత్తిబహులో అనపదానో। గిహిసంసట్ఠో విహరిస్సతి అననులోమికేహి గిహిసంసగ్గేహి। అపిస్సు భిక్ఖూ పకతా పరివాసం దేన్తా మూలాయ పటికస్సన్తా మానత్తం దేన్తా అబ్భేన్తా॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో సేయ్యసకస్స భిక్ఖునో నియస్సకమ్మం కరోతు నిస్సాయ తే వత్థబ్బన్తి॥ ఏవఞ్చ పన। భిక్ఖవే। కాతబ్బం॥ పఠమం సేయ్యసకో భిక్ఖు చోదేతబ్బో। చోదేత్వా సారేతబ్బో। సారేత్వా ఆపత్తిం ఆరోపేతబ్బో। ఆపత్తిం ఆరోపేత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <౧౨>, <సుణాతు మే। భన్తే। సఙ్ఘో॥ అయం సేయ్యసకో భిక్ఖు బాలో అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి। అపిస్సు భిక్ఖూ పకతా పరివాసం దేన్తా మూలాయ పటికస్సన్తా మానత్తం దేన్తా అబ్భేన్తా॥ యది సఙ్ఘస్స పత్తకల్లం। సఙ్ఘో సేయ్యసకస్స భిక్ఖునో నియస్సకమ్మం కరేయ్య నిస్సాయ తే వత్థబ్బన్తి॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం సేయ్యసకో భిక్ఖు బాలో అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి। అపిస్సు భిక్ఖూ పకతా పరివాసం దేన్తా మూలాయ పటికస్సన్తా మానత్తం దేన్తా అబ్భేన్తా॥ సఙ్ఘో సేయ్యసకస్స భిక్ఖునో నియస్సకమ్మం కరోతి నిస్సాయ తే వత్థబ్బన్తి॥ యస్సాయస్మతో ఖమతి సేయ్యసకస్స భిక్ఖునో నియస్సస్స కమ్మస్స కరణం నిస్సాయ తే వత్థబ్బన్తి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం సేయ్యసకో భిక్ఖు బాలో అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి। అపిస్సు భిక్ఖూ పకతా పరివాసం దేన్తా మూలాయ పటికస్సన్తా మానత్తం దేన్తా అబ్భేన్తా॥ సఙ్ఘో సేయ్యసకస్స భిక్ఖునో నియస్సకమ్మం కరోతి నిస్సాయ తే వత్థబ్బన్తి॥ యస్సాయస్మతో ఖమతి సేయ్యసకస్స భిక్ఖునో నియస్సస్స కమ్మస్స కరణం నిస్సాయ తే వత్థబ్బన్తి। సో తుణ్హస్స। యస్స నక్ఖమతి। సో భాసేయ్య॥>
    text <కతం సఙ్ఘేన సేయ్యసకస్స భిక్ఖునో నియస్సకమ్మం నిస్సాయ తే వత్థబ్బన్తి॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
  text <అధమ్మకమ్మద్వాదసకం>
    text <౧౩>, <తీహి। భిక్ఖవే। అఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అప్పటిపుచ్ఛా కతం హోతి। అప్పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అదేసనాగామినియా ఆపత్తియా కతం హోతి। దేసితాయ ఆపత్తియా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అచోదేత్వా కతం హోతి। అసారేత్వా కతం హోతి। ఆపత్తిం అనారోపేత్వా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే…పే॰… అసమ్ముఖా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… అప్పటిపుచ్ఛా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… అప్పటిఞ్ఞాయ కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… అనాపత్తియా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… అదేసనాగామినియా ఆపత్తియా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… దేసితాయ ఆపత్తియా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… అచోదేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… అసారేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే। తీహఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ ఆపత్తిం అనారోపేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    stand <అధమ్మకమ్మద్వాదసకం నిట్ఠితం॥>
  text <ధమ్మకమ్మద్వాదసకం>
    text <౧౪>, <తీహి। భిక్ఖవే। అఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। పటిపుచ్ఛా కతం హోతి। పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తియా కతం హోతి। దేసనాగామినియా ఆపత్తియా కతం హోతి। అదేసితాయ ఆపత్తియా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ చోదేత్వా కతం హోతి। సారేత్వా కతం హోతి। ఆపత్తిం ఆరోపేత్వా కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే…పే॰… సమ్ముఖా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… పటిపుచ్ఛా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… పటిఞ్ఞాయ కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… ఆపత్తియా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… దేసనాగామినియా ఆపత్తియా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… అదేసితాయ ఆపత్తియా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… చోదేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే…పే॰… సారేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే…పే॰…॥>
    text <అపరేహిపి। భిక్ఖవే। తీహఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తిం ఆరోపేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం నియస్సకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    stand <ధమ్మకమ్మద్వాదసకం నిట్ఠితం॥>
  text <ఆకఙ్ఖమానఛక్కం>
    text <౧౫>, <తీహి। భిక్ఖవే। అఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। నియస్సకమ్మం కరేయ్య॥ భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। నియస్సకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। నియస్సకమ్మం కరేయ్య॥ అధిసీలే సీలవిపన్నో హోతి। అజ్ఝాచారే ఆచారవిపన్నో హోతి। అతిదిట్ఠియా దిట్ఠివిపన్నో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। నియస్సకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। నియస్సకమ్మం కరేయ్య॥ బుద్ధస్స అవణ్ణం భాసతి। ధమ్మస్స అవణ్ణం భాసతి। సఙ్ఘస్స అవణ్ణం భాసతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। నియస్సకమ్మం కరేయ్య॥>
    text <తిణ్ణం। భిక్ఖవే। భిక్ఖూనం। ఆకఙ్ఖమానో సఙ్ఘో। నియస్సకమ్మం కరేయ్య॥ ఏకో భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। ఏకో బాలో హోతి। అబ్యత్తో ఆపత్తిబహులో అనపదానో। ఏకో గిహిసంసట్ఠో విహరతి అననులోమికేహి గిహిసంసగ్గేహి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। నియస్సకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। నియస్సకమ్మం కరేయ్య॥ ఏకో అధిసీలే సీలవిపన్నో హోతి। ఏకో అజ్ఝాచారే ఆచారవిపన్నో హోతి। ఏకో అతిదిట్ఠియా దిట్ఠివిపన్నో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। నియస్సకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। నియస్సకమ్మం కరేయ్య॥ ఏకో బుద్ధస్స అవణ్ణం భాసతి। ఏకో ధమ్మస్స అవణ్ణం భాసతి। ఏకో సఙ్ఘస్స అవణ్ణం భాసతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। నియస్సకమ్మం కరేయ్య॥>
    stand <ఆకఙ్ఖమానఛక్కం నిట్ఠితం॥>
  text <అట్ఠారసవత్తం>
    text <౧౬>, <నియస్సకమ్మకతేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన నియస్సకమ్మం కతం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారాపేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బన్తి॥>
    stand <నియస్సకమ్మే అట్ఠారసవత్తం నిట్ఠితం॥>
    text <౧౭>, <అథ ఖో సఙ్ఘో సేయ్యసకస్స భిక్ఖునో నియస్సకమ్మం అకాసి నిస్సాయ తే వత్థబ్బన్తి॥ సో సఙ్ఘేన నియస్సకమ్మకతో కల్యాణమిత్తే సేవమానో భజమానో పయిరుపాసమానో ఉద్దిసాపేన్తో పరిపుచ్ఛన్తో బహుస్సుతో హోతి। ఆగతాగమో ధమ్మధరో వినయధరో మాతికాధరో పణ్డితో వియత్తో మేధావీ లజ్జీ కుక్కుచ్చకో సిక్ఖాకామో॥ సమ్మా వత్తతి। లోమం పాతేతి। నేత్థారం వత్తతి। భిక్ఖూ ఉపసఙ్కమిత్వా ఏవం వదేతి అహం। ఆవుసో। సఙ్ఘేన నియస్సకమ్మకతో సమ్మా వత్తామి। లోమం పాతేమి। నేత్థారం వత్తామి॥ కథం ను ఖో మయా పటిపజ్జితబ్బన్తి॥ భిక్ఖూ భగవతో ఏతమత్థం ఆరోచేసుం…పే॰…॥ తేన హి। భిక్ఖవే। సఙ్ఘో సేయ్యసకస్స భిక్ఖునో నియస్సకమ్మం పటిప్పస్సమ్భేతు॥>
  text <నప్పటిప్పస్సమ్భేతబ్బఅట్ఠారసకం>
    text <౧౮>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో నియస్సకమ్మం నప్పటిప్పస్సమ్భేతబ్బం॥ ఉపసమ్పాదేతి। నిస్సయం దేతి। సామణేరం ఉపట్ఠాపేతి। భిక్ఖునోవాదకసమ్ముతిం సాదియతి। సమ్మతోపి భిక్ఖునియో ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో నియస్సకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో నియస్సకమ్మం నప్పటిప్పస్సమ్భేతబ్బం॥ యాయ ఆపత్తియా సఙ్ఘేన నియస్సకమ్మం కతం హోతి తం ఆపత్తిం ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం గరహతి। కమ్మికే గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో నియస్సకమ్మం నప్పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో నియస్సకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో ఉపోసథం ఠపేతి। పవారణం ఠపేతి। సవచనీయం కరోతి। అనువాదం పట్ఠపేతి। ఓకాసం కారేతి। చోదేతి। సారేతి। భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో నియస్సకమ్మం నప్పటిప్పస్సమ్భేతబ్బం॥>
    stand <నప్పటిప్పస్సమ్భేతబ్బఅట్ఠారసకం నిట్ఠితం॥>
  text <పటిప్పస్సమ్భేతబ్బఅట్ఠారసకం>
    text <౧౯>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో నియస్సకమ్మం పటిప్పస్సమ్భేతబ్బం॥ న ఉపసమ్పాదేతి। న నిస్సయం దేతి। న సామణేరం ఉపట్ఠాపేతి। న భిక్ఖునోవాదకసమ్ముతిం సాదియతి। సమ్మతోపి భిక్ఖునియో న ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో నియస్సకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో నియస్సకమ్మం పటిప్పస్సమ్భేతబ్బం॥ యాయ ఆపత్తియా సఙ్ఘేన నియస్సకమ్మం కతం హోతి తం ఆపత్తిం న ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం న గరహతి। కమ్మికే న గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో నియస్సకమ్మం పటిప్పస్సమ్భేతబ్బం॥>
    stand <అట్ఠహి। భిక్ఖవే। అఙ్గేహి సమన్నాగతస్స భిక్ఖునో నియస్సకమ్మం పటిప్పస్సమ్భేతబ్బం॥>
    text <న పకతత్తస్స భిక్ఖునో ఉపోసథం ఠపేతి। న పవారణం ఠపేతి। న సవచనీయం కరోతి। న అనువాదం పట్ఠపేతి। న ఓకాసం కారేతి। న చోదేతి। న సారేతి। న భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో నియస్సకమ్మం పటిప్పస్సమ్భేతబ్బం॥>
    stand <పటిప్పస్సమ్భేతబ్బఅట్ఠారసకం నిట్ఠితం॥>
    text <౨౦>, <ఏవఞ్చ పన। భిక్ఖవే। పటిప్పస్సమ్భేతబ్బం॥ తేన। భిక్ఖవే। సేయ్యసకేన భిక్ఖునా సఙ్ఘం ఉపసఙ్కమిత్వా ఏకంసం ఉత్తరాసఙ్గం కరిత్వా వుడ్ఢానం భిక్ఖూనం పాదే వన్దిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। భన్తే। సఙ్ఘేన నియస్సకమ్మకతో సమ్మా వత్తామి। లోమం పాతేమి। నేత్థారం వత్తామి। నియస్సస్స కమ్మస్స పటిప్పస్సద్ధిం యాచామీతి॥ దుతియమ్పి యాచితబ్బా॥ తతియమ్పి యాచితబ్బా॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం సేయ్యసకో భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ యది సఙ్ఘస్స పత్తకల్లం। సఙ్ఘో సేయ్యసకస్స భిక్ఖునో నియస్సకమ్మం పటిప్పస్సమ్భేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం సేయ్యసకో భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ సఙ్ఘో సేయ్యసకస్స భిక్ఖునో నియస్సకమ్మం పటిప్పస్సమ్భేతి॥ యస్సాయస్మతో ఖమతి సేయ్యసకస్స భిక్ఖునో నియస్సస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం సేయ్యసకో భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ సఙ్ఘో సేయ్యసకస్స భిక్ఖునో నియస్సకమ్మం పటిప్పస్సమ్భేతి॥ యస్సాయస్మతో ఖమతి సేయ్యసకస్స భిక్ఖునో నియస్సస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం సేయ్యసకో భిక్ఖు సఙ్ఘేన నియస్సకమ్మకతో సమ్మా వత్తతి। లోమం పాతేతి। నేత్థారం వత్తతి। నియస్సస్స కమ్మస్స పటిప్పస్సద్ధిం యాచతి॥ సఙ్ఘో సేయ్యసకస్స భిక్ఖునో నియస్సకమ్మం పటిప్పస్సమ్భేతి॥ యస్సాయస్మతో ఖమతి సేయ్యసకస్స భిక్ఖునో నియస్సస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <పటిప్పస్సద్ధం సఙ్ఘేన సేయ్యసకస్స భిక్ఖునో నియస్సకమ్మం॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    stand <నియస్సకమ్మం నిట్ఠితం దుతియం॥>
  text <౩॥ పబ్బాజనీయకమ్మం>
    text <౨౧>, <తేన ఖో పన సమయేన అస్సజిపునబ్బసుకా నామ కీటాగిరిస్మిం ఆవాసికా హోన్తి అలజ్జినో పాపభిక్ఖూ॥ తే ఏవరూపం అనాచారం ఆచరన్తి మాలావచ్ఛం రోపేన్తిపి రోపాపేన్తిపి। సిఞ్చన్తిపి సిఞ్చాపేన్తిపి। ఓచినన్తిపి ఓచినాపేన్తిపి। గన్థేన్తిపి గన్థాపేన్తిపి। ఏకతోవణ్టికమాలం కరోన్తిపి కారాపేన్తిపి। ఉభతోవణ్టికమాలం కరోన్తిపి కారాపేన్తిపి। మఞ్జరికం కరోన్తిపి కారాపేన్తిపి। విధూతికం కరోన్తిపి కారాపేన్తిపి। వటంసకం కరోన్తిపి కారాపేన్తిపి। ఆవేళం కరోన్తిపి కారాపేన్తిపి। ఉరచ్ఛదం కరోన్తిపి కారాపేన్తిపి॥ తే కులిత్థీనం కులధీతానం కులకుమారీనం కులసుణ్హానం కులదాసీనం ఏకతోవణ్టికమాలం హరన్తిపి హరాపేన్తిపి। ఉభతోవణ్టికమాలం హరన్తిపి హరాపేన్తిపి। మఞ్జరికం హరన్తిపి హరాపేన్తిపి। విధూతికం హరన్తిపి హరాపేన్తిపి। వటంసకం హరన్తిపి హరాపేన్తిపి। ఆవేళం హరన్తిపి హరాపేన్తిపి। ఉరచ్ఛదం హరన్తిపి హరాపేన్తిపి॥ తే కులిత్థీహి కులధీతాహి కులకుమారీహి కులసుణ్హాహి కులదాసీహి సద్ధిం ఏకభాజనేపి భుఞ్జన్తి। ఏకథాలకేపి పివన్తి। ఏకాసనేపి నిసీదన్తి। ఏకమఞ్చేపి తువట్టేన్తి। ఏకత్థరణాపి తువట్టేన్తి। ఏకపావురణాపి తువట్టేన్తి। ఏకత్థరణపావురణాపి తువట్టేన్తి। వికాలేపి భుఞ్జన్తి। మజ్జమ్పి పివన్తి। మాలాగన్ధవిలేపనమ్పి ధారేన్తి। నచ్చన్తిపి। గాయన్తిపి। వాదేన్తిపి। లాసేన్తిపి। నచ్చన్తియాపి నచ్చన్తి। నచ్చన్తియాపి గాయన్తి। నచ్చన్తియాపి వాదేన్తి। నచ్చన్తియాపి లాసేన్తి। గాయన్తియాపి నచ్చన్తి। గాయన్తియాపి గాయన్తి। గాయన్తియాపి వాదేన్తి। గాయన్తియాపి లాసేన్తి। వాదేన్తియాపి నచ్చన్తి। వాదేన్తియాపి గాయన్తి। వాదేన్తియాపి వాదేన్తి। వాదేన్తియాపి లాసేన్తి। లాసేన్తియాపి నచ్చన్తి। లాసేన్తియాపి గాయన్తి। లాసేన్తియాపి వాదేన్తి। లాసేన్తియాపి లాసేన్తి। అట్ఠపదేపి కీళన్తి। దసపదేపి కీళన్తి। ఆకాసేపి కీళన్తి। పరిహారపథేపి కీళన్తి। సన్తికాయపి కీళన్తి। ఖలికాయపి కీళన్తి। ఘటికాయపి కీళన్తి। సలాకహత్థేనపి కీళన్తి। అక్ఖేనపి కీళన్తి। పఙ్గచీరేనపి కీళన్తి। వఙ్కకేనపి కీళన్తి। మోక్ఖచికాయపి కీళన్తి। చిఙ్గులకేనపి కీళన్తి। పత్తాళ్హకేనపి కీళన్తి। రథకేనపి కీళన్తి। ధనుకేనపి కీళన్తి। అక్ఖరికాయపి కీళన్తి। మనేసికాయపి కీళన్తి। యథావజ్జేనపి కీళన్తి। హత్థిస్మిమ్పి సిక్ఖన్తి। అస్సస్మిమ్పి సిక్ఖన్తి। రథస్మిమ్పి సిక్ఖన్తి। ధనుస్మిమ్పి సిక్ఖన్తి। థరుస్మిమ్పి సిక్ఖన్తి। హత్థిస్సపి పురతో ధావన్తి। అస్సస్సపి పురతో ధావన్తి। రథస్సపి పురతో ధావన్తిపి ఆధావన్తిపి। ఉస్సేళేన్తిపి। అప్ఫోటేన్తిపి। నిబ్బుజ్ఝన్తిపి। ముట్ఠీహిపి యుజ్ఝన్తి। రఙ్గమజ్ఝేపి సఙ్ఘాటిం పత్థరిత్వా నచ్చకిం ఏవం వదన్తి ఇధ। భగిని। నచ్చస్సూతి। నలాటికమ్పి దేన్తి। వివిధమ్పి అనాచారం ఆచరన్తి॥>
    text <౨౨>, <తేన ఖో పన సమయేన అఞ్ఞతరో భిక్ఖు కాసీసు వస్సంవుట్ఠో సావత్థిం గచ్ఛన్తో భగవన్తం దస్సనాయ యేన కీటాగిరి తదవసరి॥ అథ ఖో సో భిక్ఖు పుబ్బణ్హసమయం నివాసేత్వా పత్తచీవరమాదాయ కీటాగిరిం పిణ్డాయ పావిసి పాసాదికేన అభిక్కన్తేన పటిక్కన్తేన ఆలోకితేన విలోకితేన సమిఞ్జితేన పసారితేన। ఓక్ఖిత్తచక్ఖు ఇరియాపథసమ్పన్నో॥ మనుస్సా తం భిక్ఖుం పస్సిత్వా ఏవమాహంసు క్వాయం అబలబలో వియ మన్దమన్దో వియ భాకుటికభాకుటికో వియ॥ కో ఇమస్స ఉపగతస్స పిణ్డకమ్పి దస్సతి॥ అమ్హాకం పన అయ్యా అస్సజిపునబ్బసుకా సణ్హా సఖిలా సుఖసమ్భాసా మిహితపుబ్బఙ్గమా ఏహిస్వాగతవాదినో అబ్భాకుటికా ఉత్తానముఖా పుబ్బభాసినో॥ తేసం ఖో నామ పిణ్డో దాతబ్బోతి॥>
    text <అద్దసా ఖో అఞ్ఞతరో ఉపాసకో తం భిక్ఖుం కీటాగిరిస్మిం పిణ్డాయ చరన్తం। దిస్వాన యేన సో భిక్ఖు తేనుపసఙ్కమి। ఉపసఙ్కమిత్వా తం భిక్ఖుం అభివాదేత్వా ఏతదవోచ అపి। భన్తే। పిణ్డో లబ్భతీతి॥ న ఖో। ఆవుసో। పిణ్డో లబ్భతీతి॥ ఏహి। భన్తే। ఘరం గమిస్సామాతి॥ అథ ఖో సో ఉపాసకో తం భిక్ఖుం ఘరం నేత్వా భోజేత్వా ఏతదవోచ కహం। భన్తే। అయ్యో గమిస్సతీతి॥ సావత్థిం ఖో అహం। ఆవుసో। గమిస్సామి భగవన్తం దస్సనాయాతి॥ తేన హి। భన్తే। మమ వచనేన భగవతో పాదే సిరసా వన్ద। ఏవఞ్చ వదేహి దుట్ఠో। భన్తే। కీటాగిరిస్మిం ఆవాసో॥ అస్సజిపునబ్బసుకా నామ కీటాగిరిస్మిం ఆవాసికా అలజ్జినో పాపభిక్ఖూ॥ తే ఏవరూపం అనాచారం ఆచరన్తి మాలావచ్ఛం రోపేన్తిపి రోపాపేన్తిపి। సిఞ్చన్తిపి సిఞ్చాపేన్తిపి। ఓచినన్తిపి। ఓచినాపేన్తిపి। గన్థేన్తిపి గన్థాపేన్తిపి। ఏకతోవణ్టికమాలం కరోన్తిపి కారాపేన్తిపి। ఉభతోవణ్టికమాలం కరోన్తిపి కారాపేన్తిపి। మఞ్జరికం కరోన్తిపి కారాపేన్తిపి। విధూతికం కరోన్తిపి కారాపేన్తిపి। వటంసకం కరోన్తిపి కారాపేన్తిపి। ఆవేళం కరోన్తిపి కారాపేన్తిపి। ఉరచ్ఛదం కరోన్తిపి కారాపేన్తిపి॥ తే కులిత్థీనం కులధీతానం కులకుమారీనం కులసుణ్హానం కులదాసీనం ఏకతోవణ్టికమాలం హరన్తిపి హరాపేన్తిపి। ఉభతోవణ్టికమాలం హరన్తిపి హరాపేన్తిపి। మఞ్జరికం హరన్తిపి హరాపేన్తిపి। విధూతికం హరన్తిపి హరాపేన్తిపి। వటంసకం హరన్తిపి హరాపేన్తిపి। ఆవేళం హరన్తిపి హరాపేన్తిపి। ఉరచ్ఛదం హరన్తిపి హరాపేన్తిపి॥ తే కులిత్థీహి కులధీతాహి కులకుమారీహి కులసుణ్హాహి కులదాసీహి సద్ధిం ఏకభాజనేపి భుఞ్జన్తి। ఏకథాలకేపి పివన్తి। ఏకాసనేపి నిసీదన్తి। ఏకమఞ్చేపి తువట్టేన్తి। ఏకత్థరణాపి తువట్టేన్తి। ఏకపావురణాపి తువట్టేన్తి। ఏకత్థరణపావురణాపి తువట్టేన్తి। వికాలేపి భుఞ్జన్తి। మజ్జమ్పి పివన్తి। మాలాగన్ధవిలేపనమ్పి ధారేన్తి। నచ్చన్తిపి। గాయన్తిపి। వాదేన్తిపి। లాసేన్తిపి। నచ్చన్తియాపి నచ్చన్తి। నచ్చన్తియాపి గాయన్తి। నచ్చన్తియాపి వాదేన్తి। నచ్చన్తియాపి లాసేన్తి…పే॰… చక్కం కాతబ్బం॥ లాసేన్తియాపి నచ్చన్తి। లాసేన్తియాపి గాయన్తి। లాసేన్తియాపి వాదేన్తి। లాసేన్తియాపి లాసేన్తి। అట్ఠపదేపి కీళన్తి। దసపదేపి కీళన్తి। ఆకాసేపి కీళన్తి। పరిహారపథేపి కీళన్తి। సన్తికాయపి కీళన్తి। ఖలికాయపి కీళన్తి। ఘటికాయపి కీళన్తి। సలాకహత్థేనపి కీళన్తి। అక్ఖేనపి కీళన్తి। పఙ్గచీరేనపి కీళన్తి। వఙ్కకేనపి కీళన్తి। మోక్ఖచికాయపి కీళన్తి। చిఙ్గులకేనపి కీళన్తి। పత్తాళ్హకేనపి కీళన్తి। రథకేనపి కీళన్తి। ధనుకేనపి కీళన్తి। అక్ఖరికాయపి కీళన్తి। మనేసికాయపి కీళన్తి। యథావజ్జేనపి కీళన్తి। హత్థిస్మిమ్పి సిక్ఖన్తి। అస్సస్మిమ్పి సిక్ఖన్తి। రథస్మిమ్పి సిక్ఖన్తి। ధనుస్మిమ్పి సిక్ఖన్తి। థరుస్మిమ్పి సిక్ఖన్తి। హత్థిస్సపి పురతో ధావన్తి। అస్సస్సపి పురతో ధావన్తి। రథస్సపి పురతో ధావన్తిపి ఆధావన్తిపి। ఉస్సేళేన్తిపి। అప్ఫోటేన్తిపి। నిబ్బుజ్ఝన్తిపి। ముట్ఠీహిపి యుజ్ఝన్తి। రఙ్గమజ్ఝేపి సఙ్ఘాటిం పత్థరిత్వా నచ్చకిం ఏవం వదన్తి ఇధ। భగిని। నచ్చస్సూతి। నలాటికమ్పి దేన్తి। వివిధమ్పి అనాచారం ఆచరన్తి॥ యేపి తే। భన్తే। మనుస్సా పుబ్బే సద్ధా అహేసుం పసన్నా తేపి ఏతరహి అస్సద్ధా అప్పసన్నా॥ యానిపి తాని సఙ్ఘస్స పుబ్బే దానపథాని తానిపి ఏతరహి ఉపచ్ఛిన్నాని॥ రిఞ్చన్తి పేసలా భిక్ఖూ। నివసన్తి పాపభిక్ఖూ॥ సాధు। భన్తే। భగవా కీటాగిరిం భిక్ఖూ పహిణేయ్య। యథాయం కీటాగిరిస్మిం ఆవాసో సణ్ఠహేయ్యాతి॥>
    text <ఏవమావుసోతి ఖో సో భిక్ఖు తస్స ఉపాసకస్స పటిస్సుణిత్వా ఉట్ఠాయాసనా యేన సావత్థి తేన పక్కామి॥ అనుపుబ్బేన యేన సావత్థి జేతవనం అనాథపిణ్డికస్స ఆరామో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఆచిణ్ణం ఖో పనేతం బుద్ధానం భగవన్తానం ఆగన్తుకేహి భిక్ఖూహి సద్ధిం పటిసమ్మోదితుం॥ అథ ఖో భగవా తం భిక్ఖుం ఏతదవోచ కచ్చి। భిక్ఖు। ఖమనీయం। కచ్చి యాపనీయం। కచ్చిసి అప్పకిలమథేన అద్ధానం ఆగతో। కుతో చ త్వం భిక్ఖు ఆగచ్ఛసీతి॥ ఖమనీయం। భగవా। యాపనీయం భగవా। అప్పకిలమథేన చ అహం। భన్తే। అద్ధానం ఆగతో॥ ఇధాహం। భన్తే। కాసీసు వస్సంవుట్ఠో సావత్థిం ఆగచ్ఛన్తో భగవన్తం దస్సనాయ యేన కీటాగిరి తదవసరిం॥ అథ ఖ్వాహం। భన్తే। పుబ్బణ్హసమయం నివాసేత్వా పత్తచీవరమాదాయ కీటాగిరిం పిణ్డాయ పావిసిం॥ అద్దసా ఖో మం। భన్తే। అఞ్ఞతరో ఉపాసకో కీటాగిరిస్మిం పిణ్డాయ చరన్తం। దిస్వాన యేనాహం తేనుపసఙ్కమి। ఉపసఙ్కమిత్వా మం అభివాదేత్వా ఏతదవోచ అపి। భన్తే। పిణ్డో లబ్భతీతి॥ న ఖో। ఆవుసో। పిణ్డో లబ్భతీతి॥ ఏహి। భన్తే। ఘరం గమిస్సామాతి॥ అథ ఖో। భన్తే। సో ఉపాసకో మం ఘరం నేత్వా భోజేత్వా ఏతదవోచ కహం। భన్తే। అయ్యో గమిస్సతీతి॥ సావత్థిం ఖో అహం। ఆవుసో। గమిస్సామి భగవన్తం దస్సనాయాతి॥ తేన హి। భన్తే। మమ వచనేన భగవతో పాదే సిరసా వన్ద। ఏవఞ్చ వదేహి దుట్ఠో। భన్తే। కీటాగిరిస్మిం ఆవాసో॥ అస్సజిపునబ్బసుకా నామ కీటాగిరిస్మిం ఆవాసికా అలజ్జినో పాపభిక్ఖూ॥ తే ఏవరూపం అనాచారం ఆచరన్తి మాలావచ్ఛం రోపేన్తిపి రోపాపేన్తిపి…పే॰… వివిధమ్పి అనాచారం ఆచరన్తి॥ యేపి తే। భన్తే। మనుస్సా పుబ్బే సద్ధా అహేసుం పసన్నా తేపి ఏతరహి అస్సద్ధా అప్పసన్నా॥ యానిపి తాని సఙ్ఘస్స పుబ్బే దానపథాని తానిపి ఏతరహి ఉపచ్ఛిన్నాని॥ రిఞ్చన్తి పేసలా భిక్ఖూ। నివసన్తి పాపభిక్ఖూ॥ సాధు। భన్తే। భగవా కీటాగిరిం భిక్ఖూ పహిణేయ్య। యథాయం కీటాగిరిస్మిం ఆవాసో సణ్ఠహేయ్యాతి॥ తతో అహం భగవా ఆగచ్ఛామీతి॥>
    text <౨౩>, <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। అస్సజిపునబ్బసుకా నామ కీటాగిరిస్మిం ఆవాసికా అలజ్జినో పాపభిక్ఖూ॥ తే ఏవరూపం అనాచారం ఆచరన్తి మాలావచ్ఛం రోపేన్తిపి…పే॰… వివిధమ్పి అనాచారం ఆచరన్తి॥ యేపి తే మనుస్సా పుబ్బే సద్ధా అహేసుం పసన్నా తేపి ఏతరహి అస్సద్ధా అప్పసన్నా॥ యానిపి తాని సఙ్ఘస్స పుబ్బే దానపథాని తానిపి ఏతరహి ఉపచ్ఛిన్నాని॥ రిఞ్చన్తి పేసలా భిక్ఖూ నివసన్తి పాపభిక్ఖూతి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ తే। భిక్ఖవే। మోఘపురిసా ఏవరూపం అనాచారం ఆచరిస్సన్తి మాలావచ్ఛం రోపేస్సన్తిపి రోపాపేస్సన్తిపి। సిఞ్చిస్సన్తిపి సిఞ్చాపేస్సన్తిపి। ఓచినిస్సన్తిపి ఓచినాపేస్సన్తిపి। గన్థేస్సన్తిపి గన్థాపేస్సన్తిపి। ఏకతోవణ్టికమాలం కరిస్సన్తిపి కారాపేస్సన్తిపి। ఉభతోవణ్టికమాలం కరిస్సన్తిపి కారాపేస్సన్తిపి। మఞ్జరికం కరిస్సన్తిపి కారాపేస్సన్తిపి। విధూతికం కరిస్సన్తిపి కారాపేస్సన్తిపి। వటంసకం కరిస్సన్తిపి కారాపేస్సన్తిపి। ఆవేళం కరిస్సన్తిపి కారాపేస్సన్తిపి। ఉరచ్ఛదం కరిస్సన్తిపి కారాపేస్సన్తిపి॥ తే కులిత్థీనం కులధీతానం కులకుమారీనం కులసుణ్హానం కులదాసీనం ఏకతోవణ్టికమాలం హరిస్సన్తిపి హరాపేస్సన్తిపి। ఉభతోవణ్టికమాలం హరిస్సన్తిపి హరాపేస్సన్తిపి। మఞ్జరికం హరిస్సన్తిపి హరాపేస్సన్తిపి। విధూతికం హరిస్సన్తిపి హరాపేస్సన్తిపి। వటంసకం హరిస్సన్తిపి హరాపేస్సన్తిపి। ఆవేళం హరిస్సన్తిపి హరాపేస్సన్తిపి। ఉరచ్ఛదం హరిస్సన్తిపి హరాపేస్సన్తిపి॥ తే కులిత్థీహి కులధీతాహి కులకుమారీహి కులసుణ్హాహి కులదాసీహి సద్ధిం ఏకభాజనేపి భుఞ్జిస్సన్తి। ఏకథాలకేపి పివిస్సన్తి। ఏకాసనేపి నిసీదిస్సన్తి। ఏకమఞ్చేపి తువట్టిస్సన్తి। ఏకత్థరణాపి తువట్టిస్సన్తి। ఏకపావురణాపి తువట్టిస్సన్తి। ఏకత్థరణపావురణాపి తువట్టిస్సన్తి। వికాలేపి భుఞ్జిస్సన్తి। మజ్జమ్పి పివిస్సన్తి। మాలాగన్ధవిలేపనమ్పి ధారేస్సన్తి। నచ్చిస్సన్తిపి। గాయిస్సన్తిపి। వాదేస్సన్తిపి। లాసేస్సన్తిపి। నచ్చన్తియాపి నచ్చిస్సన్తి। నచ్చన్తియాపి గాయిస్సన్తి। నచ్చన్తియాపి వాదేస్సన్తి। నచ్చన్తియాపి లాసేస్సన్తి। గాయన్తియాపి నచ్చిస్సన్తి। గాయన్తియాపి గాయిస్సన్తి। గాయన్తియాపి వాదేస్సన్తి। గాయన్తియాపి లాసేస్సన్తి। వాదేన్తియాపి నచ్చిస్సన్తి। వాదేన్తియాపి గాయిస్సన్తి। వాదేన్తియాపి వాదేస్సన్తి। వాదేన్తియాపి లాసేస్సన్తి। లాసేన్తియాపి నచ్చిస్సన్తి। లాసేన్తియాపి గాయిస్సన్తి। లాసేన్తియాపి వాదేస్సన్తి। లాసేన్తియాపి లాసేస్సన్తి। అట్ఠపదేపి కీళిస్సన్తి। దసపదేపి కీళిస్సన్తి। ఆకాసేపి కీళిస్సన్తి। పరిహారపథేపి కీళిస్సన్తి। సన్తికాయపి కీళిస్సన్తి। ఖలికాయపి కీళిస్సన్తి। ఘటికాయపి కీళిస్సన్తి। సలాకహత్థేనపి కీళిస్సన్తి। అక్ఖేనపి కీళిస్సన్తి। పఙ్గచీరేనపి కీళిస్సన్తి। వఙ్కకేనపి కీళిస్సన్తి మోక్ఖచికాయపి కీళిస్సన్తి। చిఙ్గులకేనపి కీళిస్సన్తి। పత్తాళ్హకేనపి కీళిస్సన్తి। రథకేనపి కీళిస్సన్తి। ధనుకేనపి కీళిస్సన్తి। అక్ఖరికాయపి కీళిస్సన్తి। మనేసికాయపి కీళిస్సన్తి। యథావజ్జేనపి కీళిస్సన్తి। హత్థిస్మిమ్పి సిక్ఖిస్సన్తి। అస్సస్మిమ్పి సిక్ఖిస్సన్తి। రథస్మిమ్పి సిక్ఖిస్సన్తి। ధనుస్మిమ్పి సిక్ఖిస్సన్తి। థరుస్మిమ్పి సిక్ఖిస్సన్తి। హత్థిస్సపి పురతో ధావిస్సన్తి। అస్సస్సపి పురతో ధావిస్సన్తి। రథస్సపి పురతో ధావిస్సన్తిపి ఆధావిస్సన్తిపి। ఉస్సేళేస్సన్తిపి। అప్ఫోటేస్సన్తిపి। నిబ్బుజ్ఝిస్సన్తిపి। ముట్ఠీహిపి యుజ్ఝిస్సన్తి। రఙ్గమజ్ఝేపి సఙ్ఘాటిం పత్థరిత్వా నచ్చకిం ఏవం వక్ఖన్తి ఇధ। భగిని। నచ్చస్సూతి। నలాటికమ్పి దస్సన్తి। వివిధమ్పి అనాచారం ఆచరిస్సన్తి॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా సారిపుత్తమోగ్గల్లానే ఆమన్తేసి గచ్ఛథ తుమ్హే। సారిపుత్తా। కీటాగిరిం గన్త్వా అస్సజిపునబ్బసుకానం భిక్ఖూనం కీటాగిరిస్మా పబ్బాజనీయకమ్మం కరోథ। తుమ్హాకం ఏతే సద్ధివిహారినోతి॥>
    text <కథం మయం। భన్తే। అస్సజిపునబ్బసుకానం భిక్ఖూనం కీటాగిరిస్మా పబ్బాజనీయకమ్మం కరోమ। చణ్డా తే భిక్ఖూ ఫరుసాతి॥ తేన హి తుమ్హే। సారిపుత్తా। బహుకేహి భిక్ఖూహి సద్ధిం గచ్ఛథాతి॥ ఏవం। భన్తేతి ఖో సారిపుత్తమోగ్గల్లానా భగవతో పచ్చస్సోసుం॥ ఏవఞ్చ పన। భిక్ఖవే। కాతబ్బం పఠమం అస్సజిపునబ్బసుకా భిక్ఖూ చోదేతబ్బా। చోదేత్వా సారేతబ్బా। సారేత్వా ఆపత్తిం ఆరోపేతబ్బా। ఆపత్తిం ఆరోపేత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <౨౪>, <సుణాతు మే। భన్తే। సఙ్ఘో॥ ఇమే అస్సజిపునబ్బసుకా భిక్ఖూ కులదూసకా పాపసమాచారా॥ ఇమేసం పాపకా సమాచారా దిస్సన్తి చేవ సుయ్యన్తి చ॥ కులాని చ ఇమేహి దుట్ఠాని దిస్సన్తి చేవ సుయ్యన్తి చ॥ యది సఙ్ఘస్స పత్తకల్లం। సఙ్ఘో అస్సజిపునబ్బసుకానం భిక్ఖూనం కీటాగిరిస్మా పబ్బాజనీయకమ్మం కరేయ్య న అస్సజిపునబ్బసుకేహి భిక్ఖూహి కీటాగిరిస్మిం వత్థబ్బన్తి॥ ఏసా ఞత్తి॥>
    text <సుణాతు మే। భన్తే। సఙ్ఘో॥ ఇమే అస్సజిపునబ్బసుకా భిక్ఖూ కులదూసకా పాపసమాచారా॥ ఇమేసం పాపకా సమాచారా దిస్సన్తి చేవ సుయ్యన్తి చ॥ కులాని చ ఇమేహి దుట్ఠాని దిస్సన్తి చేవ సుయ్యన్తి చ॥ సఙ్ఘో అస్సజిపునబ్బసుకానం భిక్ఖూనం కీటాగిరిస్మా పబ్బాజనీయకమ్మం కరోతి న అస్సజిపునబ్బసుకేహి భిక్ఖూహి కీటాగిరిస్మిం వత్థబ్బన్తి॥ యస్సాయస్మతో ఖమతి అస్సజిపునబ్బసుకానం భిక్ఖూనం కీటాగిరిస్మా పబ్బాజనీయస్స కమ్మస్స కరణం న అస్సజిపునబ్బసుకేహి భిక్ఖూహి కీటాగిరిస్మిం వత్థబ్బన్తి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి॥ సుణాతు మే। భన్తే। సఙ్ఘో॥ ఇమే అస్సజిపునబ్బసుకా భిక్ఖూ కులదూసకా పాపసమాచారా॥ ఇమేసం పాపకా సమాచారా దిస్సన్తి చేవ సుయ్యన్తి చ॥ కులాని చ ఇమేహి దుట్ఠాని దిస్సన్తి చేవ సుయ్యన్తి చ॥ సఙ్ఘో అస్సజిపునబ్బసుకానం భిక్ఖూనం కీటాగిరిస్మా పబ్బాజనీయకమ్మం కరోతి న అస్సజిపునబ్బసుకేహి భిక్ఖూహి కీటాగిరిస్మిం వత్థబ్బన్తి॥ యస్సాయస్మతో ఖమతి అస్సజిపునబ్బసుకానం భిక్ఖూనం కీటాగిరిస్మా పబ్బాజనీయస్స కమ్మస్స కరణం న అస్సజిపునబ్బసుకేహి భిక్ఖూహి కీటాగిరిస్మిం వత్థబ్బన్తి। సో తుణ్హస్స। యస్స నక్ఖమతి। సో భాసేయ్య॥>
    text <కతం సఙ్ఘేన అస్సజిపునబ్బసుకానం భిక్ఖూనం కీటాగిరిస్మా పబ్బాజనీయకమ్మం న అస్సజిపునబ్బసుకేహి భిక్ఖూహి కీటాగిరిస్మిం వత్థబ్బన్తి॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
  text <అధమ్మకమ్మద్వాదసకం>
    text <౨౫>, <తీహి। భిక్ఖవే। అఙ్గేహి సమన్నాగతం పబ్బాజనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అప్పటిపుచ్ఛా కతం హోతి। అప్పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పబ్బాజనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం పబ్బాజనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అదేసనాగామినియా ఆపత్తియా కతం హోతి। దేసితాయ ఆపత్తియా కతం హోతి…పే॰… అచోదేత్వా కతం హోతి। అసారేత్వా కతం హోతి। ఆపత్తిం అనారోపేత్వా కతం హోతి…పే॰… అసమ్ముఖా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిపుచ్ఛా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిఞ్ఞాయ కతం హోతి। అధమ్మేన కతం హోతి। వగ్గేన కతం హోతి…పే॰… అనాపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అదేసనాగామినియా ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… దేసితాయ ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అచోదేత్వా కతం హోతి। అధమ్మేన కతం హోతి। వగ్గేన కతం హోతి …పే॰… అసారేత్వా కతం హోతి। అధమ్మేన కతం హోతి। వగ్గేన కతం హోతి…పే॰… ఆపత్తిం అనారోపేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పబ్బాజనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    stand <అధమ్మకమ్మద్వాదసకం నిట్ఠితం॥>
  text <ధమ్మకమ్మద్వాదసకం>
    text <౨౬>, <తీహి। భిక్ఖవే। అఙ్గేహి సమన్నాగతం పబ్బాజనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। పటిపుచ్ఛా కతం హోతి। పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పబ్బాజనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం పబ్బాజనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తియా కతం హోతి దేసనాగామినియా ఆపత్తియా కతం హోతి అదేసితాయ ఆపత్తియా కతం హోతి…పే॰… చోదేత్వా కతం హోతి। సారేత్వా కతం హోతి। ఆపత్తిం ఆరోపేత్వా కతం హోతి…పే॰… సమ్ముఖా కతం హోతి। ధమ్మేన కతం హోతి। సమగ్గేన కతం హోతి…పే॰… పటిపుచ్ఛా కతం హోతి। ధమ్మేన కతం హోతి। సమగ్గేన కతం హోతి…పే॰… పటిఞ్ఞాయ కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… దేసనాగామినియా ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… అదేసితాయ ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… చోదేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… సారేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తిం ఆరోపేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పబ్బాజనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    stand <ధమ్మకమ్మద్వాదసకం నిట్ఠితం॥>
  text <ఆకఙ్ఖమానచుద్దసకం>
    text <౨౭>, <తీహి। భిక్ఖవే। అఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ అధిసీలే సీలవిపన్నో హోతి। అజ్ఝాచారే ఆచారవిపన్నో హోతి। అతిదిట్ఠియా దిట్ఠివిపన్నో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ బుద్ధస్స అవణ్ణం భాసతి। ధమ్మస్స అవణ్ణం భాసతి। సఙ్ఘస్స అవణ్ణం భాసతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ కాయికేన దవేన సమన్నాగతో హోతి। వాచసికేన దవేన సమన్నాగతో హోతి। కాయికవాచసికేన దవేన సమన్నాగతో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ కాయికేన అనాచారేన సమన్నాగతో హోతి। వాచసికేన అనాచారేన సమన్నాగతో హోతి। కాయికవాచసికేన అనాచారేన సమన్నాగతో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ కాయికేన ఉపఘాతికేన సమన్నాగతో హోతి। వాచసికేన ఉపఘాతికేన సమన్నాగతో హోతి। కాయికవాచసికేన ఉపఘాతికేన సమన్నాగతో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ కాయికేన మిచ్ఛాజీవేన సమన్నాగతో హోతి। వాచసికేన మిచ్ఛాజీవేన సమన్నాగతో హోతి। కాయికవాచసికేన మిచ్ఛాజీవేన సమన్నాగతో హోతి ఇమేహి। ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <తిణ్ణం। భిక్ఖవే। భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ ఏకో భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। ఏకో బాలో హోతి అబ్యత్తో ఆపత్తిబహులో అనపదానో। ఏకో గిహిసంసట్ఠో విహరతి అననులోమికేహి గిహిసంసగ్గేహి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ ఏకో అధిసీలే సీలవిపన్నో హోతి। ఏకో అజ్ఝాచారే ఆచారవిపన్నో హోతి। ఏకో అతిదిట్ఠియా దిట్ఠివిపన్నో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ ఏకో బుద్ధస్స అవణ్ణం భాసతి। ఏకో ధమ్మస్స అవణ్ణం భాసతి। ఏకో సఙ్ఘస్స అవణ్ణం భాసతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ ఏకో కాయికేన దవేన సమన్నాగతో హోతి। ఏకో వాచసికేన దవేన సమన్నాగతో హోతి। ఏకో కాయికవాచసికేన దవేన సమన్నాగతో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ ఏకో కాయికేన అనాచారేన సమన్నాగతో హోతి। ఏకో వాచసికేన అనాచారేన సమన్నాగతో హోతి। ఏకో కాయికవాచసికేన అనాచారేన సమన్నాగతో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ ఏకో కాయికేన ఉపఘాతికేన సమన్నాగతో హోతి। ఏకో వాచసికేన ఉపఘాతికేన సమన్నాగతో హోతి। ఏకో కాయికవాచసికేన ఉపఘాతికేన సమన్నాగతో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥ ఏకో కాయికేన మిచ్ఛాజీవేన సమన్నాగతో హోతి। ఏకో వాచసికేన మిచ్ఛాజీవేన సమన్నాగతో హోతి। ఏకో కాయికవాచసికేన మిచ్ఛాజీవేన సమన్నాగతో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పబ్బాజనీయకమ్మం కరేయ్య॥>
    stand <ఆకఙ్ఖమానచుద్దసకం నిట్ఠితం॥>
  text <అట్ఠారసవత్తం>
    text <౨౮>, <పబ్బాజనీయకమ్మకతేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన పబ్బాజనీయకమ్మం కతం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బన్తి॥>
    stand <పబ్బాజనీయకమ్మే అట్ఠారసవత్తం నిట్ఠితం॥>
    text <౨౯>, <అథ ఖో సారిపుత్తమోగ్గల్లానప్పముఖో భిక్ఖుసఙ్ఘో కీటాగిరిం గన్త్వా అస్సజిపునబ్బసుకానం భిక్ఖూనం కీటాగిరిస్మా పబ్బాజనీయకమ్మం అకాసి న అస్సజిపునబ్బసుకేహి భిక్ఖూహి కీటాగిరిస్మిం వత్థబ్బన్తి॥ తే సఙ్ఘేన పబ్బాజనీయకమ్మకతా న సమ్మా వత్తన్తి। న లోమం పాతేన్తి। న నేత్థారం వత్తన్తి। న భిక్ఖూ ఖమాపేన్తి। అక్కోసన్తి। పరిభాసన్తి। ఛన్దగామితా దోసగామితా మోహగామితా భయగామితా పాపేన్తి। పక్కమన్తిపి। విబ్భమన్తిపి॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ అస్సజిపునబ్బసుకా భిక్ఖూ సఙ్ఘేన పబ్బాజనీయకమ్మకతా న సమ్మా వత్తిస్సన్తి। న లోమం పాతేస్సన్తి। న నేత్థారం వత్తిస్సన్తి। న భిక్ఖూ ఖమాపేస్సన్తి। అక్కోసిస్సన్తి। పరిభాసిస్సన్తి। ఛన్దగామితా దోసగామితా మోహగామితా భయగామితా పాపేస్సన్తి। పక్కమిస్సన్తిపి। విబ్భమిస్సన్తిపీతి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। అస్సజిపునబ్బసుకా భిక్ఖూ సఙ్ఘేన పబ్బాజనీయకమ్మకతా న సమ్మా వత్తన్తి। న లోమం పాతేన్తి। న నేత్థారం వత్తన్తి। న భిక్ఖూ ఖమాపేన్తి। అక్కోసన్తి। పరిభాసన్తి। ఛన్దగామితా దోసగామితా మోహగామితా భయగామితా పాపేన్తి। పక్కమన్తిపి। విబ్భమన్తిపీతి॥ సచ్చం భగవాతి॥ విగరహి బుద్ధో భగవా అననుచ్ఛవికం …పే॰… కథఞ్హి నామ తే। భిక్ఖవే। మోఘపురిసా సఙ్ఘేన పబ్బాజనీయకమ్మకతా న సమ్మా వత్తిస్సన్తి। న లోమం పాతేస్సన్తి। న నేత్థారం వత్తిస్సన్తి। న భిక్ఖూ ఖమాపేస్సన్తి। అక్కోసిస్సన్తి। పరిభాసిస్సన్తి। ఛన్దగామితా దోసగామితా మోహగామితా భయగామితా పాపేస్సన్తి। పక్కమిస్సన్తిపి। విబ్భమిస్సన్తిపి॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో పబ్బాజనీయకమ్మం పటిప్పస్సమ్భేతు॥>
  text <నప్పటిప్పస్సమ్భేతబ్బఅట్ఠారసకం>
    text <౩౦>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో పబ్బాజనీయకమ్మం నప్పటిప్పస్సమ్భేతబ్బం॥ ఉపసమ్పాదేతి। నిస్సయం దేతి। సామణేరం ఉపట్ఠాపేతి। భిక్ఖునోవాదకసమ్ముతిం సాదియతి। సమ్మతోపి భిక్ఖునియో ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పబ్బాజనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో పబ్బాజనీయకమ్మం నప్పటిప్పస్సమ్భేతబ్బం॥ యాయ ఆపత్తియా సఙ్ఘేన పబ్బాజనీయకమ్మం కతం హోతి తం ఆపత్తిం ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం గరహతి। కమ్మికే గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పబ్బాజనీయకమ్మం నప్పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో పబ్బాజనీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో ఉపోసథం ఠపేతి। పవారణం ఠపేతి। సవచనీయం కరోతి। అనువాదం పట్ఠపేతి। ఓకాసం కారేతి। చోదేతి। సారేతి। భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో పబ్బాజనీయకమ్మం నప్పటిప్పస్సమ్భేతబ్బం॥>
    stand <పబ్బాజనీయకమ్మే నప్పటిప్పస్సమ్భేతబ్బఅట్ఠారసకం నిట్ఠితం॥>
  text <పటిప్పస్సమ్భేతబ్బఅట్ఠారసకం>
    text <౩౧>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో పబ్బాజనీయకమ్మం పటిప్పస్సమ్భేతబ్బం॥ న ఉపసమ్పాదేతి। న నిస్సయం దేతి। న సామణేరం ఉపట్ఠాపేతి। న భిక్ఖునోవాదకసమ్ముతిం సాదియతి। సమ్మతోపి భిక్ఖునియో న ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పబ్బాజనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో పబ్బాజనీయకమ్మం పటిప్పస్సమ్భేతబ్బం॥ యాయ ఆపత్తియా సఙ్ఘేన పబ్బాజనీయకమ్మం కతం హోతి తం ఆపత్తిం న ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం న గరహతి। కమ్మికే న గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పబ్బాజనీయకమ్మం పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో పబ్బాజనీయకమ్మం పటిప్పస్సమ్భేతబ్బం॥ న పకతత్తస్స భిక్ఖునో ఉపోసథం ఠపేతి। న పవారణం ఠపేతి। న సవచనీయం కరోతి। న అనువాదం పట్ఠపేతి। న ఓకాసం కారేతి। న చోదేతి। న సారేతి। న భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో పబ్బాజనీయకమ్మం పటిప్పస్సమ్భేతబ్బం॥>
    stand <పబ్బాజనీయకమ్మే పటిప్పస్సమ్భేతబ్బఅట్ఠారసకం నిట్ఠితం॥>
    text <౩౨>, <ఏవఞ్చ పన। భిక్ఖవే। పటిప్పస్సమ్భేతబ్బం॥ తేన। భిక్ఖవే। పబ్బాజనీయకమ్మకతేన భిక్ఖునా సఙ్ఘం ఉపసఙ్కమిత్వా ఏకంసం ఉత్తరాసఙ్గం కరిత్వా వుడ్ఢానం భిక్ఖూనం పాదే వన్దిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। భన్తే। సఙ్ఘేన పబ్బాజనీయకమ్మకతో సమ్మా వత్తామి। లోమం పాతేమి। నేత్థారం వత్తామి। పబ్బాజనీయస్స కమ్మస్స పటిప్పస్సద్ధిం యాచామీతి॥ దుతియమ్పి యాచితబ్బా॥ తతియమ్పి యాచితబ్బా॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం ఇత్థన్నామో భిక్ఖు సఙ్ఘేన పబ్బాజనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పబ్బాజనీయస్స కమ్మస్స పటిప్పస్సద్ధిం యాచతి॥ యది సఙ్ఘస్స పత్తకల్లం। సఙ్ఘో ఇత్థన్నామస్స భిక్ఖునో పబ్బాజనీయకమ్మం పటిప్పస్సమ్భేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం ఇత్థన్నామో భిక్ఖు సఙ్ఘేన పబ్బాజనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పబ్బాజనీయస్స కమ్మస్స పటిప్పస్సద్ధిం యాచతి॥ సఙ్ఘో ఇత్థన్నామస్స భిక్ఖునో పబ్బాజనీయకమ్మం పటిప్పస్సమ్భేతి॥ యస్సాయస్మతో ఖమతి ఇత్థన్నామస్స భిక్ఖునో పబ్బాజనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి॥ సుణాతు మే। భన్తే। సఙ్ఘో॥ అయం ఇత్థన్నామో భిక్ఖు సఙ్ఘేన పబ్బాజనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పబ్బాజనీయస్స కమ్మస్స పటిప్పస్సద్ధిం యాచతి॥ సఙ్ఘో ఇత్థన్నామస్స భిక్ఖునో పబ్బాజనీయకమ్మం పటిప్పస్సమ్భేతి॥ యస్సాయస్మతో ఖమతి ఇత్థన్నామస్స భిక్ఖునో పబ్బాజనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    stand <పటిప్పస్సద్ధం సఙ్ఘేన ఇత్థన్నామస్స భిక్ఖునో పబ్బాజనీయకమ్మం॥ ఖమతి సఙ్ఘస్స। తస్మా>
    text <తుణ్హీ। ఏవమేతం ధారయామీతి॥>
    stand <పబ్బాజనీయకమ్మం నిట్ఠితం తతియం॥>
  text <౪॥ పటిసారణీయకమ్మం>
    text <౩౩>, <తేన ఖో పన సమయేన ఆయస్మా సుధమ్మో మచ్ఛికాసణ్డే చిత్తస్స గహపతినో ఆవాసికో హోతి। నవకమ్మికో ధువభత్తికో॥ యదా చిత్తో గహపతి సఙ్ఘం వా గణం వా పుగ్గలం వా నిమన్తేతుకామో హోతి తదా న ఆయస్మన్తం సుధమ్మం అనపలోకేత్వా సఙ్ఘం వా గణం వా పుగ్గలం వా నిమన్తేతి॥>
    text <తేన ఖో పన సమయేన సమ్బహులా థేరా భిక్ఖూ। ఆయస్మా చ సారిపుత్తో। ఆయస్మా చ మహామోగ్గల్లానో। ఆయస్మా చ మహాకచ్చానో। ఆయస్మా చ మహాకోట్ఠికో। ఆయస్మా చ మహాకప్పినో। ఆయస్మా చ మహాచున్దో। ఆయస్మా చ అనురుద్ధో। ఆయస్మా చ రేవతో। ఆయస్మా చ ఉపాలి। ఆయస్మా చ ఆనన్దో। ఆయస్మా చ రాహులో। కాసీసు చారికం చరమానా యేన మచ్ఛికాసణ్డో తదవసరుం॥>
    text <అస్సోసి ఖో చిత్తో గహపతి థేరా కిర భిక్ఖూ మచ్ఛికాసణ్డం అనుప్పత్తాతి॥ అథ ఖో చిత్తో గహపతి యేన థేరా భిక్ఖూ తేనుపసఙ్కమి। ఉపసఙ్కమిత్వా థేరే భిక్ఖూ అభివాదేత్వా ఏకమన్తం నిసీది॥ ఏకమన్తం నిసిన్నం ఖో చిత్తం గహపతిం ఆయస్మా సారిపుత్తో ధమ్మియా కథాయ సన్దస్సేసి సమాదపేసి సముత్తేజేసి సమ్పహంసేసి॥>
    text <అథ ఖో చిత్తో గహపతి ఆయస్మతా సారిపుత్తేన ధమ్మియా కథాయ సన్దస్సితో సమాదపితో సముత్తేజితో సమ్పహంసితో థేరే భిక్ఖూ ఏతదవోచ అధివాసేన్తు మే। భన్తే। థేరా స్వాతనాయ ఆగన్తుకభత్తన్తి॥ అధివాసేసుం ఖో థేరా భిక్ఖూ తుణ్హీభావేన॥>
    text <అథ ఖో చిత్తో గహపతి థేరానం భిక్ఖూనం అధివాసనం విదిత్వా ఉట్ఠాయాసనా థేరే భిక్ఖూ అభివాదేత్వా పదక్ఖిణం కత్వా యేనాయస్మా సుధమ్మో తేనుపసఙ్కమి। ఉపసఙ్కమిత్వా ఆయస్మన్తం సుధమ్మం అభివాదేత్వా ఏకమన్తం అట్ఠాసి॥ ఏకమన్తం ఠితో ఖో చిత్తో గహపతి ఆయస్మన్తం సుధమ్మం ఏతదవోచ అధివాసేతు మే। భన్తే। అయ్యో సుధమ్మో స్వాతనాయ భత్తం సద్ధిం థేరేహీతి॥ అథ ఖో ఆయస్మా సుధమ్మో పుబ్బే ఖ్వాయం చిత్తో గహపతి యదా సఙ్ఘం వా గణం వా పుగ్గలం వా నిమన్తేతుకామో న మం అనపలోకేత్వా సఙ్ఘం వా గణం వా పుగ్గలం వా నిమన్తేతి। సోదాని మం అనపలోకేత్వా థేరే భిక్ఖూ నిమన్తేసి। దుట్ఠోదానాయం చిత్తో గహపతి అనపేక్ఖో విరత్తరూపో మయీతి చిత్తం గహపతిం ఏతదవోచ అలం। గహపతి। నాధివాసేమీతి॥ దుతియమ్పి ఖో…పే॰… తతియమ్పి ఖో చిత్తో గహపతి ఆయస్మన్తం సుధమ్మం ఏతదవోచ అధివాసేతు మే। భన్తే। అయ్యో సుధమ్మో స్వాతనాయ భత్తం సద్ధిం థేరేహీతి॥ అలం। గహపతి। నాధివాసేమీతి॥ అథ ఖో చిత్తో గహపతి కిం మే కరిస్సతి అయ్యో సుధమ్మో అధివాసేన్తో వా అనధివాసేన్తో వాతి ఆయస్మన్తం సుధమ్మం అభివాదేత్వా పదక్ఖిణం కత్వా పక్కామి॥>
    text <౩౪>, <అథ ఖో చిత్తో గహపతి తస్సా రత్తియా అచ్చయేన థేరానం భిక్ఖూనం పణీతం ఖాదనీయం భోజనీయం పటియాదాపేసి॥ అథ ఖో ఆయస్మా సుధమ్మో యంనూనాహం చిత్తస్స గహపతినో థేరానం భిక్ఖూనం పటియత్తం పస్సేయ్యన్తి పుబ్బణ్హసమయం నివాసేత్వా పత్తచీవరమాదాయ యేన చిత్తస్స గహపతినో నివేసనం తేనుపసఙ్కమి। ఉపసఙ్కమిత్వా పఞ్ఞత్తే ఆసనే నిసీది॥ అథ ఖో చిత్తో గహపతి యేనాయస్మా సుధమ్మో తేనుపసఙ్కమి। ఉపసఙ్కమిత్వా ఆయస్మన్తం సుధమ్మం అభివాదేత్వా ఏకమన్తం నిసీది॥ ఏకమన్తం నిసిన్నం ఖో చిత్తం గహపతిం ఆయస్మా సుధమ్మో ఏతదవోచ పహూతం ఖో తే ఇదం। గహపతి। ఖాదనీయం భోజనీయం పటియత్తం। ఏకా చ ఖో ఇధ నత్థి యదిదం తిలసఙ్గుళికాతి॥ బహుమ్హి వత। భన్తే। రతనే బుద్ధవచనే విజ్జమానే అయ్యేన సుధమ్మేన యదేవ కిఞ్చి భాసితం యదిదం తిలసఙ్గుళికాతి॥ భూతపుబ్బం। భన్తే। దక్ఖిణాపథకా వాణిజా పురత్థిమం జనపదం అగమంసు వాణిజ్జాయ॥ తే తతో కుక్కుటిం ఆనేసుం॥ అథ ఖో సా। భన్తే। కుక్కుటీ కాకేన సద్ధిం సంవాసం కప్పేసి॥ సా పోతకం జనేసి॥ యదా ఖో సో। భన్తే। కుక్కుటపోతకో కాకవస్సం వస్సితుకామో హోతి। కాకకుక్కుటీతి వస్సతి। యదా కుక్కుటివస్సం వస్సితుకామో హోతి। కుక్కుటికాకాతి వస్సతి॥ ఏవమేవ ఖో। భన్తే। బహుమ్హి రతనే బుద్ధవచనే విజ్జమానే అయ్యేన సుధమ్మేన యదేవ కిఞ్చి భాసితం యదిదం తిలసంగుళికాతి॥ అక్కోససి మం త్వం। గహపతి। పరిభాససి మం త్వం। గహపతి॥ ఏసో తే। గహపతి। ఆవాసో। పక్కమిస్సామీతి॥ నాహం। భన్తే। అయ్యం సుధమ్మం అక్కోసామి। పరిభాసామి॥ వసతు। భన్తే। అయ్యో సుధమ్మో మచ్ఛికాసణ్డే॥ రమణీయం అమ్బాటకవనం॥ అహం అయ్యస్స సుధమ్మస్స ఉస్సుక్కం కరిస్సామి। చీవరపిణ్డపాతసేనాసనగిలానప్పచ్చయభేసజ్జపరిక్ఖారానన్తి॥ దుతియమ్పి ఖో…పే॰… తతియమ్పి ఖో ఆయస్మా సుధమ్మో చిత్తం గహపతిం ఏతదవోచ అక్కోససి మం త్వం। గహపతి। పరిభాససి మం త్వం। గహపతి॥ ఏసో తే। గహపతి। ఆవాసో। పక్కమిస్సామీతి॥ కహం। భన్తే। అయ్యో సుధమ్మో గమిస్సతీతి॥ సావత్థిం ఖో అహం। గహపతి। గమిస్సామి భగవన్తం దస్సనాయాతి॥ తేన హి। భన్తే। యఞ్చ అత్తనా భణితం। యఞ్చ మయా భణితం తం సబ్బం భగవతో ఆరోచేహి॥ అనచ్ఛరియం ఖో పనేతం। భన్తే। యం అయ్యో సుధమ్మో పునదేవ మచ్ఛికాసణ్డం పచ్చాగచ్ఛేయ్యాతి॥>
    text <౩౫>, <అథ ఖో ఆయస్మా సుధమ్మో సేనాసనం సంసామేత్వా పత్తచీవరమాదాయ యేన సావత్థి తేన పక్కామి॥ అనుపుబ్బేన యేన సావత్థి జేతవనం అనాథపిణ్డికస్స ఆరామో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా సుధమ్మో యఞ్చ అత్తనా భణితం యఞ్చ చిత్తేన గహపతినా భణితం తం సబ్బం భగవతో ఆరోచేసి॥>
    text <విగరహి బుద్ధో భగవా అననుచ్ఛవికం। మోఘపురిస। అననులోమికం అప్పతిరూపం అస్సామణకం అకప్పియం అకరణీయం॥ కథఞ్హి నామ త్వం। మోఘపురిస। చిత్తం గహపతిం సద్ధం పసన్నం దాయకం కారకం సఙ్ఘుపట్ఠాకం హీనేన ఖుంసేస్ససి। హీనేన వమ్భేస్ససి॥ నేతం। మోఘపురిస। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో సుధమ్మస్స భిక్ఖునో పటిసారణీయకమ్మం కరోతు చిత్తో తే గహపతి ఖమాపేతబ్బోతి॥ ఏవఞ్చ పన। భిక్ఖవే। కాతబ్బం పఠమం సుధమ్మో భిక్ఖు చోదేతబ్బో। చోదేత్వా సారేతబ్బో। సారేత్వా ఆపత్తిం ఆరోపేతబ్బో। ఆపత్తిం ఆరోపేత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <౩౬>, <సుణాతు మే। భన్తే। సఙ్ఘో॥ అయం సుధమ్మో భిక్ఖు చిత్తం గహపతిం సద్ధం పసన్నం దాయకం కారకం సఙ్ఘుపట్ఠాకం హీనేన ఖుంసేతి। హీనేన వమ్భేతి॥ యది సఙ్ఘస్స పత్తకల్లం। సఙ్ఘో సుధమ్మస్స భిక్ఖునో పటిసారణీయకమ్మం కరేయ్య చిత్తో తే గహపతి ఖమాపేతబ్బోతి॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం సుధమ్మో భిక్ఖు చిత్తం గహపతిం సద్ధం పసన్నం దాయకం కారకం సఙ్ఘుపట్ఠాకం హీనేన ఖుంసేతి। హీనేన వమ్భేతి॥ సఙ్ఘో సుధమ్మస్స భిక్ఖునో పటిసారణీయకమ్మం కరోతి చిత్తో తే గహపతి ఖమాపేతబ్బోతి॥ యస్సాయస్మతో ఖమతి సుధమ్మస్స భిక్ఖునో పటిసారణీయస్స కమ్మస్స కరణం చిత్తో తే గహపతి ఖమాపేతబ్బోతి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం సుధమ్మో భిక్ఖు చిత్తం గహపతిం సద్ధం పసన్నం దాయకం కారకం సఙ్ఘుపట్ఠాకం హీనేన ఖుంసేతి। హీనేన వమ్భేతి॥ సఙ్ఘో సుధమ్మస్స భిక్ఖునో పటిసారణీయకమ్మం కరోతి చిత్తో తే గహపతి ఖమాపేతబ్బోతి॥ యస్సాయస్మతో ఖమతి సుధమ్మస్స భిక్ఖునో పటిసారణీయస్స కమ్మస్స కరణం చిత్తో తే గహపతి ఖమాపేతబ్బోతి। సో తుణ్హస్స। యస్స నక్ఖమతి। సో భాసేయ్య॥>
    text <కతం సఙ్ఘేన సుధమ్మస్స భిక్ఖునో పటిసారణీయకమ్మం చిత్తో తే గహపతి ఖమాపేతబ్బోతి॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
  text <అధమ్మకమ్మద్వాదసకం>
    text <౩౭>, <తీహి। భిక్ఖవే। అఙ్గేహి సమన్నాగతం పటిసారణీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అప్పటిపుచ్ఛా కతం హోతి। అప్పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పటిసారణీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం పటిసారణీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అదేసనాగామినియా ఆపత్తియా కతం హోతి। దేసితాయ ఆపత్తియా కతం హోతి…పే॰… అచోదేత్వా కతం హోతి। అసారేత్వా కతం హోతి। ఆపత్తిం అనారోపేత్వా కతం హోతి…పే॰… అసమ్ముఖా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిపుచ్ఛా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిఞ్ఞాయ కతం హోతి। అధమ్మేన కతం హోతి। వగ్గేన కతం హోతి…పే॰… అనాపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అదేసనాగామినియా ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… దేసితాయ ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అచోదేత్వా కతం హోతి। అధమ్మేన కతం హోతి। వగ్గేన కతం హోతి…పే॰… అసారేత్వా కతం హోతి। అధమ్మేన కతం హోతి। వగ్గేన కతం హోతి…పే॰… ఆపత్తిం అనారోపేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పటిసారణీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    stand <పటిసారణీయకమ్మే అధమ్మకమ్మద్వాదసకం నిట్ఠితం॥>
  text <ధమ్మకమ్మద్వాదసకం>
    text <౩౮>, <తీహి। భిక్ఖవే। అఙ్గేహి సమన్నాగతం పటిసారణీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। పటిపుచ్ఛా కతం హోతి। పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పటిసారణీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం పటిసారణీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తియా కతం హోతి। దేసనాగామినియా ఆపత్తియా కతం హోతి। అదేసితాయ ఆపత్తియా కతం హోతి…పే॰… చోదేత్వా కతం హోతి। సారేత్వా కతం హోతి। ఆపత్తిం ఆరోపేత్వా కతం హోతి…పే॰… సమ్ముఖా కతం హోతి। ధమ్మేన కతం హోతి। సమగ్గేన కతం హోతి…పే॰… పటిపుచ్ఛా కతం హోతి। ధమ్మేన కతం హోతి। సమగ్గేన కతం హోతి…పే॰… పటిఞ్ఞాయ కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… దేసనాగామినియా ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… అదేసితాయ ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… చోదేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… సారేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తిం ఆరోపేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం పటిసారణీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    stand <పటిసారణీయకమ్మే ధమ్మకమ్మద్వాదసకం నిట్ఠితం॥>
  text <ఆకఙ్ఖమానచతుక్కం>
    text <౩౯>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పటిసారణీయకమ్మం కరేయ్య॥ గిహీనం అలాభాయ పరిసక్కతి। గిహీనం అనత్థాయ పరిసక్కతి। గిహీనం అనావాసాయ పరిసక్కతి। గిహీ అక్కోసతి పరిభాసతి। గిహీ గిహీహి భేదేతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పటిసారణీయకమ్మం కరేయ్య॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పటిసారణీయకమ్మం కరేయ్య॥ గిహీనం బుద్ధస్స అవణ్ణం భాసతి। గిహీనం ధమ్మస్స అవణ్ణం భాసతి। గిహీనం సఙ్ఘస్స అవణ్ణం భాసతి। గిహీ హీనేన ఖుంసేతి హీనేన వమ్భేతి। గిహీనం ధమ్మికం పటిస్సవం న సచ్చాపేతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పటిసారణీయకమ్మం కరేయ్య॥>
    text <పఞ్చన్నం। భిక్ఖవే। భిక్ఖూనం। ఆకఙ్ఖమానో సఙ్ఘో। పటిసారణీయకమ్మం కరేయ్య॥ ఏకో గిహీనం అలాభాయ పరిసక్కతి। ఏకో గిహీనం అనత్థాయ పరిసక్కతి। ఏకో గిహీనం అనావాసాయ పరిసక్కతి। ఏకో గిహీ అక్కోసతి పరిభాసతి। ఏకో గిహీ గిహీహి భేదేతి ఇమేసం ఖో। భిక్ఖవే। పఞ్చన్నం భిక్ఖూనం। ఆకఙ్ఖమానో సఙ్ఘో। పటిసారణీయకమ్మం కరేయ్య॥>
    text <అపరేసమ్పి। భిక్ఖవే। పఞ్చన్నం భిక్ఖూనం। ఆకఙ్ఖమానో సఙ్ఘో। పటిసారణీయకమ్మం కరేయ్య॥ ఏకో గిహీనం బుద్ధస్స అవణ్ణం భాసతి। ఏకో గిహీనం ధమ్మస్స అవణ్ణం భాసతి। ఏకో గిహీనం సఙ్ఘస్స అవణ్ణం భాసతి। ఏకో గిహీ హీనేన ఖుంసేతి హీనేన వమ్భేతి। ఏకో గిహీనం ధమ్మికం పటిస్సవం న సచ్చాపేతి ఇమేసం ఖో। భిక్ఖవే। పఞ్చన్నం భిక్ఖూనం। ఆకఙ్ఖమానో సఙ్ఘో। పటిసారణీయకమ్మం కరేయ్య॥>
    stand <ఆకఙ్ఖమానచతుక్కం నిట్ఠితం॥>
  text <అట్ఠారసవత్తం>
    text <౪౦>, <పటిసారణీయకమ్మకతేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన పటిసారణీయకమ్మం కతం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బన్తి॥>
    stand <పటిసారణీయకమ్మే అట్ఠారసవత్తం నిట్ఠితం॥>
    text <౪౧>, <అథ ఖో సఙ్ఘో సుధమ్మస్స భిక్ఖునో పటిసారణీయకమ్మం అకాసి చిత్తో తే గహపతి ఖమాపేతబ్బోతి॥ సో సఙ్ఘేన పటిసారణీయకమ్మకతో మచ్ఛికాసణ్డం గన్త్వా మఙ్కుభూతో నాసక్ఖి చిత్తం గహపతిం ఖమాపేతుం॥ పునదేవ సావత్థిం పచ్చాగఞ్ఛి॥ భిక్ఖూ ఏవమాహంసు ఖమాపితో తయా। ఆవుసో సుధమ్మ। చిత్తో గహపతీతి॥ ఇధాహం। ఆవుసో। మచ్ఛికాసణ్డం గన్త్వా మఙ్కుభూతో నాసక్ఖిం చిత్తం గహపతిం ఖమాపేతున్తి॥ భిక్ఖూ భగవతో ఏతమత్థం ఆరోచేసుం…పే॰…॥ తేన హి। భిక్ఖవే। సఙ్ఘో సుధమ్మస్స భిక్ఖునో అనుదూతం దేతు చిత్తం గహపతిం ఖమాపేతుం॥ ఏవఞ్చ పన భిక్ఖవే దాతబ్బో పఠమం భిక్ఖు యాచితబ్బో। యాచిత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ యది సఙ్ఘస్స పత్తకల్లం। సఙ్ఘో ఇత్థన్నామం భిక్ఖుం సుధమ్మస్స భిక్ఖునో అనుదూతం దదేయ్య చిత్తం గహపతిం ఖమాపేతుం॥ ఏసా ఞత్తి॥>
    text <సుణాతు మే। భన్తే। సఙ్ఘో॥ సఙ్ఘో ఇత్థన్నామం భిక్ఖుం సుధమ్మస్స భిక్ఖునో అనుదూతం దేతి చిత్తం గహపతిం ఖమాపేతుం॥ యస్సాయస్మతో ఖమతి ఇత్థన్నామస్స భిక్ఖునో సుధమ్మస్స భిక్ఖునో అనుదూతస్స దానం చిత్తం గహపతిం ఖమాపేతుం। సో తుణ్హస్స। యస్స నక్ఖమతి। సో భాసేయ్య॥>
    text <దిన్నో సఙ్ఘేన ఇత్థన్నామో భిక్ఖు సుధమ్మస్స భిక్ఖునో అనుదూతో చిత్తం గహపతిం ఖమాపేతుం॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    text <౪౨>, <తేన। భిక్ఖవే। సుధమ్మేన భిక్ఖునా అనుదూతేన భిక్ఖునా సద్ధిం మచ్ఛికాసణ్డం గన్త్వా చిత్తో గహపతి ఖమాపేతబ్బో ఖమ। గహపతి। పసాదేమి తన్తి॥ ఏవఞ్చే వుచ్చమానో ఖమతి। ఇచ్చేతం కుసలం॥ నో చే ఖమతి। అనుదూతేన భిక్ఖునా వత్తబ్బో ఖమ। గహపతి। ఇమస్స భిక్ఖునో। పసాదేతి తన్తి॥ ఏవఞ్చే వుచ్చమానో ఖమతి। ఇచ్చేతం కుసలం॥ నో చే ఖమతి। అనుదూతేన భిక్ఖునా వత్తబ్బో ఖమ। గహపతి। ఇమస్స భిక్ఖునో। అహం తం పసాదేమీతి॥ ఏవఞ్చే వుచ్చమానో ఖమతి। ఇచ్చేతం కుసలం॥ నో చే ఖమతి। అనుదూతేన భిక్ఖునా వత్తబ్బో ఖమ। గహపతి। ఇమస్స భిక్ఖునో। సఙ్ఘస్స వచనేనాతి॥ ఏవఞ్చే వుచ్చమానో ఖమతి। ఇచ్చేతం కుసలం॥ నో చే ఖమతి। అనుదూతేన భిక్ఖునా సుధమ్మో భిక్ఖు చిత్తస్స గహపతినో దస్సనూపచారం అవిజహాపేత్వా సవనూపచారం అవిజహాపేత్వా ఏకంసం ఉత్తరాసఙ్గం కారాపేత్వా ఉక్కుటికం నిసీదాపేత్వా అఞ్జలిం పగ్గణ్హాపేత్వా తం ఆపత్తిం దేసాపేతబ్బోతి॥>
    text <అథ ఖో ఆయస్మా సుధమ్మో అనుదూతేన భిక్ఖునా సద్ధిం మచ్ఛికాసణ్డం గన్త్వా చిత్తం గహపతిం ఖమాపేసి॥ సో సమ్మా వత్తతి। లోమం పాతేతి। నేత్థారం వత్తతి। భిక్ఖూ ఉపసఙ్కమిత్వా ఏవం వదేతి అహం। ఆవుసో। సఙ్ఘేన పటిసారణీయకమ్మకతో సమ్మా వత్తామి। లోమం పాతేమి। నేత్థారం వత్తామి॥ కథం ను ఖో మయా పటిపజ్జితబ్బన్తి॥ భిక్ఖూ భగవతో ఏతమత్థం ఆరోచేసుం…పే॰… తేన హి। భిక్ఖవే। సఙ్ఘో సుధమ్మస్స భిక్ఖునో పటిసారణీయకమ్మం పటిప్పస్సమ్భేతు॥>
  text <నప్పటిప్పస్సమ్భేతబ్బఅట్ఠారసకం>
    text <౪౩>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో పటిసారణీయకమ్మం నప్పటిప్పస్సమ్భేతబ్బం॥ ఉపసమ్పాదేతి। నిస్సయం దేతి। సామణేరం ఉపట్ఠాపేతి। భిక్ఖునోవాదకసమ్ముతిం సాదియతి। సమ్మతోపి భిక్ఖునియో ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పటిసారణీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో పటిసారణీయకమ్మం నప్పటిప్పస్సమ్భేతబ్బం॥ యాయ ఆపత్తియా సఙ్ఘేన పటిసారణీయకమ్మం కతం హోతి తం ఆపత్తిం ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం గరహతి। కమ్మికే గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పటిసారణీయకమ్మం నప్పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో పటిసారణీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో ఉపోసథం ఠపేతి। పవారణం ఠపేతి। సవచనీయం కరోతి। అనువాదం పట్ఠపేతి। ఓకాసం కారేతి। చోదేతి। సారేతి। భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో పటిసారణీయకమ్మం నప్పటిప్పస్సమ్భేతబ్బం॥>
    stand <పటిసారణీయకమ్మే నప్పటిప్పస్సమ్భేతబ్బఅట్ఠారసకం నిట్ఠితం॥>
  text <పటిప్పస్సమ్భేతబ్బఅట్ఠారసకం>
    text <౪౪>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో పటిసారణీయకమ్మం పటిప్పస్సమ్భేతబ్బం॥ న ఉపసమ్పాదేతి। న నిస్సయం దేతి। న సామణేరం ఉపట్ఠాపేతి। న భిక్ఖునోవాదకసమ్ముతిం సాదియతి। సమ్మతోపి భిక్ఖునియో న ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పటిసారణీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో పటిసారణీయకమ్మం పటిప్పస్సమ్భేతబ్బం॥ యాయ ఆపత్తియా సఙ్ఘేన పటిసారణీయకమ్మం కతం హోతి తం ఆపత్తిం న ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం న గరహతి। కమ్మికే న గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో పటిసారణీయకమ్మం పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో పటిసారణీయకమ్మం పటిప్పస్సమ్భేతబ్బం॥ న పకతత్తస్స భిక్ఖునో ఉపోసథం ఠపేతి। న పవారణం ఠపేతి। న సవచనీయం కరోతి। న అనువాదం పట్ఠపేతి। న ఓకాసం కారేతి। న చోదేతి। న సారేతి। న భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో పటిసారణీయకమ్మం పటిప్పస్సమ్భేతబ్బం॥>
    stand <పటిసారణీయకమ్మే పటిప్పస్సమ్భేతబ్బఅట్ఠారసకం నిట్ఠితం॥>
    text <౪౫>, <ఏవఞ్చ పన। భిక్ఖవే। పటిప్పస్సమ్భేతబ్బం॥ తేన। భిక్ఖవే। సుధమ్మేన భిక్ఖునా సఙ్ఘం ఉపసఙ్కమిత్వా ఏకంసం ఉత్తరాసఙ్గం కరిత్వా వుడ్ఢానం భిక్ఖూనం పాదే వన్దిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। భన్తే। సఙ్ఘేన పటిసారణీయకమ్మకతో సమ్మా వత్తామి। లోమం పాతేమి। నేత్థారం వత్తామి। పటిసారణీయస్స కమ్మస్స పటిప్పస్సద్ధిం యాచామీతి॥ దుతియమ్పి యాచితబ్బా॥ తతియమ్పి యాచితబ్బా॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం సుధమ్మో భిక్ఖు సఙ్ఘేన పటిసారణీయకమ్మకతో సమ్మా వత్తతి। లోమం పాతేతి। నేత్థారం వత్తతి। పటిసారణీయస్స కమ్మస్స పటిప్పస్సద్ధిం యాచతి॥ యది సఙ్ఘస్స పత్తకల్లం। సఙ్ఘో సుధమ్మస్స భిక్ఖునో పటిసారణీయకమ్మం పటిప్పస్సమ్భేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం సుధమ్మో భిక్ఖు సఙ్ఘేన పటిసారణీయకమ్మకతో సమ్మా వత్తతి। లోమం పాతేతి। నేత్థారం వత్తతి। పటిసారణీయస్స కమ్మస్స పటిప్పస్సద్ధిం యాచతి॥ సఙ్ఘో సుధమ్మస్స భిక్ఖునో పటిసారణీయకమ్మం పటిప్పస్సమ్భేతి॥ యస్సాయస్మతో ఖమతి సుధమ్మస్స భిక్ఖునో పటిసారణీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం సుధమ్మో భిక్ఖు సఙ్ఘేన పటిసారణీయకమ్మకతో సమ్మా వత్తతి। లోమం పాతేతి। నేత్థారం వత్తతి। పటిసారణీయస్స కమ్మస్స పటిప్పస్సద్ధిం యాచతి॥ సఙ్ఘో సుధమ్మస్స భిక్ఖునో పటిసారణీయకమ్మం పటిప్పస్సమ్భేతి॥ యస్సాయస్మతో ఖమతి సుధమ్మస్స భిక్ఖునో పటిసారణీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <పటిప్పస్సద్ధం సఙ్ఘేన సుధమ్మస్స భిక్ఖునో పటిసారణీయకమ్మం॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    stand <పటిసారణీయకమ్మం నిట్ఠితం చతుత్థం॥>
  text <౫॥ ఆపత్తియా అదస్సనే ఉక్ఖేపనీయకమ్మం>
    text <౪౬>, <తేన సమయేన బుద్ధో భగవా కోసమ్బియం విహరతి ఘోసితారామే॥ తేన ఖో పన సమయేన ఆయస్మా ఛన్నో ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ ఆయస్మా ఛన్నో ఆపత్తిం ఆపజ్జిత్వా న ఇచ్ఛిస్సతి ఆపత్తిం పస్సితున్తి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితున్తి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ సో। భిక్ఖవే। మోఘపురిసో ఆపత్తిం ఆపజ్జిత్వా న ఇచ్ఛిస్సతి ఆపత్తిం పస్సితుం॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం కరోతు అసమ్భోగం సఙ్ఘేన॥ ఏవఞ్చ పన। భిక్ఖవే। కాతబ్బం పఠమం ఛన్నో భిక్ఖు చోదేతబ్బో। చోదేత్వా సారేతబ్బో। సారేత్వా ఆపత్తిం ఆరోపేతబ్బో। ఆపత్తిం ఆరోపేత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <౪౭>, <సుణాతు మే। భన్తే। సఙ్ఘో॥ అయం ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ యది సఙ్ఘస్స పత్తకల్లం। సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం కరేయ్య అసమ్భోగం సఙ్ఘేన॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం కరోతి అసమ్భోగం సఙ్ఘేన॥ యస్సాయస్మతో ఖమతి ఛన్నస్స భిక్ఖునో। ఆపత్తియా అదస్సనే। ఉక్ఖేపనీయస్స కమ్మస్స కరణం అసమ్భోగం సఙ్ఘేన। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పస్సితుం॥ సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం కరోతి అసమ్భోగం సఙ్ఘేన॥ యస్సాయస్మతో ఖమతి ఛన్నస్స భిక్ఖునో। ఆపత్తియా అదస్సనే। ఉక్ఖేపనీయస్స కమ్మస్స కరణం అసమ్భోగం సఙ్ఘేన। సో తుణ్హస్స। యస్స నక్ఖమతి। సో భాసేయ్య॥>
    text <కతం సఙ్ఘేన ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం అసమ్భోగం సఙ్ఘేన॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    text <ఆవాసపరమ్పరఞ్చ। భిక్ఖవే। సంసథ ఛన్నో భిక్ఖు సఙ్ఘేన ఆపత్తియా అదస్సనే ఉక్ఖేపనీయకమ్మకతో అసమ్భోగం సఙ్ఘేనాతి॥>
  text <అధమ్మకమ్మద్వాదసకం>
    text <౪౮>, <తీహి। భిక్ఖవే। అఙ్గేహి సమన్నాగతం। ఆపత్తియా అదస్సనే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అప్పటిపుచ్ఛా కతం హోతి। అప్పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అదస్సనే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం। ఆపత్తియా అదస్సనే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అదేసనాగామినియా ఆపత్తియా కతం హోతి। దేసితాయ ఆపత్తియా కతం హోతి…పే॰… అచోదేత్వా కతం హోతి। అసారేత్వా కతం హోతి। ఆపత్తిం అనారోపేత్వా కతం హోతి…పే॰… అసమ్ముఖా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిపుచ్ఛా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిఞ్ఞాయ కతం హోతి। అధమ్మేన కతం హోతి। వగ్గేన కతం హోతి…పే॰… అనాపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అదేసనాగామినియా ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… దేసితాయ ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అచోదేత్వా కతం హోతి। అధమ్మేన కతం హోతి। వగ్గేన కతం హోతి…పే॰… అసారేత్వా కతం హోతి। అధమ్మేన కతం హోతి। వగ్గేన కతం హోతి…పే॰… ఆపత్తిం అనారోపేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అదస్సనే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    stand <ఆపత్తియా అదస్సనే ఉక్ఖేపనీయకమ్మే అధమ్మకమ్మద్వాదసకం నిట్ఠితం॥>
  text <ధమ్మకమ్మద్వాదసకం>
    text <౪౯>, <తీహి। భిక్ఖవే। అఙ్గేహి సమన్నాగతం। ఆపత్తియా అదస్సనే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। పటిపుచ్ఛా కతం హోతి। పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అదస్సనే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం…పే॰…॥ ఆపత్తియా కతం హోతి। దేసనాగామినియా ఆపత్తియా కతం హోతి। అదేసితాయ ఆపత్తియా కతం హోతి…పే॰… చోదేత్వా కతం హోతి। సారేత్వా కతం హోతి। ఆపత్తిం ఆరోపేత్వా కతం హోతి…పే॰… సమ్ముఖా కతం హోతి। ధమ్మేన కతం హోతి। సమగ్గేన కతం హోతి…పే॰… పటిపుచ్ఛా కతం హోతి। ధమ్మేన కతం హోతి। సమగ్గేన కతం హోతి…పే॰… పటిఞ్ఞాయ కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… దేసనాగామినియా ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… అదేసితాయ ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… చోదేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… సారేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తిం ఆరోపేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అదస్సనే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    stand <ఆపత్తియా అదస్సనే ఉక్ఖేపనీయకమ్మే ధమ్మకమ్మద్వాదసకం నిట్ఠితం॥>
  text <ఆకఙ్ఖమానఛక్కం>
    text <౫౦>, <తీహి। భిక్ఖవే। అఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥ భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥ అధిసీలే సీలవిపన్నో హోతి। అజ్ఝాచారే ఆచారవిపన్నో హోతి। అతిదిట్ఠియా దిట్ఠివిపన్నో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥ బుద్ధస్స అవణ్ణం భాసతి। ధమ్మస్స అవణ్ణం భాసతి। సఙ్ఘస్స అవణ్ణం భాసతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥>
    text <తిణ్ణం। భిక్ఖవే। భిక్ఖూనం। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥ ఏకో భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। ఏకో బాలో హోతి అబ్యత్తో ఆపత్తిబహులో అనపదానో। ఏకో గిహిసంసట్ఠో విహరతి అననులోమికేహి గిహిసంసగ్గేహి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥ ఏకో అధిసీలే సీలవిపన్నో హోతి। ఏకో అజ్ఝాచారే ఆచారవిపన్నో హోతి। ఏకో అతిదిట్ఠియా దిట్ఠివిపన్నో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥ ఏకో బుద్ధస్స అవణ్ణం భాసతి। ఏకో ధమ్మస్స అవణ్ణం భాసతి। ఏకో సఙ్ఘస్స అవణ్ణం భాసతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అదస్సనే। ఉక్ఖేపనీయకమ్మం కరేయ్య॥>
    stand <ఆపత్తియా అదస్సనే ఉక్ఖేపనీయకమ్మే>
    stand <ఆకఙ్ఖమానఛక్కం నిట్ఠితం॥>
  text <తేచత్తాలీసవత్తం>
    text <౫౧>, <ఆపత్తియా అదస్సనే ఉక్ఖేపనీయకమ్మకతేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన। ఆపత్తియా అదస్సనే। ఉక్ఖేపనీయకమ్మం కతం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారో। సేయ్యాభిహారో। పాదోదకం। పాదపీఠం పాదకథలికం। పత్తచీవరప్పటిగ్గహణం। నహానే పిట్ఠిపరికమ్మం సాదితబ్బం॥ న పకతత్తో భిక్ఖు సీలవిపత్తియా అనుద్ధంసేతబ్బో। న ఆచారవిపత్తియా అనుద్ధంసేతబ్బో। న దిట్ఠివిపత్తియా అనుద్ధంసేతబ్బో। న ఆజీవవిపత్తియా అనుద్ధంసేతబ్బో। న భిక్ఖు భిక్ఖూహి భేదేతబ్బో। న గిహిద్ధజో ధారేతబ్బో। న తిత్థియద్ధజో ధారేతబ్బో। న తిత్థియా సేవితబ్బా। భిక్ఖూ సేవితబ్బా। భిక్ఖుసిక్ఖాయ సిక్ఖితబ్బం॥ న పకతత్తేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। పకతత్తం భిక్ఖుం దిస్వా ఆసనా వుట్ఠాతబ్బం। న పకతత్తో భిక్ఖు ఆసాదేతబ్బో అన్తో వా బహి వా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బన్తి॥>
    stand <ఆపత్తియా అదస్సనే ఉక్ఖేపనీయకమ్మే>
    stand <తేచత్తాలీసవత్తం నిట్ఠితం॥>
    text <౫౨>, <అథ ఖో సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం అకాసి అసమ్భోగం సఙ్ఘేన॥ సో సఙ్ఘేన। ఆపత్తియా అదస్సనే। ఉక్ఖేపనీయకమ్మకతో తమ్హా ఆవాసా అఞ్ఞం ఆవాసం అగమాసి॥ తత్థ భిక్ఖూ నేవ అభివాదేసుం। న పచ్చుట్ఠేసుం। న అఞ్జలికమ్మం న సామీచికమ్మం అకంసు। న సక్కరింసు। న గరు కరింసు। న మానేసుం। న పూజేసుం॥ సో భిక్ఖూహి అసక్కరియమానో అగరుకరియమానో అమానియమానో అపూజియమానో అసక్కారపకతో తమ్హాపి ఆవాసా అఞ్ఞం ఆవాసం అగమాసి॥ తత్థపి భిక్ఖూ నేవ అభివాదేసుం। న పచ్చుట్ఠేసుం। న అఞ్జలికమ్మం న సామీచికమ్మం అకంసు। న సక్కరింసు। న గరుం కరింసు। న మానేసుం। న పూజేసుం॥ సో భిక్ఖూహి అసక్కరియమానో అగరుకరియమానో అమానియమానో అపూజియమానో అసక్కారపకతో తమ్హాపి ఆవాసా అఞ్ఞం ఆవాసం అగమాసి॥ తత్థపి భిక్ఖూ నేవ అభివాదేసుం। న పచ్చుట్ఠేసుం। న అఞ్జలికమ్మం న సామీచికమ్మం అకంసు। న సక్కరింసు। న గరుం కరింసు। న మానేసుం। న పూజేసుం॥ సో భిక్ఖూహి అసక్కరియమానో అగరుకరియమానో అమానియమానో అపూజియమానో అసక్కారపకతో పునదేవ కోసమ్బిం పచ్చాగఞ్ఛి॥ సో సమ్మా వత్తతి। లోమం పాతేతి। నేత్థారం వత్తతి। భిక్ఖూ ఉపసఙ్కమిత్వా ఏవం వదేతి అహం। ఆవుసో। సఙ్ఘేన। ఆపత్తియా అదస్సనే। ఉక్ఖేపనీయకమ్మకతో సమ్మా వత్తామి। లోమం పాతేమి। నేత్థారం వత్తామి॥ కథం ను ఖో మయా పటిపజ్జితబ్బన్తి॥ భిక్ఖూ భగవతో ఏతమత్థం ఆరోచేసుం…పే॰…॥ తేన హి। భిక్ఖవే। సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతు॥>
  text <నప్పటిప్పస్సమ్భేతబ్బ-తేచత్తాలీసకం>
    text <౫౩>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ ఉపసమ్పాదేతి। నిస్సయం దేతి। సామణేరం ఉపట్ఠాపేతి। భిక్ఖునోవాదకసమ్ముతిం సాదియతి। సమ్మతోపి భిక్ఖునియో ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ యాయ ఆపత్తియా సఙ్ఘేన। ఆపత్తియా అదస్సనే। ఉక్ఖేపనీయకమ్మం కతం హోతి తం ఆపత్తిం ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం గరహతి। కమ్మికే గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం సాదియతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో సేయ్యాభిహారం। పాదోదకం పాదపీఠం। పాదకథలికం। పత్తచీవరప్పటిగ్గహణం। నహానే పిట్ఠిపరికమ్మం సాదియతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ పకతత్తం భిక్ఖుం సీలవిపత్తియా అనుద్ధంసేతి। ఆచారవిపత్తియా అనుద్ధంసేతి। దిట్ఠివిపత్తియా అనుద్ధంసేతి। ఆజీవవిపత్తియా అనుద్ధంసేతి। భిక్ఖుం భిక్ఖూహి భేదేతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ గిహిద్ధజం ధారేతి। తిత్థియద్ధజం ధారేతి। తిత్థియే సేవతి। భిక్ఖూ న సేవతి। భిక్ఖుసిక్ఖాయ న సిక్ఖతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ పకతత్తేన భిక్ఖునా సద్ధిం ఏకచ్ఛన్నే ఆవాసే వసతి। ఏకచ్ఛన్నే అనావాసే వసతి। ఏకచ్ఛన్నే ఆవాసే వా అనావాసే వా వసతి। పకతత్తం భిక్ఖుం దిస్వా ఆసనా న వుట్ఠాతి। పకతత్తం భిక్ఖుం ఆసాదేతి అన్తో వా బహి వా ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో ఉపోసథం ఠపేతి। పవారణం ఠపేతి। సవచనీయం కరోతి। అనువాదం పట్ఠపేతి। ఓకాసం కారేతి। చోదేతి। సారేతి। భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం నప్పటిప్పస్సమ్భేతబ్బం॥>
    stand <ఆపత్తియా అదస్సనే ఉక్ఖేపనీయకమ్మే>
    stand <నప్పటిప్పస్సమ్భేతబ్బ-తేచత్తాలీసకం నిట్ఠితం॥>
  text <పటిప్పస్సమ్భేతబ్బ-తేచత్తాలీసకం>
    text <౫౪>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ న ఉపసమ్పాదేతి। న నిస్సయం దేతి। న సామణేరం ఉపట్ఠాపేతి। న భిక్ఖునోవాదకసమ్ముతిం సాదియతి। సమ్మతోపి భిక్ఖునియో న ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ యాయ ఆపత్తియా సఙ్ఘేన ఆపత్తియా అదస్సనే ఉక్ఖేపనీయకమ్మం కతం హోతి తం ఆపత్తిం న ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం న గరహతి। కమ్మికే న గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ న పకతత్తస్స భిక్ఖునో అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం సాదియతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ న పకతత్తస్స భిక్ఖునో సేయ్యాభిహారం। పాదోదకం పాదపీఠం। పాదకథలికం। పత్తచీవరప్పటిగ్గహణం। నహానే పిట్ఠిపరికమ్మం సాదియతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ న పకతత్తం భిక్ఖుం సీలవిపత్తియా అనుద్ధంసేతి। న ఆచారవిపత్తియా అనుద్ధంసేతి। న దిట్ఠివిపత్తియా అనుద్ధంసేతి। న ఆజీవవిపత్తియా అనుద్ధంసేతి। న భిక్ఖుం భిక్ఖూహి భేదేతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ న గిహిద్ధజం ధారేతి। న తిత్థియద్ధజం ధారేతి। న తిత్థియే సేవతి। భిక్ఖూ సేవతి। భిక్ఖుసిక్ఖాయ సిక్ఖతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ న పకతత్తేన భిక్ఖునా సద్ధిం ఏకచ్ఛన్నే ఆవాసే వసతి। న ఏకచ్ఛన్నే అనావాసే వసతి। న ఏకచ్ఛన్నే ఆవాసే వా అనావాసే వా వసతి। పకతత్తం భిక్ఖుం దిస్వా ఆసనా వుట్ఠాతి। న పకతత్తం భిక్ఖుం ఆసాదేతి అన్తో వా బహి వా ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥ న పకతత్తస్స భిక్ఖునో ఉపోసథం ఠపేతి। న పవారణం ఠపేతి। న సవచనీయం కరోతి। న అనువాదం పట్ఠపేతి। న ఓకాసం కారేతి। న చోదేతి। న సారేతి। న భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతబ్బం॥>
    stand <ఆపత్తియా అదస్సనే ఉక్ఖేపనీయకమ్మే>
    stand <పటిప్పస్సమ్భేతబ్బతేచత్తాలీసకం నిట్ఠితం॥>
    text <౫౫>, <ఏవఞ్చ పన। భిక్ఖవే। పటిప్పస్సమ్భేతబ్బం॥ తేన। భిక్ఖవే। ఛన్నేన భిక్ఖునా సఙ్ఘం ఉపసఙ్కమిత్వా ఏకంసం ఉత్తరాసఙ్గం కరిత్వా వుడ్ఢానం భిక్ఖూనం పాదే వన్దిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। భన్తే। సఙ్ఘేన। ఆపత్తియా అదస్సనే। ఉక్ఖేపనీయకమ్మకతో సమ్మా వత్తామి। లోమం పాతేమి। నేత్థారం వత్తామి। ఆపత్తియా అదస్సనే ఉక్ఖేపనీయస్స కమ్మస్స పటిప్పస్సద్ధిం యాచామీతి॥ దుతియమ్పి యాచితబ్బా॥ తతియమ్పి యాచితబ్బా॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం ఛన్నో భిక్ఖు సఙ్ఘేన। ఆపత్తియా అదస్సనే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అదస్సనే ఉక్ఖేపనీయస్స కమ్మస్స పటిప్పస్సద్ధిం యాచతి॥ యది సఙ్ఘస్స పత్తకల్లం। సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం ఛన్నో భిక్ఖు సఙ్ఘేన। ఆపత్తియా అదస్సనే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అదస్సనే। ఉక్ఖేపనీయస్స కమ్మస్స పటిప్పస్సద్ధిం యాచతి॥ సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతి॥ యస్సాయస్మతో ఖమతి ఛన్నస్స భిక్ఖునో। ఆపత్తియా అదస్సనే। ఉక్ఖేపనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం ఛన్నో భిక్ఖు సఙ్ఘేన। ఆపత్తియా అదస్సనే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అదస్సనే। ఉక్ఖేపనీయస్స కమ్మస్స పటిప్పస్సద్ధిం యాచతి॥ సఙ్ఘో ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం పటిప్పస్సమ్భేతి॥ యస్సాయస్మతో ఖమతి ఛన్నస్స భిక్ఖునో। ఆపత్తియా అదస్సనే। ఉక్ఖేపనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <పటిప్పస్సద్ధం సఙ్ఘేన ఛన్నస్స భిక్ఖునో। ఆపత్తియా అదస్సనే। ఉక్ఖేపనీయకమ్మం॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    stand <ఆపత్తియా అదస్సనే ఉక్ఖేపనీయకమ్మం నిట్ఠితం పఞ్చమం॥>
  text <౬॥ ఆపత్తియా అప్పటికమ్మే ఉక్ఖేపనీయకమ్మం>
    text <౫౬>, <తేన సమయేన బుద్ధో భగవా కోసమ్బియం విహరతి ఘోసితారామే॥ తేన ఖో పన సమయేన ఆయస్మా ఛన్నో ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ ఆయస్మా ఛన్నో ఆపత్తిం ఆపజ్జిత్వా న ఇచ్ఛిస్సతి ఆపత్తిం పటికాతున్తి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతున్తి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ సో। భిక్ఖవే। మోఘపురిసో ఆపత్తిం ఆపజ్జిత్వా న ఇచ్ఛిస్సతి ఆపత్తిం పటికాతుం॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం కరోతు అసమ్భోగం సఙ్ఘేన॥ ఏవఞ్చ పన। భిక్ఖవే। కాతబ్బం పఠమం ఛన్నో భిక్ఖు చోదేతబ్బో। చోదేత్వా సారేతబ్బో। సారేత్వా ఆపత్తిం ఆరోపేతబ్బో। ఆపత్తిం ఆరోపేత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ యది సఙ్ఘస్స పత్తకల్లం। సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం కరేయ్య అసమ్భోగం సఙ్ఘేన॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం కరోతి అసమ్భోగం సఙ్ఘేన॥ యస్సాయస్మతో ఖమతి ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయస్స కమ్మస్స కరణం అసమ్భోగం సఙ్ఘేన। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం ఛన్నో భిక్ఖు ఆపత్తిం ఆపజ్జిత్వా న ఇచ్ఛతి ఆపత్తిం పటికాతుం॥ సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం కరోతి అసమ్భోగం సఙ్ఘేన॥ యస్సాయస్మతో ఖమతి ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయస్స కమ్మస్స కరణం అసమ్భోగం సఙ్ఘేన। సో తుణ్హస్స। యస్స నక్ఖమతి। సో భాసేయ్య॥>
    text <కతం సఙ్ఘేన ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం అసమ్భోగం సఙ్ఘేన॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    text <ఆవాసపరమ్పరఞ్చ। భిక్ఖవే। సంసథ ఛన్నో భిక్ఖు। సఙ్ఘేన ఆపత్తియా అప్పటికమ్మే। ఉక్ఖేపనీయకమ్మకతో అసమ్భోగం సఙ్ఘేనాతి॥>
  text <అధమ్మకమ్మద్వాదసకం>
    text <౫౭>, <తీహి। భిక్ఖవే। అఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అప్పటిపుచ్ఛా కతం హోతి। అప్పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అదేసనాగామినియా ఆపత్తియా కతం హోతి। దేసితాయ ఆపత్తియా కతం హోతి…పే॰… అచోదేత్వా కతం హోతి। అసారేత్వా కతం హోతి। ఆపత్తిం అనారోపేత్వా కతం హోతి…పే॰… అసమ్ముఖా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిపుచ్ఛా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిఞ్ఞాయ కతం హోతి। అధమ్మేన కతం హోతి। వగ్గేన కతం హోతి…పే॰… అనాపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అదేసనాగామినియా ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… దేసితాయ ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అచోదేత్వా కతం హోతి। అధమ్మేన కతం హోతి। వగ్గేన కతం హోతి…పే॰… అసారేత్వా కతం హోతి। అధమ్మేన కతం హోతి। వగ్గేన కతం హోతి…పే॰… ఆపత్తిం అనారోపేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    stand <ఆపత్తియా అప్పటికమ్మే ఉక్ఖేపనీయకమ్మే>
    stand <అధమ్మకమ్మద్వాదసకం నిట్ఠితం॥>
  text <ధమ్మకమ్మద్వాదసకం>
    text <౫౮>, <తీహి। భిక్ఖవే। అఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। పటిపుచ్ఛా కతం హోతి। పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తియా కతం హోతి। దేసనాగామినియా ఆపత్తియా కతం హోతి। అదేసితాయ ఆపత్తియా కతం హోతి…పే॰… చోదేత్వా కతం హోతి। సారేత్వా కతం హోతి। ఆపత్తిం ఆరోపేత్వా కతం హోతి…పే॰… సమ్ముఖా కతం హోతి। ధమ్మేన కతం హోతి। సమగ్గేన కతం హోతి…పే॰… పటిపుచ్ఛా కతం హోతి। ధమ్మేన కతం హోతి। సమగ్గేన కతం హోతి…పే॰… పటిఞ్ఞాయ కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… దేసనాగామినియా ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… అదేసితాయ ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… చోదేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… సారేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తిం ఆరోపేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। ఆపత్తియా అప్పటికమ్మే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    stand <ఆపత్తియా అప్పటికమ్మే ఉక్ఖేపనీయకమ్మే>
    stand <ధమ్మకమ్మద్వాదసకం నిట్ఠితం॥>
  text <ఆకఙ్ఖమానఛక్కం>
    text <౫౯>, <తీహి। భిక్ఖవే। అఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥ భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥ అధిసీలే సీలవిపన్నో హోతి। అజ్ఝాచారే ఆచారవిపన్నో హోతి। అతిదిట్ఠియా దిట్ఠివిపన్నో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥ బుద్ధస్స అవణ్ణం భాసతి। ధమ్మస్స అవణ్ణం భాసతి। సఙ్ఘస్స అవణ్ణం భాసతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥>
    text <తిణ్ణం। భిక్ఖవే। భిక్ఖూనం। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥ ఏకో భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। ఏకో బాలో హోతి అబ్యత్తో ఆపత్తిబహులో అనపదానో। ఏకో గిహిసంసట్ఠో విహరతి అననులోమికేహి గిహిసంసగ్గేహి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥ ఏకో అధిసీలే సీలవిపన్నో హోతి। ఏకో అజ్ఝాచారే ఆచారవిపన్నో హోతి। ఏకో అతిదిట్ఠియా దిట్ఠివిపన్నో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥ ఏకో బుద్ధస్స అవణ్ణం భాసతి। ఏకో ధమ్మస్స అవణ్ణం భాసతి। ఏకో సఙ్ఘస్స అవణ్ణం భాసతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। ఆపత్తియా అప్పటికమ్మే। ఉక్ఖేపనీయకమ్మం కరేయ్య॥>
    stand <ఆపత్తియా అప్పటికమ్మే ఉక్ఖేపనీయకమ్మే>
    stand <ఆకఙ్ఖమానఛక్కం నిట్ఠితం॥>
  text <తేచత్తాలీసవత్తం>
    text <౬౦>, <ఆపత్తియా అప్పటికమ్మే ఉక్ఖేపనీయకమ్మకతేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మం కతం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా॥ న పకతత్తస్స భిక్ఖునో అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారో। సేయ్యాభిహారో। పాదోదకం పాదపీఠం। పాదకథలికం। పత్తచీవరప్పటిగ్గహణం। నహానే పిట్ఠిపరికమ్మం సాదితబ్బం॥ న పకతత్తో భిక్ఖు సీలవిపత్తియా అనుద్ధంసేతబ్బో। న ఆచారవిపత్తియా అనుద్ధంసేతబ్బో। న దిట్ఠివిపత్తియా అనుద్ధంసేతబ్బో। న ఆజీవవిపత్తియా అనుద్ధంసేతబ్బో। న భిక్ఖు భిక్ఖూహి భేదేతబ్బో॥ న గిహిద్ధజో ధారేతబ్బో। న తిత్థియద్ధజో ధారేతబ్బో। న తిత్థియా సేవితబ్బా। భిక్ఖూ సేవితబ్బా। భిక్ఖుసిక్ఖాయ సిక్ఖితబ్బం॥ న పకతత్తేన భిక్ఖునా సద్ధిం ఏకచ్ఛన్నే ఆవాసే వత్థబ్బం। న ఏకచ్ఛన్నే అనావాసే వత్థబ్బం। న ఏకచ్ఛన్నే ఆవాసే వా అనావాసే వా వత్థబ్బం। పకతత్తం భిక్ఖుం దిస్వా ఆసనా వుట్ఠాతబ్బం। న పకతత్తో భిక్ఖు ఆసాదేతబ్బో అన్తో వా బహి వా॥ న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బన్తి॥>
    stand <ఆపత్తియా అప్పటికమ్మే ఉక్ఖేపనీయకమ్మే>
    stand <తేచత్తాలీసవత్తం నిట్ఠితం॥>
    text <౬౧>, <అథ ఖో సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం అకాసి అసమ్భోగం సఙ్ఘేన॥ సో సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మకతో తమ్హా ఆవాసా అఞ్ఞం ఆవాసం అగమాసి॥ తత్థ భిక్ఖూ నేవ అభివాదేసుం। న పచ్చుట్ఠేసుం। న అఞ్జలికమ్మం న సామీచికమ్మం అకంసు। న సక్కరింసు। న గరుం కరింసు। న మానేసుం। న పూజేసుం॥ సో భిక్ఖూహి అసక్కరియమానో అగరుకరియమానో అమానియమానో అపూజియమానో అసక్కారపకతో తమ్హాపి ఆవాసా అఞ్ఞం ఆవాసం అగమాసి॥ తత్థపి భిక్ఖూ నేవ అభివాదేసుం। న పచ్చుట్ఠేసుం। న అఞ్జలికమ్మం న సామీచికమ్మం అకంసు। న సక్కరింసు। న గరుం కరింసు। న మానేసుం। న పూజేసుం॥ సో భిక్ఖూహి అసక్కరియమానో అగరుకరియమానో అమానియమానో అపూజియమానో అసక్కారపకతో తమ్హాపి ఆవాసా అఞ్ఞం ఆవాసం అగమాసి॥ తత్థపి భిక్ఖూ నేవ అభివాదేసుం। న పచ్చుట్ఠేసుం। న అఞ్జలికమ్మం న సామీచికమ్మం అకంసు। న సక్కరింసు। న గరుం కరింసు। న మానేసుం। న పూజేసుం॥ సో భిక్ఖూహి అసక్కరియమానో అగరుకరియమానో అమానియమానో అపూజియమానో అసక్కారపకతో పునదేవ కోసమ్బిం పచ్చాగఞ్ఛి॥ సో సమ్మా వత్తతి। లోమం పాతేతి। నేత్థారం వత్తతి। భిక్ఖూ ఉపసఙ్కమిత్వా ఏవం వదేతి అహం। ఆవుసో। సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మకతో సమ్మా వత్తామి। లోమం పాతేమి। నేత్థారం వత్తామి॥ కథం ను ఖో మయా పటిపజ్జితబ్బన్తి॥ భిక్ఖూ భగవతో ఏతమత్థం ఆరోచేసుం…పే॰…॥ తేన హి। భిక్ఖవే। సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతు॥>
  text <నప్పటిప్పస్సమ్భేతబ్బతేచత్తాలీసకం>
    text <౬౨>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం నప్పటిప్పస్సమ్భేతబ్బం॥ ఉపసమ్పాదేతి। నిస్సయం దేతి। సామణేరం ఉపట్ఠాపేతి। భిక్ఖునోవాదకసమ్ముతిం సాదియతి। సమ్మతోపి భిక్ఖునియో ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం నప్పటిప్పస్సమ్భేతబ్బం॥ యాయ ఆపత్తియా సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మం కతం హోతి తం ఆపత్తిం ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం గరహతి। కమ్మికే గరహతి…పే॰… పకతత్తస్స భిక్ఖునో అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం సాదియతి…పే॰… పకతత్తస్స భిక్ఖునో సేయ్యాభిహారం। పాదోదకం పాదపీఠం। పాదకథలికం। పత్తచీవరప్పటిగ్గహణం। నహానే పిట్ఠిపరికమ్మం సాదియతి…పే॰… పకతత్తం భిక్ఖుం సీలవిపత్తియా అనుద్ధంసేతి। ఆచారవిపత్తియా అనుద్ధంసేతి। దిట్ఠివిపత్తియా అనుద్ధంసేతి। ఆజీవవిపత్తియా అనుద్ధంసేతి। భిక్ఖుం భిక్ఖూహి భేదేతి…పే॰… గిహిద్ధజం ధారేతి। తిత్థియద్ధజం ధారేతి। తిత్థియే సేవతి। భిక్ఖూ న సేవతి। భిక్ఖుసిక్ఖాయ న సిక్ఖతి…పే॰… పకతత్తేన భిక్ఖునా సద్ధిం ఏకచ్ఛన్నే ఆవాసే వసతి। ఏకచ్ఛన్నే అనావాసే వసతి। ఏకచ్ఛన్నే ఆవాసే వా అనావాసే వా వసతి। పకతత్తం భిక్ఖుం దిస్వా ఆసనా న వుట్ఠాతి। పకతత్తం భిక్ఖుం ఆసాదేతి అన్తో వా బహి వా ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో ఉపోసథం ఠపేతి। పవారణం ఠపేతి। సవచనీయం కరోతి। అనువాదం పట్ఠపేతి। ఓకాసం కారేతి। చోదేతి। సారేతి। భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం నప్పటిప్పస్సమ్భేతబ్బం॥>
    stand <ఆపత్తియా అప్పటికమ్మే ఉక్ఖేపనీయకమ్మే>
    stand <నప్పటిప్పస్సమ్భేతబ్బతేచత్తాలీసకం నిట్ఠితం॥>
  text <పటిప్పస్సమ్భేతబ్బతేచత్తాలీసకం>
    text <౬౩>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతబ్బం॥ న ఉపసమ్పాదేతి। న నిస్సయం దేతి। న సామణేరం ఉపట్ఠాపేతి। న భిక్ఖునోవాదకసమ్ముతిం సాదియతి। సమ్మతోపి భిక్ఖునియో న ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతబ్బం॥ యాయ ఆపత్తియా సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మం కతం హోతి తం ఆపత్తిం న ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం న గరహతి। కమ్మికే న గరహతి…పే॰… న పకతత్తస్స భిక్ఖునో అభివాదనం। పచ్చుట్ఠానం। అఞ్జలికమ్మం। సామీచికమ్మం। ఆసనాభిహారం సాదియతి…పే॰… న పకతత్తస్స భిక్ఖునో సేయ్యాభిహారం। పాదోదకం పాదపీఠం। పాదకథలికం। పత్తచీవరప్పటిగ్గహణం। నహానే పిట్ఠిపరికమ్మం సాదియతి…పే॰… న పకతత్తం భిక్ఖుం సీలవిపత్తియా అనుద్ధంసేతి। న ఆచారవిపత్తియా అనుద్ధంసేతి। న దిట్ఠివిపత్తియా అనుద్ధంసేతి। న ఆజీవవిపత్తియా అనుద్ధంసేతి। న భిక్ఖుం భిక్ఖూహి భేదేతి…పే॰… న గిహిద్ధజం ధారేతి। న తిత్థియద్ధజం ధారేతి। న తిత్థియే సేవతి। భిక్ఖూ సేవతి। భిక్ఖుసిక్ఖాయ సిక్ఖతి…పే॰… న పకతత్తేన భిక్ఖునా సద్ధిం ఏకచ్ఛన్నే ఆవాసే వసతి। న ఏకచ్ఛన్నే అనావాసే వసతి। న ఏకచ్ఛన్నే ఆవాసే వా అనావాసే వా వసతి। పకతత్తం భిక్ఖుం దిస్వా ఆసనా వుట్ఠాతి। న పకతత్తం భిక్ఖుం ఆసాదేతి అన్తో వా బహి వా ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతబ్బం॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతబ్బం॥ న పకతత్తస్స భిక్ఖునో ఉపోసథం ఠపేతి। న పవారణం ఠపేతి। న సవచనీయం కరోతి। న అనువాదం పట్ఠపేతి। న ఓకాసం కారేతి। న చోదేతి। న సారేతి। న భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతబ్బం॥>
    stand <ఆపత్తియా అప్పటికమ్మే ఉక్ఖేపనీయకమ్మే>
    stand <పటిప్పస్సమ్భేతబ్బతేచత్తాలీసకం నిట్ఠితం॥>
    text <౬౪>, <ఏవఞ్చ పన। భిక్ఖవే। పటిప్పస్సమ్భేతబ్బం॥ తేన భిక్ఖవే। ఛన్నేన భిక్ఖునా సఙ్ఘం ఉపసఙ్కమిత్వా ఏకంసం ఉత్తరాసఙ్గం కరిత్వా వుడ్ఢానం భిక్ఖూనం పాదే వన్దిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। భన్తే। సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మకతో సమ్మా వత్తామి। లోమం పాతేమి। నేత్థారం వత్తామి। ఆపత్తియా అప్పటికమ్మే ఉక్ఖేపనీయస్స కమ్మస్స పటిప్పస్సద్ధిం యాచామీతి॥ దుతియమ్పి యాచితబ్బా॥ తతియమ్పి యాచితబ్బా॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం ఛన్నో భిక్ఖు సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అప్పటికమ్మే ఉక్ఖేపనీయస్స కమ్మస్స పటిప్పస్సద్ధిం యాచతి॥ యది సఙ్ఘస్స పత్తకల్లం। సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం ఛన్నో భిక్ఖు సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అప్పటికమ్మే ఉక్ఖేపనీయస్స కమ్మస్స పటిప్పస్సద్ధిం యాచతి॥ సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతి॥ యస్సాయస్మతో ఖమతి ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం ఛన్నో భిక్ఖు సఙ్ఘేన। ఆపత్తియా అప్పటికమ్మే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। ఆపత్తియా అప్పటికమ్మే। ఉక్ఖేపనీయస్స కమ్మస్స పటిప్పస్సద్ధిం యాచతి॥ సఙ్ఘో ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం పటిప్పస్సమ్భేతి॥ యస్సాయస్మతో ఖమతి ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <పటిప్పస్సద్ధం సఙ్ఘేన ఛన్నస్స భిక్ఖునో। ఆపత్తియా అప్పటికమ్మే। ఉక్ఖేపనీయకమ్మం॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    stand <ఆపత్తియా అప్పటికమ్మే ఉక్ఖేపనీయకమ్మం నిట్ఠితం ఛట్ఠం॥>
  text <౭॥ పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం>
    text <౬౫>, <తేన సమయేన బుద్ధో భగవా సావత్థియం విహరతి జేతవనే అనాథపిణ్డికస్స ఆరామే॥ తేన ఖో పన సమయేన అరిట్ఠస్స నామ భిక్ఖునో గద్ధబాధిపుబ్బస్స ఏవరూపం పాపకం దిట్ఠిగతం ఉప్పన్నం హోతి తథాహం భగవతా ధమ్మం దేసితం ఆజానామి యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ అస్సోసుం ఖో సమ్బహులా భిక్ఖూ అరిట్ఠస్స నామ కిర భిక్ఖునో గద్ధబాధిపుబ్బస్స ఏవరూపం పాపకం దిట్ఠిగతం ఉప్పన్నం తథాహం భగవతా ధమ్మం దేసితం ఆజానామి యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ అథ ఖో తే భిక్ఖూ యేన అరిట్ఠో భిక్ఖు గద్ధబాధిపుబ్బో తేనుపసఙ్కమింసు॥ ఉపసఙ్కమిత్వా అరిట్ఠం భిక్ఖుం గద్ధబాధిపుబ్బం ఏతదవోచుం సచ్చం కిర తే। ఆవుసో అరిట్ఠ। ఏవరూపం పాపకం దిట్ఠిగతం ఉప్పన్నం తథాహం భగవతా ధమ్మం దేసితం ఆజానామి యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ ఏవంబ్యా ఖో అహం। ఆవుసో। భగవతా ధమ్మం దేసితం ఆజానామి। యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥>
    text <మావుసో అరిట్ఠ। ఏవం అవచ॥ మా భగవన్తం అబ్భాచిక్ఖి॥ న హి సాధు భగవతో అబ్భక్ఖానం॥ న హి భగవా ఏవం వదేయ్య॥ అనేకపరియాయేనావుసో అరిట్ఠ। అన్తరాయికా ధమ్మా అన్తరాయికా వుత్తా భగవతా॥ అలఞ్చ పన తే పటిసేవతో అన్తరాయాయ॥ అప్పస్సాదా కామా వుత్తా భగవతా। బహుదుక్ఖా బహుపాయాసా। ఆదీనవో ఏత్థ భియ్యో॥ అట్ఠికఙ్కలూపమా కామా వుత్తా భగవతా। బహుదుక్ఖా బహూపాయాసా। ఆదీనవో ఏత్థ భియ్యో॥ మంసపేసూపమా కామా వుత్తా భగవతా…పే॰… తిణుక్కూపమా కామా వుత్తా భగవతా…పే॰… అఙ్గారకాసూపమా కామా వుత్తా భగవతా… సుపినకూపమా కామా వుత్తా భగవతా… యాచితకూపమా కామా వుత్తా భగవతా… రుక్ఖఫలూపమా కామా వుత్తా భగవతా… అసిసూనూపమా కామా వుత్తా భగవతా… సత్తిసూలూపమా కామా వుత్తా భగవతా… సప్పసిరూపమా కామా వుత్తా భగవతా। బహుదుక్ఖా బహూపాయాసా। ఆదీనవో ఏత్థ భియ్యోతి॥>
    text <ఏవమ్పి ఖో అరిట్ఠో భిక్ఖు గద్ధబాధిపుబ్బో తేహి భిక్ఖూహి వుచ్చమానో తథేవ తం పాపకం దిట్ఠిగతం థామసా పరామాసా అభినివిస్స వోహరతి ఏవంబ్యా ఖో అహం। ఆవుసో। భగవతా ధమ్మం దేసితం ఆజానామి। యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ యతో చ ఖో తే భిక్ఖూ నాసక్ఖింసు అరిట్ఠం భిక్ఖుం గద్ధబాధిపుబ్బం ఏతస్మా పాపకా దిట్ఠిగతా వివేచేతుం। అథ ఖో తే భిక్ఖూ యేన భగవా తేనుపసఙ్కమింసు। ఉపసఙ్కమిత్వా భగవతో ఏతమత్థం ఆరోచేసుం॥ అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా అరిట్ఠం భిక్ఖుం గద్ధబాధిపుబ్బం పటిపుచ్ఛి సచ్చం కిర తే। అరిట్ఠ। ఏవరూపం పాపకం దిట్ఠిగతం ఉప్పన్నం తథాహం భగవతా ధమ్మం దేసితం ఆజానామి యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ ఏవంబ్యా ఖో అహం। భన్తే। భగవతా ధమ్మం దేసితం ఆజానామి। యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥>
    text <కస్స ను ఖో నామ త్వం। మోఘపురిస। మయా ఏవం ధమ్మం దేసితం ఆజానాసి॥ నను మయా। మోఘపురిస। అనేకపరియాయేన అన్తరాయికా ధమ్మా అన్తరాయికా వుత్తా॥ అలఞ్చ పన తే పటిసేవతో అన్తరాయాయ॥ అప్పస్సాదా కామా వుత్తా మయా। బహుదుక్ఖా బహుపాయాసా। ఆదీనవో ఏత్థ భియ్యో॥ అట్ఠికఙ్కలూపమా కామా వుత్తా మయా। బహుదుక్ఖా బహుపాయాసా। ఆదీనవో ఏత్థ భియ్యో॥ మంసపేసూపమా కామా వుత్తా మయా…పే॰… తిణుక్కూపమా కామా వుత్తా మయా… అఙ్గారకాసూపమా కామా వుత్తా మయా… సుపినకూపమా కామా వుత్తా మయా…పే॰… యాచితకూపమా కామా వుత్తా మయా… రుక్ఖఫలూపమా కామా వుత్తా మయా… అసిసూనూపమా కామా వుత్తా మయా… సత్తిసూలూపమా కామా వుత్తా మయా… సప్పసిరూపమా కామా వుత్తా మయా। బహుదుక్ఖా బహుపాయాసా। ఆదీనవో ఏత్థ భియ్యో॥ అథ చ పన త్వం। మోఘపురిస। అత్తనా దుగ్గహితేన అమ్హే చేవ అబ్భాచిక్ఖసి। అత్తానఞ్చ ఖణసి। బహుఞ్చ అపుఞ్ఞం పసవసి॥ తఞ్హి తే। మోఘపురిస। భవిస్సతి దీఘరత్తం అహితాయ దుక్ఖాయ॥ నేతం। మోఘపురిస। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరోతు అసమ్భోగం సఙ్ఘేన॥ ఏవఞ్చ పన భిక్ఖవే కాతబ్బం పఠమం అరిట్ఠో భిక్ఖు చోదేతబ్బో। చోదేత్వా సారేతబ్బో। సారేత్వా ఆపత్తిం ఆరోపేతబ్బో। ఆపత్తిం ఆరోపేత్వా బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <౬౬>, <సుణాతు మే। భన్తే। సఙ్ఘో॥ అరిట్ఠస్స భిక్ఖునో గద్ధబాధిపుబ్బస్స ఏవరూపం పాపకం దిట్ఠిగతం ఉప్పన్నం తథాహం భగవతా ధమ్మం దేసితం ఆజానామి యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ సో తం దిట్ఠిం న పటినిస్సజ్జతి॥ యది సఙ్ఘస్స పత్తకల్లం। సఙ్ఘో అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య అసమ్భోగం సఙ్ఘేన॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అరిట్ఠస్స భిక్ఖునో గద్ధబాధిపుబ్బస్స ఏవరూపం పాపకం దిట్ఠిగతం ఉప్పన్నం తథాహం భగవతా ధమ్మం దేసితం ఆజానామి యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ సో తం దిట్ఠిం న పటినిస్సజ్జతి॥ సఙ్ఘో అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరోతి అసమ్భోగం సఙ్ఘేన॥ యస్సాయస్మతో ఖమతి అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయస్స కమ్మస్స కరణం అసమ్భోగం సఙ్ఘేన। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అరిట్ఠస్స భిక్ఖునో గద్ధబాధిపుబ్బస్స ఏవరూపం పాపకం దిట్ఠిగతం ఉప్పన్నం తథాహం భగవతా ధమ్మం దేసితం ఆజానామి యథా యేమే అన్తరాయికా ధమ్మా వుత్తా భగవతా తే పటిసేవతో నాలం అన్తరాయాయాతి॥ సో తం దిట్ఠిం న పటినిస్సజ్జతి॥ సఙ్ఘో అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరోతి అసమ్భోగం సఙ్ఘేన॥ యస్సాయస్మతో ఖమతి అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయస్స కమ్మస్స కరణం అసమ్భోగం సఙ్ఘేన। సో తుణ్హస్స। యస్స నక్ఖమతి। సో భాసేయ్య॥>
    text <కతం సఙ్ఘేన అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం అసమ్భోగం సఙ్ఘేన॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    text <ఆవాసపరమ్పరఞ్చ। భిక్ఖవే। సంసథ అరిట్ఠో భిక్ఖు గద్ధబాధిపుబ్బో। సఙ్ఘేన పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో అసమ్భోగం సఙ్ఘేనాతి॥>
  text <అధమ్మకమ్మద్వాదసకం>
    text <౬౭>, <తీహి। భిక్ఖవే। అఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అసమ్ముఖా కతం హోతి। అప్పటిపుచ్ఛా కతం హోతి। అప్పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥ అనాపత్తియా కతం హోతి। అదేసనాగామినియా ఆపత్తియా కతం హోతి। దేసితాయ ఆపత్తియా కతం హోతి…పే॰… అచోదేత్వా కతం హోతి। అసారేత్వా కతం హోతి। ఆపత్తిం అనారోపేత్వా కతం హోతి…పే॰… అసమ్ముఖా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిపుచ్ఛా కతం హోతి। అధమ్మేన కతం హోతి। వగ్గేన కతం హోతి…పే॰… అప్పటిఞ్ఞాయ కతం హోతి। అధమ్మేన కతం హోతి। వగ్గేన కతం హోతి…పే॰… అనాపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అదేసనాగామినియా ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… దేసితాయ ఆపత్తియా కతం హోతి। అధమ్మేన కతం హోతి। వగ్గేన కతం హోతి…పే॰… అచోదేత్వా కతం హోతి। అధమ్మేన కతం హోతి। వగ్గేన కతం హోతి…పే॰… అసారేత్వా కతం హోతి। అధమ్మేన కతం హోతి। వగ్గేన కతం హోతి…పే॰… ఆపత్తిం అనారోపేత్వా కతం హోతి। అధమ్మేన కతం హోతి। వగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం అధమ్మకమ్మఞ్చ హోతి। అవినయకమ్మఞ్చ। దువూపసన్తఞ్చ॥>
    stand <పాపికాయ దిట్ఠియా అప్పటినిస్సగ్గే ఉక్ఖేపనీయకమ్మే>
    stand <అధమ్మకమ్మద్వాదసకం నిట్ఠితం॥>
  text <ధమ్మకమ్మద్వాదసకం>
    text <౬౮>, <తీహి। భిక్ఖవే। అఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ సమ్ముఖా కతం హోతి। పటిపుచ్ఛా కతం హోతి। పటిఞ్ఞాయ కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    text <అపరేహిపి। భిక్ఖవే। తీహఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥ ఆపత్తియా కతం హోతి। దేసనాగామినియా ఆపత్తియా కతం హోతి। అదేసితాయ ఆపత్తియా కతం హోతి…పే॰… చోదేత్వా కతం హోతి। సారేత్వా కతం హోతి। ఆపత్తిం ఆరోపేత్వా కతం హోతి…పే॰… సమ్ముఖా కతం హోతి। ధమ్మేన కతం హోతి। సమగ్గేన కతం హోతి…పే॰… పటిపుచ్ఛా కతం హోతి। ధమ్మేన కతం హోతి। సమగ్గేన కతం హోతి…పే॰… పటిఞ్ఞాయ కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… దేసనాగామినియా ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… అదేసితాయ ఆపత్తియా కతం హోతి। ధమ్మేన కతం హోతి। సమగ్గేన కతం హోతి…పే॰… చోదేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… సారేత్వా కతం హోతి। ధమ్మేన కతం హోతి। సమగ్గేన కతం హోతి…పే॰… ఆపత్తిం ఆరోపేత్వా కతం హోతి। ధమ్మేన కతం హోతి। సమగ్గేన కతం హోతి ఇమేహి ఖో। భిక్ఖవే। తీహఙ్గేహి సమన్నాగతం। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం ధమ్మకమ్మఞ్చ హోతి। వినయకమ్మఞ్చ। సువూపసన్తఞ్చ॥>
    stand <పాపికాయ దిట్ఠియా అప్పటినిస్సగ్గే ఉక్ఖేపనీయకమ్మే>
    stand <ధమ్మకమ్మద్వాదసకం నిట్ఠితం॥>
  text <ఆకఙ్ఖమానఛక్కం>
    text <౬౯>, <తీహి। భిక్ఖవే। అఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥ భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। బాలో హోతి అబ్యత్తో ఆపత్తిబహులో అనపదానో। గిహిసంసట్ఠో విహరతి అననులోమికేహి గిహిసంసగ్గేహి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥ అధిసీలే సీలవిపన్నో హోతి। అజ్ఝాచారే ఆచారవిపన్నో హోతి। అతిదిట్ఠియా దిట్ఠివిపన్నో హోతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥>
    text <అపరేహిపి। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥ బుద్ధస్స అవణ్ణం భాసతి। ధమ్మస్స అవణ్ణం భాసతి। సఙ్ఘస్స అవణ్ణం భాసతి ఇమేహి ఖో। భిక్ఖవే। తీహఙ్గేహి సమన్నాగతస్స భిక్ఖునో। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥>
    text <తిణ్ణం। భిక్ఖవే। భిక్ఖూనం। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥ ఏకో భణ్డనకారకో హోతి కలహకారకో వివాదకారకో భస్సకారకో సఙ్ఘే అధికరణకారకో। ఏకో బాలో హోతి అబ్యత్తో ఆపత్తిబహులో అనపదానో। ఏకో గిహిసంసట్ఠో విహరతి అననులోమికేహి గిహిసంసగ్గేహి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్కమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥ ఏకో అధిసీలే సీలవిపన్నో హోతి। ఏకో అజ్ఝాచారే ఆచారవిపన్నో హోతి। ఏకో అతిదిట్ఠియా దిట్ఠివిపన్నో హోతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥>
    text <అపరేసమ్పి। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కరేయ్య॥ ఏకో బుద్ధస్స అవణ్ణం భాసతి। ఏకో ధమ్మస్స అవణ్ణం భాసతి। ఏకో సఙ్ఘస్స అవణ్ణం భాసతి ఇమేసం ఖో। భిక్ఖవే। తిణ్ణం భిక్ఖూనం। ఆకఙ్ఖమానో సఙ్ఘో। పాపికాయ దిట్ఠియా అప్పటినిస్సగే। ఉక్ఖేపనీయకమ్మం కరేయ్య॥>
    stand <పాపికాయ దిట్ఠియా అప్పటినిస్సగే ఉక్ఖేపనీయకమ్మే>
    stand <ఆకఙ్ఖమానఛక్కం నిట్ఠితం॥>
  text <తేచత్తాలీసవత్తం>
    text <౭౦>, <పాపికాయ దిట్ఠియా అప్పటినిస్సగ్గే ఉక్ఖేపనీయకమ్మకతేన। భిక్ఖవే। భిక్ఖునా సమ్మా వత్తితబ్బం॥ తత్రాయం సమ్మావత్తనా న ఉపసమ్పాదేతబ్బం। న నిస్సయో దాతబ్బో। న సామణేరో ఉపట్ఠాపేతబ్బో। న భిక్ఖునోవాదకసమ్ముతి సాదితబ్బా। సమ్మతేనపి భిక్ఖునియో న ఓవదితబ్బా॥ యాయ ఆపత్తియా సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కతం హోతి సా ఆపత్తి న ఆపజ్జితబ్బా। అఞ్ఞా వా తాదిసికా। తతో వా పాపిట్ఠతరా। కమ్మం న గరహితబ్బం। కమ్మికా న గరహితబ్బా…పే॰… న పకతత్తస్స భిక్ఖునో ఉపోసథో ఠపేతబ్బో। న పవారణా ఠపేతబ్బా। న సవచనీయం కాతబ్బం। న అనువాదో పట్ఠపేతబ్బో। న ఓకాసో కారేతబ్బో। న చోదేతబ్బో। న సారేతబ్బో। న భిక్ఖూహి సమ్పయోజేతబ్బన్తి॥>
    stand <పాపికాయ దిట్ఠియా అప్పటినిస్సగ్గే ఉక్ఖేపనీయకమ్మే>
    stand <తేచత్తాలీసవత్తం నిట్ఠితం॥>
    text <౭౧>, <అథ ఖో సఙ్ఘో అరిట్ఠస్స భిక్ఖునో గద్ధబాధిపుబ్బస్స। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం అకాసి అసమ్భోగం సఙ్ఘేన॥ సో సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో విబ్భమి॥ యే తే భిక్ఖూ అప్పిచ్ఛా…పే॰… తే ఉజ్ఝాయన్తి ఖియ్యన్తి విపాచేన్తి కథఞ్హి నామ అరిట్ఠో భిక్ఖు గద్ధబాధిపుబ్బో సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో విబ్భమిస్సతీతి॥ అథ ఖో తే భిక్ఖూ భగవతో ఏతమత్థం ఆరోచేసుం॥>
    text <అథ ఖో భగవా ఏతస్మిం నిదానే ఏతస్మిం పకరణే భిక్ఖుసఙ్ఘం సన్నిపాతాపేత్వా భిక్ఖూ పటిపుచ్ఛి సచ్చం కిర। భిక్ఖవే। అరిట్ఠో భిక్ఖు గద్ధబాధిపుబ్బో సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో విబ్భమతీతి॥ సచ్చం భగవాతి॥ విగరహి బుద్ధో భగవా అననుచ్ఛవికం…పే॰… కథఞ్హి నామ సో। భిక్ఖవే। మోఘపురిసో సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో విబ్భమిస్సతి॥ నేతం। భిక్ఖవే। అప్పసన్నానం వా పసాదాయ…పే॰… విగరహిత్వా…పే॰… ధమ్మిం కథం కత్వా భిక్ఖూ ఆమన్తేసి తేన హి। భిక్ఖవే। సఙ్ఘో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతు॥>
  text <నప్పటిప్పస్సమ్భేతబ్బతేచత్తాలీసకం>
    text <౭౨>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం నప్పటిప్పస్సమ్భేతబ్బం॥ ఉపసమ్పాదేతి। నిస్సయం దేతి। సామణేరం ఉపట్ఠాపేతి। భిక్ఖునోవాదకసమ్ముతిం సాదియతి। సమ్మతోపి భిక్ఖునియో ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగే। ఉక్ఖేపనీయకమ్మం నప్పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం నప్పటిప్పస్సమ్భేతబ్బం॥ యాయ ఆపత్తియా సఙ్ఘేన పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం కతం హోతి తం ఆపత్తిం ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం గరహతి। కమ్మికే గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం నప్పటిప్పస్సమ్భేతబ్బం…పే॰…॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం నప్పటిప్పస్సమ్భేతబ్బం॥ పకతత్తస్స భిక్ఖునో ఉపోసథం ఠపేతి। పవారణం ఠపేతి। సవచనీయం కరోతి। అనువాదం పట్ఠపేతి। ఓకాసం కారేతి। చోదేతి। సారేతి। భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం నప్పటిప్పస్సమ్భేతబ్బం॥>
    stand <పాపికాయ దిట్ఠియా అప్పటినిస్సగ్గే ఉక్ఖేపనీయకమ్మే>
    stand <నప్పటిప్పస్సమ్భేతబ్బతేచత్తాలీసకం నిట్ఠితం॥>
  text <పటిప్పస్సమ్భేతబ్బతేచత్తాలీసకం>
    text <౭౩>, <పఞ్చహి। భిక్ఖవే। అఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతబ్బం॥ న ఉపసమ్పాదేతి। న నిస్సయం దేతి। న సామణేరం ఉపట్ఠాపేతి। న భిక్ఖునోవాదకసమ్ముతిం సాదియతి। సమ్మతోపి భిక్ఖునియో న ఓవదతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతబ్బం॥>
    text <అపరేహిపి। భిక్ఖవే। పఞ్చహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతబ్బం॥ యాయ ఆపత్తియా సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం కతం హోతి తం ఆపత్తిం న ఆపజ్జతి। అఞ్ఞం వా తాదిసికం। తతో వా పాపిట్ఠతరం। కమ్మం న గరహతి। కమ్మికే న గరహతి ఇమేహి ఖో। భిక్ఖవే। పఞ్చహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతబ్బం…పే॰…॥>
    text <అట్ఠహి। భిక్ఖవే। అఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతబ్బం॥ న పకతత్తస్స భిక్ఖునో ఉపోసథం ఠపేతి। న పవారణం ఠపేతి। న సవచనీయం కరోతి। న అనువాదం పట్ఠపేతి। న ఓకాసం కారేతి। న చోదేతి। న సారేతి। న భిక్ఖూహి సమ్పయోజేతి ఇమేహి ఖో। భిక్ఖవే। అట్ఠహఙ్గేహి సమన్నాగతస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతబ్బం॥>
    stand <పాపికాయ దిట్ఠియా అప్పటినిస్సగ్గే ఉక్ఖేపనీయకమ్మే>
    stand <పటిప్పస్సమ్భేతబ్బతేచత్తాలీసకం నిట్ఠితం॥>
    text <౭౪>, <ఏవఞ్చ పన। భిక్ఖవే। పటిప్పస్సమ్భేతబ్బం॥ తేన। భిక్ఖవే। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతేన భిక్ఖునా సఙ్ఘం ఉపసఙ్కమిత్వా ఏకంసం ఉత్తరాసఙ్గం కరిత్వా వుడ్ఢానం భిక్ఖూనం పాదే వన్దిత్వా ఉక్కుటికం నిసీదిత్వా అఞ్జలిం పగ్గహేత్వా ఏవమస్స వచనీయో అహం। భన్తే। సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో సమ్మా వత్తామి। లోమం పాతేమి। నేత్థారం వత్తామి। పాపికాయ దిట్ఠియా అప్పటినిస్సగ్గే। ఉక్ఖేపనీయస్స కమ్మస్స పటిప్పస్సద్ధిం యాచామీతి॥ దుతియమ్పి యాచితబ్బా॥ తతియమ్పి యాచితబ్బా॥ బ్యత్తేన భిక్ఖునా పటిబలేన సఙ్ఘో ఞాపేతబ్బో>
    text <సుణాతు మే। భన్తే। సఙ్ఘో॥ అయం ఇత్థన్నామో భిక్ఖు సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పాపికాయ దిట్ఠియా అప్పటినిస్సగ్గే। ఉక్ఖేపనీయస్స కమ్మస్స పటిప్పస్సద్ధిం యాచతి॥ యది సఙ్ఘస్స పత్తకల్లం। సఙ్ఘో ఇత్థన్నామస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేయ్య॥ ఏసా ఞత్తి॥>
    text <సుణాతు మే। భన్తే। సఙ్ఘో॥ అయం ఇత్థన్నామో భిక్ఖు సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పాపికాయ దిట్ఠియా అప్పటినిస్సగ్గే। ఉక్ఖేపనీయస్స కమ్మస్స పటిప్పస్సద్ధిం యాచతి॥ సఙ్ఘో ఇత్థన్నామస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతి॥ యస్సాయస్మతో ఖమతి ఇత్థన్నామస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <దుతియమ్పి ఏతమత్థం వదామి…పే॰… తతియమ్పి ఏతమత్థం వదామి సుణాతు మే। భన్తే। సఙ్ఘో॥ అయం ఇత్థన్నామో భిక్ఖు సఙ్ఘేన। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మకతో సమ్మా వత్తతి। లోమం పాతేతి। నేత్థారం వత్తతి। పాపికాయ దిట్ఠియా అప్పటినిస్సగ్గే ఉక్ఖేపనీయస్స కమ్మస్స పటిప్పస్సద్ధిం యాచతి॥ సఙ్ఘో ఇత్థన్నామస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం పటిప్పస్సమ్భేతి॥ యస్సాయస్మతో ఖమతి ఇత్థన్నామస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయస్స కమ్మస్స పటిప్పస్సద్ధి। సో తుణ్హస్స। యస్స నక్ఖమతి। సో భాసేయ్య॥>
    text <పటిప్పస్సద్ధం సఙ్ఘేన ఇత్థన్నామస్స భిక్ఖునో। పాపికాయ దిట్ఠియా అప్పటినిస్సగ్గే। ఉక్ఖేపనీయకమ్మం॥ ఖమతి సఙ్ఘస్స। తస్మా తుణ్హీ। ఏవమేతం ధారయామీతి॥>
    stand <పాపికాయ దిట్ఠియా అప్పటినిస్సగ్గే ఉక్ఖేపనీయకమ్మం నిట్ఠితం సత్తమం॥>
    stand <కమ్మక్ఖన్ధకో పఠమో॥>
    stand <ఇమమ్హి ఖన్ధకే వత్థూ సత్త॥>
    stand <తస్సుద్దానం>
    block
      text <పణ్డులోహితకా భిక్ఖూ। సయం భణ్డనకారకా।>
      text <తాదిసే ఉపసఙ్కమ్మ। ఉస్సహింసు చ భణ్డనే॥>
      text <అనుప్పన్నాపి జాయన్తి। ఉప్పన్నానిపి వడ్ఢరే।>
      text <అప్పిచ్ఛా పేసలా భిక్ఖూ। ఉజ్ఝాయన్తి పదస్సతో॥>
      text <సద్ధమ్మట్ఠితికో బుద్ధో। సయమ్భూ అగ్గపుగ్గలో।>
      text <ఆణాపేసి తజ్జనీయకమ్మం సావత్థియం జినో॥>
      text <అసమ్ముఖాప్పటిపుచ్ఛాప్పటిఞ్ఞాయ కతఞ్చ యం।>
      text <అనాపత్తి అదేసనే। దేసితాయ కతఞ్చ యం॥>
      text <అచోదేత్వా అసారేత్వా। అనారోపేత్వా చ యం కతం।>
      text <అసమ్ముఖా అధమ్మేన। వగ్గేన చాపి యం కతం॥>
      text <అప్పటిపుచ్ఛా అధమ్మేన। పున వగ్గేన యం కతం।>
      text <అప్పటిఞ్ఞాయ అధమ్మేన। వగ్గేన చాపి యం కతం॥>
      text <అనాపత్తి అధమ్మేన। వగ్గేన>
      text <అదేసనాగామినియా। అధమ్మవగ్గమేవ చ॥>
      text <దేసితాయ అధమ్మేన। వగ్గేనాపి తథేవ చ।>
      text <అచోదేత్వా అధమ్మేన। వగ్గేనాపి తథేవ చ॥>
      text <అసారేత్వా అధమ్మేన। వగ్గేనాపి తథేవ చ।>
      text <అనారోపేత్వా అధమ్మేన। వగ్గేనాపి తథేవ చ॥>
      text <కణ్హవారనయేనేవ। సుక్కవారం విజానియా।>
      text <సఙ్ఘో ఆకఙ్ఖమానో చ యస్స తజ్జనియం కరే॥>
      text <భణ్డనం బాలో సంసట్ఠో। అధిసీలే అజ్ఝాచారే।>
      text <అతిదిట్ఠివిపన్నస్స। సఙ్ఘో తజ్జనియం కరే॥>
      text <బుద్ధధమ్మస్స సఙ్ఘస్స। అవణ్ణం యో చ భాసతి।>
      text <తిణ్ణన్నమ్పి చ భిక్ఖూనం। సఙ్ఘో తజ్జనియం కరే॥>
      text <భణ్డనం కారకో ఏకో। బాలో సంసగ్గనిస్సితో।>
      text <అధిసీలే అజ్ఝాచారే। తథేవ అతిదిట్ఠియా॥>
      text <బుద్ధధమ్మస్స సఙ్ఘస్స। అవణ్ణం యో చ భాసతి।>
      text <తజ్జనీయకమ్మకతో। ఏవం సమ్మానువత్తనా॥>
      text <ఉపసమ్పదనిస్సయా। సామణేరం ఉపట్ఠనా।>
      text <ఓవాదసమ్మతేనాపి। న కరే తజ్జనీకతో॥>
      text <నాపజ్జే తఞ్చ ఆపత్తిం। తాదిసఞ్చ తతో పరం।>
      text <కమ్మఞ్చ కమ్మికే చాపి। న గరహే తథావిధో॥>
      text <ఉపోసథం పవారణం। పకతత్తస్స నట్ఠపే।>
      text <సవచనిం అనువాదో। ఓకాసో చోదనేన చ॥>
      text <సారణం సమ్పయోగఞ్చ। న కరేయ్య తథావిధో।>
      text <ఉపసమ్పదనిస్సయా। సామణేరం ఉపట్ఠనా॥>
      text <ఓవాదసమ్మతేనాపి। పఞ్చహఙ్గేహి న సమ్మతి।>
      text <తఞ్చాపజ్జతి ఆపత్తిం। తాదిసఞ్చ తతో పరం॥>
      text <కమ్మఞ్చ కమ్మికే చాపి। గరహన్తో న సమ్మతి।>
      text <ఉపోసథం పవారణం। సవచనీయా చ నోవాదో॥>
      text <ఓకాసో చోదనఞ్చేవ। సారణా సమ్పయోజనా।>
      text <ఇమేహట్ఠఙ్గేహి యో యుత్తో। తజ్జనానుపసమ్మతి॥>
      text <కణ్హవారనయేనేవ। సుక్కవారం విజానియా।>
      text <బాలో ఆపత్తిబహులో। సంసట్ఠోపి చ సేయ్యసో॥>
      text <నియస్సకమ్మం సమ్బుద్ధో। ఆణాపేసి మహాముని।>
      text <కీటాగిరిస్మిం ద్వే భిక్ఖూ। అస్సజిపునబ్బసుకా॥>
      text <అనాచారఞ్చ వివిధం। ఆచరింసు అసఞ్ఞతా।>
      text <పబ్బాజనీయం సమ్బుద్ధో। కమ్మం సావత్థియం జినో।>
      text <మచ్ఛికాసణ్డే సుధమ్మో। చిత్తస్సావాసికో అహు॥>
      text <జాతివాదేన ఖుంసేతి। సుధమ్మో చిత్తుపాసకం।>
      text <పటిసారణీయకమ్మం। ఆణాపేసి తథాగతో॥>
      text <కోసమ్బియం ఛన్నం భిక్ఖుం। నిచ్ఛన్తాపత్తిం పస్సితుం।>
      text <అదస్సనే ఉక్ఖిపితుం। ఆణాపేసి జినుత్తమో॥>
      text <ఛన్నో తంయేవ ఆపత్తిం। పటికాతుం న ఇచ్ఛతి।>
      text <ఉక్ఖేపనాప్పటికమ్మే। ఆణాపేసి వినాయకో॥>
      text <పాపదిట్ఠి అరిట్ఠస్స। ఆసి అఞ్ఞాణనిస్సితా।>
      text <దిట్ఠియాప్పటినిస్సగ్గే। ఉక్ఖేపం జినభాసితం॥>
      text <నియస్సకమ్మం పబ్బజ్జం। తథేవ పటిసారణీ।>
      text <అదస్సనాప్పటికమ్మే। అనిస్సగ్గే చ దిట్ఠియా॥>
      text <దవానాచారూపఘాతి। మిచ్ఛాఆజీవమేవ చ।>
      text <పబ్బాజనీయకమ్మమ్హి। అతిరేకపదా ఇమే॥>
      text <అలాభావణ్ణా ద్వే పఞ్చ। ద్వే పఞ్చకాతి నామకా।>
      text <పటిసారణీయకమ్మమ్హి। అతిరేకపదా ఇమే॥>
      text <తజ్జనీయం నియస్సఞ్చ। దువే కమ్మాపి సాదిసా।>
      text <పబ్బజ్జా పటిసారీ చ। అత్థి పదాతిరిత్తతా॥>
      text <తయో ఉక్ఖేపనా కమ్మా। సదిసా తే విభత్తితో।>
      text <తజ్జనీయనయేనాపి। సేసకమ్మం విజానియాతి॥>
    text <చాపి యం కతం॥>
    stand <కమ్మక్ఖన్ధకం నిట్ఠితం॥>
