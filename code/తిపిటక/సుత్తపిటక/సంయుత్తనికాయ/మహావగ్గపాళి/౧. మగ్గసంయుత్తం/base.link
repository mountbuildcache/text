text <౧॥ మగ్గసంయుత్తం>
  stand <నమో తస్స భగవతో అరహతో సమ్మాసమ్బుద్ధస్ససంయుత్తనికాయో>
  text <౧॥ అవిజ్జావగ్గో>
    text <౧॥ అవిజ్జాసుత్తం>
      text <౧>, <ఏవం మే సుతం ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే॥ తత్ర ఖో భగవా భిక్ఖూ ఆమన్తేసి భిక్ఖవోతి॥ భదన్తేతి తే భిక్ఖూ భగవతో పచ్చస్సోసుం॥ భగవా ఏతదవోచ>
      text <అవిజ్జా। భిక్ఖవే। పుబ్బఙ్గమా అకుసలానం ధమ్మానం సమాపత్తియా। అన్వదేవ అహిరికం అనోత్తప్పం॥ అవిజ్జాగతస్స। భిక్ఖవే। అవిద్దసునో మిచ్ఛాదిట్ఠి పహోతి। మిచ్ఛాదిట్ఠిస్స మిచ్ఛాసఙ్కప్పో పహోతి। మిచ్ఛాసఙ్కప్పస్స మిచ్ఛావాచా పహోతి। మిచ్ఛావాచస్స మిచ్ఛాకమ్మన్తో పహోతి। మిచ్ఛాకమ్మన్తస్స మిచ్ఛాఆజీవో పహోతి। మిచ్ఛాఆజీవస్స మిచ్ఛావాయామో పహోతి। మిచ్ఛావాయామస్స మిచ్ఛాసతి పహోతి। మిచ్ఛాసతిస్స మిచ్ఛాసమాధి పహోతి॥>
      text <విజ్జా చ ఖో। భిక్ఖవే। పుబ్బఙ్గమా కుసలానం ధమ్మానం సమాపత్తియా। అన్వదేవ హిరోత్తప్పం॥ విజ్జాగతస్స। భిక్ఖవే। విద్దసునో సమ్మాదిట్ఠి పహోతి। సమ్మాదిట్ఠిస్స సమ్మాసఙ్కప్పో పహోతి। సమ్మాసఙ్కప్పస్స సమ్మావాచా పహోతి। సమ్మావాచస్స సమ్మాకమ్మన్తో పహోతి। సమ్మాకమ్మన్తస్స సమ్మాఆజీవో పహోతి। సమ్మాఆజీవస్స సమ్మావాయామో పహోతి। సమ్మావాయామస్స సమ్మాసతి పహోతి। సమ్మాసతిస్స సమ్మాసమాధి పహోతీతి॥ పఠమం॥>
    text <౨॥ ఉపడ్ఢసుత్తం>
      text <౨>, <ఏవం మే సుతం ఏకం సమయం భగవా సక్యేసు విహరతి నగరకం నామ సక్యానం నిగమో॥ అథ ఖో ఆయస్మా ఆనన్దో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఆనన్దో భగవన్తం ఏతదవోచ ఉపడ్ఢమిదం। భన్తే। బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతాతి॥>
      text <మా హేవం। ఆనన్ద। మా హేవం। ఆనన్ద॥ సకలమేవిదం। ఆనన్ద। బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతా॥ కల్యాణమిత్తస్సేతం। ఆనన్ద। భిక్ఖునో పాటికఙ్ఖం కల్యాణసహాయస్స కల్యాణసమ్పవఙ్కస్స అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥>
      text <కథఞ్చానన్ద। భిక్ఖు కల్యాణమిత్తో కల్యాణసహాయో కల్యాణసమ్పవఙ్కో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధానన్ద। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం। సమ్మాసఙ్కప్పం భావేతి వివేకనిస్సితం …పే॰… సమ్మావాచం భావేతి …పే॰… సమ్మాకమ్మన్తం భావేతి…పే॰… సమ్మాఆజీవం భావేతి…పే॰… సమ్మావాయామం భావేతి…పే॰… సమ్మాసతిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। ఆనన్ద। భిక్ఖు కల్యాణమిత్తో కల్యాణసహాయో కల్యాణసమ్పవఙ్కో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥>
      text <తదమినాపేతం। ఆనన్ద। పరియాయేన వేదితబ్బం యథా సకలమేవిదం బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతా॥ మమఞ్హి। ఆనన్ద। కల్యాణమిత్తం ఆగమ్మ జాతిధమ్మా సత్తా జాతియా పరిముచ్చన్తి। జరాధమ్మా సత్తా జరాయ పరిముచ్చన్తి। మరణధమ్మా సత్తా మరణేన పరిముచ్చన్తి। సోకపరిదేవదుక్ఖదోమనస్సుపాయాసధమ్మా సత్తా సోకపరిదేవదుక్ఖదోమనస్సుపాయాసేహి పరిముచ్చన్తి॥ ఇమినా ఖో ఏతం। ఆనన్ద। పరియాయేన వేదితబ్బం యథా సకలమేవిదం బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతాతి॥ దుతియం॥>
    text <౩॥ సారిపుత్తసుత్తం>
      text <౩>, <సావత్థినిదానం॥ అథ ఖో ఆయస్మా సారిపుత్తో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా సారిపుత్తో భగవన్తం ఏతదవోచ సకలమిదం। భన్తే। బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతాతి॥>
      text <సాధు సాధు। సారిపుత్త॥ సకలమిదం। సారిపుత్త। బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతా॥ కల్యాణమిత్తస్సేతం। సారిపుత్త। భిక్ఖునో పాటికఙ్ఖం కల్యాణసహాయస్స కల్యాణసమ్పవఙ్కస్స అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। సారిపుత్త। భిక్ఖు కల్యాణమిత్తో కల్యాణసహాయో కల్యాణసమ్పవఙ్కో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥>
      text <ఇధ। సారిపుత్త। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। సారిపుత్త। భిక్ఖు కల్యాణమిత్తో కల్యాణసహాయో కల్యాణసమ్పవఙ్కో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥>
      text <తదమినాపేతం। సారిపుత్త। పరియాయేన వేదితబ్బం యథా సకలమిదం బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతా॥ మమఞ్హి। సారిపుత్త। కల్యాణమిత్తం ఆగమ్మ జాతిధమ్మా సత్తా జాతియా పరిముచ్చన్తి। జరాధమ్మా సత్తా జరాయ పరిముచ్చన్తి। మరణధమ్మా సత్తా మరణేన పరిముచ్చన్తి। సోకపరిదేవదుక్ఖదోమనస్సుపాయాసధమ్మా సత్తా సోకపరిదేవదుక్ఖదోమనస్సుపాయాసేహి పరిముచ్చన్తి॥ ఇమినా ఖో ఏతం। సారిపుత్త। పరియాయేన వేదితబ్బం యథా సకలమిదం బ్రహ్మచరియం। యదిదం కల్యాణమిత్తతా కల్యాణసహాయతా కల్యాణసమ్పవఙ్కతాతి॥ తతియం॥>
    text <౪॥ జాణుస్సోణిబ్రాహ్మణసుత్తం>
      text <౪>, <సావత్థినిదానం॥ అథ ఖో ఆయస్మా ఆనన్దో పుబ్బణ్హసమయం నివాసేత్వా పత్తచీవరమాదాయ సావత్థిం పిణ్డాయ పావిసి॥ అద్దసా ఖో ఆయస్మా ఆనన్దో జాణుస్సోణిం బ్రాహ్మణం సబ్బసేతేన వళవాభిరథేన సావత్థియా నియ్యాయన్తం॥ సేతా సుదం అస్సా యుత్తా హోన్తి సేతాలఙ్కారా। సేతో రథో। సేతపరివారో। సేతా రస్మియో। సేతా పతోదలట్ఠి। సేతం ఛత్తం। సేతం ఉణ్హీసం। సేతాని వత్థాని। సేతా ఉపాహనా। సేతాయ సుదం వాలబీజనియా బీజీయతి॥ తమేనం జనో దిస్వా ఏవమాహ బ్రహ్మం వత। భో। యానం॥ బ్రహ్మయానరూపం వత। భోతి॥>
      text <అథ ఖో ఆయస్మా ఆనన్దో సావత్థియం పిణ్డాయ చరిత్వా పచ్ఛాభత్తం పిణ్డపాతపటిక్కన్తో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఆనన్దో భగవన్తం ఏతదవోచ>
      text <ఇధాహం। భన్తే। పుబ్బణ్హసమయం నివాసేత్వా పత్తచీవరమాదాయ సావత్థిం పిణ్డాయ పావిసిం॥ అద్దసం ఖ్వాహం। భన్తే। జాణుస్సోణిం బ్రాహ్మణం సబ్బసేతేన వళవాభిరథేన సావత్థియా నియ్యాయన్తం॥ సేతా సుదం అస్సా యుత్తా హోన్తి సేతాలఙ్కారా। సేతో రథో। సేతపరివారో। సేతా రస్మియో। సేతా పతోదలట్ఠి। సేతం ఛత్తం। సేతం ఉణ్హీసం। సేతాని వత్థాని। సేతా ఉపాహనా। సేతాయ సుదం వాలబీజనియా బీజీయతి॥ తమేనం జనో దిస్వా ఏవమాహ బ్రహ్మం వత। భో। యానం॥ బ్రహ్మయానరూపం వత। భోతి॥ సక్కా ను ఖో। భన్తే। ఇమస్మిం ధమ్మవినయే బ్రహ్మయానం పఞ్ఞాపేతున్తి॥>
      text <సక్కా। ఆనన్దాతి భగవా అవోచ ఇమస్సేవ ఖో ఏతం। ఆనన్ద। అరియస్స అట్ఠఙ్గికస్స మగ్గస్స అధివచనం బ్రహ్మయానం ఇతిపి। ధమ్మయానం ఇతిపి। అనుత్తరో సఙ్గామవిజయో ఇతిపీతి॥>
      text <సమ్మాదిట్ఠి। ఆనన్ద। భావితా బహులీకతా రాగవినయపరియోసానా హోతి। దోసవినయపరియోసానా హోతి। మోహవినయపరియోసానా హోతి॥ సమ్మాసఙ్కప్పో। ఆనన్ద। భావితో బహులీకతో రాగవినయపరియోసానో హోతి। దోసవినయపరియోసానో హోతి। మోహవినయపరియోసానో హోతి॥ సమ్మావాచా। ఆనన్ద। భావితా బహులీకతా రాగవినయపరియోసానా హోతి। దోస…పే॰… మోహవినయపరియోసానా హోతి॥ సమ్మాకమ్మన్తో। ఆనన్ద। భావితో బహులీకతో రాగవినయపరియోసానో హోతి। దోస… మోహవినయపరియోసానో హోతి॥ సమ్మాఆజీవో। ఆనన్ద। భావితో బహులీకతో రాగవినయపరియోసానో హోతి। దోస… మోహవినయపరియోసానో హోతి॥ సమ్మావాయామో। ఆనన్ద। భావితో బహులీకతో రాగవినయపరియోసానో హోతి। దోస… మోహవినయపరియోసానో హోతి॥ సమ్మాసతి। ఆనన్ద। భావితా బహులీకతా రాగవినయపరియోసానా హోతి। దోస… మోహవినయపరియోసానా హోతి॥ సమ్మాసమాధి। ఆనన్ద। భావితో బహులీకతో రాగవినయపరియోసానో హోతి। దోస… మోహవినయపరియోసానో హోతి॥>
      text <ఇమినా ఖో ఏతం। ఆనన్ద। పరియాయేన వేదితబ్బం యథా ఇమస్సేవేతం అరియస్స అట్ఠఙ్గికస్స మగ్గస్స అధివచనం బ్రహ్మయానం ఇతిపి। ధమ్మయానం ఇతిపి। అనుత్తరో సఙ్గామవిజయో ఇతిపీతి॥ ఇదమవోచ భగవా॥ ఇదం వత్వాన సుగతో అథాపరం ఏతదవోచ సత్థా>
      block
        text <యస్స సద్ధా చ పఞ్ఞా చ। ధమ్మా యుత్తా సదా ధురం।>
        text <హిరీ ఈసా మనో యోత్తం। సతి ఆరక్ఖసారథి॥>
        text <రథో సీలపరిక్ఖారో। ఝానక్ఖో చక్కవీరియో।>
        text <ఉపేక్ఖా ధురసమాధి। అనిచ్ఛా పరివారణం॥>
        text <అబ్యాపాదో అవిహింసా। వివేకో యస్స ఆవుధం।>
        text <తితిక్ఖా చమ్మసన్నాహో। యోగక్ఖేమాయ వత్తతి॥>
        text <ఏతదత్తని సమ్భూతం। బ్రహ్మయానం అనుత్తరం।>
        text <నియ్యన్తి ధీరా లోకమ్హా। అఞ్ఞదత్థు జయం జయన్తి॥ చతుత్థం।>
        text <అవిజ్జఞ్చ ఉపడ్ఢఞ్చ। సారిపుత్తో చ బ్రాహ్మణో।>
        text <కిమత్థియో చ ద్వే భిక్ఖూ। విభఙ్గో సూకనన్దియాతి॥>
        text <ద్వే విహారా చ సేక్ఖో చ। ఉప్పాదా అపరే దువే।>
        text <పరిసుద్ధేన ద్వే వుత్తా। కుక్కుటారామేన తయోతి॥>
        text <మిచ్ఛత్తం అకుసలం ధమ్మం। దువే పటిపదాపి చ।>
        text <అసప్పురిసేన ద్వే కుమ్భో। సమాధి వేదనుత్తియేనాతి॥>
        text <అప్పకా తే మనుస్సేసు। యే జనా పారగామినో।>
        text <అథాయం ఇతరా పజా। తీరమేవానుధావతి॥>
        text <యే చ ఖో సమ్మదక్ఖాతే। ధమ్మే ధమ్మానువత్తినో।>
        text <తే జనా పారమేస్సన్తి। మచ్చుధేయ్యం సుదుత్తరం॥>
        text <కణ్హం ధమ్మం విప్పహాయ। సుక్కం భావేథ పణ్డితో।>
        text <ఓకా అనోకమాగమ్మ। వివేకే యత్థ దూరమం॥>
        text <తత్రాభిరతిమిచ్ఛేయ్య। హిత్వా కామే అకిఞ్చనో।>
        text <పరియోదపేయ్య అత్తానం। చిత్తక్లేసేహి పణ్డితో॥>
        text <యేసం సమ్బోధియఙ్గేసు। సమ్మా చిత్తం సుభావితం।>
        text <ఆదానపటినిస్సగ్గే। అనుపాదాయ యే రతా।>
        text <ఖీణాసవా జుతిమన్తో। తే లోకే పరినిబ్బుతాతి॥ చతుత్థం।>
        text <పటిపత్తి పటిపన్నో చ। విరద్ధఞ్చ పారంగమా।>
        text <సామఞ్ఞేన చ ద్వే వుత్తా। బ్రహ్మఞ్ఞా అపరే దువే।>
        text <బ్రహ్మచరియేన ద్వే వుత్తా। వగ్గో తేన పవుచ్చతీతి॥>
        text <విరాగసంయోజనం అనుసయం। అద్ధానం ఆసవా ఖయా।>
        text <విజ్జావిముత్తిఞాణఞ్చ। అనుపాదాయ అట్ఠమీ॥>
        text <కల్యాణమిత్తం సీలఞ్చ। ఛన్దో చ అత్తసమ్పదా।>
        text <దిట్ఠి చ అప్పమాదో చ। యోనిసో భవతి సత్తమం॥>
        text <కల్యాణమిత్తం సీలఞ్చ। ఛన్దో చ అత్తసమ్పదా।>
        text <దిట్ఠి చ అప్పమాదో చ। యోనిసో భవతి సత్తమం॥>
        text <కల్యాణమిత్తం సీలఞ్చ। ఛన్దో చ అత్తసమ్పదా।>
        text <దిట్ఠి చ అప్పమాదో చ। యోనిసో భవతి సత్తమం॥>
        text <ఛ పాచీనతో నిన్నా। ఛ నిన్నా చ సముద్దతో।>
        text <ఏతే ద్వే ఛ ద్వాదస హోన్తి। వగ్గో తేన పవుచ్చతీతి।>
        text <గఙ్గాపేయ్యాలీ పాచీననిన్నవాచనమగ్గీ। వివేకనిస్సితం ద్వాదసకీ పఠమకీ॥>
        text <ఛ పాచీనతో నిన్నా। ఛ నిన్నా చ సముద్దతో।>
        text <ఏతే ద్వే ఛ ద్వాదస హోన్తి। వగ్గో తేన పవుచ్చతీతి।>
        text <నిబ్బాననిన్నో ద్వాదసకీ। చతుత్థకీ ఛట్ఠా నవకీ॥>
        text <తథాగతం పదం కూటం। మూలం సారో చ వస్సికం।>
        text <రాజా చన్దిమసూరియా చ। వత్థేన దసమం పదం॥>
        text <బలం బీజఞ్చ నాగో చ। రుక్ఖో కుమ్భేన సూకియా।>
        text <ఆకాసేన చ ద్వే మేఘా। నావా ఆగన్తుకా నదీతి॥>
        text <ఏసనా విధా ఆసవో। భవో చ దుక్ఖతా ఖిలా।>
        text <మలం నీఘో చ వేదనా। ద్వే తణ్హా తసినాయ చాతి॥>
        text <ఓఘో యోగో ఉపాదానం। గన్థం అనుసయేన చ।>
        text <కామగుణా నీవరణం। ఖన్ధా ఓరుద్ధమ్భాగియాతి॥>
        text <అవిజ్జావగ్గో పఠమో। దుతియం విహారం వుచ్చతి।>
        text <మిచ్ఛత్తం తతియో వగ్గో। చతుత్థం పటిపన్నేనేవ॥>
        text <తిత్థియం పఞ్చమో వగ్గో। ఛట్ఠో సూరియేన చ।>
        text <బహుకతే సత్తమో వగ్గో। ఉప్పాదో అట్ఠమేన చ॥>
        text <దివసవగ్గో నవమో। దసమో అప్పమాదేన చ।>
        text <ఏకాదసబలవగ్గో। ద్వాదస ఏసనా పాళియం।>
        text <ఓఘవగ్గో భవతి తేరసాతి॥>
    text <౫॥ కిమత్థియసుత్తం>
      text <౫>, <సావత్థినిదానం॥ అథ ఖో సమ్బహులా భిక్ఖూ యేన భగవా తేనుపసఙ్కమింసు…పే॰… ఏకమన్తం నిసీదింసు॥ ఏకమన్తం నిసిన్నా ఖో తే భిక్ఖూ భగవన్తం ఏతదవోచుం>
      text <ఇధ నో। భన్తే। అఞ్ఞతిత్థియా పరిబ్బాజకా అమ్హే ఏవం పుచ్ఛన్తి కిమత్థియం। ఆవుసో। సమణే గోతమే బ్రహ్మచరియం వుస్సతీతి॥ ఏవం పుట్ఠా మయం। భన్తే। తేసం అఞ్ఞతిత్థియానం పరిబ్బాజకానం ఏవం బ్యాకరోమ దుక్ఖస్స ఖో। ఆవుసో। పరిఞ్ఞత్థం భగవతి బ్రహ్మచరియం వుస్సతీతి॥ కచ్చి మయం। భన్తే। ఏవం పుట్ఠా ఏవం బ్యాకరమానా వుత్తవాదినో చేవ భగవతో హోమ। న చ భగవన్తం అభూతేన అబ్భాచిక్ఖామ। ధమ్మస్స చానుధమ్మం బ్యాకరోమ। న చ కోచి సహధమ్మికో వాదానువాదో గారయ్హం ఠానం ఆగచ్ఛతీతి॥>
      text <తగ్ఘ తుమ్హే। భిక్ఖవే। ఏవం పుట్ఠా ఏవం బ్యాకరమానా వుత్తవాదినో చేవ మే హోథ। న చ మం అభూతేన అబ్భాచిక్ఖథ। ధమ్మస్స చానుధమ్మం బ్యాకరోథ। న చ కోచి సహధమ్మికో వాదానువాదో గారయ్హం ఠానం ఆగచ్ఛతి॥ దుక్ఖస్స హి పరిఞ్ఞత్థం మయి బ్రహ్మచరియం వుస్సతి॥ సచే వో। భిక్ఖవే। అఞ్ఞతిత్థియా పరిబ్బాజకా ఏవం పుచ్ఛేయ్యుం అత్థి పనావుసో। మగ్గో। అత్థి పటిపదా ఏతస్స దుక్ఖస్స పరిఞ్ఞాయాతి। ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథ అత్థి ఖో। ఆవుసో। మగ్గో। అత్థి పటిపదా ఏతస్స దుక్ఖస్స పరిఞ్ఞాయాతి॥>
      text <కతమో చ। భిక్ఖవే। మగ్గో। కతమా పటిపదా ఏతస్స దుక్ఖస్స పరిఞ్ఞాయాతి॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ అయం। భిక్ఖవే। మగ్గో। అయం పటిపదా ఏతస్స దుక్ఖస్స పరిఞ్ఞాయాతి॥ ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథాతి॥ పఞ్చమం॥>
    text <౬॥ పఠమఅఞ్ఞతరభిక్ఖుసుత్తం>
      text <౬>, <సావత్థినిదానం॥ అథ ఖో అఞ్ఞతరో భిక్ఖు యేన భగవా తేనుపసఙ్కమి…పే॰… ఏకమన్తం నిసిన్నో ఖో సో భిక్ఖు భగవన్తం ఏతదవోచ బ్రహ్మచరియం। బ్రహ్మచరియన్తి। భన్తే। వుచ్చతి॥ కతమం ను ఖో। భన్తే। బ్రహ్మచరియం। కతమం బ్రహ్మచరియపరియోసానన్తి॥>
      text <అయమేవ ఖో। భిక్ఖు। అరియో అట్ఠఙ్గికో మగ్గో బ్రహ్మచరియం। సేయ్యథిదం సమ్మాదిట్ఠి…పే॰… సమ్మాసమాధి॥ యో ఖో। భిక్ఖు। రాగక్ఖయో దోసక్ఖయో మోహక్ఖయో ఇదం బ్రహ్మచరియపరియోసానన్తి॥ ఛట్ఠం॥>
    text <౭॥ దుతియఅఞ్ఞతరభిక్ఖుసుత్తం>
      text <౭>, <సావత్థినిదానం॥ అథ ఖో అఞ్ఞతరో భిక్ఖు యేన భగవా తేనుపసఙ్కమి…పే॰… ఏకమన్తం నిసిన్నో ఖో సో భిక్ఖు భగవన్తం ఏతదవోచ>
      text <రాగవినయో దోసవినయో మోహవినయోతి। భన్తే। వుచ్చతి॥ కిస్స ను ఖో ఏతం। భన్తే। అధివచనం రాగవినయో దోసవినయో మోహవినయోతి॥ నిబ్బానధాతుయా ఖో ఏతం। భిక్ఖు। అధివచనం రాగవినయో దోసవినయో మోహవినయోతి॥ ఆసవానం ఖయో తేన వుచ్చతీతి॥>
      text <ఏవం వుత్తే సో భిక్ఖు భగవన్తం ఏతదవోచ అమతం। అమతన్తి। భన్తే। వుచ్చతి॥ కతమం ను ఖో। భన్తే। అమతం। కతమో అమతగామిమగ్గోతి॥ యో ఖో। భిక్ఖు। రాగక్ఖయో దోసక్ఖయో మోహక్ఖయో ఇదం వుచ్చతి అమతం॥ అయమేవ అరియో అట్ఠఙ్గికో మగ్గో అమతగామిమగ్గో। సేయ్యథిదం సమ్మాదిట్ఠి…పే॰… సమ్మాసమాధీతి॥ సత్తమం॥>
    text <౮॥ విభఙ్గసుత్తం>
      text <౮>, <సావత్థినిదానం॥ అరియం వో। భిక్ఖవే। అట్ఠఙ్గికం మగ్గం దేసేస్సామి విభజిస్సామి॥ తం సుణాథ। సాధుకం మనసి కరోథ। భాసిస్సామీతి॥ ఏవం। భన్తేతి ఖో తే భిక్ఖూ భగవతో పచ్చస్సోసుం॥ భగవా ఏతదవోచ>
      text <కతమో చ। భిక్ఖవే। అరియో అట్ఠఙ్గికో మగ్గో॥ సేయ్యథిదం సమ్మాదిట్ఠి…పే॰… సమ్మాసమాధి॥>
      text <కతమా చ। భిక్ఖవే। సమ్మాదిట్ఠి॥ యం ఖో। భిక్ఖవే। దుక్ఖే ఞాణం। దుక్ఖసముదయే ఞాణం। దుక్ఖనిరోధే ఞాణం। దుక్ఖనిరోధగామినియా పటిపదాయ ఞాణం అయం వుచ్చతి। భిక్ఖవే। సమ్మాదిట్ఠి॥>
      text <కతమో చ। భిక్ఖవే। సమ్మాసఙ్కప్పో॥ యో ఖో। భిక్ఖవే। నేక్ఖమ్మసఙ్కప్పో। అబ్యాపాదసఙ్కప్పో। అవిహింసాసఙ్కప్పో అయం వుచ్చతి। భిక్ఖవే। సమ్మాసఙ్కప్పో॥>
      text <కతమా చ। భిక్ఖవే। సమ్మావాచా॥ యా ఖో। భిక్ఖవే। ముసావాదా వేరమణీ। పిసుణాయ వాచాయ వేరమణీ। ఫరుసాయ వాచాయ వేరమణీ। సమ్ఫప్పలాపా వేరమణీ అయం వుచ్చతి। భిక్ఖవే। సమ్మావాచా॥>
      text <కతమో చ। భిక్ఖవే। సమ్మాకమ్మన్తో॥ యా ఖో। భిక్ఖవే। పాణాతిపాతా వేరమణీ। అదిన్నాదానా వేరమణీ। అబ్రహ్మచరియా వేరమణీ అయం వుచ్చతి। భిక్ఖవే। సమ్మాకమ్మన్తో॥>
      text <కతమో చ। భిక్ఖవే। సమ్మాఆజీవో॥ ఇధ। భిక్ఖవే। అరియసావకో మిచ్ఛాఆజీవం పహాయ సమ్మాఆజీవేన జీవితం కప్పేతి అయం వుచ్చతి। భిక్ఖవే। సమ్మాఆజీవో॥>
      text <కతమో చ। భిక్ఖవే। సమ్మావాయామో॥ ఇధ। భిక్ఖవే। భిక్ఖు అనుప్పన్నానం పాపకానం అకుసలానం ధమ్మానం అనుప్పాదాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। ఉప్పన్నానం పాపకానం అకుసలానం ధమ్మానం పహానాయ ఛన్దం జనేతి…పే॰… అనుప్పన్నానం కుసలానం ధమ్మానం ఉప్పాదాయ ఛన్దం జనేతి…పే॰… ఉప్పన్నానం కుసలానం ధమ్మానం ఠితియా అసమ్మోసాయ భియ్యోభావాయ వేపుల్లాయ భావనాయ పారిపూరియా ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి అయం వుచ్చతి। భిక్ఖవే। సమ్మావాయామో॥>
      text <కతమా చ। భిక్ఖవే। సమ్మాసతి॥ ఇధ। భిక్ఖవే। భిక్ఖు కాయే కాయానుపస్సీ విహరతి ఆతాపీ సమ్పజానో సతిమా। వినేయ్య లోకే అభిజ్ఝాదోమనస్సం। వేదనాసు వేదనానుపస్సీ విహరతి ఆతాపీ సమ్పజానో సతిమా। వినేయ్య లోకే అభిజ్ఝాదోమనస్సం। చిత్తే చిత్తానుపస్సీ విహరతి ఆతాపీ సమ్పజానో సతిమా। వినేయ్య లోకే అభిజ్ఝాదోమనస్సం। ధమ్మేసు ధమ్మానుపస్సీ విహరతి ఆతాపీ సమ్పజానో సతిమా। వినేయ్య లోకే అభిజ్ఝాదోమనస్సం అయం వుచ్చతి। భిక్ఖవే। సమ్మాసతి॥>
      text <కతమో చ। భిక్ఖవే। సమ్మాసమాధి॥ ఇధ। భిక్ఖవే। భిక్ఖు వివిచ్చేవ కామేహి వివిచ్చ అకుసలేహి ధమ్మేహి సవితక్కం సవిచారం వివేకజం పీతిసుఖం పఠమం ఝానం ఉపసమ్పజ్జ విహరతి॥ వితక్కవిచారానం వూపసమా అజ్ఝత్తం సమ్పసాదనం చేతసో ఏకోదిభావం అవితక్కం అవిచారం సమాధిజం పీతిసుఖం దుతియం ఝానం ఉపసమ్పజ్జ విహరతి॥ పీతియా చ విరాగా ఉపేక్ఖకో చ విహరతి సతో చ సమ్పజానో। సుఖఞ్చ కాయేన పటిసంవేదేతి। యం తం అరియా ఆచిక్ఖన్తి ఉపేక్ఖకో సతిమా సుఖవిహారీతి తతియం ఝానం ఉపసమ్పజ్జ విహరతి॥ సుఖస్స చ పహానా దుక్ఖస్స చ పహానా పుబ్బేవ సోమనస్సదోమనస్సానం అత్థఙ్గమా అదుక్ఖమసుఖం ఉపేక్ఖాసతిపారిసుద్ధిం చతుత్థం ఝానం ఉపసమ్పజ్జ విహరతి అయం వుచ్చతి। భిక్ఖవే। సమ్మాసమాధీతి॥ అట్ఠమం॥>
    text <౯॥ సూకసుత్తం>
      text <౯>, <సావత్థినిదానం॥ సేయ్యథాపి। భిక్ఖవే। సాలిసూకం వా యవసూకం వా మిచ్ఛాపణిహితం హత్థేన వా పాదేన వా అక్కన్తం హత్థం వా పాదం వా భిన్దిస్సతి। లోహితం వా ఉప్పాదేస్సతీతి నేతం ఠానం విజ్జతి॥ తం కిస్స హేతు॥ మిచ్ఛాపణిహితత్తా। భిక్ఖవే। సూకస్స॥ ఏవమేవ ఖో। భిక్ఖవే। సో వత భిక్ఖు మిచ్ఛాపణిహితాయ దిట్ఠియా మిచ్ఛాపణిహితాయ మగ్గభావనాయ అవిజ్జం భిన్దిస్సతి। విజ్జం ఉప్పాదేస్సతి। నిబ్బానం సచ్ఛికరిస్సతీతి నేతం ఠానం విజ్జతి॥ తం కిస్స హేతు॥ మిచ్ఛాపణిహితత్తా। భిక్ఖవే। దిట్ఠియా॥>
      text <సేయ్యథాపి। భిక్ఖవే। సాలిసూకం వా యవసూకం వా సమ్మాపణిహితం హత్థేన వా పాదేన వా అక్కన్తం హత్థం వా పాదం వా భిన్దిస్సతి। లోహితం వా ఉప్పాదేస్సతీతి ఠానమేతం విజ్జతి॥ తం కిస్స హేతు॥ సమ్మాపణిహితత్తా। భిక్ఖవే। సూకస్స॥ ఏవమేవ ఖో। భిక్ఖవే। సో వత భిక్ఖు సమ్మాపణిహితాయ దిట్ఠియా సమ్మాపణిహితాయ మగ్గభావనాయ అవిజ్జం భిన్దిస్సతి। విజ్జం ఉప్పాదేస్సతి। నిబ్బానం సచ్ఛికరిస్సతీతి ఠానమేతం విజ్జతి॥ తం కిస్స హేతు॥ సమ్మాపణిహితత్తా। భిక్ఖవే। దిట్ఠియా॥>
      text <కథఞ్చ। భిక్ఖవే। భిక్ఖు సమ్మాపణిహితాయ దిట్ఠియా సమ్మాపణిహితాయ మగ్గభావనాయ అవిజ్జం భిన్దతి। విజ్జం ఉప్పాదేతి। నిబ్బానం సచ్ఛికరోతీతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు సమ్మాపణిహితాయ దిట్ఠియా సమ్మాపణిహితాయ మగ్గభావనాయ అవిజ్జం భిన్దతి। విజ్జం ఉప్పాదేతి। నిబ్బానం సచ్ఛికరోతీతి॥ నవమం॥>
    text <౧౦॥ నన్దియసుత్తం>
      text <౧౦>, <సావత్థినిదానం॥ అథ ఖో నన్దియో పరిబ్బాజకో యేన భగవా తేనుపసఙ్కమి। ఉపసఙ్కమిత్వా భగవతా సద్ధిం సమ్మోది॥ సమ్మోదనీయం కథం సారణీయం వీతిసారేత్వా ఏకమన్తం నిసీది॥ ఏకమన్తం నిసిన్నో ఖో నన్దియో పరిబ్బాజకో భగవన్తం ఏతదవోచ కతి ను ఖో। భో గోతమ। ధమ్మా భావితా బహులీకతా నిబ్బానఙ్గమా హోన్తి నిబ్బానపరాయనా నిబ్బానపరియోసానాతి॥>
      text <అట్ఠిమే ఖో। నన్దియ। ధమ్మా భావితా బహులీకతా నిబ్బానఙ్గమా హోన్తి నిబ్బానపరాయనా నిబ్బానపరియోసానా॥ కతమే అట్ఠ॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమే ఖో। నన్దియ। అట్ఠ ధమ్మా భావితా బహులీకతా నిబ్బానఙ్గమా హోన్తి నిబ్బానపరాయనా నిబ్బానపరియోసానాతి॥ ఏవం వుత్తే నన్దియో పరిబ్బాజకో భగవన్తం ఏతదవోచ అభిక్కన్తం। భో గోతమ। అభిక్కన్తం। భో గోతమ …పే॰… ఉపాసకం మం భవం గోతమో ధారేతు అజ్జతగ్గే పాణుపేతం సరణం గతన్తి॥ దసమం॥>
      stand <అవిజ్జావగ్గో పఠమో॥>
      text <తస్సుద్దానం>
  text <౨॥ విహారవగ్గో>
    text <౧॥ పఠమవిహారసుత్తం>
      text <౧౧>, <సావత్థినిదానం॥ ఇచ్ఛామహం। భిక్ఖవే। అడ్ఢమాసం పటిసల్లియితుం॥ నమ్హి కేనచి ఉపసఙ్కమితబ్బో। అఞ్ఞత్ర ఏకేన పిణ్డపాతనీహారకేనాతి॥ ఏవం। భన్తేతి ఖో తే భిక్ఖూ భగవతో పటిస్సుత్వా నాస్సుధ కోచి భగవన్తం ఉపసఙ్కమతి। అఞ్ఞత్ర ఏకేన పిణ్డపాతనీహారకేన॥>
      text <అథ ఖో భగవా తస్స అడ్ఢమాసస్స అచ్చయేన పటిసల్లానా వుట్ఠితో భిక్ఖూ ఆమన్తేసి యేన స్వాహం। భిక్ఖవే। విహారేన పఠమాభిసమ్బుద్ధో విహరామి। తస్స పదేసేన విహాసిం॥ సో ఏవం పజానామి మిచ్ఛాదిట్ఠిపచ్చయాపి వేదయితం। సమ్మాదిట్ఠిపచ్చయాపి వేదయితం…పే॰… మిచ్ఛాసమాధిపచ్చయాపి వేదయితం। సమ్మాసమాధిపచ్చయాపి వేదయితం। ఛన్దపచ్చయాపి వేదయితం। వితక్కపచ్చయాపి వేదయితం। సఞ్ఞాపచ్చయాపి వేదయితం। ఛన్దో చ అవూపసన్తో హోతి। వితక్కో చ అవూపసన్తో హోతి। సఞ్ఞా చ అవూపసన్తా హోతి। తప్పచ్చయాపి వేదయితం। ఛన్దో చ వూపసన్తో హోతి। వితక్కో చ వూపసన్తో హోతి। సఞ్ఞా చ వూపసన్తా హోతి। తప్పచ్చయాపి వేదయితం। అప్పత్తస్స పత్తియా అత్థి ఆయామం। తస్మిమ్పి ఠానే అనుప్పత్తే తప్పచ్చయాపి వేదయితన్తి॥ పఠమం॥>
    text <౨॥ దుతియవిహారసుత్తం>
      text <౧౨>, <సావత్థినిదానం॥ ఇచ్ఛామహం। భిక్ఖవే। తేమాసం పటిసల్లియితుం॥ నమ్హి కేనచి ఉపసఙ్కమితబ్బో। అఞ్ఞత్ర ఏకేన పిణ్డపాతనీహారకేనాతి॥ ఏవం। భన్తేతి ఖో తే భిక్ఖూ భగవతో పటిస్సుత్వా నాస్సుధ కోచి భగవన్తం ఉపసఙ్కమతి। అఞ్ఞత్ర ఏకేన పిణ్డపాతనీహారకేన॥>
      text <అథ ఖో భగవా తస్స తేమాసస్స అచ్చయేన పటిసల్లానా వుట్ఠితో భిక్ఖూ ఆమన్తేసి యేన స్వాహం। భిక్ఖవే। విహారేన పఠమాభిసమ్బుద్ధో విహరామి। తస్స పదేసేన విహాసిం॥ సో ఏవం పజానామి మిచ్ఛాదిట్ఠిపచ్చయాపి వేదయితం। మిచ్ఛాదిట్ఠివూపసమపచ్చయాపి వేదయితం। సమ్మాదిట్ఠిపచ్చయాపి వేదయితం। సమ్మాదిట్ఠివూపసమపచ్చయాపి వేదయితం…పే॰… మిచ్ఛాసమాధిపచ్చయాపి వేదయితం। మిచ్ఛాసమాధివూపసమపచ్చయాపి వేదయితం। సమ్మాసమాధిపచ్చయాపి వేదయితం। సమ్మాసమాధివూపసమపచ్చయాపి వేదయితం। ఛన్దపచ్చయాపి వేదయితం। ఛన్దవూపసమపచ్చయాపి వేదయితం। వితక్కపచ్చయాపి వేదయితం। వితక్కవూపసమపచ్చయాపి వేదయితం। సఞ్ఞాపచ్చయాపి వేదయితం। సఞ్ఞావూపసమపచ్చయాపి వేదయితం। ఛన్దో చ అవూపసన్తో హోతి। వితక్కో చ అవూపసన్తో హోతి। సఞ్ఞా చ అవూపసన్తా హోతి। తప్పచ్చయాపి వేదయితం। ఛన్దో చ వూపసన్తో హోతి। వితక్కో చ వూపసన్తో హోతి। సఞ్ఞా చ వూపసన్తా హోతి। తప్పచ్చయాపి వేదయితం। అప్పత్తస్స పత్తియా అత్థి ఆయామం। తస్మిమ్పి ఠానే అనుప్పత్తే తప్పచ్చయాపి వేదయితన్తి॥ దుతియం॥>
    text <౩॥ సేక్ఖసుత్తం>
      text <౧౩>, <సావత్థినిదానం॥ అథ ఖో అఞ్ఞతరో భిక్ఖు యేన భగవా తేనుపసఙ్కమి…పే॰… ఏకమన్తం నిసిన్నో ఖో సో భిక్ఖు భగవన్తం ఏతదవోచ సేక్ఖో। సేక్ఖోతి। భన్తే। వుచ్చతి॥ కిత్తావతా ను ఖో। భన్తే। సేక్ఖో హోతీతి॥>
      text <ఇధ। భిక్ఖు। సేక్ఖాయ సమ్మాదిట్ఠియా సమన్నాగతో హోతి…పే॰… సేక్ఖేన సమ్మాసమాధినా సమన్నాగతో హోతి॥ ఏత్తావతా ఖో। భిక్ఖు। సేక్ఖో హోతీతి॥ తతియం॥>
    text <౪॥ పఠమఉప్పాదసుత్తం>
      text <౧౪>, <సావత్థినిదానం॥ అట్ఠిమే। భిక్ఖవే। ధమ్మా భావితా బహులీకతా అనుప్పన్నా ఉప్పజ్జన్తి। నాఞ్ఞత్ర తథాగతస్స పాతుభావా అరహతో సమ్మాసమ్బుద్ధస్స॥ కతమే అట్ఠ॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమే ఖో। భిక్ఖవే। అట్ఠ ధమ్మా భావితా బహులీకతా అనుప్పన్నా ఉప్పజ్జన్తి। నాఞ్ఞత్ర తథాగతస్స పాతుభావా అరహతో సమ్మాసమ్బుద్ధస్సాతి॥ చతుత్థం॥>
    text <౫॥ దుతియఉప్పాదసుత్తం>
      text <౧౫>, <సావత్థినిదానం॥ అట్ఠిమే। భిక్ఖవే। ధమ్మా భావితా బహులీకతా అనుప్పన్నా ఉప్పజ్జన్తి। నాఞ్ఞత్ర సుగతవినయా॥ కతమే అట్ఠ॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమే ఖో। భిక్ఖవే। అట్ఠ ధమ్మా భావితా బహులీకతా అనుప్పన్నా ఉప్పజ్జన్తి। నాఞ్ఞత్ర సుగతవినయాతి॥ పఞ్చమం॥>
    text <౬॥ పఠమపరిసుద్ధసుత్తం>
      text <౧౬>, <సావత్థినిదానం॥ అట్ఠిమే। భిక్ఖవే। ధమ్మా పరిసుద్ధా పరియోదాతా అనఙ్గణా విగతూపక్కిలేసా అనుప్పన్నా ఉప్పజ్జన్తి। నాఞ్ఞత్ర తథాగతస్స పాతుభావా అరహతో సమ్మాసమ్బుద్ధస్స॥ కతమే అట్ఠ॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమే ఖో। భిక్ఖవే। అట్ఠ ధమ్మా పరిసుద్ధా పరియోదాతా అనఙ్గణా విగతూపక్కిలేసా అనుప్పన్నా ఉప్పజ్జన్తి। నాఞ్ఞత్ర తథాగతస్స పాతుభావా అరహతో సమ్మాసమ్బుద్ధస్సాతి॥ ఛట్ఠం॥>
    text <౭॥ దుతియపరిసుద్ధసుత్తం>
      text <౧౭>, <సావత్థినిదానం॥ అట్ఠిమే। భిక్ఖవే। ధమ్మా పరిసుద్ధా పరియోదాతా అనఙ్గణా విగతూపక్కిలేసా అనుప్పన్నా ఉప్పజ్జన్తి। నాఞ్ఞత్ర సుగతవినయా॥ కతమే అట్ఠ॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమే ఖో। భిక్ఖవే। అట్ఠ ధమ్మా పరిసుద్ధా పరియోదాతా అనఙ్గణా విగతూపక్కిలేసా అనుప్పన్నా ఉప్పజ్జన్తి। నాఞ్ఞత్ర సుగతవినయాతి॥ సత్తమం॥>
    text <౮॥ పఠమకుక్కుటారామసుత్తం>
      text <౧౮>, <ఏవం మే సుతం ఏకం సమయం ఆయస్మా చ ఆనన్దో ఆయస్మా చ భద్దో పాటలిపుత్తే విహరన్తి కుక్కుటారామే॥ అథ ఖో ఆయస్మా భద్దో సాయన్హసమయం పటిసల్లానా వుట్ఠితో యేనాయస్మా ఆనన్దో తేనుపసఙ్కమి। ఉపసఙ్కమిత్వా ఆయస్మతా ఆనన్దేన సద్ధిం సమ్మోది॥ సమ్మోదనీయం కథం సారణీయం వీతిసారేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా భద్దో ఆయస్మన్తం ఆనన్దం ఏతదవోచ>
      text <అబ్రహ్మచరియం। అబ్రహ్మచరియన్తి। ఆవుసో ఆనన్ద। వుచ్చతి॥ కతమం ను ఖో। ఆవుసో। అబ్రహ్మచరియన్తి॥ సాధు సాధు। ఆవుసో భద్ద॥ భద్దకో ఖో తే। ఆవుసో భద్ద। ఉమ్మఙ్గో। భద్దకం పటిభానం। కల్యాణీ పరిపుచ్ఛా॥ ఏవఞ్హి త్వం। ఆవుసో భద్ద। పుచ్ఛసి అబ్రహ్మచరియం। అబ్రహ్మచరియన్తి। ఆవుసో ఆనన్ద। వుచ్చతి॥ కతమం ను ఖో। ఆవుసో। అబ్రహ్మచరియన్తి॥ ఏవమావుసోతి॥ అయమేవ ఖో। ఆవుసో। అట్ఠఙ్గికో మిచ్ఛామగ్గో అబ్రహ్మచరియం। సేయ్యథిదం మిచ్ఛాదిట్ఠి…పే॰… మిచ్ఛాసమాధీతి॥ అట్ఠమం॥>
    text <౯॥ దుతియకుక్కుటారామసుత్తం>
      text <౧౯>, <పాటలిపుత్తనిదానం॥ బ్రహ్మచరియం। బ్రహ్మచరియన్తి। ఆవుసో ఆనన్ద। వుచ్చతి॥ కతమం ను ఖో। ఆవుసో। బ్రహ్మచరియం। కతమం బ్రహ్మచరియపరియోసానన్తి॥ సాధు సాధు। ఆవుసో భద్ద॥ భద్దకో ఖో తే। ఆవుసో భద్ద। ఉమ్మఙ్గో। భద్దకం పటిభానం। కల్యాణీ పరిపుచ్ఛా॥ ఏవఞ్హి త్వం। ఆవుసో భద్ద। పుచ్ఛసి బ్రహ్మచరియం। బ్రహ్మచరియన్తి। ఆవుసో ఆనన్ద। వుచ్చతి॥ కతమం ను ఖో। ఆవుసో। బ్రహ్మచరియం। కతమం బ్రహ్మచరియపరియోసానన్తి॥ ఏవమావుసోతి॥ అయమేవ ఖో। ఆవుసో। అరియో అట్ఠఙ్గికో మగ్గో బ్రహ్మచరియం। సేయ్యథిదం సమ్మాదిట్ఠి…పే॰… సమ్మాసమాధి॥ యో ఖో। ఆవుసో। రాగక్ఖయో దోసక్ఖయో మోహక్ఖయో ఇదం బ్రహ్మచరియపరియోసానన్తి॥ నవమం॥>
    text <౧౦॥ తతియకుక్కుటారామసుత్తం>
      text <౨౦>, <పాటలిపుత్తనిదానం॥ బ్రహ్మచరియం। బ్రహ్మచరియన్తి। ఆవుసో ఆనన్ద। వుచ్చతి॥ కతమం ను ఖో। ఆవుసో। బ్రహ్మచరియం। కతమో బ్రహ్మచారీ। కతమం బ్రహ్మచరియపరియోసానన్తి॥ సాధు సాధు। ఆవుసో భద్ద॥ భద్దకో ఖో తే। ఆవుసో భద్ద। ఉమ్మఙ్గో। భద్దకం పటిభానం। కల్యాణీ పరిపుచ్ఛా॥ ఏవఞ్హి త్వం। ఆవుసో భద్ద। పుచ్ఛసి బ్రహ్మచరియం। బ్రహ్మచరియన్తి। ఆవుసో ఆనన్ద। వుచ్చతి॥ కతమం ను ఖో। ఆవుసో। బ్రహ్మచరియం। కతమో బ్రహ్మచారీ। కతమం బ్రహ్మచరియపరియోసానన్తి॥ ఏవమావుసోతి॥ అయమేవ ఖో। ఆవుసో। అరియో అట్ఠఙ్గికో మగ్గో బ్రహ్మచరియం। సేయ్యథిదం సమ్మాదిట్ఠి…పే॰… సమ్మాసమాధి॥ యో ఖో। ఆవుసో। ఇమినా అరియేన అట్ఠఙ్గికేన మగ్గేన సమన్నాగతో అయం వుచ్చతి బ్రహ్మచారీ॥ యో ఖో। ఆవుసో। రాగక్ఖయో దోసక్ఖయో మోహక్ఖయో ఇదం బ్రహ్మచరియపరియోసానన్తి॥ దసమం॥>
      stand <తీణి సుత్తన్తాని ఏకనిదానాని॥విహారవగ్గో దుతియో॥>
      text <తస్సుద్దానం>
  text <౩॥ మిచ్ఛత్తవగ్గో>
    text <౧॥ మిచ్ఛత్తసుత్తం>
      text <౨౧>, <సావత్థినిదానం॥ మిచ్ఛత్తఞ్చ వో। భిక్ఖవే। దేసేస్సామి। సమ్మత్తఞ్చ॥ తం సుణాథ॥ కతమఞ్చ। భిక్ఖవే। మిచ్ఛత్తం॥ సేయ్యథిదం మిచ్ఛాదిట్ఠి…పే॰… మిచ్ఛాసమాధి॥ ఇదం వుచ్చతి। భిక్ఖవే। మిచ్ఛత్తం॥ కతమఞ్చ। భిక్ఖవే। సమ్మత్తం॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇదం వుచ్చతి। భిక్ఖవే। సమ్మత్తన్తి॥ పఠమం॥>
    text <౨॥ అకుసలధమ్మసుత్తం>
      text <౨౨>, <సావత్థినిదానం॥ అకుసలే చ ఖో। భిక్ఖవే। ధమ్మే దేసేస్సామి। కుసలే చ ధమ్మే॥ తం సుణాథ॥ కతమే చ। భిక్ఖవే। అకుసలా ధమ్మా॥ సేయ్యథిదం మిచ్ఛాదిట్ఠి…పే॰… మిచ్ఛాసమాధి॥ ఇమే వుచ్చన్తి। భిక్ఖవే। అకుసలా ధమ్మా॥ కతమే చ। భిక్ఖవే। కుసలా ధమ్మా॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమే వుచ్చన్తి। భిక్ఖవే। కుసలా ధమ్మాతి॥ దుతియం॥>
    text <౩॥ పఠమపటిపదాసుత్తం>
      text <౨౩>, <సావత్థినిదానం॥ మిచ్ఛాపటిపదఞ్చ వో। భిక్ఖవే। దేసేస్సామి। సమ్మాపటిపదఞ్చ॥ తం సుణాథ॥ కతమా చ। భిక్ఖవే। మిచ్ఛాపటిపదా॥ సేయ్యథిదం మిచ్ఛాదిట్ఠి…పే॰… మిచ్ఛాసమాధి॥ అయం వుచ్చతి। భిక్ఖవే। మిచ్ఛాపటిపదా॥ కతమా చ। భిక్ఖవే। సమ్మాపటిపదా॥ సేయ్యథిదం సమ్మాదిట్ఠి…పే॰… సమ్మాసమాధి॥ అయం వుచ్చతి। భిక్ఖవే। సమ్మాపటిపదాతి॥ తతియం॥>
    text <౪॥ దుతియపటిపదాసుత్తం>
      text <౨౪>, <సావత్థినిదానం॥ గిహినో వాహం। భిక్ఖవే। పబ్బజితస్స వా మిచ్ఛాపటిపదం న వణ్ణేమి॥ గిహి వా। భిక్ఖవే। పబ్బజితో వా మిచ్ఛాపటిపన్నో మిచ్ఛాపటిపత్తాధికరణహేతు నారాధకో హోతి ఞాయం ధమ్మం కుసలం॥>
      text <కతమా చ। భిక్ఖవే। మిచ్ఛాపటిపదా॥ సేయ్యథిదం మిచ్ఛాదిట్ఠి…పే॰… మిచ్ఛాసమాధి॥ అయం వుచ్చతి। భిక్ఖవే। మిచ్ఛాపటిపదా॥ గిహినో వాహం। భిక్ఖవే। పబ్బజితస్స వా మిచ్ఛాపటిపదం న వణ్ణేమి॥ గిహి వా। భిక్ఖవే। పబ్బజితో వా మిచ్ఛాపటిపన్నో మిచ్ఛాపటిపత్తాధికరణహేతు నారాధకో హోతి ఞాయం ధమ్మం కుసలం॥>
      text <గిహినో వాహం। భిక్ఖవే। పబ్బజితస్స వా సమ్మాపటిపదం వణ్ణేమి॥ గిహి వా। భిక్ఖవే। పబ్బజితో వా సమ్మాపటిపన్నో సమ్మాపటిపత్తాధికరణహేతు ఆరాధకో హోతి ఞాయం ధమ్మం కుసలం॥ కతమా చ। భిక్ఖవే। సమ్మాపటిపదా॥ సేయ్యథిదం సమ్మాదిట్ఠి…పే॰… సమ్మాసమాధి॥ అయం వుచ్చతి। భిక్ఖవే। సమ్మాపటిపదా॥ గిహినో వాహం। భిక్ఖవే। పబ్బజితస్స వా సమ్మాపటిపదం వణ్ణేమి॥ గిహి వా। భిక్ఖవే। పబ్బజితో వా సమ్మాపటిపన్నో సమ్మాపటిపత్తాధికరణహేతు ఆరాధకో హోతి ఞాయం ధమ్మం కుసలన్తి॥ చతుత్థం॥>
    text <౫॥ పఠమఅసప్పురిససుత్తం>
      text <౨౫>, <సావత్థినిదానం॥ అసప్పురిసఞ్చ వో। భిక్ఖవే। దేసేస్సామి। సప్పురిసఞ్చ॥ తం సుణాథ॥ కతమో చ। భిక్ఖవే। అసప్పురిసో॥ ఇధ। భిక్ఖవే। ఏకచ్చో మిచ్ఛాదిట్ఠికో హోతి। మిచ్ఛాసఙ్కప్పో। మిచ్ఛావాచో। మిచ్ఛాకమ్మన్తో। మిచ్ఛాఆజీవో। మిచ్ఛావాయామో। మిచ్ఛాసతి। మిచ్ఛాసమాధి అయం వుచ్చతి। భిక్ఖవే। అసప్పురిసో॥>
      text <కతమో చ। భిక్ఖవే। సప్పురిసో॥ ఇధ। భిక్ఖవే। ఏకచ్చో సమ్మాదిట్ఠికో హోతి। సమ్మాసఙ్కప్పో। సమ్మావాచో। సమ్మాకమ్మన్తో। సమ్మాఆజీవో। సమ్మావాయామో। సమ్మాసతి। సమ్మాసమాధి అయం వుచ్చతి। భిక్ఖవే। సప్పురిసోతి॥ పఞ్చమం॥>
    text <౬॥ దుతియఅసప్పురిససుత్తం>
      text <౨౬>, <సావత్థినిదానం॥ అసప్పురిసఞ్చ వో। భిక్ఖవే। దేసేస్సామి। అసప్పురిసేన అసప్పురిసతరఞ్చ॥ సప్పురిసఞ్చ వో। భిక్ఖవే। దేసేస్సామి సప్పురిసేన సప్పురిసతరఞ్చ॥ తం సుణాథ॥ కతమో చ। భిక్ఖవే। అసప్పురిసో॥ ఇధ। భిక్ఖవే। ఏకచ్చో మిచ్ఛాదిట్ఠికో హోతి…పే॰… మిచ్ఛాసమాధి అయం వుచ్చతి। భిక్ఖవే। అసప్పురిసో॥>
      text <కతమో చ। భిక్ఖవే। అసప్పురిసేన అసప్పురిసతరో॥ ఇధ। భిక్ఖవే। ఏకచ్చో మిచ్ఛాదిట్ఠికో హోతి…పే॰… మిచ్ఛాసమాధి। మిచ్ఛాఞాణీ। మిచ్ఛావిముత్తి అయం వుచ్చతి। భిక్ఖవే। అసప్పురిసేన అసప్పురిసతరో॥>
      text <కతమో చ। భిక్ఖవే। సప్పురిసో॥ ఇధ। భిక్ఖవే। ఏకచ్చో సమ్మాదిట్ఠికో హోతి…పే॰… సమ్మాసమాధి అయం వుచ్చతి। భిక్ఖవే। సప్పురిసో॥>
      text <కతమో చ। భిక్ఖవే। సప్పురిసేన సప్పురిసతరో॥ ఇధ। భిక్ఖవే। ఏకచ్చో సమ్మాదిట్ఠికో హోతి…పే॰… సమ్మాసమాధి। సమ్మాఞాణీ। సమ్మావిముత్తి అయం వుచ్చతి। భిక్ఖవే। సప్పురిసేన సప్పురిసతరోతి॥ ఛట్ఠం॥>
    text <౭॥ కుమ్భసుత్తం>
      text <౨౭>, <సావత్థినిదానం॥ సేయ్యథాపి। భిక్ఖవే। కుమ్భో అనాధారో సుప్పవత్తియో హోతి। సాధారో దుప్పవత్తియో హోతి। ఏవమేవ ఖో। భిక్ఖవే। చిత్తం అనాధారం సుప్పవత్తియం హోతి। సాధారం దుప్పవత్తియం హోతి॥ కో చ। భిక్ఖవే। చిత్తస్స ఆధారో॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ అయం చిత్తస్స ఆధారో॥ సేయ్యథాపి। భిక్ఖవే। కుమ్భో అనాధారో సుప్పవత్తియో హోతి। సాధారో దుప్పవత్తియో హోతి। ఏవమేవ ఖో। భిక్ఖవే। చిత్తం అనాధారం సుప్పవత్తియం హోతి। సాధారం దుప్పవత్తియం హోతీతి॥ సత్తమం॥>
    text <౮॥ సమాధిసుత్తం>
      text <౨౮>, <సావత్థినిదానం॥ అరియం వో। భిక్ఖవే। సమ్మాసమాధిం దేసేస్సామి సఉపనిసం సపరిక్ఖారం॥ తం సుణాథ॥ కతమో చ। భిక్ఖవే। అరియో సమ్మాసమాధి సఉపనిసో సపరిక్ఖారో॥ సేయ్యథిదం సమ్మాదిట్ఠి…పే॰… సమ్మాసతి॥ యా ఖో। భిక్ఖవే। ఇమేహి సత్తహఙ్గేహి చిత్తస్స ఏకగ్గతా సపరిక్ఖారతా అయం వుచ్చతి। భిక్ఖవే। అరియో సమ్మాసమాధి సఉపనిసో ఇతిపి సపరిక్ఖారో ఇతిపీతి॥ అట్ఠమం॥>
    text <౯॥ వేదనాసుత్తం>
      text <౨౯>, <సావత్థినిదానం॥ తిస్సో ఇమా। భిక్ఖవే। వేదనా॥ కతమా తిస్సో॥ సుఖా వేదనా। దుక్ఖా వేదనా। అదుక్ఖమసుఖా వేదనా ఇమా ఖో। భిక్ఖవే। తిస్సో వేదనా॥ ఇమాసం ఖో। భిక్ఖవే। తిస్సన్నం వేదనానం పరిఞ్ఞాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమాసం ఖో। భిక్ఖవే। తిస్సన్నం వేదనానం పరిఞ్ఞాయ అరియో అట్ఠఙ్గికో మగ్గో భావేతబ్బోతి॥ నవమం॥>
    text <౧౦॥ ఉత్తియసుత్తం>
      text <౩౦>, <సావత్థినిదానం॥ అథ ఖో ఆయస్మా ఉత్తియో యేన భగవా తేనుపసఙ్కమి…పే॰… ఏకమన్తం నిసిన్నో ఖో ఆయస్మా ఉత్తియో భగవన్తం ఏతదవోచ ఇధ మయ్హం। భన్తే। రహోగతస్స పటిసల్లీనస్స ఏవం చేతసో పరివితక్కో ఉదపాది పఞ్చ కామగుణా వుత్తా భగవతా॥ కతమే ను ఖో పఞ్చ కామగుణా వుత్తా భగవతాతి॥ సాధు సాధు। ఉత్తియ॥ పఞ్చిమే ఖో। ఉత్తియ। కామగుణా వుత్తా మయా॥ కతమే పఞ్చ॥ చక్ఖువిఞ్ఞేయ్యా రూపా ఇట్ఠా కన్తా మనాపా పియరూపా కామూపసంహితా రజనీయా। సోతవిఞ్ఞేయ్యా సద్దా…పే॰… ఘానవిఞ్ఞేయ్యా గన్ధా… జివ్హావిఞ్ఞేయ్యా రసా… కాయవిఞ్ఞేయ్యా ఫోట్ఠబ్బా ఇట్ఠా కన్తా మనాపా పియరూపా కామూపసంహితా రజనీయా ఇమే ఖో। ఉత్తియ। పఞ్చ కామగుణా వుత్తా మయా॥ ఇమేసం ఖో। ఉత్తియ। పఞ్చన్నం కామగుణానం పహానాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమేసం ఖో। ఉత్తియ। పఞ్చన్నం కామగుణానం పహానాయ అయం అరియో అట్ఠఙ్గికో మగ్గో భావేతబ్బోతి॥ దసమం॥>
      stand <మిచ్ఛత్తవగ్గో తతియో॥>
      text <తస్సుద్దానం>
  text <౪॥ పటిపత్తివగ్గో>
    text <౧॥ పఠమపటిపత్తిసుత్తం>
      text <౩౧>, <సావత్థినిదానం॥ మిచ్ఛాపటిపత్తిఞ్చ వో। భిక్ఖవే। దేసేస్సామి। సమ్మాపటిపత్తిఞ్చ॥ తం సుణాథ॥ కతమా చ। భిక్ఖవే। మిచ్ఛాపటిపత్తి॥ సేయ్యథిదం మిచ్ఛాదిట్ఠి…పే॰… మిచ్ఛాసమాధి॥ అయం వుచ్చతి। భిక్ఖవే। మిచ్ఛాపటిపత్తి॥ కతమా చ। భిక్ఖవే। సమ్మాపటిపత్తి॥ సేయ్యథిదం సమ్మాదిట్ఠి…పే॰… సమ్మాసమాధి॥ అయం వుచ్చతి। భిక్ఖవే। సమ్మాపటిపత్తీతి॥ పఠమం॥>
    text <౨॥ దుతియపటిపత్తిసుత్తం>
      text <౩౨>, <సావత్థినిదానం॥ మిచ్ఛాపటిపన్నఞ్చ వో। భిక్ఖవే। దేసేస్సామి। సమ్మాపటిపన్నఞ్చ॥ తం సుణాథ॥ కతమో చ। భిక్ఖవే। మిచ్ఛాపటిపన్నో॥ ఇధ। భిక్ఖవే। ఏకచ్చో మిచ్ఛాదిట్ఠికో హోతి…పే॰… మిచ్ఛాసమాధి అయం వుచ్చతి। భిక్ఖవే। మిచ్ఛాపటిపన్నో॥ కతమో చ। భిక్ఖవే। సమ్మాపటిపన్నో॥ ఇధ। భిక్ఖవే। ఏకచ్చో సమ్మాదిట్ఠికో హోతి…పే॰… సమ్మాసమాధి అయం వుచ్చతి। భిక్ఖవే। సమ్మాపటిపన్నోతి॥ దుతియం॥>
    text <౩॥ విరద్ధసుత్తం>
      text <౩౩>, <సావత్థినిదానం॥ యేసం కేసఞ్చి। భిక్ఖవే। అరియో అట్ఠఙ్గికో మగ్గో విరద్ధో। విరద్ధో తేసం అరియో అట్ఠఙ్గికో మగ్గో సమ్మా దుక్ఖక్ఖయగామీ॥ యేసం కేసఞ్చి। భిక్ఖవే। అరియో అట్ఠఙ్గికో మగ్గో ఆరద్ధో। ఆరద్ధో తేసం అరియో అట్ఠఙ్గికో మగ్గో సమ్మా దుక్ఖక్ఖయగామీ॥ కతమో చ। భిక్ఖవే। అరియో అట్ఠఙ్గికో మగ్గో॥ సేయ్యథిదం సమ్మాదిట్ఠి…పే॰… సమ్మాసమాధి॥ యేసం కేసఞ్చి। భిక్ఖవే। అయం అరియో అట్ఠఙ్గికో మగ్గో విరద్ధో। విరద్ధో తేసం అరియో అట్ఠఙ్గికో మగ్గో సమ్మా దుక్ఖక్ఖయగామీ॥ యేసం కేసఞ్చి। భిక్ఖవే। అయం అరియో అట్ఠఙ్గికో మగ్గో ఆరద్ధో। ఆరద్ధో తేసం అరియో అట్ఠఙ్గికో మగ్గో సమ్మా దుక్ఖక్ఖయగామీతి॥ తతియం॥>
    text <౪॥ పారఙ్గమసుత్తం>
      text <౩౪>, <సావత్థినిదానం॥ అట్ఠిమే। భిక్ఖవే। ధమ్మా భావితా బహులీకతా అపారా పారం గమనాయ సంవత్తన్తి॥ కతమే అట్ఠ॥ సేయ్యథిదం సమ్మాదిట్ఠి…పే॰… సమ్మాసమాధి॥ ఇమే ఖో। భిక్ఖవే। అట్ఠ ధమ్మా భావితా బహులీకతా అపారా పారం గమనాయ సంవత్తన్తీతి॥>
      text <ఇదమవోచ భగవా॥ ఇదం వత్వాన సుగతో అథాపరం ఏతదవోచ సత్థా>
    text <౫॥ పఠమసామఞ్ఞసుత్తం>
      text <౩౫>, <సావత్థినిదానం॥ సామఞ్ఞఞ్చ వో। భిక్ఖవే। దేసేస్సామి। సామఞ్ఞఫలాని చ॥ తం సుణాథ॥ కతమఞ్చ। భిక్ఖవే। సామఞ్ఞం॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ ఇదం వుచ్చతి। భిక్ఖవే। సామఞ్ఞం॥ కతమాని చ। భిక్ఖవే। సామఞ్ఞఫలాని॥ సోతాపత్తిఫలం। సకదాగామిఫలం। అనాగామిఫలం। అరహత్తఫలం ఇమాని వుచ్చన్తి। భిక్ఖవే। సామఞ్ఞఫలానీతి॥ పఞ్చమం॥>
    text <౬॥ దుతియసామఞ్ఞసుత్తం>
      text <౩౬>, <సావత్థినిదానం॥ సామఞ్ఞఞ్చ వో। భిక్ఖవే। దేసేస్సామి। సామఞ్ఞత్థఞ్చ॥ తం సుణాథ॥ కతమఞ్చ ఖో। భిక్ఖవే। సామఞ్ఞం॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ ఇదం వుచ్చతి। భిక్ఖవే। సామఞ్ఞం॥ కతమో చ। భిక్ఖవే। సామఞ్ఞత్థో॥ యో ఖో। భిక్ఖవే। రాగక్ఖయో దోసక్ఖయో మోహక్ఖయో అయం వుచ్చతి। భిక్ఖవే। సామఞ్ఞత్థోతి॥ ఛట్ఠం॥>
    text <౭॥ పఠమబ్రహ్మఞ్ఞసుత్తం>
      text <౩౭>, <సావత్థినిదానం॥ బ్రహ్మఞ్ఞఞ్చ వో। భిక్ఖవే। దేసేస్సామి। బ్రహ్మఞ్ఞఫలాని చ॥ తం సుణాథ॥ కతమఞ్చ ఖో। భిక్ఖవే। బ్రహ్మఞ్ఞం॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ ఇదం వుచ్చతి। భిక్ఖవే। బ్రహ్మఞ్ఞం॥ కతమాని చ। భిక్ఖవే। బ్రహ్మఞ్ఞఫలాని॥ సోతాపత్తిఫలం। సకదాగామిఫలం। అనాగామిఫలం। అరహత్తఫలం ఇమాని వుచ్చన్తి। భిక్ఖవే। బ్రహ్మఞ్ఞఫలానీతి॥ సత్తమం॥>
    text <౮॥ దుతియబ్రహ్మఞ్ఞసుత్తం>
      text <౩౮>, <సావత్థినిదానం॥ బ్రహ్మఞ్ఞఞ్చ వో। భిక్ఖవే। దేసేస్సామి। బ్రహ్మఞ్ఞత్థఞ్చ॥ తం సుణాథ॥ కతమఞ్చ। భిక్ఖవే। బ్రహ్మఞ్ఞం॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ ఇదం వుచ్చతి। భిక్ఖవే। బ్రహ్మఞ్ఞం॥ కతమో చ। భిక్ఖవే। బ్రహ్మఞ్ఞత్థో॥ యో ఖో। భిక్ఖవే। రాగక్ఖయో దోసక్ఖయో మోహక్ఖయో అయం వుచ్చతి। భిక్ఖవే। బ్రహ్మఞ్ఞత్థోతి॥ అట్ఠమం॥>
    text <౯॥ పఠమబ్రహ్మచరియసుత్తం>
      text <౩౯>, <సావత్థినిదానం॥ బ్రహ్మచరియఞ్చ వో। భిక్ఖవే। దేసేస్సామి। బ్రహ్మచరియఫలాని చ॥ తం సుణాథ॥ కతమఞ్చ। భిక్ఖవే। బ్రహ్మచరియం॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ ఇదం వుచ్చతి। భిక్ఖవే। బ్రహ్మచరియం॥ కతమాని చ। భిక్ఖవే। బ్రహ్మచరియఫలాని॥ సోతాపత్తిఫలం। సకదాగామిఫలం। అనాగామిఫలం। అరహత్తఫలం ఇమాని వుచ్చన్తి। భిక్ఖవే। బ్రహ్మచరియఫలానీతి॥ నవమం॥>
    text <౧౦॥ దుతియబ్రహ్మచరియసుత్తం>
      text <౪౦>, <సావత్థినిదానం॥ బ్రహ్మచరియఞ్చ వో। భిక్ఖవే। దేసేస్సామి। బ్రహ్మచరియత్థఞ్చ॥ తం సుణాథ॥ కతమఞ్చ। భిక్ఖవే। బ్రహ్మచరియం॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ ఇదం వుచ్చతి। భిక్ఖవే। బ్రహ్మచరియం॥ కతమో చ। భిక్ఖవే। బ్రహ్మచరియత్థో॥ యో ఖో। భిక్ఖవే। రాగక్ఖయో దోసక్ఖయో మోహక్ఖయో అయం వుచ్చతి। భిక్ఖవే। బ్రహ్మచరియత్థోతి॥ దసమం॥>
      stand <పటిపత్తివగ్గో చతుత్థో॥>
      text <తస్సుద్దానం>
  text <౫॥ అఞ్ఞతిత్థియపేయ్యాలవగ్గో>
    text <౧॥ రాగవిరాగసుత్తం>
      text <౪౧>, <సావత్థినిదానం॥ సచే వో। భిక్ఖవే। అఞ్ఞతిత్థియా పరిబ్బాజకా ఏవం పుచ్ఛేయ్యుం కిమత్థియం। ఆవుసో। సమణే గోతమే బ్రహ్మచరియం వుస్సతీతి। ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథ రాగవిరాగత్థం ఖో। ఆవుసో। భగవతి బ్రహ్మచరియం వుస్సతీతి॥ సచే పన వో। భిక్ఖవే। అఞ్ఞతిత్థియా పరిబ్బాజకా ఏవం పుచ్ఛేయ్యుం అత్థి పనావుసో। మగ్గో। అత్థి పటిపదా రాగవిరాగాయాతి। ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథ అత్థి ఖో। ఆవుసో। మగ్గో। అత్థి పటిపదా రాగవిరాగాయాతి॥ కతమో చ। భిక్ఖవే। మగ్గో। కతమా చ పటిపదా రాగవిరాగాయ॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ అయం। భిక్ఖవే। మగ్గో। అయం పటిపదా రాగవిరాగాయాతి॥ ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథాతి॥ పఠమం॥>
    text <౨-౭॥ సంయోజనప్పహానాదిసుత్తఛక్కం>
      text <౪౨-౪౭>, <సచే వో। భిక్ఖవే। అఞ్ఞతిత్థియా పరిబ్బాజకా ఏవం పుచ్ఛేయ్యుం కిమత్థియం। ఆవుసో। సమణే గోతమే బ్రహ్మచరియం వుస్సతీతి। ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథ సంయోజనప్పహానత్థం ఖో। ఆవుసో। భగవతి బ్రహ్మచరియం వుస్సతీతి…పే॰… అనుసయసముగ్ఘాతనత్థం ఖో। ఆవుసో। భగవతి బ్రహ్మచరియం వుస్సతీతి…పే॰… అద్ధానపరిఞ్ఞత్థం ఖో। ఆవుసో। భగవతి బ్రహ్మచరియం వుస్సతీతి…పే॰… ఆసవానం ఖయత్థం ఖో। ఆవుసో। భగవతి బ్రహ్మచరియం వుస్సతీతి…పే॰… విజ్జావిముత్తిఫలసచ్ఛికిరియత్థం ఖో। ఆవుసో। భగవతి బ్రహ్మచరియం వుస్సతీతి…పే॰… ఞాణదస్సనత్థం ఖో। ఆవుసో। భగవతి బ్రహ్మచరియం వుస్సతీతి…పే॰…॥ సత్తమం॥>
    text <౮॥ అనుపాదాపరినిబ్బానసుత్తం>
      text <౪౮>, <సావత్థినిదానం॥ సచే వో। భిక్ఖవే। అఞ్ఞతిత్థియా పరిబ్బాజకా ఏవం పుచ్ఛేయ్యుం కిమత్థియం। ఆవుసో। సమణే గోతమే బ్రహ్మచరియం వుస్సతీతి। ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథ అనుపాదాపరినిబ్బానత్థం ఖో। ఆవుసో। భగవతి బ్రహ్మచరియం వుస్సతీతి॥ సచే పన వో। భిక్ఖవే। అఞ్ఞతిత్థియా పరిబ్బాజకా ఏవం పుచ్ఛేయ్యుం అత్థి పనావుసో। మగ్గో। అత్థి పటిపదా అనుపాదాపరినిబ్బానాయాతి। ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథ అత్థి ఖో। ఆవుసో। మగ్గో। అత్థి పటిపదా అనుపాదాపరినిబ్బానాయాతి॥ కతమో చ। భిక్ఖవే। మగ్గో। కతమా చ పటిపదా అనుపాదాపరినిబ్బానాయ॥ అయమేవ అరియో అట్ఠఙ్గికో మగ్గో। సేయ్యథిదం సమ్మాదిట్ఠి…పే॰… సమ్మాసమాధి॥ అయం। భిక్ఖవే। మగ్గో। అయం పటిపదా అనుపాదాపరినిబ్బానాయాతి॥ ఏవం పుట్ఠా తుమ్హే। భిక్ఖవే। తేసం అఞ్ఞతిత్థియానం పరిబ్బాజకానం ఏవం బ్యాకరేయ్యాథాతి॥ అట్ఠమం॥>
      stand <అఞ్ఞతిత్థియపేయ్యాలవగ్గో పఞ్చమో॥>
      text <తస్సుద్దానం>
  text <౬॥ సూరియపేయ్యాలవగ్గో>
    text <౧॥ కల్యాణమిత్తసుత్తం>
      text <౪౯>, <సావత్థినిదానం॥ సూరియస్స। భిక్ఖవే। ఉదయతో ఏతం పుబ్బఙ్గమం ఏతం పుబ్బనిమిత్తం। యదిదం అరుణుగ్గం। ఏవమేవ ఖో। భిక్ఖవే। భిక్ఖునో అరియస్స అట్ఠఙ్గికస్స మగ్గస్స ఉప్పాదాయ ఏతం పుబ్బఙ్గమం ఏతం పుబ్బనిమిత్తం। యదిదం కల్యాణమిత్తతా॥ కల్యాణమిత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨-౬॥ సీలసమ్పదాదిసుత్తపఞ్చకం>
      text <౫౦-౫౪>, <సూరియస్స। భిక్ఖవే। ఉదయతో ఏతం పుబ్బఙ్గమం ఏతం పుబ్బనిమిత్తం। యదిదం అరుణుగ్గం। ఏవమేవ ఖో। భిక్ఖవే। భిక్ఖునో అరియస్స అట్ఠఙ్గికస్స మగ్గస్స ఉప్పాదాయ ఏతం పుబ్బఙ్గమం ఏతం పుబ్బనిమిత్తం। యదిదం సీలసమ్పదా॥ సీలసమ్పన్నస్సేతం। భిక్ఖవే। భిక్ఖునో పాటికఙ్ఖం… యదిదం ఛన్దసమ్పదా… యదిదం అత్తసమ్పదా… యదిదం దిట్ఠిసమ్పదా… యదిదం అప్పమాదసమ్పదా…॥ ఛట్ఠం॥>
    text <౭॥ యోనిసోమనసికారసమ్పదాసుత్తం>
      text <౫౫>, <సూరియస్స। భిక్ఖవే। ఉదయతో ఏతం పుబ్బఙ్గమం ఏతం పుబ్బనిమిత్తం। యదిదం అరుణుగ్గం। ఏవమేవ ఖో। భిక్ఖవే। భిక్ఖునో అరియస్స అట్ఠఙ్గికస్స మగ్గస్స ఉప్పాదాయ ఏతం పుబ్బఙ్గమం ఏతం పుబ్బనిమ్మిత్తం। యదిదం యోనిసోమనసికారసమ్పదా॥ యోనిసోమనసికారసమ్పన్నస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ సత్తమం॥>
    text <౧॥ కల్యాణమిత్తసుత్తం>
      text <౫౬>, <సూరియస్స। భిక్ఖవే। ఉదయతో ఏతం పుబ్బఙ్గమం ఏతం పుబ్బనిమిత్తం। యదిదం అరుణుగ్గం। ఏవమేవ ఖో। భిక్ఖవే। భిక్ఖునో అరియస్స అట్ఠఙ్గికస్స మగ్గస్స ఉప్పాదాయ ఏతం పుబ్బఙ్గమం ఏతం పుబ్బనిమిత్తం। యదిదం కల్యాణమిత్తతా॥ కల్యాణమిత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨-౬॥ సీలసమ్పదాదిసుత్తపఞ్చకం>
      text <౫౭-౬౧>, <సూరియస్స। భిక్ఖవే। ఉదయతో ఏతం పుబ్బఙ్గమం ఏతం పుబ్బనిమిత్తం। యదిదం అరుణుగ్గం। ఏవమేవ ఖో। భిక్ఖవే। భిక్ఖునో అరియస్స అట్ఠఙ్గికస్స మగ్గస్స ఉప్పాదాయ ఏతం పుబ్బఙ్గమం ఏతం పుబ్బనిమిత్తం। యదిదం సీలసమ్పదా…పే॰… యదిదం ఛన్దసమ్పదా…పే॰… యదిదం అత్తసమ్పదా…పే॰… యదిదం దిట్ఠిసమ్పదా…పే॰… యదిదం అప్పమాదసమ్పదా…పే॰…॥ ఛట్ఠం॥>
    text <౭॥ యోనిసోమనసికారసమ్పదాసుత్తం>
      text <౬౨>, <యదిదం యోనిసోమనసికారసమ్పదా॥ యోనిసోమనసికారసమ్పన్నస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ సత్తమం॥>
      stand <సూరియపేయ్యాలవగ్గో ఛట్ఠో॥>
      text <తస్సుద్దానం>
  text <౭॥ ఏకధమ్మపేయ్యాలవగ్గో>
    text <౧॥ కల్యాణమిత్తసుత్తం>
      text <౬౩>, <సావత్థినిదానం॥ ఏకధమ్మో। భిక్ఖవే। బహూపకారో అరియస్స అట్ఠఙ్గికస్స మగ్గస్స ఉప్పాదాయ॥ కతమో ఏకధమ్మో॥ యదిదం కల్యాణమిత్తతా॥ కల్యాణమిత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨-౬॥ సీలసమ్పదాదిసుత్తపఞ్చకం>
      text <౬౪-౬౮>, <ఏకధమ్మో। భిక్ఖవే। బహూపకారో అరియస్స అట్ఠఙ్గికస్స మగ్గస్స ఉప్పాదాయ॥ కతమో ఏకధమ్మో॥ యదిదం సీలసమ్పదా…పే॰… యదిదం ఛన్దసమ్పదా…పే॰… యదిదం అత్తసమ్పదా…పే॰… యదిదం దిట్ఠిసమ్పదా…పే॰… యదిదం అప్పమాదసమ్పదా…పే॰…॥ ఛట్ఠం॥>
    text <౭॥ యోనిసోమనసికారసమ్పదాసుత్తం>
      text <౬౯>, <యదిదం యోనిసోమనసికారసమ్పదా॥ యోనిసోమనసికారసమ్పన్నస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ సత్తమం॥>
    text <౧॥ కల్యాణమిత్తసుత్తం>
      text <౭౦>, <సావత్థినిదానం॥ ఏకధమ్మో। భిక్ఖవే। బహూపకారో అరియస్స అట్ఠఙ్గికస్స మగ్గస్స ఉప్పాదాయ॥ కతమో ఏకధమ్మో॥ యదిదం కల్యాణమిత్తతా॥ కల్యాణమిత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨-౬॥ సీలసమ్పదాదిసుత్తపఞ్చకం>
      text <౭౧-౭౫>, <సావత్థినిదానం॥ ఏకధమ్మో। భిక్ఖవే। బహూపకారో అరియస్స అట్ఠఙ్గికస్స మగ్గస్స ఉప్పాదాయ॥ కతమో ఏకధమ్మో॥ యదిదం సీలసమ్పదా…పే॰… యదిదం ఛన్దసమ్పదా…పే॰… యదిదం అత్తసమ్పదా…పే॰… యదిదం దిట్ఠిసమ్పదా…పే॰… యదిదం అప్పమాదసమ్పదా…పే॰…॥ ఛట్ఠం॥>
    text <౭॥ యోనిసోమనసికారసమ్పదాసుత్తం>
      text <౭౬>, <యదిదం యోనిసోమనసికారసమ్పదా॥ యోనిసోమనసికారసమ్పన్నస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ సత్తమం॥>
      stand <ఏకధమ్మపేయ్యాలవగ్గో సత్తమో॥>
      text <తస్సుద్దానం>
  text <౮॥ దుతియఏకధమ్మపేయ్యాలవగ్గో>
    text <౧॥ కల్యాణమిత్తసుత్తం>
      text <౭౭>, <సావత్థినిదానం॥ నాహం। భిక్ఖవే। అఞ్ఞం ఏకధమ్మమ్పి సమనుపస్సామి। యేన అనుప్పన్నో వా అరియో అట్ఠఙ్గికో మగ్గో ఉప్పజ్జతి। ఉప్పన్నో వా అరియో అట్ఠఙ్గికో మగ్గో భావనాపారిపూరిం గచ్ఛతి। యథయిదం। భిక్ఖవే। కల్యాణమిత్తతా॥ కల్యాణమిత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨-౬॥ సీలసమ్పదాదిసుత్తపఞ్చకం>
      text <౭౮-౮౨>, <నాహం। భిక్ఖవే। అఞ్ఞం ఏకధమ్మమ్పి సమనుపస్సామి। యేన అనుప్పన్నో వా అరియో అట్ఠఙ్గికో మగ్గో ఉప్పజ్జతి। ఉప్పన్నో వా అరియో అట్ఠఙ్గికో మగ్గో భావనాపారిపూరిం గచ్ఛతి। యథయిదం। భిక్ఖవే। సీలసమ్పదా…పే॰… యథయిదం। భిక్ఖవే। ఛన్దసమ్పదా…పే॰… యథయిదం। భిక్ఖవే। అత్తసమ్పదా…పే॰… యథయిదం। భిక్ఖవే। దిట్ఠిసమ్పదా…పే॰… యథయిదం। భిక్ఖవే। అప్పమాదసమ్పదా…పే॰…॥ ఛట్ఠం॥>
    text <౭॥ యోనిసోమనసికారసమ్పదాసుత్తం>
      text <౮౩>, <యథయిదం। భిక్ఖవే। యోనిసోమనసికారసమ్పదా॥ యోనిసోమనసికారసమ్పన్నస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ సత్తమం॥>
    text <౧॥ కల్యాణమిత్తసుత్తం>
      text <౮౪>, <నాహం। భిక్ఖవే। అఞ్ఞం ఏకధమ్మమ్పి సమనుపస్సామి। యేన అనుప్పన్నో వా అరియో అట్ఠఙ్గికో మగ్గో ఉప్పజ్జతి। ఉప్పన్నో వా అరియో అట్ఠఙ్గికో మగ్గో భావనాపారిపూరిం గచ్ఛతి। యథయిదం। భిక్ఖవే। కల్యాణమిత్తతా॥ కల్యాణమిత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు కల్యాణమిత్తో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨-౬॥ సీలసమ్పదాదిసుత్తపఞ్చకం>
      text <౮౫-౮౯>, <నాహం। భిక్ఖవే। అఞ్ఞం ఏకధమ్మమ్పి సమనుపస్సామి। యేన అనుప్పన్నో వా అరియో అట్ఠఙ్గికో మగ్గో ఉప్పజ్జతి। ఉప్పన్నో వా అరియో అట్ఠఙ్గికో మగ్గో భావనాపారిపూరిం గచ్ఛతి। యథయిదం। భిక్ఖవే। సీలసమ్పదా…పే॰… యథయిదం। భిక్ఖవే। ఛన్దసమ్పదా…పే॰… యథయిదం। భిక్ఖవే। అత్తసమ్పదా…పే॰… యథయిదం। భిక్ఖవే। దిట్ఠిసమ్పదా…పే॰… యథయిదం। భిక్ఖవే। అప్పమాదసమ్పదా…పే॰…॥ ఛట్ఠం॥>
    text <౭॥ యోనిసోమనసికారసమ్పదాసుత్తం>
      text <౯౦>, <యథయిదం। భిక్ఖవే। యోనిసోమనసికారసమ్పదా॥ యోనిసోమనసికారసమ్పన్నస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు యోనిసోమనసికారసమ్పన్నో అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ సత్తమం॥>
      stand <దుతియఏకధమ్మపేయ్యాలవగ్గో అట్ఠమో॥>
      text <తస్సుద్దానం>
  text <౧॥ గఙ్గాపేయ్యాలవగ్గో>
    text <౧॥ పఠమపాచీననిన్నసుత్తం>
      text <౯౧>, <సావత్థినిదానం॥ సేయ్యథాపి। భిక్ఖవే। గఙ్గా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౫॥ దుతియాదిపాచీననిన్నసుత్తచతుక్కం>
      text <౯౨-౯౫>, <సేయ్యథాపి। భిక్ఖవే। యమునా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే…పే॰… సేయ్యథాపి। భిక్ఖవే। అచిరవతీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే…పే॰… సేయ్యథాపి। భిక్ఖవే। సరభూ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే…పే॰… సేయ్యథాపి। భిక్ఖవే। మహీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే…పే॰…॥ పఞ్చమం॥>
    text <౬॥ ఛట్ఠపాచీననిన్నసుత్తం>
      text <౯౬>, <సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ। సరభూ। మహీ। సబ్బా తా పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ ఛట్ఠం॥>
    text <౧॥ పఠమసముద్దనిన్నసుత్తం>
      text <౯౭>, <సేయ్యథాపి। భిక్ఖవే। గఙ్గా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౬॥ దుతియాదిసముద్దనిన్నసుత్తపఞ్చకం>
      text <౯౮-౧౦౨>, <సేయ్యథాపి। భిక్ఖవే। యమునా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। అచిరవతీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। సరభూ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। మహీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ। సరభూ। మహీ। సబ్బా తా సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ ఛట్ఠం॥>
      stand <గఙ్గాపేయ్యాలవగ్గో పఠమో॥>
      text <తస్సుద్దానం>
  text <౨॥ దుతియగఙ్గాపేయ్యాలవగ్గో>
    text <౧॥ పఠమపాచీననిన్నసుత్తం>
      text <౧౦౩>, <సేయ్యథాపి। భిక్ఖవే। గఙ్గా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౬॥ దుతియాదిపాచీననిన్నసుత్తపఞ్చకం>
      text <౧౦౪>, <సేయ్యథాపి। భిక్ఖవే। యమునా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… దుతియం॥>
      text <౧౦౫>, <సేయ్యథాపి। భిక్ఖవే। అచిరవతీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… తతియం॥>
      text <౧౦౬>, <సేయ్యథాపి। భిక్ఖవే। సరభూ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… చతుత్థం॥>
      text <౧౦౭>, <సేయ్యథాపి। భిక్ఖవే। మహీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… పఞ్చమం॥>
      text <౧౦౮>, <సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ। సరభూ। మహీ। సబ్బా తా పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… ఛట్ఠం॥>
    text <౧॥ పఠమసముద్దనిన్నసుత్తం>
      text <౧౦౯>, <సేయ్యథాపి। భిక్ఖవే। గఙ్గా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౬॥ దుతియాదిసముద్దనిన్నసుత్తపఞ్చకం>
      text <౧౧౦>, <సేయ్యథాపి। భిక్ఖవే। యమునా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… దుతియం॥>
      text <౧౧౧>, <సేయ్యథాపి। భిక్ఖవే। అచిరవతీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… తతియం॥>
      text <౧౧౨>, <సేయ్యథాపి। భిక్ఖవే। సరభూ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… చతుత్థం॥>
      text <౧౧౩>, <సేయ్యథాపి। భిక్ఖవే। మహీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… పఞ్చమం॥>
      text <౧౧౪>, <సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ। సరభూ। మహీ। సబ్బా తా సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ ఛట్ఠం॥>
      text <రాగవినయద్వాదసకీ దుతియకీ సముద్దనిన్నన్తి॥>
    text <౧॥ పఠమపాచీననిన్నసుత్తం>
      text <౧౧౫>, <సేయ్యథాపి। భిక్ఖవే। గఙ్గా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి అమతోగధం అమతపరాయనం అమతపరియోసానం…పే॰… సమ్మాసమాధిం భావేతి అమతోగధం అమతపరాయనం అమతపరియోసానం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౬॥ దుతియాదిపాచీననిన్నసుత్తపఞ్చకం>
      text <౧౧౬>, <సేయ్యథాపి। భిక్ఖవే। యమునా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… దుతియం॥>
      text <౧౧౭>, <సేయ్యథాపి। భిక్ఖవే। అచిరవతీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… తతియం॥>
      text <౧౧౮>, <సేయ్యథాపి। భిక్ఖవే। సరభూ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… చతుత్థం॥>
      text <౧౧౯>, <సేయ్యథాపి। భిక్ఖవే। మహీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… పఞ్చమం॥>
      text <౧౨౦>, <సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ। సరభూ। మహీ। సబ్బా తా పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… ఛట్ఠం॥>
    text <౧॥ పఠమసముద్దనిన్నసుత్తం>
      text <౧౨౧>, <సేయ్యథాపి। భిక్ఖవే। గఙ్గా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి అమతోగధం అమతపరాయనం అమతపరియోసానం…పే॰… సమ్మాసమాధిం భావేతి అమతోగధం అమతపరాయనం అమతపరియోసానం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౬॥ దుతియాదిసముద్దనిన్నసుత్తపఞ్చకం>
      text <౧౨౨-౧౨౬>, <సేయ్యథాపి। భిక్ఖవే। యమునా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। అచిరవతీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। సరభూ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। మహీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ। సరభూ। మహీ। సబ్బా తా సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి అమతోగధం అమతపరాయనం అమతపరియోసానం…పే॰… సమ్మాసమాధిం భావేతి అమతోగధం అమతపరాయనం అమతపరియోసానం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ ఛట్ఠం॥>
      text <అమతోగధద్వాదసకీ తతియకీ॥>
    text <౧॥ పఠమపాచీననిన్నసుత్తం>
      text <౧౨౭>, <సేయ్యథాపి। భిక్ఖవే। గఙ్గా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి నిబ్బాననిన్నం నిబ్బానపోణం నిబ్బానపబ్భారం…పే॰… సమ్మాసమాధిం భావేతి నిబ్బాననిన్నం నిబ్బానపోణం నిబ్బానపబ్భారం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౬॥ దుతియాదిపాచీననిన్నసుత్తపఞ్చకం>
      text <౧౨౮-౧౩౨>, <సేయ్యథాపి। భిక్ఖవే। యమునా నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। అచిరవతీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। సరభూ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। మహీ నదీ పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ। సరభూ। మహీ। సబ్బా తా పాచీననిన్నా పాచీనపోణా పాచీనపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి నిబ్బాననిన్నం నిబ్బానపోణం నిబ్బానపబ్భారం…పే॰… సమ్మాసమాధిం భావేతి నిబ్బాననిన్నం నిబ్బానపోణం నిబ్బానపబ్భారం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ ఛట్ఠం॥>
    text <౧॥ పఠమసముద్దనిన్నసుత్తం>
      text <౧౩౩>, <సేయ్యథాపి। భిక్ఖవే। గఙ్గా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి నిబ్బాననిన్నం నిబ్బానపోణం నిబ్బానపబ్భారం…పే॰… సమ్మాసమాధిం భావేతి నిబ్బాననిన్నం నిబ్బానపోణం నిబ్బానపబ్భారం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ పఠమం॥>
    text <౨-౬॥ దుతియాదిసముద్దనిన్నసుత్తపఞ్చకం>
      text <౧౩౪-౧౩౮>, <సేయ్యథాపి। భిక్ఖవే। యమునా నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। అచిరవతీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। సరభూ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। మహీ నదీ సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు…పే॰… సేయ్యథాపి। భిక్ఖవే। యా కాచిమా మహానదియో। సేయ్యథిదం గఙ్గా। యమునా। అచిరవతీ సరభూ। మహీ। సబ్బా తా సముద్దనిన్నా సముద్దపోణా సముద్దపబ్భారా। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి నిబ్బాననిన్నం నిబ్బానపోణం నిబ్బానపబ్భారం…పే॰… సమ్మాసమాధిం భావేతి నిబ్బాననిన్నం నిబ్బానపోణం నిబ్బానపబ్భారం॥ ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ ఛట్ఠం॥>
      stand <గఙ్గాపేయ్యాలీ॥>
      stand <దుతియగఙ్గాపేయ్యాలవగ్గో దుతియో॥>
      text <తస్సుద్దానం>
  text <౫॥ అప్పమాదపేయ్యాలవగ్గో>
    text <౧॥ తథాగతసుత్తం>
      text <౧౩౯>, <సావత్థినిదానం॥ యావతా। భిక్ఖవే। సత్తా అపదా వా ద్విపదా వా చతుప్పదా వా బహుప్పదా వా రూపినో వా అరూపినో వా సఞ్ఞినో వా అసఞ్ఞినో వా నేవసఞ్ఞీనాసఞ్ఞినో వా। తథాగతో తేసం అగ్గమక్ఖాయతి అరహం సమ్మాసమ్బుద్ధో। ఏవమేవ ఖో। భిక్ఖవే। యే కేచి కుసలా ధమ్మా। సబ్బే తే అప్పమాదమూలకా అప్పమాదసమోసరణా। అప్పమాదో తేసం ధమ్మానం అగ్గమక్ఖాయతి॥ అప్పమత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఏవం ఖో। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥>
      text <యావతా। భిక్ఖవే। సత్తా అపదా వా ద్విపదా వా చతుప్పదా వా బహుప్పదా వా రూపినో వా అరూపినో వా సఞ్ఞినో వా అసఞ్ఞినో వా నేవసఞ్ఞీనాసఞ్ఞినో వా। తథాగతో తేసం అగ్గమక్ఖాయతి అరహం సమ్మాసమ్బుద్ధో। ఏవమేవ ఖో। భిక్ఖవే। యే కేచి కుసలా ధమ్మా। సబ్బే తే అప్పమాదమూలకా అప్పమాదసమోసరణా। అప్పమాదో తేసం ధమ్మానం అగ్గమక్ఖాయతి॥ అప్పమత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి। అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥>
      text <యావతా। భిక్ఖవే। సత్తా అపదా వా ద్విపదా వా చతుప్పదా వా బహుప్పదా వా రూపినో వా అరూపినో వా సఞ్ఞినో వా అసఞ్ఞినో వా నేవసఞ్ఞీనాసఞ్ఞినో వా। తథాగతో తేసం అగ్గమక్ఖాయతి అరహం సమ్మాసమ్బుద్ధో। ఏవమేవ ఖో। భిక్ఖవే। యే కేచి కుసలా ధమ్మా। సబ్బే తే అప్పమాదమూలకా అప్పమాదసమోసరణా। అప్పమాదో తేసం ధమ్మానం అగ్గమక్ఖాయతి॥ అప్పమత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి అమతోగధం అమతపరాయనం అమతపరియోసానం…పే॰… సమ్మాసమాధిం భావేతి అమతోగధం అమతపరాయనం అమతపరియోసానం॥ ఏవం ఖో। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥>
      text <యావతా। భిక్ఖవే। సత్తా అపదా వా ద్విపదా వా చతుప్పదా వా బహుప్పదా వా రూపినో వా అరూపినో వా సఞ్ఞినో వా అసఞ్ఞినో వా నేవసఞ్ఞీనాసఞ్ఞినో వా। తథాగతో తేసం అగ్గమక్ఖాయతి అరహం సమ్మాసమ్బుద్ధో। ఏవమేవ ఖో। భిక్ఖవే। యే కేచి కుసలా ధమ్మా। సబ్బే తే అప్పమాదమూలకా అప్పమాదసమోసరణా। అప్పమాదో తేసం ధమ్మానం అగ్గమక్ఖాయతి॥ అప్పమత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి నిబ్బాననిన్నం నిబ్బానపోణం నిబ్బానపబ్భారం…పే॰… సమ్మాసమాధిం భావేతి నిబ్బాననిన్నం నిబ్బానపోణం నిబ్బానపబ్భారం॥ ఏవం ఖో। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨॥ పదసుత్తం>
      text <౧౪౦>, <సేయ్యథాపి। భిక్ఖవే। యాని కానిచి జఙ్గలానం పాణానం పదజాతాని। సబ్బాని తాని హత్థిపదే సమోధానం గచ్ఛన్తి। హత్థిపదం తేసం అగ్గమక్ఖాయతి। యదిదం మహన్తత్తేన। ఏవమేవ ఖో। భిక్ఖవే। యే కేచి కుసలా ధమ్మా। సబ్బే తే అప్పమాదమూలకా అప్పమాదసమోసరణా। అప్పమాదో తేసం ధమ్మానం అగ్గమక్ఖాయతి॥ అప్పమత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥ దుతియం॥>
    text <౩-౭॥ కూటాదిసుత్తపఞ్చకం>
      text <౧౪౧>, <సేయ్యథాపి। భిక్ఖవే। కూటాగారస్స యా కాచి గోపానసియో సబ్బా తా కూటఙ్గమా కూటనిన్నా కూటసమోసరణా। కూటం తాసం అగ్గమక్ఖాయతి। ఏవమేవ ఖో। భిక్ఖవే…పే॰… తతియం॥>
      text <౧౪౨>, <సేయ్యథాపి। భిక్ఖవే। యే కేచి మూలగన్ధా। కాళానుసారియం తేసం అగ్గమక్ఖాయతి। ఏవమేవ ఖో। భిక్ఖవే…పే॰… చతుత్థం॥>
      text <౧౪౩>, <సేయ్యథాపి। భిక్ఖవే। యే కేచి సారగన్ధా। లోహితచన్దనం తేసం అగ్గమక్ఖాయతి। ఏవమేవ ఖో। భిక్ఖవే…పే॰… పఞ్చమం॥>
      text <౧౪౪>, <సేయ్యథాపి। భిక్ఖవే। యే కేచి పుప్ఫగన్ధా। వస్సికం తేసం అగ్గమక్ఖాయతి। ఏవమేవ ఖో। భిక్ఖవే…పే॰… ఛట్ఠం॥>
      text <౧౪౫>, <సేయ్యథాపి। భిక్ఖవే। యే కేచి కుట్టరాజానో। సబ్బే తే రఞ్ఞో చక్కవత్తిస్స అనుయన్తా భవన్తి। రాజా తేసం చక్కవత్తి అగ్గమక్ఖాయతి। ఏవమేవ ఖో। భిక్ఖవే…పే॰… సత్తమం॥>
    text <౮-౧౦॥ చన్దిమాదిసుత్తతతియకం>
      text <౧౪౬>, <సేయ్యథాపి। భిక్ఖవే। యా కాచి తారకరూపానం పభా। సబ్బా తా చన్దిమప్పభాయ కలం నాగ్ఘన్తి సోళసిం। చన్దప్పభా తాసం అగ్గమక్ఖాయతి। ఏవమేవ ఖో। భిక్ఖవే…పే॰… అట్ఠమం॥>
      text <౧౪౭>, <సేయ్యథాపి। భిక్ఖవే। సరదసమయే విద్ధే విగతవలాహకే దేవే ఆదిచ్చో నభం అబ్భుస్సక్కమానో సబ్బం ఆకాసగతం తమగతం అభివిహచ్చ భాసతే చ తపతే చ విరోచతి చ। ఏవమేవ ఖో। భిక్ఖవే…పే॰… నవమం॥>
      text <౧౪౮>, <సేయ్యథాపి। భిక్ఖవే। యాని కానిచి తన్తావుతానం వత్థానం। కాసికవత్థం తేసం అగ్గమక్ఖాయతి। ఏవమేవ ఖో। భిక్ఖవే। యే కేచి కుసలా ధమ్మా। సబ్బే తే అప్పమాదమూలకా అప్పమాదసమోసరణా। అప్పమాదో తేసం ధమ్మానం అగ్గమక్ఖాయతి॥ అప్పమత్తస్సేతం। భిక్ఖవే। భిక్ఖునో పాటికఙ్ఖం అరియం అట్ఠఙ్గికం మగ్గం భావేస్సతి అరియం అట్ఠఙ్గికం మగ్గం బహులీకరిస్సతి॥ కథఞ్చ। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అప్పమత్తో అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥ దసమం॥>
      stand <యదపి తథాగతం। తదపి విత్థారేతబ్బం॥>
      stand <అప్పమాదపేయ్యాలవగ్గో పఞ్చమో॥>
      text <తస్సుద్దానం>
  text <౬॥ బలకరణీయవగ్గో>
    text <౧॥ బలసుత్తం>
      text <౧౪౯>, <సావత్థినిదానం॥ సేయ్యథాపి। భిక్ఖవే। యే కేచి బలకరణీయా కమ్మన్తా కరీయన్తి। సబ్బే తే పథవిం నిస్సాయ పథవియం పతిట్ఠాయ ఏవమేతే బలకరణీయా కమ్మన్తా కరీయన్తి। ఏవమేవ ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ కథఞ్చ। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥>
      text <పరగఙ్గాపేయ్యాలీవణ్ణియతో పరిపుణ్ణసుత్తన్తి విత్థారమగ్గీ॥>
      text <సేయ్యథాపి। భిక్ఖవే। యే కేచి బలకరణీయా కమ్మన్తా కరీయన్తి। సబ్బే తే పథవిం నిస్సాయ పథవియం పతిట్ఠాయ ఏవమేతే బలకరణీయా కమ్మన్తా కరీయన్తి। ఏవమేవ ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ కథఞ్చ। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి రాగవినయపరియోసానం దోసవినయపరియోసానం మోహవినయపరియోసానం…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఏవం ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥>
      text <సేయ్యథాపి। భిక్ఖవే। యే కేచి బలకరణీయా కమ్మన్తా కరీయన్తి। సబ్బే తే పథవిం నిస్సాయ పథవియం పతిట్ఠాయ ఏవమేతే బలకరణీయా కమ్మన్తా కరీయన్తి। ఏవమేవ ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ కథఞ్చ। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి అమతోగధం అమతపరాయనం అమతపరియోసానం…పే॰… సమ్మాసమాధిం భావేతి అమతోగధం అమతపరాయనం అమతపరియోసానం॥ ఏవం ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥>
      text <సేయ్యథాపి। భిక్ఖవే। యే కేచి బలకరణీయా కమ్మన్తా కరీయన్తి। సబ్బే తే పథవిం నిస్సాయ పథవియం పతిట్ఠాయ ఏవమేతే బలకరణీయా కమ్మన్తా కరీయన్తి। ఏవమేవ ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ కథఞ్చ। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి నిబ్బాననిన్నం నిబ్బానపోణం నిబ్బానపబ్భారం…పే॰… సమ్మాసమాధిం భావేతి నిబ్బాననిన్నం నిబ్బానపోణం నిబ్బానపబ్భారం॥ ఏవం ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతీతి॥ పఠమం॥>
    text <౨॥ బీజసుత్తం>
      text <౧౫౦>, <సేయ్యథాపి। భిక్ఖవే। యే కేచిమే బీజగామభూతగామా వుడ్ఢిం విరూళ్హిం వేపుల్లం ఆపజ్జన్తి। సబ్బే తే పథవిం నిస్సాయ పథవియం పతిట్ఠాయ ఏవమేతే బీజగామభూతగామా వుడ్ఢిం విరూళ్హిం వేపుల్లం ఆపజ్జన్తి। ఏవమేవ ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో వుడ్ఢిం విరూళ్హిం వేపుల్లం పాపుణాతి ధమ్మేసు॥ కథఞ్చ। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో వుడ్ఢిం విరూళ్హిం వేపుల్లం పాపుణాతి ధమ్మేసు॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో వుడ్ఢిం విరూళ్హిం వేపుల్లం పాపుణాతి ధమ్మేసూతి॥ దుతియం॥>
    text <౩॥ నాగసుత్తం>
      text <౧౫౧>, <సేయ్యథాపి। భిక్ఖవే। హిమవన్తం పబ్బతరాజం నిస్సాయ నాగా కాయం వడ్ఢేన్తి। బలం గాహేన్తి। తే తత్థ కాయం వడ్ఢేత్వా బలం గాహేత్వా కుసోబ్భే ఓతరన్తి। కుసోబ్భే ఓతరిత్వా మహాసోబ్భే ఓతరన్తి। మహాసోబ్భే ఓతరిత్వా కున్నదియో ఓతరన్తి। కున్నదియో ఓతరిత్వా మహానదియో ఓతరన్తి। మహానదియో ఓతరిత్వా మహాసముద్దం ఓతరన్తి। తే తత్థ మహన్తత్తం వేపుల్లత్తం ఆపజ్జన్తి కాయేన। ఏవమేవ ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో మహన్తత్తం వేపుల్లత్తం పాపుణాతి ధమ్మేసు॥ కథఞ్చ। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో మహన్తత్తం వేపుల్లత్తం పాపుణాతి ధమ్మేసు॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు సీలం నిస్సాయ సీలే పతిట్ఠాయ అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో మహన్తత్తం వేపుల్లత్తం పాపుణాతి ధమ్మేసూతి॥ తతియం॥>
    text <౪॥ రుక్ఖసుత్తం>
      text <౧౫౨>, <సేయ్యథాపి। భిక్ఖవే। రుక్ఖో పాచీననిన్నో పాచీనపోణో పాచీనపబ్భారో॥ సో మూలచ్ఛిన్నో కతమేన పపతేయ్యాతి॥ యేన। భన్తే। నిన్నో యేన పోణో యేన పబ్భారోతి॥ ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో నిబ్బాననిన్నో హోతి నిబ్బానపోణో నిబ్బానపబ్భారోతి॥ చతుత్థం॥>
    text <౫॥ కుమ్భసుత్తం>
      text <౧౫౩>, <సేయ్యథాపి। భిక్ఖవే। కుమ్భో నిక్కుజ్జో వమతేవ ఉదకం। నో పచ్చావమతి। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో వమతేవ పాపకే అకుసలే ధమ్మే। నో పచ్చావమతి॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో వమతేవ పాపకే అకుసలే ధమ్మే। నో పచ్చావమతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో వమతేవ పాపకే అకుసలే ధమ్మే। నో పచ్చావమతీతి॥ పఞ్చమం॥>
    text <౬॥ సూకసుత్తం>
      text <౧౫౪>, <సేయ్యథాపి। భిక్ఖవే। సాలిసూకం వా యవసూకం వా సమ్మాపణిహితం హత్థేన వా పాదేన వా అక్కన్తం హత్థం వా పాదం వా భిన్దిస్సతి లోహితం వా ఉప్పాదేస్సతీతి ఠానమేతం విజ్జతి॥ తం కిస్స హేతు॥ సమ్మాపణిహితత్తా। భిక్ఖవే। సూకస్స॥ ఏవమేవ ఖో। భిక్ఖవే। భిక్ఖు సమ్మాపణిహితాయ దిట్ఠియా సమ్మాపణిహితాయ మగ్గభావనాయ అవిజ్జం భిన్దిస్సతి। విజ్జం ఉప్పాదేస్సతి। నిబ్బానం సచ్ఛికరిస్సతీతి ఠానమేతం విజ్జతి॥ తం కిస్స హేతు॥ సమ్మాపణిహితత్తా। భిక్ఖవే। దిట్ఠియా॥ కథఞ్చ। భిక్ఖవే। భిక్ఖు సమ్మాపణిహితాయ దిట్ఠియా సమ్మాపణిహితాయ మగ్గభావనాయ అవిజ్జం భిన్దతి। విజ్జం ఉప్పాదేతి। నిబ్బానం సచ్ఛికరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు సమ్మాపణిహితాయ దిట్ఠియా సమ్మాపణిహితాయ మగ్గభావనాయ అవిజ్జం భిన్దతి। విజ్జం ఉప్పాదేతి। నిబ్బానం సచ్ఛికరోతీతి॥ ఛట్ఠం॥>
    text <౭॥ ఆకాససుత్తం>
      text <౧౫౫>, <సేయ్యథాపి। భిక్ఖవే। ఆకాసే వివిధా వాతా వాయన్తి పురత్థిమాపి వాతా వాయన్తి। పచ్ఛిమాపి వాతా వాయన్తి। ఉత్తరాపి వాతా వాయన్తి। దక్ఖిణాపి వాతా వాయన్తి। సరజాపి వాతా వాయన్తి। అరజాపి వాతా వాయన్తి। సీతాపి వాతా వాయన్తి। ఉణ్హాపి వాతా వాయన్తి। పరిత్తాపి వాతా వాయన్తి। అధిమత్తాపి వాతా వాయన్తి। ఏవమేవ ఖో। భిక్ఖవే। భిక్ఖునో అరియం అట్ఠఙ్గికం మగ్గం భావయతో అరియం అట్ఠఙ్గికం మగ్గం బహులీకరోతో చత్తారోపి సతిపట్ఠానా భావనాపారిపూరిం గచ్ఛన్తి। చత్తారోపి సమ్మప్పధానా భావనాపారిపూరిం గచ్ఛన్తి। చత్తారోపి ఇద్ధిపాదా భావనాపారిపూరిం గచ్ఛన్తి। పఞ్చపి ఇన్ద్రియాని భావనాపారిపూరిం గచ్ఛన్తి। పఞ్చపి బలాని భావనాపరిపూరిం గచ్ఛన్తి। సత్తపి బోజ్ఝఙ్గా భావనాపారిపూరిం గచ్ఛన్తి॥ కథఞ్చ। భిక్ఖవే। భిక్ఖునో అరియం అట్ఠఙ్గికం మగ్గం భావయతో అరియం అట్ఠఙ్గికం మగ్గం బహులీకరోతో చత్తారోపి సతిపట్ఠానా భావనాపారిపూరిం గచ్ఛన్తి। చత్తారోపి సమ్మప్పధానా భావనాపారిపూరిం గచ్ఛన్తి। చత్తారోపి ఇద్ధిపాదా భావనాపారిపూరిం గచ్ఛన్తి। పఞ్చపి ఇన్ద్రియాని భావనాపారిపూరిం గచ్ఛన్తి। పఞ్చపి బలాని భావనాపారిపూరిం గచ్ఛన్తి। సత్తపి బోజ్ఝఙ్గా భావనాపారిపూరిం గచ్ఛన్తి॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖునో అరియం అట్ఠఙ్గికం మగ్గం భావయతో అరియం అట్ఠఙ్గికం మగ్గం బహులీకరోతో చత్తారోపి సతిపట్ఠానా భావనాపారిపూరిం గచ్ఛన్తి। చత్తారోపి సమ్మప్పధానా భావనాపారిపూరిం గచ్ఛన్తి। చత్తారోపి ఇద్ధిపాదా భావనాపారిపూరిం గచ్ఛన్తి। పఞ్చపి ఇన్ద్రియాని భావనాపారిపూరిం గచ్ఛన్తి। పఞ్చపి బలాని భావనాపారిపూరిం గచ్ఛన్తి। సత్తపి బోజ్ఝఙ్గా భావనాపారిపూరిం గచ్ఛన్తీతి॥ సత్తమం॥>
    text <౮॥ పఠమమేఘసుత్తం>
      text <౧౫౬>, <సేయ్యథాపి। భిక్ఖవే। గిమ్హానం పచ్ఛిమే మాసే ఊహతం రజోజల్లం। తమేనం మహాఅకాలమేఘో ఠానసో అన్తరధాపేతి వూపసమేతి। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో ఉప్పన్నుప్పన్నే పాపకే అకుసలే ధమ్మే ఠానసో అన్తరధాపేతి వూపసమేతి॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో ఉప్పన్నుప్పన్నే పాపకే అకుసలే ధమ్మే ఠానసో అన్తరధాపేతి వూపసమేతి॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో ఉప్పన్నుప్పన్నే పాపకే అకుసలే ధమ్మే ఠానసో అన్తరధాపేతి వూపసమేతీతి॥ అట్ఠమం॥>
    text <౯॥ దుతియమేఘసుత్తం>
      text <౧౫౭>, <సేయ్యథాపి। భిక్ఖవే। ఉప్పన్నం మహామేఘం। తమేనం మహావాతో అన్తరాయేవ అన్తరధాపేతి వూపసమేతి। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో ఉప్పన్నుప్పన్నే పాపకే అకుసలే ధమ్మే అన్తరాయేవ అన్తరధాపేతి వూపసమేతి॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో ఉప్పన్నుప్పన్నే పాపకే అకుసలే ధమ్మే అన్తరాయేవ అన్తరధాపేతి వూపసమేతి॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో ఉప్పన్నుప్పన్నే పాపకే అకుసలే ధమ్మే అన్తరాయేవ అన్తరధాపేతి వూపసమేతీతి॥ నవమం॥>
    text <౧౦॥ నావాసుత్తం>
      text <౧౫౮>, <సేయ్యథాపి। భిక్ఖవే। సాముద్దికాయ నావాయ వేత్తబన్ధనబన్ధాయ ఛ మాసాని ఉదకే పరియాదాయ హేమన్తికేన థలం ఉక్ఖిత్తాయ వాతాతపపరేతాని బన్ధనాని తాని పావుస్సకేన మేఘేన అభిప్పవుట్ఠాని అప్పకసిరేనేవ పటిప్పస్సమ్భన్తి। పూతికాని భవన్తి। ఏవమేవ ఖో। భిక్ఖవే। భిక్ఖునో అరియం అట్ఠఙ్గికం మగ్గం భావయతో అరియం అట్ఠఙ్గికం మగ్గం బహులీకరోతో అప్పకసిరేనేవ సంయోజనాని పటిప్పస్సమ్భన్తి। పూతికాని భవన్తి॥ కథఞ్చ। భిక్ఖవే। భిక్ఖునో అరియం అట్ఠఙ్గికం మగ్గం భావయతో అరియం అట్ఠఙ్గికం మగ్గం బహులీకరోతో అప్పకసిరేనేవ సంయోజనాని పటిప్పస్సమ్భన్తి। పూతికాని భవన్తి॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖునో అరియం అట్ఠఙ్గికం మగ్గం భావయతో అరియం అట్ఠఙ్గికం మగ్గం బహులీకరోతో అప్పకసిరేనేవ సంయోజనాని పటిప్పస్సమ్భన్తి। పూతికాని భవన్తీతి॥ దసమం॥>
    text <౧౧॥ ఆగన్తుకసుత్తం>
      text <౧౫౯>, <సేయ్యథాపి। భిక్ఖవే। ఆగన్తుకాగారం॥ తత్థ పురత్థిమాయపి దిసాయ ఆగన్త్వా వాసం కప్పేన్తి। పచ్ఛిమాయపి దిసాయ ఆగన్త్వా వాసం కప్పేన్తి। ఉత్తరాయపి దిసాయ ఆగన్త్వా వాసం కప్పేన్తి। దక్ఖిణాయపి దిసాయ ఆగన్త్వా వాసం కప్పేన్తి। ఖత్తియాపి ఆగన్త్వా వాసం కప్పేన్తి। బ్రాహ్మణాపి ఆగన్త్వా వాసం కప్పేన్తి। వేస్సాపి ఆగన్త్వా వాసం కప్పేన్తి। సుద్దాపి ఆగన్త్వా వాసం కప్పేన్తి। ఏవమేవ ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో యే ధమ్మా అభిఞ్ఞా పరిఞ్ఞేయ్యా। తే ధమ్మే అభిఞ్ఞా పరిజానాతి। యే ధమ్మా అభిఞ్ఞా పహాతబ్బా। తే ధమ్మే అభిఞ్ఞా పజహతి। యే ధమ్మా అభిఞ్ఞా సచ్ఛికాతబ్బా। తే ధమ్మే అభిఞ్ఞా సచ్ఛికరోతి। యే ధమ్మా అభిఞ్ఞా భావేతబ్బా। తే ధమ్మే అభిఞ్ఞా భావేతి॥>
      text <కతమే చ। భిక్ఖవే। ధమ్మా అభిఞ్ఞా పరిఞ్ఞేయ్యా॥ పఞ్చుపాదానక్ఖన్ధాతిస్స వచనీయం॥ కతమే పఞ్చ॥ సేయ్యథిదం రూపుపాదానక్ఖన్ధో…పే॰… విఞ్ఞాణుపాదానక్ఖన్ధో॥ ఇమే। భిక్ఖవే। ధమ్మా అభిఞ్ఞా పరిఞ్ఞేయ్యా॥ కతమే చ। భిక్ఖవే। ధమ్మా అభిఞ్ఞా పహాతబ్బా॥ అవిజ్జా చ భవతణ్హా చ ఇమే। భిక్ఖవే। ధమ్మా అభిఞ్ఞా పహాతబ్బా॥ కతమే చ। భిక్ఖవే। ధమ్మా అభిఞ్ఞా సచ్ఛికాతబ్బా॥ విజ్జా చ విముత్తి చ ఇమే। భిక్ఖవే। ధమ్మా అభిఞ్ఞా సచ్ఛికాతబ్బా॥ కతమే చ। భిక్ఖవే। ధమ్మా అభిఞ్ఞా భావేతబ్బా॥ సమథో చ విపస్సనా చ ఇమే। భిక్ఖవే। ధమ్మా అభిఞ్ఞా భావేతబ్బా॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో। యే ధమ్మా అభిఞ్ఞా పరిఞ్ఞేయ్యా తే ధమ్మే అభిఞ్ఞా పరిజానాతి…పే॰… యే ధమ్మా అభిఞ్ఞా భావేతబ్బా। తే ధమ్మే అభిఞ్ఞా భావేతి॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో యే ధమ్మా అభిఞ్ఞా పరిఞ్ఞేయ్యా। తే ధమ్మే అభిఞ్ఞా పరిజానాతి। యే ధమ్మా అభిఞ్ఞా పహాతబ్బా। తే ధమ్మే అభిఞ్ఞా పజహతి। యే ధమ్మా అభిఞ్ఞా సచ్ఛికాతబ్బా। తే ధమ్మే అభిఞ్ఞా సచ్ఛికరోతి। యే ధమ్మా అభిఞ్ఞా భావేతబ్బా। తే ధమ్మే అభిఞ్ఞా భావేతీతి॥ ఏకాదసమం॥>
    text <౧౨॥ నదీసుత్తం>
      text <౧౬౦>, <సేయ్యథాపి। భిక్ఖవే। గఙ్గా నదీ పాచీననిన్నా పాచీనపోణా పాచీనపబ్భారా॥ అథ మహాజనకాయో ఆగచ్ఛేయ్య కుద్దాల-పిటకం ఆదాయ మయం ఇమం గఙ్గం నదిం పచ్ఛానిన్నం కరిస్సామ పచ్ఛాపోణం పచ్ఛాపబ్భారన్తి॥ తం కిం మఞ్ఞథ। భిక్ఖవే। అపి ను సో మహాజనకాయో గఙ్గం నదిం పచ్ఛానిన్నం కరేయ్య పచ్ఛాపోణం పచ్ఛాపబ్భారన్తి॥ నో హేతం। భన్తే॥ తం కిస్స హేతు॥ గఙ్గా। భన్తే। నదీ పాచీననిన్నా పాచీనపోణా పాచీనపబ్భారా॥ సా న సుకరా పచ్ఛానిన్నం కాతుం పచ్ఛాపోణం పచ్ఛాపబ్భారం॥ యావదేవ పన సో మహాజనకాయో కిలమథస్స విఘాతస్స భాగీ అస్సాతి॥ ఏవమేవ ఖో। భిక్ఖవే। భిక్ఖుం అరియం అట్ఠఙ్గికం మగ్గం భావేన్తం అరియం అట్ఠఙ్గికం మగ్గం బహులీకరోన్తం రాజానో వా రాజమహామత్తా వా మిత్తా వా అమచ్చా వా ఞాతీ వా ఞాతిసాలోహితా వా భోగేహి అభిహట్ఠుం పవారేయ్యుం ఏహమ్భో పురిస। కిం తే ఇమే కాసావా అనుదహన్తి। కిం ముణ్డో కపాలమనుసంచరసి॥ ఏహి। హీనాయావత్తిత్వా భోగే చ భుఞ్జస్సు। పుఞ్ఞాని చ కరోహీతి॥ సో వత। భిక్ఖవే। భిక్ఖు అరియం అట్ఠఙ్గికం మగ్గం భావేన్తో అరియం అట్ఠఙ్గికం మగ్గం బహులీకరోన్తో సిక్ఖం పచ్చక్ఖాయ హీనాయావత్తిస్సతీతి నేతం ఠానం విజ్జతి॥ తం కిస్స హేతు॥ యఞ్హి తం। భిక్ఖవే। చిత్తం దీఘరత్తం వివేకనిన్నం వివేకపోణం వివేకపబ్భారం తం వత హీనాయావత్తిస్సతీతి నేతం ఠానం విజ్జతి॥ కథఞ్చ। భిక్ఖవే। భిక్ఖు అరియం అట్ఠఙ్గికం మగ్గం భావేతి అరియం అట్ఠఙ్గికం మగ్గం బహులీకరోతి॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఏవం ఖో। భిక్ఖవే। భిక్ఖు అరియం అట్ఠఙ్గికం మగ్గం భావేతి। అరియం అట్ఠఙ్గికం మగ్గం బహులీకరోతీతి॥ యదపి బలకరణీయం। తదపి విత్థారేతబ్బం॥ ద్వాదసమం॥>
      stand <బలకరణీయవగ్గో ఛట్ఠో॥>
      text <తస్సుద్దానం>
  text <౭॥ ఏసనావగ్గో>
    text <౧॥ ఏసనాసుత్తం>
      text <౧౬౧>, <సావత్థినిదానం॥ తిస్సో ఇమా। భిక్ఖవే। ఏసనా॥ కతమా తిస్సో॥ కామేసనా। భవేసనా। బ్రహ్మచరియేసనా ఇమా ఖో। భిక్ఖవే। తిస్సో ఏసనా॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అయం అరియో అట్ఠఙ్గికో మగ్గో భావేతబ్బోతి॥>
      text <తిస్సో ఇమా ఖో। భిక్ఖవే। ఏసనా॥ కతమా తిస్సో॥ కామేసనా। భవేసనా। బ్రహ్మచరియేసనా ఇమా ఖో। భిక్ఖవే। తిస్సో ఏసనా॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అయం అరియో అట్ఠఙ్గికో మగ్గో భావేతబ్బోతి॥>
      text <తిస్సో ఇమా ఖో। భిక్ఖవే। ఏసనా॥ కతమా తిస్సో॥ కామేసనా। భవేసనా। బ్రహ్మచరియేసనా ఇమా ఖో। భిక్ఖవే। తిస్సో ఏసనా॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి అమతోగధం అమతపరాయనం అమతపరియోసానం॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అయం అరియో అట్ఠఙ్గికో మగ్గో భావేతబ్బోతి॥>
      text <తిస్సో ఇమా ఖో। భిక్ఖవే। ఏసనా॥ కతమా తిస్సో॥ కామేసనా। భవేసనా। బ్రహ్మచరియేసనా ఇమా ఖో। భిక్ఖవే। తిస్సో ఏసనా॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి నిబ్బాననిన్నం నిబ్బానపోణం నిబ్బానపబ్భారం॥ ఇమాసం ఖో। భిక్ఖవే। తిస్సన్నం ఏసనానం అభిఞ్ఞాయ అయం అరియో అట్ఠఙ్గికో మగ్గో భావేతబ్బోతి॥>
      text <తిస్సో ఇమా। భిక్ఖవే। ఏసనా॥ కతమా తిస్సో॥ కామేసనా। భవేసనా। బ్రహ్మచరియేసనా ఇమా ఖో। భిక్ఖవే। తిస్సో ఏసనా॥ ఇమాసం ఖో। భిక్ఖవే। తిస్సన్నం ఏసనానం పరిఞ్ఞాయ…పే॰… అయం అరియో అట్ఠఙ్గికో మగ్గో భావేతబ్బోతి॥ యదపి అభిఞ్ఞా। తదపి పరిఞ్ఞాయ విత్థారేతబ్బం॥>
      text <తిస్సో ఇమా। భిక్ఖవే। ఏసనా॥ కతమా తిస్సో॥ కామేసనా। భవేసనా। బ్రహ్మచరియేసనా ఇమా ఖో। భిక్ఖవే। తిస్సో ఏసనా॥ ఇమాసం ఖో। భిక్ఖవే। తిస్సన్నం ఏసనానం పరిక్ఖయాయ…పే॰… అయం అరియో అట్ఠఙ్గికో మగ్గో భావేతబ్బోతి॥ యదపి అభిఞ్ఞా। తదపి పరిక్ఖయాయ విత్థారేతబ్బం॥>
      text <తిస్సో ఇమా। భిక్ఖవే। ఏసనా॥ కతమా తిస్సో॥ కామేసనా। భవేసనా। బ్రహ్మచరియేసనా ఇమా ఖో। భిక్ఖవే। తిస్సో ఏసనా॥ ఇమాసం ఖో। భిక్ఖవే। తిస్సన్నం ఏసనానం పహానాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఇమాసం ఖో। భిక్ఖవే। తిస్సన్నం ఏసనానం పహానాయ అయం అరియో అట్ఠఙ్గికో మగ్గో భావేతబ్బోతి॥ యదపి అభిఞ్ఞా। తదపి పహానాయ విత్థారేతబ్బం॥ పఠమం॥>
    text <౨॥ విధాసుత్తం>
      text <౧౬౨>, <తిస్సో ఇమా। భిక్ఖవే। విధా॥ కతమా తిస్సో॥ సేయ్యోహమస్మీతి విధా। సదిసోహమస్మీతి విధా। హీనోహమస్మీతి విధా ఇమా ఖో। భిక్ఖవే। తిస్సో విధా॥ ఇమాసం ఖో। భిక్ఖవే। తిస్సన్నం విధానం అభిఞ్ఞాయ పరిఞ్ఞాయ పరిక్ఖయాయ పహానాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… ఇమాసం ఖో। భిక్ఖవే తిస్సన్నం విధానం అభిఞ్ఞాయ పరిఞ్ఞాయ పరిక్ఖయాయ పహానాయ అయం అరియో అట్ఠఙ్గికో మగ్గో భావేతబ్బోతి॥ యథా ఏసనా। ఏవం విత్థారేతబ్బం॥ దుతియం॥>
    text <౩॥ ఆసవసుత్తం>
      text <౧౬౩>, <తయోమే। భిక్ఖవే। ఆసవా॥ కతమే తయో॥ కామాసవో। భవాసవో। అవిజ్జాసవో ఇమే ఖో। భిక్ఖవే। తయో ఆసవా॥ ఇమేసం ఖో। భిక్ఖవే। తిణ్ణన్నం ఆసవానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ తతియం॥>
    text <౪॥ భవసుత్తం>
      text <౧౬౪>, <తయోమే। భిక్ఖవే। భవా॥ కతమే తయో॥ కామభవో। రూపభవో। అరూపభవో ఇమే ఖో। భిక్ఖవే। తయో భవా॥ ఇమేసం ఖో। భిక్ఖవే। తిణ్ణన్నం భవానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ చతుత్థం॥>
    text <౫॥ దుక్ఖతాసుత్తం>
      text <౧౬౫>, <తిస్సో ఇమా। భిక్ఖవే। దుక్ఖతా॥ కతమా తిస్సో॥ దుక్ఖదుక్ఖతా। సఙ్ఖారదుక్ఖతా। విపరిణామదుక్ఖతా ఇమా ఖో। భిక్ఖవే। తిస్సో దుక్ఖతా॥ ఇమాసం ఖో। భిక్ఖవే। తిస్సన్నం దుక్ఖతానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అట్ఠఙ్గికో మగ్గో భావేతబ్బోతి॥ పఞ్చమం॥>
    text <౬॥ ఖిలసుత్తం>
      text <౧౬౬>, <తయోమే। భిక్ఖవే। ఖిలా॥ కతమే తయో॥ రాగో ఖిలో। దోసో ఖిలో। మోహో ఖిలో ఇమే ఖో। భిక్ఖవే। తయో ఖిలా॥ ఇమేసం ఖో। భిక్ఖవే। తిణ్ణన్నం ఖిలానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ ఛట్ఠం॥>
    text <౭॥ మలసుత్తం>
      text <౧౬౭>, <తీణిమాని। భిక్ఖవే। మలాని॥ కతమాని తీణి॥ రాగో మలం। దోసో మలం। మోహో మలం ఇమాని ఖో। భిక్ఖవే। తీణి మలాని॥ ఇమేసం ఖో। భిక్ఖవే। తిణ్ణన్నం మలానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ సత్తమం॥>
    text <౮॥ నీఘసుత్తం>
      text <౧౬౮>, <తయోమే। భిక్ఖవే। నీఘా॥ కతమే తయో॥ రాగో నీఘో। దోసో నీఘో। మోహో నీఘో ఇమే ఖో। భిక్ఖవే। తయో నీఘా॥ ఇమేసం ఖో। భిక్ఖవే। తిణ్ణన్నం నీఘానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ అట్ఠమం॥>
    text <౯॥ వేదనాసుత్తం>
      text <౧౬౯>, <తిస్సో ఇమా। భిక్ఖవే। వేదనా॥ కతమా తిస్సో॥ సుఖా వేదనా। దుక్ఖా వేదనా। అదుక్ఖమసుఖా వేదనా ఇమా ఖో। భిక్ఖవే। తిస్సో వేదనా॥ ఇమాసం ఖో। భిక్ఖవే। తిస్సన్నం వేదనానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ నవమం॥>
    text <౧౦॥ తణ్హాసుత్తం>
      text <౧౭౦>, <తిస్సో ఇమా। భిక్ఖవే। తణ్హా॥ కతమా తిస్సో॥ కామతణ్హా। భవతణ్హా। విభవతణ్హా ఇమా ఖో। భిక్ఖవే। తిస్సో తణ్హా॥ ఇమాసం ఖో। భిక్ఖవే। తిస్సన్నం తణ్హానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఇమాసం ఖో। భిక్ఖవే। తిస్సన్నం తణ్హానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ దసమం॥>
    text <౧౧॥ తసినాసుత్తం>
      text <౧౭౧>, <తిస్సో ఇమా। భిక్ఖవే। తసినా॥ కతమా తిస్సో॥ కామతసినా। భవతసినా। విభవతసినా॥ ఇమాసం ఖో। భిక్ఖవే। తిస్సన్నం తసినానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… రాగవినయపరియోసానం దోసవినయపరియోసానం మోహవినయపరియోసానం…పే॰… అమతోగధం అమతపరాయనం అమతపరియోసానం…పే॰… నిబ్బాననిన్నం నిబ్బానపోణం నిబ్బానపబ్భారం॥ ఇమాసం ఖో। భిక్ఖవే। తిస్సన్నం తసినానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ ఏకాదసమం॥>
      stand <ఏసనావగ్గో సత్తమో॥>
      text <తస్సుద్దానం>
  text <౮॥ ఓఘవగ్గో>
    text <౧॥ ఓఘసుత్తం>
      text <౧౭౨>, <సావత్థినిదానం॥ చత్తారోమే। భిక్ఖవే। ఓఘా॥ కతమే చత్తారో॥ కామోఘో। భవోఘో। దిట్ఠోఘో। అవిజ్జోఘో ఇమే ఖో। భిక్ఖవే। చత్తారో ఓఘా॥ ఇమేసం ఖో। భిక్ఖవే। చతున్నం ఓఘానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ యథా ఏసనా। ఏవం సబ్బం విత్థారేతబ్బం॥ పఠమం॥>
    text <౨॥ యోగసుత్తం>
      text <౧౭౩>, <చత్తారోమే। భిక్ఖవే। యోగా॥ కతమే చత్తారో॥ కామయోగో। భవయోగో। దిట్ఠియోగో అవిజ్జాయోగో ఇమే ఖో। భిక్ఖవే। చత్తారో యోగా॥ ఇమేసం ఖో। భిక్ఖవే। చతున్నం యోగానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ దుతియం॥>
    text <౩॥ ఉపాదానసుత్తం>
      text <౧౭౪>, <చత్తారిమాని। భిక్ఖవే। ఉపాదానాని॥ కతమాని చత్తారి॥ కాముపాదానం। దిట్ఠుపాదానం। సీలబ్బతుపాదానం। అత్తవాదుపాదానం ఇమాని ఖో। భిక్ఖవే। చత్తారి ఉపాదానాని॥ ఇమేసం ఖో। భిక్ఖవే। చతున్నం ఉపాదానానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ తతియం॥>
    text <౪॥ గన్థసుత్తం>
      text <౧౭౫>, <చత్తారోమే। భిక్ఖవే। గన్థా॥ కతమే చత్తారో॥ అభిజ్ఝా కాయగన్థో। బ్యాపాదో కాయగన్థో। సీలబ్బతపరామాసో కాయగన్థో। ఇదంసచ్చాభినివేసో కాయగన్థో ఇమే ఖో। భిక్ఖవే। చత్తారో గన్థా॥ ఇమేసం ఖో। భిక్ఖవే। చతున్నం గన్థానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ చతుత్థం॥>
    text <౫॥ అనుసయసుత్తం>
      text <౧౭౬>, <సత్తిమే। భిక్ఖవే। అనుసయా॥ కతమే సత్త॥ కామరాగానుసయో। పటిఘానుసయో। దిట్ఠానుసయో। విచికిచ్ఛానుసయో। మానానుసయో। భవరాగానుసయో। అవిజ్జానుసయో ఇమే ఖో। భిక్ఖవే। సత్తానుసయా॥ ఇమేసం ఖో। భిక్ఖవే। సత్తన్నం అనుసయానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ పఞ్చమం॥>
    text <౬॥ కామగుణసుత్తం>
      text <౧౭౭>, <పఞ్చిమే। భిక్ఖవే। కామగుణా॥ కతమే పఞ్చ॥ చక్ఖువిఞ్ఞేయ్యా రూపా ఇట్ఠా కన్తా మనాపా పియరూపా కామూపసంహితా రజనీయా। సోతవిఞ్ఞేయ్యా సద్దా…పే॰… ఘానవిఞ్ఞేయ్యా గన్ధా…పే॰… జివ్హావిఞ్ఞేయ్యా రసా…పే॰… కాయవిఞ్ఞేయ్యా ఫోట్ఠబ్బా ఇట్ఠా కన్తా మనాపా పియరూపా కామూపసంహితా రజనీయా ఇమే ఖో। భిక్ఖవే। పఞ్చ కామగుణా॥ ఇమేసం ఖో। భిక్ఖవే। పఞ్చన్నం కామగుణానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ ఛట్ఠం॥>
    text <౭॥ నీవరణసుత్తం>
      text <౧౭౮>, <పఞ్చిమాని। భిక్ఖవే। నీవరణాని॥ కతమాని పఞ్చ॥ కామచ్ఛన్దనీవరణం। బ్యాపాదనీవరణం। థినమిద్ధనీవరణం। ఉద్ధచ్చకుక్కుచ్చనీవరణం। విచికిచ్ఛానీవరణం ఇమాని ఖో। భిక్ఖవే। పఞ్చ నీవరణాని॥ ఇమేసం ఖో। భిక్ఖవే। పఞ్చన్నం నీవరణానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ సత్తమం॥>
    text <౮॥ ఉపాదానక్ఖన్ధసుత్తం>
      text <౧౭౯>, <పఞ్చిమే। భిక్ఖవే। ఉపాదానక్ఖన్ధా॥ కతమే పఞ్చ॥ సేయ్యథిదం రూపుపాదానక్ఖన్ధో। వేదనుపాదానక్ఖన్ధో। సఞ్ఞుపాదానక్ఖన్ధో। సఙ్ఖారుపాదానక్ఖన్ధో। విఞ్ఞాణుపాదానక్ఖన్ధో॥ ఇమే ఖో। భిక్ఖవే। పఞ్చుపాదానక్ఖన్ధా॥ ఇమేసం ఖో। భిక్ఖవే। పఞ్చన్నం ఉపాదానక్ఖన్ధానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ అట్ఠమం॥>
    text <౯॥ ఓరమ్భాగియసుత్తం>
      text <౧౮౦>, <పఞ్చిమాని। భిక్ఖవే। ఓరమ్భాగియాని సంయోజనాని॥ కతమాని పఞ్చ॥ సక్కాయదిట్ఠి। విచికిచ్ఛా। సీలబ్బతపరామాసో। కామచ్ఛన్దో। బ్యాపాదో ఇమాని ఖో। భిక్ఖవే। పఞ్చోరమ్భాగియాని సంయోజనాని॥ ఇమేసం ఖో భిక్ఖవే। పఞ్చన్నం ఓరమ్భాగియానం సంయోజనానం అభిఞ్ఞాయ పరిఞ్ఞాయ పరిక్ఖయాయ పహానాయ…పే॰… అయం అరియో అట్ఠఙ్గికో మగ్గో భావేతబ్బోతి॥ నవమం॥>
    text <౧౦॥ ఉద్ధమ్భాగియసుత్తం>
      text <౧౮౧>, <పఞ్చిమాని। భిక్ఖవే। ఉద్ధమ్భాగియాని సంయోజనాని॥ కతమాని పఞ్చ॥ రూపరాగో। అరూపరాగో। మానో। ఉద్ధచ్చం। అవిజ్జా ఇమాని ఖో। భిక్ఖవే। పఞ్చుద్ధమ్భాగియాని సంయోజనాని॥ ఇమేసం ఖో। భిక్ఖవే। పఞ్చన్నం ఉద్ధమ్భాగియానం సంయోజనానం అభిఞ్ఞాయ పరిఞ్ఞాయ పరిక్ఖయాయ పహానాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి వివేకనిస్సితం…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥ ఇమేసం ఖో। భిక్ఖవే। పఞ్చన్నం ఉద్ధమ్భాగియానం సంయోజనానం అభిఞ్ఞాయ పరిఞ్ఞాయ పరిక్ఖయాయ పహానాయ అయం అరియో అట్ఠఙ్గికో మగ్గో భావేతబ్బోతి॥>
      text <పఞ్చిమాని। భిక్ఖవే। ఉద్ధమ్భాగియాని సంయోజనాని॥ కతమాని పఞ్చ॥ రూపరాగో। అరూపరాగో। మానో। ఉద్ధచ్చం। అవిజ్జా ఇమాని ఖో। భిక్ఖవే। పఞ్చుద్ధమ్భాగియాని సంయోజనాని॥ ఇమేసం ఖో। భిక్ఖవే। పఞ్చన్నం ఉద్ధమ్భాగియానం సంయోజనానం అభిఞ్ఞాయ పరిఞ్ఞాయ పరిక్ఖయాయ పహానాయ అరియో అట్ఠఙ్గికో మగ్గో భావేతబ్బో॥ కతమో అరియో అట్ఠఙ్గికో మగ్గో॥ ఇధ। భిక్ఖవే। భిక్ఖు సమ్మాదిట్ఠిం భావేతి…పే॰… సమ్మాసమాధిం భావేతి రాగవినయపరియోసానం దోసవినయపరియోసానం మోహవినయపరియోసానం… అమతోగధం అమతపరాయనం అమతపరియోసానం… నిబ్బాననిన్నం నిబ్బానపోణం నిబ్బానపబ్భారం॥ ఇమేసం ఖో। భిక్ఖవే। పఞ్చన్నం ఉద్ధమ్భాగియానం సంయోజనానం అభిఞ్ఞాయ పరిఞ్ఞాయ పరిక్ఖయాయ పహానాయ అయం అరియో అట్ఠఙ్గికో మగ్గో భావేతబ్బోతి॥ దసమం॥>
      stand <ఓఘవగ్గో అట్ఠమో॥>
      text <తస్సుద్దానం>
      text <వగ్గుద్దానం>
      stand <మగ్గసంయుత్తం పఠమం॥>
