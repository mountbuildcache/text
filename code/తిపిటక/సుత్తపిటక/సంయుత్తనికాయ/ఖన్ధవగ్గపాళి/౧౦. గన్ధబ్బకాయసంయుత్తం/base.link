text <౧౦॥ గన్ధబ్బకాయసంయుత్తం>
  text <౧॥ సుద్ధికసుత్తం>
    text <౪౩౮>, <ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే …పే॰… భగవా ఏతదవోచ గన్ధబ్బకాయికే వో। భిక్ఖవే। దేవే దేసేస్సామి॥ తం సుణాథ॥ కతమా చ। భిక్ఖవే। గన్ధబ్బకాయికా దేవా॥ సన్తి। భిక్ఖవే। మూలగన్ధే అధివత్థా దేవా॥ సన్తి। భిక్ఖవే। సారగన్ధే అధివత్థా దేవా॥ సన్తి। భిక్ఖవే। ఫేగ్గుగన్ధే అధివత్థా దేవా॥ సన్తి। భిక్ఖవే। తచగన్ధే అధివత్థా దేవా॥ సన్తి। భిక్ఖవే। పపటికగన్ధే అధివత్థా దేవా॥ సన్తి। భిక్ఖవే। పత్తగన్ధే అధివత్థా దేవా॥ సన్తి। భిక్ఖవే। పుప్ఫగన్ధే అధివత్థా దేవా॥ సన్తి। భిక్ఖవే। ఫలగన్ధే అధివత్థా దేవా॥ సన్తి। భిక్ఖవే। రసగన్ధే అధివత్థా దేవా॥ సన్తి। భిక్ఖవే। గన్ధగన్ధే అధివత్థా దేవా॥ ఇమే వుచ్చన్తి। భిక్ఖవే। గన్ధబ్బకాయికా దేవాతి॥ పఠమం॥>
  text <౨॥ సుచరితసుత్తం>
    text <౪౩౯>, <సావత్థినిదానం॥ ఏకమన్తం నిసిన్నో ఖో సో భిక్ఖు భగవన్తం ఏతదవోచ కో ను ఖో। భన్తే। హేతు। కో పచ్చయో। యేన మిధేకచ్చో కాయస్స భేదా పరం మరణా గన్ధబ్బకాయికానం దేవానం సహబ్యతం ఉపపజ్జతీతి॥ ఇధ। భిక్ఖు। ఏకచ్చో కాయేన సుచరితం చరతి। వాచాయ సుచరితం చరతి। మనసా సుచరితం చరతి॥ తస్స సుతం హోతి గన్ధబ్బకాయికా దేవా దీఘాయుకా వణ్ణవన్తో సుఖబహులాతి॥ తస్స ఏవం హోతి అహో వతాహం కాయస్స భేదా పరం మరణా గన్ధబ్బకాయికానం దేవానం సహబ్యతం ఉపపజ్జేయ్యన్తి॥ సో కాయస్స భేదా పరం మరణా గన్ధబ్బకాయికానం దేవానం సహబ్యతం ఉపపజ్జతి॥ అయం ఖో। భిక్ఖు। హేతు। అయం పచ్చయో। యేన మిధేకచ్చో కాయస్స భేదా పరం మరణా గన్ధబ్బకాయికానం దేవానం సహబ్యతం ఉపపజ్జతీతి॥ దుతియం॥>
  text <౩॥ మూలగన్ధదాతాసుత్తం>
    text <౪౪౦>, <సావత్థినిదానం॥ ఏకమన్తం నిసిన్నో ఖో సో భిక్ఖు భగవన్తం ఏతదవోచ కో ను ఖో। భన్తే। హేతు। కో పచ్చయో। యేన మిధేకచ్చో కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జతీతి॥ ఇధ। భిక్ఖు। ఏకచ్చో కాయేన సుచరితం చరతి। వాచాయ సుచరితం చరతి। మనసా సుచరితం చరతి॥ తస్స సుతం హోతి మూలగన్ధే అధివత్థా దేవా దీఘాయుకా వణ్ణవన్తో సుఖబహులాతి॥ తస్స ఏవం హోతి అహో వతాహం కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జేయ్యన్తి॥ సో దాతా హోతి మూలగన్ధానం॥ సో కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జతి॥ అయం ఖో। భిక్ఖు। హేతు…పే॰… యేన మిధేకచ్చో కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జతీతి॥ తతియం॥>
  text <౪-౧౨॥ సారగన్ధాదిదాతాసుత్తనవకం>
    text <౪౪౧-౪౪౯>, <సావత్థినిదానం॥ ఏకమన్తం నిసిన్నో ఖో సో భిక్ఖు భగవన్తం ఏతదవోచ కో ను ఖో। భన్తే। హేతు। కో పచ్చయో। యేన మిధేకచ్చో కాయస్స భేదా పరం మరణా సారగన్ధే అధివత్థానం దేవానం…పే॰… ఫేగ్గుగన్ధే అధివత్థానం దేవానం… తచగన్ధే అధివత్థానం దేవానం… పపటికగన్ధే అధివత్థానం దేవానం… పత్తగన్ధే అధివత్థానం దేవానం… పుప్ఫగన్ధే అధివత్థానం దేవానం… ఫలగన్ధే అధివత్థానం దేవానం… రసగన్ధే అధివత్థానం దేవానం… గన్ధగన్ధే అధివత్థానం దేవానం సహబ్యతం ఉపపజ్జతీతి॥ ఇధ। భిక్ఖు। ఏకచ్చో కాయేన సుచరితం చరతి। వాచాయ సుచరితం చరతి। మనసా సుచరితం చరతి॥ తస్స సుతం హోతి సారగన్ధే అధివత్థా దేవా దీఘాయుకా వణ్ణవన్తో సుఖబహులాతి॥ తస్స ఏవం హోతి అహో వతాహం కాయస్స భేదా పరం మరణా సారగన్ధే అధివత్థానం దేవానం…పే॰… ఫేగ్గుగన్ధే అధివత్థానం దేవానం… తచగన్ధే అధివత్థానం దేవానం… పపటికగన్ధే అధివత్థానం దేవానం… పత్తగన్ధే అధివత్థానం దేవానం… పుప్ఫగన్ధే అధివత్థానం దేవానం… ఫలగన్ధే అధివత్థానం దేవానం… రసగన్ధే అధివత్థానం దేవానం… గన్ధగన్ధే అధివత్థానం దేవానం సహబ్యతం ఉపపజ్జేయ్యన్తి॥ సో దాతా హోతి సారగన్ధానం…పే॰… సో దాతా హోతి ఫేగ్గుగన్ధానం… సో దాతా హోతి తచగన్ధానం… సో దాతా హోతి పపటికగన్ధానం… సో దాతా హోతి పత్తగన్ధానం… సో దాతా హోతి పుప్ఫగన్ధానం… సో దాతా హోతి ఫలగన్ధానం… సో దాతా హోతి రసగన్ధానం… సో దాతా హోతి గన్ధగన్ధానం॥ సో కాయస్స భేదా పరం మరణా గన్ధగన్ధే అధివత్థానం దేవానం సహబ్యతం ఉపపజ్జతి॥ అయం ఖో। భిక్ఖు। హేతు। అయం పచ్చయో। యేన మిధేకచ్చో కాయస్స భేదా పరం మరణా గన్ధగన్ధే అధివత్థానం దేవానం సహబ్యతం ఉపపజ్జతీతి॥ ద్వాదసమం॥>
  text <౧౩-౨౨॥ మూలగన్ధదానూపకారసుత్తదసకం>
    text <౪౫౦-౪౫౯>, <సావత్థినిదానం॥ ఏకమన్తం నిసిన్నో ఖో సో భిక్ఖు భగవన్తం ఏతదవోచ కో ను ఖో। భన్తే। హేతు। కో పచ్చయో। యేన మిధేకచ్చో కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జతీతి॥ ఇధ। భిక్ఖు। ఏకచ్చో కాయేన సుచరితం చరతి। వాచాయ సుచరితం చరతి। మనసా సుచరితం చరతి॥ తస్స సుతం హోతి మూలగన్ధే అధివత్థా దేవా దీఘాయుకా వణ్ణవన్తో సుఖబహులాతి॥ తస్స ఏవం హోతి అహో వతాహం కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జేయ్యన్తి॥ సో అన్నం దేతి…పే॰… పానం దేతి… వత్థం దేతి… యానం దేతి… మాలం దేతి… గన్ధం దేతి… విలేపనం దేతి… సేయ్యం దేతి… ఆవసథం దేతి… పదీపేయ్యం దేతి॥ సో కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జతి॥ అయం ఖో। భిక్ఖు। హేతు। అయం పచ్చయో। యేన మిధేకచ్చో కాయస్స భేదా పరం మరణా మూలగన్ధే అధివత్థానం దేవానం సహబ్యతం ఉపపజ్జతీతి॥ బావీసతిమం॥>
  text <౨౩-౧౧౨॥ సారగన్ధాదిదానూపకారసుత్తనవుతికం>
    text <౪౬౦-౫౪౯>, <సావత్థినిదానం॥ ఏకమన్తం నిసిన్నో ఖో సో భిక్ఖు భగవన్తం ఏతదవోచ కో ను ఖో। భన్తే। హేతు। కో పచ్చయో। యేన మిధేకచ్చో కాయస్స భేదా పరం మరణా సారగన్ధే అధివత్థానం దేవానం…పే॰… ఫేగ్గుగన్ధే అధివత్థానం దేవానం… తచగన్ధే అధివత్థానం దేవానం … పపటికగన్ధే అధివత్థానం దేవానం… పత్తగన్ధే అధివత్థానం దేవానం… పుప్ఫగన్ధే అధివత్థానం దేవానం… ఫలగన్ధే అధివత్థానం దేవానం… రసగన్ధే అధివత్థానం దేవానం… గన్ధగన్ధే అధివత్థానం దేవానం సహబ్యతం ఉపపజ్జతీతి॥ ఇధ। భిక్ఖు। ఏకచ్చో కాయేన సుచరితం చరతి। వాచాయ సుచరితం చరతి। మనసా సుచరితం చరతి॥ తస్స సుతం హోతి గన్ధగన్ధే అధివత్థా దేవా దీఘాయుకా వణ్ణవన్తో సుఖబహులాతి॥ తస్స ఏవం హోతి అహో వతాహం కాయస్స భేదా పరం మరణా గన్ధగన్ధే అధివత్థానం దేవానం సహబ్యతం ఉపపజ్జేయ్యన్తి॥ సో అన్నం దేతి…పే॰… పానం దేతి… వత్థం దేతి… యానం దేతి… మాలం దేతి… గన్ధం దేతి… విలేపనం దేతి… సేయ్యం దేతి… ఆవసథం దేతి… పదీపేయ్యం దేతి॥ సో కాయస్స భేదా పరం మరణా గన్ధగన్ధే అధివత్థానం దేవానం సహబ్యతం ఉపపజ్జతి॥ అయం ఖో। భిక్ఖు। హేతు। అయం పచ్చయో। యేన మిధేకచ్చో కాయస్స భేదా పరం మరణా గన్ధగన్ధే అధివత్థానం దేవానం సహబ్యతం ఉపపజ్జతీతి॥ ద్వాదససతిమం॥>
    text <ఏవం పిణ్డకేన ఏకసతఞ్చ ద్వాదస చ సుత్తన్తా హోన్తి॥>
    stand <గన్ధబ్బకాయసంయుత్తం సమత్తం॥>
    text <తస్సుద్దానం>
    block
      text <సుద్ధికఞ్చ సుచరితం। దాతా హి అపరే దస।>
      text <దానూపకారా సతధా। గన్ధబ్బే సుప్పకాసితాతి॥>
