text <౧॥ ఆహునేయ్యవగ్గో>
  stand <నమో తస్స భగవతో అరహతో సమ్మాసమ్బుద్ధస్సఅఙ్గుత్తరనికాయో>
  text <౧॥ పఠమపణ్ణాసకం>
    text <౧॥ పఠమఆహునేయ్యసుత్తం>
      text <౧>, <ఏవం మే సుతం ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే॥ తత్ర ఖో భగవా భిక్ఖూ ఆమన్తేసి భిక్ఖవోతి॥ భదన్తేతి తే భిక్ఖూ భగవతో పచ్చస్సోసుం॥ భగవా ఏతదవోచ>
      text <ఛహి। భిక్ఖవే। ధమ్మేహి సమన్నాగతో భిక్ఖు ఆహునేయ్యో హోతి పాహునేయ్యో దక్ఖిణేయ్యో అఞ్జలికరణీయో అనుత్తరం పుఞ్ఞక్ఖేత్తం లోకస్స॥ కతమేహి ఛహి॥ ఇధ। భిక్ఖవే। భిక్ఖు చక్ఖునా రూపం దిస్వా నేవ సుమనో హోతి న దుమ్మనో। ఉపేక్ఖకో విహరతి సతో సమ్పజానో॥ సోతేన సద్దం సుత్వా నేవ సుమనో హోతి న దుమ్మనో। ఉపేక్ఖకో విహరతి సతో సమ్పజానో॥ ఘానేన గన్ధం ఘాయిత్వా నేవ సుమనో హోతి న దుమ్మనో। ఉపేక్ఖకో విహరతి సతో సమ్పజానో॥ జివ్హాయ రసం సాయిత్వా నేవ సుమనో హోతి న దుమ్మనో। ఉపేక్ఖకో విహరతి సతో సమ్పజానో॥ కాయేన ఫోట్ఠబ్బం ఫుసిత్వా నేవ సుమనో హోతి న దుమ్మనో। ఉపేక్ఖకో విహరతి సతో సమ్పజానో॥ మనసా ధమ్మం విఞ్ఞా నేవ సుమనో హోతి న దుమ్మనో। ఉపేక్ఖకో విహరతి సతో సమ్పజానో॥ ఇమేహి ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి పాహునేయ్యో దక్ఖిణేయ్యో అఞ్జలికరణీయో అనుత్తరం పుఞ్ఞక్ఖేత్తం లోకస్సాతి॥>
      text <ఇదమవోచ భగవా॥ అత్తమనా తే భిక్ఖూ భగవతో భాసితం అభినన్దున్తి॥ పఠమం॥>
    text <౨॥ దుతియఆహునేయ్యసుత్తం>
      text <౨>, <ఛహి। భిక్ఖవే। ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్స॥ కతమేహి ఛహి॥ ఇధ। భిక్ఖవే। భిక్ఖు అనేకవిహితం ఇద్ధివిధం పచ్చనుభోతి ఏకోపి హుత్వా బహుధా హోతి। బహుధాపి హుత్వా ఏకో హోతి। ఆవిభావం తిరోభావం। తిరోకుట్టం తిరోపాకారం తిరోపబ్బతం అసజ్జమానో గచ్ఛతి। సేయ్యథాపి ఆకాసే। పథవియాపి ఉమ్ముజ్జనిముజ్జం కరోతి। సేయ్యథాపి ఉదకే। ఉదకేపి అభిజ్జమానే గచ్ఛతి। సేయ్యథాపి పథవియం। ఆకాసేపి పల్లఙ్కేన కమతి। సేయ్యథాపి పక్ఖీ సకుణో। ఇమేపి చన్దిమసూరియే ఏవంమహిద్ధికే ఏవంమహానుభావే పాణినా పరిమసతి పరిమజ్జతి। యావ బ్రహ్మలోకాపి కాయేన వసం వత్తేతి॥>
      text <దిబ్బాయ। సోతధాతుయా విసుద్ధాయ అతిక్కన్తమానుసికాయ ఉభో సద్దే సుణాతి దిబ్బే చ మానుసే చ। యే దూరే సన్తికే చ॥>
      text <పరసత్తానం పరపుగ్గలానం చేతసా చేతో పరిచ్చ పజానాతి॥ సరాగం వా చిత్తం సరాగం చిత్తన్తి పజానాతి। వీతరాగం వా చిత్తం…పే॰… సదోసం వా చిత్తం… వీతదోసం వా చిత్తం… సమోహం వా చిత్తం… వీతమోహం వా చిత్తం… సంఖిత్తం వా చిత్తం… విక్ఖిత్తం వా చిత్తం… మహగ్గతం వా చిత్తం… అమహగ్గతం వా చిత్తం… సఉత్తరం వా చిత్తం… అనుత్తరం వా చిత్తం… సమాహితం వా చిత్తం… అసమాహితం వా చిత్తం… విముత్తం వా చిత్తం… అవిముత్తం వా చిత్తం అవిముత్తం చిత్తన్తి పజానాతి॥>
      text <అనేకవిహితం పుబ్బేనివాసం అనుస్సరతి। సేయ్యథిదం ఏకమ్పి జాతిం ద్వేపి జాతియో…పే॰…॥ ఇతి సాకారం సఉద్దేసం అనేకవిహితం పుబ్బేనివాసం అనుస్సరతి॥>
      text <దిబ్బేన చక్ఖునా విసుద్ధేన అతిక్కన్తమానుసకేన సత్తే పస్సతి చవమానే ఉపపజ్జమానే హీనే పణీతే సువణ్ణే దుబ్బణ్ణే। సుగతే దుగ్గతే యథాకమ్మూపగే సత్తే పజానాతి ఇమే వత భోన్తో సత్తా కాయదుచ్చరితేన సమన్నాగతా వచీదుచ్చరితేన సమన్నాగతా మనోదుచ్చరితేన సమన్నాగతా అరియానం ఉపవాదకా మిచ్ఛాదిట్ఠికా మిచ్ఛాదిట్ఠికమ్మసమాదానా। తే కాయస్స భేదా పరం మరణా అపాయం దుగ్గతిం వినిపాతం నిరయం ఉపపన్నా॥ ఇమే వా పన భోన్తో సత్తా కాయసుచరితేన సమన్నాగతా వచీసుచరితేన సమన్నాగతా మనోసుచరితేన సమన్నాగతా అరియానం అనుపవాదకా సమ్మాదిట్ఠికా సమ్మాదిట్ఠికమ్మసమాదానా। తే కాయస్స భేదా పరం మరణా సుగతిం సగ్గం లోకం ఉపపన్నాతి॥ ఇతి దిబ్బేన చక్ఖునా విసుద్ధేన అతిక్కన్తమానుసకేన సత్తే పస్సతి చవమానే ఉపపజ్జమానే హీనే పణీతే సువణ్ణే దుబ్బణ్ణే। సుగతే దుగ్గతే యథాకమ్మూపగే సత్తే పజానాతి॥>
      text <ఆసవానం ఖయా అనాసవం చేతోవిముత్తిం పఞ్ఞావిముత్తిం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహరతి॥>
      text <ఇమేహి ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్సాతి॥ దుతియం॥>
    text <౩॥ ఇన్ద్రియసుత్తం>
      text <౩>, <ఛహి। భిక్ఖవే। ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్స॥ కతమేహి ఛహి॥ సద్ధిన్ద్రియేన। వీరియిన్ద్రియేన। సతిన్ద్రియేన। సమాధిన్ద్రియేన। పఞ్ఞిన్ద్రియేన। ఆసవానం ఖయా అనాసవం చేతోవిముత్తిం పఞ్ఞావిముత్తిం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహరతి॥ ఇమేహి ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి పాహునేయ్యో దక్ఖిణేయ్యో అఞ్జలికరణీయో అనుత్తరం పుఞ్ఞక్ఖేత్తం లోకస్సాతి॥ తతియం॥>
    text <౪॥ బలసుత్తం>
      text <౪>, <ఛహి। భిక్ఖవే। ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్స॥ కతమేహి ఛహి॥ సద్ధాబలేన। వీరియబలేన। సతిబలేన। సమాధిబలేన। పఞ్ఞాబలేన। ఆసవానం ఖయా అనాసవం చేతోవిముత్తిం పఞ్ఞావిముత్తిం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహరతి॥ ఇమేహి ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్సాతి॥ చతుత్థం॥>
    text <౫॥ పఠమఆజానీయసుత్తం>
      text <౫>, <ఛహి। భిక్ఖవే। అఙ్గేహి సమన్నాగతో రఞ్ఞో భద్రో అస్సాజానీయో రాజారహో హోతి రాజభోగ్గో। రఞ్ఞో అఙ్గన్త్వేవ సఙ్ఖం గచ్ఛతి॥>
      text <కతమేహి ఛహి॥ ఇధ। భిక్ఖవే। రఞ్ఞో భద్రో అస్సాజానీయో ఖమో హోతి రూపానం। ఖమో సద్దానం। ఖమో గన్ధానం। ఖమో రసానం। ఖమో ఫోట్ఠబ్బానం। వణ్ణసమ్పన్నో చ హోతి॥ ఇమేహి ఖో। భిక్ఖవే। ఛహి అఙ్గేహి సమన్నాగతో రఞ్ఞో భద్రో అస్సాజానీయో రాజారహో హోతి రాజభోగ్గో। రఞ్ఞో అఙ్గన్త్వేవ సఙ్ఖం గచ్ఛతి॥>
      text <ఏవమేవం ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్స॥ కతమేహి ఛహి॥ ఇధ। భిక్ఖవే। భిక్ఖు ఖమో హోతి రూపానం। ఖమో సద్దానం। ఖమో గన్ధానం। ఖమో రసానం। ఖమో ఫోట్ఠబ్బానం। ఖమో ధమ్మానం॥ ఇమేహి ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్సాతి॥ పఞ్చమం॥>
    text <౬॥ దుతియఆజానీయసుత్తం>
      text <౬>, <ఛహి। భిక్ఖవే। అఙ్గేహి సమన్నాగతో రఞ్ఞో భద్రో అస్సాజానీయో రాజారహో హోతి రాజభోగ్గో। రఞ్ఞో అఙ్గన్త్వేవ సఙ్ఖం గచ్ఛతి॥ కతమేహి ఛహి॥ ఇధ। భిక్ఖవే। రఞ్ఞో భద్రో అస్సాజానీయో ఖమో హోతి రూపానం। ఖమో సద్దానం। ఖమో గన్ధానం। ఖమో రసానం। ఖమో ఫోట్ఠబ్బానం। బలసమ్పన్నో చ హోతి॥ ఇమేహి ఖో। భిక్ఖవే। ఛహి అఙ్గేహి సమన్నాగతో రఞ్ఞో భద్రో అస్సాజానీయో రాజారహో హోతి రాజభోగ్గో। రఞ్ఞో అఙ్గన్త్వేవ సఙ్ఖం గచ్ఛతి॥>
      text <ఏవమేవం ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో…పే॰… అనుత్తరం పుఞ్ఞక్ఖేత్తం లోకస్స॥ కతమేహి ఛహి॥ ఇధ। భిక్ఖవే। భిక్ఖు ఖమో హోతి రూపానం …పే॰… ఖమో ధమ్మానం॥ ఇమేహి ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్సాతి॥ ఛట్ఠం॥>
    text <౭॥ తతియఆజానీయసుత్తం>
      text <౭>, <ఛహి। భిక్ఖవే। అఙ్గేహి సమన్నాగతో రఞ్ఞో భద్రో అస్సాజానీయో రాజారహో హోతి రాజభోగ్గో। రఞ్ఞో అఙ్గన్త్వేవ సఙ్ఖం గచ్ఛతి॥ కతమేహి ఛహి॥ ఇధ। భిక్ఖవే। రఞ్ఞో భద్రో అస్సాజానీయో ఖమో హోతి రూపానం। ఖమో సద్దానం। ఖమో గన్ధానం। ఖమో రసానం। ఖమో ఫోట్ఠబ్బానం। జవసమ్పన్నో చ హోతి॥ ఇమేహి ఖో। భిక్ఖవే। ఛహి అఙ్గేహి సమన్నాగతో రఞ్ఞో భద్రో అస్సాజానీయో రాజారహో హోతి రాజభోగ్గో। రఞ్ఞో అఙ్గన్త్వేవ సఙ్ఖం గచ్ఛతి॥>
      text <ఏవమేవం ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్స॥ కతమేహి ఛహి॥ ఇధ। భిక్ఖవే। భిక్ఖు ఖమో హోతి రూపానం…పే॰… ఖమో ధమ్మానం॥ ఇమేహి ఖో। భిక్ఖవే। ఛహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్సాతి॥ సత్తమం॥>
    text <౮॥ అనుత్తరియసుత్తం>
      text <౮>, <ఛయిమాని। భిక్ఖవే। అనుత్తరియాని॥ కతమాని ఛ॥ దస్సనానుత్తరియం। సవనానుత్తరియం। లాభానుత్తరియం। సిక్ఖానుత్తరియం। పారిచరియానుత్తరియం। అనుస్సతానుత్తరియం ఇమాని ఖో। భిక్ఖవే। ఛ అనుత్తరియానీతి॥ అట్ఠమం॥>
    text <౯॥ అనుస్సతిట్ఠానసుత్తం>
      text <౯>, <ఛయిమాని। భిక్ఖవే। అనుస్సతిట్ఠానాని॥ కతమాని ఛ॥ బుద్ధానుస్సతి। ధమ్మానుస్సతి। సఙ్ఘానుస్సతి। సీలానుస్సతి। చాగానుస్సతి। దేవతానుస్సతి ఇమాని ఖో। భిక్ఖవే। ఛ అనుస్సతిట్ఠానానీతి॥ నవమం॥>
    text <౧౦॥ మహానామసుత్తం>
      text <౧౦>, <ఏకం సమయం భగవా సక్కేసు విహరతి కపిలవత్థుస్మిం నిగ్రోధారామే॥ అథ ఖో మహానామో సక్కో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో। ఖో మహానామో సక్కో భగవన్తం ఏతదవోచ యో సో। భన్తే। అరియసావకో ఆగతఫలో విఞ్ఞాతసాసనో। సో కతమేన విహారేన బహులం విహరతీతి॥>
      text <యో సో। మహానామ। అరియసావకో ఆగతఫలో విఞ్ఞాతసాసనో। సో ఇమినా విహారేన బహులం విహరతి॥ ఇధ। మహానామ। అరియసావకో తథాగతం అనుస్సరతి ఇతిపి సో భగవా అరహం సమ్మాసమ్బుద్ధో విజ్జాచరణసమ్పన్నో సుగతో లోకవిదూ అనుత్తరో పురిసదమ్మసారథి సత్థా దేవమనుస్సానం బుద్ధో భగవాతి॥ యస్మిం। మహానామ। సమయే అరియసావకో తథాగతం అనుస్సరతి నేవస్స తస్మిం సమయే రాగపరియుట్ఠితం చిత్తం హోతి। న దోసపరియుట్ఠితం చిత్తం హోతి। న మోహపరియుట్ఠితం చిత్తం హోతి। ఉజుగతమేవస్స తస్మిం సమయే చిత్తం హోతి తథాగతం ఆరబ్భ॥ ఉజుగతచిత్తో ఖో పన। మహానామ। అరియసావకో లభతి అత్థవేదం। లభతి ధమ్మవేదం। లభతి ధమ్మూపసంహితం పామోజ్జం॥ పముదితస్స పీతి జాయతి। పీతిమనస్స కాయో పస్సమ్భతి। పస్సద్ధకాయో సుఖం వేదియతి। సుఖినో చిత్తం సమాధియతి॥ అయం వుచ్చతి। మహానామ అరియసావకో విసమగతాయ పజాయ సమప్పత్తో విహరతి। సబ్యాపజ్జాయ పజాయ అబ్యాపజ్జో విహరతి। ధమ్మసోతం సమాపన్నో బుద్ధానుస్సతిం భావేతి॥>
      text <పున చపరం। మహానామ। అరియసావకో ధమ్మం అనుస్సరతి స్వాక్ఖాతో భగవతా ధమ్మో సన్దిట్ఠికో అకాలికో ఏహిపస్సికో ఓపనేయ్యికో పచ్చత్తం వేదితబ్బో విఞ్ఞూహీతి॥ యస్మిం। మహానామ। సమయే అరియసావకో ధమ్మం అనుస్సరతి నేవస్స తస్మిం సమయే రాగపరియుట్ఠితం చిత్తం హోతి। న దోసపరియుట్ఠితం చిత్తం హోతి। న మోహపరియుట్ఠితం చిత్తం హోతి। ఉజుగతమేవస్స తస్మిం సమయే చిత్తం హోతి ధమ్మం ఆరబ్భ॥ ఉజుగతచిత్తో ఖో పన। మహానామ। అరియసావకో లభతి అత్థవేదం। లభతి ధమ్మవేదం। లభతి ధమ్మూపసంహిత పామోజ్జం॥ పముదితస్స పీతి జాయతి। పీతిమనస్స కాయో పస్సమ్భతి। పస్సద్ధకాయో సుఖం వేదియతి। సుఖినో చిత్తం సమాధియతి॥ అయం వుచ్చతి। మహానామ అరియసావకో విసమగతాయ పజాయ సమప్పత్తో విహరతి। సబ్యాపజ్జాయ పజాయ అబ్యాపజ్జో విహరతి। ధమ్మసోతం సమాపన్నో ధమ్మానుస్సతిం భావేతి॥>
      text <పున చపరం। మహానామ। అరియసావకో సఙ్ఘం అనుస్సరతి సుప్పటిపన్నో భగవతో సావకసఙ్ఘో। ఉజుప్పటిపన్నో భగవతో సావకసఙ్ఘో। ఞాయప్పటిపన్నో భగవతో సావకసఙ్ఘో। సామీచిప్పటిపన్నో భగవతో సావకసఙ్ఘో। యదిదం చత్తారి పురిసయుగాని అట్ఠ పురిసపుగ్గలా ఏస భగవతో సావకసఙ్ఘో ఆహునేయ్యో పాహునేయ్యో దక్ఖిణేయ్యో అఞ్జలికరణీయో అనుత్తరం పుఞ్ఞక్ఖేత్తం లోకస్సాతి॥ యస్మిం। మహానామ। సమయే అరియసావకో సఙ్ఘం అనుస్సరతి నేవస్స తస్మిం సమయే రాగపరియుట్ఠితం చిత్తం హోతి। న దోసపరియుట్ఠితం చిత్తం హోతి। న మోహపరియుట్ఠితం చిత్తం హోతి। ఉజుగతమేవస్స తస్మిం సమయే చిత్తం హోతి సఙ్ఘం ఆరబ్భ॥ ఉజుగతచిత్తో ఖో పన। మహానామ। అరియసావకో లభతి అత్థవేదం। లభతి ధమ్మవేదం। లభతి ధమ్మూపసంహితం పామోజ్జం॥ పముదితస్స పీతి జాయతి। పీతిమనస్స కాయో పస్సమ్భతి। పస్సద్ధకాయో సుఖం వేదియతి। సుఖినో చిత్తం సమాధియతి॥ అయం వుచ్చతి। మహానామ అరియసావకో విసమగతాయ పజాయ సమప్పత్తో విహరతి। సబ్యాపజ్జాయ పజాయ అబ్యాపజ్జో విహరతి। ధమ్మసోతం సమాపన్నో సఙ్ఘానుస్సతిం భావేతి॥>
      text <పున చపరం। మహానామ। అరియసావకో అత్తనో సీలాని అనుస్సరతి అఖణ్డాని అచ్ఛిద్దాని అసబలాని అకమ్మాసాని భుజిస్సాని విఞ్ఞుప్పసత్థాని అపరామట్ఠాని సమాధిసంవత్తనికాని॥ యస్మిం। మహానామ। సమయే అరియసావకో సీలం అనుస్సరతి నేవస్స తస్మిం సమయే రాగపరియుట్ఠితం చిత్తం హోతి। న దోసపరియుట్ఠితం చిత్తం హోతి। న మోహపరియుట్ఠితం చిత్తం హోతి। ఉజుగతమేవస్స తస్మిం సమయే చిత్తం హోతి సీలం ఆరబ్భ॥ ఉజుగతచిత్తో ఖో పన। మహానామ। అరియసావకో లభతి అత్థవేదం। లభతి ధమ్మవేదం। లభతి ధమ్మూపసంహితం పామోజ్జం॥ పముదితస్స పీతి జాయతి। పీతిమనస్స కాయో పస్సమ్భతి। పస్సద్ధకాయో సుఖం వేదియతి। సుఖినో చిత్తం సమాధియతి॥ అయం వుచ్చతి। మహానామ అరియసావకో విసమగతాయ పజాయ సమప్పత్తో విహరతి। సబ్యాపజ్జాయ పజాయ అబ్యాపజ్జో విహరతి। ధమ్మసోతం సమాపన్నో సీలానుస్సతిం భావేతి॥>
      text <పున చపరం। మహానామ। అరియసావకో అత్తనో చాగం అనుస్సరతి లాభా వత మే। సులద్ధం వత మే॥ యోహం మచ్ఛేరమలపరియుట్ఠితాయ పజాయ విగతమలమచ్ఛేరేన చేతసా అగారం అజ్ఝావసామి ముత్తచాగో పయతపాణి వోస్సగ్గరతో యాచయోగో దానసంవిభాగరతోతి॥ యస్మిం। మహానామ। సమయే అరియసావకో చాగం అనుస్సరతి నేవస్స తస్మిం సమయే రాగపరియుట్ఠితం చిత్తం హోతి। న దోసపరియుట్ఠితం చిత్తం హోతి। న మోహపరియుట్ఠితం చిత్తం హోతి। ఉజుగతమేవస్స తస్మిం సమయే చిత్తం హోతి చాగం ఆరబ్భ॥ ఉజుగతచిత్తో ఖో పన। మహానామ। అరియసావకో లభతి అత్థవేదం। లభతి ధమ్మవేదం। లభతి ధమ్మూపసంహితం పామోజ్జం॥ పముదితస్స పీతి జాయతి। పీతిమనస్స కాయో పస్సమ్భతి। పస్సద్ధకాయో సుఖం వేదియతి। సుఖినో చిత్తం సమాధియతి॥ అయం వుచ్చతి। మహానామ అరియసావకో విసమగతాయ పజాయ సమప్పత్తో విహరతి। సబ్యాపజ్జాయ పజాయ అబ్యాపజ్జో విహరతి। ధమ్మసోతం సమాపన్నో చాగానుస్సతిం భావేతి॥>
      text <పున చపరం। మహానామ। అరియసావకో దేవతానుస్సతిం భావేతి సన్తి దేవా చాతుమహారాజికా। సన్తి దేవా తావతింసా। సన్తి దేవా యామా। సన్తి దేవా తుసితా। సన్తి దేవా నిమ్మానరతినో। సన్తి దేవా పరనిమ్మితవసవత్తినో। సన్తి దేవా బ్రహ్మకాయికా। సన్తి దేవా తతుత్తరి॥ యథారూపాయ సద్ధాయ సమన్నాగతా తా దేవతా ఇతో చుతా తత్థ ఉపపన్నా। మయ్హమ్పి తథారూపా సద్ధా సంవిజ్జతి॥ యథారూపేన సీలేన సమన్నాగతా తా దేవతా ఇతో చుతా తత్థ ఉపపన్నా। మయ్హమ్పి తథారూపం సీలం సంవిజ్జతి॥ యథారూపేన సుతేన సమన్నాగతా తా దేవతా ఇతో చుతా తత్థ ఉపపన్నా। మయ్హమ్పి తథారూపం సుతం సంవిజ్జతి॥ యథారూపేన చాగేన సమన్నాగతా తా దేవతా ఇతో చుతా తత్థ ఉపపన్నా। మయ్హమ్పి తథారూపో చాగో సంవిజ్జతి॥ యథారూపాయ పఞ్ఞాయ సమన్నాగతా తా దేవతా ఇతో చుతా తత్థ ఉపపన్నా। మయ్హమ్పి తథారూపా పఞ్ఞా సంవిజ్జతీతి॥ యస్మిం। మహానామ। సమయే అరియసావకో అత్తనో చ తాసఞ్చ దేవతానం సద్ధఞ్చ సీలఞ్చ సుతఞ్చ చాగఞ్చ పఞ్ఞఞ్చ అనుస్సరతి నేవస్స తస్మిం సమయే రాగపరియుట్ఠితం చిత్తం హోతి। న దోసపరియుట్ఠితం చిత్తం హోతి। న మోహపరియుట్ఠితం చిత్తం హోతి। ఉజుగతమేవస్స తస్మిం సమయే చిత్తం హోతి తా దేవతా ఆరబ్భ॥ ఉజుగతచిత్తో ఖో పన। మహానామ। అరియసావకో లభతి అత్థవేదం। లభతి ధమ్మవేదం। లభతి ధమ్మూపసంహితం పామోజ్జం॥ పముదితస్స పీతి జాయతి। పీతిమనస్స కాయో పస్సమ్భతి। పస్సద్ధకాయో సుఖం వేదియతి। సుఖినో చిత్తం సమాధియతి॥ అయం వుచ్చతి। మహానామ అరియసావకో విసమగతాయ పజాయ సమప్పత్తో విహరతి। సబ్యాపజ్జాయ పజాయ అబ్యాపజ్జో విహరతి। ధమ్మసోతం సమాపన్నో దేవతానుస్సతిం భావేతి॥>
      text <యో సో। మహానామ। అరియసావకో ఆగతఫలో విఞ్ఞాతసాసనో। సో ఇమినా విహారేన బహులం విహరతీతి॥ దసమం॥>
      stand <ఆహునేయ్యవగ్గో పఠమో॥>
      text <తస్సుద్దానం>
      block
        text <ద్వే ఆహునేయ్యా ఇన్ద్రియ। బలాని తయో ఆజానీయా।>
        text <అనుత్తరియ అనుస్సతీ। మహానామేన తే దసాతి॥>
