text <౨॥ సారణీయవగ్గో>
  text <౧॥ పఠమసారణీయసుత్తం>
    text <౧౧>, <ఛయిమే। భిక్ఖవే। ధమ్మా సారణీయా॥ కతమే ఛ॥ ఇధ। భిక్ఖవే। భిక్ఖునో మేత్తం కాయకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ। అయమ్పి ధమ్మో సారణీయో॥>
    text <పున చపరం। భిక్ఖవే। భిక్ఖునో మేత్తం వచీకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ। అయమ్పి ధమ్మో సారణీయో॥>
    text <పున చపరం। భిక్ఖవే। భిక్ఖునో మేత్తం మనోకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ। అయమ్పి ధమ్మో సారణీయో॥>
    text <పున చపరం। భిక్ఖవే। భిక్ఖు యే తే లాభా ధమ్మికా ధమ్మలద్ధా అన్తమసో పత్తపరియాపన్నమత్తమ్పి తథారూపేహి లాభేహి అప్పటివిభత్తభోగీ హోతి సీలవన్తేహి సబ్రహ్మచారీహి సాధారణభోగీ। అయమ్పి ధమ్మో సారణీయో॥>
    text <పున చపరం। భిక్ఖవే। భిక్ఖు యాని తాని సీలాని అఖణ్డాని అచ్ఛిద్దాని అసబలాని అకమ్మాసాని భుజిస్సాని విఞ్ఞుప్పసత్థాని అపరామట్ఠాని సమాధిసంవత్తనికాని తథారూపేహి సీలేహి సీలసామఞ్ఞగతో విహరతి సబ్రహ్మచారీహి ఆవి చేవ రహో చ। అయమ్పి ధమ్మో సారణీయో॥>
    text <పున చపరం। భిక్ఖవే। భిక్ఖు యాయం దిట్ఠి అరియా నియ్యానికా నియ్యాతి తక్కరస్స సమ్మా దుక్ఖక్ఖయాయ తథారూపాయ దిట్ఠియా దిట్ఠిసామఞ్ఞగతో విహరతి సబ్రహ్మచారీహి ఆవి చేవ రహో చ। అయమ్పి ధమ్మో సారణీయో॥ ఇమే ఖో। భిక్ఖవే। ఛ ధమ్మా సారణీయాతి॥ పఠమం॥>
  text <౨॥ దుతియసారణీయసుత్తం>
    text <౧౨>, <ఛయిమే। భిక్ఖవే। ధమ్మా సారణీయా పియకరణా గరుకరణా సఙ్గహాయ అవివాదాయ సామగ్గియా ఏకీభావాయ సంవత్తన్తి॥ కతమే ఛ॥ ఇధ। భిక్ఖవే। భిక్ఖునో మేత్తం కాయకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ। అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం। భిక్ఖవే। భిక్ఖునో మేత్తం వచీకమ్మం పచ్చుపట్ఠితం హోతి…పే॰… మేత్తం మనోకమ్మం పచ్చుపట్ఠితం హోతి సబ్రహ్మచారీసు ఆవి చేవ రహో చ। అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం। భిక్ఖవే। భిక్ఖు యే తే లాభా ధమ్మికా ధమ్మలద్ధా అన్తమసో పత్తపరియాపన్నమత్తమ్పి తథారూపేహి లాభేహి అప్పటివిభత్తభోగీ హోతి సీలవన్తేహి సబ్రహ్మచారీహి సాధారణభోగీ। అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం। భిక్ఖవే। భిక్ఖు యాని తాని సీలాని అఖణ్డాని అచ్ఛిద్దాని అసబలాని అకమ్మాసాని భుజిస్సాని విఞ్ఞుప్పసత్థాని అపరామట్ఠాని సమాధిసంవత్తనికాని తథారూపేహి సీలేహి సీలసామఞ్ఞగతో విహరతి సబ్రహ్మచారీహి ఆవి చేవ రహో చ। అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥>
    text <పున చపరం। భిక్ఖవే। భిక్ఖు యాయం దిట్ఠి అరియా నియ్యానికా నియ్యాతి తక్కరస్స సమ్మా దుక్ఖక్ఖయాయ తథారూపాయ దిట్ఠియా దిట్ఠిసామఞ్ఞగతో విహరతి సబ్రహ్మచారీహి ఆవి చేవ రహో చ। అయమ్పి ధమ్మో సారణీయో పియకరణో గరుకరణో సఙ్గహాయ అవివాదాయ సామగ్గియా ఏకీభావాయ సంవత్తతి॥ ఇమే ఖో। భిక్ఖవే। ఛ ధమ్మా సారణీయా పియకరణా గరుకరణా సఙ్గహాయ అవివాదాయ సామగ్గియా ఏకీభావాయ సంవత్తన్తీతి॥ దుతియం॥>
  text <౩॥ నిస్సారణీయసుత్తం>
    text <౧౩>, <ఛయిమా। భిక్ఖవే। నిస్సారణీయా ధాతుయో॥ కతమా ఛ॥ ఇధ। భిక్ఖవే। భిక్ఖు ఏవం వదేయ్య మేత్తా హి ఖో మే చేతోవిముత్తి భావితా బహులీకతా యానీకతా వత్థుకతా అనుట్ఠితా పరిచితా సుసమారద్ధా। అథ చ పన మే బ్యాపాదో చిత్తం పరియాదాయ తిట్ఠతీతి॥ సో మా హేవన్తిస్స వచనీయో మాయస్మా। ఏవం అవచ। మా భగవన్తం అబ్భాచిక్ఖి। న హి సాధు భగవతో అబ్భక్ఖానం। న హి భగవా ఏవం వదేయ్య॥ అట్ఠానమేతం। ఆవుసో। అనవకాసో యం మేత్తాయ చేతోవిముత్తియా భావితాయ బహులీకతాయ యానీకతాయ వత్థుకతాయ అనుట్ఠితాయ పరిచితాయ సుసమారద్ధాయ। అథ చ పనస్స బ్యాపాదో చిత్తం పరియాదాయ ఠస్సతి। నేతం ఠానం విజ్జతి॥ నిస్సరణఞ్హేతం। ఆవుసో। బ్యాపాదస్స యదిదం మేత్తాచేతోవిముత్తీతి॥>
    text <ఇధ పన। భిక్ఖవే। భిక్ఖు ఏవం వదేయ్య కరుణా హి ఖో మే చేతోవిముత్తి భావితా బహులీకతా యానీకతా వత్థుకతా అనుట్ఠితా పరిచితా సుసమారద్ధా। అథ చ పన మే విహేసా చిత్తం పరియాదాయ తిట్ఠతీతి॥ సో మా హేవన్తిస్స వచనీయో మాయస్మా। ఏవం అవచ। మా భగవన్తం అబ్భాచిక్ఖి। న హి సాధు భగవతో అబ్భక్ఖానం। న హి భగవా ఏవం వదేయ్య॥ అట్ఠానమేతం। ఆవుసో। అనవకాసో యం కరుణాయ చేతోవిముత్తియా భావితాయ బహులీకతాయ యానీకతాయ వత్థుకతాయ అనుట్ఠితాయ పరిచితాయ సుసమారద్ధాయ। అథ చ పనస్స విహేసా చిత్తం పరియాదాయ ఠస్సతి। నేతం ఠానం విజ్జతి॥ నిస్సరణఞ్హేతం। ఆవుసో। విహేసాయ యదిదం కరుణాచేతోవిముత్తీతి॥>
    text <ఇధ పన। భిక్ఖవే। భిక్ఖు ఏవం వదేయ్య ముదితా హి ఖో మే చేతోవిముత్తి భావితా బహులీకతా యానీకతా వత్థుకతా అనుట్ఠితా పరిచితా సుసమారద్ధా। అథ చ పన మే అరతి చిత్తం పరియాదాయ తిట్ఠతీతి॥ సో మా హేవన్తిస్స వచనీయో మాయస్మా। ఏవం అవచ। మా భగవన్తం అబ్భాచిక్ఖి। న హి సాధు భగవతో అబ్భక్ఖానం। న హి భగవా ఏవం వదేయ్య॥ అట్ఠానమేతం। ఆవుసో। అనవకాసో యం ముదితాయ చేతోవిముత్తియా భావితాయ బహులీకతాయ యానీకతాయ వత్థుకతాయ అనుట్ఠితాయ పరిచితాయ సుసమారద్ధాయ। అథ చ పనస్స అరతి చిత్తం పరియాదాయ ఠస్సతి। నేతం ఠానం విజ్జతి॥ నిస్సరణఞ్హేతం। ఆవుసో। అరతియా యదిదం ముదితాచేతోవిముత్తీతి॥>
    text <ఇధ పన। భిక్ఖవే। భిక్ఖు ఏవం వదేయ్య ఉపేక్ఖా హి ఖో మే చేతోవిముత్తి భావితా బహులీకతా యానీకతా వత్థుకతా అనుట్ఠితా పరిచితా సుసమారద్ధా। అథ చ పన మే రాగో చిత్తం పరియాదాయ తిట్ఠతీతి॥ సో మా హేవన్తిస్స వచనీయో మాయస్మా। ఏవం అవచ। మా భగవన్తం అబ్భాచిక్ఖి। న హి సాధు భగవతో అబ్భక్ఖానం। న హి భగవా ఏవం వదేయ్య॥ అట్ఠానమేతం। ఆవుసో। అనవకాసో యం ఉపేక్ఖాయ చేతోవిముత్తియా భావితాయ బహులీకతాయ యానీకతాయ వత్థుకతాయ అనుట్ఠితాయ పరిచితాయ సుసమారద్ధాయ। అథ చ పనస్స రాగో చిత్తం పరియాదాయ ఠస్సతి। నేతం ఠానం విజ్జతి॥ నిస్సరణఞ్హేతం। ఆవుసో। రాగస్స యదిదం ఉపేక్ఖాచేతోవిముత్తీతి॥>
    text <ఇధ పన। భిక్ఖవే। భిక్ఖు ఏవం వదేయ్య అనిమిత్తా హి ఖో మే చేతోవిముత్తి భావితా బహులీకతా యానీకతా వత్థుకతా అనుట్ఠితా పరిచితా సుసమారద్ధా। అథ చ పన మే నిమిత్తానుసారి విఞ్ఞాణం హోతీతి॥ సో మా హేవన్తిస్స వచనీయో మాయస్మా। ఏవం అవచ। మా భగవన్తం అబ్భాచిక్ఖి। న హి సాధు భగవతో అబ్భక్ఖానం। న హి భగవా ఏవం వదేయ్య॥ అట్ఠానమేతం। ఆవుసో। అనవకాసో యం అనిమిత్తాయ చేతోవిముత్తియా భావితాయ బహులీకతాయ యానీకతాయ వత్థుకతాయ అనుట్ఠితాయ పరిచితాయ సుసమారద్ధాయ। అథ చ పనస్స నిమిత్తానుసారి విఞ్ఞాణం భవిస్సతి। నేతం ఠానం విజ్జతి॥ నిస్సరణఞ్హేతం। ఆవుసో। సబ్బనిమిత్తానం యదిదం అనిమిత్తాచేతోవిముత్తీతి॥>
    text <ఇధ పన భిక్ఖవే। భిక్ఖు ఏవం వదేయ్య అస్మీతి ఖో మే విగతం। అయమహమస్మీతి చ న సమనుపస్సామి। అథ చ పన మే విచికిచ్ఛాకథంకథాసల్లం చిత్తం పరియాదాయ తిట్ఠతీతి॥ సో మా హేవన్తిస్స వచనీయో మాయస్మా। ఏవం అవచ। మా భగవన్తం అబ్భాచిక్ఖి। న హి సాధు భగవతో అబ్భక్ఖానం। న హి భగవా ఏవం వదేయ్య॥ అట్ఠానమేతం। ఆవుసో। అనవకాసో యం అస్మీతి విగతే అయమహమస్మీతి చ న సమనుపస్సతో। అథ చ పనస్స విచికిచ్ఛాకథంకథాసల్లం చిత్తం పరియాదాయ ఠస్సతి। నేతం ఠానం విజ్జతి॥ నిస్సరణఞ్హేతం। ఆవుసో। విచికిచ్ఛాకథంకథాసల్లస్స యదిదం అస్మీతి మానసముగ్ఘాతోతి॥ ఇమా ఖో। భిక్ఖవే। ఛ నిస్సారణీయా ధాతుయోతి॥ తతియం॥>
  text <౪॥ భద్దకసుత్తం>
    text <౧౪>, <తత్ర ఖో ఆయస్మా సారిపుత్తో భిక్ఖూ ఆమన్తేసి ఆవుసో। భిక్ఖవోతి॥ ఆవుసోతి ఖో తే భిక్ఖూ ఆయస్మతో సారిపుత్తస్స పచ్చస్సోసుం॥ ఆయస్మా సారిపుత్తో ఏతదవోచ>
    text <తథా తథా। ఆవుసో। భిక్ఖు విహారం కప్పేతి యథా యథాస్స విహారం కప్పయతో న భద్దకం మరణం హోతి। న భద్దికా కాలకిరియా॥ కథఞ్చావుసో। భిక్ఖు తథా తథా విహారం కప్పేతి యథా యథాస్స విహారం కప్పయతో న భద్దకం మరణం హోతి। న భద్దికా కాలకిరియా॥>
    text <ఇధావుసో। భిక్ఖు కమ్మారామో హోతి కమ్మరతో కమ్మారామతం అనుయుత్తో। భస్సారామో హోతి భస్సరతో భస్సారామతం అనుయుత్తో। నిద్దారామో హోతి నిద్దారతో నిద్దారామతం అనుయుత్తో। సఙ్గణికారామో హోతి సఙ్గణికరతో సఙ్గణికారామతం అనుయుత్తో। సంసగ్గారామో హోతి సంసగ్గరతో సంసగ్గారామతం అనుయుత్తో। పపఞ్చారామో హోతి పపఞ్చరతో పపఞ్చారామతం అనుయుత్తో॥ ఏవం ఖో। ఆవుసో। భిక్ఖు తథా తథా విహారం కప్పేతి యథా యథాస్స విహారం కప్పయతో న భద్దకం మరణం హోతి। న భద్దికా కాలకిరియా॥ అయం వుచ్చతావుసో భిక్ఖు సక్కాయాభిరతో నప్పజహాసి సక్కాయం సమ్మా దుక్ఖస్స అన్తకిరియాయ॥>
    text <తథా తథావుసో। భిక్ఖు విహారం కప్పేతి యథా యథాస్స విహారం కప్పయతో భద్దకం మరణం హోతి। భద్దికా కాలకిరియా॥ కథఞ్చావుసో। భిక్ఖు తథా తథా విహారం కప్పేతి యథా యథాస్స విహారం కప్పయతో భద్దకం మరణం హోతి। భద్దికా కాలకిరియా॥>
    text <ఇధావుసో। భిక్ఖు న కమ్మారామో హోతి న కమ్మరతో న కమ్మారామతం అనుయుత్తో। న భస్సారామో హోతి న భస్సరతో న భస్సారామతం అనుయుత్తో। న నిద్దారామో హోతి న నిద్దారతో నిద్దారామతం అనుయుత్తో। న సఙ్గణికారామో హోతి న సఙ్గణికరతో న సఙ్గణికారామతం అనుయుత్తో। న సంసగ్గారామో హోతి న సంసగ్గరతో న సంసగ్గారామతం అనుయుత్తో। న పపఞ్చారామో హోతి న పపఞ్చరతో న పపఞ్చారామతం అనుయుత్తో॥ ఏవం ఖో। ఆవుసో। భిక్ఖు తథా తథా విహారం కప్పేతి యథా యథాస్స విహారం కప్పయతో భద్దకం మరణం హోతి। భద్దికా కాలకిరియా॥ అయం వుచ్చతావుసో భిక్ఖు నిబ్బానాభిరతో పజహాసి సక్కాయం సమ్మా దుక్ఖస్స అన్తకిరియాయాతి॥>
    block
      text <యో పపఞ్చమనుయుత్తో। పపఞ్చాభిరతో మగో।>
      text <విరాధయీ సో నిబ్బానం। యోగక్ఖేమం అనుత్తరం॥>
      text <యో చ పపఞ్చం హిత్వాన। నిప్పపఞ్చపదే రతో।>
      text <ఆరాధయీ సో నిబ్బానం। యోగక్ఖేమం అనుత్తరన్తి॥ చతుత్థం।>
      text <యో పపఞ్చమనుయుత్తో। పపఞ్చాభిరతో మగో।>
      text <విరాధయీ సో నిబ్బానం। యోగక్ఖేమం అనుత్తరం॥>
      text <యో చ పపఞ్చం హిత్వాన। నిప్పపఞ్చపదే రతో।>
      text <ఆరాధయీ సో నిబ్బానం। యోగక్ఖేమం అనుత్తరన్తి॥ పఞ్చమం।>
      text <ద్వే సారణీ నిసారణీయం। భద్దకం అనుతప్పియం।>
      text <నకులం సోప్పమచ్ఛా చ। ద్వే హోన్తి మరణస్సతీతి॥>
  text <౫॥ అనుతప్పియసుత్తం>
    text <౧౫>, <తత్ర ఖో ఆయస్మా సారిపుత్తో భిక్ఖూ ఆమన్తేసి తథా తథావుసో। భిక్ఖు విహారం కప్పేతి యథా యథాస్స విహారం కప్పయతో కాలకిరియా అనుతప్పా హోతి॥ కథఞ్చావుసో। భిక్ఖు తథా తథా విహారం కప్పేతి యథా యథాస్స విహారం కప్పయతో కాలకిరియా అనుతప్పా హోతి॥>
    text <ఇధావుసో। భిక్ఖు కమ్మారామో హోతి కమ్మరతో కమ్మారామతం అనుయుత్తో। భస్సారామో హోతి…పే॰… నిద్దారామో హోతి… సఙ్గణికారామో హోతి… సంసగ్గారామో హోతి… పపఞ్చారామో హోతి పపఞ్చరతో పపఞ్చారామతం అనుయుత్తో॥ ఏవం ఖో। ఆవుసో। భిక్ఖు తథా తథా విహారం కప్పేతి యథా యథాస్స విహారం కప్పయతో కాలకిరియా అనుతప్పా హోతి॥ అయం వుచ్చతావుసో భిక్ఖు సక్కాయాభిరతో నప్పజహాసి సక్కాయం సమ్మా దుక్ఖస్స అన్తకిరియాయ॥>
    text <తథా తథావుసో। భిక్ఖు విహారం కప్పేతి యథా యథాస్స విహారం కప్పయతో కాలకిరియా అననుతప్పా హోతి॥ కథఞ్చావుసో। భిక్ఖు తథా తథా విహారం కప్పేతి యథా యథాస్స విహారం కప్పయతో కాలకిరియా అననుతప్పా హోతి॥>
    text <ఇధావుసో। భిక్ఖు న కమ్మారామో హోతి న కమ్మరతో న కమ్మారామతం అనుయుత్తో। న భస్సారామో హోతి…పే॰… న నిద్దారామో హోతి… న సఙ్గణికారామో హోతి… న సంసగ్గారామో హోతి… న పపఞ్చారామో హోతి న పపఞ్చరతో న పపఞ్చారామతం అనుయుత్తో॥ ఏవం ఖో। ఆవుసో। భిక్ఖు తథా తథా విహారం కప్పేతి యథా యథాస్స విహారం కప్పయతో కాలకిరియా అననుతప్పా హోతి॥ అయం వుచ్చతావుసో భిక్ఖు నిబ్బానాభిరతో పజహాసి సక్కాయం సమ్మా దుక్ఖస్స అన్తకిరియాయాతి॥>
  text <౬॥ నకులపితుసుత్తం>
    text <౧౬>, <ఏకం సమయం భగవా భగ్గేసు విహరతి సుసుమారగిరే భేసకళావనే మిగదాయే॥ తేన ఖో పన సమయేన నకులపితా గహపతి ఆబాధికో హోతి దుక్ఖితో బాళ్హగిలానో॥ అథ ఖో నకులమాతా గహపతానీ నకులపితరం గహపతిం ఏతదవోచ>
    text <మా ఖో త్వం। గహపతి। సాపేక్ఖో కాలమకాసి॥ దుక్ఖా। గహపతి। సాపేక్ఖస్స కాలకిరియా। గరహితా చ భగవతా సాపేక్ఖస్స కాలకిరియా॥ సియా ఖో పన తే। గహపతి। ఏవమస్స న నకులమాతా గహపతానీ మమచ్చయేన సక్ఖిస్సతి దారకే పోసేతుం। ఘరావాసం సన్ధరితున్తి॥ న ఖో పనేతం। గహపతి। ఏవం దట్ఠబ్బం॥ కుసలాహం। గహపతి। కప్పాసం కన్తితుం వేణిం ఓలిఖితుం॥ సక్కోమహం। గహపతి। తవచ్చయేన దారకే పోసేతుం। ఘరావాసం సన్ధరితుం॥ తస్మాతిహ త్వం। గహపతి। మా సాపేక్ఖో కాలమకాసి॥ దుక్ఖా। గహపతి। సాపేక్ఖస్స కాలకిరియా। గరహితా చ భగవతా సాపేక్ఖస్స కాలకిరియా॥>
    text <సియా ఖో పన తే। గహపతి। ఏవమస్స నకులమాతా గహపతానీ మమచ్చయేన అఞ్ఞం ఘరం గమిస్సతీతి॥ న ఖో పనేతం। గహపతి। ఏవం దట్ఠబ్బం॥ త్వఞ్చేవ ఖో। గహపతి। జానాసి అహఞ్చ। యం నో సోళసవస్సాని గహట్ఠకం బ్రహ్మచరియం సమాచిణ్ణం॥ తస్మాతిహ త్వం। గహపతి। మా సాపేక్ఖో కాలమకాసి॥ దుక్ఖా। గహపతి। సాపేక్ఖస్స కాలకిరియా। గరహితా చ భగవతా సాపేక్ఖస్స కాలకిరియా॥>
    text <సియా ఖో పన తే। గహపతి। ఏవమస్స నకులమాతా గహపతానీ మమచ్చయేన న దస్సనకామా భవిస్సతి భగవతో న దస్సనకామా భిక్ఖుసఙ్ఘస్సాతి॥ న ఖో పనేతం। గహపతి। ఏవం దట్ఠబ్బం॥ అహఞ్హి। గహపతి। తవచ్చయేన దస్సనకామతరా చేవ భవిస్సామి భగవతో। దస్సనకామతరా చ భిక్ఖుసఙ్ఘస్స॥ తస్మాతిహ త్వం। గహపతి। మా సాపేక్ఖో కాలమకాసి॥ దుక్ఖా। గహపతి। సాపేక్ఖస్స కాలకిరియా। గరహితా చ భగవతా సాపేక్ఖస్స కాలకిరియా॥>
    text <సియా ఖో పన తే। గహపతి। ఏవమస్స న నకులమాతా గహపతానీ మమచ్చయేన సీలేసు పరిపూరకారినీతి॥ న ఖో పనేతం। గహపతి। ఏవం దట్ఠబ్బం॥ యావతా ఖో। గహపతి। తస్స భగవతో సావికా గిహీ ఓదాతవసనా సీలేసు పరిపూరకారినియో। అహం తాసం అఞ్ఞతరా॥ యస్స ఖో పనస్స కఙ్ఖా వా విమతి వా అయం సో భగవా అరహం సమ్మాసమ్బుద్ధో భగ్గేసు విహరతి సుసుమారగిరే భేసకళావనే మిగదాయే తం భగవన్తం ఉపసఙ్కమిత్వా పుచ్ఛతు॥ తస్మాతిహ త్వం। గహపతి। మా సాపేక్ఖో కాలమకాసి॥ దుక్ఖా। గహపతి। సాపేక్ఖస్స కాలకిరియా। గరహితా చ భగవతా సాపేక్ఖస్స కాలకిరియా॥>
    text <సియా ఖో పన తే। గహపతి। ఏవమస్స న నకులమాతా గహపతానీ లాభినీ అజ్ఝత్తం చేతోసమథస్సాతి॥ న ఖో పనేతం। గహపతి। ఏవం దట్ఠబ్బం॥ యావతా ఖో। గహపతి। తస్స భగవతో సావికా గిహీ ఓదాతవసనా లాభినియో అజ్ఝత్తం చేతోసమథస్స। అహం తాసం అఞ్ఞతరా॥ యస్స ఖో పనస్స కఙ్ఖా వా విమతి వా అయం సో భగవా అరహం సమ్మాసమ్బుద్ధో భగ్గేసు విహరతి సుసుమారగిరే భేసకళావనే మిగదాయే తం భగవన్తం ఉపసఙ్కమిత్వా పుచ్ఛతు॥ తస్మాతిహ త్వం। గహపతి। మా సాపేక్ఖో కాలమకాసి॥ దుక్ఖా। గహపతి। సాపేక్ఖస్స కాలకిరియా। గరహితా చ భగవతా సాపేక్ఖస్స కాలకిరియా॥>
    text <సియా ఖో పన తే। గహపతి। ఏవమస్స న నకులమాతా గహపతానీ ఇమస్మిం ధమ్మవినయే ఓగాధప్పత్తా పతిగాధప్పత్తా అస్సాసప్పత్తా తిణ్ణవిచికిచ్ఛా విగతకథంకథా వేసారజ్జప్పత్తా అపరప్పచ్చయా సత్థుసాసనే విహరతీతి॥ న ఖో పనేతం। గహపతి। ఏవం దట్ఠబ్బం॥ యావతా ఖో। గహపతి। తస్స భగవతో సావికా గిహీ ఓదాతవసనా ఇమస్మిం ధమ్మవినయే ఓగాధప్పత్తా పతిగాధప్పత్తా అస్సాసప్పత్తా తిణ్ణవిచికిచ్ఛా విగతకథంకథా వేసారజ్జప్పత్తా అపరప్పచ్చయా సత్థుసాసనే విహరన్తి। అహం తాసం అఞ్ఞతరా॥ యస్స ఖో పనస్స కఙ్ఖా వా విమతి వా అయం సో భగవా అరహం సమ్మాసమ్బుద్ధో భగ్గేసు విహరతి సుసుమారగిరే భేసకళావనే మిగదాయే తం భగవన్తం ఉపసఙ్కమిత్వా పుచ్ఛతు॥ తస్మాతిహ త్వం। గహపతి। మా సాపేక్ఖో కాలమకాసి॥ దుక్ఖా గహపతి సాపేక్ఖస్స కాలకిరియా। గరహితా చ భగవతా సాపేక్ఖస్స కాలకిరియాతి॥>
    text <అథ ఖో నకులపితునో గహపతిస్స నకులమాతరా గహపతానియా ఇమినా ఓవాదేన ఓవదియమానస్స సో ఆబాధో ఠానసో పటిప్పస్సమ్భి॥ వుట్ఠహి చ నకులపితా గహపతి తమ్హా ఆబాధా। తథా పహీనో చ పన నకులపితునో గహపతిస్స సో ఆబాధో అహోసి॥ అథ ఖో నకులపితా గహపతి గిలానా వుట్ఠితో అచిరవుట్ఠితో గేలఞ్ఞా దణ్డమోలుబ్భ యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నం ఖో నకులపితరం గహపతిం భగవా ఏతదవోచ>
    text <లాభా తే। గహపతి। సులద్ధం తే। గహపతి॥ యస్స తే నకులమాతా గహపతానీ అనుకమ్పికా అత్థకామా ఓవాదికా అనుసాసికా॥ యావతా ఖో। గహపతి। మమ సావికా గిహీ ఓదాతవసనా సీలేసు పరిపూరకారినియో। నకులమాతా గహపతానీ తాసం అఞ్ఞతరా॥ యావతా ఖో। గహపతి। మమ సావికా గిహీ ఓదాతవసనా లాభినియో అజ్ఝత్తం చేతోసమథస్స। నకులమాతా గహపతానీ తాసం అఞ్ఞతరా॥ యావతా ఖో। గహపతి। మమ సావికా గిహీ ఓదాతవసనా ఇమస్మిం ధమ్మవినయే ఓగాధప్పత్తా పతిగాధప్పత్తా అస్సాసప్పత్తా తిణ్ణవిచికిచ్ఛా విగతకథంకథా వేసారజ్జప్పత్తా అపరప్పచ్చయా సత్థుసాసనే విహరన్తి। నకులమాతా గహపతానీ తాసం అఞ్ఞతరా॥ లాభా తే। గహపతి। సులద్ధం తే। గహపతి॥ యస్స తే నకులమాతా గహపతానీ అనుకమ్పికా అత్థకామా ఓవాదికా అనుసాసికాతి॥ ఛట్ఠం॥>
  text <౭॥ సోప్పసుత్తం>
    text <౧౭>, <ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే॥ అథ ఖో భగవా సాయన్హసమయం పటిసల్లానా వుట్ఠితో యేనుపట్ఠానసాలా తేనుపసఙ్కమి। ఉపసఙ్కమిత్వా పఞ్ఞత్తే ఆసనే నిసీది॥ ఆయస్మాపి ఖో సారిపుత్తో సాయన్హసమయం పటిసల్లానా వుట్ఠితో యేనుపట్ఠానసాలా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఆయస్మాపి ఖో మహామోగ్గల్లానో…పే॰… ఆయస్మాపి ఖో మహాకస్సపో… ఆయస్మాపి ఖో మహాకచ్చాయనో… ఆయస్మాపి ఖో మహాకోట్ఠికో … ఆయస్మాపి ఖో మహాచున్దో… ఆయస్మాపి ఖో మహాకప్పినో… ఆయస్మాపి ఖో అనురుద్ధో… ఆయస్మాపి ఖో రేవతో… ఆయస్మాపి ఖో ఆనన్దో సాయన్హసమయం పటిసల్లానా వుట్ఠితో యేనుపట్ఠానసాలా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ అథ ఖో భగవా బహుదేవ రత్తిం నిసజ్జాయ వీతినామేత్వా ఉట్ఠాయాసనా విహారం పావిసి॥ తేపి ఖో ఆయస్మన్తో అచిరపక్కన్తస్స భగవతో ఉట్ఠాయాసనా యథావిహారం అగమంసు॥ యే పన తత్థ భిక్ఖూ నవా అచిరపబ్బజితా అధునాగతా ఇమం ధమ్మవినయం తే యావ సూరియుగ్గమనా కాకచ్ఛమానా సుపింసు॥ అద్దసా ఖో భగవా దిబ్బేన చక్ఖునా విసుద్ధేన అతిక్కన్తమానుసకేన తే భిక్ఖూ యావ సూరియుగ్గమనా కాకచ్ఛమానే సుపన్తే॥ దిస్వా యేనుపట్ఠానసాలా తేనుపసఙ్కమి। ఉపసఙ్కమిత్వా పఞ్ఞత్తే ఆసనే నిసీది॥ నిసజ్జ ఖో భగవా భిక్ఖూ ఆమన్తేసి>
    text <కహం ను ఖో। భిక్ఖవే। సారిపుత్తో॥ కహం మహామోగ్గల్లానో॥ కహం మహాకస్సపో॥ కహం మహాకచ్చాయనో॥ కహం మహాకోట్ఠికో॥ కహం మహాచున్దో॥ కహం మహాకప్పినో॥ కహం అనురుద్ధో॥ కహం రేవతో॥ కహం ఆనన్దో॥ కహం ను ఖో తే। భిక్ఖవే। థేరా సావకా గతాతి॥ తేపి ఖో। భన్తే। ఆయస్మన్తో అచిరపక్కన్తస్స భగవతో ఉట్ఠాయాసనా యథావిహారం అగమంసూతి॥ కేన నో తుమ్హే। భిక్ఖవే। థేరా భిక్ఖూ నాగతాతి యావ సూరియుగ్గమనా కాకచ్ఛమానా సుపథ॥ తం కిం మఞ్ఞథ। భిక్ఖవే। అపి ను తుమ్హేహి దిట్ఠం వా సుతం వా రాజా ఖత్తియో ముద్ధాభిసిత్తో యావదత్థం సేయ్యసుఖం పస్ససుఖం మిద్ధసుఖం అనుయుత్తో విహరన్తో యావజీవం రజ్జం కారేన్తో జనపదస్స వా పియో మనాపోతి॥ నో హేతం। భన్తే॥ సాధు। భిక్ఖవే॥ మయాపి ఖో ఏతం। భిక్ఖవే। నేవ దిట్ఠం న సుతం రాజా ఖత్తియో ముద్ధాభిసిత్తో యావదత్థం సేయ్యసుఖం పస్ససుఖం మిద్ధసుఖం అనుయుత్తో విహరన్తో యావజీవం రజ్జం కారేన్తో జనపదస్స వా పియో మనాపోతి॥>
    text <తం కిం మఞ్ఞథ। భిక్ఖవే। అపి ను తుమ్హేహి దిట్ఠం వా సుతం వా రట్ఠికో…పే॰… పేత్తణికో… సేనాపతికో… గామగామణికో … పూగగామణికో యావదత్థం సేయ్యసుఖం పస్ససుఖం మిద్ధసుఖం అనుయుత్తో విహరన్తో యావజీవం పూగగామణికత్తం కారేన్తో పూగస్స వా పియో మనాపోతి॥ నో హేతం। భన్తే॥ సాధు। భిక్ఖవే॥ మయాపి ఖో ఏతం। భిక్ఖవే। నేవ దిట్ఠం న సుతం పూగగామణికో యావదత్థం సేయ్యసుఖం పస్ససుఖం మిద్ధసుఖం అనుయుత్తో విహరన్తో యావజీవం పూగగామణికత్తం వా కారేన్తో పూగస్స వా పియో మనాపోతి॥>
    text <తం కిం మఞ్ఞథ। భిక్ఖవే। అపి ను తుమ్హేహి దిట్ఠం వా సుతం వా సమణో వా బ్రాహ్మణో వా యావదత్థం సేయ్యసుఖం పస్ససుఖం మిద్ధసుఖం అనుయుత్తో ఇన్ద్రియేసు అగుత్తద్వారో భోజనే అమత్తఞ్ఞూ జాగరియం అననుయుత్తో అవిపస్సకో కుసలానం ధమ్మానం పుబ్బరత్తాపరరత్తం బోధిపక్ఖియానం ధమ్మానం భావనానుయోగం అననుయుత్తో ఆసవానం ఖయా అనాసవం చేతోవిముత్తిం పఞ్ఞావిముత్తిం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహరన్తోతి॥ నో హేతం। భన్తే॥ సాధు। భిక్ఖవే॥ మయాపి ఖో ఏతం। భిక్ఖవే। నేవ దిట్ఠం న సుతం సమణో వా బ్రాహ్మణో వా యావదత్థం సేయ్యసుఖం పస్ససుఖం మిద్ధసుఖం అనుయుత్తో ఇన్ద్రియేసు అగుత్తద్వారో భోజనే అమత్తఞ్ఞూ జాగరియం అననుయుత్తో అవిపస్సకో కుసలానం ధమ్మానం పుబ్బరత్తాపరరత్తం బోధిపక్ఖియానం ధమ్మానం భావనానుయోగం అననుయుత్తో ఆసవానం ఖయా అనాసవం చేతోవిముత్తిం పఞ్ఞావిముత్తిం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహరన్తోతి॥>
    text <తస్మాతిహ। భిక్ఖవే। ఏవం సిక్ఖితబ్బం ఇన్ద్రియేసు గుత్తద్వారా భవిస్సామ। భోజనే మత్తఞ్ఞునో। జాగరియం అనుయుత్తా। విపస్సకా కుసలానం ధమ్మానం। పుబ్బరత్తాపరరత్తం బోధిపక్ఖియానం ధమ్మానం। భావనానుయోగమనుయుత్తా విహరిస్సామాతి॥ ఏవఞ్హి వో। భిక్ఖవే। సిక్ఖితబ్బన్తి॥ సత్తమం॥>
  text <౮॥ మచ్ఛబన్ధసుత్తం>
    text <౧౮>, <ఏకం సమయం భగవా కోసలేసు చారికం చరతి మహతా భిక్ఖుసఙ్ఘేన సద్ధిం॥ అద్దసా ఖో భగవా అద్ధానమగ్గప్పటిపన్నో అఞ్ఞతరస్మిం పదేసే మచ్ఛికం మచ్ఛబన్ధం మచ్ఛే వధిత్వా వధిత్వా విక్కిణమానం॥ దిస్వా మగ్గా ఓక్కమ్మ అఞ్ఞతరస్మిం రుక్ఖమూలే పఞ్ఞత్తే ఆసనే నిసీది॥ నిసజ్జ ఖో భగవా భిక్ఖూ ఆమన్తేసి పస్సథ నో తుమ్హే। భిక్ఖవే। అముం మచ్ఛికం మచ్ఛబన్ధం మచ్ఛే వధిత్వా వధిత్వా విక్కిణమానన్తి॥ ఏవం। భన్తే॥>
    text <తం కిం మఞ్ఞథ। భిక్ఖవే। అపి ను తుమ్హేహి దిట్ఠం వా సుతం వా మచ్ఛికో మచ్ఛబన్ధో మచ్ఛే వధిత్వా వధిత్వా విక్కిణమానో తేన కమ్మేన తేన ఆజీవేన హత్థియాయీ వా అస్సయాయీ వా రథయాయీ వా యానయాయీ వా భోగభోగీ వా మహన్తం వా భోగక్ఖన్ధం అజ్ఝావసన్తోతి॥ నో హేతం। భన్తే॥ సాధు। భిక్ఖవే॥ మయాపి ఖో ఏతం। భిక్ఖవే। నేవ దిట్ఠం న సుతం మచ్ఛికో మచ్ఛబన్ధో మచ్ఛే వధిత్వా వధిత్వా విక్కిణమానో తేన కమ్మేన తేన ఆజీవేన హత్థియాయీ వా అస్సయాయీ వా రథయాయీ వా యానయాయీ వా భోగభోగీ వా మహన్తం వా భోగక్ఖన్ధం అజ్ఝావసన్తోతి॥ తం కిస్స హేతు॥ తే హి సో। భిక్ఖవే। మచ్ఛే వజ్ఝే వధాయుపనీతే పాపకేన మనసానుపేక్ఖతి। తస్మా సో నేవ హత్థియాయీ హోతి న అస్సయాయీ న రథయాయీ న యానయాయీ న భోగభోగీ। న మహన్తం భోగక్ఖన్ధం అజ్ఝావసతి॥>
    text <తం కిం మఞ్ఞథ। భిక్ఖవే। అపి ను తుమ్హేహి దిట్ఠం వా సుతం వా గోఘాతకో గావో వధిత్వా వధిత్వా విక్కిణమానో తేన కమ్మేన తేన ఆజీవేన హత్థియాయీ వా అస్సయాయీ వా రథయాయీ వా యానయాయీ వా భోగభోగీ వా మహన్తం వా భోగక్ఖన్ధం అజ్ఝావసన్తోతి॥ నో హేతం। భన్తే॥ సాధు। భిక్ఖవే॥ మయాపి ఖో ఏతం। భిక్ఖవే। నేవ దిట్ఠం న సుతం గోఘాతకో గావో వధిత్వా వధిత్వా విక్కిణమానో తేన కమ్మేన తేన ఆజీవేన హత్థియాయీ వా అస్సయాయీ వా రథయాయీ వా యానయాయీ వా భోగభోగీ వా మహన్తం వా భోగక్ఖన్ధం అజ్ఝావసన్తోతి॥ తం కిస్స హేతు॥ తే హి సో। భిక్ఖవే। గావో వజ్ఝే వధాయుపనీతే పాపకేన మనసానుపేక్ఖతి। తస్మా సో నేవ హత్థియాయీ హోతి న అస్సయాయీ న రథయాయీ న యానయాయీ న భోగభోగీ। న మహన్తం భోగక్ఖన్ధం అజ్ఝావసతి॥>
    text <తం కిం మఞ్ఞథ। భిక్ఖవే। అపి ను తుమ్హేహి దిట్ఠం వా సుతం వా ఓరబ్భికో…పే॰… సూకరికో …పే॰… సాకుణికో…పే॰… మాగవికో మగే వధిత్వా వధిత్వా విక్కిణమానో తేన కమ్మేన తేన ఆజీవేన హత్థియాయీ వా అస్సయాయీ వా రథయాయీ వా యానయాయీ వా భోగభోగీ వా మహన్తం వా భోగక్ఖన్ధం అజ్ఝావసన్తోతి॥ నో హేతం। భన్తే॥ సాధు। భిక్ఖవే॥ మయాపి ఖో ఏతం। భిక్ఖవే। నేవ దిట్ఠం న సుతం మాగవికో మగే వధిత్వా వధిత్వా విక్కిణమానో తేన కమ్మేన తేన ఆజీవేన హత్థియాయీ వా అస్సయాయీ వా రథయాయీ వా యానయాయీ వా భోగభోగీ వా మహన్తం వా భోగక్ఖన్ధం అజ్ఝావసన్తోతి॥ తం కిస్స హేతు॥ తే హి సో। భిక్ఖవే। మగే వజ్ఝే వధాయుపనీతే పాపకేన మనసానుపేక్ఖతి। తస్మా సో నేవ హత్థియాయీ హోతి న అస్సయాయీ న రథయాయీ న యానయాయీ న భోగభోగీ। న మహన్తం భోగక్ఖన్ధం అజ్ఝావసతి॥ తే హి నామ సో। భిక్ఖవే। తిరచ్ఛానగతే పాణే వజ్ఝే వధాయుపనీతే పాపకేన మనసానుపేక్ఖమానో నేవ హత్థియాయీ భవిస్సతి న అస్సయాయీ న రథయాయీ న యానయాయీ న భోగభోగీ। న మహన్తం భోగక్ఖన్ధం అజ్ఝావసిస్సతి॥ కో పన వాదో యం మనుస్సభూతం వజ్ఝం వధాయుపనీతం పాపకేన మనసానుపేక్ఖతి॥ తఞ్హి తస్స। భిక్ఖవే। హోతి దీఘరత్తం అహితాయ దుక్ఖాయ॥ కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతీతి॥ అట్ఠమం॥>
  text <౯॥ పఠమమరణస్సతిసుత్తం>
    text <౧౯>, <ఏకం సమయం భగవా నాతికే విహరతి గిఞ్జకావసథే॥ తత్ర ఖో భగవా భిక్ఖూ ఆమన్తేసి భిక్ఖవోతి॥ భదన్తేతి తే భిక్ఖూ భగవతో పచ్చస్సోసుం॥ భగవా ఏతదవోచ మరణస్సతి। భిక్ఖవే। భావితా బహులీకతా మహప్ఫలా హోతి మహానిసంసా అమతోగధా అమతపరియోసానా॥ భావేథ నో తుమ్హే। భిక్ఖవే। మరణస్సతిన్తి॥>
    text <ఏవం వుత్తే అఞ్ఞతరో భిక్ఖు భగవన్తం ఏతదవోచ అహం ఖో। భన్తే। భావేమి మరణస్సతిన్తి॥ యథా కథం పన త్వం। భిక్ఖు। భావేసి మరణస్సతిన్తి॥ ఇధ మయ్హం। భన్తే। ఏవం హోతి అహో వతాహం రత్తిన్దివం జీవేయ్యం। భగవతో సాసనం మనసి కరేయ్యం। బహు వత మే కతం అస్సాతి॥ ఏవం ఖో అహం। భన్తే। భావేమి మరణస్సతిన్తి॥>
    text <అఞ్ఞతరోపి ఖో భిక్ఖు భగవన్తం ఏతదవోచ అహమ్పి ఖో। భన్తే। భావేమి మరణస్సతిన్తి॥ యథా కథం పన త్వం। భిక్ఖు। భావేసి మరణస్సతిన్తి॥ ఇధ మయ్హం। భన్తే। ఏవం హోతి అహో వతాహం దివసం జీవేయ్యం। భగవతో సాసనం మనసి కరేయ్యం। బహు వత మే కతం అస్సాతి॥ ఏవం ఖో అహం। భన్తే। భావేమి మరణస్సతిన్తి॥>
    text <అఞ్ఞతరోపి ఖో భిక్ఖు భగవన్తం ఏతదవోచ అహమ్పి ఖో। భన్తే। భావేమి మరణస్సతిన్తి॥ యథా కథం పన త్వం। భిక్ఖు। భావేసి మరణస్సతిన్తి॥ ఇధ మయ్హం। భన్తే। ఏవం హోతి అహో వతాహం తదన్తరం జీవేయ్యం యదన్తరం ఏకపిణ్డపాతం భుఞ్జామి। భగవతో సాసనం మనసి కరేయ్యం। బహు వత మే కతం అస్సాతి॥ ఏవం ఖో అహం। భన్తే। భావేమి మరణస్సతిన్తి॥>
    text <అఞ్ఞతరోపి ఖో భిక్ఖు భగవన్తం ఏతదవోచ అహమ్పి ఖో। భన్తే। భావేమి మరణస్సతిన్తి॥ యథా కథం పన త్వం। భిక్ఖు। భావేసి మరణస్సతిన్తి॥ ఇధ మయ్హం। భన్తే। ఏవం హోతి అహో వతాహం తదన్తరం జీవేయ్యం యదన్తరం చత్తారో పఞ్చ ఆలోపే సఙ్ఖాదిత్వా అజ్ఝోహరామి। భగవతో సాసనం మనసి కరేయ్యం। బహు వత మే కతం అస్సాతి॥ ఏవం ఖో అహం। భన్తే। భావేమి మరణస్సతిన్తి॥>
    text <అఞ్ఞతరోపి ఖో భిక్ఖు భగవన్తం ఏతదవోచ అహమ్పి ఖో। భన్తే। భావేమి మరణస్సతిన్తి॥ యథా కథం పన త్వం। భిక్ఖు। భావేసి మరణస్సతిన్తి॥ ఇధ మయ్హం। భన్తే। ఏవం హోతి అహో వతాహం తదన్తరం జీవేయ్యం యదన్తరం ఏకం ఆలోపం సఙ్ఖాదిత్వా అజ్ఝోహరామి। భగవతో సాసనం మనసి కరేయ్యం। బహు వత మే కతం అస్సాతి॥ ఏవం ఖో అహం। భన్తే। భావేమి మరణస్సతిన్తి॥>
    text <అఞ్ఞతరోపి ఖో భిక్ఖు భగవన్తం ఏతదవోచ అహమ్పి ఖో। భన్తే। భావేమి మరణస్సతిన్తి॥ యథా కథం పన త్వం। భిక్ఖు। భావేసి మరణస్సతిన్తి॥ ఇధ మయ్హం। భన్తే। ఏవం హోతి అహో వతాహం తదన్తరం జీవేయ్యం యదన్తరం అస్ససిత్వా వా పస్ససామి పస్ససిత్వా వా అస్ససామి। భగవతో సాసనం మనసి కరేయ్యం। బహు వత మే కతం అస్సాతి॥ ఏవం ఖో అహం। భన్తే। భావేమి మరణస్సతిన్తి॥>
    text <ఏవం వుత్తే భగవా తే భిక్ఖూ ఏతదవోచ యో చాయం। భిక్ఖవే। భిక్ఖు ఏవం మరణస్సతిం భావేతి అహో వతాహం రత్తిన్దివం జీవేయ్యం। భగవతో సాసనం మనసి కరేయ్యం। బహు వత మే కతం అస్సాతి॥>
    text <యో చాయం। భిక్ఖవే। భిక్ఖు ఏవం మరణస్సతిం భావేతి అహో వతాహం దివసం జీవేయ్యం। భగవతో సాసనం మనసి కరేయ్యం। బహు వత మే కతం అస్సాతి॥>
    text <యో చాయం। భిక్ఖవే। భిక్ఖు ఏవం మరణస్సతిం భావేతి అహో వతాహం తదన్తరం జీవేయ్యం యదన్తరం ఏకపిణ్డపాతం భుఞ్జామి। భగవతో సాసనం మనసి కరేయ్యం। బహు వత మే కతం అస్సాతి॥>
    text <యో చాయం। భిక్ఖవే। భిక్ఖు ఏవం మరణస్సతిం భావేతి అహో వతాహం తదన్తరం జీవేయ్యం యదన్తరం చత్తారో పఞ్చ ఆలోపే సఙ్ఖాదిత్వా అజ్ఝోహరామి। భగవతో సాసనం మనసి కరేయ్యం। బహు వత మే కతం అస్సాతి॥ ఇమే వుచ్చన్తి। భిక్ఖవే। భిక్ఖూ పమత్తా విహరన్తి దన్ధం మరణస్సతిం భావేన్తి ఆసవానం ఖయాయ॥>
    text <యో చ ఖ్వాయం। భిక్ఖవే। భిక్ఖు ఏవం మరణస్సతిం భావేతి అహో వతాహం తదన్తరం జీవేయ్యం యదన్తరం ఏకం ఆలోపం సఙ్ఖాదిత్వా అజ్ఝోహరామి। భగవతో సాసనం మనసి కరేయ్యం। బహు వత మే కతం అస్సాతి॥>
    text <యో చాయం। భిక్ఖవే। భిక్ఖు ఏవం మరణస్సతిం భావేతి అహో వతాహం తదన్తరం జీవేయ్యం యదన్తరం అస్ససిత్వా వా పస్ససామి పస్ససిత్వా వా అస్ససామి। భగవతో సాసనం మనసి కరేయ్యం। బహు వత మే కతం అస్సాతి॥ ఇమే వుచ్చన్తి। భిక్ఖవే। భిక్ఖూ అప్పమత్తా విహరన్తి తిక్ఖం మరణస్సతిం భావేన్తి ఆసవానం ఖయాయ॥>
    text <తస్మాతిహ। భిక్ఖవే। ఏవం సిక్ఖితబ్బం అప్పమత్తా విహరిస్సామ। తిక్ఖం మరణస్సతిం భావేస్సామ ఆసవానం ఖయాయాతి॥ ఏవఞ్హి వో। భిక్ఖవే। సిక్ఖితబ్బన్తి॥ నవమం॥>
  text <౧౦॥ దుతియమరణస్సతిసుత్తం>
    text <౨౦>, <ఏకం సమయం భగవా నాతికే విహరతి గిఞ్జకావసథే॥ తత్ర ఖో భగవా భిక్ఖూ ఆమన్తేసి మరణస్సతి। భిక్ఖవే। భావితా బహులీకతా మహప్ఫలా హోతి మహానిసంసా అమతోగధా అమతపరియోసానా॥ కథం భావితా చ। భిక్ఖవే। మరణస్సతి కథం బహులీకతా మహప్ఫలా హోతి మహానిసంసా అమతోగధా అమతపరియోసానా॥>
    text <ఇధ। భిక్ఖవే। భిక్ఖు దివసే నిక్ఖన్తే రత్తియా పతిహితాయ ఇతి పటిసఞ్చిక్ఖతి బహుకా ఖో మే పచ్చయా మరణస్స అహి వా మం డంసేయ్య। విచ్ఛికో వా మం డంసేయ్య। సతపదీ వా మం డంసేయ్య। తేన మే అస్స కాలకిరియా। సో మమస్స అన్తరాయో॥ ఉపక్ఖలిత్వా వా పపతేయ్యం। భత్తం వా మే భుత్తం బ్యాపజ్జేయ్య। పిత్తం వా మే కుప్పేయ్య। సేమ్హం వా మే కుప్పేయ్య। సత్థకా వా మే వాతా కుప్పేయ్యుం। తేన మే అస్స కాలకిరియా। సో మమస్స అన్తరాయోతి॥ తేన। భిక్ఖవే। భిక్ఖునా ఇతి పటిసఞ్చిక్ఖితబ్బం అత్థి ను ఖో మే పాపకా అకుసలా ధమ్మా అప్పహీనా। యే మే అస్సు రత్తిం కాలం కరోన్తస్స అన్తరాయాయాతి॥>
    text <సచే। భిక్ఖవే। భిక్ఖు పచ్చవేక్ఖమానో ఏవం జానాతి అత్థి మే పాపకా అకుసలా ధమ్మా అప్పహీనా। యే మే అస్సు రత్తిం కాలం కరోన్తస్స అన్తరాయాయాతి। తేన। భిక్ఖవే। భిక్ఖునా తేసంయేవ పాపకానం అకుసలానం ధమ్మానం పహానాయ అధిమత్తో ఛన్దో చ వాయామో చ ఉస్సాహో చ ఉస్సోళ్హీ చ అప్పటివానీ చ సతి చ సమ్పజఞ్ఞఞ్చ కరణీయం॥ సేయ్యథాపి। భిక్ఖవే। ఆదిత్తచేలో వా ఆదిత్తసీసో వా తస్సేవ చేలస్స వా సీసస్స వా నిబ్బాపనాయ అధిమత్తం ఛన్దఞ్చ వాయామఞ్చ ఉస్సాహఞ్చ ఉస్సోళ్హిఞ్చ అప్పటివానిఞ్చ సతిఞ్చ సమ్పజఞ్ఞఞ్చ కరేయ్య। ఏవమేవం ఖో। భిక్ఖవే। తేన భిక్ఖునా తేసంయేవ పాపకానం అకుసలానం ధమ్మానం పహానాయ అధిమత్తో ఛన్దో చ వాయామో చ ఉస్సాహో చ ఉస్సోళ్హీ చ అప్పటివానీ చ సతి చ సమ్పజఞ్ఞఞ్చ కరణీయం॥>
    text <సచే పన। భిక్ఖవే। భిక్ఖు పచ్చవేక్ఖమానో ఏవం జానాతి నత్థి మే పాపకా అకుసలా ధమ్మా అప్పహీనా। యే మే అస్సు రత్తిం కాలం కరోన్తస్స అన్తరాయాయాతి। తేన। భిక్ఖవే। భిక్ఖునా తేనేవ పీతిపామోజ్జేన విహాతబ్బం అహోరత్తానుసిక్ఖినా కుసలేసు ధమ్మేసు॥>
    text <ఇధ పన। భిక్ఖవే। భిక్ఖు రత్తియా నిక్ఖన్తాయ దివసే పతిహితే ఇతి పటిసఞ్చిక్ఖతి బహుకా ఖో మే పచ్చయా మరణస్స అహి వా మం డంసేయ్య। విచ్ఛికో వా మం డంసేయ్య। సతపదీ వా మం డంసేయ్య। తేన మే అస్స కాలకిరియా సో మమస్స అన్తరాయో॥ ఉపక్ఖలిత్వా వా పపతేయ్యం। భత్తం వా మే భుత్తం బ్యాపజ్జేయ్య। పిత్తం వా మే కుప్పేయ్య। సేమ్హం వా మే కుప్పేయ్య। సత్థకా వా మే వాతా కుప్పేయ్యుం। తేన మే అస్స కాలకిరియా సో మమస్స అన్తరాయోతి॥ తేన। భిక్ఖవే। భిక్ఖునా ఇతి పటిసఞ్చిక్ఖితబ్బం అత్థి ను ఖో మే పాపకా అకుసలా ధమ్మా అప్పహీనా। యే మే అస్సు దివా కాలం కరోన్తస్స అన్తరాయాయాతి॥>
    text <సచే। భిక్ఖవే। భిక్ఖు పచ్చవేక్ఖమానో ఏవం జానాతి అత్థి మే పాపకా అకుసలా ధమ్మా అప్పహీనా। యే మే అస్సు దివా కాలం కరోన్తస్స అన్తరాయాయాతి। తేన। భిక్ఖవే। భిక్ఖునా తేసంయేవ పాపకానం అకుసలానం ధమ్మానం పహానాయ అధిమత్తో ఛన్దో చ వాయామో చ ఉస్సాహో చ ఉస్సోళ్హీ చ అప్పటివానీ చ సతి చ సమ్పజఞ్ఞఞ్చ కరణీయం॥ సేయ్యథాపి। భిక్ఖవే। ఆదిత్తచేలో వా ఆదిత్తసీసో వా తస్సేవ చేలస్స వా సీసస్స వా నిబ్బాపనాయ అధిమత్తం ఛన్దఞ్చ వాయామఞ్చ ఉస్సాహఞ్చ ఉస్సోళ్హిఞ్చ అప్పటివానిఞ్చ సతిఞ్చ సమ్పజఞ్ఞఞ్చ కరేయ్య। ఏవమేవం ఖో। భిక్ఖవే। తేన భిక్ఖునా తేసంయేవ పాపకానం అకుసలానం ధమ్మానం పహానాయ అధిమత్తో ఛన్దో చ వాయామో చ ఉస్సాహో చ ఉస్సోళ్హీ చ అప్పటివానీ చ సతి చ సమ్పజఞ్ఞఞ్చ కరణీయం॥>
    text <సచే పన। భిక్ఖవే। భిక్ఖు పచ్చవేక్ఖమానో ఏవం జానాతి నత్థి మే పాపకా అకుసలా ధమ్మా అప్పహీనా। యే మే అస్సు దివా కాలం కరోన్తస్స అన్తరాయాయాతి। తేన। భిక్ఖవే। భిక్ఖునా తేనేవ పీతిపామోజ్జేన విహాతబ్బం అహోరత్తానుసిక్ఖినా కుసలేసు ధమ్మేసు॥ ఏవం భావితా ఖో। భిక్ఖవే। మరణస్సతి ఏవం బహులీకతా మహప్ఫలా హోతి మహానిసంసా అమతోగధా అమతపరియోసానాతి॥ దసమం॥>
    stand <సారణీయవగ్గో దుతియో॥>
    text <తస్సుద్దానం>
