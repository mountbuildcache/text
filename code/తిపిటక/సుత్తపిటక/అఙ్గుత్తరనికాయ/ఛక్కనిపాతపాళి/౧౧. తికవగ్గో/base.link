text <౧౧॥ తికవగ్గో>
  text <౧॥ రాగసుత్తం>
    text <౧౦౭>, <తయోమే। భిక్ఖవే। ధమ్మా॥ కతమే తయో॥ రాగో। దోసో। మోహో॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ రాగస్స పహానాయ అసుభా భావేతబ్బా। దోసస్స పహానాయ మేత్తా భావేతబ్బా। మోహస్స పహానాయ పఞ్ఞా భావేతబ్బా॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ పఠమం॥>
  text <౨॥ దుచ్చరితసుత్తం>
    text <౧౦౮>, <తయోమే। భిక్ఖవే। ధమ్మా॥ కతమే తయో॥ కాయదుచ్చరితం। వచీదుచ్చరితం। మనోదుచ్చరితం॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ కాయదుచ్చరితస్స పహానాయ కాయసుచరితం భావేతబ్బం। వచీదుచ్చరితస్స పహానాయ వచీసుచరితం భావేతబ్బం। మనోదుచ్చరితస్స పహానాయ మనోసుచరితం భావేతబ్బం॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ దుతియం॥>
  text <౩॥ వితక్కసుత్తం>
    text <౧౦౯>, <తయోమే। భిక్ఖవే। ధమ్మా॥ కతమే తయో॥ కామవితక్కో। బ్యాపాదవితక్కో। విహింసావితక్కో॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ కామవితక్కస్స పహానాయ నేక్ఖమ్మవితక్కో భావేతబ్బో। బ్యాపాదవితక్కస్స పహానాయ అబ్యాపాదవితక్కో భావేతబ్బో। విహింసావితక్కస్స పహానాయ అవిహింసావితక్కో భావేతబ్బో॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ తతియం॥>
  text <౪॥ సఞ్ఞాసుత్తం>
    text <౧౧౦>, <తయోమే। భిక్ఖవే। ధమ్మా॥ కతమే తయో॥ కామసఞ్ఞా। బ్యాపాదసఞ్ఞా। విహింసాసఞ్ఞా॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ కామసఞ్ఞాయ పహానాయ నేక్ఖమ్మసఞ్ఞా భావేతబ్బా। బ్యాపాదసఞ్ఞాయ పహానాయ అబ్యాపాదసఞ్ఞా భావేతబ్బా। విహింసాసఞ్ఞాయ పహానాయ అవిహింసాసఞ్ఞా భావేతబ్బా॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ చతుత్థం॥>
  text <౫॥ ధాతుసుత్తం>
    text <౧౧౧>, <తయోమే। భిక్ఖవే। ధమ్మా॥ కతమే తయో॥ కామధాతు। బ్యాపాదధాతు। విహింసాధాతు॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ కామధాతుయా పహానాయ నేక్ఖమ్మధాతు భావేతబ్బా। బ్యాపాదధాతుయా పహానాయ అబ్యాపాదధాతు భావేతబ్బా। విహింసాధాతుయా పహానాయ అవిహింసాధాతు భావేతబ్బా॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ పఞ్చమం॥>
  text <౬॥ అస్సాదసుత్తం>
    text <౧౧౨>, <తయోమే। భిక్ఖవే। ధమ్మా॥ కతమే తయో॥ అస్సాదదిట్ఠి। అత్తానుదిట్ఠి। మిచ్ఛాదిట్ఠి॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ అస్సాదదిట్ఠియా పహానాయ అనిచ్చసఞ్ఞా భావేతబ్బా। అత్తానుదిట్ఠియా పహానాయ అనత్తసఞ్ఞా భావేతబ్బా। మిచ్ఛాదిట్ఠియా పహానాయ సమ్మాదిట్ఠి భావేతబ్బా॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ ఛట్ఠం॥>
  text <౭॥ అరతిసుత్తం>
    text <౧౧౩>, <తయోమే। భిక్ఖవే। ధమ్మా॥ కతమే తయో॥ అరతి। విహింసా। అధమ్మచరియా॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ అరతియా పహానాయ ముదితా భావేతబ్బా। విహింసాయ పహానాయ అవిహింసా భావేతబ్బా। అధమ్మచరియాయ పహానాయ ధమ్మచరియా భావేతబ్బా॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ సత్తమం॥>
  text <౮॥ సన్తుట్ఠితాసుత్తం>
    text <౧౧౪>, <తయోమే। భిక్ఖవే। ధమ్మా॥ కతమే తయో॥ అసన్తుట్ఠితా। అసమ్పజఞ్ఞం। మహిచ్ఛతా॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ అసన్తుట్ఠితాయ పహానాయ సన్తుట్ఠితా భావేతబ్బా। అసమ్పజఞ్ఞస్స పహానాయ సమ్పజఞ్ఞం భావేతబ్బం। మహిచ్ఛతాయ పహానాయ అప్పిచ్ఛతా భావేతబ్బా॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ అట్ఠమం॥>
  text <౯॥ దోవచస్సతాసుత్తం>
    text <౧౧౫>, <తయోమే। భిక్ఖవే। ధమ్మా॥ కతమే తయో॥ దోవచస్సతా। పాపమిత్తతా। చేతసో విక్ఖేపో॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ దోవచస్సతాయ పహానాయ సోవచస్సతా భావేతబ్బా। పాపమిత్తతాయ పహానాయ కల్యాణమిత్తతా భావేతబ్బా। చేతసో విక్ఖేపస్స పహానాయ ఆనాపానస్సతి భావేతబ్బా॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ నవమం॥>
  text <౧౦॥ ఉద్ధచ్చసుత్తం>
    text <౧౧౬>, <తయోమే। భిక్ఖవే। ధమ్మా॥ కతమే తయో॥ ఉద్ధచ్చం। అసంవరో। పమాదో॥ ఇమే ఖో। భిక్ఖవే। తయో ధమ్మా॥ ఇమేసం ఖో। భిక్ఖవే। తిణ్ణం ధమ్మానం పహానాయ తయో ధమ్మా భావేతబ్బా॥ కతమే తయో॥ ఉద్ధచ్చస్స పహానాయ సమథో భావేతబ్బో। అసంవరస్స పహానాయ సంవరో భావేతబ్బో। పమాదస్స పహానాయ అప్పమాదో భావేతబ్బో॥ ఇమేసం ఖో। భిక్ఖవే। తిణ్ణం ధమ్మానం పహానాయ ఇమే తయో ధమ్మా భావేతబ్బాతి॥ దసమం॥>
    stand <తికవగ్గో ఏకాదసమో॥>
    text <తస్సుద్దానం>
    block
      text <రాగదుచ్చరితవితక్క। సఞ్ఞా ధాతూతి వుచ్చతి।>
      text <అస్సాదఅరతితుట్ఠి। దువే చ ఉద్ధచ్చేన వగ్గోతి॥>
