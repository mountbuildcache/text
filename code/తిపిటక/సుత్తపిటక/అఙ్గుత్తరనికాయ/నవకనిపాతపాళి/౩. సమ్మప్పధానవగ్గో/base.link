text <౮ ౩॥ సమ్మప్పధానవగ్గో>
  text <౧॥ సిక్ఖసుత్తం>
    text <౭౩>, <పఞ్చిమాని। భిక్ఖవే। సిక్ఖాదుబ్బల్యాని॥ కతమాని పఞ్చ॥ పాణాతిపాతో …పే॰… సురామేరయమజ్జపమాదట్ఠానం ఇమాని ఖో। భిక్ఖవే। పఞ్చ సిక్ఖాదుబ్బల్యాని॥>
    text <ఇమేసం ఖో। భిక్ఖవే। పఞ్చన్నం సిక్ఖాదుబ్బల్యానం పహానాయ చత్తారో సమ్మప్పధానా భావేతబ్బా॥ కతమే చత్తారో॥ ఇధ। భిక్ఖవే। భిక్ఖు అనుప్పన్నానం పాపకానం అకుసలానం ధమ్మానం అనుప్పాదాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। ఉప్పన్నానం పాపకానం అకుసలానం ధమ్మానం పహానాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। అనుప్పన్నానం కుసలానం ధమ్మానం ఉప్పాదాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। ఉప్పన్నానం కుసలానం ధమ్మానం ఠితియా అసమ్మోసాయ భియ్యోభావాయ వేపుల్లాయ భావనాయ పారిపూరియా ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి॥ ఇమేసం ఖో। భిక్ఖవే। పఞ్చన్నం సిక్ఖాదుబ్బల్యానం పహానాయ ఇమే చత్తారో సమ్మప్పధానా భావేతబ్బాతి॥ పఠమం॥>
    text <౭౪-౮౧>, <యథా సతిపట్ఠానవగ్గే తథా సమ్మప్పధానవసేన విత్థారేతబ్బా॥>
  text <౧౦॥ చేతసోవినిబన్ధసుత్తం>
    text <౮౨>, <పఞ్చిమే। భిక్ఖవే। చేతసోవినిబన్ధా॥ కతమే పఞ్చ॥ ఇధ। భిక్ఖవే। భిక్ఖు కామేసు అవీతరాగో హోతి…పే॰… ఇమే ఖో। భిక్ఖవే। పఞ్చ చేతసోవినిబన్ధా॥>
    text <ఇమేసం ఖో। భిక్ఖవే। పఞ్చన్నం చేతసోవినిబన్ధానం పహానాయ చత్తారో సమ్మప్పధానా భావేతబ్బా॥ కతమే చత్తారో॥ ఇధ। భిక్ఖవే। భిక్ఖు అనుప్పన్నానం పాపకానం అకుసలానం ధమ్మానం అనుప్పాదాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। ఉప్పన్నానం పాపకానం అకుసలానం ధమ్మానం పహానాయ… అనుప్పన్నానం కుసలానం ధమ్మానం ఉప్పాదాయ… ఉప్పన్నానం కుసలానం ధమ్మానం ఠితియా అసమ్మోసాయ భియ్యోభావాయ వేపుల్లాయ భావనాయ పారిపూరియా ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి॥ ఇమేసం ఖో। భిక్ఖవే। పఞ్చన్నం చేతసోవినిబన్ధానం పహానాయ ఇమే చత్తారో సమ్మప్పధానా భావేతబ్బాతి॥ దసమం॥>
    stand <సమ్మప్పధానవగ్గో తతియో॥>
