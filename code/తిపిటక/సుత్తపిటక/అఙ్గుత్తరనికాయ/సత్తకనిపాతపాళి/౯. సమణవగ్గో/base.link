text <౯॥ సమణవగ్గో>
  text <౧॥ భిక్ఖుసుత్తం>
    text <౮౫>, <సత్తన్నం। భిక్ఖవే। ధమ్మానం భిన్నత్తా భిక్ఖు హోతి॥ కతమేసం సత్తన్నం॥ సక్కాయదిట్ఠి భిన్నా హోతి। విచికిచ్ఛా భిన్నా హోతి। సీలబ్బతపరామాసో భిన్నో హోతి। రాగో భిన్నో హోతి। దోసో భిన్నో హోతి। మోహో భిన్నో హోతి। మానో భిన్నో హోతి॥ ఇమేసం ఖో। భిక్ఖవే। సత్తన్నం ధమ్మానం భిన్నత్తా భిక్ఖు హోతీతి॥ పఠమం॥>
  text <౨॥ సమణసుత్తం>
    text <౮౬>, <సత్తన్నం। భిక్ఖవే। ధమ్మానం సమితత్తా సమణో హోతి…పే॰…॥ దుతియం॥>
  text <౩॥ బ్రాహ్మణసుత్తం>
    text <౮౭>, <బాహితత్తా బ్రాహ్మణో హోతి…పే॰…॥ తతియం॥>
  text <౪॥ సోత్తియసుత్తం>
    text <౮౮>, <నిస్సుతత్తా సోత్తియో హోతి…పే॰…॥ చతుత్థం॥>
  text <౫॥ న్హాతకసుత్తం>
    text <౮౯>, <న్హాతత్తా న్హాతకో హోతి…పే॰…॥ పఞ్చమం॥>
  text <౬॥ వేదగూసుత్తం>
    text <౯౦>, <విదితత్తా వేదగూ హోతి…పే॰…॥ ఛట్ఠం॥>
  text <౭॥ అరియసుత్తం>
    text <౯౧>, <ఆరకత్తా అరియో హోతి…పే॰…॥ సత్తమం॥>
  text <౮॥ అరహాసుత్తం>
    text <౯౨>, <ఆరకత్తా అరహా హోతి॥ కతమేసం సత్తన్నం॥ సక్కాయదిట్ఠి ఆరకా హోతి। విచికిచ్ఛా ఆరకా హోతి। సీలబ్బతపరామాసో ఆరకో హోతి। రాగో ఆరకో హోతి। దోసో ఆరకో హోతి। మోహో ఆరకో హోతి। మానో ఆరకో హోతి॥ ఇమేసం ఖో। భిక్ఖవే। సత్తన్నం ధమ్మానం ఆరకత్తా అరహా హోతీతి॥ అట్ఠమం॥>
  text <౯॥ అసద్ధమ్మసుత్తం>
    text <౯౩>, <సత్తిమే। భిక్ఖవే। అసద్ధమ్మా॥ కతమే సత్త॥ అస్సద్ధో హోతి। అహిరికో హోతి। అనోత్తప్పీ హోతి। అప్పస్సుతో హోతి। కుసీతో హోతి। ముట్ఠస్సతి హోతి। దుప్పఞ్ఞో హోతి॥ ఇమే ఖో। భిక్ఖవే। సత్త అసద్ధమ్మాతి॥ నవమం॥>
  text <౧౦॥ సద్ధమ్మసుత్తం>
    text <౯౪>, <సత్తిమే। భిక్ఖవే। సద్ధమ్మా॥ కతమే సత్త॥ సద్ధో హోతి। హిరీమా హోతి। ఓత్తప్పీ హోతి। బహుస్సుతో హోతి। ఆరద్ధవీరియో హోతి। సతిమా హోతి। పఞ్ఞవా హోతి॥ ఇమే ఖో। భిక్ఖవే। సత్త సద్ధమ్మాతి॥ దసమం॥>
    stand <సమణవగ్గో నవమో॥>
    text <తస్సుద్దానం>
    block
      text <భిక్ఖుం సమణో బ్రాహ్మణో। సోత్తియో చేవ న్హాతకో।>
      text <వేదగూ అరియో అరహా। అసద్ధమ్మా చ సద్ధమ్మాతి॥>
