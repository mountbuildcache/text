text <౧౨ ౨॥ ఆయాచనవగ్గో>
  text <౧౩౧>, <సద్ధో। భిక్ఖవే। భిక్ఖు ఏవం సమ్మా ఆయాచమానో ఆయాచేయ్య తాదిసో హోమి యాదిసా సారిపుత్తమోగ్గల్లానాతి॥ ఏసా। భిక్ఖవే। తులా ఏతం పమాణం మమ సావకానం భిక్ఖూనం యదిదం సారిపుత్తమోగ్గల్లానాతి॥>
  text <౧౩౨>, <సద్ధా। భిక్ఖవే। భిక్ఖునీ ఏవం సమ్మా ఆయాచమానా ఆయాచేయ్య తాదిసీ హోమి యాదిసీ ఖేమా చ భిక్ఖునీ ఉప్పలవణ్ణా చాతి॥ ఏసా। భిక్ఖవే। తులా ఏతం పమాణం మమ సావికానం భిక్ఖునీనం యదిదం ఖేమా చ భిక్ఖునీ ఉప్పలవణ్ణా చాతి॥>
  text <౧౩౩>, <సద్ధో। భిక్ఖవే। ఉపాసకో ఏవం సమ్మా ఆయాచమానో ఆయాచేయ్య తాదిసో హోమి యాదిసో చిత్తో చ గహపతి హత్థకో చ ఆళవకోతి॥ ఏసా। భిక్ఖవే। తులా ఏతం పమాణం మమ సావకానం ఉపాసకానం యదిదం చిత్తో చ గహపతి హత్థకో చ ఆళవకోతి॥>
  text <౧౩౪>, <సద్ధా। భిక్ఖవే। ఉపాసికా ఏవం సమ్మా ఆయాచమానా ఆయాచేయ్య తాదిసీ హోమి యాదిసీ ఖుజ్జుత్తరా చ ఉపాసికా వేళుకణ్డకియా చ నన్దమాతాతి॥ ఏసా। భిక్ఖవే। తులా ఏతం పమాణం మమ సావికానం ఉపాసికానం యదిదం ఖుజ్జుత్తరా చ ఉపాసికా వేళుకణ్డకియా చ నన్దమాతాతి॥>
  text <౧౩౫>, <ద్వీహి। భిక్ఖవే। ధమ్మేహి సమన్నాగతో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతి॥ కతమేహి ద్వీహి॥ అననువిచ్చ అపరియోగాహేత్వా అవణ్ణారహస్స వణ్ణం భాసతి। అననువిచ్చ అపరియోగాహేత్వా వణ్ణారహస్స అవణ్ణం భాసతి॥ ఇమేహి ఖో। భిక్ఖవే। ద్వీహి ధమ్మేహి సమన్నాగతో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతీతి॥>
  text <ద్వీహి। భిక్ఖవే। ధమ్మేహి సమన్నాగతో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతి॥ కతమేహి ద్వీహి॥ అనువిచ్చ పరియోగాహేత్వా అవణ్ణారహస్స అవణ్ణం భాసతి। అనువిచ్చ పరియోగాహేత్వా వణ్ణారహస్స వణ్ణం భాసతి॥ ఇమేహి ఖో। భిక్ఖవే। ద్వీహి ధమ్మేహి సమన్నాగతో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతీతి॥>
  text <౧౩౬>, <ద్వీహి। భిక్ఖవే। ధమ్మేహి సమన్నాగతో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతి॥ కతమేహి ద్వీహి॥ అననువిచ్చ అపరియోగాహేత్వా అప్పసాదనీయే ఠానే పసాదం ఉపదంసేతి। అననువిచ్చ అపరియోగాహేత్వా పసాదనీయే ఠానే అప్పసాదం ఉపదంసేతి॥ ఇమేహి ఖో। భిక్ఖవే। ద్వీహి ధమ్మేహి సమన్నాగతో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతీతి॥>
  text <ద్వీహి। భిక్ఖవే। ధమ్మేహి సమన్నాగతో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతి॥ కతమేహి ద్వీహి॥ అనువిచ్చ పరియోగాహేత్వా అప్పసాదనీయే ఠానే అప్పసాదం ఉపదంసేతి। అనువిచ్చ పరియోగాహేత్వా పసాదనీయే ఠానే పసాదం ఉపదంసేతి॥ ఇమేహి ఖో। భిక్ఖవే। ద్వీహి ధమ్మేహి సమన్నాగతో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతీతి॥>
  text <౧౩౭>, <ద్వీసు। భిక్ఖవే। మిచ్ఛాపటిపజ్జమానో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతి॥ కతమేసు ద్వీసు॥ మాతరి చ పితరి చ॥ ఇమేసు ఖో। భిక్ఖవే। ద్వీసు మిచ్ఛాపటిపజ్జమానో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతీతి॥>
  text <ద్వీసు। భిక్ఖవే। సమ్మాపటిపజ్జమానో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతి॥ కతమేసు ద్వీసు॥ మాతరి చ పితరి చ॥ ఇమేసు ఖో। భిక్ఖవే। ద్వీసు సమ్మాపటిపజ్జమానో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతీతి॥>
  text <౧౩౮>, <ద్వీసు। భిక్ఖవే। మిచ్ఛాపటిపజ్జమానో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతి॥ కతమేసు ద్వీసు॥ తథాగతే చ తథాగతసావకే చ॥ ఇమేసు ఖో। భిక్ఖవే। మిచ్ఛాపటిపజ్జమానో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతీతి॥>
  text <ద్వీసు। భిక్ఖవే। సమ్మాపటిపజ్జమానో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతి॥ కతమేసు ద్వీసు॥ తథాగతే చ తథాగతసావకే చ॥ ఇమేసు ఖో। భిక్ఖవే। ద్వీసు సమ్మాపటిపజ్జమానో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో చ విఞ్ఞూనం। బహుఞ్చ పుఞ్ఞం పసవతీతి॥>
  text <౧౩౯>, <ద్వేమే। భిక్ఖవే। ధమ్మా॥ కతమే ద్వే॥ సచిత్తవోదానఞ్చ న చ కిఞ్చి లోకే ఉపాదియతి॥ ఇమే ఖో। భిక్ఖవే। ద్వే ధమ్మాతి॥>
  text <౧౪౦>, <ద్వేమే। భిక్ఖవే। ధమ్మా॥ కతమే ద్వే॥ కోధో చ ఉపనాహో చ॥ ఇమే ఖో। భిక్ఖవే। ద్వే ధమ్మాతి॥>
  text <౧౪౧>, <ద్వేమే। భిక్ఖవే। ధమ్మా॥ కతమే ద్వే॥ కోధవినయో చ ఉపనాహవినయో చ॥ ఇమే ఖో। భిక్ఖవే। ద్వే ధమ్మాతి॥>
  stand <ఆయాచనవగ్గో దుతియో॥>
