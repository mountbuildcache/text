text <౩॥ వినయపేయ్యాలం>
  text <౨౦౧>, <ద్వేమే। భిక్ఖవే। అత్థవసే పటిచ్చ తథాగతేన సావకానం సిక్ఖాపదం పఞ్ఞత్తం॥ కతమే ద్వే॥ సఙ్ఘసుట్ఠుతాయ సఙ్ఘఫాసుతాయ… దుమ్మఙ్కూనం పుగ్గలానం నిగ్గహాయ। పేసలానం భిక్ఖూనం ఫాసువిహారాయ… దిట్ఠధమ్మికానం ఆసవానం సంవరాయ। సమ్పరాయికానం ఆసవానం పటిఘాతాయ… దిట్ఠధమ్మికానం వేరానం సంవరాయ। సమ్పరాయికానం వేరానం పటిఘాతాయ… దిట్ఠధమ్మికానం వజ్జానం సంవరాయ। సమ్పరాయికానం వజ్జానం పటిఘాతాయ… దిట్ఠధమ్మికానం భయానం సంవరాయ। సమ్పరాయికానం భయానం పటిఘాతాయ… దిట్ఠధమ్మికానం అకుసలానం ధమ్మానం సంవరాయ। సమ్పరాయికానం అకుసలానం ధమ్మానం పటిఘాతాయ… గిహీనం అనుకమ్పాయ। పాపిచ్ఛానం భిక్ఖూనం పక్ఖుపచ్ఛేదాయ… అప్పసన్నానం పసాదాయ। పసన్నానం భియ్యోభావాయ… సద్ధమ్మట్ఠితియా వినయానుగ్గహాయ॥ ఇమే ఖో। భిక్ఖవే। ద్వే అత్థవసే పటిచ్చ తథాగతేన సావకానం సిక్ఖాపదం పఞ్ఞత్తన్తి॥>
  text <౨౦౨-౨౩౦>, <ద్వేమే। భిక్ఖవే। అత్థవసే పటిచ్చ తథాగతేన సావకానం పాతిమోక్ఖం పఞ్ఞత్తం…పే॰… పాతిమోక్ఖుద్దేసో పఞ్ఞత్తో… పాతిమోక్ఖట్ఠపనం పఞ్ఞత్తం… పవారణా పఞ్ఞత్తా… పవారణట్ఠపనం పఞ్ఞత్తం… తజ్జనీయకమ్మం పఞ్ఞత్తం… నియస్సకమ్మం పఞ్ఞత్తం… పబ్బాజనీయకమ్మం పఞ్ఞత్తం… పటిసారణీయకమ్మం పఞ్ఞత్తం… ఉక్ఖేపనీయకమ్మం పఞ్ఞత్తం… పరివాసదానం పఞ్ఞత్తం… మూలాయ పటికస్సనం పఞ్ఞత్తం… మానత్తదానం పఞ్ఞత్తం… అబ్భానం పఞ్ఞత్తం… ఓసారణీయం పఞ్ఞత్తం… నిస్సారణీయం పఞ్ఞత్తం… ఉపసమ్పదా పఞ్ఞత్తా… ఞత్తికమ్మం పఞ్ఞత్తం… ఞత్తిదుతియకమ్మం పఞ్ఞత్తం… ఞత్తిచతుత్థకమ్మం పఞ్ఞత్తం… అపఞ్ఞత్తే పఞ్ఞత్తం… పఞ్ఞత్తే అనుపఞ్ఞత్తం… సమ్ముఖావినయో పఞ్ఞత్తో… సతివినయో పఞ్ఞత్తో… అమూళ్హవినయో పఞ్ఞత్తో… పటిఞ్ఞాతకరణం పఞ్ఞత్తం… యేభుయ్యసికా పఞ్ఞత్తా… తస్సపాపియసికా పఞ్ఞత్తా… తిణవత్థారకో పఞ్ఞత్తో॥ కతమే ద్వే॥ సఙ్ఘసుట్ఠుతాయ। సఙ్ఘఫాసుతాయ… దుమ్మఙ్కూనం పుగ్గలానం నిగ్గహాయ। పేసలానం భిక్ఖూనం ఫాసువిహారాయ… దిట్ఠధమ్మికానం ఆసవానం సంవరాయ। సమ్పరాయికానం ఆసవానం పటిఘాతాయ… దిట్ఠధమ్మికానం వేరానం సంవరాయ। సమ్పరాయికానం వేరానం పటిఘాతాయ… దిట్ఠధమ్మికానం వజ్జానం సంవరాయ। సమ్పరాయికానం వజ్జానం పటిఘాతాయ… దిట్ఠధమ్మికానం భయానం సంవరాయ। సమ్పరాయికానం భయానం పటిఘాతాయ… దిట్ఠధమ్మికానం అకుసలానం ధమ్మానం సంవరాయ। సమ్పరాయికానం అకుసలానం ధమ్మానం పటిఘాతాయ… గిహీనం అనుకమ్పాయ। పాపిచ్ఛానం భిక్ఖూనం పక్ఖుపచ్ఛేదాయ… అప్పసన్నానం పసాదాయ। పసన్నానం భియ్యోభావాయ… సద్ధమ్మట్ఠితియా। వినయానుగ్గహాయ॥ ఇమే ఖో। భిక్ఖవే। ద్వే అత్థవసే పటిచ్చ తథాగతేన సావకానం తిణవత్థారకో పఞ్ఞత్తోతి॥>
  stand <వినయపేయ్యాలం నిట్ఠితం॥>
