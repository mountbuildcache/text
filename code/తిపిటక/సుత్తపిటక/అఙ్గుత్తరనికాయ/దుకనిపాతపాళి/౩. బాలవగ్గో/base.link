text <౩॥ బాలవగ్గో>
  text <౨౨>, <ద్వేమే। భిక్ఖవే। బాలా॥ కతమే ద్వే॥ యో చ అచ్చయం అచ్చయతో న పస్సతి। యో చ అచ్చయం దేసేన్తస్స యథాధమ్మం నప్పటిగ్గణ్హాతి॥ ఇమే ఖో। భిక్ఖవే। ద్వే బాలాతి॥ ద్వేమే। భిక్ఖవే। పణ్డితా॥ కతమే ద్వే॥ యో చ అచ్చయం అచ్చయతో పస్సతి। యో చ అచ్చయం దేసేన్తస్స యథాధమ్మం పటిగ్గణ్హాతి॥ ఇమే ఖో। భిక్ఖవే। ద్వే పణ్డితాతి॥>
  text <౨౩>, <ద్వేమే। భిక్ఖవే। తథాగతం అబ్భాచిక్ఖన్తి॥ కతమే ద్వే॥ దుట్ఠో వా దోసన్తరో। సద్ధో వా దుగ్గహితేన॥ ఇమే ఖో। భిక్ఖవే। ద్వే తథాగతం అబ్భాచిక్ఖన్తీతి॥>
  text <౨౪>, <ద్వేమే। భిక్ఖవే। తథాగతం అబ్భాచిక్ఖన్తి॥ కతమే ద్వే॥ యో చ అభాసితం అలపితం తథాగతేన భాసితం లపితం తథాగతేనాతి దీపేతి। యో చ భాసితం లపితం తథాగతేన అభాసితం అలపితం తథాగతేనాతి దీపేతి॥ ఇమే ఖో। భిక్ఖవే। ద్వే తథాగతం అబ్భాచిక్ఖన్తీతి॥ ద్వేమే। భిక్ఖవే। తథాగతం నాబ్భాచిక్ఖన్తి॥ కతమే ద్వే॥ యో చ అభాసితం అలపితం తథాగతేన అభాసితం అలపితం తథాగతేనాతి దీపేతి। యో చ భాసితం లపితం తథాగతేన భాసితం లపితం తథాగతేనాతి దీపేతి॥ ఇమే ఖో। భిక్ఖవే। ద్వే తథాగతం నాబ్భాచిక్ఖన్తీతి॥>
  text <౨౫>, <ద్వేమే। భిక్ఖవే। తథాగతం అబ్భాచిక్ఖన్తి॥ కతమే ద్వే॥ యో చ నేయ్యత్థం సుత్తన్తం నీతత్థో సుత్తన్తోతి దీపేతి। యో చ నీతత్థం సుత్తన్తం నేయ్యత్థో సుత్తన్తోతి దీపేతి॥ ఇమే ఖో। భిక్ఖవే। ద్వే తథాగతం అబ్భాచిక్ఖన్తీతి॥>
  text <౨౬>, <ద్వేమే। భిక్ఖవే। తథాగతం నాబ్భాచిక్ఖన్తి॥ కతమే ద్వే॥ యో చ నేయ్యత్థం సుత్తన్తం నేయ్యత్థో సుత్తన్తోతి దీపేతి। యో చ నీతత్థం సుత్తన్తం నీతత్థో సుత్తన్తోతి దీపేతి॥ ఇమే ఖో। భిక్ఖవే। ద్వే తథాగతం నాబ్భాచిక్ఖన్తీతి॥>
  text <౨౭>, <పటిచ్ఛన్నకమ్మన్తస్స। భిక్ఖవే। ద్విన్నం గతీనం అఞ్ఞతరా గతి పాటికఙ్ఖా నిరయో వా తిరచ్ఛానయోని వాతి॥ అప్పటిచ్ఛన్నకమ్మన్తస్స। భిక్ఖవే। ద్విన్నం గతీనం అఞ్ఞతరా గతి పాటికఙ్ఖా దేవా వా మనుస్సా వాతి॥>
  text <౨౮>, <మిచ్ఛాదిట్ఠికస్స। భిక్ఖవే। ద్విన్నం గతీనం అఞ్ఞతరా గతి పాటికఙ్ఖా నిరయో వా తిరచ్ఛానయోని వాతి॥>
  text <౨౯>, <సమ్మాదిట్ఠికస్స। భిక్ఖవే। ద్విన్నం గతీనం అఞ్ఞతరా గతి పాటికఙ్ఖా దేవా వా మనుస్సా వాతి॥>
  text <౩౦>, <దుస్సీలస్స। భిక్ఖవే। ద్వే పటిగ్గాహా నిరయో వా తిరచ్ఛానయోని వా॥ సీలవతో। భిక్ఖవే। ద్వే పటిగ్గాహా దేవా వా మనుస్సా వాతి॥>
  text <౩౧>, <ద్వాహం। భిక్ఖవే। అత్థవసే సమ్పస్సమానో అరఞ్ఞవనపత్థాని పన్తాని సేనాసనాని పటిసేవామి॥ కతమే ద్వే॥ అత్తనో చ దిట్ఠధమ్మసుఖవిహారం సమ్పస్సమానో। పచ్ఛిమఞ్చ జనతం అనుకమ్పమానో॥ ఇమే ఖో అహం। భిక్ఖవే। ద్వే అత్థవసే సమ్పస్సమానో అరఞ్ఞవనపత్థాని పన్తాని సేనాసనాని పటిసేవామీతి॥>
  text <౩౨>, <ద్వే మే। భిక్ఖవే। ధమ్మా విజ్జాభాగియా॥ కతమే ద్వే॥ సమథో చ విపస్సనా చ॥ సమథో। భిక్ఖవే। భావితో కమత్థ మనుభోతి॥ చిత్తం భావీయతి॥ చిత్తం భావితం కమత్థమనుభోతి॥ యో రాగో సో పహీయతి॥ విపస్సనా। భిక్ఖవే। భావితా కమత్థమనుభోతి॥ పఞ్ఞా భావీయతి॥ పఞ్ఞా భావితా కమత్థమనుభోతి॥ యా అవిజ్జా సా పహీయతి॥ రాగుపక్కిలిట్ఠం వా। భిక్ఖవే। చిత్తం న విముచ్చతి। అవిజ్జుపక్కిలిట్ఠా వా పఞ్ఞా న భావీయతి॥ ఇతి ఖో। భిక్ఖవే। రాగవిరాగా చేతోవిముత్తి। అవిజ్జావిరాగా పఞ్ఞావిముత్తీతి॥>
  stand <బాలవగ్గో తతియో॥>
