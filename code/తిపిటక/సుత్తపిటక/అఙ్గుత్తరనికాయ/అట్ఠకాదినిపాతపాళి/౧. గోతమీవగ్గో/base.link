text <౬ ౧॥ గోతమీవగ్గో>
  text <౧॥ గోతమీసుత్తం>
    text <౫౧>, <ఏకం సమయం భగవా సక్కేసు విహరతి కపిలవత్థుస్మిం నిగ్రోధారామే॥ అథ ఖో మహాపజాపతీ గోతమీ యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం అట్ఠాసి॥ ఏకమన్తం ఠితా ఖో మహాపజాపతీ గోతమీ భగవన్తం ఏతదవోచ సాధు। భన్తే। లభేయ్య మాతుగామో తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ అలం। గోతమి॥ మా తే రుచ్చి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జాతి॥>
    text <దుతియమ్పి ఖో మహాపజాపతీ గోతమీ భగవన్తం ఏతదవోచ సాధు। భన్తే। లభేయ్య మాతుగామో తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ అలం। గోతమి॥ మా తే రుచ్చి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జాతి॥ తతియమ్పి ఖో మహాపజాపతీ గోతమీ భగవన్తం ఏతదవోచ సాధు భన్తే। లభేయ్య మాతుగామో తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ అలం। గోతమి॥ మా తే రుచ్చి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జాతి॥>
    text <అథ ఖో మహాపజాపతీ గోతమీ న భగవా అనుజానాతి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జన్తి దుక్ఖీ దుమ్మనా అస్సుముఖీ రుదమానా భగవన్తం అభివాదేత్వా పదక్ఖిణం కత్వా పక్కామి॥>
    text <అథ ఖో భగవా కపిలవత్థుస్మిం యథాభిరన్తం విహరిత్వా యేన వేసాలీ తేన చారికం పక్కామి॥ అనుపుబ్బేన చారికం చరమానో యేన వేసాలీ తదవసరి॥ తత్ర సుదం భగవా వేసాలియం విహరతి మహావనే కూటాగారసాలాయం॥ అథ ఖో మహాపజాపతీ గోతమీ కేసే ఛేదాపేత్వా కాసాయాని వత్థాని అచ్ఛాదేత్వా సమ్బహులాహి సాకియానీహి సద్ధిం యేన వేసాలీ తేన పక్కామి॥ అనుపుబ్బేన యేన వేసాలీ మహావనం కూటాగారసాలా తేనుపసఙ్కమి॥ అథ ఖో మహాపజాపతీ గోతమీ సూనేహి పాదేహి రజోకిణ్ణేన గత్తేన దుక్ఖీ దుమ్మనా అస్సుముఖీ రుదమానా బహిద్వారకోట్ఠకే అట్ఠాసి॥>
    text <అద్దసా ఖో ఆయస్మా ఆనన్దో మహాపజాపతిం గోతమిం సూనేహి పాదేహి రజోకిణ్ణేన గత్తేన దుక్ఖిం దుమ్మనం అస్సుముఖిం రుదమానం బహిద్వారకోట్ఠకే ఠితం॥ దిస్వాన మహాపజాపతిం గోతమిం ఏతదవోచ కిం ను త్వం। గోతమి। సూనేహి పాదేహి రజోకిణ్ణేన గత్తేన దుక్ఖీ దుమ్మనా అస్సుముఖీ రుదమానా బహిద్వారకోట్ఠకే ఠితాతి॥ తథా హి పన। భన్తే ఆనన్ద। న భగవా అనుజానాతి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ తేన హి త్వం। గోతమి। ముహుత్తం ఇధేవ తావ హోహి। యావాహం భగవన్తం యాచామి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥>
    text <అథ ఖో ఆయస్మా ఆనన్దో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఆనన్దో భగవన్తం ఏతదవోచ ఏసా। భన్తే। మహాపజాపతీ గోతమీ సూనేహి పాదేహి రజోకిణ్ణేన గత్తేన దుక్ఖీ దుమ్మనా అస్సుముఖీ రుదమానా బహిద్వారకోట్ఠకే ఠితా న భగవా అనుజానాతి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ సాధు। భన్తే। లభేయ్య మాతుగామో తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ అలం। ఆనన్ద॥ మా తే రుచ్చి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జాతి॥>
    text <దుతియమ్పి ఖో…పే॰… తతియమ్పి ఖో ఆయస్మా ఆనన్దో భగవన్తం ఏతదవోచ సాధు। భన్తే। లభేయ్య మాతుగామో తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ అలం। ఆనన్ద॥ మా తే రుచ్చి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జాతి॥>
    text <అథ ఖో ఆయస్మతో ఆనన్దస్స ఏతదహోసి న భగవా అనుజానాతి మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జం॥ యంనూనాహం అఞ్ఞేనపి పరియాయేన భగవన్తం యాచేయ్యం మాతుగామస్స తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥ అథ ఖో ఆయస్మా ఆనన్దో భగవన్తం ఏతదవోచ భబ్బో ను ఖో। భన్తే। మాతుగామో తథాగతప్పవేదితే ధమ్మవినయే అగారస్మా అనగారియం పబ్బజిత్వా సోతాపత్తిఫలం వా సకదాగామిఫలం వా అనాగామిఫలం వా అరహత్తఫలం వా సచ్ఛికాతున్తి॥ భబ్బో। ఆనన్ద। మాతుగామో తథాగతప్పవేదితే ధమ్మవినయే అగారస్మా అనగారియం పబ్బజిత్వా సోతాపత్తిఫలమ్పి సకదాగామిఫలమ్పి అనాగామిఫలమ్పి అరహత్తఫలమ్పి సచ్ఛికాతున్తి॥ సచే। భన్తే। భబ్బో మాతుగామో తథాగతప్పవేదితే ధమ్మవినయే అగారస్మా అనగారియం పబ్బజిత్వా సోతాపత్తిఫలమ్పి…పే॰… అరహత్తఫలమ్పి సచ్ఛికాతుం। బహుకారా। భన్తే। మహాపజాపతీ గోతమీ భగవతో మాతుచ్ఛా ఆపాదికా పోసికా ఖీరస్స దాయికా। భగవన్తం జనేత్తియా కాలఙ్కతాయ థఞ్ఞం పాయేసి॥ సాధు। భన్తే। లభేయ్య మాతుగామో తథాగతప్పవేదితే ధమ్మవినయే అగారస్మా అనగారియం పబ్బజ్జన్తి॥>
    text <సచే। ఆనన్ద। మహాపజాపతీ గోతమీ అట్ఠ గరుధమ్మే పటిగ్గణ్హాతి। సావస్సా హోతు ఉపసమ్పదా>
    text <వస్ససతూపసమ్పన్నాయ భిక్ఖునియా తదహూపసమ్పన్నస్స భిక్ఖునో అభివాదనం పచ్చుట్ఠానం అఞ్జలికమ్మం సామీచికమ్మం కత్తబ్బం॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <న భిక్ఖునియా అభిక్ఖుకే ఆవాసే వస్సం ఉపగన్తబ్బం॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <అన్వడ్ఢమాసం భిక్ఖునియా భిక్ఖుసఙ్ఘతో ద్వే ధమ్మా పచ్చాసీసితబ్బా ఉపోసథపుచ్ఛకఞ్చ। ఓవాదూపసఙ్కమనఞ్చ॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <వస్సంవుట్ఠాయ భిక్ఖునియా ఉభతోసఙ్ఘే తీహి ఠానేహి పవారేతబ్బం దిట్ఠేన వా సుతేన వా పరిసఙ్కాయ వా॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <గరుధమ్మం అజ్ఝాపన్నాయ భిక్ఖునియా ఉభతోసఙ్ఘే పక్ఖమానత్తం చరితబ్బం॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <ద్వే వస్సాని ఛసు ధమ్మేసు సిక్ఖితసిక్ఖాయ సిక్ఖమానాయ ఉభతోసఙ్ఘే ఉపసమ్పదా పరియేసితబ్బా॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <న కేనచి పరియాయేన భిక్ఖునియా భిక్ఖు అక్కోసితబ్బో పరిభాసితబ్బో॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <అజ్జతగ్గే ఓవటో భిక్ఖునీనం భిక్ఖూసు వచనపథో। అనోవటో భిక్ఖూనం భిక్ఖునీసు వచనపథో॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥>
    text <సచే। ఆనన్ద। మహాపజాపతీ గోతమీ ఇమే అట్ఠ గరుధమ్మే పటిగ్గణ్హాతి। సావస్సా హోతు ఉపసమ్పదాతి॥>
    text <అథ ఖో ఆయస్మా ఆనన్దో భగవతో సన్తికే ఇమే అట్ఠ గరుధమ్మే ఉగ్గహేత్వా యేన మహాపజాపతీ గోతమీ తేనుపసఙ్కమి। ఉపసఙ్కమిత్వా మహాపజాపతిం గోతమిం ఏతదవోచ>
    text <సచే ఖో త్వం। గోతమి। అట్ఠ గరుధమ్మే పటిగ్గణ్హేయ్యాసి। సావ తే భవిస్సతి ఉపసమ్పదా>
    text <వస్ససతూపసమ్పన్నాయ భిక్ఖునియా తదహూపసమ్పన్నస్స భిక్ఖునో అభివాదనం పచ్చుట్ఠానం అఞ్జలికమ్మం సామీచికమ్మం కత్తబ్బం॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో…పే॰…॥>
    text <అజ్జతగ్గే ఓవటో భిక్ఖునీనం భిక్ఖూసు వచనపథో। అనోవటో భిక్ఖూనం భిక్ఖునీసు వచనపథో॥ అయమ్పి ధమ్మో సక్కత్వా గరుం కత్వా మానేత్వా పూజేత్వా యావజీవం అనతిక్కమనీయో॥ సచే ఖో త్వం। గోతమి। ఇమే అట్ఠ గరుధమ్మే పటిగ్గణ్హేయ్యాసి। సావ తే భవిస్సతి ఉపసమ్పదాతి॥>
    text <సేయ్యథాపి। భన్తే ఆనన్ద। ఇత్థీ వా పురిసో వా దహరో యువా మణ్డనకజాతికో సీసంన్హాతో ఉప్పలమాలం వా వస్సికమాలం వా అధిముత్తకమాలం వా లభిత్వా ఉభోహి హత్థేహి పటిగ్గహేత్వా ఉత్తమఙ్గే సిరస్మిం పతిట్ఠాపేయ్య। ఏవమేవం ఖో అహం। భన్తే ఆనన్ద। ఇమే అట్ఠ గరుధమ్మే పటిగ్గణ్హామి యావజీవం అనతిక్కమనీయేతి॥>
    text <అథ ఖో ఆయస్మా ఆనన్దో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఆనన్దో భగవన్తం ఏతదవోచ పటిగ్గహితా। భన్తే। మహాపజాపతియా గోతమియా అట్ఠ గరుధమ్మా యావజీవం అనతిక్కమనీయాతి॥>
    text <సచే। ఆనన్ద। నాలభిస్స మాతుగామో తథాగతప్పవేదితే ధమ్మవినయే అగారస్మా అనగారియం పబ్బజ్జం। చిరట్ఠితికం। ఆనన్ద। బ్రహ్మచరియం అభవిస్స। వస్ససహస్సమేవ సద్ధమ్మో తిట్ఠేయ్య॥ యతో చ ఖో। ఆనన్ద। మాతుగామో తథాగతప్పవేదితే ధమ్మవినయే అగారస్మా అనగారియం పబ్బజితో। న దాని। ఆనన్ద। బ్రహ్మచరియం చిరట్ఠితికం భవిస్సతి॥ పఞ్చేవ దాని। ఆనన్ద। వస్ససతాని సద్ధమ్మో ఠస్సతి॥>
    text <సేయ్యథాపి। ఆనన్ద। యాని కానిచి కులాని బహుత్థికాని అప్పపురిసకాని। తాని సుప్పధంసియాని హోన్తి చోరేహి కుమ్భత్థేనకేహి। ఏవమేవం ఖో। ఆనన్ద। యస్మిం ధమ్మవినయే లభతి మాతుగామో అగారస్మా అనగారియం పబ్బజ్జం। న తం బ్రహ్మచరియం చిరట్ఠితికం హోతి॥>
    text <సేయ్యథాపి। ఆనన్ద। సమ్పన్నే సాలిక్ఖేత్తే సేతట్ఠికా నామ రోగజాతి నిపతతి। ఏవం తం సాలిక్ఖేత్తం న చిరట్ఠితికం హోతి। ఏవమేవం ఖో। ఆనన్ద। యస్మిం ధమ్మవినయే లభతి మాతుగామో అగారస్మా అనగారియం పబ్బజ్జం। న తం బ్రహ్మచరియం చిరట్ఠితికం హోతి॥>
    text <సేయ్యథాపి। ఆనన్ద। సమ్పన్నే ఉచ్ఛుక్ఖేత్తే మఞ్జిట్ఠికా నామ రోగజాతి నిపతతి। ఏవం తం ఉచ్ఛుక్ఖేత్తం న చిరట్ఠితికం హోతి। ఏవమేవం ఖో। ఆనన్ద। యస్మిం ధమ్మవినయే లభతి మాతుగామో అగారస్మా అనగారియం పబ్బజ్జం। న తం బ్రహ్మచరియం చిరట్ఠితికం హోతి॥>
    text <సేయ్యథాపి। ఆనన్ద। పురిసో మహతో తళాకస్స పటికచ్చేవ ఆళిం బన్ధేయ్య యావదేవ ఉదకస్స అనతిక్కమనాయ। ఏవమేవం ఖో। ఆనన్ద। మయా పటికచ్చేవ భిక్ఖునీనం అట్ఠ గరుధమ్మా పఞ్ఞత్తా యావజీవం అనతిక్కమనీయాతి॥ పఠమం॥>
  text <౨॥ ఓవాదసుత్తం>
    text <౫౨>, <ఏకం సమయం భగవా వేసాలియం విహరతి మహావనే కూటాగారసాలాయం॥ అథ ఖో ఆయస్మా ఆనన్దో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో ఆయస్మా ఆనన్దో భగవన్తం ఏతదవోచ కతిహి ను ఖో। భన్తే। ధమ్మేహి సమన్నాగతో భిక్ఖు భిక్ఖునోవాదకో సమ్మన్నితబ్బోతి॥>
    text <అట్ఠహి ఖో। ఆనన్ద। ధమ్మేహి సమన్నాగతో భిక్ఖు భిక్ఖునోవాదకో సమ్మన్నితబ్బో॥ కతమేహి అట్ఠహి॥ ఇధానన్ద। భిక్ఖు సీలవా హోతి…పే॰… సమాదాయ సిక్ఖతి సిక్ఖాపదేసు। బహుస్సుతో హోతి…పే॰… దిట్ఠియా సుప్పటివిద్ధా। ఉభయాని ఖో పనస్స పాతిమోక్ఖాని విత్థారేన స్వాగతాని హోన్తి సువిభత్తాని సుప్పవత్తీని సువినిచ్ఛితాని సుత్తసో అనుబ్యఞ్జనసో। కల్యాణవాచో హోతి కల్యాణవాక్కరణో। పోరియా వాచాయ సమన్నాగతో విస్సట్ఠాయ అనేలగళాయ అత్థస్స విఞ్ఞాపనియా। పటిబలో హోతి భిక్ఖునిసఙ్ఘస్స ధమ్మియా కథాయ సన్దస్సేతుం సమాదపేతుం సముత్తేజేతుం సమ్పహంసేతుం। యేభుయ్యేన భిక్ఖునీనం పియో హోతి మనాపో। న ఖో పనేతం భగవన్తం ఉద్దిస్స పబ్బజితాయ కాసాయవత్థనివసనాయ గరుధమ్మం అజ్ఝాపన్నపుబ్బో హోతి। వీసతివస్సో వా హోతి అతిరేకవీసతివస్సో వా॥ ఇమేహి ఖో। ఆనన్ద। అట్ఠహి ధమ్మేహి సమన్నాగతో భిక్ఖు భిక్ఖునోవాదకో సమ్మన్నితబ్బోతి॥ దుతియం॥>
  text <౩॥ సంఖిత్తసుత్తం>
    text <౫౩>, <ఏకం సమయం భగవా వేసాలియం విహరతి మహావనే కూటాగారసాలాయం॥ అథ ఖో మహాపజాపతీ గోతమీ యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం అట్ఠాసి॥ ఏకమన్తం ఠితా ఖో సా మహాపజాపతీ గోతమీ భగవన్తం ఏతదవోచ>
    text <సాధు మే। భన్తే। భగవా సంఖిత్తేన ధమ్మం దేసేతు। యమహం భగవతో ధమ్మం సుత్వా ఏకా వూపకట్ఠా అప్పమత్తా ఆతాపినీ పహితత్తా విహరేయ్యన్తి॥ యే ఖో త్వం। గోతమి। ధమ్మే జానేయ్యాసి ఇమే ధమ్మా సరాగాయ సంవత్తన్తి। నో విరాగాయ। సంయోగాయ సంవత్తన్తి। నో విసంయోగాయ। ఆచయాయ సంవత్తన్తి। నో అపచయాయ। మహిచ్ఛతాయ సంవత్తన్తి। నో అప్పిచ్ఛతాయ। అసన్తుట్ఠియా సంవత్తన్తి। నో సన్తుట్ఠియా। సఙ్గణికాయ సంవత్తన్తి। నో పవివేకాయ। కోసజ్జాయ సంవత్తన్తి। నో వీరియారమ్భాయ। దుబ్భరతాయ సంవత్తన్తి। నో సుభరతాయాతి। ఏకంసేన। గోతమి। ధారేయ్యాసి నేసో ధమ్మో। నేసో వినయో। నేతం సత్థుసాసనన్తి॥>
    text <యే చ ఖో త్వం। గోతమి। ధమ్మే జానేయ్యాసి ఇమే ధమ్మా విరాగాయ సంవత్తన్తి। నో సరాగాయ। విసంయోగాయ సంవత్తన్తి। నో సంయోగాయ। అపచయాయ సంవత్తన్తి। నో ఆచయాయ। అప్పిచ్ఛతాయ సంవత్తన్తి। నో మహిచ్ఛతాయ। సన్తుట్ఠియా సంవత్తన్తి। నో అసన్తుట్ఠియా। పవివేకాయ సంవత్తన్తి। నో సఙ్గణికాయ। వీరియారమ్భాయ సంవత్తన్తి। నో కోసజ్జాయ। సుభరతాయ సంవత్తన్తి। నో దుబ్భరతాయాతి। ఏకంసేన। గోతమి। ధారేయ్యాసి ఏసో ధమ్మో। ఏసో వినయో। ఏతం సత్థుసాసనన్తి॥ తతియం॥>
  text <౪॥ దీఘజాణుసుత్తం>
    text <౫౪>, <ఏకం సమయం భగవా కోలియేసు విహరతి కక్కరపత్తం నామ కోలియానం నిగమో॥ అథ ఖో దీఘజాణు కోలియపుత్తో యేన భగవా తేనుపసఙ్కమి। ఉపసఙ్కమిత్వా భగవన్తం అభివాదేత్వా ఏకమన్తం నిసీది॥ ఏకమన్తం నిసిన్నో ఖో దీఘజాణు కోలియపుత్తో భగవన్తం ఏతదవోచ మయం। భన్తే। గిహీ కామభోగినో పుత్తసమ్బాధసయనం అజ్ఝావసామ। కాసికచన్దనం పచ్చనుభోమ। మాలాగన్ధవిలేపనం ధారయామ। జాతరూపరజతం సాదయామ॥ తేసం నో। భన్తే। భగవా అమ్హాకం తథా ధమ్మం దేసేతు యే అమ్హాకం అస్సు ధమ్మా దిట్ఠధమ్మహితాయ దిట్ఠధమ్మసుఖాయ। సమ్పరాయహితాయ సమ్పరాయసుఖాయాతి॥>
    text <చత్తారోమే। బ్యగ్ఘపజ్జ। ధమ్మా కులపుత్తస్స దిట్ఠధమ్మహితాయ సంవత్తన్తి దిట్ఠధమ్మసుఖాయ॥ కతమే చత్తారో॥ ఉట్ఠానసమ్పదా। ఆరక్ఖసమ్పదా। కల్యాణమిత్తతా। సమజీవితా॥ కతమా చ। బ్యగ్ఘపజ్జ। ఉట్ఠానసమ్పదా॥ ఇధ। బ్యగ్ఘపజ్జ। కులపుత్తో యేన కమ్మట్ఠానేన జీవికం కప్పేతి యది కసియా। యది వణిజ్జాయ। యది గోరక్ఖేన। యది ఇస్సత్తేన। యది రాజపోరిసేన। యది సిప్పఞ్ఞతరేన తత్థ దక్ఖో హోతి అనలసో। తత్రుపాయాయ వీమంసాయ సమన్నాగతో। అలం కాతుం అలం సంవిధాతుం॥ అయం వుచ్చతి। బ్యగ్ఘపజ్జ। ఉట్ఠానసమ్పదా॥>
    text <కతమా చ। బ్యగ్ఘపజ్జ। ఆరక్ఖసమ్పదా॥ ఇధ। బ్యగ్ఘపజ్జ। కులపుత్తస్స భోగా హోన్తి ఉట్ఠానవీరియాధిగతా బాహాబలపరిచితా। సేదావక్ఖిత్తా। ధమ్మికా ధమ్మలద్ధా॥ తే ఆరక్ఖేన గుత్తియా సమ్పాదేతి కిన్తి మే ఇమే భోగే నేవ రాజానో హరేయ్యుం। న చోరా హరేయ్యుం। న అగ్గి డహేయ్య। న ఉదకం వహేయ్య। న అప్పియా దాయాదా హరేయ్యున్తి॥ అయం వుచ్చతి। బ్యగ్ఘపజ్జ। ఆరక్ఖసమ్పదా॥>
    text <కతమా చ। బ్యగ్ఘపజ్జ। కల్యాణమిత్తతా॥ ఇధ। బ్యగ్ఘపజ్జ। కులపుత్తో యస్మిం గామే వా నిగమే వా పటివసతి। తత్థ యే తే హోన్తి గహపతీ వా గహపతిపుత్తా వా దహరా వా వుద్ధసీలినో। వుద్ధా వా వుద్ధసీలినో। సద్ధాసమ్పన్నా। సీలసమ్పన్నా। చాగసమ్పన్నా। పఞ్ఞాసమ్పన్నా తేహి సద్ధిం సన్తిట్ఠతి సల్లపతి సాకచ్ఛం సమాపజ్జతి। యథారూపానం సద్ధాసమ్పన్నానం సద్ధాసమ్పదం అనుసిక్ఖతి। యథారూపానం సీలసమ్పన్నానం సీలసమ్పదం అనుసిక్ఖతి। యథారూపానం చాగసమ్పన్నానం చాగసమ్పదం అనుసిక్ఖతి। యథారూపానం పఞ్ఞాసమ్పన్నానం పఞ్ఞాసమ్పదం అనుసిక్ఖతి॥ అయం వుచ్చతి। బ్యగ్ఘపజ్జ। కల్యాణమిత్తతా॥>
    text <కతమా చ। బ్యగ్ఘపజ్జ। సమజీవితా॥ ఇధ। బ్యగ్ఘపజ్జ। కులపుత్తో ఆయఞ్చ భోగానం విదిత్వా। వయఞ్చ భోగానం విదిత్వా। సమం జీవికం కప్పేతి నాచ్చోగాళ్హం నాతిహీనం ఏవం మే ఆయో వయం పరియాదాయ ఠస్సతి। న చ మే వయో ఆయం పరియాదాయ ఠస్సతీతి॥ సేయ్యథాపి। బ్యగ్ఘపజ్జ। తులాధారో వా తులాధారన్తేవాసీ వా తులం పగ్గహేత్వా జానాతి ఏత్తకేన వా ఓనతం। ఏత్తకేన వా ఉన్నతన్తి। ఏవమేవం ఖో। బ్యగ్ఘపజ్జ। కులపుత్తో ఆయఞ్చ భోగానం విదిత్వా। వయఞ్చ భోగానం విదిత్వా। సమం జీవికం కప్పేతి నాచ్చోగాళ్హం నాతిహీనం ఏవం మే ఆయో వయం పరియాదాయ ఠస్సతి। న చ మే వయో ఆయం పరియాదాయ ఠస్సతీతి॥ సచాయం। బ్యగ్ఘపజ్జ। కులపుత్తో అప్పాయో సమానో ఉళారం జీవికం కప్పేతి। తస్స భవన్తి వత్తారో ఉదుమ్బరఖాదీవాయం కులపుత్తో భోగే ఖాదతీతి॥ సచే పనాయం। బ్యగ్ఘపజ్జ। కులపుత్తో మహాయో సమానో కసిరం జీవికం కప్పేతి। తస్స భవన్తి వత్తారో అజేట్ఠమరణంవాయం కులపుత్తో మరిస్సతీతి॥ యతో చ ఖోయం। బ్యగ్ఘపజ్జ। కులపుత్తో ఆయఞ్చ భోగానం విదిత్వా। వయఞ్చ భోగానం విదిత్వా। సమం జీవికం కప్పేతి నాచ్చోగాళ్హం నాతిహీనం ఏవం మే ఆయో వయం పరియాదాయ ఠస్సతి। న చ మే వయో ఆయం పరియాదాయ ఠస్సతీతి॥ అయం వుచ్చతి। బ్యగ్ఘపజ్జ। సమజీవితా॥>
    text <ఏవం సముప్పన్నానం। బ్యగ్ఘపజ్జ। భోగానం చత్తారి అపాయముఖాని హోన్తి ఇత్థిధుత్తో। సురాధుత్తో। అక్ఖధుత్తో। పాపమిత్తో పాపసహాయో పాపసమ్పవఙ్కో॥ సేయ్యథాపి। బ్యగ్ఘపజ్జ। మహతో తళాకస్స చత్తారి చేవ ఆయముఖాని। చత్తారి చ అపాయముఖాని॥ తస్స పురిసో యాని చేవ ఆయముఖాని తాని పిదహేయ్య। యాని చ అపాయముఖాని తాని వివరేయ్య। దేవో చ న సమ్మా ధారం అనుప్పవేచ్ఛేయ్య॥ ఏవఞ్హి తస్స। బ్యగ్ఘపజ్జ। మహతో తళాకస్స పరిహానియేవ పాటికఙ్ఖా। నో వుద్ధి। ఏవమేవం। బ్యగ్ఘపజ్జ। ఏవం సముప్పన్నానం భోగానం చత్తారి అపాయముఖాని హోన్తి ఇత్థిధుత్తో। సురాధుత్తో। అక్ఖధుత్తో। పాపమిత్తో పాపసహాయో పాపసమ్పవఙ్కో॥>
    text <ఏవం సముప్పన్నానం। బ్యగ్ఘపజ్జ। భోగానం చత్తారి ఆయముఖాని హోన్తి న ఇత్థిధుత్తో। న సురాధుత్తో। న అక్ఖధుత్తో। కల్యాణమిత్తో కల్యాణసహాయో కల్యాణసమ్పవఙ్కో॥ సేయ్యథాపి। బ్యగ్ఘపజ్జ। మహతో తళాకస్స చత్తారి చేవ ఆయముఖాని। చత్తారి చ అపాయముఖాని॥ తస్స పురిసో యాని చేవ ఆయముఖాని తాని వివరేయ్య। యాని చ అపాయముఖాని తాని పిదహేయ్య। దేవో చ సమ్మా ధారం అనుప్పవేచ్ఛేయ్య॥ ఏవఞ్హి తస్స। బ్యగ్ఘపజ్జ। మహతో తళాకస్స వుద్ధియేవ పాటికఙ్ఖా। నో పరిహాని। ఏవమేవం ఖో। బ్యగ్ఘపజ్జ। ఏవం సముప్పన్నానం భోగానం చత్తారి ఆయముఖాని హోన్తి న ఇత్థిధుత్తో। న సురాధుత్తో। న అక్ఖధుత్తో। కల్యాణమిత్తో కల్యాణసహాయో కల్యాణసమ్పవఙ్కో॥ ఇమే ఖో। బ్యగ్ఘపజ్జ। చత్తారో ధమ్మా కులపుత్తస్స దిట్ఠధమ్మహితాయ సంవత్తన్తి దిట్ఠధమ్మసుఖాయ॥>
    text <చత్తారోమే। బ్యగ్ఘపజ్జ। ధమ్మా కులపుత్తస్స సమ్పరాయహితాయ సంవత్తన్తి సమ్పరాయసుఖాయ॥ కతమే చత్తారో॥ సద్ధాసమ్పదా। సీలసమ్పదా। చాగసమ్పదా। పఞ్ఞాసమ్పదా॥ కతమా చ। బ్యగ్ఘపజ్జ। సద్ధాసమ్పదా॥ ఇధ। బ్యగ్ఘపజ్జ। కులపుత్తో సద్ధో హోతి। సద్దహతి తథాగతస్స బోధిం ఇతిపి సో భగవా…పే॰… సత్థా దేవమనుస్సానం బుద్ధో భగవాతి॥ అయం వుచ్చతి। బ్యగ్ఘపజ్జ। సద్ధాసమ్పదా॥>
    text <కతమా చ। బ్యగ్ఘపజ్జ। సీలసమ్పదా॥ ఇధ। బ్యగ్ఘపజ్జ। కులపుత్తో పాణాతిపాతా పటివిరతో హోతి…పే॰… సురామేరయమజ్జపమాదట్ఠానా పటివిరతో హోతి॥ అయం వుచ్చతి। బ్యగ్ఘపజ్జ। సీలసమ్పదా॥>
    text <కతమా చ। బ్యగ్ఘపజ్జ। చాగసమ్పదా॥ ఇధ। బ్యగ్ఘపజ్జ। కులపుత్తో విగతమలమచ్ఛేరేన చేతసా అగారం అజ్ఝావసతి ముత్తచాగో పయతపాణి వోస్సగ్గరతో యాచయోగో దానసంవిభాగరతో॥ అయం వుచ్చతి। బ్యగ్ఘపజ్జ। చాగసమ్పదా॥>
    text <కతమా చ। బ్యగ్ఘపజ్జ। పఞ్ఞాసమ్పదా॥ ఇధ। బ్యగ్ఘపజ్జ। కులపుత్తో పఞ్ఞవా హోతి। ఉదయత్థగామినియా పఞ్ఞాయ సమన్నాగతో అరియాయ నిబ్బేధికాయ సమ్మా దుక్ఖక్ఖయగామినియా॥ అయం వుచ్చతి। బ్యగ్ఘపజ్జ। పఞ్ఞాసమ్పదా॥ ఇమే ఖో। బ్యగ్ఘపజ్జ। చత్తారో ధమ్మా కులపుత్తస్స సమ్పరాయహితాయ సంవత్తన్తి సమ్పరాయసుఖాయాతి॥>
    block
      text <ఉట్ఠాతా కమ్మధేయ్యేసు। అప్పమత్తో విధానవా।>
      text <సమం కప్పేతి జీవికం। సమ్భతం అనురక్ఖతి॥>
      text <సద్ధో సీలేన సమ్పన్నో। వదఞ్ఞూ వీతమచ్ఛరో।>
      text <నిచ్చం మగ్గం విసోధేతి। సోత్థానం సమ్పరాయికం॥>
      text <ఇచ్చేతే అట్ఠ ధమ్మా చ। సద్ధస్స ఘరమేసినో।>
      text <అక్ఖాతా సచ్చనామేన। ఉభయత్థ సుఖావహా॥>
      text <దిట్ఠధమ్మహితత్థాయ। సమ్పరాయసుఖాయ చ।>
      text <ఏవమేతం గహట్ఠానం। చాగో పుఞ్ఞం పవడ్ఢతీతి॥ చతుత్థం।>
      text <ఉట్ఠాతా కమ్మధేయ్యేసు। అప్పమత్తో విధానవా।>
      text <సమం కప్పేతి జీవికం। సమ్భతం అనురక్ఖతి॥>
      text <సద్ధో సీలేన సమ్పన్నో। వదఞ్ఞూ వీతమచ్ఛరో।>
      text <నిచ్చం మగ్గం విసోధేతి। సోత్థానం సమ్పరాయికం॥>
      text <ఇచ్చేతే అట్ఠ ధమ్మా చ। సద్ధస్స ఘరమేసినో।>
      text <అక్ఖాతా సచ్చనామేన। ఉభయత్థ సుఖావహా॥>
      text <దిట్ఠధమ్మహితత్థాయ। సమ్పరాయసుఖాయ చ।>
      text <ఏవమేతం గహట్ఠానం। చాగో పుఞ్ఞం పవడ్ఢతీతి॥ పఞ్చమం।>
      text <భయం దుక్ఖఞ్చ రోగో చ। గణ్డో సల్లఞ్చ సఙ్గో చ।>
      text <పఙ్కో గబ్భో చ ఉభయం। ఏతే కామా పవుచ్చన్తి।>
      text <యత్థ సత్తో పుథుజ్జనో॥>
      text <ఓతిణ్ణో సాతరూపేన। పున గబ్భాయ గచ్ఛతి।>
      text <యతో చ భిక్ఖు ఆతాపీ। సమ్పజఞ్ఞం న రిచ్చతి॥>
      text <సో ఇమం పలిపథం దుగ్గం। అతిక్కమ్మ తథావిధో।>
      text <పజం జాతిజరూపేతం। ఫన్దమానం అవేక్ఖతీతి॥ ఛట్ఠం।>
      text <చత్తారో చ పటిపన్నా। చత్తారో చ ఫలే ఠితా।>
      text <ఏస సఙ్ఘో ఉజుభూతో। పఞ్ఞాసీలసమాహితో॥>
      text <యజమానానం మనుస్సానం। పుఞ్ఞపేక్ఖాన పాణినం।>
      text <కరోతం ఓపధికం పుఞ్ఞం। సఙ్ఘే దిన్నం మహప్ఫలన్తి॥ నవమం।>
      text <చత్తారో చ పటిపన్నా। చత్తారో చ ఫలే ఠితా।>
      text <ఏస సఙ్ఘో సముక్కట్ఠో। సత్తానం అట్ఠ పుగ్గలా॥>
      text <యజమానానం మనుస్సానం। పుఞ్ఞపేక్ఖాన పాణినం।>
      text <కరోతం ఓపధికం పుఞ్ఞం। ఏత్థ దిన్నం మహప్ఫలన్తి॥ దసమం।>
      text <గోతమీ ఓవాదం సంఖిత్తం। దీఘజాణు చ ఉజ్జయో।>
      text <భయా ద్వే ఆహునేయ్యా చ। ద్వే చ అట్ఠ పుగ్గలాతి॥>
  text <౫॥ ఉజ్జయసుత్తం>
    text <౫౫>, <అథ ఖో ఉజ్జయో బ్రాహ్మణో యేన భగవా తేనుపసఙ్కమి। ఉపసఙ్కమిత్వా భగవతా సద్ధిం సమ్మోది॥ సమ్మోదనీయం కథం సారణీయం వీతిసారేత్వా ఏకమన్తం నిసీది॥ ఏకమన్తం నిసిన్నో ఖో ఉజ్జయో బ్రాహ్మణో భగవన్తం ఏతదవోచ మయం। భో గోతమ। పవాసం గన్తుకామా॥ తేసం నో భవం గోతమో అమ్హాకం తథా ధమ్మం దేసేతు యే అమ్హాకం అస్సు ధమ్మా దిట్ఠధమ్మహితాయ। దిట్ఠధమ్మసుఖాయ। సమ్పరాయహితాయ। సమ్పరాయసుఖాయాతి॥>
    text <చత్తారోమే। బ్రాహ్మణ। ధమ్మా కులపుత్తస్స దిట్ఠధమ్మహితాయ సంవత్తన్తి। దిట్ఠధమ్మసుఖాయ॥ కతమే చత్తారో॥ ఉట్ఠానసమ్పదా। ఆరక్ఖసమ్పదా। కల్యాణమిత్తతా। సమజీవితా॥ కతమా చ। బ్రాహ్మణ। ఉట్ఠానసమ్పదా॥ ఇధ। బ్రాహ్మణ। కులపుత్తో యేన కమ్మట్ఠానేన జీవికం కప్పేతి యది కసియా। యది వణిజ్జాయ। యది గోరక్ఖేన। యది ఇస్సత్తేన। యది రాజపోరిసేన। యది సిప్పఞ్ఞతరేన తత్థ దక్ఖో హోతి అనలసో। తత్రుపాయాయ వీమంసాయ సమన్నాగతో। అలం కాతుం అలం సంవిధాతుం॥ అయం వుచ్చతి। బ్రాహ్మణ। ఉట్ఠానసమ్పదా॥>
    text <కతమా చ। బ్రాహ్మణ। ఆరక్ఖసమ్పదా॥ ఇధ। బ్రాహ్మణ। కులపుత్తస్స భోగా హోన్తి ఉట్ఠానవీరియాధిగతా। బాహాబలపరిచితా। సేదావక్ఖిత్తా। ధమ్మికా ధమ్మలద్ధా॥ తే ఆరక్ఖేన గుత్తియా సమ్పాదేతి కిన్తి మే ఇమే భోగే నేవ రాజానో హరేయ్యుం। న చోరా హరేయ్యుం। న అగ్గి డహేయ్య। న ఉదకం వహేయ్య। న అప్పియా దాయాదా హరేయ్యున్తి॥ అయం వుచ్చతి। బ్రాహ్మణ। ఆరక్ఖసమ్పదా॥>
    text <కతమా చ। బ్రాహ్మణ। కల్యాణమిత్తతా॥ ఇధ। బ్రాహ్మణ। కులపుత్తో యస్మిం గామే వా నిగమే వా పటివసతి తత్ర యే తే హోన్తి గహపతీ వా గహపతిపుత్తా వా దహరా వా వుద్ధసీలినో। వుద్ధా వా వుద్ధసీలినో। సద్ధాసమ్పన్నా। సీలసమ్పన్నా। చాగసమ్పన్నా। పఞ్ఞాసమ్పన్నా తేహి సద్ధిం సన్తిట్ఠతి సల్లపతి సాకచ్ఛం సమాపజ్జతి। యథారూపానం సద్ధాసమ్పన్నానం సద్ధాసమ్పదం అనుసిక్ఖతి। యథారూపానం సీలసమ్పన్నానం సీలసమ్పదం అనుసిక్ఖతి। యథారూపానం చాగసమ్పన్నానం చాగసమ్పదం అనుసిక్ఖతి। యథారూపానం పఞ్ఞాసమ్పన్నానం పఞ్ఞాసమ్పదం అనుసిక్ఖతి॥ అయం వుచ్చతి। బ్రాహ్మణ। కల్యాణమిత్తతా॥>
    text <కతమా చ। బ్రాహ్మణ। సమజీవితా॥ ఇధ। బ్రాహ్మణ। కులపుత్తో ఆయఞ్చ భోగానం విదిత్వా వయఞ్చ భోగానం విదిత్వా సమం జీవికం కప్పేతి నాచ్చోగాళ్హం నాతిహీనం ఏవం మే ఆయో వయం పరియాదాయ ఠస్సతి। న చ మే వయో ఆయం పరియాదాయ ఠస్సతీతి॥ సేయ్యథాపి। బ్రాహ్మణ। తులాధారో వా తులాధారన్తేవాసీ వా తులం పగ్గహేత్వా జానాతి ఏత్తకేన వా ఓనతం। ఏత్తకేన వా ఉన్నతన్తి। ఏవమేవం ఖో। బ్రాహ్మణ। కులపుత్తో ఆయఞ్చ భోగానం విదిత్వా వయఞ్చ భోగానం విదిత్వా సమం జీవికం కప్పేతి నాచ్చోగాళ్హం నాతిహీనం ఏవం మే ఆయో వయం పరియాదాయ ఠస్సతి। న చ మే వయో ఆయం పరియాదాయ ఠస్సతీతి॥ సచాయం। బ్రాహ్మణ। కులపుత్తో అప్పాయో సమానో ఉళారం జీవికం కప్పేతి। తస్స భవన్తి వత్తారో ఉదుమ్బరఖాదీవాయం కులపుత్తో భోగే ఖాదతీతి॥ సచే పనాయం। బ్రాహ్మణ। కులపుత్తో మహాయో సమానో కసిరం జీవికం కప్పేతి। తస్స భవన్తి వత్తారో అజేట్ఠమరణంవాయం కులపుత్తో మరిస్సతీతి॥ యతో చ ఖోయం। బ్రాహ్మణ। కులపుత్తో ఆయఞ్చ భోగానం విదిత్వా వయఞ్చ భోగానం విదిత్వా సమం జీవికం కప్పేతి నాచ్చోగాళ్హం నాతిహీనం ఏవం మే ఆయో వయం పరియాదాయ ఠస్సతి। న చ మే వయో ఆయం పరియాదాయ ఠస్సతీతి। అయం వుచ్చతి। బ్రాహ్మణ। సమజీవితా॥>
    text <ఏవం సముప్పన్నానం। బ్రాహ్మణ। భోగానం చత్తారి అపాయముఖాని హోన్తి ఇత్థిధుత్తో। సురాధుత్తో। అక్ఖధుత్తో। పాపమిత్తో పాపసహాయో పాపసమ్పవఙ్కో॥ సేయ్యథాపి। బ్రాహ్మణ। మహతో తళాకస్స చత్తారి చేవ ఆయముఖాని। చత్తారి చ అపాయముఖాని॥ తస్స పురిసో యాని చేవ ఆయముఖాని తాని పిదహేయ్య। యాని చ అపాయముఖాని తాని వివరేయ్య। దేవో చ న సమ్మా ధారం అనుప్పవేచ్ఛేయ్య॥ ఏవఞ్హి తస్స బ్రాహ్మణ। మహతో తళాకస్స పరిహానియేవ పాటికఙ్ఖా। నో వుద్ధి। ఏవమేవం ఖో। బ్రాహ్మణ। ఏవం సముప్పన్నానం భోగానం చత్తారి అపాయముఖాని హోన్తి ఇత్థిధుత్తో। సురాధుత్తో। అక్ఖధుత్తో। పాపమిత్తో పాపసహాయో పాపసమ్పవఙ్కో॥>
    text <ఏవం సముప్పన్నానం। బ్రాహ్మణ। భోగానం చత్తారి ఆయముఖాని హోన్తి న ఇత్థిధుత్తో। న సురాధుత్తో। న అక్ఖధుత్తో। కల్యాణమిత్తో కల్యాణసహాయో కల్యాణసమ్పవఙ్కో॥ సేయ్యథాపి। బ్రాహ్మణ। మహతో తళాకస్స చత్తారి చేవ ఆయముఖాని చత్తారి చ అపాయముఖాని॥ తస్స పురిసో యాని చేవ ఆయముఖాని తాని వివరేయ్య। యాని చ అపాయముఖాని తాని పిదహేయ్య। దేవో చ సమ్మా ధారం అనుప్పవేచ్ఛేయ్య॥ ఏవఞ్హి తస్స। బ్రాహ్మణ। మహతో తళాకస్స వుద్ధియేవ పాటికఙ్ఖా। నో పరిహాని। ఏవమేవం ఖో। బ్రాహ్మణ। ఏవం సముప్పన్నానం భోగానం చత్తారి ఆయముఖాని హోన్తి న ఇత్థిధుత్తో…పే॰… కల్యాణసమ్పవఙ్కో॥ ఇమే ఖో। బ్రాహ్మణ। చత్తారో ధమ్మా కులపుత్తస్స దిట్ఠధమ్మహితాయ సంవత్తన్తి దిట్ఠధమ్మసుఖాయ॥>
    text <చత్తారోమే। బ్రాహ్మణ। కులపుత్తస్స ధమ్మా సమ్పరాయహితాయ సంవత్తన్తి సమ్పరాయసుఖాయ॥ కతమే చత్తారో॥ సద్ధాసమ్పదా। సీలసమ్పదా। చాగసమ్పదా। పఞ్ఞాసమ్పదా॥ కతమా చ। బ్రాహ్మణ। సద్ధాసమ్పదా॥ ఇధ। బ్రాహ్మణ। కులపుత్తో సద్ధో హోతి। సద్దహతి తథాగతస్స బోధిం ఇతిపి సో భగవా…పే॰… సత్థా దేవమనుస్సానం బుద్ధో భగవాతి॥ అయం వుచ్చతి। బ్రాహ్మణ। సద్ధాసమ్పదా॥>
    text <కతమా చ। బ్రాహ్మణ। సీలసమ్పదా॥ ఇధ। బ్రాహ్మణ। కులపుత్తో పాణాతిపాతా పటివిరతో హోతి…పే॰… సురామేరయమజ్జపమాదట్ఠానా పటివిరతో హోతి॥ అయం వుచ్చతి। బ్రాహ్మణ। సీలసమ్పదా॥>
    text <కతమా చ। బ్రాహ్మణ। చాగసమ్పదా॥ ఇధ। బ్రాహ్మణ। కులపుత్తో విగతమలమచ్ఛేరేన చేతసా అగారం అజ్ఝావసతి ముత్తచాగో పయతపాణి వోస్సగ్గరతో యాచయోగో దానసంవిభాగరతో॥ అయం వుచ్చతి। బ్రాహ్మణ। చాగసమ్పదా॥>
    text <కతమా చ। బ్రాహ్మణ। పఞ్ఞాసమ్పదా॥ ఇధ। బ్రాహ్మణ। కులపుత్తో పఞ్ఞవా హోతి…పే॰… సమ్మా దుక్ఖక్ఖయగామినియా॥ అయం వుచ్చతి। బ్రాహ్మణ। పఞ్ఞాసమ్పదా॥ ఇమే ఖో। బ్రాహ్మణ। చత్తారో ధమ్మా కులపుత్తస్స సమ్పరాయహితాయ సంవత్తన్తి సమ్పరాయసుఖాయాతి॥>
  text <౬॥ భయసుత్తం>
    text <౫౬>, <భయన్తి। భిక్ఖవే। కామానమేతం అధివచనం॥ దుక్ఖన్తి। భిక్ఖవే। కామానమేతం అధివచనం॥ రోగోతి। భిక్ఖవే। కామానమేతం అధివచనం॥ గణ్డోతి। భిక్ఖవే। కామానమేతం అధివచనం॥ సల్లన్తి। భిక్ఖవే। కామానమేతం అధివచనం॥ సఙ్గోతి। భిక్ఖవే। కామానమేతం అధివచనం॥ పఙ్కోతి। భిక్ఖవే। కామానమేతం అధివచనం॥ గబ్భోతి। భిక్ఖవే। కామానమేతం అధివచనం॥ కస్మా చ। భిక్ఖవే। భయన్తి కామానమేతం అధివచనం॥ యస్మా చ కామరాగరత్తాయం। భిక్ఖవే। ఛన్దరాగవినిబద్ధో దిట్ఠధమ్మికాపి భయా న పరిముచ్చతి। సమ్పరాయికాపి భయా న పరిముచ్చతి। తస్మా భయన్తి కామానమేతం అధివచనం॥ కస్మా చ। భిక్ఖవే। దుక్ఖన్తి…పే॰… రోగోతి… గణ్డోతి… సల్లన్తి… సఙ్గోతి… పఙ్కోతి… గబ్భోతి కామానమేతం అధివచనం॥ యస్మా చ కామరాగరత్తాయం। భిక్ఖవే। ఛన్దరాగవినిబద్ధో దిట్ఠధమ్మికాపి గబ్భా న పరిముచ్చతి। సమ్పరాయికాపి గబ్భా న పరిముచ్చతి। తస్మా గబ్భోతి కామానమేతం అధివచనం॥>
  text <౭॥ పఠమఆహునేయ్యసుత్తం>
    text <౫౭>, <అట్ఠహి। భిక్ఖవే। ధమ్మేహి సమన్నాగతో భిక్ఖు ఆహునేయ్యో హోతి పాహునేయ్యో దక్ఖిణేయ్యో అఞ్జలికరణీయో అనుత్తరం పుఞ్ఞక్ఖేత్తం లోకస్స॥ కతమేహి అట్ఠహి॥ ఇధ। భిక్ఖవే। భిక్ఖు సీలవా హోతి …పే॰… సమాదాయ సిక్ఖతి సిక్ఖాపదేసు। బహుస్సుతో హోతి…పే॰… దిట్ఠియా సుప్పటివిద్ధా। కల్యాణమిత్తో హోతి కల్యాణసహాయో కల్యాణసమ్పవఙ్కో। సమ్మాదిట్ఠికో హోతి। సమ్మాదస్సనేన సమన్నాగతో। చతున్నం ఝానానం ఆభిచేతసికానం దిట్ఠధమ్మసుఖవిహారానం నికామలాభీ హోతి అకిచ్ఛలాభీ అకసిరలాభీ। అనేకవిహితం పుబ్బేనివాసం అనుస్సరతి। సేయ్యథిదం ఏకమ్పి జాతిం ద్వేపి జాతియో…పే॰… ఇతి సాకారం సఉద్దేసం అనేకవిహితం పుబ్బేనివాసం అనుస్సరతి। దిబ్బేన చక్ఖునా విసుద్ధేన అతిక్కన్తమానుసకేన…పే॰… యథాకమ్మూపగే సత్తే పజానాతి। ఆసవానం ఖయా…పే॰… సచ్ఛికత్వా ఉపసమ్పజ్జ విహరతి॥ ఇమేహి ఖో। భిక్ఖవే। అట్ఠహి ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్సాతి॥ సత్తమం॥>
  text <౮॥ దుతియఆహునేయ్యసుత్తం>
    text <౫౮>, <అట్ఠహి। భిక్ఖవే। ధమ్మేహి సమన్నాగతో భిక్ఖు ఆహునేయ్యో హోతి…పే॰… అనుత్తరం పుఞ్ఞక్ఖేత్తం లోకస్స॥ కతమేహి అట్ఠహి॥ ఇధ। భిక్ఖవే। భిక్ఖు సీలవా హోతి …పే॰… సమాదాయ సిక్ఖతి సిక్ఖాపదేసు। బహుస్సుతో హోతి…పే॰… దిట్ఠియా సుప్పటివిద్ధా। ఆరద్ధవీరియో విహరతి థామవా దళ్హపరక్కమో అనిక్ఖిత్తధురో కుసలేసు ధమ్మేసు। ఆరఞ్ఞికో హోతి పన్తసేనాసనో। అరతిరతిసహో హోతి। ఉప్పన్నం అరతిం అభిభుయ్య అభిభుయ్య విహరతి। భయభేరవసహో హోతి। ఉప్పన్నం భయభేరవం అభిభుయ్య అభిభుయ్య విహరతి। చతున్నం ఝానానం ఆభిచేతసికానం దిట్ఠధమ్మసుఖవిహారానం నికామలాభీ హోతి అకిచ్ఛలాభీ అకసిరలాభీ। ఆసవానం ఖయా…పే॰… సచ్ఛికత్వా ఉపసమ్పజ్జ విహరతి॥ ఇమేహి ఖో। భిక్ఖవే। అట్ఠహి ధమ్మేహి సమన్నాగతో భిక్ఖు ఆహునేయ్యో…పే॰… అనుత్తరం పుఞ్ఞక్ఖేత్తం లోకస్సాతి॥ అట్ఠమం॥>
  text <౯॥ పఠమపుగ్గలసుత్తం>
    text <౫౯>, <అట్ఠిమే భిక్ఖవే। పుగ్గలా ఆహునేయ్యా పాహునేయ్యా దక్ఖిణేయ్యా అఞ్జలికరణీయా అనుత్తరం పుఞ్ఞక్ఖేత్తం లోకస్స॥ కతమే అట్ఠ॥ సోతాపన్నో। సోతాపత్తిఫలసచ్ఛికిరియాయ పటిపన్నో। సకదాగామీ। సకదాగామిఫలసచ్ఛికిరియాయ పటిపన్నో। అనాగామీ। అనాగామిఫలసచ్ఛికిరియాయ పటిపన్నో। అరహా। అరహత్తాయ పటిపన్నో॥ ఇమే ఖో। భిక్ఖవే। అట్ఠ పుగ్గలా ఆహునేయ్యా…పే॰… అనుత్తరం పుఞ్ఞక్ఖేత్తం లోకస్సాతి॥>
  text <౧౦॥ దుతియపుగ్గలసుత్తం>
    text <౬౦>, <అట్ఠిమే। భిక్ఖవే। పుగ్గలా ఆహునేయ్యా…పే॰… అనుత్తరం పుఞ్ఞక్ఖేత్తం లోకస్స॥ కతమే అట్ఠ॥ సోతాపన్నో। సోతాపత్తిఫలసచ్ఛికిరియాయ పటిపన్నో…పే॰… అరహా। అరహత్తాయ పటిపన్నో॥ ఇమే ఖో। భిక్ఖవే। అట్ఠ పుగ్గలా ఆహునేయ్యా…పే॰… అనుత్తరం పుఞ్ఞక్ఖేత్తం లోకస్సాతి॥>
    stand <గోతమీవగ్గో పఠమో॥>
    text <తస్సుద్దానం>
