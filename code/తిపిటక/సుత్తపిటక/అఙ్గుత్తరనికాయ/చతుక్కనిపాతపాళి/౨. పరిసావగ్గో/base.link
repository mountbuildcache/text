text <౨౨ ౨॥ పరిసావగ్గో>
  text <౧॥ పరిసాసుత్తం>
    text <౨౧౧>, <చత్తారోమే। భిక్ఖవే। పరిసదూసనా॥ కతమే చత్తారో॥ భిక్ఖు। భిక్ఖవే। దుస్సీలో పాపధమ్మో పరిసదూసనో। భిక్ఖునీ। భిక్ఖవే। దుస్సీలా పాపధమ్మా పరిసదూసనా। ఉపాసకో। భిక్ఖవే। దుస్సీలో పాపధమ్మో పరిసదూసనో। ఉపాసికా। భిక్ఖవే। దుస్సీలా పాపధమ్మా పరిసదూసనా॥ ఇమే ఖో। భిక్ఖవే। చత్తారో పరిసదూసనా॥>
    text <చత్తారోమే। భిక్ఖవే। పరిససోభనా॥ కతమే చత్తారో॥ భిక్ఖు। భిక్ఖవే। సీలవా కల్యాణధమ్మో పరిససోభనో। భిక్ఖునీ। భిక్ఖవే। సీలవతీ కల్యాణధమ్మా పరిససోభనా। ఉపాసకో। భిక్ఖవే। సీలవా కల్యాణధమ్మో పరిససోభనో। ఉపాసికా। భిక్ఖవే। సీలవతీ కల్యాణధమ్మా పరిససోభనా॥ ఇమే ఖో। భిక్ఖవే। చత్తారో పరిససోభనాతి॥ పఠమం॥>
  text <౨॥ దిట్ఠిసుత్తం>
    text <౨౧౨>, <చతూహి। భిక్ఖవే। ధమ్మేహి సమన్నాగతో యథాభతం నిక్ఖిత్తో ఏవం నిరయే॥ కతమేహి చతూహి॥ కాయదుచ్చరితేన। వచీదుచ్చరితేన। మనోదుచ్చరితేన। మిచ్ఛాదిట్ఠియా ఇమేహి ఖో। భిక్ఖవే। చతూహి ధమ్మేహి సమన్నాగతో యథాభతం నిక్ఖిత్తో ఏవం నిరయే॥>
    text <చతూహి। భిక్ఖవే। ధమ్మేహి సమన్నాగతో యథాభతం నిక్ఖిత్తో ఏవం సగ్గే॥ కతమేహి చతూహి॥ కాయసుచరితేన। వచీసుచరితేన। మనోసుచరితేన। సమ్మాదిట్ఠియా ఇమేహి ఖో। భిక్ఖవే। చతూహి ధమ్మేహి సమన్నాగతో యథాభతం నిక్ఖిత్తో ఏవం సగ్గేతి॥ దుతియం॥>
  text <౩॥ అకతఞ్ఞుతాసుత్తం>
    text <౨౧౩>, <చతూహి। భిక్ఖవే। ధమ్మేహి సమన్నాగతో యథాభతం నిక్ఖిత్తో ఏవం నిరయే॥ కతమేహి చతూహి॥ కాయదుచ్చరితేన। వచీదుచ్చరితేన। మనోదుచ్చరితేన। అకతఞ్ఞుతా అకతవేదితా ఇమేహి ఖో। భిక్ఖవే। చతూహి ధమ్మేహి సమన్నాగతో యథాభతం నిక్ఖిత్తో ఏవం నిరయే॥>
    text <చతూహి। భిక్ఖవే। ధమ్మేహి సమన్నాగతో యథాభతం నిక్ఖిత్తో ఏవం సగ్గే॥ కతమేహి చతూహి॥ కాయసుచరితేన। వచీసుచరితేన। మనోసుచరితేన। కతఞ్ఞుతాకతవేదితా ఇమేహి ఖో। భిక్ఖవే। చతూహి ధమ్మేహి సమన్నాగతో యథాభతం నిక్ఖిత్తో ఏవం సగ్గేతి॥ తతియం॥>
  text <౪॥ పాణాతిపాతీసుత్తం>
    text <౨౧౪>, <…పే॰… పాణాతిపాతీ హోతి। అదిన్నాదాయీ హోతి। కామేసుమిచ్ఛాచారీ హోతి। ముసావాదీ హోతి…పే॰… పాణాతిపాతా పటివిరతో హోతి। అదిన్నాదానా పటివిరతో హోతి। కామేసుమిచ్ఛాచారా పటివిరతో హోతి। ముసావాదా పటివిరతో హోతి॥ చతుత్థం॥>
  text <౫॥ పఠమమగ్గసుత్తం>
    text <౨౧౫>, <…పే॰… మిచ్ఛాదిట్ఠికో హోతి। మిచ్ఛాసఙ్కప్పో హోతి। మిచ్ఛావాచో హోతి। మిచ్ఛాకమ్మన్తో హోతి…పే॰… సమ్మాదిట్ఠికో హోతి। సమ్మాసఙ్కప్పో హోతి। సమ్మావాచో హోతి। సమ్మాకమ్మన్తో హోతి॥ పఞ్చమం॥>
  text <౬॥ దుతియమగ్గసుత్తం>
    text <౨౧౬>, <…పే॰… మిచ్ఛాఆజీవో హోతి। మిచ్ఛావాయామో హోతి। మిచ్ఛాసతి హోతి। మిచ్ఛాసమాధి హోతి…పే॰… సమ్మాఆజీవో హోతి। సమ్మావాయామో హోతి। సమ్మాసతి హోతి। సమ్మాసమాధి హోతి॥ ఛట్ఠం॥>
  text <౭॥ పఠమవోహారపథసుత్తం>
    text <౨౧౭>, <…పే॰… అదిట్ఠే దిట్ఠవాదీ హోతి। అసుతే సుతవాదీ హోతి। అముతే ముతవాదీ హోతి। అవిఞ్ఞాతే విఞ్ఞాతవాదీ హోతి…పే॰… అదిట్ఠే అదిట్ఠవాదీ హోతి। అసుతే అసుతవాదీ హోతి। అముతే అముతవాదీ హోతి। అవిఞ్ఞాతే అవిఞ్ఞాతవాదీ హోతి॥ సత్తమం॥>
  text <౮॥ దుతియవోహారపథసుత్తం>
    text <౨౧౮>, <…పే॰… దిట్ఠే అదిట్ఠవాదీ హోతి। సుతే అసుతవాదీ హోతి। ముతే అముతవాదీ హోతి। విఞ్ఞాతే అవిఞ్ఞాతవాదీ హోతి…పే॰… దిట్ఠే దిట్ఠవాదీ హోతి। సుతే సుతవాదీ హోతి। ముతే ముతవాదీ హోతి। విఞ్ఞాతే విఞ్ఞాతవాదీ హోతి॥ అట్ఠమం॥>
  text <౯॥ అహిరికసుత్తం>
    text <౨౧౯>, <…పే॰… అస్సద్ధో హోతి। దుస్సీలో హోతి। అహిరికో హోతి। అనోత్తప్పీ హోతి…పే॰… సద్ధో హోతి। సీలవా హోతి। హిరిమా హోతి। ఓత్తప్పీ హోతి॥ నవమం॥>
  text <౧౦॥ దుస్సీలసుత్తం>
    text <౨౨౦>, <చతూహి। భిక్ఖవే। ధమ్మేహి సమన్నాగతో యథాభతం నిక్ఖిత్తో ఏవం నిరయే॥ కతమేహి చతూహి॥ అస్సద్ధో హోతి। దుస్సీలో హోతి। కుసీతో హోతి। దుప్పఞ్ఞో హోతి ఇమేహి ఖో। భిక్ఖవే। చతూహి ధమ్మేహి సమన్నాగతో యథాభతం నిక్ఖిత్తో ఏవం నిరయే॥>
    text <చతూహి। భిక్ఖవే। ధమ్మేహి సమన్నాగతో యథాభతం నిక్ఖిత్తో ఏవం సగ్గే॥ కతమేహి చతూహి॥ సద్ధో హోతి। సీలవా హోతి। ఆరద్ధవీరియో హోతి। పఞ్ఞవా హోతి ఇమేహి ఖో। భిక్ఖవే। చతూహి ధమ్మేహి సమన్నాగతో యథాభతం నిక్ఖిత్తో ఏవం సగ్గేతి॥ దసమం॥>
    stand <పరిసావగ్గో దుతియో॥>
    text <తస్సుద్దానం>
    block
      text <పరిసా దిట్ఠి అకతఞ్ఞుతా। పాణాతిపాతాపి ద్వే మగ్గా।>
      text <ద్వే వోహారపథా వుత్తా। అహిరికం దుప్పఞ్ఞేన చాతి॥>
