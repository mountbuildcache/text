text <౨౩ ౩॥ దుచ్చరితవగ్గో>
  text <౧॥ దుచ్చరితసుత్తం>
    text <౨౨౧>, <చత్తారిమాని। భిక్ఖవే। వచీదుచ్చరితాని॥ కతమాని చత్తారి॥ ముసావాదో। పిసుణా వాచా। ఫరుసా వాచా। సమ్ఫప్పలాపో ఇమాని ఖో। భిక్ఖవే। చత్తారి వచీదుచ్చరితాని॥ చత్తారిమాని। భిక్ఖవే। వచీసుచరితాని॥ కతమాని చత్తారి॥ సచ్చవాచా। అపిసుణా వాచా। సణ్హా వాచా। మన్తవాచా ఇమాని ఖో। భిక్ఖవే। చత్తారి వచీసుచరితానీతి॥ పఠమం॥>
  text <౨॥ దిట్ఠిసుత్తం>
    text <౨౨౨>, <చతూహి। భిక్ఖవే। ధమ్మేహి సమన్నాగతో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతి॥ కతమేహి చతూహి॥ కాయదుచ్చరితేన। వచీదుచ్చరితేన। మనోదుచ్చరితేన। మిచ్ఛాదిట్ఠియా ఇమేహి ఖో। భిక్ఖవే। చతూహి ధమ్మేహి సమన్నాగతో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో చ విఞ్ఞూనం। బహుఞ్చ అపుఞ్ఞం పసవతి॥>
    text <చతూహి। భిక్ఖవే। ధమ్మేహి సమన్నాగతో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో విఞ్ఞూనం। బహుఞ్చ పుఞ్ఞం పసవతి॥ కతమేహి చతూహి॥ కాయసుచరితేన। వచీసుచరితేన। మనోసుచరితేన। సమ్మాదిట్ఠియా ఇమేహి ఖో। భిక్ఖవే। చతూహి ధమ్మేహి సమన్నాగతో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో విఞ్ఞూనం। బహుఞ్చ పుఞ్ఞం పసవతీతి॥ దుతియం॥>
  text <౩॥ అకతఞ్ఞుతాసుత్తం>
    text <౨౨౩>, <చతూహి। భిక్ఖవే। ధమ్మేహి సమన్నాగతో బాలో అబ్యత్తో అసప్పురిసో ఖతం ఉపహతం అత్తానం పరిహరతి। సావజ్జో చ హోతి సానువజ్జో విఞ్ఞూనం। బహుఞ్చ అపుఞ్ఞం పసవతి॥ కతమేహి చతూహి॥ కాయదుచ్చరితేన। వచీదుచ్చరితేన। మనోదుచ్చరితేన। అకతఞ్ఞుతా అకతవేదితా ఇమేహి…పే॰… పణ్డితో… కాయసుచరితేన। వచీసుచరితేన। మనోసుచరితేన కతఞ్ఞుతాకతవేదితా…పే॰…॥ తతియం॥>
  text <౪॥ పాణాతిపాతీసుత్తం>
    text <౨౨౪>, <… పాణాతిపాతీ హోతి। అదిన్నాదాయీ హోతి। కామేసుమిచ్ఛాచారీ హోతి। ముసావాదీ హోతి…పే॰… పాణాతిపాతా పటివిరతో హోతి। అదిన్నాదానా పటివిరతో హోతి। కామేసుమిచ్ఛాచారా పటివిరతో హోతి। ముసావాదా పటివిరతో హోతి…పే॰…॥ చతుత్థం॥>
  text <౫॥ పఠమమగ్గసుత్తం>
    text <౨౨౫>, <… మిచ్ఛాదిట్ఠికో హోతి। మిచ్ఛాసఙ్కప్పో హోతి। మిచ్ఛావాచో హోతి। మిచ్ఛాకమ్మన్తో హోతి…పే॰… సమ్మాదిట్ఠికో హోతి। సమ్మాసఙ్కప్పో హోతి। సమ్మావాచో హోతి। సమ్మాకమ్మన్తో హోతి…పే॰…॥ పఞ్చమం॥>
  text <౬॥ దుతియమగ్గసుత్తం>
    text <౨౨౬>, <… మిచ్ఛాఆజీవో హోతి। మిచ్ఛావాయామో హోతి। మిచ్ఛాసతి హోతి। మిచ్ఛాసమాధి హోతి…పే॰… సమ్మాఆజీవో హోతి। సమ్మావాయామో హోతి। సమ్మాసతి హోతి। సమ్మాసమాధి హోతి…పే॰…॥ ఛట్ఠం॥>
  text <౭॥ పఠమవోహారపథసుత్తం>
    text <౨౨౭>, <… అదిట్ఠే దిట్ఠవాదీ హోతి। అసుతే సుతవాదీ హోతి। అముతే ముతవాదీ హోతి। అవిఞ్ఞాతే విఞ్ఞాతవాదీ హోతి…పే॰… అదిట్ఠే అదిట్ఠవాదీ హోతి। అసుతే అసుతవాదీ హోతి। అముతే అముతవాదీ హోతి। అవిఞ్ఞాతే అవిఞ్ఞాతవాదీ హోతి…పే॰…॥ సత్తమం॥>
  text <౮॥ దుతియవోహారపథసుత్తం>
    text <౨౨౮>, <… దిట్ఠే అదిట్ఠవాదీ హోతి। సుతే అసుతవాదీ హోతి। ముతే అముతవాదీ హోతి। విఞ్ఞాతే అవిఞ్ఞాతవాదీ హోతి…పే॰… దిట్ఠే దిట్ఠవాదీ హోతి। సుతే సుతవాదీ హోతి। ముతే ముతవాదీ హోతి। విఞ్ఞాతే విఞ్ఞాతవాదీ హోతి…పే॰…॥ అట్ఠమం॥>
  text <౯॥ అహిరికసుత్తం>
    text <౨౨౯>, <… అస్సద్ధో హోతి। దుస్సీలో హోతి। అహిరికో హోతి। అనోత్తప్పీ హోతి…పే॰… సద్ధో హోతి। సీలవా హోతి। హిరిమా హోతి। ఓత్తప్పీ హోతి…పే॰…॥ నవమం॥>
  text <౧౦॥ దుప్పఞ్ఞసుత్తం>
    text <౨౩౦>, <… అస్సద్ధో హోతి। దుస్సీలో హోతి। కుసీతో హోతి। దుప్పఞ్ఞో హోతి…పే॰… సద్ధో హోతి। సీలవా హోతి। ఆరద్ధవీరియో హోతి। పఞ్ఞవా హోతి ఇమేహి ఖో। భిక్ఖవే। చతూహి ధమ్మేహి సమన్నాగతో పణ్డితో వియత్తో సప్పురిసో అక్ఖతం అనుపహతం అత్తానం పరిహరతి। అనవజ్జో చ హోతి అననువజ్జో విఞ్ఞూనం। బహుఞ్చ పుఞ్ఞం పసవతీతి॥ దసమం॥>
  text <౧౧॥ కవిసుత్తం>
    text <౨౩౧>, <చత్తారోమే। భిక్ఖవే। కవీ॥ కతమే చత్తారో॥ చిన్తాకవి। సుతకవి। అత్థకవి। పటిభానకవి ఇమే ఖో। భిక్ఖవే। చత్తారో కవీతి॥ ఏకాదసమం॥>
    stand <దుచ్చరితవగ్గో తతియో॥>
    text <తస్సుద్దానం>
    block
      text <దుచ్చరితం దిట్ఠి అకతఞ్ఞూ చ। పాణాతిపాతాపి ద్వే మగ్గా।>
      text <ద్వే వోహారపథా వుత్తా। అహిరికం దుప్పఞ్ఞకవినా చాతి॥>
