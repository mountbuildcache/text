text <౧౫ ౫॥ ఆభావగ్గో>
  text <౧॥ ఆభాసుత్తం>
    text <౧౪౧>, <చతస్సో ఇమా। భిక్ఖవే। ఆభా॥ కతమా చతస్సో॥ చన్దాభా। సూరియాభా। అగ్గాభా। పఞ్ఞాభా ఇమా ఖో। భిక్ఖవే। చతస్సో ఆభా॥ ఏతదగ్గం। భిక్ఖవే। ఇమాసం చతున్నం ఆభానం యదిదం పఞ్ఞాభాతి॥ పఠమం॥>
  text <౨॥ పభాసుత్తం>
    text <౧౪౨>, <చతస్సో ఇమా। భిక్ఖవే। పభా॥ కతమా చతస్సో॥ చన్దప్పభా। సూరియప్పభా। అగ్గిప్పభా। పఞ్ఞాపభా ఇమా ఖో। భిక్ఖవే। చతస్సో పభా॥ ఏతదగ్గం। భిక్ఖవే। ఇమాసం చతున్నం పభానం యదిదం పఞ్ఞాపభాతి॥ దుతియం॥>
  text <౩॥ ఆలోకసుత్తం>
    text <౧౪౩>, <చత్తారోమే। భిక్ఖవే। ఆలోకా॥ కతమే చత్తారో॥ చన్దాలోకో। సూరియాలోకో। అగ్గాలోకో। పఞ్ఞాలోకో ఇమే ఖో। భిక్ఖవే। చత్తారో ఆలోకా॥ ఏతదగ్గం। భిక్ఖవే। ఇమేసం చతున్నం ఆలోకానం యదిదం పఞ్ఞాలోకోతి॥ తతియం॥>
  text <౪॥ ఓభాససుత్తం>
    text <౧౪౪>, <చత్తారోమే। భిక్ఖవే। ఓభాసా॥ కతమే చత్తారో॥ చన్దోభాసో। సూరియోభాసో। అగ్గోభాసో। పఞ్ఞోభాసో ఇమే ఖో। భిక్ఖవే। చత్తారో ఓభాసా॥ ఏతదగ్గం। భిక్ఖవే। ఇమేసం చతున్నం ఓభాసానం యదిదం పఞ్ఞోభాసోతి॥ చతుత్థం॥>
  text <౫॥ పజ్జోతసుత్తం>
    text <౧౪౫>, <చత్తారోమే। భిక్ఖవే। పజ్జోతా॥ కతమే చత్తారో॥ చన్దపజ్జోతో। సూరియపజ్జోతో। అగ్గిపజ్జోతో। పఞ్ఞాపజ్జోతో ఇమే ఖో। భిక్ఖవే। చత్తారో పజ్జోతా॥ ఏతదగ్గం। భిక్ఖవే। ఇమేసం చతున్నం పజ్జోతానం యదిదం పఞ్ఞాపజ్జోతోతి॥ పఞ్చమం॥>
  text <౬॥ పఠమకాలసుత్తం>
    text <౧౪౬>, <చత్తారోమే। భిక్ఖవే। కాలా॥ కతమే చత్తారో॥ కాలేన ధమ్మస్సవనం। కాలేన ధమ్మసాకచ్ఛా। కాలేన సమ్మసనా। కాలేన విపస్సనా ఇమే ఖో। భిక్ఖవే। చత్తారో కాలాతి॥ ఛట్ఠం॥>
  text <౭॥ దుతియకాలసుత్తం>
    text <౧౪౭>, <చత్తారోమే। భిక్ఖవే। కాలా సమ్మా భావియమానా సమ్మా అనుపరివత్తియమానా అనుపుబ్బేన ఆసవానం ఖయం పాపేన్తి॥ కతమే చత్తారో॥ కాలేన ధమ్మస్సవనం। కాలేన ధమ్మసాకచ్ఛా। కాలేన సమ్మసనా। కాలేన విపస్సనా ఇమే ఖో। భిక్ఖవే। చత్తారో కాలా సమ్మా భావియమానా సమ్మా అనుపరివత్తియమానా అనుపుబ్బేన ఆసవానం ఖయం పాపేన్తి॥>
    text <సేయ్యథాపి। భిక్ఖవే। ఉపరిపబ్బతే థుల్లఫుసితకే దేవే వస్సన్తే తం ఉదకం యథానిన్నం పవత్తమానం పబ్బతకన్దరపదరసాఖా పరిపూరేతి। పబ్బతకన్దరపదరసాఖా పరిపూరా కుసోబ్భే పరిపూరేన్తి। కుసోబ్భా పరిపూరా మహాసోబ్భే పరిపూరేన్తి। మహాసోబ్భా పరిపూరా కున్నదియో పరిపూరేన్తి। కున్నదియో పరిపూరా మహానదియో పరిపూరేన్తి। మహానదియో పరిపూరా సముద్దం పరిపూరేన్తి॥ ఏవమేవం ఖో। భిక్ఖవే। ఇమే చత్తారో కాలా సమ్మా భావియమానా సమ్మా అనుపరివత్తియమానా అనుపుబ్బేన ఆసవానం ఖయం పాపేన్తీతి॥ సత్తమం॥>
  text <౮॥ దుచ్చరితసుత్తం>
    text <౧౪౮>, <చత్తారిమాని। భిక్ఖవే। వచీదుచ్చరితాని॥ కతమాని చత్తారి॥ ముసావాదో। పిసుణా వాచా। ఫరుసా వాచా। సమ్ఫప్పలాపో ఇమాని ఖో। భిక్ఖవే। చత్తారి వచీదుచ్చరితానీతి॥ అట్ఠమం॥>
  text <౯॥ సుచరితసుత్తం>
    text <౧౪౯>, <చత్తారిమాని। భిక్ఖవే। వచీసుచరితాని॥ కతమాని చత్తారి॥ సచ్చవాచా। అపిసుణా వాచా। సణ్హా వాచా। మన్తభాసా ఇమాని ఖో। భిక్ఖవే। చత్తారి వచీసుచరితానీతి॥ నవమం॥>
  text <౧౦॥ సారసుత్తం>
    text <౧౫౦>, <చత్తారోమే। భిక్ఖవే। సారా॥ కతమే చత్తారో॥ సీలసారో। సమాధిసారో। పఞ్ఞాసారో। విముత్తిసారో ఇమే ఖో। భిక్ఖవే। చత్తారో సారాతి॥ దసమం॥>
    stand <ఆభావగ్గో పఞ్చమో॥>
    text <తస్సుద్దానం>
    block
      text <ఆభా పభా చ ఆలోకా। ఓభాసా చేవ పజ్జోతా।>
      text <ద్వే కాలా చరితా ద్వే చ। హోన్తి సారేన తే దసాతి॥>
    stand <తతియపణ్ణాసకం సమత్తం॥>
  text <౪॥ చతుత్థపణ్ణాసకం>
