text <౧౩ ౩॥ పరిసుద్ధవగ్గో>
  text <౧॥ పఠమసుత్తం>
    text <౧౨౩>, <దసయిమే। భిక్ఖవే। ధమ్మా పరిసుద్ధా పరియోదాతా। నాఞ్ఞత్ర సుగతవినయా॥ కతమే దస॥ సమ్మాదిట్ఠి। సమ్మాసఙ్కప్పో। సమ్మావాచా। సమ్మాకమ్మన్తో। సమ్మాఆజీవో। సమ్మావాయామో। సమ్మాసతి। సమ్మాసమాధి। సమ్మాఞాణం। సమ్మావిముత్తి ఇమే ఖో। భిక్ఖవే। దస ధమ్మా పరిసుద్ధా పరియోదాతా। నాఞ్ఞత్ర సుగతవినయాతి॥ పఠమం॥>
  text <౨॥ దుతియసుత్తం>
    text <౧౨౪>, <దసయిమే। భిక్ఖవే। ధమ్మా అనుప్పన్నా ఉప్పజ్జన్తి। నాఞ్ఞత్ర సుగతవినయా॥ కతమే దస॥ సమ్మాదిట్ఠి …పే॰… సమ్మావిముత్తి ఇమే ఖో। భిక్ఖవే। దస ధమ్మా అనుప్పన్నా ఉప్పజ్జన్తి। నాఞ్ఞత్ర సుగతవినయాతి॥ దుతియం॥>
  text <౩॥ తతియసుత్తం>
    text <౧౨౫>, <దసయిమే। భిక్ఖవే। ధమ్మా మహప్ఫలా మహానిసంసా। నాఞ్ఞత్ర సుగతవినయా॥ కతమే దస॥ సమ్మాదిట్ఠి…పే॰… సమ్మావిముత్తి ఇమే ఖో। భిక్ఖవే। దస ధమ్మా మహప్ఫలా మహానిసంసా। నాఞ్ఞత్ర సుగతవినయాతి॥ తతియం॥>
  text <౪॥ చతుత్థసుత్తం>
    text <౧౨౬>, <దసయిమే। భిక్ఖవే। ధమ్మా రాగవినయపరియోసానా హోన్తి దోసవినయపరియోసానా హోన్తి మోహవినయపరియోసానా హోన్తి। నాఞ్ఞత్ర సుగతవినయా॥ కతమే దస॥ సమ్మాదిట్ఠి…పే॰… సమ్మావిముత్తి ఇమే ఖో। భిక్ఖవే। దస ధమ్మా రాగవినయపరియోసానా హోన్తి దోసవినయపరియోసానా హోన్తి మోహవినయపరియోసానా హోన్తి। నాఞ్ఞత్ర సుగతవినయాతి॥ చతుత్థం॥>
  text <౫॥ పఞ్చమసుత్తం>
    text <౧౨౭>, <దసయిమే। భిక్ఖవే। ధమ్మా ఏకన్తనిబ్బిదాయ విరాగాయ నిరోధాయ ఉపసమాయ అభిఞ్ఞాయ సమ్బోధాయ నిబ్బానాయ సంవత్తన్తి। నాఞ్ఞత్ర సుగతవినయా॥ కతమే దస॥ సమ్మాదిట్ఠి…పే॰… సమ్మావిముత్తి ఇమే ఖో। భిక్ఖవే। దస ధమ్మా ఏకన్తనిబ్బిదాయ విరాగాయ నిరోధాయ ఉపసమాయ అభిఞ్ఞాయ సమ్బోధాయ నిబ్బానాయ సంవత్తన్తి। నాఞ్ఞత్ర సుగతవినయాతి॥ పఞ్చమం॥>
  text <౬॥ ఛట్ఠసుత్తం>
    text <౧౨౮>, <దసయిమే। భిక్ఖవే। ధమ్మా భావితా బహులీకతా అనుప్పన్నా ఉప్పజ్జన్తి। నాఞ్ఞత్ర సుగతవినయా॥ కతమే దస॥ సమ్మాదిట్ఠి …పే॰… సమ్మావిముత్తి ఇమే ఖో। భిక్ఖవే। దస ధమ్మా భావితా బహులీకతా అనుప్పన్నా ఉప్పజ్జన్తి। నాఞ్ఞత్ర సుగతవినయాతి॥ ఛట్ఠం॥>
  text <౭॥ సత్తమసుత్తం>
    text <౧౨౯>, <దసయిమే। భిక్ఖవే। ధమ్మా భావితా బహులీకతా మహప్ఫలా హోన్తి మహానిసంసా। నాఞ్ఞత్ర సుగతవినయా॥ కతమే దస॥ సమ్మాదిట్ఠి…పే॰… సమ్మావిముత్తి ఇమే ఖో। భిక్ఖవే। దస ధమ్మా భావితా బహులీకతా మహప్ఫలా హోన్తి మహానిసంసా। నాఞ్ఞత్ర సుగతవినయాతి॥ సత్తమం॥>
  text <౮॥ అట్ఠమసుత్తం>
    text <౧౩౦>, <దసయిమే। భిక్ఖవే। ధమ్మా భావితా బహులీకతా రాగవినయపరియోసానా హోన్తి దోసవినయపరియోసానా హోన్తి మోహవినయపరియోసానా హోన్తి। నాఞ్ఞత్ర సుగతవినయా॥ కతమే దస॥ సమ్మాదిట్ఠి…పే॰… సమ్మావిముత్తి ఇమే ఖో। భిక్ఖవే। దస ధమ్మా భావితా బహులీకతా రాగవినయపరియోసానా హోన్తి దోసవినయపరియోసానా హోన్తి మోహవినయపరియోసానా హోన్తి। నాఞ్ఞత్ర సుగతవినయాతి॥ అట్ఠమం॥>
  text <౯॥ నవమసుత్తం>
    text <౧౩౧>, <దసయిమే। భిక్ఖవే। ధమ్మా భావితా బహులీకతా ఏకన్తనిబ్బిదాయ విరాగాయ నిరోధాయ ఉపసమాయ అభిఞ్ఞాయ సమ్బోధాయ నిబ్బానాయ సంవత్తన్తి। నాఞ్ఞత్ర సుగతవినయా॥ కతమే దస॥ సమ్మాదిట్ఠి…పే॰… సమ్మావిముత్తి ఇమే ఖో। భిక్ఖవే। దస ధమ్మా భావితా బహులీకతా ఏకన్తనిబ్బిదాయ విరాగాయ నిరోధాయ ఉపసమాయ అభిఞ్ఞాయ సమ్బోధాయ నిబ్బానాయ సంవత్తన్తి। నాఞ్ఞత్ర సుగతవినయాతి॥ నవమం॥>
  text <౧౦॥ దసమసుత్తం>
    text <౧౩౨>, <దసయిమే। భిక్ఖవే। మిచ్ఛత్తా॥ కతమే దస॥ మిచ్ఛాదిట్ఠి। మిచ్ఛాసఙ్కప్పో। మిచ్ఛావాచా। మిచ్ఛాకమ్మన్తో। మిచ్ఛాఆజీవో। మిచ్ఛావాయామో। మిచ్ఛాసతి। మిచ్ఛాసమాధి। మిచ్ఛాఞాణం। మిచ్ఛావిముత్తి ఇమే ఖో। భిక్ఖవే। దస మిచ్ఛత్తాతి॥ దసమం॥>
  text <౧౧॥ ఏకాదసమసుత్తం>
    text <౧౩౩>, <దసయిమే। భిక్ఖవే। సమ్మత్తా॥ కతమే దస॥ సమ్మాదిట్ఠి। సమ్మాసఙ్కప్పో। సమ్మావాచా। సమ్మాకమ్మన్తో। సమ్మాఆజీవో। సమ్మావాయామో। సమ్మాసతి। సమ్మాసమాధి। సమ్మాఞాణం। సమ్మావిముత్తి ఇమే ఖో। భిక్ఖవే। దస సమ్మత్తాతి॥ ఏకాదసమం॥>
    stand <పరిసుద్ధవగ్గో తతియో॥>
