text <౧౪ ౪॥ సాధువగ్గో>
  text <౧॥ సాధుసుత్తం>
    text <౧౭౮>, <సాధుఞ్చ వో। భిక్ఖవే। దేసేస్సామి అసాధుఞ్చ॥ తం సుణాథ। సాధుకం మనసి కరోథ। భాసిస్సామీతి॥ ఏవం। భన్తేతి ఖో తే భిక్ఖూ భగవతో పచ్చస్సోసుం॥ భగవా ఏతదవోచ>
    text <కతమఞ్చ। భిక్ఖవే। అసాధు॥ పాణాతిపాతో। అదిన్నాదానం। కామేసుమిచ్ఛాచారో। ముసావాదో। పిసుణా వాచా। ఫరుసా వాచా। సమ్ఫప్పలాపో। అభిజ్ఝా। బ్యాపాదో। మిచ్ఛాదిట్ఠి ఇదం వుచ్చతి। భిక్ఖవే। అసాధు॥>
    text <కతమఞ్చ। భిక్ఖవే। సాధు॥ పాణాతిపాతా వేరమణీ। అదిన్నాదానా వేరమణీ। కామేసుమిచ్ఛాచారా వేరమణీ। ముసావాదా వేరమణీ। పిసుణాయ వాచాయ వేరమణీ। ఫరుసాయ వాచాయ వేరమణీ। సమ్ఫప్పలాపా వేరమణీ। అనభిజ్ఝా। అబ్యాపాదో। సమ్మాదిట్ఠి ఇదం వుచ్చతి। భిక్ఖవే। సాధూతి॥ పఠమం॥>
  text <౨॥ అరియధమ్మసుత్తం>
    text <౧౭౯>, <అరియధమ్మఞ్చ వో। భిక్ఖవే। దేసేస్సామి అనరియధమ్మఞ్చ॥ తం సుణాథ…పే॰… కతమో చ। భిక్ఖవే। అనరియో ధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। అనరియో ధమ్మో॥>
    text <కతమో చ। భిక్ఖవే। అరియో ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। అరియో ధమ్మోతి॥ దుతియం॥>
  text <౩॥ కుసలసుత్తం>
    text <౧౮౦>, <కుసలఞ్చ వో। భిక్ఖవే। దేసేస్సామి అకుసలఞ్చ॥ తం సుణాథ…పే॰… కతమఞ్చ। భిక్ఖవే। అకుసలం॥ పాణాతిపాతో…పే॰… మిచ్ఛాదిట్ఠి ఇదం వుచ్చతి। భిక్ఖవే। అకుసలం॥>
    text <కతమఞ్చ। భిక్ఖవే। కుసలం॥ పాణాతిపాతా వేరమణీ…పే॰… సమ్మాదిట్ఠి ఇదం వుచ్చతి। భిక్ఖవే। కుసలన్తి॥ తతియం॥>
  text <౪॥ అత్థసుత్తం>
    text <౧౮౧>, <అత్థఞ్చ వో। భిక్ఖవే। దేసేస్సామి అనత్థఞ్చ॥ తం సుణాథ…పే॰… కతమో చ। భిక్ఖవే। అనత్థో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। అనత్థో॥>
    text <కతమో చ। భిక్ఖవే। అత్థో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। అత్థోతి॥ చతుత్థం॥>
  text <౫॥ ధమ్మసుత్తం>
    text <౧౮౨>, <ధమ్మఞ్చ వో। భిక్ఖవే। దేసేస్సామి అధమ్మఞ్చ॥ తం సుణాథ…పే॰… కతమో చ। భిక్ఖవే। అధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। అధమ్మో॥>
    text <కతమో చ। భిక్ఖవే। ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। ధమ్మోతి॥ పఞ్చమం॥>
  text <౬॥ ఆసవసుత్తం>
    text <౧౮౩>, <సాసవఞ్చ వో। భిక్ఖవే। ధమ్మం దేసేస్సామి అనాసవఞ్చ॥ తం సుణాథ…పే॰… కతమో చ। భిక్ఖవే। సాసవో ధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। సాసవో ధమ్మో॥>
    text <కతమో చ। భిక్ఖవే। అనాసవో ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। అనాసవో ధమ్మోతి॥ ఛట్ఠం॥>
  text <౭॥ వజ్జసుత్తం>
    text <౧౮౪>, <సావజ్జఞ్చ వో। భిక్ఖవే। ధమ్మం దేసేస్సామి అనవజ్జఞ్చ॥ తం సుణాథ…పే॰… కతమో చ। భిక్ఖవే। సావజ్జో ధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। సావజ్జో ధమ్మో॥>
    text <కతమో చ। భిక్ఖవే। అనవజ్జో ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। అనవజ్జో ధమ్మోతి॥ సత్తమం॥>
  text <౮॥ తపనీయసుత్తం>
    text <౧౮౫>, <తపనీయఞ్చ వో। భిక్ఖవే। ధమ్మం దేసేస్సామి అతపనీయఞ్చ॥ తం సుణాథ…పే॰… కతమో చ। భిక్ఖవే। తపనీయో ధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। తపనీయో ధమ్మో॥>
    text <కతమో చ। భిక్ఖవే। అతపనీయో ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। అతపనీయో ధమ్మోతి॥ అట్ఠమం॥>
  text <౯॥ ఆచయగామిసుత్తం>
    text <౧౮౬>, <ఆచయగామిఞ్చ వో। భిక్ఖవే। ధమ్మం దేసేస్సామి అపచయగామిఞ్చ॥ తం సుణాథ…పే॰… కతమో చ। భిక్ఖవే। ఆచయగామీ ధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। ఆచయగామీ ధమ్మో॥>
    text <కతమో చ। భిక్ఖవే। అపచయగామీ ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। అపచయగామీ ధమ్మోతి॥ నవమం॥>
  text <౧౦॥ దుక్ఖుద్రయసుత్తం>
    text <౧౮౭>, <దుక్ఖుద్రయఞ్చ వో। భిక్ఖవే। ధమ్మం దేసేస్సామి సుఖుద్రయఞ్చ॥ తం సుణాథ…పే॰… కతమో చ। భిక్ఖవే। దుక్ఖుద్రయో ధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। దుక్ఖుద్రయో ధమ్మో॥>
    text <కతమో చ। భిక్ఖవే। సుఖుద్రయో ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। సుఖుద్రయో ధమ్మోతి॥ దసమం॥>
  text <౧౧॥ విపాకసుత్తం>
    text <౧౮౮>, <దుక్ఖవిపాకఞ్చ వో। భిక్ఖవే। ధమ్మం దేసేస్సామి సుఖవిపాకఞ్చ॥ తం సుణాథ…పే॰… కతమో చ। భిక్ఖవే। దుక్ఖవిపాకో ధమ్మో॥ పాణాతిపాతో…పే॰… మిచ్ఛాదిట్ఠి అయం వుచ్చతి। భిక్ఖవే। దుక్ఖవిపాకో ధమ్మో॥>
    text <కతమో చ। భిక్ఖవే। సుఖవిపాకో ధమ్మో॥ పాణాతిపాతా వేరమణీ…పే॰… సమ్మాదిట్ఠి అయం వుచ్చతి। భిక్ఖవే। సుఖవిపాకో ధమ్మోతి॥ ఏకాదసమం॥>
    stand <సాధువగ్గో తతియో॥>
