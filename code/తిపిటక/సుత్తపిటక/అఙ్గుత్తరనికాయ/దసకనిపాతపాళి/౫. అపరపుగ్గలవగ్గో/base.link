text <౨౦ ౫॥ అపరపుగ్గలవగ్గో>
  text <నసేవితబ్బాదిసుత్తాని>
    text <౧౯౯>, <దసహి। భిక్ఖవే। ధమ్మేహి సమన్నాగతో పుగ్గలో న సేవితబ్బో॥ కతమేహి దసహి॥ పాణాతిపాతీ హోతి। అదిన్నాదాయీ హోతి। కామేసుమిచ్ఛాచారీ హోతి। ముసావాదీ హోతి। పిసుణవాచో హోతి। ఫరుసవాచో హోతి। సమ్ఫప్పలాపీ హోతి। అభిజ్ఝాలు హోతి। బ్యాపన్నచిత్తో హోతి। మిచ్ఛాదిట్ఠికో హోతి ఇమేహి ఖో। భిక్ఖవే। దసహి ధమ్మేహి సమన్నాగతో పుగ్గలో న సేవితబ్బో॥>
    text <దసహి। భిక్ఖవే। ధమ్మేహి సమన్నాగతో పుగ్గలో సేవితబ్బో॥ కతమేహి దసహి॥ పాణాతిపాతా పటివిరతో హోతి। అదిన్నాదానా పటివిరతో హోతి। కామేసుమిచ్ఛాచారా పటివిరతో హోతి। ముసావాదా పటివిరతో హోతి। పిసుణాయ వాచాయ పటివిరతో హోతి। ఫరుసాయ వాచాయ పటివిరతో హోతి। సమ్ఫప్పలాపా పటివిరతో హోతి। అనభిజ్ఝాలు హోతి। అబ్యాపన్నచిత్తో హోతి। సమ్మాదిట్ఠికో హోతి ఇమేహి ఖో। భిక్ఖవే। దసహి ధమ్మేహి సమన్నాగతో పుగ్గలో సేవితబ్బో॥>
    text <౨౦౦-౨౦౯>, <దసహి। భిక్ఖవే। ధమ్మేహి సమన్నాగతో పుగ్గలో న భజితబ్బో…పే॰… భజితబ్బో… న పయిరుపాసితబ్బో… పయిరుపాసితబ్బో… న పుజ్జో హోతి… పుజ్జో హోతి… న పాసంసో హోతి… పాసంసో హోతి… అగారవో హోతి… గారవో హోతి… అప్పతిస్సో హోతి… సప్పతిస్సో హోతి… న ఆరాధకో హోతి… ఆరాధకో హోతి… న విసుజ్ఝతి… విసుజ్ఝతి… మానం నాధిభోతి … మానం అధిభోతి… పఞ్ఞాయ న వడ్ఢతి… పఞ్ఞాయ వడ్ఢతి…పే॰…॥>
    text <౨౧౦>, <దసహి। భిక్ఖవే। ధమ్మేహి సమన్నాగతో పుగ్గలో బహుం అపుఞ్ఞం పసవతి… బహుం పుఞ్ఞం పసవతి॥ కతమేహి దసహి॥ పాణాతిపాతా పటివిరతో హోతి। అదిన్నాదానా పటివిరతో హోతి। కామేసుమిచ్ఛాచారా పటివిరతో హోతి। ముసావాదా పటివిరతో హోతి। పిసుణాయ వాచాయ పటివిరతో హోతి। ఫరుసాయ వాచాయ పటివిరతో హోతి। సమ్ఫప్పలాపా పటివిరతో హోతి। అనభిజ్ఝాలు హోతి। అబ్యాపన్నచిత్తో హోతి। సమ్మాదిట్ఠికో హోతి ఇమేహి ఖో। భిక్ఖవే। దసహి ధమ్మేహి సమన్నాగతో పుగ్గలో బహుం పుఞ్ఞం పసవతీతి॥>
    stand <అపరపుగ్గలవగ్గో పఞ్చమో॥>
    stand <చతుత్థపణ్ణాసకం సమత్తం॥>
