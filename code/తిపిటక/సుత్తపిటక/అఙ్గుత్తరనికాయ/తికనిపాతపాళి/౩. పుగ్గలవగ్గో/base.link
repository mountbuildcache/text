text <౩॥ పుగ్గలవగ్గో>
  text <౧॥ సమిద్ధసుత్తం>
    text <౨౧>, <ఏవం మే సుతం ఏకం సమయం భగవా సావత్థియం విహరతి జేతవనే అనాథపిణ్డికస్స ఆరామే॥ అథ ఖో ఆయస్మా చ సమిద్ధో ఆయస్మా చ మహాకోట్ఠికో యేనాయస్మా సారిపుత్తో తేనుపసఙ్కమింసు। ఉపసఙ్కమిత్వా ఆయస్మతా సారిపుత్తేన సద్ధిం సమ్మోదింసు॥ సమ్మోదనీయం కథం సారణీయం వీతిసారేత్వా ఏకమన్తం నిసీదింసు॥ ఏకమన్తం నిసిన్నం ఖో ఆయస్మన్తం సమిద్ధం ఆయస్మా సారిపుత్తో ఏతదవోచ>
    text <తయోమే। ఆవుసో సమిద్ధ। పుగ్గలా సన్తో సంవిజ్జమానా లోకస్మిం॥ కతమే తయో॥ కాయసక్ఖీ। దిట్ఠిప్పత్తో। సద్ధావిముత్తో॥ ఇమే ఖో। ఆవుసో। తయో పుగ్గలా సన్తో సంవిజ్జమానా లోకస్మిం॥ ఇమేసం। ఆవుసో। తిణ్ణం పుగ్గలానం కతమో తే పుగ్గలో ఖమతి అభిక్కన్తతరో చ పణీతతరో చాతి॥>
    text <తయోమే। ఆవుసో సారిపుత్త। పుగ్గలా సన్తో సంవిజ్జమానా లోకస్మిం॥ కతమే తయో॥ కాయసక్ఖీ। దిట్ఠిప్పత్తో। సద్ధావిముత్తో॥ ఇమే ఖో। ఆవుసో। తయో పుగ్గలా సన్తో సంవిజ్జమానా లోకస్మిం॥ ఇమేసం। ఆవుసో। తిణ్ణం పుగ్గలానం య్వాయం పుగ్గలో సద్ధావిముత్తో। అయం మే పుగ్గలో ఖమతి ఇమేసం తిణ్ణం పుగ్గలానం అభిక్కన్తతరో చ పణీతతరో చ॥ తం కిస్స హేతు॥ ఇమస్స। ఆవుసో। పుగ్గలస్స సద్ధిన్ద్రియం అధిమత్తన్తి॥>
    text <అథ ఖో ఆయస్మా సారిపుత్తో ఆయస్మన్తం మహాకోట్ఠికం ఏతదవోచ తయోమే। ఆవుసో కోట్ఠిక। పుగ్గలా సన్తో సంవిజ్జమానా లోకస్మిం॥ కతమే తయో॥ కాయసక్ఖీ। దిట్ఠిప్పత్తో। సద్ధావిముత్తో॥ ఇమే ఖో। ఆవుసో। తయో పుగ్గలా సన్తో సంవిజ్జమానా లోకస్మిం॥ ఇమేసం। ఆవుసో। తిణ్ణం పుగ్గలానం కతమో తే పుగ్గలో ఖమతి అభిక్కన్తతరో చ పణీతతరో చాతి॥>
    text <తయోమే। ఆవుసో సారిపుత్త। పుగ్గలా సన్తో సంవిజ్జమానా లోకస్మిం॥ కతమే తయో॥ కాయసక్ఖీ। దిట్ఠిప్పత్తో। సద్ధావిముత్తో॥ ఇమే ఖో। ఆవుసో। తయో పుగ్గలా సన్తో సంవిజ్జమానా లోకస్మిం॥ ఇమేసం। ఆవుసో। తిణ్ణం పుగ్గలానం య్వాయం పుగ్గలో కాయసక్ఖీ। అయం మే పుగ్గలో ఖమతి ఇమేసం తిణ్ణం పుగ్గలానం అభిక్కన్తతరో చ పణీతతరో చ॥ తం కిస్స హేతు॥ ఇమస్స। ఆవుసో। పుగ్గలస్స సమాధిన్ద్రియం అధిమత్తన్తి॥>
    text <అథ ఖో ఆయస్మా మహాకోట్ఠికో ఆయస్మన్తం సారిపుత్తం ఏతదవోచ తయోమే। ఆవుసో సారిపుత్త। పుగ్గలా సన్తో సంవిజ్జమానా లోకస్మిం॥ కతమే తయో॥ కాయసక్ఖీ। దిట్ఠిప్పత్తో। సద్ధావిముత్తో॥ ఇమే ఖో। ఆవుసో। తయో పుగ్గలా సన్తో సంవిజ్జమానా లోకస్మిం॥ ఇమేసం। ఆవుసో। తిణ్ణం పుగ్గలానం కతమో తే పుగ్గలో ఖమతి అభిక్కన్తతరో చ పణీతతరో చాతి॥>
    text <తయోమే। ఆవుసో కోట్ఠిక। పుగ్గలా సన్తో సంవిజ్జమానా లోకస్మిం॥ కతమే తయో॥ కాయసక్ఖీ। దిట్ఠిప్పత్తో। సద్ధావిముత్తో॥ ఇమే ఖో। ఆవుసో। తయో పుగ్గలా సన్తో సంవిజ్జమానా లోకస్మిం॥ ఇమేసం। ఆవుసో। తిణ్ణం పుగ్గలానం య్వాయం పుగ్గలో దిట్ఠిప్పత్తో। అయం మే పుగ్గలో ఖమతి ఇమేసం తిణ్ణం పుగ్గలానం అభిక్కన్తతరో చ పణీతతరో చ॥ తం కిస్స హేతు॥ ఇమస్స। ఆవుసో। పుగ్గలస్స పఞ్ఞిన్ద్రియం అధిమత్తన్తి॥>
    text <అథ ఖో ఆయస్మా సారిపుత్తో ఆయస్మన్తఞ్చ సమిద్ధం ఆయస్మన్తఞ్చ మహాకోట్ఠికం ఏతదవోచ బ్యాకతం ఖో। ఆవుసో। అమ్హేహి సబ్బేహేవ యథాసకం పటిభానం॥ ఆయామావుసో। యేన భగవా తేనుపసఙ్కమిస్సామ। ఉపసఙ్కమిత్వా భగవతో ఏతమత్థం ఆరోచేస్సామ॥ యథా నో భగవా బ్యాకరిస్సతి తథా నం ధారేస్సామాతి॥ ఏవమావుసోతి ఖో ఆయస్మా చ సమిద్ధో ఆయస్మా చ మహాకోట్ఠికో ఆయస్మతో సారిపుత్తస్స పచ్చస్సోసుం॥ అథ ఖో ఆయస్మా చ సారిపుత్తో ఆయస్మా చ సమిద్ధో ఆయస్మా చ మహాకోట్ఠికో యేన భగవా తేనుపసఙ్కమింసు। ఉపసఙ్కమిత్వా భగవన్తం అభివాదేత్వా ఏకమన్తం నిసీదింసు॥ ఏకమన్తం నిసిన్నో ఖో ఆయస్మా సారిపుత్తో యావతకో అహోసి ఆయస్మతా చ సమిద్ధేన ఆయస్మతా చ మహాకోట్ఠికేన సద్ధిం కథాసల్లాపో తం సబ్బం భగవతో ఆరోచేసి॥>
    text <న ఖ్వేత్థ। సారిపుత్త। సుకరం ఏకంసేన బ్యాకాతుం అయం ఇమేసం తిణ్ణం పుగ్గలానం అభిక్కన్తతరో చ పణీతతరో చాతి॥ ఠానఞ్హేతం। సారిపుత్త। విజ్జతి య్వాయం పుగ్గలో సద్ధావిముత్తో స్వాస్స అరహత్తాయ పటిపన్నో। య్వాయం పుగ్గలో కాయసక్ఖీ స్వాస్స సకదాగామీ వా అనాగామీ వా। యో చాయం పుగ్గలో దిట్ఠిప్పత్తో సోపస్స సకదాగామీ వా అనాగామీ వా॥>
    text <న ఖ్వేత్థ। సారిపుత్త। సుకరం ఏకంసేన బ్యాకాతుం అయం ఇమేసం తిణ్ణం పుగ్గలానం అభిక్కన్తతరో చ పణీతతరో చాతి॥ ఠానఞ్హేతం। సారిపుత్త। విజ్జతి య్వాయం పుగ్గలో కాయసక్ఖీ స్వాస్స అరహత్తాయ పటిపన్నో। య్వాయం పుగ్గలో సద్ధావిముత్తో స్వాస్స సకదాగామీ వా అనాగామీ వా। యో చాయం పుగ్గలో దిట్ఠిప్పత్తో సోపస్స సకదాగామీ వా అనాగామీ వా॥>
    text <న ఖ్వేత్థ। సారిపుత్త। సుకరం ఏకంసేన బ్యాకాతుం అయం ఇమేసం తిణ్ణం పుగ్గలానం అభిక్కన్తతరో చ పణీతతరో చాతి॥ ఠానఞ్హేతం। సారిపుత్త। విజ్జతి య్వాయం పుగ్గలో దిట్ఠిప్పత్తో స్వాస్స అరహత్తాయ పటిపన్నో। య్వాయం పుగ్గలో సద్ధావిముత్తో స్వాస్స సకదాగామీ వా అనాగామీ వా। యో చాయం పుగ్గలో కాయసక్ఖీ సోపస్స సకదాగామీ వా అనాగామీ వా॥>
    text <న ఖ్వేత్థ। సారిపుత్త। సుకరం ఏకంసేన బ్యాకాతుం అయం ఇమేసం తిణ్ణం పుగ్గలానం అభిక్కన్తతరో చ పణీతతరో చాతి॥ పఠమం॥>
  text <౨॥ గిలానసుత్తం>
    text <౨౨>, <తయోమే। భిక్ఖవే। గిలానా సన్తో సంవిజ్జమానా లోకస్మిం॥ కతమే తయో॥ ఇధ। భిక్ఖవే। ఏకచ్చో గిలానో లభన్తో వా సప్పాయాని భోజనాని అలభన్తో వా సప్పాయాని భోజనాని। లభన్తో వా సప్పాయాని భేసజ్జాని అలభన్తో వా సప్పాయాని భేసజ్జాని। లభన్తో వా పతిరూపం ఉపట్ఠాకం అలభన్తో వా పతిరూపం ఉపట్ఠాకం నేవ వుట్ఠాతి తమ్హా ఆబాధా॥>
    text <ఇధ పన। భిక్ఖవే। ఏకచ్చో గిలానో లభన్తో వా సప్పాయాని భోజనాని అలభన్తో వా సప్పాయాని భోజనాని। లభన్తో వా సప్పాయాని భేసజ్జాని అలభన్తో వా సప్పాయాని భేసజ్జాని। లభన్తో వా పతిరూపం ఉపట్ఠాకం అలభన్తో వా పతిరూపం ఉపట్ఠాకం వుట్ఠాతి తమ్హా ఆబాధా॥>
    text <ఇధ పన। భిక్ఖవే। ఏకచ్చో గిలానో లభన్తోవ సప్పాయాని భోజనాని నో అలభన్తో। లభన్తోవ సప్పాయాని భేసజ్జాని నో అలభన్తో। లభన్తోవ పతిరూపం ఉపట్ఠాకం నో అలభన్తో వుట్ఠాతి తమ్హా ఆబాధా॥>
    text <తత్ర। భిక్ఖవే। య్వాయం గిలానో లభన్తోవ సప్పాయాని భోజనాని నో అలభన్తో। లభన్తోవ సప్పాయాని భేసజ్జాని నో అలభన్తో। లభన్తోవ పతిరూపం ఉపట్ఠాకం నో అలభన్తో వుట్ఠాతి తమ్హా ఆబాధా। ఇమం ఖో। భిక్ఖవే। గిలానం పటిచ్చ గిలానభత్తం అనుఞ్ఞాతం గిలానభేసజ్జం అనుఞ్ఞాతం గిలానుపట్ఠాకో అనుఞ్ఞాతో॥ ఇమఞ్చ పన। భిక్ఖవే। గిలానం పటిచ్చ అఞ్ఞేపి గిలానా ఉపట్ఠాతబ్బా॥ ఇమే ఖో। భిక్ఖవే। తయో గిలానా సన్తో సంవిజ్జమానా లోకస్మిం॥>
    text <ఏవమేవం ఖో। భిక్ఖవే। తయోమే గిలానూపమా పుగ్గలా సన్తో సంవిజ్జమానా లోకస్మిం॥ కతమే తయో॥ ఇధ। భిక్ఖవే। ఏకచ్చో పుగ్గలో లభన్తో వా తథాగతం దస్సనాయ అలభన్తో వా తథాగతం దస్సనాయ। లభన్తో వా తథాగతప్పవేదితం ధమ్మవినయం సవనాయ అలభన్తో వా తథాగతప్పవేదితం ధమ్మవినయం సవనాయ నేవ ఓక్కమతి నియామం కుసలేసు ధమ్మేసు సమ్మత్తం॥>
    text <ఇధ। పన। భిక్ఖవే। ఏకచ్చో పుగ్గలో లభన్తో వా తథాగతం దస్సనాయ అలభన్తో వా తథాగతం దస్సనాయ। లభన్తో వా తథాగతప్పవేదితం ధమ్మవినయం సవనాయ అలభన్తో వా తథాగతప్పవేదితం ధమ్మవినయం సవనాయ ఓక్కమతి నియామం కుసలేసు ధమ్మేసు సమ్మత్తం॥>
    text <ఇధ పన। భిక్ఖవే। ఏకచ్చో పుగ్గలో లభన్తోవ తథాగతం దస్సనాయ నో అలభన్తో। లభన్తోవ తథాగతప్పవేదితం ధమ్మవినయం సవనాయ నో అలభన్తో ఓక్కమతి నియామం కుసలేసు ధమ్మేసు సమ్మత్తం॥>
    text <తత్ర। భిక్ఖవే। య్వాయం పుగ్గలో లభన్తోవ తథాగతం దస్సనాయ నో అలభన్తో। లభన్తోవ తథాగతప్పవేదితం ధమ్మవినయం సవనాయ నో అలభన్తో ఓక్కమతి నియామం కుసలేసు ధమ్మేసు సమ్మత్తం। ఇమం ఖో భిక్ఖవే। పుగ్గలం పటిచ్చ ధమ్మదేసనా అనుఞ్ఞాతా॥ ఇమఞ్చ పన। భిక్ఖవే। పుగ్గలం పటిచ్చ అఞ్ఞేసమ్పి ధమ్మో దేసేతబ్బో॥ ఇమే ఖో। భిక్ఖవే। తయో గిలానూపమా పుగ్గలా సన్తో సంవిజ్జమానా లోకస్మిన్తి॥ దుతియం॥>
  text <౩॥ సఙ్ఖారసుత్తం>
    text <౨౩>, <తయోమే। భిక్ఖవే। పుగ్గలా సన్తో సంవిజ్జమానా లోకస్మిం॥ కతమే తయో॥ ఇధ। భిక్ఖవే। ఏకచ్చో పుగ్గలో సబ్యాబజ్ఝం కాయసఙ్ఖారం అభిసఙ్ఖరోతి। సబ్యాబజ్ఝం వచీసఙ్ఖారం అభిసఙ్ఖరోతి। సబ్యాబజ్ఝం మనోసఙ్ఖారం అభిసఙ్ఖరోతి॥ సో సబ్యాబజ్ఝం కాయసఙ్ఖారం అభిసఙ్ఖరిత్వా। సబ్యాబజ్ఝం వచీసఙ్ఖారం అభిసఙ్ఖరిత్వా। సబ్యాబజ్ఝం మనోసఙ్ఖారం అభిసఙ్ఖరిత్వా సబ్యాబజ్ఝం లోకం ఉపపజ్జతి॥ తమేనం సబ్యాబజ్ఝం లోకం ఉపపన్నం సమానం సబ్యాబజ్ఝా ఫస్సా ఫుసన్తి॥ సో సబ్యాబజ్ఝేహి ఫస్సేహి ఫుట్ఠో సమానో సబ్యాబజ్ఝం వేదనం వేదయతి ఏకన్తదుక్ఖం। సేయ్యథాపి సత్తా నేరయికా॥>
    text <ఇధ పన। భిక్ఖవే। ఏకచ్చో పుగ్గలో అబ్యాబజ్ఝం కాయసఙ్ఖారం అభిసఙ్ఖరోతి। అబ్యాబజ్ఝం వచీసఙ్ఖారం అభిసఙ్ఖరోతి। అబ్యాబజ్ఝం మనోసఙ్ఖారం అభిసఙ్ఖరోతి॥ సో అబ్యాబజ్ఝం కాయసఙ్ఖారం అభిసఙ్ఖరిత్వా। అబ్యాబజ్ఝం వచీసఙ్ఖారం అభిసఙ్ఖరిత్వా। అబ్యాబజ్ఝం మనోసఙ్ఖారం అభిసఙ్ఖరిత్వా అబ్యాబజ్ఝం లోకం ఉపపజ్జతి॥ తమేనం అబ్యాబజ్ఝం లోకం ఉపపన్నం సమానం అబ్యాబజ్ఝా ఫస్సా ఫుసన్తి॥ సో అబ్యాబజ్ఝేహి ఫస్సేహి ఫుట్ఠో సమానో అబ్యాబజ్ఝం వేదనం వేదయతి ఏకన్తసుఖం। సేయ్యథాపి దేవా సుభకిణ్హా॥>
    text <ఇధ పన। భిక్ఖవే। ఏకచ్చో పుగ్గలో సబ్యాబజ్ఝమ్పి అబ్యాబజ్ఝమ్పి కాయసఙ్ఖారం అభిసఙ్ఖరోతి। సబ్యాబజ్ఝమ్పి అబ్యాబజ్ఝమ్పి వచీసఙ్ఖారం అభిసఙ్ఖరోతి। సబ్యాబజ్ఝమ్పి అబ్యాబజ్ఝమ్పి మనోసఙ్ఖారం అభిసఙ్ఖరోతి॥ సో సబ్యాబజ్ఝమ్పి అబ్యాబజ్ఝమ్పి కాయసఙ్ఖారం అభిసఙ్ఖరిత్వా। సబ్యాబజ్ఝమ్పి అబ్యాబజ్ఝమ్పి వచీసఙ్ఖారం అభిసఙ్ఖరిత్వా। సబ్యాబజ్ఝమ్పి అబ్యాబజ్ఝమ్పి మనోసఙ్ఖారం అభిసఙ్ఖరిత్వా సబ్యాబజ్ఝమ్పి అబ్యాబజ్ఝమ్పి లోకం ఉపపజ్జతి॥ తమేనం సబ్యాబజ్ఝమ్పి అబ్యాబజ్ఝమ్పి లోకం ఉపపన్నం సమానం సబ్యాబజ్ఝాపి అబ్యాబజ్ఝాపి ఫస్సా ఫుసన్తి॥ సో సబ్యాబజ్ఝేహిపి అబ్యాబజ్ఝేహిపి ఫస్సేహి ఫుట్ఠో సమానో సబ్యాబజ్ఝమ్పి అబ్యాబజ్ఝమ్పి వేదనం వేదయతి వోకిణ్ణసుఖదుక్ఖం। సేయ్యథాపి మనుస్సా ఏకచ్చే చ దేవా ఏకచ్చే చ వినిపాతికా॥ ఇమే ఖో। భిక్ఖవే। తయో పుగ్గలా సన్తో సంవిజ్జమానా లోకస్మిన్తి॥ తతియం॥>
  text <౪॥ బహుకారసుత్తం>
    text <౨౪>, <తయోమే। భిక్ఖవే। పుగ్గలా పుగ్గలస్స బహుకారా॥ కతమే తయో॥ యం। భిక్ఖవే। పుగ్గలం ఆగమ్మ పుగ్గలో బుద్ధం సరణం గతో హోతి। ధమ్మం సరణం గతో హోతి। సఙ్ఘం సరణం గతో హోతి। అయం। భిక్ఖవే। పుగ్గలో ఇమస్స పుగ్గలస్స బహుకారో॥>
    text <పున చపరం। భిక్ఖవే। యం పుగ్గలం ఆగమ్మ పుగ్గలో ఇదం దుక్ఖన్తి యథాభూతం పజానాతి। అయం దుక్ఖసముదయోతి యథాభూతం పజానాతి। అయం దుక్ఖనిరోధోతి యథాభూతం పజానాతి। అయం దుక్ఖనిరోధగామినీ పటిపదాతి యథాభూతం పజానాతి। అయం। భిక్ఖవే। పుగ్గలో ఇమస్స పుగ్గలస్స బహుకారో॥>
    text <పున చపరం। భిక్ఖవే। యం పుగ్గలం ఆగమ్మ పుగ్గలో ఆసవానం ఖయా అనాసవం చేతోవిముత్తిం పఞ్ఞావిముత్తిం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహరతి। అయం। భిక్ఖవే। పుగ్గలో ఇమస్స పుగ్గలస్స బహుకారో॥ ఇమే ఖో। భిక్ఖవే। తయో పుగ్గలా పుగ్గలస్స బహుకారా॥>
    text <ఇమేహి చ పన। భిక్ఖవే। తీహి పుగ్గలేహి ఇమస్స పుగ్గలస్స నత్థఞ్ఞో పుగ్గలో బహుకారోతి వదామి॥ ఇమేసం పన। భిక్ఖవే। తిణ్ణం పుగ్గలానం ఇమినా పుగ్గలేన న సుప్పతికారం వదామి। యదిదం అభివాదనపచ్చుట్ఠానఅఞ్జలికమ్మసామీచికమ్మచీవరపిణ్డపాతసేనాసన-గిలానపచ్చయభేసజ్జపరిక్ఖారానుప్పదానేనాతి॥ చతుత్థం॥>
  text <౫॥ వజిరూపమసుత్తం>
    text <౨౫>, <తయోమే। భిక్ఖవే। పుగ్గలా సన్తో సంవిజ్జమానా లోకస్మిం॥ కతమే తయో॥ అరుకూపమచిత్తో పుగ్గలో। విజ్జూపమచిత్తో పుగ్గలో। వజిరూపమచిత్తో పుగ్గలో॥ కతమో చ। భిక్ఖవే। అరుకూపమచిత్తో పుగ్గలో॥ ఇధ। భిక్ఖవే। ఏకచ్చో పుగ్గలో కోధనో హోతి ఉపాయాసబహులో అప్పమ్పి వుత్తో సమానో అభిసజ్జతి కుప్పతి బ్యాపజ్జతి పతిత్థీయతి కోపఞ్చ దోసఞ్చ అప్పచ్చయఞ్చ పాతుకరోతి॥ సేయ్యథాపి। భిక్ఖవే। దుట్ఠారుకో కట్ఠేన వా కఠలాయ వా ఘట్టితో భియ్యోసోమత్తాయ ఆసవం దేతి। ఏవమేవం ఖో। భిక్ఖవే। ఇధేకచ్చో పుగ్గలో కోధనో హోతి ఉపాయాసబహులో అప్పమ్పి వుత్తో సమానో అభిసజ్జతి కుప్పతి బ్యాపజ్జతి పతిత్థీయతి కోపఞ్చ దోసఞ్చ అప్పచ్చయఞ్చ పాతుకరోతి॥ అయం వుచ్చతి। భిక్ఖవే। అరుకూపమచిత్తో పుగ్గలో॥>
    text <కతమో చ। భిక్ఖవే। విజ్జూపమచిత్తో పుగ్గలో॥ ఇధ। భిక్ఖవే। ఏకచ్చో పుగ్గలో ఇదం దుక్ఖన్తి యథాభూతం పజానాతి। అయం దుక్ఖసముదయోతి యథాభూతం పజానాతి। అయం దుక్ఖనిరోధోతి యథాభూతం పజానాతి। అయం దుక్ఖనిరోధగామినీ పటిపదాతి యథాభూతం పజానాతి॥ సేయ్యథాపి భిక్ఖవే। చక్ఖుమా పురిసో రత్తన్ధకారతిమిసాయం విజ్జన్తరికాయ రూపాని పస్సేయ్య। ఏవమేవం ఖో। భిక్ఖవే। ఇధేకచ్చో పుగ్గలో ఇదం దుక్ఖన్తి యథాభూతం పజానాతి…పే॰… అయం దుక్ఖనిరోధగామినీ పటిపదాతి యథాభూతం పజానాతి॥ అయం వుచ్చతి। భిక్ఖవే। విజ్జూపమచిత్తో పుగ్గలో॥>
    text <కతమో చ। భిక్ఖవే। వజిరూపమచిత్తో పుగ్గలో॥ ఇధ। భిక్ఖవే। ఏకచ్చో పుగ్గలో ఆసవానం ఖయా అనాసవం చేతోవిముత్తిం పఞ్ఞావిముత్తిం దిట్ఠేవ ధమ్మే సయం అభిఞ్ఞా సచ్ఛికత్వా ఉపసమ్పజ్జ విహరతి॥ సేయ్యథాపి। భిక్ఖవే। వజిరస్స నత్థి కిఞ్చి అభేజ్జం మణి వా పాసాణో వా। ఏవమేవం ఖో। భిక్ఖవే। ఇధేకచ్చో పుగ్గలో ఆసవానం ఖయా…పే॰… ఉపసమ్పజ్జ విహరతి॥ అయం వుచ్చతి। భిక్ఖవే। వజిరూపమచిత్తో పుగ్గలో॥ ఇమే ఖో। భిక్ఖవే। తయో పుగ్గలా సన్తో సంవిజ్జమానా లోకస్మిన్తి॥ పఞ్చమం॥>
  text <౬॥ సేవితబ్బసుత్తం>
    text <౨౬>, <తయోమే। భిక్ఖవే। పుగ్గలా సన్తో సంవిజ్జమానా లోకస్మిం॥ కతమే తయో॥ అత్థి। భిక్ఖవే। పుగ్గలో న సేవితబ్బో న భజితబ్బో న పయిరుపాసితబ్బో॥ అత్థి। భిక్ఖవే। పుగ్గలో సేవితబ్బో భజితబ్బో పయిరుపాసితబ్బో॥ అత్థి। భిక్ఖవే। పుగ్గలో సక్కత్వా గరుం కత్వా సేవితబ్బో భజితబ్బో పయిరుపాసితబ్బో॥ కతమో చ। భిక్ఖవే। పుగ్గలో న సేవితబ్బో న భజితబ్బో న పయిరుపాసితబ్బో॥ ఇధ। భిక్ఖవే। ఏకచ్చో పుగ్గలో హీనో హోతి సీలేన సమాధినా పఞ్ఞాయ॥ ఏవరూపో। భిక్ఖవే। పుగ్గలో న సేవితబ్బో న భజితబ్బో న పయిరుపాసితబ్బో అఞ్ఞత్ర అనుద్దయా అఞ్ఞత్ర అనుకమ్పా॥>
    text <కతమో చ। భిక్ఖవే। పుగ్గలో సేవితబ్బో భజితబ్బో పయిరుపాసితబ్బో॥ ఇధ। భిక్ఖవే। ఏకచ్చో పుగ్గలో సదిసో హోతి సీలేన సమాధినా పఞ్ఞాయ॥ ఏవరూపో। భిక్ఖవే। పుగ్గలో సేవితబ్బో భజితబ్బో పయిరుపాసితబ్బో॥ తం కిస్స హేతు॥ సీలసామఞ్ఞగతానం సతం సీలకథా చ నో భవిస్సతి। సా చ నో పవత్తినీ భవిస్సతి। సా చ నో ఫాసు భవిస్సతి॥ సమాధిసామఞ్ఞగతానం సతం సమాధికథా చ నో భవిస్సతి। సా చ నో పవత్తినీ భవిస్సతి। సా చ నో ఫాసు భవిస్సతి॥ పఞ్ఞాసామఞ్ఞగతానం సతం పఞ్ఞాకథా చ నో భవిస్సతి। సా చ నో పవత్తినీ భవిస్సతి। సా చ నో ఫాసు భవిస్సతీతి॥ తస్మా ఏవరూపో పుగ్గలో సేవితబ్బో భజితబ్బో పయిరుపాసితబ్బో॥>
    text <కతమో చ। భిక్ఖవే। పుగ్గలో సక్కత్వా గరుం కత్వా సేవితబ్బో భజితబ్బో పయిరుపాసితబ్బో॥ ఇధ। భిక్ఖవే। ఏకచ్చో పుగ్గలో అధికో హోతి సీలేన సమాధినా పఞ్ఞాయ॥ ఏవరూపో। భిక్ఖవే। పుగ్గలో సక్కత్వా గరుం కత్వా సేవితబ్బో భజితబ్బో పయిరుపాసితబ్బో॥ తం కిస్స హేతు॥ ఇతి అపరిపూరం వా సీలక్ఖన్ధం పరిపూరేస్సామి। పరిపూరం వా సీలక్ఖన్ధం తత్థ తత్థ పఞ్ఞాయ అనుగ్గహేస్సామి। అపరిపూరం వా సమాధిక్ఖన్ధం పరిపూరేస్సామి। పరిపూరం వా సమాధిక్ఖన్ధం తత్థ తత్థ పఞ్ఞాయ అనుగ్గహేస్సామి। అపరిపూరం వా పఞ్ఞాక్ఖన్ధం పరిపూరేస్సామి। పరిపూరం వా పఞ్ఞాక్ఖన్ధం తత్థ తత్థ పఞ్ఞాయ అనుగ్గహేస్సామీతి॥ తస్మా ఏవరూపో పుగ్గలో సక్కత్వా గరుం కత్వా సేవితబ్బో భజితబ్బో పయిరుపాసితబ్బో॥ ఇమే ఖో। భిక్ఖవే। తయో పుగ్గలా సన్తో సంవిజ్జమానా లోకస్మిన్తి॥>
    block
      text <నిహీయతి పురిసో నిహీనసేవీ।>
      text <న చ హాయేథ కదాచి తుల్యసేవీ।>
      text <సేట్ఠముపనమం ఉదేతి ఖిప్పం।>
      text <తస్మా అత్తనో ఉత్తరిం భజేథాతి॥ ఛట్ఠం।>
      text <నిహీయతి పురిసో నిహీనసేవీ।>
      text <న చ హాయేథ కదాచి తుల్యసేవీ।>
      text <సేట్ఠముపనమం ఉదేతి ఖిప్పం।>
      text <తస్మా అత్తనో ఉత్తరిం భజేథాతి॥ సత్తమం।>
      text <న చేవ భోగా తథారూపా। న చ పుఞ్ఞాని కుబ్బతి।>
      text <ఉభయత్థ కలిగ్గాహో। అన్ధస్స హతచక్ఖునో॥>
      text <అథాపరాయం అక్ఖాతో। ఏకచక్ఖు చ పుగ్గలో।>
      text <ధమ్మాధమ్మేన సఠోసో। భోగాని పరియేసతి॥>
      text <థేయ్యేన కూటకమ్మేన। ముసావాదేన చూభయం।>
      text <కుసలో హోతి సఙ్ఘాతుం। కామభోగీ చ మానవో।>
      text <ఇతో సో నిరయం గన్త్వా। ఏకచక్ఖు విహఞ్ఞతి॥>
      text <ద్విచక్ఖు పన అక్ఖాతో। సేట్ఠో పురిసపుగ్గలో।>
      text <ధమ్మలద్ధేహి భోగేహి। ఉట్ఠానాధిగతం ధనం॥>
      text <దదాతి సేట్ఠసఙ్కప్పో। అబ్యగ్గమానసో నరో।>
      text <ఉపేతి భద్దకం ఠానం। యత్థ గన్త్వా న సోచతి॥>
      text <అన్ధఞ్చ ఏకచక్ఖుఞ్చ। ఆరకా పరివజ్జయే।>
      text <ద్విచక్ఖుం పన సేవేథ। సేట్ఠం పురిసపుగ్గలన్తి॥ నవమం।>
      text <అవకుజ్జపఞ్ఞో పురిసో। దుమ్మేధో అవిచక్ఖణో।>
      text <అభిక్ఖణమ్పి చే హోతి। గన్తా భిక్ఖూన సన్తికే॥>
      text <ఆదిం కథాయ మజ్ఝఞ్చ। పరియోసానఞ్చ తాదిసో।>
      text <ఉగ్గహేతుం న సక్కోతి। పఞ్ఞా హిస్స న విజ్జతి॥>
      text <ఉచ్ఛఙ్గపఞ్ఞో పురిసో। సేయ్యో ఏతేన వుచ్చతి।>
      text <అభిక్ఖణమ్పి చే హోతి। గన్తా భిక్ఖూన సన్తికే॥>
      text <ఆదిం కథాయ మజ్ఝఞ్చ। పరియోసానఞ్చ తాదిసో।>
      text <నిసిన్నో ఆసనే తస్మిం। ఉగ్గహేత్వాన బ్యఞ్జనం।>
      text <వుట్ఠితో నప్పజానాతి। గహితం హిస్స ముస్సతి॥>
      text <పుథుపఞ్ఞో చ పురిసో। సేయ్యో ఏతేహి వుచ్చతి।>
      text <అభిక్ఖణమ్పి చే హోతి। గన్తా భిక్ఖూన సన్తికే॥>
      text <ఆదిం కథాయ మజ్ఝఞ్చ। పరియోసానఞ్చ తాదిసో।>
      text <నిసిన్నో ఆసనే తస్మిం। ఉగ్గహేత్వాన బ్యఞ్జనం॥>
      text <ధారేతి సేట్ఠసఙ్కప్పో। అబ్యగ్గమానసో నరో।>
      text <ధమ్మానుధమ్మప్పటిపన్నో। దుక్ఖస్సన్తకరో సియాతి॥ దసమం।>
      text <సమిద్ధ -గిలాన-సఙ్ఖారా। బహుకారా వజిరేన చ।>
      text <సేవి-జిగుచ్ఛ-గూథభాణీ। అన్ధో చ అవకుజ్జతాతి॥>
  text <౭॥ జిగుచ్ఛితబ్బసుత్తం>
    text <౨౭>, <తయోమే। భిక్ఖవే। పుగ్గలా సన్తో సంవిజ్జమానా లోకస్మిం॥ కతమే తయో॥ అత్థి। భిక్ఖవే। పుగ్గలో జిగుచ్ఛితబ్బో న సేవితబ్బో న భజితబ్బో న పయిరుపాసితబ్బో॥ అత్థి। భిక్ఖవే। పుగ్గలో అజ్ఝుపేక్ఖితబ్బో న సేవితబ్బో న భజితబ్బో న పయిరుపాసితబ్బో॥ అత్థి। భిక్ఖవే। పుగ్గలో సేవితబ్బో భజితబ్బో పయిరుపాసితబ్బో॥ కతమో చ। భిక్ఖవే। పుగ్గలో జిగుచ్ఛితబ్బో న సేవితబ్బో న భజితబ్బో న పయిరుపాసితబ్బో॥ ఇధ। భిక్ఖవే। ఏకచ్చో పుగ్గలో దుస్సీలో హోతి పాపధమ్మో అసుచి సఙ్కస్సరసమాచారో పటిచ్ఛన్నకమ్మన్తో। అస్సమణో సమణపటిఞ్ఞో। అబ్రహ్మచారీ బ్రహ్మచారిపటిఞ్ఞో। అన్తోపూతి అవస్సుతో కసమ్బుజాతో॥ ఏవరూపో। భిక్ఖవే। పుగ్గలో జిగుచ్ఛితబ్బో న సేవితబ్బో న భజితబ్బో న పయిరుపాసితబ్బో॥ తం కిస్స హేతు॥ కిఞ్చాపి। భిక్ఖవే। ఏవరూపస్స పుగ్గలస్స న దిట్ఠానుగతిం ఆపజ్జతి। అథ ఖో నం పాపకో కిత్తిసద్దో అబ్భుగ్గచ్ఛతి పాపమిత్తో పురిసపుగ్గలో పాపసహాయో పాపసమ్పవఙ్కోతి॥ సేయ్యథాపి। భిక్ఖవే। అహి గూథగతో కిఞ్చాపి న దంసతి। అథ ఖో నం మక్ఖేతి। ఏవమేవం ఖో। భిక్ఖవే। కిఞ్చాపి ఏవరూపస్స పుగ్గలస్స న దిట్ఠానుగతిం ఆపజ్జతి। అథ ఖో నం పాపకో కిత్తిసద్దో అబ్భుగ్గచ్ఛతి పాపమిత్తో పురిసపుగ్గలో పాపసహాయో పాపసమ్పవఙ్కోతి॥ తస్మా ఏవరూపో పుగ్గలో జిగుచ్ఛితబ్బో న సేవితబ్బో న భజితబ్బో న పయిరుపాసితబ్బో॥>
    text <కతమో చ। భిక్ఖవే। పుగ్గలో అజ్ఝుపేక్ఖితబ్బో న సేవితబ్బో న భజితబ్బో న పయిరుపాసితబ్బో॥ ఇధ। భిక్ఖవే। ఏకచ్చో పుగ్గలో కోధనో హోతి ఉపాయాసబహులో। అప్పమ్పి వుత్తో సమానో అభిసజ్జతి కుప్పతి బ్యాపజ్జతి పతిత్థీయతి। కోపఞ్చ దోసఞ్చ అప్పచ్చయఞ్చ పాతుకరోతి॥ సేయ్యథాపి। భిక్ఖవే। దుట్ఠారుకో కట్ఠేన వా కఠలాయ వా ఘట్టితో భియ్యోసోమత్తాయ ఆసవం దేతి। ఏవమేవం ఖో। భిక్ఖవే…పే॰… సేయ్యథాపి। భిక్ఖవే। తిన్దుకాలాతం కట్ఠేన వా కఠలాయ వా ఘట్టితం భియ్యోసోమత్తాయ చిచ్చిటాయతి చిటిచిటాయతి। ఏవమేవం ఖో భిక్ఖవే…పే॰… సేయ్యథాపి। భిక్ఖవే। గూథకూపో కట్ఠేన వా కఠలాయ వా ఘట్టితో భియ్యోసోమత్తాయ దుగ్గన్ధో హోతి। ఏవమేవం ఖో। భిక్ఖవే। ఇధేకచ్చో పుగ్గలో కోధనో హోతి ఉపాయాసబహులో। అప్పమ్పి వుత్తో సమానో అభిసజ్జతి కుప్పతి బ్యాపజ్జతి పతిత్థీయతి। కోపఞ్చ దోసఞ్చ అప్పచ్చయఞ్చ పాతుకరోతి॥ ఏవరూపో। భిక్ఖవే। పుగ్గలో అజ్ఝుపేక్ఖితబ్బో న సేవితబ్బో న భజితబ్బో న పయిరుపాసితబ్బో॥ తం కిస్స హేతు॥ అక్కోసేయ్యపి మం పరిభాసేయ్యపి మం అనత్థమ్పి మం కరేయ్యాతి॥ తస్మా ఏవరూపో పుగ్గలో అజ్ఝుపేక్ఖితబ్బో న సేవితబ్బో న భజితబ్బో న పయిరుపాసితబ్బో॥>
    text <కతమో చ। భిక్ఖవే। పుగ్గలో సేవితబ్బో భజితబ్బో పయిరుపాసితబ్బో॥ ఇధ। భిక్ఖవే। ఏకచ్చో పుగ్గలో సీలవా హోతి కల్యాణధమ్మో॥ ఏవరూపో। భిక్ఖవే। పుగ్గలో సేవితబ్బో భజితబ్బో పయిరుపాసితబ్బో॥ తం కిస్స హేతు॥ కిఞ్చాపి। భిక్ఖవే। ఏవరూపస్స పుగ్గలస్స న దిట్ఠానుగతిం ఆపజ్జతి। అథ ఖో నం కల్యాణో కిత్తిసద్దో అబ్భుగ్గచ్ఛతి కల్యాణమిత్తో పురిసపుగ్గలో కల్యాణసహాయో కల్యాణసమ్పవఙ్కోతి॥ తస్మా ఏవరూపో పుగ్గలో సేవితబ్బో భజితబ్బో పయిరుపాసితబ్బో॥ ఇమే ఖో। భిక్ఖవే। తయో పుగ్గలా సన్తో సంవిజ్జమానా లోకస్మిన్తి॥>
  text <౮॥ గూథభాణీసుత్తం>
    text <౨౮>, <తయోమే। భిక్ఖవే। పుగ్గలా సన్తో సంవిజ్జమానా లోకస్మిం॥ కతమే తయో॥ గూథభాణీ। పుప్ఫభాణీ। మధుభాణీ॥ కతమో చ। భిక్ఖవే। పుగ్గలో గూథభాణీ॥ ఇధ। భిక్ఖవే। ఏకచ్చో పుగ్గలో సభగ్గతో వా పరిసగ్గతో వా ఞాతిమజ్ఝగతో వా పూగమజ్ఝగతో వా రాజకులమజ్ఝగతో వా అభినీతో సక్ఖిపుట్ఠో ఏహమ్భో పురిస। యం జానాసి తం వదేహీతి॥ సో అజానం వా ఆహ జానామీతి। జానం వా ఆహ న జానామీతి। అపస్సం వా ఆహ పస్సామీతి। పస్సం వా ఆహ న పస్సామీతి। ఇతి అత్తహేతు వా పరహేతు వా ఆమిసకిఞ్చిక్ఖహేతు వా సమ్పజానముసా భాసితా హోతి॥ అయం వుచ్చతి। భిక్ఖవే। పుగ్గలో గూథభాణీ॥>
    text <కతమో చ। భిక్ఖవే। పుగ్గలో పుప్ఫభాణీ॥ ఇధ। భిక్ఖవే। ఏకచ్చో పుగ్గలో సభగ్గతో వా పరిసగ్గతో వా ఞాతిమజ్ఝగతో వా పూగమజ్ఝగతో వా రాజకులమజ్ఝగతో వా అభినీతో సక్ఖిపుట్ఠో ఏహమ్భో పురిస। యం పజానాసి తం వదేహీతి। సో అజానం వా ఆహ న జానామీతి। జానం వా ఆహ జానామీతి। అపస్సం వా ఆహ న పస్సామీతి। పస్సం వా ఆహ పస్సామీతి। ఇతి అత్తహేతు వా పరహేతు వా ఆమిసకిఞ్చిక్ఖహేతు వా న సమ్పజానముసా భాసితా హోతి॥ అయం వుచ్చతి। భిక్ఖవే। పుగ్గలో పుప్ఫభాణీ॥>
    text <కతమో చ। భిక్ఖవే। పుగ్గలో మధుభాణీ॥ ఇధ। భిక్ఖవే। ఏకచ్చో పుగ్గలో ఫరుసం వాచం పహాయ ఫరుసాయ వాచాయ పటివిరతో హోతి। యా సా వాచా నేలా కణ్ణసుఖా పేమనీయా హదయఙ్గమా పోరీ బహుజనకన్తా బహుజనమనాపా తథారూపిం వాచం భాసితా హోతి॥ అయం వుచ్చతి। భిక్ఖవే। పుగ్గలో మధుభాణీ॥ ఇమే ఖో। భిక్ఖవే। తయో పుగ్గలా సన్తో సంవిజ్జమానా లోకస్మిన్తి॥ అట్ఠమం॥>
  text <౯॥ అన్ధసుత్తం>
    text <౨౯>, <తయోమే। భిక్ఖవే। పుగ్గలా సన్తో సంవిజ్జమానా లోకస్మిం॥ కతమే తయో॥ అన్ధో। ఏకచక్ఖు। ద్విచక్ఖు॥ కతమో చ। భిక్ఖవే। పుగ్గలో అన్ధో॥ ఇధ। భిక్ఖవే। ఏకచ్చస్స పుగ్గలస్స తథారూపం చక్ఖు న హోతి యథారూపేన చక్ఖునా అనధిగతం వా భోగం అధిగచ్ఛేయ్య అధిగతం వా భోగం ఫాతిం కరేయ్య। తథారూపమ్పిస్స చక్ఖు న హోతి యథారూపేన చక్ఖునా కుసలాకుసలే ధమ్మే జానేయ్య। సావజ్జానవజ్జే ధమ్మే జానేయ్య। హీనప్పణీతే ధమ్మే జానేయ్య। కణ్హసుక్కసప్పటిభాగే ధమ్మే జానేయ్య॥ అయం వుచ్చతి। భిక్ఖవే। పుగ్గలో అన్ధో॥>
    text <కతమో చ। భిక్ఖవే। పుగ్గలో ఏకచక్ఖు॥ ఇధ। భిక్ఖవే। ఏకచ్చస్స పుగ్గలస్స తథారూపం చక్ఖు హోతి యథారూపేన చక్ఖునా అనధిగతం వా భోగం అధిగచ్ఛేయ్య అధిగతం వా భోగం ఫాతిం కరేయ్య। తథారూపం పనస్స చక్ఖు న హోతి యథారూపేన చక్ఖునా కుసలాకుసలే ధమ్మే జానేయ్య। సావజ్జానవజ్జే ధమ్మే జానేయ్య। హీనప్పణీతే ధమ్మే జానేయ్య। కణ్హసుక్కసప్పటిభాగే ధమ్మే జానేయ్య॥ అయం వుచ్చతి। భిక్ఖవే। పుగ్గలో ఏకచక్ఖు॥>
    text <కతమో చ। భిక్ఖవే। పుగ్గలో ద్విచక్ఖు॥ ఇధ। భిక్ఖవే। ఏకచ్చస్స పుగ్గలస్స తథారూపం చక్ఖు హోతి యథారూపేన చక్ఖునా అనధిగతం వా భోగం అధిగచ్ఛేయ్య। అధిగతం వా భోగం ఫాతిం కరేయ్య। తథారూపమ్పిస్స చక్ఖు హోతి యథారూపేన చక్ఖునా కుసలాకుసలే ధమ్మే జానేయ్య। సావజ్జానవజ్జే ధమ్మే జానేయ్య। హీనప్పణీతే ధమ్మే జానేయ్య। కణ్హసుక్కసప్పటిభాగే ధమ్మే జానేయ్య॥ అయం వుచ్చతి। భిక్ఖవే। పుగ్గలో ద్విచక్ఖు॥ ఇమే ఖో। భిక్ఖవే। తయో పుగ్గలా సన్తో సంవిజ్జమానా లోకస్మిన్తి॥>
  text <౧౦॥ అవకుజ్జసుత్తం>
    text <౩౦>, <తయోమే। భిక్ఖవే। పుగ్గలా సన్తో సంవిజ్జమానా లోకస్మిం॥ కతమే తయో॥ అవకుజ్జపఞ్ఞో పుగ్గలో। ఉచ్ఛఙ్గపఞ్ఞో పుగ్గలో। పుథుపఞ్ఞో పుగ్గలో॥ కతమో చ। భిక్ఖవే। అవకుజ్జపఞ్ఞో పుగ్గలో॥ ఇధ। భిక్ఖవే। ఏకచ్చో పుగ్గలో ఆరామం గన్తా హోతి అభిక్ఖణం భిక్ఖూనం సన్తికే ధమ్మస్సవనాయ॥ తస్స భిక్ఖూ ధమ్మం దేసేన్తి ఆదికల్యాణం మజ్ఝేకల్యాణం పరియోసానకల్యాణం సాత్థం సబ్యఞ్జనం। కేవలపరిపుణ్ణం పరిసుద్ధం బ్రహ్మచరియం పకాసేన్తి॥ సో తస్మిం ఆసనే నిసిన్నో తస్సా కథాయ నేవ ఆదిం మనసి కరోతి। న మజ్ఝం మనసి కరోతి। న పరియోసానం మనసి కరోతి। వుట్ఠితోపి తమ్హా ఆసనా తస్సా కథాయ నేవ ఆదిం మనసి కరోతి। న మజ్ఝం మనసి కరోతి। న పరియోసానం మనసి కరోతి॥ సేయ్యథాపి। భిక్ఖవే। కుమ్భో నిక్కుజ్జో తత్ర ఉదకం ఆసిత్తం వివట్టతి। నో సణ్ఠాతి। ఏవమేవం ఖో। భిక్ఖవే। ఇధేకచ్చో పుగ్గలో ఆరామం గన్తా హోతి అభిక్ఖణం భిక్ఖూనం సన్తికే ధమ్మస్సవనాయ॥ తస్స భిక్ఖూ ధమ్మం దేసేన్తి ఆదికల్యాణం మజ్ఝేకల్యాణం పరియోసానకల్యాణం సాత్థం సబ్యఞ్జనం। కేవలపరిపుణ్ణం పరిసుద్ధం బ్రహ్మచరియం పకాసేన్తి॥ సో తస్మిం ఆసనే నిసిన్నో తస్సా కథాయ నేవ ఆదిం మనసి కరోతి। న మజ్ఝం మనసి కరోతి। న పరియోసానం మనసి కరోతి। వుట్ఠితోపి తమ్హా ఆసనా తస్సా కథాయ నేవాదిం మనసి కరోతి। న మజ్ఝం మనసి కరోతి। న పరియోసానం మనసి కరోతి॥ అయం వుచ్చతి। భిక్ఖవే। అవకుజ్జపఞ్ఞో పుగ్గలో॥>
    text <కతమో చ। భిక్ఖవే। ఉచ్ఛఙ్గపఞ్ఞో పుగ్గలో॥ ఇధ। భిక్ఖవే। ఏకచ్చో పుగ్గలో ఆరామం గన్తా హోతి అభిక్ఖణం భిక్ఖూనం సన్తికే ధమ్మస్సవనాయ॥ తస్స భిక్ఖూ ధమ్మం దేసేన్తి ఆదికల్యాణం మజ్ఝేకల్యాణం పరియోసానకల్యాణం సాత్థం సబ్యఞ్జనం। కేవలపరిపుణ్ణం పరిసుద్ధం బ్రహ్మచరియం పకాసేన్తి॥ సో తస్మిం ఆసనే నిసిన్నో తస్సా కథాయ ఆదిమ్పి మనసి కరోతి। మజ్ఝమ్పి మనసి కరోతి। పరియోసానమ్పి మనసి కరోతి। వుట్ఠితో చ ఖో తమ్హా ఆసనా తస్సా కథాయ నేవాదిం మనసి కరోతి। న మజ్ఝం మనసి కరోతి। న పరియోసానం మనసి కరోతి॥ సేయ్యథాపి। భిక్ఖవే। పురిసస్స ఉచ్ఛఙ్గే నానాఖజ్జకాని ఆకిణ్ణాని తిలా తణ్డులా మోదకా బదరా॥ సో తమ్హా ఆసనా వుట్ఠహన్తో సతిసమ్మోసా పకిరేయ్య॥ ఏవమేవం ఖో। భిక్ఖవే। ఇధేకచ్చో పుగ్గలో ఆరామం గన్తా హోతి అభిక్ఖణం భిక్ఖూనం సన్తికే ధమ్మస్సవనాయ॥ తస్స భిక్ఖూ ధమ్మం దేసేన్తి ఆదికల్యాణం మజ్ఝేకల్యాణం పరియోసానకల్యాణం సాత్థం సబ్యఞ్జనం। కేవలపరిపుణ్ణం పరిసుద్ధం బ్రహ్మచరియం పకాసేన్తి॥ సో తస్మిం ఆసనే నిసిన్నో తస్సా కథాయ ఆదిమ్పి మనసి కరోతి। మజ్ఝమ్పి మనసి కరోతి। పరియోసానమ్పి మనసి కరోతి। వుట్ఠితో చ ఖో తమ్హా ఆసనా తస్సా కథాయ నేవ ఆదిం మనసి కరోతి। న మజ్ఝం మనసి కరోతి। న పరియోసానం మనసి కరోతి॥ అయం వుచ్చతి। భిక్ఖవే। ఉచ్ఛఙ్గపఞ్ఞో పుగ్గలో॥>
    text <కతమో చ। భిక్ఖవే। పుథుపఞ్ఞో పుగ్గలో॥ ఇధ। భిక్ఖవే। ఏకచ్చో పుగ్గలో ఆరామం గన్తా హోతి అభిక్ఖణం భిక్ఖూనం సన్తికే ధమ్మస్సవనాయ॥ తస్స భిక్ఖూ ధమ్మం దేసేన్తి ఆదికల్యాణం మజ్ఝేకల్యాణం పరియోసానకల్యాణం సాత్థం సబ్యఞ్జనం। కేవలపరిపుణ్ణం పరిసుద్ధం బ్రహ్మచరియం పకాసేన్తి॥ సో తస్మిం ఆసనే నిసిన్నో తస్సా కథాయ ఆదిమ్పి మనసి కరోతి। మజ్ఝమ్పి మనసి కరోతి। పరియోసానమ్పి మనసి కరోతి। వుట్ఠితోపి తమ్హా ఆసనా తస్సా కథాయ ఆదిమ్పి మనసి కరోతి। మజ్ఝమ్పి మనసి కరోతి। పరియోసానమ్పి మనసి కరోతి॥ సేయ్యథాపి। భిక్ఖవే। కుమ్భో ఉక్కుజ్జో తత్ర ఉదకం ఆసిత్తం సణ్ఠాతి నో వివట్టతి। ఏవమేవం ఖో। భిక్ఖవే। ఇధేకచ్చో పుగ్గలో ఆరామం గన్తా హోతి అభిక్ఖణం భిక్ఖూనం సన్తికే ధమ్మస్సవనాయ॥ తస్స భిక్ఖూ ధమ్మం దేసేన్తి ఆదికల్యాణం మజ్ఝేకల్యాణం పరియోసానకల్యాణం సాత్థం సబ్యఞ్జనం। కేవలపరిపుణ్ణం పరిసుద్ధం బ్రహ్మచరియం పకాసేన్తి॥ సో తస్మిం ఆసనే నిసిన్నో తస్సా కథాయ ఆదిమ్పి మనసి కరోతి। మజ్ఝమ్పి మనసి కరోతి। పరియోసానమ్పి మనసి కరోతి। వుట్ఠితోపి తమ్హా ఆసనా తస్సా కథాయ ఆదిమ్పి మనసి కరోతి। మజ్ఝమ్పి మనసి కరోతి। పరియోసానమ్పి మనసి కరోతి॥ అయం వుచ్చతి। భిక్ఖవే। పుథుపఞ్ఞో పుగ్గలో॥ ఇమే ఖో। భిక్ఖవే। తయో పుగ్గలా సన్తో సంవిజ్జమానా లోకస్మిన్తి॥>
    stand <పుగ్గలవగ్గో తతియో॥>
    text <తస్సుద్దానం>
