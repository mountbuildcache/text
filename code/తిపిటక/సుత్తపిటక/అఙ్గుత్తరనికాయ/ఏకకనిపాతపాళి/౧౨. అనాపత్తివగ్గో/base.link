text <౧౨॥ అనాపత్తివగ్గో>
  text <౧౫౦>, <యే తే। భిక్ఖవే। భిక్ఖూ అనాపత్తిం ఆపత్తీతి దీపేన్తి తే। భిక్ఖవే। భిక్ఖూ బహుజనఅహితాయ పటిపన్నా బహుజనఅసుఖాయ। బహునో జనస్స అనత్థాయ అహితాయ దుక్ఖాయ దేవమనుస్సానం॥ బహుఞ్చ తే। భిక్ఖవే। భిక్ఖూ అపుఞ్ఞం పసవన్తి। తే చిమం సద్ధమ్మం అన్తరధాపేన్తీతి॥ పఠమం॥>
  text <౧౫౧>, <యే తే। భిక్ఖవే। భిక్ఖూ ఆపత్తిం అనాపత్తీతి దీపేన్తి తే। భిక్ఖవే। భిక్ఖూ బహుజనఅహితాయ పటిపన్నా బహుజనఅసుఖాయ। బహునో జనస్స అనత్థాయ అహితాయ దుక్ఖాయ దేవమనుస్సానం॥ బహుఞ్చ తే। భిక్ఖవే। భిక్ఖూ అపుఞ్ఞం పసవన్తి। తే చిమం సద్ధమ్మం అన్తరధాపేన్తీతి॥ దుతియం॥>
  text <౧౫౨-౧౫౯>, <యే తే। భిక్ఖవే। భిక్ఖూ లహుకం ఆపత్తిం గరుకా ఆపత్తీతి దీపేన్తి…పే॰… గరుకం ఆపత్తిం లహుకా ఆపత్తీతి దీపేన్తి…పే॰… దుట్ఠుల్లం ఆపత్తిం అదుట్ఠుల్లా ఆపత్తీతి దీపేన్తి…పే॰… అదుట్ఠుల్లం ఆపత్తిం దుట్ఠుల్లా ఆపత్తీతి దీపేన్తి…పే॰… సావసేసం ఆపత్తిం అనవసేసా ఆపత్తీతి దీపేన్తి…పే॰… అనవసేసం ఆపత్తిం సావసేసా ఆపత్తీతి దీపేన్తి…పే॰… సప్పటికమ్మం ఆపత్తిం అప్పటికమ్మా ఆపత్తీతి దీపేన్తి…పే॰… అప్పటికమ్మం ఆపత్తిం సప్పటికమ్మా ఆపత్తీతి దీపేన్తి తే। భిక్ఖవే। భిక్ఖూ బహుజనఅహితాయ పటిపన్నా బహుజనఅసుఖాయ। బహునో జనస్స అనత్థాయ అహితాయ దుక్ఖాయ దేవమనుస్సానం॥ బహుఞ్చ తే। భిక్ఖవే। భిక్ఖూ అపుఞ్ఞం పసవన్తి। తే చిమం సద్ధమ్మం అన్తరధాపేన్తీతి॥ దసమం॥>
  text <౧౬౦>, <యే తే। భిక్ఖవే। భిక్ఖూ అనాపత్తిం అనాపత్తీతి దీపేన్తి తే। భిక్ఖవే। భిక్ఖూ బహుజనహితాయ పటిపన్నా బహుజనసుఖాయ। బహునో జనస్స అత్థాయ హితాయ సుఖాయ దేవమనుస్సానం॥ బహుఞ్చ తే। భిక్ఖవే। భిక్ఖూ పుఞ్ఞం పసవన్తి। తే చిమం సద్ధమ్మం ఠపేన్తీతి॥ ఏకాదసమం॥>
  text <౧౬౧>, <యే తే। భిక్ఖవే। భిక్ఖూ ఆపత్తిం ఆపత్తీతి దీపేన్తి తే। భిక్ఖవే। భిక్ఖూ బహుజనహితాయ పటిపన్నా బహుజనసుఖాయ। బహునో జనస్స అత్థాయ హితాయ సుఖాయ దేవమనుస్సానం॥ బహుఞ్చ తే। భిక్ఖవే। భిక్ఖూ పుఞ్ఞం పసవన్తి। తే చిమం సద్ధమ్మం ఠపేన్తీతి॥ ద్వాదసమం॥>
  text <౧౬౨-౧౬౯>, <యే తే। భిక్ఖవే। భిక్ఖూ లహుకం ఆపత్తిం లహుకా ఆపత్తీతి దీపేన్తి… గరుకం ఆపత్తిం గరుకా ఆపత్తీతి దీపేన్తి… దుట్ఠుల్లం ఆపత్తిం దుట్ఠుల్లా ఆపత్తీతి దీపేన్తి… అదుట్ఠుల్లం ఆపత్తిం అదుట్ఠుల్లా ఆపత్తీతి దీపేన్తి… సావసేసం ఆపత్తిం సావసేసా ఆపత్తీతి దీపేన్తి… అనవసేసం ఆపత్తిం అనవసేసా ఆపత్తీతి దీపేన్తి… సప్పటికమ్మం ఆపత్తిం సప్పటికమ్మా ఆపత్తీతి దీపేన్తి… అప్పటికమ్మం ఆపత్తిం అప్పటికమ్మా ఆపత్తీతి దీపేన్తి తే। భిక్ఖవే। భిక్ఖూ బహుజనహితాయ పటిపన్నా బహుజనసుఖాయ। బహునో జనస్స అత్థాయ హితాయ సుఖాయ దేవమనుస్సానం॥ బహుఞ్చ తే। భిక్ఖవే। భిక్ఖూ పుఞ్ఞం పసవన్తి। తే చిమం సద్ధమ్మం ఠపేన్తీతి॥ వీసతిమం॥>
  stand <అనాపత్తివగ్గో ద్వాదసమో॥>
