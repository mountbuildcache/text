text <౬॥ అచ్ఛరాసఙ్ఘాతవగ్గో>
  text <౫౧>, <పభస్సరమిదం। భిక్ఖవే। చిత్తం॥ తఞ్చ ఖో ఆగన్తుకేహి ఉపక్కిలేసేహి ఉపక్కిలిట్ఠం॥ తం అస్సుతవా పుథుజ్జనో యథాభూతం నప్పజానాతి॥ తస్మా అస్సుతవతో పుథుజ్జనస్స చిత్తభావనా నత్థీతి వదామీతి॥ పఠమం॥>
  text <౫౨>, <పభస్సరమిదం। భిక్ఖవే। చిత్తం॥ తఞ్చ ఖో ఆగన్తుకేహి ఉపక్కిలేసేహి విప్పముత్తం॥ తం సుతవా అరియసావకో యథాభూతం పజానాతి॥ తస్మా సుతవతో అరియసావకస్స చిత్తభావనా అత్థీతి వదామీతి॥ దుతియం॥>
  text <౫౩>, <అచ్ఛరాసఙ్ఘాతమత్తమ్పి చే। భిక్ఖవే। భిక్ఖు మేత్తాచిత్తం ఆసేవతి। అయం వుచ్చతి। భిక్ఖవే భిక్ఖు అరిత్తజ్ఝానో విహరతి సత్థుసాసనకరో ఓవాదపతికరో। అమోఘం రట్ఠపిణ్డం భుఞ్జతి॥ కో పన వాదో యే నం బహులీకరోన్తీతి॥ తతియం॥>
  text <౫౪>, <అచ్ఛరాసఙ్ఘాతమత్తమ్పి చే। భిక్ఖవే। భిక్ఖు మేత్తాచిత్తం భావేతి। అయం వుచ్చతి। భిక్ఖవే భిక్ఖు అరిత్తజ్ఝానో విహరతి సత్థుసాసనకరో ఓవాదపతికరో। అమోఘం రట్ఠపిణ్డం భుఞ్జతి॥ కో పన వాదో యే నం బహులీకరోన్తీతి॥ చతుత్థం॥>
  text <౫౫>, <అచ్ఛరాసఙ్ఘాతమత్తమ్పి చే। భిక్ఖవే। భిక్ఖు మేత్తాచిత్తం మనసి కరోతి। అయం వుచ్చతి। భిక్ఖవే భిక్ఖు అరిత్తజ్ఝానో విహరతి సత్థుసాసనకరో ఓవాదపతికరో అమోఘం రట్ఠపిణ్డం భుఞ్జతి॥ కో పన వాదో యే నం బహులీకరోన్తీతి॥ పఞ్చమం॥>
  text <౫౬>, <యే కేచి। భిక్ఖవే। ధమ్మా అకుసలా అకుసలభాగియా అకుసలపక్ఖికా। సబ్బే తే మనోపుబ్బఙ్గమా॥ మనో తేసం ధమ్మానం పఠమం ఉప్పజ్జతి। అన్వదేవ అకుసలా ధమ్మాతి॥ ఛట్ఠం॥>
  text <౫౭>, <యే కేచి। భిక్ఖవే। ధమ్మా కుసలా కుసలభాగియా కుసలపక్ఖికా। సబ్బే తే మనోపుబ్బఙ్గమా॥ మనో తేసం ధమ్మానం పఠమం ఉప్పజ్జతి। అన్వదేవ కుసలా ధమ్మాతి॥ సత్తమం॥>
  text <౫౮>, <నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా అకుసలా ధమ్మా ఉప్పజ్జన్తి ఉప్పన్నా వా కుసలా ధమ్మా పరిహాయన్తి యథయిదం। భిక్ఖవే। పమాదో॥ పమత్తస్స। భిక్ఖవే। అనుప్పన్నా చేవ అకుసలా ధమ్మా ఉప్పజ్జన్తి ఉప్పన్నా చ కుసలా ధమ్మా పరిహాయన్తీతి॥ అట్ఠమం॥>
  text <౫౯>, <నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా కుసలా ధమ్మా ఉప్పజ్జన్తి ఉప్పన్నా వా అకుసలా ధమ్మా పరిహాయన్తి యథయిదం। భిక్ఖవే। అప్పమాదో॥ అప్పమత్తస్స। భిక్ఖవే। అనుప్పన్నా చేవ కుసలా ధమ్మా ఉప్పజ్జన్తి ఉప్పన్నా చ అకుసలా ధమ్మా పరిహాయన్తీతి॥ నవమం॥>
  text <౬౦>, <నాహం। భిక్ఖవే। అఞ్ఞం ఏకధమ్మమ్పి సమనుపస్సామి యేన అనుప్పన్నా వా అకుసలా ధమ్మా ఉప్పజ్జన్తి ఉప్పన్నా వా కుసలా ధమ్మా పరిహాయన్తి యథయిదం। భిక్ఖవే। కోసజ్జం॥ కుసీతస్స। భిక్ఖవే। అనుప్పన్నా చేవ అకుసలా ధమ్మా ఉప్పజ్జన్తి ఉప్పన్నా చ కుసలా ధమ్మా పరిహాయన్తీతి॥ దసమం॥>
  text <అచ్ఛరాసఙ్ఘాతవగ్గో ఛట్ఠో॥>
