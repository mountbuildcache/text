text <౨౨ ౨॥ అక్కోసకవగ్గో>
  text <౧॥ అక్కోసకసుత్తం>
    text <౨౧౧>, <యో సో। భిక్ఖవే। భిక్ఖు అక్కోసకపరిభాసకో అరియూపవాదీ సబ్రహ్మచారీనం। తస్స పఞ్చ ఆదీనవా పాటికఙ్ఖా॥ కతమే పఞ్చ॥ పారాజికో వా హోతి ఛిన్నపరిపన్థో। అఞ్ఞతరం వా సంకిలిట్ఠం ఆపత్తిం ఆపజ్జతి। బాళ్హం వా రోగాతఙ్కం ఫుసతి। సమ్మూళ్హో కాలం కరోతి। కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతి॥ యో సో। భిక్ఖవే। భిక్ఖు అక్కోసకపరిభాసకో అరియూపవాదీ సబ్రహ్మచారీనం। తస్స ఇమే పఞ్చ ఆదీనవా పాటికఙ్ఖాతి॥ పఠమం॥>
  text <౨॥ భణ్డనకారకసుత్తం>
    text <౨౧౨>, <యో సో। భిక్ఖవే। భిక్ఖు భణ్డనకారకో కలహకారకో వివాదకారకో భస్సకారకో సఙ్ఘే అధికరణకారకో। తస్స పఞ్చ ఆదీనవా పాటికఙ్ఖా॥ కతమే పఞ్చ॥ అనధిగతం నాధిగచ్ఛతి। అధిగతా పరిహాయతి। పాపకో కిత్తిసద్దో అబ్భుగ్గచ్ఛతి। సమ్మూళ్హో కాలం కరోతి। కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతి॥ యో సో। భిక్ఖవే। భిక్ఖు భణ్డనకారకో కలహకారకో వివాదకారకో భస్సకారకో సఙ్ఘే అధికరణకారకో। తస్స ఇమే పఞ్చ ఆదీనవా పాటికఙ్ఖాతి॥ దుతియం॥>
  text <౩॥ సీలసుత్తం>
    text <౨౧౩>, <పఞ్చిమే। భిక్ఖవే। ఆదీనవా దుస్సీలస్స సీలవిపత్తియా॥ కతమే పఞ్చ॥ ఇధ। భిక్ఖవే। దుస్సీలో సీలవిపన్నో పమాదాధికరణం మహతిం భోగజానిం నిగచ్ఛతి॥ అయం। భిక్ఖవే। పఠమో ఆదీనవో దుస్సీలస్స సీలవిపత్తియా॥>
    text <పున చపరం। భిక్ఖవే। దుస్సీలస్స సీలవిపన్నస్స పాపకో కిత్తిసద్దో అబ్భుగ్గచ్ఛతి॥ అయం। భిక్ఖవే। దుతియో ఆదీనవో దుస్సీలస్స సీలవిపత్తియా॥>
    text <పున చపరం। భిక్ఖవే। దుస్సీలో సీలవిపన్నో యఞ్ఞదేవ పరిసం ఉపసఙ్కమతి యది ఖత్తియపరిసం। యది బ్రాహ్మణపరిసం। యది గహపతిపరిసం। యది సమణపరిసం అవిసారదో ఉపసఙ్కమతి మఙ్కుభూతో॥ అయం। భిక్ఖవే। తతియో ఆదీనవో దుస్సీలస్స సీలవిపత్తియా॥>
    text <పున చపరం। భిక్ఖవే। దుస్సీలో సీలవిపన్నో సమ్మూళ్హో కాలం కరోతి॥ అయం। భిక్ఖవే। చతుత్థో ఆదీనవో దుస్సీలస్స సీలవిపత్తియా॥>
    text <పున చపరం। భిక్ఖవే। దుస్సీలో సీలవిపన్నో కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతి॥ అయం। భిక్ఖవే। పఞ్చమో ఆదీనవో దుస్సీలస్స సీలవిపత్తియా॥ ఇమే ఖో। భిక్ఖవే। పఞ్చ ఆదీనవా దుస్సీలస్స సీలవిపత్తియా॥>
    text <పఞ్చిమే। భిక్ఖవే। ఆనిసంసా సీలవతో సీలసమ్పదాయ॥ కతమే పఞ్చ॥ ఇధ। భిక్ఖవే। సీలవా సీలసమ్పన్నో అప్పమాదాధికరణం మహన్తం భోగక్ఖన్ధం అధిగచ్ఛతి॥ అయం। భిక్ఖవే। పఠమో ఆనిసంసో సీలవతో సీలసమ్పదాయ॥>
    text <పున చపరం। భిక్ఖవే। సీలవతో సీలసమ్పన్నస్స కల్యాణో కిత్తిసద్దో అబ్భుగ్గచ్ఛతి॥ అయం। భిక్ఖవే। దుతియో ఆనిసంసో సీలవతో సీలసమ్పదాయ॥>
    text <పున చపరం। భిక్ఖవే। సీలవా సీలసమ్పన్నో యఞ్ఞదేవ పరిసం ఉపసఙ్కమతి యది ఖత్తియపరిసం। యది బ్రాహ్మణపరిసం। యది గహపతిపరిసం। యది సమణపరిసం విసారదో ఉపసఙ్కమతి అమఙ్కుభూతో॥ అయం భిక్ఖవే। తతియో ఆనిసంసో సీలవతో సీలసమ్పదాయ॥>
    text <పున చపరం। భిక్ఖవే। సీలవా సీలసమ్పన్నో అసమ్మూళ్హో కాలం కరోతి॥ అయం। భిక్ఖవే। చతుత్థో ఆనిసంసో సీలవతో సీలసమ్పదాయ॥>
    text <పున చపరం। భిక్ఖవే। సీలవా సీలసమ్పన్నో కాయస్స భేదా పరం మరణా సుగతిం సగ్గం లోకం ఉపపజ్జతి॥ అయం। భిక్ఖవే। పఞ్చమో ఆనిసంసో సీలవతో సీలసమ్పదాయ॥ ఇమే ఖో। భిక్ఖవే। పఞ్చ ఆనిసంసా సీలవతో సీలసమ్పదాయాతి॥ తతియం॥>
  text <౪॥ బహుభాణిసుత్తం>
    text <౨౧౪>, <పఞ్చిమే। భిక్ఖవే। ఆదీనవా బహుభాణిస్మిం పుగ్గలే॥ కతమే పఞ్చ॥ ముసా భణతి। పిసుణం భణతి। ఫరుసం భణతి। సమ్ఫప్పలాపం భణతి। కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతి॥ ఇమే ఖో। భిక్ఖవే। పఞ్చ ఆదీనవా బహుభాణిస్మిం పుగ్గలే॥>
    text <పఞ్చిమే। భిక్ఖవే। ఆనిసంసా మన్తభాణిస్మిం పుగ్గలే॥ కతమే పఞ్చ॥ న ముసా భణతి। న పిసుణం భణతి। న ఫరుసం భణతి। న సమ్ఫప్పలాపం భణతి। కాయస్స భేదా పరం మరణా సుగతిం సగ్గం లోకం ఉపపజ్జతి॥ ఇమే ఖో। భిక్ఖవే। పఞ్చ ఆనిసంసా మన్తభాణిస్మిం పుగ్గలేతి॥ చతుత్థం॥>
  text <౫॥ పఠమఅక్ఖన్తిసుత్తం>
    text <౨౧౫>, <పఞ్చిమే। భిక్ఖవే। ఆదీనవా అక్ఖన్తియా॥ కతమే పఞ్చ॥ బహునో జనస్స అప్పియో హోతి అమనాపో। వేరబహులో చ హోతి। వజ్జబహులో చ। సమ్మూళ్హో కాలం కరోతి। కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతి॥ ఇమే ఖో। భిక్ఖవే। పఞ్చ ఆదీనవా అక్ఖన్తియా॥>
    text <పఞ్చిమే। భిక్ఖవే। ఆనిసంసా ఖన్తియా॥ కతమే పఞ్చ॥ బహునో జనస్స పియో హోతి మనాపో। న వేరబహులో హోతి। న వజ్జబహులో। అసమ్మూళ్హో కాలం కరోతి। కాయస్స భేదా పరం మరణా సుగతిం సగ్గం లోకం ఉపపజ్జతి॥ ఇమే ఖో। భిక్ఖవే। పఞ్చ ఆనిసంసా ఖన్తియాతి॥ పఞ్చమం॥>
  text <౬॥ దుతియఅక్ఖన్తిసుత్తం>
    text <౨౧౬>, <పఞ్చిమే। భిక్ఖవే। ఆదీనవా అక్ఖన్తియా॥ కతమే పఞ్చ॥ బహునో జనస్స అప్పియో హోతి అమనాపో। లుద్దో చ హోతి। విప్పటిసారీ చ। సమ్మూళ్హో కాలం కరోతి। కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతి॥ ఇమే ఖో। భిక్ఖవే। పఞ్చ ఆదీనవా అక్ఖన్తియా॥>
    text <పఞ్చిమే। భిక్ఖవే। ఆనిసంసా ఖన్తియా॥ కతమే పఞ్చ॥ బహునో జనస్స పియో హోతి మనాపో। అలుద్దో చ హోతి। అవిప్పటిసారీ చ। అసమ్మూళ్హో కాలం కరోతి। కాయస్స భేదా పరం మరణా సుగతిం సగ్గం లోకం ఉపపజ్జతి॥ ఇమే ఖో। భిక్ఖవే। పఞ్చ ఆనిసంసా ఖన్తియాతి॥ ఛట్ఠం॥>
  text <౭॥ పఠమఅపాసాదికసుత్తం>
    text <౨౧౭>, <పఞ్చిమే। భిక్ఖవే। ఆదీనవా అపాసాదికే॥ కతమే పఞ్చ॥ అత్తాపి అత్తానం ఉపవదతి। అనువిచ్చ విఞ్ఞూ గరహన్తి। పాపకో కిత్తిసద్దో అబ్భుగ్గచ్ఛతి। సమ్మూళ్హో కాలం కరోతి। కాయస్స భేదా పరం మరణా అపాయం దుగ్గతిం వినిపాతం నిరయం ఉపపజ్జతి॥ ఇమే ఖో। భిక్ఖవే। పఞ్చ ఆదీనవా అపాసాదికే॥>
    text <పఞ్చిమే। భిక్ఖవే। ఆనిసంసా పాసాదికే॥ కతమే పఞ్చ॥ అత్తాపి అత్తానం న ఉపవదతి। అనువిచ్చ విఞ్ఞూ పసంసన్తి। కల్యాణో కిత్తిసద్దో అబ్భుగ్గచ్ఛతి। అసమ్మూళ్హో కాలం కరోతి। కాయస్స భేదా పరం మరణా సుగతిం సగ్గం లోకం ఉపపజ్జతి॥ ఇమే ఖో। భిక్ఖవే। పఞ్చ ఆనిసంసా పాసాదికేతి॥ సత్తమం॥>
  text <౮॥ దుతియఅపాసాదికసుత్తం>
    text <౨౧౮>, <పఞ్చిమే। భిక్ఖవే। ఆదీనవా అపాసాదికే॥ కతమే పఞ్చ॥ అప్పసన్నా నప్పసీదన్తి। పసన్నానఞ్చ ఏకచ్చానం అఞ్ఞథత్తం హోతి। సత్థుసాసనం అకతం హోతి। పచ్ఛిమా జనతా దిట్ఠానుగతిం ఆపజ్జతి। చిత్తమస్స నప్పసీదతి॥ ఇమే ఖో। భిక్ఖవే। పఞ్చ ఆదీనవా అపాసాదికే॥>
    text <పఞ్చిమే। భిక్ఖవే। ఆనిసంసా పాసాదికే॥ కతమే పఞ్చ॥ అప్పసన్నా పసీదన్తి। పసన్నానఞ్చ భియ్యోభావో హోతి। సత్థుసాసనం కతం హోతి। పచ్ఛిమా జనతా దిట్ఠానుగతిం ఆపజ్జతి। చిత్తమస్స పసీదతి॥ ఇమే ఖో। భిక్ఖవే। పఞ్చ ఆనిసంసా పాసాదికేతి॥ అట్ఠమం॥>
  text <౯॥ అగ్గిసుత్తం>
    text <౨౧౯>, <పఞ్చిమే। భిక్ఖవే। ఆదీనవా అగ్గిస్మిం॥ కతమే పఞ్చ॥ అచక్ఖుస్సో। దుబ్బణ్ణకరణో। దుబ్బలకరణో। సఙ్గణికాపవడ్ఢనో। తిరచ్ఛానకథాపవత్తనికో హోతి॥ ఇమే ఖో। భిక్ఖవే। పఞ్చ ఆదీనవా అగ్గిస్మిన్తి॥ నవమం॥>
  text <౧౦॥ మధురాసుత్తం>
    text <౨౨౦>, <పఞ్చిమే। భిక్ఖవే। ఆదీనవా మధురాయం॥ కతమే పఞ్చ॥ విసమా। బహురజా। చణ్డసునఖా। వాళయక్ఖా। దుల్లభపిణ్డా ఇమే ఖో। భిక్ఖవే। పఞ్చ ఆదీనవా మధురాయన్తి॥ దసమం॥>
    stand <అక్కోసకవగ్గో దుతియో॥>
    text <తస్సుద్దానం>
    block
      text <అక్కోసభణ్డనసీలం। బహుభాణీ ద్వే అఖన్తియో।>
      text <అపాసాదికా ద్వే వుత్తా। అగ్గిస్మిం మధురేన చాతి॥>
