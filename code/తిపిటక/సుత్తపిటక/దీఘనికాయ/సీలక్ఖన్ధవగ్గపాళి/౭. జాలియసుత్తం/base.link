text <౭॥ జాలియసుత్తం>
  text <ద్వేపబ్బజితవత్థు>
    text <౩౭౮>, <ఏవం మే సుతం ఏకం సమయం భగవా కోసమ్బియం విహరతి ఘోసితారామే॥ తేన ఖో పన సమయేన ద్వే పబ్బజితా ముణ్డియో చ పరిబ్బాజకో జాలియో చ దారుపత్తికన్తేవాసీ యేన భగవా తేనుపసఙ్కమింసు। ఉపసఙ్కమిత్వా భగవతా సద్ధిం సమ్మోదింసు॥ సమ్మోదనీయం కథం సారణీయం వీతిసారేత్వా ఏకమన్తం అట్ఠంసు॥ ఏకమన్తం ఠితా ఖో తే ద్వే పబ్బజితా భగవన్తం ఏతదవోచుం కిం ను ఖో। ఆవుసో గోతమ। తం జీవం తం సరీరం। ఉదాహు అఞ్ఞం జీవం అఞ్ఞం సరీరన్తి॥>
    text <౩౭౯>, <తేన హావుసో। సుణాథ సాధుకం మనసి కరోథ। భాసిస్సామీతి॥ ఏవమావుసోతి ఖో తే ద్వే పబ్బజితా భగవతో పచ్చస్సోసుం॥ భగవా ఏతదవోచ ఇధావుసో। తథాగతో లోకే ఉప్పజ్జతి అరహం। సమ్మాసమ్బుద్ధో…పే॰… యథా ౧౯౦-౨౧౨ అనుచ్ఛేదేసు ఏవం విత్థారేతబ్బం॥ ఏవం ఖో। ఆవుసో। భిక్ఖు సీలసమ్పన్నో హోతి…పే॰… పఠమం ఝానం ఉపసమ్పజ్జ విహరతి॥ యో ఖో। ఆవుసో। భిక్ఖు ఏవం జానాతి ఏవం పస్సతి। కల్లం ను ఖో తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ యో సో। ఆవుసో। భిక్ఖు ఏవం జానాతి ఏవం పస్సతి। కల్లం తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ అహం ఖో పనేతం। ఆవుసో। ఏవం జానామి ఏవం పస్సామి॥ అథ చ పనాహం న వదామి తం జీవం తం సరీరన్తి వా అఞ్ఞం జీవం అఞ్ఞం సరీరన్తి వా…పే॰… దుతియం ఝానం…పే॰… తతియం ఝానం…పే॰… చతుత్థం ఝానం ఉపసమ్పజ్జ విహరతి॥ యో ఖో। ఆవుసో। భిక్ఖు ఏవం జానాతి ఏవం పస్సతి। కల్లం ను ఖో తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ యో సో। ఆవుసో। భిక్ఖు ఏవం జానాతి ఏవం పస్సతి కల్లం। తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ అహం ఖో పనేతం। ఆవుసో। ఏవం జానామి ఏవం పస్సామి॥ అథ చ పనాహం న వదామి తం జీవం తం సరీరన్తి వా అఞ్ఞం జీవం అఞ్ఞం సరీరన్తి వా…పే॰… ఞాణదస్సనాయ చిత్తం అభినీహరతి అభినిన్నామేతి…పే॰… యో ఖో। ఆవుసో। భిక్ఖు ఏవం జానాతి ఏవం పస్సతి। కల్లం ను ఖో తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ యో సో। ఆవుసో। భిక్ఖు ఏవం జానాతి ఏవం పస్సతి కల్లం తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ అహం ఖో పనేతం। ఆవుసో। ఏవం జానామి ఏవం పస్సామి॥ అథ చ పనాహం న వదామి తం జీవం తం సరీరన్తి వా అఞ్ఞం జీవం అఞ్ఞం సరీరన్తి వా…పే॰…॥>
    text <౩౮౦>, <…పే॰… నాపరం ఇత్థత్తాయాతి పజానాతి॥ యో ఖో। ఆవుసో। భిక్ఖు ఏవం జానాతి ఏవం పస్సతి। కల్లం ను ఖో తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ యో సో। ఆవుసో। భిక్ఖు ఏవం జానాతి ఏవం పస్సతి। న కల్లం తస్సేతం వచనాయ తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ అహం ఖో పనేతం। ఆవుసో। ఏవం జానామి ఏవం పస్సామి॥ అథ చ పనాహం న వదామి తం జీవం తం సరీరన్తి వా అఞ్ఞం జీవం అఞ్ఞం సరీరన్తి వాతి॥ ఇదమవోచ భగవా॥ అత్తమనా తే ద్వే పబ్బజితా భగవతో భాసితం అభినన్దున్తి॥>
    stand <జాలియసుత్తం నిట్ఠితం సత్తమం॥>
