text <౧౧॥ మగ్గఙ్గవిభఙ్గో>
  text <౧॥ సుత్తన్తభాజనీయం>
    text <౪౮౬>, <అరియో అట్ఠఙ్గికో మగ్గో। సేయ్యథిదం సమ్మాదిట్ఠి। సమ్మాసఙ్కప్పో। సమ్మావాచా। సమ్మాకమ్మన్తో। సమ్మాఆజీవో। సమ్మావాయామో। సమ్మాసతి। సమ్మాసమాధి॥>
    text <౪౮౭>, <తత్థ కతమా సమ్మాదిట్ఠి॥ దుక్ఖే ఞాణం। దుక్ఖసముదయే ఞాణం। దుక్ఖనిరోధే ఞాణం। దుక్ఖనిరోధగామినియా పటిపదాయ ఞాణం అయం వుచ్చతి సమ్మాదిట్ఠి॥>
    text <తత్థ కతమో సమ్మాసఙ్కప్పో॥ నేక్ఖమ్మసఙ్కప్పో। అబ్యాపాదసఙ్కప్పో। అవిహింసాసఙ్కప్పో అయం వుచ్చతి సమ్మాసఙ్కప్పో॥>
    text <తత్థ కతమా సమ్మావాచా॥ ముసావాదా వేరమణీ। పిసుణాయ వాచాయ వేరమణీ। ఫరుసాయ వాచాయ వేరమణీ। సమ్ఫప్పలాపా వేరమణీ అయం వుచ్చతి సమ్మావాచా॥>
    text <తత్థ కతమో సమ్మాకమ్మన్తో॥ పాణాతిపాతా వేరమణీ। అదిన్నాదానా వేరమణీ। కామేసుమిచ్ఛాచారా వేరమణీ అయం వుచ్చతి సమ్మాకమ్మన్తో॥>
    text <తత్థ కతమో సమ్మాఆజీవో॥ ఇధ అరియసావకో మిచ్ఛాఆజీవం పహాయ సమ్మాఆజీవేన జీవికం కప్పేతి అయం వుచ్చతి సమ్మాఆజీవో॥>
    text <తత్థ కతమో సమ్మావాయామో॥ ఇధ భిక్ఖు అనుప్పన్నానం పాపకానం అకుసలానం ధమ్మానం అనుప్పాదాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। ఉప్పన్నానం పాపకానం అకుసలానం ధమ్మానం పహానాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। అనుప్పన్నానం కుసలానం ధమ్మానం ఉప్పాదాయ ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి। ఉప్పన్నానం కుసలానం ధమ్మానం ఠితియా అసమ్మోసాయ భియ్యోభావాయ వేపుల్లాయ భావనాయ పారిపూరియా ఛన్దం జనేతి వాయమతి వీరియం ఆరభతి చిత్తం పగ్గణ్హాతి పదహతి అయం వుచ్చతి సమ్మావాయామో॥>
    text <తత్థ కతమా సమ్మాసతి॥ ఇధ భిక్ఖు కాయే కాయానుపస్సీ విహరతి ఆతాపీ సమ్పజానో సతిమా వినేయ్య లోకే అభిజ్ఝాదోమనస్సం। వేదనాసు వేదనానుపస్సీ విహరతి ఆతాపీ సమ్పజానో సతిమా వినేయ్య లోకే అభిజ్ఝాదోమనస్సం। చిత్తే చిత్తానుపస్సీ విహరతి ఆతాపీ సమ్పజానో సతిమా వినేయ్య లోకే అభిజ్ఝాదోమనస్సం। ధమ్మేసు ధమ్మానుపస్సీ విహరతి ఆతాపీ సమ్పజానో సతిమా వినేయ్య లోకే అభిజ్ఝాదోమనస్సం అయం వుచ్చతి సమ్మాసతి॥>
    text <తత్థ కతమో సమ్మాసమాధి॥ ఇధ భిక్ఖు వివిచ్చేవ కామేహి వివిచ్చ అకుసలేహి ధమ్మేహి సవితక్కం సవిచారం వివేకజం పీతిసుఖం పఠమం ఝానం ఉపసమ్పజ్జ విహరతి। వితక్కవిచారానం వూపసమా అజ్ఝత్తం సమ్పసాదనం చేతసో ఏకోదిభావం అవితక్కం అవిచారం సమాధిజం పీతిసుఖం దుతియం ఝానం ఉపసమ్పజ్జ విహరతి। పీతియా చ విరాగా ఉపేక్ఖకో చ విహరతి సతో చ సమ్పజానో సుఖఞ్చ కాయేన పటిసంవేదేతి। యం తం అరియా ఆచిక్ఖన్తి ఉపేక్ఖకో సతిమా సుఖవిహారీతి తతియం ఝానం ఉపసమ్పజ్జ విహరతి। సుఖస్స చ పహానా దుక్ఖస్స చ పహానా పుబ్బేవ సోమనస్సదోమనస్సానం అత్థఙ్గమా అదుక్ఖమసుఖం ఉపేక్ఖాసతిపారిసుద్ధిం చతుత్థం ఝానం ఉపసమ్పజ్జ విహరతి అయం వుచ్చతి సమ్మాసమాధి॥>
    text <౪౮౮>, <అరియో అట్ఠఙ్గికో మగ్గో। సేయ్యథిదం సమ్మాదిట్ఠి। సమ్మాసఙ్కప్పో। సమ్మావాచా। సమ్మాకమ్మన్తో। సమ్మాఆజీవో। సమ్మావాయామో। సమ్మాసతి। సమ్మాసమాధి॥>
    text <౪౮౯>, <తత్థ కతమా సమ్మాదిట్ఠి॥ ఇధ భిక్ఖు సమ్మాదిట్ఠిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం। సమ్మాసఙ్కప్పం భావేతి…పే॰… సమ్మావాచం భావేతి…పే॰… సమ్మాకమ్మన్తం భావేతి…పే॰… సమ్మాఆజీవం భావేతి…పే॰… సమ్మావాయామం భావేతి…పే॰… సమ్మాసతిం భావేతి…పే॰… సమ్మాసమాధిం భావేతి వివేకనిస్సితం విరాగనిస్సితం నిరోధనిస్సితం వోస్సగ్గపరిణామిం॥>
    stand <సుత్తన్తభాజనీయం॥>
  text <౨॥ అభిధమ్మభాజనీయం>
    text <౪౯౦>, <అట్ఠఙ్గికో మగ్గో సమ్మాదిట్ఠి। సమ్మాసఙ్కప్పో। సమ్మావాచా। సమ్మాకమ్మన్తో। సమ్మాఆజీవో। సమ్మావాయామో। సమ్మాసతి। సమ్మాసమాధి॥>
    text <౪౯౧>, <తత్థ కతమో అట్ఠఙ్గికో మగ్గో॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। తస్మిం సమయే అట్ఠఙ్గికో మగ్గో హోతి సమ్మాదిట్ఠి…పే॰… సమ్మాసమాధి॥>
    text <౪౯౨>, <తత్థ కతమా సమ్మాదిట్ఠి॥ యా పఞ్ఞా పజాననా…పే॰… అమోహో ధమ్మవిచయో సమ్మాదిట్ఠి ధమ్మవిచయసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాదిట్ఠి॥>
    text <తత్థ కతమో సమ్మాసఙ్కప్పో॥ యో తక్కో వితక్కో సఙ్కప్పో అప్పనా బ్యప్పనా చేతసో అభినిరోపనా సమ్మాసఙ్కప్పో మగ్గఙ్గం మగ్గపరియాపన్నం అయం వుచ్చతి సమ్మాసఙ్కప్పో॥>
    text <తత్థ కతమా సమ్మావాచా॥ యా చతూహి వచీదుచ్చరితేహి ఆరతి విరతి పటివిరతి వేరమణీ అకిరియా అకరణం అనజ్ఝాపత్తి వేలాఅనతిక్కమో సేతుఘాతో సమ్మావాచా మగ్గఙ్గం మగ్గపరియాపన్నం అయం వుచ్చతి సమ్మావాచా॥>
    text <తత్థ కతమో సమ్మాకమ్మన్తో॥ యా తీహి కాయదుచ్చరితేహి ఆరతి విరతి పటివిరతి వేరమణీ అకిరియా అకరణం అనజ్ఝాపత్తి వేలాఅనతిక్కమో సేతుఘాతో సమ్మాకమ్మన్తో మగ్గఙ్గం మగ్గపరియాపన్నం అయం వుచ్చతి సమ్మాకమ్మన్తో॥>
    text <తత్థ కతమో సమ్మాఆజీవో॥ యా మిచ్ఛాఆజీవా ఆరతి విరతి పటివిరతి వేరమణీ అకిరియా అకరణం అనజ్ఝాపత్తి వేలాఅనతిక్కమో సేతుఘాతో సమ్మాఆజీవో మగ్గఙ్గం మగ్గపరియాపన్నం అయం వుచ్చతి సమ్మాఆజీవో॥>
    text <తత్థ కతమో సమ్మావాయామో॥ యో చేతసికో వీరియారమ్భో…పే॰… సమ్మావాయామో వీరియసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మావాయామో॥>
    text <తత్థ కతమా సమ్మాసతి॥ యా సతి అనుస్సతి…పే॰… సమ్మాసతి సతిసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాసతి॥>
    text <తత్థ కతమో సమ్మాసమాధి॥ యా చిత్తస్స ఠితి…పే॰… సమ్మాసమాధి సమాధిసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాసమాధి॥ అయం వుచ్చతి అట్ఠఙ్గికో మగ్గో॥ అవసేసా ధమ్మా అట్ఠఙ్గికేన మగ్గేన సమ్పయుత్తా॥>
    text <౪౯౩>, <పఞ్చఙ్గికో మగ్గో సమ్మాదిట్ఠి। సమ్మాసఙ్కప్పో। సమ్మావాయామో। సమ్మాసతి। సమ్మాసమాధి॥>
    text <౪౯౪>, <తత్థ కతమో పఞ్చఙ్గికో మగ్గో॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। తస్మిం సమయే పఞ్చఙ్గికో మగ్గో హోతి సమ్మాదిట్ఠి। సమ్మాసఙ్కప్పో। సమ్మావాయామో। సమ్మాసతి। సమ్మాసమాధి॥>
    text <౪౯౫>, <తత్థ కతమా సమ్మాదిట్ఠి॥ యా పఞ్ఞా పజాననా…పే॰… అమోహో ధమ్మవిచయో సమ్మాదిట్ఠి ధమ్మవిచయసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాదిట్ఠి॥>
    text <తత్థ కతమో సమ్మాసఙ్కప్పో॥ యో తక్కో వితక్కో…పే॰… సమ్మాసఙ్కప్పో మగ్గఙ్గం మగ్గపరియాపన్నం అయం వుచ్చతి సమ్మాసఙ్కప్పో॥>
    text <తత్థ కతమో సమ్మావాయామో॥ యో చేతసికో వీరియారమ్భో…పే॰… సమ్మావాయామో వీరియసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మావాయామో॥>
    text <తత్థ కతమా సమ్మాసతి॥ యా సతి అనుస్సతి…పే॰… సమ్మాసతి సతిసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాసతి॥>
    text <తత్థ కతమో సమ్మాసమాధి॥ యా చిత్తస్స ఠితి…పే॰… సమ్మాసమాధి సమాధిసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాసమాధి॥ అయం వుచ్చతి పఞ్చఙ్గికో మగ్గో॥ అవసేసా ధమ్మా పఞ్చఙ్గికేన మగ్గేన సమ్పయుత్తా॥>
    text <౪౯౬>, <పఞ్చఙ్గికో మగ్గో సమ్మాదిట్ఠి। సమ్మాసఙ్కప్పో। సమ్మావాయామో। సమ్మాసతి। సమ్మాసమాధి॥>
    text <౪౯౭>, <తత్థ కతమా సమ్మాదిట్ఠి॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। యా తస్మిం సమయే పఞ్ఞా పజాననా…పే॰… అమోహో ధమ్మవిచయో సమ్మాదిట్ఠి ధమ్మవిచయసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాదిట్ఠి॥ అవసేసా ధమ్మా సమ్మాదిట్ఠియా సమ్పయుత్తా…పే॰… అవసేసా ధమ్మా సమ్మాసఙ్కప్పేన సమ్పయుత్తా…పే॰… అవసేసా ధమ్మా సమ్మావాయామేన సమ్పయుత్తా…పే॰… అవసేసా ధమ్మా సమ్మాసతియా సమ్పయుత్తా॥>
    text <తత్థ కతమో సమ్మాసమాధి॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। యా తస్మిం సమయే చిత్తస్స ఠితి…పే॰… సమ్మాసమాధి సమాధిసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాసమాధి॥ అవసేసా ధమ్మా సమ్మాసమాధినా సమ్పయుత్తా॥>
    text <౪౯౮>, <అట్ఠఙ్గికో మగ్గో సమ్మాదిట్ఠి…పే॰… సమ్మాసమాధి॥>
    text <౪౯౯>, <తత్థ కతమో అట్ఠఙ్గికో మగ్గో॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। తస్మిం సమయే ఫస్సో హోతి…పే॰… అవిక్ఖేపో హోతి॥ ఇమే ధమ్మా కుసలా॥ తస్సేవ లోకుత్తరస్స కుసలస్స ఝానస్స కతత్తా భావితత్తా విపాకం వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం సుఞ్ఞతం। తస్మిం సమయే అట్ఠఙ్గికో మగ్గో హోతి సమ్మాదిట్ఠి…పే॰… సమ్మాసమాధి॥ అయం వుచ్చతి అట్ఠఙ్గికో మగ్గో॥ అవసేసా ధమ్మా అట్ఠఙ్గికేన మగ్గేన సమ్పయుత్తా॥>
    text <౫౦౦>, <పఞ్చఙ్గికో మగ్గో సమ్మాదిట్ఠి। సమ్మాసఙ్కప్పో। సమ్మావాయామో। సమ్మాసతి। సమ్మాసమాధి॥>
    text <౫౦౧>, <తత్థ కతమో పఞ్చఙ్గికో మగ్గో॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। తస్మిం సమయే ఫస్సో హోతి…పే॰… అవిక్ఖేపో హోతి॥ ఇమే ధమ్మా కుసలా॥ తస్సేవ లోకుత్తరస్స కుసలస్స ఝానస్స కతత్తా భావితత్తా విపాకం వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం సుఞ్ఞతం। తస్మిం సమయే పఞ్చఙ్గికో మగ్గో హోతి సమ్మాదిట్ఠి। సమ్మాసఙ్కప్పో। సమ్మావాయామో। సమ్మాసతి। సమ్మాసమాధి॥ అయం వుచ్చతి పఞ్చఙ్గికో మగ్గో॥ అవసేసా ధమ్మా పఞ్చఙ్గికేన మగ్గేన సమ్పయుత్తా॥>
    text <౫౦౨>, <పఞ్చఙ్గికో మగ్గో సమ్మాదిట్ఠి। సమ్మాసఙ్కప్పో। సమ్మావాయామో। సమ్మాసతి। సమ్మాసమాధి॥>
    text <౫౦౩>, <తత్థ కతమా సమ్మాదిట్ఠి॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। తస్మిం సమయే ఫస్సో హోతి…పే॰… అవిక్ఖేపో హోతి॥ ఇమే ధమ్మా కుసలా॥ తస్సేవ లోకుత్తరస్స కుసలస్స ఝానస్స కతత్తా భావితత్తా విపాకం వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం సుఞ్ఞతం। యా తస్మిం సమయే పఞ్ఞా పజాననా…పే॰… అమోహో ధమ్మవిచయో సమ్మాదిట్ఠి ధమ్మవిచయసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాదిట్ఠి॥ అవసేసా ధమ్మా సమ్మాదిట్ఠియా సమ్పయుత్తా…పే॰… అవసేసా ధమ్మా సమ్మాసఙ్కప్పేన సమ్పయుత్తా…పే॰… అవసేసా ధమ్మా సమ్మావాయామేన సమ్పయుత్తా…పే॰… అవసేసా ధమ్మా సమ్మాసతియా సమ్పయుత్తా॥>
    text <తత్థ కతమో సమ్మాసమాధి॥ ఇధ భిక్ఖు యస్మిం సమయే లోకుత్తరం ఝానం భావేతి నియ్యానికం అపచయగామిం దిట్ఠిగతానం పహానాయ పఠమాయ భూమియా పత్తియా వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం। తస్మిం సమయే ఫస్సో హోతి…పే॰… అవిక్ఖేపో హోతి॥ ఇమే ధమ్మా కుసలా॥ తస్సేవ లోకుత్తరస్స కుసలస్స ఝానస్స కతత్తా భావితత్తా విపాకం వివిచ్చేవ కామేహి…పే॰… పఠమం ఝానం ఉపసమ్పజ్జ విహరతి దుక్ఖపటిపదం దన్ధాభిఞ్ఞం సుఞ్ఞతం। యా తస్మిం సమయే చిత్తస్స ఠితి సణ్ఠితి అవట్ఠితి అవిసాహారో అవిక్ఖేపో అవిసాహటమానసతా సమథో సమాధిన్ద్రియం సమాధిబలం సమ్మాసమాధి సమాధిసమ్బోజ్ఝఙ్గో మగ్గఙ్గం మగ్గపరియాపన్నం అయం వుచ్చతి సమ్మాసమాధి॥ అవసేసా ధమ్మా సమ్మాసమాధినా సమ్పయుత్తా॥>
    stand <అభిధమ్మభాజనీయం॥>
  text <౩॥ పఞ్హాపుచ్ఛకం>
    text <౫౦౪>, <అరియో అట్ఠఙ్గికో మగ్గో। సేయ్యథిదం సమ్మాదిట్ఠి। సమ్మాసఙ్కప్పో। సమ్మావాచా। సమ్మాకమ్మన్తో। సమ్మాఆజీవో। సమ్మావాయామో। సమ్మాసతి। సమ్మాసమాధి॥>
    text <౫౦౫>, <అట్ఠన్నం మగ్గఙ్గానం కతి కుసలా। కతి అకుసలా। కతి అబ్యాకతా…పే॰… కతి సరణా। కతి అరణా॥>
    text <౧॥ తికం>
      text <౫౦౬>, <సియా కుసలా। సియా అబ్యాకతా॥ సమ్మాసఙ్కప్పో సుఖాయ వేదనాయ సమ్పయుత్తో। సత్త మగ్గఙ్గా సియా సుఖాయ వేదనాయ సమ్పయుత్తా। సియా అదుక్ఖమసుఖాయ వేదనాయ సమ్పయుత్తా॥ సియా విపాకా। సియా విపాకధమ్మధమ్మా॥ అనుపాదిన్నఅనుపాదానియా॥ అసంకిలిట్ఠఅసంకిలేసికా॥ సమ్మాసఙ్కప్పో అవితక్కవిచారమత్తో। సత్త మగ్గఙ్గా సియా సవితక్కసవిచారా। సియా అవితక్కవిచారమత్తా। సియా అవితక్కఅవిచారా॥ సమ్మాసఙ్కప్పో పీతిసహగతో। సుఖసహగతో। న ఉపేక్ఖాసహగతో। సత్త మగ్గఙ్గా సియా పీతిసహగతా। సియా సుఖసహగతా। సియా ఉపేక్ఖాసహగతా॥ నేవ దస్సనేన న భావనాయ పహాతబ్బా॥ నేవ దస్సనేన న భావనాయ పహాతబ్బహేతుకా॥ సియా అపచయగామినో। సియా నేవాచయగామినాపచయగామినో॥ సియా సేక్ఖా। సియా అసేక్ఖా॥ అప్పమాణా॥ అప్పమాణారమ్మణా॥ పణీతా॥ సియా సమ్మత్తనియతా। సియా అనియతా॥ న మగ్గారమ్మణా। సియా మగ్గహేతుకా। సియా మగ్గాధిపతినో। సియా న వత్తబ్బా మగ్గహేతుకాతిపి। మగ్గాధిపతినోతిపి॥ సియా ఉప్పన్నా। సియా అనుప్పన్నా। సియా ఉప్పాదినో॥ సియా అతీతా। సియా అనాగతా। సియా పచ్చుప్పన్నా॥ న వత్తబ్బా అతీతారమ్మణాతిపి। అనాగతారమ్మణాతిపి। పచ్చుప్పన్నారమ్మణాతిపి॥ సియా అజ్ఝత్తా। సియా బహిద్ధా। సియా అజ్ఝత్తబహిద్ధా॥ బహిద్ధారమ్మణా॥ అనిదస్సనఅప్పటిఘా॥>
    text <౨॥ దుకం>
      text <౫౦౭>, <సమ్మాదిట్ఠి హేతు। సత్త మగ్గఙ్గా న హేతూ॥ సహేతుకా॥ హేతుసమ్పయుత్తా॥ సమ్మాదిట్ఠి హేతు చేవ సహేతుకా చ। సత్త మగ్గఙ్గా న వత్తబ్బా హేతూ చేవ సహేతుకా చాతి। సహేతుకా చేవ న చ హేతూ॥ సమ్మాదిట్ఠి హేతు చేవ హేతుసమ్పయుత్తా చ। సత్త మగ్గఙ్గా న వత్తబ్బా హేతూ చేవ హేతుసమ్పయుత్తా చాతి। హేతుసమ్పయుత్తా చేవ న చ హేతూ॥ సత్త మగ్గఙ్గా న హేతూ సహేతుకా। సమ్మాదిట్ఠి న వత్తబ్బా న హేతు సహేతుకాతిపి। న హేతు అహేతుకాతిపి॥>
      text <సప్పచ్చయా॥ సఙ్ఖతా॥ అనిదస్సనా॥ అప్పటిఘా॥ అరూపా॥ లోకుత్తరా॥ కేనచి విఞ్ఞేయ్యా। కేనచి న విఞ్ఞేయ్యా॥>
      text <నో ఆసవా॥ అనాసవా॥ ఆసవవిప్పయుత్తా॥ న వత్తబ్బా ఆసవా చేవ సాసవా చాతిపి। సాసవా చేవ నో చ ఆసవాతిపి॥ న వత్తబ్బా ఆసవా చేవ ఆసవసమ్పయుత్తా చాతిపి। ఆసవసమ్పయుత్తా చేవ నో చ ఆసవాతిపి॥ ఆసవవిప్పయుత్తా॥ అనాసవా॥>
      text <నో సంయోజనా…పే॰… నో గన్థా…పే॰… నో ఓఘా…పే॰… నో యోగా…పే॰… నో నీవరణా…పే॰… నో పరామాసా…పే॰… సారమ్మణా॥ నో చిత్తా॥ చేతసికా॥ చిత్తసమ్పయుత్తా॥ చిత్తసంసట్ఠా॥ చిత్తసముట్ఠానా॥ చిత్తసహభునో॥ చిత్తానుపరివత్తినో॥ చిత్తసంసట్ఠసముట్ఠానా॥ చిత్తసంసట్ఠసముట్ఠానసహభునో॥ చిత్తసంసట్ఠసముట్ఠానానుపరివత్తినో॥ బాహిరా॥ నో ఉపాదా॥ అనుపాదిన్నా॥>
      text <నో ఉపాదానా…పే॰… నో కిలేసా…పే॰… న దస్సనేన పహాతబ్బా॥ న భావనాయ పహాతబ్బా॥ న దస్సనేన పహాతబ్బహేతుకా॥ న భావనాయ పహాతబ్బహేతుకా॥ సమ్మాసఙ్కప్పో అవితక్కో। సత్త మగ్గఙ్గా సియా సవితక్కా। సియా అవితక్కా॥ సమ్మాసఙ్కప్పో సవిచారో। సత్త మగ్గఙ్గా సియా సవిచారా। సియా అవిచారా॥ సమ్మాసఙ్కప్పో సప్పీతికో। సత్త మగ్గఙ్గా సియా సప్పీతికా। సియా అప్పీతికా॥ సమ్మాసఙ్కప్పో పీతిసహగతో। సత్త మగ్గఙ్గా సియా పీతిసహగతా। సియా న పీతిసహగతా॥ సమ్మాసఙ్కప్పో సుఖసహగతో। సత్త మగ్గఙ్గా సియా సుఖసహగతా। సియా న సుఖసహగతా॥ సమ్మాసఙ్కప్పో న ఉపేక్ఖాసహగతో। సత్త మగ్గఙ్గా సియా ఉపేక్ఖాసహగతా। సియా న ఉపేక్ఖాసహగతా॥ న కామావచరా॥ న రూపావచరా॥ న అరూపావచరా॥ అపరియాపన్నా॥ సియా నియ్యానికా। సియా అనియ్యానికా॥ సియా నియతా। సియా అనియతా॥ అనుత్తరా॥ అరణాతి॥>
      stand <పఞ్హాపుచ్ఛకం॥>
      stand <మగ్గఙ్గవిభఙ్గో నిట్ఠితో॥>
