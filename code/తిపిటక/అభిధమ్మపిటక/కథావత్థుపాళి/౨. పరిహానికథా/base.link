text <౨॥ పరిహానికథా>
  text <౧॥ వాదయుత్తిపరిహాని>
    text <౨౩౯>, <పరిహాయతి అరహా అరహత్తాతి॥ ఆమన్తా॥ సబ్బత్థ అరహా అరహత్తా పరిహాయతీతి॥ న హేవం వత్తబ్బే…పే॰… సబ్బత్థ అరహా అరహత్తా పరిహాయతీతి॥ ఆమన్తా॥ సబ్బత్థ అరహతో పరిహానీతి॥ న హేవం వత్తబ్బే…పే॰…॥>
    text <పరిహాయతి అరహా అరహత్తాతి॥ ఆమన్తా॥ సబ్బదా అరహా అరహత్తా పరిహాయతీతి॥ న హేవం వత్తబ్బే…పే॰… సబ్బదా అరహా అరహత్తా పరిహాయతీతి॥ ఆమన్తా॥ సబ్బదా అరహతో పరిహానీతి॥ న హేవం వత్తబ్బే…పే॰…॥>
    text <పరిహాయతి అరహా అరహత్తాతి॥ ఆమన్తా॥ సబ్బేవ అరహన్తో అరహత్తా పరిహాయన్తీతి॥ న హేవం వత్తబ్బే…పే॰… సబ్బేవ అరహన్తో అరహత్తా పరిహాయన్తీతి॥ ఆమన్తా॥ సబ్బేసంయేవ అరహన్తానం పరిహానీతి॥ న హేవం వత్తబ్బే…పే॰…॥>
    text <పరిహాయతి అరహా అరహత్తాతి॥ ఆమన్తా॥ అరహా అరహత్తా పరిహాయమానో చతూహి ఫలేహి పరిహాయతీతి॥ న హేవం వత్తబ్బే…పే॰…॥>
    text <చతూహి సతసహస్సేహి సేట్ఠీ సేట్ఠిత్తం కారేన్తో సతసహస్సే పరిహీనే సేట్ఠిత్తా పరిహీనో హోతీతి॥ ఆమన్తా॥ సబ్బసాపతేయ్యా పరిహీనో హోతీతి॥ న హేవం వత్తబ్బే…పే॰…॥>
    text <చతూహి సతసహస్సేహి సేట్ఠీ సేట్ఠిత్తం కారేన్తో సతసహస్సే పరిహీనే భబ్బో సబ్బసాపతేయ్యా పరిహాయితున్తి॥ ఆమన్తా॥ అరహా అరహత్తా పరిహాయమానో భబ్బో చతూహి ఫలేహి పరిహాయితున్తి॥ న హేవం వత్తబ్బే…పే॰…॥>
  text <౨॥ అరియపుగ్గలసంసన్దనపరిహాని>
    text <౨౪౦>, <పరిహాయతి అరహా అరహత్తాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <పరిహాయతి అరహా అరహత్తాతి॥ ఆమన్తా॥ పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <పరిహాయతి అరహా అరహత్తాతి॥ ఆమన్తా॥ పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <పరిహాయతి అనాగామీ అనాగామిఫలాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <పరిహాయతి అనాగామీ అనాగామిఫలాతి॥ ఆమన్తా॥ పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <పరిహాయతి సకదాగామీ సకదాగామిఫలాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <న పరిహాయతి సోతాపన్నో సోతాపత్తిఫలాతి॥ ఆమన్తా॥ న పరిహాయతి అరహా అరహత్తాతి॥ న హేవం వత్తబ్బే…పే॰…॥>
    text <న పరిహాయతి సకదాగామీ సకదాగామిఫలాతి॥ ఆమన్తా॥ న పరిహాయతి అరహా అరహత్తాతి॥ న హేవం వత్తబ్బే…పే॰…॥>
    text <న పరిహాయతి అనాగామీ అనాగామిఫలాతి॥ ఆమన్తా॥ న పరిహాయతి అరహా అరహత్తాతి॥ న హేవం వత్తబ్బే…పే॰…॥>
    text <న పరిహాయతి సోతాపన్నో సోతాపత్తిఫలాతి॥ ఆమన్తా॥ న పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <న పరిహాయతి సకదాగామీ సకదాగామిఫలాతి॥ ఆమన్తా॥ న పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <న పరిహాయతి సోతాపన్నో సోతాపత్తిఫలాతి॥ ఆమన్తా॥ న పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <౨౪౧>, <పరిహాయతి అరహా అరహత్తాతి॥ ఆమన్తా॥ అరహా అరహత్తా పరిహాయమానో కత్థ సణ్ఠాతీతి॥ అనాగామిఫలేతి॥ అనాగామీ అనాగామిఫలా పరిహాయమానో కత్థ సణ్ఠాతీతి॥ సకదాగామిఫలేతి॥ సకదాగామీ సకదాగామిఫలా పరిహాయమానో కత్థ సణ్ఠాతీతి॥ సోతాపత్తిఫలేతి॥ సోతాపన్నో సోతాపత్తిఫలా పరిహాయమానో పుథుజ్జనభూమియం సణ్ఠాతీతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి అరహా అరహత్తా పరిహాయమానో అనాగామిఫలే సణ్ఠాతి। అనాగామీ అనాగామిఫలా పరిహాయమానో సకదాగామిఫలే సణ్ఠాతి। సకదాగామీ సకదాగామిఫలా పరిహాయమానో సోతాపత్తిఫలే సణ్ఠాతి। తేన వత రే వత్తబ్బే సోతాపన్నో సోతాపత్తిఫలా పరిహాయమానో పుథుజ్జనభూమియం సణ్ఠాతీతి॥>
    text <అరహా అరహత్తా పరిహాయమానో సోతాపత్తిఫలే సణ్ఠాతీతి॥ ఆమన్తా॥ సోతాపత్తిఫలస్స అనన్తరా అరహత్తంయేవ సచ్ఛికరోతీతి॥ న హేవం వత్తబ్బే…పే॰…॥>
    text <౨౪౨>, <పరిహాయతి అరహా అరహత్తాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰… కస్స బహుతరా కిలేసా పహీనా అరహతో వా సోతాపన్నస్స వాతి॥ అరహతో॥ హఞ్చి అరహతో బహుతరా కిలేసా పహీనా। పరిహాయతి అరహా అరహత్తా। తేన వత రే వత్తబ్బే పరిహాయతి సోతాపన్నో సోతాపత్తిఫలాతి॥>
    text <పరిహాయతి అరహా అరహత్తాతి॥ ఆమన్తా॥ పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰… కస్స బహుతరా కిలేసా పహీనా అరహతో వా సకదాగామిస్స వాతి॥ అరహతో॥ హఞ్చి అరహతో బహుతరా కిలేసా పహీనా। పరిహాయతి అరహా అరహత్తా। తేన వత రే వత్తబ్బే పరిహాయతి సకదాగామీ సకదాగామిఫలాతి॥>
    text <పరిహాయతి అరహా అరహత్తాతి॥ ఆమన్తా॥ పరిహాయతి అనాగామీ అనాగామిఫలాతి॥ న హేవం వత్తబ్బే…పే॰… కస్స బహుతరా కిలేసా పహీనా అరహతో వా అనాగామిస్స వాతి॥ అరహతో॥ హఞ్చి అరహతో బహుతరా కిలేసా పహీనా। పరిహాయతి అరహా అరహత్తా। తేన వత రే వత్తబ్బే పరిహాయతి అనాగామీ అనాగామిఫలాతి॥>
    text <పరిహాయతి అనాగామీ అనాగామిఫలాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰… కస్స బహుతరా కిలేసా పహీనా అనాగామిస్స వా సోతాపన్నస్స వాతి॥ అనాగామిస్స॥ హఞ్చి అనాగామిస్స బహుతరా కిలేసా పహీనా। పరిహాయతి అనాగామీ అనాగామిఫలా। తేన వత రే వత్తబ్బే పరిహాయతి సోతాపన్నో సోతాపత్తిఫలాతి॥>
    text <౨౪౩>, <పరిహాయతి అనాగామీ అనాగామిఫలాతి॥ ఆమన్తా॥ పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰… కస్స బహుతరా కిలేసా పహీనా అనాగామిస్స వా సకదాగామిస్స వాతి॥ అనాగామిస్స॥ హఞ్చి అనాగామిస్స బహుతరా కిలేసా పహీనా। పరిహాయతి అనాగామీ అనాగామిఫలా। తేన వత రే వత్తబ్బే పరిహాయతి సకదాగామీ సకదాగామిఫలాతి॥>
    text <పరిహాయతి సకదాగామీ సకదాగామిఫలాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰… కస్స బహుతరా కిలేసా పహీనా సకదాగామిస్స వా సోతాపన్నస్స వాతి॥ సకదాగామిస్స॥ హఞ్చి సకదాగామిస్స బహుతరా కిలేసా పహీనా। పరిహాయతి సకదాగామీ సకదాగామిఫలా। తేన వత రే వత్తబ్బే పరిహాయతి సోతాపన్నో సోతాపత్తిఫలాతి॥>
    text <౨౪౪>, <పరిహాయతి అరహా అరహత్తాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰… కస్స అధిమత్తా మగ్గభావనా అరహతో వా సోతాపన్నస్స వాతి॥ అరహతో॥ హఞ్చి అరహతో అధిమత్తా మగ్గభావనా। పరిహాయతి అరహా అరహత్తా। తేన వత రే వత్తబ్బే పరిహాయతి సోతాపన్నో సోతాపత్తిఫలాతి॥>
    text <పరిహాయతి అరహా అరహత్తాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰… కస్స అధిమత్తా సతిపట్ఠానభావనా…పే॰… సమ్మప్పధానభావనా… ఇద్ధిపాదభావనా… ఇన్ద్రియభావనా … బలభావనా… బోజ్ఝఙ్గభావనా అరహతో వా సోతాపన్నస్స వాతి॥ అరహతో॥ హఞ్చి అరహతో అధిమత్తా బోజ్ఝఙ్గభావనా। పరిహాయతి అరహా అరహత్తా। తేన వత రే వత్తబ్బే పరిహాయతి సోతాపన్నో సోతాపత్తిఫలాతి॥>
    text <పరిహాయతి అరహా అరహత్తాతి॥ ఆమన్తా॥ పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰… కస్స అధిమత్తా మగ్గభావనా…పే॰… బోజ్ఝఙ్గభావనా అరహతో వా సకదాగామిస్స వాతి॥ అరహతో॥ హఞ్చి అరహతో అధిమత్తా బోజ్ఝఙ్గభావనా। పరిహాయతి అరహా అరహత్తా। తేన వత రే వత్తబ్బే పరిహాయతి సకదాగామీ సకదాగామిఫలాతి॥>
    text <పరిహాయతి అరహా అరహత్తాతి॥ ఆమన్తా॥ పరిహాయతి అనాగామీ అనాగామిఫలాతి॥ న హేవం వత్తబ్బే…పే॰… కస్స అధిమత్తా మగ్గభావనా…పే॰… బోజ్ఝఙ్గభావనా అరహతో వా అనాగామిస్స వాతి॥ అరహతో॥ హఞ్చి అరహతో అధిమత్తా బోజ్ఝఙ్గభావనా। పరిహాయతి అరహా అరహత్తా। తేన వత రే వత్తబ్బే పరిహాయతి అనాగామీ అనాగామిఫలాతి॥>
    text <౨౪౫>, <పరిహాయతి అనాగామీ అనాగామిఫలాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰… కస్స అధిమత్తా మగ్గభావనా…పే॰… బోజ్ఝఙ్గభావనా అనాగామిస్స వా సోతాపన్నస్స వాతి॥ అనాగామిస్స॥ హఞ్చి అనాగామిస్స అధిమత్తా బోజ్ఝఙ్గభావనా। పరిహాయతి అనాగామీ అనాగామిఫలా। తేన వత రే వత్తబ్బే పరిహాయతి సోతాపన్నో సోతాపత్తిఫలాతి॥>
    text <పరిహాయతి అనాగామీ అనాగామిఫలాతి॥ ఆమన్తా॥ పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰… కస్స అధిమత్తా మగ్గభావనా…పే॰… బోజ్ఝఙ్గభావనా అనాగామిస్స వా సకదాగామిస్స వాతి॥ అనాగామిస్స॥ హఞ్చి అనాగామిస్స అధిమత్తా బోజ్ఝఙ్గభావనా। పరిహాయతి అనాగామీ అనాగామిఫలా। తేన వత రే వత్తబ్బే పరిహాయతి సకదాగామీ సకదాగామిఫలాతి॥>
    text <౨౪౬>, <పరిహాయతి సకదాగామీ సకదాగామిఫలాతి॥ ఆమన్తా॥ పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰… కస్స అధిమత్తా మగ్గభావనా…పే॰… బోజ్ఝఙ్గభావనా సకదాగామిస్స వా సోతాపన్నస్స వాతి॥ సకదాగామిస్స॥ హఞ్చి సకదాగామిస్స అధిమత్తా బోజ్ఝఙ్గభావనా। పరిహాయతి సకదాగామీ సకదాగామిఫలా। తేన వత రే వత్తబ్బే పరిహాయతి సోతాపన్నో సోతాపత్తిఫలాతి…పే॰…॥>
    text <౨౪౭>, <అరహతా దుక్ఖం దిట్ఠం। పరిహాయతి అరహా అరహత్తాతి॥ ఆమన్తా॥ సోతాపన్నేన దుక్ఖం దిట్ఠం। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతా సముదయో దిట్ఠో। పరిహాయతి అరహా అరహత్తాతి॥ ఆమన్తా॥ సోతాపన్నేన సముదయో దిట్ఠో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతా నిరోధో దిట్ఠో। పరిహాయతి అరహా అరహత్తాతి॥ ఆమన్తా॥ సోతాపన్నేన నిరోధో దిట్ఠో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతా మగ్గో దిట్ఠో। పరిహాయతి అరహా అరహత్తాతి॥ ఆమన్తా॥ సోతాపన్నేన మగ్గో దిట్ఠో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతా చత్తారి సచ్చాని దిట్ఠాని। పరిహాయతి అరహా అరహత్తాతి॥ ఆమన్తా॥ సోతాపన్నేన చత్తారి సచ్చాని దిట్ఠాని। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతా దుక్ఖం దిట్ఠం। పరిహాయతి అరహా అరహత్తాతి॥ ఆమన్తా॥ సకదాగామినా దుక్ఖం దిట్ఠం। పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <అరహతా సముదయో దిట్ఠో…పే॰… నిరోధో దిట్ఠో…పే॰… మగ్గో దిట్ఠో…పే॰… చత్తారి సచ్చాని దిట్ఠాని। పరిహాయతి అరహా అరహత్తాతి॥ ఆమన్తా॥ సకదాగామినా చత్తారి సచ్చాని దిట్ఠాని। పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <అరహతా దుక్ఖం దిట్ఠం। పరిహాయతి అరహా అరహత్తాతి॥ ఆమన్తా॥ అనాగామినా దుక్ఖం దిట్ఠం। పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <అరహతా సముదయో దిట్ఠో…పే॰… నిరోధో దిట్ఠో…పే॰… మగ్గో దిట్ఠో…పే॰… చత్తారి సచ్చాని దిట్ఠాని। పరిహాయతి అరహా అరహత్తాతి॥ ఆమన్తా॥ అనాగామినా చత్తారి సచ్చాని దిట్ఠాని। పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <౨౪౮>, <అనాగామినా దుక్ఖం దిట్ఠం। పరిహాయతి అనాగామీ అనాగామిఫలాతి॥ ఆమన్తా॥ సోతాపన్నేన దుక్ఖం దిట్ఠం। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అనాగామినా సముదయో దిట్ఠో…పే॰… నిరోధో దిట్ఠో…పే॰… మగ్గో దిట్ఠో…పే॰… చత్తారి సచ్చాని దిట్ఠాని। పరిహాయతి అనాగామీ అనాగామిఫలాతి॥ ఆమన్తా॥ సోతాపన్నేన చత్తారి సచ్చాని దిట్ఠాని। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అనాగామినా దుక్ఖం దిట్ఠం। పరిహాయతి అనాగామీ అనాగామిఫలాతి॥ ఆమన్తా॥ సకదాగామినా దుక్ఖం దిట్ఠం। పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <అనాగామినా సముదయో దిట్ఠో…పే॰… నిరోధో దిట్ఠో…పే॰… మగ్గో దిట్ఠో…పే॰… చత్తారి సచ్చాని దిట్ఠాని। పరిహాయతి అనాగామీ అనాగామిఫలాతి॥ ఆమన్తా॥ సకదాగామినా చత్తారి సచ్చాని దిట్ఠాని। పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <౨౪౯>, <సకదాగామినా దుక్ఖం దిట్ఠం। పరిహాయతి సకదాగామీ సకదాగామిఫలాతి॥ ఆమన్తా॥ సోతాపన్నేన దుక్ఖం దిట్ఠం। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <సకదాగామినా సముదయో దిట్ఠో…పే॰… నిరోధో దిట్ఠో…పే॰… మగ్గో దిట్ఠో…పే॰… చత్తారి సచ్చాని దిట్ఠాని। పరిహాయతి సకదాగామీ సకదాగామిఫలాతి॥ ఆమన్తా॥ సోతాపన్నేన చత్తారి సచ్చాని దిట్ఠాని। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <౨౫౦>, <సోతాపన్నేన దుక్ఖం దిట్ఠం। న పరిహాయతి సోతాపన్నో సోతాపత్తిఫలాతి॥ ఆమన్తా॥ అరహతా దుక్ఖం దిట్ఠం। న పరిహాయతి అరహా అరహత్తాతి॥ న హేవం వత్తబ్బే…పే॰…॥>
    text <సోతాపన్నేన సముదయో దిట్ఠో…పే॰… నిరోధో దిట్ఠో…పే॰… మగ్గో దిట్ఠో…పే॰… చత్తారి సచ్చాని దిట్ఠాని। న పరిహాయతి సోతాపన్నో సోతాపత్తిఫలాతి॥ ఆమన్తా॥ అరహతా చత్తారి సచ్చాని దిట్ఠాని। న పరిహాయతి అరహా అరహత్తాతి॥ న హేవం వత్తబ్బే…పే॰…॥>
    text <సకదాగామినా దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి సకదాగామీ సకదాగామిఫలాతి॥ ఆమన్తా॥ అరహతా చత్తారి సచ్చాని దిట్ఠాని। న పరిహాయతి అరహా అరహత్తాతి॥ న హేవం వత్తబ్బే…పే॰…॥>
    text <అనాగామినా దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి అనాగామీ అనాగామిఫలాతి॥ ఆమన్తా॥ అరహతా చత్తారి సచ్చాని దిట్ఠాని। న పరిహాయతి అరహా అరహత్తాతి॥ న హేవం వత్తబ్బే…పే॰…॥>
    text <సోతాపన్నేన దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి సోతాపన్నో సోతాపత్తిఫలాతి॥ ఆమన్తా॥>
    text <అనాగామినా దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <సకదాగామినా దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి సకదాగామీ సకదాగామిఫలాతి॥ ఆమన్తా॥ అనాగామినా దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <సోతాపన్నేన దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి సోతాపన్నో సోతాపత్తిఫలాతి॥ ఆమన్తా॥ సకదాగామినా దుక్ఖం దిట్ఠం…పే॰… చత్తారి సచ్చాని దిట్ఠాని। న పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <౨౫౧>, <అరహతో రాగో పహీనో। పరిహాయతి అరహా అరహత్తాతి॥ ఆమన్తా॥ సోతాపన్నస్స సక్కాయదిట్ఠి పహీనా। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతో రాగో పహీనో। పరిహాయతి అరహా అరహత్తాతి॥ ఆమన్తా॥ సోతాపన్నస్స విచికిచ్ఛా పహీనా…పే॰… సీలబ్బతపరామాసో పహీనో…పే॰… అపాయగమనీయో రాగో పహీనో …పే॰… అపాయగమనీయో దోసో పహీనో…పే॰… అపాయగమనీయో మోహో పహీనో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతో దోసో పహీనో…పే॰… మోహో పహీనో… మానో పహీనో… దిట్ఠి పహీనా… విచికిచ్ఛా పహీనా… థినం పహీనం… ఉద్ధచ్చం పహీనం… అహిరికం పహీనం…పే॰… అనోత్తప్పం పహీనం। పరిహాయతి అరహా అరహత్తాతి॥ ఆమన్తా॥ సోతాపన్నస్స సక్కాయదిట్ఠి పహీనా। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతో అనోత్తప్పం పహీనం। పరిహాయతి అరహా అరహత్తాతి॥ ఆమన్తా॥ సోతాపన్నస్స విచికిచ్ఛా పహీనా…పే॰… సీలబ్బతపరామాసో పహీనో…పే॰… అపాయగమనీయో రాగో పహీనో…పే॰… అపాయగమనీయో దోసో పహీనో…పే॰… అపాయగమనీయో మోహో పహీనో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే…పే॰…॥>
    text <అరహతో రాగో పహీనో। పరిహాయతి అరహా అరహత్తాతి॥ ఆమన్తా॥ సకదాగామిస్స సక్కాయదిట్ఠి పహీనా। పరిహాయతి సకదాగామీ సకదాగామిఫలాతి॥ న హేవం వత్తబ్బే॥>
    text <అరహతో రాగో పహీనో। పరిహాయతి అరహా అరహత్తాతి॥ ఆమన్తా॥ సకదాగామిస్స విచికిచ్ఛా పహీనా…పే॰… సీలబ్బతపరామాసో పహీనో…పే॰… ఓళారికో కామరాగో పహీనో… ఓళారికో బ్యాపాదో పహీనో। పరిహాయతి సకదాగామీ సకదాగామిఫలాతి॥ న హేవం వత్తబ్బే…పే॰…॥>
    text <అరహతో దోసో పహీనో…పే॰… అనోత్తప్పం పహీనం। పరిహాయతి అరహా అరహత్తాతి॥ ఆమన్తా॥ సకదాగామిస్స సక్కాయదిట్ఠి పహీనా…పే॰… ఓళారికో బ్యాపాదో పహీనో। పరిహాయతి సకదాగామీ సకదాగామిఫలాతి॥ న హేవం వత్తబ్బే॥>
    text <అరహతో రాగో పహీనో। పరిహాయతి అరహా అరహత్తాతి॥ ఆమన్తా॥ అనాగామిస్స సక్కాయదిట్ఠి పహీనా। పరిహాయతి అనాగామీ అనాగామిఫలాతి॥ న హేవం వత్తబ్బే…పే॰…॥>
    text <అరహతో రాగో పహీనో। పరిహాయతి అరహా అరహత్తాతి॥ ఆమన్తా॥ అనాగామిస్స విచికిచ్ఛా పహీనా…పే॰… సీలబ్బతపరామాసో పహీనో… అణుసహగతో కామరాగో పహీనో… అణుసహగతో బ్యాపాదో పహీనో। పరిహాయతి అనాగామీ అనాగామిఫలాతి॥ న హేవం వత్తబ్బే॥>
    text <అరహతో దోసో పహీనో…పే॰… అనోత్తప్పం పహీనం। పరిహాయతి అరహా అరహత్తాతి॥ ఆమన్తా॥ అనాగామిస్స సక్కాయదిట్ఠి పహీనా…పే॰… అణుసహగతో బ్యాపాదో పహీనో। పరిహాయతి అనాగామీ అనాగామిఫలాతి॥ న హేవం వత్తబ్బే॥>
    text <౨౫౨>, <అనాగామిస్స సక్కాయదిట్ఠి పహీనా। పరిహాయతి అనాగామీ అనాగామిఫలాతి॥ ఆమన్తా॥ సోతాపన్నస్స సక్కాయదిట్ఠి పహీనా। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే॥>
    text <అనాగామిస్స సక్కాయదిట్ఠి పహీనా। పరిహాయతి అనాగామీ అనాగామిఫలాతి॥ ఆమన్తా॥ సోతాపన్నస్స విచికిచ్ఛా పహీనా…పే॰… అపాయగమనీయో మోహో పహీనో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే॥>
    text <అనాగామిస్స విచికిచ్ఛా పహీనా…పే॰… అణుసహగతో బ్యాపాదో పహీనో। పరిహాయతి అనాగామీ అనాగామిఫలాతి॥ ఆమన్తా॥ సోతాపన్నస్స సక్కాయదిట్ఠి పహీనా…పే॰… అపాయగమనీయో మోహో పహీనో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే॥>
    text <అనాగామిస్స సక్కాయదిట్ఠి పహీనా। పరిహాయతి అనాగామీ అనాగామిఫలాతి॥ ఆమన్తా॥ సకదాగామిస్స సక్కాయదిట్ఠి పహీనా। పరిహాయతి సకదాగామీ సకదాగామిఫలాతి॥ న హేవం వత్తబ్బే॥>
    text <అనాగామిస్స సక్కాయదిట్ఠి పహీనా। పరిహాయతి అనాగామీ అనాగామిఫలాతి॥ ఆమన్తా॥ సకదాగామిస్స విచికిచ్ఛా పహీనా…పే॰… సీలబ్బతపరామాసో పహీనో… ఓళారికో కామరాగో పహీనో… ఓళారికో బ్యాపాదో పహీనో। పరిహాయతి సకదాగామీ సకదాగామిఫలాతి॥ న హేవం వత్తబ్బే॥>
    text <అనాగామిస్స విచికిచ్ఛా పహీనా…పే॰… అణుసహగతో బ్యాపాదో పహీనో। పరిహాయతి అనాగామీ అనాగామిఫలాతి॥ ఆమన్తా॥ సకదాగామిస్స సక్కాయదిట్ఠి పహీనా…పే॰… ఓళారికో బ్యాపాదో పహీనో। పరిహాయతి సకదాగామీ సకదాగామిఫలాతి॥ న హేవం వత్తబ్బే॥>
    text <౨౫౩>, <సకదాగామిస్స సక్కాయదిట్ఠి పహీనా। పరిహాయతి సకదాగామీ సకదాగామిఫలాతి॥ ఆమన్తా॥ సోతాపన్నస్స సక్కాయదిట్ఠి పహీనా। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే॥>
    text <సకదాగామిస్స సక్కాయదిట్ఠి పహీనా। పరిహాయతి సకదాగామీ సకదాగామిఫలాతి॥ ఆమన్తా॥ సోతాపన్నస్స విచికిచ్ఛా పహీనా…పే॰… అపాయగమనీయో మోహో పహీనో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే॥>
    text <సకదాగామిస్స విచికిచ్ఛా పహీనా…పే॰… ఓళారికో కామరాగో పహీనో… ఓళారికో బ్యాపాదో పహీనో। పరిహాయతి సకదాగామీ సకదాగామిఫలాతి॥ ఆమన్తా॥ సోతాపన్నస్స సక్కాయదిట్ఠి పహీనా…పే॰… అపాయగమనీయో మోహో పహీనో। పరిహాయతి సోతాపన్నో సోతాపత్తిఫలాతి॥ న హేవం వత్తబ్బే॥>
    text <౨౫౪>, <సోతాపన్నస్స సక్కాయదిట్ఠి పహీనా। న పరిహాయతి సోతాపన్నో సోతాపత్తిఫలాతి॥ ఆమన్తా॥ అరహతో రాగో పహీనో। న పరిహాయతి అరహా అరహత్తాతి॥ న హేవం వత్తబ్బే॥>
    text <సోతాపన్నస్స సక్కాయదిట్ఠి పహీనా। న పరిహాయతి సోతాపన్నో సోతాపత్తిఫలాతి॥ ఆమన్తా॥ అరహతో దోసో పహీనో…పే॰… అనోత్తప్పం పహీనం। న పరిహాయతి అరహా అరహత్తాతి॥ న హేవం వత్తబ్బే॥>
    text <సోతాపన్నస్స విచికిచ్ఛా పహీనా…పే॰… అపాయగమనీయో మోహో పహీనో। న పరిహాయతి సోతాపన్నో సోతాపత్తిఫలాతి॥ ఆమన్తా॥ అరహతో రాగో పహీనో…పే॰… అనోత్తప్పం పహీనం। న పరిహాయతి అరహా అరహత్తాతి॥ న హేవం వత్తబ్బే॥>
    text <౨౫౫>, <సకదాగామిస్స సక్కాయదిట్ఠి పహీనా। న పరిహాయతి సకదాగామీ సకదాగామిఫలాతి॥ ఆమన్తా॥ అరహతో రాగో పహీనో…పే॰… అనోత్తప్పం పహీనం। న పరిహాయతి అరహా అరహత్తాతి॥ న హేవం వత్తబ్బే॥>
    text <సకదాగామిస్స విచికిచ్ఛా పహీనా…పే॰… ఓళారికో బ్యాపాదో పహీనో। న పరిహాయతి సకదాగామీ సకదాగామిఫలాతి॥ ఆమన్తా॥ అరహతో రాగో పహీనో…పే॰… అనోత్తప్పం పహీనం। న పరిహాయతి అరహా అరహత్తాతి॥ న హేవం వత్తబ్బే॥>
    text <౨౫౬>, <అనాగామిస్స సక్కాయదిట్ఠి పహీనా। న పరిహాయతి అనాగామీ అనాగామిఫలాతి॥ ఆమన్తా॥ అరహతో రాగో పహీనో…పే॰… అనోత్తప్పం పహీనం। న పరిహాయతి అరహా అరహత్తాతి॥ న హేవం వత్తబ్బే॥>
    text <అనాగామిస్స విచికిచ్ఛా పహీనా…పే॰… అణుసహగతో బ్యాపాదో పహీనో। న పరిహాయతి అనాగామీ అనాగామిఫలాతి॥ ఆమన్తా॥ అరహతో రాగో పహీనో…పే॰… అనోత్తప్పం పహీనం। న పరిహాయతి అరహా అరహత్తాతి॥ న హేవం వత్తబ్బే॥>
    text <౨౫౭>, <సోతాపన్నస్స సక్కాయదిట్ఠి పహీనా। న పరిహాయతి సోతాపన్నో సోతాపత్తిఫలాతి॥ ఆమన్తా॥ అనాగామిస్స సక్కాయదిట్ఠి పహీనా… అణుసహగతో బ్యాపాదో పహీనో। న పరిహాయతి అనాగామీ అనాగామిఫలాతి॥ న హేవం వత్తబ్బే॥>
    text <సోతాపన్నస్స విచికిచ్ఛా పహీనా…పే॰… అపాయగమనీయో మోహో పహీనో। న పరిహాయతి సోతాపన్నో సోతాపత్తిఫలాతి॥ ఆమన్తా॥ అనాగామిస్స సక్కాయదిట్ఠి పహీనా…పే॰… అణుసహగతో బ్యాపాదో పహీనో। న పరిహాయతి అనాగామీ అనాగామిఫలాతి॥ న హేవం వత్తబ్బే॥>
    text <౨౫౮>, <సకదాగామిస్స సక్కాయదిట్ఠి పహీనా। న పరిహాయతి సకదాగామీ సకదాగామిఫలాతి॥ ఆమన్తా॥ అనాగామిస్స సక్కాయదిట్ఠి పహీనా…పే॰… అణుసహగతో బ్యాపాదో పహీనో। న పరిహాయతి అనాగామీ అనాగామిఫలాతి॥ న హేవం వత్తబ్బే॥>
    text <సకదాగామిస్స విచికిచ్ఛా పహీనా…పే॰… ఓళారికో బ్యాపాదో పహీనో। న పరిహాయతి సకదాగామీ సకదాగామిఫలాతి॥ ఆమన్తా॥ అనాగామిస్స సక్కాయదిట్ఠి పహీనా…పే॰… అణుసహగతో బ్యాపాదో పహీనో। న పరిహాయతి అనాగామీ అనాగామిఫలాతి॥ న హేవం వత్తబ్బే॥>
    text <౨౫౯>, <సోతాపన్నస్స సక్కాయదిట్ఠి పహీనా। న పరిహాయతి సోతాపన్నో సోతాపత్తిఫలాతి॥ ఆమన్తా॥ సకదాగామిస్స సక్కాయదిట్ఠి పహీనా…పే॰… ఓళారికో బ్యాపాదో పహీనో। న పరిహాయతి సకదాగామీ సకదాగామిఫలాతి॥ న హేవం వత్తబ్బే॥>
    text <సోతాపన్నస్స విచికిచ్ఛా పహీనా…పే॰… అపాయగమనీయో మోహో పహీనో। న పరిహాయతి సోతాపన్నో సోతాపత్తిఫలాతి॥ ఆమన్తా॥ సకదాగామిస్స సక్కాయదిట్ఠి పహీనా…పే॰… ఓళారికో బ్యాపాదో పహీనో। న పరిహాయతి సకదాగామీ సకదాగామిఫలాతి॥ న హేవం వత్తబ్బే॥>
    text <౨౬౦>, <పరిహాయతి అరహా అరహత్తాతి॥ ఆమన్తా॥ నను అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మోతి॥ ఆమన్తా॥ హఞ్చి అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। నో చ వత రే వత్తబ్బే పరిహాయతి అరహా అరహత్తాతి॥>
    text <పరిహాయతి అరహా అరహత్తాతి॥ ఆమన్తా॥ నను అరహతో దోసో పహీనో…పే॰… మోహో పహీనో… మానో పహీనో… దిట్ఠి పహీనా… విచికిచ్ఛా పహీనా… థినం పహీనం… ఉద్ధచ్చం పహీనం… అహిరికం పహీనం… అనోత్తప్పం పహీనం ఉచ్ఛిన్నమూలం తాలావత్థుకతం అనభావఙ్కతం ఆయతిం అనుప్పాదధమ్మన్తి॥ ఆమన్తా॥ హఞ్చి అరహతో అనోత్తప్పం పహీనం ఉచ్ఛిన్నమూలం తాలావత్థుకతం అనభావఙ్కతం ఆయతిం అనుప్పాదధమ్మం। నో చ వత రే వత్తబ్బే పరిహాయతి అరహా అరహత్తాతి॥>
    text <పరిహాయతి అరహా అరహత్తాతి॥ ఆమన్తా॥ నను అరహతో రాగప్పహానాయ మగ్గో భావితోతి॥ ఆమన్తా॥ హఞ్చి అరహతో రాగప్పహానాయ మగ్గో భావితో। నో చ వత రే వత్తబ్బే పరిహాయతి అరహా అరహత్తాతి॥>
    text <పరిహాయతి అరహా అరహత్తాతి॥ ఆమన్తా॥ నను అరహతో రాగప్పహానాయ సతిపట్ఠానా భావితా…పే॰… సమ్మప్పధానా భావితా… ఇద్ధిపాదా భావితా… ఇన్ద్రియా భావితా… బలా భావితా… బోజ్ఝఙ్గా భావితాతి॥ ఆమన్తా॥ హఞ్చి అరహతో రాగప్పహానాయ బోజ్ఝఙ్గా భావితా। నో చ వత రే వత్తబ్బే పరిహాయతి అరహా అరహత్తాతి॥>
    text <పరిహాయతి అరహా అరహత్తాతి॥ ఆమన్తా॥ నను అరహతో దోసప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితాతి॥ ఆమన్తా॥ హఞ్చి అరహతో అనోత్తప్పపహానాయ బోజ్ఝఙ్గా భావితా। నో చ వత రే వత్తబ్బే పరిహాయతి అరహా అరహత్తాతి॥>
    text <౨౬౧>, <పరిహాయతి అరహా అరహత్తాతి॥ ఆమన్తా॥ నను అరహా వీతరాగో వీతదోసో వీతమోహో కతకరణీయో ఓహితభారో అనుప్పత్తసదత్థో పరిక్ఖీణభవసంయోజనో సమ్మదఞ్ఞావిముత్తో ఉక్ఖిత్తపలిఘో సఙ్కిణ్ణపరిఖో అబ్బూళ్హేసికో నిరగ్గళో అరియో పన్నద్ధజో పన్నభారో విసఞ్ఞుత్తో సువిజితవిజయో। దుక్ఖం తస్స పరిఞ్ఞాతం। సముదయో పహీనో। నిరోధో సచ్ఛికతో। మగ్గో భావితో। అభిఞ్ఞేయ్యం అభిఞ్ఞాతం। పరిఞ్ఞేయ్యం పరిఞ్ఞాతం। పహాతబ్బం పహీనం। భావేతబ్బం భావితం। సచ్ఛికాతబ్బం సచ్ఛికతన్తి॥ ఆమన్తా॥ హఞ్చి అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నో చ వత రే వత్తబ్బే పరిహాయతి అరహా అరహత్తాతి॥>
    text <౨౬౨>, <పరిహాయతి అరహా అరహత్తాతి॥ సమయవిముత్తో అరహా అరహత్తా పరిహాయతి। అసమయవిముత్తో అరహా అరహత్తా న పరిహాయతీతి॥ సమయవిముత్తో అరహా అరహత్తా పరిహాయతీతి॥ ఆమన్తా॥ అసమయవిముత్తో అరహా అరహత్తా పరిహాయతీతి॥ న హేవం వత్తబ్బే॥>
    text <అసమయవిముత్తో అరహా అరహత్తా న పరిహాయతీతి॥ ఆమన్తా॥ సమయవిముత్తో అరహా అరహత్తా న పరిహాయతీతి॥ న హేవం వత్తబ్బే॥>
    text <సమయవిముత్తస్స అరహతో రాగో పహీనో। పరిహాయతి సమయవిముత్తో అరహా అరహత్తాతి॥ ఆమన్తా॥ అసమయవిముత్తస్స అరహతో రాగో పహీనో। పరిహాయతి అసమయవిముత్తో అరహా అరహత్తాతి॥ న హేవం వత్తబ్బే॥>
    text <సమయవిముత్తస్స అరహతో దోసో పహీనో…పే॰… అనోత్తప్పం పహీనం। పరిహాయతి సమయవిముత్తో అరహా అరహత్తాతి॥ ఆమన్తా॥ అసమయవిముత్తస్స అరహతో అనోత్తప్పం పహీనం। పరిహాయతి అసమయవిముత్తో అరహా అరహత్తాతి॥ న హేవం వత్తబ్బే॥>
    text <సమయవిముత్తస్స అరహతో రాగప్పహానాయ మగ్గో భావితో। పరిహాయతి సమయవిముత్తో అరహా అరహత్తాతి॥ ఆమన్తా॥ అసమయవిముత్తస్స అరహతో రాగప్పహానాయ మగ్గో భావితో। పరిహాయతి అసమయవిముత్తో అరహా అరహత్తాతి॥ న హేవం వత్తబ్బే॥>
    text <సమయవిముత్తస్స అరహతో రాగప్పహానాయ సతిపట్ఠానా భావితా…పే॰… సమ్మప్పధానా భావితా… ఇద్ధిపాదా భావితా… ఇన్ద్రియా భావితా… బలా భావితా… బోజ్ఝఙ్గా భావితా। పరిహాయతి సమయవిముత్తో అరహా అరహత్తాతి॥ ఆమన్తా॥ అసమయవిముత్తస్స అరహతో రాగప్పహానాయ సతిపట్ఠానా భావితా…పే॰… బోజ్ఝఙ్గా భావితా। పరిహాయతి అసమయవిముత్తో అరహా అరహత్తాతి॥ న హేవం వత్తబ్బే॥>
    text <సమయవిముత్తస్స అరహతో దోసప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। పరిహాయతి సమయవిముత్తో అరహా అరహత్తాతి॥ ఆమన్తా॥ అసమయవిముత్తస్స అరహతో అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। పరిహాయతి అసమయవిముత్తో అరహా అరహత్తాతి॥ న హేవం వత్తబ్బే…పే॰…॥>
    text <సమయవిముత్తో అరహా వీతరాగో వీతదోసో వీతమోహో కతకరణీయో ఓహితభారో అనుప్పత్తసదత్థో పరిక్ఖీణభవసంయోజనో సమ్మదఞ్ఞావిముత్తో ఉక్ఖిత్తపలిఘో సఙ్కిణ్ణపరిఖో అబ్బూళ్హేసికో నిరగ్గళో అరియో పన్నద్ధజో పన్నభారో విసఞ్ఞుత్తో సువిజితవిజయో। దుక్ఖం తస్స పరిఞ్ఞాతం। సముదయో పహీనో। నిరోధో సచ్ఛికతో। మగ్గో భావితో। అభిఞ్ఞేయ్యం అభిఞ్ఞాతం। పరిఞ్ఞేయ్యం పరిఞ్ఞాతం। పహాతబ్బం పహీనం। భావేతబ్బం భావితం। సచ్ఛికాతబ్బం సచ్ఛికతం। పరిహాయతి సమయవిముత్తో అరహా అరహత్తాతి॥ ఆమన్తా॥ అసమయవిముత్తో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। పరిహాయతి అసమయవిముత్తో అరహా అరహత్తాతి॥ న హేవం వత్తబ్బే॥>
    text <౨౬౩>, <అసమయవిముత్తస్స అరహతో రాగో పహీనో। న పరిహాయతి అసమయవిముత్తో అరహా అరహత్తాతి॥ ఆమన్తా॥ సమయవిముత్తస్స అరహతో రాగో పహీనో। న పరిహాయతి సమయవిముత్తో అరహా అరహత్తాతి॥ న హేవం వత్తబ్బే॥>
    text <అసమయవిముత్తస్స అరహతో దోసో పహీనో…పే॰… అనోత్తప్పం పహీనం। న పరిహాయతి అసమయవిముత్తో అరహా అరహత్తాతి॥ ఆమన్తా॥ సమయవిముత్తస్స అరహతో అనోత్తప్పం పహీనం। న పరిహాయతి సమయవిముత్తో అరహా అరహత్తాతి॥ న హేవం వత్తబ్బే॥>
    text <అసమయవిముత్తస్స అరహతో రాగప్పహానాయ మగ్గో భావితో…పే॰… బోజ్ఝఙ్గా భావితా। న పరిహాయతి అసమయవిముత్తో అరహా అరహత్తాతి॥ ఆమన్తా॥ సమయవిముత్తస్స అరహతో రాగప్పహానాయ మగ్గో భావితో…పే॰… బోజ్ఝఙ్గా భావితా। న పరిహాయతి సమయవిముత్తో అరహా అరహత్తాతి॥ న హేవం వత్తబ్బే॥>
    text <అసమయవిముత్తస్స అరహతో దోసప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। న పరిహాయతి అసమయవిముత్తో అరహా అరహత్తాతి॥ ఆమన్తా॥ సమయవిముత్తస్స అరహతో అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। న పరిహాయతి సమయవిముత్తో అరహా అరహత్తాతి॥ న హేవం వత్తబ్బే॥>
    text <అసమయవిముత్తో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। న పరిహాయతి అసమయవిముత్తో అరహా అరహత్తాతి॥ ఆమన్తా॥ సమయవిముత్తో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। న పరిహాయతి సమయవిముత్తో అరహా అరహత్తాతి॥ న హేవం వత్తబ్బే…పే॰…॥>
    text <౨౬౪>, <పరిహాయతి అరహా అరహత్తాతి॥ ఆమన్తా॥ సారిపుత్తో థేరో పరిహాయిత్థ అరహత్తాతి॥ న హేవం వత్తబ్బే॥ మహామోగ్గల్లానో థేరో… మహాకస్సపో థేరో… మహాకచ్చాయనో థేరో… మహాకోట్ఠికో థేరో… మహాపన్థకో థేరో పరిహాయిత్థ అరహత్తాతి॥ న హేవం వత్తబ్బే॥>
    text <సారిపుత్తో థేరో న పరిహాయిత్థ అరహత్తాతి॥ ఆమన్తా॥ హఞ్చి సారిపుత్తో థేరో న పరిహాయిత్థ అరహత్తా। నో చ వత రే వత్తబ్బే పరిహాయతి అరహా అరహత్తాతి॥>
    text <మహామోగ్గల్లానో థేరో… మహాకస్సపో థేరో… మహాకచ్చాయనో థేరో… మహాకోట్ఠికో థేరో… మహాపన్థకో థేరో న పరిహాయిత్థ అరహత్తాతి॥ ఆమన్తా॥ హఞ్చి మహాపన్థకో థేరో న పరిహాయిత్థ అరహత్తా। నో చ వత రే వత్తబ్బే పరిహాయతి అరహా అరహత్తాతి॥>
    stand <అరియపుగ్గలసంసన్దనం॥>
  text <౩॥ సుత్తసాధనపరిహాని>
    text <౨౬౫>, <పరిహాయతి అరహా అరహత్తాతి॥ ఆమన్తా॥ నను వుత్తం భగవతా>
    block
      text <ఉచ్చావచా హి పటిపదా। సమణేన పకాసితా।>
      text <న పారం దిగుణం యన్తి। నయిదం ఏకగుణం ముతన్తి॥>
      text <వీతతణ్హో అనాదానో। కిచ్చం యస్స న విజ్జతి।>
      text <ఛిన్నస్స ఛేదియం నత్థి। ఓఘపాసో సమూహతోతి॥>
      text <తస్స సమ్మా విముత్తస్స। సన్తచిత్తస్స భిక్ఖునో।>
      text <కతస్స పతిచయో నత్థి। కరణీయం న విజ్జతి॥>
      text <సేలో యథా ఏకగ్ఘనో। వాతేన న సమీరతి।>
      text <ఏవం రూపా రసా సద్దా। గన్ధా ఫస్సా చ కేవలా॥>
      text <ఇట్ఠా ధమ్మా అనిట్ఠా చ। నప్పవేధేన్తి తాదినో।>
      text <ఠితం చిత్తం విప్పముత్తం। వయం చస్సానుపస్సతీతి॥>
    text <అత్థేవ సుత్తన్తోతి॥ ఆమన్తా॥ తేన హి న వత్తబ్బం పరిహాయతి అరహా అరహత్తాతి॥>
    text <పరిహాయతి అరహా అరహత్తాతి॥ ఆమన్తా॥ అత్థి ఛిన్నస్స ఛేదియన్తి॥ న హేవం వత్తబ్బే॥>
    text <అత్థి ఛిన్నస్స ఛేదియన్తి॥ ఆమన్తా॥ నను వుత్తం భగవతా>
    text <అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి ఛిన్నస్స ఛేదియన్తి॥>
    text <౨౬౬>, <పరిహాయతి అరహా అరహత్తాతి॥ ఆమన్తా॥ అత్థి కతస్స పతిచయోతి॥ న హేవం వత్తబ్బే॥>
    text <అత్థి కతస్స పతిచయోతి॥ ఆమన్తా॥ నను వుత్తం భగవతా>
    text <అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి కతస్స పతిచయోతి॥>
    text <౨౬౭>, <న వత్తబ్బం పరిహాయతి అరహా అరహత్తాతి॥ ఆమన్తా॥ నను వుత్తం భగవతా పఞ్చిమే। భిక్ఖవే। ధమ్మా సమయవిముత్తస్స భిక్ఖునో పరిహానాయ సంవత్తన్తి॥ కతమే పఞ్చ॥ కమ్మారామతా। భస్సారామతా। నిద్దారామతా। సఙ్గణికారామతా। యథావిముత్తం చిత్తం న పచ్చవేక్ఖతి॥ ఇమే ఖో। భిక్ఖవే। పఞ్చ ధమ్మా సమయవిముత్తస్స భిక్ఖునో పరిహానాయ సంవత్తన్తీతి॥ అత్థేవ సుత్తన్తోతి॥ ఆమన్తా॥ తేన హి పరిహాయతి అరహా అరహత్తాతి॥>
    text <అత్థి అరహతో కమ్మారామతాతి॥ న హేవం వత్తబ్బే॥>
    text <అత్థి అరహతో కమ్మారామతాతి॥ ఆమన్తా॥ అత్థి అరహతో రాగో కామరాగో కామరాగపరియుట్ఠానం కామరాగసంయోజనం కామోఘో కామయోగో కామచ్ఛన్దనీవరణన్తి॥ న హేవం వత్తబ్బే॥>
    text <అత్థి అరహతో భస్సారామతా। అత్థి అరహతో నిద్దారామతా। అత్థి అరహతో సఙ్గణికారామతాతి॥ న హేవం వత్తబ్బే॥>
    text <అత్థి అరహతో సఙ్గణికారామతాతి॥ ఆమన్తా॥ అత్థి అరహతో రాగో కామరాగో కామరాగపరియుట్ఠానం కామరాగసంయోజనం కామోఘో కామయోగో కామచ్ఛన్దనీవరణన్తి॥ న హేవం వత్తబ్బే॥>
    text <౨౬౮>, <పరిహాయతి అరహా అరహత్తాతి॥ ఆమన్తా॥ అరహా అరహత్తా పరిహాయమానో కిం పరియుట్ఠితో పరిహాయతీతి॥ రాగపరియుట్ఠితో పరిహాయతీతి॥ పరియుట్ఠానం కిం పటిచ్చ ఉప్పజ్జతీతి॥ అనుసయం పటిచ్చ ఉప్పజ్జతీతి॥ అత్థి అరహతో అనుసయాతి॥ న హేవం వత్తబ్బే॥>
    text <అత్థి అరహతో అనుసయాతి॥ ఆమన్తా॥ అత్థి అరహతో కామరాగానుసయో పటిఘానుసయో మానానుసయో దిట్ఠానుసయో విచికిచ్ఛానుసయో భవరాగానుసయో అవిజ్జానుసయోతి॥ న హేవం వత్తబ్బే॥>
    text <దోసపరియుట్ఠితో పరిహాయతీతి…పే॰… మోహపరియుట్ఠితో పరిహాయతీతి…॥ పరియుట్ఠానం కిం పటిచ్చ ఉప్పజ్జతీతి॥ అనుసయం పటిచ్చ ఉప్పజ్జతీతి॥ అత్థి అరహతో అనుసయాతి॥ న హేవం వత్తబ్బే…పే॰…॥>
    text <అత్థి అరహతో అనుసయాతి॥ ఆమన్తా॥ అత్థి అరహతో కామరాగానుసయో…పే॰… అవిజ్జానుసయోతి॥ న హేవం వత్తబ్బే॥>
    text <పరిహాయతి అరహా అరహత్తాతి॥ ఆమన్తా॥ అరహతో అరహత్తా పరిహాయమానస్స కిం ఉపచయం గచ్ఛతీతి॥ రాగో ఉపచయం గచ్ఛతీతి॥ సక్కాయదిట్ఠి ఉపచయం గచ్ఛతీతి। విచికిచ్ఛా ఉపచయం గచ్ఛతీతి। సీలబ్బతపరామాసో ఉపచయం గచ్ఛతీతి॥ న హేవం వత్తబ్బే॥ దోసో ఉపచయం గచ్ఛతీతి…పే॰… మోహో ఉపచయం గచ్ఛతీతి। సక్కాయదిట్ఠి ఉపచయం గచ్ఛతీతి। విచికిచ్ఛా ఉపచయం గచ్ఛతీతి। సీలబ్బతపరామాసో ఉపచయం గచ్ఛతీతి॥ న హేవం వత్తబ్బే॥>
    text <పరిహాయతి అరహా అరహత్తాతి॥ ఆమన్తా॥ అరహా ఆచినతీతి॥ న హేవం వత్తబ్బే॥ అరహా అపచినతీతి॥ న హేవం వత్తబ్బే॥ అరహా పజహతీతి॥ న హేవం వత్తబ్బే॥ అరహా ఉపాదియతీతి॥ న హేవం వత్తబ్బే॥ అరహా విసినేతీతి॥ న హేవం వత్తబ్బే॥ అరహా ఉస్సినేతీతి॥ న హేవం వత్తబ్బే॥ అరహా విధూపేతీతి॥ న హేవం వత్తబ్బే॥ అరహా సన్ధూపేతీతి॥ న హేవం వత్తబ్బే॥>
    text <నను అరహా నేవాచినతి న అపచినతి అపచినిత్వా ఠితోతి॥ ఆమన్తా॥ హఞ్చి అరహా నేవాచినతి న అపచినతి అపచినిత్వా ఠితో। నో చ వత రే వత్తబ్బే పరిహాయతి అరహా అరహత్తాతి॥>
    text <నను అరహా నేవ పజహతి న ఉపాదియతి పజహిత్వా ఠితోతి॥ ఆమన్తా॥ హఞ్చి అరహా నేవ పజహతి న ఉపాదియతి పజహిత్వా ఠితో। నో చ వత రే వత్తబ్బే పరిహాయతి అరహా అరహత్తాతి॥>
    text <నను అరహా నేవ విసినేతి న ఉస్సినేతి విసినిత్వా ఠితోతి॥ ఆమన్తా॥ హఞ్చి అరహా నేవ విసినేతి న ఉస్సినేతి విసినిత్వా ఠితో। నో చ వత రే వత్తబ్బే పరిహాయతి అరహా అరహత్తాతి॥>
    text <నను అరహా నేవ విధూపేతి న సన్ధూపేతి విధూపేత్వా ఠితోతి॥ ఆమన్తా॥ హఞ్చి అరహా నేవ విధూపేతి న సన్ధూపేతి విధూపేత్వా ఠితో। నో చ వత రే వత్తబ్బే పరిహాయతి అరహా అరహత్తాతి॥>
    stand <పరిహానికథా నిట్ఠితా॥>
