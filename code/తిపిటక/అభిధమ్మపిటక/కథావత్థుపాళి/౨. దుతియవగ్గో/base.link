text <౨॥ దుతియవగ్గో>
  text <౧౦ ౧॥ పరూపహారకథా>
    text <౩౦౭>, <అత్థి అరహతో అసుచి సుక్కవిస్సట్ఠీతి॥ ఆమన్తా॥ అత్థి అరహతో రాగో కామరాగో కామరాగపరియుట్ఠానం కామరాగసంయోజనం కామోఘో కామయోగో కామచ్ఛన్దనీవరణన్తి॥ న హేవం వత్తబ్బే…పే॰…॥>
    text <నత్థి అరహతో రాగో కామరాగో కామరాగపరియుట్ఠానం కామరాగసంయోజనం కామోఘో కామయోగో కామచ్ఛన్దనీవరణన్తి॥ ఆమన్తా॥ హఞ్చి నత్థి అరహతో రాగో కామరాగో కామరాగపరియుట్ఠానం కామరాగసంయోజనం కామోఘో కామయోగో కామచ్ఛన్దనీవరణం। నో చ వత రే వత్తబ్బే అత్థి అరహతో అసుచి సుక్కవిస్సట్ఠీతి॥>
    text <అత్థి పుథుజ్జనస్స అసుచి సుక్కవిస్సట్ఠి। అత్థి తస్స రాగో కామరాగో కామరాగపరియుట్ఠానం కామరాగసంయోజనం కామోఘో కామయోగో కామచ్ఛన్దనీవరణన్తి॥ ఆమన్తా॥ అత్థి అరహతో అసుచి సుక్కవిస్సట్ఠి। అత్థి తస్స రాగో కామరాగో కామరాగపరియుట్ఠానం…పే॰… కామచ్ఛన్దనీవరణన్తి॥ న హేవం వత్తబ్బే…పే॰…॥>
    text <అత్థి అరహతో అసుచి సుక్కవిస్సట్ఠి। నత్థి తస్స రాగో కామరాగో కామరాగపరియుట్ఠానం…పే॰… కామచ్ఛన్దనీవరణన్తి॥ ఆమన్తా॥ అత్థి పుథుజ్జనస్స అసుచి సుక్కవిస్సట్ఠి। నత్థి తస్స రాగో కామరాగో కామరాగపరియుట్ఠానం…పే॰… కామచ్ఛన్దనీవరణన్తి॥ న హేవం వత్తబ్బే…పే॰…॥>
    text <అత్థి అరహతో అసుచి సుక్కవిస్సట్ఠీతి॥ ఆమన్తా॥ కేనట్ఠేనాతి॥ హన్ద హి మారకాయికా దేవతా అరహతో అసుచిం సుక్కవిస్సట్ఠిం ఉపసంహరన్తీతి॥>
    text <మారకాయికా దేవతా అరహతో అసుచిం సుక్కవిస్సట్ఠిం ఉపసంహరన్తీతి॥ ఆమన్తా॥ అత్థి మారకాయికానం దేవతానం అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <నత్థి మారకాయికానం దేవతానం అసుచి సుక్కవిస్సట్ఠీతి॥ ఆమన్తా॥ హఞ్చి నత్థి మారకాయికానం దేవతానం అసుచి సుక్కవిస్సట్ఠి। నో చ వత రే వత్తబ్బే మారకాయికా దేవతా అరహతో అసుచిం సుక్కవిస్సట్ఠిం ఉపసంహరన్తీతి॥>
    text <మారకాయికా దేవతా అరహతో అసుచిం సుక్కవిస్సట్ఠిం ఉపసంహరన్తీతి॥ ఆమన్తా॥ మారకాయికా దేవతా అత్తనో అసుచిం సుక్కవిస్సట్ఠిం ఉపసంహరన్తి। అఞ్ఞేసం అసుచిం సుక్కవిస్సట్ఠిం ఉపసంహరన్తి। తస్స అసుచిం సుక్కవిస్సట్ఠిం ఉపసంహరన్తీతి॥ న హేవం వత్తబ్బే…పే॰…॥>
    text <మారకాయికా దేవతా నేవ అత్తనో న అఞ్ఞేసం న తస్స అసుచిం సుక్కవిస్సట్ఠిం ఉపసంహరన్తీతి॥ ఆమన్తా॥ హఞ్చి మారకాయికా దేవతా నేవ అత్తనో న అఞ్ఞేసం న తస్స అసుచిం సుక్కవిస్సట్ఠిం ఉపసంహరన్తి। నో చ వత రే వత్తబ్బే మారకాయికా దేవతా అరహతో అసుచిం సుక్కవిస్సట్ఠిం ఉపసంహరన్తీతి॥>
    text <మారకాయికా దేవతా అరహతో అసుచిం సుక్కవిస్సట్ఠిం ఉపసంహరన్తీతి॥ ఆమన్తా॥ లోమకూపేహి ఉపసంహరన్తీతి॥ న హేవం వత్తబ్బే…పే॰…॥>
    text <౩౦౮>, <మారకాయికా దేవతా అరహతో అసుచిం సుక్కవిస్సట్ఠిం ఉపసంహరన్తీతి॥ ఆమన్తా॥ కిం కారణాతి॥ హన్ద హి విమతిం గాహయిస్సామాతి॥ అత్థి అరహతో విమతీతి॥ న హేవం వత్తబ్బే…పే॰…॥>
    text <అత్థి అరహతో విమతీతి॥ ఆమన్తా॥ అత్థి అరహతో సత్థరి విమతి। ధమ్మే విమతి। సఙ్ఘే విమతి। సిక్ఖాయ విమతి। పుబ్బన్తే విమతి। అపరన్తే విమతి। పుబ్బన్తాపరన్తే విమతి। ఇదప్పచ్చయతాపటిచ్చసముప్పన్నేసు ధమ్మేసు విమతీతి॥ న హేవం వత్తబ్బే…పే॰…॥>
    text <నత్థి అరహతో సత్థరి విమతి। ధమ్మే విమతి। సఙ్ఘే విమతి। సిక్ఖాయ విమతి। పుబ్బన్తే విమతి। అపరన్తే విమతి। పుబ్బన్తాపరన్తే విమతి। ఇదప్పచ్చయతాపటిచ్చసముప్పన్నేసు ధమ్మేసు విమతీతి॥ ఆమన్తా॥ హఞ్చి నత్థి అరహతో సత్థరి విమతి…పే॰… ఇదప్పచ్చయతాపటిచ్చసముప్పన్నేసు ధమ్మేసు విమతి। నో చ వత రే వత్తబ్బే అత్థి అరహతో విమతీతి॥>
    text <అత్థి పుథుజ్జనస్స విమతి। అత్థి తస్స సత్థరి విమతి…పే॰… ఇదప్పచ్చయతాపటిచ్చసముప్పన్నేసు ధమ్మేసు విమతీతి॥ ఆమన్తా॥ అత్థి అరహతో విమతి। అత్థి తస్స సత్థరి విమతి…పే॰… ఇదప్పచ్చయతాపటిచ్చసముప్పన్నేసు ధమ్మేసు విమతీతి॥ న హేవం వత్తబ్బే…పే॰…॥>
    text <అత్థి అరహతో విమతి। నత్థి తస్స సత్థరి విమతి…పే॰… ఇదప్పచ్చయతాపటిచ్చసముప్పన్నేసు ధమ్మేసు విమతీతి॥ ఆమన్తా॥ అత్థి పుథుజ్జనస్స విమతి। నత్థి తస్స సత్థరి విమతి…పే॰… ఇదప్పచ్చయతాపటిచ్చసముప్పన్నేసు ధమ్మేసు విమతీతి॥ న హేవం వత్తబ్బే…పే॰…॥>
    text <అత్థి అరహతో అసుచి సుక్కవిస్సట్ఠీతి॥ ఆమన్తా॥ అరహతో అసుచి సుక్కవిస్సట్ఠి కిస్స నిస్సన్దోతి॥ అసితపీతఖాయితసాయితస్స నిస్సన్దోతి॥ అరహతో అసుచి సుక్కవిస్సట్ఠి అసితపీతఖాయితసాయితస్స నిస్సన్దోతి॥ ఆమన్తా॥ యే కేచి అసన్తి పివన్తి ఖాదన్తి సాయన్తి। సబ్బేసంయేవ అత్థి అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <యే కేచి అసన్తి పివన్తి ఖాదన్తి సాయన్తి। సబ్బేసంయేవ అత్థి అసుచి సుక్కవిస్సట్ఠీతి॥ ఆమన్తా॥ దారకా అసన్తి పివన్తి ఖాదన్తి సాయన్తి। అత్థి దారకానం అసుచి సుక్కవిస్సట్ఠీతి॥ న హేవం వత్తబ్బే॥>
    text <పణ్డకా అసన్తి పివన్తి ఖాదన్తి సాయన్తి। అత్థి పణ్డకానం అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <దేవా అసన్తి పివన్తి ఖాదన్తి సాయన్తి। అత్థి దేవతానం అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <౩౦౯>, <అరహతో అసుచి సుక్కవిస్సట్ఠి అసితపీతఖాయితసాయితస్స నిస్సన్దోతి॥ ఆమన్తా॥ అత్థి తస్స ఆసయోతి॥ న హేవం వత్తబ్బే…పే॰…॥>
    text <అరహతో ఉచ్చారపస్సావో అసితపీతఖాయితసాయితస్స నిస్సన్దో। అత్థి తస్స ఆసయోతి॥ ఆమన్తా॥ అరహతో అసుచి సుక్కవిస్సట్ఠి అసితపీతఖాయితసాయితస్స నిస్సన్దో। అత్థి తస్స ఆసయోతి॥ న హేవం వత్తబ్బే…పే॰…॥>
    text <అరహతో అసుచి సుక్కవిస్సట్ఠి అసితపీతఖాయితసాయితస్స నిస్సన్దో। నత్థి తస్స ఆసయోతి॥ ఆమన్తా॥ అరహతో ఉచ్చారపస్సావో అసితపీతఖాయితసాయితస్స నిస్సన్దో। నత్థి తస్స ఆసయోతి॥ న హేవం వత్తబ్బే…పే॰…॥>
    text <౩౧౦>, <అత్థి అరహతో అసుచి సుక్కవిస్సట్ఠీతి॥ ఆమన్తా॥ అరహా మేథునం ధమ్మం పటిసేవేయ్య। మేథునం ఉప్పాదేయ్య। పుత్తసమ్బాధసయనం అజ్ఝావసేయ్య। కాసికచన్దనం పచ్చనుభవేయ్య। మాలాగన్ధవిలేపనం ధారేయ్య। జాతరూపరజతం సాదియేయ్యాతి॥ న హేవం వత్తబ్బే॥>
    text <అత్థి పుథుజ్జనస్స అసుచి సుక్కవిస్సట్ఠి। పుథుజ్జనో మేథునం ధమ్మం పటిసేవేయ్య। మేథునం ఉప్పాదేయ్య। పుత్తసమ్బాధసయనం అజ్ఝావసేయ్య। కాసికచన్దనం పచ్చనుభవేయ్య। మాలాగన్ధవిలేపనం ధారేయ్య। జాతరూపరజతం సాదియేయ్యాతి॥ ఆమన్తా॥ అత్థి అరహతో అసుచి సుక్కవిస్సట్ఠి। అరహా మేథునం ధమ్మం పటిసేవేయ్య। మేథునం ఉప్పాదేయ్య। పుత్తసమ్బాధసయనం అజ్ఝావసేయ్య। కాసికచన్దనం పచ్చనుభవేయ్య। మాలాగన్ధవిలేపనం ధారేయ్య। జాతరూపరజతం సాదియేయ్యాతి॥ న హేవం వత్తబ్బే…పే॰…॥>
    text <అత్థి అరహతో అసుచి సుక్కవిస్సట్ఠి। న చ అరహా మేథునం ధమ్మం పటిసేవేయ్య। మేథునం ఉప్పాదేయ్య। పుత్తసమ్బాధసయనం అజ్ఝావసేయ్య। కాసికచన్దనం పచ్చనుభవేయ్య। మాలాగన్ధవిలేపనం ధారేయ్య। జాతరూపరజతం సాదియేయ్యాతి॥ ఆమన్తా॥ అత్థి పుథుజ్జనస్స అసుచి సుక్కవిస్సట్ఠి। న చ పుథుజ్జనో మేథునం ధమ్మం పటిసేవేయ్య। మేథునం ఉప్పాదేయ్య। పుత్తసమ్బాధసయనం అజ్ఝావసేయ్య। కాసికచన్దనం పచ్చనుభవేయ్య। మాలాగన్ధవిలేపనం ధారేయ్య। జాతరూపరజతం సాదియేయ్యాతి॥ న హేవం వత్తబ్బే॥>
    text <అత్థి అరహతో అసుచి సుక్కవిస్సట్ఠీతి॥ ఆమన్తా॥ నను అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మోతి॥ ఆమన్తా॥ హఞ్చి అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। నో చ వత రే వత్తబ్బే అత్థి అరహతో అసుచి సుక్కవిస్సట్ఠీతి॥>
    text <అత్థి అరహతో అసుచి సుక్కవిస్సట్ఠీతి॥ ఆమన్తా॥ నను అరహతో దోసో పహీనో…పే॰… మోహో పహీనో… మానో పహీనో… దిట్ఠి పహీనా… విచికిచ్ఛా పహీనా… థినం పహీనం… ఉద్ధచ్చం పహీనం… అహిరికం పహీనం…పే॰… అనోత్తప్పం పహీనం ఉచ్ఛిన్నమూలం తాలావత్థుకతం అనభావఙ్కతం ఆయతిం అనుప్పాదధమ్మన్తి॥ ఆమన్తా॥ హఞ్చి అరహతో అనోత్తప్పం పహీనం ఉచ్ఛిన్నమూలం తాలావత్థుకతం అనభావఙ్కతం ఆయతిం అనుప్పాదధమ్మం। నో చ వత రే వత్తబ్బే అత్థి అరహతో అసుచి సుక్కవిస్సట్ఠీతి॥>
    text <౩౧౧>, <అత్థి అరహతో అసుచి సుక్కవిస్సట్ఠీతి॥ ఆమన్తా॥ నను అరహతో రాగప్పహానాయ మగ్గో భావితోతి॥ ఆమన్తా॥ హఞ్చి అరహతో రాగప్పహానాయ మగ్గో భావితో। నో చ వత రే వత్తబ్బే అత్థి అరహతో అసుచి సుక్కవిస్సట్ఠీతి॥>
    text <అత్థి అరహతో అసుచి సుక్కవిస్సట్ఠీతి॥ ఆమన్తా॥ నను అరహతో రాగప్పహానాయ సతిపట్ఠానా భావితా…పే॰… సమ్మప్పధానా భావితా… ఇద్ధిపాదా భావితా… ఇన్ద్రియా భావితా… బలా భావితా…పే॰… బోజ్ఝఙ్గా భావితాతి॥ ఆమన్తా॥ హఞ్చి అరహతో రాగప్పహానాయ బోజ్ఝఙ్గా భావితా। నో చ వత రే వత్తబ్బే అత్థి అరహతో అసుచి సుక్కవిస్సట్ఠీతి॥>
    text <అత్థి అరహతో అసుచి సుక్కవిస్సట్ఠీతి॥ ఆమన్తా॥ నను అరహతో దోసప్పహానాయ…పే॰… మోహప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితాతి॥ ఆమన్తా॥ హఞ్చి అరహతో అనోత్తప్పపహానాయ బోజ్ఝఙ్గా భావితా। నో చ వత రే వత్తబ్బే అత్థి అరహతో అసుచి సుక్కవిస్సట్ఠీతి॥>
    text <అత్థి అరహతో అసుచి సుక్కవిస్సట్ఠీతి॥ ఆమన్తా॥ నను అరహా వీతరాగో వీతదోసో వీతమోహో కతకరణీయో ఓహితభారో అనుప్పత్తసదత్థో పరిక్ఖీణభవసంయోజనో సమ్మదఞ్ఞావిముత్తో ఉక్ఖిత్తపలిఘో సఙ్కిణ్ణపరిఖో అబ్బూళ్హేసికో నిరగ్గళో అరియో పన్నద్ధజో పన్నభారో విసఞ్ఞుత్తో సువిజితవిజయో। దుక్ఖం తస్స పరిఞ్ఞాతం। సముదయో పహీనో। నిరోధో సచ్ఛికతో। మగ్గో భావితో। అభిఞ్ఞేయ్యం అభిఞ్ఞాతం। పరిఞ్ఞేయ్యం పరిఞ్ఞాతం। పహాతబ్బం పహీనం। భావేతబ్బం భావితం। సచ్ఛికాతబ్బం సచ్ఛికతన్తి॥ ఆమన్తా॥ హఞ్చి అరహా వీతరాగో వీతదోసో వీతమోహో కతకరణీయో…పే॰… సచ్ఛికాతబ్బం సచ్ఛికతం। నో చ వత రే వత్తబ్బే అత్థి అరహతో అసుచి సుక్కవిస్సట్ఠీతి॥>
    text <౩౧౨>, <అత్థి అరహతో అసుచి సుక్కవిస్సట్ఠీతి॥ సధమ్మకుసలస్స అరహతో అత్థి అసుచి సుక్కవిస్సట్ఠి। పరధమ్మకుసలస్స అరహతో నత్థి అసుచి సుక్కవిస్సట్ఠీతి॥ సధమ్మకుసలస్స అరహతో అత్థి అసుచి సుక్కవిస్సట్ఠీతి॥ ఆమన్తా॥ పరధమ్మకుసలస్స అరహతో అత్థి అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <పరధమ్మకుసలస్స అరహతో నత్థి అసుచి సుక్కవిస్సట్ఠీతి॥ ఆమన్తా॥ సధమ్మకుసలస్స అరహతో నత్థి అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <సధమ్మకుసలస్స అరహతో రాగో పహీనో। అత్థి తస్స అసుచి సుక్కవిస్సట్ఠీతి॥ ఆమన్తా॥ పరధమ్మకుసలస్స అరహతో రాగో పహీనో। అత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <సధమ్మకుసలస్స అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం। అత్థి తస్స అసుచి సుక్కవిస్సట్ఠీతి॥ ఆమన్తా॥ పరధమ్మకుసలస్స అరహతో అనోత్తప్పం పహీనం। అత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <సధమ్మకుసలస్స అరహతో రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… మోహప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। అత్థి తస్స అసుచి సుక్కవిస్సట్ఠీతి॥ ఆమన్తా॥ పరధమ్మకుసలస్స అరహతో అనోత్తప్పపహానాయ బోజ్ఝఙ్గా భావితా। అత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <సధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। అత్థి తస్స అసుచి సుక్కవిస్సట్ఠీతి॥ ఆమన్తా॥ పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। అత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <పరధమ్మకుసలస్స అరహతో రాగో పహీనో। నత్థి తస్స అసుచి సుక్కవిస్సట్ఠీతి॥ ఆమన్తా॥ సధమ్మకుసలస్స అరహతో రాగో పహీనో। నత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <పరధమ్మకుసలస్స అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం। నత్థి తస్స అసుచి సుక్కవిస్సట్ఠీతి॥ ఆమన్తా॥ సధమ్మకుసలస్స అరహతో అనోత్తప్పం పహీనం। నత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <పరధమ్మకుసలస్స అరహతో రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… మోహప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। నత్థి తస్స అసుచి సుక్కవిస్సట్ఠీతి॥ ఆమన్తా॥ సధమ్మకుసలస్స అరహతో అనోత్తప్పపహానాయ బోజ్ఝఙ్గా భావితా। నత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నత్థి తస్స అసుచి సుక్కవిస్సట్ఠీతి॥ ఆమన్తా॥ సధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నత్థి తస్స అసుచి సుక్కవిస్సట్ఠీతి॥ న హేవం వత్తబ్బే…పే॰…॥>
    text <౩౧౩>, <అత్థి అరహతో అసుచి సుక్కవిస్సట్ఠీతి॥ ఆమన్తా॥ నను వుత్తం భగవతా యే తే। భిక్ఖవే। భిక్ఖూ పుథుజ్జనా సీలసమ్పన్నా సతా సమ్పజానా నిద్దం ఓక్కమన్తి। తేసం అసుచి న ముచ్చతి॥ యేపి తే। భిక్ఖవే। బాహిరకా ఇసయో కామేసు వీతరాగా। తేసమ్పి అసుచి న ముచ్చతి॥ అట్ఠానమేతం। భిక్ఖవే। అనవకాసో యం అరహతో అసుచి ముచ్చేయ్యాతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో అసుచి సుక్కవిస్సట్ఠీతి॥>
    text <న వత్తబ్బం అత్థి అరహతో పరూపహారోతి॥ ఆమన్తా॥ నను అరహతో చీవరపిణ్డపాతసేనాసనగిలానపచ్చయభేసజ్జపరిక్ఖారం పరే ఉపసంహరేయ్యున్తి॥ ఆమన్తా॥ హఞ్చి అరహతో చీవరపిణ్డపాతసేనాసనగిలానపచ్చయభేసజ్జపరిక్ఖారం పరే ఉపసంహరేయ్యుం। తేన వత రే వత్తబ్బే అత్థి అరహతో పరూపహారోతి॥>
    text <అరహతో చీవరపిణ్డపాతసేనాసనగిలానపచ్చయభేసజ్జపరిక్ఖారం పరే ఉపసంహరేయ్యున్తి। అత్థి అరహతో పరూపహారోతి॥ ఆమన్తా॥ అరహతో సోతాపత్తిఫలం వా సకదాగామిఫలం వా అనాగామిఫలం వా అరహత్తం వా పరే ఉపసంహరేయ్యున్తి॥ న హేవం వత్తబ్బే…పే॰…॥>
    stand <పరూపహారకథా నిట్ఠితా॥>
  text <౨॥ దుతియవగ్గో>
    text <౧౧ ౨॥ అఞ్ఞాణకథా>
      text <౩౧౪>, <అత్థి అరహతో అఞ్ఞాణన్తి॥ ఆమన్తా॥ అత్థి అరహతో అవిజ్జా అవిజ్జోఘో అవిజ్జాయోగో అవిజ్జానుసయో అవిజ్జాపరియుట్ఠానం అవిజ్జాసంయోజనం అవిజ్జానీవరణన్తి॥ న హేవం వత్తబ్బే॥ నత్థి అరహతో అవిజ్జా అవిజ్జోఘో అవిజ్జాయోగో అవిజ్జానుసయో అవిజ్జాపరియుట్ఠానం అవిజ్జాసంయోజనం అవిజ్జానీవరణన్తి॥ ఆమన్తా॥ హఞ్చి నత్థి అరహతో అవిజ్జా అవిజ్జోఘో అవిజ్జాయోగో అవిజ్జానుసయో అవిజ్జాపరియుట్ఠానం అవిజ్జాసంయోజనం అవిజ్జానీవరణం। నో చ వత రే వత్తబ్బే అత్థి అరహతో అఞ్ఞాణన్తి॥>
      text <అత్థి పుథుజ్జనస్స అఞ్ఞాణం। అత్థి తస్స అవిజ్జా అవిజ్జోఘో అవిజ్జాయోగో అవిజ్జానుసయో అవిజ్జాపరియుట్ఠానం అవిజ్జాసంయోజనం అవిజ్జానీవరణన్తి॥ ఆమన్తా॥ అత్థి అరహతో అఞ్ఞాణం। అత్థి తస్స అవిజ్జా అవిజ్జోఘో అవిజ్జాయోగో అవిజ్జానుసయో అవిజ్జాపరియుట్ఠానం అవిజ్జాసంయోజనం అవిజ్జానీవరణన్తి॥ న హేవం వత్తబ్బే॥>
      text <అత్థి అరహతో అఞ్ఞాణం। నత్థి తస్స అవిజ్జా అవిజ్జోఘో అవిజ్జాయోగో అవిజ్జానుసయో అవిజ్జాపరియుట్ఠానం అవిజ్జాసంయోజనం అవిజ్జానీవరణన్తి॥ ఆమన్తా॥ అత్థి పుథుజ్జనస్స అఞ్ఞాణం। నత్థి తస్స అవిజ్జా అవిజ్జోఘో అవిజ్జాయోగో అవిజ్జానుసయో అవిజ్జాపరియుట్ఠానం అవిజ్జాసంయోజనం అవిజ్జానీవరణన్తి॥ న హేవం వత్తబ్బే॥>
      text <అత్థి అరహతో అఞ్ఞాణన్తి॥ ఆమన్తా॥ అరహా అఞ్ఞాణపకతో పాణం హనేయ్య। అదిన్నం ఆదియేయ్య। ముసా భణేయ్య। పిసుణం భణేయ్య। ఫరుసం భణేయ్య। సమ్ఫం పలపేయ్య। సన్ధిం ఛిన్దేయ్య। నిల్లోపం హరేయ్య। ఏకాగారియం కరేయ్య। పరిపన్థే తిట్ఠేయ్య। పరదారం గచ్ఛేయ్య। గామఘాతం కరేయ్య। నిగమఘాతం కరేయ్యాతి॥ న హేవం వత్తబ్బే॥>
      text <అత్థి పుథుజ్జనస్స అఞ్ఞాణం। పుథుజ్జనో అఞ్ఞాణపకతో పాణం హనేయ్య। అదిన్నం ఆదియేయ్య। ముసా భణేయ్య…పే॰… గామఘాతం కరేయ్య। నిగమఘాతం కరేయ్యాతి॥ ఆమన్తా॥ అత్థి అరహతో అఞ్ఞాణం। అరహా అఞ్ఞాణపకతో పాణం హనేయ్య। అదిన్నం ఆదియేయ్య…పే॰… గామఘాతం కరేయ్య। నిగమఘాతం కరేయ్యాతి॥ న హేవం వత్తబ్బే॥>
      text <అత్థి అరహతో అఞ్ఞాణం। న చ అరహా అఞ్ఞాణపకతో పాణం హనేయ్య। అదిన్నం ఆదియేయ్య…పే॰… గామఘాతం కరేయ్య। నిగమఘాతం కరేయ్యాతి॥ ఆమన్తా॥ అత్థి పుథుజ్జనస్స అఞ్ఞాణం। న చ పుథుజ్జనో అఞ్ఞాణపకతో పాణం హనేయ్య। అదిన్నం ఆదియేయ్య…పే॰… గామఘాతం కరేయ్య। నిగమఘాతం కరేయ్యాతి॥ న హేవం వత్తబ్బే॥>
      text <అత్థి అరహతో అఞ్ఞాణన్తి॥ ఆమన్తా॥ అత్థి అరహతో సత్థరి అఞ్ఞాణం। ధమ్మే అఞ్ఞాణం। సఙ్ఘే అఞ్ఞాణం। సిక్ఖాయ అఞ్ఞాణం। పుబ్బన్తే అఞ్ఞాణం। అపరన్తే అఞ్ఞాణం। పుబ్బన్తాపరన్తే అఞ్ఞాణం। ఇదప్పచ్చయతాపటిచ్చసముప్పన్నేసు ధమ్మేసు అఞ్ఞాణన్తి॥ న హేవం వత్తబ్బే॥>
      text <నత్థి అరహతో సత్థరి అఞ్ఞాణం। ధమ్మే అఞ్ఞాణం। సఙ్ఘే అఞ్ఞాణం। సిక్ఖాయ అఞ్ఞాణం। పుబ్బన్తే అఞ్ఞాణం। అపరన్తే అఞ్ఞాణం। పుబ్బన్తాపరన్తే అఞ్ఞాణం। ఇదప్పచ్చయతాపటిచ్చసముప్పన్నేసు ధమ్మేసు అఞ్ఞాణన్తి॥ ఆమన్తా॥ హఞ్చి నత్థి అరహతో సత్థరి అఞ్ఞాణం। ధమ్మే అఞ్ఞాణం। సఙ్ఘే అఞ్ఞాణం…పే॰… ఇదప్పచ్చయతాపటిచ్చసముప్పన్నేసు ధమ్మేసు అఞ్ఞాణం। నో చ వత రే వత్తబ్బే అత్థి అరహతో అఞ్ఞాణన్తి॥>
      text <అత్థి పుథుజ్జనస్స అఞ్ఞాణం। అత్థి తస్స సత్థరి అఞ్ఞాణం। ధమ్మే అఞ్ఞాణం। సఙ్ఘే అఞ్ఞాణం…పే॰… ఇదప్పచ్చయతాపటిచ్చసముప్పన్నేసు ధమ్మేసు అఞ్ఞాణన్తి॥ ఆమన్తా॥ అత్థి అరహతో అఞ్ఞాణం। అత్థి తస్స సత్థరి అఞ్ఞాణం। ధమ్మే అఞ్ఞాణం। సఙ్ఘే అఞ్ఞాణం…పే॰… ఇదప్పచ్చయతాపటిచ్చసముప్పన్నేసు ధమ్మేసు అఞ్ఞాణన్తి॥ న హేవం వత్తబ్బే॥>
      text <అత్థి అరహతో అఞ్ఞాణం। నత్థి తస్స సత్థరి అఞ్ఞాణం। ధమ్మే అఞ్ఞాణం। సఙ్ఘే అఞ్ఞాణం…పే॰… ఇదప్పచ్చయతాపటిచ్చసముప్పన్నేసు ధమ్మేసు అఞ్ఞాణన్తి॥ ఆమన్తా॥ అత్థి పుథుజ్జనస్స అఞ్ఞాణం। నత్థి తస్స సత్థరి అఞ్ఞాణం। ధమ్మే అఞ్ఞాణం। సఙ్ఘే అఞ్ఞాణం…పే॰… ఇదప్పచ్చయతాపటిచ్చసముప్పన్నేసు ధమ్మేసు అఞ్ఞాణన్తి॥ న హేవం వత్తబ్బే॥>
      text <౩౧౫>, <అత్థి అరహతో అఞ్ఞాణన్తి॥ ఆమన్తా॥ నను అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మోతి॥ ఆమన్తా॥ హఞ్చి అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। నో చ వత రే వత్తబ్బే అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం ఉచ్ఛిన్నమూలం తాలావత్థుకతం అనభావఙ్కతం ఆయతిం అనుప్పాదధమ్మన్తి॥ ఆమన్తా॥ హఞ్చి అరహతో అనోత్తప్పం పహీనం ఉచ్ఛిన్నమూలం తాలావత్థుకతం అనభావఙ్కతం ఆయతిం అనుప్పాదధమ్మం। నో చ వత రే వత్తబ్బే అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను అరహతో రాగప్పహానాయ మగ్గో భావితో…పే॰… బోజ్ఝఙ్గా భావితాతి॥ ఆమన్తా॥ హఞ్చి అరహతో రాగప్పహానాయ బోజ్ఝఙ్గా భావితా। నో చ వత రే వత్తబ్బే అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను అరహతో దోసప్పహానాయ…పే॰… మోహప్పహానాయ…పే॰… అనోత్తప్పపహానాయ మగ్గో భావితో …పే॰… బోజ్ఝఙ్గా భావితాతి॥ ఆమన్తా॥ హఞ్చి అరహతో అనోత్తప్పపహానాయ బోజ్ఝఙ్గా భావితా। నో చ వత రే వత్తబ్బే అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతన్తి॥ ఆమన్తా॥ హఞ్చి అరహా వీతరాగో…పే॰… సచ్ఛికాతబ్బం సచ్ఛికతం। నో చ వత రే వత్తబ్బే అత్థి అరహతో అఞ్ఞాణన్తి॥>
      text <౩౧౬>, <అత్థి అరహతో అఞ్ఞాణన్తి॥ సధమ్మకుసలస్స అరహతో అత్థి అఞ్ఞాణం। పరధమ్మకుసలస్స అరహతో నత్థి అఞ్ఞాణన్తి॥ సధమ్మకుసలస్స అరహతో అత్థి అఞ్ఞాణన్తి॥ ఆమన్తా॥ పరధమ్మకుసలస్స అరహతో అత్థి అఞ్ఞాణన్తి॥ న హేవం వత్తబ్బే…పే॰…॥>
      text <పరధమ్మకుసలస్స అరహతో నత్థి అఞ్ఞాణన్తి॥ ఆమన్తా॥ సధమ్మకుసలస్స అరహతో నత్థి అఞ్ఞాణన్తి॥ న హేవం వత్తబ్బే…పే॰…॥>
      text <సధమ్మకుసలస్స అరహతో రాగో పహీనో। అత్థి తస్స అఞ్ఞాణన్తి॥ ఆమన్తా॥ పరధమ్మకుసలస్స అరహతో రాగో పహీనో। అత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <సధమ్మకుసలస్స అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం। అత్థి తస్స అఞ్ఞాణన్తి॥ ఆమన్తా॥ పరధమ్మకుసలస్స అరహతో అనోత్తప్పం పహీనం। అత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <సధమ్మకుసలస్స అరహతో రాగప్పహానాయ మగ్గో భావితో…పే॰… బోజ్ఝఙ్గా భావితా। అత్థి తస్స అఞ్ఞాణన్తి॥ ఆమన్తా॥ పరధమ్మకుసలస్స అరహతో రాగప్పహానాయ బోజ్ఝఙ్గా భావితా। అత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <సధమ్మకుసలస్స అరహతో దోసప్పహానాయ…పే॰… మోహప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। అత్థి తస్స అఞ్ఞాణన్తి॥ ఆమన్తా॥ పరధమ్మకుసలస్స అరహతో అనోత్తప్పపహానాయ బోజ్ఝఙ్గా భావితా। అత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <సధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। అత్థి తస్స అఞ్ఞాణన్తి॥ ఆమన్తా॥ పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। అత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <పరధమ్మకుసలస్స అరహతో రాగో పహీనో। నత్థి తస్స అఞ్ఞాణన్తి॥ ఆమన్తా॥ సధమ్మకుసలస్స అరహతో రాగో పహీనో। నత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <పరధమ్మకుసలస్స అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం। నత్థి తస్స అఞ్ఞాణన్తి॥ ఆమన్తా॥ సధమ్మకుసలస్స అరహతో అనోత్తప్పం పహీనం। నత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <పరధమ్మకుసలస్స అరహతో రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ మోహప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। నత్థి తస్స అఞ్ఞాణన్తి॥ ఆమన్తా॥ సధమ్మకుసలస్స అరహతో అనోత్తప్పపహానాయ బోజ్ఝఙ్గా భావితా। నత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నత్థి తస్స అఞ్ఞాణన్తి॥ ఆమన్తా॥ సధమ్మకుసలో అరహా వీతరాగో వీతదోసో వీతమోహో …పే॰… సచ్ఛికాతబ్బం సచ్ఛికతం। నత్థి తస్స అఞ్ఞాణన్తి॥ న హేవం వత్తబ్బే…పే॰…॥>
      text <౩౧౭>, <అత్థి అరహతో అఞ్ఞాణన్తి॥ ఆమన్తా॥ నను వుత్తం భగవతా జానతోహం। భిక్ఖవే। పస్సతో ఆసవానం ఖయం వదామి। నో అజానతో నో అపస్సతో॥ కిఞ్చ। భిక్ఖవే। జానతో కిం పస్సతో ఆసవానం ఖయో హోతి॥ ఇతి రూపం। ఇతి రూపస్స సముదయో। ఇతి రూపస్స అత్థఙ్గమో। ఇతి వేదనా…పే॰… ఇతి సఞ్ఞా… ఇతి సఙ్ఖారా… ఇతి విఞ్ఞాణం। ఇతి విఞ్ఞాణస్స సముదయో। ఇతి విఞ్ఞాణస్స అత్థఙ్గమోతి ఏవం ఖో। భిక్ఖవే। జానతో ఏవం పస్సతో ఆసవానం ఖయో హోతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను వుత్తం భగవతా జానతోహం। భిక్ఖవే। పస్సతో ఆసవానం ఖయం వదామి। నో అజానతో నో అపస్సతో॥ కిఞ్చ। భిక్ఖవే। జానతో కిం పస్సతో ఆసవానం ఖయో హోతి॥ ఇదం దుక్ఖన్తి భిక్ఖవే। జానతో పస్సతో ఆసవానం ఖయో హోతి। అయం దుక్ఖసముదయోతి జానతో పస్సతో ఆసవానం ఖయో హోతి। అయం దుక్ఖనిరోధోతి జానతో పస్సతో ఆసవానం ఖయో హోతి। అయం దుక్ఖనిరోధగామినీ పటిపదాతి జానతో పస్సతో ఆసవానం ఖయో హోతి॥ ఏవం ఖో। భిక్ఖవే। జానతో ఏవం పస్సతో ఆసవానం ఖయో హోతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను వుత్తం భగవతా సబ్బం। భిక్ఖవే। అనభిజానం అపరిజానం అవిరాజయం అప్పజహం అభబ్బో దుక్ఖక్ఖయాయ। సబ్బఞ్చ ఖో। భిక్ఖవే। అభిజానం పరిజానం విరాజయం పజహం భబ్బో దుక్ఖక్ఖయాయాతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను వుత్తం భగవతా>
      block
        text <సహావస్స దస్సనసమ్పదాయ।>
        text <తయస్సు ధమ్మా జహితా భవన్తి।>
        text <సక్కాయదిట్ఠీ విచికిచ్ఛితఞ్చ।>
        text <సీలబ్బతం వాపి యదత్థి కిఞ్చి।>
        text <చతూహపాయేహి చ విప్పముత్తో।>
        text <ఛచ్చాభిఠానాని అభబ్బ కాతున్తి॥>
        text <యదా హవే పాతుభవన్తి ధమ్మా।>
        text <ఆతాపినో ఝాయతో బ్రాహ్మణస్స।>
        text <అథస్స కఙ్ఖా వపయన్తి సబ్బా।>
        text <యతో పజానాతి సహేతుధమ్మన్తి॥>
        text <యదా హవే పాతుభవన్తి ధమ్మా।>
        text <ఆతాపినో ఝాయతో బ్రాహ్మణస్స।>
        text <అథస్స కఙ్ఖా వపయన్తి సబ్బా।>
        text <యతో ఖయం పచ్చయానం అవేదీతి॥>
        text <యదా హవే పాతుభవన్తి ధమ్మా।>
        text <ఆతాపినో ఝాయతో బ్రాహ్మణస్స।>
        text <విధూపయం తిట్ఠతి మారసేనం।>
        text <సూరియోవ ఓభాసయమన్తలిక్ఖన్తి॥>
        text <యా కాచి కఙ్ఖా ఇధ వా హురం వా।>
        text <సకవేదియా వా పరవేదియా వా।>
        text <ఝాయినో తా పజహన్తి సబ్బా।>
        text <ఆతాపినో బ్రహ్మచరియం చరన్తాతి॥>
        text <యే కఙ్ఖాసమతిక్కన్తా। కఙ్ఖాభూతేసు పాణిసు।>
        text <అసంసయా విసంయుత్తా। తేసు దిన్నం మహప్ఫలన్తి॥>
        text <ఏతాదిసీ ధమ్మపకాసనేత్థ।>
        text <న తత్థ కిం కఙ్ఖతి కోచి సావకో।>
        text <నిత్థిణ్ణఓఘం విచికిచ్ఛఛిన్నం।>
        text <బుద్ధం నమస్సామ జినం జనిన్దాతి॥>
        text <నాహం సహిస్సామి పమోచనాయ।>
        text <కథఙ్కథిం ధోతక కఞ్చి లోకే।>
        text <ధమ్మఞ్చ సేట్ఠం అభిజానమానో।>
        text <ఏవం తువం ఓఘమిమం తరేసీతి॥>
        text <ఆరబ్భథ నిక్కమథ। యుఞ్జథ బుద్ధసాసనే।>
        text <ధునాథ మచ్చునో సేనం। నళాగారంవ కుఞ్జరో॥>
        text <యో ఇమస్మిం ధమ్మవినయే। అప్పమత్తో విహస్సతి।>
        text <పహాయ జాతిసంసారం। దుక్ఖస్సన్తం కరిస్సతీతి॥>
        text <సుఖో వివేకో తుట్ఠస్స। సుతధమ్మస్స పస్సతో।>
        text <అబ్యాపజ్జం సుఖం లోకే। పాణభూతేసు సంయమో॥>
        text <సుఖా విరాగతా లోకే। కామానం సమతిక్కమో।>
        text <అస్మిమానస్స యో వినయో। ఏతం వే పరమం సుఖం॥>
        text <తం సుఖేన సుఖం పత్తం। అచ్చన్తసుఖమేవ తం।>
        text <తిస్సో విజ్జా అనుప్పత్తా। ఏతం వే పరమం సుఖన్తి॥>
        text <అనుపుబ్బేన మేధావీ। థోకం థోకం ఖణే ఖణే।>
        text <కమ్మారో రజతస్సేవ। నిద్ధమే మలమత్తనోతి॥>
        text <సహావస్స దస్సనసమ్పదాయ।>
        text <తయస్సు ధమ్మా జహితా భవన్తి।>
        text <సక్కాయదిట్ఠీ విచికిచ్ఛితఞ్చ।>
        text <సీలబ్బతం వాపి యదత్థి కిఞ్చి।>
        text <చతూహపాయేహి చ విప్పముత్తో।>
        text <ఛచ్చాభిఠానాని అభబ్బ కాతున్తి॥>
        text <పరూపహారో అఞ్ఞాణం। కఙ్ఖా పరవితారణా।>
        text <వచీభేదో దుక్ఖాహారో। చిత్తట్ఠితి చ కుక్కుళా।>
        text <అనుపుబ్బాభిసమయో। వోహారో చ నిరోధకోతి॥>
      text <అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో అఞ్ఞాణన్తి॥>
      text <అత్థి అరహతో అఞ్ఞాణన్తి॥ ఆమన్తా॥ నను వుత్తం భగవతా యస్మిం। భిక్ఖవే। సమయే అరియసావకస్స విరజం వీతమలం ధమ్మచక్ఖుం ఉదపాది యం కిఞ్చి సముదయధమ్మం సబ్బం తం నిరోధధమ్మన్తి। సహ దస్సనుప్పాదా। భిక్ఖవే। అరియసావకస్స తీణి సంయోజనాని పహీయన్తి సక్కాయదిట్ఠి। విచికిచ్ఛా। సీలబ్బతపరామాసోతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో అఞ్ఞాణన్తి॥>
      text <న వత్తబ్బం అత్థి అరహతో అఞ్ఞాణన్తి॥ ఆమన్తా॥ నను అరహా ఇత్థిపురిసానం నామగోత్తం న జానేయ్య। మగ్గామగ్గం న జానేయ్య। తిణకట్ఠవనప్పతీనం నామం న జానేయ్యాతి॥ ఆమన్తా॥ హఞ్చి అరహా ఇత్థిపురిసానం నామగోత్తం న జానేయ్య। మగ్గామగ్గం న జానేయ్య। తిణకట్ఠవనప్పతీనం నామం న జానేయ్య। తేన వత రే వత్తబ్బే అత్థి అరహతో అఞ్ఞాణన్తి॥>
      text <అరహా ఇత్థిపురిసానం నామగోత్తం న జానేయ్య। మగ్గామగ్గం న జానేయ్య। తిణకట్ఠవనప్పతీనం నామం న జానేయ్యాతి। అత్థి అరహతో అఞ్ఞాణన్తి॥ ఆమన్తా॥ అరహా సోతాపత్తిఫలం వా సకదాగామిఫలం వా అనాగామిఫలం వా అరహత్తం వా న జానేయ్యాతి॥ న హేవం వత్తబ్బే…పే॰…॥>
      stand <అఞ్ఞాణకథా నిట్ఠితా॥>
  text <౨॥ దుతియవగ్గో>
  text <౧౨ ౩॥ కఙ్ఖాకథా>
    text <౩౧౮>, <అత్థి అరహతో కఙ్ఖాతి॥ ఆమన్తా॥ అత్థి అరహతో విచికిచ్ఛా విచికిచ్ఛాపరియుట్ఠానం విచికిచ్ఛాసంయోజనం విచికిచ్ఛానీవరణన్తి॥ న హేవం వత్తబ్బే…పే॰…॥>
    text <నత్థి అరహతో విచికిచ్ఛా విచికిచ్ఛాపరియుట్ఠానం విచికిచ్ఛాసంయోజనం విచికిచ్ఛానీవరణన్తి॥ ఆమన్తా॥ హఞ్చి నత్థి అరహతో విచికిచ్ఛా విచికిచ్ఛాపరియుట్ఠానం విచికిచ్ఛాసంయోజనం విచికిచ్ఛానీవరణం। నో చ వత రే వత్తబ్బే అత్థి అరహతో కఙ్ఖాతి॥>
    text <అత్థి పుథుజ్జనస్స కఙ్ఖా। అత్థి తస్స విచికిచ్ఛా విచికిచ్ఛాపరియుట్ఠానం విచికిచ్ఛాసంయోజనం విచికిచ్ఛానీవరణన్తి॥ ఆమన్తా॥ అత్థి అరహతో కఙ్ఖా। అత్థి తస్స విచికిచ్ఛా విచికిచ్ఛాపరియుట్ఠానం విచికిచ్ఛాసంయోజనం విచికిచ్ఛానీవరణన్తి॥ న హేవం వత్తబ్బే…పే॰…॥>
    text <అత్థి అరహతో కఙ్ఖా। నత్థి తస్స విచికిచ్ఛా విచికిచ్ఛాపరియుట్ఠానం విచికిచ్ఛాసంయోజనం విచికిచ్ఛానీవరణన్తి॥ ఆమన్తా॥ అత్థి పుథుజ్జనస్స కఙ్ఖా। నత్థి తస్స విచికిచ్ఛా విచికిచ్ఛాపరియుట్ఠానం విచికిచ్ఛాసంయోజనం విచికిచ్ఛానీవరణన్తి॥ న హేవం వత్తబ్బే…పే॰…॥>
    text <అత్థి అరహతో కఙ్ఖాతి॥ ఆమన్తా॥ అత్థి అరహతో సత్థరి కఙ్ఖా। ధమ్మే కఙ్ఖా। సఙ్ఘే కఙ్ఖా। సిక్ఖాయ కఙ్ఖా। పుబ్బన్తే కఙ్ఖా। అపరన్తే కఙ్ఖా। పుబ్బన్తాపరన్తే కఙ్ఖా। ఇదప్పచ్చయతాపటిచ్చసముప్పన్నేసు ధమ్మేసు కఙ్ఖాతి॥ న హేవం వత్తబ్బే॥>
    text <నత్థి అరహతో సత్థరి కఙ్ఖా। ధమ్మే కఙ్ఖా…పే॰… ఇదప్పచ్చయతాపటిచ్చసముప్పన్నేసు ధమ్మేసు కఙ్ఖాతి॥ ఆమన్తా॥ హఞ్చి నత్థి అరహతో సత్థరి కఙ్ఖా। ధమ్మే కఙ్ఖా…పే॰… ఇదప్పచ్చయతాపటిచ్చసముప్పన్నేసు ధమ్మేసు కఙ్ఖా। నో చ వత రే వత్తబ్బే అత్థి అరహతో కఙ్ఖాతి॥>
    text <అత్థి పుథుజ్జనస్స కఙ్ఖా। అత్థి తస్స సత్థరి కఙ్ఖా। ధమ్మే కఙ్ఖా…పే॰… ఇదప్పచ్చయతాపటిచ్చసముప్పన్నేసు ధమ్మేసు కఙ్ఖాతి॥ ఆమన్తా॥ అత్థి అరహతో కఙ్ఖా। అత్థి తస్స సత్థరి కఙ్ఖా। ధమ్మే కఙ్ఖా…పే॰… ఇదప్పచ్చయతాపటిచ్చసముప్పన్నేసు ధమ్మేసు కఙ్ఖాతి॥ న హేవం వత్తబ్బే॥>
    text <అత్థి అరహతో కఙ్ఖా। నత్థి తస్స సత్థరి కఙ్ఖా। ధమ్మే కఙ్ఖా…పే॰… ఇదప్పచ్చయతాపటిచ్చసముప్పన్నేసు ధమ్మేసు కఙ్ఖాతి॥ ఆమన్తా॥ అత్థి పుథుజ్జనస్స కఙ్ఖా। నత్థి తస్స సత్థరి కఙ్ఖా। ధమ్మే కఙ్ఖా…పే॰… ఇదప్పచ్చయతాపటిచ్చసముప్పన్నేసు ధమ్మేసు కఙ్ఖాతి॥ న హేవం వత్తబ్బే॥>
    text <౩౧౯>, <అత్థి అరహతో కఙ్ఖాతి॥ ఆమన్తా॥ నను అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మోతి॥ ఆమన్తా॥ హఞ్చి అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। నో చ వత రే వత్తబ్బే అత్థి అరహతో కఙ్ఖాతి॥>
    text <అత్థి అరహతో కఙ్ఖాతి॥ ఆమన్తా॥ నను అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం…పే॰… రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా। నను అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతన్తి॥ ఆమన్తా॥ హఞ్చి అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నో చ వత రే వత్తబ్బే అత్థి అరహతో కఙ్ఖాతి॥>
    text <౩౨౦>, <అత్థి అరహతో కఙ్ఖాతి॥ సధమ్మకుసలస్స అరహతో అత్థి కఙ్ఖా। పరధమ్మకుసలస్స అరహతో నత్థి కఙ్ఖాతి॥ సధమ్మకుసలస్స అరహతో అత్థి కఙ్ఖాతి॥ ఆమన్తా॥ పరధమ్మకుసలస్స అరహతో అత్థి కఙ్ఖాతి॥ న హేవం వత్తబ్బే…పే॰…॥>
    text <పరధమ్మకుసలస్స అరహతో నత్థి కఙ్ఖాతి॥ ఆమన్తా॥ సధమ్మకుసలస్స అరహతో నత్థి కఙ్ఖాతి॥ న హేవం వత్తబ్బే…పే॰…॥>
    text <సధమ్మకుసలస్స అరహతో రాగో పహీనో। అత్థి తస్స కఙ్ఖాతి॥ ఆమన్తా॥ పరధమ్మకుసలస్స అరహతో రాగో పహీనో। అత్థి తస్స కఙ్ఖాతి॥ న హేవం వత్తబ్బే…పే॰…॥>
    text <సధమ్మకుసలస్స అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం…పే॰… రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… మోహప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా…పే॰… సధమ్మకుసలో అరహా వీతరాగో వీతదోసో వీతమోహో …పే॰… సచ్ఛికాతబ్బం సచ్ఛికతం। అత్థి తస్స కఙ్ఖాతి॥ ఆమన్తా॥ పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। అత్థి తస్స కఙ్ఖాతి॥ న హేవం వత్తబ్బే…పే॰… పరధమ్మకుసలస్స అరహతో రాగో పహీనో। నత్థి తస్స కఙ్ఖాతి॥ ఆమన్తా॥ సధమ్మకుసలస్స అరహతో రాగో పహీనో। నత్థి తస్స కఙ్ఖాతి॥ న హేవం వత్తబ్బే…పే॰…॥>
    text <పరధమ్మకుసలస్స అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం…పే॰… రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… మోహప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా…పే॰… పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నత్థి తస్స కఙ్ఖాతి॥ ఆమన్తా॥ సధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నత్థి తస్స కఙ్ఖాతి॥ న హేవం వత్తబ్బే…పే॰…॥>
    text <౩౨౧>, <అత్థి అరహతో కఙ్ఖాతి॥ ఆమన్తా॥ నను వుత్తం భగవతా జానతోహం। భిక్ఖవే। పస్సతో ఆసవానం ఖయం వదామి। నో అజానతో నో అపస్సతో॥ కిఞ్చ। భిక్ఖవే। జానతో కిం పస్సతో ఆసవానం ఖయో హోతి॥ ఇతి రూపం…పే॰… ఇతి విఞ్ఞాణస్స అత్థఙ్గమోతి ఏవం ఖో। భిక్ఖవే। జానతో ఏవం పస్సతో ఆసవానం ఖయో హోతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో కఙ్ఖాతి॥>
    text <అత్థి అరహతో కఙ్ఖాతి॥ ఆమన్తా॥ నను వుత్తం భగవతా జానతోహం। భిక్ఖవే। పస్సతో ఆసవానం ఖయం వదామి। నో అజానతో నో అపస్సతో॥ కిఞ్చ। భిక్ఖవే। జానతో కిం పస్సతో ఆసవానం ఖయో హోతి॥ ఇదం దుక్ఖన్తి। భిక్ఖవే…పే॰… అయం దుక్ఖనిరోధగామినీ పటిపదాతి జానతో పస్సతో ఆసవానం ఖయో హోతి॥ ఏవం ఖో। భిక్ఖవే। జానతో ఏవం పస్సతో ఆసవానం ఖయో హోతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో కఙ్ఖాతి॥>
    text <అత్థి అరహతో కఙ్ఖాతి॥ ఆమన్తా॥ నను వుత్తం భగవతా సబ్బం। భిక్ఖవే। అనభిజానం అపరిజానం అవిరాజయం అప్పజహం అభబ్బో దుక్ఖక్ఖయాయ। సబ్బఞ్చ ఖో। భిక్ఖవే। అభిజానం పరిజానం విరాజయం పజహం భబ్బో దుక్ఖక్ఖయాయాతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో కఙ్ఖాతి॥>
    text <అత్థి అరహతో కఙ్ఖాతి॥ ఆమన్తా॥ నను వుత్తం భగవతా సహావస్స దస్సనసమ్పదాయ …పే॰… ఛచ్చాభిఠానాని అభబ్బ కాతున్తి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో కఙ్ఖాతి॥>
    text <అత్థి అరహతో కఙ్ఖాతి॥ ఆమన్తా॥ నను వుత్తం భగవతా యస్మిం। భిక్ఖవే। సమయే అరియసావకస్స విరజం వీతమలం ధమ్మచక్ఖుం ఉదపాది యం కిఞ్చి సముదయధమ్మం సబ్బం తం నిరోధధమ్మన్తి। సహ దస్సనుప్పాదా। భిక్ఖవే। అరియసావకస్స తీణి సంయోజనాని పహీయన్తి సక్కాయదిట్ఠి। విచికిచ్ఛా। సీలబ్బతపరామాసోతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో కఙ్ఖాతి॥>
    text <అత్థి అరహతో కఙ్ఖాతి॥ ఆమన్తా॥ నను వుత్తం భగవతా>
    text <అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో కఙ్ఖాతి॥>
    text <న వత్తబ్బం అత్థి అరహతో కఙ్ఖాతి॥ ఆమన్తా॥ నను అరహా ఇత్థిపురిసానం నామగోత్తే కఙ్ఖేయ్య। మగ్గామగ్గే కఙ్ఖేయ్య। తిణకట్ఠవనప్పతీనం నామే కఙ్ఖేయ్యాతి॥ ఆమన్తా॥ హఞ్చి అరహా ఇత్థిపురిసానం నామగోత్తే కఙ్ఖేయ్య। మగ్గామగ్గే కఙ్ఖేయ్య। తిణకట్ఠవనప్పతీనం నామే కఙ్ఖేయ్య। తేన వత రే వత్తబ్బే అత్థి అరహతో కఙ్ఖాతి॥>
    text <అరహా ఇత్థిపురిసానం నామగోత్తే కఙ్ఖేయ్య। మగ్గామగ్గే కఙ్ఖేయ్య। తిణకట్ఠవనప్పతీనం నామే కఙ్ఖేయ్యాతి। అత్థి అరహతో కఙ్ఖాతి॥ ఆమన్తా॥ అరహా సోతాపత్తిఫలే వా సకదాగామిఫలే వా అనాగామిఫలే వా అరహత్తే వా కఙ్ఖేయ్యాతి॥ న హేవం వత్తబ్బే…పే॰…॥>
    stand <కఙ్ఖాకథా నిట్ఠితా॥>
  text <౨॥ దుతియవగ్గో>
    text <౧౩ ౪॥ పరవితారణకథా>
      text <౩౨౨>, <అత్థి అరహతో పరవితారణాతి॥ ఆమన్తా॥ అరహా పరనేయ్యో పరపత్తియో పరపచ్చయో పరపటిబద్ధభూ। న జానాతి న పస్సతి సమ్మూళ్హో అసమ్పజానోతి॥ న హేవం వత్తబ్బే…పే॰…॥>
      text <నను అరహా న పరనేయ్యో న పరపత్తియో న పరపచ్చయో న పరపటిబద్ధభూ జానాతి పస్సతి అసమ్మూళ్హో సమ్పజానోతి॥ ఆమన్తా॥ హఞ్చి అరహా న పరనేయ్యో న పరపత్తియో న పరపచ్చయో న పరపటిబద్ధభూ। జానాతి పస్సతి అసమ్మూళ్హో సమ్పజానో। నో చ వత రే వత్తబ్బే అత్థి అరహతో పరవితారణాతి॥>
      text <అత్థి పుథుజ్జనస్స పరవితారణా। సో చ పరనేయ్యో పరపత్తియో పరపచ్చయో పరపటిబద్ధభూ। న జానాతి న పస్సతి సమ్మూళ్హో అసమ్పజానోతి॥ ఆమన్తా॥ అత్థి అరహతో పరవితారణా। సో చ పరనేయ్యో పరపత్తియో పరపచ్చయో పరపటిబద్ధభూ। న జానాతి న పస్సతి సమ్మూళ్హో అసమ్పజానోతి॥ న హేవం వత్తబ్బే…పే॰…॥>
      text <అత్థి అరహతో పరవితారణా। సో చ న పరనేయ్యో న పరపత్తియో న పరపచ్చయో న పరపటిబద్ధభూ। జానాతి పస్సతి అసమ్మూళ్హో సమ్పజానోతి॥ ఆమన్తా॥ అత్థి పుథుజ్జనస్స పరవితారణా। సో చ న పరనేయ్యో న పరపత్తియో న పరపచ్చయో న పరపటిబద్ధభూ। జానాతి పస్సతి అసమ్మూళ్హో సమ్పజానోతి॥ న హేవం వత్తబ్బే…పే॰…॥>
      text <అత్థి అరహతో పరవితారణాతి॥ ఆమన్తా॥ అత్థి అరహతో సత్థరి పరవితారణా। ధమ్మే పరవితారణా। సఙ్ఘే పరవితారణా। సిక్ఖాయ పరవితారణా। పుబ్బన్తే పరవితారణా। అపరన్తే పరవితారణా। పుబ్బన్తాపరన్తే పరవితారణా। ఇదప్పచ్చయతాపటిచ్చసముప్పన్నేసు ధమ్మేసు పరవితారణాతి॥ న హేవం వత్తబ్బే…పే॰…॥>
      text <నత్థి అరహతో సత్థరి పరవితారణా। ధమ్మే పరవితారణా…పే॰… ఇదపచ్చయతాపటిచ్చసముప్పన్నేసు ధమ్మేసు పరవితారణాతి॥ ఆమన్తా॥ హఞ్చి నత్థి అరహతో సత్థరి పరవితారణా। ధమ్మే పరవితారణా…పే॰… ఇదప్పచ్చయతాపటిచ్చసముప్పన్నేసు ధమ్మేసు పరవితారణా। నో చ వత రే వత్తబ్బే అత్థి అరహతో పరవితారణాతి॥>
      text <అత్థి పుథుజ్జనస్స పరవితారణా। అత్థి తస్స సత్థరి పరవితారణా। ధమ్మే పరవితారణా…పే॰… ఇదప్పచ్చయతాపటిచ్చసముప్పన్నేసు ధమ్మేసు పరవితారణాతి॥ ఆమన్తా॥ అత్థి అరహతో పరవితారణా। అత్థి తస్స సత్థరి పరవితారణా। ధమ్మే పరవితారణా…పే॰… ఇదప్పచ్చయతాపటిచ్చసముప్పన్నేసు ధమ్మేసు పరవితారణాతి॥ న హేవం వత్తబ్బే…పే॰…॥>
      text <అత్థి అరహతో పరవితారణా। నత్థి తస్స సత్థరి పరవితారణా। ధమ్మే పరవితారణా…పే॰… ఇదప్పచ్చయతాపటిచ్చసముప్పన్నేసు ధమ్మేసు పరవితారణాతి॥ ఆమన్తా॥ అత్థి పుథుజ్జనస్స పరవితారణా। నత్థి తస్స సత్థరి పరవితారణా। ధమ్మే పరవితారణా…పే॰… ఇదప్పచ్చయతాపటిచ్చసముప్పన్నేసు ధమ్మేసు పరవితారణాతి॥ న హేవం వత్తబ్బే…పే॰…॥>
      text <౩౨౩>, <అత్థి అరహతో పరవితారణాతి॥ ఆమన్తా॥ నను అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మోతి॥ ఆమన్తా॥ హఞ్చి అరహతో రాగో పహీనో ఉచ్ఛిన్నమూలో తాలావత్థుకతో అనభావఙ్కతో ఆయతిం అనుప్పాదధమ్మో। నో చ వత రే వత్తబ్బే అత్థి అరహతో పరవితారణాతి॥>
      text <అత్థి అరహతో పరవితారణాతి॥ ఆమన్తా॥ నను అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం ఉచ్ఛిన్నమూలం తాలావత్థుకతం అనభావఙ్కతం ఆయతిం అనుప్పాదధమ్మం…పే॰… రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా…పే॰… నను అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతన్తి॥ ఆమన్తా॥ హఞ్చి అరహా వీతరాగో వీతదోసో వీతమోహో సచ్ఛికాతబ్బం సచ్ఛికతం। నో చ వత రే వత్తబ్బే అత్థి అరహతో పరవితారణాతి॥>
      text <౩౨౪>, <అత్థి అరహతో పరవితారణాతి॥ సధమ్మకుసలస్స అరహతో అత్థి పరవితారణా। పరధమ్మకుసలస్స అరహతో నత్థి పరవితారణాతి॥ సధమ్మకుసలస్స అరహతో అత్థి పరవితారణాతి॥ ఆమన్తా॥ పరధమ్మకుసలస్స అరహతో అత్థి పరవితారణాతి॥ న హేవం వత్తబ్బే…పే॰…॥>
      text <పరధమ్మకుసలస్స అరహతో నత్థి పరవితారణాతి॥ ఆమన్తా॥ సధమ్మకుసలస్స అరహతో నత్థి పరవితారణాతి॥ న హేవం వత్తబ్బే…పే॰…॥>
      text <సధమ్మకుసలస్స అరహతో రాగో పహీనో। అత్థి తస్స పరవితారణాతి॥ ఆమన్తా॥ పరధమ్మకుసలస్స అరహతో రాగో పహీనో। అత్థి తస్స పరవితారణాతి॥ న హేవం వత్తబ్బే॥>
      text <సధమ్మకుసలస్స అరహతో దోసో పహీనో…పే॰… మోహో పహీనో…పే॰… అనోత్తప్పం పహీనం …పే॰… రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా…పే॰… సధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। అత్థి తస్స పరవితారణాతి॥ ఆమన్తా॥ పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। అత్థి తస్స పరవితారణాతి॥ న హేవం వత్తబ్బే…పే॰…॥>
      text <పరధమ్మకుసలస్స అరహతో రాగో పహీనో। నత్థి తస్స పరవితారణాతి॥ ఆమన్తా॥ సధమ్మకుసలస్స అరహతో రాగో పహీనో। నత్థి తస్స పరవితారణాతి॥ న హేవం వత్తబ్బే॥>
      text <పరధమ్మకుసలస్స అరహతో దోసో పహీనో। మోహో పహీనో…పే॰… అనోత్తప్పం పహీనం…పే॰… రాగప్పహానాయ మగ్గో భావితో…పే॰… బోజ్ఝఙ్గా భావితా…పే॰… దోసప్పహానాయ…పే॰… అనోత్తప్పపహానాయ మగ్గో భావితో…పే॰… బోజ్ఝఙ్గా భావితా…పే॰… పరధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నత్థి తస్స పరవితారణాతి॥ ఆమన్తా॥ సధమ్మకుసలో అరహా వీతరాగో వీతదోసో వీతమోహో…పే॰… సచ్ఛికాతబ్బం సచ్ఛికతం। నత్థి తస్స పరవితారణాతి॥ న హేవం వత్తబ్బే…పే॰…॥>
      text <౩౨౫>, <అత్థి అరహతో పరవితారణాతి॥ ఆమన్తా॥ నను వుత్తం భగవతా జానతోహం। భిక్ఖవే। పస్సతో ఆసవానం ఖయం వదామి। నో అజానతో నో అపస్సతో॥ కిఞ్చ। భిక్ఖవే। జానతో కిం పస్సతో ఆసవానం ఖయో హోతి॥ ఇతి రూపం…పే॰… ఇతి విఞ్ఞాణస్స అత్థఙ్గమోతి ఏవం ఖో। భిక్ఖవే। జానతో ఏవం పస్సతో ఆసవానం ఖయో హోతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో పరవితారణాతి॥>
      text <అత్థి అరహతో పరవితారణాతి॥ ఆమన్తా॥ నను వుత్తం భగవతా జానతోహం। భిక్ఖవే। పస్సతో ఆసవానం ఖయం వదామి। నో అజానతో నో అపస్సతో॥ కిఞ్చ। భిక్ఖవే। జానతో కిం పస్సతో ఆసవానం ఖయో హోతి॥ ఇదం దుక్ఖన్తి భిక్ఖవే। జానతో పస్సతో ఆసవానం ఖయో హోతి। అయం దుక్ఖసముదయోతి…పే॰… అయం దుక్ఖనిరోధోతి…పే॰… అయం దుక్ఖనిరోధగామినీ పటిపదాతి జానతో పస్సతో ఆసవానం ఖయో హోతి॥ ఏవం ఖో। భిక్ఖవే। జానతో ఏవం పస్సతో ఆసవానం ఖయో హోతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో పరవితారణాతి॥>
      text <అత్థి అరహతో పరవితారణాతి॥ ఆమన్తా॥ నను వుత్తం భగవతా సబ్బం। భిక్ఖవే। అనభిజానం అపరిజానం అవిరాజయం అప్పజహం అభబ్బో దుక్ఖక్ఖయాయ। సబ్బఞ్చ ఖో। భిక్ఖవే। అభిజానం పరిజానం విరాజయం పజహం భబ్బో దుక్ఖక్ఖయాయాతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో పరవితారణాతి॥>
      text <అత్థి అరహతో పరవితారణాతి॥ ఆమన్తా॥ నను వుత్తం భగవతా సహావస్స దస్సనసమ్పదాయ…పే॰… ఛచ్చాభిఠానాని అభబ్బ కాతున్తి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో పరవితారణాతి॥>
      text <అత్థి అరహతో పరవితారణాతి॥ ఆమన్తా॥ నను వుత్తం భగవతా యస్మిం। భిక్ఖవే। సమయే అరియసావకస్స విరజం వీతమలం ధమ్మచక్ఖుం ఉదపాది యం కిఞ్చి సముదయధమ్మం। సబ్బం తం నిరోధధమ్మన్తి। సహ దస్సనుప్పాదా। భిక్ఖవే। అరియసావకస్స తీణి సంయోజనాని పహీయన్తి సక్కాయదిట్ఠి। విచికిచ్ఛా। సీలబ్బతపరామాసోతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో పరవితారణాతి॥>
      text <అత్థి అరహతో పరవితారణాతి॥ ఆమన్తా॥ నను వుత్తం భగవతా>
      text <అత్థేవ సుత్తన్తోతి॥ ఆమన్తా॥ తేన హి న వత్తబ్బం అత్థి అరహతో పరవితారణాతి॥>
      text <న వత్తబ్బం అత్థి అరహతో పరవితారణాతి॥ ఆమన్తా॥ నను అరహతో ఇత్థిపురిసానం నామగోత్తం పరే వితారేయ్యుం। మగ్గామగ్గం పరే వితారేయ్యుం। తిణకట్ఠవనప్పతీనం నామం పరే వితారేయ్యున్తి॥ ఆమన్తా॥ హఞ్చి అరహతో ఇత్థిపురిసానం నామగోత్తం పరే వితారేయ్యుం। మగ్గామగ్గం పరే వితారేయ్యుం। తిణకట్ఠవనప్పతీనం నామం పరే వితారేయ్యుం। తేన వత రే వత్తబ్బే అత్థి అరహతో పరవితారణాతి॥>
      text <అరహతో ఇత్థిపురిసానం నామగోత్తం పరే వితారేయ్యుం। మగ్గామగ్గం పరే వితారేయ్యుం। తిణకట్ఠవనప్పతీనం నామం పరే వితారేయ్యున్తి। అత్థి అరహతో పరవితారణాతి॥ ఆమన్తా॥ అరహతో సోతాపత్తిఫలం వా సకదాగామిఫలం వా అనాగామిఫలం వా అరహత్తం వా పరే వితారేయ్యున్తి॥ న హేవం వత్తబ్బే…పే॰…॥>
      stand <పరవితారణకథా నిట్ఠితా॥>
  text <౨॥ దుతియవగ్గో>
    text <౧౪ ౫॥ వచీభేదకథా>
      text <౩౨౬>, <సమాపన్నస్స అత్థి వచీభేదోతి॥ ఆమన్తా॥ సబ్బత్థ సమాపన్నానం అత్థి వచీభేదోతి॥ న హేవం వత్తబ్బే…పే॰…॥>
      text <సమాపన్నస్స అత్థి వచీభేదోతి॥ ఆమన్తా॥ సబ్బదా సమాపన్నానం అత్థి వచీభేదోతి॥ న హేవం వత్తబ్బే…పే॰…॥>
      text <సమాపన్నస్స అత్థి వచీభేదోతి॥ ఆమన్తా॥ సబ్బేసం సమాపన్నానం అత్థి వచీభేదోతి॥ న హేవం వత్తబ్బే…పే॰…॥>
      text <సమాపన్నస్స అత్థి వచీభేదోతి॥ ఆమన్తా॥ సబ్బసమాపత్తీసు అత్థి వచీభేదోతి॥ న హేవం వత్తబ్బే…పే॰…॥>
      text <సమాపన్నస్స అత్థి వచీభేదోతి॥ ఆమన్తా॥ సమాపన్నస్స అత్థి కాయభేదోతి॥ న హేవం వత్తబ్బే…పే॰…॥>
      text <సమాపన్నస్స నత్థి కాయభేదోతి॥ ఆమన్తా॥ సమాపన్నస్స నత్థి వచీభేదోతి॥ న హేవం వత్తబ్బే…పే॰…॥>
      text <సమాపన్నస్స అత్థి వాచా। అత్థి వచీభేదోతి॥ ఆమన్తా॥ సమాపన్నస్స అత్థి కాయో। అత్థి కాయభేదోతి॥ న హేవం వత్తబ్బే…పే॰…॥>
      text <సమాపన్నస్స అత్థి కాయో। నత్థి కాయభేదోతి॥ ఆమన్తా॥ సమాపన్నస్స అత్థి వాచా। నత్థి వచీభేదోతి॥ న హేవం వత్తబ్బే…పే॰…॥>
      text <౩౨౭>, <దుక్ఖన్తి జానన్తో దుక్ఖన్తి వాచం భాసతీతి॥ ఆమన్తా॥ సముదయోతి జానన్తో సముదయోతి వాచం భాసతీతి॥ న హేవం వత్తబ్బే…పే॰…॥>
      text <దుక్ఖన్తి జానన్తో దుక్ఖన్తి వాచం భాసతీతి॥ ఆమన్తా॥ నిరోధోతి జానన్తో నిరోధోతి వాచం భాసతీతి॥ న హేవం వత్తబ్బే…పే॰…॥>
      text <దుక్ఖన్తి జానన్తో దుక్ఖన్తి వాచం భాసతీతి॥ ఆమన్తా॥ మగ్గోతి జానన్తో మగ్గోతి వాచం భాసతీతి॥ న హేవం వత్తబ్బే…పే॰…॥>
      text <సముదయోతి జానన్తో న చ సముదయోతి వాచం భాసతీతి॥ ఆమన్తా॥ దుక్ఖన్తి జానన్తో న చ దుక్ఖన్తి వాచం భాసతీతి॥ న హేవం వత్తబ్బే…పే॰…॥>
      text <నిరోధోతి జానన్తో న చ నిరోధోతి వాచం భాసతీతి॥ ఆమన్తా॥ దుక్ఖన్తి జానన్తో న చ దుక్ఖన్తి వాచం భాసతీతి॥ న హేవం వత్తబ్బే…పే॰…॥>
      text <మగ్గోతి జానన్తో న చ మగ్గోతి వాచం భాసతీతి॥ ఆమన్తా॥ దుక్ఖన్తి జానన్తో న చ దుక్ఖన్తి వాచం భాసతీతి॥ న హేవం వత్తబ్బే…పే॰…॥>
      text <౩౨౮>, <సమాపన్నస్స అత్థి వచీభేదోతి॥ ఆమన్తా॥ ఞాణం కింగోచరన్తి॥ ఞాణం సచ్చగోచరన్తి॥ సోతం సచ్చగోచరన్తి॥ న హేవం వత్తబ్బే…పే॰…॥>
      text <సమాపన్నస్స అత్థి వచీభేదోతి॥ ఆమన్తా॥ సోతం కిం గోచరన్తి॥ సోతం సద్దగోచరన్తి॥ ఞాణం సద్దగోచరన్తి॥ న హేవం వత్తబ్బే॥>
      text <సమాపన్నస్స అత్థి వచీభేదో ఞాణం సచ్చగోచరం। సోతం సద్దగోచరన్తి॥ ఆమన్తా॥ హఞ్చి ఞాణం సచ్చగోచరం। సోతం సద్దగోచరం। నో చ వత రే వత్తబ్బే సమాపన్నస్స అత్థి వచీభేదోతి॥>
      text <సమాపన్నస్స అత్థి వచీభేదో ఞాణం సచ్చగోచరం। సోతం సద్దగోచరన్తి॥ ఆమన్తా॥ ద్విన్నం ఫస్సానం। ద్విన్నం వేదనానం। ద్విన్నం సఞ్ఞానం। ద్విన్నం చేతనానం। ద్విన్నం చిత్తానం సమోధానం హోతీతి॥ న హేవం వత్తబ్బే॥>
      text <౩౨౯>, <సమాపన్నస్స అత్థి వచీభేదోతి॥ ఆమన్తా॥ పథవీకసిణం సమాపత్తిం సమాపన్నస్స అత్థి వచీభేదోతి॥ న హేవం వత్తబ్బే॥>
      text <సమాపన్నస్స అత్థి వచీభేదోతి॥ ఆమన్తా॥ ఆపోకసిణం…పే॰… తేజోకసిణం… వాయోకసిణం… నీలకసిణం… పీతకసిణం… లోహితకసిణం… ఓదాతకసిణం… ఆకాసానఞ్చాయతనం … విఞ్ఞాణఞ్చాయతనం… ఆకిఞ్చఞ్ఞాయతనం…పే॰… నేవసఞ్ఞానాసఞ్ఞాయతనం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥>
      text <పథవీకసిణం సమాపత్తిం సమాపన్నస్స నత్థి వచీభేదోతి॥ ఆమన్తా॥ హఞ్చి పథవీకసిణం సమాపత్తిం సమాపన్నస్స నత్థి వచీభేదో। నో చ వత రే వత్తబ్బే సమాపన్నస్స అత్థి వచీభేదోతి॥>
      text <ఆపోకసిణం … తేజోకసిణం… వాయోకసిణం… నీలకసిణం… పీతకసిణం… లోహితకసిణం… ఓదాతకసిణం… ఆకాసానఞ్చాయతనం … విఞ్ఞాణఞ్చాయతనం… ఆకిఞ్చఞ్ఞాయతనం… నేవసఞ్ఞానాసఞ్ఞాయతనం సమాపన్నస్స నత్థి వచీభేదోతి॥ ఆమన్తా॥ హఞ్చి నేవసఞ్ఞానాసఞ్ఞాయతనం సమాపన్నస్స నత్థి వచీభేదో। నో చ వత రే వత్తబ్బే సమాపన్నస్స అత్థి వచీభేదోతి॥>
      text <సమాపన్నస్స అత్థి వచీభేదోతి॥ ఆమన్తా॥ లోకియసమాపత్తిం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥>
      text <సమాపన్నస్స అత్థి వచీభేదోతి॥ ఆమన్తా॥ లోకియం పఠమం ఝానం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥ సమాపన్నస్స అత్థి వచీభేదోతి॥ ఆమన్తా॥ లోకియం దుతియం ఝానం… తతియం ఝానం… చతుత్థం ఝానం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥>
      text <లోకియం సమాపత్తిం సమాపన్నస్స నత్థి వచీభేదోతి॥ ఆమన్తా॥ హఞ్చి లోకియం సమాపత్తిం సమాపన్నస్స నత్థి వచీభేదో। నో చ వత రే వత్తబ్బే సమాపన్నస్స అత్థి వచీభేదోతి॥>
      text <లోకియం పఠమం ఝానం సమాపన్నస్స నత్థి వచీభేదోతి॥ ఆమన్తా॥ హఞ్చి లోకియం పఠమం ఝానం సమాపన్నస్స నత్థి వచీభేదో। నో చ వత రే వత్తబ్బే సమాపన్నస్స అత్థి వచీభేదోతి॥>
      text <లోకియం దుతియం ఝానం… తతియం ఝానం… చతుత్థం ఝానం సమాపన్నస్స నత్థి వచీభేదోతి॥ ఆమన్తా॥ హఞ్చి లోకియం చతుత్థం ఝానం సమాపన్నస్స నత్థి వచీభేదో। నో చ వత రే వత్తబ్బే సమాపన్నస్స అత్థి వచీభేదోతి॥>
      text <౩౩౦>, <లోకుత్తరం పఠమం ఝానం సమాపన్నస్స అత్థి వచీభేదోతి॥ ఆమన్తా॥ లోకియం పఠమం ఝానం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥>
      text <లోకుత్తరం పఠమం ఝానం సమాపన్నస్స అత్థి వచీభేదోతి॥ ఆమన్తా॥ లోకియం దుతియం ఝానం… తతియం ఝానం… చతుత్థం ఝానం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥>
      text <లోకియం పఠమం ఝానం సమాపన్నస్స నత్థి వచీభేదోతి॥ ఆమన్తా॥ లోకుత్తరం పఠమం ఝానం సమాపన్నస్స నత్థి వచీభేదోతి॥ న హేవం వత్తబ్బే…పే॰…॥>
      text <లోకియం దుతియం ఝానం… తతియం ఝానం… చతుత్థం ఝానం సమాపన్నస్స నత్థి వచీభేదోతి॥ ఆమన్తా॥ లోకుత్తరం పఠమం ఝానం సమాపన్నస్స నత్థి వచీభేదోతి॥ న హేవం వత్తబ్బే…పే॰…॥>
      text <౩౩౧>, <లోకుత్తరం పఠమం ఝానం సమాపన్నస్స అత్థి వచీభేదోతి॥ ఆమన్తా॥ లోకుత్తరం దుతియం ఝానం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥>
      text <లోకుత్తరం పఠమం ఝానం సమాపన్నస్స అత్థి వచీభేదోతి॥ ఆమన్తా॥ లోకుత్తరం తతియం ఝానం… చతుత్థం ఝానం సమాపన్నస్స అత్థి వచీభేదోతి॥ న హేవం వత్తబ్బే…పే॰…॥>
      text <లోకుత్తరం దుతియం ఝానం సమాపన్నస్స నత్థి వచీభేదోతి॥ ఆమన్తా॥ లోకుత్తరం పఠమం ఝానం సమాపన్నస్స నత్థి వచీభేదోతి॥ న హేవం వత్తబ్బే…పే॰…॥>
      text <లోకుత్తరం దుతియం ఝానం… తతియం ఝానం… చతుత్థం ఝానం సమాపన్నస్స నత్థి వచీభేదోతి॥ ఆమన్తా॥ లోకుత్తరం పఠమం ఝానం సమాపన్నస్స నత్థి వచీభేదోతి॥ న హేవం వత్తబ్బే…పే॰…॥>
      text <౩౩౨>, <న వత్తబ్బం సమాపన్నస్స అత్థి వచీభేదోతి॥ ఆమన్తా॥ నను వితక్కవిచారా వచీసఙ్ఖారా వుత్తా భగవతా పఠమం ఝానం సమాపన్నస్స అత్థి వితక్కవిచారాతి॥ ఆమన్తా॥ హఞ్చి వితక్కవిచారా వచీసఙ్ఖారా వుత్తా భగవతా పఠమం ఝానం సమాపన్నస్స అత్థి వితక్కవిచారా। తేన వత రే వత్తబ్బే సమాపన్నస్స అత్థి వచీభేదోతి॥>
      text <వితక్కవిచారా వచీసఙ్ఖారా వుత్తా భగవతా పఠమం ఝానం సమాపన్నస్స అత్థి వితక్కవిచారాతి। అత్థి తస్స వచీభేదోతి॥ ఆమన్తా॥ పథవీకసిణం పఠమం ఝానం సమాపన్నస్స అత్థి వితక్కవిచారా। అత్థి తస్స వచీభేదోతి॥ న హేవం వత్తబ్బే…పే॰…॥>
      text <వితక్కవిచారా వచీసఙ్ఖారా వుత్తా భగవతా పఠమం ఝానం సమాపన్నస్స అత్థి వితక్కవిచారాతి। అత్థి తస్స వచీభేదోతి॥ ఆమన్తా॥ ఆపోకసిణం… తేజోకసిణం… వాయోకసిణం… నీలకసిణం… పీతకసిణం… లోహితకసిణం… ఓదాతకసిణం పఠమం ఝానం సమాపన్నస్స అత్థి వితక్కవిచారా। అత్థి తస్స వచీభేదోతి॥ న హేవం వత్తబ్బే…పే॰…॥>
      text <న వత్తబ్బం సమాపన్నస్స అత్థి వచీభేదోతి॥ ఆమన్తా॥ నను వితక్కసముట్ఠానా వాచా వుత్తా భగవతా పఠమం ఝానం సమాపన్నస్స అత్థి వితక్కవిచారాతి॥ ఆమన్తా॥ హఞ్చి వితక్కసముట్ఠానా వాచా వుత్తా భగవతా పఠమం ఝానం సమాపన్నస్స అత్థి వితక్కవిచారా। తేన వత రే వత్తబ్బే సమాపన్నస్స అత్థి వచీభేదోతి॥>
      text <వితక్కసముట్ఠానా వాచా వుత్తా భగవతా పఠమం ఝానం సమాపన్నస్స అత్థి వితక్కవిచారాతి। అత్థి తస్స వచీభేదోతి॥ ఆమన్తా॥ సఞ్ఞాసముట్ఠానా వాచా వుత్తా భగవతా దుతియం ఝానం సమాపన్నస్స అత్థి సఞ్ఞా। అత్థి తస్స వితక్కవిచారాతి॥ న హేవం వత్తబ్బే…పే॰…॥>
      text <వితక్కసముట్ఠానా వాచా వుత్తా భగవతా పఠమం ఝానం సమాపన్నస్స అత్థి వితక్కవిచారాతి। అత్థి తస్స వచీభేదోతి॥ ఆమన్తా॥ సఞ్ఞాసముట్ఠానా వాచా వుత్తా భగవతా తతియం ఝానం…పే॰… చతుత్థం ఝానం… ఆకాసానఞ్చాయతనం… విఞ్ఞాణఞ్చాయతనం… ఆకిఞ్చఞ్ఞాయతనం సమాపన్నస్స అత్థి సఞ్ఞా। అత్థి తస్స వితక్కవిచారాతి॥ న హేవం వత్తబ్బే…పే॰…॥>
      text <౩౩౩>, <సమాపన్నస్స అత్థి వచీభేదోతి॥ ఆమన్తా॥ నను పఠమం ఝానం సమాపన్నస్స వాచా నిరుద్ధా హోతీతి॥ అత్థేవ సుత్తన్తోతి॥ ఆమన్తా॥ హఞ్చి పఠమం ఝానం సమాపన్నస్స వాచా నిరుద్ధా హోతీతి। అత్థేవ సుత్తన్తోతి। నో చ వత రే వత్తబ్బే సమాపన్నస్స అత్థి వచీభేదోతి॥>
      text <పఠమం ఝానం సమాపన్నస్స వాచా నిరుద్ధా హోతీతి। అత్థేవ సుత్తన్తోతి। అత్థి తస్స వచీభేదోతి॥ ఆమన్తా॥ దుతియం ఝానం సమాపన్నస్స వితక్కవిచారా నిరుద్ధా హోన్తీతి। అత్థేవ సుత్తన్తోతి। అత్థి తస్స వితక్కవిచారాతి॥ న హేవం వత్తబ్బే…పే॰…॥>
      text <పఠమం ఝానం సమాపన్నస్స వాచా నిరుద్ధా హోతీతి। అత్థేవ సుత్తన్తోతి। అత్థి తస్స వచీభేదోతి॥ ఆమన్తా॥ తతియం ఝానం సమాపన్నస్స పీతి నిరుద్ధా హోతి। చతుత్థం ఝానం సమాపన్నస్స అస్సాసపస్సాసా నిరుద్ధా హోన్తి। ఆకాసానఞ్చాయతనం సమాపన్నస్స రూపసఞ్ఞా నిరుద్ధా హోతి। విఞ్ఞాణఞ్చాయతనం సమాపన్నస్స ఆకాసానఞ్చాయతనసఞ్ఞా నిరుద్ధా హోతి। ఆకిఞ్చఞ్ఞాయతనం సమాపన్నస్స విఞ్ఞాణఞ్చాయతనసఞ్ఞా నిరుద్ధా హోతి। నేవసఞ్ఞానాసఞ్ఞాయతనం సమాపన్నస్స ఆకిఞ్చఞ్ఞాయతనసఞ్ఞా నిరుద్ధా హోతి। సఞ్ఞావేదయితనిరోధం సమాపన్నస్స సఞ్ఞా చ వేదనా చ నిరుద్ధా హోన్తీతి। అత్థేవ సుత్తన్తోతి। అత్థి తస్స సఞ్ఞా చ వేదనా చాతి॥ న హేవం వత్తబ్బే…పే॰…॥>
      text <న వత్తబ్బం సమాపన్నస్స అత్థి వచీభేదోతి॥ ఆమన్తా॥ నను పఠమస్స ఝానస్స సద్దో కణ్టకో వుత్తో భగవతాతి॥ ఆమన్తా॥ హఞ్చి పఠమస్స ఝానస్స సద్దో కణ్టకో వుత్తో భగవతా। తేన వత రే వత్తబ్బే సమాపన్నస్స అత్థి వచీభేదోతి॥>
      text <పఠమస్స ఝానస్స సద్దో కణ్టకో వుత్తో భగవతాతి। సమాపన్నస్స అత్థి వచీభేదోతి॥ ఆమన్తా॥ దుతియస్స ఝానస్స వితక్కవిచారా కణ్టకో వుత్తో భగవతా… తతియస్స ఝానస్స పీతి కణ్టకో వుత్తో భగవతా… చతుత్థస్స ఝానస్స అస్సాసపస్సాసా కణ్టకో వుత్తో భగవతా … ఆకాసానఞ్చాయతనం సమాపన్నస్స రూపసఞ్ఞా కణ్టకో వుత్తో భగవతా… విఞ్ఞాణఞ్చాయతనం సమాపన్నస్స ఆకాసానఞ్చాయతనసఞ్ఞా కణ్టకో వుత్తో భగవతా… ఆకిఞ్చఞ్ఞాయతనం సమాపన్నస్స విఞ్ఞాణఞ్చాయతనసఞ్ఞా కణ్టకో వుత్తో భగవతా… నేవసఞ్ఞానాసఞ్ఞాయతనం సమాపన్నస్స ఆకిఞ్చఞ్ఞాయతనసఞ్ఞా కణ్టకో వుత్తో భగవతా… సఞ్ఞావేదయితనిరోధం సమాపన్నస్స సఞ్ఞా చ వేదనా చ కణ్టకో వుత్తో భగవతా। అత్థి తస్స సఞ్ఞా చ వేదనా చాతి॥ న హేవం వత్తబ్బే…పే॰…॥>
      text <న వత్తబ్బం సమాపన్నస్స అత్థి వచీభేదోతి॥ ఆమన్తా॥ నను వుత్తం భగవతా సిఖిస్స। ఆనన్ద। భగవతో అరహతో సమ్మాసమ్బుద్ధస్స అభిభూ నామ సావకో బ్రహ్మలోకే ఠితో దససహస్సిలోకధాతుం సరేన విఞ్ఞాపేసి>
      text <అత్థేవ సుత్తన్తోతి॥ ఆమన్తా॥ తేన హి సమాపన్నస్స అత్థి వచీభేదోతి॥>
      stand <వచీభేదకథా నిట్ఠితా॥>
  text <౨॥ దుతియవగ్గో>
    text <౧౫ ౬॥ దుక్ఖాహారకథా>
      text <౩౩౪>, <దుక్ఖాహారో మగ్గఙ్గం మగ్గపరియాపన్నన్తి॥ ఆమన్తా॥ యే కేచి దుక్ఖన్తి వాచం భాసన్తి। సబ్బే తే మగ్గం భావేన్తీతి॥ న హేవం వత్తబ్బే॥>
      text <యే కేచి దుక్ఖన్తి వాచం భాసన్తి। సబ్బే తే మగ్గం భావేన్తీతి॥ ఆమన్తా॥ బాలపుథుజ్జనా దుక్ఖన్తి వాచం భాసన్తి। బాలపుథుజ్జనా మగ్గం భావేన్తీతి॥ న హేవం వత్తబ్బే॥ మాతుఘాతకో… పితుఘాతకో… అరహన్తఘాతకో… రుహిరుప్పాదకో … సఙ్ఘభేదకో దుక్ఖన్తి వాచం భాసతి। సఙ్ఘభేదకో మగ్గం భావేతీతి॥ న హేవం వత్తబ్బే…పే॰…॥>
      stand <దుక్ఖాహారకథా నిట్ఠితా॥>
  text <౨॥ దుతియవగ్గో>
    text <౧౬ ౭॥ చిత్తట్ఠితికథా>
      text <౩౩౫>, <ఏకం చిత్తం దివసం తిట్ఠతీతి॥ ఆమన్తా॥ ఉపడ్ఢదివసో ఉప్పాదక్ఖణో। ఉపడ్ఢదివసో వయక్ఖణోతి॥ న హేవం వత్తబ్బే॥>
      text <ఏకం చిత్తం ద్వే దివసే తిట్ఠతీతి॥ ఆమన్తా॥ దివసో ఉప్పాదక్ఖణో। దివసో వయక్ఖణోతి॥ న హేవం వత్తబ్బే॥>
      text <ఏకం చిత్తం చత్తారో దివసే తిట్ఠతి… అట్ఠ దివసే తిట్ఠతి… దస దివసే తిట్ఠతి… వీసతి దివసే తిట్ఠతి… మాసం తిట్ఠతి… ద్వే మాసే తిట్ఠతి… చత్తారో మాసే తిట్ఠతి… అట్ఠ మాసే తిట్ఠతి… దస మాసే తిట్ఠతి… సంవచ్ఛరం తిట్ఠతి… ద్వే వస్సాని తిట్ఠతి… చత్తారి వస్సాని తిట్ఠతి… అట్ఠ వస్సాని తిట్ఠతి… దస వస్సాని తిట్ఠతి… వీసతి వస్సాని తిట్ఠతి… తింస వస్సాని తిట్ఠతి… చత్తారీస వస్సాని తిట్ఠతి… పఞ్ఞాస వస్సాని తిట్ఠతి… వస్ససతం తిట్ఠతి… ద్వే వస్ససతాని తిట్ఠతి… చత్తారి వస్ససతాని తిట్ఠతి… పఞ్చ వస్ససతాని తిట్ఠతి… వస్ససహస్సం తిట్ఠతి… ద్వే వస్ససహస్సాని తిట్ఠతి… చత్తారి వస్ససహస్సాని తిట్ఠతి… అట్ఠ వస్ససహస్సాని తిట్ఠతి… సోళస వస్ససహస్సాని తిట్ఠతి… కప్పం తిట్ఠతి… ద్వే కప్పే తిట్ఠతి… చత్తారో కప్పే తిట్ఠతి… అట్ఠ కప్పే తిట్ఠతి… సోళస కప్పే తిట్ఠతి… బాత్తింస కప్పే తిట్ఠతి… చతుసట్ఠి కప్పే తిట్ఠతి… పఞ్చ కప్పసతాని తిట్ఠతి… కప్పసహస్సాని తిట్ఠతి… ద్వే కప్పసహస్సాని తిట్ఠతి… చత్తారి కప్పసహస్సాని తిట్ఠతి… అట్ఠ కప్పసహస్సాని తిట్ఠతి… సోళస కప్పసహస్సాని తిట్ఠతి… వీసతి కప్పసహస్సాని తిట్ఠతి… చత్తారీస కప్పసహస్సాని తిట్ఠతి… సట్ఠి కప్పసహస్సాని తిట్ఠతి… చతురాసీతి కప్పసహస్సాని తిట్ఠతీతి॥ ఆమన్తా॥ ద్వేచత్తారీస కప్పసహస్సాని ఉప్పాదక్ఖణో। ద్వేచత్తారీస కప్పసహస్సాని వయక్ఖణోతి॥ న హేవం వత్తబ్బే॥>
      text <ఏకం చిత్తం దివసం తిట్ఠతీతి॥ ఆమన్తా॥ అత్థఞ్ఞే ధమ్మా ఏకాహం బహుమ్పి ఉప్పజ్జిత్వా నిరుజ్ఝన్తీతి॥ ఆమన్తా॥ తే ధమ్మా చిత్తేన లహుపరివత్తాతి॥ న హేవం వత్తబ్బే॥>
      text <తే ధమ్మా చిత్తేన లహుపరివత్తాతి॥ ఆమన్తా॥ నను వుత్తం భగవతా నాహం। భిక్ఖవే। అఞ్ఞం ఏకధమ్మమ్పి సమనుపస్సామి ఏవం లహుపరివత్తం యథయిదం చిత్తం॥ యావఞ్చిదం। భిక్ఖవే। ఉపమాపి న సుకరా యావ లహుపరివత్తం చిత్తన్తి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం తే ధమ్మా చిత్తేన లహుపరివత్తాతి॥>
      text <తే ధమ్మా చిత్తేన లహుపరివత్తాతి॥ ఆమన్తా॥ నను వుత్తం భగవతా సేయ్యథాపి। భిక్ఖవే। మక్కటో అరఞ్ఞే పవనే చరమానో సాఖం గణ్హతి। తం ముఞ్చిత్వా అఞ్ఞం గణ్హతి। తం ముఞ్చిత్వా అఞ్ఞం గణ్హతి। ఏవమేవ ఖో। భిక్ఖవే। యమిదం వుచ్చతి చిత్తం ఇతిపి మనో ఇతిపి విఞ్ఞాణం ఇతిపి తం రత్తియా చ దివసస్స చ అఞ్ఞదేవ ఉప్పజ్జతి అఞ్ఞం నిరుజ్ఝతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం తే ధమ్మా చిత్తేన లహుపరివత్తాతి॥>
      text <౩౩౬>, <ఏకం చిత్తం దివసం తిట్ఠతీతి॥ ఆమన్తా॥ చక్ఖువిఞ్ఞాణం దివసం తిట్ఠతీతి॥ న హేవం వత్తబ్బే॥ సోతవిఞ్ఞాణం…పే॰… ఘానవిఞ్ఞాణం… జివ్హావిఞ్ఞాణం… కాయవిఞ్ఞాణం… అకుసలం చిత్తం… రాగసహగతం… దోససహగతం… మోహసహగతం… మానసహగతం… దిట్ఠిసహగతం… విచికిచ్ఛాసహగతం… థినసహగతం… ఉద్ధచ్చసహగతం… అహిరికసహగతం… అనోత్తప్పసహగతం చిత్తం దివసం తిట్ఠతీతి॥ న హేవం వత్తబ్బే…పే॰…॥>
      text <ఏకం చిత్తం దివసం తిట్ఠతీతి॥ ఆమన్తా॥ యేనేవ చిత్తేన చక్ఖునా రూపం పస్సతి। తేనేవ చిత్తేన సోతేన సద్దం సుణాతి…పే॰… ఘానేన గన్ధం ఘాయతి… జివ్హాయ రసం సాయతి… కాయేన ఫోట్ఠబ్బం ఫుసతి… మనసా ధమ్మం విజానాతి…పే॰… యేనేవ చిత్తేన మనసా ధమ్మం విజానాతి। తేనేవ చిత్తేన చక్ఖునా రూపం పస్సతి…పే॰… సోతేన సద్దం సుణాతి… ఘానేన గన్ధం ఘాయతి… జివ్హాయ రసం సాయతి…పే॰… కాయేన ఫోట్ఠబ్బం ఫుసతీతి॥ న హేవం వత్తబ్బే…పే॰…॥>
      text <ఏకం చిత్తం దివసం తిట్ఠతీతి॥ ఆమన్తా॥ యేనేవ చిత్తేన అభిక్కమతి। తేనేవ చిత్తేన పటిక్కమతి। యేనేవ చిత్తేన పటిక్కమతి। తేనేవ చిత్తేన అభిక్కమతి। యేనేవ చిత్తేన ఆలోకేతి। తేనేవ చిత్తేన విలోకేతి। యేనేవ చిత్తేన విలోకేతి। తేనేవ చిత్తేన ఆలోకేతి। యేనేవ చిత్తేన సమిఞ్జేతి। తేనేవ చిత్తేన పసారేతి। యేనేవ చిత్తేన పసారేతి। తేనేవ చిత్తేన సమిఞ్జేతీతి॥ న హేవం వత్తబ్బే…పే॰…॥>
      text <౩౩౭>, <ఆకాసానఞ్చాయతనూపగానం దేవానం ఏకం చిత్తం యావతాయుకం తిట్ఠతీతి॥ ఆమన్తా॥ మనుస్సానం ఏకం చిత్తం యావతాయుకం తిట్ఠతీతి॥ న హేవం వత్తబ్బే॥>
      text <ఆకాసానఞ్చాయతనూపగానం దేవానం ఏకం చిత్తం యావతాయుకం తిట్ఠతీతి॥ ఆమన్తా॥ చాతుమహారాజికానం దేవానం…పే॰… తావతింసానం దేవానం… యామానం దేవానం… తుసితానం దేవానం… నిమ్మానరతీనం దేవానం… పరనిమ్మితవసవత్తీనం దేవానం… బ్రహ్మపారిసజ్జానం దేవానం… బ్రహ్మపురోహితానం దేవానం… మహాబ్రహ్మానం దేవానం… పరిత్తాభానం దేవానం… అప్పమాణాభానం దేవానం… ఆభస్సరానం దేవానం… పరిత్తసుభానం దేవానం… అప్పమాణసుభానం దేవానం… సుభకిణ్హానం దేవానం … వేహప్ఫలానం దేవానం… అవిహానం దేవానం… అతప్పానం దేవానం… సుదస్సానం దేవానం… సుదస్సీనం దేవానం… అకనిట్ఠానం దేవానం ఏకం చిత్తం యావతాయుకం తిట్ఠతీతి॥ న హేవం వత్తబ్బే॥>
      text <ఆకాసానఞ్చాయతనూపగానం దేవానం వీసతి కప్పసహస్సాని ఆయుప్పమాణం। ఆకాసానఞ్చాయతనూపగానం దేవానం ఏకం చిత్తం వీసతి కప్పసహస్సాని తిట్ఠతీతి॥ ఆమన్తా॥ మనుస్సానం వస్ససతం ఆయుప్పమాణం। మనుస్సానం ఏకం చిత్తం వస్ససతం తిట్ఠతీతి॥ న హేవం వత్తబ్బే॥>
      text <ఆకాసానఞ్చాయతనూపగానం దేవానం వీసతి కప్పసహస్సాని ఆయుప్పమాణం। ఆకాసానఞ్చాయతనూపగానం దేవానం ఏకం చిత్తం వీసతి కప్పసహస్సాని తిట్ఠతీతి॥ ఆమన్తా॥ చాతుమహారాజికానం దేవానం పఞ్చ వస్ససతాని ఆయుప్పమాణం। చాతుమహారాజికానం దేవానం ఏకం చిత్తం పఞ్చ వస్ససతాని తిట్ఠతి… వస్ససహస్సం తిట్ఠతి… ద్వే వస్ససహస్సాని తిట్ఠతి… చత్తారి వస్ససహస్సాని తిట్ఠతి… అట్ఠ వస్ససహస్సాని తిట్ఠతి… సోళస వస్ససహస్సాని తిట్ఠతి… కప్పస్స తతియభాగం తిట్ఠతి… ఉపడ్ఢకప్పం తిట్ఠతి… ఏకం కప్పం తిట్ఠతి… ద్వే కప్పే తిట్ఠతి… చత్తారో కప్పే తిట్ఠతి… అట్ఠ కప్పే తిట్ఠతి… సోళస కప్పే తిట్ఠతి… బాత్తింస కప్పే తిట్ఠతి… చతుసట్ఠి కప్పే తిట్ఠతి… పఞ్చ కప్పసతాని తిట్ఠతి… కప్పసహస్సం తిట్ఠతి… ద్వే కప్పసహస్సాని తిట్ఠతి… చత్తారి కప్పసహస్సాని తిట్ఠతి… అట్ఠ కప్పసహస్సాని తిట్ఠతి… అకనిట్ఠానం దేవానం సోళస కప్పసహస్సాని ఆయుప్పమాణం। అకనిట్ఠానం దేవానం ఏకం చిత్తం సోళస కప్పసహస్సాని తిట్ఠతీతి॥ న హేవం వత్తబ్బే॥>
      text <ఆకాసానఞ్చాయతనూపగానం దేవానం చిత్తం ముహుత్తం ముహుత్తం ఉప్పజ్జతి ముహుత్తం ముహుత్తం నిరుజ్ఝతీతి॥ ఆమన్తా॥ ఆకాసానఞ్చాయతనూపగా దేవా ముహుత్తం ముహుత్తం చవన్తి ముహుత్తం ముహుత్తం ఉప్పజ్జన్తీతి॥ న హేవం వత్తబ్బే॥>
      text <ఆకాసానఞ్చాయతనూపగానం దేవానం ఏకం చిత్తం యావతాయుకం తిట్ఠతీతి॥ ఆమన్తా॥ ఆకాసానఞ్చాయతనూపగా దేవా యేనేవ చిత్తేన ఉప్పజ్జన్తి। తేనేవ చిత్తేన చవన్తీతి॥ న హేవం వత్తబ్బే…పే॰…॥>
      stand <చిత్తట్ఠితికథా నిట్ఠితా॥>
  text <౨॥ దుతియవగ్గో>
    text <౧౭ ౮॥ కుక్కుళకథా>
      text <౩౩౮>, <సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ నను అత్థి సుఖా వేదనా। కాయికం సుఖం। చేతసికం సుఖం। దిబ్బం సుఖం। మానుసకం సుఖం। లాభసుఖం। సక్కారసుఖం। యానసుఖం। సయనసుఖం। ఇస్సరియసుఖం। ఆధిపచ్చసుఖం। గిహిసుఖం। సామఞ్ఞసుఖం। సాసవం సుఖం। అనాసవం సుఖం। ఉపధిసుఖం। నిరూపధిసుఖం। సామిసం సుఖం। నిరామిసం సుఖం। సప్పీతికం సుఖం। నిప్పీతికం సుఖం। ఝానసుఖం। విముత్తిసుఖం। కామసుఖం। నేక్ఖమ్మసుఖం। వివేకసుఖం। ఉపసమసుఖం। సమ్బోధసుఖన్తి॥ ఆమన్తా॥ హఞ్చి అత్థి సుఖా వేదనా…పే॰… సమ్బోధసుఖం। నో చ వత రే వత్తబ్బే సబ్బే సఙ్ఖారా అనోధిం కత్వా కుక్కుళాతి॥>
      text <సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ సబ్బే సఙ్ఖారా దుక్ఖా వేదనా కాయికం దుక్ఖం చేతసికం దుక్ఖం సోకపరిదేవదుక్ఖదోమనస్సఉపాయాసాతి॥ న హేవం వత్తబ్బే॥>
      text <న వత్తబ్బం సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ నను వుత్తం భగవతా సబ్బం। భిక్ఖవే। ఆదిత్తం॥ కిఞ్చ। భిక్ఖవే। సబ్బం ఆదిత్తం॥ చక్ఖుం। భిక్ఖవే। ఆదిత్తం। రూపా ఆదిత్తా। చక్ఖువిఞ్ఞాణం ఆదిత్తం। చక్ఖుసమ్ఫస్సో ఆదిత్తో। యమిదం చక్ఖుసమ్ఫస్సపచ్చయా ఉప్పజ్జతి వేదయితం సుఖం వా దుక్ఖం వా అదుక్ఖమసుఖం వా। తమ్పి ఆదిత్తం॥ కేన ఆదిత్తం॥ రాగగ్గినా దోసగ్గినా మోహగ్గినా ఆదిత్తం। జాతియా జరాయ మరణేన సోకేహి పరిదేవేహి దుక్ఖేహి దోమనస్సేహి ఉపాయాసేహి ఆదిత్తన్తి వదామి॥ సోతం ఆదిత్తం। సద్దా ఆదిత్తా…పే॰… ఘానం ఆదిత్తం। గన్ధా ఆదిత్తా…పే॰… జివ్హా ఆదిత్తా। రసా ఆదిత్తా…పే॰… కాయో ఆదిత్తో। ఫోట్ఠబ్బా ఆదిత్తా…పే॰… మనో ఆదిత్తో। ధమ్మా ఆదిత్తా। మనోవిఞ్ఞాణం ఆదిత్తం। మనోసమ్ఫస్సో ఆదిత్తో। యమిదం మనోసమ్ఫస్సపచ్చయా ఉప్పజ్జతి వేదయితం సుఖం వా దుక్ఖం వా అదుక్ఖమసుఖం వా। తమ్పి ఆదిత్తం॥ కేన ఆదిత్తం॥ రాగగ్గినా దోసగ్గినా మోహగ్గినా ఆదిత్తం। జాతియా జరాయ మరణేన సోకేహి పరిదేవేహి దుక్ఖేహి దోమనస్సేహి ఉపాయాసేహి ఆదిత్తన్తి వదామీతి॥ అత్థేవ సుత్తన్తోతి॥ ఆమన్తా॥ తేన హి వత్తబ్బం సబ్బే సఙ్ఖారా అనోధిం కత్వా కుక్కుళాతి॥>
      text <సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ నను వుత్తం భగవతా పఞ్చిమే। భిక్ఖవే। కామగుణా॥ కతమే పఞ్చ॥ చక్ఖువిఞ్ఞేయ్యా రూపా ఇట్ఠా కన్తా మనాపా పియరూపా కామూపసంహితా రజనీయా। సోతవిఞ్ఞేయ్యా సద్దా…పే॰… ఘానవిఞ్ఞేయ్యా గన్ధా… జివ్హావిఞ్ఞేయ్యా రసా… కాయవిఞ్ఞేయ్యా ఫోట్ఠబ్బా ఇట్ఠా కన్తా మనాపా పియరూపా కామూపసంహితా రజనీయా॥ ఇమే ఖో। భిక్ఖవే। పఞ్చ కామగుణాతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం సబ్బే సఙ్ఖారా అనోధిం కత్వా కుక్కుళాతి॥>
      text <న వత్తబ్బం సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ నను వుత్తం భగవతా లాభా వో। భిక్ఖవే। సులద్ధం వో। భిక్ఖవే। ఖణో వో పటిలద్ధో బ్రహ్మచరియవాసాయ॥ దిట్ఠా మయా। భిక్ఖవే। ఛ ఫస్సాయతనికా నామ నిరయా॥ తత్థ యం కిఞ్చి చక్ఖునా రూపం పస్సతి। అనిట్ఠరూపఞ్ఞేవ పస్సతి నో ఇట్ఠరూపం। అకన్తరూపఞ్ఞేవ పస్సతి నో కన్తరూపం। అమనాపరూపఞ్ఞేవ పస్సతి నో మనాపరూపం॥ యం కిఞ్చి సోతేన సద్దం సుణాతి…పే॰… ఘానేన గన్ధం ఘాయతి… జివ్హాయ రసం సాయతి… కాయేన ఫోట్ఠబ్బం ఫుసతి… మనసా ధమ్మం విజానాతి। అనిట్ఠరూపఞ్ఞేవ విజానాతి నో ఇట్ఠరూపం। అకన్తరూపఞ్ఞేవ విజానాతి నో కన్తరూపం। అమనాపరూపఞ్ఞేవ విజానాతి నో మనాపరూపన్తి॥ అత్థేవ సుత్తన్తోతి॥ ఆమన్తా॥ తేన హి వత్తబ్బం సబ్బే సఙ్ఖారా అనోధిం కత్వా కుక్కుళాతి॥>
      text <సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ నను వుత్తం భగవతా లాభా వో। భిక్ఖవే। సులద్ధం వో। భిక్ఖవే। ఖణో వో పటిలద్ధో బ్రహ్మచరియవాసాయ॥ దిట్ఠా మయా। భిక్ఖవే। ఛ ఫస్సాయతనికా నామ సగ్గా॥ తత్థ యం కిఞ్చి చక్ఖునా రూపం పస్సతి। ఇట్ఠరూపఞ్ఞేవ పస్సతి నో అనిట్ఠరూపం। కన్తరూపఞ్ఞేవ పస్సతి నో అకన్తరూపం। మనాపరూపఞ్ఞేవ పస్సతి నో అమనాపరూపం॥ యం కిఞ్చి సోతేన సద్దం సుణాతి…పే॰… ఘానేన గన్ధం ఘాయతి… జివ్హాయ రసం సాయతి… కాయేన ఫోట్ఠబ్బం ఫుసతి… మనసా ధమ్మం విజానాతి। ఇట్ఠరూపఞ్ఞేవ విజానాతి నో అనిట్ఠరూపం। కన్తరూపఞ్ఞేవ విజానాతి నో అకన్తరూపం। మనాపరూపఞ్ఞేవ విజానాతి నో అమనాపరూపన్తి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం సబ్బే సఙ్ఖారా అనోధిం కత్వా కుక్కుళాతి॥>
      text <న వత్తబ్బం సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ నను యదనిచ్చం తం దుక్ఖం। వుత్తం భగవతా। సబ్బే సఙ్ఖారా అనిచ్చాతి॥ ఆమన్తా॥ హఞ్చి యదనిచ్చం తం దుక్ఖం। వుత్తం భగవతా। సబ్బే సఙ్ఖారా అనిచ్చా। తేన వత రే వత్తబ్బే సబ్బే సఙ్ఖారా అనోధిం కత్వా కుక్కుళాతి॥>
      text <సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ దానం అనిట్ఠఫలం అకన్తఫలం అమనుఞ్ఞఫలం సేచనకఫలం దుక్ఖుద్రయం దుక్ఖవిపాకన్తి॥ న హేవం వత్తబ్బే॥>
      text <సీలం…పే॰… ఉపోసథో…పే॰… భావనా…పే॰… బ్రహ్మచరియం అనిట్ఠఫలం అకన్తఫలం అమనుఞ్ఞఫలం సేచనకఫలం దుక్ఖుద్రయం దుక్ఖవిపాకన్తి॥ న హేవం వత్తబ్బే॥>
      text <నను దానం ఇట్ఠఫలం కన్తఫలం మనుఞ్ఞఫలం అసేచనకఫలం సుఖుద్రయం సుఖవిపాకన్తి॥ ఆమన్తా॥ హఞ్చి దానం ఇట్ఠఫలం కన్తఫలం మనుఞ్ఞఫలం అసేచనకఫలం సుఖుద్రయం సుఖవిపాకం। నో చ వత రే వత్తబ్బే సబ్బే సఙ్ఖారా అనోధిం కత్వా కుక్కుళాతి॥>
      text <నను సీలం… ఉపోసథో… భావనా… బ్రహ్మచరియం ఇట్ఠఫలం కన్తఫలం మనుఞ్ఞఫలం అసేచనకఫలం సుఖుద్రయం సుఖవిపాకన్తి॥ ఆమన్తా॥ హఞ్చి బ్రహ్మచరియం ఇట్ఠఫలం కన్తఫలం మనుఞ్ఞఫలం అసేచనకఫలం సుఖుద్రయం సుఖవిపాకన్తి। నో చ వత రే వత్తబ్బే సబ్బే సఙ్ఖారా అనోధిం కత్వా కుక్కుళాతి॥>
      text <సబ్బే సఙ్ఖారా అనోధిం కత్వా కుక్కుళాతి॥ ఆమన్తా॥ నను వుత్తం భగవతా>
      text <అత్థేవ సుత్తన్తోతి॥ ఆమన్తా॥ తేన హి న వత్తబ్బం సబ్బే సఙ్ఖారా అనోధిం కత్వా కుక్కుళాతి॥>
      stand <కుక్కుళకథా నిట్ఠితా॥>
  text <౨॥ దుతియవగ్గో>
    text <౧౮ ౯॥ అనుపుబ్బాభిసమయకథా>
      text <౩౩౯>, <అనుపుబ్బాభిసమయోతి॥ ఆమన్తా॥ అనుపుబ్బేన సోతాపత్తిమగ్గం భావేతీతి॥ న హేవం వత్తబ్బే॥ అనుపుబ్బేన సోతాపత్తిమగ్గం భావేతీతి॥ ఆమన్తా॥ అనుపుబ్బేన సోతాపత్తిఫలం సచ్ఛికరోతీతి॥ న హేవం వత్తబ్బే॥>
      text <అనుపుబ్బాభిసమయోతి॥ ఆమన్తా॥ అనుపుబ్బేన సకదాగామిమగ్గం భావేతీతి॥ న హేవం వత్తబ్బే॥ అనుపుబ్బేన సకదాగామిమగ్గం భావేతీతి॥ ఆమన్తా॥ అనుపుబ్బేన సకదాగామిఫలం సచ్ఛికరోతీతి॥ న హేవం వత్తబ్బే॥>
      text <అనుపుబ్బాభిసమయోతి॥ ఆమన్తా॥ అనుపుబ్బేన అనాగామిమగ్గం భావేతీతి॥ న హేవం వత్తబ్బే॥ అనుపుబ్బేన అనాగామిమగ్గం భావేతీతి॥ ఆమన్తా॥ అనుపుబ్బేన అనాగామిఫలం సచ్ఛికరోతీతి॥ న హేవం వత్తబ్బే॥>
      text <అనుపుబ్బాభిసమయోతి॥ ఆమన్తా॥ అనుపుబ్బేన అరహత్తమగ్గం భావేతీతి॥ న హేవం వత్తబ్బే॥ అనుపుబ్బేన అరహత్తమగ్గం భావేతీతి॥ ఆమన్తా॥ అనుపుబ్బేన అరహత్తఫలం సచ్ఛికరోతీతి॥ న హేవం వత్తబ్బే॥>
      text <౩౪౦>, <సోతాపత్తిఫలసచ్ఛికిరియాయ పటిపన్నో పుగ్గలో దుక్ఖదస్సనేన కిం జహతీతి॥ సక్కాయదిట్ఠిం। విచికిచ్ఛం। సీలబ్బతపరామాసం। తదేకట్ఠే చ కిలేసే చతుభాగం జహతీతి॥ చతుభాగం సోతాపన్నో। చతుభాగం న సోతాపన్నో। చతుభాగం సోతాపత్తిఫలప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతి। చతుభాగం సత్తక్ఖత్తుపరమో కోలఙ్కోలో ఏకబీజీ బుద్ధే అవేచ్చప్పసాదేన సమన్నాగతో। ధమ్మే…పే॰… సఙ్ఘే…పే॰… అరియకన్తేహి సీలేహి సమన్నాగతో చతుభాగం న అరియకన్తేహి సీలేహి సమన్నాగతోతి॥ న హేవం వత్తబ్బే॥>
      text <సముదయదస్సనేన…పే॰… నిరోధదస్సనేన…పే॰… మగ్గదస్సనేన కిం జహతీతి॥ సక్కాయదిట్ఠిం। విచికిచ్ఛం। సీలబ్బతపరామాసం। తదేకట్ఠే చ కిలేసే చతుభాగం జహతీతి॥ చతుభాగం సోతాపన్నో। చతుభాగం న సోతాపన్నో। చతుభాగం సోతాపత్తిఫలప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతి। చతుభాగం సత్తక్ఖత్తుపరమో కోలఙ్కోలో ఏకబీజీ బుద్ధే అవేచ్చప్పసాదేన సమన్నాగతో। ధమ్మే…పే॰… సఙ్ఘే…పే॰… అరియకన్తేహి సీలేహి సమన్నాగతో। చతుభాగం న అరియకన్తేహి సీలేహి సమన్నాగతోతి॥ న హేవం వత్తబ్బే…పే॰…॥>
      text <౩౪౧>, <సకదాగామిఫలసచ్ఛికిరియాయ పటిపన్నో పుగ్గలో దుక్ఖదస్సనేన కిం జహతీతి॥ ఓళారికం కామరాగం। ఓళారికం బ్యాపాదం। తదేకట్ఠే చ కిలేసే చతుభాగం జహతీతి॥ చతుభాగం సకదాగామీ। చతుభాగం న సకదాగామీ। చతుభాగం సకదాగామిఫలప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతీతి॥ న హేవం వత్తబ్బే…పే॰… సముదయదస్సనేన…పే॰… నిరోధదస్సనేన…పే॰… మగ్గదస్సనేన కిం జహతీతి॥ ఓళారికం కామరాగం। ఓళారికం బ్యాపాదం। తదేకట్ఠే చ కిలేసే చతుభాగం జహతీతి॥ చతుభాగం సకదాగామీ। చతుభాగం న సకదాగామీ। చతుభాగం సకదాగామిఫలప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతీతి॥ న హేవం వత్తబ్బే…పే॰…॥>
      text <౩౪౨>, <అనాగామిఫలసచ్ఛికిరియాయ పటిపన్నో పుగ్గలో దుక్ఖదస్సనేన కిం జహతీతి॥ అణుసహగతం కామరాగం। అణుసహగతం బ్యాపాదం। తదేకట్ఠే చ కిలేసే చతుభాగం జహతీతి॥ చతుభాగం అనాగామీ। చతుభాగం న అనాగామీ। చతుభాగం అనాగామిఫలప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతి। చతుభాగం అన్తరాపరినిబ్బాయీ…పే॰… ఉపహచ్చపరినిబ్బాయీ… అసఙ్ఖారపరినిబ్బాయీ… ససఙ్ఖారపరినిబ్బాయీ… ఉద్ధంసోతో అకనిట్ఠగామీ। చతుభాగం న ఉద్ధంసోతో న అకనిట్ఠగామీతి॥ న హేవం వత్తబ్బే…పే॰…॥>
      text <సముదయదస్సనేన…పే॰… నిరోధదస్సనేన…పే॰… మగ్గదస్సనేన కిం జహతీతి॥ అణుసహగతం కామరాగం। అణుసహగతం బ్యాపాదం। తదేకట్ఠే చ కిలేసే చతుభాగం జహతీతి॥ చతుభాగం అనాగామీ। చతుభాగం న అనాగామీ। చతుభాగం అనాగామిఫలప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతి। చతుభాగం అన్తరాపరినిబ్బాయీ…పే॰… ఉపహచ్చపరినిబ్బాయీ… అసఙ్ఖారపరినిబ్బాయీ… ససఙ్ఖారపరినిబ్బాయీ… ఉద్ధంసోతో అకనిట్ఠగామీ। చతుభాగం న ఉద్ధంసోతో అకనిట్ఠగామీతి॥ న హేవం వత్తబ్బే…పే॰…॥>
      text <౩౪౩>, <అరహత్తసచ్ఛికిరియాయ పటిపన్నో పుగ్గలో దుక్ఖదస్సనేన కిం జహతీతి॥ రూపరాగం। అరూపరాగం। మానం। ఉద్ధచ్చం। అవిజ్జం। తదేకట్ఠే చ కిలేసే చతుభాగం జహతీతి॥ చతుభాగం అరహా। చతుభాగం న అరహా। చతుభాగం అరహత్తప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతి। చతుభాగం వీతరాగో…పే॰… వీతదోసో… వీతమోహో…పే॰… కతకరణీయో ఓహితభారో అనుప్పత్తసదత్థో పరిక్ఖీణభవసంయోజనో సమ్మదఞ్ఞావిముత్తో ఉక్ఖిత్తపలిఘో సఙ్కిణ్ణపరిఖో అబ్బూళ్హేసికో నిరగ్గళో అరియో పన్నద్ధజో పన్నభారో విసఞ్ఞుత్తో సువిజితవిజయో। దుక్ఖం తస్స పరిఞ్ఞాతం। సముదయో పహీనో। నిరోధో సచ్ఛికతో। మగ్గో భావితో। అభిఞ్ఞేయ్యం అభిఞ్ఞాతం। పరిఞ్ఞేయ్యం పరిఞ్ఞాతం। పహాతబ్బం పహీనం। భావేతబ్బం భావితం…పే॰… సచ్ఛికాతబ్బం సచ్ఛికతం। చతుభాగం సచ్ఛికాతబ్బం న సచ్ఛికతన్తి॥ న హేవం వత్తబ్బే…పే॰…॥>
      text <సముదయదస్సనేన … నిరోధదస్సనేన… మగ్గదస్సనేన కిం జహతీతి॥ రూపరాగం। అరూపరాగం। మానం। ఉద్ధచ్చం। అవిజ్జం। తదేకట్ఠే చ కిలేసే చతుభాగం జహతీతి॥ చతుభాగం అరహా। చతుభాగం న అరహా। చతుభాగం అరహత్తప్పత్తో పటిలద్ధో అధిగతో సచ్ఛికతో ఉపసమ్పజ్జ విహరతి। కాయేన ఫుసిత్వా విహరతి। చతుభాగం న కాయేన ఫుసిత్వా విహరతి। చతుభాగం వీతరాగో… వీతదోసో… వీతమోహో… కతకరణీయో ఓహితభారో అనుప్పత్తసదత్థో పరిక్ఖీణభవసంయోజనో సమ్మదఞ్ఞావిముత్తో ఉక్ఖిత్తపలిఘో సఙ్కిణ్ణపరిఖో అబ్బూళ్హేసికో నిరగ్గళో అరియో పన్నద్ధజో పన్నభారో విసఞ్ఞుత్తో సువిజితవిజయో। దుక్ఖం తస్స పరిఞ్ఞాతం। సముదయో పహీనో। నిరోధో సచ్ఛికతో। మగ్గో భావితో। అభిఞ్ఞేయ్యం అభిఞ్ఞాతం। పరిఞ్ఞేయ్యం పరిఞ్ఞాతం। పహాతబ్బం పహీనం। భావేతబ్బం భావితం…పే॰… సచ్ఛికాతబ్బం సచ్ఛికతం। చతుభాగం సచ్ఛికాతబ్బం న సచ్ఛికతన్తి॥ న హేవం వత్తబ్బే…పే॰…॥>
      text <౩౪౪>, <సోతాపత్తిఫలసచ్ఛికిరియాయ పటిపన్నో పుగ్గలో దుక్ఖం దక్ఖన్తో పటిపన్నకోతి వత్తబ్బోతి॥ ఆమన్తా॥ దుక్ఖే దిట్ఠే ఫలే ఠితోతి వత్తబ్బోతి॥ న హేవం వత్తబ్బే॥ సముదయం దక్ఖన్తో…పే॰… నిరోధం దక్ఖన్తో పటిపన్నకోతి వత్తబ్బోతి॥ ఆమన్తా॥ నిరోధే దిట్ఠే ఫలే ఠితోతి వత్తబ్బోతి॥ న హేవం వత్తబ్బే॥>
      text <సోతాపత్తిఫలసచ్ఛికిరియాయ పటిపన్నో పుగ్గలో మగ్గం దక్ఖన్తో పటిపన్నకోతి వత్తబ్బో। మగ్గే దిట్ఠే ఫలే ఠితోతి వత్తబ్బోతి॥ ఆమన్తా॥ దుక్ఖం దక్ఖన్తో పటిపన్నకోతి వత్తబ్బో। దుక్ఖే దిట్ఠే ఫలే ఠితోతి వత్తబ్బోతి॥ న హేవం వత్తబ్బే…పే॰… మగ్గం దక్ఖన్తో పటిపన్నకోతి వత్తబ్బో। మగ్గే దిట్ఠే ఫలే ఠితోతి వత్తబ్బోతి॥ ఆమన్తా॥ సముదయం దక్ఖన్తో…పే॰… నిరోధం దక్ఖన్తో పటిపన్నకోతి వత్తబ్బో। నిరోధే దిట్ఠే ఫలే ఠితోతి వత్తబ్బోతి॥ న హేవం వత్తబ్బే…పే॰…॥>
      text <సోతాపత్తిఫలసచ్ఛికిరియాయ పటిపన్నో పుగ్గలో దుక్ఖం దక్ఖన్తో పటిపన్నకోతి వత్తబ్బో। దుక్ఖే దిట్ఠే న వత్తబ్బం ఫలే ఠితోతి వత్తబ్బోతి॥ ఆమన్తా॥ మగ్గం దక్ఖన్తో పటిపన్నకోతి వత్తబ్బో। మగ్గే దిట్ఠే న వత్తబ్బం ఫలే ఠితోతి వత్తబ్బోతి॥ న హేవం వత్తబ్బే…పే॰… సముదయం దక్ఖన్తో… నిరోధం దక్ఖన్తో పటిపన్నకోతి వత్తబ్బో। నిరోధే దిట్ఠే న వత్తబ్బం ఫలే ఠితోతి వత్తబ్బోతి॥ ఆమన్తా॥ మగ్గం దక్ఖన్తో పటిపన్నకోతి వత్తబ్బో। మగ్గే దిట్ఠే న వత్తబ్బం ఫలే ఠితోతి వత్తబ్బోతి॥ న హేవం వత్తబ్బే…పే॰…॥>
      text <సోతాపత్తిఫలసచ్ఛికిరియాయ పటిపన్నో పుగ్గలో దుక్ఖం దక్ఖన్తో పటిపన్నకోతి వత్తబ్బో। దుక్ఖే దిట్ఠే న వత్తబ్బం ఫలే ఠితోతి వత్తబ్బోతి॥ ఆమన్తా॥ నిరత్థియం దుక్ఖదస్సనన్తి॥ న హేవం వత్తబ్బే…పే॰… సముదయం దక్ఖన్తో…పే॰… నిరోధం దక్ఖన్తో పటిపన్నకోతి వత్తబ్బో। నిరోధే దిట్ఠే న వత్తబ్బం ఫలే ఠితోతి వత్తబ్బోతి॥ ఆమన్తా॥ నిరత్థియం నిరోధదస్సనన్తి॥ న హేవం వత్తబ్బే…పే॰…॥>
      text <౩౪౫>, <దుక్ఖే దిట్ఠే చత్తారి సచ్చాని దిట్ఠాని హోన్తీతి॥ ఆమన్తా॥ దుక్ఖసచ్చం చత్తారి సచ్చానీతి॥ న హేవం వత్తబ్బే…పే॰…॥>
      text <రూపక్ఖన్ధే అనిచ్చతో దిట్ఠే పఞ్చక్ఖన్ధా అనిచ్చతో దిట్ఠా హోన్తీతి॥ ఆమన్తా॥ రూపక్ఖన్ధో పఞ్చక్ఖన్ధాతి॥ న హేవం వత్తబ్బే…పే॰…॥>
      text <చక్ఖాయతనే అనిచ్చతో దిట్ఠే ద్వాదసాయతనాని అనిచ్చతో దిట్ఠాని హోన్తీతి॥ ఆమన్తా॥ చక్ఖాయతనం ద్వాదసాయతనానీతి॥ న హేవం వత్తబ్బే…పే॰…॥>
      text <చక్ఖుధాతుయా అనిచ్చతో దిట్ఠాయ అట్ఠారస ధాతుయో అనిచ్చతో దిట్ఠా హోన్తీతి॥ ఆమన్తా॥ చక్ఖుధాతు అట్ఠారస ధాతుయోతి॥ న హేవం వత్తబ్బే…పే॰…॥>
      text <చక్ఖున్ద్రియే అనిచ్చతో దిట్ఠే బావీసతిన్ద్రియాని అనిచ్చతో దిట్ఠాని హోన్తీతి॥ ఆమన్తా॥ చక్ఖున్ద్రియం బావీసతిన్ద్రియానీతి॥ న హేవం వత్తబ్బే…పే॰…॥>
      text <చతూహి ఞాణేహి సోతాపత్తిఫలం సచ్ఛికరోతీతి॥ ఆమన్తా॥ చత్తారి సోతాపత్తిఫలానీతి॥ న హేవం వత్తబ్బే…పే॰… అట్ఠహి ఞాణేహి సోతాపత్తిఫలం సచ్ఛికరోతీతి॥ ఆమన్తా॥ అట్ఠ సోతాపత్తిఫలానీతి॥ న హేవం వత్తబ్బే…పే॰… ద్వాదసహి ఞాణేహి సోతాపత్తిఫలం సచ్ఛికరోతీతి॥ ఆమన్తా॥ ద్వాదస సోతాపత్తిఫలానీతి॥ న హేవం వత్తబ్బే…పే॰… చతుచత్తారీసాయ ఞాణేహి సోతాపత్తిఫలం సచ్ఛికరోతీతి॥ ఆమన్తా॥ చతుచత్తారీసం సోతాపత్తిఫలానీతి॥ న హేవం వత్తబ్బే…పే॰… సత్తసత్తతియా ఞాణేహి సోతాపత్తిఫలం సచ్ఛికరోతీతి॥ ఆమన్తా॥ సత్తసత్తతి సోతాపత్తిఫలానీతి॥ న హేవం వత్తబ్బే…పే॰…॥>
      text <౩౪౬>, <న వత్తబ్బం అనుపుబ్బాభిసమయోతి॥ ఆమన్తా॥ నను వుత్తం భగవతా సేయ్యథాపి। భిక్ఖవే। మహాసముద్దో అనుపుబ్బనిన్నో అనుపుబ్బపోణో అనుపుబ్బపబ్భారో। న ఆయతకేనేవ పపాతో। ఏవమేవ ఖో। భిక్ఖవే। ఇమస్మిం ధమ్మవినయే అనుపుబ్బసిక్ఖా అనుపుబ్బకిరియా అనుపుబ్బపటిపదా। న ఆయతకేనేవ అఞ్ఞాపటివేధోతి॥ అత్థేవ సుత్తన్తోతి॥ ఆమన్తా॥ తేన హి అనుపుబ్బాభిసమయోతి॥>
      text <న వత్తబ్బం అనుపుబ్బాభిసమయోతి॥ ఆమన్తా॥ నను వుత్తం భగవతా>
      text <అత్థేవ సుత్తన్తోతి॥ ఆమన్తా॥ తేన హి అనుపుబ్బాభిసమయోతి॥>
      text <అనుపుబ్బాభిసమయోతి॥ ఆమన్తా॥ నన్వాయస్మా గవమ్పతి థేరో భిక్ఖూ ఏతదవోచ సమ్ముఖా మేతం। ఆవుసో। భగవతో సుతం సమ్ముఖా పటిగ్గహితం యో। భిక్ఖవే। దుక్ఖం పస్సతి దుక్ఖసముదయమ్పి సో పస్సతి। దుక్ఖనిరోధమ్పి పస్సతి। దుక్ఖనిరోధగామినిం పటిపదమ్పి పస్సతి। యో దుక్ఖసముదయం పస్సతి దుక్ఖమ్పి సో పస్సతి। దుక్ఖనిరోధమ్పి పస్సతి। దుక్ఖనిరోధగామినిం పటిపదమ్పి పస్సతి। యో దుక్ఖనిరోధం పస్సతి దుక్ఖమ్పి సో పస్సతి। దుక్ఖసముదయమ్పి పస్సతి। దుక్ఖనిరోధగామినిం పటిపదమ్పి పస్సతి। యో దుక్ఖనిరోధగామినిం పటిపదం పస్సతి దుక్ఖమ్పి సో పస్సతి। దుక్ఖసముదయమ్పి పస్సతి। దుక్ఖనిరోధమ్పి పస్సతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అనుపుబ్బాభిసమయోతి॥>
      text <అనుపుబ్బాభిసమయోతి॥ ఆమన్తా॥ నను వుత్తం భగవతా>
      text <అత్థేవ సుత్తన్తోతి॥ ఆమన్తా॥ తేన హి న వత్తబ్బం అనుపుబ్బాభిసమయోతి॥>
      text <అనుపుబ్బాభిసమయోతి॥ ఆమన్తా॥ నను వుత్తం భగవతా యస్మిం। భిక్ఖవే। సమయే అరియసావకస్స విరజం వీతమలం ధమ్మచక్ఖుం ఉదపాది యం కిఞ్చి సముదయధమ్మం సబ్బం తం నిరోధధమ్మన్తి। సహ దస్సనుప్పాదా। భిక్ఖవే। అరియసావకస్స తీణి సంయోజనాని పహీయన్తి సక్కాయదిట్ఠి। విచికిచ్ఛా। సీలబ్బతపరామాసోతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం అనుపుబ్బాభిసమయోతి॥>
      stand <అనుపుబ్బాభిసమయకథా నిట్ఠితా॥>
  text <౨॥ దుతియవగ్గో>
    text <౧౯ ౧౦॥ వోహారకథా>
      text <౩౪౭>, <బుద్ధస్స భగవతో వోహారో లోకుత్తరోతి॥ ఆమన్తా॥ లోకుత్తరే సోతే పటిహఞ్ఞతి నో లోకియే। లోకుత్తరేన విఞ్ఞాణేన పటివిజానన్తి నో లోకియేన। సావకా పటివిజానన్తి నో పుథుజ్జనాతి॥ న హేవం వత్తబ్బే…పే॰…॥>
      text <నను బుద్ధస్స భగవతో వోహారో లోకియే సోతే పటిహఞ్ఞతీతి॥ ఆమన్తా॥ హఞ్చి బుద్ధస్స భగవతో వోహారో లోకియే సోతే పటిహఞ్ఞతి। నో చ వత రే వత్తబ్బే బుద్ధస్స భగవతో వోహారో లోకుత్తరోతి॥>
      text <నను బుద్ధస్స భగవతో వోహారం లోకియేన విఞ్ఞాణేన పటివిజానన్తీతి॥ ఆమన్తా॥ హఞ్చి బుద్ధస్స భగవతో వోహారం లోకియేన విఞ్ఞాణేన పటివిజానన్తి। నో చ వత రే వత్తబ్బే బుద్ధస్స భగవతో వోహారో లోకుత్తరోతి॥>
      text <నను బుద్ధస్స భగవతో వోహారం పుథుజ్జనా పటివిజానన్తీతి॥ ఆమన్తా॥ హఞ్చి బుద్ధస్స భగవతో వోహారం పుథుజ్జనా పటివిజానన్తి। నో చ వత రే వత్తబ్బే బుద్ధస్స భగవతో వోహారో లోకుత్తరోతి॥>
      text <౩౪౮>, <బుద్ధస్స భగవతో వోహారో లోకుత్తరోతి॥ ఆమన్తా॥ మగ్గో ఫలం నిబ్బానం। సోతాపత్తిమగ్గో సోతాపత్తిఫలం। సకదాగామిమగ్గో సకదాగామిఫలం। అనాగామిమగ్గో అనాగామిఫలం। అరహత్తమగ్గో అరహత్తఫలం। సతిపట్ఠానం సమ్మప్పధానం ఇద్ధిపాదో ఇన్ద్రియం బలం బోజ్ఝఙ్గోతి॥ న హేవం వత్తబ్బే…పే॰…॥>
      text <బుద్ధస్స భగవతో వోహారో లోకుత్తరోతి॥ ఆమన్తా॥ అత్థి కేచి బుద్ధస్స భగవతో వోహారం సుణన్తీతి॥ ఆమన్తా॥ లోకుత్తరో ధమ్మో సోతవిఞ్ఞేయ్యో। సోతస్మిం పటిహఞ్ఞతి। సోతస్స ఆపాథం ఆగచ్ఛతీతి॥ న హేవం వత్తబ్బే…పే॰…॥>
      text <నను లోకుత్తరో ధమ్మో న సోతవిఞ్ఞేయ్యో। న సోతస్మిం పటిహఞ్ఞతి। న సోతస్స ఆపాథం ఆగచ్ఛతీతి॥ ఆమన్తా॥ హఞ్చి లోకుత్తరో ధమ్మో న సోతవిఞ్ఞేయ్యో। న సోతస్మిం పటిహఞ్ఞతి। న సోతస్స ఆపాథం ఆగచ్ఛతి। నో చ వత రే వత్తబ్బే బుద్ధస్స భగవతో వోహారో లోకుత్తరోతి॥>
      text <౩౪౯>, <బుద్ధస్స భగవతో వోహారో లోకుత్తరోతి॥ ఆమన్తా॥ అత్థి కేచి బుద్ధస్స భగవతో వోహారే రజ్జేయ్యున్తి॥ ఆమన్తా॥ లోకుత్తరో ధమ్మో రాగట్ఠానియో రజనీయో కమనీయో మదనీయో బన్ధనీయో ముచ్ఛనీయోతి॥ న హేవం వత్తబ్బే…పే॰…॥>
      text <నను లోకుత్తరో ధమ్మో న రాగట్ఠానియో న రజనీయో న కమనీయో న మదనీయో న బన్ధనీయో న ముచ్ఛనీయోతి॥ ఆమన్తా॥ హఞ్చి లోకుత్తరో ధమ్మో న రాగట్ఠానియో న రజనీయో న కమనీయో న మదనీయో న బన్ధనీయో న ముచ్ఛనీయో। నో చ వత రే వత్తబ్బే బుద్ధస్స భగవతో వోహారో లోకుత్తరోతి॥>
      text <బుద్ధస్స భగవతో వోహారో లోకుత్తరోతి॥ ఆమన్తా॥ అత్థి కేచి బుద్ధస్స భగవతో వోహారే దుస్సేయ్యున్తి॥ ఆమన్తా॥ లోకుత్తరో ధమ్మో దోసట్ఠానియో కోపట్ఠానియో పటిఘట్ఠానియోతి॥ న హేవం వత్తబ్బే…పే॰…॥>
      text <నను లోకుత్తరో ధమ్మో న దోసట్ఠానియో న కోపట్ఠానియో న పటిఘట్ఠానియోతి॥ ఆమన్తా॥ హఞ్చి లోకుత్తరో ధమ్మో న దోసట్ఠానియో న కోపట్ఠానియో న పటిఘట్ఠానియో। నో చ వత రే వత్తబ్బే బుద్ధస్స భగవతో వోహారో లోకుత్తరోతి॥>
      text <బుద్ధస్స భగవతో వోహారో లోకుత్తరోతి॥ ఆమన్తా॥ అత్థి కేచి బుద్ధస్స భగవతో వోహారే ముయ్హేయ్యున్తి॥ ఆమన్తా॥ లోకుత్తరో ధమ్మో మోహట్ఠానియో అఞ్ఞాణకరణో అచక్ఖుకరణో పఞ్ఞానిరోధికో విఘాతపక్ఖికో అనిబ్బానసంవత్తనికోతి॥ న హేవం వత్తబ్బే…పే॰…॥>
      text <నను లోకుత్తరో ధమ్మో న మోహట్ఠానియో న అఞ్ఞాణకరణో న అచక్ఖుకరణో పఞ్ఞావుద్ధికో అవిఘాతపక్ఖికో నిబ్బానసంవత్తనికోతి॥ ఆమన్తా॥ హఞ్చి లోకుత్తరో ధమ్మో న మోహట్ఠానియో న అఞ్ఞాణకరణో న అచక్ఖుకరణో పఞ్ఞావుద్ధికో అవిఘాతపక్ఖికో నిబ్బానసంవత్తనికో। నో చ వత రే వత్తబ్బే బుద్ధస్స భగవతో వోహారో లోకుత్తరోతి॥>
      text <౩౫౦>, <బుద్ధస్స భగవతో వోహారో లోకుత్తరోతి॥ ఆమన్తా॥ యే కేచి బుద్ధస్స భగవతో వోహారం సుణన్తి। సబ్బే తే మగ్గం భావేన్తీతి॥ న హేవం వత్తబ్బే…పే॰…॥>
      text <యే కేచి బుద్ధస్స భగవతో వోహారం సుణన్తి। సబ్బే తే మగ్గం భావేన్తీతి॥ ఆమన్తా॥ బాలపుథుజ్జనా బుద్ధస్స భగవతో వోహారం సుణన్తి। బాలపుథుజ్జనా మగ్గం భావేన్తీతి॥ న హేవం వత్తబ్బే…పే॰… మాతుఘాతకో మగ్గం భావేతి…పే॰… పితుఘాతకో… అరహన్తఘాతకో… రుహిరుప్పాదకో… సఙ్ఘభేదకో బుద్ధస్స భగవతో వోహారం సుణాతి। సఙ్ఘభేదకో మగ్గం భావేతీతి॥ న హేవం వత్తబ్బే…పే॰…॥>
      text <౩౫౧>, <లబ్భా సోవణ్ణమయాయ లట్ఠియా ధఞ్ఞపుఞ్జోపి సువణ్ణపుఞ్జోపి ఆచిక్ఖితున్తి॥ ఆమన్తా॥ ఏవమేవం భగవా లోకుత్తరేన వోహారేన లోకియమ్పి లోకుత్తరమ్పి ధమ్మం వోహరతీతి॥>
      text <లబ్భా ఏలణ్డియాయ లట్ఠియా ధఞ్ఞపుఞ్జోపి సువణ్ణపుఞ్జోపి ఆచిక్ఖితున్తి॥ ఆమన్తా॥ ఏవమేవం భగవా లోకియేన వోహారేన లోకియమ్పి లోకుత్తరమ్పి ధమ్మం వోహరతీతి॥>
      text <౩౫౨>, <బుద్ధస్స భగవతో వోహారో లోకియం వోహరన్తస్స లోకియో హోతి। లోకుత్తరం వోహరన్తస్స లోకుత్తరో హోతీతి॥ ఆమన్తా॥ లోకియం వోహరన్తస్స లోకియే సోతే పటిహఞ్ఞతి। లోకుత్తరం వోహరన్తస్స లోకుత్తరే సోతే పటిహఞ్ఞతి। లోకియం వోహరన్తస్స లోకియేన విఞ్ఞాణేన పటివిజానన్తి। లోకుత్తరం వోహరన్తస్స లోకుత్తరేన విఞ్ఞాణేన పటివిజానన్తి। లోకియం వోహరన్తస్స పుథుజ్జనా పటివిజానన్తి। లోకుత్తరం వోహరన్తస్స సావకా పటివిజానన్తీతి॥ న హేవం వత్తబ్బే…పే॰…॥>
      text <న వత్తబ్బం బుద్ధస్స భగవతో వోహారో లోకియం వోహరన్తస్స లోకియో హోతి। లోకుత్తరం వోహరన్తస్స లోకుత్తరో హోతీతి॥ ఆమన్తా॥ నను భగవా లోకియమ్పి లోకుత్తరమ్పి ధమ్మం వోహరతీతి॥ ఆమన్తా॥ హఞ్చి భగవా లోకియమ్పి లోకుత్తరమ్పి ధమ్మం వోహరతి। తేన వత రే వత్తబ్బే బుద్ధస్స భగవతో వోహారో లోకియం వోహరన్తస్స లోకియో హోతి। లోకుత్తరం వోహరన్తస్స లోకుత్తరో హోతీతి॥>
      text <బుద్ధస్స భగవతో వోహారో లోకియం వోహరన్తస్స లోకియో హోతి। లోకుత్తరం వోహరన్తస్స లోకుత్తరో హోతీతి॥ ఆమన్తా॥ మగ్గం వోహరన్తస్స మగ్గో హోతి। అమగ్గం వోహరన్తస్స అమగ్గో హోతి। ఫలం వోహరన్తస్స ఫలం హోతి। అఫలం వోహరన్తస్స అఫలం హోతి। నిబ్బానం వోహరన్తస్స నిబ్బానం హోతి। అనిబ్బానం వోహరన్తస్స అనిబ్బానం హోతి। సఙ్ఖతం వోహరన్తస్స సఙ్ఖతం హోతి। అసఙ్ఖతం వోహరన్తస్స అసఙ్ఖతం హోతి। రూపం వోహరన్తస్స రూపం హోతి। అరూపం వోహరన్తస్స అరూపం హోతి। వేదనం వోహరన్తస్స వేదనా హోతి। అవేదనం వోహరన్తస్స అవేదనా హోతి। సఞ్ఞం వోహరన్తస్స సఞ్ఞా హోతి। అసఞ్ఞం వోహరన్తస్స అసఞ్ఞా హోతి। సఙ్ఖారే వోహరన్తస్స సఙ్ఖారా హోన్తి। అసఙ్ఖారే వోహరన్తస్స అసఙ్ఖారా హోన్తి। విఞ్ఞాణం వోహరన్తస్స విఞ్ఞాణం హోతి। అవిఞ్ఞాణం వోహరన్తస్స అవిఞ్ఞాణం హోతీతి॥ న హేవం వత్తబ్బే…పే॰…॥>
      stand <వోహారకథా నిట్ఠితా॥>
  text <౨॥ దుతియవగ్గో>
    text <౨౦ ౧౧॥ నిరోధకథా>
      text <౩౫౩>, <ద్వే నిరోధాతి॥ ఆమన్తా॥ ద్వే దుక్ఖనిరోధాతి॥ న హేవం వత్తబ్బే…పే॰… ద్వే దుక్ఖనిరోధాతి॥ ఆమన్తా॥ ద్వే నిరోధసచ్చానీతి॥ న హేవం వత్తబ్బే…పే॰… ద్వే నిరోధసచ్చానీతి॥ ఆమన్తా॥ ద్వే దుక్ఖసచ్చానీతి॥ న హేవం వత్తబ్బే…పే॰… ద్వే నిరోధసచ్చానీతి॥ ఆమన్తా॥ ద్వే సముదయసచ్చానీతి॥ న హేవం వత్తబ్బే…పే॰… ద్వే నిరోధసచ్చానీతి॥ ఆమన్తా॥ ద్వే మగ్గసచ్చానీతి॥ న హేవం వత్తబ్బే…పే॰…॥>
      text <ద్వే నిరోధసచ్చానీతి॥ ఆమన్తా॥ ద్వే తాణాని…పే॰… ద్వే లేణాని… ద్వే సరణాని… ద్వే పరాయణాని… ద్వే అచ్చుతాని… ద్వే అమతాని… ద్వే నిబ్బానానీతి॥ న హేవం వత్తబ్బే…పే॰…॥>
      text <ద్వే నిబ్బానానీతి॥ ఆమన్తా॥ అత్థి ద్విన్నం నిబ్బానానం ఉచ్చనీచతా హీనపణీతతా ఉక్కంసావకంసో సీమా వా భేదో వా రాజి వా అన్తరికా వాతి॥ న హేవం వత్తబ్బే…పే॰…॥>
      text <ద్వే నిరోధాతి॥ ఆమన్తా॥ నను అప్పటిసఙ్ఖానిరుద్ధే సఙ్ఖారే పటిసఙ్ఖా నిరోధేన్తీతి॥ ఆమన్తా॥ హఞ్చి అప్పటిసఙ్ఖానిరుద్ధే సఙ్ఖారే పటిసఙ్ఖా నిరోధేన్తి। నో చ వత రే వత్తబ్బే ద్వే నిరోధాతి॥>
      text <న వత్తబ్బం ద్వే నిరోధాతి॥ ఆమన్తా॥ నను అప్పటిసఙ్ఖానిరుద్ధాపి సఙ్ఖారా అచ్చన్తభగ్గా। పటిసఙ్ఖానిరుద్ధాపి సఙ్ఖారా అచ్చన్తభగ్గాతి॥ ఆమన్తా॥ హఞ్చి అప్పటిసఙ్ఖానిరుద్ధాపి సఙ్ఖారా అచ్చన్తభగ్గా। పటిసఙ్ఖానిరుద్ధాపి సఙ్ఖారా అచ్చన్తభగ్గా। తేన వత రే వత్తబ్బే ద్వే నిరోధాతి॥>
      text <ద్వే నిరోధాతి॥ ఆమన్తా॥ పటిసఙ్ఖానిరుద్ధాపి సఙ్ఖారా అరియమగ్గం ఆగమ్మ నిరుద్ధాతి॥ ఆమన్తా॥ అప్పటిసఙ్ఖానిరుద్ధా సఙ్ఖారా అరియమగ్గం ఆగమ్మ నిరుద్ధాతి॥ న హేవం వత్తబ్బే…పే॰…॥>
      text <ద్వే నిరోధాతి॥ ఆమన్తా॥ పటిసఙ్ఖానిరుద్ధా సఙ్ఖారా న పున ఉప్పజ్జన్తీతి॥ ఆమన్తా॥ అప్పటిసఙ్ఖానిరుద్ధా సఙ్ఖారా న పున ఉప్పజ్జన్తీతి॥ న హేవం వత్తబ్బే…పే॰… తేన హి న వత్తబ్బం ద్వే నిరోధాతి॥>
      stand <నిరోధకథా నిట్ఠితా॥>
      stand <దుతియవగ్గో॥>
      text <తస్సుద్దానం>
