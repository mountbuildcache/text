text <౧॥ పుగ్గలకథా>
  stand <నమో తస్స భగవతో అరహతో సమ్మాసమ్బుద్ధస్సఅభిధమ్మపిటకే>
  text <౧॥ సుద్ధసచ్చికట్ఠో>
    text <౧॥ అనులోమపచ్చనీకం>
      text <౧>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      stand <అనులోమపఞ్చకం॥>
      text <౨>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి పటికమ్మం॥ హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      stand <పటికమ్మచతుక్కం॥>
      text <౩>, <త్వం చే పన మఞ్ఞసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి। తేన తవ తత్థ హేతాయ పటిఞ్ఞాయ హేవం పటిజానన్తం హేవం నిగ్గహేతబ్బే॥ అథ తం నిగ్గణ్హామ॥ సునిగ్గహితో చ హోసి॥>
      text <హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి ఇదం తే మిచ్ఛా॥>
      stand <నిగ్గహచతుక్కం॥>
      text <౪>, <ఏసే చే దున్నిగ్గహితే హేవమేవం తత్థ దక్ఖ॥ వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ నో చ మయం తయా తత్థ హేతాయ పటిఞ్ఞాయ హేవం పటిజానన్తా హేవం నిగ్గహేతబ్బా॥ అథ మం నిగ్గణ్హాసి॥ దున్నిగ్గహితా చ హోమ॥>
      text <హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి ఇదం తే మిచ్ఛా॥>
      stand <ఉపనయనచతుక్కం॥>
      text <౫>, <న హేవం నిగ్గహేతబ్బే॥ తేన హి యం నిగ్గణ్హాసి హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి ఇదం తే మిచ్ఛా॥ తేన హి యే కతే నిగ్గహే సే నిగ్గహే దుక్కటే॥ సుకతే పటికమ్మే॥ సుకతా పటిపాదనాతి॥>
      stand <నిగ్గమనచతుక్కం॥>
      stand <పఠమో నిగ్గహో॥>
  text <౧॥ సుద్ధసచ్చికట్ఠో>
    text <౨॥ పచ్చనీకానులోమం>
      text <౬>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      stand <పచ్చనీకపఞ్చకం॥>
      text <౭>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి పటికమ్మం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      stand <పటికమ్మచతుక్కం॥>
      text <౮>, <త్వం చే పన మఞ్ఞసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి। తేన తవ తత్థ హేతాయ పటిఞ్ఞాయ హేవం పటిజానన్తం హేవం నిగ్గహేతబ్బే॥ అథ తం నిగ్గణ్హామ॥ సునిగ్గహితో చ హోసి॥>
      text <హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో ఉపలబ్భతి సచ్చికట్ఠపరమత్థేనాతి ఇదం తే మిచ్ఛా॥>
      text <౯>, <ఏసే చే దున్నిగ్గహితే హేవమేవం తత్థ దక్ఖ॥ వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ నో చ మయం తయా తత్థ హేతాయ పటిఞ్ఞాయ హేవం పటిజానన్తా హేవం నిగ్గహేతబ్బా॥ అథ మం నిగ్గణ్హాసి॥ దున్నిగ్గహితా చ హోమ॥>
      text <హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి ఇదం తే మిచ్ఛా॥>
      stand <ఉపనయనచతుక్కం॥>
      text <౧౦>, <న హేవం నిగ్గహేతబ్బే॥ తేన హి యం నిగ్గణ్హాసి హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే యో సచ్చికట్ఠో పరమత్థో। తతో సో పుగ్గలో నుపలబ్భతి సచ్చికట్ఠపరమత్థేనాతి ఇదం తే మిచ్ఛా॥ తేన హి యే కతే నిగ్గహే సే నిగ్గహే దుక్కటే॥ సుకతే పటికమ్మే॥ సుకతా పటిపాదనాతి॥>
      stand <నిగ్గమనచతుక్కం॥>
      stand <దుతియో నిగ్గహో॥>
  text <౨॥ క ఓకాససచ్చికట్ఠో>
    text <౧॥ అనులోమపచ్చనీకం>
      text <౧౧>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ సబ్బత్థ పుగ్గలో ఉపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే సబ్బత్థ పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే సబ్బత్థ పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే సబ్బత్థ పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే సబ్బత్థ పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా…పే॰…॥>
      stand <తతియో నిగ్గహో॥>
  text <౩॥ క కాలసచ్చికట్ఠో>
    text <౧॥ అనులోమపచ్చనీకం>
      text <౧౨>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ సబ్బదా పుగ్గలో ఉపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే సబ్బదా పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే సబ్బదా పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే సబ్బదా పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే సబ్బదా పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా…పే॰…॥>
      stand <చతుత్థో నిగ్గహో॥>
  text <౪॥ క అవయవసచ్చికట్ఠో>
    text <౧॥ అనులోమపచ్చనీకం>
      text <౧౩>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ సబ్బేసు పుగ్గలో ఉపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే సబ్బేసు పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే సబ్బేసు పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే సబ్బేసు పుగ్గలో ఉపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే సబ్బేసు పుగ్గలో ఉపలబ్భతి సచ్చికట్ఠపరమత్థేనాతి మిచ్ఛా…పే॰…॥>
      stand <పఞ్చమో నిగ్గహో॥>
  text <౨॥ ఖ ఓకాససచ్చికట్ఠో>
    text <౨॥ పచ్చనీకానులోమం>
      text <౧౪>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ సబ్బత్థ పుగ్గలో నుపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే సబ్బత్థ పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే సబ్బత్థ పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే సబ్బత్థ పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే సబ్బత్థ పుగ్గలో నుపలబ్భతి సచ్చికట్ఠపరమత్థేనాతి మిచ్ఛా…పే॰…॥>
      stand <ఛట్ఠో నిగ్గహో॥>
  text <౩॥ ఖ కాలసచ్చికట్ఠో>
    text <౨॥ పచ్చనీకానులోమం>
      text <౧౫>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ సబ్బదా పుగ్గలో నుపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే సబ్బదా పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే సబ్బదా పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే సబ్బదా పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే సబ్బదా పుగ్గలో నుపలబ్భతి సచ్చికట్ఠపరమత్థేనాతి మిచ్ఛా…పే॰…॥>
      stand <సత్తమో నిగ్గహో॥>
  text <౪॥ ఖ అవయవసచ్చికట్ఠో>
    text <౨॥ పచ్చనీకానులోమం>
      text <౧౬>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ సబ్బేసు పుగ్గలో నుపలబ్భతి సచ్చికట్ఠపరమత్థేనాతి॥ న హేవం వత్తబ్బే॥>
      text <ఆజానాహి నిగ్గహం॥ హఞ్చి పుగ్గలో నుపలబ్భతి సచ్చికట్ఠపరమత్థేన। తేన వత రే వత్తబ్బే సబ్బేసు పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే సబ్బేసు పుగ్గలో నుపలబ్భతి సచ్చికట్ఠపరమత్థేనాతి మిచ్ఛా॥>
      text <నో చే పన వత్తబ్బే సబ్బేసు పుగ్గలో నుపలబ్భతి సచ్చికట్ఠపరమత్థేనాతి। నో చ వత రే వత్తబ్బే పుగ్గలో నుపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో నుపలబ్భతి సచ్చికట్ఠపరమత్థేన। నో చ వత్తబ్బే సబ్బేసు పుగ్గలో నుపలబ్భతి సచ్చికట్ఠపరమత్థేనాతి మిచ్ఛా…పే॰…॥>
      stand <అట్ఠకనిగ్గహో॥>
  text <౫॥ సుద్ధికసంసన్దనం>
    text <౧౭>, <పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం రూపం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం రూపం అఞ్ఞో పుగ్గలోతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం రూపం అఞ్ఞో పుగ్గలోతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా…పే॰…॥>
    text <౧౮>, <పుగ్గలో ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన…పే॰… సఞ్ఞా చ ఉపలబ్భతి…పే॰… సఙ్ఖారా చ ఉపలబ్భన్తి…పే॰… విఞ్ఞాణఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం విఞ్ఞాణం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం విఞ్ఞాణం అఞ్ఞో పుగ్గలోతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం విఞ్ఞాణం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం విఞ్ఞాణం అఞ్ఞో పుగ్గలోతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం విఞ్ఞాణం అఞ్ఞో పుగ్గలోతి మిచ్ఛా…పే॰…॥>
    text <౧౯>, <పుగ్గలో ఉపలబ్భతి సచ్చికట్ఠపరమత్థేన। చక్ఖాయతనఞ్చ ఉపలబ్భతి సచ్చికట్ఠపరమత్థేన…పే॰… సోతాయతనఞ్చ ఉపలబ్భతి… ఘానాయతనఞ్చ ఉపలబ్భతి… జివ్హాయతనఞ్చ ఉపలబ్భతి… కాయాయతనఞ్చ ఉపలబ్భతి… రూపాయతనఞ్చ ఉపలబ్భతి… సద్దాయతనఞ్చ ఉపలబ్భతి… గన్ధాయతనఞ్చ ఉపలబ్భతి… రసాయతనఞ్చ ఉపలబ్భతి… ఫోట్ఠబ్బాయతనఞ్చ ఉపలబ్భతి… మనాయతనఞ్చ ఉపలబ్భతి… ధమ్మాయతనఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౨౦>, <చక్ఖుధాతు చ ఉపలబ్భతి సచ్చికట్ఠపరమత్థేన…పే॰… సోతధాతు చ ఉపలబ్భతి… ఘానధాతు చ ఉపలబ్భతి… జివ్హాధాతు చ ఉపలబ్భతి… కాయధాతు చ ఉపలబ్భతి… రూపధాతు చ ఉపలబ్భతి… సద్దధాతు చ ఉపలబ్భతి… గన్ధధాతు చ ఉపలబ్భతి… రసధాతు చ ఉపలబ్భతి… ఫోట్ఠబ్బధాతు చ ఉపలబ్భతి… చక్ఖువిఞ్ఞాణధాతు చ ఉపలబ్భతి… సోతవిఞ్ఞాణధాతు చ ఉపలబ్భతి… ఘానవిఞ్ఞాణధాతు చ ఉపలబ్భతి… జివ్హావిఞ్ఞాణధాతు చ ఉపలబ్భతి… కాయవిఞ్ఞాణధాతు చ ఉపలబ్భతి… మనోధాతు చ ఉపలబ్భతి… మనోవిఞ్ఞాణధాతు చ ఉపలబ్భతి… ధమ్మధాతు చ ఉపలబ్భతి సచ్చికట్ఠపరమత్థేన…పే॰…॥>
    text <౨౧>, <చక్ఖున్ద్రియఞ్చ ఉపలబ్భతి సచ్చికట్ఠపరమత్థేన…పే॰… సోతిన్ద్రియఞ్చ ఉపలబ్భతి… ఘానిన్ద్రియఞ్చ ఉపలబ్భతి… జివ్హిన్ద్రియఞ్చ ఉపలబ్భతి… కాయిన్ద్రియఞ్చ ఉపలబ్భతి … మనిన్ద్రియఞ్చ ఉపలబ్భతి… జీవితిన్ద్రియఞ్చ ఉపలబ్భతి… ఇత్థిన్ద్రియఞ్చ ఉపలబ్భతి… పురిసిన్ద్రియఞ్చ ఉపలబ్భతి… సుఖిన్ద్రియఞ్చ ఉపలబ్భతి… దుక్ఖిన్ద్రియఞ్చ ఉపలబ్భతి… సోమనస్సిన్ద్రియఞ్చ ఉపలబ్భతి… దోమనస్సిన్ద్రియఞ్చ ఉపలబ్భతి… ఉపేక్ఖిన్ద్రియఞ్చ ఉపలబ్భతి… సద్ధిన్ద్రియఞ్చ ఉపలబ్భతి… వీరియిన్ద్రియఞ్చ ఉపలబ్భతి… సతిన్ద్రియఞ్చ ఉపలబ్భతి… సమాధిన్ద్రియఞ్చ ఉపలబ్భతి… పఞ్ఞిన్ద్రియఞ్చ ఉపలబ్భతి… అనఞ్ఞాతఞ్ఞస్సామీతిన్ద్రియఞ్చ ఉపలబ్భతి… అఞ్ఞిన్ద్రియఞ్చ ఉపలబ్భతి… అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా…పే॰…॥>
    text <౨౨>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం రూపం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం రూపం అఞ్ఞో పుగ్గలోతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం రూపం అఞ్ఞో పుగ్గలోతి। నో చ వత రే వత్తబ్బే వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా…పే॰…॥>
    text <౨౩>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నో। వేదనా చ ఉపలబ్భతి…పే॰… సఞ్ఞా చ ఉపలబ్భతి…పే॰… సఙ్ఖారా చ ఉపలబ్భన్తి…పే॰… విఞ్ఞాణఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం విఞ్ఞాణం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి వుత్తం భగవతా అత్థి పుగ్గలో అత్తహితాయ పటిపన్నో। విఞ్ఞాణఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం విఞ్ఞాణం అఞ్ఞో పుగ్గలోతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। విఞ్ఞాణఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం విఞ్ఞాణం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం విఞ్ఞాణం అఞ్ఞో పుగ్గలోతి। నో చ వత రే వత్తబ్బే వుత్తం భగవతా అత్థి పుగ్గలో అత్తహితాయ పటిపన్నో। విఞ్ఞాణఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। విఞ్ఞాణఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం విఞ్ఞాణం అఞ్ఞో పుగ్గలోతి మిచ్ఛా…పే॰…॥>
    text <౨౪>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నో। చక్ఖాయతనఞ్చ ఉపలబ్భతి సచ్చికట్ఠపరమత్థేన…పే॰… సోతాయతనఞ్చ ఉపలబ్భతి…పే॰… ధమ్మాయతనఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౨౫>, <చక్ఖుధాతు చ ఉపలబ్భతి సచ్చికట్ఠపరమత్థేన…పే॰… కాయధాతు చ ఉపలబ్భతి…పే॰… రూపధాతు చ ఉపలబ్భతి…పే॰… ఫోట్ఠబ్బధాతు చ ఉపలబ్భతి…పే॰… చక్ఖువిఞ్ఞాణధాతు చ ఉపలబ్భతి…పే॰… మనోవిఞ్ఞాణధాతు చ ఉపలబ్భతి…పే॰… ధమ్మధాతు చ ఉపలబ్భతి సచ్చికట్ఠపరమత్థేన…పే॰…॥>
    text <౨౬>, <చక్ఖున్ద్రియఞ్చ ఉపలబ్భతి సచ్చికట్ఠపరమత్థేన…పే॰… సోతిన్ద్రియఞ్చ ఉపలబ్భతి సచ్చికట్ఠపరమత్థేన…పే॰… అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౨౭>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి। నో చ వత రే వత్తబ్బే వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా…పే॰…॥>
    stand <సుద్ధికసంసన్దనా॥>
  text <౬॥ ఓపమ్మసంసన్దనం>
    text <౨౮>, <రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనాతి॥ ఆమన్తా॥ పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం రూపం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం రూపం అఞ్ఞో పుగ్గలోతి॥ యం తత్థ వదేసి వత్తబ్బే ఖో రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం రూపం అఞ్ఞో పుగ్గలోతి। నో చ వత రే వత్తబ్బే రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా…పే॰…॥>
    text <౨౯>, <రూపం ఉపలబ్భతి సచ్చికట్ఠపరమత్థేన। సఞ్ఞా చ ఉపలబ్భతి…పే॰… సఙ్ఖారా చ ఉపలబ్భన్తి…పే॰… విఞ్ఞాణఞ్చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞం విఞ్ఞాణన్తి॥ ఆమన్తా॥ పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం రూపం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి రూపం ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞం విఞ్ఞాణం। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం రూపం అఞ్ఞో పుగ్గలోతి॥ యం తత్థ వదేసి వత్తబ్బే ఖో రూపం ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞం విఞ్ఞాణం। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం రూపం అఞ్ఞో పుగ్గలోతి। నో చ వత రే వత్తబ్బే రూపం ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞం విఞ్ఞాణం। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో రూపం ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞం విఞ్ఞాణం। పుగ్గలో ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా…పే॰…॥>
    text <౩౦>, <వేదనా ఉపలబ్భతి సచ్చికట్ఠపరమత్థేన। సఞ్ఞా చ ఉపలబ్భతి…పే॰… సఙ్ఖారా చ ఉపలబ్భన్తి…పే॰… విఞ్ఞాణఞ్చ ఉపలబ్భతి…పే॰… రూపఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౩౧>, <సఞ్ఞా ఉపలబ్భతి సచ్చికట్ఠపరమత్థేన। సఙ్ఖారా చ ఉపలబ్భన్తి…పే॰… విఞ్ఞాణఞ్చ ఉపలబ్భతి…పే॰… రూపఞ్చ ఉపలబ్భతి…పే॰… వేదనా చ ఉపలబ్భతి సచ్చికట్ఠపరమత్థేన…పే॰…॥>
    text <౩౨>, <సఙ్ఖారా ఉపలబ్భన్తి సచ్చికట్ఠపరమత్థేన। విఞ్ఞాణఞ్చ ఉపలబ్భతి…పే॰… రూపఞ్చ ఉపలబ్భతి…పే॰… వేదనా చ ఉపలబ్భతి…పే॰… సఞ్ఞా చ ఉపలబ్భతి సచ్చికట్ఠపరమత్థేన…పే॰…॥>
    text <౩౩>, <విఞ్ఞాణం ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి…పే॰… వేదనా చ ఉపలబ్భతి…పే॰… సఞ్ఞా చ ఉపలబ్భతి…పే॰… సఙ్ఖారా చ ఉపలబ్భన్తి సచ్చికట్ఠపరమత్థేన। అఞ్ఞం విఞ్ఞాణం అఞ్ఞే సఙ్ఖారాతి॥ ఆమన్తా॥ పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం విఞ్ఞాణం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి విఞ్ఞాణం ఉపలబ్భతి సచ్చికట్ఠపరమత్థేన। సఙ్ఖారా చ ఉపలబ్భన్తి సచ్చికట్ఠపరమత్థేన। అఞ్ఞం విఞ్ఞాణం అఞ్ఞే సఙ్ఖారా। పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం విఞ్ఞాణం అఞ్ఞో పుగ్గలోతి॥ యం తత్థ వదేసి వత్తబ్బే ఖో విఞ్ఞాణం ఉపలబ్భతి సచ్చికట్ఠపరమత్థేన। సఙ్ఖారా చ ఉపలబ్భన్తి సచ్చికట్ఠపరమత్థేన। అఞ్ఞం విఞ్ఞాణం అఞ్ఞే సఙ్ఖారా। పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం విఞ్ఞాణం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం విఞ్ఞాణం అఞ్ఞో పుగ్గలోతి। నో చ వత రే వత్తబ్బే విఞ్ఞాణం ఉపలబ్భతి సచ్చికట్ఠపరమత్థేన। సఙ్ఖారా చ ఉపలబ్భన్తి సచ్చికట్ఠపరమత్థేన। అఞ్ఞం విఞ్ఞాణం అఞ్ఞే సఙ్ఖారా। పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో విఞ్ఞాణం ఉపలబ్భతి సచ్చికట్ఠపరమత్థేన। సఙ్ఖారా చ ఉపలబ్భన్తి సచ్చికట్ఠపరమత్థేన। అఞ్ఞం విఞ్ఞాణం అఞ్ఞే సఙ్ఖారా। పుగ్గలో ఉపలబ్భతి సచ్చికట్ఠపరమత్థేన। విఞ్ఞాణఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం విఞ్ఞాణం అఞ్ఞో పుగ్గలోతి మిచ్ఛా…పే॰…॥>
    text <౩౪>, <చక్ఖాయతనం ఉపలబ్భతి సచ్చికట్ఠపరమత్థేన। సోతాయతనఞ్చ ఉపలబ్భతి…పే॰… ధమ్మాయతనఞ్చ ఉపలబ్భతి సచ్చికట్ఠపరమత్థేన…పే॰… సోతాయతనం ఉపలబ్భతి…పే॰… ధమ్మాయతనం ఉపలబ్భతి సచ్చికట్ఠపరమత్థేన। చక్ఖాయతనఞ్చ ఉపలబ్భతి…పే॰… మనాయతనఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౩౫>, <చక్ఖుధాతు ఉపలబ్భతి సచ్చికట్ఠపరమత్థేన। సోతధాతు చ ఉపలబ్భతి…పే॰… ధమ్మధాతు చ ఉపలబ్భతి సచ్చికట్ఠపరమత్థేన…పే॰… సోతధాతు ఉపలబ్భతి…పే॰… ధమ్మధాతు ఉపలబ్భతి సచ్చికట్ఠపరమత్థేన। చక్ఖుధాతు చ ఉపలబ్భతి…పే॰… మనోవిఞ్ఞాణధాతు చ ఉపలబ్భతి సచ్చికట్ఠపరమత్థేన…పే॰…॥>
    text <౩౬>, <చక్ఖున్ద్రియం ఉపలబ్భతి సచ్చికట్ఠపరమత్థేన। సోతిన్ద్రియఞ్చ ఉపలబ్భతి…పే॰… అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన…పే॰… సోతిన్ద్రియం ఉపలబ్భతి…పే॰… అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన…పే॰… చక్ఖున్ద్రియఞ్చ ఉపలబ్భతి…పే॰… అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియన్తి॥ ఆమన్తా॥ పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ యం తత్థ వదేసి వత్తబ్బే ఖో అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి। నో చ వత రే వత్తబ్బే అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। పుగ్గలో ఉపలబ్భతి సచ్చికట్ఠపరమత్థేన। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా…పే॰…॥>
    text <౩౭>, <రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం రూపం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం రూపం అఞ్ఞో పుగ్గలోతి॥ యం తత్థ వదేసి వత్తబ్బే ఖో రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం రూపం అఞ్ఞో పుగ్గలోతి। నో చ వత రే వత్తబ్బే రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో రూపం ఉపలబ్భతి సచ్చికట్ఠపరమత్థేన। వేదనా చ ఉపలబ్భతి సచ్చికట్ఠపరమత్థేన। అఞ్ఞం రూపం అఞ్ఞా వేదనా। వుత్తం భగవతా అత్థి పుగ్గలో అత్తహితాయ పటిపన్నో। రూపఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం రూపం అఞ్ఞో పుగ్గలోతి మిచ్ఛా…పే॰…॥>
    text <౩౮>, <రూపం ఉపలబ్భతి సచ్చికట్ఠపరమత్థేన। సఞ్ఞా చ ఉపలబ్భతి… సఙ్ఖారా చ ఉపలబ్భన్తి… విఞ్ఞాణఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౩౯>, <వేదనా ఉపలబ్భతి సచ్చికట్ఠపరమత్థేన। సఞ్ఞా చ ఉపలబ్భతి… సఙ్ఖారా చ ఉపలబ్భన్తి… విఞ్ఞాణఞ్చ ఉపలబ్భతి… రూపఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౪౦>, <సఞ్ఞా ఉపలబ్భతి సచ్చికట్ఠపరమత్థేన। సఙ్ఖారా చ ఉపలబ్భన్తి… విఞ్ఞాణఞ్చ ఉపలబ్భతి… రూపఞ్చ ఉపలబ్భతి… వేదనా చ ఉపలబ్భతి సచ్చికట్ఠపరమత్థేన…పే॰…॥>
    text <౪౧>, <సఙ్ఖారా ఉపలబ్భన్తి సచ్చికట్ఠపరమత్థేన। విఞ్ఞాణఞ్చ ఉపలబ్భతి… రూపఞ్చ ఉపలబ్భతి… వేదనా చ ఉపలబ్భతి… సఞ్ఞా చ ఉపలబ్భతి సచ్చికట్ఠపరమత్థేన…పే॰…॥>
    text <౪౨>, <విఞ్ఞాణం ఉపలబ్భతి సచ్చికట్ఠపరమత్థేన। రూపఞ్చ ఉపలబ్భతి… వేదనా చ ఉపలబ్భతి… సఞ్ఞా చ ఉపలబ్భతి… సఙ్ఖారా చ ఉపలబ్భన్తి సచ్చికట్ఠపరమత్థేన…పే॰…॥>
    text <౪౩>, <చక్ఖాయతనం ఉపలబ్భతి సచ్చికట్ఠపరమత్థేన। సోతాయతనఞ్చ ఉపలబ్భతి…పే॰… ధమ్మాయతనఞ్చ ఉపలబ్భతి సచ్చికట్ఠపరమత్థేన…పే॰… సోతాయతనం ఉపలబ్భతి…పే॰… ధమ్మాయతనం ఉపలబ్భతి సచ్చికట్ఠపరమత్థేన చక్ఖాయతనఞ్చ ఉపలబ్భతి…పే॰… మనాయతనఞ్చ ఉపలబ్భతి సచ్చికట్ఠపరమత్థేన…పే॰…॥>
    text <౪౪>, <చక్ఖుధాతు ఉపలబ్భతి సచ్చికట్ఠపరమత్థేన। సోతధాతు చ ఉపలబ్భతి…పే॰… ధమ్మధాతు చ ఉపలబ్భతి సచ్చికట్ఠపరమత్థేన…పే॰… సోతధాతు ఉపలబ్భతి సచ్చికట్ఠపరమత్థేన…పే॰… ధమ్మధాతు ఉపలబ్భతి సచ్చికట్ఠపరమత్థేన। చక్ఖుధాతు చ ఉపలబ్భతి…పే॰… మనోవిఞ్ఞాణధాతు చ ఉపలబ్భతి సచ్చికట్ఠపరమత్థేన…పే॰…॥>
    text <౪౫>, <చక్ఖున్ద్రియం ఉపలబ్భతి సచ్చికట్ఠపరమత్థేన। సోతిన్ద్రియఞ్చ ఉపలబ్భతి…పే॰… అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన…పే॰… సోతిన్ద్రియం ఉపలబ్భతి…పే॰… అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। చక్ఖున్ద్రియఞ్చ ఉపలబ్భతి…పే॰… అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియన్తి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। తేన వత రే వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి॥ యం తత్థ వదేసి వత్తబ్బే ఖో అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి। నో చ వత రే వత్తబ్బే అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో అఞ్ఞాతావిన్ద్రియం ఉపలబ్భతి సచ్చికట్ఠపరమత్థేన। అఞ్ఞిన్ద్రియఞ్చ ఉపలబ్భతి సచ్చికట్ఠపరమత్థేన। అఞ్ఞం అఞ్ఞాతావిన్ద్రియం అఞ్ఞం అఞ్ఞిన్ద్రియం। వుత్తం భగవతా అత్థి పుగ్గలో అత్తహితాయ పటిపన్నో। అఞ్ఞాతావిన్ద్రియఞ్చ ఉపలబ్భతి సచ్చికట్ఠపరమత్థేన। నో చ వత్తబ్బే అఞ్ఞం అఞ్ఞాతావిన్ద్రియం అఞ్ఞో పుగ్గలోతి మిచ్ఛా…పే॰…॥>
    stand <ఓపమ్మసంసన్దనం॥>
  text <౭॥ చతుక్కనయసంసన్దనం>
    text <౪౬>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ రూపం పుగ్గలోతి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే రూపం పుగ్గలోతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే రూపం పుగ్గలోతి మిచ్ఛా॥>
    text <నో చే పన వత్తబ్బే రూపం పుగ్గలోతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే రూపం పుగ్గలోతి మిచ్ఛా…పే॰…॥>
    text <౪౭>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ రూపస్మిం పుగ్గలో…పే॰… అఞ్ఞత్ర రూపా పుగ్గలో…పే॰… పుగ్గలస్మిం రూపన్తి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే పుగ్గలస్మిం రూపన్తి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే పుగ్గలస్మిం రూపన్తి మిచ్ఛా॥>
    text <నో చే పన వత్తబ్బే పుగ్గలస్మిం రూపన్తి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే పుగ్గలస్మిం రూపన్తి మిచ్ఛా…పే॰…॥>
    text <౪౮>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ వేదనా పుగ్గలో…పే॰… వేదనాయ పుగ్గలో…పే॰… అఞ్ఞత్ర వేదనాయ పుగ్గలో…పే॰… పుగ్గలస్మిం వేదనా…పే॰…॥>
    text <సఞ్ఞా పుగ్గలో…పే॰… సఞ్ఞాయ పుగ్గలో…పే॰… అఞ్ఞత్ర సఞ్ఞాయ పుగ్గలో…పే॰… పుగ్గలస్మిం సఞ్ఞా…పే॰…॥>
    text <సఙ్ఖారా పుగ్గలో…పే॰… సఙ్ఖారేసు పుగ్గలో…పే॰… అఞ్ఞత్ర సఙ్ఖారేహి పుగ్గలో…పే॰… పుగ్గలస్మిం సఙ్ఖారా…పే॰…॥>
    text <విఞ్ఞాణం పుగ్గలో…పే॰… విఞ్ఞాణస్మిం పుగ్గలో…పే॰… అఞ్ఞత్ర విఞ్ఞాణా పుగ్గలో…పే॰… పుగ్గలస్మిం విఞ్ఞాణన్తి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే పుగ్గలస్మిం విఞ్ఞాణన్తి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే పుగ్గలస్మిం విఞ్ఞాణన్తి మిచ్ఛా॥>
    text <నో చే పన వత్తబ్బే పుగ్గలస్మిం విఞ్ఞాణన్తి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే పుగ్గలస్మిం విఞ్ఞాణన్తి మిచ్ఛా…పే॰…॥>
    text <౪౯>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ చక్ఖాయతనం పుగ్గలో…పే॰… చక్ఖాయతనస్మిం పుగ్గలో…పే॰… అఞ్ఞత్ర చక్ఖాయతనా పుగ్గలో…పే॰… పుగ్గలస్మిం చక్ఖాయతనం…పే॰… ధమ్మాయతనం పుగ్గలో…పే॰… ధమ్మాయతనస్మిం పుగ్గలో…పే॰… అఞ్ఞత్ర ధమ్మాయతనా పుగ్గలో…పే॰… పుగ్గలస్మిం ధమ్మాయతనం…పే॰…॥>
    text <చక్ఖుధాతు పుగ్గలో…పే॰… చక్ఖుధాతుయా పుగ్గలో…పే॰… అఞ్ఞత్ర చక్ఖుధాతుయా పుగ్గలో…పే॰… పుగ్గలస్మిం చక్ఖుధాతు…పే॰… ధమ్మధాతు పుగ్గలో…పే॰… ధమ్మధాతుయా పుగ్గలో…పే॰… అఞ్ఞత్ర ధమ్మధాతుయా పుగ్గలో…పే॰… పుగ్గలస్మిం ధమ్మధాతు…పే॰…॥>
    text <చక్ఖున్ద్రియం పుగ్గలో…పే॰… చక్ఖున్ద్రియస్మిం పుగ్గలో…పే॰… అఞ్ఞత్ర చక్ఖున్ద్రియా పుగ్గలో …పే॰… పుగ్గలస్మిం చక్ఖున్ద్రియం…పే॰… అఞ్ఞాతావిన్ద్రియం పుగ్గలో…పే॰… అఞ్ఞాతావిన్ద్రియస్మిం పుగ్గలో…పే॰… అఞ్ఞత్ర అఞ్ఞాతావిన్ద్రియా పుగ్గలో…పే॰… పుగ్గలస్మిం అఞ్ఞాతావిన్ద్రియన్తి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి పుగ్గలో ఉపలబ్భతి సచ్చికట్ఠపరమత్థేన। తేన వత రే వత్తబ్బే పుగ్గలస్మిం అఞ్ఞాతావిన్ద్రియన్తి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే పుగ్గలస్మిం అఞ్ఞాతావిన్ద్రియన్తి మిచ్ఛా॥>
    text <నో చే పన వత్తబ్బే పుగ్గలస్మిం అఞ్ఞాతావిన్ద్రియన్తి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥ యం తత్థ వదేసి వత్తబ్బే ఖో పుగ్గలో ఉపలబ్భతి సచ్చికట్ఠపరమత్థేన। నో చ వత్తబ్బే పుగ్గలస్మిం అఞ్ఞాతావిన్ద్రియన్తి మిచ్ఛా…పే॰…॥>
    text <౫౦>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నోతి॥ ఆమన్తా॥ రూపం పుగ్గలోతి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి వుత్తం భగవతా అత్థి పుగ్గలో అత్తహితాయ పటిపన్నో। తేన వత రే వత్తబ్బే రూపం పుగ్గలోతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే రూపం పుగ్గలోతి మిచ్ఛా॥>
    text <నో చే పన వత్తబ్బే రూపం పుగ్గలోతి। నో చ వత రే వత్తబ్బే వుత్తం భగవతా అత్థి పుగ్గలో అత్తహితాయ పటిపన్నోతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే రూపం పుగ్గలోతి మిచ్ఛా…పే॰…॥>
    text <౫౧>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నోతి॥ ఆమన్తా॥ రూపస్మిం పుగ్గలో…పే॰… అఞ్ఞత్ర రూపా పుగ్గలో…పే॰… పుగ్గలస్మిం రూపం…పే॰…॥>
    text <వేదనా పుగ్గలో…పే॰… వేదనాయ పుగ్గలో…పే॰… అఞ్ఞత్ర వేదనాయ పుగ్గలో…పే॰… పుగ్గలస్మిం వేదనా…పే॰…॥>
    text <సఞ్ఞా పుగ్గలో…పే॰… సఞ్ఞాయ పుగ్గలో…పే॰… అఞ్ఞత్ర సఞ్ఞాయ పుగ్గలో…పే॰… పుగ్గలస్మిం సఞ్ఞా…పే॰…॥>
    text <సఙ్ఖారా పుగ్గలో…పే॰… సఙ్ఖారేసు పుగ్గలో…పే॰… అఞ్ఞత్ర సఙ్ఖారేహి పుగ్గలో…పే॰… పుగ్గలస్మిం సఙ్ఖారా…పే॰…॥>
    text <విఞ్ఞాణం పుగ్గలో…పే॰… విఞ్ఞాణస్మిం పుగ్గలో…పే॰… అఞ్ఞత్ర విఞ్ఞాణా పుగ్గలో…పే॰… పుగ్గలస్మిం విఞ్ఞాణన్తి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి వుత్తం భగవతా అత్థి పుగ్గలో అత్తహితాయ పటిపన్నో। తేన వత రే వత్తబ్బే పుగ్గలస్మిం విఞ్ఞాణన్తి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే పుగ్గలస్మిం విఞ్ఞాణన్తి మిచ్ఛా॥>
    text <నో చే పన వత్తబ్బే పుగ్గలస్మిం విఞ్ఞాణన్తి। నో చ వత రే వత్తబ్బే వుత్తం భగవతా అత్థి పుగ్గలో అత్తహితాయ పటిపన్నోతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే పుగ్గలస్మిం విఞ్ఞాణన్తి మిచ్ఛా…పే॰…॥>
    text <౫౨>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నోతి॥ ఆమన్తా॥ చక్ఖాయతనం పుగ్గలో…పే॰… చక్ఖాయతనస్మిం పుగ్గలో…పే॰… అఞ్ఞత్ర చక్ఖాయతనా పుగ్గలో…పే॰… పుగ్గలస్మిం చక్ఖాయతనం…పే॰… ధమ్మాయతనం పుగ్గలో…పే॰… ధమ్మాయతనస్మిం పుగ్గలో…పే॰… అఞ్ఞత్ర ధమ్మాయతనా పుగ్గలో…పే॰… పుగ్గలస్మిం ధమ్మాయతనం…పే॰…॥>
    text <చక్ఖుధాతు పుగ్గలో…పే॰… చక్ఖుధాతుయా పుగ్గలో…పే॰… అఞ్ఞత్ర చక్ఖుధాతుయా పుగ్గలో…పే॰… పుగ్గలస్మిం చక్ఖుధాతు…పే॰… ధమ్మధాతు పుగ్గలో…పే॰… ధమ్మధాతుయా పుగ్గలో…పే॰… అఞ్ఞత్ర ధమ్మధాతుయా పుగ్గలో…పే॰… పుగ్గలస్మిం ధమ్మధాతు…పే॰…॥>
    text <చక్ఖున్ద్రియం పుగ్గలో…పే॰… చక్ఖున్ద్రియస్మిం పుగ్గలో…పే॰… అఞ్ఞత్ర చక్ఖున్ద్రియా పుగ్గలో…పే॰… పుగ్గలస్మిం చక్ఖున్ద్రియం…పే॰… అఞ్ఞాతావిన్ద్రియం పుగ్గలో…పే॰… అఞ్ఞాతావిన్ద్రియస్మిం పుగ్గలో…పే॰… అఞ్ఞత్ర అఞ్ఞాతావిన్ద్రియా పుగ్గలో…పే॰… పుగ్గలస్మిం అఞ్ఞాతావిన్ద్రియన్తి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి వుత్తం భగవతా అత్థి పుగ్గలో అత్తహితాయ పటిపన్నో। తేన వత రే వత్తబ్బే పుగ్గలస్మిం అఞ్ఞాతావిన్ద్రియన్తి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే పుగ్గలస్మిం అఞ్ఞాతావిన్ద్రియన్తి మిచ్ఛా॥>
    text <నో చే పన వత్తబ్బే పుగ్గలస్మిం అఞ్ఞాతావిన్ద్రియన్తి। నో చ వత రే వత్తబ్బే వుత్తం భగవతా అత్థి పుగ్గలో అత్తహితాయ పటిపన్నోతి॥ యం తత్థ వదేసి వత్తబ్బే ఖో వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే పుగ్గలస్మిం అఞ్ఞాతావిన్ద్రియన్తి మిచ్ఛా…పే॰…॥>
    stand <చతుక్కనయసంసన్దనం॥>
  text <౮॥ లక్ఖణయుత్తికథా>
    text <౫౩>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ పుగ్గలో సప్పచ్చయో…పే॰… పుగ్గలో అప్పచ్చయో… పుగ్గలో సఙ్ఖతో … పుగ్గలో అసఙ్ఖతో… పుగ్గలో సస్సతో … పుగ్గలో అసస్సతో… పుగ్గలో సనిమిత్తో… పుగ్గలో అనిమిత్తోతి॥ న హేవం వత్తబ్బే॥ సంఖిత్తం>
    text <౫౪>, <పుగ్గలో నుపలబ్భతి సచ్చికట్ఠపరమత్థేనాతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నోతి॥ ఆమన్తా॥ పుగ్గలో సప్పచ్చయో…పే॰… పుగ్గలో అప్పచ్చయో… పుగ్గలో సఙ్ఖతో… పుగ్గలో అసఙ్ఖతో… పుగ్గలో సస్సతో… పుగ్గలో అసస్సతో… పుగ్గలో సనిమిత్తో… పుగ్గలో అనిమిత్తోతి॥ న హేవం వత్తబ్బే॥ సంఖిత్తం>
    stand <లక్ఖణయుత్తికథా॥>
  text <౯॥ వచనసోధనం>
    text <౫౫>, <పుగ్గలో ఉపలబ్భతి। ఉపలబ్భతి పుగ్గలోతి॥ పుగ్గలో ఉపలబ్భతి। ఉపలబ్భతి కేహిచి పుగ్గలో కేహిచి న పుగ్గలోతి॥ పుగ్గలో కేహిచి ఉపలబ్భతి కేహిచి న ఉపలబ్భతీతి॥ న హేవం వత్తబ్బే…పే॰…॥>
    text <౫౬>, <పుగ్గలో సచ్చికట్ఠో। సచ్చికట్ఠో పుగ్గలోతి॥ పుగ్గలో సచ్చికట్ఠో। సచ్చికట్ఠో కేహిచి పుగ్గలో కేహిచి న పుగ్గలోతి॥ పుగ్గలో కేహిచి సచ్చికట్ఠో కేహిచి న సచ్చికట్ఠోతి॥ న హేవం వత్తబ్బే…పే॰…॥>
    text <౫౭>, <పుగ్గలో విజ్జమానో। విజ్జమానో పుగ్గలోతి॥ పుగ్గలో విజ్జమానో। విజ్జమానో కేహిచి పుగ్గలో కేహిచి న పుగ్గలోతి॥ పుగ్గలో కేహిచి విజ్జమానో కేహిచి న విజ్జమానోతి॥ న హేవం వత్తబ్బే…పే॰…॥>
    text <౫౮>, <పుగ్గలో సంవిజ్జమానో। సంవిజ్జమానో పుగ్గలోతి॥ పుగ్గలో సంవిజ్జమానో। సంవిజ్జమానో కేహిచి పుగ్గలో కేహిచి న పుగ్గలోతి॥ పుగ్గలో కేహిచి సంవిజ్జమానో కేహిచి న సంవిజ్జమానోతి॥ న హేవం వత్తబ్బే…పే॰…॥>
    text <౫౯>, <పుగ్గలో అత్థి। అత్థి పుగ్గలోతి॥ పుగ్గలో అత్థి। అత్థి కేహిచి పుగ్గలో కేహిచి న పుగ్గలోతి॥ పుగ్గలో కేహిచి అత్థి కేహిచి నత్థీతి॥ న హేవం వత్తబ్బే…పే॰…॥>
    text <౬౦>, <పుగ్గలో అత్థి। అత్థి న సబ్బో పుగ్గలోతి॥ ఆమన్తా…పే॰… పుగ్గలో నత్థి। నత్థి న సబ్బో పుగ్గలోతి॥ న హేవం వత్తబ్బే॥ సంఖిత్తం>
    stand <వచనసోధనం॥>
  text <౧౦॥ పఞ్ఞత్తానుయోగో>
    text <౬౧>, <రూపధాతుయా రూపీ పుగ్గలోతి॥ ఆమన్తా॥ కామధాతుయా కామీ పుగ్గలోతి॥ న హేవం వత్తబ్బే…పే॰…॥>
    text <౬౨>, <రూపధాతుయా రూపినో సత్తాతి॥ ఆమన్తా॥ కామధాతుయా కామినో సత్తాతి॥ న హేవం వత్తబ్బే…పే॰…॥>
    text <౬౩>, <అరూపధాతుయా అరూపీ పుగ్గలోతి॥ ఆమన్తా॥ కామధాతుయా కామీ పుగ్గలోతి॥ న హేవం వత్తబ్బే…పే॰…॥>
    text <౬౪>, <అరూపధాతుయా అరూపినో సత్తాతి॥ ఆమన్తా॥ కామధాతుయా కామినో సత్తాతి॥ న హేవం వత్తబ్బే…పే॰…॥>
    text <౬౫>, <రూపధాతుయా రూపీ పుగ్గలో అరూపధాతుయా అరూపీ పుగ్గలో। అత్థి చ కోచి రూపధాతుయా చుతో అరూపధాతుం ఉపపజ్జతీతి॥ ఆమన్తా॥ రూపీ పుగ్గలో ఉపచ్ఛిన్నో। అరూపీ పుగ్గలో జాతోతి॥ న హేవం వత్తబ్బే…పే॰…॥>
    text <౬౬>, <రూపధాతుయా రూపినో సత్తా అరూపధాతుయా అరూపినో సత్తా। అత్థి చ కోచి రూపధాతుయా చుతో అరూపధాతుం ఉపపజ్జతీతి॥ ఆమన్తా॥ రూపీ సత్తో ఉపచ్ఛిన్నో। అరూపీ సత్తో జాతోతి॥ న హేవం వత్తబ్బే…పే॰…॥>
    text <౬౭>, <కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతేతి॥ ఆమన్తా॥ పుగ్గలోతి వా జీవోతి వా। జీవోతి వా పుగ్గలోతి వా। పుగ్గలం అప్పియం కరిత్వా ఏసేసే ఏకట్ఠే సమే సమభాగే తజ్జాతేతి॥ ఆమన్తా॥ అఞ్ఞో కాయో। అఞ్ఞో పుగ్గలోతి॥ ఆమన్తా॥ అఞ్ఞం జీవం। అఞ్ఞం సరీరన్తి॥ న హేవం వత్తబ్బే॥>
    text <ఆజానాహి నిగ్గహం॥ హఞ్చి కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। పుగ్గలోతి వా జీవోతి వా। జీవోతి వా పుగ్గలోతి వా। పుగ్గలం అప్పియం కరిత్వా ఏసేసే ఏకట్ఠే సమే సమభాగే తజ్జాతే। అఞ్ఞో కాయో అఞ్ఞో పుగ్గలో। తేన వత రే వత్తబ్బే అఞ్ఞం జీవం అఞ్ఞం సరీరన్తి॥ యం తత్థ వదేసి వత్తబ్బే ఖో కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। పుగ్గలోతి వా జీవోతి వా। జీవోతి వా పుగ్గలోతి వా। పుగ్గలం అప్పియం కరిత్వా ఏసేసే ఏకట్ఠే సమే సమభాగే తజ్జాతే। అఞ్ఞో కాయో అఞ్ఞో పుగ్గలో। నో చ వత్తబ్బే అఞ్ఞం జీవం అఞ్ఞం సరీరన్తి మిచ్ఛా॥>
    text <నో చే పన వత్తబ్బే అఞ్ఞం జీవం అఞ్ఞం సరీరన్తి। నో చ వత రే వత్తబ్బే కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। పుగ్గలోతి వా జీవోతి వా। జీవోతి వా పుగ్గలోతి వా। పుగ్గలం అప్పియం కరిత్వా ఏసేసే ఏకట్ఠే సమే సమభాగే తజ్జాతే। అఞ్ఞో కాయో అఞ్ఞో పుగ్గలోతి॥ యం తత్థ వదేసి వత్తబ్బే ఖో కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। పుగ్గలోతి వా జీవోతి వా। జీవోతి వా పుగ్గలోతి వా। పుగ్గలం అప్పియం కరిత్వా ఏసేసే ఏకట్ఠే సమే సమభాగే తజ్జాతే। అఞ్ఞో కాయో అఞ్ఞో పుగ్గలో। నో చ వత్తబ్బే అఞ్ఞం జీవం అఞ్ఞం సరీరన్తి మిచ్ఛా…పే॰…॥>
    text <౬౮>, <కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతేతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నోతి॥ ఆమన్తా॥ అఞ్ఞో కాయో అఞ్ఞో పుగ్గలోతి॥ న హేవం వత్తబ్బే॥>
    text <ఆజానాహి పటికమ్మం॥ హఞ్చి కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। వుత్తం భగవతా అత్థి పుగ్గలో అత్తహితాయ పటిపన్నో। తేన వత రే వత్తబ్బే అఞ్ఞో కాయో అఞ్ఞో పుగ్గలోతి॥ యం తత్థ వదేసి వత్తబ్బే ఖో కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే అఞ్ఞో కాయో అఞ్ఞో పుగ్గలోతి మిచ్ఛా॥>
    text <నో చే పన వత్తబ్బే అఞ్ఞో కాయో అఞ్ఞో పుగ్గలోతి। నో చ వత రే వత్తబ్బే కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। వుత్తం భగవతా అత్థి పుగ్గలో అత్తహితాయ పటిపన్నోతి॥ యం తత్థ వదేసి వత్తబ్బే ఖో కాయోతి వా సరీరన్తి వా। సరీరన్తి వా కాయోతి వా। కాయం అప్పియం కరిత్వా ఏసేసే ఏకట్ఠే సమే సమభాగే తజ్జాతే। వుత్తం భగవతా అత్థి పుగ్గలో అత్తహితాయ పటిపన్నో। నో చ వత్తబ్బే అఞ్ఞో కాయో అఞ్ఞో పుగ్గలోతి మిచ్ఛా॥ సంఖిత్తం>
    stand <పఞ్ఞత్తానుయోగో॥>
  text <౧౧॥ గతిఅనుయోగో>
    text <౬౯>, <పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ సో పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ న హేవం వత్తబ్బే …పే॰…॥>
    text <౭౦>, <పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ అఞ్ఞో పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ న హేవం వత్తబ్బే…పే॰…॥>
    text <౭౧>, <పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ సో చ అఞ్ఞో చ సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ న హేవం వత్తబ్బే…పే॰…॥>
    text <౭౨>, <పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ నేవ సో సన్ధావతి। న అఞ్ఞో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ న హేవం వత్తబ్బే…పే॰…॥>
    text <౭౩>, <పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ సో పుగ్గలో సన్ధావతి। అఞ్ఞో పుగ్గలో సన్ధావతి। సో చ అఞ్ఞో చ సన్ధావతి। నేవ సో సన్ధావతి న అఞ్ఞో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ న హేవం వత్తబ్బే…పే॰…॥>
    text <౭౪>, <న వత్తబ్బం పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ నను వుత్తం భగవతా>
    block
      text <స సత్తక్ఖత్తుపరమం। సన్ధావిత్వాన పుగ్గలో।>
      text <దుక్ఖస్సన్తకరో హోతి। సబ్బసంయోజనక్ఖయాతి॥>
      text <ఖన్ధేసు భిజ్జమానేసు। సో చే భిజ్జతి పుగ్గలో।>
      text <ఉచ్ఛేదా భవతి దిట్ఠి। యా బుద్ధేన వివజ్జితా॥>
      text <ఖన్ధేసు భిజ్జమానేసు। నో చే భిజ్జతి పుగ్గలో।>
      text <పుగ్గలో సస్సతో హోతి। నిబ్బానేన సమసమోతి॥>
      text <సుఞ్ఞతో లోకం అవేక్ఖస్సు। మోఘరాజ సదా సతో।>
      text <అత్తానుదిట్ఠిం ఊహచ్చ। ఏవం మచ్చుతరో సియా।>
      text <ఏవం లోకం అవేక్ఖన్తం। మచ్చురాజా న పస్సతీతి॥>
      text <కిన్ను సత్తోతి పచ్చేసి। మార దిట్ఠిగతం ను తే।>
      text <సుద్ధసఙ్ఖారపుఞ్జోయం। నయిధ సత్తుపలబ్భతి॥>
      text <యథా హి అఙ్గసమ్భారా। హోతి సద్దో రథో ఇతి।>
      text <ఏవం ఖన్ధేసు సన్తేసు। హోతి సత్తోతి సమ్ముతి॥>
      text <దుక్ఖమేవ హి సమ్భోతి। దుక్ఖం తిట్ఠతి వేతి చ।>
      text <నాఞ్ఞత్ర దుక్ఖా సమ్భోతి। నాఞ్ఞం దుక్ఖా నిరుజ్ఝతీతి॥>
      text <అట్ఠకనిగ్గహపేయ్యాలా। సన్ధావనియా ఉపాదాయ।>
      text <చిత్తేన పఞ్చమం కల్యాణం। ఇద్ధిసుత్తాహరణేన అట్ఠమం॥>
    text <అత్థేవ సుత్తన్తోతి॥ ఆమన్తా॥ తేన హి పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥>
    text <౭౫>, <న వత్తబ్బం పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ నను వుత్తం భగవతా అనమతగ్గోయం। భిక్ఖవే। సంసారో॥ పుబ్బకోటి న పఞ్ఞాయతి। అవిజ్జానీవరణానం సత్తానం తణ్హాసంయోజనానం సన్ధావతం సంసరతన్తి॥ అత్థేవ సుత్తన్తోతి॥ ఆమన్తా॥ తేన హి పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥>
    text <౭౬>, <పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ న హేవం వత్తబ్బే…పే॰…॥>
    text <౭౭>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ అత్థి కోచి మనుస్సో హుత్వా దేవో హోతీతి॥ ఆమన్తా॥ స్వేవ మనుస్సో సో దేవోతి॥ న హేవం వత్తబ్బే…పే॰…॥>
    text <౭౮>, <స్వేవ మనుస్సో సో దేవోతి॥ ఆమన్తా॥ మనుస్సో హుత్వా దేవో హోతి। దేవో హుత్వా మనుస్సో హోతి। మనుస్సభూతో అఞ్ఞో। దేవో అఞ్ఞో। మనుస్సభూతో స్వేవాయం సన్ధావతీతి మిచ్ఛా…పే॰…॥>
    text <సచే హి సన్ధావతి స్వేవ పుగ్గలో ఇతో చుతో పరం లోకం అనఞ్ఞో। హేవం మరణం న హేహితి। పాణాతిపాతోపి నుపలబ్భతి॥ కమ్మం అత్థి। కమ్మవిపాకో అత్థి। కతానం కమ్మానం విపాకో అత్థి। కుసలాకుసలే విపచ్చమానే స్వేవాయం సన్ధావతీతి మిచ్ఛా॥>
    text <౭౯>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ అత్థి కోచి మనుస్సో హుత్వా యక్ఖో హోతి। పేతో హోతి। నేరయికో హోతి। తిరచ్ఛానగతో హోతి। ఓట్ఠో హోతి। గోణో హోతి। గద్రభో హోతి। సూకరో హోతి। మహింసో హోతీతి॥ ఆమన్తా॥ స్వేవ మనుస్సో సో మహింసోతి॥ న హేవం వత్తబ్బే…పే॰…॥>
    text <౮౦>, <స్వేవ మనుస్సో సో మహింసోతి॥ ఆమన్తా॥ మనుస్సో హుత్వా మహింసో హోతి। మహింసో హుత్వా మనుస్సో హోతి। మనుస్సభూతో అఞ్ఞో। మహింసో అఞ్ఞో। మనుస్సభూతో స్వేవాయం సన్ధావతీతి మిచ్ఛా…పే॰…॥>
    text <సచే హి సన్ధావతి స్వేవ పుగ్గలో ఇతో చుతో పరం లోకం అనఞ్ఞో। హేవం మరణం న హేహితి। పాణాతిపాతోపి నుపలబ్భతి॥ కమ్మం అత్థి। కమ్మవిపాకో అత్థి। కతానం కమ్మానం విపాకో అత్థి। కుసలాకుసలే విపచ్చమానే స్వేవాయం సన్ధావతీతి మిచ్ఛా॥>
    text <౮౧>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ అత్థి కోచి ఖత్తియో హుత్వా బ్రాహ్మణో హోతీతి॥ ఆమన్తా॥ స్వేవ ఖత్తియో సో బ్రాహ్మణోతి॥ న హేవం వత్తబ్బే…పే॰…॥>
    text <౮౨>, <అత్థి కోచి ఖత్తియో హుత్వా వేస్సో హోతి। సుద్దో హోతీతి॥ ఆమన్తా॥ స్వేవ ఖత్తియో సో సుద్దోతి॥ న హేవం వత్తబ్బే…పే॰…॥>
    text <౮౩>, <అత్థి కోచి బ్రాహ్మణో హుత్వా వేస్సో హోతి। సుద్దో హోతి। ఖత్తియో హోతీతి॥ ఆమన్తా॥ స్వేవ బ్రాహ్మణో సో ఖత్తియోతి॥ న హేవం వత్తబ్బే…పే॰…॥>
    text <౮౪>, <అత్థి కోచి వేస్సో హుత్వా సుద్దో హోతి। ఖత్తియో హోతి। బ్రాహ్మణో హోతీతి॥ ఆమన్తా॥ స్వేవ వేస్సో సో బ్రాహ్మణోతి॥ న హేవం వత్తబ్బే…పే॰…॥>
    text <౮౫>, <అత్థి కోచి సుద్దో హుత్వా ఖత్తియో హోతి। బ్రాహ్మణో హోతి। వేస్సో హోతీతి॥ ఆమన్తా॥ స్వేవ సుద్దో సో వేస్సోతి॥ న హేవం వత్తబ్బే…పే॰…॥>
    text <౮౬>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ హత్థచ్ఛిన్నో హత్థచ్ఛిన్నోవ హోతి। పాదచ్ఛిన్నో పాదచ్ఛిన్నోవ హోతి। హత్థపాదచ్ఛిన్నో హత్థపాదచ్ఛిన్నోవ హోతి। కణ్ణచ్ఛిన్నో… నాసచ్ఛిన్నో… కణ్ణనాసచ్ఛిన్నో… అఙ్గులిచ్ఛిన్నో… అళచ్ఛిన్నో… కణ్డరచ్ఛిన్నో… కుణిహత్థకో… ఫణహత్థకో… కుట్ఠియో… గణ్డియో… కిలాసియో… సోసియో… అపమారియో… ఓట్ఠో… గోణో… గద్రభో… సూకరో… మహింసో మహింసోవ హోతీతి॥ న హేవం వత్తబ్బే…పే॰…॥>
    text <౮౭>, <న వత్తబ్బం స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ నను సోతాపన్నో పుగ్గలో మనుస్సలోకా చుతో దేవలోకం ఉపపన్నో తత్థపి సోతాపన్నోవ హోతీతి॥ ఆమన్తా॥>
    text <హఞ్చి సోతాపన్నో పుగ్గలో మనుస్సలోకా చుతో దేవలోకం ఉపపన్నో తత్థపి సోతాపన్నోవ హోతి। తేన వత రే వత్తబ్బే స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥>
    text <౮౮>, <సోతాపన్నో పుగ్గలో మనుస్సలోకా చుతో దేవలోకం ఉపపన్నో తత్థపి సోతాపన్నోవ హోతీతి కత్వా తేన చ కారణేన స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ సోతాపన్నో పుగ్గలో మనుస్సలోకా చుతో దేవలోకం ఉపపన్నో తత్థపి మనుస్సో హోతీతి కత్వా॥ న హేవం వత్తబ్బే…పే॰…॥>
    text <౮౯>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ అనఞ్ఞో అవిగతో సన్ధావతీతి॥ న హేవం వత్తబ్బే…పే॰…॥>
    text <౯౦>, <అనఞ్ఞో అవిగతో సన్ధావతీతి॥ ఆమన్తా॥ హత్థచ్ఛిన్నో హత్థచ్ఛిన్నోవ హోతి। పాదచ్ఛిన్నో పాదచ్ఛిన్నోవ హోతి। హత్థపాదచ్ఛిన్నో హత్థపాదచ్ఛిన్నోవ హోతి। కణ్ణచ్ఛిన్నో… నాసచ్ఛిన్నో… కణ్ణనాసచ్ఛిన్నో… అఙ్గులిచ్ఛిన్నో… అళచ్ఛిన్నో… కణ్డరచ్ఛిన్నో… కుణిహత్థకో… ఫణహత్థకో… కుట్ఠియో… గణ్డియో… కిలాసియో… సోసియో… అపమారియో… ఓట్ఠో… గోణో… గద్రభో… సూకరో… మహింసో మహింసోవ హోతీతి॥ న హేవం వత్తబ్బే…పే॰…॥>
    text <౯౧>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ సరూపో సన్ధావతీతి॥ న హేవం వత్తబ్బే…పే॰… సరూపో సన్ధావతీతి॥ ఆమన్తా॥ తం జీవం తం సరీరన్తి॥ న హేవం వత్తబ్బే…పే॰…॥>
    text <సవేదనో…పే॰… ససఞ్ఞో…పే॰… ససఙ్ఖారో…పే॰… సవిఞ్ఞాణో సన్ధావతీతి॥ న హేవం వత్తబ్బే…పే॰… సవిఞ్ఞాణో సన్ధావతీతి॥ ఆమన్తా॥ తం జీవం తం సరీరన్తి॥ న హేవం వత్తబ్బే…పే॰…॥>
    text <౯౨>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ అరూపో సన్ధావతీతి॥ న హేవం వత్తబ్బే…పే॰… అరూపో సన్ధావతీతి॥ ఆమన్తా॥ అఞ్ఞం జీవం అఞ్ఞం సరీరన్తి॥ న హేవం వత్తబ్బే…పే॰…॥>
    text <అవేదనో…పే॰… అసఞ్ఞో…పే॰… అసఙ్ఖారో…పే॰… అవిఞ్ఞాణో సన్ధావతీతి॥ న హేవం వత్తబ్బే…పే॰… అవిఞ్ఞాణో సన్ధావతీతి॥ ఆమన్తా॥ అఞ్ఞం జీవం అఞ్ఞం సరీరన్తి॥ న హేవం వత్తబ్బే…పే॰…॥>
    text <౯౩>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ రూపం సన్ధావతీతి॥ న హేవం వత్తబ్బే…పే॰… రూపం సన్ధావతీతి॥ ఆమన్తా॥ తం జీవం తం సరీరన్తి॥ న హేవం వత్తబ్బే…పే॰…॥>
    text <వేదనా …పే॰… సఞ్ఞా…పే॰… సఙ్ఖారా…పే॰… విఞ్ఞాణం సన్ధావతీతి॥ న హేవం వత్తబ్బే…పే॰… విఞ్ఞాణం సన్ధావతీతి॥ ఆమన్తా॥ తం జీవం తం సరీరన్తి॥ న హేవం వత్తబ్బే…పే॰…॥>
    text <౯౪>, <స్వేవ పుగ్గలో సన్ధావతి అస్మా లోకా పరం లోకం। పరస్మా లోకా ఇమం లోకన్తి॥ ఆమన్తా॥ రూపం న సన్ధావతీతి॥ న హేవం వత్తబ్బే…పే॰… రూపం న సన్ధావతీతి॥ ఆమన్తా॥ అఞ్ఞం జీవం అఞ్ఞం సరీరన్తి॥ న హేవం వత్తబ్బే…పే॰…॥>
    text <వేదనా …పే॰… సఞ్ఞా…పే॰… సఙ్ఖారా…పే॰… విఞ్ఞాణం న సన్ధావతీతి॥ న హేవం వత్తబ్బే…పే॰… విఞ్ఞాణం న సన్ధావతీతి॥ ఆమన్తా॥ అఞ్ఞం జీవం అఞ్ఞం సరీరన్తి॥ న హేవం వత్తబ్బే॥ సంఖిత్తం॥>
    stand <గతిఅనుయోగో॥>
  text <౧౨॥ ఉపాదాపఞ్ఞత్తానుయోగో>
    text <౯౫>, <రూపం ఉపాదాయ పుగ్గలస్స పఞ్ఞత్తీతి॥ ఆమన్తా॥ రూపం అనిచ్చం సఙ్ఖతం పటిచ్చసముప్పన్నం ఖయధమ్మం వయధమ్మం విరాగధమ్మం నిరోధధమ్మం విపరిణామధమ్మన్తి॥ ఆమన్తా॥ పుగ్గలోపి అనిచ్చో సఙ్ఖతో పటిచ్చసముప్పన్నో ఖయధమ్మో వయధమ్మో విరాగధమ్మో నిరోధధమ్మో విపరిణామధమ్మోతి॥ న హేవం వత్తబ్బే…పే॰…॥>
    text <౯౬>, <వేదనం ఉపాదాయ… సఞ్ఞం ఉపాదాయ… సఙ్ఖారే ఉపాదాయ… విఞ్ఞాణం ఉపాదాయ పుగ్గలస్స పఞ్ఞత్తీతి॥ ఆమన్తా॥ విఞ్ఞాణం అనిచ్చం సఙ్ఖతం పటిచ్చసముప్పన్నం ఖయధమ్మం వయధమ్మం విరాగధమ్మం నిరోధధమ్మం విపరిణామధమ్మన్తి॥ ఆమన్తా॥ పుగ్గలోపి అనిచ్చో సఙ్ఖతో పటిచ్చసముప్పన్నో ఖయధమ్మో వయధమ్మో విరాగధమ్మో నిరోధధమ్మో విపరిణామధమ్మోతి॥ న హేవం వత్తబ్బే…పే॰…॥>
    text <౯౭>, <రూపం ఉపాదాయ పుగ్గలస్స పఞ్ఞత్తీతి॥ ఆమన్తా॥ నీలం రూపం ఉపాదాయ నీలకస్స పుగ్గలస్స పఞ్ఞత్తీతి॥ న హేవం వత్తబ్బే…పే॰… పీతం రూపం ఉపాదాయ… లోహితం రూపం ఉపాదాయ… ఓదాతం రూపం ఉపాదాయ… సనిదస్సనం రూపం ఉపాదాయ… అనిదస్సనం రూపం ఉపాదాయ… సప్పటిఘం రూపం ఉపాదాయ… అప్పటిఘం రూపం ఉపాదాయ అప్పటిఘస్స పుగ్గలస్స పఞ్ఞత్తీతి॥ న హేవం వత్తబ్బే…పే॰…॥>
    text <౯౮>, <వేదనం ఉపాదాయ పుగ్గలస్స పఞ్ఞత్తీతి॥ ఆమన్తా॥ కుసలం వేదనం ఉపాదాయ కుసలస్స పుగ్గలస్స పఞ్ఞత్తీతి॥ న హేవం వత్తబ్బే…పే॰… కుసలం వేదనం ఉపాదాయ కుసలస్స పుగ్గలస్స పఞ్ఞత్తీతి॥ ఆమన్తా॥ కుసలా వేదనా సఫలా సవిపాకా ఇట్ఠఫలా కన్తఫలా మనుఞ్ఞఫలా అసేచనకఫలా సుఖుద్రయా సుఖవిపాకాతి॥ ఆమన్తా॥ కుసలోపి పుగ్గలో సఫలో సవిపాకో ఇట్ఠఫలో కన్తఫలో మనుఞ్ఞఫలో అసేచనకఫలో సుఖుద్రయో సుఖవిపాకోతి॥ న హేవం వత్తబ్బే…పే॰…॥>
    text <౯౯>, <వేదనం ఉపాదాయ పుగ్గలస్స పఞ్ఞత్తీతి॥ ఆమన్తా॥ అకుసలం వేదనం ఉపాదాయ అకుసలస్స పుగ్గలస్స పఞ్ఞత్తీతి॥ న హేవం వత్తబ్బే…పే॰… అకుసలం వేదనం ఉపాదాయ అకుసలస్స పుగ్గలస్స పఞ్ఞత్తీతి॥ ఆమన్తా॥ అకుసలా వేదనా సఫలా సవిపాకా అనిట్ఠఫలా అకన్తఫలా అమనుఞ్ఞఫలా సేచనకఫలా దుక్ఖుద్రయా దుక్ఖవిపాకాతి॥ ఆమన్తా॥ అకుసలోపి పుగ్గలో సఫలో సవిపాకో అనిట్ఠఫలో అకన్తఫలో అమనుఞ్ఞఫలో సేచనకఫలో దుక్ఖుద్రయో దుక్ఖవిపాకోతి॥ న హేవం వత్తబ్బే…పే॰…॥>
    text <౧౦౦>, <వేదనం ఉపాదాయ పుగ్గలస్స పఞ్ఞత్తీతి॥ ఆమన్తా॥ అబ్యాకతం వేదనం ఉపాదాయ అబ్యాకతస్స పుగ్గలస్స పఞ్ఞత్తీతి॥ న హేవం వత్తబ్బే…పే॰… అబ్యాకతం వేదనం ఉపాదాయ అబ్యాకతస్స పుగ్గలస్స పఞ్ఞత్తీతి॥ ఆమన్తా॥ అబ్యాకతా వేదనా అనిచ్చా సఙ్ఖతా పటిచ్చసముప్పన్నా ఖయధమ్మా వయధమ్మా విరాగధమ్మా నిరోధధమ్మా విపరిణామధమ్మాతి॥ ఆమన్తా॥ అబ్యాకతోపి పుగ్గలో అనిచ్చో సఙ్ఖతో పటిచ్చసముప్పన్నో ఖయధమ్మో వయధమ్మో విరాగధమ్మో నిరోధధమ్మో విపరిణామధమ్మోతి॥ న హేవం వత్తబ్బే…పే॰…॥>
    text <౧౦౧>, <సఞ్ఞం ఉపాదాయ… సఙ్ఖారే ఉపాదాయ… విఞ్ఞాణం ఉపాదాయ పుగ్గలస్స పఞ్ఞత్తీతి॥ ఆమన్తా॥ కుసలం విఞ్ఞాణం ఉపాదాయ కుసలస్స పుగ్గలస్స పఞ్ఞత్తీతి॥ న హేవం వత్తబ్బే…పే॰… కుసలం విఞ్ఞాణం ఉపాదాయ కుసలస్స పుగ్గలస్స పఞ్ఞత్తీతి॥ ఆమన్తా॥ కుసలం విఞ్ఞాణం సఫలం సవిపాకం ఇట్ఠఫలం కన్తఫలం మనుఞ్ఞఫలం అసేచనకఫలం సుఖుద్రయం సుఖవిపాకన్తి॥ ఆమన్తా॥ కుసలోపి పుగ్గలో సఫలో సవిపాకో ఇట్ఠఫలో కన్తఫలో మనుఞ్ఞఫలో అసేచనకఫలో సుఖుద్రయో సుఖవిపాకోతి॥ న హేవం వత్తబ్బే…పే॰…॥>
    text <౧౦౨>, <విఞ్ఞాణం ఉపాదాయ పుగ్గలస్స పఞ్ఞత్తీతి॥ ఆమన్తా॥ అకుసలం విఞ్ఞాణం ఉపాదాయ అకుసలస్స పుగ్గలస్స పఞ్ఞత్తీతి॥ న హేవం వత్తబ్బే…పే॰… అకుసలం విఞ్ఞాణం ఉపాదాయ అకుసలస్స పుగ్గలస్స పఞ్ఞత్తీతి॥ ఆమన్తా॥ అకుసలం విఞ్ఞాణం సఫలం సవిపాకం అనిట్ఠఫలం అకన్తఫలం అమనుఞ్ఞఫలం సేచనకఫలం దుక్ఖుద్రయం దుక్ఖవిపాకన్తి॥ ఆమన్తా॥ అకుసలోపి పుగ్గలో సఫలో సవిపాకో అనిట్ఠఫలో అకన్తఫలో అమనుఞ్ఞఫలో సేచనకఫలో దుక్ఖుద్రయో దుక్ఖవిపాకోతి॥ న హేవం వత్తబ్బే…పే॰…॥>
    text <౧౦౩>, <విఞ్ఞాణం ఉపాదాయ పుగ్గలస్స పఞ్ఞత్తీతి॥ ఆమన్తా॥ అబ్యాకతం విఞ్ఞాణం ఉపాదాయ అబ్యాకతస్స పుగ్గలస్స పఞ్ఞత్తీతి॥ న హేవం వత్తబ్బే…పే॰… అబ్యాకతం విఞ్ఞాణం ఉపాదాయ అబ్యాకతస్స పుగ్గలస్స పఞ్ఞత్తీతి॥ ఆమన్తా॥ అబ్యాకతం విఞ్ఞాణం అనిచ్చం సఙ్ఖతం పటిచ్చసముప్పన్నం ఖయధమ్మం వయధమ్మం విరాగధమ్మం నిరోధధమ్మం విపరిణామధమ్మన్తి॥ ఆమన్తా॥ అబ్యాకతోపి పుగ్గలో అనిచ్చో సఙ్ఖతో పటిచ్చసముప్పన్నో ఖయధమ్మో వయధమ్మో విరాగధమ్మో నిరోధధమ్మో విపరిణామధమ్మోతి॥ న హేవం వత్తబ్బే…పే॰…॥>
    text <౧౦౪>, <చక్ఖుం ఉపాదాయ చక్ఖుమా పుగ్గలోతి వత్తబ్బోతి॥ ఆమన్తా॥ చక్ఖుమ్హి నిరుద్ధే చక్ఖుమా పుగ్గలో నిరుద్ధోతి వత్తబ్బోతి॥ న హేవం వత్తబ్బే…పే॰… సోతం ఉపాదాయ… ఘానం ఉపాదాయ… జివ్హం ఉపాదాయ… కాయం ఉపాదాయ… మనం ఉపాదాయ మనవా పుగ్గలోతి వత్తబ్బోతి॥ ఆమన్తా॥ మనమ్హి నిరుద్ధే మనవా పుగ్గలో నిరుద్ధోతి వత్తబ్బోతి॥ న హేవం వత్తబ్బే॥>
    text <౧౦౫>, <మిచ్ఛాదిట్ఠిం ఉపాదాయ మిచ్ఛాదిట్ఠియో పుగ్గలోతి వత్తబ్బోతి॥ ఆమన్తా॥ మిచ్ఛాదిట్ఠియా నిరుద్ధాయ మిచ్ఛాదిట్ఠియో పుగ్గలో నిరుద్ధోతి వత్తబ్బోతి॥ న హేవం వత్తబ్బే॥ మిచ్ఛాసఙ్కప్పం ఉపాదాయ… మిచ్ఛావాచం ఉపాదాయ… మిచ్ఛాకమ్మన్తం ఉపాదాయ… మిచ్ఛాఆజీవం ఉపాదాయ … మిచ్ఛావాయామం ఉపాదాయ… మిచ్ఛాసతిం ఉపాదాయ… మిచ్ఛాసమాధిం ఉపాదాయ మిచ్ఛాసమాధియో పుగ్గలోతి వత్తబ్బోతి॥ ఆమన్తా॥ మిచ్ఛాసమాధిమ్హి నిరుద్ధే మిచ్ఛాసమాధియో పుగ్గలో నిరుద్ధోతి వత్తబ్బోతి॥ న హేవం వత్తబ్బే॥>
    text <౧౦౬>, <సమ్మాదిట్ఠిం ఉపాదాయ సమ్మాదిట్ఠియో పుగ్గలోతి వత్తబ్బోతి॥ ఆమన్తా॥ సమ్మాదిట్ఠియా నిరుద్ధాయ సమ్మాదిట్ఠియో పుగ్గలో నిరుద్ధోతి వత్తబ్బోతి॥ న హేవం వత్తబ్బే…పే॰… సమ్మాసఙ్కప్పం ఉపాదాయ… సమ్మావాచం ఉపాదాయ… సమ్మాకమ్మన్తం ఉపాదాయ… సమ్మాఆజీవం ఉపాదాయ… సమ్మావాయామం ఉపాదాయ… సమ్మాసతిం ఉపాదాయ… సమ్మాసమాధిం ఉపాదాయ సమ్మాసమాధియో పుగ్గలోతి వత్తబ్బోతి॥ ఆమన్తా॥ సమ్మాసమాధిమ్హి నిరుద్ధే సమ్మాసమాధియో పుగ్గలో నిరుద్ధోతి వత్తబ్బోతి॥ న హేవం వత్తబ్బే…పే॰…॥>
    text <౧౦౭>, <రూపం ఉపాదాయ। వేదనం ఉపాదాయ పుగ్గలస్స పఞ్ఞత్తీతి॥ ఆమన్తా॥ ద్విన్నం ఖన్ధానం ఉపాదాయ ద్విన్నం పుగ్గలానం పఞ్ఞత్తీతి॥ న హేవం వత్తబ్బే…పే॰… రూపం ఉపాదాయ। వేదనం ఉపాదాయ। సఞ్ఞం ఉపాదాయ। సఙ్ఖారే ఉపాదాయ। విఞ్ఞాణం ఉపాదాయ పుగ్గలస్స పఞ్ఞత్తీతి॥ ఆమన్తా॥ పఞ్చన్నం ఖన్ధానం ఉపాదాయ పఞ్చన్నం పుగ్గలానం పఞ్ఞత్తీతి॥ న హేవం వత్తబ్బే…పే॰…॥>
    text <౧౦౮>, <చక్ఖాయతనం ఉపాదాయ। సోతాయతనం ఉపాదాయ పుగ్గలస్స పఞ్ఞత్తీతి॥ ఆమన్తా॥ ద్విన్నం ఆయతనానం ఉపాదాయ ద్విన్నం పుగ్గలానం పఞ్ఞత్తీతి॥ న హేవం వత్తబ్బే…పే॰… చక్ఖాయతనం ఉపాదాయ। సోతాయతనం ఉపాదాయ…పే॰… ధమ్మాయతనం ఉపాదాయ పుగ్గలస్స పఞ్ఞత్తీతి॥ ఆమన్తా॥ ద్వాదసన్నం ఆయతనానం ఉపాదాయ ద్వాదసన్నం పుగ్గలానం పఞ్ఞత్తీతి॥ న హేవం వత్తబ్బే…పే॰…॥>
    text <౧౦౯>, <చక్ఖుధాతుం ఉపాదాయ। సోతధాతుం ఉపాదాయ పుగ్గలస్స పఞ్ఞత్తీతి॥ ఆమన్తా॥ ద్విన్నం ధాతూనం ఉపాదాయ ద్విన్నం పుగ్గలానం పఞ్ఞత్తీతి॥ న హేవం వత్తబ్బే…పే॰… చక్ఖుధాతుం ఉపాదాయ। సోతధాతుం ఉపాదాయ…పే॰… ధమ్మధాతుం ఉపాదాయ పుగ్గలస్స పఞ్ఞత్తీతి॥ ఆమన్తా॥ అట్ఠారసన్నం ధాతూనం ఉపాదాయ అట్ఠారసన్నం పుగ్గలానం పఞ్ఞత్తీతి॥ న హేవం వత్తబ్బే…పే॰…॥>
    text <౧౧౦>, <చక్ఖున్ద్రియం ఉపాదాయ। సోతిన్ద్రియం ఉపాదాయ పుగ్గలస్స పఞ్ఞత్తీతి॥ ఆమన్తా॥ ద్విన్నం ఇన్ద్రియానం ఉపాదాయ ద్విన్నం పుగ్గలానం పఞ్ఞత్తీతి॥ న హేవం వత్తబ్బే…పే॰… చక్ఖున్ద్రియం ఉపాదాయ। సోతిన్ద్రియం ఉపాదాయ…పే॰… అఞ్ఞాతావిన్ద్రియం ఉపాదాయ పుగ్గలస్స పఞ్ఞత్తీతి॥ ఆమన్తా॥ బావీసతీనం ఇన్ద్రియానం ఉపాదాయ బావీసతీనం పుగ్గలానం పఞ్ఞత్తీతి॥ న హేవం వత్తబ్బే…పే॰…॥>
    text <౧౧౧>, <ఏకవోకారభవం ఉపాదాయ ఏకస్స పుగ్గలస్స పఞ్ఞత్తీతి॥ ఆమన్తా॥ చతువోకారభవం ఉపాదాయ చతున్నం పుగ్గలానం పఞ్ఞత్తీతి॥ న హేవం వత్తబ్బే…పే॰… ఏకవోకారభవం ఉపాదాయ ఏకస్స పుగ్గలస్స పఞ్ఞత్తీతి॥ ఆమన్తా॥ పఞ్చవోకారభవం ఉపాదాయ పఞ్చన్నం పుగ్గలానం పఞ్ఞత్తీతి॥ న హేవం వత్తబ్బే…పే॰… ఏకవోకారభవే ఏకోవ పుగ్గలోతి॥ ఆమన్తా॥ చతువోకారభవే చత్తారోవ పుగ్గలాతి॥ న హేవం వత్తబ్బే…పే॰… ఏకవోకారభవే ఏకోవ పుగ్గలోతి॥ ఆమన్తా॥ పఞ్చవోకారభవే పఞ్చేవ పుగ్గలాతి॥ న హేవం వత్తబ్బే…పే॰…॥>
    text <౧౧౨>, <యథా రుక్ఖం ఉపాదాయ ఛాయాయ పఞ్ఞత్తి। ఏవమేవం రూపం ఉపాదాయ పుగ్గలస్స పఞ్ఞత్తీతి॥ యథా రుక్ఖం ఉపాదాయ ఛాయాయ పఞ్ఞత్తి। రుక్ఖోపి అనిచ్చో ఛాయాపి అనిచ్చా। ఏవమేవం రూపం ఉపాదాయ పుగ్గలస్స పఞ్ఞత్తి। రూపమ్పి అనిచ్చం పుగ్గలోపి అనిచ్చోతి॥ న హేవం వత్తబ్బే…పే॰… యథా రుక్ఖం ఉపాదాయ ఛాయాయ పఞ్ఞత్తి। అఞ్ఞో రుక్ఖో అఞ్ఞా ఛాయా। ఏవమేవం రూపం ఉపాదాయ పుగ్గలస్స పఞ్ఞత్తి। అఞ్ఞం రూపం అఞ్ఞో పుగ్గలోతి॥ న హేవం వత్తబ్బే…పే॰…॥>
    text <౧౧౩>, <యథా గామం ఉపాదాయ గామికస్స పఞ్ఞత్తి। ఏవమేవం రూపం ఉపాదాయ పుగ్గలస్స పఞ్ఞత్తీతి॥ యథా గామం ఉపాదాయ గామికస్స పఞ్ఞత్తి। అఞ్ఞో గామో అఞ్ఞో గామికో। ఏవమేవం రూపం ఉపాదాయ పుగ్గలస్స పఞ్ఞత్తి। అఞ్ఞం రూపం అఞ్ఞో పుగ్గలోతి॥ న హేవం వత్తబ్బే…పే॰…॥>
    text <౧౧౪>, <యథా రట్ఠం ఉపాదాయ రఞ్ఞో పఞ్ఞత్తి। ఏవమేవం రూపం ఉపాదాయ పుగ్గలస్స పఞ్ఞత్తీతి॥ యథా రట్ఠం ఉపాదాయ రఞ్ఞో పఞ్ఞత్తి। అఞ్ఞం రట్ఠం అఞ్ఞో రాజా। ఏవమేవం రూపం ఉపాదాయ పుగ్గలస్స పఞ్ఞత్తి। అఞ్ఞం రూపం అఞ్ఞో పుగ్గలోతి॥ న హేవం వత్తబ్బే…పే॰…॥>
    text <౧౧౫>, <యథా న నిగళో నేగళికో। యస్స నిగళో సో నేగళికో। ఏవమేవం న రూపం రూపవా। యస్స రూపం సో రూపవాతి॥ యథా న నిగళో నేగళికో। యస్స నిగళో సో నేగళికో। అఞ్ఞో నిగళో అఞ్ఞో నేగళికో। ఏవమేవం న రూపం రూపవా। యస్స రూపం సో రూపవా। అఞ్ఞం రూపం అఞ్ఞో రూపవాతి॥ న హేవం వత్తబ్బే…పే॰…॥>
    text <౧౧౬>, <చిత్తే చిత్తే పుగ్గలస్స పఞ్ఞత్తీతి॥ ఆమన్తా॥ చిత్తే చిత్తే పుగ్గలో జాయతి జీయతి మీయతి చవతి ఉపపజ్జతీతి॥ న హేవం వత్తబ్బే…పే॰… దుతియే చిత్తే ఉప్పన్నే న వత్తబ్బం సోతి వా అఞ్ఞోతి వాతి॥ ఆమన్తా॥ దుతియే చిత్తే ఉప్పన్నే న వత్తబ్బం కుమారకోతి వా కుమారికాతి వాతి॥ వత్తబ్బం॥>
    text <ఆజానాహి నిగ్గహం॥ హఞ్చి దుతియే చిత్తే ఉప్పన్నే న వత్తబ్బం సోతి వా అఞ్ఞోతి వా। తేన వత రే వత్తబ్బే దుతియే చిత్తే ఉప్పన్నే న వత్తబ్బం కుమారకోతి వా కుమారికాతి వాతి॥ యం తత్థ వదేసి వత్తబ్బే ఖో దుతియే చిత్తే ఉప్పన్నే న వత్తబ్బం సోతి వా అఞ్ఞోతి వా। దుతియే చిత్తే ఉప్పన్నే వత్తబ్బం కుమారకోతి వా కుమారికాతి వాతి మిచ్ఛా॥>
    text <హఞ్చి వా పన దుతియే చిత్తే ఉప్పన్నే వత్తబ్బం కుమారకోతి వా కుమారికాతి వా। తేన వత రే వత్తబ్బే దుతియే చిత్తే ఉప్పన్నే వత్తబ్బం సోతి వా అఞ్ఞోతి వాతి॥ యం తత్థ వదేసి వత్తబ్బే ఖో దుతియే చిత్తే ఉప్పన్నే న వత్తబ్బం సోతి వా అఞ్ఞోతి వా। దుతియే చిత్తే ఉప్పన్నే వత్తబ్బం కుమారకోతి వా కుమారికాతి వాతి మిచ్ఛా॥>
    text <౧౧౭>, <దుతియే చిత్తే ఉప్పన్నే న వత్తబ్బం సోతి వా అఞ్ఞోతి వాతి॥ ఆమన్తా॥ దుతియే చిత్తే ఉప్పన్నే న వత్తబ్బం ఇత్థీతి వా పురిసోతి వా గహట్ఠోతి వా పబ్బజితోతి వా దేవోతి వా మనుస్సోతి వాతి॥ వత్తబ్బం॥>
    text <ఆజానాహి నిగ్గహం॥ హఞ్చి దుతియే చిత్తే ఉప్పన్నే న వత్తబ్బం సోతి వా అఞ్ఞోతి వా। తేన వత రే వత్తబ్బే దుతియే చిత్తే ఉప్పన్నే న వత్తబ్బం దేవోతి వా మనుస్సోతి వాతి॥ యం తత్థ వదేసి వత్తబ్బే ఖో దుతియే చిత్తే ఉప్పన్నే న వత్తబ్బం సోతి వా అఞ్ఞోతి వా। దుతియే చిత్తే ఉప్పన్నే వత్తబ్బం దేవోతి వా మనుస్సోతి వాతి మిచ్ఛా॥>
    text <హఞ్చి వా పన దుతియే చిత్తే ఉప్పన్నే వత్తబ్బం దేవోతి వా మనుస్సోతి వా। తేన వత రే వత్తబ్బే దుతియే చిత్తే ఉప్పన్నే వత్తబ్బం సోతి వా అఞ్ఞోతి వాతి॥ యం తత్థ వదేసి వత్తబ్బే ఖో దుతియే చిత్తే ఉప్పన్నే న వత్తబ్బం సోతి వా అఞ్ఞోతి వా। దుతియే చిత్తే ఉప్పన్నే వత్తబ్బం దేవోతి వా మనుస్సోతి వాతి మిచ్ఛా…పే॰…॥>
    text <౧౧౮>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను యో పస్సతి యం పస్సతి యేన పస్సతి। సో పస్సతి తం పస్సతి తేన పస్సతీతి॥ ఆమన్తా॥ హఞ్చి యో పస్సతి యం పస్సతి యేన పస్సతి। సో పస్సతి తం పస్సతి తేన పస్సతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౧౯>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను యో సుణాతి…పే॰… యో ఘాయతి… యో సాయతి… యో ఫుసతి… యో విజానాతి యం విజానాతి యేన విజానాతి। సో విజానాతి తం విజానాతి తేన విజానాతీతి॥ ఆమన్తా॥ హఞ్చి యో విజానాతి యం విజానాతి యేన విజానాతి। సో విజానాతి తం విజానాతి తేన విజానాతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౨౦>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను యో న పస్సతి యం న పస్సతి యేన న పస్సతి। సో న పస్సతి తం న పస్సతి తేన న పస్సతీతి॥ ఆమన్తా॥ హఞ్చి యో న పస్సతి యం న పస్సతి యేన న పస్సతి। సో న పస్సతి తం న పస్సతి తేన న పస్సతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను యో న సుణాతి…పే॰… యో న ఘాయతి… యో న సాయతి… యో న ఫుసతి… యో న విజానాతి యం న విజానాతి యేన న విజానాతి। సో న విజానాతి తం న విజానాతి తేన న విజానాతీతి॥ ఆమన్తా॥ హఞ్చి యో న విజానాతి యం న విజానాతి యేన న విజానాతి। సో న విజానాతి తం న విజానాతి తేన న విజానాతి। నో చ వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౨౧>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను వుత్తం భగవతా పస్సామహం। భిక్ఖవే। దిబ్బేన చక్ఖునా విసుద్ధేన అతిక్కన్తమానుసకేన సత్తే చవమానే ఉపపజ్జమానే హీనే పణీతే సువణ్ణే దుబ్బణ్ణే। సుగతే దుగ్గతే యథాకమ్మూపగే సత్తే పజానామీతి॥ అత్థేవ సుత్తన్తోతి॥ ఆమన్తా॥ తేన హి పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౨౨>, <వుత్తం భగవతా పస్సామహం। భిక్ఖవే। దిబ్బేన చక్ఖునా విసుద్ధేన అతిక్కన్తమానుసకేన సత్తే చవమానే ఉపపజ్జమానే హీనే పణీతే సువణ్ణే దుబ్బణ్ణే। సుగతే దుగ్గతే యథాకమ్మూపగే సత్తే పజానామీతి కత్వా తేనేవ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ భగవా దిబ్బేన చక్ఖునా విసుద్ధేన అతిక్కన్తమానుసకేన రూపం పస్సతి పుగ్గలం పస్సతీతి॥ రూపం పస్సతి॥ రూపం పుగ్గలో। రూపం చవతి। రూపం ఉపపజ్జతి। రూపం యథాకమ్మూపగన్తి॥ న హేవం వత్తబ్బే॥>
    text <భగవా దిబ్బేన చక్ఖునా విసుద్ధేన అతిక్కన్తమానుసకేన రూపం పస్సతి పుగ్గలం పస్సతీతి॥ పుగ్గలం పస్సతి॥ పుగ్గలో రూపం రూపాయతనం రూపధాతు నీలం పీతకం లోహితకం ఓదాతం చక్ఖువిఞ్ఞేయ్యం చక్ఖుస్మిం పటిహఞ్ఞతి। చక్ఖుస్స ఆపాథం ఆగచ్ఛతీతి॥ న హేవం వత్తబ్బే॥>
    text <భగవా దిబ్బేన చక్ఖునా విసుద్ధేన అతిక్కన్తమానుసకేన రూపం పస్సతి పుగ్గలం పస్సతీతి॥ ఉభో పస్సతి॥ ఉభో రూపం రూపాయతనం రూపధాతు। ఉభో నీలా। ఉభో పీతకా। ఉభో లోహితకా। ఉభో ఓదాతా। ఉభో చక్ఖువిఞ్ఞేయ్యా। ఉభో చక్ఖుస్మిం పటిహఞ్ఞన్తి। ఉభో చక్ఖుస్స ఆపాథం ఆగచ్ఛన్తి। ఉభో చవన్తి। ఉభో ఉపపజ్జన్తి। ఉభో యథాకమ్మూపగాతి॥ న హేవం వత్తబ్బే॥>
    stand <ఉపాదాపఞ్ఞత్తానుయోగో॥>
  text <౧౩॥ పురిసకారానుయోగో>
    text <౧౨౩>, <కల్యాణపాపకాని కమ్మాని ఉపలబ్భన్తీతి॥ ఆమన్తా॥ కల్యాణపాపకానం కమ్మానం కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౨౪>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ తస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౨౫>, <తస్స కత్తా కారేతా ఉపలబ్భతీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰…॥>
    text <౧౨౬>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ పుగ్గలో ఉపలబ్భతీతి। పుగ్గలస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౨౭>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ నిబ్బానం ఉపలబ్భతీతి। నిబ్బానస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౨౮>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ మహాపథవీ ఉపలబ్భతీతి। మహాపథవియా కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౨౯>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ మహాసముద్దో ఉపలబ్భతీతి। మహాసముద్దస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౩౦>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ సినేరుపబ్బతరాజా ఉపలబ్భతీతి। సినేరుస్స పబ్బతరాజస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౩౧>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ ఆపో ఉపలబ్భతీతి। ఆపస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౩౨>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ తేజో ఉపలబ్భతీతి। తేజస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౩౩>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ వాయో ఉపలబ్భతీతి। వాయస్స కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౩౪>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ తిణకట్ఠవనప్పతయో ఉపలబ్భన్తీతి। తిణకట్ఠవనప్పతీనం కత్తా కారేతా ఉపలబ్భతీతి॥ న హేవం వత్తబ్బే…పే॰…॥>
    text <౧౩౫>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా ఉపలబ్భతీతి॥ ఆమన్తా॥ అఞ్ఞాని కల్యాణపాపకాని కమ్మాని అఞ్ఞో కల్యాణపాపకానం కమ్మానం కత్తా కారేతాతి॥ న హేవం వత్తబ్బే…పే॰…॥>
    text <౧౩౬>, <కల్యాణపాపకానం కమ్మానం విపాకో ఉపలబ్భతీతి॥ ఆమన్తా॥ కల్యాణపాపకానం కమ్మానం విపాకపటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౩౭>, <కల్యాణపాపకానం కమ్మానం విపాకో ఉపలబ్భతీతి। కల్యాణపాపకానం కమ్మానం విపాకపటిసంవేదీ ఉపలబ్భతీతి॥ ఆమన్తా॥ తస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౩౮>, <తస్స పటిసంవేదీ ఉపలబ్భతీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰…॥>
    text <౧౩౯>, <కల్యాణపాపకానం కమ్మానం విపాకో ఉపలబ్భతీతి। కల్యాణపాపకానం కమ్మానం విపాకపటిసంవేదీ ఉపలబ్భతీతి॥ ఆమన్తా॥ పుగ్గలో ఉపలబ్భతీతి। పుగ్గలస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౦>, <కల్యాణపాపకానం కమ్మానం విపాకో ఉపలబ్భతీతి। కల్యాణపాపకానం కమ్మానం విపాకపటిసంవేదీ ఉపలబ్భతీతి॥ ఆమన్తా॥ నిబ్బానం ఉపలబ్భతీతి। నిబ్బానస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౧>, <కల్యాణపాపకానం కమ్మానం విపాకో ఉపలబ్భతీతి। కల్యాణపాపకానం కమ్మానం విపాకపటిసంవేదీ ఉపలబ్భతీతి॥ ఆమన్తా॥ మహాపథవీ ఉపలబ్భతీతి…పే॰… మహాసముద్దో ఉపలబ్భతీతి… సినేరుపబ్బతరాజా ఉపలబ్భతీతి… ఆపో ఉపలబ్భతీతి… తేజో ఉపలబ్భతీతి… వాయో ఉపలబ్భతీతి…పే॰… తిణకట్ఠవనప్పతయో ఉపలబ్భన్తీతి। తిణకట్ఠవనప్పతీనం పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౨>, <కల్యాణపాపకానం కమ్మానం విపాకో ఉపలబ్భతీతి। కల్యాణపాపకానం కమ్మానం విపాకపటిసంవేదీ ఉపలబ్భతీతి॥ ఆమన్తా॥ అఞ్ఞో కల్యాణపాపకానం కమ్మానం విపాకో। అఞ్ఞో కల్యాణపాపకానం కమ్మానం విపాకపటిసంవేదీతి॥ న హేవం వత్తబ్బే…పే॰…॥>
    text <౧౪౩>, <దిబ్బం సుఖం ఉపలబ్భతీతి॥ ఆమన్తా॥ దిబ్బస్స సుఖస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౪>, <దిబ్బం సుఖం ఉపలబ్భతీతి। దిబ్బస్స సుఖస్స పటిసంవేదీ ఉపలబ్భతీతి॥ ఆమన్తా॥ తస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౫>, <తస్స పటిసంవేదీ ఉపలబ్భతీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰…॥>
    text <౧౪౬>, <దిబ్బం సుఖం ఉపలబ్భతీతి। దిబ్బస్స సుఖస్స పటిసంవేదీ ఉపలబ్భతీతి॥ ఆమన్తా॥ పుగ్గలో ఉపలబ్భతీతి। పుగ్గలస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౭>, <దిబ్బం సుఖం ఉపలబ్భతీతి। దిబ్బస్స సుఖస్స పటిసంవేదీ ఉపలబ్భతీతి॥ ఆమన్తా॥ నిబ్బానం ఉపలబ్భతీతి। నిబ్బానస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౮>, <దిబ్బం సుఖం ఉపలబ్భతీతి। దిబ్బస్స సుఖస్స పటిసంవేదీ ఉపలబ్భతీతి॥ ఆమన్తా॥ మహాపథవీ ఉపలబ్భతీతి… మహాసముద్దో ఉపలబ్భతీతి… సినేరుపబ్బతరాజా ఉపలబ్భతీతి… ఆపో ఉపలబ్భతీతి… తేజో ఉపలబ్భతీతి… వాయో ఉపలబ్భతీతి…పే॰… తిణకట్ఠవనప్పతయో ఉపలబ్భన్తీతి। తిణకట్ఠవనప్పతీనం పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౪౯>, <దిబ్బం సుఖం ఉపలబ్భతీతి। దిబ్బస్స సుఖస్స పటిసంవేదీ ఉపలబ్భతీతి॥ ఆమన్తా॥ అఞ్ఞం దిబ్బం సుఖం। అఞ్ఞో దిబ్బస్స సుఖస్స పటిసంవేదీతి॥ న హేవం వత్తబ్బే…పే॰…॥>
    text <౧౫౦>, <మానుసకం సుఖం ఉపలబ్భతీతి॥ ఆమన్తా॥ మానుసకస్స సుఖస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౫౧>, <మానుసకం సుఖం ఉపలబ్భతీతి। మానుసకస్స సుఖస్స పటిసంవేదీ ఉపలబ్భతీతి॥ ఆమన్తా॥ తస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౫౨>, <తస్స పటిసంవేదీ ఉపలబ్భతీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰…॥>
    text <౧౫౩>, <మానుసకం సుఖం ఉపలబ్భతీతి। మానుసకస్స సుఖస్స పటిసంవేదీ ఉపలబ్భతీతి॥ ఆమన్తా॥ పుగ్గలో ఉపలబ్భతీతి। పుగ్గలస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౫౪>, <మానుసకం సుఖం ఉపలబ్భతీతి। మానుసకస్స సుఖస్స పటిసంవేదీ ఉపలబ్భతీతి॥ ఆమన్తా॥ నిబ్బానం ఉపలబ్భతీతి। నిబ్బానస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౫౫>, <మానుసకం సుఖం ఉపలబ్భతీతి। మానుసకస్స సుఖస్స పటిసంవేదీ ఉపలబ్భతీతి॥ ఆమన్తా॥ మహాపథవీ ఉపలబ్భతీతి…పే॰… మహాసముద్దో ఉపలబ్భతీతి… సినేరుపబ్బతరాజా ఉపలబ్భతీతి… ఆపో ఉపలబ్భతీతి… తేజో ఉపలబ్భతీతి… వాయో ఉపలబ్భతీతి… తిణకట్ఠవనప్పతయో ఉపలబ్భన్తీతి। తిణకట్ఠవనప్పతీనం పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౫౬>, <మానుసకం సుఖం ఉపలబ్భతీతి। మానుసకస్స సుఖస్స పటిసంవేదీ ఉపలబ్భతీతి॥ ఆమన్తా॥ అఞ్ఞం మానుసకం సుఖం అఞ్ఞో మానుసకస్స సుఖస్స పటిసంవేదీతి॥ న హేవం వత్తబ్బే…పే॰…॥>
    text <౧౫౭>, <ఆపాయికం దుక్ఖం ఉపలబ్భతీతి॥ ఆమన్తా॥ ఆపాయికస్స దుక్ఖస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౫౮>, <ఆపాయికం దుక్ఖం ఉపలబ్భతీతి। ఆపాయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ తస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౫౯>, <తస్స పటిసంవేదీ ఉపలబ్భతీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰…॥>
    text <౧౬౦>, <ఆపాయికం దుక్ఖం ఉపలబ్భతీతి। ఆపాయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ పుగ్గలో ఉపలబ్భతీతి। పుగ్గలస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౬౧>, <ఆపాయికం దుక్ఖం ఉపలబ్భతీతి। ఆపాయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ నిబ్బానం ఉపలబ్భతీతి। నిబ్బానస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౬౨>, <ఆపాయికం దుక్ఖం ఉపలబ్భతీతి। ఆపాయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ మహాపథవీ ఉపలబ్భతీతి…పే॰… మహాసముద్దో ఉపలబ్భతీతి… సినేరుపబ్బతరాజా ఉపలబ్భతీతి… ఆపో ఉపలబ్భతీతి… తేజో ఉపలబ్భతీతి… వాయో ఉపలబ్భతీతి… తిణకట్ఠవనప్పతయో ఉపలబ్భన్తీతి। తిణకట్ఠవనప్పతీనం పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౬౩>, <ఆపాయికం దుక్ఖం ఉపలబ్భతీతి। ఆపాయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ అఞ్ఞం ఆపాయికం దుక్ఖం। అఞ్ఞో ఆపాయికస్స దుక్ఖస్స పటిసంవేదీతి॥ న హేవం వత్తబ్బే…పే॰…॥>
    text <౧౬౪>, <నేరయికం దుక్ఖం ఉపలబ్భతీతి॥ ఆమన్తా॥ నేరయికస్స దుక్ఖస్స పటిసంవేదీ ఉపలబ్భతీతి॥ న హేవం వత్తబ్బే॥>
    text <నేరయికం దుక్ఖం ఉపలబ్భతీతి। నేరయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ తస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౬౫>, <తస్స పటిసంవేదీ ఉపలబ్భతీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰…॥>
    text <౧౬౬>, <నేరయికం దుక్ఖం ఉపలబ్భతీతి। నేరయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ పుగ్గలో ఉపలబ్భతీతి। పుగ్గలస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౬౭>, <నేరయికం దుక్ఖం ఉపలబ్భతీతి। నేరయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ నిబ్బానం ఉపలబ్భతీతి। నిబ్బానస్స పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౬౮>, <నేరయికం దుక్ఖం ఉపలబ్భతీతి। నేరయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ మహాపథవీ ఉపలబ్భతీతి…పే॰… మహాసముద్దో ఉపలబ్భతీతి… సినేరుపబ్బతరాజా ఉపలబ్భతీతి… ఆపో ఉపలబ్భతీతి… తేజో ఉపలబ్భతీతి… వాయో ఉపలబ్భతీతి… తిణకట్ఠవనప్పతయో ఉపలబ్భన్తీతి। తిణకట్ఠవనప్పతీనం పటిసంవేదీ ఉపలబ్భతీతి॥ న హేవం వత్తబ్బే…పే॰…॥>
    text <౧౬౯>, <నేరయికం దుక్ఖం ఉపలబ్భతీతి। నేరయికస్స దుక్ఖస్స పటిసంవేదీ ఉపలబ్భతీతి॥ ఆమన్తా॥ అఞ్ఞం నేరయికం దుక్ఖం। అఞ్ఞో నేరయికస్స దుక్ఖస్స పటిసంవేదీతి॥ న హేవం వత్తబ్బే…పే॰…॥>
    text <౧౭౦>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా విపాకపటిసంవేదీ ఉపలబ్భతీతి॥ ఆమన్తా॥ సో కరోతి సో పటిసంవేదేతీతి॥ న హేవం వత్తబ్బే…పే॰…॥>
    text <౧౭౧>, <సో కరోతి సో పటిసంవేదేతీతి॥ ఆమన్తా॥ సయఙ్కతం సుఖదుక్ఖన్తి॥ న హేవం వత్తబ్బే…పే॰…॥>
    text <౧౭౨>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా విపాకపటిసంవేదీ ఉపలబ్భతీతి॥ ఆమన్తా॥ అఞ్ఞో కరోతి అఞ్ఞో పటిసంవేదేతీతి॥ న హేవం వత్తబ్బే…పే॰…॥>
    text <౧౭౩>, <అఞ్ఞో కరోతి అఞ్ఞో పటిసంవేదేతీతి॥ ఆమన్తా॥ పరఙ్కతం సుఖదుక్ఖన్తి॥ న హేవం వత్తబ్బే…పే॰…॥>
    text <౧౭౪>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా విపాకపటిసంవేదీ ఉపలబ్భతీతి॥ ఆమన్తా॥ సో చ అఞ్ఞో చ కరోన్తి సో చ అఞ్ఞో చ పటిసంవేదేన్తీతి॥ న హేవం వత్తబ్బే…పే॰…॥>
    text <౧౭౫>, <సో చ అఞ్ఞో చ కరోన్తి। సో చ అఞ్ఞో చ పటిసంవేదేన్తీతి॥ ఆమన్తా॥ సయఙ్కతఞ్చ పరఙ్కతఞ్చ సుఖదుక్ఖన్తి॥ న హేవం వత్తబ్బే…పే॰…॥>
    text <౧౭౬>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా విపాకపటిసంవేదీ ఉపలబ్భతీతి॥ ఆమన్తా॥ నేవ సో కరోతి న సో పటిసంవేదేతి। న అఞ్ఞో కరోతి న అఞ్ఞో పటిసంవేదేతీతి॥ న హేవం వత్తబ్బే…పే॰…॥>
    text <౧౭౭>, <నేవ సో కరోతి న సో పటిసంవేదేతి। న అఞ్ఞో కరోతి న అఞ్ఞో పటిసంవేదేతీతి॥ ఆమన్తా॥ అసయఙ్కారం అపరఙ్కారం అధిచ్చసముప్పన్నం సుఖదుక్ఖన్తి॥ న హేవం వత్తబ్బే…పే॰…॥>
    text <౧౭౮>, <కల్యాణపాపకాని కమ్మాని ఉపలబ్భన్తీతి। కల్యాణపాపకానం కమ్మానం కత్తా కారేతా విపాకపటిసంవేదీ ఉపలబ్భతీతి॥ ఆమన్తా॥ సో కరోతి సో పటిసంవేదేతి। అఞ్ఞో కరోతి అఞ్ఞో పటిసంవేదేతి। సో చ అఞ్ఞో చ కరోన్తి సో చ అఞ్ఞో చ పటిసంవేదేన్తి। నేవ సో కరోతి న సో పటిసంవేదేతి। న అఞ్ఞో కరోతి న అఞ్ఞో పటిసంవేదేతీతి॥ న హేవం వత్తబ్బే…పే॰…॥>
    text <౧౭౯>, <సో కరోతి సో పటిసంవేదేతి। అఞ్ఞో కరోతి అఞ్ఞో పటిసంవేదేతి। సో చ అఞ్ఞో చ కరోన్తి సో చ అఞ్ఞో చ పటిసంవేదేన్తి। నేవ సో కరోతి న సో పటిసంవేదేతి। న అఞ్ఞో కరోతి న అఞ్ఞో పటిసంవేదేతీతి॥ ఆమన్తా॥ సయఙ్కతం సుఖదుక్ఖం। పరఙ్కతం సుఖదుక్ఖం। సయఙ్కతఞ్చ పరఙ్కతఞ్చ సుఖదుక్ఖం। అసయఙ్కారం అపరఙ్కారం అధిచ్చసముప్పన్నం సుఖదుక్ఖన్తి॥ న హేవం వత్తబ్బే…పే॰…॥>
    text <౧౮౦>, <కమ్మం అత్థీతి॥ ఆమన్తా॥ కమ్మకారకో అత్థీతి॥ న హేవం వత్తబ్బే…పే॰…॥>
    text <౧౮౧>, <కమ్మం అత్థీతి। కమ్మకారకో అత్థీతి॥ ఆమన్తా॥ తస్స కారకో అత్థీతి॥ న హేవం వత్తబ్బే…పే॰…॥>
    text <౧౮౨>, <తస్స కారకో అత్థీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰…॥>
    text <౧౮౩>, <కమ్మం అత్థీతి। కమ్మకారకో అత్థీతి॥ ఆమన్తా॥ పుగ్గలో అత్థీతి। పుగ్గలస్స కారకో అత్థీతి॥ న హేవం వత్తబ్బే…పే॰…॥>
    text <౧౮౪>, <కమ్మం అత్థీతి। కమ్మకారకో అత్థీతి॥ ఆమన్తా॥ నిబ్బానం అత్థీతి। నిబ్బానస్స కారకో అత్థీతి॥ న హేవం వత్తబ్బే…పే॰…॥>
    text <౧౮౫>, <కమ్మం అత్థీతి। కమ్మకారకో అత్థీతి॥ ఆమన్తా॥ మహాపథవీ అత్థీతి…పే॰… మహాసముద్దో అత్థీతి… సినేరుపబ్బతరాజా అత్థీతి… ఆపో అత్థీతి… తేజో అత్థీతి… వాయో అత్థీతి… తిణకట్ఠవనప్పతయో అత్థీతి। తిణకట్ఠవనప్పతీనం కారకో అత్థీతి॥ న హేవం వత్తబ్బే…పే॰…॥>
    text <౧౮౬>, <కమ్మం అత్థీతి। కమ్మకారకో అత్థీతి॥ ఆమన్తా॥ అఞ్ఞం కమ్మం। అఞ్ఞో కమ్మకారకోతి॥ న హేవం వత్తబ్బే…పే॰…॥>
    text <౧౮౭>, <విపాకో అత్థీతి॥ ఆమన్తా॥ విపాకపటిసంవేదీ అత్థీతి॥ న హేవం వత్తబ్బే…పే॰…॥>
    text <౧౮౮>, <విపాకో అత్థీతి। విపాకపటిసంవేదీ అత్థీతి॥ ఆమన్తా॥ తస్స పటిసంవేదీ అత్థీతి॥ న హేవం వత్తబ్బే…పే॰…॥>
    text <౧౮౯>, <తస్స పటిసంవేదీ అత్థీతి॥ ఆమన్తా॥ తస్స తస్సేవ నత్థి దుక్ఖస్స అన్తకిరియా। నత్థి వట్టుపచ్ఛేదో। నత్థి అనుపాదాపరినిబ్బానన్తి॥ న హేవం వత్తబ్బే…పే॰… విపాకో అత్థీతి। విపాకపటిసంవేదీ అత్థీతి॥ ఆమన్తా॥ పుగ్గలో అత్థీతి। పుగ్గలస్స పటిసంవేదీ అత్థీతి॥ న హేవం వత్తబ్బే…పే॰…॥>
    text <౧౯౦>, <విపాకో అత్థీతి। విపాకపటిసంవేదీ అత్థీతి॥ ఆమన్తా॥ నిబ్బానం అత్థీతి। నిబ్బానస్స పటిసంవేదీ అత్థీతి॥ న హేవం వత్తబ్బే…పే॰…॥>
    text <౧౯౧>, <విపాకో అత్థీతి। విపాకపటిసంవేదీ అత్థీతి॥ ఆమన్తా॥ మహాపథవీ అత్థీతి…పే॰… మహాసముద్దో అత్థీతి… సినేరుపబ్బతరాజా అత్థీతి… ఆపో అత్థీతి… తేజో అత్థీతి… వాయో అత్థీతి… తిణకట్ఠవనప్పతయో అత్థీతి। తిణకట్ఠవనప్పతీనం పటిసంవేదీ అత్థీతి॥ న హేవం వత్తబ్బే…పే॰…॥>
    text <౧౯౨>, <విపాకో అత్థీతి। విపాకపటిసంవేదీ అత్థీతి॥ ఆమన్తా॥ అఞ్ఞో విపాకో। అఞ్ఞో విపాకపటిసంవేదీతి॥ న హేవం వత్తబ్బే॥ సంఖిత్తం>
    stand <పురిసకారానుయోగో॥>
    stand <కల్యాణవగ్గో పఠమో॥>
  text <౧౪॥ అభిఞ్ఞానుయోగో>
    text <౧౯౩>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను అత్థి కోచి ఇద్ధిం వికుబ్బతీతి॥ ఆమన్తా॥ హఞ్చి అత్థి కోచి ఇద్ధిం వికుబ్బతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౯౪>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను అత్థి కోచి దిబ్బాయ సోతధాతుయా సద్దం సుణాతి…పే॰… పరచిత్తం విజానాతి… పుబ్బేనివాసం అనుస్సరతి… దిబ్బేన చక్ఖునా రూపం పస్సతి… ఆసవానం ఖయం సచ్ఛికరోతీతి॥ ఆమన్తా॥ హఞ్చి అత్థి కోచి ఆసవానం ఖయం సచ్ఛికరోతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౯౫>, <అత్థి కోచి ఇద్ధిం వికుబ్బతీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ యో ఇద్ధిం వికుబ్బతి। స్వేవ పుగ్గలో॥ యో ఇద్ధిం న వికుబ్బతి। న సో పుగ్గలోతి॥ న హేవం వత్తబ్బే…పే॰…॥>
    text <౧౯౬>, <యో దిబ్బాయ సోతధాతుయా సద్దం సుణాతి…పే॰… యో పరచిత్తం విజానాతి… యో పుబ్బేనివాసం అనుస్సరతి… యో దిబ్బేన చక్ఖునా రూపం పస్సతి… యో ఆసవానం ఖయం సచ్ఛికరోతి। స్వేవ పుగ్గలో॥ యో ఆసవానం ఖయం న సచ్ఛికరోతి। న సో పుగ్గలోతి॥ న హేవం వత్తబ్బే…పే॰…॥>
    stand <అభిఞ్ఞానుయోగో॥>
  text <౧౫-౧౮॥ ఞాతకానుయోగాది>
    text <౧౯౭>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను మాతా అత్థీతి॥ ఆమన్తా॥ హఞ్చి మాతా అత్థి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౯౮>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను పితా అత్థి…పే॰… భాతా అత్థి… భగినీ అత్థి… ఖత్తియో అత్థి … బ్రాహ్మణో అత్థి… వేస్సో అత్థి… సుద్దో అత్థి… గహట్ఠో అత్థి… పబ్బజితో అత్థి… దేవో అత్థి… మనుస్సో అత్థీతి॥ ఆమన్తా॥ హఞ్చి మనుస్సో అత్థి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౧౯౯>, <మాతా అత్థీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ అత్థి కోచి న మాతా హుత్వా మాతా హోతీతి॥ ఆమన్తా॥ అత్థి కోచి న పుగ్గలో హుత్వా పుగ్గలో హోతీతి॥ న హేవం వత్తబ్బే…పే॰… అత్థి కోచి న పితా హుత్వా…పే॰… న భాతా హుత్వా… న భగినీ హుత్వా… న ఖత్తియో హుత్వా… న బ్రాహ్మణో హుత్వా… న వేస్సో హుత్వా… న సుద్దో హుత్వా… న గహట్ఠో హుత్వా… న పబ్బజితో హుత్వా… న దేవో హుత్వా… న మనుస్సో హుత్వా మనుస్సో హోతీతి॥ ఆమన్తా॥ అత్థి కోచి న పుగ్గలో హుత్వా పుగ్గలో హోతీతి॥ న హేవం వత్తబ్బే…పే॰…॥>
    text <౨౦౦>, <మాతా అత్థీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ అత్థి కోచి మాతా హుత్వా న మాతా హోతీతి॥ ఆమన్తా॥ అత్థి కోచి పుగ్గలో హుత్వా న పుగ్గలో హోతీతి॥ న హేవం వత్తబ్బే…పే॰…॥>
    text <అత్థి కోచి పితా హుత్వా… భాతా హుత్వా… భగినీ హుత్వా… ఖత్తియో హుత్వా… బ్రాహ్మణో హుత్వా… వేస్సో హుత్వా… సుద్దో హుత్వా… గహట్ఠో హుత్వా… పబ్బజితో హుత్వా… దేవో హుత్వా… మనుస్సో హుత్వా న మనుస్సో హోతీతి॥ ఆమన్తా॥ అత్థి కోచి పుగ్గలో హుత్వా న పుగ్గలో హోతీతి॥ న హేవం వత్తబ్బే…పే॰…॥>
  text <౧౯॥ పటివేధానుయోగో>
    text <౨౦౧>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను సోతాపన్నో అత్థీతి॥ ఆమన్తా॥ హఞ్చి సోతాపన్నో అత్థి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౦౨>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను సకదాగామీ అత్థి…పే॰… అనాగామీ అత్థి… అరహా అత్థి… ఉభతోభాగవిముత్తో అత్థి… పఞ్ఞావిముత్తో అత్థి… కాయసక్ఖి అత్థి… దిట్ఠిప్పత్తో అత్థి… సద్ధావిముత్తో అత్థి… ధమ్మానుసారీ అత్థి… సద్ధానుసారీ అత్థీతి॥ ఆమన్తా॥>
    text <హఞ్చి సద్ధానుసారీ అత్థి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౦౩>, <సోతాపన్నో అత్థీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ అత్థి కోచి న సోతాపన్నో హుత్వా సోతాపన్నో హోతీతి॥ ఆమన్తా॥ అత్థి కోచి న పుగ్గలో హుత్వా పుగ్గలో హోతీతి॥ న హేవం వత్తబ్బే…పే॰…॥>
    text <౨౦౪>, <అత్థి కోచి న సకదాగామీ హుత్వా… న అనాగామీ హుత్వా… న అరహా హుత్వా… న ఉభతోభాగవిముత్తో హుత్వా… న పఞ్ఞావిముత్తో హుత్వా… న కాయసక్ఖి హుత్వా… న దిట్ఠిప్పత్తో హుత్వా… న సద్ధావిముత్తో హుత్వా… న ధమ్మానుసారీ హుత్వా… న సద్ధానుసారీ హుత్వా సద్ధానుసారీ హోతీతి॥ ఆమన్తా॥ అత్థి కోచి న పుగ్గలో హుత్వా పుగ్గలో హోతీతి॥ న హేవం వత్తబ్బే…పే॰…॥>
    text <౨౦౫>, <సోతాపన్నో అత్థీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ అత్థి కోచి సోతాపన్నో హుత్వా న సోతాపన్నో హోతీతి॥ ఆమన్తా॥ అత్థి కోచి పుగ్గలో హుత్వా న పుగ్గలో హోతీతి॥ న హేవం వత్తబ్బే…పే॰…॥>
    text <అత్థి కోచి సకదాగామీ హుత్వా… అనాగామీ హుత్వా న అనాగామీ హోతీతి॥ ఆమన్తా॥ అత్థి కోచి పుగ్గలో హుత్వా న పుగ్గలో హోతీతి॥ న హేవం వత్తబ్బే…పే॰…॥>
    stand <పటివేధానుయోగో॥>
  text <౨౦॥ సఙ్ఘానుయోగో>
    text <౨౦౬>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను చత్తారో పురిసయుగా అట్ఠ పురిసపుగ్గలా అత్థీతి॥ ఆమన్తా॥ హఞ్చి చత్తారో పురిసయుగా అట్ఠ పురిసపుగ్గలా అత్థి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౦౭>, <చత్తారో పురిసయుగా అట్ఠ పురిసపుగ్గలా అత్థీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ చత్తారో పురిసయుగా అట్ఠ పురిసపుగ్గలా బుద్ధపాతుభావా పాతుభవన్తీతి॥ ఆమన్తా॥ పుగ్గలో బుద్ధపాతుభావా పాతుభవతీతి॥ న హేవం వత్తబ్బే…పే॰…॥>
    text <పుగ్గలో బుద్ధపాతుభావా పాతుభవతీతి॥ ఆమన్తా॥ బుద్ధస్స భగవతో పరినిబ్బుతే ఉచ్ఛిన్నో పుగ్గలో। నత్థి పుగ్గలోతి॥ న హేవం వత్తబ్బే…పే॰…॥>
    stand <సఙ్ఘానుయోగో॥>
  text <౨౧॥ సచ్చికట్ఠసభాగానుయోగో>
    text <౨౦౮>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ పుగ్గలో సఙ్ఖతోతి॥ న హేవం వత్తబ్బే…పే॰… పుగ్గలో అసఙ్ఖతోతి॥ న హేవం వత్తబ్బే…పే॰… పుగ్గలో నేవ సఙ్ఖతో నాసఙ్ఖతోతి॥ న హేవం వత్తబ్బే॥>
    text <౨౦౯>, <పుగ్గలో నేవ సఙ్ఖతో నాసఙ్ఖతోతి॥ ఆమన్తా॥ సఙ్ఖతఞ్చ అసఙ్ఖతఞ్చ ఠపేత్వా అత్థఞ్ఞా తతియా కోటీతి॥ న హేవం వత్తబ్బే…పే॰…॥>
    text <౨౧౦>, <సఙ్ఖతఞ్చ అసఙ్ఖతఞ్చ ఠపేత్వా అత్థఞ్ఞా తతియా కోటీతి॥ ఆమన్తా॥ నను వుత్తం భగవతా ద్వేమా। భిక్ఖవే। ధాతుయో॥ కతమా ద్వే॥ సఙ్ఖతా చ ధాతు అసఙ్ఖతా చ ధాతు॥ ఇమా ఖో। భిక్ఖవే। ద్వే ధాతుయోతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం సఙ్ఖతఞ్చ అసఙ్ఖతఞ్చ ఠపేత్వా అత్థఞ్ఞా తతియా కోటీతి॥>
    text <౨౧౧>, <పుగ్గలో నేవ సఙ్ఖతో నాసఙ్ఖతోతి॥ ఆమన్తా॥ అఞ్ఞం సఙ్ఖతం। అఞ్ఞం అసఙ్ఖతం। అఞ్ఞో పుగ్గలోతి॥ న హేవం వత్తబ్బే…పే॰…॥>
    text <౨౧౨>, <ఖన్ధా సఙ్ఖతా। నిబ్బానం అసఙ్ఖతం। పుగ్గలో నేవ సఙ్ఖతో నాసఙ్ఖతోతి॥ ఆమన్తా॥ అఞ్ఞే ఖన్ధా। అఞ్ఞం నిబ్బానం। అఞ్ఞో పుగ్గలోతి॥ న హేవం వత్తబ్బే…పే॰…॥>
    text <౨౧౩>, <రూపం సఙ్ఖతం। నిబ్బానం అసఙ్ఖతం। పుగ్గలో నేవ సఙ్ఖతో నాసఙ్ఖతోతి॥ ఆమన్తా॥ అఞ్ఞం రూపం। అఞ్ఞం నిబ్బానం। అఞ్ఞో పుగ్గలోతి॥ న హేవం వత్తబ్బే॥ వేదనా… సఞ్ఞా… సఙ్ఖారా… విఞ్ఞాణం సఙ్ఖతం। నిబ్బానం అసఙ్ఖతం। పుగ్గలో నేవ సఙ్ఖతో నాసఙ్ఖతోతి॥ ఆమన్తా॥ అఞ్ఞం విఞ్ఞాణం। అఞ్ఞం నిబ్బానం। అఞ్ఞో పుగ్గలోతి॥ న హేవం వత్తబ్బే…పే॰…॥>
    text <౨౧౪>, <పుగ్గలస్స ఉప్పాదో పఞ్ఞాయతి। వయో పఞ్ఞాయతి। ఠితస్స అఞ్ఞథత్తం పఞ్ఞాయతీతి॥ ఆమన్తా॥ పుగ్గలో సఙ్ఖతోతి॥ న హేవం వత్తబ్బే…పే॰… వుత్తం భగవతా తీణిమాని। భిక్ఖవే। సఙ్ఖతస్స సఙ్ఖతలక్ఖణాని॥ సఙ్ఖతానం। భిక్ఖవే। ధమ్మానం ఉప్పాదో పఞ్ఞాయతి। వయో పఞ్ఞాయతి। ఠితానం అఞ్ఞథత్తం పఞ్ఞాయతీతి॥ పుగ్గలస్స ఉప్పాదో పఞ్ఞాయతి। వయో పఞ్ఞాయతి। ఠితస్స అఞ్ఞథత్తం పఞ్ఞాయతి। తేన హి పుగ్గలో సఙ్ఖతోతి॥>
    text <౨౧౫>, <పుగ్గలస్స న ఉప్పాదో పఞ్ఞాయతి। న వయో పఞ్ఞాయతి। న ఠితస్స అఞ్ఞథత్తం పఞ్ఞాయతీతి॥ ఆమన్తా॥ పుగ్గలో అసఙ్ఖతోతి॥ న హేవం వత్తబ్బే…పే॰… వుత్తం భగవతా తీణిమాని। భిక్ఖవే। అసఙ్ఖతస్స అసఙ్ఖతలక్ఖణాని॥ అసఙ్ఖతానం। భిక్ఖవే। ధమ్మానం న ఉప్పాదో పఞ్ఞాయతి। న వయో పఞ్ఞాయతి। న ఠితానం అఞ్ఞథత్తం పఞ్ఞాయతీతి॥ పుగ్గలస్స న ఉప్పాదో పఞ్ఞాయతి। న వయో పఞ్ఞాయతి। న ఠితస్స అఞ్ఞథత్తం పఞ్ఞాయతి। తేన హి పుగ్గలో అసఙ్ఖతోతి॥>
    text <౨౧౬>, <పరినిబ్బుతో పుగ్గలో అత్థత్థమ్హి। నత్థత్థమ్హీతి॥ అత్థత్థమ్హీతి॥ పరినిబ్బుతో పుగ్గలో సస్సతోతి॥ న హేవం వత్తబ్బే…పే॰… నత్థత్థమ్హీతి॥ పరినిబ్బుతో పుగ్గలో ఉచ్ఛిన్నోతి॥ న హేవం వత్తబ్బే…పే॰…॥>
    text <౨౧౭>, <పుగ్గలో కిం నిస్సాయ తిట్ఠతీతి॥ భవం నిస్సాయ తిట్ఠతీతి॥ భవో అనిచ్చో సఙ్ఖతో పటిచ్చసముప్పన్నో ఖయధమ్మో వయధమ్మో విరాగధమ్మో నిరోధధమ్మో విపరిణామధమ్మోతి॥ ఆమన్తా॥ పుగ్గలోపి అనిచ్చో సఙ్ఖతో పటిచ్చసముప్పన్నో ఖయధమ్మో వయధమ్మో విరాగధమ్మో నిరోధధమ్మో విపరిణామధమ్మోతి॥ న హేవం వత్తబ్బే…పే॰…॥>
    text <౨౧౮>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను అత్థి కోచి సుఖం వేదనం వేదియమానో సుఖం వేదనం వేదియామీతి పజానాతీతి॥ ఆమన్తా॥ హఞ్చి అత్థి కోచి సుఖం వేదనం వేదియమానో సుఖం వేదనం వేదియామీతి పజానాతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౧౯>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను అత్థి కోచి దుక్ఖం వేదనం వేదియమానో…పే॰… అదుక్ఖమసుఖం వేదనం వేదియమానో అదుక్ఖమసుఖం వేదనం వేదియామీతి పజానాతీతి॥ ఆమన్తా॥ హఞ్చి అత్థి కోచి అదుక్ఖమసుఖం వేదనం వేదియమానో అదుక్ఖమసుఖం వేదనం వేదియామీతి పజానాతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౨౦>, <అత్థి కోచి సుఖం వేదనం వేదియమానో సుఖం వేదనం వేదియామీతి పజానాతీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ యో సుఖం వేదనం వేదియమానో సుఖం వేదనం వేదియామీతి పజానాతి। స్వేవ పుగ్గలో। యో సుఖం వేదనం వేదియమానో సుఖం వేదనం వేదియామీతి న పజానాతి। న సో పుగ్గలోతి॥ న హేవం వత్తబ్బే…పే॰…॥>
    text <యో దుక్ఖం వేదనం వేదియమానో…పే॰… యో అదుక్ఖమసుఖం వేదనం వేదియమానో అదుక్ఖమసుఖం వేదనం వేదియామీతి పజానాతి। స్వేవ పుగ్గలో। యో అదుక్ఖమసుఖం వేదనం వేదియమానో అదుక్ఖమసుఖం వేదనం వేదియామీతి న పజానాతి। న సో పుగ్గలోతి॥ న హేవం వత్తబ్బే…పే॰…॥>
    text <౨౨౧>, <అత్థి కోచి సుఖం వేదనం వేదియమానో సుఖం వేదనం వేదియామీతి పజానాతీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞా సుఖా వేదనా। అఞ్ఞో సుఖం వేదనం వేదియమానో సుఖం వేదనం వేదియామీతి పజానాతీతి॥ న హేవం వత్తబ్బే…పే॰… అఞ్ఞా దుక్ఖా వేదనా…పే॰… అఞ్ఞా అదుక్ఖమసుఖా వేదనా। అఞ్ఞో అదుక్ఖమసుఖం వేదనం వేదియమానో అదుక్ఖమసుఖం వేదనం వేదియామీతి పజానాతీతి॥ న హేవం వత్తబ్బే …పే॰…॥>
    text <౨౨౨>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను అత్థి కోచి కాయే కాయానుపస్సీ విహరతీతి॥ ఆమన్తా॥ హఞ్చి అత్థి కోచి కాయే కాయానుపస్సీ విహరతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౨౩>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను అత్థి కోచి వేదనాసు…పే॰… చిత్తే… ధమ్మేసు ధమ్మానుపస్సీ విహరతీతి॥ ఆమన్తా॥ హఞ్చి అత్థి కోచి ధమ్మేసు ధమ్మానుపస్సీ విహరతి। తేన వత రే వత్తబ్బే పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౨౪>, <అత్థి కోచి కాయే కాయానుపస్సీ విహరతీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ యో కాయే కాయానుపస్సీ విహరతి। స్వేవ పుగ్గలో। యో న కాయే కాయానుపస్సీ విహరతి। న సో పుగ్గలోతి॥ న హేవం వత్తబ్బే…పే॰…॥>
    text <యో వేదనాసు…పే॰… చిత్తే… ధమ్మేసు ధమ్మానుపస్సీ విహరతి। స్వేవ పుగ్గలో। యో న ధమ్మేసు ధమ్మానుపస్సీ విహరతి। న సో పుగ్గలోతి॥ న హేవం వత్తబ్బే…పే॰…॥>
    text <౨౨౫>, <అత్థి కోచి కాయే కాయానుపస్సీ విహరతీతి కత్వా తేన చ కారణేన పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ అఞ్ఞో కాయో। అఞ్ఞో కాయే కాయానుపస్సీ విహరతీతి॥ న హేవం వత్తబ్బే…పే॰… అఞ్ఞా వేదనా… అఞ్ఞం చిత్తం… అఞ్ఞే ధమ్మా। అఞ్ఞో ధమ్మేసు ధమ్మానుపస్సీ విహరతీతి॥ న హేవం వత్తబ్బే…పే॰…॥>
    text <౨౨౬>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను వుత్తం భగవతా>
    text <అత్థేవ సుత్తన్తోతి॥ ఆమన్తా॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౨౭>, <పుగ్గలో అవేక్ఖతీతి॥ ఆమన్తా॥ సహ రూపేన అవేక్ఖతి। వినా రూపేన అవేక్ఖతీతి॥ సహ రూపేన అవేక్ఖతీతి॥ తం జీవం తం సరీరన్తి॥ న హేవం వత్తబ్బే…పే॰… వినా రూపేన అవేక్ఖతీతి। అఞ్ఞం జీవం అఞ్ఞం సరీరన్తి॥ న హేవం వత్తబ్బే…పే॰…॥>
    text <౨౨౮>, <పుగ్గలో అవేక్ఖతీతి॥ ఆమన్తా॥ అబ్భన్తరగతో అవేక్ఖతి। బహిద్ధా నిక్ఖమిత్వా అవేక్ఖతీతి॥ అబ్భన్తరగతో అవేక్ఖతీతి॥ తం జీవం తం సరీరన్తి॥ న హేవం వత్తబ్బే…పే॰… బహిద్ధా నిక్ఖమిత్వా అవేక్ఖతీతి। అఞ్ఞం జీవం అఞ్ఞం సరీరన్తి॥ న హేవం వత్తబ్బే…పే॰…॥>
    text <౨౨౯>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా అత్థి పుగ్గలో అత్తహితాయ పటిపన్నోతి॥ అత్థేవ సుత్తన్తోతి॥ ఆమన్తా॥ తేన హి పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౦>, <న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా ఏకపుగ్గలో। భిక్ఖవే। లోకే ఉప్పజ్జమానో ఉప్పజ్జతి బహుజనహితాయ బహుజనసుఖాయ లోకానుకమ్పాయ అత్థాయ హితాయ సుఖాయ దేవమనుస్సానన్తి॥ అత్థేవ సుత్తన్తోతి॥ ఆమన్తా॥ తేన హి పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౧>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా సబ్బే ధమ్మా అనత్తాతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౨>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా దుక్ఖమేవ ఉప్పజ్జమానం ఉప్పజ్జతి। దుక్ఖమేవ నిరుజ్ఝమానం నిరుజ్ఝతీతి న కఙ్ఖతి న విచికిచ్ఛతి। అపరప్పచ్చయఞ్ఞాణమేవస్స ఏత్థ హోతి॥ ఏత్తావతా ఖో। కచ్చాన। సమ్మాదిట్ఠి హోతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౩>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను వజిరా భిక్ఖునీ మారం పాపిమన్తం ఏతదవోచ>
    text <అత్థేవ సుత్తన్తోతి॥ ఆమన్తా॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౪>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను ఆయస్మా ఆనన్దో భగవన్తం ఏతదవోచ సుఞ్ఞో లోకో సుఞ్ఞో లోకోతి। భన్తే। వుచ్చతి॥ కిత్తావతా ను ఖో। భన్తే। సుఞ్ఞో లోకోతి వుచ్చతీతి॥ యస్మా ఖో। ఆనన్ద। సుఞ్ఞం అత్తేన వా అత్తనియేన వా। తస్మా సుఞ్ఞో లోకోతి వుచ్చతి॥ కిఞ్చానన్ద। సుఞ్ఞం అత్తేన వా అత్తనియేన వా॥ చక్ఖుం ఖో। ఆనన్ద। సుఞ్ఞం అత్తేన వా అత్తనియేన వా। రూపా సుఞ్ఞా…పే॰… చక్ఖువిఞ్ఞాణం సుఞ్ఞం… చక్ఖుసమ్ఫస్సో సుఞ్ఞో… యమ్పిదం చక్ఖుసమ్ఫస్సపచ్చయా ఉప్పజ్జతి వేదయితం సుఖం వా దుక్ఖం వా అదుక్ఖమసుఖం వా। తమ్పి సుఞ్ఞం అత్తేన వా అత్తనియేన వా। సోతం సుఞ్ఞం…పే॰… సద్దా సుఞ్ఞా… ఘానం సుఞ్ఞం… గన్ధా సుఞ్ఞా… జివ్హా సుఞ్ఞా… రసా సుఞ్ఞా… కాయో సుఞ్ఞో… ఫోట్ఠబ్బా సుఞ్ఞా… మనో సుఞ్ఞో… ధమ్మా సుఞ్ఞా… మనోవిఞ్ఞాణం సుఞ్ఞం… మనోసమ్ఫస్సో సుఞ్ఞో… యమ్పిదం మనోసమ్ఫస్సపచ్చయా ఉప్పజ్జతి వేదయితం సుఖం వా దుక్ఖం వా అదుక్ఖమసుఖం వా। తమ్పి సుఞ్ఞం అత్తేన వా అత్తనియేన వా॥ యస్మా ఖో। ఆనన్ద। సుఞ్ఞం అత్తేన వా అత్తనియేన వా। తస్మా సుఞ్ఞో లోకోతి వుచ్చతీతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౫>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా అత్తని వా। భిక్ఖవే। సతి అత్తనియం మేతి అస్సాతి॥ ఏవం। భన్తే॥ అత్తనియే వా। భిక్ఖవే। సతి అత్తా మేతి అస్సాతి॥ ఏవం। భన్తే॥ అత్తని చ। భిక్ఖవే। అత్తనియే చ సచ్చతో థేతతో అనుపలబ్భియమానే యమ్పిదం దిట్ఠిట్ఠానం సో లోకో సో అత్తా సో పేచ్చ భవిస్సామి నిచ్చో ధువో సస్సతో అవిపరిణామధమ్మో। సస్సతిసమం తథేవ ఠస్సామీతి నన్వాయం। భిక్ఖవే। కేవలో పరిపూరో బాలధమ్మోతి॥ కిఞ్హి నో సియా। భన్తే। కేవలో హి। భన్తే। పరిపూరో బాలధమ్మోతి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౬>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా తయో మే। సేనియ। సత్థారో సన్తో సంవిజ్జమానా లోకస్మిం॥ కతమే తయో॥ ఇధ। సేనియ। ఏకచ్చో సత్థా దిట్ఠేవ ధమ్మే అత్తానం సచ్చతో థేతతో పఞ్ఞాపేతి। అభిసమ్పరాయఞ్చ అత్తానం సచ్చతో థేతతో పఞ్ఞాపేతి॥>
    text <ఇధ పన। సేనియ। ఏకచ్చో సత్థా దిట్ఠేవ హి ఖో ధమ్మే అత్తానం సచ్చతో థేతతో పఞ్ఞాపేతి। నో చ ఖో అభిసమ్పరాయం అత్తానం సచ్చతో థేతతో పఞ్ఞాపేతి॥>
    text <ఇధ పన। సేనియ। ఏకచ్చో సత్థా దిట్ఠే చేవ ధమ్మే అత్తానం సచ్చతో థేతతో న పఞ్ఞాపేతి। అభిసమ్పరాయఞ్చ అత్తానం సచ్చతో థేతతో న పఞ్ఞాపేతి॥>
    text <తత్ర। సేనియ। య్వాయం సత్థా దిట్ఠే చేవ ధమ్మే అత్తానం సచ్చతో థేతతో పఞ్ఞాపేతి। అభిసమ్పరాయఞ్చ అత్తానం సచ్చతో థేతతో పఞ్ఞాపేతి అయం వుచ్చతి। సేనియ। సత్థా సస్సతవాదో॥>
    text <తత్ర। సేనియ। య్వాయం సత్థా దిట్ఠేవ హి ఖో ధమ్మే అత్తానం సచ్చతో థేతతో పఞ్ఞాపేతి। నో చ ఖో అభిసమ్పరాయం అత్తానం సచ్చతో థేతతో పఞ్ఞాపేతి అయం వుచ్చతి। సేనియ। సత్థా ఉచ్ఛేదవాదో॥>
    text <తత్ర। సేనియ। య్వాయం సత్థా దిట్ఠే చేవ ధమ్మే అత్తానం సచ్చతో థేతతో న పఞ్ఞాపేతి। అభిసమ్పరాయఞ్చ అత్తానం సచ్చతో థేతతో న పఞ్ఞాపేతి అయం వుచ్చతి। సేనియ। సత్థా సమ్మాసమ్బుద్ధో॥ ఇమే ఖో। సేనియ। తయో సత్థారో సన్తో సంవిజ్జమానా లోకస్మిన్తి॥ అత్థేవ సుత్తన్తోతి॥ ఆమన్తా॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౭>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా సప్పికుమ్భోతి॥ ఆమన్తా॥ అత్థి కోచి సప్పిస్స కుమ్భం కరోతీతి॥ న హేవం వత్తబ్బే…పే॰… తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥>
    text <౨౩౮>, <పుగ్గలో ఉపలబ్భతి సచ్చికట్ఠపరమత్థేనాతి॥ ఆమన్తా॥ నను భగవా సచ్చవాదీ కాలవాదీ భూతవాదీ తథవాదీ అవితథవాదీ అనఞ్ఞథవాదీతి॥ ఆమన్తా॥ వుత్తం భగవతా తేలకుమ్భో… మధుకుమ్భో… ఫాణితకుమ్భో… ఖీరకుమ్భో… ఉదకకుమ్భో… పానీయథాలకం… పానీయకోసకం… పానీయసరావకం… నిచ్చభత్తం… ధువయాగూతి॥ ఆమన్తా॥ అత్థి కాచి యాగు నిచ్చా ధువా సస్సతా అవిపరిణామధమ్మాతి॥ న హేవం వత్తబ్బే॥…పే॰…॥ తేన హి న వత్తబ్బం పుగ్గలో ఉపలబ్భతి సచ్చికట్ఠపరమత్థేనాతి॥ సంఖిత్తం>
    stand <సచ్చికట్ఠసభాగానుయోగో॥>
    stand <పుగ్గలకథా నిట్ఠితా॥>
