text <༁ྃ༔ བར་དོ་དྲུག་གི་རྩ་ཚིག་ཅེས་བྱ་བ་བཞུགས་སོ༔>
  text <ཀྱཻ་མ༔ བདག་ལ་སྐྱེ་གནས་བར་དོ་འཆར་དུས་འདིར༔>
  text <ཚེ་ལ་ལོངས་མེད་ལེ་ལོ་སྤངས་བྱས་ནས༔>
  text <ཐོས་བསམ་སྒོམ་གསུམ་མ་ཡེངས་ལམ་ལ་འཇུག༔>
  text <སྣང་སེམས་ལམ་བསློང་སྐུ་གསུམ་མངོན་གྱུར་བྱ༔>
  text <མི་ལུས་ལན་གཅིག་ཐོབ་པའི་དུས་ཚོད་འདིར༔>
  text <ཡེངས་མ་ལམ་ལ་སྡོད་པའི་དུས་ཚོད་མིན༔>
  text <ཀྱཻ་མ༔ བདག་ལ་རྨི་ལམ་བར་དོ་འཆར་དུས་འདིར༔>
  text <གཏི་མུག་རོ་ཉལ་བག་མེད་སྤངས་བྱས་ནས༔>
  text <དྲན་པ་ཡེངས་མེད་གནས་ལུགས་ངང་ལ་འཇོག༔>
  text <རྨི་ལམ་བཟུང་ནས་སྤྲུལ་བསྒྱུར་འོད་གསལ་སྦྱངས༔>
  text <དུད་འགྲོ་བཞིན་དུ་ཉལ་བར་མ་བྱེད་ཅིག༔>
  text <གཉིད་དང་མངོན་སུམ་འདྲེས་པའི་ཉམས་ལེན་གཅེས༔>
  text <ཀྱཻ་མ༔ བདག་ལ་བསམ་གཏན་བར་དོ་འཆར་དུས་འདིར༔>
  text <རྣམ་གཡེངས་འཁྲུལ་པའི་ཚོགས་རྣམས་སྤངས་བྱས་ནས༔>
  text <ཡེངས་མེད་འཛིན་མེད་མཐའ་བྲལ་ངང་ལ་འཇོག༔>
  text <བསྐྱེད་རྫོགས་གཉིས་ལ་བརྟན་པ་ཐོབ་པར་བྱ༔>
  text <བྱ་བ་སྤངས་ནས་རྩེ་གཅིག་བསྒོམ་དུས་འདིར༔>
  text <ཉོན་མོངས་འཁྲུལ་བའི་དབང་དུ་མ་བཏང་ཞིག༔>
  text <ཀྱཻ་མ༔ བདག་ལ་འཆི་ཁ་བར་དོ་འཆར་དུས་འདིར༔>
  text <ཀུན་ལ་ཆགས་སེམས་ཞེན་འཛིན་སྤངས་བྱས་ནས༔>
  text <གདམས་ངག་གསལ་བའི་ངང་ལ་མ་ཡེངས་འཇུག༔>
  text <རང་རིག་སྐྱེ་མེད་ནམ་མཁའི་དབྱིངས་སུ་འཕོ༔>
  text <འདུས་བྱས་ཤ་ཁྲག་ལུས་དང་བྲལ་ལ་ཁད༔>
  text <མི་རྟག་སྒྱུ་མ་ཡིན་པར་ཤེས་པར་བྱ༔>
  text <ཀྱཻ་མ༔ བདག་ལ་ཆོས་ཉིད་བར་དོ་འཆར་དུས་འདིར༔>
  text <ཀུན་ལ་སྔངས་སྐྲག་འཇིགས་སྣང་སྤངས་བྱས་ནས།>
  text <གང་ཤར་རང་སྣང་རིག་པར་ངོ་ཤེས་འཇུག༔>
  text <བར་དོའི་སྣང་ཚུལ་ཡིན་པར་ཤེས་པར་བྱ༔>
  text <དོན་ཆེན་འགགས་ལ་ཐུག་པའི་དུས་ཤིག་འོང༔>
  text <རང་སྣང་ཞི་ཁྲོའི་ཚོགས་ལ་མ་འཇིགས་ཤིག༔>
  text <ཀྱཻ་མ༔ བདག་ལ་སྲིད་པ་བར་དོ་འཆར་དུས་འདིར༔>
  text <འདུན་པ་རྩེ་གཅིག་སེམས་ལ་བཟུང་བྱས་ནས༔>
  text <བཟང་པོ་ལས་ཀྱི་འཕྲོ་ལ་ནན་གྱིས་མཐུད༔>
  text <མངལ་སྒོ་བགག་ནས་རུ་ལོག་དྲན་པར་བྱ༔>
  text <སྙིང་རུས་དག་སྣང་དགོས་པའི་དུས་ཤིག་ཡིན༔>
  text <མིག་སེར་སྤོངས་ལ་བླ་མ་ཡབ་ཡུམ་བསྒོམ༔>
  text <འཆི་བ་འོང་སྙོམས་མེད་པའི་བློ་རིང་པོ༔>
  text <དོན་མེད་ཚེ་འདིའི་བྱ་བ་བསྒྲུབས་བསྒྲུབས་ནས༔>
  text <ད་རེས་སྟོང་ལོག་བྱས་ན་ཤིན་ཏུ་འཁྲུལ༔>
  text <དགོས་ངོ་ཤེས་པ་དམ་པའི་ལྷ་ཆོས་ཡིན༔>
  text <ད་ལྟ་ཉིད་དུ་ལྷ་ཆོས་མི་བྱེད་དམ༔>
  text <གྲུབ་ཆེན་བླ་མའི་ཞལ་ནས་འདི་སྐད་གསུངས༔>
  text <བླ་མའི་གདམས་ངག་སེམས་ལ་མ་བཞག་ན༔>
  text <རང་གིས་རང་ཉིད་བསླུ་བར་མི་འགྱུར་རམ༔>
