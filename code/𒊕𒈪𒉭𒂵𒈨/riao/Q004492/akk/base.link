
text <Ashurnasirpal II 038>
  text <𒁹𒀸𒋩𒉽𒀀 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩 𒀀 𒆪𒈦>
  text <𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩 𒀀 𒌋𒂟𒃮>
  text <𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺>
  text <𒃻 𒀸 𒄑𒆪𒋾 𒀸𒋩 𒂗𒋙 𒁺𒁺𒆪𒈠 𒀸 𒂷𒆠𒈨𒌍>
  text <𒃻 𒄒𒋥 𒐉𒋫 𒃻𒊩𒌆𒋙 𒆷 𒄿𒋙𒌑>
  text <𒌋𒌋 𒃻 𒋫 𒂊𒄵𒋫𒀭 𒀀𒇉𒄬𒄬 𒀀𒁲 𒆳𒆗𒈾𒈾>
  text <𒅇 𒀀𒀊𒁀𒃲𒋼 𒆳𒆷𒆥𒂊 𒁹 𒋛𒄯𒋾𒃻>
  text <𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒈨𒌍𒋙 𒌑𒋠𒉌𒃻>
  text <𒋫 𒊕𒂊𒉌 𒀀𒇉𒋢𒌒𒈾𒀜 𒀀𒁲>
  text <𒆳𒉌𒊑𒁁 𒃻 𒁉𒋫𒉌 𒋗𒋢 𒆳𒌓>
  text <𒋫 𒆳 𒉌𒆗 𒃻 𒆳𒆸𒊒𒊑 𒂗 𒆳𒆸𒍝𒉌>
  text <𒋫 𒂊𒄵𒋫𒀭 𒀀𒇉𒍝𒁀𒆠𒋫 𒀀𒁲>
  text <𒌷𒇯𒁀𒀀𒊑 𒃻 𒂖𒆷𒀭 𒆳𒍝𒉼>
  text <𒋫 𒌷𒇯𒃻𒀊𒋫𒉌 𒀀𒁲 𒌷𒇯>
  text <𒌷𒄭𒊑𒈬 𒌷𒄩𒊒𒌅>
  text <𒆳𒁉𒊏𒋼 𒃻 𒆳𒋼𒀀𒁺𒉌𒀾 𒀀𒈾 𒈪𒄑𒊑>
  text <𒆳𒅀 𒌑𒌁 𒅇 𒂼𒈨𒌍 𒆳𒆳 𒈾𒄿𒊑>
  text <𒁹 𒉻 𒁶𒊑𒃻 𒀀𒉋 𒌷𒆗𒄷 𒁹 𒌍𒋙𒋼>
  text <𒊍𒁁 𒂊𒉡𒈠 𒂍 𒀭𒈹 𒊩𒌆𒀜 𒀭𒃰𒈬𒊑>
  text <𒃻 𒄿𒈾 𒉺𒀭 𒁀𒋗𒌑 𒀸 𒌋𒌋𒈨𒌍𒉌 𒀜𒈨𒌍𒀀>
  text <𒂊𒀪𒁀𒌅𒈠 𒁹 𒇯 𒌋 𒋼𒀀𒈨>
  text <𒄥𒊏 𒀸 𒄭𒊓𒀜 𒊮𒅀 𒊭 𒀭𒂍𒀀>
  text <𒌋𒌋 𒀊𒍪𒂊 𒉿𒋾 𒌑𒍪𒉌 𒄩𒋛𒋛>
  text <𒅖𒊒𒅗𒉌 𒀀𒈾 𒐊𒅆 𒂍 𒀭𒃰𒈬𒊑>
  text <𒋗𒀀𒌓 𒁹 𒌍𒋗𒋼 𒀊𒉌 𒀭𒇴𒀜 𒀭𒈹>
  text <𒊩𒌆𒀜 𒀭𒃰𒈬𒊑 𒀸 𒆬𒄀 𒄷𒊺𒂊>
  text <𒇻𒌑 𒀊𒉌 𒀸 𒁈𒃻 𒌑𒊺𒅆𒅁𒅆 𒉌𒁕𒁀𒊭>
  text <𒅇 𒉌𒌓𒇷𒈠𒊭 𒌑𒆠𒅔𒅆 𒉣𒌑 𒂕𒌑>
  text <𒀸 𒌋𒌋𒈨𒌍 𒌉𒈨𒌍𒀀 𒊭 𒀸𒋩 𒄿𒈾𒁍𒋙>
  text <𒁉𒊒𒋼 𒋫𒁀𒊑 𒀭𒄷𒊓 𒌑𒁲𒅖>
  text <𒀀𒊬 𒀭𒌑𒅆 𒆷𒀀 𒌅𒃻𒆗𒅆 𒈬 𒆳𒊏>
  text <𒆷 𒋫𒉺𒅆𒄭 𒈬𒅗 𒆠 𒈬𒅀 𒋗𒂅𒌨>
  text <𒀀𒈾 𒀾𒊑𒋙 𒋫𒂊𒅕 𒀭𒄷𒌓 𒂍𒆳 𒋗𒀀𒌓>
  text <𒌑𒁲𒅆 𒀸𒋩 𒂗 𒃲𒌑 𒀭𒃻𒈦 𒁲𒋻 𒀭𒂊>
  text <𒌋 𒆠𒋾 𒀭𒈹 𒊩𒌆𒀜 𒀭𒃰𒈬𒊑 𒅅𒊑𒁉𒋙>
  text <𒄿𒊺𒈬𒋙 𒌓𒈨𒌍𒋙 𒇻𒊑𒆪 𒀸 𒀞 𒊭 𒌋𒌋𒈨𒌍𒉌>
  text <𒀀𒊬 𒉌𒌓𒊒𒌒𒋼 𒄠𒈥 𒊮𒋙 𒇻 𒌑𒌑𒍮𒋙>
  text <𒃶𒉣 𒂅𒄷𒁺 𒌋 𒃶𒅅 𒀸 𒆳𒋙 𒇻𒄯𒉡>
  text <𒊭 𒈬 𒆳𒊏 𒄿𒉺𒅆𒂅𒈠 𒈬𒋙>
  text <𒄿𒃻𒁕𒊒 𒅇 𒉌𒌓𒈾𒆕𒀀𒅀 𒋗𒀀𒌓>
  text <𒄿𒈾𒋙𒌑 𒀸 𒀾𒊑 𒃻𒉌𒈠 𒄿𒃻𒅗𒉡>
  text <𒀸 𒀀𒈨𒌍 𒊒𒌑 𒀸 𒉈 𒄿𒋡𒇻𒌑 𒀸 𒅖𒈨𒌍>
  text <𒄿𒅗𒋫𒈬 𒀸 𒂍 𒆠𒇷 𒌑𒊺𒊏𒁍𒅆>
  text <𒀸𒋩 𒂗 𒃲𒌑 𒀭𒅎 𒄘𒃲 𒀭𒂊 𒌋 𒆠𒋾>
  text <𒀭𒀴𒊏 𒂗 𒈨𒄭 𒌋 𒃻𒂵𒀾𒋼 𒌋𒌋𒋢>
  text <𒇺𒆠𒁍 𒄑𒄖𒍝𒋙 𒇷𒆠𒈬𒋙 𒀸 𒉺𒀭 𒇽𒉽𒋙>
  text <𒅗𒈩 𒇻𒊺𒅆𒁍𒋙 𒋢𒌦𒄣 𒁍𒁍𒌅>
  text <𒄷𒃻𒄷 𒀸 𒆳𒋙 𒇻𒄯𒉡 𒈬𒋙 𒆰𒋙 𒀸 𒆳>
  text <𒇻 𒌑𒄬𒇷𒄣>
