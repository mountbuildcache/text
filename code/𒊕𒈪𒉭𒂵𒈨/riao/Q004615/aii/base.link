
text <Shalmaneser III 010>
  text <𒀸𒋩 𒂗 𒃲𒌑 𒀭𒀀𒉏 𒀭 𒈤>
  text <𒀭𒁁 𒋩𒁍𒌑 𒁍𒈠𒇻>
  text <𒀭𒅎 𒄘𒃲 𒀭𒂊 𒅇 𒆠𒋾>
  text <𒀭𒈦 𒊕𒆗 𒀭𒈨𒌍 𒂗 𒉠 𒅇 𒀞>
  text <𒀭𒈹 𒊕𒆗 𒀭𒂊 𒅇 𒆠𒋾>
  text <𒀭𒂍𒀀 𒌋𒌋 𒍪𒀊 𒂗 𒉌𒈨𒆥 𒄩𒋛𒋢>
  text <𒀭𒌍 𒌋𒌋 𒀀𒄀𒂊 𒂗 𒉆𒊑𒊑>
  text <𒀭𒀫𒌓 𒉣𒈨 𒀭𒈨𒌍 𒂗 𒋼𒊑𒋾>
  text <𒀭𒈨𒌍 𒃲𒈨𒌍 𒈬𒅆𒈬 𒀭𒉆𒈨𒌍>
  text <𒁹𒀭𒁲𒈠𒉡𒈦 𒌋𒌋 𒆧𒆳 𒌦𒈨𒌍>
  text <𒉣 𒋃 𒀸𒋩 𒌋𒌋 𒆗𒉡 𒌋𒌋 𒄢𒆳 𒄒𒋥>
  text <𒇹𒄿 𒀭𒌑𒋗 𒆧𒆳 𒌦𒈨𒌍 𒄯𒋼𒁺𒌑>
  text <𒅗𒇺 𒆳𒆳𒈨𒌍 𒌉 𒀸𒋩𒉽𒀀 𒋃𒌑 𒍢𒄿𒊒>
  text <𒃻 𒋃𒋢 𒌋𒅗 𒀭𒈨𒌍 𒄿𒄭𒁍𒈠>
  text <𒆳𒆳𒈨𒌍 𒀮𒄯𒅆𒈾 𒀀𒈾 𒄊𒅀𒈨𒌍𒋗>
  text <𒌑𒋠𒉌𒋗 𒀮𒉌𒌅 𒆬𒌅>
  text <𒊭 𒁹𒄑𒆪𒋾𒀭𒈦 𒃻 𒄢𒆳 𒍝𒄿𒊑𒋗>
  text <𒄿𒉌𒊒𒈠 𒅖𒁍𒌦 𒀀𒁍𒁀𒉌𒅖>
  text <𒀸 𒋩𒋥 𒌋𒌋𒋾𒅀 𒊭 𒀸 𒄑𒀸𒋼>
  text <𒌋𒌋𒋾 𒌑𒅆𒁍 𒄑𒇀𒈨𒌍 𒂟𒄭𒀀𒅀>
  text <𒀜𒆠 𒀸 𒆳𒉌𒊑𒁁 𒊭 𒆳𒋛𒈨𒋛 𒆭𒌒>
  text <𒌷𒀀𒊑𒁺 𒌷 𒆗𒉡𒋾𒋙 𒃻 𒁹𒉌𒅔𒉌>
  text <𒆳𒌓 𒀸 𒁹 𒁄𒅀 𒀀𒇉𒀀𒋥 𒂊𒄵>
  text <𒀀𒈾 𒌓𒁲 𒃻 𒁲𒈨 𒀭𒌑𒅆 𒀠𒌨>
  text <𒄑𒆪𒈨𒌍𒅀 𒀸 𒌓𒁲 𒌑𒇸 𒇻𒀬𒈨𒌍>
  text <𒀀𒈾 𒀭𒈨𒌍𒉌𒅀 𒊍𒁁 𒀀𒈾 𒆳𒂊>
  text <𒆳𒄩𒈠𒉌 𒂊𒇷 𒄑𒄖𒋗𒊑>
  text <𒄑𒂊𒊑𒉌 𒄑𒋆𒇷 𒀀𒆠𒄑>
  text <𒀀𒈾 𒆳𒇲𒆷𒅈 𒂊𒇷 𒍝𒇴>
  text <𒌋𒌋𒋾𒅀 𒀸 𒊮𒁉 𒌑𒊺𒁁 𒀸 𒈫 𒁄𒈨𒌍𒅀>
  text <𒀀𒈾 𒌷𒇯𒁇𒊓𒅁 𒀝𒄭𒆗>
  text <𒌷𒈨𒌍𒉌 𒊭 𒁹𒀀𒄷𒉌 𒌉𒀀𒁲𒉌>
  text <𒆳𒌓 𒀸 𒌷𒋗 𒂊𒋤𒋗 𒀀𒇉𒀀𒋥>
  text <𒀸 𒈪𒇷𒃻 𒂊𒄵 𒀀𒈾 𒌷𒁕𒁉𒄀>
  text <𒌷𒁉𒅕𒌅 𒊭 𒆳𒉺𒋾 𒀀𒁲>
  text <𒌷𒈨𒌍𒉌 𒊭 𒇷𒈨𒌅𒋙 𒆳𒌓 𒀸 𒐈 𒁄𒈨𒌍𒅀>
  text <𒁹𒀀𒄷𒉌 𒌉𒀀𒁲𒉌 𒋫 𒅆 𒄑𒆪𒈨𒌍𒅀>
  text <𒆗𒉡𒋾 𒅁𒂟𒈠 𒌷𒇯𒁇𒊓𒅁>
  text <𒌷 𒌋𒌋𒋾𒋗 𒌝𒁕𒋓 𒀀𒇉𒀀𒋥>
  text <𒂊𒄵 𒌷𒀀𒈾𒀸𒋩𒌑𒌁𒊍𒁁>
  text <𒃻 𒄊𒈨𒌍 𒄠𒈠𒋼 𒊭 𒀀𒇉𒀀𒋥 𒊭 𒌋𒅗>
  text <𒀀𒇉𒊓𒃵𒊑 𒃻 𒇽𒈨𒌍 𒆳𒉺𒋫𒀀𒀀>
  text <𒃻 𒌷𒉿𒀉𒊒 𒄿𒋡𒁍𒋙𒉌 𒀀𒈾>
  text <𒊏𒈠𒉌𒅀 𒊍𒁁 𒀸 𒋫𒅀𒅈𒋼𒀀>
  text <𒀸 𒉌𒊑𒁁 𒊭 𒆳𒀠𒍣 𒆭𒌒>
  text <𒆳𒀠𒍣 𒆳𒋢𒄴𒈨 𒆳𒁕𒅀𒂊𒉌>
  text <𒆳𒉏𒈨 𒌷𒅈𒍝𒀾𒆲 𒆳𒆸𒍝𒉡>
  text <𒌷𒄷𒁍𒍑𒆠𒀀 𒆳𒌓 𒀸 𒐉 𒁄𒈨𒌍𒅀>
  text <𒀀𒇉𒀀𒋥 𒀸 𒈪𒇷𒃻 𒂊𒄵 𒂕>
  text <𒁹𒀀𒄷𒉌 𒌉𒀀𒁲𒉌 𒅈𒋼𒁲>
  text <𒆳𒅆𒌓𒋥 𒌑𒁀𒀭 𒆳𒂊 𒊭 𒀀𒉺>
  text <𒀀𒇉𒀀𒋥 𒀀𒈾 𒆗𒉡𒋾𒋙 𒅖𒆲>
  text <𒌑𒁀𒀭 𒆳𒂊 𒀀𒋛𒁉 𒀝𒋫𒆳>
  text <𒁹𒀀𒄷𒉌 𒌉𒀀𒁲𒉌 𒀀𒁲 𒀭𒈨𒌍𒉌𒋗>
  text <𒄑𒇀𒈨𒌍𒋗 𒀲𒆳𒊏𒈨𒌍𒋙 𒌋𒌋 𒅆 𒈫 𒅆>
  text <𒂟𒄭𒀀𒈨𒌍𒋙 𒀀𒋢𒄩𒋗 𒀀𒈾 𒌷𒅀>
  text <𒀸𒋩 𒌒𒆷 𒀸 𒈬𒈠 𒅆𒀀𒋼 𒆳𒄢𒆷𒅈>
  text <𒀜𒋫𒁄𒆐 𒀀𒈾 𒆳𒍝𒈬𒀀 𒊭 𒂍𒀀𒉌>
  text <𒀜𒋫𒋥 𒌷𒈨𒌍𒉌 𒊭 𒁹𒉌𒅅𒁲𒊏>
  text <𒁹𒉌𒅅𒁲𒈠 𒆳𒌓 𒀸 𒐊 𒁄𒈨𒌍𒅀>
  text <𒀸 𒆳𒁉𒅀𒂊𒊑 𒂊𒇷 𒌋𒁹 𒌷𒈨𒌍𒉌>
  text <𒆗𒉡𒋾 𒆳𒌓 𒁹𒀭𒄭𒀉𒋾 𒆳𒊒𒊑𒀀𒀀>
  text <𒀸 𒌷𒋗 𒂊𒋤𒋙 𒈠𒁕𒌓𒋗 𒄠𒄯𒋗>
  text <𒀸 𒐋 𒁄𒈨𒌍𒅀 𒀀𒈾 𒌷𒈨𒌍𒉌 𒊭 𒅆𒁲>
  text <𒀀𒇉𒁀𒇷𒄭 𒀝𒄭𒆗 𒁹𒄀𒄠𒈬>
  text <𒂗𒌷𒋙𒉡 𒄤 𒀀𒈾 𒌷𒇯𒌉𒀀𒄭 𒆭𒌒>
  text <𒀀𒇉𒀀𒋥 𒀸 𒈪𒇷𒃻 𒂊𒄵 𒈠𒁕𒌓>
  text <𒃻 𒌋𒌋𒈨𒌍𒉌 𒊭 𒆳𒉺𒋾 𒄠𒄯 𒁹𒅎𒀉𒊑>
  text <𒃻𒆳𒀲𒋙 𒁹𒅕𒄷𒇷𒉌 𒆳𒀀𒈠𒋫𒀀𒀀>
  text <𒀀𒁲 𒌋𒈫 𒌋𒌋𒈨𒌍𒉌 𒊭 𒅆𒁲 𒌓𒁲>
  text <𒀀𒈾 𒀉𒈨𒌍 𒀀𒄩𒈩 𒀉𒉌𒌓𒇻𒈠>
  text <𒀀𒈾 𒂊𒄫 𒉠 𒌋 𒀞 𒀸 𒃮𒅀>
  text <𒀉𒁍𒉌 𒀉𒋼𒋙𒉡 𒄠𒈭𒄭𒄑 𒅆𒅆𒋙𒉡>
  text <𒀸𒆲 𒄑𒇀𒈨𒌍𒋙𒉡 𒂍𒄬𒆷𒋙𒉡>
  text <𒌑𒉡𒌓 𒀞𒋙𒉡 𒂊𒁶𒋙𒉡 𒌋𒌋 𒅆 𒐊 𒅆>
  text <𒂟𒈨𒌍 𒋾𒁺𒆠𒋙𒉡 𒀸 𒄑𒆪 𒌋𒌑𒆤>
  text <𒀸 𒐌 𒁄𒈨𒌍𒅀 𒀀𒈾 𒌷𒈨𒌍𒉌 𒃻 𒁹𒄩𒁉𒉌>
  text <𒌷𒇯𒉌𒌓𒈨𒌍𒀀𒀀 𒀠𒌨 𒌷𒇯𒉌𒌓𒈨𒌍>
  text <𒌷 𒆗𒉡𒋾𒋙 𒀀𒁲 𒌷𒈨𒌍𒉌 𒃻 𒇷𒈨𒌅𒋙>
  text <𒆳𒌓 𒀀𒁲 𒊕 𒀀𒇉𒂊𒉌 𒊭 𒀀𒇉𒄬𒄬>
  text <𒀀𒊬 𒈬𒍝𒌑 𒊭 𒀀𒈨𒌍 𒊕𒉡 𒀠𒌨>
  text <𒀸 𒐍 𒁄𒈨𒌍𒅀 𒁹𒀭𒀫𒌓𒈬𒈬 𒌋𒌋 𒆳𒋼𒀀𒁺𒉌𒀾>
  text <𒁹𒀭𒀫𒌓𒂗𒌑𒊓𒋼 𒋀𒋙 𒀉𒋾𒋙 𒅁𒁄𒆤>
  text <𒀀𒈾 𒌅𒌨 𒄀𒅖𒇷 𒇻 𒀠𒌨>
  text <𒌷𒀀𒈨𒌍𒄙𒈾𒀜 𒌷𒆷𒄭𒊒 𒆳𒌓>
  text <𒀸 𒑆 𒁄𒈨𒌍𒀀 𒀸 𒈫𒂊 𒄫𒊑𒅀>
  text <𒌷𒂵𒈾𒈾𒋼 𒆳𒌓 𒁹𒀭𒀫𒌓𒂗𒌑𒊓𒋼>
  text <𒀀𒈾 𒋗𒍪𒌒 𒍣𒈨𒌍𒋙 𒀀𒈾 𒆳𒂊>
  text <𒂊𒇷 𒂕𒋙 𒅈𒁲 𒁹𒀭𒀫𒌓𒂗𒌑𒊓𒋼>
  text <𒀀𒁲 𒂟𒈨𒌍 𒂗𒄭𒀉𒄭 𒃻 𒀉𒋼𒋙>
  text <𒀸 𒄑𒆪 𒌑𒌑𒆤 𒇻𒀬𒈨𒌍>
  text <𒀸 𒌷𒆍𒀭𒊏𒆠 𒌷𒁈𒉺𒅁𒆠>
  text <𒌷𒆪𒋼𒂊 𒆕𒍑 𒀀𒈾 𒆳𒆗𒁲 𒌑𒊑𒀉>
  text <𒌷𒈨𒌍𒉌𒋙𒉡 𒆳𒌓 𒌋𒌋𒁕𒌓 𒃻 𒌋𒌋𒈨𒌍𒉌>
  text <𒃻 𒆳𒆗𒁲 𒀸 𒌷𒆍𒀭𒊏𒆠 𒄠𒄯>
  text <𒀸 𒌋 𒁄𒈨𒌍𒅀 𒐍𒋙 𒀀𒇉𒀀𒋥 𒂊𒄵>
  text <𒌷𒈨𒌍𒉌 𒊭 𒁹𒊓𒀭𒂵𒊏 𒌷𒃻𒂵𒈩𒀀𒀀 𒀝𒋤>
  text <𒋫 𒌷𒈨𒌍𒉌 𒊭 𒌷𒃻𒂵𒈩𒀀𒀀 𒀜𒌅𒈲>
  text <𒀀𒈾 𒌷𒈨𒌍𒉌 𒊭 𒁹𒀀𒊏𒈨 𒀝𒄭𒆗>
  text <𒌷𒅈𒉌𒂊 𒌷 𒌋𒌋𒋾𒋗 𒀀𒁲 𒁹 𒈨>
  text <𒌷𒈨𒌍𒉌 𒊭 𒇷𒈨𒌅𒋙 𒆳𒌓>
  text <𒀸 𒌋𒁹 𒁄𒈨𒌍𒅀 𒑆𒋗 𒀀𒇉𒀀𒋥 𒂊𒄵>
  text <𒐕𒌍𒐌 𒌷𒈨𒌍𒉌 𒃻 𒁹𒊓𒀭𒂵𒊏>
  text <𒁹 𒈨 𒌷𒈨𒌍𒉌 𒃻 𒁹𒀀𒊏𒈨 𒆳𒌓>
  text <𒅆𒁲 𒆳𒄩𒈠𒉌 𒊍𒁁 𒆳𒅀𒊏𒄣>
  text <𒁄𒀜 𒀀𒈾 𒌷𒈨𒌍𒉌 𒃻 𒆳𒀀𒈠𒋫𒀀𒀀>
  text <𒀜𒋫𒋥 𒌷𒀊𒅆𒈠𒆪>
  text <𒀀𒁲 𒐕𒌋𒌋𒑆 𒌷𒈨𒌍𒉌 𒆳𒌓 𒀸 𒌓𒈨𒋗𒈠>
  text <𒁹𒀭𒅎𒀉𒊑 𒃻𒆳𒀲𒋗>
  text <𒁹𒅕𒄷𒇷𒈾 𒆳𒀀𒆳𒀀𒀀 𒀀𒁲 𒌋𒈫 𒌋𒌋𒈨𒌍𒉌>
  text <𒊭 𒅆𒁲 𒌓𒁲 𒁹 𒀉𒈨𒌍 𒀀𒄩𒈩 𒀉𒉌𒌓𒇻𒈠>
  text <𒀉𒋼𒋙𒉡 𒄠𒈭𒄭𒄑 𒅆𒅆𒋗𒉡 𒀾𒆲>
  text <:cloud(|𒌋|)𒅆 𒂟𒈨𒌍 𒋾𒁺𒆠𒋗𒉡 𒀸 𒄑𒆪 𒌑𒌑𒆤>
  text <𒀸 𒌋𒈫 𒁄𒈨𒌍𒅀 𒌋𒋗 𒀀𒇉𒀀𒋥 𒂊𒄵>
  text <𒀀𒈾 𒌷𒉺𒃼𒄷𒁍𒉌 𒀠𒌨 𒌦𒈨𒌍>
  text <𒆳𒌑 𒈥𒍮 𒄑𒂟𒌅 𒄤𒋙𒉡 𒀀𒂁>
  text <𒊩𒆷𒋢𒉡 𒃻𒋗𒋙𒉡 𒋫 𒆠𒆗>
  text <𒆳𒂊 𒌑𒊺𒊑𒁕 𒀸 𒌋𒐈 𒁄𒈨𒌍𒅀 𒀸 𒆳𒉌𒊑𒁁>
  text <𒊭 𒌷𒀭𒈹𒈨𒌍 𒆭𒌒 𒀀𒈾 𒆳𒋾𒅀𒋼>
  text <𒀠𒌨 𒆳𒅀𒀀𒌅 𒀀𒈾 𒋛𒄯𒋾𒃻>
  text <𒆳𒌓 𒊩𒆷𒋢𒉡 𒀾𒇻𒆷>
  text <𒀸 𒌋𒐉 𒁄𒈨𒌍𒅀 𒈠𒀀𒋾 𒂼𒌅>
  text <𒀀𒈾 𒆷 𒈠𒉌 𒀜𒆠 𒀉𒋾 𒁹 𒈨 𒅆>
  text <𒌋𒌋 𒅆 𒂟𒄭𒀀𒈨𒌍𒅀 𒀀𒇉𒀀𒋥 𒀸 𒈪𒇷𒃻>
  text <𒂊𒄵 𒀸 𒌓𒈨𒋙𒈠 𒁹𒀭𒅎𒀉𒊑>
  text <𒊭𒆳𒀲𒋗 𒁹𒅕𒄷𒇷𒉌 𒆳𒀀𒆳𒀀𒀀>
  text <𒀀𒁲 𒌋𒈫 𒌋𒌋𒈨𒌍𒉌 𒊭 𒅆𒁲 𒌓𒁲>
  text <𒀭𒋫 𒅇 𒆠𒋫 𒂟𒄭𒀀𒈨𒌍𒋙𒉡>
  text <𒄭𒀀𒈨𒌍 𒀀𒈾 𒆷 𒈠𒉌 𒀉𒆪𒉌>
  text <𒀀𒈾 𒃮𒅀 𒀉𒁍𒉌 𒀉𒋼𒋙𒉡>
  text <𒄠𒈭𒄭𒄑 𒅆𒅆𒋙𒉡 𒀾𒆲 𒄑𒇀𒈨𒌍𒋙𒉡>
  text <𒂍𒄬𒆷𒋙𒉡 𒌑𒉡𒌓 𒀞𒋙𒉡 𒂊𒁶𒋙𒉡>
  text <𒀀𒈾 𒋗𒍪𒌒 𒍣𒈨𒌍𒋙𒉡 𒂊𒇻𒌑>
  text <𒀸 𒁄𒈨𒌍𒅀 𒀀𒈾 𒆳𒈾𒄿𒊑>
  text <𒀠𒌨 𒀸 𒊕 𒂊𒉌 𒊭 𒀀𒇉𒄬𒄬>
  text <𒍝𒇴 𒌋𒌋𒋾𒅀 𒀸 𒅗𒀀𒉿 𒊭 𒆳𒂊>
  text <𒌑𒊺𒁁 𒀸 𒆳𒉌𒊑𒁁 𒊭 𒆳𒂅𒁍𒉌>
  text <𒆭𒌒 𒌷𒈨𒌍𒉌 𒊭 𒁹𒀀𒊏𒈨>
  text <𒆳𒌑𒊏𒅈𒁕𒀀𒀀 𒀀𒁲 𒀀𒁲>
  text <𒊕 𒂊𒉌 𒊭 𒀀𒇉𒄬𒄬 𒀀𒁲 𒊕 𒂊𒉌>
  text <𒊭 𒀀𒇉𒀀𒋥 𒆳𒌓 𒀸 𒌋𒐋 𒁄𒈨𒌍𒅀>
  text <𒆳𒄢𒆷𒅈 𒁄𒀜 𒆳𒈬𒌦𒈾>
  text <𒆳𒀠𒆗𒊑𒀀 𒆳𒁇𒋢𒀀 𒆳𒀊𒁕𒁕𒀀𒉡>
  text <𒆳𒄩𒉼 𒆳𒈾𒈬𒄯 𒆳𒌇𒇷𒅀𒀾>
  text <𒋗𒋾 𒆳𒌓 𒀸 𒌋𒐌 𒁄𒈨𒌍𒅀 𒀀𒇉𒀀𒋥>
  text <𒂊𒄵 𒈠𒁕𒌓 𒃻 𒌋𒌋𒈨𒌍𒉌 𒊭 𒆳𒉺𒋼>
  text <𒄠𒄯 𒀀𒈾 𒆳𒂊 𒆳𒄩𒈠𒉌 𒂊𒇷>
  text <𒄑𒃡𒈨𒌍 𒄑𒂊𒊑𒉌 𒀀𒆠𒋛 𒀀𒈾>
  text <𒌷𒅀 𒀸𒋩 𒌒𒆷 𒀸 𒋫𒅀𒅈𒋾𒅀>
  text <𒊭 𒋫 𒆳𒄩𒈠𒉌 𒁹 𒋗𒅆 𒐈 𒄞𒄠𒈨𒌍>
  text <𒆗𒉡𒋼 𒋗𒌓 𒃼𒉌 𒁍𒈠𒇻𒋼 𒀸 𒌷𒍪𒃼𒊑>
  text <𒊭 𒄊𒅀 𒄠𒈠𒀀𒋼 𒊭 𒀀𒇉𒀀𒋥 𒀀𒂁 𒐉 𒋾𒆷𒈨𒌍>
  text <𒀸 𒋡𒋼 𒊍𒁁 𒀸 𒌋𒐍 𒁄𒈨𒌍𒅀 𒌋𒐋𒋙>
  text <𒀀𒇉𒀀𒋥 𒂊𒄵 𒁹𒄩𒍝𒀪𒀭 𒃻𒆳𒀲𒋙>
  text <𒀀𒈾 𒄀𒄫 𒂟𒄭𒀀𒈨𒌍𒋙 𒀉𒋫𒆸𒈠>
  text <𒂟𒄭𒀀𒈨𒌍𒋗 𒀀𒈾 𒈠𒀪𒁹 𒀉𒅗𒀀>
  text <𒆳𒊓𒉌𒊒 𒆳𒌑𒁀𒀭 𒆳𒂊 𒊭 𒁍𒌓>
  text <𒆳𒆗𒈾𒉌 𒀀𒈾 𒆗𒉡𒋾𒋗 𒅖𒆲>
  text <𒌋𒐋 𒅆 𒌋𒌋 𒂟𒈨𒌍 𒋾𒁺𒆠𒋗 𒀸 𒄑𒆪𒈨𒌍>
  text <𒌑𒌑𒆤 𒁹 𒅆 𒁹 𒈨 𒌋𒌋𒁹 𒄑𒇀𒈨𒌍𒋙>
  text <𒐉 𒈨 𒐕𒌋 𒂍𒄬𒇻𒋙 𒀉𒋾 𒍑𒈠𒉌𒋙>
  text <𒂊𒁶𒋗 𒀀:cloud(|𒈾|)𒋗𒍪𒌒 𒍣𒈨𒌍𒋙>
  text <𒂊𒇷 𒂕𒋗 𒅈𒋼𒁲 𒀸 𒌷𒁲𒈠𒀾𒆥>
  text <𒌷 𒌋𒌋𒋾𒋗 𒂊𒋤𒋗 𒄑𒊬𒈨𒌍𒋗 𒀀𒆠𒋛>
  text <𒆪𒊑𒆷𒋗 𒀸 𒉈 𒀾𒊒𒌒 𒀀𒁲 𒆳𒂊>
  text <𒆳𒄩𒌑𒊏𒉌 𒀠𒌨 𒌷𒈨𒌍𒉌 𒀀𒈾>
  text <𒆷 𒈠𒉌 𒀊𒁔 𒀝𒄥 𒀸 𒉈 𒀾𒊒𒌒>
  text <𒊩𒆷𒋢𒉡 𒀾𒇻𒆷 𒀀𒈾 𒆳𒂊>
  text <𒆳𒁀𒀪𒇷𒊏𒀪𒋛 𒊭 𒊕 𒌓𒁲>
  text <𒊭 𒁍𒌓 𒆳𒀫𒊑 𒀠𒌨 𒍝𒇴 𒌋𒌋𒋾𒅀>
  text <𒀸 𒊮𒁉 𒌑𒊺𒁁 𒈠𒁕𒌅 𒃻 𒁹𒁀𒀪𒇷𒈠𒀭𒆰>
  text <𒁹𒀫𒊏𒀀𒀀 𒊭 𒁹𒅀𒀀𒌑 𒌉𒁹𒄷𒌝𒊑𒄿>
  text <𒄠𒄯 𒀸 𒋫𒅀𒅈𒋾𒅀 𒀀𒈾>
  text <𒆳𒆗𒈾𒈾 𒇻 𒂊𒇷 𒍝𒇴 𒌋𒌋𒋾𒅀>
  text <𒀉𒋾 𒉌𒈨 𒊭 𒁹𒄑𒆪𒋾𒀀𒂍𒊹𒊏>
  text <𒌋𒌋 𒆗 𒀀𒌨 𒉺𒉌𒅀 𒌑𒊺𒁁 𒀸 𒌋𒑆 𒁄𒈨𒌍𒅀>
  text <𒌋𒐌𒋙 𒀀𒇉𒀀𒋥 𒂊𒄵 𒈠𒁕𒌓 𒊭 𒌋𒌋𒈨𒌍𒉌>
  text <𒊭 𒆳𒉺𒋼 𒄠𒄯 𒀀𒈾 𒆳𒄩𒈠𒉌 𒂊𒇷>
  text <𒄑𒄖𒋩𒈨𒌍 𒄑𒂊𒊑𒉌 𒄑𒋆𒇷 𒀀𒆠𒋛>
  text <𒀀𒈾 𒌷𒅀 𒀸𒋩 𒌒𒆷 𒀸 𒋫𒅀𒅈𒋾𒅀>
  text <𒊭 𒋫 𒆳𒄩𒈠𒉌 𒌋 𒄞𒄠𒈨𒌍 𒆗𒉡𒋼 𒋗𒌓>
  text <𒃼𒉌 𒁍𒈠𒇻𒋼 𒈫 𒄞𒀫𒈨𒌍 𒀸 𒌷𒍪𒃼𒊑>
  text <𒊭 𒄊𒅀 𒄠𒈠𒀀𒋼 𒊭 𒀀𒇉𒀀𒋥 𒀀𒂁 𒀸 𒌋𒌋 𒁄𒈨𒌍𒅀>
  text <𒌋𒌋𒋙 𒀀𒇉𒀀𒋥 𒂊𒄵 𒌋𒌋𒈨𒌍𒉌 𒊭 𒆳𒉺𒋾>
  text <𒆕𒋙𒉡 𒀉𒋾𒅀 𒀜𒆠 𒆳𒄩𒈠𒉡 𒁄𒆐>
  text <𒁹 𒌷𒈨𒌍𒉌 𒊭 𒁹𒅗𒋼𒄿 𒆳𒋡𒌑𒀀𒀀>
  text <𒀜𒋫𒊏𒁕 𒌷𒇻𒊓𒀭𒁕 𒌷𒀀𒁇𒈾𒉌>
  text <𒌷𒆠𒋢𒀜𒉌 𒌷𒈨𒌍𒉌 𒆗𒈨𒌍 𒀀𒁲>
  text <𒌷𒈨𒌍𒉌 𒀀𒈾 𒆷 𒈠𒉌 𒋫 𒊕 𒌷𒈨𒌍𒉌𒋙>
  text <𒀀𒁲 𒋡𒈾 𒌷𒈨𒌍𒉌𒋙 𒀝𒋗𒌓 𒄤𒋙𒉡>
  text <𒀀𒂁 𒊩𒆷𒋢𒉡 𒀾𒇻𒆷 𒈫 𒍝𒇴 𒌋𒌋𒋾𒅀>
  text <𒆕𒍑 𒋫𒈾𒋾 𒆧𒋗𒋾𒀀 𒀸 𒊮 𒀠𒂅𒌨>
  text <𒁹𒂗 𒀸 𒊕 𒌷𒈨𒌍𒉌𒋙 𒈫𒌑 𒀸 𒋡𒉌 𒌷𒈨𒌍𒉌𒋙>
  text <𒀸 𒊕 𒌓𒁲 𒀾𒄣𒌒 𒇷𒄿𒋾 𒅇 𒁕𒈾𒉌>
  text <𒌋𒅗 𒌷𒋡𒌑𒂊 𒀠𒋫𒅗𒀭 𒁹 𒈨 𒅆 𒌋 𒅆>
  text <𒐋 𒈨 𒌋 𒊩𒇻𒌅 𒐕𒌋𒌋 𒅆 𒈫 𒅆 𒐋 𒈨 𒁲𒅅𒌅>
  text <𒑆 𒅆 𒑆 𒈨 𒌋𒌋 𒀲𒆳𒊏𒈨𒌍 𒀲𒆪𒁲𒉌>
  text <𒌍 𒅆 𒐊 𒅆 𒐊 𒈨 𒐕𒐊 𒄞𒈨𒌍 𒌋𒑆 𒅆 𒐋 𒈨>
  text <𒐕𒌍 𒀲𒈨𒌍 𒁹 𒈨 𒅆 𒐕𒌋𒌋 𒅆 𒐉 𒅆 𒐌 𒈨 𒐐𒐊>
  text <𒇻𒈨𒌍 𒄷𒌒𒌅 𒊭 𒋫 𒊕 𒌋𒌋𒋾𒅀 𒀀𒁲>
  text <𒌋𒌋 𒁄𒈨𒌍𒅀 𒂊𒉡𒈠 𒂦 𒌷𒅀 𒀸𒋩𒆠>
  text <𒈤𒊒𒌑 𒊭 𒌷 𒉋 𒃻 𒀸 𒉺𒀭 𒁹𒌋𒀸𒋩>
  text <𒌉 𒀸𒋩𒉌𒊏𒊑>
  text <𒁹𒀭𒅎𒂟𒃮 𒌉 𒁍𒁲𒀭 𒁹𒄑𒆪𒋾𒀭𒈦>
  text <𒌉 𒁲𒈠𒉡𒊕 𒁹𒄑𒆪𒋾𒌉𒍑𒂍𒊹𒊏>
  text <𒌉 𒀸𒋩𒊕𒄿𒅆 𒌋𒌋𒈨𒌍𒉌 𒀀𒌨 𒉺𒉌𒅀>
  text <𒂊𒁍𒍑 𒂦 𒋗𒀀𒌓 𒂊𒈾𒄴𒈠 𒀭𒄷𒋢>
  text <𒌑𒈾𒆠𒅕 𒆗𒈾𒋢 𒆠𒈲 𒆳𒂊>
  text <𒇻 𒀝𒋗𒌓 𒋫 𒍑𒊺𒋗 𒀀𒁲 𒃮𒁳𒁉𒋙>
  text <𒅈𒍦 𒌑𒊕𒇸 𒌋𒅗 𒈤𒊑𒂊 𒌑𒋛>
  text <𒌑𒋛𒅎 𒌑𒊬𒈛 :blank(1)𒋾𒅁𒆠 𒈬𒆷𒋙>
  text <𒌋𒐈 𒋞𒈨𒌍 𒀸 𒈾𒀠𒁀𒉌𒅀 𒃲𒂊>
  text <𒌑𒅗𒁁𒅕𒋗 𒅎𒋗 𒀸 𒋭𒈨𒌍 𒉌𒄑 𒄭𒂵>
  text <𒁁 𒄑𒂊𒊑𒉌 𒁉𒈨𒌍 𒃾𒈨𒌍 𒇻 𒀊𒇻𒌌>
  text <𒋞𒈨𒌍𒋙 𒀸 𒄑𒈥𒈨𒌍 𒄑𒅇𒅢𒈨𒌍 𒊭 𒄑𒂊𒊑𒉌>
  text <𒇻 :blank(1)𒉌 𒀸 𒊮 𒍑𒊺𒋗 𒆬𒌓𒈨𒌍 𒆬𒄀𒈨𒌍>
  text <𒉌𒌓𒍝𒂆𒈨𒌍 𒉌𒌓𒌓𒀸𒈨𒌍 𒉌𒌓𒍝𒄢𒈨𒌍 𒉌𒌓𒉺𒈨𒌍 𒋆𒈨𒌍 𒆕𒋙𒉡 𒇻 𒀜𒁍𒊌 𒀀𒃵𒊒𒈨𒌍>
  text <𒊭 𒍢𒉿 𒀀𒈾 𒂊𒊓𒅀𒋼𒋙 𒇻 𒀾𒆲 𒉌𒌓𒈾𒆕𒀀 𒅇 𒋼𒈨𒉌𒅀 𒀸 𒊮𒁉>
  text <𒀾𒆲 𒉣 𒂕𒌑 𒀭𒄷𒋢 𒇻𒌓𒁹 𒈬 𒆳𒊏 𒅇 𒈬 𒌋𒌋𒈨𒌍𒉌 𒀜𒈨𒌍𒅀 𒀀𒈾>
  text <𒀾𒊑𒋙𒉡 𒇻𒌁 𒀸𒋩 𒀭𒅎 𒀭𒈨𒌍 𒃲𒈨𒌍 𒅅𒊑𒁉𒋙 𒄿𒊺𒈬𒌑 𒌗𒊭𒆠𒈾𒀀𒋼 𒌗𒇯 𒌓𒁹𒆚 𒇷𒈬>
  text <𒌋𒌋 𒁄𒈨𒌍𒀀 𒈫 𒅆 𒁹 𒄑𒇀𒈨𒌍 𒐊 𒅆 𒈫 𒈨 𒐏𒈫 𒂍𒄬𒇻 𒀀𒈾 𒀉𒈨𒌍 𒆳𒅀 𒀝𒀫>
