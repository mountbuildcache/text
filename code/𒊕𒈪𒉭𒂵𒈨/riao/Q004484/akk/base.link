
text <Ashurnasirpal II 030>
  text <𒂍𒃲 𒁹𒀸𒋩𒉽𒀀 𒋃 𒀸𒋩 𒉌𒋃 𒀭𒁁 𒌋 𒀭𒈦 𒈾𒊏𒄠 𒀭𒀀𒉏>
  text <𒌋 𒀭𒁕𒃶 𒅗𒋗𒍑 𒀭𒈨𒌍 𒃲𒈨𒌍 𒌋𒌋 𒆗𒉡 𒌋𒌋 𒋙:cloud(|𒊬|)𒆳 𒀸𒋩 𒀀 𒆪𒈦 𒌋𒌋 𒃲𒂊>
  text <𒌋𒌋 𒆗𒉌 𒌋𒌋 𒋙 𒌋𒌋 𒆳 𒀸𒋩 𒀀 𒌋𒂟𒃮 𒌋𒌋 𒃲𒂊 𒌋𒌋 𒆗𒉌 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺>
  text <𒃻 𒀸:cloud(|𒄑|)𒆪𒋾 𒀸𒋩 𒂗𒋗 𒁺𒁺𒆪𒈠 𒀸 𒂷𒆠𒈨𒌍 𒃻 𒄒𒋥 𒐉𒋫 𒃻𒊩𒌆𒋙>
  text <𒆷𒀀 𒌇𒌑:cloud(|𒇽|)𒉺𒇻 𒋰𒊏𒀀𒋼 𒆷 𒀀𒁲𒊒 𒄑𒇲 𒂊𒁺𒌑>
  text <𒃮𒋗 𒃻 𒈠𒄭𒊏 𒆷𒀀 𒌇𒌑 𒌋𒌋 𒈬𒊕𒉌𒅖 𒆷 𒃶𒋗𒋼>
  text <𒃻 𒀮𒄯 𒆧𒆳 𒌦𒈨𒌍 𒄿𒉿𒇻 𒌋𒌋 𒃻 𒀸 𒄑𒆪𒋾 𒀭𒈨𒌍 𒃲𒈨𒌍>
  text <𒂗𒈨𒌍𒋙 𒁺𒁺𒆪𒈠 𒆳𒆳𒈨𒌍 𒆕𒅆𒈾 𒋗𒋢 𒆳𒌓 𒄯𒃻𒉌>
  text <𒆕𒋙𒉡 𒄿𒉿𒇻𒈠 𒁉𒆳𒋢𒉡 𒅎𒄷𒊒 𒍝𒂍 𒇷𒄿𒄭>
  text <𒃻𒄯 𒇷𒄿𒋼 𒌋𒅗 𒆕𒅆𒈾 𒆳𒆳𒈨𒌍 𒌋𒌋 𒃻 𒋫 𒂊𒄵𒆗>
  text <𒀀𒇉𒄬𒄬 𒀀𒁲 𒆳𒆗𒈾𒈾 𒌋 𒀀𒀊𒁀𒃲𒋾 𒆳𒆷𒆥𒂊>
  text <𒁹 𒋛𒄯𒋾𒃻 𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒈨𒌍𒋙>
  text <𒌑𒋠𒉌𒃻 𒋫 𒊕𒂊𒉌 𒀀𒇉𒋢𒌒𒈾𒀜 𒀀𒁲>
  text <𒆳𒌑𒊏𒅈𒄭 𒋗𒋢 𒆳𒌓 𒋫 𒆳 𒉌𒊑𒁁 𒃻 𒆳𒆸𒊒𒊑>
  text <𒀀𒁲 𒆳𒆸𒍝𒉌 𒋫 𒂊𒄵𒆗 𒀀𒇉𒍝𒁀𒆠𒋫 𒀀𒁲 𒌷𒇯𒁀𒀀𒊑>
  text <𒃻 𒂖𒆷𒀭 𒆳𒍝𒉼 𒋫 𒌷𒇯𒃻𒀊𒋫𒀀𒉌 𒀀𒁲 𒌷𒇯>
  text <𒌷𒄭𒊑𒈬 𒌷𒄩𒊒𒌅 𒆳𒁉𒊏𒀀𒋼>
  text <𒃻 𒆳𒋼𒀀𒁺𒉌𒀾 𒁹 𒈪𒄑𒊑 𒆳𒅀 𒌑𒋼𒅕>
  text <𒋫 𒆳 𒉌𒊑𒁁 𒃻 𒌷𒁀𒁉𒋼 𒀀𒁲 𒆳𒋻𒈥 𒀀𒈾 𒌦𒈨𒌍>
  text <𒆳𒅀 𒄠𒉡 𒀸𒋩 𒂗 𒃲𒌑 𒀸 𒉌𒊺 𒅆𒅀𒈨𒌍𒋙 𒂊𒈬𒊏𒉌𒈠>
  text <𒂷𒆪𒋾 𒆧𒋗𒋾 𒀸 𒅗𒋙 𒆬 𒌓𒁺𒀀 𒁹𒀸𒋩𒉽𒀀>
  text <𒌋𒌋 𒃻 𒋫𒈾𒋫𒋙 𒁕𒈾𒉡 𒀸 𒄭𒊓𒀜 𒊮𒁉𒅀>
  text <𒃻 𒀭𒂍𒀀 𒌋𒌋 𒍪𒀊 𒊻𒉡 𒂼𒌅 𒃻𒁀𒉌 𒌷𒆗𒄷 𒁹 𒌍𒋙𒋼 𒊍𒁁 𒇯 𒆷𒁁𒊒 𒌑𒈾𒉑>
  text <𒀀𒁲 𒌋𒅗 𒀀𒈨𒌍 𒌑𒃻𒉋 𒋫 𒌋𒅗 𒀀𒈨𒌍 𒀀𒈾 𒂊𒇷𒈾 𒁹 𒈨 𒌋𒌋 𒄘𒉿 𒌓𒆷𒀀>
  text <𒌑𒂷𒇷 𒂍𒃲 𒄑𒌆𒈨𒌍 𒂍𒃲 𒄑𒈩𒃶𒉌 𒂍𒃲 𒄑𒂊𒊑𒉌 𒂍𒃲 𒄑𒋩𒈪𒉌 𒂍𒃲>
  text <𒄑𒁍𒌓𒉌 𒂍𒃲 𒄑𒋻𒉿𒀪 𒂍𒃲 𒄑𒈨𒄴𒊑 𒐍 𒂍𒃲𒈨𒌍 𒀀𒈾 𒈬𒉺𒅁 𒌋𒌋𒋾𒅀>
  text <𒀀𒈾 𒀯𒋫𒀪𒀉 𒂗𒋾𒅀 𒀸 𒆠𒆗𒃻 𒀜𒁲 𒌑𒋛𒅎 𒌑𒊬𒈛 𒄑𒅅𒈨𒌍>
  text <𒄑𒂊𒊑𒉌 𒄑𒋩𒈪𒉌 𒄑𒋰𒊏𒉌 𒄑𒌆𒈨𒌍 𒄑𒈩𒃶𒉌 𒀸 𒈨𒋤 𒌓𒅗𒁇>
  text <𒌑𒊑𒆧 𒀸 𒆍𒈨𒌍𒅆𒈾 𒌑𒊑𒋾 𒋛𒆐 𒋼𒀀𒊑 𒌓𒅗𒁇 𒀠𒈨𒅆𒈾>
  text <𒋫𒈾𒋾 𒃼𒁺𒋾𒀀 𒃻 𒉿𒍮 𒄯𒃻𒉌 𒆳𒆳𒈨𒌍 𒌋 𒀀𒀊𒁀𒈨𒌍 𒀜𒊑𒆷𒆪>
  text <𒆠𒋃𒌅 𒃻 𒆳𒆳𒈨𒌍 𒆕𒅆𒈾 𒀸 𒍝𒄀𒅔𒁺𒊑𒂊 𒀸 𒂍𒋞𒈨𒌍𒅆𒈾 𒂊𒈲>
  text <𒉌𒌓𒀀𒃵𒊑 𒀸 𒉌𒌓𒍝𒆳 𒌑𒉺𒅁𒋻 𒀀𒈾 𒂊𒇷𒈾 𒆍𒈨𒌍𒅆𒈾 𒌑𒆠𒉌>
  text <𒌦𒈨𒌍 𒆳𒋾 𒋗𒅀 𒃻 𒆳𒆳𒈨𒌍 𒃻 𒀀𒉿𒇻𒅆𒈾𒉌 𒃻 𒆳𒋢𒄭 𒌷𒆏𒊏𒁉>
  text <𒆳𒍝𒈬𒀀 𒁹 𒉻 𒁶𒊑𒃻 𒃻 𒆳𒂍𒍝𒈠𒉌 𒌋 𒆳𒊒𒊑𒂊 𒌷𒋤𒄣 𒃻 𒉌𒄵𒋾>
  text <𒀀𒇉𒁍𒋥𒋼 𒌋 𒈠𒀪𒁺𒋼 𒆳𒆷𒋡𒀀𒀀 𒃻 𒆳𒉺𒋾 𒌋 𒃻 𒁹𒇻𒁇𒈾>
  text <𒆳𒉺𒋾𒈾𒀀𒀀 𒀠𒋡𒀀 𒀸 𒊮𒁉 𒌑𒃻𒊍𒂍 𒀀𒇉𒌅 𒋫 𒀀𒇉𒍝𒁀𒀭𒋫>
  text <𒄴𒊏𒀀 𒆳𒌑 𒀀𒈾 𒋝𒉿𒋗 𒀊𒌅𒄣 𒀀𒇉𒉺𒋾𒃶𒅅 𒈬𒃻 𒀊𒁉>
  text <𒌑𒊩𒆷𒀀𒋼 𒃻 𒀀𒇉𒄬𒄬 𒈪𒅅𒊒 𒌑𒈠𒆠𒅕 𒄑𒊬𒈨𒌍 𒀸 𒇷𒈨𒌅𒃻>
  text <𒀾𒁺 𒄑𒄧𒈨𒌍 𒆕𒀀𒁉 𒃾𒈨𒌍 𒀾𒄷𒌓 𒊕𒈨𒌍 𒀀𒈾 𒀸𒋩 𒂗𒅀 𒌋 𒂍𒆳𒈨𒌍>
  text <𒆳𒅀 𒁄𒆠 𒌷 𒋗𒌑 𒀀𒈾 𒀸𒋩 𒂗𒅀 𒀀𒆥𒋢 𒋾:cloud(|𒀸|):cloud(|𒆳|)𒆳𒈨𒌍 𒃻 𒀜𒊑𒆷𒆪>
  text <𒌋 𒄯𒃻𒉌 𒃻 𒂊𒋫𒋾𒄣 𒄑𒈨𒌍 𒆰𒈨𒌍𒉌 𒃻 𒀀𒌓𒈠𒊒 𒄑𒂊𒊑𒉡 𒄑𒋩𒌋𒌋>
  text <𒄑𒋆𒊩 𒄑𒋆𒇷 𒄑𒋆𒀀𒋢 𒄑𒋰𒊏𒉡 𒄑𒇴𒈬:cloud(|𒄑|)𒊷 𒄑𒆗>
  text <𒄑𒈩𒃶𒉡 𒄑𒋤𒁺𒌋 𒄑𒍮𒍮𒉡 𒄑𒀠𒆷𒉡 𒄑𒋻𒁍𒀪 𒄑𒂁𒁺 𒄑𒁍𒌓𒉡>
  text <𒌋 𒄑𒄯𒊏𒉡 𒄑𒈨𒄴𒊒 𒄑𒊺𒄯 𒄑𒋾𒅀𒌅 𒄑𒀠𒆷𒀭𒅗𒌋𒌋 𒄑𒄩𒇻𒂠>
  text <𒄑𒍝𒁕𒉡 𒄑𒉡𒌫𒈠 𒄑𒊩𒇻𒊒 𒄑𒀀𒋗𒄷 𒄑𒅔𒄀𒊏𒋗>
  text <𒄑𒅗𒈩𒊺𒊒 𒄑𒋢𒁓𒄀𒇻 𒄑𒈠 𒄑𒆥𒃾 𒄑𒀭𒂵𒋗 𒄑𒋆𒃵𒈠>
  text <𒄑𒋾𒋾𒅁 𒄑𒍦𒁍𒌅 𒄑𒍝𒀭𒍝𒇷𒄣 𒄑𒈢𒄑𒄀 𒄑𒄩𒄠:cloud(|𒁍|)𒄣𒄣>
  text <𒄑𒉡𒄯𒌅 𒄑𒌨𒍣𒉡 𒌋 𒄑𒋆𒈪𒉭 𒀀𒇉𒌅 𒅖:cloud(|𒌅|)𒂊𒇷𒈾 𒀀𒈾 𒄑𒊬𒈨𒌍>
  text <𒌅𒊌𒁕𒊭𒊏 𒄿𒊑𒋗 𒈠𒆷𒅗𒉌 𒄿:blank(2)𒇻 𒈾𒀜𒁀𒅗𒉌 𒀀𒈨𒌍 𒆠𒈠>
  text <𒀯 𒀭𒂊 𒀸 𒄑𒊬 𒍢𒄩𒋼 𒄿𒄩𒉡𒉡:cloud(|𒄑|)𒉡𒌫:cloud(|𒈠𒈨𒌍|)𒃻 𒆠:cloud(|𒈠|)𒄑𒆥𒃾>
  text <𒊓𒀭𒁍𒆪 𒆗𒋗 𒆤 𒀸 𒄑𒊬 𒋛𒄩𒋼 𒌅𒇲𒆷:cloud(|𒀀𒈾𒆪 𒁹|)𒀸𒋩𒉽𒀀 𒀸 𒄑𒊬>
  text <𒊑𒃻𒋼 𒀪𒋫𒀮 𒆠 𒉿𒅀:blank(1)>
  text <𒀸 𒌷𒆗𒄭 𒈠𒄩𒍣 𒂗𒋾𒅀 𒂍𒆳𒈨𒌍>
  text <𒃻 𒀸 𒉺𒀭 𒆷𒀀 𒁀𒋗𒌑 𒂍 𒀭𒁁 𒌋 𒀭𒈦>
  text <𒀸 𒆠𒆗𒋙 𒀜𒁲 𒂍 𒀭𒂍𒀀𒌋𒌋 𒀭𒁮𒆠𒈾>
  text <𒂍 𒀭𒅎 𒀭𒊭𒆷 𒂍 𒀭𒄖𒆷 𒂍 𒀭𒌍>
  text <𒂍 𒀭𒉺 𒂍 𒀭𒃽𒆳𒄭 𒂍 𒀭𒅓𒁉>
  text <𒂍 𒀭𒃰𒈬𒊑 𒂍𒆳𒈨𒌍 𒀭𒈨𒌍 𒃲𒈨𒌍>
  text <𒁹 𒌍𒋙𒋼 𒀸 𒊮𒁉 𒀜𒁲 𒋗𒁁 𒀭𒈨𒌍>
  text <𒂗𒈨𒌍𒀀 𒀸 𒆠𒆗𒅆𒈾 𒌑𒄯 𒌑𒋛𒅎𒅆𒈾>
  text <𒌑𒊬𒈛𒅆𒈾 𒄑𒃡𒈨𒌍 𒄑𒂊𒊑𒉌>
  text <𒌋𒅗𒅆𒈾 𒌑𒄯 𒄑𒅅𒈨𒌍 𒄑𒂊𒊑𒉌>
  text <𒈤𒈨𒌍 𒆕𒍑 𒀸 𒈨𒋤 𒌓𒅗𒁇 𒌑𒊑𒆧>
  text <𒀸 𒆍𒈨𒌍𒅆𒈾 𒌑𒊑𒋾 𒀩𒈨𒌍 𒌓𒅗𒁇>
  text <𒆬𒈨𒌍 𒀸 𒆍𒈨𒌍𒅆𒈾 𒌑𒊺𒍣𒄑 𒀭𒋢𒉡>
  text <𒃲𒌅 𒀸 𒆬𒄀𒈨𒌍 𒄷𒊺𒂊 𒀸 𒉌𒌓𒈨𒌍 𒅁𒁉>
  text <𒇻 𒌑𒊬𒈛 𒋗𒆪𒌅 𒆬𒄀 𒃻𒂵>
  text <𒄭𒀀𒈨𒌍 𒆳𒋾 𒋗𒅀 𒀀𒆥𒋢𒉡𒋾>
  text <𒂍 𒀜𒈠𒉌 𒀭𒈦 𒂗𒅀 𒀸 𒆬𒄀𒈨𒌍>
  text <𒉌𒌓𒍝𒆳 𒌑𒂟𒁉𒀉 𒅎𒈨𒌍𒉌 𒌓𒅗𒁇>
  text <𒀸 𒍠𒋙 𒌋 𒆏𒋙 𒌑𒊺𒍣𒄑>
  text <𒌑𒋧𒃲𒇷 𒆬𒄀 𒌑𒊒𒋼 𒀀𒈾 𒊒𒋾𒋙>
  text <𒌑𒄯 𒄿𒋛𒈾𒋼𒋙 𒀸 𒌗𒍩 𒌗𒆥 𒃻𒌦>
  text <𒈬 𒄿𒋛𒉌𒋙 𒊭 𒌗𒍩 𒌨𒊑𒄴𒌅>
  text <𒈬𒃻 𒀊𒁉𒈠 𒋤𒄣 𒋻𒊑𒉡 𒌑𒆠𒈾𒋙𒉡𒋾>
  text <𒉡 𒌋𒌋𒋾𒅀 𒌓𒋻 𒁍𒈾𒉌𒀀 𒀸 𒆬𒄀𒈨𒌍>
  text <𒄷𒊺𒂊 𒌋 𒉌𒌓𒈨𒌍 𒅁𒁉 𒀊𒉌 𒀸 𒈠𒄯 𒀭𒈦>
  text <𒂗𒅀 𒌑𒊺𒍣𒄑 𒌷𒈨𒌍𒉌 𒈾𒂅𒋼>
  text <𒃻 𒀸 𒀜𒈨𒌍𒅀 𒀀𒈾 𒇯 𒄥𒊒 𒁹 𒌍𒋙𒋼>
  text <𒊍𒁀𒋢𒉡 𒌦𒈨𒌍 𒈠𒀪𒁺𒋼 𒀸 𒊮𒁉>
  text <𒌑𒃻𒊍𒂍 𒂍𒃲𒈨𒌍 𒈤𒊏𒀀𒋼>
  text <𒃻 𒉿𒍮 𒆳𒅀 𒁹 𒌍𒋙𒋼 𒅈𒍦𒅆𒈾 𒌑𒋛𒅎𒅆𒈾>
  text <𒌑𒊬𒈛𒅆𒈾 𒊺𒄠 𒌋 𒊺𒅔𒉡 𒀸 𒊮𒁉𒅆𒈾>
  text <𒁾𒊌 𒀭𒈦 𒌋 𒀭𒅆𒁺 𒃻 𒋃𒋾 𒄿𒊏𒈬 𒈧𒀲>
  text <𒂔 𒌑𒆳𒇷𒈬𒉌𒈠 𒂊𒄫 𒁀𒀪𒌑𒊑>
  text <𒅅𒁍𒉌 𒐉 𒈨 𒐐 𒌨𒈤𒈨𒌍 𒆗𒈨𒌍 𒀀𒂁>
  text <𒐈 𒈨 𒐕𒌍 𒄞𒄠𒈨𒌍 𒀸 𒄑𒇀𒈨𒌍𒅀 𒉺𒌅𒋼>
  text <𒀸 𒆥𒀉𒊒𒌒 𒂗𒋾𒅀 𒀀𒂁>
  text <𒈫 𒈨 𒂷𒈾𒄷𒈨𒌍 𒆠𒈠 𒄷𒈨𒌍 𒄣𒌒𒉿>
  text <𒌑𒈾𒉿𒄑 𒌍 𒄠𒋛𒈨𒌍 𒀸 𒊒𒋾>
  text <𒀜𒁲 𒐐 𒄞𒄠𒈨𒌍 𒋾𒆷𒈨𒌍>
  text <𒁹 𒈨 𒐏 𒂷:cloud(|𒈾|)𒄷𒈨𒌍:cloud(|𒋾|)𒆷𒈨𒌍>
  text <𒌋𒌋 𒌨𒈤𒈨𒌍 𒆗𒈨𒌍:cloud(|𒅖𒌅 𒆳|)𒂊>
  text <𒌋 𒄑𒌁:cloud(|𒈨𒌍 𒄿|)𒈾 𒋗𒋼 𒇻 𒌑𒂟𒁉𒋫>
  text <𒐊 𒄠𒋛𒈨𒌍 𒋾𒆷𒈨𒌍 𒈠𒁕𒌅 𒃻 𒇽𒃻 𒆳>
  text <𒆳𒋢𒄭 𒌋 𒇽𒃻 𒆳 𒌷𒇻𒌒𒁕 𒇻𒌑 𒄠𒄯>
  text <𒀸 𒄫𒊑 𒀉𒋾𒅀 𒀉𒋫𒈾𒆷𒅗>
  text <𒃻 𒄞𒄠𒈨𒌍 𒌨𒈤𒈨𒌍 𒂷𒈾𒄷𒈨𒌍>
  text <𒉺𒄀𒂊 𒉺𒂵𒀀𒋼 𒋢𒄢𒆷𒋼𒋙𒉡>
  text <𒀝𒀫 𒈥𒅆𒋛𒈾 𒌑𒃻𒀖 𒌋𒅗 𒆳 𒀸𒋩 𒆳>
  text <𒌋𒅗 𒌦𒈨𒌍𒃻 𒌦𒈨𒌍 𒀀𒈾𒆤 𒌑𒋥𒁲>
  text <𒀸 𒌓𒈨 𒁹𒀸𒋩𒉽𒀀 𒌋𒌋 𒆳 𒀸𒋩 𒂍𒃲 𒄷𒌓 𒊮𒁉>
  text <𒂍𒃲 𒄢𒆳 𒉌𒈨𒆥 𒃻 𒌷𒆗𒄭>
  text <𒌑𒊬𒊑𒌑𒉌 𒀸𒋩 𒂗 𒃲𒌑 𒌋 𒀭𒈨𒌍>
  text <𒃻 𒆳 𒃮𒁉 𒃻 𒀸 𒊮𒁉 𒅅𒊏𒀀𒉌>
  text <𒁹 𒈨 𒄞𒈨𒌍 𒊺𒈨𒌍 𒁹 𒅆 𒄞𒀫𒈨𒌍>
  text <𒌋 𒇻𒈨𒌍 𒌑𒊑𒂊 𒌋𒐉 𒅆 𒇻𒁮𒃼𒈨𒌍>
  text <𒀸 𒅆 𒀭𒈹 𒊩𒌆𒋾𒅀 𒈫 𒈨 𒄞𒈨𒌍>
  text <𒀸 𒅆 𒀭𒈹 𒊩𒌆𒋾𒅀 𒁹 𒅆 𒇻𒋛𒋤𒄷>
  text <𒁹 𒅆 𒇻𒉏𒈨𒌍 𒐊 𒈨 𒁰𒈦𒈨𒌍 𒐊 𒈨 𒈦𒆕𒈨𒌍>
  text <𒁹 𒅆 𒄷𒈨𒌍 𒃲𒈨𒌍 𒐊 𒈨 𒊻𒄷𒈨𒌍>
  text <𒐊 𒈨 𒆳𒄀𒄷𒈨𒌍 𒁹 𒅆 𒈨𒋢𒆠𒄷>
  text <𒁹 𒅆 𒋡𒊑𒁁𒄷𒈨𒌍 𒌋 𒅆 𒌅𒄷𒈨𒌍 𒌋 𒅆 𒌅𒆸𒄷𒈨𒌍>
  text <𒌋 𒅆 𒄷𒈨𒌍 𒌉𒈨𒌍 𒌋 𒅆 𒄩𒈨𒌍 𒌋 𒅆 𒀝𒁉𒊑>
  text <𒌋 𒅆 𒉭𒈨𒌍 𒌋 𒅆 𒃻𒈨𒌍 𒌋 𒅆 𒁉𒈨𒌍>
  text <𒌋 𒅆 𒋢𒍣𒄣 𒃻 𒃾𒈨𒌍 𒌋 𒅆 𒍨𒉺𒀀𒉌>
  text <𒃻 𒊺𒋗𒀪 𒊺𒄑𒉌𒈨𒌍 𒌋 𒅆 𒂁𒇻𒌝𒈬 𒃻 𒇡𒄭>
  text <𒁹 𒅆 𒄑𒄩𒁀𒊏𒄷 𒃻 𒌨𒆥 𒐈 𒈨 𒉌𒄑𒈨𒌍>
  text <𒐈 𒈨 𒊺𒉽𒉽𒈨𒌍 𒐈 𒈨 𒌑𒊏𒄣𒌓>
  text <𒊓𒈬𒄴𒌅 𒁹 𒈨 𒆪𒁲𒈨 𒁹 𒈨 𒁵𒃰𒉌>
  text <𒁹 𒈨 𒊺𒄖𒁉𒁀𒋼 𒁹 𒈨 𒊺𒌑𒁍𒄴𒊿𒉡>
  text <𒁹 𒈨 𒁉𒌑𒊓 𒅆𒂟 𒁹 𒈨 𒄑𒉡𒌫𒈠𒈨𒌍>
  text <𒁹 𒈨 𒄑𒆥𒃾𒈨𒌍 𒁹 𒈨 𒍝𒄠𒊒 𒊓𒈬𒄷>
  text <𒁹 𒈨 𒄑𒁍𒌓𒈾𒋼 𒁹 𒈨 𒄑𒋢𒋛𒈨𒌍>
  text <𒁹 𒈨 𒌑𒋧𒊬 𒁹 𒈨 𒌑𒋧𒂖𒊬>
  text <𒁹 𒈨 𒆪𒉌𒅁𒄭 𒁹 𒈨 𒊑𒂵𒈬 𒃻 𒆗𒋼>
  text <𒁹 𒈨 𒊺𒄭𒅔𒄭𒉌 𒁹 𒈨 𒁍𒁲𒂊 𒁹 𒈨 𒋭𒈨𒌍>
  text <𒁹 𒈨 𒉌𒉣𒈾𒈨𒌍 𒁹 𒈨 𒊺𒀊𒅆 𒋡𒇻𒋼>
  text <𒁹 𒈨 𒊺𒋗𒀪 𒋡𒇻𒋼 𒁹 𒈨 𒌑𒋼𒀀𒋼𒀀𒌅>
  text <𒁹 𒈨 𒌑𒋾𒐊𒌓 𒁹 𒈨 𒃢𒊬 𒁹 𒈨 𒂵𒈨𒌍>
  text <𒁹 𒈨 𒂊𒆥𒁲 𒁹 𒈨 𒂁𒉺𒅁𒈨𒌍 𒃻 𒈪𒍣 𒁹 𒈨 𒄞𒈨𒌍>
  text <𒈠𒀜𒇻𒋼 𒌋 𒀲 𒆪𒌌𒇷 𒃻 𒄑𒂁𒁲>
  text <𒌋 𒀲 𒆪𒌌𒇷 𒃻 𒄑𒁍𒌓𒈾𒋼>
  text <𒌋 𒀲 𒃻 𒄑𒋢𒋛𒈨𒌍 𒌋 𒀲 𒌑𒄩𒁀𒄣𒆠>
  text <𒌋 𒀲 𒅗𒈝𒈠 𒌋 𒀲 𒋾𒋾𒅁 𒌋 𒀲 𒌑𒁷𒊺𒉪>
  text <𒌋 𒀲 𒊓𒄷𒉡 𒌋 𒀲 𒌑𒊑𒀀𒉡 𒌋 𒀲 𒌑𒀭𒈭𒅆>
  text <𒌋 𒀲 𒌑𒅆𒃻𒉌𒁁>
  text <𒌋 𒀲 𒄑𒋛𒅎𒁁𒊑 𒌋 𒀲 𒄑𒄩𒊺𒂊 𒌋 𒀲 𒉌𒄑 𒄭𒂵>
  text <𒌋 𒀲 𒋆𒈨𒌍 𒄭𒂵 𒌋 𒀲 𒉋𒇷𒈨𒌍 𒌋 𒀲 𒄑𒈾𒍢𒁁>
  text <𒌋 𒀲 𒌑𒍣𒅔𒍣𒈨 𒌋 𒀲 𒄑𒋤𒁺 𒆠𒄿 𒂍𒃲>
  text <𒃻 𒌷𒆗𒄭 𒌑𒊬𒊒𒉌 𒐏 𒅆 𒐌 𒅆 𒐕𒌋𒐉>
  text <𒂟𒈨𒌍 𒊩𒈨𒌍 𒋡𒊑𒌑𒋼 𒃻 𒉿𒍮 𒆳𒅀 𒃮𒁉𒃻>
  text <𒐊 𒅆 𒇽𒈤𒈨𒌍 𒇽𒉺𒅁𒊏𒀀𒋼 𒃻 𒆳𒋢𒄭>
  text <𒆳𒄭𒅔𒁕𒈾𒀀𒀀 𒆳𒉺𒋾𒈾𒀀𒀀 𒆳𒉺𒋫𒀀𒀀>
  text <𒆳𒀫𒊏𒀀𒀀 𒆳𒍢𒁺𒈾𒀀𒀀 𒆳𒃵𒄖𒈠𒀀𒀀>
  text <𒆳𒈠𒇷𒁕𒀀𒀀 𒆳𒄽𒍑𒅗𒀀𒀀 𒆳𒆸𒍝𒈾𒀀𒀀>
  text <𒆳𒆪𒈠𒀀𒀀 𒆳𒈬𒍝𒍢𒊏𒀀𒀀 𒌋𒐋 𒅆 𒍣𒈨𒌍>
  text <𒃻 𒌷𒆗𒄭 𒁹 𒅆 𒐊 𒈨 𒇽𒍝𒊑𒆥𒈨𒌍 𒃻 𒂍𒃲𒈨𒌍𒀀>
  text <𒆕𒇷𒅆𒈾 𒉽𒈠 𒁹 𒋗𒅆 𒑆 𒅆 𒐊 𒈨 𒐕𒌋𒐉>
  text <𒇽𒊓𒋛𒌑𒋼 𒃻 𒆳𒆳𒈨𒌍 𒆕𒇷𒅆𒈾 𒀀𒁲>
  text <𒌦𒈨𒌍 𒃻 𒌷𒆗𒄭 𒌋 𒌓𒈨 𒅥𒈨𒌍𒋙𒉡𒋾>
  text <𒅘𒈨𒌍𒋙𒉡𒋾 𒌑𒊏𒈨𒅅𒋙𒉡𒋾 𒋁𒈨𒌍𒋙𒉡𒋾>
  text <𒌑𒂂𒋢𒉡𒋾 𒀸 𒁲𒈨 𒅇 𒄩𒁲𒂊 𒀀𒈾 𒆳𒆳𒈨𒌍𒋙𒉡>
  text <𒄥𒈨𒌍𒋙𒉡𒋾>
