
text <Ashurnasirpal II 031>
  text <𒁹𒀸𒋩𒉽𒀀 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩 𒀀 𒆪𒈦 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩>
  text <𒀀 𒌋𒂟𒃮 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺 𒃻 𒀸 𒄑𒆪𒋾>
  text <𒀸𒋩 𒂗𒋗 𒁺𒁺𒆪𒈠 𒀸 𒂷𒆠𒈨𒌍 𒃻 𒄒𒋥 𒐉𒋫 𒃻𒊩𒌆𒋗>
  text <𒆷𒀀 𒄿𒋙𒌑 𒇽𒉺𒇻 𒋰𒊏𒀀𒋼 𒆷𒀀 𒂊𒁲𒊒 𒄑𒇲 𒂊𒁺𒌑 𒃮𒋙>
  text <𒃻 𒈠𒄭𒊏 𒆷𒀀 𒄿𒋗𒌑 𒌋𒌋 𒃻 𒋫 𒆳 𒂊𒄵𒋫𒀭 𒀀𒇉𒄬𒄬 𒀀𒁲 𒆳𒆗𒈾𒈾>
  text <𒌋 𒀀𒀊𒁀𒃲𒋼 𒆳𒆷𒆥𒂊 𒀀𒈾 𒋛𒄯𒋾𒃻 𒆳𒋢𒄭 𒀀𒁲 𒌷𒊏𒉿𒆥>
  text <𒀀𒈾 𒄊𒅀𒈨𒌍𒋗 𒌑𒃻𒀝𒉌𒃻 𒋫 𒊕𒂊𒉌 𒀀𒇉𒋢𒌒𒈾𒀜 𒂗 𒆳𒉌𒆗>
  text <𒃻 𒁁𒋫𒀀𒉌 𒋗𒋢 𒆳𒌓 𒋫 𒆳 𒉌𒆗 𒃻 𒆳𒆸𒊒𒊑 𒂗 𒆳𒆸𒍝𒀀𒉌 𒋫 𒂊>
  text <𒀀𒇉𒍝𒁀𒆠𒋫 𒂗 𒌷𒇯𒁀𒊑 𒃻 𒂊𒆷𒀭 𒆳𒍝𒉼 𒋫 𒌷𒇯𒃻𒀊𒋫𒉌>
  text <𒂗 𒌷𒇯𒍝𒀊𒁕𒉌 𒌷𒄭𒊑𒈬 𒌷𒄩𒊒𒌓 𒁉𒊏𒀀𒋼 𒃻 𒆳𒋼𒀀𒁺𒉌𒀾 𒀀𒈾 𒈪𒄑𒊑 𒆳𒅀>
  text <𒄥𒊏 𒅇 𒂼𒈨𒌍 𒆳𒆳 𒈾𒄿𒊑 𒁹 𒉻 𒁶𒊑𒃻 𒀀𒉋 𒌷𒆗𒄷 𒁹 𒌍𒋙𒋼 𒊍𒁁 𒇯 𒆷𒁁𒊒 𒌑𒈾𒉑>
  text <𒀀𒁲 𒌋𒅗 𒀀𒈨𒌍 𒇻𒌑 𒌑𒃻𒉋 𒁹 𒈨 𒌋𒌋 𒄘𒉿 𒀀𒈾 𒈲𒉺𒇷 𒇻𒌋 𒌑𒁕𒁉>
  text <𒂍 𒀭𒈦 𒂗𒅀 𒀸 𒆠𒆗𒋙 𒇻𒌑 𒀜𒁲 𒂊𒉡𒈠 𒀩 𒀭𒈦 𒋙𒀀𒌓 𒃻 𒀸 𒉺𒀭 𒆷𒀀 𒅅𒌑>
  text <𒀸 𒄭𒊓𒀜 𒊮𒁉𒅀 𒀭𒆗 𒀭𒋾𒋙 𒃲𒋾 𒀸 𒁺𒈮 𒉌𒌓 𒆳𒂊 𒅇 𒆬𒄀 𒄷𒊺𒂊 𒇻𒌑 𒀊𒉌>
  text <𒁹 𒀭𒋾𒅀 𒃲𒋼 𒀸 𒌷𒆗𒄭 𒇻𒌑 𒄠𒉡𒋙 𒄿𒋛𒈾𒋼𒋙 𒃻 𒌗𒍩 𒌋 𒌗𒆥 𒇻𒌑 𒀾𒆲>
  text <𒂍𒆳 𒅆𒄿 𒀀𒈾 𒈾𒀠𒉼 𒇻𒌑 𒀝𒀫 𒁈 𒀭𒈦 𒂗𒅀 𒀸 𒆠𒆗𒋙 𒇻𒌑 𒀜𒁲>
  text <𒂊𒉡𒈠 𒀭𒈦 𒂗 𒀸 𒁈𒋙 𒂖𒇷 𒀸 𒀜𒈠𒉌𒋙 𒃻 𒊒𒀪𒈨 𒀸 𒄷𒌓 𒊮𒁉𒋙 𒀀𒈾 𒁕𒊏𒋼 𒌑𒃻𒁍>
  text <𒆠𒉌𒅖 𒇷𒁇𒁕𒀀 𒁍 𒌓𒈨𒌍𒅀 𒌨𒁉 𒋧𒌓 𒈬𒈨𒌍𒅀 𒇷𒌨𒃼 𒋃𒋾 𒇷𒊏𒄠>
  text <𒂊𒈠 𒉠 𒌋 𒀞𒈨𒌍 𒀀𒊬 𒌑𒍝𒈠𒊒 𒍮𒌝𒋥 𒊮𒁉𒅀 𒇻 𒌑𒃻𒀝𒅆𒁕𒀀𒉌>
