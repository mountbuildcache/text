
text <Shalmaneser I 01>
  text <𒁹𒀭𒁲𒈠𒉡𒊕 𒃻𒀝𒉌 𒀭𒁁 𒋃 𒀭𒀸𒋩>
  text <𒂖𒇻 𒄊𒀴 𒀭𒈨𒌍 𒉣 𒈪𒄫 𒀭𒈹>
  text <𒈬𒁉𒅁 𒋗𒈛𒄭 𒅇 𒉻𒀭𒈹>
  text <𒈬𒃻𒌁 𒁹 𒋗𒆸 𒀭𒈨𒌍 𒍣𒄿𒁉>
  text <𒁖𒇷𒈨 𒈬𒄯 𒈠𒄩𒍣 𒂖𒇻𒋾>
  text <𒁀𒉡 𒂍𒄯𒊕𒆳𒆳𒊏 𒆠𒄑𒍢 𒀭𒈨𒌍>
  text <𒆳𒌑 𒆳𒆳 𒁔𒃲 𒋰𒊏𒋾 𒊑𒌑>
  text <𒁍𒄯 𒁕𒀜𒈨 𒃻 𒀠𒅗𒅗>
  text <𒋗𒌅𒊏 𒂖 𒀸𒋩 𒁕𒀀𒁀>
  text <𒌨𒃻𒉡 𒃼𒁺 𒇷𒌑 𒌅𒄣𒈠𒋾>
  text <𒋡𒄠 𒍝𒀀𒀀𒊑 𒈬𒌌𒋫𒀸𒄀𒈬>
  text <𒋡𒁄 𒄀𒊑𒋗 𒃻 𒆠𒈠 𒀮𒇷>
  text <𒀉𒋫𒈾𒀸𒊏𒊒 𒂊𒊑𒄴>
  text <𒋫𒄩𒍪 𒅇 𒆠𒈠 𒄑𒁇 𒈬𒋾>
  text <𒆷 𒉺𒁲𒂊 𒋼𒁍𒌑 𒄑𒆪𒈨𒌍𒋙>
  text <𒉣 𒆠𒉡 𒃻 𒄿𒈾 𒄑𒆪𒋾 𒀭𒀸𒋩>
  text <𒅇 𒀭𒈨𒌍 𒃲𒈨𒌍 𒂗𒈨𒌍𒋙 𒀉𒋫𒆷𒆪𒈠>
  text <𒈠𒄭𒊏 𒆷𒀀 𒄿𒋗𒌑 𒍝𒂍>
  text <𒈪𒄑𒋥 𒈾𒆠𒊑 𒂊𒇺 𒅇 𒉺𒅁𒇺>
  text <𒂗 𒃻 𒋗𒆸 𒈠𒀠𒆠 𒅇 𒉣𒂊>
  text <𒀭𒀸𒋩 𒅇 𒀭𒈨𒌍 𒃲𒈨𒌍 𒁹 𒄊𒋗>
  text <𒌑𒊺𒅅𒉌𒋗 𒂊𒉡𒈠 𒀸𒋩 𒂗>
  text <𒀀𒈾 𒉺𒆷𒄭𒋗 𒆠𒄑 𒌑𒋫𒉌𒈠>
  text <𒀀𒈾 𒋗𒋩 𒊕𒈪𒂵𒀀 𒄑𒉺 𒄑𒆪>
  text <𒅇 𒅆𒄵𒊏 𒀉𒁲𒈾 𒀀𒂵𒀀 𒆠𒈾>
  text <𒃻 𒁁𒇻𒋾 𒅖𒊒𒅗 𒄿𒈾 𒌓𒈨𒋗𒈠>
  text <𒄿𒈾 𒋩𒊒 𒋃𒋾𒅀 𒆳𒌑𒊒𒀜𒊑>
  text <𒅁𒁄𒆠𒌅𒉌𒈠 𒀀𒈾 𒀭𒀸𒋩>
  text <𒅇 𒀭𒈨𒌍 𒃲𒈨𒌍 𒂗𒈨𒌍𒅀 𒋡𒋾>
  text <𒀸𒅆 𒁕𒆪𒌓 𒂟𒈨𒌍𒅀 𒀸𒆪𒌦>
  text <𒀀𒈾 𒆠𒈲 𒄯𒃻𒉌𒋗𒉡 𒆗𒉡𒋾>
  text <𒇻 𒂊𒇷 𒆳𒄭𒅎𒈨>
  text <𒆳𒌑𒀜𒄣𒌦 𒆳𒈦𒄖𒌦>
  text <𒆳𒊓𒇻𒀀 𒆳𒄩𒇷𒆷 𒆳𒇻𒄩>
  text <𒆳𒉌𒇷𒉺𒄴𒊑>
  text <𒅇 𒆳𒍣𒅔𒄖𒌦 𒐍 𒆳𒀸𒀸>
  text <𒅇 𒆜𒆳𒈨𒌍𒅆𒈾 𒀝𒋤 𒐐𒁹 𒌷𒀸𒀸>
  text <𒀝𒄥 𒀸𒊒𒌒 𒊩𒆷𒋢𒉡>
  text <𒃻𒂵𒋗𒉡 𒀸𒇻𒌌 𒁍𒄯>
  text <𒆳𒌑𒊒𒀜𒊑 𒄿𒈾 𒐈𒋾 𒌓𒈨>
  text <𒀀𒈾 𒄊 𒀸𒋩 𒂗𒅀 𒇻𒋠𒄑>
  text <𒀜𒈨𒋗𒉡 𒌑𒉌𒋝 𒊍𒁁>
  text <𒀀𒈾 𒅈𒁺𒋾 𒅇 𒉺𒆷𒄭𒅀>
  text <𒌑𒋫𒋗𒉡𒋾 𒂂𒋫 𒄘𒌦>
  text <𒄯𒃻𒉌 𒀀𒈾 𒁕𒊏𒋾 𒌋𒅗𒋗𒉡>
  text <𒇻 𒀸𒆪𒌦 𒌷𒀀𒊑𒈾 𒆠𒍝 𒋩𒋗𒁕>
  text <𒆠𒈲 𒄯𒃻𒉌 𒃻 𒄿𒈾 𒈤𒊏>
  text <𒅁𒁄𒆠𒌅 𒄿𒊺𒂅 𒀸𒋩>
  text <𒄿𒈾 𒄑𒆪𒋾 𒀸𒋩 𒅇 𒀭𒈨𒌍 𒃲𒈨𒌍>
  text <𒂗𒈨𒌍𒅀 𒌷 𒃻𒀀𒌅 𒀝𒋤 𒀝𒄥>
  text <𒅇 𒆪𒁲𒈨 𒂊𒇷𒋗 𒊍𒊒 𒅁𒊑𒋗>
  text <𒂊𒋛𒉺𒈠 𒄿𒈾 𒆍𒃲 𒌷𒅀 𒀸𒋩>
  text <𒀀𒈾 𒄴𒋥 𒌓𒈨𒌍 𒇻 𒀸𒁍𒊌>
  text <𒄿𒈾 𒌓𒈨𒋗𒈠 𒆳𒈬𒊻𒊑 𒅗𒇷𒃻>
  text <𒀀𒈾 𒄊 𒀸𒋩 𒂗𒅀 𒇻𒊺𒅅𒄑>
  text <𒂊𒉡𒈠 𒄿𒈾 𒆠𒂍 𒀭𒈨𒌍 𒃲𒈨𒌍>
  text <𒄿𒈾 𒂊𒈬𒆠 𒍢𒊏𒋾 𒃻 𒀸𒋩>
  text <𒂗𒅀 𒁹 𒆳𒄩𒉌𒃲𒁁 𒁺𒆪𒈠>
  text <𒂅𒁲 𒉺𒅁𒃻𒆥 𒉌𒊑𒁁 𒈥𒍮𒋾>
  text <𒇻 𒀊𒋼 𒁹𒆳𒌅𒀀𒊏 𒈗 𒆳𒄩𒉌𒃲𒁁>
  text <𒂟𒀭 𒄩𒋾𒄿 𒅇 𒄴𒆷𒈪𒄿>
  text <𒀉𒋾𒋗 𒇻 𒌑𒊺𒌍𒄯>
  text <𒉌𒊑𒁁 𒅇 𒈦𒋡𒅀 𒇻 𒄑𒁁>
  text <𒀀𒈾 𒍮𒈠𒈨𒋾 𒅇 𒈠𒈾𒄴𒋾>
  text <𒂟𒅀 𒄿𒈾 𒄀𒄫 𒂟𒈨𒌍𒋾𒋗𒉡>
  text <𒁳𒄑 𒇻 𒀉𒁍𒉌𒈠>
  text <𒄠𒁕𒋻𒈠 𒀀𒁉𒅅𒋫𒋙𒉡>
  text <𒀸𒆪𒌦 𒋰𒁺 𒂟𒈨𒌍𒋾𒋗𒉡>
  text <𒊏𒀊𒃻𒋾 𒁹 𒆷 𒈨𒉌 𒀀𒁺𒊌>
  text <𒀀𒈾 𒃻𒀀𒋗 𒄿𒈾 𒍣𒆥𒀉>
  text <𒈠𒀠𒈠𒇷 𒀀𒁲 𒃻𒆷𒈬>
  text <𒀭𒌓𒅆 𒇻 𒀜𒁕𒊏𒋢>
  text <𒄖𒌦𒉌𒋗𒉡 𒌑𒉋𒌨>
  text <𒐉 𒊹 𒁄𒂅𒋾𒋗𒉡 𒌑𒉌𒉈>
  text <𒀸𒇻𒌌 𒑆 𒈠𒄩𒍣𒋗 𒆗𒉡𒋾>
  text <𒌷 𒁁𒇻𒋾𒋗 𒇻 𒀝𒋗𒌓>
  text <𒅇 𒐈 𒋗𒅆 𒌷𒀸𒀸𒋗 𒀀𒈾 𒇯 𒅇 𒋼𒀀𒈨>
  text <𒀸𒁍𒊌 𒂟𒀭 𒄩𒀜𒋾𒄿>
  text <𒅇 𒄴𒆷𒈨𒄿 𒊏𒄿𒍢𒋗>
  text <𒆠𒈠 𒍣𒅕𒆥 𒇻 𒌑𒄭𒁁𒄴>
  text <𒄿𒈾 𒌓𒈨𒋗𒈠 𒅖𒌅 𒌷𒋫𒄿𒁲>
  text <𒀀𒁲 𒌷𒅕𒊑𒁲 𒋛𒄭𒅕𒋾 𒆳𒅗𒅆𒀀𒊑>
  text <𒀀𒁲 𒌷𒂊𒇻𒉺 𒄬𒍣 𒋢𒌑𒁲>
  text <𒄬𒍣 𒄯𒊏𒉌 𒀀𒁲 𒋼𒀀𒂵𒈩>
  text <𒃻 𒀀𒄴 𒁍𒊏𒋼 𒌷𒀸𒀸𒋗𒉡 𒊍𒁁>
  text <𒆳𒀸𒀸𒋗𒉡 𒀀𒉋 𒅇 𒅆𒋫𒀜>
  text <𒌷𒀸𒀸𒋗𒉡 𒄿𒈾 𒉈 𒇻 𒌑𒆥𒇷>
  text <𒅈𒆠𒋗 𒆳𒄣𒋾𒄿 𒃻 𒆠𒈠 𒀯 𒀭𒂊>
  text <𒈨𒉡𒋫 𒆷𒀀 𒄿𒁺𒌑 𒃻𒃲𒋫>
  text <𒆷𒀭𒁺 𒅁𒁄𒆠𒌅𒉌𒉌𒈠>
  text <𒀉𒋾𒅀 𒅅𒆠𒊒 𒍝𒂊𒊒𒋾>
  text <𒂊𒁍𒋗 𒀀𒈾 𒀸𒋩 𒅇 𒀭𒈨𒌍 𒃲𒈨𒌍>
  text <𒂗𒈨𒌍𒅀 𒋡𒋾 𒀸𒅆𒈠 𒀀𒀭𒈾>
  text <𒆠𒈾 𒂊𒊺𒊑𒅖 𒂊𒁍𒇻𒉌𒉌>
  text <𒅗𒊏𒀸 𒂟𒈨𒌍𒅀 𒂊𒍣𒅁>
  text <𒉌𒋝 𒄑𒇀𒈨𒌍𒅀 𒋗𒇻𒌌𒋫>
  text <𒇻 𒀠𒆥 𒀀𒈾 𒆠𒆗 𒋫𒄩𒍣𒋗𒉡>
  text <𒀜𒁲 𒅖𒌅 𒈨𒈲 𒆳𒌑𒊒𒀜𒊑>
  text <𒀀𒁲 𒆳𒋻𒈬𒄭 𒅆𒀉𒁲 𒈾𒊍𒆪𒋾>
  text <𒉿𒅕𒅗 𒁁𒊑𒂊 𒉌𒋢𒋾>
  text <𒈾𒁍𒌌𒋾 𒂟𒈨𒌍𒋾𒋗𒉡>
  text <𒊏𒀊𒃻𒋾 𒆠𒈠 𒀀𒈨𒌍 𒇻 𒀜𒁍𒊌>
  text <𒊩𒆳 𒄣𒊏𒁲𒋗𒉡 𒍢𒊏>
  text <𒊏𒀊𒃻 𒇻 𒌑𒈨𒂖𒇷>
  text <𒊩𒆷𒋢 𒁍𒌌𒋗 𒂊𒈠𒄠𒋗>
  text <𒅇 𒃻𒂵𒋗 𒀀𒈾 𒌷𒅀 𒀸𒋩 𒇻 𒌒𒆷>
  text <𒊑𒌑 𒆠𒉡 𒃻 𒀭𒀀𒉡 𒅇 𒀭𒁁>
  text <𒈬𒋗 𒀀𒈾 𒁕𒊏𒋾 𒅁𒁍𒌑 𒁹𒆪>
  text <𒆰 𒁕𒊒𒌑 𒈬𒁺 𒀭𒈨𒌍>
  text <𒀀 𒌋𒂟𒃮 𒃻𒀝𒉌 𒀭𒁁 𒋃 𒀸𒋩>
  text <𒀀 𒁍𒁲𒀭 𒃻𒀝𒉌 𒀭𒁁 𒋃 𒀸𒋩𒈠>
  text <𒂊𒉡𒈠 𒂍𒄯𒊕𒆳𒆳𒊏>
  text <𒂍 𒀸𒋩 𒂗𒅀 𒃻 𒁹𒍑𒉿𒀀>
  text <𒋃 𒀸𒋩 𒀀𒁉 𒄿𒈾 𒉺𒈾>
  text <𒂊𒁍𒋗𒈠 𒂊𒈾𒄴𒈠>
  text <𒁹𒂊𒊑𒋗 𒀀𒁉 𒋃 𒀸𒋩 𒆕𒍑>
  text <𒈫 𒋗𒅆 𒌍𒑆 𒈬𒈨𒌍 𒅖𒌅 𒁄>
  text <𒁹𒂊𒊑𒊺 𒅋𒇷𒅗𒈠>
  text <𒂍 𒋗𒌑 𒂊𒈾𒄴𒈠>
  text <𒁹𒀭𒌓𒅆𒀭𒅎 𒋃 𒀸𒋩𒈠>
  text <𒂊𒁍𒍑 𒑆 𒋗𒅆 𒐏 𒈬𒈨𒌍 𒁺𒅗𒈠>
  text <𒂍 𒋗𒌑 𒃻 𒁹𒀭𒌓𒅆𒀭𒅎>
  text <𒋃 𒀸𒋩 𒂊𒁍𒋗𒈠 𒊺𒁍𒋫>
  text <𒅇 𒇷𒁁𒊒𒋫 𒅋𒇷𒆪>
  text <𒉈 𒁹 𒄫𒁉𒋗 𒅎𒋻 𒂍 𒂊𒂡>
  text <𒋫𒋙 𒍇𒆠 𒊓𒀀𒄀 𒁈𒈨𒌍 𒉌𒈨𒁲>
  text <𒋗𒉺𒋾 𒈪𒅎𒈠 𒃻𒂵 𒂍 𒀸𒋩>
  text <𒂗𒅀 𒄿𒈾 𒉈 𒇻𒌑 𒅅𒈪>
  text <𒄿𒈾 𒌓𒈨𒋗𒈠 𒂍 𒃻𒀀𒌅 𒀀𒈾>
  text <𒋛𒄭𒅕𒋾𒋗 𒌑𒉌𒆠𒅕>
  text <𒋡𒃼𒋗 𒌑𒊺𒂗𒋝 𒆗𒈾𒋢>
  text <𒀝𒋤 𒅖𒁲𒋗 𒄿𒈾 𒉌𒌓 𒆗𒉌>
  text <𒆠𒈠 𒆠𒈲 𒆳𒄿 𒌑𒂡𒅆𒀉>
  text <𒂍 𒂖𒆷 𒆠𒄑𒍝 𒃻𒋡𒀀 𒁈 𒍢𒊏>
  text <𒀜𒈠𒈾 𒊏𒊒𒁀 𒃻 𒂖 𒈤𒊑𒄿>
  text <𒋻𒈨𒋗 𒋗𒌅𒊒 𒈾𒀝𒇺 𒅁𒋗>
  text <𒀀𒈾 𒋫𒈾𒁕𒋾 𒋗𒍮𒌑>
  text <𒀀𒈾 𒋛𒆳 𒀭𒋾𒋗 𒃲𒋾 𒊬𒆪>
  text <𒀀𒈾 𒁁𒇻𒋾𒋗 𒃲𒅖 𒋗𒇻𒆪>
  text <𒀀𒈾𒄴𒈠 𒁹 𒀸𒋩 𒂗𒅀 𒂊𒁍𒍑>
  text <𒀀𒈾 𒍑𒊺𒋗 𒉌𒌓 𒆬𒌓 𒆬𒄀 𒀭𒁇>
  text <𒍏 𒀭𒈾 𒋆𒈨𒌍 𒄿𒈾 𒋆𒈨𒌍>
  text <𒇻 𒀜𒁲 𒄿𒈾 𒉌𒄑 𒉌 𒄭𒂵 𒍗 𒂊𒊑𒉌>
  text <𒋭 𒅇 𒉌𒉣 𒊺𒆷𒅈𒋗>
  text <𒇻 𒀀𒊺𒂖 𒅖𒌅 𒍑𒊺𒋗>
  text <𒀀𒁲 𒃮𒁳𒁉𒋗 𒂊𒁍𒍑>
  text <𒈾𒊑𒅀 𒀸𒆪𒌦 𒋫𒅆𒆷𒋢>
  text <𒂊𒁍𒍑 𒂊𒉡𒈠 𒀸𒋩 𒂗 𒁹 𒂍>
  text <𒃻𒀀𒌅 𒄿𒁀𒌑𒈠 𒁈𒋗 𒍢𒊏>
  text <𒄩𒁹 𒄿𒊏𒈬𒌑 𒅁𒊺𒋾 𒉌𒄯𒋾>
  text <𒂍 𒃻𒀀𒌅 𒇷𒄯𒈠 𒂟𒁕𒀀>
  text <𒌦𒉌𒉌𒅀 𒇸𒆠 𒌨𒇷𒋾>
  text <𒇺𒈨 𒅆𒆳 𒋗𒈝 𒋃𒋾𒅀 𒆰 𒋃𒋾𒅀>
  text <𒉡𒄭𒄊 𒁄𒈨𒌍𒅀 𒄿𒈾 𒅗𒋗 𒂂>
  text <𒀀𒈾 𒌓𒌝 𒍝𒀀𒀀𒋾 𒃲𒅖 𒇷𒌨𒃼>
  text <𒈾𒊑𒂊 𒃻 𒈗𒈨𒌍 𒈤𒊒𒋾 𒉌>
  text <𒀊𒋗𒍑 𒉌𒋡𒀀 𒀝𒆥 𒁹 𒀸𒊑𒋙𒉡>
  text <𒌑𒌁 𒁹 𒅈𒃰 𒌓𒈨𒌍 𒉣 𒂕𒌑>
  text <𒂊𒉡𒈠 𒂍 𒋗𒌑 𒌑𒊩𒁀𒊒𒈠>
  text <𒂊𒈾𒄷 𒅁𒊺𒀉 𒄥𒁲𒅀 𒇻𒌌𒋫𒈨 𒋫𒈾𒋾 𒇷𒌑𒋾𒅀 𒇷𒌨>
  text <𒋡𒅈 𒆠𒈠 𒁹𒆪𒈠 𒈾𒊑𒂊 𒃻 𒈗𒈨𒌍 𒈤𒊒𒋾 𒁹 𒀸𒊑𒋗𒉡 𒌑𒌁𒊒>
  text <𒈾𒊑𒅀 𒉌 𒈜𒋗𒍑 𒉌𒋡𒀀 𒌨𒆥 𒀀𒈾 𒀸𒊑𒋗𒉡 𒇻𒌁>
  text <𒀭𒀸𒋩 𒅇 𒀭𒊩𒌆𒆤 𒅅𒊑𒁉𒋗 𒄿𒊺𒈬𒌑 𒃻 𒈾𒊑𒅀 𒌑𒈾𒅗𒊒>
  text <𒋗𒈨 𒆳𒊏 𒌑𒉓𒊓𒆪 𒀸𒋩 𒀭 𒍢𒊒 𒀀𒅆𒅁 𒂍𒄯𒊕𒆳𒆳𒊏>
  text <𒉣𒃲 𒃻 𒀭𒂊 𒀭𒀀𒉣𒈾𒆪 𒃻 𒆠 𒄿𒈾 𒋗𒆸𒋗𒉡 𒄑𒍣𒅖 𒇷𒆠𒂖𒈬𒋗𒈠>
  text <𒅕𒊑𒋫 𒈠𒊒𒌌𒋫 𒀝𒄑 𒇷𒊒𒊒𒍑 𒈬𒋙 𒆰𒋙 𒄿𒈾 𒆳 𒇻𒄬𒇷𒄣>
  text <𒈗 𒂗 𒇷𒈬𒋾𒋗 𒄑𒄖𒍝𒋗 𒇷𒄭𒅕 𒀀𒈾 𒉌𒀉𒇷 𒅆𒈨𒌍𒋗 𒆳𒋢 𒇺𒁓>
  text <𒌗𒃻𒊓𒊏𒋼 𒇷𒈬 𒁹𒈬𒊩𒅆𒀸𒋩>
