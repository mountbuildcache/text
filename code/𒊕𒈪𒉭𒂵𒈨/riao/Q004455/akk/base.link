
text <Ashurnasirpal II 001>
  text <𒁹 𒀭𒈦 𒄑𒊑 𒆗𒆗𒉌 𒈤 𒊕𒆗 𒀭𒈨𒌍 𒌨𒊕 𒊬𒄷 𒁍𒈠𒇻 𒃻 𒀸 𒀞 𒆷𒀀 𒅖𒃻𒈾𒉡 𒋾𒁍𒋙 𒌉𒍑>
  text <𒊕𒌅𒌑 𒄩𒊩 𒌇𒈠𒋼 𒁍𒆳 𒀭𒉡𒁶𒄷𒄭 𒌨𒊕 𒀭𒐊𒐕𒐕 𒀉𒅅 𒈠𒌨 𒀭𒈨𒌍 𒄿𒀖𒋾 𒂍𒆳 𒈬𒆸 𒈥𒆜>
  text <𒀭𒂊 𒌋 𒆠𒋾 𒉿𒌅𒌑 𒅘𒁁 𒅗𒁉𒋛 𒆠𒋾 𒂼𒋾 𒀭 𒃻 𒀸 𒁀𒇻𒋙 𒌍𒁇 𒀭𒂊 𒌋 𒆠𒁴 𒉡 𒋻𒋢>
  text <𒈬𒉪𒁍 𒅅𒁺 𒃻 𒆷𒀀 𒂊𒉡𒌑 𒆠𒂍 𒅗𒋙 𒊕𒆗 𒌒𒈨𒌍 𒈾𒁷 𒄑𒉺 𒌋 𒌍𒁇 𒁹 𒀮𒄯 𒆕 𒌷𒌷 𒄘𒃲𒇻 𒌑𒊒>
  text <𒃻 𒆷 𒌓𒋳𒅗𒊒 𒋛𒄫 𒉺𒅁𒋾𒋙 𒀉𒅅 𒊐𒋙 𒉣𒈨 𒀭𒈨𒌍 𒈬𒊑𒇻 𒀭𒌓𒌷𒇻 𒂗 𒂗𒂊 𒃻 𒄒𒉻 𒀭𒂊>
  text <𒌋 𒆠𒁴 𒋡𒆪𒋗 𒄷𒁺 𒌋𒌋 𒌓𒄩𒊑 𒀀𒇷𒇻 𒃻 𒌇𒈠𒌅 𒄿𒉿𒇻 𒋗𒌌𒇻𒂅 𒁍𒈠𒇻 𒂗 𒅘𒁁 𒌋 𒀀𒀊𒁀𒈨𒌍>
  text <𒄑𒍪 𒆷 𒉺𒁺𒌑 𒃻 𒋾𒁍𒋙 𒀀𒁍𒁍 𒊓𒀳 𒆳 𒉽𒈨𒌍 𒈬𒌑𒌑𒆤 𒋻𒄀𒄀 𒀭 𒊬𒄷 𒃻 𒆷𒀀 𒁄𒌑 𒅖𒌨𒋙>
  text <𒉡𒌨 𒀭𒂊 𒆠𒁴 𒈲𒁇𒁺 𒆠𒆗 𒍪𒀊 𒈬𒀊𒂍 𒅆𒉡𒋼 𒈬𒊕𒌋𒌋 𒆷 𒈠𒄀𒊑 𒈬𒄬𒌨 𒍝𒅀𒀀𒊑 𒃻 𒀸 𒌺 𒀭𒈨𒌍>
  text <𒈬𒋙 𒀭 𒈠𒄠𒈠 𒆷 𒁄𒌑 𒋡𒀀𒅖 𒋾𒆷 𒀭 𒀖𒌑 𒃻 𒋛𒁍𒋙 𒄭𒂵 𒀀𒈨 𒌷𒆗𒄭 𒂗 𒃲𒂊 𒂗𒅀 𒁹𒀸𒋩𒉽𒀀 𒌋𒌋 𒆗𒉡>
  text <𒌋𒌋 𒋙 𒌋𒌋 𒆷 𒃻𒈾𒀭 𒌋𒌋 𒄢𒆳 𒄒𒋥 𒐉𒋫 𒀭𒌑𒋗 𒆧𒆳 𒌦𒈨𒌍 𒉌𒋃 𒀭𒁁 𒌋 𒀭𒈦 𒈾𒊏𒄠 𒀭𒀀𒉏>
  text <𒌋 𒀭𒁕𒃶 𒅗𒋗𒍑 𒀭𒈨𒌍 𒃲𒈨𒌍 𒋚𒌅 𒈾𒊏𒄠 𒊮𒅗 𒉣𒌑 𒈨𒄫 𒀭𒁁 𒃻 𒋃𒋢 𒌋𒅗>
  text <𒀭𒋾𒅗 𒃲𒋾 𒄿𒄭𒁍𒈠 𒌅𒊬𒅆𒁺 𒁄𒋙 𒀉𒇻 𒃼𒁺 𒃻 𒀸 𒄑𒆪𒋾 𒀸𒋩 𒂗𒋙 𒁺𒁺𒆪𒈠 𒀸 𒂷𒆠𒈨𒌍>
  text <𒃻 𒄒𒋥 𒐉𒋫 𒃻𒊩𒌆𒋙 𒆷 𒌇𒌑 𒉺𒇻 𒋰𒊏𒀀𒋼 𒆷 𒀀𒁲𒊒 𒄑𒇲 𒂊𒁺𒌑 𒃮𒋙 𒃻 𒈠𒄭𒊏>
  text <𒆷𒀀 𒌇𒌑 𒌋𒌋 𒈬𒊕𒌋𒌋𒌍 𒆷𒀀 𒃶𒋗𒋼𒋙 𒃻 𒀮𒄯 𒆧𒆳 𒌦𒈨𒌍 𒄿𒉿𒇻 𒀴 𒆗𒉡 𒈬𒆏𒁉𒄑>
  text <𒄘 𒀀𒀀𒁉𒋙 𒁕𒅖 𒆰𒆳 𒉽𒈨𒌍 𒈬𒉺𒊑𒊒 𒆠𒄑𒊑 𒀯𒋻𒄭 𒃻 𒀸 𒄑𒆪𒋾 𒀭𒈨𒌍 𒃲𒈨𒌍 𒂗𒈨𒌍𒋙>
  text <𒁺𒆪𒈠 𒆳𒆳𒈨𒌍 𒆕𒅆𒈾 𒋗𒋢 𒆳𒌓 𒄯𒃻𒉌 𒉻 𒁶𒊑𒋙𒉡 𒄿𒉿𒇻𒈠 𒁉𒆳𒋢𒉡 𒅎𒄷𒊒 𒍝𒂍>
  text <𒇷𒄿𒄭 𒃻𒆳 𒇷𒄿𒋼 𒌋𒅗 𒆕𒅆𒈾 𒆳𒆳𒈨𒌍 𒂊𒉡𒈠 𒀸𒋩 𒂗 𒈾𒁍𒌑 𒈬𒀀 𒈬𒊬𒁍𒌑 𒌋𒌋𒋾𒀀>
  text <𒄑𒆪𒋙 𒆷 𒉺𒁕𒀀 𒀀𒈾 𒄿𒁕𒀜 𒂗𒋾𒀀 𒇻 𒀉𒌋𒅗 𒁹𒀸𒋩𒉽𒀀 𒉣𒌑 𒈾𒀀𒁺 𒉺𒂟 𒀭𒈨𒌍 𒃲𒈨𒌍>
  text <𒌑𒋧𒃲𒇻 𒅅𒁺 𒅗𒋃 𒌷𒌷 𒄯𒃻𒉌 𒉻 𒁶𒊑𒋙𒉡 𒈗 𒂗𒈨𒌍𒂊 𒈬𒆷𒀉 𒅅𒍮𒋼 𒀀𒌓>
  text <𒊭𒈝𒈠𒋼 𒆷 𒀀𒁲𒊒 𒄑𒇲 𒌨𒃻𒉡 𒌨𒋡𒊒 𒆷 𒉺𒁺𒌑 𒈬𒆗 𒀀𒉣𒋼 𒈗 𒆕 𒂷𒆠𒈨𒌍>
  text <𒂗 𒂗𒈨𒌍𒂊 𒀖𒆪 𒈗 𒈗𒈨𒌍𒉌 𒄿𒅆𒁍 𒈾𒀪𒁺 𒉌𒂍 𒀭𒈦 𒃼𒁲 𒅗𒋗𒍑 𒀭𒈨𒌍 𒃲𒈨𒌍 𒈬𒌁 𒄀𒅖𒇷>
  text <𒌋𒌋 𒃻 𒀸 𒄑𒆪𒋾 𒀸𒋩 𒌋 𒀭𒃻𒈦 𒀭𒈨𒌍 𒄘𒇷𒋗 𒈨𒊺𒊕 𒁺𒆪𒈠 𒆳𒈨𒌍𒉌 𒉺𒅁𒍪𒋼 𒌋 𒂷𒆠𒈨𒌍 𒉽𒈨𒌍𒋙>
  text <𒁶 𒄀 𒀀𒁉 𒌑𒄩𒍢𒍮 𒄢𒆳 𒆳𒆳𒈨𒌍𒋙𒉡 𒁹 𒄊𒅀𒈨𒌍𒋙 𒌑𒋠𒉌𒃻 𒍝𒊩𒌆 𒉻𒀭𒈹𒈨𒌍 𒀀𒈾 𒀭𒈨𒌍>
  text <𒃲𒈨𒌍 𒉣𒌑 𒆠𒉡 𒃻 𒀀𒈾 𒋗𒋼𒋩 𒉺𒀭𒈨𒌍 𒂍𒆳𒈨𒌍 𒆳𒋙 𒂍𒄣𒁺 𒅗𒀀𒅀𒈾 𒃻 𒅁𒋃 𒋡𒋾𒋙 𒌋>
  text <𒈾𒆗 𒍣𒁉𒋗 𒀭𒈨𒌍 𒃲𒈨𒌍 𒃻 𒀭𒂊 𒌋 𒆠𒋼 𒄿𒊏𒈬 𒋃𒋢 𒀸 𒂍𒆳𒈨𒌍 𒀀𒈾 𒁕𒊕 𒌑𒆠𒉡>
  text <𒄑𒆪𒈨𒌍𒋙𒉡 𒄑𒍪𒋼 𒁹 𒅆𒍮𒋼 𒂗𒋼𒋙 𒅖𒊒𒆪 𒃻𒈝𒈠𒀜 𒄑𒆪𒈨𒌍𒋙 𒈨𒇴 𒂗𒋾𒋙 𒌋𒅗 𒌋𒌋𒈨𒌍𒉌>
  text <𒃻 𒄒𒋥 𒐉𒄿 𒌑𒊬𒊑𒄷𒋙 𒉽𒈨𒌍𒌓 𒀸𒋩 𒉻 𒁶𒊑𒋙𒉡 𒂊𒇺 𒌋 𒆠𒋫 𒅖𒋫𒈾𒉡𒈠 𒄘𒌦 𒌋 𒈠𒁕𒌓>
  text <𒌋𒅗𒋙𒉡 𒌑𒆠𒉡 𒅗𒋃 𒀀𒀀𒁍𒌓 𒀸𒋩 𒌋𒌋 𒆗𒉡 𒌋𒌋 𒆳 𒀸𒋩 𒀀 𒆪𒈦 𒋃 𒀸𒋩 𒃻 𒄢𒆳 𒍝𒄿𒊑𒋙>
  text <𒄿𒉌𒊒 𒀸 𒂵𒅆𒅆 𒌑𒊑𒌅𒌑 𒉺𒃻 𒄀𒊑𒋗 𒌉𒌉 𒃻 𒁹𒀭𒅎𒂟𒃮 𒄊𒀴 𒀭𒈨𒌍 𒃲𒈨𒌍>
  text <𒃻 𒋛𒄒𒋾 𒆷 𒈠𒄀𒊑𒋙 𒅋𒉌𒌓𒅗𒉡𒈠 𒄿𒉿𒇻 𒁶𒊑 𒊮𒊮𒁉 𒃻 𒁹𒀸𒆗𒀭 𒊭 𒈠𒄩𒍣>
  text <𒌑𒁁𒌅𒌑 𒌑𒄯𒉡 𒅖𒊑𒂊𒋾 𒀸 𒌓𒈨𒋙𒈠 𒀸 𒉿 𒀭𒈨𒌍 𒃲𒈨𒌍 𒌋𒌋𒋾 𒂗𒋾 𒆧𒋙𒋾 𒌓𒁺𒀀>
  text <𒌋𒌋𒆪 𒁁𒆷𒆪 𒈾𒀀𒁕𒆪 𒈤𒆪 𒂂𒆪 𒋩𒊒𒄩𒆪 𒊕𒆗𒆪 𒌨𒃻𒈾𒆪 𒃼𒊏𒁕𒆪>
  text <𒆗𒁀𒆪 𒌋 𒍣𒅗𒊏𒆪 𒁹𒀸𒋩𒉽𒀀 𒌋𒌋 𒆗𒉡 𒌋𒌋 𒆳 𒀸𒋩 𒉌𒂍 𒀭𒌍 𒈪𒄫 𒀭𒀀𒉏 𒈾𒆳 𒀭𒌋 𒁉𒁉 𒀭𒈨𒌍>
  text <𒁹𒆪 𒄑𒆪 𒆷 𒉺𒁺𒌑 𒈬𒌑𒆤 𒆳 𒉽𒈨𒌍𒋙 𒁹𒆪 𒌋𒌋 𒇷𒀪𒌑 𒃮𒇷 𒃻𒄑 𒌷𒌷 𒌋 𒄯𒃻𒉌>
  text <𒊕𒆗 𒌇𒈠𒋼 𒌋𒌋 𒄒𒋥 𒐉𒄿 𒈬𒉌𒅕 𒀀𒀀𒁉𒋙 𒈲𒄯𒁁 𒄢𒆳 𒉽𒈨𒌍𒋙 𒌋𒌋 𒆧𒆳 𒌒𒈨𒌍 𒃻 𒀮𒄯 𒂷𒆠𒈨𒌍>
  text <𒆕𒋙𒉡 𒌋𒌋 𒈬𒊕𒈩 𒆷 𒃶𒋗𒋼𒋙 𒃻 𒀮𒄯 𒆧𒆳 𒌦𒈨𒌍 𒄿𒉿𒇻 𒅆𒈠𒀀𒋼 𒀭𒈾𒋼 𒀸 𒉿 𒀭𒈨𒌍 𒃲𒈨𒌍>
  text <𒌑𒍝𒉌𒈠 𒁹 𒋆𒋾𒅀 𒆠𒌋𒌋 𒌑𒆠𒉡 𒀸 𒁉𒅁𒆳 𒊮𒅀 𒌋 𒋾𒊑𒄑 𒋗𒅀 𒀭𒈹 𒃽 𒉘>
  text <𒋃𒋾𒅀 𒇻 𒌓𒄖𒊏𒉌𒈠 𒂊𒄫 𒉠 𒌋 𒈪 𒊮𒊭 𒌒𒆷𒈠 𒀸 𒌓𒈨𒋙𒈠 𒁹𒀸𒋩𒉽𒀀 𒉣𒌑 𒈾𒀀𒁺 𒉺𒂟 𒀭𒈨𒌍>
  text <𒃲𒈨𒌍 𒃻 𒁉𒅁𒆳 𒊮𒁉𒋗 𒀭𒁁 𒌑𒊕𒅆𒁺𒋙𒈠 𒀮𒄯 𒂷𒆠𒈨𒌍 𒆷 𒈠𒄀𒊑𒋙 𒅅𒋗𒁺 𒃲𒌓 𒋗𒋢 𒅗𒋃>
  text <𒀀𒀀𒁉𒋙 𒃻 𒀸 𒀾𒊑 𒉆𒊏𒍢 𒌑𒉺𒊑𒊒 𒆠𒈲 𒀯𒋻𒄭 𒂊𒉡𒈠 𒀸𒋩 𒂗 𒃲𒌑 𒈾𒁍𒌑 𒈬𒅀>
  text <𒈬𒊬𒁍𒌑 𒌋𒌋𒋾𒅀 𒌋𒅗 𒌋𒌋𒈨𒌍𒉌 𒃻 𒄒𒋥 𒐉𒄿 𒈬 𒃲𒅖 𒇻𒊬𒁍𒌑 𒄑𒆪𒋙 𒆷𒀀 𒉺𒁕𒀀 𒁹 𒄿𒁲 𒂗𒋾𒀀>
  text <𒇻𒆳𒈨𒄴 𒆳𒆳𒈨𒌍 𒄯𒃻𒉌 𒆗𒈨𒌍 𒀀𒈾 𒉿𒇷 𒉻𒉡𒊺 𒅇 𒃻𒉺𒊑 𒀝𒄑 𒌑𒈠𒀪𒊏𒉌 𒀸 𒄑𒆪𒋾 𒀸𒋩 𒂗𒅀>
  text <𒅈𒄭 𒉺𒀾𒄣𒋼 𒆳𒈨𒌍 𒈥𒍮𒋼 𒀸 𒄀𒄫 𒂟𒄭𒀀𒈨𒌍𒀀 𒇻 𒀜𒋫𒋃𒈠 𒃻𒊩𒌆 𒌌 𒅁𒅆 𒀸 𒋩𒋥 𒌋𒌋𒋾𒀀>
  text <𒀸 𒈤𒊑𒄿 𒁄𒅀 𒃻 𒀭𒃻𒈦 𒁲𒋻 𒌒𒈨𒌍 𒀭𒊨𒋙 𒄭𒂵 𒌋𒅗𒅀 𒅖𒆪𒉡 𒀸 𒄑𒀸𒋾 𒌋𒌋𒋾 𒃲𒅖 𒌑𒅆𒁍 𒄑𒉺>
  text <𒄯𒋼𒀪𒀜 𒌦𒈨𒌍 𒀀𒈾 𒋗𒅀 𒌑𒆳𒈨𒄷 𒄑𒇀𒈨𒌍 𒂟𒄭𒀀𒈨𒌍𒀀 𒀜𒆠 𒄫𒊑 𒉺𒀾𒄣𒋼 𒆳𒈨𒌍𒂊 𒈥𒍮𒋼 𒃻 𒀀𒈾 𒈨𒄘>
  text <𒄑𒇀𒈨𒌍 𒅇 𒂟𒄭𒀀𒈨𒌍 𒆷 𒃻𒀝𒉡 𒂊𒋼𒄘 𒀀𒈾 𒆳𒉏𒈨 𒀀𒌨 𒌷𒇷𒁉𒂊 𒌷 𒆗𒉡𒋾𒋙𒉡 𒌷𒋢𒌨𒊏 𒌷𒀀𒁍𒄣>
  text <𒌷𒀀𒊒𒊏 𒌷𒀀𒊒𒁁𒂊 𒃻 𒀸 𒁉𒈩 𒆳𒌑𒊑𒉌 𒆳𒀀𒊒𒉌 𒆳𒂊𒋾𒉌 𒆳𒈨𒌍𒂊 𒆗𒈨𒌍𒋼 𒃻𒉡 𒆳𒌓 𒄤𒈨𒌍𒋙𒉡>
  text <𒄭𒀀 𒀀𒂁 𒊩𒆷𒋢𒉡 𒁍𒃻𒋙𒉡 𒄞𒈨𒌍𒋙𒉡 𒀾𒇻𒆷 𒂟𒈨𒌍 𒅅𒁺𒊒 𒆳𒌑 𒈥𒍮 𒄑𒂟𒌅 𒆳 𒈪𒉭 𒆗𒌋𒌋 𒂕𒋙𒉡>
  text <𒆷 𒀀𒌨 𒆳𒌑 𒁶 𒍣𒄒 𒄈 𒀭𒁇 𒊺𒋢 𒈾𒀀𒁲 𒌋 𒄷 𒀭𒂊 𒄷𒄭𒋰𒊑𒋙 𒆠𒆗𒋙 𒆷 𒄿𒀪𒊒 𒆠𒈠 𒆥𒉌>
  text <𒌑𒁲𒉌𒄷 𒀸 𒆠𒆗 𒆳𒂊 𒆗𒈾𒋢𒉡 𒅖𒆪𒉡 𒃻 𒀸 𒌋𒌋𒈨𒌍𒉌 𒀜𒈨𒌍𒅀 𒈠𒄠𒈠 𒀸 𒆠𒆗𒋙𒉡 𒆷 𒋼𒌑 𒀸 𒐈 𒌓𒈨>
  text <𒌨𒊕 𒆳𒌑 𒄿𒄭𒁕 𒃮𒋙 𒊮𒁀𒋙 𒄑𒇲 𒌒𒆷 𒂊𒇷 𒀸 𒄊𒅀𒈨𒌍𒋙 𒆳𒌑 𒌑𒊓𒄭𒅁 𒄴𒉿 𒆥𒈾𒋙𒉡 𒌺𒋙𒉡>
  text <𒌑𒉺𒊑𒅕 𒈫 𒈨 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤 𒊩𒆷𒋢𒉡 𒂂𒋫 𒁶 𒈥𒋃 𒇻𒍢𒉌 𒀾𒇻𒆷>
  text <𒍗𒈨𒌍𒋙𒉡 𒁶 𒈾𒉺𒋛 𒆳𒌑 𒇻 𒊍𒊒𒌒 𒋛𒋫𒋼𒋙𒉡 𒄯𒊒 𒈾𒀜𒁀𒆪 𒃻 𒆳𒄿 𒂊𒄢 𒌷𒈨𒌍𒉌𒋙𒉡>
  text <𒀊𒁔 𒀝𒄥 𒀸 𒉈𒈨𒌍 𒋙𒀾𒌒 𒅖𒌅 𒆳𒉏𒈨 𒀜𒌅𒈲 𒁹 𒆳𒆸𒊒𒊑 𒀜𒋫𒋥 𒈠𒁕𒌅 𒃻 𒆳𒆸𒊒𒊑>
  text <𒆳𒋛𒈨𒋛 𒆳𒋛𒈨𒊏 𒆳𒌌𒈠𒉌𒀀 𒆳𒀀𒁕𒍑 𒆳𒄯𒂵𒀀𒀀 𒆳𒄯𒈠𒊓𒀀𒀀 𒀲𒆳𒊏𒈨𒌍 𒀲𒄊𒉣𒈾𒈨𒌍>
  text <𒄞𒈨𒌍 𒇻𒈨𒌍 𒃾𒈨𒌍 𒄰𒈨𒌍 𒌓𒅗𒁇 𒈠𒁕𒋫𒋙𒉡 𒄠𒄯 𒇽𒍝𒉋 𒆪𒁺𒊑 𒌋𒅗𒋙𒉡 𒌑𒄯 𒆠𒄿 𒀸 𒆳𒆸𒊒𒊑>
  text <𒊻𒁀𒆪𒉌 𒆳𒆸𒍝𒈾𒀀𒀀 𒆳𒄽𒍑𒅗𒀀𒀀 𒈨𒇴𒈨 𒃻 𒀸𒋩 𒂗𒅀 𒄑𒄽𒋙𒉡 𒀲𒆳𒊏𒈨𒌍 𒆬𒌓𒈨𒌍>
  text <𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒄰𒈨𒌍 𒌓𒅗𒁇 𒈠𒁕𒋫𒋙𒉡 𒀀𒈾 𒌋𒅗𒄭𒀀 𒌒𒇻𒉌 𒋫 𒆳𒆸𒊒𒊑 𒀜𒌅𒈲>
  text <𒀀𒈾 𒆳 𒉌𒆗 𒃻 𒌷𒄷𒇻𒉡 𒀀𒈾 𒆳𒆸𒄭 𒃻 𒁉𒋫𒀀𒉌 𒆭𒀊 𒌷𒄩𒌅 𒌷𒄩𒋫𒊒 𒌷𒉌𒅖𒌅𒌦 𒌷𒊓𒁉𒁲>
  text <𒌷𒁁𒆥𒀀 𒌷𒅈𒍝𒉌𒀀 𒌷𒋼𒂊𒆷 𒌷𒄩𒇻𒀀 𒌷𒈨𒌍𒉌 𒃻 𒆳𒆸𒄭 𒃻 𒀸 𒁉𒈩 𒆳𒌑𒋢 𒆳𒀀𒊒𒀀>
  text <𒆳𒀀𒊏𒅈𒁲 𒆳𒈨𒌍𒂊 𒆗𒈨𒌍 𒃻𒉡 𒆳𒌓 𒄤𒈨𒌍𒋙𒉡 𒄭𒀀𒈨𒌍 𒀀𒂁 𒊩𒆷𒋢𒉡 𒃻𒋗𒈨𒌍𒋙𒉡 𒀾𒇻𒆷>
  text <𒂟𒈨𒌍 𒅅𒁺𒊒 𒋗𒋛 𒀀𒍢𒌅 𒃻 𒁍𒌓 𒌷𒉌𒅖𒌅𒌦 𒃻 𒁶 𒅎𒋛𒀀 𒋫 𒀭𒂊 𒋗𒋡𒇻𒆳 𒁳𒌓>
  text <𒊭 𒀸 𒌋𒌋𒈨𒌍𒉌 𒀜𒈨𒌍𒀀 𒈠𒄠𒈠 𒀸 𒆠𒆗𒋙𒉡 𒆷 𒋼𒌑 𒄣𒊏𒁲𒅀 𒁶 𒄷𒈨𒌍 𒌋𒅗𒋙𒉡 𒄿𒊺𒀪>
  text <𒈫 𒈨 𒁹 𒋗𒅆 𒂟𒈨𒌍 𒁵𒈭𒍢𒋙𒉡 𒀸 𒄑𒆪𒈨𒌍 𒌑𒌑𒆤 𒊕𒁺𒈨𒌍𒋙𒉡 𒋻𒄑 𒀀𒈾 𒀀𒋛𒋼 𒅈𒍦 𒋛𒋫𒋼𒋙𒉡 𒆠𒈠 𒄷>
  text <𒆥𒉌 𒀀𒈾 𒅗𒀀𒉿 𒃻 𒆳𒂊 𒊒𒈨𒌍𒉌 𒊩𒆷𒋢𒉡 𒃻𒋗𒈨𒌍𒋙𒉡 𒋫 𒆠𒆗 𒆳𒂊 𒌑𒊺𒊑𒁕 𒌷𒈨𒌍𒉌 𒃻 𒀸 𒆠𒆗>
  text <𒄯𒃻𒀀𒉌 𒆗𒈨𒌍 𒃻𒉡 𒀀𒁔 𒀝𒄥 𒀸 𒉈𒈨𒌍 𒀾𒊒𒌒 𒂟𒈨𒌍 𒄠𒈥 𒋫 𒅆 𒄑𒆪𒈨𒌍𒀀 𒅁𒁇𒅆𒁺𒉌 𒌨𒁺𒉌 𒄊𒅀𒈨𒌍𒅀>
  text <𒁳𒌓 𒄘𒌦 𒈠𒁕𒌅 𒌋 𒇽𒍝𒉋 𒆪𒁺𒊑 𒌋𒅗𒋙𒉡 𒀸𒆲 𒁹𒁍𒌑𒁍 𒌉 𒁀𒁍𒀀 𒌉 𒂗𒌷 𒃻 𒌷𒉌𒅖𒌅𒌦>
  text <𒄿𒈾 𒌷𒇹𒀭 𒀀𒆪𒊻 𒋢𒋙 𒂦 𒌑𒄬𒈜 𒀸 𒌓𒈨𒋙𒈠 𒍝𒇴 𒁍𒈾𒉌𒅀 𒆕𒍑 𒋫𒈾𒋾 𒆧𒋗𒋾𒀀>
  text <𒀸 𒊮𒁉 𒀠𒌉 𒀸 𒆳𒂊 𒂊𒆥 𒀸 𒌷𒁹𒀸𒋩𒉽𒀀 𒀸 𒊕𒂊𒉌 𒌑𒊺𒍣𒄑 𒀸 𒇷𒈨 𒀭𒉌𒈠 𒀸 𒌗𒉈 𒌓𒌋𒌋𒐉𒆚>
  text <𒀸 𒆠𒂍 𒀸𒋩 𒀭𒈹 𒀭𒈨𒌍 𒃲𒈨𒌍 𒂗𒈨𒌍𒅀 𒋫 𒌷𒉌𒉡𒀀 𒀜𒌅𒈲 𒀀𒈾 𒌷𒈨𒌍𒉌 𒃻 𒄊 𒆳𒉌𒁓 𒌋 𒆳𒉺𒍝𒋼 𒆳𒈨𒌍 𒆗𒈨𒌍>
  text <𒃻𒉡 𒇻 𒀀𒌨 𒌷𒀜𒆪𒌦 𒌷𒍑𒄷 𒌷𒉿𒆷𒍣 𒌋𒌋 𒌷𒈨𒌍𒉌 𒃻 𒇷𒈨𒌅𒋙𒉡 𒆳𒌓 𒄤𒈨𒌍𒋙𒉡 𒄭𒀀 𒀀𒂁>
  text <𒊩𒆷𒋢𒉡 𒃻𒋗𒈨𒌍𒋙𒉡 𒀸𒇻𒆷 𒌷𒈨𒌍𒉌 𒀸 𒉈𒈨𒌍 𒋙𒀾 𒂟𒈨𒌍 𒄠𒈥 𒋫 𒅆 𒄑𒆪𒈨𒌍𒀀 𒅁𒁇𒅆𒁺𒉌 𒌨𒁺𒉌>
  text <𒄊𒅀𒈨𒌍𒅀 𒁳𒌓 𒅗𒂉𒊒 𒂊𒈨𒋢𒉡𒋾 𒋫 𒌷𒈨𒌍𒉌 𒃻 𒄊 𒆳𒉌𒁓 𒌋 𒆳𒉺𒍝𒋼 𒀜𒉏𒈲 𒀀𒇉𒄘𒃼 𒂊𒋼𒄵>
  text <𒁹 𒆳𒃰𒈬𒄭 𒀝𒄭𒆗 𒄘𒌦 𒈠𒁕𒌓 𒃻 𒆳𒃰𒈬𒄭 𒆳𒈲𒆠 𒄰 𒌓𒅗𒁇 𒄞𒈨𒌍 𒇻𒈨𒌍 𒃾𒈨𒌍 𒄠𒄯 𒆠𒄿 𒄿𒈾 𒆳𒃰𒈬𒄭>
  text <𒊻𒁀𒆪𒉌 𒄭𒂊𒈬 𒌓𒋼𒊒𒉌 𒈠𒀀 𒌷𒋢𒊒 𒃻 𒂍𒄩𒇻𒉿𒂊 𒀉𒋫𒁄𒆐 𒁹𒄩𒈠𒋫𒀀𒅀 𒇽𒃻𒋙𒉡 𒄿𒁺𒆪>
  text <𒁹𒀀𒄭𒅀𒁀𒁀 𒌉 𒆷 𒈠𒌋𒌋 𒋫 𒆳𒂍𒀀𒁲𒉌 𒌒𒇻𒉌𒋙 𒀀𒈾 𒌋𒌋𒋾 𒁹 𒌋𒅗𒋙𒉡 𒅖𒆪𒉡 𒄿𒈾 𒊑𒍮𒋼 𒃻 𒀸𒋩 𒀭𒅎>
  text <𒀭𒈨𒌍 𒃲𒈨𒌍 𒈬𒊬𒁍𒌑 𒌋𒌋𒋾𒀀 𒄑𒇀𒈨𒌍 𒂟𒄭𒀀𒈨𒌍𒀀 𒀜𒆠 𒅆𒁲 𒀀𒇉𒄩𒁓 𒀀𒍝𒁁 𒄿𒈾 𒈨𒉌𒌓𒋾𒅀 𒈠𒁕𒌅>
  text <𒄭𒀀 𒃻 𒁹𒀭𒁲𒈠𒉡𒄩𒌋𒌋𒀭𒈨𒌍𒉌 𒌷𒃻𒁲𒃶𒈾𒀀𒀀 𒃻 𒁹𒇽𒀭𒅎 𒌷𒋗𒈾𒀀𒀀 𒆬𒌓𒈨𒌍 𒆬𒄀𒈨𒌍>
  text <𒀭𒈾𒈨𒌍 𒄰𒈨𒌍 𒌓𒅗𒁇 𒌆𒇻𒁔𒋾 𒄵𒈨 𒌆𒇻𒁔𒋾 𒌆𒃰𒈨𒌍 𒀜𒋫𒄯 𒁹 𒌷𒋢𒌑𒊑 𒃻 𒂍𒄩𒇻𒉿𒂊 𒀝𒄭𒆗>
  text <𒁔𒄭 𒈨𒇴𒈨 𒃻 𒀸𒋩 𒂗𒅀 𒄑𒄽𒋙𒉡 𒇽𒃲𒈨𒌍 𒇽𒋗𒄀𒈨𒌍 𒌷 𒀀𒈾 𒋗𒍪𒌒 𒍣𒈨𒌍𒋙𒉡 𒀀𒈾 𒃮𒅀 𒌓𒁺𒉌>
  text <𒄊𒅀𒀀 𒄑𒁍𒌓 𒈠𒀀 𒄩𒁕𒀜 𒁺𒆪 𒈠𒀀 𒄩𒁕𒀜 𒁄𒀖 𒈠𒀀 𒄩𒁕𒀜 𒃻 𒊮𒅗𒉌 𒂊𒁍𒍑 𒁹𒀀𒄭𒅀𒁀𒁀 𒌉 𒆷 𒈠𒈠𒈾>
  text <𒃻 𒋫 𒆳𒂍𒀀𒁲𒉌 𒌒𒇻𒉌𒋗𒉌 𒀸 𒋗 𒁳𒀜 𒀸 𒄀𒄫 𒊮𒁉𒅀 𒌋 𒋗𒍑𒄯 𒄑𒆪𒈨𒌍𒀀 𒌷 𒀀𒋛𒁉 𒂟𒈨𒌍 𒂗 𒄭𒄭 𒃮𒁍>
  text <𒌑𒍝𒁉𒌅𒉌 𒄿𒋫𒉡𒉌 𒇽𒃲𒈨𒌍𒀀 𒀀𒈾 𒂍𒃲𒋙 𒂍𒆳𒈨𒌍𒋙 𒌑𒊺𒆗 𒆬𒌓𒋙 𒆬𒄀𒋢 𒃻𒂵𒋙 𒃻𒋗𒋙 𒌓𒅗𒁇>
  text <𒀭𒁇𒈨𒌍 𒀭𒈾𒈨𒌍 𒄰𒈨𒌍 𒌓𒅗𒁇 𒋰𒄩𒀀𒉌 𒌓𒅗𒁇 𒄩𒊑𒀀𒋼 𒌓𒅗𒁇 𒃻𒂵 𒌓𒅗𒁇 𒈠𒀪𒀀𒁺 𒉌𒌓𒄑𒉢𒃲 𒄑𒍎>
  text <𒄴𒍣 𒊩𒂟𒈨𒌍 𒂍𒃲𒈨𒌍𒋙 𒊩𒌉𒊩𒈨𒌍𒋙 𒊩𒆷𒀜 𒂟𒈨𒌍 𒂗 𒄭𒄭 𒀀𒁲 𒃻𒂵𒈨𒌍𒋙𒉡 𒀭𒈨𒌍𒉌𒋙 𒀀𒁲 𒃻𒂵𒋙𒉡>
  text <𒉌𒌓 𒆳𒂊 𒋗𒄣𒊒 𒄑𒇀𒋙 𒊏𒆠𒋢 𒀲𒆳𒊏𒈨𒌍 𒄑𒇲 𒄑𒉌𒊑𒋙 𒄬𒇻𒌒𒋾 𒀲𒆳𒊏𒈨𒌍 𒄬𒇻𒌒𒋾 𒂟𒈨𒌍>
  text <𒌆𒇻𒁔𒋾 𒄵𒈨 𒌆𒇻𒁔𒋾 𒄑𒃰𒈨𒌍 𒉌𒄑 𒄭𒂵𒁁 𒄑𒂊𒊑𒉡 𒋆𒈨𒌍 𒄭𒂵𒈨𒌍 𒆠𒋛𒋾 𒄑𒂊𒊑𒉌>
  text <𒋠𒍝𒆳𒈪 𒋠𒍝𒆳𒋛𒀀 𒄑𒈥𒁍𒁕𒋙 𒄞𒈨𒌍𒋙 𒇻𒍢𒉌𒋙 𒊩𒆷𒋢 𒂂𒋫 𒃻 𒁶 𒀯𒈨𒌍 𒀭𒂊 𒋃𒋫 𒆷𒀀 𒌇𒌑>
  text <𒀾𒇻𒆷 𒁹𒀀𒍣𒀭 𒇽𒃻𒉡 𒃻 𒊏𒈠𒉌𒅀 𒌋𒅗𒋙𒉡 𒀸𒆲 𒀀𒋛𒌅 𒀸 𒁍𒌓 𒆍𒃲𒋙 𒅈𒍦 𒇽𒃲𒈨𒌍 𒄠𒈥>
  text <𒅁𒁄𒆠𒌅𒉌 𒀀𒆪𒍮 𒋢𒈨𒌍𒋙𒉡 𒀀𒋛𒌅 𒌑𒄬𒈜 𒀀𒉡𒋼 𒀸 𒊮𒁉 𒀀𒋛𒋼 𒌑𒈠𒄆 𒀀𒉡𒋼 𒀸 𒌋𒅗>
  text <𒄿𒋛𒋼 𒀸 𒍣𒆥𒁁 𒌑𒍝𒄒 𒀭𒉡𒋼 𒀸 𒁁𒌅𒁁𒋾 𒃻 𒀀𒋛𒋼 𒀸 𒍣𒆥𒁁 𒌑𒊩𒁉 𒈠𒀪𒁺𒋼 𒀸 𒉿𒍮 𒆳𒅀>
  text <𒀀𒆪𒍮 𒋢𒈨𒌍𒋙𒉡 𒂦𒈨𒌍𒉌 𒌑𒄬𒈜 𒃻 𒇽𒃻𒊕𒈨𒌍 𒃻 𒇽𒃻𒊕 𒌋𒌋𒈨𒌍𒉌 𒂗 𒄭𒄿𒄭 𒍜𒈨𒌍𒋙𒉡 𒌑𒁀𒄘>
  text <𒁹𒀀𒄭𒅀𒁀𒁀 𒁹 𒌷𒉌𒉡𒀀 𒌒𒆷𒋗 𒀀𒆪𒋢 𒋢𒋙 𒂦 𒃻 𒌷𒉌𒉡𒀀 𒌑𒄬𒈜 𒇷𒋫 𒅇 𒆗𒈾𒉌>
  text <𒌋𒅗 𒆳𒆷𒆥𒂊 𒀠𒋫𒃶 𒆠𒄿 𒀸 𒌷𒋢𒌑𒊑 𒊻𒁀𒆪𒉌 𒈠𒁕𒌓 𒃻 𒌋𒌋𒈨𒌍𒉌 𒃻 𒆳𒆷𒆥𒂊 𒀀𒈾 𒋛𒄯𒋾𒋙𒉡>
  text <𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒄰𒈨𒌍 𒌓𒅗𒁇 𒄞𒈨𒌍 𒇻𒈨𒌍 𒌆𒇻𒁔𒋾 𒄵𒈨 𒌆𒇻𒁔𒋾 𒄑𒃰𒈨𒌍 𒄘𒌦>
  text <𒅇 𒋫𒈥𒌅 𒌑𒃻𒌁 𒌋𒅗𒋙𒉡 𒀾𒆲 𒀸 𒌓𒈨𒋙𒈠 𒈠𒁕𒌅 𒃻 𒁹𒄩𒅀𒀀𒉌 𒌷𒄭𒅔𒁕𒈾𒀀𒀀 𒆬𒌓𒈨𒌍>
  text <𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒉌𒌓 𒌑𒈬 𒉌𒌓𒄑𒉢𒃲 𒋠𒍝𒆳𒈪 𒌓𒊏𒀀𒋼 𒈠𒁕𒌅𒋙 𒄠𒄯 𒀸 𒌓𒈨𒋙𒈠 𒍝𒇴>
  text <𒌋𒌋𒋾𒀀 𒋩𒁀𒀀 𒆕𒍑 𒇷𒄿𒋫 𒅇 𒋫𒈾𒋾 𒀸 𒊮 𒀠𒌉 𒀸 𒉠 𒂍𒃲𒋙 𒌑𒊺𒍣𒄑 𒉌𒌓𒈾𒆕𒀀𒈨𒌍𒀀 𒆕𒍑>
  text <𒋫𒈾𒋾 𒄑𒊒𒋾𒀀 𒀸 𒊮 𒊬 𒀸 𒆍𒋙 𒀾𒆪𒌦 𒀸 𒇷𒈨 𒈬 𒈬𒀀𒈠 𒀸 𒆠𒂍 𒀸𒋩 𒂗 𒃲 𒂗𒀀 𒌋 𒀭𒈦 𒉘 𒋃𒋾𒀀>
  text <𒃻 𒀸 𒋻𒍢 𒌋𒌋𒈨𒌍𒉌 𒀜𒈨𒌍𒀀 𒇽𒃻 𒆳𒋢𒄭 𒀀𒈾 𒆳 𒀸𒋩 𒆷 𒁺𒉌 𒁹𒀭𒆕 𒇽𒃻𒆳 𒆳𒋢𒄭 𒀀𒈾 𒋗𒍪𒌒 𒍣𒈨𒌍𒋙 𒀀𒁲 𒋀𒈨𒌍𒋙>
  text <𒌉𒈨𒌍𒋙 𒆬𒌓𒈨𒌍 𒆬𒄀𒈨𒌍 𒈠𒁕𒌅𒋙 𒁹 𒌷𒉌𒉡𒀀 𒀀𒈾 𒌋𒅗𒀀 𒇻 𒌒𒆷 𒀸 𒇷𒈨 𒅇𒈠 𒀸 𒌷𒀏 𒊻𒁀𒆪 𒄭𒂊𒈬>
  text <𒌓𒋼𒊒𒉌 𒈠𒀀 𒇽𒈨𒌍𒂊 𒆳 𒀾𒋗𒊏𒀀𒀀 𒁹𒄷𒆷𒀀𒀀 𒇽𒂗𒌷𒋙𒉡 𒃻 𒁹𒁲𒈠𒉡𒊕 𒌋𒌋 𒆳 𒀸𒋩 𒉣 𒀀𒌨 𒉺𒉌𒀀>
  text <𒀸 𒌷𒄬𒍣𒇻𒄩 𒌑𒃻𒊍𒁉𒌅𒋙𒉡𒉌 𒄿𒋫𒁄𒆪𒌓 𒌷𒁕𒄠𒁕𒈬𒊓 𒌷 𒌋𒌋𒋾𒀀 𒀀𒈾 𒊍𒁀𒋼 𒅋𒇷𒆪>
  text <𒀸 𒆠𒂍 𒀸𒋩 𒀭𒃻𒈦 𒅇 𒀭𒅎 𒀭𒈨𒌍 𒄘𒇷𒅀 𒄑𒇀𒈨𒌍 𒂟𒄭𒀀𒈨𒌍𒀀 𒀜𒆠 𒀸 𒊕𒂊𒉌 𒀀𒇉𒋢𒌒𒈾𒀜 𒀀𒊬 𒍝𒇴>
  text <𒃻 𒁹𒄑𒆪𒋾𒀀𒂍𒊹𒊏 𒅇 𒁹𒄑𒆪𒋾𒀭𒈦 𒌋𒌋 𒆳 𒀸𒋩 𒀜𒈨𒌍𒀀 𒄿𒍝𒍪𒌑𒉌 𒍝𒇴 𒌋𒌋𒋾𒅀 𒀊𒉌 𒀉𒋾𒋙𒉡 𒌑𒊺𒍣𒄑>
  text <𒀸 𒌓𒈨𒋙𒈠 𒈠𒁕𒌅 𒃻 𒆳𒄿𒍝𒆷 𒄞𒈨𒌍 𒇻𒈨𒌍 𒃾𒈨𒌍 𒀜𒋫𒄯 𒀀𒈾 𒆳𒁉𒅀𒊑 𒀜𒋫𒁄𒆐 𒀀𒈾 𒌷𒆠𒈾𒁍>
  text <𒌷 𒆗𒉡𒋾𒋙 𒃻 𒁹𒄷𒆷𒀀𒀀 𒀝𒄭𒆗 𒀸 𒄀𒄫 𒂟𒄭𒀀𒈨𒌍𒀀 𒀞𒀀 𒋃𒈬𒊑 𒌷 𒀀𒋛𒁉 𒆳𒀜 𒐍 𒈨 𒂟𒈨𒌍 𒈬𒈭𒍢𒋙𒉡>
  text <𒀸 𒄑𒆪 𒌑𒌑𒆤 𒐈 𒅆 𒊩𒆷𒋢𒉡 𒀸 𒉈𒈨𒌍 𒋙𒀾 𒆠𒄿 𒇷𒂅𒋼 𒁹𒂗 𒀸 𒊮𒋙𒉡 𒋾𒆷 𒌌 𒂊𒍦 𒁹𒄷𒆷𒀀𒀀>
  text <𒇽𒂗𒌷𒋗𒉡 𒋾𒆷 𒀸 𒋗 𒊍𒁁 𒇽𒇼𒈨𒌍𒋙𒉡 𒀀𒈾 𒄿𒋛𒋫𒀀𒋼 𒅈𒍦 𒇽𒁀𒌅𒇷𒋙𒉡 𒊩𒁀𒌅𒆷𒋼𒋙𒉡 𒀀𒈾 𒋙𒀾𒋼 𒋙𒀾>
  text <𒁹𒄷𒆷𒀀𒀀 𒇽𒂗𒌷𒋙𒉡 𒀀𒆪𒍮 𒋢𒋙 𒂦 𒃻 𒌷𒁕𒄠𒁕𒈬𒊓 𒌑𒄬𒈜 𒌷 𒀊𒁔 𒀝𒄥 𒀸 𒉈𒈨𒌍 𒋙𒀾𒌒>
  text <𒌷𒈠𒊑𒊑 𒃻 𒇷𒈨𒌅𒋙𒉡 𒆳𒌓 𒐐 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤 𒈫 𒈨 𒊩𒆷𒋢𒉡 𒀸 𒉈𒈨𒌍 𒋙𒀾𒌒 𒐈 𒈨>
  text <𒂟𒈨𒌍 𒃻 𒆳𒉌𒅕𒁉 𒀸 𒁁𒄷𒍢 𒀸 𒂔 𒀀𒂁 𒊩𒆷𒋢𒉡 𒄞𒈨𒌍𒋙𒉡 𒇻𒍢𒉌𒋙𒉡 𒌑𒋼𒊏 𒆳𒉌𒅕𒁍 𒃻 𒄊 𒆳𒌑𒄭𒊏>
  text <𒀀𒄩𒅖 𒄑𒁍𒌓 𒀀𒈾 𒌷𒋼𒂊𒆷 𒌷 𒆗𒉡𒋾𒋙𒉡 𒂊𒊒𒁍 𒋫 𒌷𒆠𒈾𒁍 𒀜𒌅𒈲 𒀀𒈾 𒌷𒋼𒂊𒆷 𒀝𒄭𒆗>
  text <𒌷 𒆗𒀭 𒆗𒌋𒌋 𒐈 𒂦𒈨𒌍𒉌 𒆷𒁉 𒂟𒈨𒌍 𒀀𒈾 𒂦𒈨𒌍𒋙𒉡 𒆗𒉡𒋼 𒅇 𒂟𒄭𒀀𒈨𒌍𒋙𒉡 𒄭𒀀𒈨𒌍 𒀉𒉌𒌓𒇻𒈠 𒆷 𒌨𒁺𒉌>
  text <𒄊𒅀𒈨𒌍𒀀 𒆷𒀀 𒄑𒁍𒌓 𒄿𒈾 𒁁𒄷𒍢 𒌋 𒋾𒁺𒆠 𒌷 𒀀𒋛𒁉 𒆳𒀜 𒐈 𒅆 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤 𒊩𒆷𒋢𒉡>
  text <𒃻𒋗𒈨𒌍𒋙𒉡 𒄞𒈨𒌍𒋙𒉡 𒇻𒍢𒉌𒋙𒉡 𒀸𒇻𒆷 𒊩𒆷𒋢𒉡 𒄭𒀀𒈨𒌍 𒀸 𒉈𒈨𒌍 𒋙𒀾 𒂟𒈨𒌍 𒋾𒆷𒈨𒌍 𒄭𒀀𒈨𒌍 𒀸 𒋗𒋼 𒌑𒂟𒁉𒋫>
  text <𒀭𒉡𒋼 𒆏𒉿𒋙𒉡 𒈩𒋾𒋙𒉡 𒌑𒁁𒄘 𒀭𒉡𒋼 𒀊𒉿𒋙𒉡 𒉿𒅀𒋙𒉡 𒈩𒈨𒌍𒋙𒉡 𒌑𒁁𒄘 𒃻 𒂟𒈨𒌍 𒄭𒀀𒈨𒌍 𒅆𒅀𒋙𒉡 𒌑𒉌𒉋>
  text <𒁹𒀉 𒄿𒋛𒌅 𒃻 𒋾𒆷𒈨𒌍 𒁹 𒃻 𒊕𒁺𒈨𒌍 𒅈𒍦 𒀸 𒄑𒁺𒉌 𒀸 𒇷𒈨𒀉 𒌷𒋙𒉡 𒊕𒁺𒈨𒌍𒋙𒉡 𒀸 𒊮𒁉 𒌑𒀪𒅋 𒇽𒁀𒌅𒇷𒋙𒉡>
  text <𒊩𒁀𒌅𒆷𒋼𒋙𒉡 𒁹 𒋙𒀾𒋾 𒋙𒀾 𒌷 𒀊𒁔 𒀝𒄥 𒀸 𒉈𒈨𒌍 𒋙𒀾𒌒 𒀀𒆰𒋙 𒀸 𒌓𒈨𒋙𒈠 𒌷𒀸𒀸 𒃻 𒆳𒉌𒅕𒁉>
  text <𒂦𒈨𒌍𒉌𒋙𒉡 𒆗𒉡𒋼 𒀊𒁔 𒀝𒄥 𒀸 𒉈𒈨𒌍 𒀾𒊒𒌒 𒅖𒌅 𒆳𒉌𒅕𒁉 𒀜𒉏𒃻 𒀀𒈾 𒌷𒌅𒍑𒄩>
  text <𒀝𒄭𒆗 𒌷𒌅𒍑𒄩 𒁹 𒌍𒋙𒋼 𒊍𒁁 𒂦𒋙 𒆷𒁁𒊒 𒌑𒈾𒉑 𒀀𒊬𒋙 𒌑𒈨𒋛 𒆗𒈾𒋢 𒀝𒋤 𒂦 𒉋>
  text <𒋫 𒍑𒊺𒋙 𒀀𒁲 𒃮𒁳𒁉𒋙 𒅈𒍦 𒌑𒋠𒇸 𒌑𒊬𒈛 𒂍𒃲𒈝 𒀀𒈾 𒋗𒁁 𒌋𒌋𒋾𒀀 𒀸 𒊮𒁉 𒀜𒁲 𒄑𒅅𒈨𒌍 𒆕𒍑 𒀸 𒆍𒈨𒌍𒃻 𒌑𒊑𒋼>
  text <𒂍𒃲 𒅆𒄿 𒋫 𒍑𒊺𒃻 𒀀𒁲 𒃮𒁳𒁉𒃻 𒅈𒍦 𒌑𒋠𒇸 𒍝𒇴 𒁍𒈾𒉌𒀀 𒃻 𒉌𒌓𒉿𒇷 𒌓𒂊 𒆕𒍑 𒋫𒈾𒋾>
  text <𒆧𒋙𒋾𒀀 𒋗𒌅𒌨𒋼 𒅇 𒅋𒅗𒆑 𒄥𒁲𒅀 𒃻 𒆳𒆳 𒈾𒄿𒊑 𒂊𒋰𒉺𒋙 𒀸 𒊮 𒊬 𒀸 𒌷𒌅𒍑𒄩>
  text <𒌑𒊺𒍣𒄑 𒉌𒌓𒈾𒆕𒀀 𒊬 𒀸 𒂦𒋙 𒃻𒌦 𒌦𒈨𒌍 𒆳 𒀸𒋩 𒀭𒊭𒋼 𒃻 𒋫 𒉺𒀭 𒋢𒌦𒆥 𒁍𒁍𒋼 𒀀𒈾 𒆳𒆳𒈨𒌍>
  text <𒃻𒉌𒀀𒋼 𒀀𒈾 𒆳𒊒𒊑𒂊 𒂊𒇷𒌑𒉌 𒌑𒋼𒊏𒋙𒉡 𒀸 𒌷𒌅𒍑𒄩 𒌑𒃻𒊍𒁁𒋢𒉡 𒌷 𒋙𒀀𒌓 𒀀𒈾 𒊏𒈨𒉌𒀀>
  text <𒊍𒁁 𒊺𒄠𒈨𒌍 𒊺𒅔𒉡𒈨𒌍 𒃻 𒆳𒉌𒅕𒁉 𒀸 𒊮𒁉 𒁾𒊌 𒋛𒋫𒀜 𒆳𒉌𒅕𒁉 𒃻 𒋫 𒅆 𒄑𒆪𒈨𒌍𒀀 𒅁𒁇𒅆𒁺𒉌>
  text <𒌨𒁺𒉌 𒄊𒅀𒈨𒌍𒀀 𒄑𒁍𒌓 𒌷𒀸𒀸𒋙𒉡 𒂍𒄭𒀀𒈨𒌍𒋙𒉡 𒈾𒂅𒋼 𒌑𒃻𒊍𒁉𒋢𒉡 𒄘𒌦 𒌋 𒈠𒁕𒌓 𒀲𒆳𒊏𒈨𒌍>
  text <𒀲𒄊𒉣𒈾𒈨𒌍 𒄞𒈨𒌍 𒇻𒈨𒌍 𒃾𒈨𒌍 𒄰𒈨𒌍 𒌓𒅗𒁇 𒇽𒍝𒁉𒅋 𒆪𒁺𒊑 𒌋𒅗 𒃻 𒉺𒀭 𒌑𒃻𒌁 𒁹 𒌷𒋙𒉡 𒀾𒆲 𒌉𒈨𒌍𒋙𒉡 𒆠𒄿 𒇷𒂅𒋼>
  text <𒊍𒁁 𒆠𒄿 𒀸 𒌷𒌅𒍑𒄩 𒊻𒁀𒆪𒉌 𒈠𒁕𒌓 𒃻 𒁹𒄠𒈨𒁀𒀪𒇷 𒌉𒍝𒈠𒉌 𒁹𒀭𒄭𒋾 𒆳𒊒𒊑𒀀𒀀>
  text <𒃻 𒁹𒆷𒀊𒂅𒊑 𒌉 𒂅𒁍𒋛 𒆳𒉌𒅕𒁺𒌦 𒌋 𒈠𒁕𒌅 𒃻 𒆳𒌑𒊒𒈨 𒃻 𒁉𒋫𒉌 𒃻 𒌋𒌋𒈨𒌍𒉌 𒃻 𒆳𒆳 𒈾𒄿𒊑>
  text <𒄑𒇀𒈨𒌍 𒀲𒆳𒊏𒈨𒌍 𒀲𒄊𒉣𒈾𒈨𒌍 𒆬𒌓𒈨𒌍 𒆬𒄀𒈨𒌍 𒄰 𒌓𒅗𒁇 𒄞𒈨𒌍 𒇻𒈨𒌍 𒃾𒈨𒌍 𒈠𒁕𒋫𒋙𒉡 𒄠𒄯>
  text <𒇽𒍝𒁉𒅋 𒆪𒁺𒊑 𒌋𒅗 𒆳𒆳 𒈾𒄿𒊑 𒀠𒋫𒃶 𒀸 𒋫𒅀𒅈𒋾𒅀 𒃻 𒆳𒆳 𒈾𒄿𒊑 𒆳𒉌𒅕𒁍 𒃻 𒊮>
  text <𒆳𒁉𒅀𒊑 𒁄𒆐 𒑆 𒌷𒀸𒀸𒋙𒉡 𒌑𒋫𒊺𒊒 𒀀𒈾 𒌷𒅖𒉿𒇷𒅁𒊑𒀀 𒌷 𒆗𒉡𒋾𒋙𒉡 𒅇 𒆳𒌑 𒈥𒍮>
  text <𒀉𒉌𒌓𒇻𒈠 𒌑𒁀𒈾𒀜 𒆳𒂊 𒀀𒋛𒁉 𒆳𒀜 𒀸 𒆠𒆗 𒆳 𒆗𒉌 𒄤𒈨𒌍𒋙𒉡 𒀀𒂁 𒍗𒈨𒌍𒋙𒉡 𒁶 𒈾𒉺𒋛 𒆳𒌑>
  text <𒇻 𒊍𒊒𒌒 𒋛𒋫𒋼𒋙𒉡 𒄯𒊒 𒈾𒀜𒁀𒆪 𒃻 𒆳𒂊 𒇻 𒂊𒆰 𒊩𒆷𒋢𒉡 𒃻𒋗𒋙𒉡 𒀾𒇻𒆷 𒊕𒁺𒈨𒌍 𒈮𒋰𒇷𒋙𒉡>
  text <𒌑𒉌𒆧 𒁲𒅎𒌓 𒀸 𒊕 𒌷𒋙𒉡 𒅈𒍦 𒇽𒁀𒌅𒇷𒋙𒉡 𒊩𒁀𒌅𒆷𒋼𒋙𒉡 𒀀𒈾 𒋙𒀾𒋾 𒋙𒀾 𒀸 𒉌𒊑𒁁 𒃻 𒌷𒁍𒇷𒅀𒉌>
  text <𒂊𒋻𒁀 𒅆𒁲 𒀀𒇉𒇻𒆥𒀀 𒊍𒁀𒋫 𒀸 𒈨𒉌𒌓𒋾𒀀 𒌷𒈨𒌍𒉌 𒃻 𒆳𒆸𒄭 𒃻 𒀸 𒉌𒊑𒁁 𒆳𒀜 𒄤𒈨𒌍𒋙𒉡 𒄭𒀀𒈨𒌍>
  text <𒀀𒂁 𒊩𒆷𒋢𒉡 𒀸𒈜 𒌷𒀸𒀸𒈨𒌍 𒀸 𒉈𒈨𒌍 𒀀𒊓𒊐 𒀀𒈾 𒌷𒅈𒁺𒉺 𒀜𒋾𒍢𒀀 𒀸 𒌓𒈨𒋙𒈠 𒈠𒁕𒌅>
  text <𒃻 𒁹𒀀𒄭𒊏𒈬 𒌉𒅀𒄭𒊑 𒃻 𒆳𒉌𒆷𒀀𒀀 𒌉𒁀𒄭𒀀𒉌 𒆳𒉺𒋫𒀀𒀀 𒅇 𒌋𒌋𒈨𒌍𒉌 𒃻 𒆳𒄩𒉌𒃲𒁁 𒆬𒌓𒈨𒌍 𒆬𒄀𒈨𒌍>
  text <𒀭𒈾𒈨𒌍 𒄰 𒌓𒅗𒁇 𒄞𒈨𒌍 𒇻𒈨𒌍 𒀲𒆳𒊏𒈨𒌍 𒈠𒁕𒋫𒋙𒉡 𒄠𒄯 𒀸 𒇷𒈨 𒁹𒀸𒋩𒀸 𒄭𒂊𒈬 𒌓𒋼𒊒𒉌 𒈠𒀀>
  text <𒁹𒂟𒀭𒅎 𒇽𒈾𒋛𒆪 𒃻 𒆳𒁕𒂵𒊏 𒁄𒆐 𒆳𒍝𒈬𒀀 𒁹 𒋛𒄯𒋾𒋙 𒀀𒄩𒅖 𒄑𒁍𒌓 𒉌𒊒𒁍 𒃻 𒌷𒁀𒁉𒋼>
  text <𒂦 𒅕𒍢𒁍 𒀀𒈾 𒂊𒄫 𒉠 𒌋 𒀞 𒀀𒈾 𒊮𒅀 𒀉𒁍𒉌 𒀸 𒄑𒆪𒋾 𒀸𒋩 𒂗 𒃲𒂊 𒂗𒅀 𒌋 𒀭𒌶𒃲>
  text <𒁺 𒅆𒅀 𒀸 𒄑𒆪𒈨𒌍 𒄑𒍪𒋼 𒃻 𒀸𒋩 𒂗 𒅖𒊒𒅗 𒀀𒈾 𒀀𒅀𒅆 𒄑𒆪𒈨𒌍 𒂟𒄭𒀀𒈨𒌍𒀀 𒀜𒆠 𒀀𒈾 𒉌𒊑𒁁>
  text <𒃻 𒌷𒁀𒁉𒋼 𒀀𒌨 𒂟𒈨𒌍 𒀀𒈾 𒄀𒄫 𒂟𒄭𒀀𒈨𒌍𒋙𒉡 𒀉𒉌𒌓𒇻𒈠 𒀞 𒂊𒁍𒋗 𒀸 𒀉𒈨𒌍 𒈤𒈨𒌍 𒃻 𒀭𒌶𒃲 𒀀𒌨>
  text <𒉺𒉌𒀀 𒀉𒋼𒋙𒉡 𒄠𒁕𒄭𒄑 𒅆𒅆𒋙𒉡 𒀾𒆲 𒌺𒋙𒉡 𒌑𒉺𒊑𒅕 𒁹 𒅆 𒐉 𒈨 𒁹 𒋗𒅆 𒂟𒈨𒌍 𒁵𒈭𒍢𒋙𒉡 𒀸 𒉌𒊑𒁉>
  text <𒀀𒂁 𒌷𒌑𒍣𒂊 𒌷𒁉𒊒𒌅 𒌷𒆷𒂵𒆷𒂵 𒌷 𒆗𒉡𒋾𒋙𒉡 𒀀𒁲 𒁹 𒈨 𒌷𒀸𒀸 𒃻 𒇷𒈨𒌅𒋙𒉡 𒆳𒌓>
  text <𒊩𒆷𒋢𒉡 𒈥𒅆𒋢𒉡 𒄞𒈨𒌍𒋙𒉡 𒇻𒍢𒉌𒋙𒉡 𒀾𒇻𒆷 𒁹𒂟𒀭𒅎 𒀀𒈾 𒋗𒍪𒌒 𒍣𒈨𒌍𒋙 𒀀𒈾 𒆳𒂊 𒈥𒍢>
  text <𒂊𒇷 𒁹 𒅆 𒈫 𒈨 𒂟𒄭𒀀𒈨𒌍𒋙𒉡 𒀀𒋢𒄩 𒅖𒌅 𒆳𒁕𒂵𒊏 𒀜𒌅𒈲 𒀀𒈾 𒌷𒁀𒀀𒊏 𒀝𒄭𒆗 𒌷𒁀𒀀𒊏>
  text <𒆳𒀜 𒐈 𒈨 𒌋𒌋 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤 𒄞𒈨𒌍𒋙𒉡 𒇻𒍢𒉌𒋙𒉡 𒊩𒆷𒋢𒉡 𒂂 𒄥𒊏>
  text <𒐈 𒈨 𒂟𒄭𒀀𒈨𒌍𒋙𒉡 𒀀𒋢𒄩 𒀸 𒌗𒇯 𒌓𒆚 𒋫 𒌷𒆕𒍣 𒀜𒌅𒈲 𒀀𒈾 𒉌𒊑𒁁 𒃻 𒌷𒁀𒁉𒋼 𒆭𒌒>
  text <𒋫 𒌷𒁀𒁉𒋼 𒀜𒌅𒈲 𒀀𒈾 𒆳𒉌𒈲 𒃻 𒆳𒇻𒌌𒇻 𒆳𒆠𒉌𒁀 𒄿𒋡𒁍𒋙𒉌 𒀝𒄭𒆗 𒌷𒁍𒈾𒀀𒋛 𒌷 𒆗𒉡𒋾𒋙𒉡>
  text <𒃻 𒁹𒈬𒍝𒍢𒈾 𒌍 𒌷𒀸𒀸 𒃻 𒇷𒈨𒌅𒋙 𒀝𒋤 𒂟𒈨𒌍 𒅅𒁺𒊒 𒆳𒌑 𒈥𒍮 𒄑𒂟𒌅 𒁹𒀸𒋩𒉽𒀀 𒌨𒊕 𒂕𒋙𒉡>
  text <𒆠𒈠 𒄷𒈨𒌍 𒄿𒊺𒀪 𒀸 𒆳𒂊 𒆳𒉌𒈲 𒇽𒇼𒈨𒌍𒋙𒉡 𒁾𒊌 𒐈 𒈨 𒌋𒌋𒐋 𒈮𒋰𒇷𒋙𒉡 𒌑𒈾𒉿𒄑 𒀲𒆳𒊏𒈨𒌍𒋙 𒂊𒁶𒋗>
  text <𒋛𒋫𒋼𒋙𒉡 𒄯𒊒 𒈾𒀜𒁀𒆪 𒃻 𒆳𒂊 𒂊𒆰 𒐌 𒌷𒀸𒀸 𒃻 𒊮 𒆳𒉌𒈲 𒃻 𒀀𒈾 𒆗𒉡𒋾𒋙𒉡 𒅖𒆪𒉡 𒀝𒋤 𒄤𒈨𒌍𒋙𒉡>
  text <𒀀𒂁 𒊩𒆷𒋢𒉡 𒃻𒋗𒈨𒌍𒋙𒉡 𒄞𒈨𒌍𒋙𒉡 𒇻𒍢𒉌𒋙𒉡 𒀸𒈜 𒌷𒀸𒀸 𒀸 𒉈𒈨𒌍 𒀾𒊒𒌒 𒀀𒈾 𒍑𒈠𒉌𒅀𒈠 𒄥𒊏 𒁁𒉌𒌓>
  text <𒋫 𒍑𒈠𒉌 𒀭𒉌𒋼𒈠 𒀜𒌅𒈲 𒀀𒈾 𒌷𒀸𒀸 𒃻 𒂔 𒆳𒉌𒈲 𒃻 𒀀𒊬𒋙𒉡 𒈠𒄠𒈠 𒆷𒀀 𒂊𒈬𒊒 𒀀𒌨 𒌷𒆷𒅈𒁍𒊓>
  text <𒌷 𒆗𒉡𒋾𒋙 𒃻 𒁹𒆠𒅕𒋾𒀀𒊏 𒐍 𒌷𒀸𒀸 𒃻 𒇷𒈨𒌅𒋙 𒆳𒌓 𒂟𒈨𒌍 𒅅𒁺𒊒 𒆳𒌑 𒈥𒍮 𒄑𒂟𒌓 𒆳𒌑 𒁶 𒍣𒄒 𒄈𒀭𒁇>
  text <𒊺𒂊𒋢 𒈾𒀀𒁲 𒌋𒌋 𒋫 𒂟𒄭𒀀𒈨𒌍𒋙 𒂕𒋙𒉡 𒂊𒇷 𒀸 𒆠𒆗 𒆳𒂊 𒇽𒇼𒈨𒌍𒋙𒉡 𒀜𒁲 𒁹 𒈨 𒐕𒌋𒈫 𒂟𒈨𒌍 𒋾𒁺𒆠𒋙𒉡 𒀀𒌇 𒂟𒈨𒌍>
  text <𒄭𒀀𒈨𒌍 𒀸 𒅗𒀀𒉿 𒃻 𒆳𒂊 𒁾𒊌 𒊩𒆷𒋢𒉡 𒃻𒋗𒈨𒌍𒋙𒉡 𒄞𒈨𒌍𒋙𒉡 𒇻𒍢𒉌𒋙𒉡 𒄥𒊏 𒌷𒀸𒀸 𒀸 𒉈𒈨𒌍>
  text <𒋙𒀾𒌒 𒊕𒁺𒈨𒌍𒋙𒉡 𒀸 𒄑𒄖𒌒𒉌 𒃻 𒆳𒂊 𒂊𒀪𒅋 𒇽𒁀𒌋𒌆𒈨𒌍𒋙𒉡 𒊩𒁀𒌅𒆷𒋼𒋙𒉡 𒀀𒈾 𒋙𒀾𒋼 𒋙𒀾 𒀸 𒍑𒈠𒉌𒅀 𒄥𒊏 𒁁𒉌𒌓>
  text <𒀸 𒍑𒈠𒉌 𒀭𒉌𒋼𒈠 𒀝𒌅𒀾 𒁹 𒈨 𒐐 𒌷𒀸𒀸 𒃻 𒌷𒆷𒅈𒁍𒊓𒀀𒀀 𒌷𒂦𒇻𒇻𒈠𒀀𒀀 𒌷𒁍𒉌𒊓𒀀𒀀 𒌷𒁀𒊏𒀀𒀀>
  text <𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀸𒈜 𒌷𒀸𒀸 𒀀𒁔 𒀀𒄥 𒀸 𒉈𒈨𒌍 𒋙𒀾𒌒 𒐐 𒂟𒈨𒌍 𒃻 𒌷𒁀𒊏𒀀𒀀 𒀸 𒁁𒄷𒍢 𒀸 𒂔 𒀀𒂁>
  text <𒀸 𒌓𒈨𒋙𒈠 𒌋𒌋𒈨𒌍𒉌 𒃻 𒆳𒍝𒈬𒀀 𒁹 𒋛𒄯𒋾𒋙𒉡 𒁔𒄭 𒈨𒇴𒈨 𒃻 𒀸𒋩 𒂗𒀀 𒄑𒄽𒋙𒉡 𒄊𒅀𒈨𒌍𒀀 𒄑𒁍𒌓 𒀲𒆳𒊏𒈨𒌍 𒆬𒌓 𒆬𒄀>
  text <𒄠𒄯 𒆳𒌅 𒃮𒁉 𒃻 𒉺𒀀 𒁹𒂗 𒌑𒃻𒀾𒄯 𒀲𒆳𒊏𒈨𒌍 𒆬𒌓 𒆬𒄀 𒊺𒄠 𒌋 𒊺𒅔𒉡 𒅗𒁺𒊒 𒂊𒈨𒋢𒉡𒋾>
  text <𒋫 𒌷𒄑𒆪𒋾𒀸𒋩𒁳𒀜 𒀜𒌅𒈲 𒄊 𒆳𒉌𒅖𒉿 𒀀𒍝𒁁 𒆕 𒈬𒅆 𒅈𒋼𒁲 𒀀𒈾 𒌷𒈨𒌍𒉌 𒃻 𒆠𒋙𒉡 𒊒𒌑𒄣 𒃻 𒁉𒈩 𒆳𒃵𒊒 𒆳𒂊𒁲𒉡>
  text <𒃻𒉡 𒃻 𒁹𒂟𒀭𒅎 𒀀𒈾 𒆗𒉡𒋾𒋙 𒅖𒆲 𒀀𒌨 𒌷𒁉𒊒𒌅 𒆳𒌓 𒌷 𒀸 𒉈𒈨𒌍 𒋙𒀾 𒀸 𒇷𒈨 𒁹𒅂𒀀𒂉 𒀸 𒌷𒀏 𒊻𒁀𒆪𒉌 𒄭𒂊𒈬>
  text <𒌓𒋼𒊒𒉌 𒈠𒀀 𒁹𒀀𒈨𒅗 𒁹𒅈𒀾𒌅𒀀 𒈠𒁕𒌓 𒌋 𒅗𒁺𒊒 𒃻 𒀸𒋩 𒂗𒀀 𒇻 𒅅𒇻𒌑 𒀸 𒆠𒂍 𒀸𒋩 𒂗 𒃲𒂊 𒂗𒅀 𒌋 𒀭𒌶𒃲 𒀀𒌨 𒉺𒉌𒀀>
  text <𒀸 𒌗𒋞 𒌓𒁹𒆚 𒐈𒋼𒋙 𒀀𒈾 𒆳𒍝𒈬𒀀 𒀾𒆪𒈾 𒁲𒆪𒌅 𒉺𒀭 𒄑𒇀𒈨𒌍 𒌋 𒂟𒄭𒀀𒈨𒌍𒀀 𒆷𒀀 𒀜𒄢 𒋫 𒌷𒆕𒍣 𒀜𒌅𒈲 𒀀𒇉𒍝𒁀>
  text <𒆠𒋫 𒂊𒋼𒄵 𒀸 𒆳 𒉌𒊑𒁉 𒃻 𒆳𒁀𒁉𒋼 𒂊𒊒𒌒 𒀀𒇉𒊏𒁕𒀀𒉡 𒂊𒋼𒄵 𒀸 𒄊 𒆳𒂊 𒆳𒋛𒈠𒆠 𒆕 𒌓𒈨𒌍𒀀 𒀝𒌅𒀾 𒄞𒈨𒌍>
  text <𒇻𒈨𒌍 𒃾𒈨𒌍 𒈠𒁕𒌓 𒃻 𒆳𒁕𒂵𒊏 𒀜𒋫𒄯 𒋫 𒄊 𒆳𒋛𒈠𒆠 𒄑𒇀𒈨𒌍 𒆗𒌅 𒂍𒄬𒇻 𒊕𒆗𒋢 𒄿𒋛𒅀 𒀀𒋛𒆥 𒈬𒋗 𒀀𒁲>
  text <𒈾𒈠𒊑 𒅈𒋼𒁲 𒀀𒇉𒌉𒈾𒀜 𒂊𒋼𒄵 𒀸 𒁁𒄯 𒊓𒀭𒋼 𒀀𒈾 𒌷𒄠𒈠𒇷 𒌷 𒆗𒉡𒋾𒋙 𒃻 𒁹𒀀𒊏𒀾𒌅𒀀 𒀝𒄭𒆗>
  text <𒀸 𒁁𒄷𒍢 𒋾𒁺𒆠 𒌷 𒀀𒋛𒁉 𒆳𒀜 𒐍 𒈨 𒂟𒈨𒌍 𒁵𒈭𒍢𒋙𒉡 𒀸 𒄑𒆪𒈨𒌍 𒌑𒌑𒆤 𒄷𒊑𒈨𒌍𒋙𒉡 𒋻 𒌷𒋙𒉡 𒌑𒂷𒇷 𒍗𒈨𒌍𒋙𒉡>
  text <𒂍𒄭𒀀𒈨𒌍𒋙𒉡 𒊍𒊒𒌒 𒇽𒂟𒈨𒌍 𒄭𒀀𒈨𒌍 𒋾𒆷𒈨𒌍 𒀸 𒋗𒋼 𒌑𒂟𒁉𒋫 𒊩𒆷𒋢𒉡 𒄭𒀀𒈨𒌍 𒀾𒇻𒆷 𒌷 𒀀𒁔 𒀀𒄥 𒀸 𒉈𒈨𒌍 𒋙𒀾𒌒 𒌷𒄷𒁺𒌦>
  text <𒀀𒁲 𒌍 𒌷𒀸𒀸 𒃻 𒇷𒈨𒌓𒋙 𒆳𒌓 𒄤𒋙𒉡 𒀀𒌇 𒊩𒆷𒋢𒉡 𒄞𒈨𒌍𒋙𒉡 𒇻𒍢𒉌𒋙𒉡 𒀾𒇻𒆷 𒌷𒀸𒀸𒋙𒉡 𒀊𒁔 𒀝𒄥 𒀸 𒉈𒈨𒌍 𒋙𒀾 𒇽𒁀𒌋𒌆𒈨𒌍𒋙𒉡>
  text <𒊩𒁀𒌅𒆷𒋾𒋙𒉡 𒁹 𒋙𒀾𒋼 𒋙𒀾 𒌷𒆠𒈲𒌅 𒌷 𒆗𒉡𒋾𒋙 𒃻 𒁹𒍝𒁉𒄿𒉌 𒀀𒁲 𒌋 𒌷𒀸𒀸 𒃻 𒇷𒈨𒌅𒋙 𒆳𒌓 𒄤𒈨𒌍𒋙𒉡 𒀀𒂁 𒊩𒆷𒋢𒉡>
  text <𒀾𒇻𒆷 𒌷𒀸𒀸 𒃻 𒌷𒁀𒊏𒀀𒀀 𒃻 𒁹𒆠𒅕𒋾𒀀𒊏 𒃻 𒌷𒁺𒊏𒀀𒀀 𒃻 𒌷𒁍𒉌𒊓𒀀𒀀 𒀀𒁲 𒉌𒆗 𒃻 𒆳𒋻𒈥 𒀀𒁔 𒀀𒄥 𒀸 𒉈𒈨𒌍 𒋙𒀾𒌒>
  text <𒁹 𒇯 𒌋 𒋼𒀀𒈨 𒄥𒅕 𒋫 𒊮 𒌷𒀸𒀸 𒃻 𒁹𒅈𒀾𒌅𒀀 𒀜𒌅𒈲 𒀸 𒉌𒆗 𒃻 𒁉𒈩 𒆳𒆷𒀀𒊏 𒆳𒁉𒁲𒅕𒄀 𒆳𒈨𒌍𒂊 𒈥𒍮𒋼 𒃻 𒁹 𒈨𒄘>
  text <𒄑𒇀𒈨𒌍 𒅇 𒂟𒄭𒀀𒈨𒌍𒋼 𒆷 𒃻𒉡 𒂊𒋻𒁀 𒁹 𒌷𒍝𒄠𒊑 𒌷 𒌋𒌋𒋾𒋙 𒃻 𒁹𒀀𒈨𒅗 𒆳𒍝𒈬𒀀𒀀 𒀝𒄭𒆗 𒁹𒀀𒈨𒅗 𒋫 𒅆 𒄑𒆪𒈨𒌍𒀀 𒆗𒈨𒌍 𒀞𒅀>
  text <𒋃𒈬𒊑 𒅁𒂟𒈠 𒆳 𒈪𒉭 𒄑𒁁 𒃻𒂵 𒂍𒃲𒋙 𒄑𒇀𒋙 𒀾𒃻𒀀 𒋫 𒌷𒍝𒄠𒊑 𒀜𒌅𒈲 𒀀𒇉𒇳𒇻𒌑 𒂊𒋼𒂟 𒀀𒈾 𒆳𒂊 𒆳𒂊𒋾𒉌>
  text <𒀀𒊮 𒉆𒊏𒍢 𒃻 𒁹 𒈨𒄘 𒄑𒇀𒈨𒌍 𒌋 𒂟𒄭𒀀𒈨𒌍 𒆷 𒃻𒉡 𒃻 𒀸 𒌋𒌋𒈨𒌍𒉌 𒀜𒈨𒌍𒀀 𒈠𒄠𒈠 𒀸 𒆠𒆗𒋙 𒆷 𒋼𒌑 𒀀𒌨 𒌋𒌋 𒋫 𒂟𒄭𒀀𒈨𒌍 𒀀𒈾 𒆳𒂊 𒆳𒂊𒋾𒉌>
  text <𒇯𒁺 𒃻𒂵𒋙 𒃻𒋗𒈨𒌍𒋙 𒌑𒉡𒌓 𒌓𒅗𒁇 𒄭𒀀 𒋰𒄭 𒌓𒅗𒁇 𒄰 𒌓𒅗𒁇𒈨𒌍 𒊓𒀊𒇷 𒌓𒅗𒁇 𒍪𒋡𒋼 𒌓𒅗𒁇 𒉌𒈲𒋾 𒂍𒃲𒋙 𒂍 𒈾𒆚𒋼𒋙>
  text <𒋫 𒆠𒆗 𒆳𒂊 𒀾𒃻𒀀 𒀀𒈾 𒍑𒈠𒉌𒅀 𒄥𒊏 𒁁𒉌𒌓 𒀸 𒊑𒍮𒋼 𒃻 𒀸𒋩 𒌋 𒀭𒃻𒈦 𒀭𒈨𒌍 𒄘𒇷𒅀 𒋫 𒍑𒈠𒉌 𒀭𒉌𒋼𒈠 𒀜𒌅𒈲 𒂕𒋙>
  text <𒊍𒁁 𒀀𒇉𒂊𒁲𒅕 𒇻 𒂊𒄵 𒀸 𒄵𒋾 𒆳𒋢𒌑 𒆳𒂊𒆷𒉌𒌑 𒆳𒈨𒌍 𒆗𒈨𒌍 𒄤𒈨𒌍𒋙𒉡 𒄭𒀀𒈨𒌍 𒀀𒂁 𒃻𒂵𒋙 𒃻𒋗𒋙 𒋰𒄭 𒌓𒅗𒁇>
  text <𒄰 𒌓𒅗𒁇 𒊓𒀊𒇷 𒌓𒅗𒁇 𒉆𒍣𒀀𒋼 𒌓𒅗𒁇 𒌑𒉡𒌓 𒌓𒅗𒁇𒈨𒌍 𒄭𒀀𒈨𒌍 𒄑𒍎 𒆬𒄀 𒄴𒍣 𒄞𒈨𒌍𒋙 𒇻𒍢𒉌𒋙>
  text <𒊩𒆷𒋢 𒂂𒋫 𒋫 𒄊 𒆳𒂊 𒆳𒂊𒆷𒉌𒌑 𒀸𒈜 𒀲𒆳𒊏𒈨𒌍𒋙 𒂊𒁶𒋙 𒁹𒀀𒈨𒅗 𒀀𒈾 𒋗𒍪𒌒 𒍣𒈨𒌍𒋙 𒀀𒈾 𒆳𒊓𒁍𒀀 𒂊𒇷>
  text <𒌷𒍝𒄠𒊒 𒌷𒀀𒊏𒋛𒀉𒆪 𒌷𒄠𒈠𒊒 𒌷𒁇𒌍𒁺 𒌷𒄿𒊑𒌅 𒌷𒋢𒊑𒌅 𒌷 𒆗𒉡𒋾𒋙 𒀀𒁲 𒁹 𒈨 𒐐 𒌷𒀸𒀸>
  text <𒃻 𒇷𒈨𒌅𒋙 𒀊𒁔 𒀀𒄥 𒀸 𒉈𒈨𒌍 𒋙𒀾𒌒 𒁹 𒇯 𒌋 𒋼𒀀𒈨 𒄥𒅕 𒆠𒄿 𒀸 𒁍𒌓 𒌷𒁇𒌍𒁲 𒊻𒁀𒆪𒉌 𒂍𒄬𒇻 𒇽𒆗𒆷𒁍>
  text <𒀀𒈾 𒋗𒌒𒋼 𒌑𒋛𒈨 𒐐 𒁵𒈭𒍢𒋙 𒃻 𒁹𒀀𒈨𒅗 𒀸 𒂔 𒀀𒂁 𒊕𒁺𒈨𒌍𒋙𒉡 𒋻𒄑 𒀸 𒄑𒁺𒉌 𒃻 𒉣𒇬 𒂍𒃲𒋙 𒂊𒀪𒅋>
  text <𒌋𒌋 𒂟𒈨𒌍 𒋾𒆷𒈨𒌍 𒀸 𒋗 𒁳𒋫 𒀸 𒂦 𒂍𒃲𒋙 𒌑𒈠𒄀𒄀 𒋫 𒌷𒍝𒄠𒊑 𒂍𒄬𒇻 𒇽𒆗𒆷𒁍 𒄿𒋛𒅀 𒀀𒋛𒆥>
  text <𒀀𒈾 𒌷𒀸𒀸 𒃻 𒁹𒀀𒋫 𒌷𒅈𒍣𒍝𒀀𒀀 𒃻 𒀸 𒌋𒌋𒈨𒌍𒉌 𒀜𒈨𒌍𒀀 𒈠𒄠𒈠 𒀸 𒆠𒆗𒋙𒉡 𒆷 𒋼𒌑 𒀀𒌨 𒌷𒌒𒍣𒍪 𒌷𒌒𒋛𒅔𒁺>
  text <𒌷 𒆗𒉡𒋾𒋙 𒀀𒁲 𒌋 𒌷𒈨𒌍𒉌 𒃻 𒇷𒈨𒌅𒋙 𒃻 𒀸 𒆳𒉌𒄑𒉿 𒆳 𒈪𒉭 𒃻𒉡 𒆳𒌓 𒄤𒋙𒉡 𒀀𒌇 𒌷𒀸𒀸 𒀀𒁔 𒀀𒄥 𒀸 𒉈𒈨𒌍 𒋙𒀾>
  text <𒀀𒈾 𒍑𒈠𒉌𒅀𒈠 𒀀𒌅𒊏 𒀸 𒌓𒈨𒋙𒈠 𒌓𒅗𒁇𒈨𒌍 𒋰𒁉𒇷 𒌓𒅗𒁇 𒆚𒈠𒋼 𒌓𒅗𒁇 𒃻𒀀𒊑𒀀𒋼 𒈠𒁕𒌅 𒃻 𒆳𒋛𒌓𒈨𒈾 𒃻 𒁶 𒊩𒈨𒌍>
  text <𒂟𒊒𒉌 𒄠𒄯 𒋫 𒌷𒍝𒄠𒊑 𒀀𒌅𒈲 𒀀𒈾 𒆳𒆷𒀀𒊏 𒆳 𒈥𒍢 𒃻 𒀀𒈾 𒈨𒄘 𒄑𒇀𒈨𒌍 𒂟𒄭𒀀𒈨𒌍 𒆷 𒃻𒉡 𒀸 𒅗𒆷𒁀𒋼 𒀭𒁇 𒀀𒆧>
  text <𒀸 𒀝𒄢 𒍏𒈨𒌍 𒀀𒄥 𒄑𒇀𒈨𒌍 𒂟𒄭𒀀𒈨𒌍 𒌑𒊺𒄘 𒀀𒈾 𒌷𒄑𒆪𒋾𒀸𒋩𒊍𒁁 𒃻 𒆳𒇻𒇻 𒌷𒀀𒊏𒀝𒁲 𒄿𒋡𒁍𒋙𒉌 𒀜𒋫𒋥 𒌋𒌋𒈨𒌍𒉌>
  text <𒃻 𒆳𒍝𒈬𒀀 𒁹 𒋛𒄯𒋾𒋙𒉡 𒋫 𒅆 𒈾𒄯𒋥 𒄑𒆪𒈨𒌍𒀀 𒌋 𒋩𒁁 𒂗𒋾𒀀 𒂊𒄙𒈠 𒄊𒅀𒈨𒌍𒀀 𒄑𒁍𒌓 𒄘𒌦 𒈠𒁕𒌅 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍>
  text <𒌓𒅗𒁇𒈨𒌍 𒄰𒈨𒌍 𒌓𒅗𒁇 𒌆𒇻𒁔𒋾 𒄵𒈨 𒀲𒆳𒊏𒈨𒌍 𒄞𒈨𒌍 𒇻𒈨𒌍 𒃾𒈨𒌍 𒌋𒅗 𒃻 𒉺𒀭 𒌑𒃻𒌁 𒌋𒅗𒋙𒉡 𒃻𒌦 𒇽𒅗𒁺𒊏𒋙𒉡>
  text <𒀸 𒌷𒆗𒄭 𒆕𒍑 𒆠𒄿 𒀸 𒆳𒍝𒈬𒀀 𒊻𒁀𒆪𒉌 𒌷𒄷𒁺𒈾𒀀𒀀 𒌷𒄯𒋾𒅖𒀀𒀀 𒌷𒄽𒍑𒅗𒀀𒀀 𒌷𒆸𒍝𒈾𒀀𒀀 𒁔𒄭>
  text <𒈨𒇴𒈨 𒃻 𒀸𒋩 𒂗𒅀 𒄑𒄸𒋙𒉡 𒄘𒌦 𒈠𒁕𒌅 𒆬𒌓 𒆬𒄀 𒀲𒆳𒊏𒈨𒌍 𒌆𒇻𒁔𒋾 𒄵𒈨 𒄞𒈨𒌍 𒇻𒈨𒌍 𒃾𒈨𒌍 𒁹 𒌋𒅗𒅀 𒌒𒇻𒉌 𒌦𒈨𒌍>
  text <𒄠𒈥 𒋫 𒅆 𒄑𒆪𒈨𒌍𒀀 𒅁𒁇𒅆𒁺 𒁹 𒆳𒈨𒌍𒉌 𒂊𒇷𒌑𒉌 𒂕𒋙𒉡 𒀀𒌨 𒀸 𒁉𒈩 𒆳𒀀𒍣𒊒 𒆳𒋛𒈠𒆠 𒌑𒅆𒁍𒉌 𒌷𒈨𒋢 𒀀𒈾 𒆗𒉡𒋾𒋙𒉡>
  text <𒅖𒅗𒉡𒉌 𒆳𒀀𒍣𒊏 𒀀𒁔 𒀀𒄥 𒋫 𒁉𒈩 𒆳𒋛𒈠𒆠 𒀀𒁲 𒀀𒇉𒄙𒈾𒀜 𒄷𒊑𒈨𒌍𒋙𒉡 𒀜𒁍𒊌 𒐊 𒈨 𒈮𒋰𒇷𒋙𒉡 𒌑𒀮𒉿𒄑>
  text <𒊩𒆷𒋢𒉡 𒂂𒋫 𒀸𒈜 𒌷𒀸𒀸 𒀸 𒉈𒈨𒌍 𒋙𒀾𒌒 𒀸 𒌓𒈨𒋙𒈠 𒀸 𒆳𒍝𒈬𒀀 𒌷𒀜𒇷𒆷 𒃻 𒁹𒋛𒄵 𒌋𒌋 𒆳𒋼𒀀𒁺𒉌𒀾 𒁳𒋙𒉌 𒄿𒀪𒀊𒋫>
  text <𒁹 𒇯 𒌋 𒋼𒀀𒈨 𒄥𒊏 𒁹𒀸𒋩𒉽𒀀 𒌋𒌋 𒆳 𒀸𒋩 𒁹 𒌍𒋙𒋼 𒄑𒁁 𒂦𒋙 𒀠𒈪 𒂍𒃲 𒁹 𒋗𒁁 𒌋𒌋𒋾𒅀 𒀸 𒊮𒁉 𒀜𒁲 𒌑𒋛𒅎 𒌑𒊬𒈛 𒌋𒅗 𒃻 𒉺𒀭 𒌑𒃻𒌁>
  text <𒊺𒄠𒈨𒌍 𒊺𒅔𒉡𒈨𒌍 𒃻 𒆳 𒆕𒀀𒁉 𒀸 𒊮 𒁾𒊌 𒌷𒂦𒀸𒋩 𒈬𒋙 𒀊𒁉 𒀸 𒌗𒋞 𒌓𒁹𒆚 𒀸 𒇷𒈨 𒁹𒃻𒀭𒈠𒅆𒂟 𒄑𒇀𒈨𒌍 𒂟𒄭𒀀𒈨𒌍𒀀 𒀜𒆠>
  text <𒀀𒇉𒄬𒄬 𒂊𒋼𒄵 𒁹 𒆳𒃰𒈬𒄭 𒆭𒀊 𒂍𒃲 𒀸 𒌷𒇯𒌑𒇷 𒌑𒊬𒊑 𒈠𒁕𒌓 𒃻 𒆳𒃰𒈬𒄭 𒀜𒋫𒄯 𒋫 𒆳𒃰𒈬𒄭 𒀜𒌓𒈲 𒀸 𒉌𒆗>
  text <𒃻 𒆳 𒀭𒈹𒈨𒌍 𒆭𒀊 𒀸 𒌷𒆠𒁀𒆠 𒀀𒊓𒃶 𒁁𒉌𒌓 𒄞𒈨𒌍 𒇻𒈨𒌍 𒃾𒈨𒌍 𒄰 𒌓𒅗𒁇𒈨𒌍 𒈠𒁕𒌓 𒃻 𒌷𒆠𒁀𒆠 𒀜𒋫𒄯 𒋫 𒌷𒆠𒁀𒆠 𒀜𒌓𒈲>
  text <𒀀𒈾 𒌷𒆳𒅀𒋾 𒀝𒄭𒆗 𒌷𒆳𒅀𒌓 𒀀𒁲 𒌷𒆏𒊏𒉌𒃻 𒀝𒋤 𒈫 𒅆 𒐍 𒈨 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤 𒊩𒆷𒋢𒉡 𒄭𒀀 𒀸𒈜>
  text <𒂟𒈨𒌍 𒄠𒈥 𒋫 𒅆 𒄑𒆪𒈨𒌍𒀀 𒅁𒁇𒅆𒁺𒉌 𒄊𒅀𒈨𒌍𒅀 𒁳𒌓 𒌷𒈨𒌍𒉌𒋙𒉡 𒌑𒃻𒊍𒁉𒋢𒉡 𒄘𒌦 𒈠𒁕𒌓 𒌑𒊏𒋛 𒌑𒆗𒉌𒅔 𒌋𒅗𒋙𒉡>
  text <𒀸𒆲 𒍝𒇴 𒁍𒈾𒉌𒀀 𒆕𒍑 𒇷𒋫𒀜 𒆧𒋗𒋾𒅀 𒀸 𒊮𒁉 𒀠𒌉 𒀸 𒌷𒆳𒅀𒋾 𒌑𒊺𒍣𒄑 𒋫 𒌷𒆳𒅀𒋾 𒀜𒌅𒈲 𒀸 𒌷𒍝𒍝𒁍𒄩>
  text <𒃻𒀭 𒁁𒉌𒌓 𒈠𒁕𒌓 𒃻 𒆳𒆸𒄭 𒄞𒈨𒌍 𒇻𒈨𒌍 𒃾𒈨𒌍 𒄰 𒌓𒅗𒁇𒈨𒌍 𒋰𒄭 𒌓𒅗𒁇𒈨𒌍 𒄥𒉿𒋛 𒌓𒅗𒁇 𒀀𒋫𒄯 𒋫 𒌷𒍝𒍝𒁍𒄩 𒀜𒌅𒈲>
  text <𒀸 𒌷𒅕𒋛𒀀 𒀀𒊓𒃶 𒁁𒉌𒌓 𒌷𒅕𒋛𒀀 𒀸 𒉈𒈨𒌍 𒋙𒀾 𒈠𒁕𒌓 𒃻 𒌷𒋢𒌑𒊏 𒄞𒈨𒌍 𒇻𒈨𒌍 𒃾𒈨𒌍 𒄰 𒌓𒅗𒁇 𒀸 𒌷𒅕𒋛𒀀 𒀜𒋫𒄯>
  text <𒋫 𒌷𒅕𒋛𒀀 𒀜𒌅𒈲 𒀸 𒊮 𒆳𒁉𒅀𒊑 𒀀𒊓𒃶 𒁁𒉌𒌓 𒌷𒈠𒁕𒊏𒀭𒍪 𒈫 𒌷𒀸𒀸 𒃻 𒇷𒈨𒌅𒋙 𒆳𒌓 𒄤𒈨𒌍𒋙𒉡 𒀀𒂁>
  text <𒊩𒆷𒋢𒉡 𒀸𒈜 𒌷𒈨𒌍𒉌 𒀸 𒉈𒈨𒌍 𒋙𒀾𒌒 𒐋 𒌓𒈨𒌍𒋼 𒀸 𒊮𒁉 𒆳𒁉𒅀𒊑 𒆳 𒆗𒉌 𒀀𒊮 𒉆𒊏𒍢 𒃻 𒀀𒈾 𒈨𒄘 𒄑𒇀𒈨𒌍 𒌋 𒂟𒄭𒀀𒈨𒌍>
  text <𒆷 𒃻𒉡 𒆳𒌑 𒀸 𒅗𒆷𒁀𒋾 𒀭𒁇 𒀀𒆧 𒀸 𒀝𒄢 𒍏𒈨𒌍 𒀝𒄥 𒄑𒇀𒈨𒌍 𒌋 𒂟𒄭𒀀𒈨𒌍 𒁳𒅅 𒀸 𒌷𒀸𒀸 𒃻 𒅆𒁲 𒄷𒇷𒀀 𒃻 𒊮 𒆳𒁉𒅀𒊑>
  text <𒄞𒈨𒌍 𒇻𒈨𒌍 𒃾𒈨𒌍 𒄰 𒌓𒅗𒁇 𒄥𒉿𒋛 𒌓𒅗𒁇 𒀜𒋫𒄯 𒆳𒁉𒅀𒊒 𒀜𒋫𒁄𒆐 𒈫𒋼𒋙 𒀀𒈾 𒆳𒆳 𒈾𒄿𒊑 𒀜𒋫𒋥 𒀸 𒌷𒅆𒄀𒃻>
  text <𒀀𒊓𒃶 𒁁𒉌𒌓 𒋫 𒌷𒅆𒂗𒄀𒃻 𒀀𒌓𒈲 𒁹 𒌷𒈠𒁕𒊏 𒌷 𒆗𒉡𒋾𒋙 𒃻 𒁹𒆷𒀊𒂅𒊑 𒌉 𒂅𒁍𒋛 𒀝𒄭𒆗 𒌷 𒆗𒀭 𒆗𒌋𒌋 𒐉 𒂦𒈨𒌍𒉌>
  text <𒆷𒀀𒁁 𒌷 𒀀𒋛𒁉 𒋫 𒅆 𒄑𒆪𒈨𒌍𒀀 𒆗𒈨𒌍 𒅁𒆷𒄷𒈠 𒃻𒂵𒈨𒌍𒋙𒉡 𒁍𒃻𒋙𒉡 𒌉𒈨𒌍𒋙𒉡 𒁹 𒉺𒅁𒊒𒋼 𒄠𒄯𒋙𒉡 𒁹 𒋗𒍪𒌒 𒍣𒈨𒌍𒋙𒉡 𒌑𒊬𒋙𒉡>
  text <𒄘𒌦 𒈠𒁕𒌓 𒌑𒊏𒋛𒈨𒌍 𒌋𒅗𒋙𒉡 𒀸𒆲 𒌷 𒀀𒁔 𒀀𒄥 𒁹 𒇯 𒌋 𒋼𒀀𒈨 𒄥𒅕 𒅖𒌅 𒌷𒈠𒁕𒊏 𒀜𒌅𒈲 𒀀𒈾 𒌷𒆪𒄩𒀭>
  text <𒆭𒀊 𒂍𒃲 𒀸 𒌷𒆪𒄩𒀭 𒌑𒃻𒊑 𒈠𒁕𒌅 𒃻 𒆳𒉌𒅕𒁺𒌦 𒀲𒆳𒊏𒈨𒌍 𒀲𒄊𒉣𒈾𒈨𒌍 𒄰 𒌓𒅗𒁇 𒄥𒉿𒋛 𒌓𒅗𒁇 𒄞𒈨𒌍 𒇻𒈨𒌍>
  text <𒃾𒈨𒌍 𒀸 𒌷𒌅𒍑𒄩𒀭 𒀀𒋫𒄯 𒁹 𒋗𒅆 𒌷𒈨𒌍𒉌 𒂦𒈨𒌍𒉌 𒆗𒉡𒋼 𒃻 𒄊 𒆳𒁉𒅀𒊑 𒃻 𒁹𒆗𒂅𒊑 𒌉 𒂅𒁍𒋛 𒀊𒁔 𒀝𒄥 𒁹 𒇯>
  text <𒌋 𒋼𒀀𒈨 𒌑𒌁 𒀸 𒄑𒆪𒋾 𒀸𒋩 𒂗𒅀 𒋫 𒌷𒌅𒍑𒄩𒀭 𒀀𒌓𒈲 𒄑𒇀𒈨𒌍 𒆗𒌅 𒂍𒄬𒇻 𒊕𒋢 𒄿𒋛𒅀 𒀀𒋛𒆥 𒀸 𒊩𒋢𒋼>
  text <𒀀𒇉𒄘𒃼 𒂊𒋼𒄵 𒆕 𒈬𒅆𒋾 𒅈𒋼𒁲 𒀀𒈾 𒌷𒉿𒌅𒊏 𒌷 𒆗𒉡𒋾𒋙𒉡 𒃻 𒆳𒁲𒅕𒊏𒀀𒅀 𒀝𒄭𒆗 𒌷 𒈪𒉭 𒆗𒌋𒌋>
  text <𒈫 𒂦𒈨𒌍𒉌 𒆷𒀀𒁉 𒉑𒄷𒋗 𒁶 𒋗𒋛 𒆳𒂊 𒃻𒆥 𒀸 𒀉𒈨𒌍 𒈤𒈨𒌍 𒃻 𒀸𒋩 𒂗𒅀 𒀸 𒄀𒄫 𒂟𒄭𒀀𒈨𒌍𒀀 𒀞𒅀 𒋃𒈬𒊑>
  text <𒀉𒋾𒋙𒉡 𒄠𒁕𒄭𒄑 𒀸 𒈫 𒌓𒈨 𒆷𒄠 𒀭𒌓 𒈾𒉺𒄭 𒁶 𒀭𒅎 𒃻 𒄊𒁄 𒌋𒅗𒋙𒉡 𒀾𒄖𒌝 𒀮𒇻 𒌋𒅗𒋙𒉡 𒌑𒃻𒍝𒊩𒌆 𒀸 𒈨𒍢>
  text <𒌋 𒁕𒈾𒉌 𒁵𒈭𒍢𒀀 𒁶 𒀭𒍣𒂊𒄷 𒌋𒅗𒋙𒉡 𒄿𒊺𒀪 𒌷 𒆳𒀜 𒐍 𒈨 𒂟𒈨𒌍 𒁵𒈭𒍢𒋙𒉡 𒀸 𒄑𒆪𒈨𒌍 𒌑𒌑𒆤 𒊕𒁺𒈨𒌍𒋙𒉡>
  text <𒋻𒄑 𒂟𒈨𒌍 𒋾𒆷𒈨𒌍 𒄭𒀀𒈨𒌍 𒀸 𒋗 𒁳𒋫 𒋛𒋫𒋾𒋙𒉡 𒀸 𒉈𒈨𒌍 𒋙𒀾𒌒 𒊩𒆷𒋢𒉡 𒂂𒋫 𒀸𒈜 𒀀𒋛𒌅 𒃻 𒋾𒆷𒈨𒌍 𒃻 𒊕𒁺𒈨𒌍>
  text <𒀸 𒁍𒌓 𒆍𒃲𒋙 𒅈𒍦 𒐌 𒈨 𒂟𒈨𒌍 𒀸 𒁍𒌓 𒆍𒃲𒋙𒉡 𒀀𒈾 𒄑𒍣𒆥𒉿 𒌑𒍝𒄒 𒌷 𒀀𒁔 𒀀𒄥 𒁹 𒇯 𒌋 𒋼𒀀𒈨 𒄥𒅕 𒇽𒁀𒌅𒇷𒋙𒉡>
  text <𒊩𒁀𒌅𒆷𒋾𒋙𒉡 𒁹 𒋙𒀾𒋼 𒋙𒀾 𒌷𒆪𒌑𒆪𒉡 𒃻 𒉿𒄿 𒉌𒆗 𒃻 𒆳𒂊 𒆳𒈠𒀜𒉌 𒀝𒋤 𒐌 𒈨 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤>
  text <𒊩𒆷𒋢𒉡 𒄭𒀀 𒀸𒈜 𒐐 𒌷𒈨𒌍𒉌 𒃻 𒆳𒁲𒊑𒀀 𒆳𒌓 𒄤𒈨𒌍𒋙𒉡 𒀀𒌇 𒊩𒆷𒋢𒉡 𒀸𒈜 𒐐 𒂟𒈨𒌍 𒋾𒆷𒈨𒌍 𒌑𒍝𒁉𒋫 𒌷𒀸𒀸 𒀊𒁔>
  text <𒀀𒄥 𒀸 𒉈𒈨𒌍 𒋙𒀾𒌒 𒈨𒇴 𒂗𒋾𒀀 𒌋𒅗𒋙𒉡 𒀜𒁍𒊌 𒋫 𒌷𒉿𒌅𒊏 𒀜𒉏𒃻 𒀀𒈾 𒌷𒅈𒁀𒀝𒆠 𒆳𒆸𒄭 𒃻 𒁁𒋫𒀀𒉌 𒀜𒋻𒁕>
  text <𒋫 𒅆 𒈨𒇴𒈨 𒌋𒌋𒋾𒀀 𒅁𒆷𒄷𒈠 𒌷𒀸𒀸𒋙𒉡 𒂦𒈨𒌍𒉌𒋙𒉡 𒌑𒊺𒊒 𒁹 𒋗𒍪𒌒 𒍣𒈨𒌍𒋙𒉡 𒁹 𒆳𒈠𒀜𒉌 𒆳 𒆗𒉌 𒂊𒇷𒌑>
  text <𒂕𒈨𒌍𒋙𒉡 𒅈𒋼𒁲 𒁹 𒅆 𒂟𒈨𒌍 𒈮𒋰𒇷𒋙𒉡 𒀸 𒆠𒆗 𒆳𒂊 𒈥𒍢 𒌑𒀮𒉿𒄑 𒍗𒈨𒌍𒋙𒉡 𒆳𒌑 𒊍𒊒𒌒 𒄷𒊑𒈨𒌍𒋙𒉡 𒄯𒊒>
  text <𒈾𒀜𒁀𒆪 𒃻 𒆳𒂊 𒌑𒈠𒇷 𒈫 𒈨 𒂟𒈨𒌍 𒋾𒈨𒌍 𒀸 𒋗 𒁳𒋫 𒆏𒉿𒋙𒉡 𒌑𒁁𒄘 𒈫 𒅆 𒊩𒆷𒋢𒉡 𒀸𒈜 𒄞𒈨𒌍𒋙𒉡 𒇻𒍢𒉌𒋙𒉡>
  text <𒀀𒈾 𒆷 𒈨𒉌 𒄥𒊏 𒌷𒄿𒅀𒅀 𒌷𒊓𒆷𒉌𒁀 𒌷𒈨𒌍 𒆗𒈨𒌍 𒃻 𒌷𒅈𒁀𒆠 𒆳𒌓 𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀾𒈜>
  text <𒈫 𒈨 𒐐 𒌷𒈨𒌍𒉌 𒃻 𒂦𒈨𒌍𒋙𒉡 𒆗𒈨𒌍 𒃻 𒆳𒆳 𒈾𒄿𒊑 𒀀𒁔 𒀀𒄥 𒁹 𒇯 𒌋 𒋼𒀀𒈨 𒄥𒅕 𒊺𒆥𒋻 𒆳𒋙𒉡 𒂊𒍢𒁲 𒊺𒄠𒈨𒌍>
  text <𒌋 𒊺𒅔𒉡𒈨𒌍 𒀸 𒌷𒌅𒍑𒄩 𒀜𒁍𒊌 𒁹𒄠𒈨𒁀𒀪𒆷 𒌉𒍝𒈠𒉌 𒇽𒃲𒈨𒌍𒋾𒋙 𒁄𒈨𒌍𒋙𒈠 𒄤𒋙 𒀀𒈾 𒌅𒊑 𒄀𒅖𒇷>
  text <𒃻 𒁹𒄠𒈨𒁀𒀪𒆷 𒀀𒌨 𒋫 𒅆 𒈾𒄯𒊏𒀜 𒄑𒆪𒈨𒌍𒀀 𒌋 𒋗𒊑𒁁 𒂗𒋾𒀀>
  text <𒂊𒂉𒈠 𒄑𒇀𒈨𒌍 𒊏𒆠𒋢 𒄬𒇻𒌒𒋾 𒂟𒈨𒌍 𒀲𒆳𒊏𒈨𒌍 𒐉 𒈨 𒁹 𒋗𒅆>
  text <𒀲𒆳𒊏𒈨𒌍 𒇲𒀜 𒄑𒉌𒊑𒋙 𒈫 𒄘𒌦 𒆬𒌓𒈨𒌍 𒈫 𒄘𒌦 𒆬𒄀𒈨𒌍 𒁹 𒈨 𒄘𒌦>
  text <𒀭𒈾𒈨𒌍 𒁹 𒈨 𒄘𒌦 𒌓𒅗𒁇𒈨𒌍 𒐈 𒈨 𒄘𒌦 𒀭𒁇𒈨𒌍 𒁹 𒈨 𒄰 𒌓𒅗𒁇 𒐈 𒅆 𒆏𒉿 𒌓𒅗𒁇 𒊓𒀊𒇷 𒌓𒅗𒁇 𒀀𒂵𒈾𒀀𒋼 𒌓𒅗𒁇>
  text <𒁹 𒅆 𒌆𒇻𒁔𒋾 𒄵𒈨 𒄑𒃰𒈨𒌍 𒄑𒍎 𒊭 𒄑𒉌𒆳𒌅 𒅗𒈨𒌍 𒆬𒄀𒈨𒌍 𒄴𒄷𒍪𒋼>
  text <𒉌𒈲𒋾 𒂍𒃲𒋗 𒈫 𒅆 𒄞𒈨𒌍 𒐊 𒅆 𒇻𒈨𒌍 𒊩𒊩𒌆𒋢 𒋫 𒉡𒌓𒉌𒃻 𒄭𒀀 𒌉𒊩𒈨𒌍>
  text <𒇽𒃲𒈨𒌍𒋙 𒋫 𒉡𒌓𒉌𒅆𒈾 𒈠𒀀𒁲 𒄠𒄯 𒁹𒀸𒋩𒉽𒀀 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒋩 𒀀 𒆪𒈦 𒌋𒌋 𒃲𒂊 𒌋𒌋 𒆗𒉌>
  text <𒌋𒌋 𒋙 𒌋𒌋 𒆳 𒀸𒋩 𒀀 𒌋𒂟𒃮 𒌋𒌋 𒃲𒂊 𒌋𒌋 𒆗𒉌 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺 𒃻 𒀸 𒄑𒆪𒋾 𒀸𒋩 𒂗𒋙 𒁺𒁺𒆪𒈠 𒀸 𒂷𒆠𒈨𒌍>
  text <𒃻 𒄒𒋥 𒐉𒋫 𒃻𒊩𒌆𒋙 𒆷𒀀 𒄿𒋙𒌑 𒌋𒌋 𒃻 𒅖𒌅 𒂊𒄵𒋫𒀭 𒀀𒇉𒄘𒃼 𒀀𒁲 𒆳𒆗𒈾𒈾 𒌋 𒀀𒀊𒁀>
  text <𒆳𒆷𒆥𒂊 𒁹 𒋛𒄯𒋾𒃻 𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒈨𒌍𒋙 𒌑𒋠𒉌𒃻 𒅖𒌅 𒊕𒀀𒇉𒂊𒉌>
  text <𒀀𒇉𒋢𒌒𒈾𒀜 𒀀𒁲 𒆳𒉌𒆗 𒃻 𒁉𒋫𒉌 𒋗𒋢 𒆳𒌓 𒋫 𒆳 𒉌𒊑𒁁 𒃻 𒆳𒆸𒊒𒊑 𒀀𒁲 𒆳𒆸𒍝𒉌 𒋫 𒂊𒄵𒋫𒀭 𒀀𒇉𒍝𒁀>
  text <𒆠𒋫 𒀀𒁲 𒌷𒇯𒁀𒀀𒊑 𒃻 𒂖𒆷𒀭 𒆳𒍝𒉼 𒋫 𒌷𒇯𒃻𒀊𒋫𒉌 𒀀𒁲 𒌷𒇯𒃻𒍝𒀊𒁕𒉌 𒌷𒄭𒊑𒈬 𒌷𒄩𒊒𒌅 𒆳𒁉𒊏𒀀𒋼>
  text <𒃻 𒆳𒋼𒀀𒁺𒉌𒀾 𒀀𒈾 𒈪𒄑𒊑 𒆳𒅀 𒌑𒌁 𒅇 𒂼𒈨𒌍 𒆳𒆳 𒈾𒄿𒊑 𒀀𒈾 𒉻 𒁶𒊑𒃻 𒀀𒉋 𒌷𒆗𒄷 𒀸 𒌍𒋙𒋼 𒊍𒁁 𒇯 𒆷𒁁𒊒>
  text <𒌑𒈾𒉑 𒀀𒁲 𒌋𒅗 𒀀𒈨𒌍 𒇻𒌑 𒌑𒃻𒉋 𒁹 𒈨 𒌋𒌋 𒄘𒉿 𒀀𒈾 𒈲𒉺𒇷 𒇻𒁕𒁉 𒂍 𒀭𒈦 𒂗𒅀 𒀸 𒆠𒆗𒋙 𒇻𒌑 𒀜𒁲 𒂊𒉡𒈠>
  text <𒀩 𒀭𒈦 𒋗𒀀𒌈 𒃻 𒀸 𒉺𒀭 𒆷𒀀 𒅅𒌑 𒀸 𒄭𒊓𒀜 𒊮𒁉𒅀 𒀭𒆗 𒀭𒋾𒋙 𒃲𒋼 𒀸 𒁺𒈮 𒉌𒌓 𒆳𒂊 𒅇 𒆬𒄀 𒄷𒊺𒂊 𒇻𒌑 𒆕𒉌>
  text <𒀀𒈾 𒀭𒋾𒅀 𒃲𒋼 𒀸 𒌷𒆗𒄭 𒇻𒌑 𒄠𒉡𒋗 𒄿𒋛𒈾𒋼𒋙 𒀸 𒌗𒍩 𒅇 𒌗𒆥 𒇻𒌑 𒀾𒆲 𒂍𒆳 𒅆𒄿 𒈾𒆷𒁀𒈾 𒇻 𒀝𒀫>
  text <𒁈 𒀭𒈦 𒂗𒀀 𒀸 𒆠𒆗𒃻 𒇻 𒌑𒊬𒊑𒄭 𒂍 𒀭𒃽𒆳 𒀭𒌍 𒌋 𒀭𒄖𒆷 𒉡 𒀭𒂍𒀀𒌋𒌋 𒉡 𒀭𒅎 𒄘𒃲 𒀭𒂊 𒆠𒋼 𒇻𒌑 𒀜𒁲>
  text <𒀸 𒌗𒋞 𒌓𒌋𒌋𒈫𒆚 𒇷𒈨 𒁹𒀭𒁕𒃶𒂗𒉽 𒋫 𒌷𒆗𒄭 𒀜𒌅𒈲 𒀀𒇉𒄘𒃼 𒂊𒋼𒄵 𒀸 𒄊 𒄠𒈠𒋼 𒃻 𒀀𒇉𒄘𒃼>
  text <𒈠𒁕𒌓 𒄭𒀀 𒀀𒋫𒄯 𒀸 𒌷𒋫𒁉𒋼 𒀀𒊓𒃶 𒁁𒉌𒌓 𒀸 𒌗𒋗 𒌓𒐋𒆚 𒋫 𒌷𒋫𒁉𒋼 𒀜𒌅𒈲 𒅆𒁲 𒀀𒇉𒄯𒈩 𒀀𒍝𒁁>
  text <𒀸 𒌷𒈠𒂵𒊑𒋛 𒀀𒊓𒃶 𒁁𒉌𒌓 𒋫 𒌷𒈠𒂵𒊑𒋛 𒀜𒉏𒋙 𒅆𒁲 𒀀𒇉𒄩𒁓 𒀀𒍝𒁁 𒌷𒃻𒁲𒃶𒉌 𒀀𒊓𒃶>
  text <𒁁𒉌𒌓 𒈠𒁕𒌓 𒃻 𒌷𒃻𒁲𒃶𒉌 𒆬𒌓 𒆬𒄀 𒀭𒈾𒈨𒌍 𒄰 𒌓𒅗𒁇𒈨𒌍 𒄞𒈨𒌍 𒇻𒈨𒌍 𒀜𒋫𒄯 𒋫 𒌷𒃻𒁲𒃶𒉌>
  text <𒀜𒌅𒈲 𒀸 𒌷𒋡𒀜𒉌 𒃻𒀭 𒁁𒉌𒌓 𒈠𒁕𒌅 𒃻 𒌷𒋗𒈾𒀀𒅀 𒀜𒋫𒄯 𒋫 𒌷𒋡𒀜𒉌 𒀜𒌅𒈲>
  text <𒀸 𒌷𒂦𒃰𒇷𒈨 𒀀𒊓𒅗𒀭 𒁁𒉌𒌓 𒋫 𒌷𒂦𒃰𒇷𒈨 𒀜𒌓𒈲 𒀸 𒌷𒂍𒄩𒇻𒉿𒂊 𒀀𒊓𒃶 𒁁𒉌𒌓 𒈠𒁕𒌓>
  text <𒃻 𒆳𒂍𒄩𒇻𒉿𒂊 𒆬𒌓 𒆬𒄀 𒀭𒈾𒈨𒌍 𒄰 𒌓𒅗𒁇𒈨𒌍 𒌆𒇻𒁔𒋾 𒄵𒈨 𒃰𒈨𒌍 𒄞𒈨𒌍 𒇻𒈨𒌍 𒀜𒋫𒄯>
  text <𒋫 𒌷𒂍𒄩𒇻𒉿𒂊 𒀀𒌓𒈲 𒀸 𒌷𒋤𒆥 𒀀𒊓𒃶 𒁁𒉌𒌓 𒈠𒁕𒌓 𒃻 𒌷𒋛𒅕𒆥𒀀𒀀 𒆬𒌓 𒆬𒄀 𒀭𒈾𒈨𒌍 𒄰𒈨𒌍 𒄞𒈨𒌍>
  text <𒇻𒈨𒌍 𒀜𒋫𒄯 𒋫 𒌷𒋤𒆥 𒀜𒉏𒈲 𒀸 𒌷𒍮𒌒𒊑 𒀀𒊓𒃶 𒁁𒉌𒌓 𒈠𒁕𒌓 𒃻 𒌷𒍮𒌒𒊏𒀀𒀀 𒆬𒌓𒈨𒌍>
  text <𒆬𒄀𒈨𒌍 𒀭𒈾𒈨𒌍 𒄰𒈨𒌍 𒄞𒈨𒌍 𒇻𒈨𒌍 𒀜𒋫𒄯 𒋫 𒌷𒍮𒌒𒊑𒀀 𒀜𒉏𒈲 𒀸 𒌷𒈾𒋡𒊏𒁀𒉌 𒀀𒊓𒃶>
  text <𒁁𒉌𒌓 𒈠𒁕𒌓 𒃻 𒌷𒈾𒋡𒊏𒁀𒀀𒉌 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒄰𒈨𒌍 𒄞𒈨𒌍 𒇻𒈨𒌍 𒀜𒋫𒄯 𒋫 𒌷𒈾𒋡𒊏𒁀𒀀𒉌>
  text <𒀜𒌅𒈲 𒀸 𒁍𒌓 𒌷𒄭𒅔𒁕𒀀𒉌 𒀀𒊓𒃶 𒁁𒉌𒌓 𒌷𒄭𒅔𒁕𒀀𒉡 𒀸 𒄊 𒄠𒈠𒋼 𒃻 𒀀𒇉𒁍𒋥𒋼 𒍝𒇷>
  text <𒈠𒁕𒌓 𒃻 𒌷𒄭𒅔𒁕𒈾𒀀𒀀 𒆬𒌓 𒆬𒄀𒈨𒌍 𒀭𒈾𒈨𒌍 𒄰𒈨𒌍 𒄞𒈨𒌍 𒇻𒈨𒌍 𒀜𒋫𒄯 𒋫 𒌷𒄭𒅔𒁕𒀀𒉌>
  text <𒀜𒌅𒈲 𒀸 𒆳𒂊 𒀸 𒌋𒅗 𒀀𒇉𒁍𒋥𒋼 𒀀𒊓𒃶 𒁁𒉌𒌓 𒋫 𒆳𒂊 𒀜𒋫𒈲 𒀸 𒂍𒁹𒃻𒁀𒀀𒅀 𒀸 𒁍𒌓 𒌷𒄩𒊑𒁲>
  text <𒀀𒊓𒃶 𒁁𒉌𒌓 𒌷𒄩𒊒𒁺 𒀸 𒄊 𒄠𒈠𒋼 𒃻 𒀀𒇉𒁍𒋥𒋼 𒍝𒇷 𒋫 𒂍𒁹𒃻𒁀𒀀𒅀 𒀜𒉏𒈲 𒀸 𒊕 𒌷𒀭𒀜>
  text <𒀀𒊓𒃶 𒁁𒉌𒌓 𒌷𒀭𒀜 𒀸 𒉠 𒀀𒇉𒁍𒋥𒋼 𒍝𒇷 𒋫 𒌷𒀭𒀜 𒀜𒉏𒈲 𒌷𒋢𒌑𒊒 𒌷 𒆗𒉡𒋾𒋙 𒃻>
  text <𒁹𒃻𒁺 𒇽𒃻𒆳 𒆳𒋢𒄭 𒀀𒋛𒁉 𒀀𒈾 𒂟𒄭𒀀𒈨𒌍 𒆳𒁉𒅆𒄿 𒂼𒈨𒌍 𒀉𒋾𒆸𒈠 𒀀𒈾 𒂊𒄫 𒉠 𒅇 𒀞 𒀀𒈾 𒊮𒁉𒀀>
  text <𒀉𒁀𒀀 𒌷 𒀀𒋛𒁉 𒀸 𒈫 𒌓𒈨 𒁁𒄷𒍪 𒀸 𒊮𒁁 𒀸𒆲 𒋫 𒉺𒀭 𒄑𒆪𒈨𒌍𒀀 𒆗𒉡𒋼 𒁹𒃻𒁺 𒋫 𒐕𒌋 𒂟𒈨𒌍𒋙 𒀀𒈾>
  text <𒋗𒍪𒌒 𒍣𒈨𒌍𒋙 𒀀𒈾 𒀀𒇉𒁍𒋥𒋼 𒅎𒄣𒌓 𒌷 𒆳𒀜 𒐐 𒂍𒄬𒇻 𒀀𒁲 𒂟𒈨𒌍 𒃻 𒊭 𒁹𒀭𒀝𒀀𒋧𒈾 𒌋𒌋 𒆳𒋼𒀀𒁺𒉌𒀾>
  text <𒁹𒍝𒀊𒁕𒀀𒉡 𒋀𒋙 𒀀𒁲 𒐈 𒅆 𒂟𒈨𒌍 𒋾𒁺𒆠𒋙𒉡 𒁹𒂗𒀀𒀸 𒇽𒄬 𒀀𒌨 𒉺𒀭 𒂟𒄭𒀀𒈨𒌍𒋙𒉡 𒀉𒋾𒋙𒉡 𒀸 𒋗 𒌑𒂟𒁉𒋫>
  text <𒂟𒈨𒌍 𒈠𒀪𒁺𒋼 𒀸 𒄑𒆪𒈨𒌍 𒌑𒌑𒆤 𒆬𒌓 𒆬𒄀𒈨𒌍 𒀭𒈾𒈨𒌍 𒄰𒈨𒌍 𒉌𒌓 𒆳𒄿 𒋗𒄣𒊒 𒃻𒂵 𒂍𒃲𒋙>
  text <𒄑𒇀𒈨𒌍𒋙 𒀲𒆳𒊏𒈨𒌍 𒇲𒀜 𒄑𒉌𒊑𒋙 𒄬𒇻𒌒𒋾 𒂟𒈨𒌍 𒄬𒇻𒌒𒋾 𒀲𒆳𒊏𒈨𒌍 𒊩𒂟𒈨𒌍𒂍𒃲𒈨𒌍𒋙 𒊩𒆷𒋢>
  text <𒂂𒋫 𒀸𒈜 𒌷 𒀊𒁔 𒀀𒄥 𒇷𒋾 𒌋 𒁕𒈾𒉌 𒌋𒅗 𒆳𒋢𒄭 𒀾𒆲 𒁔𒄩𒀜 𒂗𒋾𒀀 𒀀𒁲 𒆳𒋼𒀀𒁺𒉌𒀾 𒆳𒌓>
  text <𒋗𒊑𒁁 𒄑𒆪𒈨𒌍𒀀 𒆳𒆗𒁺 𒌑𒊓𒄭𒅁 𒌋𒅗 𒆳𒈨𒌍𒉌 𒃻 𒀀𒄩𒀜 𒀀𒇉𒁍𒋥𒋼 𒈾𒈬𒊏𒋾 𒀜𒁍𒊌 𒍝𒇴>
  text <𒁍𒈾𒉌𒅀 𒆕𒍑 𒇷𒋾 𒅇 𒆗𒈾𒉌 𒀸 𒊮𒁉 𒀠𒂅𒌨 𒀸 𒌷𒋢𒌑𒊑 𒌑𒊺𒍣𒄑 𒁹𒀸𒋩𒉽𒀀 𒌋𒌋 𒃻 𒋫𒈾𒋫𒋙>
  text <𒁕𒈾𒀀𒉡 𒅗𒅀𒈠𒉡𒈠 𒀀𒈾 𒄷𒊑𒅁𒋼 𒋫𒊒𒍮 𒉺𒉡𒋙 𒀀𒈾 𒅆𒋰𒊒𒋙 𒄷𒋼𒉌𒋗 𒄿𒍝𒄩 𒊮𒋙 𒀸 𒌷𒆗𒄭 𒊻𒁀𒆪>
  text <𒄭𒂊𒈬 𒌓𒋼𒊒𒉌 𒈠𒀀 𒇽𒈨𒌍𒂊 𒆳𒆷𒋡𒀀𒀀 𒌷𒄭𒅔𒁕𒀀𒉡 𒆳𒋢𒄭 𒀀𒈾 𒋛𒄯𒋾𒋙𒉡 𒀉𒋫𒁄𒆪𒌓 𒀀𒇉𒁍𒋥𒌅>
  text <𒂊𒋰𒊒 𒀸 𒌗𒋞 𒌓𒌋𒐍𒆚 𒅖𒌅 𒌷𒆗𒄭 𒀜𒉏𒈲 𒀀𒇉𒄬𒄬 𒂊𒋼𒄵 𒄷𒊑𒅁𒌅 𒀀𒂟𒋫 𒀀𒈾 𒌷𒋢𒌑𒊑>
  text <𒃻 𒂍𒌷𒄩𒇻𒉿𒂊 𒀝𒄭𒆗 𒄑𒈣𒈨𒌍 𒃻 𒊏𒈨𒉌𒅀 𒀸 𒌷𒋢𒌑𒊑 𒂊𒋰𒀾 𒀀𒈾 𒊕 𒀀𒇉𒁍𒋥𒋼 𒀀𒊍𒁁 𒀀𒁲>
  text <𒄭𒅔𒆥 𒃻 𒀀𒇉𒁍𒋥𒋼 𒀜𒋫𒈩 𒌷𒀸𒀸 𒃻 𒁹𒄭𒂗𒋾𒀭 𒁹𒀀𒍣𒀭 𒆳𒆷𒋡𒀀𒀀 𒆳𒌓 𒄤𒈨𒌍𒋙𒉡 𒀀𒂁 𒊩𒆷𒋢𒉡>
  text <𒀸𒈜 𒌷𒀸𒀸 𒀀𒁔 𒀀𒄥 𒀸 𒉈𒈨𒌍 𒀾𒊒𒌒 𒀸 𒄫𒊑𒅀𒈠 𒀀𒋢𒄴𒊏 𒋫 𒉿𒀀𒋼 𒃻 𒀀𒇉𒄩𒁓 𒀀𒁲>
  text <𒌷𒍢𒁀𒋼 𒃻 𒆳𒋢𒄭 𒌷𒀸𒀸𒈨𒌍 𒃻 𒄊 𒀭𒈾𒋼 𒃻 𒀀𒇉𒁍𒋥𒋼 𒃻 𒆳𒆷𒆥𒂊 𒃻 𒆳𒋢𒄭 𒀊𒁔 𒀀𒄥 𒀸 𒉈𒈨𒌍 𒀾𒊒𒌒 𒂙𒈨𒌍𒋙𒉡 𒂊𒍢𒁲 𒐉 𒈨 𒐕𒌋 𒂟𒈨𒌍>
  text <𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤 𒌍 𒋾𒆷𒈨𒌍 𒌑𒂟𒁉𒋫 𒀸 𒄑𒍣𒆥𒁁 𒌑𒍣𒆥𒁁 𒀸 𒄑𒈣𒈨𒌍 𒃻 𒂊𒁍𒋗𒉌>
  text <𒄑𒈣𒈨𒌍 𒃻 𒋢𒂃𒅆𒂊 𒃻 𒀸 𒄷𒇷 𒅖𒌅𒌋𒌋 𒄿𒁺𒆷𒀀𒉌 𒀸 𒌷𒄩𒊑𒁲 𒀀𒇉𒁍𒋥𒌅 𒇻 𒂊𒄵 𒆳𒋢𒄩𒀀𒅀 𒆳𒆷𒋡𒀀𒀀>
  text <𒌷𒄭𒅔𒁕𒈾𒀀𒀀 𒀀𒈾 𒄀𒄫 𒄑𒇀𒈨𒌍𒋙𒉡 𒂟𒄭𒀀𒈨𒌍𒋙𒉡 𒀉𒈨𒌍𒋙𒉡 𒀉𒉌𒌓𒇻𒈠 𒐋 𒅆 𒂟𒄭𒀀𒈨𒌍𒋙𒉡 𒀉𒆪𒉌 𒀀𒈾 𒂊𒄫 𒉠 𒌋 𒀞>
  text <𒀀𒈾 𒃮𒅀 𒀉𒁍𒉌 𒀉𒋼𒋙𒉡 𒄠𒁕𒄭𒄑 𒅆𒅆𒋙𒉡 𒀾𒆲 𒄑𒇀𒈨𒌍𒋙𒉡 𒀀𒍢𒀪 𒐋 𒅆 𒐊 𒈨 𒈮𒋰𒇷𒋙𒉡 𒀸 𒄑𒆪𒈨𒌍 𒌑𒌑𒆤 𒋛𒋫𒋼𒋙𒉡>
  text <𒀸 𒍮𒈨𒂊 𒀸 𒈬𒁕𒁉𒊑 𒀀𒇉𒁍𒋥𒌓 𒂊𒄢 𒋫 𒌷𒄩𒊑𒁲 𒃻 𒆳𒋢𒄭 𒀀𒁲 𒌷𒆠𒉿𒈾 𒌷𒈨𒌍𒉌 𒃻 𒌷𒄭𒅔𒁕𒈾𒀀𒀀>
  text <𒃻 𒆳𒆷𒋡𒀀𒀀 𒃻 𒄊 𒄠𒈠𒋼 𒆳𒌓 𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀸𒈜 𒌷𒀸𒀸 𒀀𒁔 𒀀𒄥 𒀸 𒉈𒈨𒌍 𒀾𒊒𒌒 𒁹𒀀𒍣𒀭 𒆳𒆷𒋡𒀀𒀀>
  text <𒀀𒈾 𒀉𒈨𒌍𒋙 𒀉𒋾𒆸𒈠 𒀸 𒌷𒆠𒉿𒈾 𒉌𒉿𒊑 𒇻 𒄑𒁁 𒀉𒋾𒋙𒉡 𒄠𒁕𒄭𒄑 𒅖𒌅 𒌷𒆠𒉿𒈾 𒀀𒉿𒅅𒋫𒋙 𒀾𒆲 𒁹 𒅆 𒂟𒈨𒌍>
  text <𒋾𒁺𒆠𒋙 𒀀𒂁 𒄑𒇀𒈨𒌍𒋙 𒀀𒍢𒀪 𒊩𒆷𒋢 𒄭𒀀𒈨𒌍 𒀸𒈜 𒀭𒈨𒌍𒉌𒋙 𒌑𒋼𒊏 𒀀𒈾 𒋗𒍪𒌒 𒍣𒈨𒌍𒋙 𒆳𒌑 𒈥𒍮 𒆳𒁉𒋢𒊒 𒃻 𒊕>
  text <𒀀𒇉𒁍𒋥𒋼 𒇻 𒄑𒁁 𒀸 𒈫 𒌓𒈨 𒂕𒋙 𒅈𒋼𒁲 𒋛𒋫𒀜 𒂟𒄭𒀀𒈨𒌍𒋙 𒀸 𒄑𒆪𒈨𒌍 𒌑𒌑𒆤 𒊑𒄴𒋫𒋙𒉡 𒆳𒌑 𒀀𒇉𒁍𒋥𒌓 𒇻 𒂊𒆰 𒀀𒁲>
  text <𒌷𒁺𒌝𒈨𒋼 𒌷𒊍𒈬 𒌷𒀸𒀸 𒃻 𒌉𒀀𒁲𒉌 𒅈𒁲𒋙 𒋛𒋫𒀜 𒂟𒄭𒀀𒈨𒌍𒋙 𒀸 𒄑𒆪𒈨𒌍 𒌑𒌑𒆤 𒊩𒆷𒋢 𒂂𒋫 𒄞𒈨𒌍𒋙 𒇻𒍢𒉌𒋙>
  text <𒃻 𒆠𒈠 𒀯𒈨𒌍 𒀭𒂊 𒈨𒉡𒋫 𒆷 𒄿𒋙𒌑 𒀸𒈜 𒀸 𒌓𒈨𒋗𒈠 𒁹𒄿𒆷𒀀 𒆳𒆷𒋡𒀀𒀀 𒄑𒇀𒈨𒌍𒋙 𒊏𒆠𒋢 𒐊 𒈨 𒂟𒄭𒀀𒈨𒌍𒋙 𒇻 𒀀𒋢𒄩>
  text <𒀀𒈾 𒆳𒅀 𒀸𒋩 𒌒𒆷 𒌷𒁺𒌝𒈬𒌓 𒌷𒊍𒈬 𒆳𒌓 𒀀𒁔 𒀀𒄥 𒀸 𒉈𒈨𒌍 𒋙𒀾𒌒 𒀸 𒄭𒅔𒆥 𒃻 𒀀𒇉𒁍𒋥𒋼 𒀜𒋾𒍢 𒀸 𒄀𒊑𒅀𒈠>
  text <𒀀𒋢𒄴𒊏 𒁹𒀀𒍣𒀭 𒋫 𒅆 𒄑𒆪𒈨𒌍𒀀 𒆗𒈨𒌍 𒁹 𒋗𒍪𒌒 𒍣𒈨𒌍𒋙 𒂊𒇷 𒁹𒄿𒆷𒀀 𒇽𒈾𒋛𒆪 𒃻 𒆳𒆷𒆥𒂊 𒂟𒄭𒀀𒈨𒌍𒋙 𒄑𒇀𒈨𒌍𒋙 𒇲𒋢>
  text <𒀀𒋢𒄩 𒀀𒈾 𒌷𒅀 𒀸𒋩 𒌒𒆷 𒁹𒄭𒅎𒋾𒀭 𒆳𒆷𒋡𒀀𒀀 𒀸 𒌷𒋙 𒂊𒋤𒋗 𒀸 𒄑𒆪𒋾 𒀸𒋩 𒂗𒀀 𒋫 𒅆 𒄑𒆪𒈨𒌍𒀀 𒆗𒈨𒌍 𒀞𒅀 𒋃𒈬𒊑>
  text <𒀉𒈨𒌍𒀀 𒁍𒈠𒆷𒋾 𒅁𒂟𒈠 𒃻𒂵 𒂍𒃲𒋙 𒆬𒌓 𒆬𒄀 𒀭𒈾𒈨𒌍 𒌓𒅗𒁇𒈨𒌍 𒄰 𒌓𒅗𒁇 𒌆𒇻𒁔𒋾 𒄵𒈨 𒊩𒆷𒋢 𒂂𒋫 𒄠𒄯𒈠 𒄘𒌦>
  text <𒈠𒁕𒌅 𒌋𒅗 𒃻 𒉺𒀭 𒌑𒃻𒋼𒅕 𒌋𒅗𒋙𒉡 𒀸𒆲 𒀸 𒌓𒈨𒋙𒈠 𒐏 𒄞𒄠𒈨𒌍𒉌 𒆗𒈨𒌍 𒀸 𒄊 𒄠𒈠𒋼 𒃻 𒀀𒇉𒁍𒋥𒋼 𒀀𒂁 𒐍 𒄞𒄠𒈨𒌍>
  text <𒋾𒆷𒈨𒌍 𒀸 𒋗 𒁳𒀜 𒌋𒌋 𒂷𒉢𒄷𒈨𒌍 𒀀𒂁 𒌋𒌋 𒂷𒉢𒄷𒈨𒌍 𒋾𒈨𒌍 𒀸 𒋗 𒁳𒋫 𒈫 𒌷𒈨𒌍𒉌 𒀸 𒌋𒅗 𒀀𒇉𒁍𒋥𒋼 𒀜𒁲 𒁹 𒀸 𒄊 𒀭𒈾𒋼>
  text <𒃻 𒀀𒇉𒁍𒋥𒋾 𒌷𒋼𒀀𒁹𒀸𒉽𒀀 𒈬𒋙 𒀊𒁉 𒁹 𒀸 𒄊 𒄠𒈠𒋼 𒃻 𒀀𒇉𒁍𒋥𒋼 𒉌𒁇𒋾𒀸𒋩 𒈬𒋙 𒀊𒁉 𒀸 𒌗𒋞 𒌓𒌋𒌋𒆚 𒋫 𒌷𒆗𒄭 𒀜𒌅𒈲>
  text <𒀀𒇉𒄬𒄬 𒂊𒋼𒄵 𒀀𒈾 𒆳𒂍𒁹𒀀𒁲𒉌 𒀀𒌨 𒀀𒈾 𒌷𒆏𒊏𒁉 𒌷 𒆗𒉡𒋾𒋙𒉡 𒀝𒄭𒆗 𒌷 𒆗𒀭 𒆗𒌋𒌋 𒁶 𒅎𒋛𒀀 𒋫 𒀭𒂊 𒋗𒋡𒇻𒆷>
  text <𒂟𒈨𒌍 𒀀𒈾 𒂟𒄭𒀀𒈨𒌍𒋙𒉡 𒄭𒀀𒈨𒌍 𒀉𒉌𒌓𒇻𒈠 𒆷𒀀 𒌨𒁺𒉌 𒄊𒅀𒅀 𒆷𒀀 𒄑𒁍𒌓 𒀸 𒆠𒂍 𒀸𒋩 𒂗 𒃲𒂊 𒂗𒀀 𒌋 𒀭𒌶𒃲 𒀀𒌨 𒅆𒅀 𒌷 𒀀𒋛𒁉>
  text <𒀸 𒉋𒊺 𒈾𒉿𒇷 𒍝𒀀𒁉𒋼 𒌷 𒆳𒀜 𒄤𒈨𒌍𒋙𒉡 𒄭𒀀𒈨𒌍 𒀀𒂁 𒐍 𒈨 𒈮𒋰𒇷𒋙𒉡 𒌑𒉌𒉿𒄑 𒊩𒆷𒋢𒉡 𒃻𒋗𒋙𒉡 𒀾𒇻𒆷 𒈫 𒅆 𒐊 𒈨>
  text <𒂟𒄭𒀀𒈨𒌍𒋙𒉡 𒀀𒋢𒄩 𒀸 𒌷𒆗𒄭 𒌑𒃻𒊍𒂍 𒌷 𒀊𒁔 𒀝𒄥 𒀸 𒉈𒈨𒌍 𒋙𒀾 𒀀𒆰𒋙 𒁔𒄭 𒈨𒇴𒈨 𒀸𒋩 𒂗𒀀 𒌋𒅗 𒂍𒀀𒁲𒉌 𒀠𒋫𒃶>
  text <𒀸 𒌓𒈨𒋙𒈠 𒈠𒁕𒌓 𒃻 𒁹𒀀𒄷𒉌 𒌉𒀀𒁲𒉌 𒃻 𒁹𒄩𒁉𒉌 𒌷𒇯𒉌𒌓𒀀𒀀 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒌆𒇻𒁔𒋾 𒄵𒈨 𒌆𒃰𒈨𒌍 𒄑𒃡𒈨𒌍>
  text <𒄑𒂊𒊑𒉌 𒉌𒈲𒋾 𒂍𒃲𒋙 𒄠𒄯 𒇷𒄭𒋙𒉡 𒊍𒁁 𒊑𒈬𒌅 𒀾𒆪𒈾𒀾𒋙𒉡 𒀸 𒌗𒄞 𒌓𒐍𒆚 𒋫 𒌷𒆗𒄭 𒀜𒌅𒈲 𒀀𒇉𒄬𒄬>
  text <𒂊𒋼𒄵 𒀀𒈾 𒌷𒃻𒂵𒈩 𒃻 𒆳𒉺𒋼 𒀀𒍝𒁁 𒅈𒄷 𒀀𒈾 𒂍𒁀𒄭𒀀𒉌 𒀝𒄭𒆗 𒈠𒁕𒌅 𒃻 𒌉𒁀𒄭𒀀𒉌 𒄑𒇀𒈨𒌍 𒊏𒆠𒋢 𒀲𒆳𒊏𒈨𒌍 𒆬𒌓𒈨𒌍>
  text <𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒄰 𒌓𒅗𒁇 𒄠𒄯 𒄑𒇀𒈨𒌍 𒂍𒄬𒇻 𒇽𒍪𒆪 𒃻 𒌉𒁀𒄭𒀀𒉌 𒄿𒋛𒅀 𒀀𒋛𒆥 𒋫 𒂍𒁀𒄭𒀀𒉌 𒀜𒌅𒈲>
  text <𒀀𒈾 𒆳𒀀𒉌𒇷 𒀝𒄭𒆗 𒈠𒁕𒌅 𒃻 𒁹𒀭𒅎𒀪𒈨 𒆳𒉌𒆷𒀀𒅀 𒄑𒇀𒈨𒌍 𒊏𒆠𒋢 𒀲𒆳𒊏𒈨𒌍 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇>
  text <𒄰 𒌓𒅗𒁇 𒄞𒈨𒌍 𒇻𒈨𒌍 𒃾𒈨𒌍 𒀜𒋫𒄯 𒄑𒇀𒈨𒌍 𒂍𒄬𒇻 𒇽𒍪𒆪 𒄿𒋛𒅀 𒀀𒋛𒆥 𒋫 𒆳𒀀𒉌𒇷 𒀜𒌅𒈲 𒀀𒈾 𒂍𒀀𒁲𒉌 𒀝𒄭𒆗>
  text <𒈠𒁕𒌅 𒃻 𒁹𒀀𒄷𒉌 𒌉𒀀𒁲𒉌 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇 𒄰𒈨𒌍 𒌓𒅗𒁇 𒄑𒍎 𒅗𒈨𒌍 𒄑𒈿 𒅗𒈨𒌍 𒄑𒊭𒈨𒌍 𒅗𒈨𒌍>
  text <𒄑𒀸𒋾𒈨𒌍 𒅗𒈨𒌍 𒆬𒌓 𒆬𒄀 𒃻𒊏𒈨𒌍 𒄯𒈨𒌍 𒆬𒄀 𒊓𒀪𒊑 𒆬𒄀 𒃻 𒌓𒇷𒋼 𒂵𒄀 𒆬𒄀 𒄈 𒆬𒄀 𒄞𒈨𒌍 𒇻𒈨𒌍 𒃾𒈨𒌍 𒈠𒁕𒋫𒋙 𒄠𒄯>
  text <𒄑𒇀𒈨𒌍 𒂍𒄬𒇻 𒇽𒍪𒆪 𒃻 𒁹𒀀𒄷𒉌 𒄿𒋛𒅀 𒀀𒋛𒆥 𒀸 𒌓𒈨𒋙𒈠 𒈠𒁕𒌓 𒃻 𒁹𒄩𒁉𒉌 𒌷𒇯𒉌𒌓𒀀𒀀 𒐉 𒈠𒈾 𒆬𒌓𒈨𒌍 𒐉 𒈨 𒇻𒈨𒌍 𒄠𒄯𒋙>
  text <𒌋 𒈠𒈾 𒆬𒌓𒈨𒌍 𒀸 𒈬 𒁹𒆚𒋙 𒈠𒁕𒌓 𒀸 𒌋𒅗𒋙 𒃻𒌦 𒋫 𒆳𒂍𒀀𒁲𒉌 𒀜𒌅𒈲 𒀀𒇉𒀀𒋥 𒀸 𒀀𒆗𒃻 𒀸 𒄑𒈣𒈨𒌍 𒋢𒂃𒅆𒂊 𒇻𒌑>
  text <𒂊𒄵 𒀀𒈾 𒆳𒃻𒂵𒈩 𒀝𒄭𒆗 𒈠𒁕𒌅 𒃻 𒁹𒊓𒀭𒂵𒊏 𒌋𒌋 𒆳𒉺𒋼 𒌋𒌋 𒄘𒌦 𒆬𒌓 𒊓𒀪𒊑 𒆬𒄀 𒄯 𒆬𒄀 𒄈𒈨𒌍 𒆬𒄀 𒁹 𒈨 𒄘𒌦>
  text <𒌓𒅗𒁇 𒈫 𒈨 𒐐 𒄘𒌦 𒀭𒁇𒈨𒌍 𒋰𒄭𒈨𒌍 𒌓𒅗𒁇 𒄩𒊑𒀀𒋼 𒌓𒅗𒁇 𒉪𒈠𒅗𒋼 𒌓𒅗𒁇 𒆠𒉈 𒌓𒅗𒁇 𒌑𒉡𒌓 𒂍𒃲𒋙 𒄭𒀀𒈨𒌍 𒃻 𒆠𒇲𒃻>
  text <𒆷𒀀 𒂟𒋫𒀜 𒄑𒈿𒈨𒌍 𒄑𒌆𒈨𒌍 𒄑𒀸𒋾𒈨𒌍 𒄑𒌆𒈨𒌍 𒄑𒍎𒈨𒌍 𒄑𒌆𒈨𒌍 𒅗𒈨𒌍 𒃻𒊏𒈨𒌍 𒈫 𒈨 𒊩𒆗𒌉𒈨𒌍 𒌆𒇻𒁔𒋾 𒄵𒈨>
  text <𒌆𒃰𒈨𒌍 𒋠𒍝𒆳𒈪 𒋠𒍝𒆳𒋛𒀀 𒉌𒌓𒄑𒉢𒃲 𒅗𒈨𒌍 𒄠𒋛𒈨𒌍 𒄑𒇀 𒅁𒁉𒌅 𒄑𒉌𒆳𒋾 𒆬𒄀 𒃻 𒌓𒇷𒋼 𒋛𒆳 𒌋𒌋𒋾𒋙 𒄠𒄯𒋙 𒄑𒇀𒈨𒌍>
  text <𒂍𒄬𒇻 𒇽𒍪𒆪 𒃻 𒌷𒃻𒂵𒈩 𒄿𒋛𒅀 𒀀𒋛𒆥 𒌋𒌋𒈨𒌍𒉌 𒃻 𒆳𒆳 𒆕𒋙𒉡 𒀀𒈾 𒌋𒅗𒅀 𒌨𒁺𒉌 𒄊𒅀𒀀 𒄑𒂟𒌅 𒇷𒄭𒋙𒉡 𒊍𒁁>
  text <𒉺𒈾𒌅𒅀 𒊌𒋾𒇻 𒀀𒈾 𒆳𒆗𒈾𒈾 𒁺𒆪 𒋫 𒆳𒃻𒂵𒈩 𒀜𒌅𒈲 𒀸 𒁉𒈩 𒆳𒁵𒍣𒂵𒉌 𒆳𒄩𒄯𒂵 𒀀𒍝𒁁>
  text <𒆳𒀀𒄩𒀀𒉡 𒀀𒈾 𒆏𒅀 𒌑𒋫𒍜 𒀀𒈾 𒌷𒄩𒍝𒍣 𒃻 𒁹𒇻𒁇𒈾 𒆳𒉺𒋾𒈾𒀀𒀀 𒀝𒄭𒆗 𒆬𒄀𒈨𒌍 𒌆𒇻𒁔𒋾 𒌆𒃰𒈨𒌍 𒀜𒋫𒄯>
  text <𒂊𒋼𒄘 𒀀𒇉𒀊𒊑𒂊 𒂊𒋼𒂟 𒀀𒊓𒃶 𒁁𒉌𒌓 𒋫 𒌋𒅗 𒀀𒇉𒀊𒊑𒂊 𒀜𒌅𒈲 𒀀𒈾 𒌷𒆪𒉡𒇻𒀀 𒌷 𒌋𒌋𒋾𒋙 𒃻 𒁹𒇻𒁇𒈾 𒆳𒉺𒋾𒈾𒀀𒀀>
  text <𒀝𒄭𒆗 𒋫 𒉺𒀭 𒄑𒆪𒈨𒌍 𒄑𒍪𒋼 𒀞𒅀 𒋃𒈬𒊑 𒅁𒂟𒈠 𒀀𒈾 𒋗𒍪𒌒 𒍣𒈨𒌍𒋙 𒄊𒅀𒀀 𒄑𒁁 𒌋𒌋 𒄘𒌦 𒆬𒌓 𒁹 𒄘𒌦 𒆬𒄀>
  text <𒁹 𒈨 𒄘𒌦 𒀭𒈾𒈨𒌍 𒁹 𒈨 𒄘𒌦 𒀭𒁇𒈨𒌍 𒁹 𒅆 𒄞𒈨𒌍 𒌋 𒅆 𒇻𒈨𒌍 𒁹 𒅆 𒌆𒇻𒁔𒋾 𒄵𒈨 𒌆𒃰𒈨𒌍 𒄑𒉌𒆳𒋾 𒄑𒌆𒈨𒌍 𒊭 𒌓𒇷𒋼>
  text <𒄴𒄷𒍝𒋼 𒄑𒈿𒈨𒌍 𒄑𒌆𒈨𒌍 𒄑𒈿𒈨𒌍 𒊭 𒌓𒇷𒋼 𒃻𒊏𒈨𒌍 𒄑𒍎𒈨𒌍 𒅗𒈨𒌍 𒄑𒌆𒈨𒌍 𒄭𒀀𒈨𒌍 𒌑𒉡𒌓 𒂍𒃲𒋙 𒄭𒀀𒈨𒌍 𒃻 𒆠𒇲𒃻>
  text <𒆷𒀀 𒂟𒋫𒀜 𒌋 𒊩𒈜𒈨𒌍 𒌉𒊩 𒋀𒋙 𒋫 𒉡𒁺𒉌𒃻:cloud(|𒈠|)𒀪𒁲 𒉺𒄖𒌅 𒃲𒌅 𒄷𒈨𒌍 𒃲𒈨𒌍 𒈠𒁕𒌅𒋙 𒄠𒄯𒋙 𒀀𒈾 𒋙𒀀𒋗 𒊑𒈬𒌅>
  text <𒀾𒆪𒈾𒋙 𒄑𒇀𒈨𒌍 𒂍𒄬𒇻 𒇽𒍪𒆪 𒃻 𒆳𒉺𒋾𒈾𒀀𒀀 𒄿𒋛𒅀 𒀀𒋛𒆥 𒇷𒄭𒂊𒋙 𒊍𒁁 𒀸 𒌓𒈨𒋙𒈠 𒈠𒁕𒌅 𒃻 𒁹𒄖𒌑𒋛>
  text <𒆳𒅀𒄩𒈾𒀀𒀀 𒆬𒌓 𒆬𒄀 𒀭𒈾𒈨𒌍 𒄞𒈨𒌍 𒇻𒈨𒌍 𒌆𒇻𒁔𒋾 𒄵𒈨 𒌆𒃰𒈨𒌍 𒀜𒋫𒄯 𒋫 𒌷𒆪𒉡𒇻𒀀 𒌷 𒌋𒌋𒋾𒋙 𒃻 𒁹𒇻𒁇𒈾>
  text <𒆳𒉺𒋾𒈾𒀀𒀀 𒀜𒌅𒈲 𒀀𒇉:cloud(|𒀀𒊏𒀭|)𒌅 𒂊𒋼𒂟 𒀸 𒌋𒅗 𒀀𒇉𒀀𒊏𒀭𒋼 𒃻𒀭 𒁁𒉌𒌓 𒋫 𒌋𒅗 𒀀𒇉𒀀𒊏𒀭𒋼 𒀜𒌅𒈲 𒀸 𒁉𒈩>
  text <𒆳𒅀𒊏𒆥 𒆳𒅀𒄴𒌅𒊑 𒀀𒍝𒁁 𒆳𒆪 𒀀𒋫𒁔𒆐 𒀸 𒌋𒅗 𒀀𒇉𒊓𒀭𒄖𒊏 𒃻𒀭 𒋫 𒌋𒅗 𒀀𒇉𒊓𒀭𒄖𒊏 𒀜𒌅𒈲 𒀸 𒁉𒈩>
  text <𒆳𒊓𒊏𒋾𒉌 𒆳𒍇𒉺𒀀𒉌 𒀀𒍝𒁁 𒀸 𒌋𒅗 𒁀𒈨𒌍 𒃻𒀭 𒀀𒈾 𒌷𒀀𒊑𒁍𒀀 𒌷 𒆗𒉡𒋾𒋙 𒃻 𒁹𒇻𒁇𒈾 𒆳𒉺𒋾𒈾𒀀𒀀 𒆭𒁀>
  text <𒌷 𒀀𒈾 𒊏𒈨𒉌𒅀 𒊍𒁁 𒊺𒄠𒈨𒌍 𒌋 𒊺𒅔𒉡 𒃻 𒆳𒇻𒄷𒋾 𒂊𒍢𒁲 𒀸 𒊮 𒁾𒊌 𒋫𒅆𒅋𒌅 𒀸 𒂍𒃲𒋙 𒃻𒌦 𒇽𒈨𒌍𒂊 𒆳 𒀾𒋗𒊏𒀀𒀀>
  text <𒀸 𒊮𒁉 𒌑𒊺𒈨 𒆠𒄿 𒀸 𒌷𒀀𒊑𒁍𒀀 𒊻𒁀𒆪𒉌 𒌷𒈨𒌍𒉌 𒃻 𒆳𒇻𒄷𒋾 𒆳𒀜 𒄤𒈨𒌍𒋙𒉡 𒄭𒀀𒈨𒌍𒋙𒉡 𒀀𒂁 𒀊𒁔 𒀝𒄥 𒀸 𒉈𒈨𒌍>
  text <𒀾𒊒𒌒 𒂟𒈨𒌍 𒋾𒆷𒈨𒌍 𒀸 𒋗 𒌑𒂟𒁉𒋫 𒀸 𒄑𒍣𒆥𒁉 𒀸 𒁍𒌓 𒌷𒀸𒀸𒋙𒉡 𒌑𒍝𒄒 𒀸 𒌓𒈨𒋙𒈠 𒅆𒁲 𒆳𒆗𒈾𒈾 𒇻 𒊍𒁁 𒀀𒈾 𒌓𒁲>
  text <𒃻 𒆳𒀀𒄯𒊑 𒇻𒌑 𒂊𒇷 𒀸 𒀀𒀊𒁀𒃲𒋼 𒄑𒆪𒈨𒌍𒀀 𒇻 𒌑𒇸 𒇻𒀬𒈨𒌍 𒀀𒈾 𒀭𒈨𒌍𒉌 𒇻 𒊍𒁁 𒈠𒁕𒌅 𒃻 𒌋𒌋𒈩𒉌 𒃻 𒅆𒁲 𒀀𒀊𒁀>
  text <𒃻 𒆳𒀫𒊏𒀀𒀀 𒆳𒍢𒁺𒈾𒀀𒀀 𒆳𒄖𒁄𒀀𒀀 𒆳𒈠𒄬𒆷𒋫𒀀𒀀 𒆳𒈠𒄿𒍝𒀀𒀀 𒆳𒅗𒄿𒍝𒀀𒀀 𒆳𒀀𒄯𒊏𒀀𒀀 𒅇 𒌷𒅈𒈠𒁕>
  text <𒃻 𒉠 𒀀𒀊𒁀 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒄰 𒌓𒅗𒁇 𒌆𒇻𒁔𒋾 𒄵𒈨 𒌆𒃰𒈨𒌍 𒉺𒄖𒌅 𒃲𒌅 𒉺𒄖𒌅 𒌉𒌅>
  text <𒄑𒆗𒈨𒌍 𒄑𒌆𒈨𒌍 𒅗𒈨𒌍 𒈾𒄭𒊑 𒁉𒉡𒌓 𒌓𒁲 𒈠𒁕𒋫𒋙𒉡 𒄠𒄯 𒄊𒅀𒅀 𒄑𒁍𒌓 𒀀𒈾 𒆳𒂊 𒄩𒈠𒉌 𒇻𒌑 𒂊𒇷 𒄑𒃡𒈨𒌍>
  text <𒄑𒂊𒊑𒉌 𒄑𒋩𒌋𒌋 𒄑𒋰𒊏𒉌 𒄑𒇷𒈨𒌍 𒇻𒌑 𒀝𒆧 𒇻𒀬𒈨𒌍 𒀀𒈾 𒀭𒈨𒌍𒉌𒅀 𒇻 𒊍𒁁 𒀀𒋢𒈨𒌅 𒃻 𒄥𒁲𒅀 𒆕𒍑 𒀸 𒊮𒁉 𒀾𒁺>
  text <𒄑𒃡𒈨𒌍 𒄑𒂊𒊑𒉌 𒅖𒌅 𒆳𒄩𒈠𒉌 𒈾𒃻𒆪 𒁺𒅗 𒀀𒈾 𒂍𒊹𒊏 𒀀𒈾 𒂍𒅀𒊍𒈠𒆪 𒂍 𒄭𒁕𒋼 𒀀𒈾 𒂍 𒀭𒌍 𒌋 𒀭𒌓 𒀭𒈨𒌍 𒆬𒈨𒌍>
  text <𒀀𒈾 𒆳 𒄑𒈨𒄴𒊑𒈨𒌍 𒀀𒌨 𒆳 𒄑𒈨𒄴𒊑𒈨𒌍 𒁹 𒋛𒄯𒋾𒃻 𒀝𒋤 𒄑𒃡𒈨𒌍 𒃻 𒄑𒈨𒄴𒊑𒈨𒌍 𒀀𒆠𒋛 𒀀𒈾 𒌷𒉌𒉡𒀀>
  text <𒌒𒆷 𒀀𒈾 𒀭𒈹 𒁁𒆳 𒌷𒉌𒈾𒀀 𒃽𒅀 𒃻𒁀 𒀸 𒇷𒈨 𒁹𒀭𒌓𒉡𒊑 𒀸 𒆠𒂍 𒀸𒋩 𒂗 𒃲𒂊 𒂗𒅀 𒀸 𒌗𒄞 𒌓𒌋𒐈𒆚 𒅖𒌅>
  text <𒌷𒆗𒄭 𒀜𒌅𒈲 𒀀𒇉𒄬𒄬 𒂊𒋼𒄵 𒀀𒈾 𒆳𒆥𒉺𒉌 𒀜𒋫𒋥 𒈠𒁕𒌅 𒃻 𒇽𒂗𒌷𒈨𒌍𒋼 𒃻 𒆳𒆥𒉺𒉌 𒀸 𒌷𒄷𒍣𒊑𒈾>
  text <𒄠𒄯 𒆠𒄿 𒀸 𒌷𒄷𒍣𒊑𒈾𒈠 𒊻𒁀𒆪𒉌 𒈠𒁕𒌅 𒃻 𒁹𒀉𒋾𒀪 𒆳𒉌𒆷𒀀𒅀 𒁹𒄀𒊑𒁕𒁲 𒆳𒀾𒃻𒀀𒅀 𒆬𒌓𒈨𒌍>
  text <𒆬𒄀𒈨𒌍 𒄞𒈨𒌍 𒇻𒈨𒌍 𒄠𒄯 𒀸 𒌓𒈨𒋙𒉡 𒄑𒃡𒈨𒌍 𒄑𒂊𒊑𒉌 𒆬𒌓𒈨𒌍 𒆬𒄀𒈨𒌍 𒈠𒁕𒌅 𒃻 𒁹𒋡𒋫𒍣𒇷>
  text <𒆳𒆪𒈬𒄩𒀀𒅀 𒄠𒄯 𒅖𒌅 𒌷𒄷𒍣𒊑𒈾 𒀜𒌅𒈲 𒅆𒁲 𒀀𒇉𒁍𒋥𒋼 𒀀𒈾 𒂊𒇷𒉌 𒁳𒁁 𒆳𒆪𒌒𒁍>
  text <𒀜𒋫𒁄𒆐 𒀀𒈾 𒊮𒁉 𒌷𒈨𒌍𒉌 𒃻 𒆳𒀀𒀾𒃻 𒆳𒆸𒄭 𒃻 𒉺𒀭 𒆳𒉺𒋼 𒀜𒋫𒊏𒁕 𒌷𒌑𒈠𒇷𒀀 𒌷𒄭𒊏𒀀𒉡>
  text <𒌷𒈨𒌍𒉌 𒆗𒈨𒌍𒋼 𒃻 𒀸 𒆠𒆗 𒆳𒀀𒈠𒁕𒉌 𒃻𒀝𒉡𒌑𒉌 𒆳𒌓 𒄤𒈨𒌍𒋙𒉡 𒈠𒀪𒌅 𒀀𒂁 𒊩𒆷𒋢𒉡 𒀀𒈾 𒆷 𒈨𒉌>
  text <𒀾𒇻𒆷 𒌷𒈨𒌍𒉌 𒀊𒁔 𒀀𒄥 𒁹 𒈨 𒐐 𒌷𒈨𒌍 𒃻 𒇷𒈨𒌅𒋙𒉡 𒀸 𒉈𒈨𒌍 𒀾𒊒𒌒 𒅖𒌅 𒌷𒅗𒊏𒉌𒀀>
  text <𒀜𒌅𒈲 𒀸 𒉌𒊑𒁉 𒃻 𒆳𒀀𒈠𒁕𒉌 𒂊𒋻𒁀 𒀀𒈾 𒊮𒁉 𒌷𒈨𒌍𒉌 𒃻 𒆳𒋛𒀀𒊑𒀀 𒀜𒋻𒁕 𒌷𒈨𒌍𒉌 𒃻 𒄵𒋾>
  text <𒆳𒀀𒈠𒁕𒉌 𒆳𒅈𒋡𒉌𒀀 𒀸 𒉈𒈨𒌍 𒋙𒀾𒌒 𒆳𒂷𒆷𒀀𒉡 𒃻 𒀸 𒆠𒆗 𒆳𒅈𒋡𒉌𒀀 𒀀𒈾 𒊏𒈠𒉌𒅀 𒊍𒁁 𒋫 𒆳𒂷𒆷𒀀𒉌 𒀜𒉏𒃻>
  text <𒀀𒈾 𒌷𒈨𒌍𒉌 𒃻 𒆳𒍝𒄠𒁀 𒃻 𒋃𒁲 𒄷𒇷𒅀 𒀸 𒉈𒈨𒌍 𒋙𒀾 𒀀𒇉𒍮𒌑𒀀 𒂊𒋼𒄵 𒀸 𒌋𒅗 𒀀𒇉𒄘𒃼 𒃻𒀭 𒌷𒈨𒌍𒉌>
  text <𒃻 𒄊 𒀭𒈾𒋼 𒅇 𒄊𒅀𒈨𒌍 𒄠𒈠𒋼 𒃻 𒀀𒇉𒄘𒃼 𒃻 𒆳𒅈𒅗𒀀𒈾𒀀 𒁹 𒇯 𒅇 𒋼𒀀𒈨 𒄥𒅕 𒆳𒆸𒄷 𒃮𒁍 𒅁𒂟𒈠 𒄊𒅀𒈨𒌍𒀀>
  text <𒄑𒁁 𒇷𒄭𒋙𒉡 𒊍𒁁 𒇽𒃻𒉡 𒃻 𒊏𒈠𒉌𒀀 𒀀𒈾 𒌋𒅗𒄭𒋙𒉡 𒀸𒆲 𒀸 𒉌𒊑𒁉 𒃻 𒆳𒀀𒈠𒁕𒉌 𒀀𒈾 𒌷𒁇𒍝𒉌𒅖𒌅𒌦 𒀜𒋾𒍢𒀀>
  text <𒀀𒈾 𒌷𒁮𒁮𒈬𒊓 𒌷 𒆗𒉡𒋾𒋙 𒃻 𒁹𒄿𒆷𒀀𒉌 𒌉𒍝𒈠𒉌 𒀝𒄭𒆗 𒌷 𒀀𒋛𒁉 𒄣𒊏𒁲𒅀 𒆠𒈠 𒄷 𒌋𒅗𒋙𒉡 𒄿𒊺𒀪>
  text <𒐋 𒈨 𒂟𒈨𒌍 𒁵𒈭𒍢𒋙𒉡 𒀸 𒄑𒆪𒈨𒌍 𒌑𒌑𒆤 𒊕𒁺𒈨𒌍𒋙𒉡 𒌑𒈾𒆧 𒐉 𒈨 𒂟𒈨𒌍 𒋾𒆷𒈨𒌍 𒀸 𒋗𒈨𒌍 𒌑𒂟𒁉𒋫>
  text <𒐈 𒅆 𒊩𒆷𒋢𒉡 𒌑𒊺𒍢𒀀 𒌷 𒋗𒀀𒌓 𒀀𒈾 𒊏𒈠𒉌𒀀 𒊍𒁁 𒇽𒂟𒈨𒌍 𒋾𒆷𒈨𒌍 𒊕𒁺𒈨𒌍 𒀀𒈾 𒌷𒀀𒈨𒁲 𒌷 𒌋𒌋𒋾𒋙 𒇻 𒌑𒁉𒅋>
  text <𒀀𒋛𒌅 𒃻 𒊕𒁺𒈨𒌍 𒀸 𒁍𒌓 𒆍𒃲𒋙 𒇻 𒅈𒍦 𒇽𒂟𒈨𒌍 𒋾𒆷𒈨𒌍 𒀸 𒁀𒀜𒌅𒁀𒀜𒋼 𒃻 𒌷𒋙 𒀀𒈾 𒄑𒍣𒆥𒉿 𒇻 𒌑𒍝𒆥𒉿>
  text <𒈨𒀉𒄷𒍢 𒀸 𒊮 𒆍𒃲𒋙 𒀾𒆲 𒄑𒊬𒈨𒌍𒋙 𒀀𒆧 𒅖𒌅 𒌷𒀀𒈨𒁲 𒀜𒉏𒃻 𒀸 𒉌𒊑𒁁 𒃻 𒆳𒁉𒅀𒊑 𒃻 𒌷𒀠𒆷𒀊𒋛𒀀>
  text <𒃻 𒀸 𒌋𒌋𒈨𒌍𒉌 𒀜𒈨𒌍𒀀 𒈠𒄠𒈠 𒄒𒋢 𒅇 𒈨𒌅𒄣 𒀸 𒊮𒁁 𒆷𒀀 𒅖𒆲𒈾 𒆭𒌒 𒀀𒈾 𒌷𒌑𒁕 𒌷 𒆗𒉡𒋾𒋙 𒃻 𒁹𒆗𒂅𒊑 𒌉 𒂅𒁍𒋛>
  text <𒀝𒄭𒆗 𒌷 𒀀𒋛𒁉 𒀸 𒉋𒅆 𒄑𒍝𒉿𒋼 𒅇 𒉌𒉿𒊺 𒌷 𒆳𒌓 𒁹 𒅆 𒐉 𒈨 𒂟𒈨𒌍 𒋙𒉡 𒀸 𒄑𒆪𒈨𒌍 𒌑𒌑𒆤 𒐌 𒈨 𒐕𒌋𒌋 𒇽𒂟𒈨𒌍 𒋾𒈨𒌍>
  text <𒀸 𒋗 𒌑𒍝𒁉𒀉 𒐈 𒅆 𒊩𒆷𒋢𒉡 𒌑𒊺𒍢𒀀 𒇽𒂟𒈨𒌍 𒋾𒆷𒈨𒌍 𒀸 𒁀𒌅𒁁𒋼 𒌷𒋙 𒀀𒈾 𒄑𒍣𒆥𒉿 𒌑𒍝𒆥𒉿 𒀭𒉡𒋼>
  text <𒅆𒅀𒈨𒌍𒋙𒉡 𒌑𒈾𒉋 𒋛𒋫𒋾𒋙𒉡 𒊍𒋢𒄩 𒀀𒈾 𒆳 𒀸𒋩 𒌒𒆷 𒌷 𒀀𒈾 𒉎𒅀 𒊍𒁁 𒁹𒀸𒋩𒉽𒀀 𒌋𒌋 𒃲𒌑 𒌋𒌋 𒆗𒉡 𒌋𒌋 𒆳 𒀸𒋩 𒀀 𒆪𒈦>
  text <𒌋𒌋 𒃲𒂊 𒌋𒌋 𒆗𒉌 𒌋𒌋 𒋙 𒌋𒌋 𒆳 𒀸𒋩 𒀀 𒌋𒂟𒃮 𒌋𒌋 𒃲𒂊 𒌋𒌋 𒆗𒉌 𒌋𒌋 𒋙 𒌋𒌋 𒆳 𒀸𒋩𒈠 𒀉𒇻 𒃼𒁺 𒃻 𒀸 𒄑𒆪𒋾 𒀸𒋩 𒂗𒋙 𒁺𒁺𒆪𒈠 𒀸 𒂷𒆠𒈨𒌍 𒃻 𒄒𒋥 𒐉𒋫>
  text <𒃻𒊩𒌆𒋙 𒆷𒀀 𒄿𒋗𒌑 𒇽𒉺𒇻 𒋰𒊏𒋼 𒆷 𒀀𒁲𒊒 𒄑𒇲 𒂊𒁺𒌑 𒃮𒋙 𒃻 𒈠𒄭𒊏 𒉡 𒌇𒌑 𒌋𒌋 𒈬𒃻𒀝𒉌𒌍 𒆷𒀀 𒃶𒋗𒋼𒋙 𒃻 𒀮𒄯>
  text <𒆧𒆳 𒌦𒈨𒌍 𒄿𒉿𒇻 𒀴 𒆗𒉡 𒈬𒆏𒁉𒄑 𒄘 𒀀𒀀𒁉𒋙 𒁕𒄿𒅖 𒆳𒆳 𒉽𒈨𒌍 𒈬𒉺𒊑𒊒 𒆠𒄑𒊑 𒀯𒋻𒄭 𒃻 𒀸 𒄑𒆪𒋾 𒀭𒈨𒌍 𒃲𒈨𒌍>
  text <𒂗𒈨𒌍𒋙 𒁺𒁺𒆪𒈠 𒆳𒆳𒈨𒌍 𒆕𒅆𒈾 𒋗𒋢 𒆳𒌓 𒄯𒃻𒉌 𒆕𒋙𒉡 𒄿𒉿𒇻𒈠 𒁉𒆳𒋢𒉡 𒅎𒄷𒊒 𒍝𒂍 𒇷𒄿𒄭 𒃻𒄯 𒇷𒄿𒋼>
  text <𒌋𒅗 𒆕𒅆𒈾 𒆳𒆳𒈨𒌍 𒂊𒉡𒈠 𒀸𒋩 𒂗 𒈾𒁍𒌑 𒈬𒅀 𒈬𒊬𒁍𒌑 𒌋𒌋𒋾𒀀 𒄑𒆪𒋙 𒆷 𒉺𒁕𒀀 𒀀𒈾 𒄿𒁕𒀜 𒂗𒋾𒀀>
  text <𒇻𒌑 𒀉𒌋𒅗 𒂟𒄭𒀀𒈨𒌍𒀜 𒆳𒇻𒌌𒇻𒈨𒂊 𒂼𒈨𒌍 𒀸 𒆠𒆗 𒌓𒄩𒊑 𒀸 𒄑𒆪𒈨𒌍 𒇻 𒌑𒌑𒆤 𒀸 𒊑𒍮𒋼 𒃻 𒀭𒃻𒈦>
  text <𒌋 𒀭𒅎 𒀭𒈨𒌍 𒄘𒇷𒀀 𒂟𒄭𒀀𒈨𒌍 𒆳𒆳 𒈾𒄿𒊑 𒆳𒆸𒄭 𒆳𒋗𒁀𒊑𒂊 𒌋 𒆳𒉌𒊑𒁉 𒁶 𒀭𒅎 𒊏𒄭𒍢 𒌋𒅗𒋙𒉡 𒀾𒄖𒌝>
  text <𒌋𒌋 𒃻 𒋫 𒂊𒄵𒋫𒀭 𒀀𒇉𒄘𒃼 𒀀𒁲 𒆳𒆗𒈾𒈾 𒌋 𒀀𒀊𒁀𒃲𒋼 𒆳𒆷𒆥𒂊 𒁹 𒋛𒄯𒋾𒃻 𒆳𒋢𒄭 𒀀𒁲 𒌷𒊏𒉿𒆥>
  text <𒁹 𒄊𒅀𒈨𒌍𒋙 𒌑𒋠𒉌𒃻 𒋫 𒊕𒂊𒉌 𒀀𒇉𒋢𒌒𒈾𒀜 𒀀𒁲 𒆳𒉌𒆗 𒃻 𒁉𒋫𒉌 𒋗𒋢 𒆳𒌓 𒋫 𒆳 𒉌𒊑𒁉 𒃻 𒆳𒆸𒊒𒊑 𒀀𒁲>
  text <𒆳𒆸𒍝𒉌 𒋫 𒂊𒄵𒋫𒀭 𒀀𒇉𒍝𒁀𒆠𒋫 𒀀𒁲 𒌷𒇯𒁀𒀀𒊑 𒃻 𒂖𒆷𒀭 𒆳𒍝𒉼 𒀀𒁲 𒌷𒇯𒃻𒍝𒀊𒁕𒉌 𒌋 𒌷𒇯>
  text <𒃻𒀊𒋫𒉌 𒌷𒄭𒊑𒈬 𒌷𒄩𒊒𒌅 𒆳𒁉𒊏𒀀𒋼 𒃻 𒆳𒋼𒀀𒁺𒉌𒀾 𒁹 𒈪𒄑𒊑 𒆳𒅀 𒌑𒌁 𒋫 𒆳 𒉌𒊑𒁉 𒃻 𒌷𒁀𒁉𒋼>
  text <𒀀𒁲 𒆳𒋻𒈥 𒀀𒈾 𒌦𒈨𒌍 𒆳𒅀 𒄠𒉡 𒀸 𒆳𒆳𒈨𒌍𒋼 𒃻 𒀀𒉿𒇻𒅆𒈾𒉌 𒇽𒃻𒈨𒌍𒋼𒅀 𒀠𒋫𒃶 𒌨𒁺𒋾 𒌑𒁍𒋙 𒆪𒂉𒊒>
  text <𒂊𒈨𒋢𒉡𒋾 𒁹𒀸𒋩𒉽𒀀 𒉣 𒈾𒀀𒁺 𒉺𒂟 𒀭𒈨𒌍 𒃲𒈨𒌍 𒌑𒋧𒃲𒇻 𒅅𒁺 𒅗𒋃 𒌷𒌷 𒌋 𒄯𒃻𒉌 𒉻 𒁶𒊑𒋙𒉡 𒌋𒌋 𒂗𒈨𒌍 𒈬𒆷𒀉>
  text <𒅅𒍮𒋾 𒌨𒋡𒊒 𒆷 𒉺𒁺𒌑 𒈬𒆗 𒀀𒉣𒋼 𒌋𒌋 𒆕 𒂷𒆠𒈨𒌍 𒌋𒌋 𒌋𒌋𒈨𒌍𒉌 𒄿𒅆𒁍 𒈾𒀪𒁺 𒉌𒂍 𒀭𒊩𒌆𒅁 𒃼𒁲 𒅗𒋗𒍑>
  text <𒀭𒈨𒌍 𒃲𒈨𒌍 𒌋𒌋 𒃻 𒀸 𒄑𒆪𒋾 𒀸𒋩 𒌋 𒀭𒊩𒌆𒅁 𒀭𒈨𒌍 𒄘𒇷𒋙 𒈨𒃻𒊕 𒁺𒁺𒆪𒈠 𒆳𒈨𒌍𒂊 𒉺𒅁𒍮𒋼 𒌋 𒂷𒆠𒈨𒌍 𒉽𒈨𒌍𒋙 𒆰𒆳>
  text <𒆳𒆳𒈨𒌍𒋙𒉡 𒁹 𒄊𒅀𒋙 𒌑𒋠𒉌𒃻 𒇽𒉽𒈨𒌍𒌓 𒀸𒋩 𒀭𒋫 𒌋 𒆠𒋫 𒅖𒋫𒈾𒉡𒈠 𒄘𒌦 𒌋 𒈠𒁕𒌅 𒌋𒅗𒋙𒉡 𒌑𒆠𒉡 𒁹𒀸𒋩𒉽𒀀>
  text <𒌋𒌋 𒆗𒉡 𒉌𒂍 𒀭𒌍 𒈨𒄫 𒀭𒀀𒉏 𒈾𒆳 𒀭𒅎 𒁉𒁉 𒀭𒈨𒌍 𒄑𒆪 𒆷 𒉺𒁺𒌑 𒈬𒌑𒌑𒆤 𒆳 𒉽𒈨𒌍𒋙 𒁹𒆪 𒌋𒌋 𒇷𒀪𒌑 𒃮𒇷>
  text <𒃻𒄑 𒌷𒌷 𒌋 𒄯𒃻𒉌 𒀀𒃻𒈩 𒌇𒈠𒋼 𒌋𒌋 𒄒𒋥 𒐉𒋫 𒈬𒉌𒅕 𒀀𒀀𒁉𒋙 𒆳𒆳𒈨𒌍 𒆗𒈾𒋼 𒄯𒃻𒉌 𒅅:cloud(|𒍮|)𒋼 𒌋𒌋𒈨𒌍𒉌 𒅅𒁺𒋼 𒆷 𒉺𒁺𒋼 𒋫 𒍢𒀉>
  text <𒀭𒌑𒅆 𒀀𒁲 𒂊𒆗 𒀭𒌑𒅆 𒁹 𒄊𒅀𒈨𒌍𒀀 𒌑𒋠𒉌𒃻 𒉺𒀀 𒁹𒂗 𒌑𒃻𒀾𒄯 𒌷𒆗𒄷 𒈤𒊏 𒃻 𒁹𒀭𒁲𒈠𒉡𒊕 𒌋𒌋 𒆳 𒀸𒋩 𒉣 𒀀𒌨 𒉺𒉌𒀀 𒆕𒍑>
  text <𒌷 𒋗𒌑 𒂊𒈾𒄴𒈠 𒄑𒇲 𒁹 𒇯 𒌋 𒋼𒀀𒈨 𒄥 𒌷 𒋙𒌑 𒁹 𒌍𒋙𒋼 𒀊𒉌 𒌦𒈨𒌍 𒆠𒋃𒋾 𒋗𒅀 𒃻 𒆳𒆳𒈨𒌍 𒃻 𒀀𒉿𒇻𒅆𒈾𒉌 𒃻 𒆳𒋢𒄭 𒆳𒆷𒆥𒂊>
  text <𒁹 𒋛𒄯𒋾𒃻 𒌷𒋤𒄣 𒃻 𒉌𒄵𒋾 𒀀𒇉𒀀𒋥 𒆳𒍝𒈬𒀀 𒁹 𒉻 𒁶𒊑𒃻 𒃻 𒂍𒀀𒁲𒉌 𒌋 𒆳𒉺𒋼 𒌋 𒃻 𒁹𒇷𒁓𒈾 𒆳𒉺𒋾𒈾𒀀𒀀 𒀠𒋡𒀀 𒀸 𒊮 𒌑𒃻𒊍𒂍>
  text <𒀀𒇉𒌅 𒋫 𒀀𒇉𒍝𒁀𒀭𒋫 𒄴𒊏𒀀 𒀀𒇉𒉺𒋾𒃶𒅅 𒈬𒃻 𒀊𒁉 𒄑𒊬𒈨𒌍 𒀸 𒇷𒈨𒌅𒃻 𒊍𒁺 𒄧𒈨𒌍 𒃾𒈨𒌍 𒀀𒈾 𒀸𒋩 𒂗𒀀 𒌋 𒂍𒆳𒈨𒌍 𒆳𒀀 𒁄>
  text <𒇯 𒆷𒁁𒊒 𒇻𒌑 𒌑𒈾𒉑 𒀀𒁲 𒌋𒅗 𒀀𒈨𒌍 𒇻 𒌑𒃻𒉋 𒁹 𒈨 𒌋𒌋 𒄘𒉿 𒀀𒈾 𒈲𒉺𒇷 𒌑𒁕𒁉 𒂦𒋙 𒅈𒍦 𒋫 𒀳𒋙 𒀀𒁲 𒃮𒁳𒁉𒋙 𒅈𒍦 𒌑𒊕𒇸>
