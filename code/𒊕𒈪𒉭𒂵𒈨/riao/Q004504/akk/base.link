
text <Ashurnasirpal II 050>
  text <𒁹𒀸𒋩𒉽𒀀 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸>
  text <𒀀 𒆪𒈦 𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸 𒀀 𒁹𒌋𒂟𒃮>
  text <𒌋𒌋 𒃲𒌑 𒌋𒌋 𒆗𒉡 𒌋𒌋 𒋙 𒌋𒌋 𒆳 𒀸𒈠>
  text <𒀉𒇻 𒃼𒁺 𒊭 𒀸 𒄑𒆪𒋾 𒀸𒋩 𒂗𒋗>
  text <𒁺𒁺𒆪𒈠 𒀸 𒂷𒆠𒈨𒌍 𒊭 𒄒𒋥 𒐉𒋫>
  text <𒃻𒊩𒌆𒅔𒋗 𒉡 𒌇𒌑 𒌋𒌋 𒊭 𒋫 𒂊𒄵𒋫𒀭>
  text <𒀀𒇉𒄬𒄬 𒀀𒁲 𒆳𒆗𒈾𒈾 𒅇 𒀀𒀊𒁀>
  text <𒆳𒆷𒆥𒂊 𒀀𒈾 𒋛𒄯𒋾𒃻>
  text <𒆳𒋢𒄭 𒀀𒁲 𒌷𒊏𒉿𒆥 𒁹 𒄊𒅀𒋙>
  text <𒌑𒋠𒉌𒃻 𒋫 𒊕 𒂊𒉌>
  text <𒀀𒇉𒋢𒌒𒆳 𒀀𒁲 𒉌𒊑𒁉>
  text <𒊭 𒆳𒆸𒊒𒊑 𒀀𒁲 𒆳𒆸𒍝𒉌>
  text <𒋫 𒂊𒄵𒋫𒀭 𒀀𒇉𒍝𒁀𒆠𒋫>
  text <𒀀𒁲 𒌷𒇯𒁀𒀀𒊑 𒃻 𒂖𒆷𒀭>
  text <𒆳𒍝𒉼 𒋫 𒌷𒇯𒃻𒀊𒋫𒉌>
  text <𒀀𒁲 𒌷𒇯𒊭𒁹𒍝𒀊𒁕𒉌>
  text <𒌷𒄭𒊑𒈬 𒌷𒄩𒊒𒌓 𒆳𒁉𒊏𒀀𒋼>
  text <𒃻 𒆳𒋼𒀀𒁺𒉌𒀾 𒀀𒈾 𒈪𒄑𒊑>
  text <𒆳𒅀 𒌑𒌁 𒅇 𒂼𒈨𒌍>
  text <𒆳𒆳 𒈾𒄿𒊑 𒀀𒈾 𒉺𒄩𒀜 𒁶𒊑𒊭>
  text <𒀀𒉋 𒌷 𒋗𒌑 𒀀𒈾 𒌍𒋗𒋼 𒁳𒁁>
  text <𒌷𒅎𒃵𒀭𒁁 𒈬𒋗 𒀊𒁉>
  text <𒂍𒆳 𒅆𒄿 𒀸 𒇷𒂍 𒂍𒃲𒅀>
  text <𒇻𒌑 𒀜𒁲 𒍝𒇴 𒀭𒈠𒊬 𒂗𒅀>
  text <𒀸 𒊮𒁉 𒇻 𒌑𒊺𒈨 𒀀𒈾 𒆳𒆗𒈾𒈾>
  text <𒇻𒌑 𒀀𒌨 𒄑𒃡𒈨𒌍 𒄑𒂊𒊑𒉌>
  text <𒄑𒋩𒌋𒌋 𒄑𒋰𒊏𒉌 𒀀𒆧>
  text <𒄑𒃡𒈨𒌍 𒄑𒂊𒊑𒉌 𒌋𒅗 𒂍𒆳 𒅆𒄿>
  text <𒌑𒍝𒂍 𒄑𒅅𒈨𒌍 𒄑𒂊𒊑𒉌>
  text <𒆕𒍑 𒀸 𒈨𒋤 𒌓𒅗𒁇 𒌑𒊏𒆠𒄑>
  text <𒀸 𒆍𒈨𒌍𒃻 𒌑𒊑𒋼 𒂍𒆳 𒅆𒄿>
  text <𒌑𒋛𒅎 𒌑𒊬𒈛 𒀭𒈠𒊬 𒂗 𒃲𒌑>
  text <𒀸 𒊮 𒌑𒊺𒈨 𒉌𒌓𒈾𒆕𒀀 𒊬 𒀸 𒂍𒆳𒋙>
  text <𒀾𒆲 𒉣𒌑 𒂕𒌑 𒀸 𒌋𒌋𒈨𒌍𒉌>
  text <𒌉𒈨𒌍𒅀 𒊭 𒀸𒋩 𒄿𒈾𒁍𒋙 𒂍𒆳>
  text <𒅆𒄿 𒂊𒈾𒄷 𒉌𒌓𒈾𒆕𒀀 𒋫𒈥𒈠>
  text <𒋫𒊭𒋢𒌑 𒀭𒄷𒊓 𒌓𒁹 𒈬𒅗 𒆠 𒈬𒅀>
  text <𒊬 𒀀𒈾 𒆠𒋗 𒋼𒅕 𒀸𒋩 𒂗 𒉣𒌑 𒀭𒈠𒊬>
  text <𒀀𒈨 𒂍𒆳 𒅆𒄿 𒀸 𒉌𒅆 𒅆𒅀𒋙𒉡 𒆠𒌋𒌋𒅖>
  text <𒇷𒂅𒇻𒋙 𒈬𒋙 𒆰𒋙 𒀸 𒆳𒋙𒉡 𒇻𒆠𒉡>
  text <𒃻 𒉌𒌓𒈾𒆕𒀀 𒂊𒈠𒊒𒈠 𒀭𒈾𒀀 𒈪𒈾>
  text <𒄿𒋡𒁍𒌑 𒀭𒈹 𒁁𒆳 𒉠 𒌋 𒀞>
  text <𒄑𒆪𒈨𒌍𒋙 𒇻𒌑 𒌅𒃻𒄵 𒄑𒀸𒋾𒋙>
  text <𒇻 𒋼𒁶𒋙 𒊭 𒉌𒌓𒈾𒆕𒀀 𒂊𒈠𒊒𒈠>
  text <𒄿𒊭𒋢𒌑 𒉌𒄑𒈨𒌍 𒄿𒉺𒊭𒋗 𒇻𒀬 𒁄𒌑>
  text <𒁹 𒆠𒋙 𒄥𒊒 𒀸𒋩 𒂗 𒃲𒌑 𒅅𒊑𒁉𒋙>
  text <𒄿𒋆𒈨 𒀸 𒀞 𒊭 𒌋𒌋𒈨𒌍𒉌 𒀀𒊬>
  text <𒉌𒌓𒊒𒌒𒋼 𒄠𒈥 𒊮𒁉𒋗>
  text <𒌑𒌑𒍝𒋗>
