
text <Ashurnasirpal II 017>
  text <𒀸𒋩 𒂗 𒃲𒌑 𒌋𒌋 𒁶𒋥 𒀭𒈨𒌍 𒃲𒈨𒌍>
  text <𒀭𒀀𒉡 𒄑𒊒 𒊕𒌅𒌑 𒈬𒋆>
  text <𒀭𒉆𒈨𒌍 𒀭𒂍𒀀 𒌋𒌋 𒀊𒋛𒄿>
  text <𒂗 𒉌𒈨𒆥 𒄩𒋛𒋢 𒀭𒌍 𒅕𒋗 𒂗 𒀀𒄀𒂊 𒇲𒌑>
  text <𒉆𒊑𒊑 𒀭𒀫𒌓 𒀊𒀝𒇻 𒀭 𒂗 𒋾𒊑𒋼>
  text <𒀭𒅎 𒄑𒊒 𒁉𒁉𒅆 𒀭𒀭 𒍢𒊒 𒀭𒈦 𒃼𒁺 𒃼𒊏𒁲 𒀭𒈨𒌍 𒈬𒌑𒆤 𒅆𒉡𒋼>
  text <𒀭𒉺𒌆 𒈾𒅆 𒄑𒉺 𒆬𒋼 𒀭 𒈬𒌌𒊑𒇻 𒀭𒊩𒌆𒆤 𒄭𒅕𒋾 𒀭𒁁>
  text <𒂼 𒀭𒈨𒌍 𒃲𒈨𒌍 𒀭𒌋𒄥 𒁍𒈠𒇻 𒌋𒌋 𒌓𒄩𒊑 𒀭𒁁 𒍢𒊒 𒀜 𒀭𒈨𒌍>
  text <𒁀𒉡𒌑 𒆕𒈠 𒀭𒃻𒈦 𒁲𒋻 𒀭𒂊 𒆠𒋾 𒈬𒈠𒀪𒊑 𒄀𒅎𒊑>
  text <𒀭𒀹𒁯 𒊕𒋾 𒀭𒂊 𒆠𒋾 𒃻 𒉺𒀭 𒃼𒁺𒋾 𒉻𒇻𒆷𒀜>
  text <𒀭𒈨𒌍 𒃲𒈨𒌍 𒈬𒋆𒈬 𒅆𒈠𒀜 𒆳 𒈬𒊬𒁍𒌑 𒌋𒌋𒋾>
  text <𒁹𒀸𒋩𒉽𒀀 𒉣 𒈾𒀀𒁺 𒉺𒂟 𒀭𒈨𒌍 𒃲𒈨𒌍𒋼 𒌑𒋧𒃲𒇻 𒅅𒁺 𒅗𒋃>
  text <𒌷𒌷 𒄯𒃻𒉌 𒉻 𒁶𒊑𒋙𒉡 𒈗 𒂗𒈨𒌍𒂊 𒈬𒆷𒀉 𒅅𒍮𒋼>
  text <𒀀𒉿𒅕 𒊭𒈝𒈠𒋼 𒆷 𒀀𒁲𒊒 𒄑𒇲 𒌨𒊭𒉡 𒌨𒋡𒊒 𒆷 𒉺𒁺𒌑 𒈬𒆗 𒀀𒉣𒋼>
  text <𒌋𒌋 𒆕 𒂷𒆠𒈨𒌍 𒂗 𒂗𒈨𒌍𒂊 𒀖𒆪 𒌋𒌋 𒌋𒌋𒈨𒌍𒉌 𒄿𒅆𒁍 𒈾𒀪𒁺 𒉌𒂍 𒀭𒈦 𒃼𒁲>
  text <𒅗𒋗𒍑 𒀭𒈨𒌍 𒃲𒈨𒌍 𒈬𒌁 𒄀𒅖𒇷 𒌋𒌋 𒃻 𒀸 𒄑𒆪𒋾 𒀸𒋩 𒌋 𒀭𒃻𒈦 𒀭𒈨𒌍>
  text <𒄘𒇷𒋙 𒈨𒊺𒊕 𒀉𒋫𒆷𒆪𒈠 𒆳𒈨𒌍𒉌 𒉺𒅁𒍮𒋼>
  text <𒌋 𒂷𒆠 𒉽𒈨𒌍𒋙 𒁶 𒄀 𒀀𒁉 𒌑𒄩𒍢𒍮 𒄢𒆳 𒆳𒆳𒈨𒌍𒋙𒉡>
  text <𒀀𒈾 𒄊𒅀𒈨𒌍𒋙 𒌑𒋠𒉌𒊭 𒍝𒊩𒌆 𒉻𒀭𒈹𒈨𒌍 𒀀𒈾 𒀭𒈨𒌍 𒃲𒈨𒌍>
  text <𒊒𒁍𒌑 𒆠𒂊𒉡 𒊭 𒀀𒈾 𒋗𒋼𒋩 𒁇𒍢 𒂍𒆳𒈨𒌍 𒆳𒋙>
  text <𒂍𒄣𒁺 𒅗𒅀𒈾 𒊭 𒅁𒋃 𒋡𒋾𒋙 𒅇 𒈾𒆗 𒍣𒁉𒋙>
  text <𒀭𒈨𒌍 𒃲𒈨𒌍 𒊭 𒀭𒂊 𒌋 𒆠𒋼 𒄿𒊏𒈬𒈠 𒋃𒋢 𒀸 𒂍𒆳𒈨𒌍>
  text <𒀀𒈾 𒆕𒊑𒅖 𒌑𒄯𒉡 𒄑𒆪𒈨𒌍𒋙𒉡 𒄑𒍪𒋼 𒁹 𒅆𒍮𒋼>
  text <𒂗𒋾𒋙 𒅖𒊒𒆪 𒃻𒈝𒈠𒀜 𒄑𒆪𒈨𒌍𒋙 𒈨𒇴 𒂗𒋾𒋙>
  text <𒌋𒅗 𒌋𒌋𒈨𒌍𒉌 𒃻 𒄒𒋥 𒐉𒄿 𒌑𒊬𒊑𒄷𒋙 𒉽𒈨𒌍𒌓 𒀸𒋩>
  text <𒉻 𒁶𒊑𒋙𒉡 𒂊𒇺 𒌋 𒉺𒅁𒇺 𒅖𒋫𒈾𒉡𒈠 𒄘𒌦 𒌋 𒈠𒁕𒋫>
  text <𒌋𒅗𒋙𒉡 𒌑𒄯𒉡 𒅗𒋃 𒀀𒅀𒁍𒌓 𒀸𒋩 𒌋𒌋 𒆗𒉡 𒌋𒌋 𒆳 𒀸𒋩>
  text <𒌉 𒅆𒁾𒀭𒈦 𒋃 𒀸𒋩 𒃻 𒄢𒆳 𒍝𒄿𒊑𒋙 𒄿𒉌𒊒>
  text <𒀸 𒂵𒅆𒅆 𒌑𒊑𒌅𒌑 𒄷𒊑 𒄀𒊑𒋙 𒌉𒌉 𒃻 𒁹𒀭𒌋𒂟𒃮>
  text <𒄊𒀴 𒀭𒈨𒌍 𒃲𒈨𒌍 𒃻 𒋛𒄒𒋼 𒆷 𒈠𒄀𒊑𒋙>
  text <𒅋𒋫𒅗𒉡𒈠 𒄿𒉿𒇻 𒁶𒊑 𒊮𒊮𒁉 𒃻 𒁹𒀸𒆗𒀭>
  text <𒊭 𒈠𒄩𒍣 𒌑𒁁𒌅𒌑 𒌑𒄯𒉡 𒅖𒊑𒂊𒋾>
  text <𒀸 𒌓𒈨𒋙𒈠 𒀸 𒉿𒄿 𒀭𒈨𒌍 𒃲𒈨𒌍 𒌋𒌋𒋾 𒂗𒋾 𒆧𒋙𒋾>
  text <𒌑𒍝𒀀 𒊬𒊏𒆪 𒁁𒆷𒆪 𒈾𒀪𒁕𒆪 𒄑𒊏𒆪>
  text <𒆏𒋫𒆪 𒋩𒊒𒄩𒆪 𒊕𒆗𒆪 𒌨𒊭𒈾𒆪>
  text <𒃼𒊏𒁕𒆪 𒆗𒁀𒆪 𒌋 𒍣𒅗𒊏𒆪 𒁹𒀸𒋩𒉽𒀀>
  text <𒌋𒌋 𒆗𒉡 𒋃 𒀸𒋩 𒌋 𒀭𒈦 𒉌𒂍 𒀭𒌍 𒈨𒄫 𒀭𒀀𒉏 𒈾𒆳>
  text <𒀭𒅎 𒁉𒁉 𒀭𒈨𒌍 𒁹𒆪 𒄑𒆪 𒆷 𒉺𒁺𒌑>
  text <𒈬𒌑𒆤 𒆳 𒉡𒉽𒈨𒌍𒋙 𒀀𒈾𒆪 𒌋𒌋 𒇷𒀪𒌋 𒉠 𒃻𒄑 𒌷𒌷>
  text <𒄯𒃻𒉌 𒊕𒆗 𒄑𒇲 𒌋𒌋 𒄒𒋥 𒐉𒄿 𒈬𒉌𒅕>
  text <𒀀𒀀𒁉𒋙 𒈲𒄯𒈨𒄭 𒄢𒆳 𒉽𒈨𒌍𒋙>
  text <𒌋𒌋 𒆧𒆳 𒄒𒊏𒀀𒋼 𒃻 𒀮𒄯 𒂷𒆠 𒆕𒋙𒉡>
  text <𒌋𒌋 𒈬𒃻𒀝𒈨𒍢 𒆷 𒅗𒀭𒋙𒋼𒋙 𒃻 𒀮𒄯 𒆧𒆳>
  text <𒌦𒈨𒌍 𒄿𒉿𒇻 𒅆𒈠𒀀𒋼 𒀭𒈾𒀀𒋼>
  text <𒀸 𒉿𒄿 𒀭𒈨𒌍 𒃲𒈨𒌍 𒌑𒍝𒉌𒈠 𒁹 𒅆𒅎𒋾𒀀>
  text <𒆠𒉌𒅖 𒌑𒄯𒉡 𒀸 𒁉𒅁𒆳 𒊮𒁉𒅀>
  text <𒅇 𒌁𒍢 𒋗𒀀 𒀭𒈹 𒊩𒌆 𒉘 𒋃𒋾𒅀>
  text <𒇻𒌑 𒌓𒄖𒊏𒉌𒈠 𒂊𒄫 𒉠 𒅇 𒀞>
  text <𒊮𒁀𒊭 𒌒𒆷𒈠 𒀸 𒌓𒈨𒋙𒈠 𒁹𒀸𒋩𒉽𒀀>
  text <𒉣 𒈾𒀀𒁺 𒉺𒂟 𒀭𒈨𒌍 𒃲𒈨𒌍 𒃻 𒁉𒅁𒇷>
  text <𒊮𒁉𒋙 𒀭𒁁 𒌑𒊺𒅅𒅆𒁺𒋙𒈠 𒀮𒄯 𒂷𒆠>
  text <𒆷 𒈠𒄀𒊑𒋙 𒅅𒋙𒁺 𒃲𒌅 𒋡𒀀𒋢 𒅗𒋃>
  text <𒀀𒀀𒁉𒋙 𒃻 𒀸 𒀾𒊑 𒉆𒊏𒍢 𒌑𒉺𒊑𒊒>
  text <𒆠𒈲 𒀯𒋻𒄭 𒂊𒉡𒈠 𒀸𒋩 𒂗 𒃲𒌑 𒈾𒁍𒌋>
  text <𒈬𒅀 𒈬𒊬𒁍𒌑 𒌋𒌋𒋾𒅀 𒌋𒅗 𒌋𒌋𒈨𒌍𒉌>
  text <𒃻 𒄒𒋥 𒐉𒄿 𒈬 𒃲𒅖 𒇻𒊬𒁍𒌑 𒄑𒆪𒋙>
  text <𒆷 𒉺𒁕𒀀 𒀀𒈾 𒄿𒁲 𒂗𒋾𒅀 𒇻𒆳𒈨𒄭>
  text <𒆳𒆳𒈨𒌍 𒄯𒃻𒉌 𒆗𒉡𒋼 𒁹 𒉿𒇷 𒉻𒉡𒊺 𒌋 𒃻𒉺𒊑>
  text <𒀝𒄀𒅖 𒌑𒈠𒀪𒊏𒉌 𒀸 𒄑𒆪𒋾 𒀸𒋩 𒂗𒅀>
  text <𒅈𒄭 𒉺𒀾𒄣𒋼 𒆳𒈨𒌍𒂊 𒈥𒍮𒋼 𒀸 𒄀𒄫>
  text <𒂟𒄭𒀀𒈨𒌍𒀀 𒇻 𒀜𒋫𒋃𒈠 𒃻𒉌𒉌 𒌌 𒅁𒅆 𒀸 𒋩𒋥 𒌋𒌋𒋾𒅀>
  text <𒀸 𒈤𒊑𒂊 𒁄𒈨𒌍𒀀 𒃻 𒀭𒃻𒈦 𒁲𒋻 𒌒𒈨𒌍 𒀭𒊨𒋙>
  text <𒄭𒂵 𒌋𒅗𒅀 𒅖𒆪𒉡 𒀸 𒄑𒄖𒍝 𒌋𒌋𒋾 𒃲𒅖 𒌑𒅆𒁍>
  text <𒄑𒉺 𒄯𒋼𒀪𒀜 𒌦𒈨𒌍 𒀀𒈾 𒋗𒅀 𒌑𒆳𒈨𒄷 𒄑𒇀𒈨𒌍>
  text <𒂟𒄭𒀀𒈨𒌍𒀀 𒀜𒆠 𒄫𒊑 𒉺𒀾𒄣𒋼 𒆳𒈨𒌍𒂊 𒈥𒍮𒋼>
  text <𒃻 𒀀𒈾 𒈨𒄘 𒄑𒇀𒈨𒌍 𒅇 𒂟𒄭𒀀𒈨𒌍 𒆷 𒃻𒀝𒉡 𒂊𒋼𒄘>
  text <𒀀𒈾 𒆳𒉏𒈨 𒀀𒌨 𒌷𒇷𒁉𒂊 𒌷 𒆗𒉡𒋾𒋙𒉡 𒌷𒋢𒌨𒊏>
  text <𒌷𒀀𒁍𒄣 𒌷𒀀𒊒𒊏 𒌷𒀀𒊒𒁁𒂊 𒃻 𒀸 𒁉𒈩 𒆳𒌑𒊑𒉌>
  text <𒆳𒀀𒊒𒉌 𒆳𒂊𒋾𒉌 𒆳𒈨𒌍𒂊 𒆗𒈨𒌍𒋼 𒃻𒉡 𒆳𒌓 𒄤𒈨𒌍𒋙𒉡 𒄭𒀀𒈨𒌍>
  text <𒀀𒂁 𒊩𒆷𒋢𒉡 𒁍𒃻𒋙𒉡 𒄞𒈨𒌍𒋙𒉡 𒀾𒇻𒆷 𒂟𒈨𒌍 𒅅𒁺𒊒 𒆳𒌑 𒈥𒍮>
  text <𒄑𒍝𒀊𒌅 𒆳𒌑 𒈥𒍢 𒆗𒉌𒅖 𒂕𒈨𒌍𒋙𒉡 𒆷 𒀀𒌨 𒆳𒌑 𒁶 𒍣𒄒 𒄈 𒀭𒁇>
  text <𒊺𒂊𒋢 𒈾𒀀𒁲 𒅇 𒄷 𒀭𒂊 𒈲𒋰𒊑:cloud(|𒋙|)𒆠𒆗𒋙 𒆷 𒄿𒀪𒊒 𒁶 𒆥𒅔𒉌>
  text <𒌑𒁲𒉌𒄷 𒀸 𒆠𒆗 𒆳𒂊 𒆗𒈾𒋢𒉡:cloud(|𒅖|)𒆪𒉡 𒃻 𒀸 𒌋𒌋𒈨𒌍𒉌 𒀜𒈨𒌍𒀀>
  text <𒈠𒄠𒈠 𒀸 𒆠𒆗𒋙𒉡 𒆷 𒋼𒌑 𒀸:cloud(|𒐈 𒌓𒈨|)𒆚 𒌨𒊕 𒆳𒌑 𒄿𒄭𒁕 𒃮𒋙 𒊮𒁀𒋙>
  text <𒄑𒇲 𒌒𒆷 𒂊𒇷 𒀸 𒄊𒅀𒈨𒌍𒋙 𒆳𒌑 𒌑𒊓𒄭𒉺 𒄴𒉿 𒆥𒅔𒈾𒋙𒉡 𒌺𒋙𒉡 𒌑𒉺𒊑𒅕 𒈫 𒈨 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍>
  text <𒌑𒌑𒆤 𒊩𒆷𒋢𒉡 𒂂𒋫 𒁶 𒈥𒅆𒀉 𒇻𒍢𒉌 𒀾𒇻𒆷 𒍗𒈨𒌍𒋙𒉡 𒁶 𒈾𒉺𒋛 𒆳𒌑 𒇻 𒊍𒊒𒌒 𒋛𒋫:cloud(|𒋼|)𒋙𒉡 𒄯𒊒 𒈾𒀜𒁀𒆪>
  text <𒃻 𒆳𒂊 𒂊𒄢 𒌷𒈨𒌍𒉌𒋙𒉡 𒀊𒁔 𒀝𒄥 𒀸 𒉈𒈨𒌍 𒀾:cloud(|𒊒𒌒|)𒋫 𒆳𒉏𒈨 𒀜𒌅𒈲 𒀀𒈾 𒆳𒆸𒊒𒊑 𒀜:cloud(|𒋫𒋥|)𒈠:cloud(|𒁕|)𒌅>
  text <𒃻 𒆳𒆸𒊒𒊑 𒆳𒋛𒈨𒋛 𒌷𒋛𒈨𒊏 𒌷𒌌𒈠𒉌𒀀 𒌷𒀜𒁕𒍑 𒌷𒄯𒂵𒀀𒅀 𒌷:cloud(|𒄯|)𒈠𒊓𒀀𒅀 𒀲:cloud(|𒆳|)𒊏𒈨𒌍:cloud(|𒀲|)𒄊𒉣𒈾𒈨𒌍>
  text <𒄞𒈨𒌍 𒇻𒈨𒌍 𒃾𒈨𒌍 𒄰𒈨𒌍 𒌓𒅗𒁇 𒈠𒁕𒋫𒋙𒉡 𒄠𒄯 𒇽𒍝𒁉𒅋 𒆪𒁺:cloud(|𒊑|)𒌋𒅗𒋙:cloud(|𒉡 𒌑|)𒄯 𒆠𒄿 𒀸 𒆳𒆸𒊒𒊑 𒊻:cloud(|𒁀𒆪|)𒉌>
  text <𒆳𒄽𒍑𒆠𒀀𒅀 𒌷𒆸𒍝𒈾𒀀𒅀 𒈨𒇴𒈨 𒃻 𒀸𒋩 𒂗𒀀 𒄑𒄽𒋙𒉡 𒀲𒆳𒊏𒈨𒌍 𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍 𒄰:cloud(|𒈨𒌍|)𒌓𒅗𒁇>
  text <𒈠𒁕𒋫𒋙𒉡 𒀀𒈾 𒌋𒅗𒅀 𒌒𒇻𒉌 𒋫 𒆳𒆸𒊒𒊑 𒀜𒌅𒈲 𒀸 𒆳 𒉌𒊑𒁁 𒃻 𒌷𒄷𒇻:cloud(|𒉡|)𒁹 𒆳𒆸𒄭 𒃻 𒁁:cloud(|𒋫|)𒀀𒉌 𒂊𒋻𒁀 𒌷𒄩𒀜𒌅>
  text <𒌷𒄩𒋫𒊒 𒌷𒉌𒅖𒌅𒌦 𒌷𒊓𒁉𒁲 𒌷𒈨𒀉𒆥𒀀 𒌷𒅈𒍮𒀀𒅔 𒌷𒋼𒂊𒆷 𒌷𒄩:cloud(|𒇻𒀀 𒌷|)𒈨𒌍𒉌 𒃻 𒆳:cloud(|𒆸|)𒄭 𒃻 𒀸 𒁉𒈩>
  text <𒆳𒌑𒋢 𒆳𒀀𒊒𒀀 𒆳𒀀𒊏𒅈𒁲:cloud(|𒆳|)𒈨𒌍𒂊 𒆗𒈨𒌍𒋼 𒃻:cloud(|𒉡 𒆳|)𒌓 𒄤𒈨𒌍𒋙𒉡:cloud(|𒄭𒀀|)𒈨𒌍 𒀀𒂁 𒊩:cloud(|𒆷|)𒋢𒉡 𒁍𒃻𒋙𒉡:cloud(|𒀾𒇻|)𒆷 𒂟𒈨𒌍 𒅅𒁺𒊒>
  text <𒌑𒁀𒉡 𒀀𒍢𒌅 𒃻 𒁍𒌓 𒌷 𒌷𒉌:cloud(|𒅖|)𒌅:cloud(|𒌦 𒊭 𒆠𒈠 𒅕𒉿𒋾 𒋫|)𒀭𒂊 𒋗𒋡𒇻𒆳:cloud(|𒄑𒁍𒌅 𒊭 𒄿𒈾|)𒌋𒌋𒈨𒌍𒉌:cloud(|𒀜|)𒈨𒌍𒀀 𒈠𒄠𒈠:cloud(|𒀸 𒆠𒆗|)𒋙𒉡 𒆷 𒋼𒌑>
  text <𒇽𒄣𒊏𒁲𒅀 𒁶 𒄷:cloud(|𒈨𒌍 𒌋𒅗𒋗𒉡 𒄿𒊺𒀪 𒈫 𒈨 𒁹 𒋗𒅆|)𒂟𒈨𒌍 𒈬𒈭𒍢:cloud(|𒋙𒉡 𒀸 𒄑|)𒆪𒈨𒌍:cloud(|𒌑𒌑|)𒆤 𒊕:cloud(|𒁺𒈨𒌍𒋙𒉡 𒌑𒉌|)𒆧 𒀀𒈾>
  text <𒀀𒋛𒋼 𒅈𒍦 𒋛𒋫𒋼:cloud(|𒋙𒉡 𒆠𒈠 𒄷𒈨𒌍|)𒆥𒅔𒉌:cloud(|𒀀𒈾 𒅗𒀀𒉿 𒊭|)𒆳𒂊 𒊒𒊒𒈨𒌍𒉌:cloud(|𒊩𒆷𒀀𒋢𒉡 𒃻𒋗𒋙𒉡|)𒋫:cloud(|𒆠𒆗 𒆳𒂊 𒌑𒊺|)𒊑𒁕>
  text <𒌷𒈨𒌍𒉌 𒃻 𒀸 𒆠𒆗 𒄯:cloud(|𒃻𒉌 𒆗|)𒈨𒌍𒋼 𒃻𒉡 𒀊:cloud(|𒁔 𒀀𒄥 𒀸|)𒉈𒈨𒌍 𒀾𒊒𒌒:cloud(|𒂟𒈨𒌍 𒄠𒈥 𒋫 𒅆 𒄑𒆪𒈨𒌍|)𒅀>
  text <𒅁𒁇𒅆𒁺𒉌 𒌨𒁺:cloud(|𒉌 𒄈𒅀𒈨𒌍𒅀 𒄑|)𒁍𒌓 𒄘𒌦:cloud(|𒈠𒁕𒀀𒌅 𒌋|)𒇽𒍝𒁉𒅋 𒆪:cloud(|𒁺𒊑 𒌋𒅗𒋗𒉡 𒀾𒆪𒉡 𒁹𒁍𒌑|)𒁍>
  text <𒌉 𒁍𒁀𒀀 𒌉 𒇽:cloud(|𒂗𒌷 𒊭 𒌷𒉌𒅖𒌅𒌦 𒄿𒈾 𒌷𒇹𒀭 𒀀𒆪𒊻|)𒋢𒋙 𒂦:cloud(|𒌑𒄩𒀠𒈜 𒄿𒈾 𒌓𒈨𒋗𒈠 𒀩 𒁍𒈾𒉌𒅀|)>
  text <𒆕𒍑 𒋫𒈾𒋾>
  text <𒀸 𒌗𒉈 𒌓:blank(3)>
  text <𒃻 𒄊 𒆳𒉌𒁓>
  text <𒃻 𒇷𒈨𒌅:cloud(|𒋙𒉡|)>
  text <𒇽𒂟𒈨𒌍>
  text <𒋫 𒌷𒈨𒌍𒉌 𒃻 𒄊>
  text <𒇽𒁀𒌅𒇷𒋙𒉡 𒊩𒁀𒌅𒆷𒋼𒋙𒉡>
  text <𒁹 𒋙𒀾𒋾 𒋙𒀾 𒌷 𒀊𒁄 𒀝𒄥 𒀸 𒉈𒈨𒌍 𒋙𒀾𒌒>
  text <𒀀𒆰𒋙 𒀸 𒌓𒈨𒋙𒈠 𒌷𒈨𒌍𒉌 𒃻 𒆳𒉌𒅕𒁉>
  text <𒂦𒈨𒌍𒉌𒋙𒉡 𒆗𒉡𒋼 𒀊𒁄 𒀝𒄥>
  text <𒀸 𒉈𒈨𒌍 𒋙𒀾 𒋫 𒆳𒉌𒅕𒁉 𒀜𒉏𒃻>
  text <𒁹 𒌷𒌅𒍑𒄩 𒀝𒄭𒆗 𒌷𒌅𒍑𒄩>
  text <𒁹 𒌍𒋙𒋼 𒊍𒁁 𒂦𒋙 𒆷𒁁𒊒>
  text <𒌑𒈾𒉑 𒀀𒊬𒋙 𒌑𒈨𒋛 𒆗𒈾𒋢>
  text <𒀝𒋤 𒂦 𒉋 𒋫 𒍑𒊺𒋙 𒀀𒁲 𒃮𒁳𒁉𒋙>
  text <𒅈𒍦 𒌑𒋠𒇸 𒌑𒋛𒅎 𒌑𒊬𒈛>
  text <𒂍𒃲 𒁹 𒋗𒁁 𒌋𒌋𒋾𒅀 𒀸 𒊮 𒀜𒁲>
  text <𒄑𒅅𒈨𒌍 𒆕𒍑 𒀸 𒆍𒈨𒌍𒃻 𒌑𒊑𒋼>
  text <𒂍𒃲𒈝 𒅆𒄿 𒋫 𒍑𒊺𒃻>
  text <𒀀𒁲 𒃮𒁳𒁉𒃻 𒅈𒍦 𒌑𒋠𒇸>
  text <𒍝𒇴 𒁍𒈾𒉌𒀀 𒃻 𒉌𒌓𒉿𒇷 𒌓𒂊>
  text <𒆕𒍑 𒋫𒈾𒋾 𒆧𒋙𒋾𒀀 𒋗𒌅𒌨𒋼>
  text <𒌋 𒅋𒅗𒅗𒀜 𒄥𒁲𒀀>
  text <𒃻 𒆳𒆳 𒈾𒄿𒊑 𒂊𒋰𒉺𒋙 𒀸 𒊮 𒊬>
  text <𒀸 𒌷𒌅𒍑𒄩 𒌑𒃻𒍣𒄑>
  text <𒉌𒌓𒈾𒆕𒀀𒈨𒌍𒀀 𒊬 𒀸 𒂦𒋙 𒀾𒆲>
  text <𒌦𒈨𒌍 𒆳 𒀸𒋩 𒀭𒈾𒋼 𒃻 𒋫 𒅆>
  text <𒋢𒌦𒆥 𒁍𒁍𒋼 𒁹 𒆳𒈨𒌍𒉌>
  text <𒆳𒆳𒈨𒌍 𒃻𒉌𒀀𒋼 𒁹 𒆳𒊒𒊑𒂊>
  text <𒂊𒇷𒌑𒉌 𒌑𒋼𒊏𒋙𒉡>
  text <𒀸 𒌷𒌅𒍑𒄩 𒌑𒃻𒊍𒁉𒋢𒉡>
  text <𒌷 𒋙𒀀𒌓 𒁹 𒊏𒈨𒉌𒀀 𒊍𒁁 𒊺𒌝𒈨𒌍>
  text <𒌋 𒊺𒅔𒉡𒈨𒌍 𒃻 𒆳𒉌𒅕𒁉>
  text <𒀸 𒊮 𒀜𒁍𒊌 𒋛𒋫𒀜 𒆳𒉌𒅕𒁉>
  text <𒃻 𒋫 𒅆 𒄑𒆪𒈨𒌍𒀀 𒅁𒁇𒅆𒁺𒉌>
  text <𒌨𒁺𒉌 𒄊𒅀𒈨𒌍𒀀 𒄑𒁍𒌓 𒌷𒈨𒌍𒉌𒋙𒉡>
  text <𒂍𒄭𒀀𒈨𒌍𒋙𒉡 𒈾𒂅𒋼 𒌑𒃻𒊍𒁉𒋢𒉡>
  text <𒄘𒌦 𒈠𒁕𒌅 𒀲𒆳𒊏𒈨𒌍>
  text <𒀲𒄊𒉣𒈾𒈨𒌍 𒄞𒈨𒌍 𒇻𒈨𒌍 𒃾𒈨𒌍>
  text <𒇽𒍝𒁉𒅋 𒆪𒁺𒊑 𒌋𒅗 𒃻 𒉺𒀭>
  text <𒌑𒃻𒌁 𒁹 𒌋𒅗𒋙𒉡 𒀾𒆲>
  text <𒌉𒈨𒌍𒋙𒉡 𒆠𒄿 𒇷𒂅𒋼 𒊍𒁁>
  text <𒆠𒄿 𒀸 𒌷𒌅𒍑𒄩 𒊻𒁀𒆪𒉌>
  text <𒈠𒁕𒌓 𒃻 𒁹𒄠𒈨𒁀𒀪𒇷>
  text <𒌉𒍝𒈠𒀀𒉌 𒁹𒀭𒄭𒋼 𒆳𒊒𒊑𒀀𒀀>
  text <𒁹𒆷𒀊𒂅𒊒 𒌉 𒂅𒁍𒋛>
  text <𒆳𒉌𒅕𒁺𒌦 𒌋 𒈠𒁕𒌅>
  text <𒃻 𒆳𒌑𒊒𒈨 𒃻 𒁁𒋫𒀀𒉌 𒃻 𒌋𒌋𒈨𒌍𒉌>
  text <𒃻 𒆳𒆳 𒈾𒄿𒊑 𒄑𒇀𒈨𒌍>
  text <𒀲𒆳𒊏𒈨𒌍 𒀲𒄊𒉣𒈾𒈨𒌍 𒆬𒌓𒈨𒌍>
  text <𒆬𒄀𒈨𒌍 𒄰𒈨𒌍 𒌓𒅗𒁇 𒄞𒈨𒌍>
  text <𒇻𒈨𒌍 𒃾𒈨𒌍 𒈠𒁕𒋫𒋙𒉡 𒄠𒄯>
  text <𒇽𒍝𒁉𒅋 𒆪𒁺𒊑 𒌋𒅗 𒆳𒆳 𒈾𒄿𒊑>
  text <𒀠𒋫𒃶 𒀸 𒋫𒀀𒅈𒋾𒀀>
  text <𒃻 𒆳𒆳 𒈾𒄿𒊑 𒆳𒉌𒅕𒁍>
  text <𒃻 𒊮 𒆳𒁉𒅀𒊑 𒄿𒋫𒁄𒆐>
  text <𒑆 𒌷𒈨𒌍𒉌𒋙𒉡 𒌑𒋫𒊺𒊒>
  text <𒌷𒅖𒉿𒇷𒅁𒊑𒀀 𒌷 𒆗𒉡𒋾𒋙𒉡>
  text <𒌋 𒆳𒌑 𒈥𒍮 𒄿𒉌𒌓𒇻𒈠>
  text <𒌑𒁀𒈾𒀜 𒆳𒂊 𒀀𒋛𒁉 𒆳𒀜>
  text <𒀸 𒆠𒆗 𒆳𒂊 𒆗𒉌 𒄤𒈨𒌍𒋙𒉡>
  text <𒀀𒂁 𒍗𒈨𒌍𒋙𒉡 𒁶 𒈾𒉺𒋛>
  text <𒆳𒌑 𒊍𒊒𒌒 𒋛𒋫𒋼𒋙𒉡>
  text <𒄯𒊒 𒈾𒀜𒁀𒆪 𒃻 𒆳𒂊 𒇻 𒂊𒄢>
  text <𒊩𒆷𒋢𒉡 𒁍𒃻𒋙𒉡 𒀾𒇻𒆷>
  text <𒊕𒁺𒈨𒌍 𒈮𒋰𒇷𒋙𒉡 𒌑𒉌𒆧>
  text <𒁲𒅎𒌓 𒀸 𒊕 𒌷𒋙:cloud(|𒉡|)𒅈:cloud(|𒍦|)>
  text <𒇽𒁀𒌅𒇷:cloud(|𒋙𒉡|)𒊩𒁀𒌅𒆷𒋼:cloud(|𒋙|)𒉡>
  text <𒀀𒈾 𒋙𒀾𒋾 𒋙𒀾 𒀸 𒉌𒆗>
  text <𒃻 𒌷𒁍𒇷𒅀𒈾 𒂊𒋻𒁀>
  text <𒅆𒁲 𒀀𒇉𒇻𒆥𒀀 𒊍𒁀𒋫>
  text <𒀸 𒈪𒉌𒌓𒋾𒀀 𒌷𒈨𒌍𒉌 𒃻 𒆳𒆸𒄭>
  text <:cloud(|𒊭|)𒀸 𒉌𒊑:cloud(|𒁁|)𒀝𒋫𒆳 𒄤𒈨𒌍𒋙𒉡>
  text <𒄭𒀀:cloud(|𒈨𒌍 𒀀|)𒂁 𒊩𒆷𒋢𒉡 𒀾𒇻𒆷>
  text <𒌷:cloud(|𒈨𒌍|)𒉌 𒀸 𒉈𒈨𒌍 𒀀𒊓𒊐>
  text <𒁹 𒌷𒅈𒁺𒁀 𒀜𒋾𒍢𒀀>
  text <𒀸 𒌓𒈨𒋙𒈠 𒈠𒁕𒌅 𒃻 𒁹𒀀𒄭𒊏𒈬>
  text <𒌉𒅀𒄭𒊑 𒃻 𒆳𒉌𒆷𒀀𒅀>
  text <𒌉𒁀𒄭𒀀𒉌 𒆳𒄩𒋫𒀀𒀀 𒅇 𒌋𒌋𒈨𒌍𒉌>
  text <𒃻 𒆳𒄩𒉌𒃲𒁁 𒆬𒌓𒈨𒌍 𒆬𒄀𒈨𒌍>
  text <𒀭𒈾𒈨𒌍 𒄰𒈨𒌍 𒌓𒅗𒁇 𒄞𒈨𒌍>
  text <𒇻𒈨𒌍 𒄑𒇀𒈨𒌍 𒈠𒁕𒋫𒋙𒉡 𒄠𒄯>
  text <𒀸 𒇷𒈨 𒁹𒀸𒋩𒀸 𒄭𒂊𒈬 𒌓𒋼𒊒𒉌>
  text <𒈠𒀀 𒁹𒂟𒀭𒅎 𒇽𒈾𒋛𒆪>
  text <𒃻 𒆳𒁕𒂵𒊏 𒄿𒋫𒁄𒆐>
  text <𒆳𒍝𒈬𒀀:cloud(|𒁹|)𒋛𒄯𒋾𒋗 𒀀𒄩𒅖>
  text <𒄑𒁍𒌓 𒉌𒊒𒁍 𒃻 𒌷𒁀:cloud(|𒁉|)𒋼>
  text <𒂦 𒅕𒍢𒁍 𒁹 𒂊𒄫 𒉠 𒌋 𒀞>
  text <𒁹 𒊮𒅀 𒀉𒁍𒌑𒉌 𒀸 𒄑𒆪𒋾 𒀸𒋩>
  text <𒂗 𒃲𒂊 𒂗𒅀 𒌋 𒀭𒌶:cloud(|𒃲|)𒁺 𒅆𒅀>
  text <𒀸 𒄑𒆪𒈨𒌍:cloud(|𒄑|)𒍪𒋼 𒃻 𒀸𒋩 𒂗 𒅖𒊿>
  text <𒅀𒀀𒅆 𒄑𒆪𒈨𒌍 𒂟𒄭𒀀𒈨𒌍𒀀 𒀜𒆠>
  text <𒁹 𒉌𒊑𒁁 𒌷𒁀𒁉𒋼 𒀀𒌨 𒂟𒈨𒌍>
  text <𒁹 𒄀𒄫:cloud(|𒂟𒄭|)𒀀𒈨𒌍𒋙𒉡 𒀉𒉌𒌓𒇻𒈠>
  text <𒀞 𒂊𒁍𒍑 𒀸 𒀉𒈨𒌍 𒈤𒈨𒌍>
  text <𒃻 𒀭𒌶:cloud(|𒃲|)𒁺 𒅆𒅀 𒀉𒋼𒋙𒉡>
  text <𒄠𒁕𒄭:cloud(|𒄑 𒅆|)𒅆𒋙𒉡 𒀾𒆲 𒌺𒋙𒉡>
  text <𒌑𒉺𒊑𒅕 𒁹 𒅆 𒐉 𒈨 𒁹 𒋗𒅆 𒇽𒂟𒈨𒌍>
  text <𒈬𒌦𒈭𒍢𒋙𒉡 𒀸 𒉌𒆗 𒀀𒂁>
  text <𒌷𒌑𒍣𒂊 𒌷𒁁𒊒𒌓 𒌷𒆷𒂵𒆷𒂵>
  text <𒌷 𒆗𒉡𒋾𒋙 𒀀𒁲 𒁹 𒈨 𒌷𒈨𒌍𒉌>
  text <𒃻 𒇷:cloud(|𒈨|)𒌅𒋙𒉡 𒆳𒌓 𒊩𒆷𒋢𒉡>
  text <:cloud(|𒈥𒅆𒋢𒉡 𒄞|)𒈨𒌍𒋙𒉡 𒇻𒍢𒉌𒋙𒉡>
  text <:cloud(|𒀸𒇻𒆷|)𒁹𒂟:cloud(|𒀭|)𒅎 𒁹 𒋗𒍪𒌒>
  text <:cloud(|𒍣𒈨𒌍𒋙 𒀀𒈾|)𒆳𒂊 𒈥𒍢 𒂊𒇷>
  text <:cloud(|𒁹 𒅆 𒈫 𒈨 𒂟𒄭𒀀𒈨𒌍|)𒋙𒉡 𒀀𒋢𒄩>
  text <𒋫:cloud(|𒆳𒁕|)𒂵𒊏 𒀜𒌅𒈲>
  text <𒀀𒈾:cloud(|𒌷𒁀|)𒀀𒊏 𒀝𒄭𒆗>
  text <:cloud(|𒌷𒁀𒀀𒊏|)𒀝𒋫𒆳 𒐈 𒈨 𒌋𒌋 𒂟𒈨𒌍>
  text <𒋾:cloud(|𒁺𒆠𒋙𒉡|)𒀸 𒄑𒆪𒈨𒌍 𒌑𒌑𒆤>
  text <:cloud(|𒄞𒈨𒌍𒋗𒉡 𒇻𒍢𒉌𒋙𒉡|)𒊩𒆷𒋢:cloud(|𒉡|)>
  text <:cloud(|𒅗𒂍𒋫 𒌑𒋼𒊏 𒐈 𒈨|)𒂟𒄭𒀀𒈨𒌍𒋙𒉡>
  text <𒀀:cloud(|𒋢𒄩 𒄿𒈾 𒌗𒇯 𒌓𒆚|)𒅖𒌅>
  text <:cloud(|𒌷𒆕𒍣 𒀜|)𒌅𒈲>
  text <:cloud(|𒀀𒈾 𒉌𒊑𒁁 𒊭|)𒌷𒁀𒁉𒋼>
  text <𒌷𒀸𒀸 𒀸 𒉈𒈨𒌍 𒋙𒀾 𒀸 𒍑𒈠𒉌𒀀𒈠 𒄥𒊏 𒁉𒉌𒌓>
  text <𒋫 𒍑𒈠𒉌 𒀭𒉌𒋼𒈠 𒀜𒌅𒈲 𒁹 𒌷𒀸𒀸>
  text <𒃻 𒂔 𒆳𒉌𒈲 𒃻 𒀀𒊬𒋙𒉡 𒈠𒄠𒈠 𒆷𒀀>
  text <𒂊𒈬𒊒 𒀀𒌨 𒌷𒆷𒅈𒁍𒊓 𒌷 𒆗𒉡𒋾𒋙>
  text <𒃻 𒁹𒆠𒅕𒋼𒀀𒊏 𒐍 𒌷𒀸𒀸 𒃻 𒇷𒈨𒌓𒋙>
  text <𒆳𒌓 𒂟𒈨𒌍 𒅅𒁺𒊒 𒆳𒌑 𒈥𒍮 𒄑𒂟𒌓>
  text <𒆳𒌑 𒁶 𒍣𒄒 𒄈𒀭𒁇 𒊺𒂊𒋢 𒈾𒁲 𒌋𒌋>
  text <𒋫 𒂟𒄭𒀀𒈨𒌍𒋙 𒂕𒈨𒌍𒋙𒉡 𒂊𒇷 𒀸 𒆠𒆗 𒆳𒂊>
  text <𒇿𒈨𒌍𒋙𒉡 𒀜𒁲 𒁹 𒈨 𒐕𒌋𒈫 𒂟𒈨𒌍 𒋾𒁺𒆠𒋙𒉡>
  text <𒀀𒂁 𒇽𒂟𒈨𒌍 𒄭𒀀𒈨𒌍 𒀸 𒅗𒀀𒉿 𒃻 𒆳𒂊 𒀜𒁍𒊌>
  text <𒊩𒆷𒋢𒉡 𒁍𒃻𒋙𒉡 𒄞𒈨𒌍𒋙𒉡 𒇻𒍢𒉌𒋙𒉡>
  text <𒌑𒋼𒊏 𒌷𒀸𒀸𒋙𒉡 𒀸 𒉈𒈨𒌍 𒋙𒀾 𒊕𒁺𒈨𒌍𒋙𒉡>
  text <𒀸 𒄑𒄖𒌒𒉌 𒃻 𒆳𒂊 𒂊𒀪𒅋 𒇽𒁀𒌋𒌆𒋙𒉡 𒀀𒈾>
  text <𒋙𒀾𒋼 𒋙𒀾 𒀸 𒍑𒈠𒉌𒅀𒈠 𒄥𒊏 𒁉𒉌𒌓>
  text <𒀸 𒍑𒈠𒉌 𒀭𒉌𒋼𒈠 𒀝𒌅𒀾 𒁹 𒈨 𒐐 𒌷𒀸𒀸>
  text <𒃻 𒌷𒆷𒅈𒁍𒊓𒀀𒀀 𒌷𒂦𒇻𒇻𒈠𒀀𒀀 𒌷𒁍𒈾𒄿𒊓𒀀𒀀>
  text <𒌷𒁀𒊏𒀀𒀀 𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀸𒈜 𒌷𒀸𒀸𒋙𒉡>
  text <𒀀𒁄 𒀀𒄥 𒀸 𒉈𒈨𒌍 𒋙𒀾 𒐐 𒂟𒈨𒌍 𒃻 𒌷𒁀𒊏𒀀𒀀>
  text <𒀸 𒁁𒄷𒍢 𒀸 𒂔 𒀀𒂁 𒀸 𒌓𒈨𒋙𒈠 𒌋𒌋𒈨𒌍𒉌 𒃻 𒆳𒍝𒈬𒀀>
  text <𒁹 𒋛𒄯𒋾𒋙𒉡 𒁔𒄭 𒈨𒇴𒈨 𒃻 𒀸𒋩 𒂗𒀀 𒄑𒄽𒋙𒉡>
  text <𒄊𒅀𒈨𒌍𒀀 𒄑𒁍𒌓 𒀲𒆳𒊏𒈨𒌍 𒆬𒌓 𒆬𒄀 𒄠𒄯 𒆳𒌅>
  text <𒃮𒁁 𒃻 𒉺𒀀 𒁹𒂗 𒌑𒃻𒀾𒄯 𒀲𒆳𒊏𒈨𒌍 𒆬𒌓 𒆬𒄀 𒊺𒄠𒈨𒌍>
  text <𒊺𒅔𒉡 𒅗𒁺𒊒 𒂊𒈨𒋢𒉡 𒋫 𒌷𒄑𒆪𒋾𒀸𒊍𒁁>
  text <𒀜𒌅𒈲 𒄊 𒆳𒉌𒄑𒉿 𒊍𒁁 𒆕 𒈬𒅆 𒅈𒁲 𒁹 𒌷𒀸𒀸>
  text <𒃻 𒀀𒊬𒋙𒉡 𒊒𒄣 𒃻 𒁉𒈩 𒆳𒃵𒊒 𒆳𒂊𒁲𒉡 𒃻𒉡 𒃻 𒁹𒂟𒌋>
  text <𒁹 𒆗𒉡𒋾𒋙 𒅖𒆲 𒀀𒌨 𒌷𒁁𒊒𒌓 𒆳𒌓 𒌷 𒀸 𒉈𒈨𒌍 𒋙𒀾>
  text <𒀸 𒇷𒈨 𒁹𒅂𒀀𒂉 𒀸 𒌷𒀏 𒊻𒁀𒆪 𒄭𒂊𒈬 𒌑𒋼𒊒𒌑𒉌>
  text <𒈠𒀀 𒁹𒀀𒈨𒅗 𒁹𒅈𒀾𒌅𒀀 𒈠𒁕𒌓 𒌋 𒅗𒁺𒊒 𒃻 𒀸𒋩>
  text <𒂗𒀀 𒇻 𒅅𒇻𒌑 𒀸 𒆠𒂍 𒀸𒋩 𒂗 𒃲 𒂗𒀀 𒅇>
  text <𒀭𒌶𒃲 𒁺 𒅆𒀀 𒀸 𒌗𒋞 𒌓𒁹𒆚 𒐈𒋼𒋙 𒀀𒈾>
  text <𒆳𒍝𒈬𒀀𒀀 𒀾𒆪𒈾 𒁲𒆪𒌓 𒉺𒀭 𒄑𒇀𒈨𒌍 𒈠𒀪𒋼>
  text <𒅇 𒂟𒄭𒀀𒈨𒌍𒀀 𒆷𒀀 𒀜𒄢 𒋫 𒌷𒆕𒍣 𒀜𒌅𒈲>
  text <𒀀𒇉𒍝𒁀𒆠𒋫 𒂊𒋼𒄵 𒀸 𒉌𒆗 𒃻 𒆳𒁀𒁉𒋼>
  text <𒂊𒋻𒁀 𒀀𒇉𒊏𒁕𒀀𒉡 𒂊𒋼𒄵 𒀸 𒄊 𒆳𒂊 𒆳𒋛𒈠𒆠>
  text <𒆕 𒌓𒈨𒌍𒀀 𒀝𒌅𒀾 𒄞𒈨𒌍 𒇻𒈨𒌍 𒃾𒈨𒌍 𒈠𒁕𒌓>
  text <𒃻 𒆳𒁕𒂵𒊏 𒀜𒋫𒄯 𒋫 𒄊 𒆳𒋛𒈠𒆠 𒄑𒇀𒈨𒌍>
  text <𒁕𒀪𒌓 𒂍𒄬𒇻 𒊕𒋢 𒄿𒋛𒀀 𒀀𒋛𒆥>
  text <𒈬𒋗 𒀜𒁲 𒈾𒈠𒊑 𒅈𒋼𒁲 𒀀𒇉𒄙𒈾𒀜>
  text <𒂊𒋼𒄵 𒀸 𒁁𒄯 𒊓𒀪𒋼 𒁹 𒌷𒈠𒄠𒇷 𒌷 𒆗𒉡𒋼𒋙>
  text <𒃻 𒁹𒅈𒀾𒌅𒀀 𒀝𒄭𒆗 𒀸 𒁁𒄷𒍢 𒋾𒁺𒆠>
  text <𒌷 𒀀𒋛𒁉 𒆳𒌓 𒐍 𒈨 𒂟𒈨𒌍 𒈬𒌦𒈭𒍢𒋙𒉡>
  text <𒀸 𒄑𒆪 𒌑𒌑𒆤 𒇽𒇼𒈨𒌍𒋙𒉡 𒋢𒌑𒆥 𒌷𒋙𒉡>
  text <𒌑𒂷𒇷 𒍗𒈨𒌍𒋙𒉡 𒂍𒄭𒀀𒈨𒌍𒋙𒉡 𒊍𒊒𒌒>
  text <𒇽𒂟𒈨𒌍 𒋾𒆷𒈨𒌍 𒄭𒀀𒈨𒌍 𒀸 𒋗𒋼 𒌑𒂟𒁉𒋫>
  text <𒊩𒆷𒋢𒉡 𒄭𒀀𒈨𒌍 𒀾𒇻𒆷 𒌷 𒀊𒁔 𒀝𒄥>
  text <𒀸 𒉈𒈨𒌍 𒀾𒊒𒌒 𒌷𒄷𒁺𒌦 𒀀𒁲 𒌍 𒌷𒀸𒀸>
  text <𒃻 𒇷𒈨𒌓𒋙 𒆳𒌓 𒄤𒈨𒌍𒋙𒉡 𒄭𒀀𒈨𒌍 𒀀𒂁>
  text <𒊩𒆷𒋢𒉡 𒄞𒈨𒌍𒋙𒉡 𒇻𒍢𒉌𒋙𒉡>
  text <𒀾𒇻𒆷 𒌷𒀸𒀸 𒀊𒁔 𒀝𒄥 𒀸 𒉈𒈨𒌍 𒋙𒀾>
  text <𒇽𒁀𒌋𒌆𒋙𒉡 𒊩𒁀𒌅𒆷𒋼𒋙𒉡 𒁹 𒋙𒀾𒋼 𒋙𒀾>
  text <𒌷𒆠𒈲𒌅 𒌷 𒆗𒉡𒋾𒋙 𒃻 𒁹𒍝𒁉𒄿𒉌>
  text <𒀀𒁲 𒌋 𒌷𒀸𒀸 𒃻 𒇷𒈨𒌅𒋙 𒆳𒌓 𒄤𒈨𒌍𒋙𒉡 𒀀𒂁>
  text <𒊩𒆷𒋢𒉡 𒀾𒇻𒆷 𒌷𒀸𒀸 𒃻 𒌷𒁀𒊏𒀀𒀀 𒃻 𒁹𒆠𒅕𒋼𒀀𒊏>
  text <𒃻 𒌷𒂦𒀀𒀀 𒌷𒁍𒉌𒊓𒀀𒀀 𒀀𒁲 𒉌𒆗 𒃻 𒆳𒋻𒈥>
  text <𒀊𒁔 𒀝𒄥 𒀸 𒉈𒈨𒌍 𒀾𒊒𒌒 𒁹 𒇯 𒌋 𒋼𒀀𒈨 𒌑𒋼𒅕>
  text <𒋫 𒊮 𒌷𒀸𒀸 𒃻 𒁹𒅈𒀾𒌅𒀀 𒀜𒌅𒈲 𒀸 𒉌𒆗 𒃻 𒁉𒈩>
  text <𒆳𒆷𒀀𒊏 𒆳𒁉𒁲𒅕𒄀 𒆳𒂊 𒈥𒍮𒋼 𒃻 𒁹 𒈨𒄘>
  text <𒄑𒇀𒈨𒌍 𒅇 𒂟𒄭𒀀𒈨𒌍 𒆷 𒃻𒉡 𒂊𒋻𒁀 𒁹 𒌷𒍝𒄠𒊑>
  text <𒌷 𒌋𒌋𒋾𒋙 𒃻 𒁹𒀀𒈨𒅗 𒆳𒍝𒈬𒀀𒀀 𒀝𒄭𒆗 𒁹𒀀𒈨𒅗>
  text <𒋫 𒅆 𒄑𒆪𒈨𒌍𒀀 𒆗𒉡𒋾 𒀞𒀀 𒋃𒈬𒊑 𒅁𒂟𒈠>
  text <𒆳𒌑 𒈥𒍮 𒄑𒁁 𒃻𒂵 𒂍𒃲𒅆𒋙 𒄑𒇀𒈨𒌍𒋙>
  text <𒀾𒃻𒀀 𒋫 𒌷𒍝𒄠𒊑 𒀜𒌅𒈲 𒀀𒇉𒇳𒇻𒌑>
  text <𒂊𒋼𒄵 𒁹 𒆳𒂊 𒆳𒂊𒋾𒉌 𒀀𒊮 𒉆𒊏𒍢>
  text <𒃻 𒁹 𒈨𒄘 𒄑𒇀𒈨𒌍 𒌋 𒂟𒄭𒀀𒈨𒌍 𒆷 𒃻𒉡 𒃻 𒀸 𒌋𒌋𒈨𒌍𒉌>
  text <𒀜𒈨𒌍𒀀 𒈠𒄠𒈠 𒀸 𒆠𒆗𒋙𒉡 𒆷 𒋼𒌑 𒀀𒌨 𒌋𒌋 𒋫>
  text <𒂟𒄭𒀀𒈨𒌍 𒁹 𒆳𒂊 𒆳𒂊𒋾𒉌 𒂊𒇷 𒃻𒂵𒈨𒌍𒋙 𒁍𒃻𒋙>
  text <:cloud(|𒌑𒉡𒌓 𒌓𒅗𒁇 𒈠𒀪𒋫 𒋰𒄭𒈨𒌍|)𒌓𒅗𒁇 𒄰 𒌓𒅗𒁇>
  text <𒊓𒀊𒇷 𒍪𒋡𒋼 𒉌𒈲:blank(1)𒂍𒃲𒋙>
  text <𒈾𒆚𒈠𒋼𒋙 𒋫 𒆠𒆗 𒆳𒂊 𒀾:cloud(|𒃻|)𒀀 𒁹 𒍑𒈠𒉌𒀀𒈠>
  text <𒄥𒊏 𒁁𒉌𒌓 𒀸 𒊑𒍮𒋼 𒃻 𒀸𒋩 𒌋 𒀭𒃻𒈦 𒀭𒈨𒌍 𒄘:cloud(|𒇷|)>
  text <𒋫 𒍑𒈠𒉌 𒀭𒉌𒋼𒈠 𒀜𒌅𒈲 𒂕𒋙 𒊍𒁁>
  text <𒀀𒇉𒂊𒁲𒊒 𒇻 𒂊𒄵 𒀸 𒄵𒋾 𒆳𒋢𒌑𒀀>
  text <𒆳𒂊𒆷𒉌𒌑 𒆳𒂊 𒆗𒈨𒌍𒋼 𒄤𒈨𒌍𒋙𒉡 𒄭𒀀𒈨𒌍>
  text <𒀀𒂁 𒃻𒂵𒋙 𒁍𒃻𒋙 𒋰𒄭 𒌓𒅗𒁇 𒄰𒈨𒌍 𒊓𒀊𒇷>
  text <𒈾𒍣𒀀𒋼𒈨𒌍 𒌑𒉡𒌓 𒌓𒅗𒁇𒈨𒌍 𒄭𒀀𒈨𒌍 𒄑𒉺𒋩 𒆬𒄀 𒄴𒍣>
  text <𒄞𒈨𒌍𒋙 𒇻𒍢𒉌𒋙 𒊩𒆷𒋢 𒂂𒋫 𒋫 𒄊 𒆳𒂊>
  text <𒆳𒂊𒆷𒉌𒌑 𒀸𒈜 𒀲𒆳𒊏𒈨𒌍𒋙 𒂊𒁶𒋙>
  text <𒁹𒀀𒈨𒅗 𒀀𒈾 𒋙𒍪𒌒 𒍣𒈨𒌍𒋙 𒁹 𒆳𒊓𒁍𒀀>
  text <𒂊𒇷 𒌷𒍝𒄠𒊒 𒌷𒀀𒊑𒋛𒀉𒆪 𒌷𒄠𒈠𒊒>
  text <𒌷𒉺𒅈𒋛𒅔𒁺 𒌷𒄿𒊑𒌅 𒌷𒋢𒊑𒌅>
  text <𒌷 𒌋𒌋𒋾𒋙 𒀀𒁲 𒁹 𒈨 𒐐 𒌷𒀸𒀸 𒃻 𒇷𒈨𒌅𒋙 𒀊𒁔>
  text <𒀝𒄥 𒀸 𒉈𒈨𒌍 𒋙𒀾 𒁹 𒇯 𒌋 𒋼𒀀𒈨 𒌑𒌁 𒆠𒄿 𒀸 𒁍𒌓>
  text <𒌷𒉺𒅈𒋛𒅔𒁲 𒊻𒁀𒆪𒉌 𒂍𒄬𒇻 𒇽𒆗𒆷𒁍>
  text <𒁹 𒊒𒋼 𒌑𒋛𒅆𒅁 𒐐 𒂟𒈨𒌍 𒈬𒌦𒈭𒍢𒋙 𒃻 𒁹𒀀𒈨𒅗>
  text <𒀸 𒂔 𒀀𒂁 𒊕𒁺𒈨𒌍𒋙𒉡 𒌑𒉌𒆧 𒀸 𒌷𒍝𒄠𒊑>
  text <𒀸 𒄑𒄖𒌒𒉌 𒃻 𒉣𒇬 𒂍𒃲𒋙 𒌑𒀪𒅋 𒌋𒌋 𒂟𒈨𒌍>
  text <𒋾𒆷 𒀸 𒋗𒋼 𒌑𒂟𒁉𒋫 𒀸 𒂦 𒂍𒃲 𒌑𒈠𒄀𒅅>
  text <𒋫 𒌷𒍝𒄠𒊑 𒂍𒄬𒇻 𒇽𒆗𒆷𒁍 𒄿𒋛𒀀>
  text <𒀀𒋛𒆥 𒁹 𒌷𒀸𒀸 𒃻 𒁹𒀀𒋫 𒌷𒌒𒍣𒍝𒀀𒀀>
  text <𒃻 𒀸 𒌋𒌋𒈨𒌍𒉌 𒀜𒈨𒌍𒀀 𒈠𒄠𒈠 𒀸 𒆠𒆗𒋙𒉡>
  text <𒆷 𒋼𒌑 𒀀𒌨 𒌷𒌒𒍣𒍪 𒌷𒌒𒋛𒀭𒁺>
  text <𒌷 𒆗𒉡𒋼𒋙 𒀀𒁲 𒌋 𒌷𒀸𒀸 𒃻 𒇷𒈨𒌅𒋙>
  text <𒃻 𒀸 𒆠𒆗 𒆳𒉌𒄑𒉿 𒆳𒂊 𒈥𒍢 𒃻𒉡 𒆳𒌓>
  text <𒄤𒈨𒌍𒋙𒉡 𒀀𒂁 𒌷𒀸𒀸 𒀀𒁔 𒀀𒄥 𒀸 𒉈𒈨𒌍>
  text <𒋙𒀾 𒁹 𒍑𒈠𒉌𒀀𒈠 𒄥𒊏 𒀸 𒌓𒈨𒋙𒈠 𒌓𒅗𒁇𒈨𒌍>
  text <𒋰𒁉𒇷 𒆚𒈠𒋼 𒃻𒀀𒊑𒀀𒋼 𒈠𒁕𒌓>
  text <𒃻 𒆳𒋛𒁉𒀀𒈨𒈾 𒃻 𒁶 𒊩𒈨𒌍𒋼 𒂟𒊒𒉌>
  text <𒄠𒄯:cloud(|𒅖𒌅|)𒌷𒍝𒄠𒊑 𒀜𒉏𒃻 𒆳𒆷𒀀𒊏 𒆳𒌑>
  text <:cloud(|𒈥𒍮|)𒃻 𒁹 𒈨𒄘 𒄑𒇀𒈨𒌍 𒂟𒄭𒀀𒈨𒌍 𒆷 𒃻𒉡>
  text <:cloud(|𒀸|)𒅗𒆷:cloud(|𒁀|)𒋼 𒀭𒁇 𒀀𒆠𒋛 𒀸 𒀝𒄢𒇷 𒍏>
  text <𒀝𒄥 𒄑𒇀𒈨𒌍 𒂟𒄭𒀀𒈨𒌍 𒌑𒊺𒋾𒆥 𒀀𒈾>
  text <𒌷 𒄑𒆪𒋾𒀸𒋩𒊍𒁁 𒃻 𒆳𒇻𒌌𒇻 𒆳𒌒𒊩𒁲𒀀>
  text <𒄿𒂵𒁍𒋙𒉌 𒀜𒋻𒁕 𒌋𒌋𒈨𒌍𒉌 𒃻 𒆳𒍝𒈬𒀀>
  text <𒁹 𒋛𒄯𒋾𒋙𒉡 𒋫 𒅆 𒈾𒈬𒊏𒀜 𒄑𒆪𒈨𒌍𒀀>
  text <𒌋 𒋩𒁀𒀜 𒁁𒇻𒋾𒀀 𒂊𒄙𒈠 𒄊𒅀𒈨𒌍𒀀>
  text <𒄑𒁍𒌓:cloud(|𒄘𒌦|)𒌋 𒈠𒁕𒌓 𒆬𒌓 𒆬𒄀𒈨𒌍>
  text <𒀭𒈾𒈨𒌍 𒌓𒅗𒁇𒈨𒌍 𒄰𒈨𒌍 𒌆𒇻𒁔𒋾 𒄵𒈨>
  text <𒀲:cloud(|𒆳𒊏𒈨𒌍|)𒄞𒈨𒌍 𒇻𒈨𒌍 𒃾𒈨𒌍 𒌋𒅗𒄭 𒃻>
  text <𒉺:cloud(|𒀭 𒌑𒃻𒌁|)𒌋𒅗𒋙𒉡 𒀾𒆲 𒇽𒅗𒁺𒊒𒋙𒉡>
  text <𒀸 𒌷:cloud(|𒆗𒄭 𒂊|)𒁍𒋙 𒆠𒄿 𒀸 𒆳𒍝𒈬𒀀 𒊻𒁀𒆪𒉌>
  text <𒆳𒄷𒁺:cloud(|𒈾𒀀𒀀|)𒆳𒄯𒋾𒅖𒀀𒀀 𒆳𒄽𒍑𒆠𒀀𒀀>
  text <𒆳 𒆸:cloud(|𒍝𒈾𒀀𒀀 𒁔𒄭|)𒈨𒇴𒈨:cloud(|𒃻 𒀭𒀸𒋩|)𒂗𒀀:cloud(|𒄑|)𒄸𒋙𒉡>
  text <𒄘𒌦 𒈠𒁕:cloud(|𒌅 𒆬𒌓|)𒆬𒄀:cloud(|𒀲𒆳|)𒊏𒈨𒌍>
  text <𒌆𒇻𒁔:cloud(|𒋾 𒄵𒈨|)𒄞:cloud(|𒈨𒌍 𒍢𒉌 𒃾𒈨𒌍|)>
  text <:cloud(|𒁹|)𒌋𒅗𒅀:cloud(|𒌒𒇻𒉌 𒌦𒈨𒌍 𒄠𒈥 𒋫 𒉺𒀭 𒄑𒆪𒈨𒌍𒅀|)>
  text <𒅁𒁇𒅆𒁺:cloud(|𒉌|)>
  text <:cloud(|𒌑𒃻|)𒌁 𒊺:cloud(|𒄠𒈨𒌍|)>
  text <𒊮 𒁾>
  text <:cloud(|𒌗|)𒋞>
  text <:cloud(|𒄑|)𒇀𒈨𒌍 𒂟𒄭𒀀:cloud(|𒈨𒌍|)>
  text <𒂊𒋼𒄵 𒁹 𒆳>
  text <𒀸>
  text <𒈠𒁕𒌓 𒃻 𒆳𒃰𒈬𒄭 𒀸 𒌷𒋾𒇻𒇷>
  text <𒀜𒋫𒄯 𒋫 𒆳𒃰𒈬𒄭 𒀜𒌅𒈲>
  text <𒀸 𒉌𒆗 𒃻 𒌷 𒀭𒀹𒁯𒈨𒌍𒋼 𒂊𒋻𒁀>
  text <𒀸 𒌷𒆠𒁀𒆠 𒀀𒊓𒃶 𒁁𒉌𒌓>
  text <𒄞𒈨𒌍 𒇻𒈨𒌍 𒃾𒈨𒌍 𒄰𒈨𒌍>
  text <𒈠𒁕𒌓 𒃻 𒌷𒆠𒁀𒆠 𒀜𒈭𒊏>
  text <𒋫 𒌷𒆠𒁀𒆠 𒀜𒌅𒈲 𒀀𒈾>
  text <𒌷𒆳𒋼𒅀𒋼 𒀝𒄭𒆗 𒌷𒆳𒅀𒌑𒋼>
  text <𒀀𒁲 𒌷𒆏𒊏𒉌𒋙 𒀝𒋫𒆳 𒈫 𒅆 𒐍 𒈨>
  text <𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍>
  text <𒌑𒌑𒆤 𒊩𒆷𒋢𒉡 𒄭𒀀𒈨𒌍 𒀸𒈜>
  text <𒂟𒈨𒌍 𒄠𒈥 𒋫 𒅆 𒄑𒆪𒈨𒌍𒀀>
  text <𒅁𒁇𒅆𒁺𒉌 𒄊𒅀𒈨𒌍𒀀 𒄑𒁍𒌓>
  text <𒌷𒀸𒀸𒋙𒉡 𒌑𒃻𒊍𒁉𒋢𒉡 𒄘𒌦>
  text <𒈠𒁕𒌓 𒇽𒌑𒊏𒋛 𒌑𒆗𒉌𒉌>
  text <𒌋𒅗𒋙𒉡 𒀾𒆲 𒍝𒇴 𒁍𒈾𒉌𒀀>
  text <𒆕𒍑 𒇷𒋼 𒆧𒋙𒋾𒀀 𒀸 𒊮 𒊬>
  text <𒀸 𒌷𒆳𒋼𒅀𒋼 𒌑𒃻𒍣𒄑 𒋫>
  text <𒌷𒆳𒋼𒅀𒋼 𒀜𒉏𒈲 𒀸 𒌷𒍝𒍝𒁍𒄩>
  text <𒀀𒊓𒃶 𒁁𒉌𒌓 𒈠𒁕𒌓 𒃻 𒆳𒆸𒄭>
  text <𒄞𒈨𒌍 𒇻𒈨𒌍 𒃾𒈨𒌍 𒄰𒈨𒌍 𒋰𒄭𒈨𒌍>
  text <𒊓𒀊𒇷 𒄥𒉿𒋛𒈨𒌍 𒀜𒋫𒄯>
  text <𒋫 𒌷𒍝𒍝𒁍𒄩 𒀜𒌅𒈲 𒀸 𒌷𒅕𒋛𒀀>
  text <𒀀𒊓𒃶 𒁁𒉌𒌓 𒌷𒅕𒋛𒀀 𒀸 𒉈𒈨𒌍>
  text <𒋙𒀾 𒈠𒁕𒌓 𒃻 𒌷𒋢𒌑𒊏 𒄞𒈨𒌍 𒇻𒈨𒌍>
  text <𒃾𒈨𒌍 𒄰𒈨𒌍 𒀸 𒌷𒅕𒋛𒀀 𒀜𒋫𒄯>
  text <𒋫 𒌷𒅕𒋛𒀀 𒀜𒌅𒈲 𒀸 𒊮 𒆳𒁉𒅀𒊑>
  text <𒀀𒊓𒃶 𒁁𒉌𒌓 𒌷𒈠𒁕𒊏𒀭𒍪 𒈫 𒌷𒀸𒀸>
  text <𒃻 𒇷𒈨𒌅𒋙 𒆳𒌓 𒄤𒈨𒌍𒋙𒉡 𒀀𒂁>
  text <𒊩𒆷𒋢𒉡 𒀸𒈜 𒌷𒀸𒀸 𒀸 𒉈𒈨𒌍 𒋙𒀾>
  text <𒐋 𒌓𒈨𒌍𒋼 𒀸 𒊮 𒆳𒁉𒅀𒊑 𒆳𒂊>
  text <𒆗𒉌 𒀀𒊮 𒉆𒊏𒍢 𒃻 𒁹 𒈨𒄘 𒄑𒇀𒈨𒌍>
  text <𒌋 𒂟𒄭𒀀𒈨𒌍 𒆷 𒃻𒉡 𒆳𒌑 𒀸 𒅗𒆷𒉺𒋼>
  text <𒀝𒆧 𒀸 𒀝𒄢𒇷 𒍏 𒀝𒄥>
  text <𒄑𒇀𒈨𒌍 𒂟𒄭𒀀𒈨𒌍 𒌑𒊺𒋾𒆥 𒌷𒀸𒀸>
  text <𒃻 𒅆𒁲 𒄷𒇷𒅀 𒃻 𒊮 𒆳𒁉𒅀𒊑>
  text <𒄞𒈨𒌍 𒇻𒈨𒌍 𒃾𒈨𒌍 𒄰𒈨𒌍 𒄥𒉿𒋛𒈨𒌍>
  text <𒀜𒋫𒄯 𒆳𒁉𒅀𒊒 𒀜𒋫𒁄𒆐>
  text <𒈫𒋼𒋙 𒁹 𒆳 𒈾𒄿𒊑 𒀜𒋻𒁕>
  text <𒀸 𒌷𒅆𒄀𒃻 𒀀𒊓𒃶 𒁁𒉌𒌓 𒋫>
  text <𒌷𒅆𒄀𒃻 𒀜𒌅𒈲 𒀀𒈾>
  text <𒌷𒈠𒁕𒊏 𒌷 𒆗𒉡𒋾𒋙 𒃻 𒁹𒆗𒂅𒊑>
  text <𒌉 𒂅𒁍𒋛 𒀝𒄭𒆗 𒌷 𒆗𒀭 𒆗𒌋𒌋>
  text <𒐉 𒂦𒈨𒌍𒉌 𒆷𒀀𒁉 𒌷 𒀀𒋛𒁉>
  text <𒋫 𒅆 𒄑𒆪𒈨𒌍𒀀 𒆗𒉡𒋼 𒅁𒆷𒄷𒈠>
  text <𒃻𒂵𒈨𒌍𒋙𒉡 𒁍𒃻𒋙𒉡 𒌉𒈨𒌍𒋙𒉡>
  text <𒁹 𒇽𒉺𒅁𒊏𒋼 𒄠𒄯𒋙𒉡 𒁹 𒋗𒍪𒌒>
  text <𒍣𒈨𒌍𒋙𒉡 𒌑𒂡𒋙𒉡 𒄘𒌦 𒈠𒁕𒌓>
  text <𒇽𒌑𒊏𒋛 𒌋𒅗𒋙𒉡 𒀾𒆲 𒌷>
  text <𒀀𒁔 𒀝𒄥 𒁹 𒇯 𒌋 𒂍 𒋼𒀀𒈨 𒌑𒌁>
  text <𒋫 𒌷𒈠𒁕𒊏 𒀜𒌅𒈲>
  text <𒁹 𒌷𒌅𒍑𒄩 𒂊𒋻𒁀 𒂍𒃲>
  text <𒀸 𒌷𒌅𒍑𒄩 𒌑𒊓𒊑 𒈠𒁕𒌅>
  text <𒊭 𒆳𒉌𒅕𒁺𒌦 𒀲𒆳𒊏𒈨𒌍>
  text <𒀲𒄊𒉣𒈾𒈨𒌍 𒄰𒈨𒌍 𒄥𒉿𒋛𒈨𒌍>
  text <𒄞𒈨𒌍 𒇻𒈨𒌍 𒃾𒈨𒌍 𒀸 𒌷𒌅𒍑𒄩>
  text <𒀜𒋫𒄯 𒁹 𒋗𒅆 𒌷𒈨𒌍𒉌 𒂦𒈨𒌍𒉌>
  text <𒆗𒉡𒋼 𒃻 𒄊 𒆳𒁉𒅀𒊑 𒃻 𒁹𒆗𒂅𒊑>
  text <𒌉 𒂅𒁍𒋛 𒀊𒁔 𒀝𒄥 𒁹 𒇯 𒌋 𒋼𒀀𒈨>
  text <𒌑𒌁 𒀸 𒄑𒆪𒋾 𒀸𒋩 𒂗𒀀 𒋫>
  text <𒌷𒌅𒍑𒄩 𒀜𒌅𒈲 𒄑𒇀𒈨𒌍:cloud(|𒆗𒈨𒌍|)>
  text <𒂍𒄬𒇻 𒊕𒋢 𒄿𒋛𒅀:cloud(|𒀀𒋛𒆥|)>
  text <:cloud(|𒀸|)𒊏𒅗𒋢𒋼 𒀀𒇉:cloud(|𒄘𒃼 𒂊𒋼|)𒄵>
  text <𒆕:cloud(|𒈬𒅆𒋾 𒌒|)𒋼𒁲 𒁹:cloud(|𒌷|)𒉿𒌅𒊏>
  text <𒌷 𒆗𒉡𒋾𒋙𒉡 𒃻 𒆳𒁲𒅕𒊏𒀀𒅀>
  text <𒀝𒄭𒆗 𒌷 𒈥𒍢 𒆗𒌋𒌋 𒈫 𒂦𒈨𒌍 𒆷𒀀𒁉>
  text <𒆠𒅕𒄷𒋙 𒁶 𒌑𒁀𒀭 𒆳𒂊 𒃻𒆥>
  text <𒀸 𒀉𒈨𒌍 𒈤𒈨𒌍 𒃻 𒀸𒋩 𒂗𒀀>
  text <𒀸 𒄀𒄫 𒂟𒄭𒀀𒈨𒌍𒀀 𒌋 𒀞𒀀 𒋃𒈬𒊑>
  text <𒀉𒋾𒋙𒉡 𒄠𒈭𒄭𒍢 𒀸 𒈫 𒌓𒈨>
  text <𒆷𒀀𒄠 𒀭𒃻𒈦 𒈾𒉺𒄭 𒁶 𒀭𒅎 𒃻 𒄊𒁄>
  text <𒌋𒅗𒋙𒉡 𒀾𒄖𒌝 𒀮𒇻 𒌋𒅗𒋙𒉡 𒌑𒃻𒊍𒉌𒅔>
  text <𒀸 𒈨𒍢 𒌋 𒆗𒈾𒉌 𒈬𒈭𒍢𒀀>
  text <𒁶 𒀭𒍣𒂊 𒌋𒅗𒋙𒉡 𒄿𒊺𒀪 𒌷 𒆳𒌓>
  text <𒐍 𒈨 𒂟𒈨𒌍 𒈬𒈭𒍢𒋙𒉡 𒀸 𒄑𒆪𒈨𒌍 𒌑𒌑𒆤>
  text <𒊕𒁺𒈨𒌍𒋙𒉡 𒌑𒉌𒆧 𒂟𒈨𒌍 𒋾𒆷𒈨𒌍>
  text <𒄭𒀀𒈨𒌍 𒀸 𒋗 𒌑𒍝𒁉𒋫 𒋛𒋫𒋼𒋙𒉡>
  text <𒀸 𒉈𒈨𒌍 𒋙𒀾 𒊩𒆷𒋢𒉡 𒂂𒋫 𒀸𒈜>
  text <𒀀𒋛𒌓 𒃻 𒋾𒆷𒈨𒌍 𒃻 𒊕𒁺𒈨𒌍 𒀸 𒁍𒌓>
  text <𒆍𒃲𒋙 𒅈𒍦 𒐊 𒈨 𒂟𒈨𒌍 𒀸 𒁍𒌓 𒆍𒃲𒋙𒉡>
  text <𒀀𒈾 𒄑𒍣𒆥𒉿 𒌑𒍝𒆥𒉿 𒌷 𒀊𒁔>
  text <𒀝𒄥 𒁹 𒇯 𒌋 𒋼𒀀𒈨 𒌑𒌁 𒇽𒁀𒌅𒇷𒋙𒉡>
  text <𒁹 𒋙𒀾𒋼 𒋙𒀾 𒌷𒆪𒌑𒆪𒉡 𒃻 𒉿𒄿 𒉌𒆗>
  text <𒃻 𒆳𒂊 𒆳𒈠𒀜𒉌 𒃻𒉡 𒆳𒌓>
  text <𒐌 𒈨 𒂟𒈨𒌍 𒋾𒁺𒆠𒋙𒉡 𒀸 𒄑𒆪𒈨𒌍 𒌑𒌑𒆤>
  text <𒊩𒆷𒋢𒉡 𒄭𒀀𒈨𒌍 𒀸𒈜 𒐐 𒌷𒀸𒀸 𒃻 𒆳𒁲𒊑𒀀>
  text <𒆳𒌓 𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀸𒈜>
  text <𒐐 𒂟𒈨𒌍 𒋾𒆷𒈨𒌍 𒀸 𒋗 𒌑𒍝𒁉𒋫>
  text <𒌷𒀸𒀸 𒀊𒁔 𒀝𒄥 𒀸 𒉈𒈨𒌍 𒋙𒀾 𒈨𒇴𒈨>
  text <𒂗𒋾𒀀 𒌋𒅗𒋙𒉡 𒀜𒁍𒆪 𒋫 𒌷𒉿𒌅𒊏>
  text <𒀜𒉏𒃻 𒀀𒈾 𒌷𒅈𒁀𒀝𒆠 𒆳𒆸𒄭>
  text <𒊭𒁁𒋫𒉌 𒀜𒋻𒁕 𒋫 𒅆 𒈨𒇴𒈨 𒌋𒌋𒋾𒀀>
  text <𒅁𒆷𒄷𒈠 𒌷𒀸𒀸𒋙𒉡 𒃻 𒂦𒈨𒌍 𒆗𒈨𒌍𒋼>
  text <𒍑𒊺𒊒 𒁹 𒋗𒍪𒌒 𒍣𒈨𒌍𒋙𒉡 𒁹 𒆳𒈠𒀜𒈾>
  text <𒆳𒂊 𒆗𒉌 𒂊𒇷𒌑 𒂕𒈨𒌍𒋙𒉡 𒅈𒋼𒁲>
  text <𒁹 𒅆 𒂟𒈨𒌍 𒈮𒋰𒇷𒋙𒉡 𒀸 𒆠𒆗 𒆳𒂊 𒈥𒍢>
  text <𒌑𒀮𒉿𒄑 𒍗𒈨𒌍𒋙𒉡 𒆳𒌑 𒊍𒊒𒌒 𒇽𒇼𒈨𒌍𒋙𒉡>
  text <𒄯𒊒 𒈾𒁕𒁀𒆪 𒃻 𒆳𒂊 𒌑𒂷𒇷>
  text <𒈫 𒈨 𒂟𒈨𒌍 𒋾𒆷𒈨𒌍 𒀸 𒋗 𒌑𒍝𒁁𒋫 𒁹 𒀀𒈾>
  text <𒆏𒉿𒋙𒉡 𒌑𒁀𒄘 𒈫 𒅆 𒊩𒆷𒋢𒉡>
  text <𒀸𒈜 𒄞𒈨𒌍𒋙𒉡 𒇻𒍢𒉌𒋙𒉡 𒁹 𒆷 𒈨𒉌>
  text <𒌑𒋼𒊏 𒌷𒄿𒅀𒅀 𒌷𒊓𒆷𒉌𒁀>
  text <𒌷𒀸𒀸 𒆗𒉡𒋼 𒃻 𒌷𒌒𒁀𒀝𒆠 𒆳𒌓>
  text <𒄤𒈨𒌍𒋙𒉡 𒀀𒂁 𒊩𒆷𒋢𒉡 𒀸𒈜>
  text <𒈫 𒈨 𒐐 𒌷𒀸𒀸 𒃻 𒂦𒈨𒌍 𒆗𒉡𒋼 𒃻 𒆳𒆳 𒈾𒄿𒊑>
  text <𒀊𒁔 𒀝𒄥 𒁹 𒇯 𒅇 𒋼𒀀𒈨 𒌑𒌁>
  text <𒄑𒂊𒍝𒁲 𒆳𒋾𒋙𒉡 𒂊𒍢𒁲 𒊺𒌝𒈨𒌍>
  text <𒄑𒅔𒉡𒈨𒌍 𒀸 𒌷𒌅𒍑𒄩 𒀜𒁍𒊌>
  text <𒁹𒄠𒈨𒁀𒀪𒇷 𒌉𒍝𒈠𒉌 𒇽𒃲𒈨𒌍𒋼𒋙>
  text <:cloud(|𒅁|)𒁄𒆠𒌅𒋙𒈠 𒄤𒈨𒌍𒋙 𒀀𒈾 𒌅𒊒 𒄀𒈨𒅆>
  text <:cloud(|𒊭 𒁹|)𒄠𒈨𒁀𒀪𒇷 𒀀𒌨 𒋫 𒅆 𒈾𒈬𒊏𒀜>
  text <:cloud(|𒄑𒆪𒈨𒌍𒀀|)𒌋 𒋩𒁀𒀜 𒂗𒋾𒀀 𒂊𒁺𒊒𒈠>
  text <:cloud(|𒄑𒇀𒈨𒌍 𒊏𒆠𒋢|)𒄬𒇻𒌒𒋼 𒂟𒈨𒌍 𒀲𒆳𒊏𒈨𒌍>
  text <:cloud(|𒐉 𒈨 𒁹 𒋗𒅆|)𒀲𒆳𒊏𒈨𒌍 𒇲𒀜 𒄑𒉌𒊑𒋙>
  text <:cloud(|𒈫 𒄘𒌦 𒆬𒌓|)𒈨𒌍:cloud(|𒈫|)𒄘𒌦 𒆬𒄀𒈨𒌍 𒁹 𒈨 𒄘𒌦>
  text <:cloud(|𒀭𒈾𒈨𒌍 𒁹 𒈨 𒄘𒌦 𒌓𒅗𒁇|)𒈨𒌍 𒐈 𒈨 𒄘𒌦 𒀭𒁇𒈨𒌍>
  text <:cloud(|𒁹 𒈨 𒄰 𒌓𒅗𒁇 𒐈 𒅆 𒆏𒉿|)𒌓𒅗𒁇𒈨𒌍 𒊓𒀊𒇷𒈨𒌍>
  text <:cloud(|𒌓𒅗𒁇 𒀀𒂵𒈾𒀀𒋼 𒌓𒅗𒁇 𒁹 𒅆 𒌆𒇻|)𒁔𒋾>
  blank
  text <𒄴𒄷:cloud(|𒍪𒋼|)>
  text <𒌷𒆗𒄷 𒈤𒊏𒀀 𒃻 𒁹𒀭𒁲𒈠𒉡𒊕>
  text <𒌋𒌋 𒆳 𒀸𒋩 𒉣𒌑 𒁺 𒅆𒅀 𒂊𒁍𒋗 𒌷 𒋗𒌑>
  text <𒂊𒈾𒄴𒈠 𒄑𒇲 𒀀𒈾 𒇯 𒅇 𒋼𒀀𒈨>
  text <𒄿𒄙 𒌷 𒋗𒌑 𒀀𒈾 𒌍𒋙𒋼>
  text <𒀊𒉌 𒀀𒇉𒌅 𒅖𒌅 𒀀𒇉𒍝𒁀>
  text <𒀭𒋫 𒄴𒊑 𒀀𒇉𒁀𒁁𒆳𒃶𒅅>
  text <𒈬𒃻 𒀊𒁉 𒄑𒊬𒈨𒌍 𒁹 𒇷𒈨𒌅𒋙>
  text <𒄑𒁺𒈨𒌍 𒄑𒄧𒈨𒌍 𒆕𒀀𒁉 𒃾𒈨𒌍>
  text <𒊍𒄷𒌓 𒊕𒈨𒌍𒋼 𒁹 𒀸𒋩 𒂗𒀀>
  text <𒅇 𒂍𒆳𒈨𒌍 𒆳𒅀 𒀀𒆥 𒂦 𒁹 𒌍𒋙𒋼>
  text <𒅈𒍦 𒋫 𒍑𒊺𒃻 𒀀𒁲 𒃮𒁳𒁉𒃻>
  text <𒅈𒍦 𒌑𒋠𒇸 𒂍𒃲>
  text <𒁹 𒋗𒁁 𒌋𒌋𒋾𒀀 𒁹 𒀯𒋫𒀪𒀉>
  text <𒂗𒋾𒀀 𒃻 𒁕𒊏𒀀𒋼 𒀸 𒊮 𒀜𒁲>
  text <𒌑𒋛𒅎 𒌑𒊬𒈛 𒋛𒆑 𒋼𒀀𒊑 𒌓𒅗𒁇>
  text <𒀠𒈨𒅆 𒄑𒅅𒈨𒌍 𒄑𒅇𒆪𒈨𒌍>
  text <𒈤𒈨𒌍 𒆕𒍑 𒀸 𒈨𒋤 𒌓𒅗𒁇𒈨𒌍>
  text <𒌑𒊏𒆠𒋛 𒀸 𒆍𒃻 𒌑𒊏𒋾>
  text <𒄑𒄖𒍝𒈨𒌍 𒄑𒆗𒈨𒌍 𒄑𒌆𒈨𒌍>
  text <𒄑𒍎𒈨𒌍 𒅗𒈨𒌍 𒄴𒄷𒍝𒋼>
  text <𒆬𒌓𒈨𒌍 𒆬𒄀𒈨𒌍 𒀭𒈾𒈨𒌍 𒌓𒅗𒁇𒈨𒌍>
  text <𒀭𒁇𒈨𒌍 𒆠𒋃𒋾 𒋗𒅀 𒃻 𒆳𒆳𒈨𒌍>
  text <𒃻 𒀀𒉿𒇻𒅆𒈾𒉌 𒀠𒋡𒀀 𒀸 𒊮𒁉>
  text <𒀾𒆲 𒉣𒌑 𒂕𒌑 𒀭𒄷𒊓 𒇻𒌓𒁹>
  text <𒈬 𒆳𒊏 𒁹 𒀾𒊑𒃻 𒇻𒌁 𒀸𒋩>
  text <𒅅𒊑𒁁𒋗 𒄿𒋆𒈨 𒂍𒃲>
  text <𒆧𒋗𒋼𒅀 𒋗𒁁 𒌋𒌋𒋾𒅀 𒃻 𒌷𒆗𒄭>
  text <𒆷 𒄿𒈾𒁲𒈠 𒉺𒀭 𒉽𒈨𒌍 𒆷 𒌑𒈠𒊬>
  text <𒄑𒅅𒈨𒌍 𒄑𒃡𒈨𒌍 𒋛𒆑 𒋼𒀀𒊑 𒃻>
  text <𒋗𒅗𒀭 𒆠𒆗𒃻 𒆷 𒄿𒈾𒅆>
  text <𒀸 𒌷 𒃻𒉌𒂊 𒂍𒃲 𒃻𒉌𒋼 𒆷 𒄿𒃻𒃶>
  text <𒄑𒃡𒈨𒌍𒃻 𒆷 𒌑𒃻𒁇 𒈾𒍝𒁀𒋼𒃻>
  text <𒆷 𒌑𒈾𒊓𒄴 𒈬𒍢 𒆍 𒍣𒉌𒃻>
  text <𒆷 𒄿𒅗𒋛𒅕 𒆍𒃻 𒆷 𒄿𒉺𒄭>
  text <𒁹 𒂍 𒈾𒆚𒋼 𒃻 𒆷 𒂊𒆠𒅎𒅆>
  text <𒁹 𒂍 𒆠𒇷 𒆷 𒄿𒊬𒊏𒀝𒅆>
  text <𒇽𒈨𒌍 𒊩𒈨𒌍𒃻 𒃻 𒂍 𒍢𒁁𒋼 𒀸 𒊮>
  text <𒆷 𒂊𒋤 𒀸 𒆷𒈠𒀀𒊑 𒅇 𒈬𒋗𒊑>
  text <𒅇 𒆷 𒆠𒅆𒊑 𒆷 𒍑𒄯𒈠𒋛 𒂍𒃲𒈝>
  text <𒃻𒉌𒌅 𒀸 𒉠𒋾 𒌷 𒀸 𒆠𒄿𒁲 𒌷>
  text <𒃻 𒆠𒄿 𒂍𒃲𒅀 𒆷 𒂊𒊑𒁉 𒀮𒋻𒌓>
  text <𒆷 𒄿𒊏𒋛𒉿 𒀸 𒊮 𒆷 𒂊𒊏𒁀 𒊩𒈠>
  text <𒀀𒆳 𒅆𒌨𒋼 𒆷 𒄿𒄩𒊓𒊓𒈠>
  text <𒉺𒀭 𒂍𒃲 𒆧𒋗𒋾𒅀 𒋗𒁁 𒌋𒌋𒋾𒀀>
  text <𒆷 𒌑𒃻𒉺𒊏𒀝 𒃻 𒆠 𒉿 𒈬𒊬𒂊𒅀>
  text <𒀭𒉌𒂊 𒂊𒉺𒋗 𒋫𒈨𒌅 𒋃𒊑𒀀>
  text <𒆷 𒍑𒋼𒉡𒌑 𒀸𒋩 𒀭𒁁 𒀭𒈨𒌍>
  text <𒃲𒈨𒌍𒋼 𒈬𒊬𒁍𒌑 𒌋𒌋𒋾𒀀 𒂗𒋢>
  text <𒀸 𒀮𒄯 𒆳𒆳𒈨𒌍𒋼 𒇻𒊬𒁍𒌑>
  text <𒀸 𒇷𒋼 𒆧𒋗𒋾 𒅇 𒈨𒌀𒇻𒋾>
  text <𒇷𒅕𒋫𒁺𒋙 𒁉𒆳 𒄒𒋥 𒐉𒄿>
  text <𒀸 𒄑𒆥𒋗 𒇻𒆳𒇷𒈬 𒉡𒄴𒋗>
  text <𒁺𒄴𒁺 𒅇 𒄭𒃲𒇻 𒀸 𒆳𒋗>
  text <𒇻𒄯𒉡 𒊭 𒆠𒄿 𒉿𒄿 𒈬𒊬𒅀>
  text <𒀭𒉌𒂊 𒆷 𒂊𒉺𒋙 𒋫𒈨𒀉>
  text <𒋃𒊑𒅀 𒍑𒋼𒉡𒌑 𒀩>
  text <𒋗𒀀𒌓 𒄿𒀪𒀊𒁀𒌅𒈠>
  text <𒌑𒉓𒊓𒆪 𒀸 𒄫𒃻𒋼 𒄿𒅗𒋫𒈬𒋙>
  text <𒀸 𒂊𒉿𒊑 𒄿𒋡𒁉𒊒𒋙 𒀸 𒉈𒈨𒌍>
  text <𒋙𒀾𒋙 𒀸 𒀀𒈨𒌍 𒄿𒈾𒁺𒋗 𒀀𒈾>
  text <𒆠𒁉𒄑 𒌑𒈠𒈪 𒅇 𒈨𒋼𒅅>
  text <𒁍𒌑𒇷 𒄿𒃻𒀝𒅗𒉡𒋙 𒋫𒈨𒀉>
  text <𒋃𒊑𒅀 𒌝𒈠𒈾𒋼 𒀀𒈾 𒀀𒈠𒊑>
  text <𒅇 𒃻𒋛𒂊 𒄿𒆗𒇻𒌑 𒅇 𒀸 𒉺𒀭>
  text <𒈬𒊬𒈨𒌍𒅀 𒌋𒌋𒈠 𒆠𒄿 𒆷𒈠𒀀𒊑>
  text <𒅇 𒆷 𒃻𒋛𒂊 𒄿𒉺𒅈𒊑𒆪>
  text <𒀾𒋧 𒄑𒍣𒅕𒋾 𒅆𒈾𒋾𒈾>
  text <𒈾𒀝𒊏 𒀀𒄩:cloud(|𒀀 :blank(1)𒀀|)𒅀𒀀𒁀 𒅆𒈾>
  text <𒇻 𒂍 𒆠𒇷 𒇻 𒀀𒈨𒇻𒋫>
  text <𒅆𒄯 𒍣𒋾 𒌑𒈠𒀪𒊒𒈠>
  text <𒌑𒃻𒄩𒍪 𒄿𒉺𒉿𒌅 𒄿𒍝𒀊𒉿𒊒>
  text <𒅴𒋙 𒀀𒈾 𒁇𒋾 𒍑𒋼𒂗𒉡𒌑>
  text <𒀀𒈾 𒅆𒌨𒇻𒊌 𒀩𒅀>
  text <𒀭𒉌𒂊 𒅇 𒋫𒈨𒋾 𒁹 𒋗𒌦𒉌𒂊>
  text <𒌑𒍪𒌦𒋙 𒄿𒃻𒅗𒉡𒈠 𒊮𒁀𒋙>
  text <𒄿𒈠𒀠𒇷𒆪𒋙 𒅇 𒇻𒌑 𒇽𒀀𒁀>
  text <𒇻 𒇽𒄬 𒇻𒌑 𒈠𒄠𒈠 𒃻𒉡𒌑>
  text <𒉡 𒋗𒀀𒌓 𒅆𒌨𒇷𒅅 𒃻 𒉿𒄿𒋙>
  text <𒆷 𒂊𒉺𒊺 𒄿𒋡𒀊𒁀𒀾𒋙>
  text <𒅇 𒃻 𒉿𒄿𒋙 𒄿𒊺𒅎𒈬𒌑 𒃻 𒌋𒌋𒈠>
  text <𒀀𒆳 𒅆𒌨𒋾 𒄿𒄩𒊓𒊓𒈠 𒀀𒈾 𒅁𒊺𒋾𒀀>
  text <𒅇 𒀩𒅀 𒌑𒈠𒀪𒊒 𒀀𒈾𒆪>
  text <𒆷 𒄿𒁲 𒄿𒋡𒀊𒁍𒌑 𒅇 𒀸 𒌋𒌋𒋾𒋙>
  text <𒉺𒉌𒋙 𒀀𒈾 𒁁𒋼 𒄿𒃻𒅗𒉡𒈠>
  text <𒀩 𒋙𒌑 𒀪𒀀𒀊𒁀𒌓𒈠>
  text <𒄴𒄩𒊏𒄠𒈠𒂅 𒀀𒆳𒌅 𒃻 𒉿𒄿𒋙>
  text <𒍑𒋼𒂗𒈾𒀀 𒅇 𒁹 𒀩𒅀>
  text <𒋗𒀀𒌅 𒇷𒅎𒉌𒋾 𒅋𒋼𒀪𒌑>
  text <𒀸𒋩 𒂗 𒃲𒌑 𒀭 𒀾𒋗𒊒𒌑>
  text <𒂗 𒅆𒈠𒀀𒋾 𒅆𒈠𒋾𒋙 𒇷𒊒𒌨>
  text <𒅁𒊺𒋾𒋙 𒇻𒈾𒆠𒅕 𒅕𒊑𒋫>
  text <𒈠𒊒𒌌𒋫 𒃻 𒈾𒆤 𒅖𒁲 𒌋𒌋𒋾𒋙>
  text <𒌋 𒄩𒀀 𒌦𒈨𒌍𒋙 𒇷𒀉𒋫𒀾𒃼>
  text <𒋢𒌝𒋡 𒁍𒁍𒋫 𒅇 𒉌𒅁𒊑𒌓>
  text <𒅇 𒄷𒃻𒄴𒄩 𒀀𒈾 𒆳𒋾𒋙>
  text <𒇷𒁺𒌑 𒃻 𒀀𒈾 𒀩𒅀>
  text <𒋗𒀀𒌓 𒂊𒍣𒍪𒈠 𒀭𒈾𒀀 𒈪𒈾>
  text <𒄿𒋡𒁍𒌑 𒀭𒀀𒉡 𒀭𒁁 𒅇:cloud(|𒀭|)𒂍𒀀>
  text <𒀭𒈨𒌍 𒈪𒅅𒊑𒅀 𒅆:cloud(|𒄿|)𒊒>
  text <𒆷𒀀 𒈾𒈠𒊑𒋗 𒀸 𒉿𒄿𒋙𒉡>
  text <𒆏𒋾 𒇷𒅅𒁍 𒄑𒆪 𒆷𒀀>
  text <𒊓𒇷𒈠 𒃻 𒆷 𒈠𒂵𒊑:cloud(|𒍢|)𒂖𒋫>
  text <𒅁𒉿𒊏:cloud(|𒈜|)𒁍𒄩 𒀸 𒆳𒋗 𒇻𒆠𒉡>
