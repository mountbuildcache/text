
text <Aššur-nadin-apli 1>
  text <𒁹𒀭𒀸𒋩𒈾𒁷𒌉𒍑>
  text <𒃻 𒀭𒂗𒆤 𒋃 𒀭𒀸𒋩>
  text <𒈗 𒆗𒉡 𒈗 𒆧 𒌦𒈨𒌍>
  text <𒉣𒌑 𒈗 𒈗𒈨𒌍>
  text <𒉺𒇻𒌑 𒆠𒉡 𒊭 𒀸 𒆠𒁉𒀉 𒀭𒀀𒇳𒊬>
  text <𒀭𒂗𒆤 𒅇 𒀭𒃻𒈦 𒄑𒉺 𒅖𒊑𒌅>
  text <𒈾𒀜𒈾𒋫𒋗𒈠 𒋛𒄫𒋗 𒂂>
  text <𒀀𒈾 𒋫𒅈 𒈠𒀀𒋾 𒉌𒁍𒌑>
  text <𒈗 𒋾𒊑𒄑 𒋡𒀜 𒀭𒀀𒉏>
  text <𒅇 𒁉𒉋 𒊮 𒀭𒂗𒆤>
  text <𒉌𒅆𒀉 𒀭𒀀𒇳𒊬 𒅇 𒀭𒃻𒈦 𒀀𒈾𒆪>
  text <𒌉 𒄑𒆪𒋾𒀭𒊩𒌆𒅁 𒃻 𒀭𒂗𒆤>
  text <𒋃 𒀭𒀀𒇳𒊬 𒌉 𒀭𒁲𒈠𒉡𒊕>
  text <𒃻 𒀭𒂗𒆤 𒋃 𒀭𒀀𒇳𒊬𒈠>
  text <𒂊𒉡𒈠 𒈥𒁲𒀉 𒀀𒇉𒄘𒃼>
  text <𒀉𒋾 𒄿𒋫𒀜 𒌷𒅀 𒀭𒀀𒇳𒊬>
  text <𒇻 𒌑𒈾𒆠𒊒𒈠 𒌋 𒋗𒍑𒅆 𒀀𒊮>
  text <𒇻𒌑 𒅁𒌅𒈠>
  text <𒋫𒇻𒊌𒊭 𒇻𒌑 𒅖𒆪𒉡>
  text <𒈥𒁲𒀉 𒀀𒇉𒄘𒃼 𒀀𒈾 𒀾𒊑𒋗𒉡>
  text <𒀀𒈾 𒌅𒌨𒊑>
  text <𒀀𒈾 𒀭𒀀𒇳𒊬 𒅇 𒀭𒃻𒈦>
  text <𒋡𒀀𒋾 𒀾𒅆>
  text <𒍝𒇴 𒈗𒋾𒅀 𒂊𒉿𒊭>
  text <𒄿𒈾 𒋛𒅁𒉿 𒌷𒅀 𒁀𒀉 𒀭𒈨𒌍>
  text <𒄿𒈾 𒈠𒄯 𒀭𒀀𒇳𒊬 𒅇 𒀭𒃻𒈦>
  text <𒀀𒈾 𒊭𒍪𒍣 𒇻 𒀝𒊒𒌒>
  text <𒄿𒈾 𒌓𒈪𒋗𒈠 𒂍 𒍝𒇴 𒈗𒋾𒅀>
  text <𒄿𒈾 𒆠𒉿𒅕 𒀀𒇉𒄘𒃼 𒄿𒈾 𒋛𒅁𒉿 𒌷𒅀>
  text <𒌷 𒁀𒀉 𒀭𒈨𒌍 𒇻 𒂊𒁍𒍑>
  text <𒈾𒊑𒅀 𒅇 𒋼𒈨𒉌𒅀>
  text <𒄿𒈾 𒄫𒁉𒊭 𒀾𒆪𒌦>
  text <𒉣𒌑 𒅈𒆪𒌑 𒀭𒄷𒋢>
  text <𒇻𒌓𒁲𒅖 𒈾𒊑𒅀 𒅇 𒋼𒈨𒉌𒅀>
  text <𒀀𒈾 𒀾𒊑𒋗𒉡 𒇻𒌁>
  text <𒀭𒀀𒇳𒊬 𒅅𒊑𒁉𒋗 𒄿𒊺𒅎𒈪>
  text <𒈬𒉌𒆠𒅕 𒅆𒀉𒊑𒅀 𒅇 𒈬𒅀>
  text <𒀭𒀀𒇳𒊬 𒂗 𒊬𒊒𒊻𒋢>
  text <𒇺𒆠𒅁 𒈬𒋗 𒆰𒋗>
  text <𒄿𒈾 𒈠𒀀𒋾 𒇻𒌑𒄬𒌨>
  text <𒌗𒆪𒉌𒇻 𒌓𒌋𒌋𒑆𒄰 𒇷𒈬 𒁹𒋢𒀭𒌍>
