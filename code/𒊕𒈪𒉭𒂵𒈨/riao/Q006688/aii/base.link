
text <Shalmaneser IV 2>
  text <𒀭𒀫𒌓 𒂗 𒃲 𒌋𒌋 𒀭𒈨𒌍 𒋫𒈨𒄴 𒃵 𒀭𒂊 𒌋 𒆠𒁴>
  text <𒈬𒊺𒈨 𒌷𒌷 𒈬𒆥 𒈠𒄩𒍣 𒉺𒆤 𒌍𒈩 𒀭𒈨𒌍 𒆕𒀀𒁉>
  text <𒀭𒉺 𒁾𒊬 𒀭𒈨𒌍 𒍝𒂍 𒄀𒁾 𒆬 𒈾𒅆 𒁾 𒅆𒆳 𒀭𒈨𒌍>
  text <𒀀𒊺𒅕 𒀭𒐊𒐕𒐕 𒌋 𒀭𒐕𒌋 𒈬𒋫𒁷 𒆳𒈨𒋾 𒋡𒅖 𒋾𒆷>
  text <𒀭𒌓 𒂟 𒆳𒆳 𒁲𒋻 𒆧𒆳 𒌷𒌷 𒀭𒊨 𒄒𒊏𒀀𒋾>
  text <𒀭𒌍 𒀭𒋀𒆠 𒀭 𒌋 𒆠 𒈾𒅆 𒋛𒈨𒌍 𒈤𒈨𒌍 𒃻 𒀖𒁍𒋙 𒉆𒊑𒊑>
  text <𒀭𒈹𒀯𒈨𒌍 𒈾𒂇𒌓 𒀭𒅔𒊩𒌆𒈾 𒃻 𒄭𒂵 𒆸𒆸𒃻 𒈠𒄭𒋥 𒋢𒉿𒂊>
  text <𒀭𒈨𒌍 𒃲𒈨𒌍 𒀀𒈾 𒆸𒆸𒋙𒉡 𒊺𒈬𒌋 𒌨𒇷𒋾𒋙 𒊑𒍢𒋙 𒂗𒈨𒌍𒋙>
  text <𒁹𒂗𒆜𒌋𒉽 𒇽𒂇 𒂍𒃲 𒃻 𒁹𒆪𒋾𒀀𒂍𒊹𒊏 𒌋𒌋 𒆳 𒀸𒋩 𒉺𒌓 𒀭𒈨𒌍 𒃲𒈨𒌍>
  text <𒌑𒈠𒀪𒊒𒅔𒉌𒈠 𒂗𒈨𒌍 𒄑𒊒𒋾 𒀸 𒆠𒂍𒋾𒋙𒉡 𒈲𒋾 𒌋 𒀭𒉌𒋙𒉡 𒆠𒉌>
  text <𒌷 𒀸 𒆳𒁀𒊑 𒀸 𒈾𒈨𒂊 𒊍𒁁 𒋫 𒀳𒈨𒌍𒋙 𒀀𒁲 𒃮𒁳𒁉𒋙 𒇻𒌋 𒌑𒊕𒇸>
  text <𒂍𒆳 𒆕𒍑𒈠 𒁈 𒀭𒈨𒌍 𒃲𒈨𒌍 𒀸 𒊮𒁉 𒊒𒁲>
  text <𒁴𒈨𒂗𒋙 𒁶 𒃻𒋝 𒆳𒂊 𒌑𒊬𒋃 𒌑𒆥 𒀳𒋙 𒀀𒈾 𒁺𒌨 𒆕𒊕>
  text <𒌷𒂦𒁹𒂗𒆜𒌋𒉽 𒀸 𒅗 𒌦𒈨𒌍 𒈬𒋙 𒀊𒁉𒈠 𒌑𒊺𒋓 𒆜𒋙>
  text <𒉌𒌓𒈾𒆕𒀀 𒊬𒈠 𒍝𒇴 𒀭𒈨𒌍 𒀸 𒌋𒅗𒄭 𒀊𒉌 𒀸 𒋗𒁁 𒀭𒌑𒋾 𒌌𒁁>
  text <𒄑𒊒𒁀 𒉻𒀭𒈹 𒋻𒆸𒉌 𒀀𒈾 𒀭𒈨𒌍 𒋗𒉡𒋾 𒌑𒆥 𒆕𒊕>
  text <𒌋𒌋𒉡 𒂕𒌑 𒃻 𒀸𒋩 𒀭𒌓 𒀭𒈩 𒌋 𒀭𒅎 𒁹 𒅆𒂟𒁴 𒈬𒋙 𒄿𒉆𒁍𒌋 𒌑𒈠𒀪𒊒 𒆳>
  text <𒀭𒄷𒌓 𒌷 𒂍𒆳 𒋗𒀀𒌓 𒌑𒁹 𒄑𒊒𒁀 𒉻𒀭𒈹 𒃻 𒀭𒈨𒌍 𒋗𒉡𒋾 𒆷 𒋫𒁀𒁲𒅋>
  text <𒃻 𒌷 𒃻𒀀𒋙 𒍝𒆪𒋢 𒀾𒆲 𒊺𒉡𒊓𒄭𒋙 𒆷 𒅔𒈾𒋢𒄷 𒊺𒅔𒉡𒋙 𒆷 𒅖𒉺𒅁𒁀𒀸>
  text <𒀀𒈨𒌍𒋙 𒀀𒈾 𒁍𒌇𒋾 𒃻𒉌𒁴𒈠 𒆷 𒄿𒁁𒋳 𒈪𒄑𒊒 𒆪𒂉 𒆷 𒂊𒉌>
  text <𒍢𒂍 𒄞𒈨𒌍 𒌋 𒇇𒄭𒀀 𒆷 𒄿𒂟𒁁 𒌦𒈨𒌍 𒀀𒈨 𒊮𒁉𒋙 𒅋𒆪>
  text <𒁾𒋝𒆪 𒆷 𒅎𒁲 𒌋𒌋𒈠 𒃻𒉡𒌝𒈠 𒁹 𒌋𒅗𒄭𒋙𒉡 𒆷 𒍑𒋫𒍝𒈠>
  text <𒆷 𒂊𒁍𒍑 𒊑𒁺𒋢𒌦 𒌋 𒉌𒌓𒈾𒆕𒀀 𒌌𒌓 𒆠𒋙 𒆷 𒋫𒁕𒆠>
  text <𒀸 𒀾𒊑 𒃻𒉏𒈠 𒆷 𒋫𒃻𒃶 𒀀𒈾 𒂍 𒀀𒊓𒆠 𒆷 𒆭 𒆷 𒄤>
  text <𒀸 𒅖 𒆷 𒋫𒆐𒌓 𒀸 𒀀𒈨𒌍 𒆷 𒊒𒁲 𒀀𒇒 𒆷 𒋤 𒀸 𒉈 𒆷 𒋙𒀾>
  text <𒈬𒊬 𒆷 𒋫𒉺𒋃 𒀭𒈨𒌍 𒃻 𒀸 𒉌𒌓𒈾𒆕𒀀 𒄯𒌓 𒈬𒋙𒉡 𒆳𒊒>
  text <𒀸 𒃻𒀾𒈨 𒉠 𒌋 𒋫𒄩𒍪 𒁲𒄷 𒈨𒁲 𒋳 𒀭𒀴𒊏 𒈬𒋫𒉌>
  text <𒂊𒈠 𒋗𒅀𒅗 𒅍𒌋 𒄿𒊺𒈬𒌋 𒅅𒊑𒁉𒅗 𒁺𒆪 𒀉𒈭𒌋𒅗>
  text <𒈬𒈾𒆠𒅕 𒋃𒊑𒅀 𒌋 𒈬𒅀 𒀸𒋩 𒀭𒌓 𒀭𒈩 𒀭𒅎>
  text <𒀭𒈨𒌍 𒃲𒈨𒌍 𒂗 𒌌𒇷 𒆷 𒁀𒊺𒂊 𒀀𒀀 𒌇𒋙 𒊑𒂊𒈬>
