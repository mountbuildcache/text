
text <Adad-narari I 14>
  text <𒁹𒀭𒅎𒂟𒃮 𒃻𒀝𒉌 𒀭𒂗𒆤 𒋃 𒀸𒋩>
  text <𒌉 𒁍𒁲𒀭 𒃻𒀝𒉌 𒀭𒂗𒆤 𒋃 𒀸𒋩>
  text <𒌉 𒀭𒂗𒆤𒂟𒃮 𒃻𒀝𒉌 𒀭𒂗𒆤 𒋃 𒀸𒋩𒈠>
  text <𒂊𒉡𒈠 𒁺𒌨 𒌷𒊮𒁉𒌷>
  text <𒃻 𒄿𒈾 𒉺𒈾 𒀊𒁀𒌑𒅀>
  text <𒈗𒈨𒌍 𒀀𒌨 𒉺𒉌𒅀 𒂊𒁍𒋗>
  text <𒃻 𒋻𒍢 𒋛𒄥𒊑𒋼 𒃲𒋾>
  text <𒌍𒊺𒋾 𒃻 𒀭𒀀𒋩 𒂗𒅀>
  text <𒃻 𒁹𒁍𒁲𒀭 𒀀𒁉 𒂊𒁍𒋗>
  text <𒁺𒊒 𒋗𒌑 𒂊𒈾𒄴𒈠>
  text <𒀭𒄷𒋢 𒌑𒉌𒆠𒅕>
  text <𒆗𒈾𒋢 𒀝𒋗𒌓>
  text <𒌋 𒋞 𒌑𒆠𒁁𒅕>
  text <𒀀𒈾 𒀸𒊑𒋗 𒌑𒋼𒅕>
  text <𒅖𒌅 𒍑𒊺𒋗 𒀀𒁲 𒃮𒁳𒁉𒋗>
  text <𒂊𒁍𒍑 𒈾𒊑𒅀>
  text <𒅇 𒋼𒈨𒉌𒅀 𒀸𒆪𒌦>
  text <𒀀𒈾 𒅈𒅗𒀜 𒌓𒈨𒌍>
  text <𒊒𒁍𒌑 𒅈𒆪𒌑>
  text <𒂊𒉡𒈠 𒁺𒊒 𒋗𒌑>
  text <𒂊𒈾𒄷𒈠 𒌓𒁕𒋗>
  text <𒆠𒈠 𒅀𒀀𒋾 𒇻𒁲𒅖>
  text <𒋗𒈪 𒆳𒊏 𒈾𒊑𒅀>
  text <𒅇 𒋼𒈨𒉌𒅀 𒀀𒈾 𒀸𒊑𒋗𒉡>
  text <𒇻𒋼𒅕 𒀭𒀸𒋩 𒅅𒊑𒁁𒋗>
  text <𒄿𒊺𒈨 𒃻 𒋗𒈪 𒆳𒊏>
  text <𒄿𒉺𒅆𒂅𒈠 𒈬𒋗 𒄿𒃻𒁕𒊒>
  text <𒅇 𒇻 𒈾𒊑𒅀 𒌑𒃻𒄠𒊓𒆪>
  text <𒀭𒀀𒋩 𒁁𒇷 𒈗𒋢 𒇷𒄑𒄒>
  text <𒃻𒀀𒋗 𒌝𒈠𒀭𒋗 𒅇 𒆰𒋗>
  text <𒇷𒉪𒋗𒉡𒋾𒈠>
  text <𒄿𒈾 𒉺𒉌 𒈾𒀝𒊑𒋗>
  text <𒅀 𒄑𒍣𒄑>
  text <𒀭𒀹𒁯 𒃽 𒀀𒁉𒅅𒋾>
  text <𒆳𒋗 𒇷𒅖𒆪𒌦>
  text <𒀭𒅎 𒄿𒈾 𒁁𒊑𒅅 𒇷𒈬𒋾>
  text <𒆳𒋢 𒇷𒅁𒊑𒅅>
  text <𒀀𒈾 𒆳𒋗 𒄷𒃻𒄩 𒇷𒁲>
  text <𒌗𒍢𒁍 𒌓𒌋𒐉𒆚 𒇷𒈬>
  text <𒁹𒀸𒋩𒄰 𒌉 𒀀𒁁𒋼>
