
text <Esarhaddon’s Succession Treaty>
  text <𒉌𒌓𒈩 𒀭𒀀𒇳𒊬 𒈗 𒀭𒈨𒌍>
  text <𒂗 𒆳𒆳 𒊭 𒆷 𒋗𒌦𒉌𒂊>
  text <𒉌𒌓𒈩 𒉣𒂊 𒃲𒂊 𒀜 𒀭𒈨𒌍>
  text <𒊭 𒆷 𒉺𒋡𒀀𒊑>
  text <𒀀𒁲𒂊 𒊭 𒁹𒀸𒋩𒉽𒀸 𒌋𒌋 𒋙 𒌋𒌋 𒆳𒀸𒋩𒆠>
  text <𒌉 𒁹𒀭𒌍𒉽𒈨𒌍𒋢 𒌋𒌋 𒋙 𒌋𒌋 𒆳𒀸𒋩𒈠>
  text <𒋬 𒁹𒈝𒁀𒊑𒌍 𒇽𒂗𒌷 𒌷𒈾𒄴𒅆𒈥𒋾>
  text <𒋬 𒌉𒈨𒌍𒋙 𒌉𒌉𒈨𒌍𒋙 𒋬 𒌷𒈾𒄴𒅆𒈥𒋫𒀀𒀀>
  text <𒇽𒂟𒈨𒌍 𒋗𒈫𒋙 𒃮𒁍 𒌉 𒌋 𒃲 𒈠𒆷 𒁀𒋗𒌋>
  text <𒋬 𒈾𒉺𒄴 𒀭𒌓𒅆 𒀀𒁲 𒊏𒁀 𒀭𒌑𒅆>
  text <𒄠𒈥 𒁹𒀸𒋩𒉽𒀸 𒌋𒌋 𒆳𒀸𒋩 𒈗𒌅 𒁁𒇻𒌅>
  text <𒀸 𒌋𒅗𒄭𒋙𒉡 𒌒𒉺𒀾𒌋𒉌>
  text <𒄑𒋛𒆪𒉡 𒋬 𒌉𒈨𒌍𒆪𒉡 𒌉𒌉𒈨𒌍𒆪𒉡>
  text <𒊭 𒂕 𒀀𒁲𒂊 𒀀𒈾 𒌓𒈨 𒍝𒀀𒋾 𒅁𒁀𒀾𒋙𒌋𒉌>
  text <𒃻 𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒊭 𒂍𒍑𒋾 𒌉 𒁹𒀸𒋩𒉽𒀸>
  text <𒌋𒌋 𒆳𒀸𒋩 𒊭 𒀸 𒌋𒅗𒄭𒋙 𒀀𒁲𒂊 𒄑𒋛𒆪𒉡 𒅖𒆪𒉡𒉌>
  text <𒀸 𒅆 𒀯𒊕𒈨𒃻 𒀯𒀸𒁁>
  text <𒀯𒇻𒅂𒊕𒍑 𒀯𒇻𒅂𒄞𒌓>
  text <𒀯𒉌𒁁𒀀𒉡 𒀯𒆕𒋛𒁲>
  text <𒀸 𒅆 𒀭𒀸𒋩 𒀭𒀀𒉏 𒀭𒂗𒆤 𒀭𒂍𒀀>
  text <𒀭𒌍 𒀭𒃻𒈦 𒀭𒅎 𒀭𒀫𒌓>
  text <𒀭𒉺 𒀭𒉺𒌆 𒀭𒅁 𒀭𒌋𒄥>
  text <𒀭𒊩𒌆𒆤 𒀭𒊺𒊒𒌋𒀀 𒀭𒁁𒀖𒀭𒈨𒌍>
  text <𒀭𒌋𒐊 𒊭 𒌷𒀏𒆠 𒀭𒌋𒐊 𒊭 𒌷𒇹𒀭>
  text <𒀭𒈨𒌍 𒀀𒅆𒁍𒋾 𒀭𒂊 𒅇 𒆠𒁴>
  text <𒀭𒈨𒌍 𒆳𒀸𒋩 𒀭𒈨𒌍 𒆳𒋗𒈨𒊑 𒌋 𒌵𒆠>
  text <𒀭𒈨𒌍 𒆳𒆳 𒆕𒋙𒉡 𒌑𒆗𒊩𒌆:cloud(|𒌋𒉌|)>
  text <𒄑𒁀𒌅 𒅖𒆪𒉡𒉌>
  text <𒀭𒀸𒋩 𒀜 𒀭𒈨𒌍 𒂗 𒆳𒆳 𒋾𒌓:cloud(|𒈠𒀀|)>
  text <𒀭𒀀𒉏 𒀭𒂗𒆤 𒀭𒂍𒀀 𒈫>
  text <𒀭𒌍 𒀭𒃻𒈦 𒀭𒅎 𒀭𒀫𒌓 𒈫>
  text <𒀭𒀝 𒀭𒉺𒌆 𒀭𒅁 𒀭𒌋𒄥 𒈫>
  text <𒀭𒊩𒌆𒆤 𒀭𒊺𒊒𒌋𒀀 𒀭𒁁𒀖𒀭𒈨𒌍 𒈫>
  text <𒀭𒌋𒐊 𒊭 𒌷𒀏𒆠 𒀭𒌋𒐊 𒊭 𒌷𒇹𒀭 𒈫>
  text <𒀭𒈨𒌍 𒆕𒋙𒉡 𒊭 𒌷𒊮𒌷 𒈫>
  text <𒀭𒈨𒌍 𒆕𒋙𒉡 𒊭 𒌷𒀏𒆠 𒈫>
  text <𒀭𒈨𒌍 𒆕𒋙𒉡 𒊭 𒌷𒆗𒄩 𒈫>
  text <𒀭𒈨𒌍 𒆕𒋙𒉡 𒊭 𒌷𒇹𒀭 𒈫>
  text <𒀭𒈨𒌍 𒆕𒋙𒉡 𒊭 𒌷𒆕𒍣 𒈫>
  text <𒀭𒈨𒌍 𒆕𒋙𒉡 𒊭 𒌷𒆜 𒈫>
  text <𒀭𒈨𒌍 𒆍𒀭𒊏𒆠 𒁈𒉺𒅁𒆠 𒂗𒆤𒆠 𒆕𒋙𒉡 𒈫>
  text <𒀭𒈨𒌍 𒆳𒀸𒋩 𒆕𒋙𒉡 𒈫>
  text <𒀭𒈨𒌍 𒆳𒋗𒈨𒊑 𒌋 𒌵𒆠 𒆕𒋙𒉡 𒈫>
  text <𒀭𒈨𒌍 𒆳𒆳 𒆕𒋙𒉡 𒈫>
  text <𒀭𒈨𒌍 𒃻 𒀭𒂊 𒌋 𒆠𒁴 𒆕𒋙𒉡 𒈫>
  text <:cloud(|𒀭|)𒈨𒌍 𒆳𒋗 𒈾𒄀𒋗>
  text <𒀀𒁲𒂊 𒊭 𒁹𒀸𒋩𒉽𒀸 𒌋𒌋 𒆳𒀸𒋩 𒀸 𒅆 𒀭𒈨𒌍 𒃲𒈨𒌍>
  text <𒃻 𒀭𒂊 𒌋 𒆠𒁴 𒄑𒋛𒆪𒉡 𒅖𒆪𒉡𒌋𒉌>
  text <𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡 𒃻 𒀀𒈾 𒌉𒌋𒌋𒌋𒋼>
  text <𒃻 𒂍𒍑𒋾 𒈬𒋙 𒄑𒆳𒌋𒉌 𒅁𒆥𒁺𒋙𒌋𒉌>
  text <𒆠𒈠 𒁹𒀸𒋩𒉽𒀸 𒌋𒌋 𒆳𒀸𒋩 𒀀𒈾 𒋆𒋾 𒀉𒋫𒋃>
  text <𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾 𒀸 𒄑𒄖𒍝𒂊>
  text <𒈗𒋾 𒌅𒊺𒉺𒅁𒁀 𒈗𒌋𒌓 𒂗𒌋𒌓>
  text <𒃻 𒆳𒀸𒋩 𒀸 𒌋𒅗𒄭𒆪𒉡 𒌒𒉺𒀾 𒀸 𒀀𒊮 𒀸 𒄵𒋾 𒌷>
  text <𒆷 𒋫𒈾𒇡𒋙𒌋𒉌 𒀸 𒌋𒅗𒄭𒋙 𒆷 𒋫𒈠𒋻𒀀𒉌>
  text <𒆷 𒋫𒄷𒄭𒋫𒀀𒉌 𒀸 𒆤𒋾 𒃻 𒊮𒁉𒆪𒉡>
  text <𒄑𒋛𒋙 𒆷 𒋫𒁕𒁍𒁀𒀀𒉌 𒅖𒆪 𒅆𒂟>
  text <𒃻 𒃵𒄯𒋾 𒊮𒁉𒆪𒉡 𒆷 𒋫𒂷𒌨𒀀𒋙𒌋𒉌>
  text <𒆜 𒅆𒂟 𒀸 𒄊𒈫𒈨𒌍𒋙 𒆷 𒋫𒃻𒃶𒀀𒉌>
  text <𒋳𒈠 𒀜𒌅𒉡 𒌅𒅘𒋼𒀀𒀀𒋗𒉌 𒋬 𒊮 𒋀𒈨𒌍𒋙>
  text <𒃲𒈨𒌍 𒌉𒈨𒌍 𒀸 𒆪𒈬𒋙 𒀸 𒄑𒄖𒍝 𒆳𒀸𒋩𒆠>
  text <𒌅𒊺𒉺𒅁𒀀𒉌 𒋳𒈠 𒀀𒁍𒌓 𒃻 𒁹𒀸𒋩𒉽𒀸 𒌋𒌋 𒆳𒀸𒋩𒆠>
  text <𒋼𒈾𒀀𒉌 𒌅𒃻𒀭𒈾𒀀𒉌 𒋳𒈠 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋾 𒃻 𒁹𒀸𒋩𒉽𒀸 𒌋𒌋 𒆳𒀸𒋩𒆠 𒂗𒆪𒉡>
  text <:cloud(|𒌑|)𒆗𒅆𒅗𒉡𒉌 𒄩𒀭𒉡𒌝𒈠 𒆷 𒋫𒁕𒃲𒀀𒉌>
  text <𒈗𒌋𒌓 𒂗𒌋𒌓 𒃻 𒆳𒀸𒋩 𒀸 𒌋𒅗𒄭𒆪𒉡 𒆷 𒌑:cloud(|𒉺|)𒀾𒌋𒉌>
  text <𒋳𒈠 𒀜𒌅𒉡 𒀀𒈾 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒃻 𒁹𒀸𒋩𒉽𒀸 𒌋𒌋 𒆳𒀸𒋩𒆠 𒌑𒆗𒅆𒌋𒅗𒉡𒉌>
  text <𒅅𒁀𒅗𒉡𒉌 𒀀𒁲𒂊 𒀸 𒌋𒅗𒄭𒋙 𒄑𒋛𒆪𒉡>
  text <𒌑𒆗𒊩𒌆𒌋𒉌 𒅖𒆪𒉡𒉌 𒆷 𒋫𒈾𒇡𒀀𒉌>
  text <𒀸 𒊮𒁉𒋙 𒋫𒄩𒁕𒀀𒉌 𒋗𒈫𒆪𒉡 𒀀𒈾 𒅆𒌨𒁴>
  text <𒀸 𒊮𒁉𒋙 𒌅𒁄𒀀𒉌 𒅁𒋙 𒁇𒌅 𒀀𒁍𒌓 𒆷 𒄭𒂵𒌓>
  text <𒆷 𒅆𒂟𒌓 𒋼𒅁𒉺𒃻𒉌𒋙𒌋𒉌 𒀸 𒈗𒋾 𒆳𒀸𒋩>
  text <𒌅𒅘𒅗𒊏𒋙𒌋𒉌 𒋬 𒊮𒁉 𒋀𒈨𒌍𒋙 𒃲𒈨𒌍 𒌉𒈨𒌍>
  text <𒀸 𒆪𒈬𒋙 𒄑𒄖𒍝 𒆳𒀸𒋩 𒌅𒃻𒊍𒁁𒀀𒉌>
  text <𒈗:cloud(|𒃻𒉡|)𒌝𒈠 𒂗 𒃻𒉡𒌝𒈠 𒀸 𒌋𒅗𒄭𒆪𒉡 𒋫𒃻𒃶𒀀𒉌>
  text <𒀀𒈾 𒈗 𒃻𒉌𒈠 𒌉𒌋𒌋 𒃻𒉌𒈠 𒈠𒁁 𒋫𒌓𒈠𒀀𒉌>
  text <𒋳𒈠 𒀜𒌅𒉡 𒀀𒁍𒌓 𒆷 𒄭𒂵𒌓 𒆷 𒁀𒉌𒌓>
  text <𒆷 𒋫𒊑𒋢 𒊭 𒂊𒄫 𒈗𒋼 𒃻 𒀸 𒌋𒅗 𒁹𒀸𒋩𒆕𒀀>
  text <𒌉𒌋𒌋 𒃲𒌋 𒃻 𒂍𒍑𒋼 𒆷 𒋻𒍝𒌓𒌋𒉌 𒆷 𒁕𒁁𒌋𒉌>
  text <𒇻𒌋 𒀸 𒉿𒄿 𒋀𒈨𒌍𒋙 𒋀𒈨𒌍𒀜𒈨𒌍𒋙 𒌉𒋀𒈨𒌍𒀜𒈨𒌍𒋙>
  text <𒆥𒉌𒋙 𒆰 𒂍𒀜𒋙 𒇻 𒀸 𒉿𒄿 𒇽𒃲𒈨𒌍 𒇽𒉆𒈨𒌍>
  text <𒇻 𒀸 𒉿𒄿 𒇽𒃻𒍨𒉌 𒇽𒊕𒈨𒌍>
  text <𒇻𒌋 𒀸 𒉿𒄿 𒇽𒌝𒈠𒉌 𒇻𒌋 𒀸 𒉿𒄿 𒀮𒄯 𒉌𒆳𒊕𒁺>
  text <𒈠𒆷 𒁀𒋗𒌋 𒋫𒌑𒈠𒀀𒉌 𒌅𒉺𒍝𒊏𒀀𒉌>
  text <𒆷 𒋫𒋃𒀀𒉌𒉌 𒀀𒈾 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋾 𒆷 𒋫𒃮𒁀𒀀𒉌>
  text <𒋳𒈠 𒁹𒀸𒋩𒉽𒀸 𒌋𒌋 𒆳𒀸𒋩 𒀸 𒍝𒄩𒊑 𒃻 𒌉𒈨𒌍𒋙>
  text <𒀀𒈾 𒋆𒋾 𒀉𒋫𒋃 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋾 𒄑𒄖𒍝 𒃻 𒆳𒀸𒋩 𒌅𒃻𒊍𒁀𒋫>
  text <𒁹𒀭𒄑𒉢𒈬𒄀𒈾 𒋀 𒋫𒇷𒈨𒋙 𒌉𒌋𒌋 𒃻 𒂍𒍑𒋾>
  text <𒃻 𒆍𒀭𒊏𒆠 𒀸 𒄑𒄖𒍝 𒈗𒋾 𒃻 𒆍𒀭𒊏𒆠>
  text <𒌅𒊺𒃻𒁀 𒈗𒋾 𒆳𒋗𒈨𒊑 𒌋 𒌵𒆠 𒆳𒋼𒀀𒀭𒂄𒐊:cloud(|𒀾|)>
  text <𒆕𒀀𒁉 𒀸 𒉺𒉌𒋙 𒌅𒆳𒂵𒆷 𒋾𒁷𒌓>
  text <𒄠𒈥 𒁹𒀸𒋩𒉽𒀸 𒌋𒌋 𒆳𒀸𒋩 𒀜𒋙 𒀉𒁷𒈾𒋙𒉌>
  text <𒄑𒋛𒋙 𒌒𒁄 𒁹𒂗 𒆷 𒋫𒆗𒆷𒀀>
  text <𒋳𒈠 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒃻 𒁹𒀸𒋩𒉽𒀸 𒌋𒌋 𒆳𒀸𒋩 𒌑𒆗𒅆𒌋𒅗𒉡𒉌>
  text <𒅇 𒋀𒈨𒌍𒋙 𒌉 𒂼𒋙 𒃻 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋾 𒃻 𒁹𒀸𒋩𒉽𒀸 𒌋𒌋 𒆳𒀸𒋩 𒀸 𒌋𒅗𒄭𒋙𒉡>
  text <𒀀𒁲𒂊 𒄑𒋛𒆪𒉡 𒅖𒆪𒉡𒉌 𒆤𒌅 𒃻𒅆𒌅>
  text <𒆷 𒌅𒆗𒆷𒀀𒉌 𒀸 𒆠𒈾𒀀𒋼 𒋻𒍝𒀀𒋾>
  text <𒆷 𒋫𒋫𒀮𒁄𒀀𒃻𒉡𒌋𒉌 𒀸 𒆤𒋾 𒃻 𒊮𒁉𒆪𒉡>
  text <𒄑𒋛𒋙𒉡 𒆷 𒋫𒁕𒁍𒁀𒉌 𒀸 𒀀𒊮 𒄵𒋾 𒌷>
  text <𒆷 𒋫𒈾𒇡𒀀𒋙𒉡𒌋𒉌>
  text <𒋳𒈠 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋾>
  text <𒃻 𒁹𒀸𒋩𒉽𒀸 𒌋𒌋 𒆳𒀸𒋩 𒅅𒁀𒅗𒉡𒌋𒉌>
  text <𒌋 𒋀𒈨𒌍𒋙 𒌉 𒂼𒋙 𒃻 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒊭 𒂍𒍑𒋼 𒀸 𒌋𒅗𒄭𒋙𒉡 𒀀𒁲𒂊 𒄑𒋛𒆪𒉡>
  text <𒅖𒆪𒉡𒌋𒉌 𒋫𒄩𒁕𒀀𒉌 𒋡𒀜𒆪𒉡 𒀸 𒅆𒌨𒁴>
  text <𒀸 𒊮𒁉𒋙𒉡 𒌅𒁄𒀀𒉌>
  text <𒅁𒋙 𒁇𒌓 𒀀𒁍𒌓 𒆷 𒄭𒂵𒌓 𒋼𒉺𒃻𒉌𒋙𒉡𒌋𒉌>
  text <𒋳𒈠 𒀀𒁍𒌓 𒆷 𒄭𒂵𒌓 𒆷 𒁲𒅅𒌓>
  text <𒆷 𒁀𒉌𒌓 𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒊭 𒂍𒍑𒋾>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡 𒆷 𒋻𒍝𒀜𒌋𒉌>
  text <𒆷 𒁕𒁁𒌋𒉌 𒇻𒌋 𒀸 𒉿𒄿 𒇽𒉽𒋙>
  text <𒇻𒌋 𒀸 𒉿𒄿 𒊩𒈨𒋙>
  text <𒇻 𒀸 𒉿𒄿 𒋀𒈨𒌍𒋙>
  text <𒋀𒈨𒌍𒀜𒈨𒌍𒋙 𒌉𒋀𒈨𒌍𒀜𒈨𒌍𒋙>
  text <𒆥𒉌𒋗 𒆰 𒂍𒀜𒋗 𒇻𒌋 𒀸 𒉿𒄿 𒋀𒈨𒌍𒆪𒉡>
  text <𒌉𒈨𒌍𒆪𒉡 𒌉𒊩𒈨𒌍𒆪𒉡 𒇻 𒀸 𒉿𒄿 𒇽𒊏𒄀𒈨>
  text <𒇽𒈤𒄭𒂊 𒌉 𒃻𒀪𒇷 𒀀𒆳 𒀭>
  text <𒇻𒌋 𒀸 𒉿𒄿 𒀮𒄯 𒉌𒆳𒊕𒁺 𒂷 𒁀𒋙𒌋>
  text <𒋫𒌑𒈠𒀀𒉌 𒌅𒉺𒍝𒊏𒀀𒉌>
  text <𒆷 𒋫𒋃𒀀𒉌𒉌 𒀀𒈾 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋼 𒌉 𒁹𒀸𒋩𒉽𒀸 𒌋𒌋 𒆳𒀸𒋩>
  text <𒆷 𒋫𒃮𒁀𒀀𒉌>
  text <𒋳𒈠 𒀜𒌅𒉡 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋼 𒊭 𒁹𒀸𒋩𒉽𒀸 𒌋𒌋 𒆳𒀸𒋩>
  text <𒅅𒁀𒅗𒉡𒌋𒉌 𒆷 𒁕𒀊𒌓 𒆷 𒁲𒅅𒌓>
  text <𒋼𒅁𒉺𒃻𒉌𒋗𒌦𒉌 𒋫𒍝𒁀𒋫𒋗𒌋𒉌>
  text <𒋫𒁺𒅗𒋙𒌋𒉌 𒀀𒈾 𒇽𒉽𒋙 𒋫𒁕𒈾𒋗𒌋𒉌>
  text <𒀀𒈾 𒈗𒌋𒋼 𒆳𒀸𒋩 𒌅𒅘𒋼𒀀𒀀𒋙𒌋𒉌>
  text <𒀀𒈾 𒈗 𒃻𒉏𒈠 𒂗 𒃻𒉏𒈠 𒈠𒁁:cloud(|𒋫𒌓|)𒈠𒉌>
  text <𒋳𒈠 𒈨𒈨𒉌 𒀀𒈾 𒁹𒀸𒋩𒆕𒀀 𒌉:cloud(|𒌋𒌋 𒃲|)𒃻 𒂍𒍑𒋼>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡 𒃻 𒀸 𒌋𒅗𒄭𒋙>
  text <𒀀𒁲𒂊 𒄑𒋛𒆪𒉡 𒅖𒆪𒉡𒌋𒉌>
  text <𒋛𒄷 𒁇𒌓 𒃻 𒁺:cloud(|𒀀𒆠|)𒋗 𒊭𒄷𒄭𒋾𒋗>
  text <𒅆𒌨𒇻𒆥𒋙 𒀀𒈾 𒅗𒋗𒉡 𒅅𒁀𒅗𒉡𒌋𒉌>
  text <𒅇 𒀜𒌅𒉡 𒀸 𒉿𒄿 𒈨𒈨𒉌 𒋫𒌑𒈠𒀀𒉌>
  text <𒂊𒄫𒀀𒉡𒋼 𒃻 𒁇𒋼 𒆷 𒋫𒂟𒁁𒀀𒉌𒉌>
  text <𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒊭 𒂍𒍑𒋾>
  text <𒆷 𒌅𒁄𒀀𒉌𒉌 𒋳𒈠 𒄠𒈥 𒍝𒁀𒋾𒋙𒉡>
  text <𒁺𒀀𒆠𒋙𒉡 𒈠𒍝𒆪𒉡 𒆷 𒋫𒂟𒁁𒀀𒃻𒉡𒉌>
  text <𒆷 𒋫𒁺𒅗𒀀𒃻𒉡𒉌 𒈬𒋙𒉡 𒆰𒋙𒉡>
  text <𒀸 𒆳 𒆷 𒌅𒄬𒋃𒋡𒀀𒉌>
  text <𒋳𒈠 𒄠𒈥 𒍝𒁀𒋼𒋙𒉡 𒁺𒀀𒆠𒋙𒉡>
  text <𒆷 𒈠𒍝𒆪𒉡 𒉿𒈫 𒃻 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒊭 𒂍𒍑𒋾 𒆷 𒌓𒉻𒋫𒀀𒉌 𒄑𒋛𒋙>
  text <𒆷 𒋫𒍝𒍝𒀀𒉌 𒂊𒄫𒀀𒉡𒋾 𒃻 𒁇𒋼>
  text <𒆷 𒋫𒂟𒁁𒀀𒉌 𒆷 𒋫𒁺𒅗𒀀:cloud(|𒉌|)>
  text <𒋳𒈠 𒂊𒉿𒃻𒉡𒋼 𒃻 𒁇𒋼 𒇻𒌋 𒂊𒍮𒋼 𒇻𒌋 𒈠𒀪𒁺𒋼>
  text <𒄑𒋛𒋙𒉡 𒋫𒃻𒃶𒀀𒉌 𒁺𒌦𒄣 𒆷 𒁺𒌦𒄣>
  text <𒋫𒌑𒈠𒀀𒉌>
  text <𒀀𒈾 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋾>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒆷 𒋫𒋃𒀀𒉌𒉌>
  text <𒆷 𒋫𒃮𒁀𒀀𒉌 𒈜𒁀𒆪𒉡 𒄑𒋛𒋗 𒆷 𒃵𒄯𒌋𒉌>
  text <𒊭 𒀭𒈨𒌍𒉌 𒌑𒊺𒃻𒁍𒌋𒉌 𒀀𒁲𒂊 𒀸 𒅆 𒀭𒈨𒌍𒉌>
  text <𒄿𒃻𒃶𒌋𒉌 𒀸 𒊑𒆧 𒄑𒍎 𒃻𒋼𒂊 𒅗𒋛>
  text <𒉌𒉿𒄴 𒀭𒄑𒁇 𒀀𒈨𒌍 𒉌𒈨𒌍 𒍢𒂍 𒌅𒇷𒂊>
  text <𒀀𒈾 𒀀𒄭𒅖 𒌅𒌓𒈠𒀀𒉌 𒀀𒈾 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋾 𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡>
  text <𒆷 𒊑𒋃𒀀𒉌𒉌 𒆷 𒋫𒃮𒁀𒀀𒉌>
  text <𒂊𒄫𒀀𒉡𒋾 𒃻 𒁇𒋾 𒅇 𒇽𒂟𒈨𒌍 𒂗𒄭𒁲>
  text <𒆷 𒋫𒂟𒁁𒀀𒉌𒉌 𒆷 𒋫𒁺𒅗𒀀𒉌>
  text <𒈬𒋙𒉡 𒆰𒋙𒉡 𒀸 𒆳 𒆷 𒌅𒄬𒋃𒋡𒀀𒉌>
  text <𒋳𒈠 𒇻 𒇽𒀸𒋗𒊏𒀀𒀀 𒇻 𒁕𒆸𒉺𒉌 𒃻 𒆳𒀸𒋩>
  text <𒇻𒌋 𒇽𒃻𒍨𒉌 𒇻𒌋 𒇽𒊕 𒇻 𒌉 𒆳𒀸𒋩𒆠>
  text <𒇻 𒌉 𒆳 𒃻𒉌𒁴𒈠 𒇻 𒀸 𒋝𒆳𒍣𒁴 𒈠𒆷 𒁀𒋙𒌋>
  text <𒀀𒈾 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋼 𒇻 𒀸 𒀀𒊮>
  text <𒇻 𒀸 𒊮 𒌷 𒂊𒋫𒊍𒊒𒋙 𒋛𒄷 𒁇𒌓 𒀸 𒌋𒅗𒄭𒋙 𒂊𒋰𒋗>
  text <𒀜𒌅𒉡 𒋬 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒆷 𒋫𒍝𒍝𒀀𒉌 𒆷 𒋫𒈾𒇡𒀀𒋙𒌋𒉌>
  text <𒇽𒂟𒈨𒌍 𒃻 𒁇𒋾 𒂊𒉺𒋙𒉌𒋙𒌋𒉌 𒀸 𒃵𒄯𒋾 𒊮𒁉𒆪𒉡>
  text <𒆷 𒋫𒁺𒅗𒀀𒉌 𒀀𒈾 𒁹𒀸𒋩𒆕𒀀 𒌉𒌋𒌋 𒃲>
  text <𒃻 𒂍𒍑𒋾 𒌋 𒋀𒈨𒌍𒋙 𒌉 𒂼𒋙 𒄑𒋛𒋙>
  text <𒆷 𒌅𒊺𒍝𒁀𒀀𒉌𒉌>
  text <𒋳𒈠 𒊭 𒋬 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒊑𒁺𒋾>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡 𒃻 𒀸 𒌋𒅗𒄭𒋙>
  text <𒀀𒁲𒂊 𒄑𒋛𒆪𒉡 𒅖𒆪𒉡𒌋𒉌 𒅁𒁄𒆑𒌋𒉌>
  text <𒀜𒌅𒉡 𒄑𒋛𒋙 𒋫𒃻𒃶𒀀𒉌>
  text <𒋳𒈠 𒆠𒄿 𒁕𒀪𒀀𒉌 𒄑𒂟𒌅𒆪𒉡>
  text <𒀜𒌅𒉡 𒆷 𒋫𒄬𒌨𒀀𒉌 𒀸 𒌋𒅗 𒁹𒀸𒋩𒆕𒀀>
  text <𒌉𒌋𒌋 𒃲𒌋 𒃻 𒂍𒍑𒋾 𒆷 𒊑𒋃𒀀𒉌𒉌>
  text <𒋳𒈠 𒀜𒌓𒉡 𒇻 𒀸:blank(1)𒂊 𒄷𒊏𒁲:blank(5)>
  text <𒇻 𒀸:cloud(|𒌓|)𒈨 𒊏𒆥 𒆠𒄿 𒋡𒁄 𒆳>
  text <𒀾𒁀𒅗:cloud(|𒉡𒉌|)𒇻 𒆠𒄿 𒀸 𒉿𒅕𒊑>
  text <𒋼𒊐𒀀𒉌𒉌 𒀀𒁍𒌓 𒆷 𒄭𒂵𒌓>
  text <𒃻 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋾>
  text <𒀸 𒊮𒁉𒆪𒉡 𒋫𒃻𒃶𒀀𒉌 𒀸 𒌋𒅗𒄭𒋙>
  text <𒋫𒁄𒆑𒀀𒉌 𒅁𒋗 𒁇𒌅 𒀀𒁍𒌅>
  text <𒆷 𒄭𒂵𒌓 𒋼𒉺𒃻𒌋𒌋:cloud(|𒌋𒉌|)>
  text <𒋳𒈠 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍:cloud(|𒍑𒋾|)>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡 𒀸 𒌓𒈨 𒃻 𒁹𒀸𒋩𒉽𒀸>
  text <𒌋𒌋 𒆳𒀸𒋩 𒂗𒆪𒉡 𒀀𒈾 𒋆𒋾 𒅋𒋃𒌑𒉌>
  text <𒋗𒌋 𒆷 𒈗𒅗𒉡𒉌 𒆷 𒂗𒅗𒉡𒌋𒉌>
  text <𒆗𒉡 𒆷 𒌑𒉺𒅁𒁄𒌋𒉌 𒉺𒅁𒇻 𒆷 𒄿𒈠𒃮𒌋𒉌>
  text <𒃻 𒁺𒀀𒆠 𒆷 𒄿𒁺𒆪𒌋𒉌 𒊭 𒁄𒇻𒄭>
  text <𒆷 𒌑𒁄𒆳𒌋𒉌 𒄠𒈥 𒄿𒃮𒁍𒌋𒉌>
  text <𒆷 𒋫𒌑𒈠𒀀𒉌 𒆠𒄿 𒉿𒄿𒋙>
  text <𒆷 𒋼𒉺𒃻𒀀𒉌 𒈗 𒌋𒌋𒈠 𒂗 𒌋𒌋𒈠>
  text <𒀸 𒌋𒅗𒄭𒋙 𒌅𒁀𒀪𒀀𒉌>
  text <𒋳𒈠 𒈨𒈨𒉌 𒀸 𒂍𒃲 𒁇𒌅 𒇻 𒀸 𒆗 𒌓𒈨>
  text <𒇻𒌋 𒀸 𒆗 𒈪 𒇻𒌋 𒀸 𒆜 𒇻 𒀸 𒃮𒋛 𒆳 𒀀𒈾>
  text <𒁹𒀸𒋩𒉽𒀸 𒌋𒌋 𒆳𒀸𒋩 𒂊𒋫𒉺𒀾 𒀜:cloud(|𒌅|)𒉡>
  text <𒆷 𒌨𒈨𒀀𒋙 𒇻𒌋 𒀸 𒆗 𒌓𒈨 𒇻𒌋 𒀸 𒆗 𒈬𒅆>
  text <:cloud(|𒀸|)𒆷 𒋛𒈨𒉌𒋙 𒇽𒀀𒈨𒊑 𒋬 𒊮 𒂍𒃲>
  text <𒀸 𒌋𒅗 𒌉𒌋𒌋 𒀉𒊑𒅗 𒈠𒀀 𒀜𒅗>
  text <𒊑𒌍𒅗 𒄿𒋾𒅆 𒈠𒀀 𒂗 𒇸𒇷𒅗>
  text <𒀜𒌅𒉡 𒆷 𒋫:cloud(|𒌑|)𒈨𒀀𒋙 𒆷 𒌅𒊏𒈠𒋙>
  text <𒆷 𒅋𒋃:cloud(|𒈠𒇡|)𒌅𒋙 𒌅𒁕𒀀𒈾>
  text <𒀀𒁲 𒁹𒂗 𒀸 𒊮𒁉𒆪𒉡 𒊭 𒂗𒋗 𒄿𒊏𒀪𒈬𒌋𒉌>
  text <𒀸 𒌋𒅗 𒂍𒂗𒈨𒌍𒋗 𒈥𒍝𒋗𒌋𒉌>
  text <𒅋𒋃𒌋𒉌 𒀸 𒂍𒃲 𒁲𒈬 𒃻 𒈗 𒂗𒋗>
  text <𒂊𒈥𒌋𒉌 𒄩𒊏𒈨𒈠 𒋬 𒌉𒌋𒌋>
  text <𒂗𒆪𒉡 𒀸 𒂍𒃲 𒊑𒆷𒅗>
  text <𒋳𒈠 𒀜𒌅𒉡 𒁍𒄴𒊒 𒋫𒃻𒃶𒀀𒉌 𒀀𒄭𒅖>
  text <𒌅𒌓𒈠𒀀𒉌 𒀀𒈾 𒁹𒂗 𒀸 𒊮𒁉𒆪𒉡 𒈗𒌋𒌅 𒋫𒆗𒀀𒉌>
  text <𒋳𒈠 𒀜𒌅𒉡 𒋬 𒊮𒁉 𒋀𒈨𒌍𒋙 𒋀𒈨𒌍𒀜𒈨𒌍𒋙>
  text <𒌉𒋀𒈨𒌍𒀜𒈨𒌍𒋙 𒆥𒉌𒋗 𒆰 𒂍𒀜𒋙>
  text <𒇻𒌋 𒃻 𒀸 𒆳𒀸𒋩 𒋗𒉡𒌋𒉌 𒇻 𒃻 𒀸 𒆳 𒃻𒉌𒁴𒈠>
  text <𒅔𒀮𒌅𒌋𒉌 𒇻𒌋 𒀸 𒆗𒍣 𒂍𒃲 𒄥𒁍𒋾>
  text <𒇻𒌋 𒀸 𒆗𒍣 𒂍𒃲 𒉺𒋾𒌑𒋾 𒇻𒌋 𒀸 𒆗𒍝𒀀𒉌>
  text <𒃲𒈨𒌍 𒌉𒈨𒌍 𒇻𒌋 𒀸 𒃲𒈨𒌍 𒌉𒈨𒌍𒋼>
  text <𒇻𒌋 𒀸 𒌉𒅆𒂟𒈨𒌍 𒇻𒌋 𒀸 𒌉𒈲𒆠𒉡𒋾>
  text <𒇻 𒃻 𒇽𒍨𒉌 𒇻 𒇽𒊕 𒇻𒌋 𒀸 𒇽𒀴𒈨𒌍>
  text <𒇻𒌋 𒀸 𒇽𒉚𒈨𒌍 𒇻 𒀸 𒌉 𒆳𒀸𒋩 𒇻 𒀸 𒌉 𒆳>
  text <𒃻𒉌𒁴𒈠 𒇻𒌋 𒀸 𒀮𒄯 𒉌𒆳𒊕𒁺 𒂷 𒁀𒋗𒌋>
  text <𒁹𒂗 𒀸 𒊮𒁉𒆪𒉡 𒄑𒄖𒍝 𒆳𒀸𒋩 𒌅𒃻𒊍𒁁𒀀𒉌>
  text <𒈗𒌑𒌓 𒂗𒌑:cloud(|𒌓|)𒃻 𒆳𒀸𒋩 𒋫𒁕𒈾𒌋𒌋𒋙𒉌>
  text <𒋳𒈠 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋼>
  text <𒄑𒄖𒍝 𒃻 𒆳𒀸𒋩𒆠 𒆷 𒌓𒃻𒊍𒁁𒀀𒉌>
  text <𒈗𒌓 𒂗𒌓 𒃻 𒆳𒀸𒋩 𒀸 𒌋𒅗𒄭𒆪𒉡 𒆷 𒌑𒉺𒀾𒌑𒉌>
  text <𒋳𒈠 𒀜𒌅𒉡 𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋼>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡 𒆷 𒋫𒈠𒋻𒀀𒉌>
  text <𒆷 𒋫𒄷𒄭𒋫𒀀𒉌 𒃻 𒀸 𒌋𒅗𒄭𒋙 𒁕𒁍𒌋𒉌>
  text <𒆷 𒌅𒁀𒀪𒀀𒉌 𒆷 𒋼𒅁𒉺𒃻𒀀𒉌>
  text <𒋳𒈠 𒆷 𒄭𒂵𒌓 𒋼𒅁𒉺𒃻𒌋𒌋𒋙𒌦𒉌>
  text <𒅖𒆪 𒆷 𒁮𒄣 𒋫𒂷𒌨𒀀𒋙𒌋𒉌>
  text <𒆜 𒆷 𒊩𒈬 𒀸 𒄊𒈫𒋙 𒋫𒃻𒃶𒀀𒉌>
  text <𒀸 𒆠𒈾𒀀𒋼 𒋻𒍝𒀀𒋼 𒆷 𒋫𒋫𒀮𒁄𒀀𒋙𒌋𒉌>
  text <𒋳𒈠 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡 𒀸 𒍝𒄩𒊑 𒃻 𒌉𒈨𒌍𒋙>
  text <𒀀𒈾 𒋆𒋼 𒀉𒋫𒋃 𒇻 𒇽𒊕 𒇻 𒇽𒃻𒍨𒉌>
  text <𒀀𒈾 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋼 𒄿𒁺𒀝>
  text <𒈗𒌋𒌅 𒃻 𒆳𒀸𒋩 𒀉𒋾𒅆>
  text <𒋳𒈠 𒀜𒌅𒉡 𒄑𒋛𒋙 𒋫𒃻𒃶𒀀𒉌>
  text <𒀀𒈾 𒇽𒀴𒉡𒋾𒋙 𒋫𒌅𒊏𒀀𒉌>
  text <𒆷 𒋫𒁄𒆑𒀀𒉌 𒆷 𒋫𒈾𒄫𒀀𒉌>
  text <𒆳𒆳 𒃮𒁍 𒄑𒋛𒋙 𒆷 𒌅𒌑𒋼𒀀𒀀𒉌 𒋛𒄷 𒀸 𒌋𒅗𒄭𒋙 𒆷 𒋫𒃻𒃶𒀀𒉌>
  text <𒆷 𒋫𒂟𒁁𒀀𒉌𒋙𒌋𒉌 𒆷 𒋫𒁺𒅗𒋙𒌋𒉌>
  text <𒅇 𒌉 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒄑𒄖𒍝 𒃻 𒆳𒀸𒋩𒆠 𒆷 𒌅𒃻𒊍𒁁:cloud(|𒀀|)𒉌>
  text <𒋳𒈠 𒀜𒌅𒉡 𒀸 𒅆 𒊩𒀀𒊑𒋾>
  text <𒃻 𒁹𒀸𒋩𒉽𒀸 𒌋𒌋 𒆳𒀸𒋩𒆠 𒅇 𒁮 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋾 𒆷 𒋫𒁕𒃲𒀀𒉌>
  text <𒆠𒈠 𒀉𒋰𒅆 𒆷 𒌅𒊐𒁀𒀀𒉌>
  text <𒄑𒄖𒍝 𒃻 𒆳𒀸𒋩𒆠 𒆷 𒌅𒃻𒊍𒁁𒀀𒉌>
  text <𒂊𒉿𒃻𒉡𒋾 𒃻 𒁇𒋾 𒆷 𒋫𒂟𒁁𒀀𒉌𒉌>
  text <𒆷 𒋫𒁺𒅗𒀀𒉌 𒈬𒋙𒉡 𒆰𒋙𒉡>
  text <𒀸 𒆳 𒆷 𒌅𒄬𒋃𒋡𒀀𒉌 𒁕𒈨 𒆪𒌝 𒁕𒈨>
  text <𒆷 𒋫𒋫𒁀𒅗𒀀𒉌 𒄀𒅎𒇻>
  text <𒃻 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋼>
  text <𒆷 𒌅𒋻𒊏𒀀𒉌𒉌 𒋳𒈠 𒀜𒌅𒉡>
  text <𒀀𒈾 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋼>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡>
  text <𒌑𒈬 𒃻 𒈬𒀀𒋾𒋙 𒌅𒃻𒆗𒀀𒋙𒌋𒉌>
  text <𒋫𒃻𒆥𒀀𒋙𒌋𒉌 𒋫𒉺𒃻𒃻𒋗𒌋𒉌>
  text <𒆧𒉿 𒋼𒅁𒉺𒃻𒌋𒌋𒋙𒌋𒉌 𒀭𒈨𒌍 𒌋 𒀭𒅖𒋻>
  text <𒄑𒋛𒋙 𒌅𒃻𒊍𒈾𒀀𒉌>
  text <𒋳𒈠 𒀜𒌅𒉡 𒀀𒈾 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋼>
  text <𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡>
  text <𒆠𒄿 𒀮𒃻𒋼𒆪𒉡 𒆷 𒋻𒀪𒈠𒀀𒉌>
  text <𒋳𒈠 𒀜𒌅𒉡 𒀸 𒅆 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒃻 𒋀𒈨𒌍𒋙 𒌉 𒂼𒋙 𒋼𒀀𒍢𒋙𒉡 𒋫𒆗𒀀𒉌>
  text <𒆷 𒁵𒋙𒉡 𒋫𒃮𒁀𒀀𒉌 𒀉𒈫𒆪𒉡>
  text <𒀸 𒂍𒈨𒌍𒋙𒉡 𒌅𒁄𒀀𒉌 𒀸 𒊮𒁉𒋙𒉡 𒋫𒄩𒁕𒀀𒉌>
  text <𒋬 𒊮𒁉 𒋾𒁷𒌓 𒃻 𒁹𒀸𒋩𒉽𒀸 𒌋𒌋 𒆳𒀸𒋩 𒀜𒋙𒉡 𒄿𒁷𒈾𒃻𒉡𒉌>
  text <𒆥𒉌𒌅 𒃻 𒋙𒉡 𒅅𒉡𒌋𒉌 𒋫𒈾𒀾𒃻𒀀𒉌>
  text <𒋳𒈠 𒋾𒁷𒌓 𒀀𒊮𒈨𒌍 𒂍𒈨𒌍 𒄑𒊬𒈨𒌍>
  text <𒌦𒈨𒌍 𒌑𒉡𒌓 𒀲𒆳𒊏𒈨𒌍 𒀲𒄊𒉣𒈾>
  text <𒀲𒈨𒌍 𒄞𒈨𒌍 𒇻𒈨𒌍 𒃻 𒁹𒀸𒋩𒉽𒀸 𒌋𒌋 𒆳𒀸𒋩𒆠>
  text <𒀀𒈾 𒌉𒈨𒌍𒋙 𒀉𒁷𒌋𒉌 𒆷 𒀸 𒉺𒉌𒋙𒉡 𒆷 𒋗𒌓𒌋𒉌>
  text <𒋳𒈠 𒁲𒅅𒋫𒋙𒉡 𒀸 𒅆 𒁹𒀸𒋩𒆕𒀀 𒌉𒌋𒌋 𒃲>
  text <𒃻 𒂍𒍑𒋾 𒆷 𒋫𒃮𒁀𒀀𒉌>
  text <𒋳𒈠 𒀸 𒅆𒉌𒋙 𒆷 𒄿𒍝𒍪𒌋𒉌 𒄑𒋛𒆪𒉡>
  text <𒆷 𒌑𒊓𒋫𒈤𒌋𒉌>
  text <𒀀𒁲𒂊 𒀭𒉡𒋾 𒃻 𒁹𒀸𒋩𒉽𒀸 𒌋𒌋 𒆳𒀸𒋩𒆠>
  text <𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒌋 𒋀𒈨𒌍𒋙 𒌉 𒂼𒋙 𒃻 𒁹𒀸𒋩𒆕𒀀 𒌉𒌋𒌋 𒃲>
  text <𒃻 𒂍𒍑𒋾 𒌑𒆗𒊩𒌆𒌋𒉌 𒄑𒋛𒆪𒉡>
  text <𒅖𒆲𒌋𒉌 𒋫𒈨𒌓 𒌑𒌓𒈬𒅗𒉡𒉌>
  text <𒀀𒈾 𒌉𒈨𒌍𒆪𒉡 𒌉𒌉𒈨𒌍𒆪𒉡 𒀀𒈾 𒆰𒆪𒉡>
  text <𒀀𒈾 𒆰𒆰:cloud(|𒆪|)𒉡 𒃻 𒂕 𒀀𒁲𒂊 𒀀𒈾 𒌓𒈨 𒍝𒀀𒋾>
  text <𒅁𒁀𒋙𒌋𒉌 𒆷 𒋫𒃮𒁀𒀀𒉌 𒉈𒈬>
  text <𒆷 𒋫𒃻𒃶𒋙𒌋𒉌 𒈠𒀀 𒀀𒁲𒂊 𒀭𒉡𒋼>
  text <𒊻𒊏 𒈠𒀀 𒀸 𒊮𒁉 𒀀𒁲𒂊𒆪𒉡 𒆷 𒋫𒄩𒁲𒀀>
  text <𒍣𒈨𒌍𒆪𒉡 𒆷 𒌅𒄬𒆷𒋡>
  text <𒈠𒀀 𒆳𒆪𒉡 𒀀𒈾 𒄩𒉿𒂊 𒌦𒈨𒌍𒆪𒉡>
  text <𒀀𒈾 𒊩𒆷𒇷 𒆷 𒋫𒁕𒈾 𒈠𒀀 𒀀𒁍𒌓>
  text <𒀭𒉌𒌅 𒃻 𒀸 𒅆 𒀭𒈨𒌍 𒀀𒈨𒇻𒋼 𒈤𒋥𒌋𒉌>
  text <𒅆𒄿 𒀸 𒉺𒉌𒆪𒉡 𒇻 𒈤𒋥 𒀸 𒌋𒅗𒄭𒆪𒉡 𒇻 𒁕𒁁>
  text <𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾 𒀀𒈾 𒁁𒇻𒋾>
  text <𒆳 𒌋 𒌦𒈨𒌍 𒇻 𒈾𒈲>
  text <𒂕 𒀀𒈾 𒈗𒌑𒋾 𒇻 𒈾𒁉 𒈬𒋙>
  text <𒈗 𒌋𒌋𒈠 𒂗 𒌋𒌋𒈠 𒀸 𒌋𒅗𒄭𒆪𒉡 𒆷 𒋫𒃻𒅗𒈾>
  text <𒋳𒈠 𒈨𒈨𒉌 𒀸 𒌋𒅗 𒁹𒀸𒋩𒉽𒀸 𒌋𒌋 𒆳𒀸𒋩>
  text <𒋛𒄷 𒁇𒌅 𒂊𒋰𒀾 𒀸 𒄑𒄖𒍝 𒈗𒋾𒋙>
  text <𒀉𒌅𒈨 𒋳𒈠 𒀀𒈾 𒈗𒋾𒋙>
  text <𒋫𒄩𒁺𒀀𒉌 𒆷 𒋫𒂟𒁁𒀀𒌋𒌋𒋙𒌋𒉌>
  text <𒆷 𒋫𒁺𒅗𒀀𒋙𒌋𒉌 𒋳𒈠 𒄠𒈥 𒍝𒁀𒋾𒋙>
  text <𒁺𒀀𒆠𒋙 𒆷 𒈠𒍝𒆪𒉡 𒀀𒈾 𒈗𒌋𒋾𒋙>
  text <𒋫𒈠𒃵𒀀𒉌 𒋫𒈨𒌓 𒊭 𒇽𒀴𒉡𒋾>
  text <𒋫𒌓𒈠𒀀𒉌𒋙𒌋𒉌 𒀸 𒌋𒅗𒄭𒋗>
  text <𒆷 𒋫𒁄𒆑𒀀𒉌 𒀸 𒃵𒄯𒋾 𒊮𒁉𒆪𒉡>
  text <𒋡𒊏𒀀𒁍 𒄑𒋛𒋙 𒆷 𒌅𒉺𒀾𒀀𒉌>
  text <𒆳𒆳 𒃻𒉌𒀀𒋼 𒄑𒋛𒋙 𒆷 𒌅𒌑𒋼𒀀𒀀𒉌>
  text <𒄷𒌒𒌅𒋙 𒆷 𒋫𒆸𒁁𒀀𒉌𒉌>
  text <𒁲𒅅𒌅𒋙 𒆷 𒋫𒁺𒅗𒀀𒉌>
  text <𒈬𒋙 𒆰𒋙 𒀸 𒆳 𒆷 𒌅𒄬𒋃𒀀𒉌>
  text <𒁹𒀸𒋩𒆕𒀀 𒌉𒌋𒌋 𒃲𒌋 𒊭 𒂍𒍑𒌋𒋼>
  text <𒄑𒄖𒍝 𒀜𒋙 𒆷 𒌅𒃻𒊍𒁁𒀀𒉌>
  text <𒋳𒈠 𒀜𒌅𒉡 𒋬 𒊮𒁉 𒋀𒈨𒌍𒋙>
  text <𒋀𒈨𒌍𒀜𒈨𒌍𒋙 𒌉𒋀𒈨𒌍𒀜𒈨𒌍𒋙>
  text <𒋬 𒊮𒁉 𒆰 𒂍𒀜𒋙 𒋬 𒊮𒁉 𒆰 𒌋𒌋 𒉺𒉌𒌑𒋾>
  text <𒋬 𒊮𒁉 𒇽𒃲 𒇽𒉆 𒇽𒊕 𒋬 𒊮𒁉 𒌉 𒆳𒀸𒋩>
  text <𒋫 𒊮𒁉 𒌉 𒆳 𒃻𒉌𒁴𒈠 𒌑𒊕𒉺𒁺𒅗𒉡𒌋𒉌>
  text <𒄿𒃮𒁀𒀝𒅗𒉡𒌋𒉌 𒈠𒀀 𒋼𒀀𒍢 𒃻 𒁹𒀸𒋩𒆕𒀀>
  text <𒌉𒌋𒌋 𒃲𒌋 𒃻 𒂍𒍑𒋾 𒀸 𒅆 𒀜𒋙 𒀝𒆷>
  text <𒈠𒀀 𒀀𒁁𒋢 𒆷 𒄭𒂵𒌅 𒆷 𒅆𒂟𒌅 𒆥𒁉𒀀>
  text <𒀸 𒄵𒌅𒋙 𒀸 𒄵𒋾 𒀜𒋙 𒌅𒌑𒄩𒍝𒀀𒉌>
  text <𒀀𒈾 𒍣𒀀𒊑 𒀸 𒅆 𒀀𒄭𒅖 𒋫𒃻𒃶𒀀𒃻𒉡𒉌>
  text <𒂗𒆥𒀪 𒃻 𒉈𒂊𒈬 𒄿𒃻𒃶𒌋𒅗𒉡𒌋𒉌>
  text <𒌑𒃻𒀭𒍝𒊒𒅗𒉡𒉌 𒆥𒁀𒉌𒋙>
  text <𒈠𒀀 𒇻 𒋀𒈨𒌍𒋙 𒈠𒀀 𒇻 𒇽𒀴𒈨𒌍𒉌>
  text <𒊭 𒀸 𒌋𒅗 𒀜𒋙 𒌑:cloud(|𒃻𒀭|)𒍣𒊒𒌋𒉌>
  text <𒊭 𒋼𒀀𒍢𒋙 𒀸 𒅆 𒀜𒋙:cloud(|𒂊|)𒆗𒌋𒉌 𒀀𒇷𒀪>
  text <𒈠𒀀 𒆷 𒃻 𒀭𒀸𒋩 𒀭𒌓 𒅇:cloud(|𒀭𒅎 𒀸|)𒌋𒅗𒋙 𒅅𒁍𒌋𒉌 𒋫𒆲>
  text <𒈠𒀀 𒀸 𒁀𒆳 𒀸𒋩 𒅇 𒀭𒌓 𒀜𒆪𒉡 𒇻 𒋾 𒌑 𒋃>
  text <𒈠𒀀 𒃻 𒋀𒆪𒉡 𒆏𒁉𒁕 𒍣𒈨𒌍𒆪𒉡 𒊻𒊏>
  text <𒋳𒈠 𒈨𒈨𒉌 𒌑𒊕𒉺𒁺𒅗𒉡𒌋𒉌 𒄿𒃮𒁀𒃶𒌋𒉌>
  text <𒋫 𒊮𒁉 𒋀𒈨𒌍𒋙 𒋀𒀜𒈨𒌍𒋙:cloud(|𒌉𒋀|)𒈨𒌍𒀜𒈨𒌍𒋙 𒆥𒉌𒋙>
  text <𒆰 𒂍𒀜𒋙 𒇻 𒇽:cloud(|𒊕|)𒇻 𒇽𒃻𒍨𒉌 𒇻 𒌉 𒆳𒀸𒋩>
  text <𒇻 𒌉 𒆳 𒃻𒉌𒉏𒈠 𒇻 𒀸 𒀮𒄯 𒉌𒆳𒊕𒁺>
  text <𒈠𒆷 𒁀𒋗𒌋 𒄿𒃮𒁀𒅗𒉡𒌋𒉌>
  text <𒈠𒀀 𒋼𒀀𒍢 𒃻 𒋀𒈨𒌍𒋙 𒌉 𒂼𒋙 𒀸 𒉺𒉌𒋙>
  text <𒀝𒆷 𒈠𒀀 𒌑𒄭𒍝 𒀸 𒄵𒌅𒋙𒉡>
  text <𒈠𒀀 𒋀𒈨𒌍𒋙 𒌉 𒂼𒋙 𒋬 𒉺𒉌𒋙 𒁓𒊓>
  text <𒀜𒌅𒉡 𒋫𒌑𒈠𒀀𒉌 𒆷 𒄭𒂵𒌓>
  text <𒊭 𒋀𒈨𒌍𒋙 𒀸 𒅆𒋙 𒋫𒃮𒁀𒀀𒉌>
  text <𒋬 𒅆 𒋀𒈨𒌍𒋙 𒋫𒌓𒊏𒊓𒀀𒋙𒌋𒉌>
  text <𒋳𒈠 𒋡𒁉𒀀𒉡 𒃻 𒀀𒁍𒌓 𒀭𒉌𒌓>
  text <𒅅𒁀𒅗𒉡𒌋𒉌 𒌅𒊏𒈠𒋙𒌋𒉌>
  text <𒋳𒈠 𒆷 𒊑𒋃𒀀𒉌𒉌 𒀀𒈾 𒁹𒀸𒋩𒆕𒀀 𒌉𒌋𒌋 𒃲>
  text <𒃻 𒂍𒍑𒋼 𒆷 𒋫𒃮𒁀𒀀𒉌>
  text <𒈠𒀀 𒀜𒌋𒅗 𒀀𒁲𒂊 𒀸 𒌋𒅗𒅗 𒄑𒋛𒉌>
  text <𒄑𒊓𒃶 𒌑𒌓𒈠𒈾𒀀:cloud(|𒅆|)>
  text <𒋳𒈠 𒋫𒁕𒂵𒆷𒉌:cloud(|𒀸 𒅆 𒁹𒀸𒋩𒆕𒀀 𒌉𒌋𒌋|)𒃲 𒃻 𒂍𒍑𒋾>
  text <𒋀𒈨𒌍𒋙:blank(1)𒃶 𒋗 :blank(4)𒆪𒍑>
  text <𒈠𒇡𒌅:blank(7)𒀜𒌅𒉡>
  text <𒆠𒄿 𒊏𒈠:cloud(|𒉌𒆪𒉡|)𒆷 𒋫𒂵𒊑𒋙𒉡𒉌>
  text <𒁍:blank(7)𒀸 𒊮𒁉𒋙𒉡>
  text <𒆷 𒌅𒊺:blank(3)𒈠𒀀 𒀜𒆪𒉡 𒀸 𒊮𒁉 𒀀𒁲𒂊>
  text <𒄑𒊓𒃶 𒌑𒌓:cloud(|𒈠𒈾𒀀𒅆|)>
  text <𒋳𒈠 𒀜𒌅𒉡 𒆠𒈠 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡>
  text <𒀀𒈾 𒋆𒋾 𒀉𒋫𒋃 𒁹𒀸𒋩𒆕𒀀>
  text <𒌉𒌋𒌋 𒃲𒌋 𒃻 𒂍𒍑𒋾 𒀸 𒄑𒄖𒍝 𒈗𒌋𒋼 𒀉𒌅:cloud(|𒈨|)>
  text <𒀀𒁍𒌓 𒆷 𒄭𒂵𒌅 𒃻 𒋀𒈨𒌍𒋙 𒌉 𒂼𒋙>
  text <𒀸 𒅆 𒋀𒋙𒉡 𒋫𒃮𒁀𒀀𒉌 𒌅𒃻𒀭𒍝𒊏𒉌>
  text <𒈠𒀀 𒋗𒈫𒅗 𒀸 𒅆𒌨𒁴 𒀸 𒊮𒁉𒋙𒉡 𒌒𒉋>
  text <𒋳𒈠 𒋬 𒅆 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋼 𒌅𒈾𒋼𒀀𒀀𒃻𒉡:cloud(|𒌋𒉌|)>
  text <𒁲𒅁𒁉𒋙𒉡 𒆷 𒅆𒂟𒈨𒌍 𒀸 𒅆 𒋀𒋙𒉡>
  text <𒋫𒃮𒁀𒀀𒉌 𒈠𒍝𒀀𒋢 𒃻 𒁹:cloud(|𒀸𒋩𒉽𒀸|)>
  text <𒌋𒌋 𒆳𒀸𒋩 𒀜𒋙𒉡 𒌑𒆗𒅆𒌋𒋙𒉡:cloud(|𒉌|)𒀸 𒅆 𒁹𒀸𒋩𒆕𒀀>
  text <𒌉𒌋𒌋:cloud(|𒃲 𒊭|)𒂍𒍑𒋾 𒋫𒃮𒁀𒀀𒉌>
  text <:blank(7)𒌑𒈾𒋼𒀀𒋙:cloud(|𒉡𒌋𒉌|)>
  text <𒋳𒈠 𒊬𒁍 𒃻 𒀸 𒌋𒅗 𒀭𒈨𒌍 𒊭 𒁍𒄴𒊑>
  text <𒇻 𒉺𒉌𒆪𒉡 𒇻 𒋗𒈫𒆪𒉡 𒇻 𒈾𒇧𒋫𒆪𒉡>
  text <𒋫𒉺𒃻𒀾𒀀𒉌 𒇻𒌋 𒀸 𒋛𒆥𒆪𒉡>
  text <𒋫𒊩𒆜𒀀𒉌 𒃻 𒈠𒁁 𒉺𒃻𒊑 𒋼𒅁𒉺𒃻𒀀𒉌>
  text <𒋳𒈠 𒀜𒌅𒉡 𒌉𒌅 𒌅𒋻𒊏:cloud(|𒀀𒉌|)>
  text <𒈠𒁁 𒋫𒉺𒊬𒀀𒉌 𒅆𒅔𒂵𒋼:blank(3)>
  text <:cloud(|𒀸|)𒅆𒉌 𒃻 𒌉𒌅 𒌉𒊑 𒈠𒁁 𒉺𒃻𒀀𒊑 𒋫𒄩𒊓𒊓:cloud(|𒀀𒉌|)>
  text <𒋼𒉺𒃻𒀀𒉌 𒋫𒈨𒌅 𒀭:cloud(|𒉌𒌅 𒀸 𒌋𒅗|)𒁹𒀸𒋩𒆕𒀀 𒌉𒌋𒌋 𒃲>
  text <𒃻 𒂍𒍑𒋾 𒌉 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡>
  text <𒃻 𒌌𒌓 𒌓𒈨 𒀭𒉌𒂊 𒀀𒁲 𒊭 𒂕 𒀀𒁲𒂊>
  text <𒅁𒁀𒀾𒅆𒌋:cloud(|𒉌 𒀜|)𒌅𒉡 𒌉𒈨𒌍𒆪𒉡 𒃻 𒀀𒈾>
  text <𒌓𒈨 𒍝:cloud(|𒀀|)𒋾 𒅁𒁀𒀾𒋙𒌋𒉌 𒋫𒀪𒆪𒉡>
  text <𒋳𒈠 𒀜𒌅𒉡 𒆠𒄿 𒀸 𒆕𒃼 𒋫𒈨𒋾 𒀭𒉌𒌅>
  text <𒋫𒍝𒍝𒀀𒉌 𒋫𒈨𒌓 𒊭 𒁕𒉽𒋾 𒉺𒅁𒋾>
  text <𒋫𒌓𒈠𒀀𒉌 𒀸 𒄖𒄯𒋾 𒊮𒆪𒉡 𒆷 𒋫𒌓𒈠𒀀𒉌 𒀀𒈾 𒌉𒈨𒌍𒆪𒉡 𒊭 𒂕 𒀀𒁲𒂊>
  text <𒅁𒁀𒀾𒋙𒌋𒉌 𒆷 𒌅𒊩𒆳𒀀𒉌>
  text <𒋳𒈠 𒀜𒌅𒉡 𒈪𒉭 𒆷 𒉺𒀜𒊒 𒀸 𒌋𒅗>
  text <𒊏:cloud(|𒈠𒉌|)𒆪𒉡 𒋫𒃻𒃶𒀀𒉌 𒀸 𒊮𒁉 𒀀𒁲𒂊>
  text <𒃻 𒁹𒀸𒋩𒉽𒀸 𒌋𒌋 𒆳𒀸𒋩 𒃻 𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲𒌋>
  text <𒃻 𒂍𒍑𒋼 𒆷 𒋼𒊐𒀀𒉌>
  text <𒀀𒈾 𒂕 𒌓𒈨 𒀀𒈾 𒌓𒈨 𒍝𒀀𒋾 𒀸𒋩 𒀭𒆪𒉡>
  text <𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾 𒂗𒆪𒉡>
  text <𒌉𒈨𒌍𒆪𒉡 𒌉𒌉𒈨𒌍𒆪𒉡>
  text <𒀀𒈾 𒃻:cloud(|𒀀|)𒋙 𒈜𒇻𒄷>
  text <𒃻 𒈠𒁁 𒁾𒉿 𒀭𒉌𒄿 𒂊𒉡𒌋 𒂊𒄖𒌋>
  text <𒄿𒄩𒂅𒌋 𒄿𒉺𒊓𒋢 :blank(1)𒋙 𒀀𒁲𒂊 :blank(2)>
  text <:cloud(|𒂊|)𒄖𒈠 𒄿𒌓𒊏𒍮 𒈠𒁁𒋢𒌦>
  text <:cloud(|𒂗 𒁾|)𒉿 𒀀𒁲𒂊 𒀭𒉌𒄿>
  text <:cloud(|𒀭𒀸𒋩|)𒌋𒌋 𒀭𒈨𒌍 𒌋 𒀭𒈨𒌍 𒃲𒈨𒌍 𒂗𒈨𒌍𒅀>
  text <:blank(3)𒋙 𒇻𒌋 𒍝𒇴 𒁹𒀸𒋩𒉽𒀸 𒌋𒌋 𒆳𒀸𒋩>
  text <𒇻 𒍝𒇴 𒁹:cloud(|𒀸𒋩𒆕𒀀|)𒌉𒌋𒌋 𒃲 𒃻 𒂍𒍑𒋾>
  text <𒇻 𒍝𒇴 𒋀:cloud(|𒈨𒌍𒋙 :blank(8)|)>
  text <𒉌𒌓𒈩 𒉣𒂊:cloud(|𒃲𒂊 𒀜|)𒀭𒈨𒌍:blank(4)>
  text <𒃻 𒂍 :blank(10)>
  text <𒀸 𒊮𒁉 𒉌𒌓𒈩 𒃻 𒀭𒀸𒋩 𒌋𒌋 𒀭𒈨𒌍𒉌>
  text <𒅗𒊩𒌨𒌋𒉌 𒀸 𒅆𒆪𒉡 𒃻𒄯𒌋𒉌>
  text <𒆠𒄿 𒀭𒆪𒉡 𒆷 𒋫𒈾𒇡𒀀𒉌>
  text <𒋳𒈠 𒀜𒌅𒉡 𒌅𒈾𒋼𒀀:cloud(|𒀀|)𒉌 𒀀𒈾 𒀭𒄑𒁇>
  text <𒋫𒉺𒆤𒀀:cloud(|𒉌|)𒀸 𒀀𒈨𒌍 𒋫𒈾𒁕𒀀𒉌>
  text <𒀸 𒅁𒊑 𒋫:cloud(|𒋼𒀀𒊏𒊏𒀀𒉌|)𒀸 𒊩𒈠 𒅆𒌓 𒉌𒆸𒋾>
  text <𒋫𒁁𒀀𒉌 𒌅𒄬𒆷𒋡:cloud(|𒀀𒉌|)𒋫𒊓𒉼𒀀𒉌>
  text <𒀭𒊹 𒈗 𒀭𒈨𒌍 𒈬𒋆:cloud(|𒉆𒈨𒌍|)𒅆𒆳 𒊩𒅆𒌨>
  text <𒆷 𒄭𒂵𒋾 𒇷:cloud(|𒋆|)𒆪𒉡 𒀀𒊩 𒌓 𒊺𒁍𒋾>
  text <𒆠𒋃 𒀖𒌅:cloud(|𒋾 𒀀|)𒀀 𒄿𒆧𒆪𒉡>
  text <𒀭𒊩𒌆𒆤 𒄭𒅕𒌅 𒈾𒉘𒋫𒋙 𒀀𒆳 𒅗𒋙>
  text <𒇷𒇴𒊩𒈠 𒀀𒀀 𒄑𒁁 𒀊𒁍𒌓𒆪𒌦>
  text <𒀭𒀀𒉏 𒌋𒌋 𒀭𒈨𒌍 𒈪𒉭 𒋫𒉌𒄷 𒁲𒀪 𒁲𒈜𒌅>
  text <𒉌𒄑𒊓𒌅 𒆷 𒄭𒂵 𒆰 𒌋𒅗 𒀮𒄯>
  text <𒂍𒈨𒆪𒉡 𒇷𒃻𒊍𒊩𒌆>
  text <𒀭𒌍 𒈾𒀭𒈜 𒀭𒈨𒌍 𒌋 𒆠𒁴 𒀸 𒅖𒊒𒁍>
  text <𒇷𒄬𒈜𒆪𒉡 𒀸 𒅆 𒀭𒈨𒌍 𒌋 𒈗 𒂊𒊐𒆪𒉡 𒀀𒀀 𒅅𒁉>
  text <𒆠𒄿 𒁍𒊑𒈨 𒈦𒆕 𒀸 𒂔 𒊒𒌒𒁕>
  text <𒀭𒌓 𒉡𒌫 𒃻𒈠𒈪 𒌋 𒆕𒃼 𒁲𒅔 𒆤𒋾 𒈨𒃻𒊑>
  text <𒀀𒀀 𒄿𒁲𒅔𒆪𒉡 𒉌𒀸 𒅆𒈫𒈨𒌍𒆪𒉡 𒇷𒅆𒈠>
  text <𒀸 𒅅𒇷𒋾 𒄿𒊑𒆷𒅗>
  text <𒀭𒈦 𒀀𒃻𒈩 𒀭𒈨𒌍 𒀸 𒋻𒋫𒄭𒋗 𒌑𒊑 𒇷𒌑𒆤𒆪𒉡>
  text <𒁁𒈨𒌍𒆪𒉡 𒇷𒂷𒇷 𒂔 𒍜𒆪𒉡 𒀉𒄷 𒍣𒄿𒁍>
  text <𒇷𒃻𒆸>
  text <𒀭𒀸𒁁 𒈾𒁁 𒀯𒈨𒌍 𒀸 𒉌𒀸 𒅆𒈫𒆪𒉡 𒄭𒊏𒀀𒋼𒆪𒉡>
  text <𒀸 𒌫 𒇽𒉽𒆪𒉡 𒇷𒃻𒉌𒅋 𒌉𒈨𒌍𒆪𒉡>
  text <𒀀𒀀 𒄿𒁉𒇻 𒂍𒆪𒌦 𒇽𒉽 𒀀𒄷𒌋 𒇷𒍝𒄿𒍝 𒊩𒈬𒆪𒌦>
  text <𒀭𒊕𒈨𒃻 𒂗 𒀭 𒍢𒄿𒊒 𒂊𒊐 𒂗 𒀸 𒂍𒊕𒆸>
  text <𒀀𒀀 𒌑𒆗𒅆𒆪𒉡 𒇷𒄬𒇷𒋡 𒀮𒆳𒆪𒌦>
  text <𒀭𒀫𒌓 𒌉𒍑 𒊕𒌅𒌋 𒄭𒂅 𒆏:cloud(|𒌅|)𒈠𒁁 𒆷 𒉺𒃻𒊑>
  text <𒀀𒈾 𒅆𒅎𒋾𒆪𒉡 𒇷𒋆>
  text <𒀭𒆰𒆕𒌓 𒈾𒁲𒈾𒀜 𒈬 𒌋 𒆰 𒈬𒆪𒉡>
  text <𒀸 𒆳 𒇻𒄬𒌨>
  text <𒀭𒁁𒀖𒀭𒈨𒌍 𒀭𒁁𒀖 𒀮𒉌𒋾 𒋫𒀖𒌅 𒀸 𒆳𒆪𒉡>
  text <𒈜𒊒𒊻 𒅅𒆸 𒌉𒁹 𒌋 𒆷𒆠𒂊>
  text <𒀸 𒋻 𒊑𒂍 𒇷𒍝𒄠:cloud(|𒈪 𒋫|)𒈩𒆪𒌦>
  text <𒀭𒅎 𒄘𒃲 𒀭𒂊 𒆠𒁴 𒀀:cloud(|𒆗|)𒀸 𒆳𒆪:cloud(|𒉡|)𒈜𒊒:cloud(|𒊻|)>
  text <𒋫𒈨𒊏𒀀𒋾𒆪𒉡 𒇷𒍝𒄠:cloud(|𒈪|)>
  text <𒀸 𒊑𒄴𒍢 𒆗𒉌 𒆳𒆪:cloud(|𒉡 :blank(3)|)𒉅>
  text <𒈬𒍝𒄭𒅕 𒆳 𒂙𒆪𒉡 𒇷:cloud(|𒆰|)𒅅𒆸 𒉌𒌓𒄯 𒌋 𒇅>
  text <𒀸 𒂍𒈨𒌍𒆪𒉡 𒀀𒀀 𒅅𒅆 𒊺𒉻𒈨𒌍 𒀀𒈾 𒁲𒅀𒉌>
  text <𒇻 𒈭𒇷𒋡𒆪𒉡 𒆪𒌝 𒊺𒉻𒈨𒌍 𒄑𒈠𒋾𒆪𒉡>
  text <𒌉𒈨𒌍𒆪𒉡 𒌉𒊩𒈨𒌍𒆪𒉡 𒇷𒁲𒉡 𒆠𒈲 𒃻 𒋗𒋛𒆪𒉡>
  text <𒀸 𒇷𒂊𒊺 𒇻 𒆷 𒄿𒁕𒀊𒁍:blank(3)𒀀𒍮𒁕𒋾𒆪𒉡 𒇷𒂊𒋗>
  text <𒇷𒆰 𒂼 𒌋𒅗 𒌉𒊩𒃻:cloud(|𒆍𒃻 𒇷𒁲𒅋|)>
  text <𒀸 𒁍𒊑𒆪𒉡 𒍜𒈨𒌍 𒌉𒈨𒌍𒆪𒉡 𒀝𒆷 𒀸 𒁍𒁍:cloud(|𒋾|)>
  text <𒄷𒋚𒄷 𒇽 𒍜 𒇽 𒇷𒆰 𒇽 𒋢 𒇽>
  text <𒇷𒆷𒄫 𒍜𒈨𒌍𒆪𒉡 𒌨𒆪𒈨𒌍 𒋚𒈨𒌍 𒇷𒂊𒆪𒇻>
  text <𒂊𒁶𒈠𒆪𒉡 𒉺𒆥𒁺 𒈾𒀝 𒀀𒈨𒌍 𒀀𒀀 𒅕𒅆>
  text <𒀭𒅖𒋻 𒁁𒀖 𒉠 𒀞 𒀸 𒀞 𒆗𒉌 𒄑𒉼𒆪𒉡 𒇺𒄵>
  text <𒄿𒁲𒆪𒉡 𒌨𒋛 𒀸 𒆠𒋫 𒇽𒉽𒆪𒉡 𒇷𒊺𒈨𒆪𒉡>
  text <𒀭𒌋𒄥 𒃼𒋥 𒀭 𒀸 𒄈𒋙 𒆷 𒂵𒈨𒇷 𒀮𒆳𒆪𒉡>
  text <𒇷𒁄𒇷 𒃻𒂵𒀾𒌓 𒈬𒋫:cloud(|𒀀|)𒉡 𒀸 𒊮𒁉𒆪𒉡 𒇺𒆲>
  text <𒀭𒊩𒌆𒆤 𒀀𒅆𒁁 𒌷𒀏𒆠>
  text <𒉻𒊒 𒄩𒄠𒂅 𒀉𒋾𒆪𒉡 𒇷𒅕𒆪𒋢>
  text <𒀭𒅖𒋻 𒀀𒅆𒁁 𒌷𒇹𒀭 𒊑𒂊𒈬 𒁶𒇻>
  text <:cloud(|𒇻|)𒆷 𒄿𒃻𒃶 𒌋𒅗𒆪𒌦>
  text <𒀭𒄖𒆷 𒀀𒍪𒃲𒆷𒌓 𒃲𒌓 𒈪𒉭 𒋫𒉌𒄷:cloud(|𒀸 𒊮𒁉𒆪𒉡|)>
  text <𒋛𒈬 𒆷𒍪 𒀸 𒋢𒆪𒉡 𒇺𒆲:cloud(|𒁕𒈬 𒌋 𒊬𒆪|)>
  text <𒆠𒈠 𒀀𒈨𒌍 𒊒:cloud(|𒌦𒅗|)>
  text <𒀭𒋛𒂍𒋾 𒀭𒈨𒌍 𒃼𒁺:cloud(|𒋼 𒀸 𒄑𒆪𒈨𒌍𒋙𒉡|)>
  text <𒄑𒍪𒋾 𒈾𒀸𒉼:cloud(|𒋫𒆪𒉡 𒇺𒆪𒉡|)>
  text <:cloud(|𒀭|)𒀀𒊏𒈩 𒂗 𒅎 :blank(10)𒆪𒉡:blank(11)𒌅>
  text <:cloud(|𒀭𒁀𒀀𒀀𒋾𒀭𒈨𒌍 𒀭𒀀𒈾|)𒋾𒁀𒀀𒀀𒋾𒀭:cloud(|𒈨𒌍|)>
  text <𒀸 𒋗𒈫 𒌨𒈤:cloud(|𒀀𒆠𒇷|)𒅆𒉡𒆪𒉡>
  text <𒀭𒆬𒆍 𒀭𒌋𒐊:cloud(|𒊭 𒌷|)𒃻𒂵𒈩>
  text <𒊑𒅎𒂅 𒆗𒉡 𒀸 𒊮𒆪𒉡 𒇺𒆲:cloud(|𒍒|)𒈨𒌍𒆪𒉡>
  text <𒆠𒈠 𒋾𒆠 𒁹 𒆕𒃼 𒀖𒋫𒌇>
  text <𒀭:cloud(|𒈨𒌍|)𒃲𒈨𒌍 𒃻 𒀭𒂊 𒆠𒁴 𒀀𒅆𒁍𒌅 𒄒𒊏𒀀𒋾>
  text <𒈠𒆷 𒀸 𒁾𒉿 𒀭𒉌𒂊 𒈬𒋙𒉡 𒍠𒊒>
  text <𒅆𒄩𒍮𒆪𒉡 𒇷𒆸𒈬𒆪𒉡>
  text <𒌒𒊏𒌅 𒈠𒊒𒍑𒌅 𒀝𒄑 𒇷𒊒𒊒𒆪𒉡>
  text <𒂊𒇺 𒋾𒆷𒈨𒌍 𒇷𒊓𒄷𒆪𒉡 𒉺𒅁𒇺 𒀸 𒆠𒁴>
  text <𒂊𒁶𒈠𒆪𒉡 𒀀𒈨𒌍 𒇷𒍝𒈬𒌋 𒄑𒈪 𒌋 𒌓𒁕>
  text <𒇷𒅅𒋫𒅆𒁺𒆪𒉡 𒀸 𒁍𒊻𒊑 𒃻𒄩:cloud(|𒋾|)>
  text <𒆷 𒋫𒉏𒈨𒁕 𒃻𒈨𒌍 𒌋 𒀀𒈨𒌍 𒇷𒍣𒁍𒆪𒉡>
  text <𒋢𒌦𒄣 𒄷𒋚𒄷 𒁍𒁍𒌅 𒉆𒍗𒈨𒌍>
  text <𒋫 𒅆𒆪𒉡 𒀀:cloud(|𒀀|)𒅁𒉿𒋛𒀀 𒋛𒋛 𒃻 𒅈𒁕𒋼𒆪𒉡>
  text <𒆳𒆳 𒃻 𒇽𒄨𒈨𒌍𒆪𒉡 𒀸 𒉌𒀸 𒅆𒈫𒆪𒉡 𒌨𒆪 𒋚𒈨𒌍>
  text <𒀸 𒊑𒂍 𒀸𒋩 𒇷𒅔𒁕𒃻𒊒 𒇽𒍗𒈨𒌍𒆪𒉡 𒆠𒁴>
  text <𒀀𒀀 𒅎𒄯 𒀸 𒋼𒀀𒅆 𒌨𒆪 𒋚𒈨𒌍 𒇻 𒅘𒁇𒆪𒉡>
  text <𒌓𒈨𒌍𒆪𒉡:cloud(|𒇻|)𒂊𒂅𒌋 𒈬𒈨𒌍𒆪𒉡 𒇻 𒅅𒆷 𒅅𒇷𒌓>
  text <𒆷 𒈾𒈠𒀀𒊑 𒀀𒈾 𒋆𒋾𒆪𒉡 𒇷𒅆𒄿𒈬>
  text <𒀸 𒋫𒉌:cloud(|𒄷|)𒁲𒈜𒌅 𒈾𒄫𒋫𒆪𒉡 𒌨𒋾>
  text <𒁍𒁍𒇻 𒀀𒁍𒁍 𒆷 𒈤𒊒 𒌌𒌓 𒊮 𒆠𒁴>
  text <𒇷𒆷𒀀𒈠 𒈾𒀸𒉼𒋫𒆪𒉡 𒇺𒆲 𒊩𒈠 𒄭𒂵 𒇻 𒅅𒄒𒆪𒉡>
  text <𒊩𒈠 𒈪𒉭 𒇻 𒅆𒆳𒆪𒉡 𒆥𒄿𒊒 𒆪𒌒𒊒 𒇻 𒈠𒅗𒆷𒆪𒉡>
  text <𒆜 𒀲𒀴 𒇻 𒈦𒆤𒆪𒉡 𒀮𒂅 𒇻 𒉿𒆳𒆪𒉡>
  text <𒂊𒆷𒁍𒌋𒀀 𒃻 𒀀𒇉 𒇻 𒋳𒁴𒆪𒉡>
  text <𒊺𒂊𒁺 𒌑𒌇𒆪 𒊏𒁉𒍮 𒅆𒉡 𒂍𒈨𒌍𒆪𒉡 𒇷𒄭𒊒>
  text <𒀭𒈨𒌍 𒀭𒉡𒋼 𒀖𒄖𒇻 𒋳𒈠 𒀀𒉌𒉡 𒀸 𒌋𒅗 𒁹𒀸𒋩𒉽𒀸>
  text <𒌋𒌋 𒆳𒀸𒋩 𒂗𒉌 𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒋀𒈨𒌍𒋙 𒌉 𒂼𒋙 𒃻 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒌑 𒊑𒄴𒋾 𒌉 𒍢𒀉𒊮𒁉 𒃻 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒄿𒉌>
  text <𒋛𒄷 𒁇𒌅 𒉌𒅁𒉺𒀾𒌋𒉌 𒉿𒄿𒉌 𒋬>
  text <𒇽𒉽𒋙 𒉌𒃻𒃶𒌋𒉌 𒋳𒈠>
  text <𒈬𒌑𒄭𒍮𒌋𒌓 𒈬𒆳𒁉𒁍𒌅 𒇷𒄴𒋗>
  text <𒃻 𒀀𒆳 𒊩𒅆𒌨 𒆷 𒄭𒂵𒌅 𒆷 𒁀𒉌𒌅>
  text <𒁕𒉽 𒋩𒊏𒀀𒋾 𒌋 𒆷 𒆠𒈾𒀀𒋼>
  text <𒃻 𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒅇 𒋀𒈨𒌍𒋙 𒌉 𒂼𒋙 𒃻 𒁹𒀸𒋩𒆕𒀀 𒌉𒌋𒌋 𒃲>
  text <𒃻 𒂍𒍑𒋾 𒉌𒌑𒈬𒌋𒉌 𒉡𒉺𒍝𒊒𒌋𒉌>
  text <𒀀𒈾 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾 𒁁𒉌𒉌>
  text <𒆷 𒉌𒋡𒁍𒌋𒉌 𒌓𒈬 𒄠𒈥 𒀀𒉌𒉡 𒌉𒈨𒌍𒉌>
  text <𒌉𒌉𒈨𒌍𒉌 𒁄𒁕𒀀𒉌𒉌 𒁹𒀸𒋩𒆕𒀀 𒌉𒌋𒌋 𒃲 𒃻 𒂍𒍑𒋾>
  text <𒆷 𒈗𒉌𒉌 𒆷 𒂗𒉌𒉌 𒋳𒈠 𒈗 𒌋𒌋𒈠 𒌉𒈗 𒌋𒌋𒈠>
  text <𒀸 𒌋𒅗𒄭𒉌 𒌉𒈨𒌍𒉌 𒌉𒌉𒈨𒌍𒉌 𒉌𒃻𒃶𒌋𒉌>
  text <𒀭𒈨𒌍 𒈠𒆷 𒈬𒋙𒉡 𒍠𒊒 𒀸 𒋗𒈫𒄿𒉌>
  text <𒆰:cloud(|𒄿|)𒉌 𒆰𒆰𒄿𒉌 𒇻𒁀𒀪𒌑>
  text <𒋳𒈠 𒀜𒌓𒉡 𒀸 𒊮 𒀀𒁲𒂊 𒀭𒉡𒋼 𒃻 𒁹𒀸𒋩𒉽𒀸 𒌋𒌋 𒆳𒀸𒋩 𒂗:cloud(|𒆪𒉡|)>
  text <:cloud(|𒀸|)𒌋𒅗 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋼>
  text <:cloud(|𒋀|)𒈨𒌍𒋙 𒌉:cloud(|𒂼𒋙 𒊭 𒁹𒀸|)𒋩𒆕:cloud(|𒀀|)𒌉𒌋𒌋 𒃲𒌋 𒃻 𒂍𒍑𒋼>
  text <𒌋 𒊑𒄴:cloud(|𒋾 𒌉𒈨𒌍|)𒍢𒀉𒊮𒁉 𒃻 𒁹𒀸𒋩:cloud(|𒉽𒀸 𒌋𒌋|)𒆳𒀸𒋩>
  text <𒂗𒆪𒉡 𒄑𒋛𒆪𒉡:cloud(|𒅖𒆲𒌋|)𒉌 𒋫𒄩𒁕:cloud(|𒀀|)𒉌>
  text <𒀭𒀸𒋩 𒀜 𒀭𒈨𒌍 𒀸 𒄑𒆪𒈨𒌍:cloud(|𒋙 𒄑𒍪𒌋𒋾 𒇷𒌑|)𒆤:cloud(|𒆪𒉡|)>
  text <𒀭𒅆𒁺 𒂗 𒀀𒃻:cloud(|𒊑𒁺|)𒍜:cloud(|𒆪𒉡|)>
  text <𒀉𒄷 𒍣𒄿𒁍:cloud(|𒇷𒃻𒆸|)>
  text <𒀭𒂍𒀀 𒌋𒌋 𒍪𒀊 𒂗 𒅂 𒀀𒈨𒌍 𒆷 𒋾𒆷>
  text <𒇺𒆥𒆪𒉡 𒀀𒂵𒉡𒋾𒆷𒀀 𒇷𒂷𒇷𒆪𒉡>
  text <𒀭𒈨𒌍 𒃲𒈨𒌍 𒃻 𒀭𒂊 𒆠𒁴 𒀀𒈨𒌍 𒉌𒈨𒌍:cloud(|𒀀𒈾 𒃻𒈪𒉭|)𒆪𒉡 𒇺𒆪𒉡>
  text <𒀭𒄑𒁇 𒈾𒁷 𒈠𒅗𒇷𒂊 𒀀𒈾 𒌉𒈨𒌍 𒃲𒈨𒌍>
  text <𒈬𒆪𒉡 𒆰𒆪𒉡 𒌨𒈬>
  text <𒆠𒈫 𒆠𒈫 𒀭𒈨𒌍 𒈠𒆷 𒀸 𒁾𒉿 𒀀𒁲𒂊 𒀭:cloud(|𒉌𒂊 𒈬𒋙𒉡 𒍠𒊒|)>
  text <𒄠𒈥 𒋞 𒆕𒄣𒊒 𒇻𒋛𒄣𒉌𒆪𒉡>
  text <𒆕𒃼𒆪𒉡 𒆠𒄿 𒀭𒁇 𒇷𒁍𒋗 𒈨𒈨𒉌>
  text <𒀸 𒊮𒁉 𒇻 𒆷 𒄿𒌓𒊒𒀪>
  text <𒆠𒄿 𒃻 𒋬 𒊮 𒀭𒂊 𒃻 𒌓𒅗𒁇 𒀀𒀭 𒆷 𒄿𒍝𒉣𒌋𒉌>
  text <𒆠𒄿 𒄩𒀭𒉌𒂊 𒍪𒌦𒉡 𒈾𒀠𒋙 𒀸 𒊮 𒀀𒊮𒈨𒌍𒆪𒉡>
  text <𒋫𒈨𒊏𒋾𒆪𒉡 𒇻 𒆷 𒅋𒋃 𒆪𒌝 𒍪𒌦𒉡>
  text <𒉿𒀪𒈾𒀀𒋾 𒀸 𒆳𒆪𒉡 𒇷𒄑𒉣>
  text <𒆠𒄿 𒃻 𒀭𒈾 𒀸 𒅆 𒉈 𒆷 𒄿𒍝𒍪𒌋𒉌>
  text <𒀜𒌅𒉡 𒀸 𒅆 𒇽𒉽:cloud(|𒆪𒉡 𒆷|)𒋫𒍝𒍝 𒌉𒈨𒌍𒆪𒉡>
  text <𒌉𒊩𒈨𒌍𒆪𒉡 𒀸 𒋗𒈫𒆪𒉡:cloud(|𒆷|)𒋫𒍝𒁀𒋫>
  text <𒆠𒈫 𒆠𒄿 𒃻 𒆰 𒃻 𒀲𒆪:cloud(|𒁲𒉌 𒆷|)𒀾𒋗𒌋𒉌>
  text <𒈬𒆪𒉡 𒆰𒆪𒉡 𒆰 𒃻 𒌉𒈨𒌍𒆪𒉡>
  text <𒌉𒊩𒈨𒌍𒆪𒉡 𒋬 𒆳 𒇷𒄴𒌨>
  text <𒆠𒄿 𒃻 𒃼𒉡 𒃻 𒉽𒉽:cloud(|𒆠𒄿 𒋾|)𒋫𒁉>
  text <𒀸 𒊮𒁉 𒊕𒉡𒉌 𒆠:blank(4)𒆷 𒄿𒌓𒊒𒀪𒌋𒉌>
  text <:blank(2)𒋙 𒊏 :blank(5)𒉌𒃻 𒆷 𒋫𒊓𒄯𒌋𒉌>
  text <𒆰𒆪𒉡 𒆰𒈨𒌍 𒃻 𒋀𒈨𒌍:cloud(|𒆪𒉡 𒌉𒈨𒌍|)𒆪𒉡 𒌉𒊩:cloud(|𒈨𒌍𒆪𒉡|)>
  text <:cloud(|𒋫|)𒌋𒅗 𒉺𒉌 𒊭 𒆕𒋡𒊑 𒇷𒄴𒌨>
  text <𒀭𒌓 𒀸 𒄑𒀳 𒃻 𒀭𒁇 𒌷𒆪:cloud(|𒉡|)𒈾𒄀𒆪𒉡>
  text <𒇻:cloud(|𒃻|)𒁄𒆤>
  text <𒆠𒈫 𒆠𒈫 𒆠𒄿 𒃻 𒇇:cloud(|𒀭𒉌|)𒌓 𒊩𒋡𒌅𒌋𒉌 𒍜 𒃻 𒌉:cloud(|𒃻|)>
  text <𒀸 𒉿𒄿𒃻 𒃻𒄯𒌋𒉌 𒆠𒄿 𒄩𒀭𒉌𒂊>
  text <𒍜 𒃻 𒋀𒈨𒌍𒆪𒉡 𒌉𒈨𒌍𒆪𒉡 𒌉𒊩𒈨𒌍𒆪𒉡>
  text <𒀀𒈾 𒁍𒊑𒆪𒉡 𒇻𒃻𒆸𒌋𒆪𒉡>
  text <𒆠𒄿 𒃻 𒆏𒋢 𒆏𒋢𒌓 𒇻𒉏 𒊩𒇻𒉏𒌓 𒊩𒄣𒌋𒉌>
  text <𒅕𒊑𒋙𒉡 𒋬 𒄊𒈫𒈨𒌍𒋙𒉡 𒋼𒀀𒆪𒌋𒉌>
  text <𒅕𒊑𒆪𒉡 𒅕𒊑 𒃻 𒌉𒈨𒌍𒆪𒉡 𒌉𒊩𒈨𒌍𒆪𒉡 𒋫 𒄊𒈫𒈨𒌍𒆪𒉡>
  text <𒇷𒋼𒀀𒆪>
  text <:cloud(|𒋳𒈠 𒀜𒌅𒉡 𒀸 𒊮 𒀀𒁲|)𒂊 𒀭𒉡𒋾 𒃻 𒁹𒀸𒋩𒉽𒀸 𒌋𒌋 𒆳𒀸𒋩>
  text <:cloud(|𒃻 𒀸 𒌋𒅗 𒁹𒀸𒋩𒆕𒀀 𒌉𒌋𒌋 𒃲 𒃻 𒂍|)𒍑𒋾 𒋫𒄩𒁕𒀀𒉌>
  text <:cloud(|𒆠|)𒈫 𒆠𒄿 𒃻 𒈲 𒅇 𒀭𒊩𒌆𒉾 𒀸 𒊮𒁉 𒁹𒀉 𒄷𒊑𒋾>
  text <𒆷 𒅕𒊐𒌋𒉌 𒆷 𒄿𒊐𒁉𒍮𒌋𒉌>
  text <𒀸 𒌋𒅗 𒈾𒆜 𒍣𒈨𒌍 𒃻 𒀀𒄭𒅖 𒄿𒁕𒁀𒁍𒌋𒉌>
  text <𒀜𒌅𒉡 𒊩𒈨𒌍𒆪𒉡 𒀸 𒊮𒁉 𒁹𒂗 𒂍 𒆷 𒋼𒊏𒁀>
  text <𒀸 𒌋𒅗 𒁹𒀉 𒄑𒈿 𒆷 𒋫𒋫𒆷 𒀸 𒌋𒅗 𒈾𒆜 𒍣𒈨𒌍 𒃻 𒀀𒄭𒅖 𒁺𒌒𒁀>
  text <𒆠𒈫 𒆠𒈫 𒆠𒄿 𒃻 𒃻𒈨𒌍 𒌋 𒃾𒈨𒌍 𒀸 𒊮𒁉 𒅕𒊑:cloud(|𒆪𒉡|)𒅕𒊐𒌋𒉌>
  text <:cloud(|𒆠𒄿 𒄩𒀭𒉌|)𒄿 𒋫𒈨𒌓 𒀭𒉌𒌓 𒀸 𒊮𒁉 𒅕𒊑:cloud(|𒆪𒉡|)>
  text <𒅕𒊑 𒃻 𒌉:cloud(|𒈨𒌍𒆪𒉡 𒌉|)𒊩𒈨𒌍𒆪𒉡 𒇻𒊺𒊑𒁍>
  text <𒆠:cloud(|𒈫 𒆠𒈫|)𒆠𒄿 𒃻 𒀀𒈨𒌍 𒀸 𒊮 𒋳𒆪𒋛 𒋫𒀮𒉺𒄩𒀀𒉌>
  text <𒀀𒈾 𒅗𒋙𒉡 𒊩𒈨𒌍𒆪𒉡 𒌉𒈨𒌍𒆪𒉡 𒌉𒊩𒈨𒌍𒆪𒉡>
  text <𒇷𒁍𒄷𒆪𒉡 𒀀𒇉𒈨𒌍𒆪𒉡 𒅆𒈫𒈨𒌍𒆪𒉡 𒀀𒈨𒌍𒅆𒈾>
  text <𒀀𒈾 𒆠𒅔𒌋𒌋 𒇻𒊓𒄭𒊒>
  text <𒆠𒈫 𒆠𒈫 𒃻𒈨𒌍 𒀸 𒉿𒀉𒋾 𒆬𒄀 𒀸 𒆳𒆪𒉡 𒇻𒃻𒇷𒆪>
  text <𒆠𒈫 𒆠𒈫 𒆠𒄿 𒃻 𒋭 𒈠𒋾𒄣𒌋𒉌 𒁁𒈨𒌍 𒃻 𒊩𒈨𒌍𒆪𒉡>
  text <𒌉𒈨𒌍𒆪𒉡 𒌉𒊩𒈨𒌍𒆪𒉡 𒀸 𒉿𒄿𒆪𒉡 𒇷𒅎𒋾𒅅>
  text <𒆠𒈫 𒆠𒄿 𒃻 𒃻𒊍𒁍𒌅 𒌋𒌆𒌓 𒋫𒆰𒌋𒉌>
  text <𒀸 𒁄𒂅𒋼𒆪𒉡 𒍜𒈨𒌍𒆪𒉡 𒍜 𒃻 𒊩𒈨𒌍𒆪𒉡>
  text <𒌉𒈨𒌍𒆪𒉡 𒌉𒊩𒈨𒌍𒆪𒉡 𒌅𒄑𒋢 𒇻 𒋫𒆰>
  text <𒆠𒈫 𒀭𒈨𒌍 𒈠𒆷 𒀸 𒁾𒉿 𒀀𒁲𒂊 𒀭𒉌𒄿 𒈬𒋙𒉡 𒍠𒊒 𒄑𒉼𒆪𒉡 𒇺𒁉𒊒 𒀸 𒆠𒋫 𒇽𒉽𒆪𒉡>
  text <𒇻𒊺𒈨𒌋𒆪𒉡 𒄑𒉼 𒀸 𒋗𒈫𒆪𒉡 𒇻𒃻𒁄𒆠:cloud(|𒌅|)>
  text <𒄑𒇀𒈨𒌍𒆪𒉡 𒀀𒈾 𒆠𒌋𒌋 𒇻𒃻𒁲𒇻>
  text <𒆠𒈫 𒆠𒄿 𒃻 𒀀𒀀𒇻 𒅗𒋗𒁺𒌋𒉌 𒁲𒆪𒌋𒉌>
  text <𒀀𒈾 𒅗𒋙𒉡 𒋀𒈨𒌍𒆪𒉡 𒌉𒈨𒌍𒆪𒉡 𒂗:cloud(|𒁁|)𒈨𒌍𒆪𒉡>
  text <𒇻𒅗𒅆𒁺 𒇷𒁺𒆪𒆪𒉡>
  text <𒆠𒈫 𒆠𒄿 𒃻 𒁓𒁲𒃻𒄭 𒆷 𒋫𒁕𒃲𒌋𒉌>
  text <𒀸 𒁉𒅖𒅗𒉌𒃻 𒆷 𒋫𒊓𒄯𒌋𒉌 𒆠𒄿 𒄩𒀭𒉌𒂊 𒀜𒌅𒉡>
  text <𒀸 𒌋𒅗 𒊩𒈨𒌍𒆪𒉡 𒌉𒈨𒌍𒆪𒉡 𒌉𒊩𒈨𒌍𒆪𒉡 𒀀:cloud(|𒈾|)𒂍𒈨𒌍𒆪𒉡 𒆷 𒋫𒊓𒄴𒄷𒊏>
  text <𒆠𒈫 𒆠𒈫 𒆠𒄿 𒃻 𒄷 𒀸 𒌅𒁀𒆥 𒄑𒂟𒁁𒌋𒉌>
  text <𒀀𒈾 𒅗𒋙𒉡 𒋀𒈨𒌍𒆪𒉡 𒌉𒈨𒌍𒆪𒉡 𒀸 𒋗𒈫 𒂗𒁁𒈨𒌍𒆪𒉡>
  text <𒇺𒅗𒉡𒆪𒉡>
  text <𒆠𒈫 𒆠𒈫 𒍜𒈨𒌍𒆪𒉡 𒍜 𒃻 𒊩𒈨𒌍𒆪𒉡 𒋀𒈨𒌍𒆪𒉡>
  text <𒌉𒈨𒌍𒆪𒉡 𒌉𒊩𒈨𒌍𒆪𒉡 𒆠𒄿 𒆥𒊒>
  text <𒆪𒌒𒊑 𒀮𒁲 𒇻𒉌𒇷𒈬>
  text <𒆠𒈫 𒆠𒄿 𒃻 𒄩𒂊𒊒𒍑𒄭 𒌑𒈠𒈬 𒀸 𒄒𒉿>
  text <𒄑𒊓𒉺𒆪𒌋𒉌 𒀜𒌅𒉡:cloud(|𒊩𒈨𒌍|)𒆪𒉡 𒋀𒈨𒌍𒆪𒉡 𒌉𒈨𒌍𒆪𒉡>
  text <𒌉𒊩𒈨𒌍𒆪𒉡 𒀸 𒋗𒈫 𒇽𒉽𒆪𒉡 𒈾𒊍𒁉𒋫>
  text <𒆠𒈫 𒆠𒈫 𒍜𒈨𒌍𒆪𒉡 𒍜𒈨𒌍 𒃻 𒊩𒈨𒌍𒆪𒉡 𒋀𒈨𒌍𒆪𒉡>
  text <𒌉𒈨𒌍𒆪𒉡 𒌉𒊩𒈨𒌍𒆪𒉡>
  text <𒆠𒄿 𒍜𒈨𒌍 𒃻 𒄯𒁀𒉋𒇷 𒇷𒂵𒄠𒊒>
  text <𒆠𒈫 𒆠𒈫 𒆠𒄿 𒃻 𒀸 𒊮𒁉 𒅗𒈠𒀀𒉌 𒊭 𒋭>
  text <𒆢𒈨𒌍 𒁄𒇻𒃻𒀀𒉌>
  text <𒀸 𒊮 𒍜𒈨𒌍𒆪𒉡 𒍜𒈨𒌍 𒃻 𒊩𒈨𒌍𒆪𒉡>
  text <𒋀𒈨𒌍𒆪𒉡 𒌉𒈨𒌍𒆪𒉡 𒌉𒊩𒈨𒌍𒆪𒉡>
  text <𒀸 𒁄𒂅𒋼𒆪𒉡 𒆢𒈨𒌍 𒇻𒌑𒁄𒇷𒋗>
  text <𒆠𒈫 𒆠𒈫 𒉅 𒆰 𒁇𒈬 𒆗𒈬𒌓 𒈬𒉡 𒀀𒆠𒇻>
  text <𒌷𒈨𒌍𒆪𒉡 𒆳𒆪𒉡 𒈾𒄀𒆪𒉡 𒇻𒃻𒆠𒇻>
  text <𒆠𒈫 𒆠𒈫 𒆠𒄿 𒍪𒌝𒁉 𒀸 𒋗𒈫 𒇽𒉽𒆪𒉡 𒇷𒉺𒋗𒆪𒉡>
  text <𒇽𒉽𒆪𒉡 𒇷𒅎𒊑𒄑𒆪𒉡>
  text <𒆠𒄿 𒃻 𒉿𒄑𒉿𒋢 𒀭𒉌𒌋 𒁉𒀪𒋗𒌋𒉌>
  text <𒆠𒄿 𒄩𒀭𒉌𒄿 𒀸 𒅆 𒀭 𒌋 𒈗 𒀀𒈨𒇻𒋼>
  text <𒉌𒄫𒆪𒉡 𒇷𒅁𒀪𒅖>
  text <:cloud(|𒆠|)𒈫 𒆠𒈫 𒀀𒈾 𒅗𒈾𒋙𒉡 𒊩𒈨𒌍𒆪𒉡 𒋀𒈨𒌍𒆪𒉡 𒌉𒈨𒌍𒆪𒉡>
  text <𒌉𒊩𒈨𒌍𒆪𒉡 𒀸 𒉿𒌀𒋾 𒇷𒄴𒈾𒄣𒆪𒉡>
  text <𒆠𒄿 𒃻 𒉌𒈬 𒃻 𒂃𒋭 𒀸 𒉈 𒅖𒊬𒊐𒌋𒉌>
  text <𒃻 𒁲𒁲 𒀸 𒀀𒈨𒌍 𒄿𒈤𒄩𒄷𒌋𒉌>
  text <𒆠𒄿 𒄩𒀭𒉌𒂊 𒆷𒀭𒆪𒉡 𒀸 𒀭𒄑𒁇 𒌨𒈬𒌋>
  text <𒀸 𒀀𒈨𒌍 𒇻𒁕𒁍𒌋>
  text <:cloud(|𒋳𒈠 𒀜𒌅𒉡 𒀸 𒊮 𒀀|)𒁲𒂊 𒀭𒉡𒋾 𒃻 𒁹𒀸𒋩𒉽𒀸 𒌋𒌋 𒆳𒀸𒋩>
  text <:cloud(|𒌋 𒌉|)𒈨𒌍𒋙 𒌉𒌉𒈨𒌍𒋙:cloud(|𒋫𒄩|)𒁕𒀀𒉌>
  text <𒆠𒈫 𒆠𒄿 𒃻 𒄑𒇀 𒀭𒉌𒌓 𒀀𒁲 𒊓𒋛𒃻>
  text <𒀸 𒁁𒈨𒌍 𒊏𒄴𒍝𒌅𒌋𒉌 𒆠𒄿 𒄩𒀭𒉌𒂊>
  text <𒀸 𒉠 𒇽𒉽𒆪𒉡 𒄑𒇀𒈨𒌍𒆪𒉡>
  text <𒀸 𒊮 𒁁𒈨𒌍 𒃻 𒊏𒈨𒉌𒆪𒉡 𒇷𒊏𒄴𒍝>
  text <𒀭𒈨𒌍 𒈠𒆷 𒀸 𒁾𒉿 𒀀𒁲:cloud(|𒂊|)𒀭𒉌𒂊 𒈬𒋗𒉡 𒍠:cloud(|𒊒|)>
  text <𒆠𒄿 𒄑𒉿𒋃𒆥 𒇻𒃻𒊍𒁉𒊒𒆪𒉡>
  text <𒆠𒄿 𒊩 𒀸 𒅆 𒇽𒉽𒆪𒉡 𒇷𒉺𒋗𒆪𒉡>
  text <𒀭𒈨𒌍 𒈠𒆷 𒀸 𒁾𒉿 𒀭𒉌𒄿 𒈬𒋙𒉡 𒍠𒊒>
  text <𒀀𒈾 𒅗𒋙𒉡 𒋀𒈨𒌍𒆪𒉡 𒌉𒈨𒌍𒆪𒉡>
  text <:cloud(|𒌉𒊩𒈨𒌍𒆪𒉡 𒆠𒄿 𒀠𒇻𒋾 𒀀𒈾 𒆥𒅔𒌋𒌋|)>
  text <𒇻𒃻𒁲𒇻𒆪𒉡>
  text <𒆠𒄿 𒉈 𒆷 𒄭𒂵𒌅 𒆷 𒅆𒂟𒌓 𒇻𒊩𒁍𒆪𒉡>
  text <𒆠𒄿 𒃻 𒉌𒈨𒌍 𒀸 𒊮𒁉 𒍜𒈨𒌍𒆪𒉡 𒅕𒊐𒌋𒉌>
  text <𒆠𒄿 𒄩𒀭𒉌𒂊 𒋫𒈨𒌓 𒀭𒉌𒌅 𒀸 𒊮𒁉 𒍜𒈨𒌍𒆪𒉡>
  text <𒍜𒈨𒌍 𒃻 𒋀𒈨𒌍𒆪𒉡 𒌉𒈨𒌍𒆪𒉡 𒌉𒊩𒈨𒌍𒆪𒉡>
  text <𒇻𒊺𒊑𒁍>
  text <𒆠𒄿 𒃻 𒀀𒊏𒊑 𒀀𒈾 𒀭𒂗 𒄴𒂅𒌋𒉌>
  text <𒆏𒉿 𒃻 𒀉𒈫𒈨𒌍𒋙𒉡 𒄊𒈫𒈨𒌍𒋙𒉡 𒌑𒁁𒋾𒄣𒌋𒉌>
  text <𒅆𒈫𒈨𒌍𒋙𒉡 𒌑𒃲𒇸𒌋𒉌>
  text <𒆠𒄿 𒄩𒀭𒉌𒂊 𒌨𒈠𒊒𒆪𒉡>
  text <𒆠𒄿 𒄀𒆹 𒀸 𒀀𒈨𒌍 𒇻𒉌𒋙𒆪𒉡>
  text <𒆠𒄿 𒋡𒉌:cloud(|𒂊|)𒀸 𒋆𒋛 𒇽𒉽𒆪𒉡 𒇻𒊩𒈜𒆪𒉡>
  text <𒋳𒈠 𒀜𒌅𒉡 𒁹𒀸𒋩𒉽𒀸 𒌋𒌋 𒆳𒀸𒋩 𒂗𒆪𒉡>
  text <𒅇 𒁹𒀸𒋩𒆕𒀀 𒌉𒌋𒌋 𒃲𒌋 𒃻 𒂍𒍑𒋼>
  text <𒅇 𒋀𒈨𒌍𒋗:cloud(|𒌉 𒂼|)𒋙 𒃻 𒁹𒀸𒋩𒆕𒀀>
  text <𒌉𒌋𒌋 𒃲 𒃻 𒂍𒍑𒋾 𒊑𒄴𒋾 𒌉𒈨𒌍>
  text <𒍢𒀉𒊮𒁉 𒃻 𒁹𒀸𒋩𒉽𒀸 𒌋𒌋 𒆳𒀸𒋩>
  text <𒌅𒉘𒈠𒀀𒉌 𒀀𒈾 𒍠 𒌋 𒆏 𒊑𒋃𒀀𒉌>
  text <𒃻 𒀀𒈾 𒍠 𒅋𒋃𒌋𒉌 𒄈𒈨𒌍 𒇷𒆰𒀀𒋙>
  text <𒃻 𒀀𒈾 𒆏 𒅋𒋃𒌋𒉌 𒄈𒈨𒌍𒈠 𒇷𒆰𒀀𒋙>
  text <𒀀𒈾 𒅗𒀀𒋙𒉡 𒊩𒈨𒌍𒆪𒉡 𒋀𒈨𒌍𒆪𒉡>
  text <𒌉𒈨𒌍𒆪𒉡 𒌉𒊩𒈨𒌍𒆪𒉡>
  text <𒆠𒄿 𒇻𒉏 𒂵𒁲𒂊 𒇻:blank(7)>
  text <𒆠𒈫 𒆠𒄿 𒃻 𒆸𒇻 𒃻 𒋢𒀪 𒀭𒉡𒋼 𒄿𒄩𒈜𒌋𒉌>
  text <𒆠𒄿 𒄩𒀭𒉌𒂊 𒀜𒌅𒉡 𒊩𒈨𒌍𒆪𒉡 𒌉𒈨𒌍𒆪𒉡>
  text <𒌉𒊩𒈨𒌍𒆪𒉡 𒆷 𒋫𒉡𒄩 𒆷 𒋫𒍝𒆷𒆷>
  text <𒄑𒈠𒀀𒋼𒆪𒉡 𒀀𒈾 𒀀𒄭𒅖 𒇻 𒆷 𒄿𒃼𒊑𒁀>
  text <𒆠𒄿 𒃻 𒊮𒁍 𒃻 𒄷𒌒𒉿 𒊏𒄣𒌋𒉌>
  text <𒈜𒁉𒆪𒉡 𒇷𒊑𒄣>
  text <𒆠𒄿 𒇽𒉽𒆪𒉡 𒌑𒉺𒋫𒄷𒅗𒉡𒉌>
  text <𒋭 𒉌𒈨𒌍 𒍣𒅔𒍝𒊒𒀪 𒁁𒄑𒂞>
  text <𒀀𒈾 𒃻𒃶 𒉿𒀉𒄭𒆪𒉡 𒇷𒄴𒌨>
  text <𒆠𒄿 𒃻 𒈥𒌅 𒈥𒋥𒌋𒉌>
  text <𒀜𒌅𒉡 𒊩𒈨𒌍𒆪𒉡 𒌉𒈨𒌍𒆪𒉡 𒌉𒊩𒈨𒌍𒆪𒉡>
  text <𒀸 𒌋𒅗 𒀀𒄭𒅖 𒇻 𒈠𒊏𒆪𒉡>
  text <𒆠𒈫 𒀭𒌓 𒄷𒄩𒊒 𒃻 𒌓𒅗𒁇 𒀸 𒌋𒅗𒄭𒆪𒉡 𒌉𒈨𒌍𒆪:cloud(|𒉡|)>
  text <:cloud(|𒌉|)𒊩𒈨𒌍𒆪𒉡 𒇷𒄑𒄷𒁍 𒀸 𒄑𒌓𒊑 𒃻 𒆷 𒈾𒌓𒋗𒁲>
  text <𒇷𒁲𒆪𒉡 𒀀𒀀 𒌑𒊺𒍢 𒀮𒆳𒆲>
  text <𒆠𒄿 𒃻 𒋢𒈾𒀀𒁺 𒊩𒋡𒌅𒌋𒉌 𒀀𒈨𒌍𒃻>
  text <𒍝𒀊𒉺𒄷𒌋𒉌 𒀸 𒆕𒃼 𒍮𒈠𒁁 𒆗𒆗𒌅>
  text <𒋢𒈾𒁕𒆪𒉡 𒇻 𒋫𒄭𒁉>
  text <:cloud(|𒀸|)𒍮𒌝 𒀀𒈨𒌍 𒈬𒌋𒋫>
  text <𒆠𒄿 𒃻 𒋢𒂊𒁍 𒊩𒋡𒌅𒌋𒉌>
  text <𒀸 𒆕𒃼 𒉺𒋻𒋾:cloud(|𒋢𒂊𒁍|)𒈨𒌍𒆪𒉡>
  text <𒇷𒌓𒈠 𒀸 𒌋𒅗:blank(2)𒆪𒉡 :blank(4)>
  text <𒀭𒂗𒆤 𒂗 𒄑𒄖𒍝:cloud(|𒄑|)𒄖𒍝𒆪𒉡:cloud(|𒇻𒃻𒁄𒆤|)>
  text <𒀭𒉺 𒈾𒅆 𒁾𒉿 𒉆𒈨𒌍 𒀭𒈨𒌍>
  text <𒈬𒆪𒉡 𒈜𒅆𒁲 𒆰𒆪𒉡 𒀸 𒆳 𒇻𒄬𒌨>
  text <𒄑𒅅 𒀸 𒅆𒈨𒌍𒆪𒉡 𒇻 :blank(6)>
  text <𒄑𒅅𒈨𒌍𒆪𒉡:blank(4):blank(5)>
  text <𒌗𒄞𒋛𒁲 𒌓 𒌋𒐍𒆚>
  text <𒅆𒈬 𒁹𒀭𒉺𒂗𒉽 𒇽𒃻𒆳 𒌷𒂦𒈗𒊌𒆪>
  text <𒀀𒁲𒂊 𒃻 𒁹𒀸𒋩𒉽𒀸 𒌋𒌋 𒆳𒀸𒋩𒆠:cloud(|𒃻|)𒀸 𒌋𒅗 𒁹𒀸𒋩𒆕𒀀>
  text <𒌉𒌋𒌋 𒃲 𒃻 𒂍𒍑𒋾 𒃻 𒆳𒀸𒋩𒆠>
  text <𒅇 𒀸 𒌋𒅗 𒁹𒀭𒄑𒉢𒈬𒄀𒈾>
  text <𒌉𒌋𒌋 𒃲 𒃻 𒂍𒍑𒋾:cloud(|𒃻|)𒆍𒀭𒊏𒆠>
  text <𒊕𒉡:cloud(|𒌋𒉌|)>
