
text <Treacherous Astrologers>
  text <𒀀𒈾 𒈗 𒁁𒉌𒅀>
  text <𒀴𒅗 𒁹𒀭𒄑𒉢𒈬𒄀𒈾>
  text <𒇻𒌋 𒁲𒈬 𒀀𒈾 𒈗 𒁁𒉌𒅀>
  text <𒀭𒀝 𒅇 𒀭𒀫𒌓 𒀀𒈾 𒈗 𒁁𒉌𒐊>
  text <𒌨𒊒𒁍 𒁹𒃻𒊑𒁺 𒁹𒀭𒉺𒉽𒈨𒌍𒀳𒌍>
  text <𒌉𒆍𒀭𒊏𒆠>
  text <𒁹𒂗𒋧𒈾 𒌉𒁈𒉺𒇻𒆠>
  text <𒂊𒄈𒌓 𒄑𒊓𒀊𒊒𒌋𒉌>
  text <𒈠 𒀀𒁲𒂊 𒈗 𒀸 𒌋𒅗𒄭𒅗>
  text <𒄑𒋛𒂊𒉌 𒄑𒊓𒃶>
  text <𒈠𒀀 𒈪𒄿𒉌 𒊭 𒋫𒃻𒈠𒀀𒉌>
  text <𒀀𒈾 𒂗𒆪𒉡 𒋫𒃮𒁉𒀀>
  text <𒈠𒀀 𒌑𒈠𒀀 𒁹𒂗𒋼𒀀𒅕 𒁹𒀭𒌓𒆰𒁀𒃻>
  text <𒉈𒂊𒈬 𒊭 𒈗 𒅖𒅗𒉡𒃻𒉡𒌋𒉌>
  text <𒌨𒌓𒈪𒌑 𒊭 𒊏𒈠𒉌𒋙𒉡 𒂊𒁍𒍑>
  text <𒁹𒌉𒍑𒀀𒀀 𒊭 𒈗 𒅖𒁓𒋗𒌋𒉌>
  text <𒈠 𒀀𒌨 𒁈𒈨𒌍 𒀸 𒆍𒀭𒊏𒆠 𒆳𒊒>
  text <𒄑𒋛𒋙𒉡 𒉿𒄿 𒄑𒊓𒃶>
  text <𒀯𒈨𒌍 𒂊𒄯𒊒 𒇻𒁍𒄩𒁕𒀀𒉌>
  text <𒄿𒅘𒆠𒋢 𒀸 𒌋𒅗 𒈗 𒁁𒄿𒉌>
  text <𒌉𒈗 𒆍𒀭𒊏𒆠 𒆷 𒄿𒃮𒁉>
  text <𒈠𒀀 𒁹𒌉𒍑𒀀𒀀 𒌑𒁲𒂊𒋙 𒇽𒄬>
  text <𒁹𒂗𒋼𒀀𒅕 𒁹𒀭𒌓𒆰𒁀𒃻>
  text <𒀀𒁀 𒌓𒈬𒀭𒂗𒆤 𒋙𒉡>
  text <𒈬𒋗 𒆗𒆷 𒌓𒈬 𒀭𒂊 𒄿𒁕𒄢>
  text <𒅇 𒌦𒈨𒌍 𒃻 𒀀𒈾 𒁹𒀸𒋩𒈾𒁷𒈬>
  text <𒄑𒁁𒌑𒉌 𒀀𒈾 𒆳𒉏𒈠𒆠 𒀉𒁲𒉡𒌋𒉌>
  text <𒌒𒋫𒆟𒋙𒉡 𒀀𒁲𒂊 𒄑𒋛𒋙𒉡>
  text <𒄑𒊓𒃶 𒀸 𒀯𒊕𒈨𒃻 𒀯𒆕𒋛𒁲>
  text <𒌓𒋫𒈨𒋙𒉡 𒌑𒈠𒀀 𒉌𒄑𒋛𒈨>
  text <𒀀𒈾 𒌉𒈗 𒆍𒀭𒊏𒆠 𒉌𒅅𒁲𒁉>
  text <𒁹𒀴𒀭𒉺 𒂊𒄈𒌓 𒀀𒈾 𒁹𒂗𒋼𒀀𒅕>
  text <𒀀𒈾 𒁹𒀭𒌓𒆰𒁀𒃻 𒄑𒊓𒀊𒊏>
  text <𒈠𒀀 𒅆𒁾 𒊭 𒅋𒌨𒀭𒉌>
  text <𒈠𒀀 𒃻 𒆷 𒈗 𒀉𒊑𒅗>
  text <𒈠𒀀 𒀸 𒌋𒅗𒄭 𒉿𒄿𒅀 𒋡𒇷𒆷𒋗>
  text <𒁹𒋢𒆷𒀀𒀀 𒋀𒌑𒉌>
  text <𒀸 𒌋𒅗 𒀀𒁁 𒈗 𒀸 𒆳𒈠𒊬𒋾>
  text <𒌷𒉌𒉡𒌋 𒍝𒂍>
