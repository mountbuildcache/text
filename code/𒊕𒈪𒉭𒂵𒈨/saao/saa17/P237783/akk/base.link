
text <Sargon Invited to Intervene in Bab-Bitqi>
  text <𒀴𒅗 𒁹𒀭𒂗𒁀𒃻 𒀀𒈾 𒁲𒈾𒀭>
  text <𒈗𒌑𒆥 𒈗 𒋙 𒁁𒉌𒅀 𒈜𒌨>
  text <𒀭𒀝 𒌋 𒀭𒀫𒌓 𒀀𒈾 𒈗 𒌨𒊒𒁍>
  text <𒌝𒈠𒀀 𒀀𒈾 𒈗 𒁁𒉌𒅀𒀀𒈠>
  text <𒌓𒈬𒊻𒋢 𒀀𒈾 𒁀𒆳 𒍣𒈨𒌍 𒃻 𒈗 𒁁𒉌𒐊>
  text <𒀭𒂗 𒌋 𒀭𒀝 𒌑𒉌𒇷 𒁳𒁉 𒈤𒊒𒋾>
  text <𒈠𒆷 𒀀𒈾 𒈗 𒁁𒉌𒅀 𒉌𒅋𒋰𒊏>
  text <𒈗 𒌌 𒅖𒈨 𒂗𒈾 𒇽𒌀𒆷𒁍𒁕𒈨𒌍>
  text <𒃻 𒌷𒂍𒁹𒁕𒆪𒊑 𒀀𒈾 𒁹𒂗 𒉿𒄿>
  text <𒆠𒄿 𒄿𒌅𒊒 𒀀𒈾 𒀭𒀫𒌓𒌉𒍑𒋧𒈾>
  text <𒆠𒄿 𒅖𒁍𒊒 𒇽𒄘𒂗𒈾 𒁹𒀭𒀝𒀉𒅅>
  text <𒇽𒃻𒌆 𒅇 𒂊𒈮 𒃻 𒂍𒁹𒅀𒀀𒆠𒉌>
  text <𒀉𒋾𒋙𒉡 𒀀𒁲 𒌋𒅗 𒆍𒂍𒋡 𒆠𒄿 𒅋𒇷𒆪𒉌>
  text <𒇽𒊕𒉡 𒇽𒆠𒍪𒌑𒈨𒌍 𒃻 𒌷𒂍𒁹𒁕𒆪𒊑>
  text <𒇽𒀀𒊏𒈬 𒅇 𒂟𒈨𒌍 𒃻 𒌷𒂍𒁹𒁕𒆪𒊑>
  text <𒀀𒈾 𒌋𒅗𒄭𒋙 𒆠𒄿 𒌑𒌁𒊒>
  text <𒇽𒆠𒉺𒉡 𒆠𒄿 𒅁𒆷𒄷 𒄑𒊕𒌅>
  text <𒌌𒇻𒋾 𒆠𒄿 𒅖𒈬𒌑 𒀀𒈾 𒆪𒊑𒇷>
  text <𒀉𒋼𒄴𒋢 𒅇 𒀀𒁺𒌑 𒂟𒈨𒌍>
  text <𒈤𒊒𒋾 𒋗𒉡𒈠 𒃻 𒆳 𒆷 𒌑𒋳𒋡𒉡>
  text <𒃻 𒁳𒁉𒋗𒉡 𒈗 𒅖𒈬𒌑>
  text <𒉿𒄿𒋙𒉡 𒆠𒄿 𒌑𒊺𒍮𒌑>
  text <𒂊𒇷𒉌𒀉𒋾 𒅋𒋫𒀮𒉺𒊒>
  text <𒅇 𒌷𒈨𒌍𒋙𒉡 𒌑𒆗𒈾𒉡>
  text <𒉺𒀭 𒋗𒍮 𒈗 𒆷 𒄿𒁖𒃲>
  text <𒂊𒈮 𒀀𒈾 𒌷𒆍𒂍𒋡 𒇸𒇷𒆪𒉌>
  text <𒅇 𒀀𒁲 𒆷 𒂊𒈮 𒅋𒆷𒆪𒉌>
  text <𒅆𒌓𒋾 𒈗 𒀀𒈾 𒇽𒊕𒉡 𒅇>
  text <𒁹𒀀𒈾𒀭𒀝𒋳𒋃 𒇺𒋗𒉌 𒌝𒈠>
  text <𒆠𒄿 𒀾𒈬𒌑 𒀭𒀫𒌓𒌉𒍑𒋧𒈾>
  text <𒁁𒋡 𒃻 𒌓𒌓𒀝𒆠 𒄿𒄤𒇡 𒅇 𒁹𒄩𒋛𒉌>
  text <𒌉 𒁹𒅀𒀀𒋗𒈬 𒀀𒁲 𒇽𒆥𒉌𒋙>
  text <𒅇 𒇽𒀀𒊏𒈪𒋙 𒄿𒈾 𒊮𒁉 𒌑𒋀𒈨>
  text <𒌝𒈠 𒀀𒁺𒌑 𒂊𒈮 𒀠𒋰𒊩𒆪𒉡𒋙>
  text <𒁹𒁕𒄿𒉌 𒅇 𒇽𒌓𒌓𒀝𒆠𒌑𒀀>
  text <𒈠𒆷 𒀉𒋾𒋙 𒃻 𒄿𒈾 𒉺𒉌𒆪𒉡>
  text <𒀉𒋾 𒂊𒈬𒄣 𒄥𒊑𒁀𒋗𒈠>
  text <𒀀𒈾 𒌓𒌓𒀝𒆠 𒇷𒊒𒌒 𒀀𒁲 𒀀𒈾𒆪>
  text <𒀠𒆷𒅗 𒄿𒋆𒈬𒈠 𒌌 𒌦𒁕𒊍𒍪>
  text <𒈗 𒍢𒁍𒊻𒋢 𒄿𒁉𒆳 𒉌𒄿𒉌 𒈠𒆷 𒉌𒁺𒌑>
  text <𒀀𒈾 𒈗 𒉌𒅋𒋰𒊏 𒈗 𒆠𒄿 𒃻 𒄿𒇷𒀪𒌑>
  text <𒇷𒁍𒍑 𒆠𒄿 𒀭𒉌𒋾 𒈗>
  text <𒄿𒁳𒋙 𒈗 𒌨𒁉 𒌝𒈠 𒆳 𒊏𒁉𒋾>
  text <𒌓𒌁𒊏 𒅇 𒁉𒅕𒋾 𒆗𒈾𒋾 𒀸 𒋡𒀭 𒆳𒆳>
  text <𒀝𒋫𒇡 𒆠𒄿 𒈾𒋻𒌅>
  text <𒀀𒈾 𒈗 𒁁𒉌𒅀 𒀠𒋰𒊏>
  text <𒈗 𒆷 𒄿𒅗𒋙 𒂗𒈾𒈠 𒄭𒉺𒉌>
  text <𒅇 𒀴𒈨𒌍𒅗 𒅇 𒆳𒌵𒆠 𒆷𒋡𒋾𒅗>
  text <𒄿𒋼𒇻𒌑 𒀀𒈾 𒅆𒌓𒋾 𒈾𒋻𒌅>
  text <𒁍𒋗 𒄿𒆜𒅆 𒀀𒁺𒌑 𒁹𒅎𒊏>
  text <:blank(4)𒄿𒆳𒋻 𒅇:blank(5)>
  text <:blank(5)𒊍 :blank(8)>
