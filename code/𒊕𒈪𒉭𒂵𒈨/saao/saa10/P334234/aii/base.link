
text <Thanking the King>
  text <𒀀𒈾 𒈗 𒁁𒉌𒅀 𒀴𒅗 𒁹𒀭𒅎𒈬𒉽>
  text <𒇻𒌋 𒁲𒈬 𒀀𒈾 𒈗 𒁁𒉌𒅀>
  text <𒀸𒋩 𒀭𒊩𒌆𒆤 𒀭𒌍 𒀭𒌓 𒀭𒅎>
  text <𒀭𒀫𒌓 𒀭𒇡𒉺𒉌𒌈 𒀭𒀝 𒀭𒌨𒈨𒌈>
  text <𒀭 𒊭 𒌷𒀏𒆠 𒀭 𒊭 𒌷𒇹𒀭>
  text <𒀭𒊩𒌆𒅁 𒀭𒊩𒌆𒅁 𒀭𒌋𒄥 𒀭𒆷𒊍>
  text <𒀭𒈨𒌍 𒃲𒈨𒌍 𒊭 𒀭𒂊 𒆠𒁴 𒌋 𒀭𒈨𒌍 𒃲𒈨𒌍>
  text <𒀀𒅆𒁍𒋼 𒆳𒀸𒋩𒆠 𒆳𒌵𒆠 𒀀𒈾 𒈗 𒁁𒉌𒐊>
  text <𒀀𒆗𒌋𒌋 𒀀𒆗𒌋𒌋 𒌨𒊒𒁍>
  text <𒂅𒌒 𒊮𒁉 𒂅𒌒 𒍜𒈨𒌍 𒌓𒈨𒌍 𒁍𒁕𒈨𒌍>
  text <𒊺𒁉𒂊 𒇷𒌅𒋾 𒉺𒇷𒂊 𒃻 𒉡𒄴𒅆>
  text <𒀀𒈾 𒈗 𒁁𒉌𒅀 𒇷𒁲𒉡 𒈬 𒌋 𒆰>
  text <𒉭 𒇸𒇷𒁺 𒀀𒈾 𒈗 𒁁𒉌𒅀 𒇷:cloud(|𒆥|)𒋙>
  text <𒈽𒅗 𒇷𒅖𒈬𒄷 𒇷𒊐𒉿𒋙 𒍮𒇻𒇷>
  text <𒊭 𒈗 𒂗 𒈗𒈨𒌍𒉌 𒁁𒉌 𒅖𒁍𒊏𒀭𒉌>
  text <𒈠𒀀 𒌑𒈠𒀀 𒊮𒁀𒅗 𒇷𒁲𒅁𒅗>
  text <𒅅𒅗𒅗 𒄴𒄷𒌨 𒇻 𒆷 𒄿𒋼𒀀𒊒>
  text <𒊭 𒁕𒁀𒁉 𒀭𒉌𒄿 𒄭𒂵 𒅁𒅆𒋼>
  text <𒀭𒉌𒋼 𒁲𒅅𒋼 𒊭 𒀸 𒅆 𒀭 𒇽𒋾>
  text <𒈠𒄴𒋥𒌋𒉌 𒊭 𒈗 𒁁𒉌 𒂊𒁍𒋙𒌋𒉌>
  text <𒀀𒈾𒆪 𒄴𒄷𒌨 𒅅𒆠 𒌑𒋼𒀀𒊏>
  text <𒊮𒁉 𒌑𒃻𒉺𒀠 𒀀𒆠 𒃻 𒀜 𒀀𒈾 𒌉𒈨𒌍𒋙>
  text <𒂊𒁍𒍑𒌋𒉌 𒈗 𒁁𒉌 𒀀𒈾 𒇽𒀴𒈨𒌍𒋙>
  text <𒂊𒋫𒉺𒀾 𒋬 𒂍 𒌦𒈨𒌍 𒄿𒁉𒅆𒌋𒉌>
  text <𒌋𒌋𒉡 𒈗 𒃻 𒀀𒆠 𒀭𒉌𒄿 𒀀𒈾 𒇽𒀴𒈨𒌍𒋙>
  text <𒅆𒂟𒌅 𒂊𒁍𒍑𒌋𒉌 𒅇 𒀀𒀀𒌑>
  text <𒂗𒄭𒂵 𒃻 𒀀𒆠 𒀭𒉌𒄿>
  text <𒀀𒈾 𒂗𒄭𒂵𒋙 𒁕𒀊𒌅>
  text <𒌑𒌁𒊒𒌋𒉌 𒀀𒆠 𒄩𒀭𒉌𒈠>
  text <𒀭𒈨𒌍 𒃲𒈨𒌍 𒃻 𒀭𒂊 𒆠𒁴>
  text <𒁕𒀊𒌅 𒁲𒅅𒌅 𒀀𒈾 𒇷𒅁𒇷𒉿>
  text <𒊭 𒈗 𒁁𒉌𒅀 𒀀𒁺 𒀭𒂊 𒆠𒁴>
  text <𒁕𒊒𒌋𒉌 𒇷𒁍𒋙 𒀀𒆠 𒁕𒁀𒁍>
  text <𒀭𒉌𒌑 𒄭𒂵 𒅁𒅆𒌅 𒀭𒉌𒌅 𒁲𒅅𒌅>
  text <𒊭 𒈗 𒁁𒉌 𒂊𒁍𒍑𒌋𒉌 𒀾𒈬𒌋𒉌>
  text <𒀀𒄯𒌋𒉌 𒊮𒁉 𒄿𒁲𒁀𒀭𒉌 𒅁𒊑𒁕>
  text <𒄠𒈥 𒊭 𒄞𒈨𒌍 𒅔𒋾𒍢 𒉺𒉌𒅀 𒅕𒄣𒌓>
  text <𒄿𒊓𒀀𒈬 𒆠𒄿 𒀭𒉌𒈠 𒀸 𒊮 𒁕𒊒𒋼>
  text <𒊭 𒈗 𒁁𒉌𒐊 𒈗 𒁁𒉌 𒇻𒉺𒅈𒅆𒌋𒌋𒉌>
  text <𒀀𒆠 𒊭 𒋬 𒈗 𒁁𒉌𒐊 𒆠𒈾𒆪𒌋𒉌>
  text <𒀸 𒈬𒋾 𒋆𒋾 𒆷𒈬𒌓 𒈗 𒁁𒉌 𒇺𒁍𒊏>
  text <𒆠𒄿 𒊭 𒀀𒈾 𒁹𒁕𒁕𒀀 𒌑𒃶𒉌𒋙𒌋𒉌 𒀀𒈾 𒀀𒀀𒅆>
  text <𒇻𒅗𒉌𒋙𒌋𒉌 𒀀𒈾 𒌉𒈨𒌍𒐊 𒈗 𒁁𒉌 𒆠𒄿 𒀭𒉌𒈠>
  text <𒍑 𒇺𒆲 𒈗 𒁁𒉌 𒌉𒌉𒈨𒌍𒋙𒉡 𒇻𒌓𒅆𒅎>
  text <𒊭 𒈗 𒁁𒉌 𒅖𒁓𒀭𒉌 𒈠𒀀 𒀜𒋫 𒌉𒋀𒈨𒌍𒅗>
  text <𒌉𒋀𒀜𒈨𒌍𒅗 𒌒𒋫𒄭𒊏𒆪𒉡 𒀸 𒅆𒈨𒌍𒐊 𒋫𒍝𒍝>
  text <𒆠𒄿 𒄩𒀭𒉌𒈠 𒀸𒋩 𒀀𒁺 𒆥𒉌𒋙 𒀭𒂗 𒌋 𒀭𒀝>
  text <𒀀𒁺 𒆥𒉌𒋙𒉡 𒀭𒈨𒌍 𒃲𒈨𒌍 𒃻 𒀭𒂊 𒆠𒁴 𒂗 𒆥𒉌𒋙𒉡>
  text <𒈬 𒆰 𒉭 𒇸𒇷𒁺 𒈾𒈾𒁍 𒃻 𒈗 𒁁𒉌𒐊>
  text <𒇻𒉺𒄭𒊒 𒀸 𒅆𒈨𒌍𒋙𒉡 𒇻𒃻𒍣𒍪 𒂗 𒀭𒂊>
  text <𒆠𒁴 𒁕𒊒𒌋𒉌 𒋗𒉡 𒇻 𒈬𒈠𒀪𒊒𒋼>
  text <𒊭 𒆕 𒆳𒆳 𒀀𒆠𒂊 𒁲𒅅 𒀀𒆠𒂊 𒄭𒂵>
  text <𒀀𒆠𒂊 𒈾𒋛𒅅 𒀀𒆠𒂊 𒊓𒁺𒌨 𒀀𒆠𒂊 𒆪𒉡>
  text <𒊭 𒈗 𒁁𒉌 𒂊𒁍𒍑𒌋𒉌 𒈗 𒁁𒉌>
  text <𒇷𒀉𒂅 𒂊𒋼𒈲 𒌑𒋢𒁁𒌅 𒄑𒍝𒆏>
  text <𒀀𒈾 𒌦𒈨 𒊌𒊑𒅆 𒀸 𒌋𒅗 𒁹𒀭𒌋𒄥𒌋𒌋𒀀𒉌>
  text <𒁹𒀭𒉺𒋧𒈬 𒋀𒋙 𒃻 𒈗 𒁁𒉌>
  text <𒉈𒂊𒈬 𒅖𒆲𒀭𒉌𒉌>
  text <𒀸 𒃮𒁉 𒀀𒄭𒅀 𒊍𒋛𒈨>
  text <𒀀𒁲 𒌍𒊑𒋙>
