
text <Affairs of the Aššur Temple>
  text <𒀀𒈾 𒈗 𒂗𒅀>
  text <𒀴𒅗 𒁹𒀝𒆰𒆷𒉡>
  text <𒇻𒌋 𒂄𒈬 𒀀𒈾 𒈗 𒂗𒐊>
  text <𒀭𒀝 𒌋 𒀭𒀫𒌓 𒀀𒈾 𒈗 𒂗𒐊 𒌨𒊒𒁍>
  text <𒀸 𒌋𒅗 𒇻𒁕𒊑𒂊 𒄀𒉌𒂊 𒊭 𒀸𒋩>
  text <𒊭 𒈗 𒁁𒉌 𒀀𒈾 𒇽𒀴𒋙 𒅖𒁓𒀭𒉌>
  text <𒈠𒀀 𒌋𒌋𒉡 𒀸 𒇽𒃲𒈨𒌍 𒊭 𒆷 𒅎𒈠𒄥𒌋𒉌>
  text <𒆷 𒄿𒁷𒌋𒉌 𒆷 𒌑𒃻𒀭𒍢>
  text <𒆷 𒌑𒋛𒅅 𒀸 𒋾𒈠𒇷>
  text <𒀀𒈾 𒈗 𒂗𒐊 𒆷𒀀 𒀾𒁍𒊏>
  text <𒀭𒉡𒋼 𒇽𒃲𒈨𒌍 𒊭 𒇻𒁕𒊑𒄿>
  text <𒆷𒀀 𒀉𒁷𒌋𒉌>
  text <𒇽𒂗𒉆 𒆳𒁇𒄬𒍝>
  text <𒆳𒊏𒂟𒉺 𒌷𒆕𒍣>
  text <𒌷𒄿𒊓𒈾 𒌷𒌀𒂊 𒆳𒆰𒆷𒉌𒀀>
  text <𒌷𒅈𒉻𒁕 𒉽 𒊭 𒁕𒊑𒄿 𒆷 𒄿𒁷𒌋𒉌>
  text <𒆳𒊏𒂟𒉺 𒆳𒁇𒄬𒍝>
  text <𒆳𒁲𒄣𒆠𒈾 𒇽𒃲𒋼𒀀𒌋𒌋 𒁹𒁲𒋻𒀭𒅎>
  text <𒌷𒄿𒊓𒈾 𒆳𒄬𒍣𒀜𒁇>
  text <𒌷𒄵𒌈 𒌷𒅈𒍪𒄭𒈾>
  text <𒌷𒇹𒀭 𒌷𒄖𒍝𒈾>
  text <𒌷𒃻𒄷𒉺 𒌷𒌓𒉡𒈾>
  text <𒌷𒊑𒈬𒋢 𒉽 𒀭𒉡𒋼>
  text <𒊭 𒊺𒉻𒈨𒌍 𒊺𒍩𒀀𒀭>
  text <𒄀𒉡𒌋 𒆷 𒄿𒁷𒌋𒉌>
  text <𒅇 𒀸 𒌋𒅗 𒇽𒋃 𒂍 𒇽𒈬>
  text <𒇽𒋃 𒋧𒃻 𒇽𒃲𒃻𒈨𒌍>
  text <𒊭 𒈗 𒁁𒇷 𒅖𒀠𒌋𒉌>
  text <𒋬 𒊑𒂊𒅆 𒃲𒇻𒁍>
  text <𒆠𒄿 𒀭𒉌𒄿 𒋗𒌋𒌓 𒉈𒂗𒋙𒉡>
  text <𒇽𒋃 𒊭 𒂍 𒇽𒈬 𒍢𒄴𒊑>
  text <𒁹𒌍𒉽𒈨𒌍𒋢 𒊌𒁕𒈜𒋙>
  text <𒁹𒀸𒋩𒆰𒀸 𒇽𒋃 𒊭 𒌷𒀏>
  text <𒋼𒀀𒍢𒋙 𒂊𒋫𒆗 𒀸 𒈥𒃻𒀀𒉌>
  text <𒄩𒀀𒋛 𒌆𒌋𒊕𒋙 𒈠𒄭𒅕>
  text <𒆷𒀀 𒄭𒂅 𒆗𒉡 𒄴𒁲 𒀜𒋙 𒊭>
  text <𒇽𒋃 𒊭 𒂍 𒇽𒋧𒃻>
  text <𒄑𒍎 𒊭 𒀸𒋩 𒅅𒋫𒊏𒅈>
  text <𒀸 𒌋𒅗𒄭 𒁲𒂊𒆠 𒀭𒉌𒌋>
  text <𒀜𒅗 𒀸 𒆪𒈨𒋙 𒀸 𒉺𒀭 𒄑𒍎>
  text <𒅁𒋾𒆥𒋢 𒌉 𒂗 𒌆𒌋𒊕 𒋗𒌋>
  text <𒀸 𒆷 𒋚𒊓𒋢𒋼 𒆷 𒃲𒇻𒌒>
  text <𒅇 𒀸 𒌋𒅗 𒇽𒃲𒃻𒈨𒌍>
  text <𒁹𒌍𒉽𒈨𒌍𒋢 𒀸 𒌋𒅗 𒀝𒇷𒋙𒉡>
  text <𒅁:cloud(|𒋾𒆥𒋢|)𒆤𒌅 𒀸 𒊮𒁉𒋙>
  text <𒃲𒇻𒌒 𒌆𒌋𒊕𒋙 𒈠𒆟>
  text <𒀭𒉡𒋆 𒐍 𒈬𒀭𒈾>
  text <𒋬 𒁉𒀉 𒈪𒌅𒌋𒉌>
  text <𒌑𒈠𒀀 𒌉𒋙>
  text <𒋬 𒉿𒅕𒋾𒋙>
  text <𒄑𒍝𒊍>
  text <𒆤𒌓 𒀸 𒆷𒁉𒊑 𒀀𒁺 𒊮 𒁹𒌋𒌋𒁺 𒁹𒌍𒉽𒈨𒌍𒋢>
  text <𒃲𒇻𒁍 𒀭𒉌𒌋 𒋗𒌋𒌓 𒉈𒂗𒋙𒉡 𒈗 𒁁𒉌>
  text <𒆠𒄿 𒊭 𒄿𒆷𒌋𒉌 𒇷𒁍𒍑>
