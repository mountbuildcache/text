
text <The King’s Reign is Good; Petition for Urad-Gula>
  text <𒀀𒈾 𒈗 𒁁:cloud(|𒉌𒅀|)>
  text <𒀴𒅗 𒁹𒀭𒅎𒈬:cloud(|𒌑𒀫|)>
  text <𒇻 𒁲𒈬 𒀀𒈾 𒈗:cloud(|𒁁𒉌𒅀|)>
  text <𒀭𒀝 𒌋 𒀭𒀫𒌓 𒀀𒈾 𒈗:cloud(|𒂗𒅀|)>
  text <𒀀𒆗𒌋𒌋 𒀀𒆗𒌋𒌋 𒌨𒊒𒁍 𒀭𒊹:cloud(|𒈗 𒀭𒈨𒌍|)>
  text <𒀀𒈾 𒈗𒌑𒋾 𒆳𒀭𒀸𒋩 𒋗𒈬 𒊭:cloud(|𒈗|)>
  text <𒂗𒅀 𒄑𒍝𒋼𒀀 𒀭𒌓 𒌋 𒀭𒅎 𒀸 𒁉𒊑𒋙𒉡>
  text <𒆠𒂊𒉌 𒀀𒈾 𒈗 𒂗𒐊 𒀀𒈾 𒈗𒌑𒋾>
  text <𒆳𒆳 𒊌𒁷𒉡 𒉺𒇻𒌑 𒅆𒂟 𒌓𒈨𒌍>
  text <𒆠𒉡𒌑𒋾 𒈬𒀭𒈾𒈨𒌍 𒃻 𒈨𒃻𒊑>
  text <𒍪𒌦𒉌 𒃮𒁺𒌑𒋾 𒈪𒄿𒇷>
  text <𒃮𒋗𒋾 𒈠𒄭𒊒 𒁮𒄣 𒀭𒈨𒌍>
  text <𒊓𒀠𒈬 𒉺𒌓 𒀭 𒈠𒀪𒁕 𒂍𒆳𒈨𒌍>
  text <𒁕𒄷𒁕 𒀭𒈨𒌍 𒃲𒈨𒌍 𒊭 𒀭𒂊 𒌋 𒆠𒁴>
  text <𒀸 𒋻𒍢 𒈗 𒂗𒅀 𒊻𒋛𒇻𒌋𒉌>
  text <𒇽𒌓𒊭𒈬𒋼 𒄿𒊏𒄣𒁺>
  text <𒇽𒌉𒈨𒌍 𒄿𒍝𒈬𒊒 𒊩𒈨𒌍 𒊩𒌉𒈨𒌍>
  text <𒄩𒁲𒀀 𒊑𒃻 𒊩𒈨𒌍 𒄴𒄷𒍪>
  text <𒄣𒁕𒊭𒀀𒋼 𒄿𒊕𒆪𒉡>
  text <𒌉𒈨𒌍 𒌉𒊩𒈨𒌍 𒌑𒉺𒅁𒋗𒌑 𒋫𒀖𒌅>
  text <𒀾𒋥 𒊭 𒄭𒁕𒋗𒌋𒉌 𒀀𒈾 𒈬𒀀𒋼>
  text <𒋡𒁍𒌋𒉌 𒈗 𒁁𒉌 𒌒𒊑𒇷𒋢>
  text <:cloud(|𒊭 𒈬|)𒀭𒈾𒈨𒌍 𒈠𒀪𒁕𒋾>
  text <𒍝𒂍𒌋𒉌 𒋰𒋫𒋻>
  text <𒊭 𒌓𒈨𒌍 𒈠𒀪𒁺𒌑𒋾>
  text <𒈥𒍮𒌋𒉌 𒅁𒊑𒂅>
  text <𒁀𒊑𒌑𒋾 𒄑𒉺𒅁𒁍>
  text <𒌒𒁍𒇻𒋾 𒊻𒊓𒀜𒈪𒉡>
  text <𒈪𒊑𒋗𒌓 𒆪𒍦𒉿 𒊌𒋫𒀜𒋾𒈬>
  text <𒀀𒋫𒀀 𒀀𒈾𒆪 𒋬 𒁹𒀴𒀭𒄖𒆷>
  text <𒀸 𒄵𒌅𒋙𒉡 𒅅𒆠𒉌 𒆪𒊑 𒈜𒁉𒉌>
  text <𒃻𒉈 𒀭𒉡𒋆 𒈗 𒁁𒉌 𒊏𒀀𒈬>
  text <𒊭 𒌷𒀏𒆠 𒀀𒈾 𒌦𒈨𒌍 𒊌𒊑𒅆>
  text <𒀀𒈾 𒊕𒁺𒈨𒌍 𒈠𒀀 𒌉𒈨𒌍𒆪𒉡 𒁉𒆷𒀀𒉌>
  text <𒀸 𒉺𒉌𒅀 𒇷𒄑𒍣𒍪 𒁹𒀴𒀭𒄖𒆷>
  text <𒌉𒀀𒀀 𒋗𒌑 𒄑𒋛𒋙𒉡𒈠 𒀸 𒉺𒀭 𒈗>
  text <𒂗𒅀 𒇷𒍣𒄑 𒀀𒉌𒉡 𒋬 𒌦𒈨𒌍𒈠>
  text <𒃮𒁍 𒇻 𒄩𒁲𒀀𒉌 𒉌𒅕𒋻>
  text <𒈗 𒁁𒉌 𒉌𒅅𒊒𒌒 𒅆𒈫𒅀>
  text <𒋬 𒈗 𒂗𒅀 𒊕𒈾 𒊭 𒀸 𒊮𒁉 𒂍𒃲>
  text <𒄿𒍝𒍪𒌋𒉌 𒃮𒁉𒋙𒉡>
  text <𒆷 𒄿𒊏𒀪𒈬𒌦𒉌 𒁁𒂖𒁵𒅀>
  text <𒀸 𒊮𒁉𒋙𒉡 𒆷𒀾𒋙 𒊭 𒂄𒈠𒀭𒉡>
  text <𒀀𒁕𒈾𒀾𒋙𒌦𒉌 𒄿𒈤𒄯𒀭𒉌𒉌>
  text <𒀊𒁍𒌓𒋾 𒄿𒂟𒁁𒌋𒉌 𒈗 𒁁𒉌>
  text <𒊑𒂊𒈬 𒀸 𒌋𒅗 𒀴𒋙 𒇷𒄑𒁁𒋢>
  text <𒀸 𒄵𒋾 𒌦𒈨𒌍 𒃮𒁍 𒀀𒈾𒆪 𒇻 𒆷 𒀀𒈬:cloud(|𒀜|)>
  text <𒄩𒁲𒀀𒉡𒋼𒅀 𒈥 𒊮𒁉𒋙𒉡>
  text <𒀸 𒌋𒅗𒅀 𒇻 𒆷 𒄿𒈠𒍢𒌋>
