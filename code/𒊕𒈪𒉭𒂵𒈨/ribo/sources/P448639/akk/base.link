
text <ANE.39.1902>
  text <𒀭𒊊𒀕𒃲𒈗𒌑𒍮𒌫 𒈗 𒆍𒀭𒊏𒆠>
  text <𒈬𒌓𒁲𒅖 𒂍𒊕𒅍 𒅇 𒂍𒍣𒁕>
  text <𒂊𒁉𒅖 𒁕𒄠𒂵𒀀𒋾>
  text <𒊭 𒀀𒈾 𒂊𒉿𒂊𒋗 𒈗𒌑𒋾𒋗 𒁕𒊑𒋾>
  text <𒀭 𒃲𒃲 𒅖𒆪𒉡 𒈪𒀉𒇻𒊌𒋾>
  text <𒀭𒀫𒌓 𒀀𒊭𒊑𒁺 𒀭𒀭 𒈬𒅆𒅎 𒅆𒈠𒀀𒋾>
  text <𒀀𒈾 𒆠𒅖𒋗𒋾 𒈠𒁕𒈠𒁕 𒂊𒁉𒂊𒋗>
  text <𒄿𒅆𒈬 𒅆𒈠𒀜𒋢>
  text <𒀀𒈾 𒊑𒂍𒌑𒋾 𒍝𒀠𒈠𒀜 𒂵𒂵𒁮 𒂊𒁉𒂊𒋗>
  text <𒀭𒀝 𒌉𒍑 𒆠𒄿𒉏 𒄑𒃻𒉺 𒄿𒊭𒅈𒋾>
  text <𒌑𒊭𒀜𒈪𒄷 𒋡𒌅𒍑𒋗>
  text <𒀀𒈾 𒂊𒁲𒊑 𒉌𒋆 𒂵𒈠𒇻 𒈠𒀀𒋾>
  text <𒀭𒀴𒊏 𒊭𒂵𒇥𒊒 𒀭𒀭 𒀉𒁲𒉡𒋗 𒅗𒀝𒆪𒋗>
  text <𒌉 𒀭𒂗𒈬𒅔𒃻 𒈗 𒁷𒌁𒆠 𒀀𒈾𒆪>
  text <𒉌𒉡𒌝 𒀭𒀫𒌓 𒂗 𒃲 𒊑𒂊𒅆𒅀 𒌑𒌌𒇻𒌑>
  text <𒈠𒁕 𒅇 𒉌𒋆 𒀀𒈾 𒁉𒂊𒇻 𒀉𒁲𒉆>
  text <𒀀𒈾𒆪 𒀀𒈾 𒀭𒀫𒌓 𒂗𒅀 𒅗𒀀𒀀𒈾𒀝 𒆷 𒁀𒀜𒆷𒀝>
  text <𒂍𒊕𒅍 𒅇 𒂍𒍣𒁕 𒀀𒍝𒀭𒈾𒀭>
  text <𒍑𒋼𒋼𒌍𒊺𒅕 𒂊𒌍𒊑𒂊𒋾>
  text <𒉺𒅈𒍮 𒊑𒌍𒌅𒌅 𒀸𒋼𒉌𒀪𒀀 𒅗𒀀𒀀𒉆>
  text <𒈲𒄭𒄊 𒂊𒊑𒄿 𒊭 𒄿𒈾 𒆠𒋧𒂊 𒆍𒆍 𒂍𒊕𒅍>
  text <𒀉𒋾 𒊑𒄿𒈬 𒆬𒌓 𒊭 𒋧𒅁𒉿𒂊 𒈾𒀭𒍪𒍪 𒅗𒀀𒀀𒉆>
  text <𒄿𒈾 𒆍𒀭𒌓𒌓𒁺 𒆍𒀭𒆗𒀀𒊏𒁉 𒆍𒃶𒅅 𒅇 𒆍𒅆𒂍𒁲𒌓>
  text <𒆷 𒍑𒍣𒍪 𒈗 𒈠𒄴𒊑>
  text <𒅀𒋾 𒀾𒊒 𒊭𒄴𒂅 𒊭 𒉺𒆷𒄩 𒀭𒀭 𒈬𒁺𒌑>
  text <𒂊𒅁𒋾𒅅𒈠 𒐍 𒈲𒄭𒄊 𒂊𒊑𒄿 𒊺𒍪𒍪𒌑𒋾>
  text <𒊭 𒇷𒅎𒉏 𒅇 𒀀𒀀𒁉 𒄿𒍝𒀭𒉡 𒄿𒈠𒀜 𒈬𒌑𒋾>
  text <𒋾𒄿𒊑 𒆬𒌓 𒂊𒅁𒁉 𒌑𒊭𒀠𒁉𒅖𒈠>
  text <𒄿𒈾 𒆍𒀭𒌓𒌓𒁺 𒆍𒀭𒆗𒀀𒊏𒁉 𒆍𒃶𒅅 𒅇 𒆍𒅆𒂍𒁲𒌓>
  text <𒄿𒈾 𒆠𒋛𒂊 𒆍𒆍 𒅆𒈾𒀀𒋾 𒆠𒈠 𒆷𒁉𒊑𒅎𒈠>
  text <𒀉𒋾 𒊑𒄿𒈬 𒆬𒌓 𒊭 𒋧𒅁𒉿𒂊>
  text <𒆠𒈠 𒋧𒈠𒀀𒋾𒋗 𒊑𒌍𒋫𒀀𒋾 𒌑𒍑𒍣𒄑 𒄿𒈾 𒆠𒃲𒇴>
  text <𒁈 𒅆𒈠𒀀𒋾 𒊭 𒆠𒊑𒅁 𒂍𒍣𒁕>
  text <𒊭 𒄿𒈾 𒍝𒄠𒈬𒊌𒆪 𒊑𒂊𒊭 𒊭𒀜𒋾>
  text <𒆠𒋾 𒋫𒁁𒂊 𒀭𒂗𒆤 𒀭𒀭 𒀭𒀫𒌓>
  text <𒀜𒁲𒄷 𒀀𒈾 𒆠𒊑𒅁 𒋗𒀭𒈾𒆠>
  text <𒌓𒐊𒆚 𒌓𒌋𒁹𒆚 𒄿𒈾 𒀀𒆷𒆪 𒅇 𒋫𒀀𒊑 𒊭 𒁀𒁉𒇴𒆠>
  text <𒄿𒊏𒄠𒈬𒌑 𒍢𒊒𒍑𒋗>
  text <𒆬𒌓 𒅁𒋾𒄣 𒉿𒋾𒅅𒋗>
  text <𒊒 𒋾𒅅𒉏 𒈪𒇴𒈬 𒌑𒊭𒀠𒁉𒅖𒋗>
  text <𒊭 𒅖𒌅 𒁉𒈾𒀀𒋾𒋗>
  text <𒄿𒋼𒂊 𒂍𒊕𒅍 𒋗𒋼𒋗𒊒 𒈬𒌑𒋗 𒂵𒀊𒋗𒋾>
  text <𒄿𒈾 𒉺𒇷𒂊 𒈗 𒈠𒄴𒊑 𒈬𒌑𒋗 𒀀𒈾 𒄿𒋼𒂊 𒂍𒊕𒅍>
  text <𒄑𒋢𒌑 :blank(1) 𒄿𒊑𒂊𒄣 𒀀𒈾 𒊓𒀀𒁍>
  text <𒅀𒋾 𒀀𒊭𒅈𒋗 𒆷𒉈𒊑 𒀸𒋼𒀪𒂊𒈠>
  text <𒈠𒆷𒀝 𒈪𒂊𒋗 𒆠𒈠 𒆷𒁉𒊑𒅎𒈠>
  text <𒀀𒈾 𒄿𒋼𒂊 𒂍𒊕𒅍 𒍑𒋼𒋼𒅆𒅕>
  text <𒉽𒂊 𒀭𒌓𒌓𒁺 𒊭 𒈗 𒈠𒄴𒊑 𒌑𒊭𒄴𒊒𒈠>
  text <𒆷 𒅁𒈾𒀀 𒋢𒊌𒆠𒋗>
  text <𒉽𒂊 𒌑𒊭𒄴𒊑𒈠 𒄿𒈾 𒆪𒌒𒊑 𒅇 𒀀𒄥𒊑>
  text <𒀊𒈾𒀀 𒋢𒊌𒆠𒋗>
  text <𒈪𒂊 𒉡𒄴𒋗 𒆷 𒈾𒉺𒅈𒆪𒋾>
  text <𒌑𒆠𒅔 𒀀𒈾 𒈠𒁕>
  text <𒀀𒈾 𒂍𒊕𒅍 𒅇 𒂍𒍣𒁕 𒆷 𒁀𒀜𒆷𒀝 𒊓𒀜𒋫𒄰>
  text <𒅗𒀠 𒈠𒄩𒍣 𒀭𒀭 𒀀𒈾 𒍣𒅔𒈾𒀀𒋾>
  text <𒀸𒋼𒉌𒀪𒀀 𒅗𒀀𒀀𒉆>
  text <𒉌𒉡𒈪𒋗 𒂍𒃲 𒈬𒊭𒁍 𒊬𒊒𒋾𒅀>
  text <𒊭 𒅕𒍢𒁴 𒆍𒀭𒊏𒆠 𒊭 𒆠𒊑𒅁 𒁀𒁉𒇴𒆠>
  text <𒅖𒌅 𒀀𒀀𒄿𒁍𒌫𒊭𒁍𒌝 𒋢𒇷𒂊 𒆍𒀭𒊏𒆠>
  text <𒀀𒁲 𒆠𒊭𒁺 𒀀𒇉𒌓𒄒𒉣𒆠>
  text <𒊭 𒈗 𒈠𒄴𒊑 𒄿𒇥𒋗𒈠 𒌑𒊏𒀝𒆠𒋢 𒋧𒅁𒁍𒋗>
  text <𒄿𒈾 𒇷𒅁𒁉 𒀀𒈾 𒆠𒁮𒀀𒉏 𒂍𒃲>
  text <𒀀𒈾 𒈬𒌔 𒆠𒊭𒁺 𒀀𒇉𒌓𒄒𒉣𒆠>
  text <𒄿𒄣𒌒𒈠 𒌒𒋫𒀜𒁲𒊑 𒍢𒅔𒁺𒋗>
  text <𒄿𒂵𒊒𒊭 𒄣𒌒𒁍𒌅 𒀜𒆠𒂊𒈠>
  text <𒋗𒇥𒌌 𒈪𒂊 𒀝𒋗𒌓>
  text <𒈪𒄭𒊏𒀜 𒈪𒂊 𒄿𒈾 𒆪𒌒𒊑 𒅇 𒀀𒄥𒊑>
  text <𒄿𒅆𒀉𒊓 𒌑𒊭𒅈𒅆𒀉𒈠>
  text <𒂊𒇥𒍑 𒌑𒊭𒀝𒇷𒅋𒈠>
  text <𒌑𒌌𒆷𒀀 𒊑𒂊𒊭𒀀𒊭>
  text <𒄑𒂞 𒁕𒈝𒌈 𒀀𒈾 𒅆𒄿𒁉𒊭>
  text <𒄑𒃶𒌌𒊭 𒅇 𒍮𒇻𒇷𒊭 𒌑𒊭𒀜𒊑𒄑>
  text <𒀭𒀫𒌓 𒂗 𒃲 𒀭𒂗𒆤 𒀭𒀭 𒋗𒁍𒌑>
  text <𒉡𒌫 𒀭𒀭 𒀊𒁉𒂊𒋗>
  text <𒄿𒈾 𒆠𒁉𒋾𒅗 𒍢𒅕𒋾 𒊭 𒆷 𒈾𒀝𒊑>
  text <𒂍 𒂊𒇥𒋗 𒆷𒆷𒀀𒋗 𒇻𒍑𒁍>
  text <𒄿𒈾 𒆠𒅕𒁉𒊭 𒅆𒁍𒌅 𒇻𒊌𒋗𒌓>
  text <𒇻𒍑𒁀𒀀 𒇷𒀉𒌅𒌑𒋾>
  text <𒅖𒌅 𒀭𒌫 𒀀𒁲 𒀭𒉺 𒂊𒈠 𒀭𒌓 𒀀𒍮𒌑>
  text <𒊭 𒈗𒈗 𒆠𒅁𒊏𒀀𒋾 𒊭 𒅗𒀠 𒋼𒉌𒊺𒂊𒋾>
  text <𒁉𒆷𒀜𒋢𒉡 𒅗𒁉𒀉𒋾>
  text <𒇻𒌝𒄷𒌫 𒆠𒅕𒁍𒍑𒊭>
  text <𒇷𒄿𒁍𒌑𒀀 𒄿𒈾 𒆠𒅕𒁉𒊭 𒀀𒈾 𒁕𒌷𒀀𒋾>
  text <𒍝𒀠𒈠𒀜 𒂵𒂵𒁮 𒇷𒁁𒂊𒇻>
