
text <Esarhaddon 134>
  text <𒀀𒈾 𒀭𒈹 𒀕𒆠 𒂊𒌀𒀖 𒀭𒂊 𒌋 𒆠𒁴 𒋡𒈩𒋾 𒀭𒈨𒌍 𒈲𒋾>
  text <𒃽 𒋩𒁍𒌓 𒄩𒈨𒆳 𒉺𒊏𒊍 𒀭𒀀𒉏𒌋𒌓 𒊭 𒈾𒃮 𒋗𒈛𒄷 𒋗𒌒𒄣𒌓𒁺 𒋡𒆪𒃻>
  text <𒃻𒉡𒆑 𒄿𒆷𒀀𒋼 𒊭 𒀸 𒅕𒈨 𒀀𒉡 𒅇 𒆠𒃲𒇷 𒋩𒊒𒄷 𒍨𒊒𒃻>
  text <𒄿𒆳 𒉠 𒅇 𒋫𒄩𒍣 𒀀𒇷𒆑 𒄿𒁲 𒈗 𒈪𒄫𒄿𒃻 𒈬𒊏𒀾𒅆𒁁 𒂵𒊑𒂊𒋙>
  text <𒀀𒅆𒁁 𒂍𒉪𒅅𒀭𒈾 𒊭 𒆠𒆗 𒂍𒀭𒈾 𒃽 𒀕𒆠 𒃽 𒃲𒋾 𒃽𒋙>
  text <𒁹𒀭𒊹𒋀𒋧𒈾 𒌋𒌋 𒋙 𒌋𒌋 𒆳𒀸𒋩𒆠 𒄊𒀴 𒆍𒀭𒊏𒆠 𒌋𒌋 𒆳𒋗𒈨𒊑 𒅇 𒌵𒆠>
  text <𒈗 𒂄𒂅 𒈲𒋼𒀪𒌋 𒀾𒊏𒀀𒋾 𒀭𒈨𒌍 𒃲𒈨𒌍 𒉺𒌓 𒂗 𒂗𒂗>
  text <𒁀𒉡𒌋 𒂍 𒀭𒊹 𒂊𒄫 𒂍𒊕𒅍 𒅇 𒆍𒀭𒊏𒆠 𒍝𒊩𒌆 𒂍𒍣𒁕>
  text <𒈬𒌓𒁹 𒂍𒀭𒈾 𒈬𒊕𒇸 𒌍𒊑𒂊𒋾 𒈠𒄩𒍣 𒊭 𒀸 𒆠𒆗𒅆𒈾 𒅖𒋳𒅗𒉡 𒋛𒈠𒀀𒋾>
  text <𒌉 𒁹𒀭𒌍𒉽𒈨𒌍𒋢 𒌋𒌋 𒋙 𒌋𒌋 𒆳𒀸𒋩𒆠 𒌉 𒁹𒌋𒌋𒁺 𒌋𒌋 𒆳𒀸𒋩𒆠 𒄊𒀴 𒆍𒁹𒁹𒆠 𒌋𒌋 𒆳𒋗𒈨𒊑 𒌋 𒌵𒆠>
  text <𒂍𒉪𒅅𒀭𒈾 𒂍 𒉺𒉺𒄭 𒀭𒅖𒋻 𒃽𒅀 𒊭 𒆠𒆗 𒂍𒀭𒈾>
  text <𒊭 𒌋𒌋 𒈤𒊑 𒄿𒁍𒋗 𒆷𒁀𒊕 𒅋𒌨𒈠 𒈪𒆤𒋾 𒅕𒅆>
  text <𒀾𒊏𒋾𒋙 𒀾𒋼𒀪 𒀸 𒀀𒄥𒊑 𒌋𒈬 𒆬𒁴 𒈠𒆤𒋫𒋙 𒀝𒊺𒅕>
  text <𒋗𒅀 𒀭𒈹 𒀕𒆠 𒃽 𒃲𒋾 𒊍𒁁𒈠 𒀀𒈾 𒆠𒆗𒋙 𒌑𒊺𒆗 𒋗𒁁 𒁕𒊏𒀀𒋼 𒌑𒊬𒈨>
  text <𒇻𒀬𒈨𒌍 𒌨𒊑𒄴𒋾 𒀝𒆠 𒍑𒌓𒍣𒄴 𒋛𒂵𒅈𒃻>
  text <𒀭𒈹 𒀕𒆠 𒃽 𒈲𒋾 𒀸 𒆠𒆗 𒂍 𒉺𒉺𒄭 𒋗𒀀𒋼 𒄩𒁲𒅖 𒀸 𒀀𒃻𒁉𒆠>
  text <𒅀𒀀𒋾 𒁹𒀭𒊹𒋀𒋧𒈾 𒌋𒌋 𒆳𒀸𒋩𒆠 𒀀𒆳 𒊩𒅆𒂟𒅀 𒇺𒃻𒆥 𒉺𒅁𒌇𒆠>
  text <𒋾𒆷 𒌓𒈨𒌍 𒋤𒈨𒌍 𒊺𒁉𒂊 𒀖𒌅𒌅 𒂅𒌒 𒍜 𒅇 𒄷𒌓 𒊮𒁉 𒅆𒄿𒈨 𒅆𒈠𒋾>
  text <𒀸 𒃮𒇻 𒅇 𒋫𒄩𒍣 𒄿𒁕𒀀𒀀 𒄿𒌨𒄯𒈠 𒆰𒆳 𒈾𒆠𒊑𒅀 𒇻𒈨𒅖 𒆰𒁀𒄫>
  text <𒈠𒋾𒈠 𒀸 𒄴𒋥 𒌓𒈨 𒉣 𒂕𒌋 𒊭 𒀸 𒁄𒋙 𒂍 𒉺𒉺𒄭 𒋗𒀀𒋼 𒅔𒈾𒄷 𒀭𒄷𒊻𒋢 𒇻𒌓𒁹>
  text <𒋗𒈨 𒀉𒋾 𒋗𒈨𒋙 𒇺𒄙 𒈬𒊬𒊒𒌋 𒅆𒋛𒀀 𒈬𒅀 𒉌𒄑 𒈜𒋗𒍑 𒇻𒀬 𒁄𒆠 𒀉𒋾 𒈬𒊬𒂊𒋙 𒇺𒆲>
  text <𒅅𒊑𒁉𒋙 𒀭𒈨𒌍 𒄿𒋆𒈬𒌋 𒊭 𒋗𒈨 𒆳𒊒 𒀸 𒅆𒌓 𒉌𒆸𒋾 𒄿𒉺𒀾𒅆𒂅>
  text <𒈬𒊬𒊒𒌋𒀀 𒄿𒀊𒁁 𒇻𒌋 𒀀𒊬𒋙 𒌑𒅘𒅗𒊒>
  text <𒀭𒈹 𒀕𒆠 𒀝𒄑 𒌨𒆸𒈨𒋗𒈠 𒅆𒆳 𒇷𒄷𒄭𒌓 𒇷𒋆𒋙>
  text <𒈬𒋙 𒆰𒋙 𒀸 𒆳 𒇷𒄬𒌨𒈠 𒀀𒀀 𒅕𒅆𒋙 𒊑𒂊𒈨>
