
text <Ashurbanipal Babylonian 04>
  text <𒁹𒀭𒊹𒆕𒀀 𒈗 𒃲 𒈗 𒆗𒉡 𒈗 𒊹 𒈗 𒆳𒀸𒋩>
  text <𒈗 𒄒𒋥 𒇹𒋾 𒈗 𒈗𒈨𒌍 𒉣 𒆷 𒃻𒈾𒀭>
  text <𒊭 𒌌𒌅 𒌓𒁴 𒂊𒀖 𒀀𒁲 𒌓𒁴 𒉺𒅁𒀖 𒄿𒁁𒇻𒈠>
  text <𒄀𒂇 𒈠𒇷𒆠 𒌑𒊕𒌋𒌋 𒊺𒁍𒍑𒋙>
  text <𒌉 𒁹𒀭𒊹𒋀𒋧𒈾 𒈗 𒃲 𒈗 𒆗𒉡 𒈗 𒊹 𒈗 𒆳𒀸𒋩>
  text <𒄊𒀴 𒆍𒀭𒊏𒆠 𒈗 𒆳𒅴𒂠 𒅇 𒌵𒆠>
  text <𒌉 𒌉 𒁹𒀭𒌍𒉽𒈨𒌍𒋢 𒈗 𒆗𒉡 𒈗 𒊹 𒈗 𒆳𒀸𒋩 𒀀𒈾𒆪𒈠>
  text <𒅆𒌓 𒂍𒊕𒅍 𒃻 𒀜 𒁀𒉡𒌋𒀀 𒆷 𒌑𒋡𒀜𒌅𒌋>
  text <𒀀𒈾𒆪 𒌑𒊕𒇸 𒆳𒌇𒆠 𒂍𒊕𒅍 𒌋 𒀭𒈨𒌍 𒁷𒌁𒆠>
  text <𒌑𒆥 𒆠𒁲𒉡𒌅 𒆍𒀭𒊏𒆠 𒀝𒀫>
  text <𒀾𒋙 𒆗𒉡 𒀀𒈾 𒋝 𒆷 𒄩𒁀𒇷 𒁹𒀭𒄑𒉢𒈬𒄀𒈾>
  text <𒋀 𒋫𒇷𒈨 𒀀𒈾 𒈗𒌋𒌅 𒆍𒀭𒊏𒆠 𒀊𒆤>
  text <𒀸 𒌓𒈨𒋙𒈠 𒂍𒈤 𒂍 𒀭𒊩𒌆𒈤 𒃻 𒆠𒆗 𒆍𒀭𒊏𒆠>
  text <𒌍𒋀 𒌑𒊺𒄫 𒀀𒈾 𒆳𒋾 𒀭𒊩𒌆𒈤 𒃽 𒈲𒌅>
  text <𒅁𒊺𒋼𒅀 𒊩𒅆𒂟𒈨𒌍 𒄩𒁹 𒈜𒁄𒇺𒈠>
  text <𒌓𒈨𒌑𒈠 𒈠𒄯 𒀭𒂗 𒀭𒃽𒐊 𒀖𒌨𒃼 𒁕𒈨𒅅𒋾>
  text <𒋾 𒌓𒈨 𒋤𒈨𒌍 𒇷𒋆 𒅆𒈠𒋾>
  text <𒀉𒋾 𒀭𒂊 𒌋 𒆠𒁴 𒇻𒆠𒅔 𒁄𒌑𒀀>
  text <𒅇 𒃻 𒁹𒀭𒄑𒉢𒈬𒄀𒈾 𒈗 𒆍𒀭𒊏𒆠>
  text <𒋀 𒋫𒅆𒐊 𒌓𒈨𒋙 𒇷𒊑𒆪 𒇺𒁉 𒀖𒌅𒌅>
  text <𒊭 𒋗𒈨 𒆳𒊒 𒅇 𒈬 𒋫𒅆𒅀 𒀸 𒅆𒌓 𒉌𒆸𒋾 𒄿𒉺𒀾𒅆𒂅>
  text <𒈬𒊬𒌋𒀀 𒄿𒀊𒁀𒌅 𒇻𒌋 𒀀𒊬𒋙 𒌑𒅘𒅗𒊒>
  text <𒀭𒊩𒌆𒈤 𒀸 𒈠𒄯 𒀭𒂗 𒀭𒃽𒐊 𒊩𒅆𒌨𒋙 𒀖𒌨𒃼>
  text <𒈬𒋙 𒆰𒋙 𒀸 𒆳𒆳 𒇷𒄬𒌨>
