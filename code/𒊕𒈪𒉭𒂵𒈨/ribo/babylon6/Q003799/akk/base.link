
text <Ashurbanipal Babylonian 01>
  text <𒀀𒈾 𒀭𒀫𒌓 𒈗 𒊹 𒀭𒐊𒐕𒐕 𒌋 𒀭𒀀𒉣𒈾𒆠 𒁀𒉌 𒀭𒂊 𒌋 𒆠𒁴 𒈬𒆥 𒄑𒄯𒊒>
  text <𒀀𒅆𒅁 𒂍𒊕𒅍 𒂗 𒆍𒀭𒊏𒆠 𒂗 𒃲𒄿 𒁁𒇷𒅀>
  text <𒀀𒈾𒆪 𒁹𒀭𒊹𒆕𒀀 𒈗 𒃲 𒈗 𒆗𒉡 𒈗 𒊹 𒈗 𒆳𒀸𒋩 𒈗 𒄒𒋥 𒇹𒋾>
  text <𒌉 𒁹𒀭𒊹𒋀𒋧𒈾 𒈗 𒃲 𒈗 𒆗𒉡 𒈗 𒊹 𒈗 𒆳𒀸𒋩 𒄊𒀴 𒁷𒌁𒆠>
  text <𒈗 𒆳𒅴𒂠 𒌋 𒌵𒆠 𒈬𒊺𒈨 𒆍𒀭𒊏𒆠 𒂊𒄫 𒂍𒊕𒅍>
  text <𒈬𒌓𒁹 𒌍𒊑𒂊𒋾 𒆰𒆳 𒈠𒄩𒍣 𒃻 𒄿𒈾 𒄫𒁉𒅆𒈾>
  text <𒅖𒋳𒅗𒉡 𒋛𒈠𒀀𒋾 𒅇 𒆳𒌇𒆠𒅆𒈾 𒁁𒇻𒌅 𒌑𒆠𒉡>
  text <𒌓𒍢 𒆠𒁺𒁲𒂊 𒆠𒈠 𒆷𒁉𒊑𒅎𒈠 𒌑𒋼𒊒 𒀾𒊒𒍑𒋗𒌦>
  text <𒌉 𒌉 𒁹𒀭𒌍𒋀𒈨𒌍𒋢 𒈗 𒃲 𒈗 𒆗𒉡 𒈗 𒊹 𒈗 𒆳𒀸𒋩 𒀀𒈾𒆪𒈠>
  text <𒀸 𒁄𒂊𒀀 𒂗 𒃲 𒀭𒀫𒌓 𒀸 𒊑𒃻𒀀𒋾 𒀀𒈾 𒁷𒌁𒆠 𒄿𒊒𒌝𒈠>
  text <𒀸 𒂍𒊕𒅍 𒃻 𒁕𒊏𒀀𒋾 𒋗𒁁𒋢 𒅕𒈨 𒆳𒌇𒆠 𒂍𒊕𒅍>
  text <𒅇 𒀭𒈨𒌍 𒁷𒌁𒆠 𒌑𒆠𒅔 𒆠𒁷𒉡𒌑𒌅 𒁷𒌁𒆠 𒀝𒀫>
  text <𒀾𒋙 𒆗𒉡 𒀀𒈾 𒋝 𒆷 𒄩𒁀𒇷 𒁹𒀭𒄑𒉢𒈬𒄀𒈾 𒋀 𒋫𒇷𒈨>
  text <𒀀𒈾 𒈗𒌑𒌅 𒆍𒀭𒊏𒆠 𒀊𒆤 𒅇 𒄿𒈾 𒆬𒌓 𒆬𒄀>
  text <𒉌𒋝𒋾 𒉌𒌓𒈨𒌍 𒂍𒊕𒅍 𒊍𒉡𒌦𒈠>
  text <𒆠𒈠 𒅆𒋛𒀀 𒁍𒊒𒈬 𒌑𒉆𒂇 𒂍𒌆𒀀 𒀸 𒌓𒈨𒋙𒈠>
  text <𒅎𒄥𒀭𒂗𒆤 𒂦 𒆍𒀭𒊏𒆠 𒉌𒁁𒀭𒂗𒆤 𒊩𒄷𒌑𒋙>
  text <𒊭 𒆷𒁀𒊕 𒅋𒌨𒌑𒈠 𒄿𒄣𒁍 𒅔𒈾𒀊𒌅>
  text <𒀾𒋙 𒈠𒊍𒇡𒋾 𒂍𒊕𒅍 𒅇 𒌍𒊑𒂊𒋾 𒆍𒀭𒊏𒆠>
  text <𒁺𒌦𒉡𒉡 𒀸 𒂊𒈮 𒌝𒈠𒈾𒀀𒋾𒅀 𒋩𒊕 𒉌𒁁𒀭𒂗𒆤>
  text <𒊩𒄷𒌑𒋙 𒀸 𒅆𒌓 𒀭𒋞 𒌍𒋀 𒌑𒊺𒄫𒈠 𒆍𒃲𒈨𒌍𒋙 𒌑𒊩𒆧>
  text <𒄑𒅅𒈨𒌍 𒌑𒊺𒄫𒈠 𒌑𒋥𒋫𒀀 𒀸 𒆍𒈨𒌍𒋙>
  text <𒉣 𒅈𒆪𒌑 𒃻 𒀸 𒁄𒂊𒋙 𒅆𒌓 𒋗𒀀𒋾 𒅔𒈾𒄷 𒌝𒈠𒉌 𒂗𒄣𒌅>
  text <𒅆𒋫𒀪𒀠 𒅎𒄥𒀭𒂗𒆤 𒂦 𒉌𒁁𒀭𒂗𒆤 𒊩𒄷𒌑>
  text <𒆠𒈠 𒋛𒈠𒋾𒋙𒉡 𒆷𒁉𒊏𒀀𒋾 𒂊𒁍𒍑 𒈬𒊬𒌋𒀀 𒀀𒄯𒈠>
  text <𒉌𒄑 𒁍𒋗𒍑 𒇻𒀬 𒁄𒆠 𒀉𒋾 𒈬𒊬𒂊𒅗 𒋗𒆲>
  text <𒅅𒊑𒁉𒅗 𒀭𒀫𒌓 𒄿𒋆𒈨 𒃻 𒋗𒈨 𒆳𒊒 𒌋 𒈬 𒋫𒅆𒅀>
  text <𒀸 𒅆𒌓 𒉌𒆸𒋾 𒄿𒀊𒁁 𒈬𒊬𒌋𒀀 𒀉𒋾 𒈬𒊬𒂊𒋙 𒆷 𒄿𒊕𒅗𒉡>
  text <𒀭𒀫𒌓 𒈗 𒄀𒅎𒊑 𒀝𒄑 𒌨𒆸𒈨𒋙𒈠>
  text <𒈬𒋙 𒆰𒋙 𒄿𒈾 𒆳𒆳 𒇷𒄬𒌨>
