
text <Esarhaddon 135>
  text <𒀀𒈾 𒀭𒈾𒈾𒀀 𒁍𒋢𒌝𒋾 𒄿𒆷𒀀𒋾 𒃻 𒄭𒇷 𒌋 𒌌𒍢 𒍝𒀪𒈾𒌅 𒇻𒇷𒂊 𒈠𒆷𒌅>
  text <𒁍𒉽𒋾 𒀭𒀀𒉏 𒋃𒊏𒄴𒋾 𒃻 𒀸 𒀮𒄯 𒁁𒇷𒂊𒋾 𒋩𒁀𒀀𒌅 𒂊𒉡𒊻𒊓>
  text <𒄭𒋥 𒀭𒈬𒍦𒄷𒈿𒀀 𒋾𒄑𒃼𒋾 𒋝𒊏𒋾 𒈾𒀪𒀉𒋾 𒈾𒉘𒋾 𒉣𒌑𒋾𒋙>
  text <𒀭𒌈 𒊑𒈨𒉌𒌈 𒀀𒇷𒆐 𒊑𒍢 𒈗 𒉺𒇷𒄭𒃻 𒈬𒊩𒁉𒋥 𒉺𒇷𒂊𒋙>
  text <𒀀𒅆𒁁 𒂍𒄭𒇷𒀭𒈾 𒃻 𒆠𒆗 𒂍𒀭𒈾 𒊬𒋥 𒀕𒆠 𒃽 𒃲𒌈 𒃽𒋙>
  text <𒁹𒀭𒊹𒋀𒋧𒈾 𒈗 𒋙 𒈗 𒆳𒀸𒋩𒆠 𒄊𒀴 𒆍𒀭𒊏𒆠 𒈗 𒆳𒋗𒈨𒊒 𒅇 𒌵𒆠>
  text <𒈗 𒋚𒂅 𒈲𒋼𒀪𒌑 𒀾𒊏𒀀𒋾 𒀭𒈨𒌍 𒃲𒈨𒌍 𒉺𒀀𒌓 𒂗 𒂗𒂗>
  text <𒁀𒀀𒉡𒌑 𒂍 𒀭𒊹 𒂊𒄫 𒂍𒊕𒅍 𒌋 𒆍𒀭𒊏𒆠 𒍝𒀀𒊩𒌆 𒂍𒍣𒁕>
  text <𒈬𒌓𒁹 𒂍𒀭𒈾 𒈬𒊕𒇸 𒌍𒊑𒂊𒋾 𒈠𒄩𒍣 𒃻 𒀸 𒄫𒁉𒅆𒈾 𒅖𒋳𒃶 𒋛𒈠𒀀𒋾>
  text <𒌉 𒁹𒀭𒌍𒋀𒈨𒌍𒋢 𒈗 𒋙 𒈗 𒆳𒀸𒋩𒆠 𒌉 𒁹𒈗𒁺 𒈗 𒆳𒀸𒋩𒆠 𒄊𒀴 𒆍𒀭𒊏𒆠 𒈗 𒆳𒋗𒈨𒊒 𒅇 𒀝𒅗𒁲𒄿>
  text <𒂍𒄭𒇷𒀭𒈾 𒂍 𒉺𒉺𒄭 𒀭𒈾𒈾𒀀 𒃽𒅀 𒃻 𒆠𒆗 𒂍𒀭𒈾>
  text <𒃻 𒈗 𒈤𒊑 𒄿𒁍𒋗 𒆷𒁀𒊕 𒅋𒌨𒈠 𒈪𒆤𒋾 𒅕𒅆>
  text <𒄑𒊑𒋾𒋙 𒀾𒋼𒀪𒄿 𒀸 𒋞𒀠𒃡𒊏 𒌋𒈬 𒆬𒁴 𒈠𒆤𒋫𒋙 𒀝𒅆𒅕>
  text <𒋗𒅀 𒀭𒈾𒈾𒀀 𒃽 𒃲𒌈 𒊍𒁁𒈠 𒀀𒈾 𒄫𒁉𒋙 𒌑𒊺𒆗𒈠 𒋗𒁁 𒁕𒊏𒀀𒋾 𒌑𒊬𒈨>
  text <𒇻𒀬𒈨𒌍 𒌨𒊑𒄴𒋾 𒀝𒆠 𒍑𒌓𒍣𒄴 𒅆𒃻𒃻>
  text <𒀭𒈾𒈾𒀀 𒃽 𒈲𒌈 𒀸 𒆠𒆗 𒂍 𒉺𒉺𒄭 𒋗𒀀𒋾 𒄩𒁲𒅖 𒀸 𒀀𒃻𒀀𒁉𒆠>
  text <𒅀𒀀𒋾 𒁹𒀭𒊹𒋀𒋧𒈾 𒉣 𒉺𒀀𒌓𒆠 𒀸 𒈠𒄯 𒀭𒀝 𒄩𒀀𒀀𒄿𒊑𒆠 𒋾𒄑𒋡𒊑 𒁀𒉌𒋾>
  text <𒋾 𒌓𒈨𒌍 𒋤𒈨𒌍 𒊺𒁉𒂊 𒀖𒌅𒌅 𒂅𒌑𒁉 𒍜 𒌋 𒄷𒌓 𒊮𒁉 𒅆𒄿𒈪 𒅆𒈠𒋾>
  text <𒁼 𒄑𒄖𒍝 𒈗𒌑𒋾𒅀 𒌑𒈝𒈨𒌍 𒋩𒅆𒁲 𒀉𒋾 𒀭𒂊 𒌋 𒆠𒁴 𒆥𒉌 𒁄𒌑𒀀>
  text <𒈠𒋾𒈠 𒀸 𒄴𒋥 𒌓𒈨𒌍 𒉣 𒂕𒌑 𒃻 𒀸 𒁄𒋙 𒂍 𒉺𒉺𒄭 𒋗𒀀𒋾 𒅔𒈾𒄷 𒀭𒄷𒊻𒋢 𒇻𒌓𒁹>
  text <𒋗𒈪 𒀉𒋾 𒋗𒈪𒋙 𒇺𒄙 𒈬𒊬𒊒𒌑 𒅆𒋛𒀀 𒈬𒅀 𒉌𒄑 𒈜𒋗𒍑 𒇻𒀬 𒁄𒆠 𒀉𒋾 𒈬𒊬𒂊𒋙 𒇺𒆲>
  text <𒅅𒊑𒁉𒋙 𒀭𒈨𒌍 𒄿𒋆𒈬𒌑 𒌋 𒃻 𒋗𒈪 𒆳𒊒 𒀸 𒅆𒌓 𒉌𒆸𒋾 𒄿𒉺𒀾𒅆𒂅>
  text <𒈬𒊬𒊒𒌑𒀀 𒅁𒁀𒌅 𒇻𒌋 𒀀𒊬𒋙 𒌑𒅘𒅗𒊒>
  text <𒀭𒈾𒈾𒀀 𒃽 𒋩𒁍𒋾 𒀝𒄑 𒌨𒆸𒈨𒋙𒈠 𒅆𒆳 𒇷𒄷𒄭𒁴 𒇷𒋆𒋙>
  text <𒈬𒋙 𒆰𒋙 𒀸 𒆳 𒇷𒄬𒌨𒈠 𒀀𒀀 𒅕𒅆𒅖 𒊑𒂊𒈬>
