
text <Esarhaddon 136>
  text <𒀀𒈾 𒀭𒈾𒈾𒀀 𒊬𒋥 𒀕𒆠 𒃽 𒃲𒋾 𒃽𒋙>
  text <𒁹𒀭𒊹𒋀𒋧𒈾 𒌋𒌋 𒆳𒀸𒋩 𒄊𒀴 𒆍𒀭𒊏𒆠>
  text <𒌋𒌋 𒆳𒋗𒈨𒊑 𒌋 𒌵𒆠 𒈲𒋼𒀪𒌋 𒀾𒋥 𒀭𒈨 𒃲𒈨>
  text <𒁀𒉡𒌋 𒂍 𒀭𒊹 𒂊𒄫 𒂍𒊕𒅍 𒌋 𒆍𒀭𒊏𒆠>
  text <𒈬𒌓𒁹 𒂍𒀭𒈾 𒈬𒊕𒆤 𒌍𒈩 𒆰𒆳 𒈠𒄩𒍣>
  text <𒊭 𒀸 𒄫𒁉𒅆𒈾 𒅖𒋳𒅗𒉡 𒋛𒈠𒀀𒋾>
  text <𒅗𒋃 𒌌𒌅 𒌓𒁴 𒂊𒇷𒋾 𒀀𒁲 𒌓𒁴 𒉺𒅁𒇷𒋾>
  text <𒊭 𒄀𒂇 𒈠𒇷𒆠 𒌑𒊕𒉌𒋗 𒊺𒁍𒍑𒋗>
  text <𒌉 𒁹𒀭𒌍𒉽𒈨𒌍𒋢 𒌋𒌋 𒆳𒀸𒋩 𒌉 𒁹𒌋𒌋𒁺 𒌋𒌋 𒆳𒀸𒋩𒆠>
  text <𒄊𒀴 𒆍𒀭𒊏𒆠 𒌋𒌋 𒆳𒋗𒈨𒊑 𒌋 𒌵𒆠>
  text <𒂍𒄭𒇷𒀭𒈾 𒂍 𒉺𒈜 𒀭𒈾𒈾𒀀 𒃽𒅀>
  text <𒊭 𒁹𒈾𒍣𒉠𒌨 𒌋𒌋 𒆍𒀭𒊏𒆠 𒄿𒁍𒋗>
  text <𒁹𒌷𒁀𒈥𒂁 𒌋𒌋 𒆍𒀭𒊏𒆠 𒌑𒆠𒌍𒋗𒌋>
  text <𒆷𒁀𒊕 𒅋𒌨𒈠 𒈠𒆤𒋾 𒅕𒅆>
  text <𒀾𒊏𒋾𒋙 𒀾𒋼𒀪 𒀸 𒀀𒄥𒊑 𒌋𒈬 𒆬𒁴>
  text <𒈠𒆤𒋫𒋙 𒀝𒂡 𒋗𒅀 𒀭𒈾𒈾𒀀 𒃽𒅀>
  text <𒊍𒁁𒈠 𒀀𒈾 𒄫𒁉𒋙 𒌑𒊺𒆗 𒋗𒁁 𒁕𒋥 𒌑𒊬𒈨>
  text <𒅆𒌓 𒃻𒀀𒋙 𒀭𒈾𒈾𒀀 𒄩𒁹 𒀸 𒀮𒇻𒋛𒃻>
  text <𒅀𒀀𒋾 𒁹𒀭𒊹𒋀𒋧𒈾 𒌋𒌋 𒆳𒀸𒋩 𒌋𒌋 𒆍𒁹𒆠>
  text <𒀀𒆳 𒊩𒅆𒂟𒅀 𒀸 𒈠𒄯 𒀭𒉺 𒂗𒐊 𒇺𒃻𒆥 𒉺𒅁𒆪𒃻>
  text <𒊭 𒋗𒈨 𒆳𒊒 𒀸 𒅆𒌓 𒉌𒆸𒋾 𒄿𒉺𒀾𒅆𒂅>
  text <𒈬𒊬𒌋𒀀 𒄿𒀊𒁁 𒇻𒌋 𒀀𒊬𒋙 𒌑𒅘𒅗𒊒>
  text <𒀭𒈾𒈾𒀀 𒀝𒄑 𒌨𒆸𒈨𒋙𒈠 𒈬𒋙 𒆰𒋙 𒇻𒄬𒌨>
