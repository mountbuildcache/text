
text <Esarhaddon 128>
  text <𒀀𒈾 𒀭𒌦𒃲𒂗𒆤𒆠 𒈠𒀠𒆐 𒍜𒊬𒀀𒆠 𒈲𒋾 𒋾𒄑𒃼𒋾 𒃻𒊒𒄴𒌅 𒀭𒈨𒌍 𒀭𒅔𒊩𒌆𒉌>
  text <𒃽 𒋩𒁍𒌅 𒃻 𒀀𒈾 𒈗 𒈪𒅅𒊑𒃻 𒁀𒀭𒋾𒅖 𒀉𒋫𒈾𒊍𒄩𒊒 𒁄𒋙 𒌑𒊩𒁀𒊒 𒄿𒊬𒊏𒆪𒍑 𒁕𒈾𒉡 𒅇 𒇷𒄿𒋾>
  text <𒊬𒋥 𒂗𒆤𒆠 𒀀𒅆𒁁 𒂍𒁈𒂉𒃻𒊏 𒂍 𒈬𒆥 𒋗𒁁 𒈗𒌑𒌅 𒃽 𒃲𒋾 𒃽𒋙>
  text <𒁹𒀭𒊹𒋀𒋧𒈾 𒈗 𒃲𒌑 𒈗 𒆗𒉡 𒈗 𒋙 𒈗 𒆳𒀸𒋩𒆠 𒈗 𒄒𒋥 𒅕𒂍𒋾 𒄊𒀴 𒁷𒌁𒆠 𒈗 𒆳𒋗𒈨𒊑 𒌋 𒌵𒆠 𒄿𒌅𒌓 𒆲 𒊮𒁉 𒀭𒂗𒆤>
  text <𒃻 𒌌𒌅 𒍢𒄭𒊑𒋙 𒁹 𒀭𒊹 𒀭𒂗𒆤 𒀭𒌍 𒀭𒌓 𒀭𒅎 𒀭𒀫𒌓 𒀭𒀝 𒀭𒌋𒄥 𒌋 𒀭𒈨𒌍 𒃲𒈨𒌍 𒂗𒈨𒌍𒋙 𒀉𒋳𒇻𒌑𒈠 𒉌𒄑𒆳𒋢 𒌑𒊕𒋃𒍑 𒄿𒈬𒊒 𒁕𒈾𒀭𒋙𒌦>
  text <𒀀𒈾 𒉡𒄴𒄷 𒊮𒁉 𒀭𒋾𒋙𒉡 𒌋 𒉡𒌒𒁍𒍑 𒅗𒁁𒋾𒋙𒉡 𒄑𒈪𒋙𒉡 𒁕𒊒𒌑 𒀉𒊒𒍮 𒌋𒅗𒋙>
  text <𒀸 𒂊𒈮 𒀭𒊹 𒀭𒂗𒆤 𒀭𒂗 𒌋 𒌉 𒀭𒂗 𒀭𒈨𒌍 𒋾𒅅𒇷𒋙 𒆰𒆳 𒆳𒆳 𒄿𒁉𒇻𒈠 𒄀𒂇 𒈠𒇷𒆪 𒌑𒊕𒉌𒋗 𒊺𒁍𒍑𒋗>
  text <𒁀𒉡𒌑 𒂍 𒀭𒊹 𒈬𒌓𒁹 𒂍𒆳 𒂊𒄫 𒂍𒊕𒅍 𒌋 𒁷𒌁𒆠 𒈬𒊕𒇸 𒌍𒊑𒂊𒋾 𒌋 𒈠𒄩𒍪 𒈬𒆥 𒆳𒌇𒆪>
  text <𒈗 𒃻 𒄿𒈾 𒌓𒈨𒌍 𒁄𒋙 𒂗 𒃲𒌑 𒀭𒀫𒌓 𒁹 𒁷𒌁𒆠 𒊓𒇷𒈬 𒅕𒋗𒌑 𒀸 𒂍𒊕𒅍 𒂍𒃲𒋙 𒅕𒈬𒌑 𒋗:cloud(|𒁁|)𒋢>
  text <𒀭𒀀𒉏𒃲𒌑 𒁹 𒌷𒋙 𒂦𒀭𒆠 𒌋 𒂍𒋙 𒂍𒁴𒃲𒌦𒈠 𒌑𒊺𒊑𒁍𒈠 𒌑𒊺𒅆𒁍 𒉺𒊩 𒁕𒊏𒀀𒋾>
  text <𒀭𒈨𒌍 𒆳𒆳 𒊩𒇻𒌅 𒋗𒋻𒋫𒋙𒉡 𒌓𒁲𒋗 𒌌𒌅 𒆠𒆗 𒆳𒀸𒋩𒆠 𒀀𒈾 𒀾𒊑𒋙𒉡 𒌑𒌁𒋙𒉡𒋾𒈠 𒌑𒆠𒉡 𒄑𒄣𒍑𒋙𒌦>
  text <𒉣 𒂗𒄣 𒀉𒉿𒋗 𒄩𒋀 𒆗 𒈨𒊑 𒃻 𒀸 𒈠𒄩𒍪 𒃲𒈨𒌍 𒋛𒈠𒀀𒋾 𒅖𒋳𒅗𒉡 𒍑𒋼𒅆𒊒 𒋗𒈛𒄷>
  text <𒌉 𒁹𒀭𒌍𒋀𒈨𒌍𒌷𒁀 𒈗 𒋙 𒈗 𒆳𒀸𒋩𒆠 𒌉 𒁹𒈗𒁺 𒈗 𒆳𒀸𒋩𒆠 𒄊𒀴 𒁷𒌁𒆠 𒈗 𒆳𒋗𒈨𒊑 𒌋 𒌵𒆠𒄿>
  text <𒇷𒅁𒇷𒉿 𒁕𒊒𒌑 𒃻 𒁹𒀭𒂗𒁀𒉌 𒌉 𒁹𒀀𒁕𒋛 𒈗 𒆳𒀸𒋩𒆠 𒉭 𒁄𒌀𒆠 𒋗𒄣𒊒 𒆰 𒈗𒌑𒌅 𒆠𒋃𒋾 𒍝𒀀𒋾>
  text <𒄿𒉡𒋗 𒂍𒁈𒂉𒃻𒊏 𒂍 𒀭𒌦𒃲𒂗𒆤𒆠 𒃽 𒃲𒋾 𒃽𒅀 𒃻 𒈗 𒈤𒊑 𒄿𒁍𒋗 𒆷𒁀𒊕 𒅋𒌨𒈠 𒄿𒄣𒌑𒁍 𒂍𒋞𒈨𒌍𒋙>
  text <𒀾𒊏𒋾𒋙 𒀾𒋼𒀪𒂊 𒈠𒆤𒋫𒋙 𒊍𒈽 𒋼𒈨𒂗𒋙 𒌑𒂟𒁉𒈠 𒁶 𒋛𒈠𒋾𒋙 𒆷𒁉𒊏𒀀𒋾 𒀸 𒅆𒌓 𒀭𒋞 𒅈𒍦 𒌑𒊕𒇸 𒆠𒈠 𒆳𒄿 𒊑𒅆𒋙 𒌌𒇷>
  text <𒀭𒌦𒃲𒂗𒆤𒆠 𒃽 𒋩𒁍𒌅 𒃽𒅀 𒅆𒌓 𒋗𒀀𒌅 𒄩𒁹 𒈜𒉺𒇺𒈠 𒀀𒆳 𒅆𒂟𒁴𒅀 𒇺𒃻𒆥 𒉺𒅁𒆪𒃻 𒁷 𒌓𒈨𒌍 𒋤𒈨𒌍 𒊺𒁉𒂊 𒀖𒌅𒌑𒌅 𒄭𒌒 𒍜 𒌋 𒄷𒌓 𒊮𒁉 𒇷𒋆 𒅆𒈠𒀀𒋾>
  text <𒈠𒋾𒈠 𒄿𒈾 𒄴𒋥 𒌓𒈨𒌍 𒉣 𒂕𒌑 𒃻 𒄿𒈾 𒌓𒈨 𒁄𒋙 𒂍 𒋗𒀀𒌅 𒅔𒈾𒄷𒈠 𒈠𒆤𒋾 𒄿𒆜𒋗𒌑 𒀾𒊏𒋾𒋙 𒇺𒋼𒀪𒂊 𒈠𒆤𒋫𒋙 𒌨𒂡>
  text <𒈬𒊬𒌑 𒅆𒋛𒀀 𒈬𒅀 𒉌𒄑 𒈜𒋗𒍑 𒇻𒀬𒀬 𒁄𒆠 𒀸 𒀾𒊑𒋙 𒇺𒆲 𒅅𒊑𒁉𒋙 𒀭𒈨𒌍 𒄿𒋆𒈬𒌑 𒌨𒊩 𒌓𒈨𒌍 𒌑𒊐𒉺𒀾 𒁶𒋾>
  text <𒃻 𒈬𒊬𒌑 𒅆𒋛𒀀 𒈬𒅀 𒀸 𒅆𒌓 𒉌𒆸𒋾 𒅁𒁀𒌅 𒇻𒌑 𒀀𒊬𒋙 𒌑𒅘𒅗𒊒>
  text <𒀭𒌦𒃲𒂗𒆤𒆠 𒃽 𒃲𒋾 𒀝𒄑 𒌨𒆸𒈨𒋙𒈠 𒈬𒋙 𒆰𒋙 𒀸 𒀮𒄯 𒆳𒆳 𒇷𒄬𒌨>
  text <𒃻 𒂍𒁈𒂉𒃻𒊏>
