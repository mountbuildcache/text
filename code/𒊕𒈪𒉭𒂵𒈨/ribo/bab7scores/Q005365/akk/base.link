
text <Nabopolassar 06>
  text <𒀀𒈾 𒀭𒀫𒌓 𒂗 𒊏𒉈𒅇>
  text <𒀭𒂗𒆤 𒀭𒀭 𒈬𒍑𒋫𒅈𒄩>
  text <𒀀𒅆𒅕 𒀭𒄿𒄄𒄄>
  text <𒍝𒀀𒉌𒅅 𒀭𒀀𒉣𒈾𒆠>
  text <𒉡𒌫 𒀭𒀭 𒀊𒁉𒂊𒋗>
  text <𒉿𒅆𒅁 𒂍𒊕𒅍>
  text <𒂗 𒆍𒀭𒊏𒆠 𒁁𒉌𒅀>
  text <𒀭𒈾𒁉𒌝𒌉𒍑𒌑𒍮𒌫>
  text <𒄊𒀴 𒆍𒀭𒊏𒆠>
  text <𒈗 𒈠𒁕 𒋗𒈨𒌷𒅎 𒅇 𒀝𒅗𒁲𒅎>
  text <𒊒𒁀𒀀𒄠 𒈾𒀪𒁮>
  text <𒋾𒊑𒄑 𒂵𒀜 𒀭𒈾𒁉𒌝 𒅇 𒀭𒀫𒌓>
  text <𒉿𒀸𒊒𒌝 𒊭𒄴𒁮>
  text <𒊭 𒉺𒆷𒄴 𒀭 𒅇 𒀹𒁯>
  text <𒇷𒀉𒈬𒁺 𒍪𒊒𒍑𒋗>
  text <𒍝𒉌𒅔 𒂍𒊕𒅍 𒅇 𒂍𒍣𒁕>
  text <𒈬𒍑𒋼𒀪𒅎 𒍝𒀝𒆠𒂊>
  text <𒊭 𒀭 𒃲𒃲 𒀀𒈾𒆪>
  text <𒂊𒉡𒈠 𒄿𒈾 𒆠𒉈𒀀𒁴>
  text <𒀭𒈾𒁉𒌝 𒅇 𒀭𒀫𒌓>
  text <𒈾𒊏𒄠 𒊬𒍍𒋾𒅀>
  text <𒅇 𒄑𒆪𒄀 𒁕𒈝>
  text <𒊭 𒀭𒀴𒊏 𒊏𒋗𒌒𒁍>
  text <𒈬𒍑𒋫𒀊𒊑𒄣 𒍝𒉿𒊑𒅀>
  text <𒋢𒁀𒊒𒌝 𒀀𒈾𒊒>
  text <𒈠𒁕𒋢 𒌑𒋼𒅕𒊒>
  text <𒀀𒈾 𒇯 𒅇 𒅗𒅈𒈪>
  text <𒉌𒉡𒈪𒋗 𒂍𒋼𒀭𒆠>
  text <𒍣𒅅𒆪𒊏𒀜 𒆍𒀭𒊏𒆠>
  text <𒊭 𒌌𒆷𒉡𒌑𒀀>
  text <𒌦𒉡𒊭𒌅 𒋗𒆪𒉺𒀜>
  text <𒁼𒍝 𒄿𒈾 𒄿𒊏𒀜 𒆠𒃲𒂊>
  text <𒀀𒈾 𒋗𒌫𒋗𒁮>
  text <𒊑𒂊𒋛𒊭 𒊭𒈠𒈪>
  text <𒀀𒈾 𒅆𒀉𒉡𒉌>
  text <𒀭𒀫𒌓 𒁁𒇴 𒅀𒀀𒅆 𒅅𒉈𒀀>
  text <𒄑𒀠𒈨𒌍 𒄑𒈥𒈨𒌍 𒅇 𒄑𒅇𒊒𒈨𒌍>
  text <𒄿𒈾 𒅗 𒄠𒋛 𒄑𒆗 𒅇 𒄑𒈩𒈣𒃶𒈾>
  text <𒇻 𒀊𒉌𒈠>
  text <𒌝𒈠𒉏 𒊓𒀜𒇷𒀀𒁴>
  text <𒁲𒆪𒌓 𒈠𒁕𒅀>
  text <𒇻 𒌑𒊭𒀸𒅆𒅎>
  text <𒀠𒈪𒅔 𒇻 𒌑𒊓𒀠𒁉𒅔 𒇷𒅁𒅔𒁴>
  text <𒌑𒊭𒀊𒋾𒅅 𒋞𒀠𒃡𒊏>
  text <𒆠𒈠 𒋾𒅅 𒊓𒈨𒂊>
  text <𒆷 𒈠𒉡𒁴>
  text <𒆠𒈠 𒈪𒇷𒅎 𒅗𒀸𒅆𒅎>
  text <𒀀𒇒𒌓𒁺𒀀 𒅇 𒀀𒇒>
  text <𒀀𒇉𒀀𒊏𒄴𒁴>
  text <𒇻 𒌑𒊓𒊍𒁉𒅋>
  text <𒄿𒈾 𒈨𒊑𒋗 𒊭 𒀭𒂍𒀀>
  text <𒄿𒈾 𒅆𒅅𒌑𒌅 𒊭 𒀭𒀫𒌓>
  text <𒄿𒈾 𒉈𒈨𒄣 𒊭 𒀭𒈾𒁉𒌝 𒅇 𒀭𒊺𒉀>
  text <𒄿𒈾 𒇷𒅁𒁉𒅎 𒋗𒌦𒁺𒇻>
  text <𒊭 𒀭 𒁀𒉌𒅀>
  text <𒌑𒊭𒅈𒊓𒀭𒉌>
  text <𒄿𒈾 𒉺𒀝𒆠𒅀 𒊏𒉈𒅎>
  text <𒌑𒊭𒋫𒀜𒁲𒅎𒈠>
  text <𒌉𒈨𒌍 𒌝𒈨𒀀 𒂊𒅎𒆪𒁴>
  text <𒌑𒉿𒀪𒌷𒈠>
  text <𒀀𒁀𒀸𒇴 𒄿𒈾 𒄀𒉒𒈾𒄣>
  text <𒌑𒈠𒀭𒁲𒀉 𒈪𒅔𒁲𒀀𒌓>
  text <𒇽𒁶𒃲𒂊>
  text <𒅖𒋫𒀜𒌅𒌝 𒅁𒇷𒂊>
  text <𒌑𒆠𒅔𒉡𒌝 𒆠𒋢𒌫𒊑𒅎>
  text <𒉿𒅈𒅗𒀜 𒀭𒌓 𒀭𒅎 𒅇 𒀭𒀫𒌓>
  text <𒀊𒊒𒊻𒈠>
  text <𒂊𒈠 𒇷𒅁𒁀𒄠>
  text <𒌑𒍑𒋫𒀜𒁲𒉡>
  text <𒌑𒅗𒍢𒁍 𒈪𒅔𒁲𒀀𒁴>
  text <𒀭 𒃲𒃲 𒄿𒈾 𒉺𒊏𒋛 𒉿𒅈𒅗𒁴>
  text <𒌑𒀜𒁺𒉏>
  text <𒄿𒈾 𒅆𒁉𒅕 𒅗𒆬𒅅𒌑𒋼>
  text <𒉌𒈨𒂵 𒀭𒂍𒀀 𒅇 𒀭𒀫𒌓>
  text <𒉿𒀸𒊑𒅎 𒊭𒀀𒋼>
  text <𒌑𒌌𒇷𒅋𒈠>
  text <𒄿𒈾 𒆠𒃲𒂊 𒊑𒌍𒋾𒅎>
  text <𒌑𒆠𒅔 𒋼𒈨𒂗𒊭>
  text <𒆬𒄀 𒆬𒌓 𒉌𒌓𒉌𒌓 𒊓𒌅𒄿 𒅇 𒋾𒉿𒄠𒋼>
  text <𒄿𒈾 𒍑𒅆𒊭>
  text <𒇻 𒌑𒉿𒊍𒍢𒅎>
  text <𒍝𒀊𒋳 𒈾𒉿𒊒𒁴>
  text <𒉌 𒄭𒂵 𒋆𒄭𒀀 𒅇 𒅎𒅊𒅊>
  text <𒊭𒀊𒆷𒉏 𒋞𒋞>
  text <𒇻 𒀸𒋰𒁀𒀝>
  text <𒀩 𒊬𒍍𒋾𒅀>
  text <𒁀𒁉𒅋 𒌅𒌒𒅆𒄰>
  text <𒇻 𒀊𒉌𒈠>
  text <𒄿𒈾 𒋼𒈨𒂗𒈾>
  text <𒇻 𒀸𒋫𒀝𒅗𒀭>
  text <𒀀𒈾 𒀭𒀫𒌓 𒁁𒉌𒅀>
  text <𒆠𒊭𒁮 𒇻 𒌑𒅗𒀭𒉌𒅖>
  text <𒇻𒁀𒊏𒄠 𒋼𒁲𒅅 𒊬𒍍𒋾𒅀>
  text <𒇻𒌑 𒀝𒉡𒌦𒈠>
  text <𒋞𒋞 𒅇 𒁲𒀉𒁮>
  text <𒄿𒈾 𒂵𒂵𒁲𒅀>
  text <𒇻𒌑 𒊍𒁉𒅋>
  text <𒌅𒌒𒅆𒅗𒀀𒋼 𒆬𒄀 𒅇 𒆬𒌓>
  text <𒇻 𒌑𒋜𒁉𒅖𒈠>
  text <𒀭𒈾𒁉𒌝𒆪𒁺𒌫𒊏𒌑𒍮𒌫>
  text <𒁍𒊌𒊏𒄠>
  text <𒊑𒌍𒌅𒅇>
  text <𒈾𒊏𒄠 𒇷𒅁𒁉𒅀>
  text <𒁲𒀉𒁮 𒁉𒅋𒆷𒀜 𒃾 𒉌𒄑 𒅇 𒄭𒁉𒅖𒁴>
  text <𒀉𒋾 𒌝𒈠𒈾𒋾𒅀>
  text <𒇻 𒌑𒊭𒊍𒉈>
  text <𒀭𒈾𒁉𒌝𒋗𒈠𒄠𒇷𒅆𒅕>
  text <𒋫𒇷𒅎𒋗>
  text <𒊺𒅕𒊏𒄠 𒍣𒀉 𒊮𒅀>
  text <𒌅𒌒𒁍𒋢𒌝 𒁕𒁺𒌑𒀀>
  text <𒄑𒀠 𒄑𒈥 𒇻 𒌑𒊭𒊍𒁉𒀉>
  text <𒌅𒌒𒅆𒄰>
  text <𒆬𒄀 𒅇 𒆬𒌓>
  text <𒇻 𒂊𒈪𒀉𒈠>
  text <𒀀𒈾 𒀭𒀫𒌓 𒁁𒉌𒅀>
  text <𒀀𒈾 𒅆𒊑𒅅𒁴>
  text <𒇻 𒀸𒊒𒊌𒋳>
  text <𒂍 𒃮𒊑 𒂍𒊹𒊏>
  text <𒄿𒈾 𒌌𒍢𒅎 𒅇 𒊑𒋛𒀀𒋼>
  text <𒇻 𒂊𒇥𒍑𒈠 𒆠𒈠 𒊓𒌅𒅎>
  text <𒊑𒂊𒋛𒋗>
  text <𒇻 𒌑𒌌𒇷𒅎>
  text <𒀀𒈾 𒀭𒀫𒌓 𒁁𒉌𒅀>
  text <𒆠𒄿 𒊭 𒌓𒌝 𒌑𒌌𒇻𒁴>
  text <𒀀𒈾 𒋫𒀊𒊑𒀀𒁴>
  text <𒇻 𒌑𒊭𒊍𒍣𒅎𒋗>
  text <𒀭𒀫𒌓 𒁁𒇴>
  text <𒂊𒅁𒊺𒋾𒅀 𒁮𒂵𒀀𒋾>
  text <𒄩𒁲𒅖 𒈾𒀊𒇷𒄑𒈠>
  text <𒄿𒈾 𒆠𒉈𒋾𒅗 𒍢𒅕𒁴>
  text <𒊭 𒆷 𒌓𒋫𒀝𒅗𒊏>
  text <𒄿𒁉𒅖𒁴>
  text <𒇷𒁉𒀉 𒂵𒋾𒅀>
  text <𒇷𒁍𒌫 𒀀𒈾 𒁕𒌷𒀀𒁴>
  text <𒆠𒈠 𒋞𒋞 𒂍𒋼𒀭𒆠>
  text <𒆪𒌦𒈾 𒊍𒍢𒀀𒁴>
  text <𒁼 𒄑𒄖𒍝𒅀 𒋗𒌫𒅆𒀉>
  text <𒀀𒈾 𒌓𒌝 𒊑𒂊𒆪𒋼>
  text <𒂍𒋼𒀭𒆠 𒀀𒈾 𒈗>
  text <𒈬𒌓𒁲𒅆𒅗 𒆪𒊒𒌒>
  text <𒂊𒉡𒈠 𒀭𒀫𒌓>
  text <𒄿𒈾 𒊑𒋛𒂊𒁴>
  text <𒄿𒊏𒄠𒈬𒅇>
  text <𒆠𒊑𒌈𒅗>
  text <𒂍 𒀀𒈾 𒀭𒀫𒌓 𒁁𒉌𒅀>
  text <𒁕𒈪𒅅𒋫𒄠>
  text <𒋾𒄑𒅗𒅈>
