
text <Nabopolassar 03>
  text <𒀭𒀝𒌉𒍑𒌶 𒈗 𒈪𒊭𒊑>
  text <𒊑𒂍𒌝 𒉌𒁉𒀉 𒀭𒀫𒌓>
  text <𒁉𒉡𒌓 𒀭𒊩𒌆𒃞𒈾>
  text <𒊒𒁀𒋾 𒍢𒅕𒁴 𒊬𒋥 𒊬𒊏𒀀𒁴>
  text <𒋾𒊑𒄑 𒂵𒋾 𒀭𒀝 𒅇 𒀭𒌨𒈨𒌈>
  text <𒉣 𒈾𒊏𒄠 𒀭𒊩𒌆𒅆𒆬>
  text <𒄿𒉡𒌝 𒄿𒈾 𒈪𒄑𒄭𒊒𒋾𒅀>
  text <𒌉 𒆷 𒈠𒄠𒈠𒈾𒈠 𒀀𒉡𒆪𒈠>
  text <𒀾𒋥 𒀭𒀝 𒅇 𒀭𒀫𒌓 𒂗𒂊𒀀>
  text <𒀾𒋼𒉌𒀪𒀀 𒅗𒀀𒀀𒉏>
  text <𒃻 𒆪𒌦𒉌 𒉺𒅈𒍢𒋗𒉡>
  text <𒅇 𒋗𒌌𒇻𒈬 𒆠𒁺𒁲𒂊𒋗𒉡>
  text <𒄿𒋫𒈠𒀀 𒅗𒁀𒀜𒁴>
  text <𒀀𒈾 𒆤𒋾 𒅇 𒈪𒊭𒊑 𒁀𒊭𒀀 𒊻𒈾𒀀𒀀>
  text <𒀭𒊮𒍪 𒂗 𒈬𒁺𒌑 𒊮 𒀭𒈨 𒊭 𒀭𒂊 𒅇 𒆠𒁴>
  text <𒊭 𒋫𒅗𒆷𒀜 𒉌𒅆𒅎 𒄿𒁇𒊒𒌑 𒅗𒀀𒀀𒉌>
  text <𒅀𒀀𒅆𒅎 𒍝𒄴𒊏𒄠>
  text <𒊭 𒄿𒈾 𒉌𒅆 𒆷 𒌓𒌅𒌑>
  text <𒃻 𒊮𒐊 𒅁𒊑𒂊𒈠 𒄿𒈾 𒆳 𒀊𒁀𒉡𒌑>
  text <𒅖𒆪𒈾𒀭𒉌 𒀀𒈾 𒊑𒊺𒂊𒋾>
  text <𒀀𒈾 𒁁𒇻𒌓 𒈠𒀀𒋾 𒅇 𒉌𒋗 𒀉𒋫𒁉 𒉌𒁉𒋫>
  text <𒌑𒃻𒌨 𒀭𒆗 𒌈𒆠 𒀸 𒄿𒁲𒐊>
  text <𒄿𒈾 𒊩𒈠 𒂊𒋼𒅁𒁍𒋗𒌝 𒌑𒊭𒇷𒅎 𒅆𒅁𒊏𒄠>
  text <𒀭𒊊𒀕𒃲 𒆗𒆗𒉌 𒀭𒈨𒌍>
  text <𒌑𒊭𒇷𒅅 𒄿𒁕𒀀𒀀>
  text <𒄿𒈾𒅈 𒀀𒀀𒁉𒅀>
  text <𒌑𒊭𒄠𒄀𒀉 𒂵𒊑𒅀>
  text <𒀾𒋗𒊒𒌑 𒃻 𒄿𒈾 𒍣𒊒𒌓 𒀭𒈨𒌍>
  text <𒈠𒀜𒀝𒅗𒁲𒄿 𒄿𒁉𒇻𒈠>
  text <𒄿𒈾 𒉌𒊑𒋗 𒅗𒀊𒁴>
  text <𒌑𒃻𒊍𒍣𒄣 𒉌𒅆 𒈠𒀀𒋾>
  text <𒀀𒈾𒆪 𒂗𒋗 𒁉𒄑𒉡𒄣>
  text <𒈬𒍑𒋼𒀪𒌑 𒂗 𒂗𒂗>
  text <𒄿𒈾 𒂊𒈬𒆠 𒂵𒀾𒊏𒀀𒁴>
  text <𒃻 𒀭𒀝 𒅇 𒀭𒀫𒌓 𒂗𒈨𒌍𒂊𒀀>
  text <𒌌𒌅 𒈠𒀜𒀝𒅗𒁲𒄿>
  text <𒊺𒅁𒋗𒉡 𒀊𒊒𒊻𒈠>
  text <𒉌𒅕𒋗𒉡 𒌑𒊭𒀜𒁲𒅎>
  text <𒉌𒉡𒋗 𒀭𒀝𒌉𒍑𒌶 𒈗 𒁀𒁉𒇻𒆠>
  text <𒈬𒁳 𒊮 𒀭𒀝 𒅇 𒀭𒀫𒌓 𒀀𒈾𒆪>
  text <𒅎𒄥𒀭𒂗𒆤 𒂦 𒊏𒁀𒀀 𒃻 𒁀𒁉𒅆𒆠>
  text <𒁑 𒊕𒋫𒀀 𒃻 𒅖𒌅 𒍝𒀀𒁴 𒋗𒁍𒌑>
  text <𒆠𒋩𒊏𒀀 𒋗𒌫𒋗𒁺 𒊭 𒆷𒁇 𒁺𒌫 𒌓𒈨𒌍>
  text <𒆠𒅔𒈾𒀀 𒍠𒊒 𒃻 𒋃𒉡𒉡 𒃻𒈠𒈪>
  text <𒌇𒋗 𒆗𒉡 𒂊𒁲𒅋 𒉿𒄿 𒆳 𒀀𒀀𒁉>
  text <𒉣𒇬 𒋳𒁺𒇻 𒊭 𒀭𒄿𒄄𒄄>
  text <𒆠𒊩𒇻 𒁄𒅗𒀀 𒊭 𒀭𒀀𒉣𒈾𒆠>
  text <𒈪𒀖 𒊭𒈠𒈪 𒉆𒈪𒆳 𒂵𒀭𒈲>
  text <𒈾𒀭𒍝𒊍 𒀭𒈗𒄊𒊏 𒅇 𒀭𒈩𒇴𒋫𒌓𒁺>
  text <𒅁𒋥 𒃻 𒀭𒈹 𒊬𒋥 𒊏𒁉𒁴>
  text <𒈦𒃶 𒌀𒉺𒉡 𒊭 𒀭𒁕𒃶 𒄣𒊏𒁺>
  text <𒉣𒇬 𒅗𒊏𒋗 𒃻 𒃼𒊏𒁺 𒀭𒈦>
  text <𒂍 𒆠𒁲𒉌 𒃻 𒀭𒀀𒉡𒌝 𒅇 𒀭𒂗𒆤>
  text <𒀀𒊬 𒄑𒄯𒈨𒌍 𒅘𒆷𒀀𒋾 𒊭 𒀭𒂍𒀀 𒂗 𒉣𒆠>
  text <𒆕𒃼 𒉌𒈲𒁴 𒃻 𒀭𒈨𒌍 𒃲𒈨𒌍>
  text <𒊭 𒀭𒄿𒄄𒄄 𒅇 𒀭𒀀𒉣𒈾𒆠>
  text <𒄿𒈾 𒉡𒊌 𒊮𒋙𒉡 𒌑𒆥𒉡 𒋼𒈨𒂗𒋗>
  text <𒅘𒇺 𒍑𒋫𒊍𒁍𒌑 𒌑𒌌𒇻𒌑 𒊕𒋙>
  text <𒄿𒈾 𒆷𒁇 𒌓𒈨𒌍 𒄿𒉌𒅖 𒄿𒄣𒌒𒈠>
  text <𒄿𒈾 𒍪𒌦𒉏 𒅇 𒊏𒀀𒁲 𒊏𒁍𒌓>
  text <𒌓𒋫𒊍𒍪𒌑 𒄿𒂵𒊒𒋗>
  text <𒋼𒈪𒂗𒋗 𒅅𒄰𒊒𒈠>
  text <𒅖𒊭𒀊𒆪 𒋾𒆷𒉌𒅖>
  text <𒀜𒄰𒈠 𒌝𒈠𒈾𒀜 𒀭𒂗𒆤 𒀭𒌓 𒅇 𒀭𒀫𒌓>
  text <𒌑𒃻𒀾𒅆 𒄑𒀠 𒂊𒅂 𒁾𒋝𒆪>
  text <𒌌𒌅 𒄘 𒀀𒇉𒀀𒊏𒄴𒁴>
  text <𒋃𒁲 𒂊𒇷𒄿 𒊭 𒆍𒃲𒀭𒈹>
  text <𒀀𒁲 𒄘 𒀀𒇉𒀀𒊏𒄴𒁴 𒋃𒁲 𒃻𒀊𒇷𒄿 𒊭 𒆍𒃲𒀭𒅁>
  text <𒂊𒉿𒊑𒋗 𒄰𒊒𒌅 𒊍𒍪𒄴𒈠>
  text <𒋼𒈨𒂗𒋗 𒆷𒁉𒊒 𒀀𒄭𒀉 𒀊𒊑𒂊𒈠>
  text <𒄿𒈾 𒀾𒊑 𒊕𒋾𒄿 𒇷𒂍𒋫𒋙 𒇻𒌑 𒀜𒁲>
  text <𒄿𒈾 𒄿𒊏𒀜 𒆠𒃲𒆷>
  text <𒄿𒋃𒋢 𒇻𒌑 𒌑𒊬𒅆𒀉>
  text <𒂊𒁉𒄴 𒆗𒉏 𒁄𒊑 𒀭𒌓𒌓𒁺 𒇻𒌑 𒌑𒊭𒊍𒄭𒅕>
  text <𒀭𒀝𒌉𒍑𒌶 𒀾𒊑 𒃶𒋗>
  text <𒉺𒇷𒄴 𒀭𒀝 𒅇 𒀭𒀫𒌓>
  text <𒊑𒂍𒌝 𒈬𒁳 𒊮 𒀭𒉽𒉣𒀭𒆠>
  text <𒄩𒀪𒀉 𒋼𒈨𒂗𒈾 𒆷𒁉𒊑 𒊭 𒁀𒁉𒅆𒆠>
  text <𒈬𒌓𒌅𒌑 𒋞 𒃻 𒉿𒄴𒊏𒁴>
  text <𒈬𒍑𒋼𒄑𒁉 𒆠𒃲𒇻 𒊕𒋾𒄿 𒊭 𒁺𒌨 𒌓𒈨𒌍>
  text <𒍝𒂍 𒄑𒀠 𒊭 𒀭𒄿𒄄𒄄>
  text <𒍝𒉈 𒁾𒋝𒆪 𒊭 𒀭𒀀𒉣𒈾𒆠>
  text <𒂊𒄫 𒅎𒄥𒀭𒂗𒆤>
  text <𒀀𒈾 𒀭𒀫𒌓 𒂗𒅀 𒀀𒈾𒆪𒈠>
  text <𒈠𒈾𒈠 𒈗 𒄴𒊏𒀀𒁴>
  text <𒀀𒈠𒌅𒌑𒀀 𒈾𒊍𒂵𒀀𒁴 𒀀𒈾 𒆷 𒋗𒊻𒍪𒆠>
  text <𒂖 𒆠𒁀𒀀𒋾𒐊 𒀀𒆳 𒀀𒈾 𒆷 𒊒𒅆𒄿>
  text <𒉌𒅖 𒀭𒀫𒌓 𒁁𒇷𒅀 𒅇 𒀭𒌓 𒀭𒅀 𒊍𒆳>
  text <𒋳𒈠 𒄿𒉏𒈠𒀀𒀀 𒋩𒊏𒌅𒈠 𒆷 𒅗𒀀𒀀𒀭𒌅𒌝𒈠>
  text <𒄿𒈾 𒌓𒈪𒋗𒈠 𒍝𒇴 𒈗𒋾 𒀀𒌨 𒈠𒄴𒊑𒅀>
  text <𒃻 𒂦 𒋗𒀀𒋾 𒄿𒁍𒋗>
  text <𒀀𒈬𒌫 𒄿𒈾 𒀾𒊑 𒆠𒄿𒉡>
  text <𒋼𒈨𒂗𒈾 𒊏𒁉𒄿>
  text <𒀉𒋾 𒀩𒅀>
  text <𒇻𒌑 𒌑𒆠𒅔 𒀀𒈾 𒁺𒌨 𒌓𒈨𒌍>
  text <𒈠𒈾𒈠 𒈗 𒈠𒋾𒈠 𒇻 𒌉 𒇻 𒌉𒌉>
  text <𒀀𒌨 𒌒𒆠𒐊 𒃻 𒀭𒀫𒌓 𒀀𒈾 𒁁𒇻𒌓 𒆳 𒄿𒉆𒁍𒌑 𒍣𒄫𒋙>
  text <𒃻 𒂊𒈬𒆠 𒅇 𒁕𒈾𒉡 𒂊 𒌨𒁺𒌓 𒁹 𒊮𒅗>
  text <𒀾𒋥 𒀭𒀝 𒅇 𒀭𒀫𒌓 𒅆𒋼𒀪𒂊𒈠>
  text <𒇷𒈾𒊒 𒂵𒊑𒅗>
  text <𒀭𒀫𒌓 𒂗 𒄿𒄩𒂅 𒉿𒄿 𒄿𒁇𒊑 𒊮>
  text <𒃻 𒆠 𒀭𒂗 𒆠𒉏 𒄿𒆪𒌦𒈾 𒅖𒁕𒋙>
  text <𒃻 𒆠 𒌉 𒀭𒂗 𒆠𒉏 𒌑𒆷𒁇 𒀀𒈾 𒁕𒊏𒋾>
  text <𒉌𒉡𒈠 𒂦 𒋗𒀀𒋾 𒅔𒈾𒄷𒈠 𒌅𒉺𒀾𒃻𒄷 𒀭𒄷𒊻𒍪>
  text <𒆠𒄿 𒃻 𒈬𒊬𒊑𒂊 𒈗 𒀀𒌨 𒈠𒄴𒊑𒐊>
  text <𒀀𒈬𒊒𒈠 𒀀𒊬𒋙 𒆷 𒌑𒅘𒆠𒊒>
  text <𒅆𒋛𒀀 𒈬𒐊 𒀀𒄯𒈠 𒆠 𒈬𒊬𒊑𒅗 𒋗𒆲>
  text <𒄿𒈾 𒆠𒂍 𒀭𒀫𒌓 𒂗 𒃲𒄿>
  text <𒃻 𒆷 𒅔𒊩𒌆𒉡𒌑 𒆠𒂍𒍪>
  text <𒍣𒆠𒅕 𒋗𒈨𒅗 𒇺𒃻𒆥 𒁹 𒌓𒈨 𒁕𒊒𒌓>
