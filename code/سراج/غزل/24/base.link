
text <دیکھا ہے جس نے یار کے رخسار کی طرف>
  block
    text <دیکھا ہے جس نے یار کے رخسار کی طرف>
    text <ہرگز نہ جاوے سیر کوں گل زار کی طرف>
  block
    text <آئینہ دل کی چشم میں نور جمال دوست>
    text <روشن ہوا ہے ہر در و دیوار کی طرف>
  block
    text <منظور ہے سلامتیٔ خوں اگر تجھے>
    text <مت دیکھ اس کی نرگس بیمار کی طرف>
  block
    text <وہاں نہیں بغیر جوہر شمشیر خوں بہا>
    text <زاہد نہ جا وو ظالم خونخوار کی طرف>
  block
    text <ہے دل کوں عزم چوک امید وصال پر>
    text <دیوانہ کا خیال ہے بازار کی طرف>
  block
    text <کیا پوچھتے ہو تم کہ ترا دل کدھر گیا>
    text <دل کا مکاں کہاں؟ یہی دل دار کی طرف>
  block
    text <پروانہ کوں نہیں ہے مگر خوف جاں سراجؔ>
    text <ناحق چلا ہے شعلۂ دیدار کی طرف>
