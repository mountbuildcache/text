
text <عالم کے دوستوں میں مروت نہیں رہی>
  block
    text <عالم کے دوستوں میں مروت نہیں رہی>
    text <شرم و حیا و مہر و شفقت نہیں رہی>
  block
    text <ظاہر میں کیا رفیق کہاتے ہیں آپ کوں>
    text <لیکن انوں کے دل میں محبت نہیں رہی>
  block
    text <ملتے ہیں راستی سیں جو کوئی کج نظر ملے>
    text <خوابوں میں پاک باز کی حرمت نہیں رہی>
  block
    text <ہر خار بو الہوس کے کئے صحبت اختیار>
    text <تو حسن گل رخوں میں لطافت نہیں رہی>
  block
    text <نا لایقوں میں عمر کوں کرناں عبث تلف>
    text <ہم صحبتی کی ان میں لیاقت نہیں رہی>
  block
    text <بھولے ہیں ہر صنم کے کرشمے پہ ہوش کوں>
    text <ان زاہدوں میں کشف و کرامت نہیں رہی>
  block
    text <سفلے ہوئے عزیز عزیز اب ہوئے خراب>
    text <بے جوہروں میں قدر شرافت نہیں رہی>
  block
    text <مت ہو بہار گلشن دنیا کا عندلیب>
    text <اس پھولبن میں بوئے رفاقت نہیں رہی>
  block
    text <اب ذات حق بغیر نہ رکھ دوستی سراجؔ>
    text <عالم میں آشنائی و الفت نہیں رہی>
