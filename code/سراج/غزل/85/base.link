
text <کافر ہوا ہوں رشتۂ زنار کی قسم>
  block
    text <کافر ہوا ہوں رشتۂ زنار کی قسم>
    text <تجھ زلف حلقہ دار کے ہر تار کی قسم>
  block
    text <ہرگز مریض ہجر کوں بن وصل نہیں علاج>
    text <اس خوش ادا کی نرگس بیمار کی قسم>
  block
    text <اس گل بدن کے کاکل پر پیچ کا خیال>
    text <زنار مجھ گلے کا ہوا ہار کی قسم>
  block
    text <تیرے بھنووں کی یاد نے ٹکڑے کیا ہے دل>
    text <ہے ذو الفقار حیدر کرار کی قسم>
  block
    text <امیدوار چاہ زنخدان یار ہوں>
    text <میں تشنہ لب ہوں شربت دیدار کی قسم>
  block
    text <درکار گر حنا ہے مجھ آنکھوں میں رکھ قدم>
    text <ہے تجھ کوں میرے دیدۂ خوں بار کی قسم>
  block
    text <یکجا ہوئے ہیں بلبل و پروانہ اے سراجؔ>
    text <اس شمع رو کے چیرۂ گل نار کی قسم>
