
text <خبر تحیر عشق سن نہ جنوں رہا نہ پری رہی>
  block
    text <خبر تحیر عشق سن نہ جنوں رہا نہ پری رہی>
    text <نہ تو تو رہا نہ تو میں رہا جو رہی سو بے خبری رہی>
  block
    text <شہ بے خودی نے عطا کیا مجھے اب لباس برہنگی>
    text <نہ خرد کی بخیہ گری رہی نہ جنوں کی پردہ دری رہی>
  block
    text <چلی سمت غیب سیں کیا ہوا کہ چمن ظہور کا جل گیا>
    text <مگر ایک شاخ نہال غم جسے دل کہو سو ہری رہی>
  block
    text <نظر تغافل یار کا گلہ کس زباں سیں بیاں کروں>
    text <کہ شراب صد قدح آرزو خم دل میں تھی سو بھری رہی>
  block
    text <وہ عجب گھڑی تھی میں جس گھڑی لیا درس نسخۂ عشق کا>
    text <کہ کتاب عقل کی طاق پر جوں دھری تھی تیوں ہی دھری رہی>
  block
    text <ترے جوش حیرت حسن کا اثر اس قدر سیں یہاں ہوا>
    text <کہ نہ آئینے میں رہی جلا نہ پری کوں جلوہ گری رہی>
  block
    text <کیا خاک آتش عشق نے دل بے نوائے سراجؔ کوں>
    text <نہ خطر رہا نہ حذر رہا مگر ایک بے خطری رہی>
