
text <قد ترا سرو رواں تھا مجھے معلوم نہ تھا>
  block
    text <قد ترا سرو رواں تھا مجھے معلوم نہ تھا>
    text <گلشن دل میں عیاں تھا مجھے معلوم نہ تھا>
  block
    text <دھوپ میں غم کی عبث جی کوں جلایا افسوس>
    text <اس کے سایہ میں اماں تھا مجھے معلوم نہ تھا>
  block
    text <یار نے ابرو و مژگاں سیں مجھے صید کیا>
    text <صاحب تیر و کماں تھا مجھے معلوم نہ تھا>
  block
    text <سب جگت ڈھونڈ پھرا یار نہ پایا لیکن>
    text <دل کے گوشہ میں نہاں تھا مجھے معلوم نہ تھا>
  block
    text <خاک تیرے قدم پاک کی اے نور نگاہ>
    text <سرمۂ دیدۂ جاں تھا مجھے معلوم نہ تھا>
  block
    text <میں سمجھتا تھا کہ اس یار کا ہے نام و نشاں>
    text <یار بے نام و نشاں تھا مجھے معلوم نہ تھا>
  block
    text <روزہ داران جدائی کوں خم ابروئے یار>
    text <ماہ عید رمضاں تھا مجھے معلوم نہ تھا>
  block
    text <نگۂ شوخ نے دل ایک کرشمہ میں لیا>
    text <کیا بلا سیف زباں تھا مجھے معلوم نہ تھا>
  block
    text <شب ہجراں کی نہ تھی تاب مجھے مثل سراجؔ>
    text <رخ ترا نور فشاں تھا مجھے معلوم نہ تھا>
