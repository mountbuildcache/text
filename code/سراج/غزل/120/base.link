
text <فصل گل کا غم دل ناشاد پر باقی رہا>
  block
    text <فصل گل کا غم دل ناشاد پر باقی رہا>
    text <حشر لگ یہ مظلمہ صیاد پر باقی رہا>
  block
    text <کھول کر زلفوں کوں آیا سرو قد جب باغ میں>
    text <نقش حیرت طرۂ شمشاد پر باقی رہا>
  block
    text <جل گیا پروانہ پن مجھ سا سمندر خو نہیں>
    text <یہ سخن شاگرد کا استاد پر باقی رہا>
  block
    text <عاشقی میں کب روا ہے اس طرح کی ظالمی>
    text <خون شیریں گردن فرہاد پر باقی رہا>
  block
    text <رہ گئے ذوق تبسم میں تغافل کے شہید>
    text <بسملوں کا خوں بہا جلاد پر باقی رہا>
  block
    text <الفت لیلیٰ نے مجنوں کا مٹایا سب نشاں>
    text <نام اس کا صفحۂ ایجاد پر باقی رہا>
  block
    text <کھول چشم لطف دے جاگیر مقصود سراجؔ>
    text <شمع رو پروانہ دل صیاد پر باقی رہا>
