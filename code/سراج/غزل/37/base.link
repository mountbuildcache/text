
text <ہے دل میں خیال گل رخسار کسی کا>
  block
    text <ہے دل میں خیال گل رخسار کسی کا>
    text <داغوں سیں محبت کے ہے گل زار کسی کا>
  block
    text <جاتا ہے مرا جان نپٹ پیاس لگی ہے>
    text <منگتا ہوں ذرا شربت دیدار کسی کا>
  block
    text <سب پر ہے کرم مجھ پہ ستم کیا ہے دو رنگی>
    text <دل دار کسی کا ہے دل آزار کسی کا>
  block
    text <زنجیر بھلی قید بھلی موت بھی جیوں تیوں>
    text <پن حق نہ کرے کس کوں گرفتار کسی کا>
  block
    text <میں ہوں تو دوانہ پہ کسی زلف کا نئیں ہوں>
    text <واللہ کہ رکھتا نہیں یک تار کسی کا>
  block
    text <یک دم تو ہم آغوش کرو اے گل خوبی>
    text <ہو جاؤں گا اب نئیں تو گلے ہار کسی کا>
  block
    text <جھکتا ہے ذرا باد کے چلنے میں زمیں پر>
    text <نرگس ہے مگر باغ ہے بیمار کسی کا>
  block
    text <لاتی ہے خبر یار کی موج دم شمشیر>
    text <کاری ہے مگر دل میں مرے وار کسی کا>
  block
    text <ہر رات سراجؔ آتش غم میں نہ جلے کیوں>
    text <پروانۂ جاں سوز ہے بلہار کسی کا>
