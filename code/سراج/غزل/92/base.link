
text <ہوا ہوں ان دنوں مائل کسی کا>
  block
    text <ہوا ہوں ان دنوں مائل کسی کا>
    text <نہ تھا میں اس قدر گھائل کسی کا>
  block
    text <دوانے دل کوں سمجھاتا ہوں لیکن>
    text <کہاں لگ ہوئے کوئی حائل کسی کا>
  block
    text <ہوا ہے دل دہی کا تم پہ تاواں>
    text <نہیں آسان لینا دل کسی کا>
  block
    text <خم گیسو سیں اپنے تو گرہ کھول>
    text <کھلے تا عقدۂ مشکل کسی کا>
  block
    text <کیا یک وار میں کئی دل کی پھانکیں>
    text <لگا ہے ہات کیا کامل کسی کا>
  block
    text <گلی میں جس کی شور کربلا ہے>
    text <سلونا شوخ ہے قاتل کسی کا>
  block
    text <کہو اس لالۂ گلزار جاں کوں>
    text <کبھی تو دیکھ داغ دل کسی کا>
  block
    text <سراجؔ اب سوز دل میرا وو جانے>
    text <جو ہے پروانۂ محفل کسی کا>
