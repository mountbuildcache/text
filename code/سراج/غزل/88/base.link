
text <عشق میں اول فنا درکار ہے>
  block
    text <عشق میں اول فنا درکار ہے>
    text <دل سیں ترک ماسوا درکار ہے>
  block
    text <ترک مقصد عین مقصد ہے اسے>
    text <جس کوں دل کا مدعا درکار ہے>
  block
    text <دل بتنگ آیا ہے اب لازم ہے آہ>
    text <غنچۂ گل کوں صبا درکار ہے>
  block
    text <زخمیٔ غم کیوں نہ کھینچے آہ درد>
    text <حلق بسمل کوں صدا درکار ہے>
  block
    text <وصف زلف یار کا آساں نہیں>
    text <رشتۂ فکر رسا درکار ہے>
  block
    text <ہے لب ساقی میں چشمہ خضر کا>
    text <گر تجھے آب بقا درکار ہے>
  block
    text <رنگ میرا کان زر ہے اے صنم>
    text <مجھ سیں آ مل گر طلا درکار ہے>
  block
    text <گوشۂ ابرو دکھا اے قبلہ رو>
    text <مجھ کوں محراب دعا درکار ہے>
  block
    text <دل رقیبوں کا جلانے اے سراجؔ>
    text <آتشیں رو دل ربا درکار ہے>
