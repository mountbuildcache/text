
text <عمل سیں مے پرستوں کے تجھے کیا کام اے واعظ>
  block
    text <عمل سیں مے پرستوں کے تجھے کیا کام اے واعظ>
    text <شراب شوق کا تو نے پیا نیں جام اے واعظ>
  block
    text <لگے گا سنگ خجلت شیشۂ ناموس پر تیرے>
    text <عبث ہم بے گناہوں کوں نہ کر بد نام اے واعظ>
  block
    text <نہیں ہے امتیاز نیک و بد چشم حقیقت میں>
    text <مجھے یکساں ہوا ہے کفر اور اسلام اے واعظ>
  block
    text <نیاز بے خودی بہتر نماز خود نمائی سیں>
    text <نہ کر ہم پختہ مغزوں سیں خیال خام اے واعظ>
  block
    text <کلام نقطۂ علم مختصر ہے سب معانی کا>
    text <بیان منطق درسی کوں نیں انجام اے واعظ>
  block
    text <وو شیریں لب کی کڑوے بول امرت ہیں مرے حق میں>
    text <تجھے معلوم کیا ہے لذت دشنام اے واعظ>
  block
    text <سراجؔ اس کعبۂ جاں کے تصور کوں کیا سمرن>
    text <یہی ورد سحر ہے اور دعائے شام اے واعظ>
