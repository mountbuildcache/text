
text <عشق نے خوں کیا ہے دل جس کا>
  block
    text <عشق نے خوں کیا ہے دل جس کا>
    text <پارۂ لعل اشک ہے تس کا>
  block
    text <یاد کر کر عمل میں لاتا ہوں>
    text <ہر سخن عشق کے مدرس کا>
  block
    text <چشم ساقی کا وصف لکھتا ہوں>
    text <لے قلم ہات شاخ نرگس کا>
  block
    text <غم نے پیلا کیا ہمارا رنگ>
    text <کیمیا گر نے زر کیا مس کا>
  block
    text <زلف دکھلا کے دل لپیٹ لیا>
    text <اب پریشاں ہے حال مجلس کا>
  block
    text <تم نے پائے ہو حسن کی دولت>
    text <پوچھتے کب ہو حال مفلس کا>
  block
    text <بے کسی مجھ سیں آشنا ہے سراجؔ>
    text <نہیں تو عالم میں کون ہے کس کا>
