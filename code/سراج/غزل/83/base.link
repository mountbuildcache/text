
text <مجھ سیں غم دست و گریباں نہ ہوا تھا سو ہوا>
  block
    text <مجھ سیں غم دست و گریباں نہ ہوا تھا سو ہوا>
    text <چاک سینے کا نمایاں نہ ہوا تھا سو ہوا>
  block
    text <اب تلک مجھ کوں کسی شخص کے چہرہ کا خیال>
    text <صورت آئنۂ جاں نہ ہوا تھا سو ہوا>
  block
    text <صف عشاق میں کوئی ثانیٔ مجنوں مجھ سا>
    text <وحشی کوہ و بیاباں نہ ہوا تھا سو ہوا>
  block
    text <اشک اولے ہو برستے ہیں مرے دامن میں>
    text <یہ ورق نقرۂ افشاں نہ ہوا تھا سو ہوا>
  block
    text <خنجر عشق نے احسان کیا سر پہ مرے>
    text <جان کندن کبھی آساں نہ ہوا تھا سو ہوا>
  block
    text <قبلہ رو رحم کیا مجھ پہ خط آغازی میں>
    text <کافر ہند مسلماں نہ ہوا تھا سو ہوا>
  block
    text <آہ سوزاں سیں مرے دامن صحرا میں سراجؔ>
    text <قبر مجنوں پہ چراغاں نہ ہوا تھا سو ہوا>
