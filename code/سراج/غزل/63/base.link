
text <اشک خونیں ہے شفق آج مری آنکھوں میں>
  block
    text <اشک خونیں ہے شفق آج مری آنکھوں میں>
    text <سانجھ پھولی ہے ترے باج مری آنکھوں میں>
  block
    text <ایک دن نین جھروکے کی طرف سیں گزرو>
    text <مردم چشم ہے محتاج مری آنکھوں میں>
  block
    text <بیٹھ کر تخت مرصع پہ مری پتلی کے>
    text <ہے مبارک جو کرو راج مری آنکھوں میں>
  block
    text <باغ میں نرگس حیراں نے تجھے دیکھ کہی>
    text <تیری آنکھوں سی کہاں لاج مری آنکھوں میں>
  block
    text <آج کی رات عجب رات مبارک ہے سراجؔ>
    text <اس کی صورت کوں ہے معراج مری آنکھوں میں>
