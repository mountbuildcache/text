
text <جب سیں دیکھا ہوں یار کی صورت>
  block
    text <جب سیں دیکھا ہوں یار کی صورت>
    text <گل کوں بوجھا ہوں خار کی صورت>
  block
    text <کیوں نہ ہوئے قتل دم بدم عاشق>
    text <ہیں بھویں ذو الفقار کی صورت>
  block
    text <مجھ کوں آئینۂ تصور ہے>
    text <دلبر گلعذار کی صورت>
  block
    text <دل نے میرے کیا ہے طوق گلو>
    text <زلف گل رو ہے ہار کی صورت>
  block
    text <ناامیدی میں جلوۂ دیدار>
    text <ہے خزاں میں بہار کی صورت>
  block
    text <صفحۂ دل پہ سینہ چاکوں کے>
    text <نقش ہے اس نگار کی صورت>
  block
    text <کاغذ ابر پر لکھا ہے سراجؔ>
    text <دیدۂ اشک بار کی صورت>
