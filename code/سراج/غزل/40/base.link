
text <وو زلف ہے تو حرف تتار و ختن غلط>
  block
    text <وو زلف ہے تو حرف تتار و ختن غلط>
    text <اس لب کے ہوتے نام عقیق یمن غلط>
  block
    text <آیا ہے جب سیں باغ طرف وو کتاب رو>
    text <تب سیں ہوا ہے صفحۂ برگ سمن غلط>
  block
    text <بیٹھے سخن میں وعدہ خلافی کا بول کیوں>
    text <ہرگز نبول بول اے شیریں دہن غلط>
  block
    text <ڈرتا ہوں اس بھنؤں کے اشارت سیں دم بدم>
    text <ہوتا نہیں ہے سیف زباں کا سخن غلط>
  block
    text <روشن ہے اے سراجؔ کہ فانی ہے سب جہاں>
    text <مطرب غلط ہے جام غلط انجمن غلط>
