
text <جب سیں تجھ عشق کی گرمی کا اثر ہے من میں>
  block
    text <جب سیں تجھ عشق کی گرمی کا اثر ہے من میں>
    text <تب سیں پھرتا ہوں اداسی ہو برہ کے بن میں>
  block
    text <آج کی رات مرا چاند نظر آیا ہے>
    text <چاندنی دود سی چھٹکی ہے مرے آنگن میں>
  block
    text <اس کی ثابت قدمی پر ستی قربان ہوں میں>
    text <کھیت چھوڑا نہیں مجھ دل نے پرت کے رن میں>
  block
    text <قطرۂ اشک مرا دانۂ تسبیح ہوا>
    text <رات دن مجھ کوں گزرتا ہے تری سمرن میں>
  block
    text <جب سیں دستار رنگایا ہے صنم عباسی>
    text <گل عباس کوں نیں رنگ رہا گلشن میں>
  block
    text <سیر دریا سیں نہیں ہم کوں تسلی ممکن>
    text <غم کے طوفان ابلتے ہیں ہمارے من میں>
  block
    text <کیوں نہ ہوئے دل یاقوت لباں موم سراجؔ>
    text <کام کرتا ہے مری آہ کا ہیرا کھن میں>
