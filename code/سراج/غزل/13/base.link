
text <کون کہتا ہے جفا کرتے ہو تم>
  block
    text <کون کہتا ہے جفا کرتے ہو تم>
    text <شرط معشوقی وفا کرتے ہو تم>
  block
    text <مسکرا کر موڑ لیتے ہو بھویں>
    text <خوب ادا کا حق ادا کرتے ہو تم>
  block
    text <ہم شہیدوں پر ستم جیتے رہو>
    text <خوب کرتے ہو بجا کرتے ہو تم>
  block
    text <سرمئی آنکھوں کوں کیا سرمے سیں کام>
    text <ناحق ان پر توتیا کرتے ہو تم>
  block
    text <ہر پر بلبل کوں اے خونیں نگاہ>
    text <خون گل سیں کربلا کرتے ہو تم>
  block
    text <پیستے ہو دل کوں جیوں برگ حنا>
    text <ہات خوں آلودہ کیا کرتے ہو تم>
  block
    text <خاک کرتے ہو جلا جان سراجؔ>
    text <اور کہو کیا کیمیا کرتے ہو تم>
