
text <تیرے ابرو کی عجب بیت ہے حالی اے شوخ>
  block
    text <تیرے ابرو کی عجب بیت ہے حالی اے شوخ>
    text <جس میں ہے مطلب دیوان ہلالی اے شوخ>
  block
    text <گوہر اشک کوں ہے حلقہ بگوشی کا خیال>
    text <گر لگے ہات ترے کان کی بالی اے شوخ>
  block
    text <روح فرہاد بھی خوش ہو کے مٹھائی بانٹے>
    text <گر سنے تجھ لب شیریں ستی گالی اے شوخ>
  block
    text <جب سیں دیکھی ہے خط سبز میں تیرے لب سرخ>
    text <تب سیں سبزے میں چھپی پان کی لالی اے شوخ>
  block
    text <شہر میں الفت صحرا ہے مجھے دامن گیر>
    text <کیا قیامت ہیں تری چشم غزالی اے شوخ>
  block
    text <مسند مطلب دل پر مرے کر مہر قبول>
    text <منصب لطف کا منگتا ہوں بحالی اے شوخ>
  block
    text <بس کہ تصویر تری نقش کیا دل میں سراجؔ>
    text <پردۂ چشم ہے فانوس خیالی اے شوخ>
