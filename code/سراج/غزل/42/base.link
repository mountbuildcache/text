
text <پیو کے آنے کا وقت آیا ہے>
  block
    text <پیو کے آنے کا وقت آیا ہے>
    text <جی کے جانے کا وقت آیا ہے>
  block
    text <نیم بسمل ہوں تیغ ابرو سیں>
    text <تلملانے کا وقت آیا ہے>
  block
    text <شب خلوت میں اس پری رو کوں>
    text <دکھ سنانے کا وقت آیا ہے>
  block
    text <ملک ویران کوں مرے دل کے>
    text <پھر بسانے کا وقت آیا ہے>
  block
    text <کب تلک ہجر کی اگن میں جلوں>
    text <آ بجھانے کا وقت آیا ہے>
  block
    text <پیو کے غم میں انجھو بہاتا ہوں>
    text <کیا بہانے کا وقت آیا ہے>
  block
    text <مثل پروانہ شمع رو پہ سراجؔ>
    text <دل جلانے کا وقت آیا ہے>
