
text <تمہاری زلف کا ہر تار موہن>
  block
    text <تمہاری زلف کا ہر تار موہن>
    text <ہوا میرے گلے کا ہار موہن>
  block
    text <تصور کر ترا حسن عرق ناک>
    text <مری آنکھیں ہیں گوہر بار موہن>
  block
    text <دم آخر تلک ہوں کافر عشق>
    text <ہوا تار نفس زنار موہن>
  block
    text <برہ کا جان کندن ہے نپٹ سخت>
    text <دکھا اس وقت پر دیدار موہن>
  block
    text <ہمارے مصحف دل کی قسم کھا>
    text <کیا ہے ظلم کا انکار موہن>
  block
    text <گل عارض کوں تیرے یاد کر کر>
    text <ہوا ہے دل مرا گل زار موہن>
  block
    text <سراجؔ آتش میں ہے تیرے فراقوں>
    text <بجھا جا مہر سیں یک بار موہن>
