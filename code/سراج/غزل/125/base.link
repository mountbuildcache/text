
text <بھرا کمال وفا سیں خیال کا شیشہ>
  block
    text <بھرا کمال وفا سیں خیال کا شیشہ>
    text <کہ ہوئے بدر سیں پورا ہلال کا شیشہ>
  block
    text <وو خوش دہن کی جدائی سیں نرم گلشن میں>
    text <ہر ایک غنچہ ہے رنگ ملال کا شیشہ>
  block
    text <خیال عارض گل رنگ کی تجلی سیں>
    text <ہے آئنہ عرق انفعال کا شیشہ>
  block
    text <تمام بو قلمونی کا ہے تجلی گاہ>
    text <نہیں خدائی میں دل کی مثال کا شیشہ>
  block
    text <چمن میں عازم ہولی ہے وو بسنت پوش>
    text <ہوا ہے غنچہ لالا گلال کا شیشہ>
  block
    text <خوشی سیں چرخ میں ہے آفتاب کی مانند>
    text <ملا جسے مے نور جمال کا شیشہ>
  block
    text <نبی کی آل کا احوال سن ہوا پرخوں>
    text <سراجؔ دل ہے مرا رنگ آل کا شیشہ>
