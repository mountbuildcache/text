
text <مجلس عیش گرم ہو یارب>
  block
    text <مجلس عیش گرم ہو یارب>
    text <یار اگر ہووے شمع بزم طرب>
  block
    text <خون دل آنسوؤں میں صرف ہوا>
    text <گر گئی یہ بھری گلابی سب>
  block
    text <مہر ہے داغ غم سیں دل کی برات>
    text <نقد دیدار ہے ہماری طلب>
  block
    text <چاہئے زاہدوں کوں حجرۂ تنگ>
    text <باغ عاشق ہے وسعت مشرب>
  block
    text <دل مرا ہے ترے تغافل سیں>
    text <عندلیب گل بہار غضب>
  block
    text <دل کی جاگیر ہے جمال آباد>
    text <جب سیں پایا ہے عشق کا منصب>
  block
    text <نہ ملے جب تلک وصال اس کا>
    text <تب تلک فوت ہے مرا مطلب>
  block
    text <گل کی مانند مت پریشاں ہو>
    text <بند کر مثل غنچہ اپنے لب>
  block
    text <شمع و پروانہ سیں سنا ہے سراجؔ>
    text <صدق دل سیں ادب ہے ترک ادب>
