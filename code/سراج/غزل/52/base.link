
text <کہاں ہے گل بدن موہن پیارا>
  block
    text <کہاں ہے گل بدن موہن پیارا>
    text <کہ جیوں بلبل ہے نالاں دل ہمارا>
  block
    text <بساط عشق بازی میں مرا دل>
    text <متاع صبر و نقد و ہوش ہارا>
  block
    text <تغافل ترک کر اے شوخ بے باک>
    text <تلطف کر نوازش کر مدارا>
  block
    text <ہزارے کا نہیں ہے ذوق مجھ کوں>
    text <کیا ہوں جب سیں تجھ مکھ کا نظارا>
  block
    text <سنا ہے جب سیں تیرے حسن کا شور>
    text <لیا زاہد نے مسجد کا کنارا>
  block
    text <شب ہجرت میں اس مہتاب رو کی>
    text <ہر اک آنسو ہوا روشن ستارا>
  block
    text <سراجؔ اس شمع رو نے ان دنوں میں>
    text <لیا ہے سب پتنگوں کا اجارا>
