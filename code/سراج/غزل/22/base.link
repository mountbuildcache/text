
text <صنم خوش طبعیاں سیکھے ہو تم کن کن ظریفوں سیں>
  block
    text <صنم خوش طبعیاں سیکھے ہو تم کن کن ظریفوں سیں>
    text <کہ یہ لطف ادا معلوم ہوتا ہے لطیفوں سیں>
  block
    text <لکھوں وصف اس کی زلفوں کے قلم کر شاخ سنبل کوں>
    text <دواتوں میں سیاہی بھر گل شبو کی قیفوں سیں>
  block
    text <تری سیدھی نگاہیں ان دنوں میں گرم الفت ہیں>
    text <مجھے سیفی لگی ہے ہات کئی ورد اور وظیفوں سیں>
  block
    text <خیال اس کا ہم آغوش نظر ہے سات پردوں میں>
    text <عجب شوخی سیں پیش آیا ہے یہ شوخ ان عفیفوں سیں>
  block
    text <کہاں پاے مزے کے اس قدر اس نے بڑے کوئی>
    text <تری آنکھوں کوں سو درجے شرافت ہی شریفوں سیں>
  block
    text <ہجوم بو الہوس کے شمع مجلس ہو سو کیا معنی>
    text <لطیفوں کوں روا نیں اختلاط ایسے کثیفوں سیں>
  block
    text <مزاجیں نا موافق ہوں تو کب صحبت برآر ہوئے>
    text <نہیں ملتی ہماری طبع ان دنیا کے جیفوں سیں>
  block
    text <عبث مت دیکھ آنکھیں پھاڑ پھاڑ ان چشم خونیں کوں>
    text <پڑا نیں نرگس باغی تجھے کام ان حریفوں سیں>
  block
    text <خس و خاشاک رہ ہیں ہم ترے اے شعلہ خو ظالم>
    text <مناسب نیں ہے اتنی سرکشی آخر ضعیفوں سیں>
  block
    text <سبک روحان معنی بوئے گل ہیں باغ عرفاں کے>
    text <ہر اک خار گراں جاں کوں خبر کیا ان لطیفوں سیں>
  block
    text <غلط نیں ہے کہ بلبل حافظ سیپارۂ گل ہے>
    text <سند رکھتا ہوں میں گلبرگ کے رنگیں صحیفوں سیں>
  block
    text <رقیب اس سنگ دل سیں منتظر ہیں ہم کلامی کے>
    text <سخن کرتا ہے کب وو کوہ تمکیں ان خفیفوں سیں>
    text <سوار توسن معنی ہوں چوگان طبیعت سیں>
    text <لیا ہوں گوئے میدان سخن میں ہم ردیفوں سیں>
  block
    text <ادیب عشق کے شاگرد ہیں فرہاد اور مجنوں>
    text <کہ کوہ و دشت کا مکتب ہے گرم ان دو خلیفوں سیں>
  block
    text <سراجؔ اس شمع کوں ہے شوق پروانے جلانے کا>
    text <دعا کر یا الٰہی موم دل ہوئے ہم نجیفوں سیں>
