
text <نقش قدم ہوا ہوں محبت کی راہ کا>
  block
    text <نقش قدم ہوا ہوں محبت کی راہ کا>
    text <کیا دل کشا مکاں ہے مری سجدہ گاہ کا>
  block
    text <گرمی سیں آفتاب قیامت کی کیوں دروں>
    text <سایہ ہے مجھ کوں سرو قیامت پناہ کا>
  block
    text <ناسور ہو کہ روز قیامت تلک بہے>
    text <جس کے جگر میں تیر لگے تجھ نگاہ کا>
  block
    text <پیو کا جمال دیکھ ہوا چاک چاک دل>
    text <جیوں کہ کتاں پہ عکس پڑے نور ماہ کا>
  block
    text <ڈورے نہیں ہیں سرخ تری چشم مست میں>
    text <شاید چڑھا ہے خون کسی بے گناہ کا>
  block
    text <دل تجھ برہ کی آگ سیں کیونکر نکل سکے>
    text <شعلہ سیں کیا چلے گا کہو برگ کاہ کا>
  block
    text <سنبل ہے جیوں کہ جلوہ نما جوئبار پر>
    text <آنکھوں میں میری عکس دو زلف سیاہ کا>
  block
    text <مہتاب رو کے رخ پہ سیہ خط نہیں سراجؔ>
    text <جا کر کھلا ہوا ہے مرے دود آہ کا>
