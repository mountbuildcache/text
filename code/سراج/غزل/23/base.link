
text <پی کر شراب شوق کوں بے ہوش ہو بے ہوش ہو>
  block
    text <پی کر شراب شوق کوں بے ہوش ہو بے ہوش ہو>
    text <جیوں غنچہ لب کوں بند کر خاموش ہو خاموش ہو>
  block
    text <ہو عاشق خونیں جگر جیوں لالہ اس گل زار میں>
    text <کھا دل پہ داغ عاشقی گل پوش ہو گل پوش ہو>
  block
    text <تجھ کوں اگر ہے آرزو اس خوش ادا کے وصل کی>
    text <اے دل سراپا شوق میں آغوش ہو آغوش ہو>
  block
    text <امڈا ہے دریا درد کا یارب مجھے رسوا نہ کر>
    text <آیا ہے جوش اس دیگ کوں سرپوش ہو سرپوش ہو>
  block
    text <مجلس میں غم کی اے سراجؔ اب وقت آیا دور کا>
    text <گر خون دل موجود ہے مے نوش ہو مے نوش ہو>
