
text <دل مرا ساغر شکایت ہے>
  block
    text <دل مرا ساغر شکایت ہے>
    text <زہر غم بس کہ بے نہایت ہے>
  block
    text <وو بھویں مجھ پہ کیوں نہ ظلم کریں>
    text <چشم خوں ریز کی حمایت ہے>
  block
    text <دیو مجھے لاکھ دام کی جاگیر>
    text <زلف کھولو بڑی رعایت ہے>
  block
    text <نقد دیدار بو الہوس کوں نہ دیو>
    text <اس میں سرکار کی کفایت ہے>
  block
    text <بے گناہوں کوں قتل کرنے پر>
    text <مفتیٔ ناز کی روایت ہے>
  block
    text <ہیکل لخت دل میں حرف وفا>
    text <مرشد عشق کی عنایت ہے>
  block
    text <شمع رو سن بیان سوز سراجؔ>
    text <کہ عجب درد کی حکایت ہے>
