
text <اے باغ حیا دل کی گرہ کھول سخن بول>
  block
    text <اے باغ حیا دل کی گرہ کھول سخن بول>
    text <تنگی ہے مرے حال پر اے غنچہ دہن بول>
  block
    text <اے آہ سنا اس کوں مرے حال کی عرضی>
    text <تجھ زلف کے پیچوں نے دیا مجھ کوں شکن بول>
  block
    text <مدت ستی پروانہ توں ہمدرد مرا ہے>
    text <اس شمع سیں تیری جو لگی آج لگن بول>
  block
    text <آتی ہے تجھے دیکھ کے گل رو کی گلی یاد>
    text <اے بلبل بیتاب مجھے اپنا وطن بول>
  block
    text <خاموش نہ ہو سوز سراجؔ آج کی شب پوچھ>
    text <بھڑکی ہے مرے دل میں ترے غم کی اگن بول>
