
text <سنو تو خوب ہے ٹک کان دھر میرا سخن پیارے>
  block
    text <سنو تو خوب ہے ٹک کان دھر میرا سخن پیارے>
    text <کہ عاشق پر نہ ہونا اس قدر بھی دل کٹھن پیارے>
  block
    text <کدھر ہو بے خبر ہو کیا مگر احوال سیں میرے>
    text <ادھر دیکھو اے ظالم لاوبالی من ہرن پیارے>
  block
    text <نہ کر آزردہ خاطر بلبل بے تاب کوں ہرگز>
    text <غنیمت بوجھ دو دن کی بہار اے من ہرن پیارے>
  block
    text <پھنسا ہے مجھ سری کا صید آ کر دام میں تیرے>
    text <کیا تو نے مگر کچھ سحر اے جادو نین پیارے>
  block
    text <تغافل مت کرو اے نو بہار گلشن خوبی>
    text <تمہارے بن نپٹ بے آب ہے دل کا چمن پیارے>
  block
    text <مرے دل کی کلی مرجھا رہی ہے صرصر غم سیں>
    text <کرو ٹک مسکرا کر بات اے شیریں دہن پیارے>
  block
    text <سراجؔ اب شعلۂ الفت میں جیوں پروانہ جلتا ہے>
    text <نہ جانوں تجھ ستی اس کوں لگی ہے کیا لگن پیارے>
