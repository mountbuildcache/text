
text <سنے راتوں کوں گر جنگل میں میرے غم کی واویلا>
  block
    text <سنے راتوں کوں گر جنگل میں میرے غم کی واویلا>
    text <تو مجنوں قبر سیں اٹھ کر پکارے آہ یا لیلیٰ>
  block
    text <ہمارا خون ناحق نیں ہوا ضائع ارے قاتل>
    text <زمیں سے گل ہو نکلا آسماں پر ہو شفق پھیلا>
  block
    text <ہرن سب ہیں براتی اور دوانہ بن کا دولہا ہے>
    text <بہ ہر خلعت کوں عریانی کی پھرتا ہے بنا چھیلا>
  block
    text <شراب صاف دے تا صاف ہو ساقی غبار غم>
    text <ہمارا دل نپٹ گرد کدورت سے ہے اب میلا>
  block
    text <سراجؔ اس شعلہ رو کی تنگ پوشی کوں کہاں پہنچے>
    text <کہ ہے جامہ بدن میں شمع کے فانوس کا ڈھیلا>
