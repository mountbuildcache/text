
text <میرے جگر کے درد کا چارا کب آئے گا>
  block
    text <میرے جگر کے درد کا چارا کب آئے گا>
    text <یک بار ہو گیا ہے دوبارا کب آئے گا>
  block
    text <پتلیاں مرے نین کے جھروکے میں بیٹھ کر>
    text <بیکل ہو جھانکتی ہے پیارا کب آئے گا>
  block
    text <اس مشتری جبیں کا مجھے غم ہوا زحل>
    text <طالع مرے کا نیک ستارا کب آئے گا>
  block
    text <مرجھا رہی ہے دل کی کلی غم کی دھوپ میں>
    text <گل زار دلبری کا ہزارا کب آئے گا>
  block
    text <ہے شاد اپنے پھول سیں ہر بلبل اے سراجؔ>
    text <وو یار نو بہار ہمارا کب آئے گا>
