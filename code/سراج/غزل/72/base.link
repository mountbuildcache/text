
text <کیوں ترے گیسو کوں گیسو بولناں>
  block
    text <کیوں ترے گیسو کوں گیسو بولناں>
    text <دل میں آتا ہے کہ شبو بولناں>
  block
    text <پیچ کھا کر دل مرا چکرت میں ہے>
    text <زلف کوں تیری چکابو بولناں>
  block
    text <بھول گئی آہو کوں اپنی چوکڑی>
    text <تجھ نگہ کوں دام آہو بولناں>
  block
    text <یا فلک کی آرسی میں ہے ہلال>
    text <یا کسی کا عکس ابرو بولناں>
  block
    text <سیکھ گئی گلشن میں تیرے قد ستی>
    text <سرو پر قمری نے کو کو بولناں>
  block
    text <کان میں ہے تیرے موتی آب دار>
    text <یا کسی عاشق کا آنسو بولناں>
  block
    text <سامنے اس چہرۂ گلفام کے>
    text <ہر گل خوشبو کوں خود رو بولناں>
  block
    text <حسن کے لشکر کے راوت ہیں دو چشم>
    text <زلف و لب شب خوں کا قابو بولناں>
  block
    text <اب چراغ عقل گل کرنی سراجؔ>
    text <سوز دل سیں ایک یاہو بولناں>
