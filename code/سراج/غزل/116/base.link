
text <شربت وصل پلا جا لب شیریں کی قسم>
  block
    text <شربت وصل پلا جا لب شیریں کی قسم>
    text <جان جاتا ہے مرا سورۂ یٰسیں کی قسم>
  block
    text <دیکھ مجھ حال کوں اے تازہ بہار خوبی>
    text <اشک رنگیں ہیں رواں دامن گلچیں کی قسم>
  block
    text <مکتب عشق میں آ عقل کی تختی دھوناں>
    text <راست ہے یہ سخن استاد کی تلقیں کی قسم>
  block
    text <شیشۂ خاطر نازک کوں مرے مت کر چور>
    text <اے ستم گر تجھے اپنے دل سنگیں کی قسم>
  block
    text <اشک ہے تیل شب ہجر میں اے جان سراجؔ>
    text <ہر پلک حسرت زیتون ہے والتیں کی قسم>
