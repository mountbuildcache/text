
text <اے صنم تجھ برہ میں روتا ہوں>
  block
    text <اے صنم تجھ برہ میں روتا ہوں>
    text <اشک خونیں سیں منہ کوں دھوتا ہوں>
  block
    text <بندگی میں مجھے قبول کرو>
    text <میں تمہارا غلام ہوتا ہوں>
  block
    text <بارش آب اشک ہے درکار>
    text <داغ ہجراں کے بیج بوتا ہوں>
  block
    text <بولتا ہوں جو وو بلاتا ہے>
    text <تن کے پنجرے میں اس کا طوطا ہوں>
  block
    text <مت کہو مجھ سیں قصۂ فرہاد>
    text <خواب شیریں میں آج سوتا ہوں>
  block
    text <گوہر اشک کوں مثال سراجؔ>
    text <رشتۂ آہ میں پروتا ہوں>
