
text <ہماری آنکھوں کی پتلیوں میں ترا مبارک مقام ہے گا>
  block
    text <ہماری آنکھوں کی پتلیوں میں ترا مبارک مقام ہے گا>
    text <پلک کے پٹ ہم نے کھول دیکھے تو عین ماہ تمام ہے گا>
  block
    text <ارے شراب خرد کے کیفی نہ کر توں دعوائے پختہ مغزی>
    text <مے محبت کا جام پی توں کہ اب تلک ظرف خام ہے گا>
  block
    text <خیال ابروئے قبلہ رویاں ہوا ہے محراب سجدۂ دل>
    text <نماز شرط نیاز کی پڑھ صف جنوں کا امام ہے گا>
  block
    text <اگرچہ ہر سرو راست قامت چمن میں مغرور سرکشی ہے>
    text <مقابل اس قد خوش ادا کے مری نظر میں غلام ہے گا>
  block
    text <سراجؔ اس شعلہ رو سیں ہرگز گلہ روا نیں ہے عاشقوں کوں>
    text <تمام جلتی ہے شمع ہر شب عبث پتنگوں کا نام ہے گا>
