
text <تجھ زلف کی شکن ہے مانند دام گویا>
  block
    text <تجھ زلف کی شکن ہے مانند دام گویا>
    text <یا صبح پر ہماری آئی ہے شام گویا>
  block
    text <ہیں صاد اس کی آنکھیں اور قد الف کے مانند>
    text <ابرو ہے نون نادر گیسو ہے لام گویا>
  block
    text <مسجد میں تجھ بھنؤں کی اے قبلۂ دل و جاں>
    text <پلکیں ہیں مقتدی اور پتلی امام گویا>
  block
    text <رنگیں بہار جنت دوزخ ہے مجھ کو اس بن>
    text <دوزخ ہے اس کے ہوتے دارالسلام گویا>
  block
    text <ٹک ماہ نو کی جانب اے ماہ رو نظر کر>
    text <خم ہو تری بھنؤں کوں کرتا سلام گویا>
  block
    text <گل رو کے قد مقابل ہو با ادب کھڑا ہے>
    text <شمشاد ہے چمن میں اس کا غلام گویا>
  block
    text <شعر سراجؔ از بس عالم میں ہیں زباں زد>
    text <دیوان کی زمیں ہے دیوان عام گویا>
