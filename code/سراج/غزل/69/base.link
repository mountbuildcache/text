
text <غم نے باندھا ہے مرے جی پہ کھلا ہائے کھلا>
  block
    text <غم نے باندھا ہے مرے جی پہ کھلا ہائے کھلا>
    text <پھر نئے سر سیتی آئی ہے بلا ہائے بلا>
  block
    text <اے گل گلشن جاں کر مجھے یک بار نہال>
    text <خار حسرت کا کلیجے میں سلا ہائے سلا>
  block
    text <دیکھ سکتا نہیں میں گل کوں ہر یک خار کے ساتھ>
    text <اپنے ہمراہ رقیبوں کوں نہ لا ہائے نہ لا>
  block
    text <ذبح کرنے میں مرے رحم نہ لایا اس نے>
    text <بلکہ اتنا بھی کہا نیں کہ گلا ہائے گلا>
  block
    text <جس نے کھایا ہے تیرے ابروئے خوں ریز کا زخم>
    text <مرغ بسمل سا لہو بیچ رلا ہائے رلا>
  block
    text <جان جاناں کوں مرے پاس شتابی لاؤ>
    text <نیں تو یک پل میں مرا جان چلا ہائے چلا>
  block
    text <بے طرح اب تو برہ آگ دہکتی ہے سراجؔ>
    text <دل مرا کیوں نہ پکارے کہ جلا ہائے جلا>
