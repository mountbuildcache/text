
text <اغیار چھوڑ مجھ سیں اگر یار ہووے گا>
  block
    text <اغیار چھوڑ مجھ سیں اگر یار ہووے گا>
    text <شاید کہ یار محرم اسرار ہووے گا>
  block
    text <بوجھے گا قدر مجھ دل آشفتہ حال کی>
    text <پھاندے میں زلف کے جو گرفتار ہووے گا>
  block
    text <بے فکر میں نہیں کہ صنم مست خواب ہے>
    text <کیا کیا بلا کرے گا جو بیدار ہووے گا>
  block
    text <پنہاں رکھا ہوں درد کوں لوہو کی گھونٹ پی>
    text <کہتا نہیں کسی سیں کہ اظہار ہووے گا>
  block
    text <بزم جنوں میں ساغر وحشت پیا جو کوئی>
    text <غفلت سیں عقل و ہوش کی ہشیار ہووے گا>
  block
    text <تیری بھنووں کی تیغ کے پانی کوں دیکھ دل>
    text <اٹکا ہے اس سبب کہ ندی پار ہووے گا>
  block
    text <رنگیں نہ کر توں دل کا محل نقش عیش سیں>
    text <غم کے تبر سیں مار کہ مسمار ہووے گا>
  block
    text <برجا ہے یار مجھ پہ اگر مہربان ہے>
    text <بلبل پہ گل بغیر کسے پیار ہووے گا>
  block
    text <جاتا نہیں ہے یار کی شمشیر کا خیال>
    text <معلوم یوں ہوا کہ گلے ہار ہووے گا>
  block
    text <انکار مجھ کوں نیں ہے تری بندگی ستی>
    text <یاں کیا ہے بلکہ حشر میں اقرار ہووے گا>
  block
    text <مجھ پاس پھر کر آوے اگر وو کتاب رو>
    text <مکتب میں دل کے درس کا تکرار ہووے گا>
  block
    text <صحن چمن میں دیکھ تیرے قد کی راستی>
    text <ہر سرد تجھ سلام کوں خم دار ہووے گا>
  block
    text <اس چشم نیم خواب کی دیکھے اگر بہار>
    text <نرگس چمن میں تختۂ دیوار ہووے گا>
  block
    text <اس زلف عنبریں سیں جو یک تار جھڑ پڑے>
    text <ہر خوب رو کوں طرۂ دستار ہووے گا>
  block
    text <اے جان میرے پاس سیں یک دم جدا نہ ہو>
    text <جینا ترے فراق میں دشوار ہووے گا>
  block
    text <رکھتا ہے گرچہ آئنہ فولاد کا جگر>
    text <تیر نگہ کے سامنے لاچار ہووے گا>
  block
    text <مت ہو شب فراق میں بے تاب اے سراجؔ>
    text <امید ہے کہ صبح کوں دیدار ہووے گا>
