
text <تری زلف زنار کا تار ہے>
  block
    text <تری زلف زنار کا تار ہے>
    text <کہ جس تار میں دل گرفتار ہے>
  block
    text <کرشمے کے لشکر میں وو شاہ حسن>
    text <صف خوب رویاں کا سردار ہے>
  block
    text <تلطف سیں پوچھے گا کب درد دل>
    text <ستمگر ہے سرکش ہے عیار ہے>
  block
    text <جسے دل خراشی نہیں عشق کی>
    text <طریق محبت میں بے کار ہے>
  block
    text <سجن لطف کر نرگس باغ پر>
    text <تری چشم مے گوں کا بیمار ہے>
  block
    text <شفا دے مجھے مرہم وصل سوں>
    text <جگر پر مرے ہجر کا وار ہے>
  block
    text <شب ہجر میں گل بدن کے سراجؔ>
    text <نظر میں مری شمع جیوں خار ہے>
