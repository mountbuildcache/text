
text <تجھ پر فدا ہیں سارے حسن و جمال والے>
  block
    text <تجھ پر فدا ہیں سارے حسن و جمال والے>
    text <کیا صاف گال والے کیا خط و خال والے>
  block
    text <مجھ رنگ زرد اوپر غصے سیں لال مت ہو>
    text <اے سبز شال والے اودے رومال والے>
  block
    text <تحقیق کی نظر سیں آخر کوں ہم نے دیکھا>
    text <اکثر ہیں مال والے کم ہیں کمال والے>
  block
    text <سایہ کوں سرو قد کے ڈھونڈے پہ کہیں نہ پائے>
    text <عالم کے فال والے اور کیا نہال والے>
  block
    text <گر حرف میرے غم کا لاؤں زباں کے اوپر>
    text <ہو جائیں قال والے یک دم میں حال والے>
  block
    text <موزوں نہیں کئے ہیں تجھ قد سا ایک مصرعہ>
    text <جل گئے خیال والے مر گئے مثال والے>
  block
    text <گر شب کوں سیر کرنے نکلے سراجؔ مہ رو>
    text <جاہ و جلال والے ہویں مثال والے>
