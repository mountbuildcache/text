
text <ہے جنبش مژگاں میں تری تیر کی آواز>
  block
    text <ہے جنبش مژگاں میں تری تیر کی آواز>
    text <اس تیر میں ہے صید کی تکبیر کی آواز>
  block
    text <مشتاق ہوں تجھ لب کی فصاحت کا ولیکن>
    text <رانجھا کے نصیبوں میں کہاں ہیر کی آواز>
  block
    text <تو خسرو خوباں ہے کہ لے ہند سیں تا روم>
    text <پہنچی ہے ترے حسن جہانگیر کی آواز>
  block
    text <حیرت کے مقامات میں قانون نوا نہیں>
    text <ہے ساز خموشی لب تصویر کی آواز>
  block
    text <دیوانے کوں مت شور جنوں یاد دلاؤ>
    text <ہرگز نہ سناؤ اسے زنجیر کی آواز>
  block
    text <پیتا ہوں جدائی میں تری گھونٹ لہو کی>
    text <سن غنچہ دہن عاشق دلگیر کی آواز>
  block
    text <اے جان سراجؔ آ کے پتنگوں کی خبر لیو>
    text <سن جاؤ مرے نالۂ شب گیر کی آواز>
