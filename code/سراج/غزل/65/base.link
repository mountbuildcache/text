
text <اول سیں دل مرا جو گرفتار تھا سو ہے>
  block
    text <اول سیں دل مرا جو گرفتار تھا سو ہے>
    text <میرے گلے میں عشق کا زنار تھا سو ہے>
  block
    text <اے شاہ حسن مجھ کوں تمہاری جناب میں>
    text <مدت سیں بندگی کا جو اقرار تھا سو ہے>
  block
    text <معلوم یوں ہوا کہ نصیبوں میں نہیں شفا>
    text <شمشیر غم کا وار جگر پار تھا سو ہے>
  block
    text <جیوں غنچہ سیر باغ سیں ہوتا ہوں تنگ دل>
    text <تجھ بن مری نگاہ میں گل خار تھا سو ہے>
  block
    text <سوزن مثال آنکھ میں سلتی ہے ہر پلک>
    text <تیری برہ کا خار دل آزار تھا سو ہے>
  block
    text <اب لگ غم فراق جدائی کی رات میں>
    text <یارو رفیق و مونس و غم خوار تھا سو ہے>
  block
    text <مت بوجھ سوز عشق سیں فارغ سراج کوں>
    text <پروانہ وار جان سیں بلہار تھا سو ہے>
