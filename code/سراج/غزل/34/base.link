
text <ہجر کی آگ میں عذاب میں نہ دے>
  block
    text <ہجر کی آگ میں عذاب میں نہ دے>
    text <مثل سیماب اضطراب نہ دے>
  block
    text <صندلی حسن ہے ترا درکار>
    text <درد سر کوں مرے گلاب نہ دے>
  block
    text <بس ترا دور چشم اے ساقی>
    text <ہوش کھونے مجھے شراب نہ دے>
  block
    text <زاہد خشک کوں شراب نہ دے>
    text <آگ دے خار و خس کو آب نہ دے>
  block
    text <اپنے ماروں کو مت پریشاں کر>
    text <زلف مشکیں کوں پیچ و تاب نہ دے>
  block
    text <عاشقوں کوں ہے لذت دشنام>
    text <ہر کمینے کوں یہ خطاب نہ دے>
  block
    text <کس نے اے بحر حسن تجھ کوں کہا>
    text <کہ کسی تشنہ لب کوں آب نہ دے>
  block
    text <کام جاہل کا ہے سخن چینی>
    text <اے سراجؔ اس کوں تو جواب نہ دے>
