
text <ظالم مرے جگر کوں کرے کیوں نہ پھانک پھانک>
  block
    text <ظالم مرے جگر کوں کرے کیوں نہ پھانک پھانک>
    text <سیکھا ہے وو نگہ کا پٹا اور ادا کا بانک>
  block
    text <پوتھی خیال یار کی آئی ہے جب سیں ہات>
    text <دل کے ورق پہ تب سیتی لکھتا ہوں غم کی آنک>
  block
    text <انگشتری کوں دل کی بنایا ہوں نذر یار>
    text <لخت جگر کے لعل کوں الفت کا دیکھ ڈانک>
  block
    text <آتا ہے یاد پھول کے دیکھے سیں گل بدن>
    text <عاشق کا چھیلتی ہے جگر بلبلوں کی ہانک>
  block
    text <جان جہاں کا ذوق اگر ہے تجھے سراجؔ>
    text <پنہاں نگاہ غیر سیں پردے میں دل کے جھانک>
