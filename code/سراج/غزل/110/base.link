
text <صنم جب چیرۂ زر تار باندھے>
  block
    text <صنم جب چیرۂ زر تار باندھے>
    text <جھلک سیں کوچہ و بازار باندھے>
  block
    text <ہزاروں تیغ بندوں کوں کرے قتل>
    text <خم ابرو کی جب تلوار باندھے>
  block
    text <جو دیکھے ایک دم زاہد تری زلف>
    text <گلے میں زہد کا زنار باندھے>
  block
    text <طلب کے عقدۂ مشکل کوں کھولے>
    text <جو کوشش کی کمر یکبار باندھے>
  block
    text <جو کوئی غم کا حصار قلب چاہے>
    text <غبار آہ سیں دیوار باندھے>
  block
    text <جو دیکھے گل رخوں کو کو لاابالی>
    text <بجا ہے گر لب اظہار باندھے>
  block
    text <سراجؔ آنکھیں کیا ہے غیر سیں بند>
    text <کہ تا دل میں خیال یار باندھے>
