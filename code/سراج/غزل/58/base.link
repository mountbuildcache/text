
text <غم آہستہ رو یاں رفتہ رفتہ>
  block
    text <غم آہستہ رو یاں رفتہ رفتہ>
    text <کیا ہے مجھ کوں حیراں رفتہ رفتہ>
  block
    text <وو ساحر نے ادا کا سحر کر کر>
    text <لیا مجھ سیں دل و جاں رفتہ رفتہ>
  block
    text <جگر عشاق کا داغ جفا سوں>
    text <ہوا صحن گلستاں رفتہ رفتہ>
  block
    text <کمند زلف دکھلا کر کیا ہے>
    text <مرے دل کوں پریشاں رفتہ رفتہ>
  block
    text <زبس اس یوسف مصری کے ہیں لب>
    text <ہوا دل مثل کنعاں رفتہ رفتہ>
  block
    text <سراجؔ اب تو نہ ہو غمگیں کہ رحماں>
    text <کرے گا مشکل آساں رفتہ رفتہ>
