
text <خوب بوجھا ہوں میں اس یار کوں کوئی کیا جانے>
  block
    text <خوب بوجھا ہوں میں اس یار کوں کوئی کیا جانے>
    text <اس طرح کے بت عیار کوں کوئی کیا جانے>
  block
    text <لے گئیں ہات سیں دل اس کی جھکی ہوئی آنکھیں>
    text <حیلۂ مردم بیمار کوں کوئی کیا جانے>
  block
    text <میں نہ بوجھا تھا تری زلف گرہ دار کے پیچ>
    text <سچ کہ کیفیت مکار کوں کوئی کیا جانے>
  block
    text <شرح بے تابیٔ دل نیں ہے قلم کی طاقت>
    text <تپش شوق کے طومار کوں کوئی کیا جانے>
  block
    text <شربت خون جگر کا مزہ عاشق پاوے>
    text <لذت عشق جگر خار کوں کوئی کیا جانے>
  block
    text <مشرب عشق میں ہیں شیخ و برہمن یکساں>
    text <رشتۂ سبحہ و زنار کوں کوئی کیا جانے>
  block
    text <نمک زخم ہوا مرہم جالینوسی>
    text <خلش سینۂ افگار کوں کوئی کیا جانے>
  block
    text <طوق و زنجیر نہیں جس پہ کسے رحم آوے>
    text <دام الفت کے گرفتار کوں کوئی کیا جانے>
  block
    text <جب تلک تلخیٔ شورابہ غم چاکھا نیں>
    text <تب تلک لذت دیدار کوں کوئی کیا جانے>
  block
    text <قدر اوس نافۂ تاتار کی مجھ سیں پوچھو>
    text <یار کی زلف کی مہکار کوں کوئی کیا جانے>
  block
    text <میں کہا زخمیٔ غم ہوں تو دیا اس نے جواب>
    text <اے سراجؔ ایسے چھپے وار کوں کوئی کیا جانے>
