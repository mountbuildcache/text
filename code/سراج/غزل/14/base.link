
text <آیا پیا شراب کا پیالا پیا ہوا>
  block
    text <آیا پیا شراب کا پیالا پیا ہوا>
    text <دل کے دیے کی جوت سیں کاجل دیا ہوا>
  block
    text <آیا ہے میرے قتل پہ درپیش بے طرح>
    text <آیا ہے مجھ کوں پیش وو اپنا کیا ہوا>
  block
    text <مارا ہوا ہے خضر محبت کی تیغ کا>
    text <آب حیات شوق سیں تیرے جیا ہوا>
  block
    text <بیٹھا ہے تخت شوق پہ جو ہو کے بے ریا>
    text <وو پادشاہ بارگہہ کبریا ہوا>
  block
    text <نکلا ہے دل جلا کے مجھ آنکھوں سے طفل اشک>
    text <اس شوخ بے جگر کا دیکھو کیا ہیا ہوا>
  block
    text <دل لے گیا ہے مجھ کوں دے امید دل دہی>
    text <ظالم کبھی تو لائے گا میرا لیا ہوا>
  block
    text <نہیں جب سیں پاس شاہد گلگوں قبا سراجؔ>
    text <جی پر ہے تنگ جسم کا جامہ سیا ہوا>
