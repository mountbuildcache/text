
text <ہم ہیں مشتاق جواب اور تم ہو الفت سیں بعید>
  block
    text <ہم ہیں مشتاق جواب اور تم ہو الفت سیں بعید>
    text <نقد دل گر تم کوں پہونچا ہے تو بھجوا دیو رسید>
  block
    text <باغ میں ہم مر گئے محروم وصل گل بدن>
    text <ہیں ہمارے آج پھول اور بلبلوں کے حق میں عید>
  block
    text <لشکر قلب صف عشاق میں ہے غلغلہ>
    text <یکہ تاز آہ کوں کس نے کیا ہے نا رسید>
  block
    text <حسن کوں ہے نقد ناز اور عشق کوں جنس نیاز>
    text <پھر عبث شکوہ ہے یہ سودا ہوا ہے خوش خرید>
  block
    text <باغ سیں گلچیں چلا تب بلبلوں نے غل کیا>
    text <حضرت گل کوں کیا جاتا ہے یہ کافر شہید>
  block
    text <رہروان جنوں کوں فتحیاب فیض ہے>
    text <آبلوں کے قفل کو خار بیاباں ہے کلید>
  block
    text <بت پرستوں کوں ہے ایمان حقیقی وصل بت>
    text <برگ گل ہے بلبلوں کوں جلد قرآن مجید>
  block
    text <نور جاں فانوس جسمی سیں جدا کب ہے سراجؔ>
    text <شعلہ تار شمع سیں کہتا ہے من حبل الورید>
