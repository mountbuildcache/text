
text <جس کوں درد جگر کی لذت ہے>
  block
    text <جس کوں درد جگر کی لذت ہے>
    text <زہر اس کوں مثال امرت ہے>
  block
    text <دیکھ تجھ ناز کی نزاکت کوں>
    text <نگہت گل شہید حیرت ہے>
  block
    text <کم نمائی سیں اس قمر رو کوں>
    text <ماہ نو کی مثال شہرت ہے>
  block
    text <میری آنکھوں میں یار کی تصویر>
    text <عکس آئینۂ محبت ہے>
  block
    text <جھانجھ میں کیوں نہ آوے دل میرا>
    text <تجھ جدائی کی مجھ کو نوبت ہے>
  block
    text <کیا چکا بو ہے زلف میں تیری>
    text <آرسی جس کوں دیکھ چکرت ہے>
  block
    text <وصل میں اضطراب جاتا نہیں>
    text <سو قرن مجھ کوں ایک ساعت ہے>
  block
    text <مثل آئینہ کر نمد پوشی>
    text <صافیٔ سینہ ترک زینت ہے>
  block
    text <پھر پتنگوں کا شور اٹھا سراجؔ>
    text <جلوۂ شمع رو قیامت ہے>
