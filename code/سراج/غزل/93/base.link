
text <فجر اٹھ یار کا دیدار کرناں>
  block
    text <فجر اٹھ یار کا دیدار کرناں>
    text <شب ہجراں کا دکھ اظہار کرناں>
  block
    text <اگر ثابت ہے اے دل کفر میں توں>
    text <قیامت میں یہی اقرار کرناں>
  block
    text <کہا یوں کھول کر زلفوں کوں صیاد>
    text <کسی وحشی کوں اپنا یار کرناں>
  block
    text <تصور میں ترے اے مظہر رب>
    text <تماشائے در و دیوار کرناں>
  block
    text <تجھے سوگند اپنے چاہتے کی>
    text <کہ اپنے چاہتے پر پیار کرناں>
  block
    text <نہ کہناں خوب ہے تجھ زلف کی بات>
    text <عبث ہر تار کا بستار کرناں>
  block
    text <سراجؔ اب عشق کی پروانگی ہے>
    text <کہ سیر کوچہ و بازار کرناں>
