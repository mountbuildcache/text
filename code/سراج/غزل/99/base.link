
text <ہر ہر ورق پہ کیوں کہ لکھوں داستان ہجر>
  block
    text <ہر ہر ورق پہ کیوں کہ لکھوں داستان ہجر>
    text <آتا نہیں زبان قلم پر بیان ہجر>
  block
    text <ظاہر اگرچہ تازہ و تر مثل لالہ ہوں>
    text <مجھ دل میں جانشین ہے داغ نہان ہجر>
  block
    text <پژمردہ کیوں نہ ہوئے گل امید عاشقاں>
    text <بہتی ہے دل کے باغ میں باد خزان ہجر>
  block
    text <آب حیات وصل سیں دے عمر جاوداں>
    text <ہے بے قرار غم سیں ترے نیم جان ہجر>
  block
    text <وہ عاشقی کی مثل میں منظور ہے مدام>
    text <چلے میں غم کے بیٹھ جو کھینچا کمان ہجر>
  block
    text <نیں سیر لالہ زار کی عاشق کوں آرزو>
    text <از بس ہے داغ سینہ گل بوستان ہجر>
  block
    text <جاری بہ راہ چشم ستی خون دل سراجؔ>
    text <جب سیں مرے جگر میں لگی ہے سنان ہجر>
