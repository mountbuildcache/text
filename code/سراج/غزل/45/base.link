
text <اے دوست تلطف سیں مرے حال کوں آ دیکھ>
  block
    text <اے دوست تلطف سیں مرے حال کوں آ دیکھ>
    text <سینے کی اگن مہر کے پانی سیں بجھا دیکھ>
  block
    text <صادق ہوں مجھے بو الہوس اے جان توں مت جان>
    text <شمشیر تغافل دل زخمی پہ چلا دیکھ>
  block
    text <پیاسا ہوں تری تیغ کے پانی کا ہر اک دم>
    text <باور نہیں یہ بات تو یک بار پلا دیکھ>
  block
    text <مجھ آہ کی گرمی سیں جھڑے پھول چمن کے>
    text <اے سرو گلستان ادا باغ میں جا دیکھ>
  block
    text <بندہ ہوں ترا خواہ کرم خواہ جفا کر>
    text <جس طرز ترے شوق میں ہوئے مجھ کوں جلا دیکھ>
  block
    text <نقد دل خالص کوں مری قلب توں مت جان>
    text <ہے تجھ کوں اگر شبہ تو کس دیکھ تپا دیکھ>
  block
    text <تجھ لب کے تبسم میں ہے اعجاز مسیحا>
    text <اے جان سراجؔ اس دل بے جاں کوں جلا دیکھ>
