
text <اگر کچھ ہوش ہم رکھتے تو مستانے ہوئے ہوتے>
  block
    text <اگر کچھ ہوش ہم رکھتے تو مستانے ہوئے ہوتے>
    text <پہنچتے جا لب ساقی کوں پیمانے ہوئے ہوتے>
  block
    text <عبث ان شہریوں میں وقت اپنا ہم کئے ضائع>
    text <کسی مجنوں کی صحبت بیٹھ دیوانے ہوئے ہوتے>
  block
    text <نہ رکھتا میں یہاں گر الفت لیلیٰ نگاہوں کوں>
    text <تو مجنوں کی طرح عالم میں افسانے ہوئے ہوتے>
  block
    text <اگر ہم آشنا ہوتے تری بیگانہ خوئی سیں>
    text <برائے مصلحت ظاہر میں بیگانے ہوئے ہوتے>
  block
    text <زبس کافر ادایوں نے چلائے سنگ بے رحمی>
    text <اگر سب جمع کرتا میں تو بت خانے ہوئے ہوتے>
  block
    text <نہ کرتا ضبط اگر میں گریۂ بے اختیاری کوں>
    text <گزرتا جس طرف یہ پور ویرانے ہوئے ہوتے>
  block
    text <نظر چشم خریداری سیں کرتا دلبر ناداں>
    text <اگر قطرے مرے آنسو کے دردانے ہوئے ہوتے>
  block
    text <محبت کے نشے میں خاص انساں واسطے ورنہ>
    text <فرشتے یہ شرابیں پی کہ مستانے ہوئے ہوتے>
  block
    text <عوض اپنے گریباں کے کسی کی زلف ہات آتی>
    text <ہمارے ہات کے پنجے مگر شانے ہوئے ہوتے>
  block
    text <تری شمشیر ابرو سیں ہوئے سنمکھ و الا نہ>
    text <اجل کی تیغ سیں جیوں آرا دندانے ہوئے ہوتے>
  block
    text <مزہ جو عاشقی میں ہے سو معشوقی میں ہرگز نیں>
    text <سراجؔ اب ہو چکے افسوس پروانے ہوئے ہوتے>
