
text <دل ناداں مرا ہے بے تقصیر>
  block
    text <دل ناداں مرا ہے بے تقصیر>
    text <ذبح کرتے ہو اوس کوں بے تکبیر>
  block
    text <نقش دیوار صحن گلشن ہے>
    text <جس نے دیکھا ہے یار کی تصویر>
  block
    text <عاشقوں کوں نہیں ہے رسوائی>
    text <مصحف عشق کی ہے یہ تفسیر>
  block
    text <گردش چشم یار بے جا نہیں>
    text <دل کے لینے کی ہے اسے تدبیر>
  block
    text <بو الہوس کب تلک رہے آزاد>
    text <کھول صیاد زلف کی زنجیر>
  block
    text <جانتی ہے وو زلف عقدہ کشا>
    text <میرے آشفتہ خواب کی تعبیر>
  block
    text <شب ہجراں میں اے سراجؔ مجھے>
    text <اشک ہے شمع اور پلک گلگیر>
