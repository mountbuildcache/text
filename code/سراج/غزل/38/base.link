
text <اے دل بے ادب اس یار کی سوگند نہ کھا>
  block
    text <اے دل بے ادب اس یار کی سوگند نہ کھا>
    text <توں ہر اک بات میں دل دار کی سوگند نہ کھا>
  block
    text <روح چندر بدن اے بو الہوس آزردہ نہ کر>
    text <خوب نہیں تربت مہیار کی سوگند نہ کھا>
  block
    text <یہ ادا سرو میں زنہار نہیں اے قمری>
    text <یار کے قامت و رفتار کی سوگند نہ کھا>
  block
    text <خوف کر خط کی سیاہی ستی اے وعدہ خلاف>
    text <ہر گھڑی مصحف رخسار کی سوگند نہ کھا>
  block
    text <اپنی آنکھوں کی قسم کھا کہ لیا نہیں میں نے>
    text <جان لے کر دل بیمار کی سوگند نہ کھا>
  block
    text <پیچ دے دے کے مرے دل کوں پریشاں تو کیا>
    text <ناحق اس زلف گرہ دار کی سوگند نہ کھا>
  block
    text <تاب اس رخ کی تجلی کی نہیں تجھ کوں سراجؔ>
    text <توں عبث شعلۂ دیدار کی سوگند نہ کھا>
