
text <نین کی پتلی میں اے سریجن ترا مبارک مقام دستا>
  block
    text <نین کی پتلی میں اے سریجن ترا مبارک مقام دستا>
    text <پلک کے پٹ کھول کر جو دیکھوں تو مجھ کوں ماہ تمام دستا>
  block
    text <پری کی مجلس میں تجھ کوں زاہد ہنوز پروانگی نہیں ہے>
    text <مئے محبت کوں نوش کر توں کہ اب تلک مجھ کوں خام دستا>
  block
    text <سبھوں سیں مکھ موڑ کر مرا دل پرت کے فن میں ہوا اداسی>
    text <نماز جی سیں نیاز کی پڑھ صف جنوں کا امام دستا>
  block
    text <اگرچہ ہر سرو راست قامت چمن میں مغرور سرکشی ہے>
    text <مقابل اس قد خوش ادا کے مری نظر میں غلام دستا>
  block
    text <وو شکریں لب نے گوش دل سیں تمام سن کر یوں ریختہ کوں>
    text <کہا وو میٹھے بچن سیں مجھ کوں سراجؔ شیریں کلام دستا>
