
text <دلبری ہر بوالہوس کی حد سیں افزوں مت کرو>
  block
    text <دلبری ہر بوالہوس کی حد سیں افزوں مت کرو>
    text <مفلس بے قدر کوں یک پل میں قاروں مت کرو>
  block
    text <مت چڑھاؤ آستیں تم قتل کرنے پر مرے>
    text <اپنے دامن کوں عبث آلودۂ خوں مت کرو>
  block
    text <مہربانی کی طرح پہلی نہ بھولو یک بیک>
    text <بیت ابرو کوں تم اپنی تازہ مضموں مت کرو>
  block
    text <لذت مستی اگر دل کوں تمہارے ہے عزیز>
    text <جب تلک دیوانہ ہوئے تب لگ فلاطوں مت کرو>
  block
    text <اپنے عاشق کوں دکھاؤ جلوۂ ایماں‌ فریب>
    text <عقل کی رکھتا ہے بو زاہد کوں مجنوں مت کرو>
  block
    text <کر دیے ہیں عاشقوں نے خون اپنے کوں سبیل>
    text <پنجۂ نازک کوں مہندی لالہ گلگوں مت کرو>
  block
    text <چھوڑ دیو تا آتش حسرت میں جل کر خاک ہوئے>
    text <لاشۂ عاشق کوں مرنے بعد مدفوں مت کرو>
  block
    text <عاشقوں کوں اس دوبالا کیف کی برداشت نئیں>
    text <خط کی سبزی لب کی شکر ساتھ معجوں مت کرو>
  block
    text <خود بخود بے خود ہوا ہے دیکھ کر تم کوں سراجؔ>
    text <اس قدر ناز و ادا کا سحر و جادو مت کرو>
