
text <میں نہ جانا تھا کہ تو یوں بے وفا ہو جائے گا>
  block
    text <میں نہ جانا تھا کہ تو یوں بے وفا ہو جائے گا>
    text <آشنا ہو اس قدر نا آشنا ہو جائے گا>
  block
    text <خوب لگتی ہے اگر بد نامی عاشق تجھے>
    text <آہ کرتا ہوں کہ شہرہ جا بجا ہو جائے گا>
  block
    text <گر تمہاری دل خوشی ہے ذبح کرنے میں مرے>
    text <خوب جی جاوے تو جاوے اور کیا ہو جائے گا>
  block
    text <میں سنا ہوں تجھ لبوں کا نام ہی حاجت روا>
    text <یک تبسم کر کہ میرا مدعا ہو جائے گا>
  block
    text <کیا عجب گر میں ہوا دیوانۂ زلف بتاں>
    text <گر فرشتہ ہووے تو ان کا مبتلا ہو جائے گا>
  block
    text <میں تمہارے آستانے سیں جدا ہونے کا نہیں>
    text <سر اگر شمشیر سیں کٹ کر جدا ہو جائے گا>
  block
    text <جیوں سراجؔ اس شمع رو پر دل کوں ہے ملنے کا شوق>
    text <فرض عین عاشقی سیں اب ادا ہو جائے گا>
