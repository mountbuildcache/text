
text <دن بدن اب لطف تیرا ہم پہ کم ہونے لگا>
  block
    text <دن بدن اب لطف تیرا ہم پہ کم ہونے لگا>
    text <یا تو تھا ویسا کرم یا یہ ستم ہونے لگا>
  block
    text <سچ کہو تقصیر کیا ہے عاشق مظلوم کی>
    text <نیمچا ترچھی نگہ کا کیوں علم ہونے لگا>
  block
    text <تیغ ابرو کوں نپٹ کستے ہو پن حیراں ہوں میں>
    text <کون سے بیمار پر یہ آب دم ہونے لگا>
  block
    text <شکر اللہ سرو رعنا کے تصور کے طفیل>
    text <رفتہ رفتہ دل مرا باغ ارم ہونے لگا>
  block
    text <بس کرو اے شاہ فوج حسن قتل عام کوں>
    text <عاشقوں کی آہ کا نیزہ علم ہونے لگا>
  block
    text <تجھ کوں اے آہو نگہ کس نے سکھایا یہ طرح>
    text <یا تو تھا اوروں سیں رم یا ہم سیں رم ہونے لگا>
  block
    text <ہجر کی راتوں میں یہ مصرع ہوا ورد سراج>
    text <دن بہ دن اب لطف تیرا ہم پہ کم ہونے لگا>
