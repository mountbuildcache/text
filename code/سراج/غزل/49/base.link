
text <تری نگاہ تلطف نے فیض عام کیا>
  block
    text <تری نگاہ تلطف نے فیض عام کیا>
    text <خرد کے شہر کے سب وحشیوں کوں رام کیا>
  block
    text <اگرچہ تیر پلک نے کیا تھا دل برما>
    text <ولے نگاہ کے خنجر نے خوب کام کیا>
  block
    text <ترے سلام کے دھج دیکھ کر مرے دل نے>
    text <شتاب آ کہ مجھے رخصتی سلام کیا>
  block
    text <نہ جانوں عشق کی بجلی کدھر سیں آئی ہے>
    text <کہ مجھ جگر کے کھلے کوں جلا تمام کیا>
  block
    text <اسی کے ہاتھ میں ہے خاتم سلیمانی>
    text <نگین دل پہ جو نقش اس صنم کا نام کیا>
  block
    text <مجھے نگاہ تغافل رقیب پر الطاف>
    text <ادائے مصلحت آمیز نے غلام کیا>
  block
    text <اے آفتاب تری ظلمت جدائی میں>
    text <سراجؔ آہ سحر کوں چراغ شام کیا>
