
text <رشتے میں تری زلف کے ہے جان ہمارا>
  block
    text <رشتے میں تری زلف کے ہے جان ہمارا>
    text <بے جا نہیں سنبل کے اوپر مان ہمارا>
  block
    text <سرمایۂ آشفتہ دلی جمع ہوا ہے>
    text <آ دیکھ صنم حال پریشان ہمارا>
  block
    text <جیوں صورت دیوار ہوا محو تمنا>
    text <مشتاق ترا ہے دل حیران ہمارا>
  block
    text <درپیش ہے ہم کوں سفر منزل مقصود>
    text <بس آہ سحر گاہ یہ سامان ہمارا>
  block
    text <تیرے لب شیریں کی سنا جب سیں حکایت>
    text <کاشانۂ زنبور ہوا کان ہمارا>
  block
    text <مجنوں کی طرح وحشی صحرائے جنوں نہیں>
    text <ہے وسعت مشرب سیتی میدان ہمارا>
  block
    text <کہتے ہیں تری زلف کوں دیکھ اہل شریعت>
    text <قربان ہے اس کفر پر ایمان ہمارا>
  block
    text <آزاد کئے قید سیں تسبیح کی اس کوں>
    text <ہے گردن زنار پہ احسان ہمارا>
  block
    text <سینہ کے طبق میں ہے کباب دل پرسوز>
    text <جس دن سے غم ہجر ہے مہمان ہمارا>
  block
    text <اے شوخ کشش سیں ترے ابرو کی کماں کی>
    text <دل ہاتھ سیں جاتا ہے ہر اک آن ہمارا>
  block
    text <اے جان سراجؔ ایک غزل درد کی سن جا>
    text <مجموعۂ احوال ہے دیوان ہمارا>
