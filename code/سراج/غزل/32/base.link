
text <تیری بھنووں کی تیغ کے جو روبرو ہوا>
  block
    text <تیری بھنووں کی تیغ کے جو روبرو ہوا>
    text <سب عاشقوں کی صف میں وو ہی سرخ رو ہوا>
  block
    text <تجھ زلف کے خیال سیں کیوں کر نکل سکوں>
    text <ہر پیچ و خم نمونۂ طوق گلو ہوا>
  block
    text <تیرے نگہ کا تیر ہے از بس کہ موشگاف>
    text <ممنوں ہر ایک زخم سیں میں ہو بہ ہو ہوا>
  block
    text <رشتے سیں موج گل کی ہوائے بہار میں>
    text <سب بلبلوں کا چاک گریباں رفو ہوا>
  block
    text <سورج کا رنگ چاند سری کا ہوا سفید>
    text <جس صبح کوں سوار وو خورشید رو ہوا>
  block
    text <جس کی زباں میں عشق کے افسوں کا ہے اثر>
    text <ہر حرف اس کا موج پری ہو بہ ہو ہوا>
  block
    text <برجا ہے گر کہوں میں اسے شیشہ آتشی>
    text <چشم سراجؔ آئینۂ شعلہ رو ہوا>
