
text <ہمارے پاس جاناں آن پہنچا>
  block
    text <ہمارے پاس جاناں آن پہنچا>
    text <دل بے جان کوں اب جان پہنچا>
  block
    text <نہ ہووے کیوں شور دل کی بانسلی میں>
    text <ملاحت کا سلونا کان پہنچا>
  block
    text <کماں ابرو کی ہر ترچھی نگہ سیں>
    text <جگر کے توڑنے کوں بان پہنچا>
  block
    text <دکھایا مصحف رخسار اپناں>
    text <ہمارا دین اور ایمان پہنچا>
  block
    text <مجھے کہہ کاکریزی چیرے والے>
    text <کہ وقت سیر نا فرمان پہنچا>
  block
    text <مے و جام و گل مطرب ہے موجود>
    text <بہار وصل کا سامان پہنچا>
  block
    text <دل مفلس نے پایا وصل کا گنج>
    text <بھکاری کوں درس کا دان پہنچا>
  block
    text <سراجؔ اب گھر ترا روشن ہوا ہے>
    text <مگر وو شمع رو مہمان پہنچا>
