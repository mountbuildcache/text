
text <کبھی تم مول لینے ہم کوں ہنس ہنس بھاؤ کرتے ہو>
  block
    text <کبھی تم مول لینے ہم کوں ہنس ہنس بھاؤ کرتے ہو>
    text <کبھی تیر نگاہ تند کا برساؤ کرتے ہو>
  block
    text <کبھی تم سرد کرتے ہو دلوں کی آگ گرمی سیں>
    text <کبھی تم سرد مہری سیں جھٹک کر باؤ کرتے ہو>
  block
    text <کبھی تم صاف کرتے ہو مرے دل کی کدورت کوں>
    text <کبھی تم بے سبب تیوری چڑھا کر تاؤ کرتے ہو>
  block
    text <کبھی تم موم ہو جاتے ہو جب میں گرم ہوتا ہوں>
    text <کبھی میں سرد ہوتا ہوں تو تم بھڑکاؤ کرتے ہو>
  block
    text <کبھی لا لا مجھے دیتے ہو اپنے ہات سیں پیالا>
    text <کبھی تم شیشۂ دل پر مرے پتھراؤ کرتے ہو>
  block
    text <کبھی تم دھول اڑاتے ہو مری غصے سیں روکھے ہو>
    text <کبھی منہ پر حیا کا لا عرق چھڑکاؤ کرتے ہو>
  block
    text <کبھی خوش ہو کے کرتے ہو سراجؔ اپنے کی جاں بخشی>
    text <کبھی اس کے بجھا دینے کوں کیا کیا داؤ کرتے ہو>
