
text <پرخوں ہے جگر لالۂ سیراب کی سوگند>
  block
    text <پرخوں ہے جگر لالۂ سیراب کی سوگند>
    text <رنگینیٔ داغ دل بیتاب کی سوگند>
  block
    text <تصویر ہے تجھ یاد سیں آئینۂ دل آج>
    text <حیرت وشئ دیدۂ بے خواب کی سوگند>
  block
    text <ہے کعبۂ مقصود مجھے وو خم ابرو>
    text <اے شوخ مجھے مسجد و محراب کی سوگند>
  block
    text <سر سبز ہے آنسو سیں مرا گلشن امید>
    text <ہے مجھ کوں مرے دیدۂ پر آب کی سوگند>
  block
    text <احوال سراجؔ آ کہ برہ آگ میں توں دیکھ>
    text <بے طاقت و بے تاب ہے سیماب کی سوگند>
