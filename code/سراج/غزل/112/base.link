
text <جس کوں ملک بے خودی کا راج ہے>
  block
    text <جس کوں ملک بے خودی کا راج ہے>
    text <ہے زمیں تخت اور بگولا تاج ہے>
  block
    text <خواب میں وو زلف مشکیں دیکھناں>
    text <حق میں میرے لیلۃ المعراج ہے>
  block
    text <دیکھ کر لشکر غنیم عشق کا>
    text <کشور عقل و خرد تاراج ہے>
  block
    text <اے طبیب مہرباں بیمار ہجر>
    text <شربت دیدار کا محتاج ہے>
  block
    text <یار کی آنکھوں میں ہے جیسی حیا>
    text <چشم نرگس میں کہاں یہ لاج ہے>
  block
    text <اس کماں ابرو کے تیر ناز کا>
    text <سینہ چاکوں کا جگر آماج ہے>
  block
    text <دل مرا تجھ غم سیں اے جان سراجؔ>
    text <بیشتر بے تاب کل سیں آج ہے>
