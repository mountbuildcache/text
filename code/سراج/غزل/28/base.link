
text <تھا بہانہ مجھے زنجیر کے ہل جانے کا>
  block
    text <تھا بہانہ مجھے زنجیر کے ہل جانے کا>
    text <چھوڑ دیو اب تو ہوا شوق نکل جانے کا>
  block
    text <سنگ دل نے دل نازک کوں مرے چور کیا>
    text <کیا ارادہ تھا اسے شیشہ محل جانے کا>
  block
    text <مت کرو شمع کوں بدنام جلاتی وو نہیں>
    text <آپ سیں شوق پتنگوں کوں ہے جل جانے کا>
  block
    text <آفریں دل کوں مرے خوب بجا کام آیا>
    text <سچ سپاہی کو بڑا ننگ ہے ٹل جانے کا>
  block
    text <شعلہ رو جام بکف بزم میں آتا ہے سراجؔ>
    text <گردن شمع کوں کیا باک ہے ڈھل جانے کا>
