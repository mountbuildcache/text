
text <سرو گلشن پر سخن اس قد کا بالا ہو گیا>
  block
    text <سرو گلشن پر سخن اس قد کا بالا ہو گیا>
    text <ہر نہال اس شرم سیں جنگل کا پالا ہو گیا>
  block
    text <آوتا ہے یہ بہا ہو آنکھ سیں دامن تلک>
    text <طفل اشک اس آج کل میں کیا جوالا ہو گیا>
  block
    text <جب سیں اس الماس کی پہنچی کا ہے آنسو میں عکس>
    text <تب سیں ہر تار فلک ہیروں کا مالا ہو گیا>
  block
    text <دل جگر کی پھکڑیاں آہوں کے تاروں میں پرو>
    text <بیٹھ کر دوکان غم پر پھول والا ہو گیا>
  block
    text <اشک باراں آہ بجلی اشک کی کالی گھٹا>
    text <ماہ رو بن کس طرح کا برشگالا ہو گیا>
  block
    text <باغ میں سرما تھا اور تھی یاد دل دار دو رنگ>
    text <مجھ کوں ہر برگ گل رعنا دوشالا ہو گیا>
  block
    text <نیند سیں کھل گئیں مری آنکھیں سو دیکھا یار کوں>
    text <یا اندھارا اس قدر تھا یا اجالا ہو گیا>
  block
    text <ہجر کی مٹھ میں تصور اس غزالی چشم کا>
    text <عشق کے بیراگیوں کو مرگ چھالا ہو گیا>
  block
    text <بھر رہا ہے بس کہ دود آہ میرا اے سراجؔ>
    text <آسماں جیوں پردۂ فانوس کالا ہو گیا>
