
text <وحشت کو مری دیکھ کہ مجنوں نے کہا بس>
  block
    text <وحشت کو مری دیکھ کہ مجنوں نے کہا بس>
    text <مجنوں نیں تو کیا دامن ہاموں نے کہا بس>
  block
    text <ہر درد نیں جیوں قطب مجھے دیکھ کے ثابت>
    text <قربان مرے گرد ہو گردوں نے کہا بس>
  block
    text <گل رو کی جدائی میں مرے داغ جگر دیکھ>
    text <گلشن میں ہر ایک لالۂ پرخوں نے کہا بس>
  block
    text <ہے دام پری بسکہ مری آہ کا جادو>
    text <بے باک ہو اوس چشم پر افسوں نے کہا بس>
  block
    text <احوال سراجؔ آتش ہجراں میں تری دیکھ>
    text <دل سوز ہو پروانۂ محزوں نے کہا بس>
