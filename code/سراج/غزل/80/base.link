
text <جاناں پہ جی نثار ہوا کیا بجا ہوا>
  block
    text <جاناں پہ جی نثار ہوا کیا بجا ہوا>
    text <اس راہ میں غبار ہوا کیا بجا ہوا>
  block
    text <مدت سے راز عشق مرے پہ عیاں نہ تھا>
    text <یہ بھید آشکار ہوا کیا بجا ہوا>
  block
    text <تازے کھلے ہیں داغ کے گل دل کے باغ میں>
    text <پھر موسم بہار ہوا کیا بجا ہوا>
  block
    text <دل تجھ پری کی آگ میں سیماب کی مثال>
    text <آخر کوں بے قرار ہوا کیا بجا ہوا>
  block
    text <کشور میں دل کے تھا عمل صوبہ دار عیش>
    text <اب غم کا اختیار ہوا کیا بجا ہوا>
  block
    text <آہوئے دل کہ وحشی صحرائے عقل تھا>
    text <تجھ زلف کا شکار ہوا کیا بجا ہوا>
  block
    text <وو آفتاب آج مرے قتل پر سراجؔ>
    text <شب دیز پر سوار ہوا کیا بجا ہوا>
