
text <گل رخوں نے کئے ہیں سیر کا ٹھاٹ>
  block
    text <گل رخوں نے کئے ہیں سیر کا ٹھاٹ>
    text <گلشن آباد کا بھرا ہے ہاٹ>
  block
    text <تیغ ابرو سیں میں شہید ہوا>
    text <اس سروہی کا کیا بلا ہے کاٹ>
  block
    text <دل میں آ راہ چشم حیراں سیں>
    text <کھل رہے ہیں مری پلک کے پاٹ>
  block
    text <زہر ہیں اس کوں نعمت الوان>
    text <لذت عشق کی جسے ہے چاٹ>
  block
    text <نہیں اثر تیر آہ کوں اس میں>
    text <دل سنگیں ترا ہے لوہا لاٹ>
  block
    text <پنجۂ عشق کے شکنجہ سیں>
    text <میں ہوا شش جہت میں بارہ باٹ>
  block
    text <اے سراجؔ اشک کے چراغوں کوں>
    text <نئے مژگاں سیں ہم نے باندھے ٹھاٹ>
