
text <فدا کر جان اگر جانی یہی ہے>
  block
    text <فدا کر جان اگر جانی یہی ہے>
    text <ارے دل وقت بے جانی یہی ہے>
  block
    text <یہی قبر زلیخا سیں ہے آواز>
    text <اگر ہے یوسف ثانی یہی ہے>
  block
    text <نہیں بجھتی ہے پیاس آنسو سیں لیکن>
    text <کریں کیا اب تو یاں پانی یہی ہے>
  block
    text <کسی عاشق کے مرنے کا نہیں ترس>
    text <مگر یاں کی مسلمانی یہی ہے>
  block
    text <برہ کا جان کندن ہے نپٹ سخت>
    text <شتاب آ مشکل آسانی یہی ہے>
  block
    text <پرو تار پلک میں دانۂ اشک>
    text <کہ تسبیح سلیمانی یہی ہے>
  block
    text <مجھے ظالم نے گریاں دیکھ بولا>
    text <کہ اس عالم میں طوفانی یہی ہے>
  block
    text <زمیں پر یار کا نقش کف پا>
    text <ہمارا خط پیشانی یہی ہے>
  block
    text <وو زلف پر شکن لگتی نہیں ہات>
    text <مجھے ساری پریشانی یہی ہے>
  block
    text <نہ پھرنا جان دینا اس گلی میں>
    text <دل بے جان کی بانی یہی ہے>
  block
    text <کیا روشن چراغ دل کوں میرے>
    text <سراجؔ اب فضل رحمانی یہی ہے>
