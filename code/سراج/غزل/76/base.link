
text <مخمور چشموں کی تبرید کرنے کوں شبنم ہے سرداب شوروں کی مانند>
  block
    text <مخمور چشموں کی تبرید کرنے کوں شبنم ہے سرداب شوروں کی مانند>
    text <روپے کے تھالے سفیدی ہے نرگس کی زردی ہے زر کے کٹوروں کی مانند>
  block
    text <دارائی سرخ ان جامہ زیبوں نے عاشق کے لوہو سے رنگیں کئے ہیں>
    text <بے خود ہو کہتا ہوں کیا خوب لگتے ہیں میرے کلیجے کے قوروں کی مانند>
  block
    text <اے دست مشاطہ توں جب سیں پہونچا ہے اس زلف مشکیں کی شانہ کشی کوں>
    text <عاشق کی آہوں کے ان صاف رشتوں میں گرہاں ہیں انگلی کی پوروں کی مانند>
  block
    text <یہ تنگی انہوں کے دہن کی نہ پاوے گا اپنے گریباں میں سر کو نوا توں>
    text <اے غنچہ باغی ہو مہتاب رویوں سیں مت خندہ پن کر چکوروں کی مانند>
  block
    text <دل کے خزانے سیں شاید لیجاوے گا جی کے جواہر کوں عیاریوں سیں>
    text <ہر دم خیال اوس کا آنکھوں کے روزن سیں آتا ہے چھپ چھپ کہ چوروں کی مانند>
  block
    text <غم کے پہاڑوں کوں سر پر اٹھائے ہیں وحشت کے پنجوں سیں آہوں نے میری>
    text <دل کے اکھاڑے میں اب کون ہم سر ہے ان پہلوانوں کے زوروں کی مانند>
  block
    text <پروانہ رنگوں کے عرس جدائی میں سیر چراغاں ہے جان سراجؔ آج>
    text <روشن فتیلے ہیں آہوں کے شعلوں کے سینے میں کورے سکوروں کی مانند>
