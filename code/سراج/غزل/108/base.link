
text <مجھ پر اے محرم جاں پردۂ اسرار کوں کھول>
  block
    text <مجھ پر اے محرم جاں پردۂ اسرار کوں کھول>
    text <خواب غفلت سیں اٹھا دیدۂ بے دار کوں کھول>
  block
    text <دل کوں اب دامن صحرائے جنوں یاد آیا>
    text <عقل کے دام سیں اس صید گرفتار کوں کھول>
  block
    text <اے نسیم سحری بوئے محبت لے آ>
    text <طرۂ یار ستی عطر کی مہکار کوں کھول>
  block
    text <آرزو ہے مری آنکھوں سیں رواں ہویں آنسو>
    text <نشتر غم سیں رگ ابر گہر بار کوں کھول>
  block
    text <میں خریدار ہوں دے جنس جنوں خاطر خواہ>
    text <اے غم قافلہ سالار ٹک اس بار کوں کھول>
  block
    text <قفس غم میں دل افسردہ رہوں گا کب تک>
    text <نغمۂ شوق سیں میرے لب گفتار کوں کھول>
  block
    text <قصۂ درد کوں انجام نہیں مثل سراجؔ>
    text <غم کے دفتر کوں لپیٹ آہ کے طومار کوں کھول>
