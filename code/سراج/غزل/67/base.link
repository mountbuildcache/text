
text <مسکرا کر عاشقوں پر مہربانی کیجئے>
  block
    text <مسکرا کر عاشقوں پر مہربانی کیجئے>
    text <بلبلوں کی پاس خاطر گل فشانی کیجئے>
  block
    text <عشق نے از بس دیا ہے زرد رنگی کا رواج>
    text <ارغوانی آنسوؤں کوں زعفرانی کیجئے>
  block
    text <مے کش غم کوں شب مہتاب ہے موئے سفید>
    text <موسم پیری میں سامان جوانی کیجئے>
  block
    text <ہجر کی راتوں میں لازم ہے بیان زلف یار>
    text <نیند تو جاتی رہی ہے قصہ خوانی کیجئے>
  block
    text <یار جانی تو زمانے میں نپٹ کم یاب ہیں>
    text <کیجئے دشمن اگر اپنا تو جانی کیجئے>
  block
    text <مت ہو اے دل توں سدا بلبل ہزاروں پھول کا>
    text <ایک باقی بوجھئے باقی کوں فانی کیجئے>
  block
    text <سب سمندر متفق ہو مجھ کوں کہتے ہیں سراجؔ>
    text <شعلہ رو کے وصف میں آتش بیانی کیجئے>
