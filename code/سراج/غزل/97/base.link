
text <بار تجھ ہجر کا بھاری ہے خدا خیر کرے>
  block
    text <بار تجھ ہجر کا بھاری ہے خدا خیر کرے>
    text <رات دن نالہ و زاری ہے خدا خیر کرے>
  block
    text <سختیٔ غم سیں مرے دل کا لہو پانی ہو>
    text <چشم گریاں ستی جاری ہے خدا خیر کرے>
  block
    text <کب مرے چاند کے آنے سیں اجالا ہوگا>
    text <ہجر کی رات اندھاری ہے خدا خیر کرے>
  block
    text <چشم خونریز تری کی ہے عجب تند نگاہ>
    text <ہو بہ ہو عین کٹاری ہے خدا خیر کرے>
  block
    text <دل پر آہ سیں میرے وہ صنم ڈرتا نہیں>
    text <کالے ناگوں کی پٹاری ہے خدا خیر کرے>
  block
    text <بسمل عشق کوں ہرگز نہیں امید حیات>
    text <زخم اس تیغ کا کاری ہے خدا خیر کرے>
  block
    text <آشنا شعلۂ دوری سیں ہوا جان سراجؔ>
    text <کاہ کوں آگ سیں یاری ہے خدا خیر کرے>
