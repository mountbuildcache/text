
text <کل سیں بے کل ہے مرا جی یار کوں دیکھا نہ تھا>
  block
    text <کل سیں بے کل ہے مرا جی یار کوں دیکھا نہ تھا>
    text <کیوں نہ ہووے بیتاب دل دل دار کوں دیکھا نہ تھا>
  block
    text <ہے بجا گر ہووے غزل خواں مثل بلبل دل مرا>
    text <نوبہار گلشن دیدار کوں دیکھا نہ تھا>
  block
    text <کیونکہ ہووے زاہد خود بیں مرید زلف یار>
    text <اس نے ساری عمر میں زنار کوں دیکھا نہ تھا>
  block
    text <اب مشبک ہو گیا اس تیر مژگاں کے طفیل>
    text <جس دل نازک نے نوک خار کوں دیکھا نہ تھا>
  block
    text <ابرو پر چیں کوں تیرے دیکھ دل حیراں ہوا>
    text <کیا مگر شمشیر جوہر دار کوں دیکھا نہ تھا>
  block
    text <سینۂ گل دار میرا اس کوں آیا ہے پسند>
    text <یار نے شاید کبھی گل زار کوں دیکھا نہ تھا>
  block
    text <دیکھ اشک گرم کوں میرے کہا اس نے سراجؔ>
    text <میں کبھی اس ابر آتش بار کوں دیکھا نہ تھا>
