text <২৪ ৪ আৰাসিকৰগ্গো>
  text <১ আৰাসিকসুত্তং>
    text <২৩১>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু অভাৰনীযো হোতি। কতমেহি পঞ্চহি ন আকপ্পসম্পন্নো হোতি ন ৰত্তসম্পন্নো ন বহুস্সুতো হোতি ন সুতধরো ন পটিসল্লেখিতা হোতি ন পটিসল্লানারামো ন কল্যাণৰাচো হোতি ন কল্যাণৰাক্করণো দুপ্পঞ্ঞো হোতি জল়ো এল়মূগো। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু অভাৰনীযো হোতি।>
    text <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু ভাৰনীযো হোতি। কতমেহি পঞ্চহি আকপ্পসম্পন্নো হোতি ৰত্তসম্পন্নো বহুস্সুতো হোতি সুতধরো পটিসল্লেখিতা হোতি পটিসল্লানারামো কল্যাণৰাচো হোতি কল্যাণৰাক্করণো পঞ্ঞৰা হোতি অজল়ো অনেল়মূগো। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু ভাৰনীযো হোতীতি। পঠমং।>
  text <২ পিযসুত্তং>
    text <২৩২>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু সব্রহ্মচারীনং পিযো চ হোতি মনাপো চ গরু চ ভাৰনীযো চ।>
    text <কতমেহি পঞ্চহি সীলৰা হোতি পাতিমোক্খসংৰরসংৰুতো ৰিহরতি আচারগোচরসম্পন্নো অণুমত্তেসু ৰজ্জেসু ভযদস্সাৰী সমাদায সিক্খতি সিক্খাপদেসু বহুস্সুতো হোতি সুতধরো সুতসন্নিচযো যে তে ধম্মা আদিকল্যাণা মজ্ঝেকল্যাণা পরিযোসানকল্যাণা সাত্থং সব্যঞ্জনং কেৰলপরিপুণ্ণং পরিসুদ্ধং ব্রহ্মচরিযং অভিৰদন্তি তথারূপাস্স ধম্মা বহুস্সুতা হোন্তি ধাতা ৰচসা পরিচিতা মনসানুপেক্খিতা দিট্ঠিযা সুপ্পটিৰিদ্ধা কল্যাণৰাচো হোতি কল্যাণৰাক্করণো পোরিযা ৰাচায সমন্নাগতো ৰিস্সট্ঠায অনেলগলায অত্থস্স ৰিঞ্ঞাপনিযা চতুন্নং ঝানানং আভিচেতসিকানং দিট্ঠধম্মসুখৰিহারানং নিকামলাভী হোতি অকিচ্ছলাভী অকসিরলাভী আসৰানং খযা অনাসৰং চেতোৰিমুত্তিং পঞ্ঞাৰিমুত্তিং দিট্ঠেৰ ধম্মে সযং অভিঞ্ঞা সচ্ছিকত্ৰা উপসম্পজ্জ ৰিহরতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু সব্রহ্মচারীনং পিযো চ হোতি মনাপো চ গরু চ ভাৰনীযো চাতি। দুতিযং।>
  text <৩ সোভনসুত্তং>
    text <২৩৩>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু আৰাসং সোভেতি। কতমেহি পঞ্চহি সীলৰা হোতি…পে॰… সমাদায সিক্খতি সিক্খাপদেসু বহুস্সুতো হোতি…পে॰… দিট্ঠিযা সুপ্পটিৰিদ্ধা কল্যাণৰাচো হোতি কল্যাণৰাক্করণো পোরিযা ৰাচায সমন্নাগতো ৰিস্সট্ঠায অনেলগলায অত্থস্স ৰিঞ্ঞাপনিযা পটিবলো হোতি উপসঙ্কমন্তে ধম্মিযা কথায সন্দস্সেতুং সমাদপেতুং সমুত্তেজেতুং সম্পহংসেতুং চতুন্নং ঝানানং আভিচেতসিকানং দিট্ঠধম্মসুখৰিহারানং নিকামলাভী হোতি অকিচ্ছলাভী অকসিরলাভী। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু আৰাসং সোভেতীতি। ততিযং।>
  text <৪ বহূপকারসুত্তং>
    text <২৩৪>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু আৰাসস্স বহূপকারো হোতি। কতমেহি পঞ্চহি সীলৰা হোতি…পে॰… সমাদায সিক্খতি সিক্খাপদেসু বহুস্সুতো হোতি…পে॰… দিট্ঠিযা সুপ্পটিৰিদ্ধা খণ্ডফুল্লং পটিসঙ্খরোতি মহা খো পন ভিক্খুসঙ্ঘো অভিক্কন্তো নানাৰেরজ্জকা ভিক্খূ গিহীনং উপসঙ্কমিত্ৰা আরোচেতি মহা খো আৰুসো ভিক্খুসঙ্ঘো অভিক্কন্তো নানাৰেরজ্জকা ভিক্খূ করোথ পুঞ্ঞানি সমযো পুঞ্ঞানি কাতুন্তি চতুন্নং ঝানানং আভিচেতসিকানং দিট্ঠধম্মসুখৰিহারানং নিকামলাভী হোতি অকিচ্ছলাভী অকসিরলাভী। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু আৰাসস্স বহূপকারো হোতীতি। চতুত্থং।>
  text <৫ অনুকম্পসুত্তং>
    text <২৩৫>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু গিহীনং অনুকম্পতি। কতমেহি পঞ্চহি অধিসীলে সমাদপেতি ধম্মদস্সনে নিৰেসেতি গিলানকে উপসঙ্কমিত্ৰা সতিং উপ্পাদেতি অরহগ্গতং আযস্মন্তো সতিং উপট্ঠাপেথাতি মহা খো পন ভিক্খুসঙ্ঘো অভিক্কন্তো নানাৰেরজ্জকা ভিক্খূ গিহীনং উপসঙ্কমিত্ৰা আরোচেতি মহা খো আৰুসো ভিক্খুসঙ্ঘো অভিক্কন্তো নানাৰেরজ্জকা ভিক্খূ করোথ পুঞ্ঞানি সমযো পুঞ্ঞানি কাতুন্তি যং খো পনস্স ভোজনং দেন্তি লূখং ৰা পণীতং ৰা তং অত্তনা পরিভুঞ্জতি সদ্ধাদেয্যং ন ৰিনিপাতেতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু গিহীনং অনুকম্পতীতি। পঞ্চমং।>
  text <৬ পঠমঅৰণ্ণারহসুত্তং>
    text <২৩৬>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে। কতমেহি পঞ্চহি অননুৰিচ্চ অপরিযোগাহেত্ৰা অৰণ্ণারহস্স ৰণ্ণং ভাসতি অননুৰিচ্চ অপরিযোগাহেত্ৰা ৰণ্ণারহস্স অৰণ্ণং ভাসতি অননুৰিচ্চ অপরিযোগাহেত্ৰা অপ্পসাদনীযে ঠানে পসাদং উপদংসেতি অননুৰিচ্চ অপরিযোগাহেত্ৰা পসাদনীযে ঠানে অপ্পসাদং উপদংসেতি সদ্ধাদেয্যং ৰিনিপাতেতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে।>
    text <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গে। কতমেহি পঞ্চহি অনুৰিচ্চ পরিযোগাহেত্ৰা অৰণ্ণারহস্স অৰণ্ণং ভাসতি অনুৰিচ্চ পরিযোগাহেত্ৰা ৰণ্ণারহস্স ৰণ্ণং ভাসতি অনুৰিচ্চ পরিযোগাহেত্ৰা অপ্পসাদনীযে ঠানে অপ্পসাদং উপদংসেতি অনুৰিচ্চ পরিযোগাহেত্ৰা পসাদনীযে ঠানে পসাদং উপদংসেতি সদ্ধাদেয্যং ন ৰিনিপাতেতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গেতি। ছট্ঠং।>
  text <৭ দুতিযঅৰণ্ণারহসুত্তং>
    text <২৩৭>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে। কতমেহি পঞ্চহি অননুৰিচ্চ অপরিযোগাহেত্ৰা অৰণ্ণারহস্স ৰণ্ণং ভাসতি অননুৰিচ্চ অপরিযোগাহেত্ৰা ৰণ্ণারহস্স অৰণ্ণং ভাসতি আৰাসমচ্ছরী হোতি আৰাসপলিগেধী কুলমচ্ছরী হোতি কুলপলিগেধী সদ্ধাদেয্যং ৰিনিপাতেতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে।>
    text <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গে। কতমেহি পঞ্চহি অনুৰিচ্চ পরিযোগাহেত্ৰা অৰণ্ণারহস্স অৰণ্ণং ভাসতি অনুৰিচ্চ পরিযোগাহেত্ৰা ৰণ্ণারহস্স ৰণ্ণং ভাসতি ন আৰাসমচ্ছরী হোতি ন আৰাসপলিগেধী ন কুলমচ্ছরী হোতি ন কুলপলিগেধী সদ্ধাদেয্যং ন ৰিনিপাতেতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গেতি। সত্তমং।>
  text <৮ ততিযঅৰণ্ণারহসুত্তং>
    text <২৩৮>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে। কতমেহি পঞ্চহি অননুৰিচ্চ অপরিযোগাহেত্ৰা অৰণ্ণারহস্স ৰণ্ণং ভাসতি অননুৰিচ্চ অপরিযোগাহেত্ৰা ৰণ্ণারহস্স অৰণ্ণং ভাসতি আৰাসমচ্ছরী হোতি কুলমচ্ছরী হোতি লাভমচ্ছরী হোতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে।>
    text <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গে। কতমেহি পঞ্চহি অনুৰিচ্চ পরিযোগাহেত্ৰা অৰণ্ণারহস্স অৰণ্ণং ভাসতি অনুৰিচ্চ পরিযোগাহেত্ৰা ৰণ্ণারহস্স ৰণ্ণং ভাসতি ন আৰাসমচ্ছরী হোতি ন কুলমচ্ছরী হোতি ন লাভমচ্ছরী হোতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গেতি। অট্ঠমং।>
  text <৯ পঠমমচ্ছরিযসুত্তং>
    text <২৩৯>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে। কতমেহি পঞ্চহি আৰাসমচ্ছরী হোতি কুলমচ্ছরী হোতি লাভমচ্ছরী হোতি ৰণ্ণমচ্ছরী হোতি সদ্ধাদেয্যং ৰিনিপাতেতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে।>
    text <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গে। কতমেহি পঞ্চহি ন আৰাসমচ্ছরী হোতি ন কুলমচ্ছরী হোতি ন লাভমচ্ছরী হোতি ন ৰণ্ণমচ্ছরী হোতি সদ্ধাদেয্যং ন ৰিনিপাতেতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গেতি। নৰমং।>
  text <১০ দুতিযমচ্ছরিযসুত্তং>
    text <২৪০>, <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে। কতমেহি পঞ্চহি আৰাসমচ্ছরী হোতি কুলমচ্ছরী হোতি লাভমচ্ছরী হোতি ৰণ্ণমচ্ছরী হোতি ধম্মমচ্ছরী হোতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং নিরযে।>
    text <পঞ্চহি ভিক্খৰে ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গে। কতমেহি পঞ্চহি ন আৰাসমচ্ছরী হোতি ন কুলমচ্ছরী হোতি ন লাভমচ্ছরী হোতি ন ৰণ্ণমচ্ছরী হোতি ন ধম্মমচ্ছরী হোতি। ইমেহি খো ভিক্খৰে পঞ্চহি ধম্মেহি সমন্নাগতো আৰাসিকো ভিক্খু যথাভতং নিক্খিত্তো এৰং সগ্গেতি। দসমং।>
    stand <আৰাসিকৰগ্গো চতুত্থো।>
    text <তস্সুদ্দানং>
    block
      text <আৰাসিকো পিযো চ সোভনো>
      text <বহূপকারো অনুকম্পকো চ।>
      text <তযো অৰণ্ণারহা চেৰ>
      text <মচ্ছরিযা দুৰেপি চাতি ॥>
