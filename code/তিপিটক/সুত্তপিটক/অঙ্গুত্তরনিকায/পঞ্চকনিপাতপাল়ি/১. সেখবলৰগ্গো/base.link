text <১ সেখবলৰগ্গো>
  stand <॥ নমো তস্স ভগৰতো অরহতো সম্মাসম্বুদ্ধস্স॥অঙ্গুত্তরনিকাযো>
  text <১ পঠমপণ্ণাসকং>
    text <১ সংখিত্তসুত্তং>
      text <১>, <এৰং মে সুতং একং সমযং ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তত্র খো ভগৰা ভিক্খূ আমন্তেসি ভিক্খৰোতি। ভদন্তেতি তে ভিক্খূ ভগৰতো পচ্চস্সোসুং। ভগৰা এতদৰোচ>
      text <পঞ্চিমানি ভিক্খৰে সেখবলানি । কতমানি পঞ্চ সদ্ধাবলং হিরীবলং ওত্তপ্পবলং ৰীরিযবলং পঞ্ঞাবলং ইমানি খো ভিক্খৰে পঞ্চ সেখবলানি।>
      text <তস্মাতিহ ভিক্খৰে এৰং সিক্খিতব্বং সদ্ধাবলেন সমন্নাগতা ভৰিস্সাম সেখবলেন হিরীবলেন সমন্নাগতা ভৰিস্সাম সেখবলেন ওত্তপ্পবলেন সমন্নাগতা ভৰিস্সাম সেখবলেন ৰীরিযবলেন সমন্নাগতা ভৰিস্সাম সেখবলেন পঞ্ঞাবলেন সমন্নাগতা ভৰিস্সাম সেখবলেনাতি। এৰঞ্হি ৰো ভিক্খৰে সিক্খিতব্বন্তি। ইদমৰোচ ভগৰা। অত্তমনা তে ভিক্খূ ভগৰতো ভাসিতং অভিনন্দুন্তি। পঠমং।>
    text <২ ৰিত্থতসুত্তং>
      text <২>, <পঞ্চিমানি ভিক্খৰে সেখবলানি। কতমানি পঞ্চ সদ্ধাবলং হিরীবলং ওত্তপ্পবলং ৰীরিযবলং পঞ্ঞাবলং। কতমঞ্চ ভিক্খৰে সদ্ধাবলং ইধ ভিক্খৰে অরিযসাৰকো সদ্ধো হোতি সদ্দহতি তথাগতস্স বোধিং ইতিপি সো ভগৰা অরহং সম্মাসম্বুদ্ধো ৰিজ্জাচরণসম্পন্নো সুগতো লোকৰিদূ অনুত্তরো পুরিসদম্মসারথি সত্থা দেৰমনুস্সানং বুদ্ধো ভগৰাতি। ইদং ৰুচ্চতি ভিক্খৰে সদ্ধাবলং।>
      text <কতমঞ্চ ভিক্খৰে হিরীবলং ইধ ভিক্খৰে অরিযসাৰকো হিরিমা হোতি হিরীযতি কাযদুচ্চরিতেন ৰচীদুচ্চরিতেন মনোদুচ্চরিতেন হিরীযতি পাপকানং অকুসলানং ধম্মানং সমাপত্তিযা। ইদং ৰুচ্চতি ভিক্খৰে হিরীবলং।>
      text <কতমঞ্চ ভিক্খৰে ওত্তপ্পবলং ইধ ভিক্খৰে অরিযসাৰকো ওত্তপ্পী হোতি ওত্তপ্পতি কাযদুচ্চরিতেন ৰচীদুচ্চরিতেন মনোদুচ্চরিতেন ওত্তপ্পতি পাপকানং অকুসলানং ধম্মানং সমাপত্তিযা। ইদং ৰুচ্চতি ভিক্খৰে ওত্তপ্পবলং।>
      text <কতমঞ্চ ভিক্খৰে ৰীরিযবলং ইধ ভিক্খৰে অরিযসাৰকো আরদ্ধৰীরিযো ৰিহরতি অকুসলানং ধম্মানং পহানায কুসলানং ধম্মানং উপসম্পদায থামৰা দল়্হপরক্কমো অনিক্খিত্তধুরো কুসলেসু ধম্মেসু। ইদং ৰুচ্চতি ভিক্খৰে ৰীরিযবলং।>
      text <কতমঞ্চ ভিক্খৰে পঞ্ঞাবলং ইধ ভিক্খৰে অরিযসাৰকো পঞ্ঞৰা হোতি উদযত্থগামিনিযা পঞ্ঞায সমন্নাগতো অরিযায নিব্বেধিকায সম্মা দুক্খক্খযগামিনিযা। ইদং ৰুচ্চতি ভিক্খৰে পঞ্ঞাবলং। ইমানি খো ভিক্খৰে পঞ্চ সেখবলানি।>
      text <তস্মাতিহ ভিক্খৰে এৰং সিক্খিতব্বং সদ্ধাবলেন সমন্নাগতা ভৰিস্সাম সেখবলেন হিরীবলেন… ওত্তপ্পবলেন … ৰীরিযবলেন… পঞ্ঞাবলেন সমন্নাগতা ভৰিস্সাম সেখবলেনাতি। এৰঞ্হি খো ভিক্খৰে সিক্খিতব্বন্তি। দুতিযং।>
    text <৩ দুক্খসুত্তং>
      text <৩>, <পঞ্চহি ভিক্খৰে ধম্মেহি সমন্নাগতো ভিক্খু দিট্ঠেৰ ধম্মে দুক্খং ৰিহরতি সৰিঘাতং সউপাযাসং সপরিল়াহং কাযস্স চ ভেদা পরং মরণা দুগ্গতি পাটিকঙ্খা। কতমেহি পঞ্চহি ইধ ভিক্খৰে ভিক্খু অস্সদ্ধো হোতি অহিরিকো হোতি অনোত্তপ্পী হোতি কুসীতো হোতি দুপ্পঞ্ঞো হোতি। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু দিট্ঠেৰ ধম্মে দুক্খং ৰিহরতি সৰিঘাতং সউপাযাসং সপরিল়াহং কাযস্স চ ভেদা পরং মরণা দুগ্গতি পাটিকঙ্খা।>
      text <পঞ্চহি ভিক্খৰে ধম্মেহি সমন্নাগতো ভিক্খু দিট্ঠেৰ ধম্মে সুখং ৰিহরতি অৰিঘাতং অনুপাযাসং অপরিল়াহং কাযস্স চ ভেদা পরং মরণা সুগতি পাটিকঙ্খা। কতমেহি পঞ্চহি ইধ ভিক্খৰে ভিক্খু সদ্ধো হোতি হিরীমা হোতি ওত্তপ্পী হোতি আরদ্ধৰীরিযো হোতি পঞ্ঞৰা হোতি। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু দিট্ঠেৰ ধম্মে সুখং ৰিহরতি অৰিঘাতং অনুপাযাসং অপরিল়াহং কাযস্স চ ভেদা পরং মরণা সুগতি পাটিকঙ্খাতি। ততিযং।>
    text <৪ যথাভতসুত্তং>
      text <৪>, <পঞ্চহি ভিক্খৰে ধম্মেহি সমন্নাগতো ভিক্খু যথাভতং নিক্খিত্তো এৰং নিরযে। কতমেহি পঞ্চহি ইধ ভিক্খৰে ভিক্খু অস্সদ্ধো হোতি অহিরিকো হোতি অনোত্তপ্পী হোতি কুসীতো হোতি দুপ্পঞ্ঞো হোতি। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু যথাভতং নিক্খিত্তো এৰং নিরযে।>
      text <পঞ্চহি ভিক্খৰে ধম্মেহি সমন্নাগতো ভিক্খু যথাভতং নিক্খিত্তো এৰং সগ্গে। কতমেহি পঞ্চহি ইধ ভিক্খৰে ভিক্খু সদ্ধো হোতি হিরীমা হোতি ওত্তপ্পী হোতি আরদ্ধৰীরিযো হোতি পঞ্ঞৰা হোতি। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু যথাভতং নিক্খিত্তো এৰং সগ্গেতি। চতুত্থং।>
    text <৫ সিক্খাসুত্তং>
      text <৫>, <যো হি কোচি ভিক্খৰে ভিক্খু ৰা ভিক্খুনী ৰা সিক্খং পচ্চক্খায হীনাযাৰত্ততি তস্স দিট্ঠেৰ ধম্মে পঞ্চ সহধম্মিকা ৰাদানুপাতা গারয্হা ঠানা আগচ্ছন্তি। কতমে পঞ্চ সদ্ধাপি নাম তে নাহোসি কুসলেসু ধম্মেসু হিরীপি নাম তে নাহোসি কুসলেসু ধম্মেসু ওত্তপ্পম্পি নাম তে নাহোসি কুসলেসু ধম্মেসু ৰীরিযম্পি নাম তে নাহোসি কুসলেসু ধম্মেসু পঞ্ঞাপি নাম তে নাহোসি কুসলেসু ধম্মেসু। যো হি কোচি ভিক্খৰে ভিক্খু ৰা ভিক্খুনী ৰা সিক্খং পচ্চক্খায হীনাযাৰত্ততি তস্স দিট্ঠেৰ ধম্মে ইমে পঞ্চ সহধম্মিকা ৰাদানুপাতা গারয্হা ঠানা আগচ্ছন্তি।>
      text <যো হি কোচি ভিক্খৰে ভিক্খু ৰা ভিক্খুনী ৰা সহাপি দুক্খেন সহাপি দোমনস্সেন অস্সুমুখো রুদমানো পরিপুণ্ণং পরিসুদ্ধং ব্রহ্মচরিযং চরতি তস্স দিট্ঠেৰ ধম্মে পঞ্চ সহধম্মিকা পাসংসা ঠানা আগচ্ছন্তি। কতমে পঞ্চ সদ্ধাপি নাম তে অহোসি কুসলেসু ধম্মেসু হিরীপি নাম তে অহোসি কুসলেসু ধম্মেসু ওত্তপ্পম্পি নাম তে অহোসি কুসলেসু ধম্মেসু ৰীরিযম্পি নাম তে অহোসি কুসলেসু ধম্মেসু পঞ্ঞাপি নাম তে অহোসি কুসলেসু ধম্মেসু। যো হি কোচি ভিক্খৰে ভিক্খু ৰা ভিক্খুনী ৰা সহাপি দুক্খেন সহাপি দোমনস্সেন অস্সুমুখো রুদমানো পরিপুণ্ণং পরিসুদ্ধং ব্রহ্মচরিযং চরতি তস্স দিট্ঠেৰ ধম্মে ইমে পঞ্চ সহধম্মিকা পাসংসা ঠানা আগচ্ছন্তীতি। পঞ্চমং।>
    text <৬ সমাপত্তিসুত্তং>
      text <৬>, <ন তাৰ ভিক্খৰে অকুসলস্স সমাপত্তি হোতি যাৰ সদ্ধা পচ্চুপট্ঠিতা হোতি কুসলেসু ধম্মেসু। যতো চ খো ভিক্খৰে সদ্ধা অন্তরহিতা হোতি অসদ্ধিযং পরিযুট্ঠায তিট্ঠতি অথ অকুসলস্স সমাপত্তি হোতি।>
      text <ন তাৰ ভিক্খৰে অকুসলস্স সমাপত্তি হোতি যাৰ হিরী পচ্চুপট্ঠিতা হোতি কুসলেসু ধম্মেসু। যতো চ খো ভিক্খৰে হিরী অন্তরহিতা হোতি অহিরিকং পরিযুট্ঠায তিট্ঠতি অথ অকুসলস্স সমাপত্তি হোতি।>
      text <ন তাৰ ভিক্খৰে অকুসলস্স সমাপত্তি হোতি যাৰ ওত্তপ্পং পচ্চুপট্ঠিতং হোতি কুসলেসু ধম্মেসু। যতো চ খো ভিক্খৰে ওত্তপ্পং অন্তরহিতং হোতি অনোত্তপ্পং পরিযুট্ঠায তিট্ঠতি অথ অকুসলস্স সমাপত্তি হোতি।>
      text <ন তাৰ ভিক্খৰে অকুসলস্স সমাপত্তি হোতি যাৰ ৰীরিযং পচ্চুপট্ঠিতং হোতি কুসলেসু ধম্মেসু। যতো চ খো ভিক্খৰে ৰীরিযং অন্তরহিতং হোতি কোসজ্জং পরিযুট্ঠায তিট্ঠতি অথ অকুসলস্স সমাপত্তি হোতি।>
      text <ন তাৰ ভিক্খৰে অকুসলস্স সমাপত্তি হোতি যাৰ পঞ্ঞা পচ্চুপট্ঠিতা হোতি কুসলেসু ধম্মেসু। যতো চ খো ভিক্খৰে পঞ্ঞা অন্তরহিতা হোতি দুপ্পঞ্ঞা পরিযুট্ঠায তিট্ঠতি অথ অকুসলস্স সমাপত্তি হোতীতি। ছট্ঠং।>
    text <৭ কামসুত্তং>
      text <৭>, <যেভুয্যেন ভিক্খৰে সত্তা কামেসু লল়িতা । অসিতব্যাভঙ্গিং ভিক্খৰে কুলপুত্তো ওহায অগারস্মা অনগারিযং পব্বজিতো হোতি সদ্ধাপব্বজিতো কুলপুত্তোতি অলং ৰচনায। তং কিস্স হেতু লব্ভা ভিক্খৰে যোব্বনেন কামা তে চ খো যাদিসা ৰা তাদিসা ৰা। যে চ ভিক্খৰে হীনা কামা যে চ মজ্ঝিমা কামা যে চ পণীতা কামা সব্বে কামা কামাত্ৰেৰ সঙ্খং গচ্ছন্তি। সেয্যথাপি ভিক্খৰে দহরো কুমারো মন্দো উত্তানসেয্যকো ধাতিযা পমাদমন্ৰায কট্ঠং ৰা কঠলং ৰা মুখে আহরেয্য। তমেনং ধাতি সীঘং সীঘং মনসি করেয্য সীঘং সীঘং মনসি করিত্ৰা সীঘং সীঘং আহরেয্য। নো চে সক্কুণেয্য সীঘং সীঘং আহরিতুং ৰামেন হত্থেন সীসং পরিগ্গহেত্ৰা দক্খিণেন হত্থেন ৰঙ্কঙ্গুলিং করিত্ৰা সলোহিতম্পি আহরেয্য। তং কিস্স হেতু অত্থেসা ভিক্খৰে কুমারস্স ৰিহেসা নেসা নত্থীতি ৰদামি। করণীযঞ্চ খো এতং ভিক্খৰে ধাতিযা অত্থকামায হিতেসিনিযা অনুকম্পিকায অনুকম্পং উপাদায। যতো চ খো ভিক্খৰে সো কুমারো ৰুদ্ধো হোতি অলংপঞ্ঞো অনপেক্খা দানি ভিক্খৰে ধাতি তস্মিং কুমারে হোতি অত্তগুত্তো দানি কুমারো নালং পমাদাযাতি।>
      text <এৰমেৰং খো ভিক্খৰে যাৰকীৰঞ্চ ভিক্খুনো সদ্ধায অকতং হোতি কুসলেসু ধম্মেসু হিরিযা অকতং হোতি কুসলেসু ধম্মেসু ওত্তপ্পেন অকতং হোতি কুসলেসু ধম্মেসু ৰীরিযেন অকতং হোতি কুসলেসু ধম্মেসু পঞ্ঞায অকতং হোতি কুসলেসু ধম্মেসু অনুরক্খিতব্বো তাৰ মে সো ভিক্খৰে ভিক্খু হোতি। যতো চ খো ভিক্খৰে ভিক্খুনো সদ্ধায কতং হোতি কুসলেসু ধম্মেসু হিরিযা কতং হোতি কুসলেসু ধম্মেসু ওত্তপ্পেন কতং হোতি কুসলেসু ধম্মেসু ৰীরিযেন কতং হোতি কুসলেসু ধম্মেসু পঞ্ঞায কতং হোতি কুসলেসু ধম্মেসু অনপেক্খো দানাহং ভিক্খৰে তস্মিং ভিক্খুস্মিং হোমি অত্তগুত্তো দানি ভিক্খু নালং পমাদাযাতি। সত্তমং।>
    text <৮ চৰনসুত্তং>
      text <৮>, <পঞ্চহি ভিক্খৰে ধম্মেহি সমন্নাগতো ভিক্খু চৰতি নপ্পতিট্ঠাতি সদ্ধম্মে। কতমেহি পঞ্চহি অসদ্ধো ভিক্খৰে ভিক্খু চৰতি নপ্পতিট্ঠাতি সদ্ধম্মে । অহিরিকো ভিক্খৰে ভিক্খু চৰতি নপ্পতিট্ঠাতি সদ্ধম্মে। অনোত্তপ্পী ভিক্খৰে ভিক্খু চৰতি নপ্পতিট্ঠাতি সদ্ধম্মে। কুসীতো ভিক্খৰে ভিক্খু চৰতি নপ্পতিট্ঠাতি সদ্ধম্মে। দুপ্পঞ্ঞো ভিক্খৰে ভিক্খু চৰতি নপ্পতিট্ঠাতি সদ্ধম্মে। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু চৰতি নপ্পতিট্ঠাতি সদ্ধম্মে।>
      text <পঞ্চহি ভিক্খৰে ধম্মেহি সমন্নাগতো ভিক্খু ন চৰতি পতিট্ঠাতি সদ্ধম্মে। কতমেহি পঞ্চহি সদ্ধো ভিক্খৰে ভিক্খু ন চৰতি পতিট্ঠাতি সদ্ধম্মে। হিরীমা ভিক্খৰে ভিক্খু ন চৰতি পতিট্ঠাতি সদ্ধম্মে। ওত্তপ্পী ভিক্খৰে ভিক্খু ন চৰতি পতিট্ঠাতি সদ্ধম্মে। আরদ্ধৰীরিযো ভিক্খৰে ভিক্খু ন চৰতি পতিট্ঠাতি সদ্ধম্মে। পঞ্ঞৰা ভিক্খৰে ভিক্খু ন চৰতি পতিট্ঠাতি সদ্ধম্মে। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু ন চৰতি পতিট্ঠাতি সদ্ধম্মেতি। অট্ঠমং।>
    text <৯ পঠমঅগারৰসুত্তং>
      text <৯>, <পঞ্চহি ভিক্খৰে ধম্মেহি সমন্নাগতো ভিক্খু অগারৰো অপ্পতিস্সো চৰতি নপ্পতিট্ঠাতি সদ্ধম্মে। কতমেহি পঞ্চহি অস্সদ্ধো ভিক্খৰে ভিক্খু অগারৰো অপ্পতিস্সো চৰতি নপ্পতিট্ঠাতি সদ্ধম্মে। অহিরিকো ভিক্খৰে ভিক্খু অগারৰো অপ্পতিস্সো চৰতি নপ্পতিট্ঠাতি সদ্ধম্মে। অনোত্তপ্পী ভিক্খৰে ভিক্খু অগারৰো অপ্পতিস্সো চৰতি নপ্পতিট্ঠাতি সদ্ধম্মে। কুসীতো ভিক্খৰে ভিক্খু অগারৰো অপ্পতিস্সো চৰতি নপ্পতিট্ঠাতি সদ্ধম্মে। দুপ্পঞ্ঞো ভিক্খৰে ভিক্খু অগারৰো অপ্পতিস্সো চৰতি নপ্পতিট্ঠাতি সদ্ধম্মে। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু অগারৰো অপ্পতিস্সো চৰতি নপ্পতিট্ঠাতি সদ্ধম্মে।>
      text <পঞ্চহি ভিক্খৰে ধম্মেহি সমন্নাগতো ভিক্খু সগারৰো সপ্পতিস্সো ন চৰতি পতিট্ঠাতি সদ্ধম্মে। কতমেহি পঞ্চহি সদ্ধো ভিক্খৰে ভিক্খু সগারৰো সপ্পতিস্সো ন চৰতি পতিট্ঠাতি সদ্ধম্মে। হিরিমা ভিক্খৰে ভিক্খু সগারৰো সপ্পতিস্সো ন চৰতি পতিট্ঠাতি সদ্ধম্মে। ওত্তপ্পী ভিক্খৰে ভিক্খু সগারৰো সপ্পতিস্সো ন চৰতি পতিট্ঠাতি সদ্ধম্মে। আরদ্ধৰীরিযো ভিক্খৰে ভিক্খু সগারৰো সপ্পতিস্সো ন চৰতি পতিট্ঠাতি সদ্ধম্মে। পঞ্ঞৰা ভিক্খৰে ভিক্খু সগারৰো সপ্পতিস্সো ন চৰতি পতিট্ঠাতি সদ্ধম্মে। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু সগারৰো সপ্পতিস্সো ন চৰতি পতিট্ঠাতি সদ্ধম্মেতি। নৰমং।>
    text <১০ দুতিযঅগারৰসুত্তং>
      text <১০>, <পঞ্চহি ভিক্খৰে ধম্মেহি সমন্নাগতো ভিক্খু অগারৰো অপ্পতিস্সো অভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। কতমেহি পঞ্চহি অস্সদ্ধো ভিক্খৰে ভিক্খু অগারৰো অপ্পতিস্সো অভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। অহিরিকো ভিক্খৰে ভিক্খু অগারৰো অপ্পতিস্সো অভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। অনোত্তপ্পী ভিক্খৰে ভিক্খু অগারৰো অপ্পতিস্সো অভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। কুসীতো ভিক্খৰে ভিক্খু অগারৰো অপ্পতিস্সো অভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। দুপ্পঞ্ঞো ভিক্খৰে ভিক্খু অগারৰো অপ্পতিস্সো অভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু অগারৰো অপ্পতিস্সো অভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং।>
      text <পঞ্চহি ভিক্খৰে ধম্মেহি সমন্নাগতো ভিক্খু সগারৰো সপ্পতিস্সো ভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। কতমেহি পঞ্চহি সদ্ধো ভিক্খৰে ভিক্খু সগারৰো সপ্পতিস্সো ভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। হিরীমা ভিক্খৰে ভিক্খু…পে॰… ওত্তপ্পী ভিক্খৰে ভিক্খু…পে॰… আরদ্ধৰীরিযো ভিক্খৰে ভিক্খু…পে॰… পঞ্ঞৰা ভিক্খৰে ভিক্খু সগারৰো সপ্পতিস্সো ভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুং। ইমেহি খো ভিক্খৰে পঞ্চহি ধম্মেহি সমন্নাগতো ভিক্খু সগারৰো সপ্পতিস্সো ভব্বো ইমস্মিং ধম্মৰিনযে ৰুদ্ধিং ৰিরূল়্হিং ৰেপুল্লং আপজ্জিতুন্তি। দসমং।>
      stand <সেখবলৰগ্গো পঠমো।>
      text <তস্সুদ্দানং>
      block
        text <সংখিত্তং ৰিত্থতং দুক্খা ভতং সিক্খায পঞ্চমং।>
        text <সমাপত্তি চ কামেসু চৰনা দ্ৰে অগারৰাতি॥>
