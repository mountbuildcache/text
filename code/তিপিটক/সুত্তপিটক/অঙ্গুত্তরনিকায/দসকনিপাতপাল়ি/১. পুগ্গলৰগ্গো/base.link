text <১৬ ১ পুগ্গলৰগ্গো>
  text <১ সেৰিতব্বসুত্তং>
    text <১৫৫>, <দসহি ভিক্খৰে ধম্মেহি সমন্নাগতো পুগ্গলো ন সেৰিতব্বো। কতমেহি দসহি মিচ্ছাদিট্ঠিকো হোতি মিচ্ছাসঙ্কপ্পো হোতি মিচ্ছাৰাচো হোতি মিচ্ছাকম্মন্তো হোতি মিচ্ছাআজীৰো হোতি মিচ্ছাৰাযামো হোতি মিচ্ছাসতি হোতি মিচ্ছাসমাধি হোতি মিচ্ছাঞাণী হোতি মিচ্ছাৰিমুত্তি হোতি ইমেহি খো ভিক্খৰে দসহি ধম্মেহি সমন্নাগতো পুগ্গলো ন সেৰিতব্বো।>
    text <দসহি ভিক্খৰে ধম্মেহি সমন্নাগতো পুগ্গলো সেৰিতব্বো। কতমেহি দসহি সম্মাদিট্ঠিকো হোতি সম্মাসঙ্কপ্পো হোতি সম্মাৰাচো হোতি সম্মাকম্মন্তো হোতি সম্মাআজীৰো হোতি সম্মাৰাযামো হোতি সম্মাসতি হোতি সম্মাসমাধি হোতি সম্মাঞাণী হোতি সম্মাৰিমুত্তি হোতি ইমেহি খো ভিক্খৰে দসহি ধম্মেহি সমন্নাগতো পুগ্গলো সেৰিতব্বোতি।>
  text <২-১২ ভজিতব্বাদিসুত্তানি>
    text <১৫৬-১৬৬>, <দসহি ভিক্খৰে ধম্মেহি সমন্নাগতো পুগ্গলো ন ভজিতব্বো…পে॰… ভজিতব্বো…পে॰… ন পযিরুপাসিতব্বো… পযিরুপাসিতব্বো…পে॰… ন পুজ্জো হোতি… পুজ্জো হোতি…পে॰… ন পাসংসো হোতি… পাসংসো হোতি…পে॰… অগারৰো হোতি… সগারৰো হোতি…পে॰… অপ্পতিস্সো হোতি… সপ্পতিস্সো হোতি…পে॰… ন আরাধকো হোতি … আরাধকো হোতি…পে॰… ন ৰিসুজ্ঝতি… ৰিসুজ্ঝতি…পে॰… মানং নাধিভোতি… মানং অধিভোতি…পে॰ … পঞ্ঞায ন ৰড্ঢতি… পঞ্ঞায ৰড্ঢতি…পে॰…।>
    text <বহুং অপুঞ্ঞং পসৰতি… বহুং পুঞ্ঞং পসৰতি। কতমেহি দসহি সম্মাদিট্ঠিকো হোতি সম্মাসঙ্কপ্পো হোতি সম্মাৰাচো হোতি সম্মাকম্মন্তো হোতি সম্মাআজীৰো হোতি সম্মাৰাযামো হোতি সম্মাসতি হোতি সম্মাসমাধি হোতি সম্মাঞাণী হোতি সম্মাৰিমুত্তি হোতি ইমেহি খো ভিক্খৰে দসহি ধম্মেহি সমন্নাগতো পুগ্গলো বহুং পুঞ্ঞং পসৰতীতি।>
    stand <পুগ্গলৰগ্গো পঠমো।>
