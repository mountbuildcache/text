text <৯ ৪ ইদ্ধিপাদৰগ্গো>
  text <১ সিক্খসুত্তং>
    text <৮৩>, <পঞ্চিমানি ভিক্খৰে সিক্খাদুব্বল্যানি। কতমানি পঞ্চ পাণাতিপাতো…পে॰… সুরামেরযমজ্জপমাদট্ঠানং ইমানি খো ভিক্খৰে পঞ্চ সিক্খাদুব্বল্যানি।>
    text <ইমেসং খো ভিক্খৰে পঞ্চন্নং সিক্খাদুব্বল্যানং পহানায চত্তারো ইদ্ধিপাদা ভাৰেতব্বা। কতমে চত্তারো ইধ ভিক্খৰে ভিক্খু ছন্দসমাধিপধানসঙ্খারসমন্নাগতং ইদ্ধিপাদং ভাৰেতি ৰীরিযসমাধি… চিত্তসমাধি… ৰীমংসাসমাধিপধানসঙ্খারসমন্নাগতং ইদ্ধিপাদং ভাৰেতি। ইমেসং খো ভিক্খৰে পঞ্চন্নং সিক্খাদুব্বল্যানং পহানায ইমে চত্তারো ইদ্ধিপাদা ভাৰেতব্বাতি। পঠমং।>
    text <৮৪-৯১>, <যথা সতিপট্ঠানৰগ্গে তথা ইদ্ধিপাদৰসেন ৰিত্থারেতব্বা।>
  text <১০ চেতসোৰিনিবন্ধসুত্তং>
    text <৯২>, <পঞ্চিমে ভিক্খৰে চেতসোৰিনিবন্ধা। কতমে পঞ্চ ইধ ভিক্খৰে ভিক্খু কামেসু অৰীতরাগো হোতি…পে॰… ইমে খো ভিক্খৰে পঞ্চ চেতসোৰিনিবন্ধা।>
    text <ইমেসং খো ভিক্খৰে পঞ্চন্নং চেতসোৰিনিবন্ধানং পহানায ইমে চত্তারো ইদ্ধিপাদা ভাৰেতব্বা। কতমে চত্তারো ইধ ভিক্খৰে ভিক্খু ছন্দসমাধিপধানসঙ্খারসমন্নাগতং ইদ্ধিপাদং ভাৰেতি ৰীরিযসমাধি… চিত্তসমাধি… ৰীমংসাসমাধিপধানসঙ্খারসমন্নাগতং ইদ্ধিপাদং ভাৰেতি। ইমেসং খো ভিক্খৰে পঞ্চন্নং চেতসোৰিনিবন্ধানং পহানায ইমে চত্তারো ইদ্ধিপাদা ভাৰেতব্বাতি। দসমং।>
    stand <ইদ্ধিপাদৰগ্গো চতুত্থো।>
    block
      text <যথেৰ সতিপট্ঠানা পধানা চতুরোপি চ।>
      text <চত্তারো ইদ্ধিপাদা চ তথেৰ সম্পযোজযেতি॥>
