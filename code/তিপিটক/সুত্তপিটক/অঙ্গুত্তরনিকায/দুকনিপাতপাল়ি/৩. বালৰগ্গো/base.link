text <৩ বালৰগ্গো>
  text <২২>, <দ্ৰেমে ভিক্খৰে বালা। কতমে দ্ৰে যো চ অচ্চযং অচ্চযতো ন পস্সতি যো চ অচ্চযং দেসেন্তস্স যথাধম্মং নপ্পটিগ্গণ্হাতি । ইমে খো ভিক্খৰে দ্ৰে বালাতি। দ্ৰেমে ভিক্খৰে পণ্ডিতা। কতমে দ্ৰে যো চ অচ্চযং অচ্চযতো পস্সতি যো চ অচ্চযং দেসেন্তস্স যথাধম্মং পটিগ্গণ্হাতি। ইমে খো ভিক্খৰে দ্ৰে পণ্ডিতাতি।>
  text <২৩>, <দ্ৰেমে ভিক্খৰে তথাগতং অব্ভাচিক্খন্তি। কতমে দ্ৰে দুট্ঠো ৰা দোসন্তরো সদ্ধো ৰা দুগ্গহিতেন । ইমে খো ভিক্খৰে দ্ৰে তথাগতং অব্ভাচিক্খন্তীতি।>
  text <২৪>, <দ্ৰেমে ভিক্খৰে তথাগতং অব্ভাচিক্খন্তি। কতমে দ্ৰে যো চ অভাসিতং অলপিতং তথাগতেন ভাসিতং লপিতং তথাগতেনাতি দীপেতি যো চ ভাসিতং লপিতং তথাগতেন অভাসিতং অলপিতং তথাগতেনাতি দীপেতি। ইমে খো ভিক্খৰে দ্ৰে তথাগতং অব্ভাচিক্খন্তীতি। দ্ৰেমে ভিক্খৰে তথাগতং নাব্ভাচিক্খন্তি। কতমে দ্ৰে যো চ অভাসিতং অলপিতং তথাগতেন অভাসিতং অলপিতং তথাগতেনাতি দীপেতি যো চ ভাসিতং লপিতং তথাগতেন ভাসিতং লপিতং তথাগতেনাতি দীপেতি। ইমে খো ভিক্খৰে দ্ৰে তথাগতং নাব্ভাচিক্খন্তীতি।>
  text <২৫>, <দ্ৰেমে ভিক্খৰে তথাগতং অব্ভাচিক্খন্তি। কতমে দ্ৰে যো চ নেয্যত্থং সুত্তন্তং নীতত্থো সুত্তন্তোতি দীপেতি যো চ নীতত্থং সুত্তন্তং নেয্যত্থো সুত্তন্তোতি দীপেতি। ইমে খো ভিক্খৰে দ্ৰে তথাগতং অব্ভাচিক্খন্তীতি।>
  text <২৬>, <দ্ৰেমে ভিক্খৰে তথাগতং নাব্ভাচিক্খন্তি। কতমে দ্ৰে যো চ নেয্যত্থং সুত্তন্তং নেয্যত্থো সুত্তন্তোতি দীপেতি যো চ নীতত্থং সুত্তন্তং নীতত্থো সুত্তন্তোতি দীপেতি। ইমে খো ভিক্খৰে দ্ৰে তথাগতং নাব্ভাচিক্খন্তীতি।>
  text <২৭>, <পটিচ্ছন্নকম্মন্তস্স ভিক্খৰে দ্ৰিন্নং গতীনং অঞ্ঞতরা গতি পাটিকঙ্খা নিরযো ৰা তিরচ্ছানযোনি ৰাতি। অপ্পটিচ্ছন্নকম্মন্তস্স ভিক্খৰে দ্ৰিন্নং গতীনং অঞ্ঞতরা গতি পাটিকঙ্খা দেৰা ৰা মনুস্সা ৰাতি।>
  text <২৮>, <মিচ্ছাদিট্ঠিকস্স ভিক্খৰে দ্ৰিন্নং গতীনং অঞ্ঞতরা গতি পাটিকঙ্খা নিরযো ৰা তিরচ্ছানযোনি ৰাতি।>
  text <২৯>, <সম্মাদিট্ঠিকস্স ভিক্খৰে দ্ৰিন্নং গতীনং অঞ্ঞতরা গতি পাটিকঙ্খা দেৰা ৰা মনুস্সা ৰাতি।>
  text <৩০>, <দুস্সীলস্স ভিক্খৰে দ্ৰে পটিগ্গাহা নিরযো ৰা তিরচ্ছানযোনি ৰা। সীলৰতো ভিক্খৰে দ্ৰে পটিগ্গাহা দেৰা ৰা মনুস্সা ৰাতি ।>
  text <৩১>, <দ্ৰাহং ভিক্খৰে অত্থৰসে সম্পস্সমানো অরঞ্ঞৰনপত্থানি পন্তানি সেনাসনানি পটিসেৰামি। কতমে দ্ৰে অত্তনো চ দিট্ঠধম্মসুখৰিহারং সম্পস্সমানো পচ্ছিমঞ্চ জনতং অনুকম্পমানো। ইমে খো অহং ভিক্খৰে দ্ৰে অত্থৰসে সম্পস্সমানো অরঞ্ঞৰনপত্থানি পন্তানি সেনাসনানি পটিসেৰামীতি।>
  text <৩২>, <দ্ৰে মে ভিক্খৰে ধম্মা ৰিজ্জাভাগিযা। কতমে দ্ৰে সমথো চ ৰিপস্সনা চ। সমথো ভিক্খৰে ভাৰিতো কমত্থ মনুভোতি চিত্তং ভাৰীযতি। চিত্তং ভাৰিতং কমত্থমনুভোতি যো রাগো সো পহীযতি। ৰিপস্সনা ভিক্খৰে ভাৰিতা কমত্থমনুভোতি পঞ্ঞা ভাৰীযতি। পঞ্ঞা ভাৰিতা কমত্থমনুভোতি যা অৰিজ্জা সা পহীযতি। রাগুপক্কিলিট্ঠং ৰা ভিক্খৰে চিত্তং ন ৰিমুচ্চতি অৰিজ্জুপক্কিলিট্ঠা ৰা পঞ্ঞা ন ভাৰীযতি। ইতি খো ভিক্খৰে রাগৰিরাগা চেতোৰিমুত্তি অৰিজ্জাৰিরাগা পঞ্ঞাৰিমুত্তীতি।>
  stand <বালৰগ্গো ততিযো।>
