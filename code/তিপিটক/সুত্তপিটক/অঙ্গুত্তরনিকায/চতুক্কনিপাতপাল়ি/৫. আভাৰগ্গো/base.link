text <১৫ ৫ আভাৰগ্গো>
  text <১ আভাসুত্তং>
    text <১৪১>, <চতস্সো ইমা ভিক্খৰে আভা। কতমা চতস্সো চন্দাভা সূরিযাভা অগ্গাভা পঞ্ঞাভা ইমা খো ভিক্খৰে চতস্সো আভা। এতদগ্গং ভিক্খৰে ইমাসং চতুন্নং আভানং যদিদং পঞ্ঞাভাতি। পঠমং।>
  text <২ পভাসুত্তং>
    text <১৪২>, <চতস্সো ইমা ভিক্খৰে পভা। কতমা চতস্সো চন্দপ্পভা সূরিযপ্পভা অগ্গিপ্পভা পঞ্ঞাপভা ইমা খো ভিক্খৰে চতস্সো পভা। এতদগ্গং ভিক্খৰে ইমাসং চতুন্নং পভানং যদিদং পঞ্ঞাপভাতি। দুতিযং।>
  text <৩ আলোকসুত্তং>
    text <১৪৩>, <চত্তারোমে ভিক্খৰে আলোকা। কতমে চত্তারো চন্দালোকো সূরিযালোকো অগ্গালোকো পঞ্ঞালোকো ইমে খো ভিক্খৰে চত্তারো আলোকা। এতদগ্গং ভিক্খৰে ইমেসং চতুন্নং আলোকানং যদিদং পঞ্ঞালোকোতি। ততিযং।>
  text <৪ ওভাসসুত্তং>
    text <১৪৪>, <চত্তারোমে ভিক্খৰে ওভাসা। কতমে চত্তারো চন্দোভাসো সূরিযোভাসো অগ্গোভাসো পঞ্ঞোভাসো ইমে খো ভিক্খৰে চত্তারো ওভাসা। এতদগ্গং ভিক্খৰে ইমেসং চতুন্নং ওভাসানং যদিদং পঞ্ঞোভাসোতি। চতুত্থং।>
  text <৫ পজ্জোতসুত্তং>
    text <১৪৫>, <চত্তারোমে ভিক্খৰে পজ্জোতা। কতমে চত্তারো চন্দপজ্জোতো সূরিযপজ্জোতো অগ্গিপজ্জোতো পঞ্ঞাপজ্জোতো ইমে খো ভিক্খৰে চত্তারো পজ্জোতা। এতদগ্গং ভিক্খৰে ইমেসং চতুন্নং পজ্জোতানং যদিদং পঞ্ঞাপজ্জোতোতি। পঞ্চমং।>
  text <৬ পঠমকালসুত্তং>
    text <১৪৬>, <চত্তারোমে ভিক্খৰে কালা। কতমে চত্তারো কালেন ধম্মস্সৰনং কালেন ধম্মসাকচ্ছা কালেন সম্মসনা কালেন ৰিপস্সনা ইমে খো ভিক্খৰে চত্তারো কালাতি। ছট্ঠং।>
  text <৭ দুতিযকালসুত্তং>
    text <১৪৭>, <চত্তারোমে ভিক্খৰে কালা সম্মা ভাৰিযমানা সম্মা অনুপরিৰত্তিযমানা অনুপুব্বেন আসৰানং খযং পাপেন্তি। কতমে চত্তারো কালেন ধম্মস্সৰনং কালেন ধম্মসাকচ্ছা কালেন সম্মসনা কালেন ৰিপস্সনা ইমে খো ভিক্খৰে চত্তারো কালা সম্মা ভাৰিযমানা সম্মা অনুপরিৰত্তিযমানা অনুপুব্বেন আসৰানং খযং পাপেন্তি।>
    text <সেয্যথাপি ভিক্খৰে উপরিপব্বতে থুল্লফুসিতকে দেৰে ৰস্সন্তে তং উদকং যথানিন্নং পৰত্তমানং পব্বতকন্দরপদরসাখা পরিপূরেতি পব্বতকন্দরপদরসাখা পরিপূরা কুসোব্ভে পরিপূরেন্তি কুসোব্ভা পরিপূরা মহাসোব্ভে পরিপূরেন্তি মহাসোব্ভা পরিপূরা কুন্নদিযো পরিপূরেন্তি কুন্নদিযো পরিপূরা মহানদিযো পরিপূরেন্তি মহানদিযো পরিপূরা সমুদ্দং পরিপূরেন্তি। এৰমেৰং খো ভিক্খৰে ইমে চত্তারো কালা সম্মা ভাৰিযমানা সম্মা অনুপরিৰত্তিযমানা অনুপুব্বেন আসৰানং খযং পাপেন্তীতি। সত্তমং।>
  text <৮ দুচ্চরিতসুত্তং>
    text <১৪৮>, <চত্তারিমানি ভিক্খৰে ৰচীদুচ্চরিতানি। কতমানি চত্তারি মুসাৰাদো পিসুণা ৰাচা ফরুসা ৰাচা সম্ফপ্পলাপো ইমানি খো ভিক্খৰে চত্তারি ৰচীদুচ্চরিতানীতি। অট্ঠমং।>
  text <৯ সুচরিতসুত্তং>
    text <১৪৯>, <চত্তারিমানি ভিক্খৰে ৰচীসুচরিতানি। কতমানি চত্তারি সচ্চৰাচা অপিসুণা ৰাচা সণ্হা ৰাচা মন্তভাসা ইমানি খো ভিক্খৰে চত্তারি ৰচীসুচরিতানীতি। নৰমং।>
  text <১০ সারসুত্তং>
    text <১৫০>, <চত্তারোমে ভিক্খৰে সারা। কতমে চত্তারো সীলসারো সমাধিসারো পঞ্ঞাসারো ৰিমুত্তিসারো ইমে খো ভিক্খৰে চত্তারো সারাতি। দসমং।>
    stand <আভাৰগ্গো পঞ্চমো।>
    text <তস্সুদ্দানং>
    block
      text <আভা পভা চ আলোকা ওভাসা চেৰ পজ্জোতা।>
      text <দ্ৰে কালা চরিতা দ্ৰে চ হোন্তি সারেন তে দসাতি॥>
    stand <ততিযপণ্ণাসকং সমত্তং।>
  text <৪ চতুত্থপণ্ণাসকং>
