text <২৩ ৩ দুচ্চরিতৰগ্গো>
  text <১ দুচ্চরিতসুত্তং>
    text <২২১>, <চত্তারিমানি ভিক্খৰে ৰচীদুচ্চরিতানি। কতমানি চত্তারি মুসাৰাদো পিসুণা ৰাচা ফরুসা ৰাচা সম্ফপ্পলাপো ইমানি খো ভিক্খৰে চত্তারি ৰচীদুচ্চরিতানি। চত্তারিমানি ভিক্খৰে ৰচীসুচরিতানি। কতমানি চত্তারি সচ্চৰাচা অপিসুণা ৰাচা সণ্হা ৰাচা মন্তৰাচা ইমানি খো ভিক্খৰে চত্তারি ৰচীসুচরিতানীতি। পঠমং।>
  text <২ দিট্ঠিসুত্তং>
    text <২২২>, <চতূহি ভিক্খৰে ধম্মেহি সমন্নাগতো বালো অব্যত্তো অসপ্পুরিসো খতং উপহতং অত্তানং পরিহরতি সাৰজ্জো চ হোতি সানুৰজ্জো চ ৰিঞ্ঞূনং বহুঞ্চ অপুঞ্ঞং পসৰতি। কতমেহি চতূহি কাযদুচ্চরিতেন ৰচীদুচ্চরিতেন মনোদুচ্চরিতেন মিচ্ছাদিট্ঠিযা ইমেহি খো ভিক্খৰে চতূহি ধম্মেহি সমন্নাগতো বালো অব্যত্তো অসপ্পুরিসো খতং উপহতং অত্তানং পরিহরতি সাৰজ্জো চ হোতি সানুৰজ্জো চ ৰিঞ্ঞূনং বহুঞ্চ অপুঞ্ঞং পসৰতি।>
    text <চতূহি ভিক্খৰে ধম্মেহি সমন্নাগতো পণ্ডিতো ৰিযত্তো সপ্পুরিসো অক্খতং অনুপহতং অত্তানং পরিহরতি অনৰজ্জো চ হোতি অননুৰজ্জো ৰিঞ্ঞূনং বহুঞ্চ পুঞ্ঞং পসৰতি। কতমেহি চতূহি কাযসুচরিতেন ৰচীসুচরিতেন মনোসুচরিতেন সম্মাদিট্ঠিযা ইমেহি খো ভিক্খৰে চতূহি ধম্মেহি সমন্নাগতো পণ্ডিতো ৰিযত্তো সপ্পুরিসো অক্খতং অনুপহতং অত্তানং পরিহরতি অনৰজ্জো চ হোতি অননুৰজ্জো ৰিঞ্ঞূনং বহুঞ্চ পুঞ্ঞং পসৰতীতি। দুতিযং।>
  text <৩ অকতঞ্ঞুতাসুত্তং>
    text <২২৩>, <চতূহি ভিক্খৰে ধম্মেহি সমন্নাগতো বালো অব্যত্তো অসপ্পুরিসো খতং উপহতং অত্তানং পরিহরতি সাৰজ্জো চ হোতি সানুৰজ্জো ৰিঞ্ঞূনং বহুঞ্চ অপুঞ্ঞং পসৰতি। কতমেহি চতূহি কাযদুচ্চরিতেন ৰচীদুচ্চরিতেন মনোদুচ্চরিতেন অকতঞ্ঞুতা অকতৰেদিতা ইমেহি…পে॰… পণ্ডিতো… কাযসুচরিতেন ৰচীসুচরিতেন মনোসুচরিতেন কতঞ্ঞুতাকতৰেদিতা…পে॰…। ততিযং।>
  text <৪ পাণাতিপাতীসুত্তং>
    text <২২৪>, <… পাণাতিপাতী হোতি অদিন্নাদাযী হোতি কামেসুমিচ্ছাচারী হোতি মুসাৰাদী হোতি…পে॰… পাণাতিপাতা পটিৰিরতো হোতি অদিন্নাদানা পটিৰিরতো হোতি কামেসুমিচ্ছাচারা পটিৰিরতো হোতি মুসাৰাদা পটিৰিরতো হোতি…পে॰…। চতুত্থং।>
  text <৫ পঠমমগ্গসুত্তং>
    text <২২৫>, <… মিচ্ছাদিট্ঠিকো হোতি মিচ্ছাসঙ্কপ্পো হোতি মিচ্ছাৰাচো হোতি মিচ্ছাকম্মন্তো হোতি…পে॰… সম্মাদিট্ঠিকো হোতি সম্মাসঙ্কপ্পো হোতি সম্মাৰাচো হোতি সম্মাকম্মন্তো হোতি…পে॰…। পঞ্চমং।>
  text <৬ দুতিযমগ্গসুত্তং>
    text <২২৬>, <… মিচ্ছাআজীৰো হোতি মিচ্ছাৰাযামো হোতি মিচ্ছাসতি হোতি মিচ্ছাসমাধি হোতি…পে॰… সম্মাআজীৰো হোতি সম্মাৰাযামো হোতি সম্মাসতি হোতি সম্মাসমাধি হোতি…পে॰…। ছট্ঠং।>
  text <৭ পঠমৰোহারপথসুত্তং>
    text <২২৭>, <… অদিট্ঠে দিট্ঠৰাদী হোতি অসুতে সুতৰাদী হোতি অমুতে মুতৰাদী হোতি অৰিঞ্ঞাতে ৰিঞ্ঞাতৰাদী হোতি…পে॰… অদিট্ঠে অদিট্ঠৰাদী হোতি অসুতে অসুতৰাদী হোতি অমুতে অমুতৰাদী হোতি অৰিঞ্ঞাতে অৰিঞ্ঞাতৰাদী হোতি…পে॰…। সত্তমং।>
  text <৮ দুতিযৰোহারপথসুত্তং>
    text <২২৮>, <… দিট্ঠে অদিট্ঠৰাদী হোতি সুতে অসুতৰাদী হোতি মুতে অমুতৰাদী হোতি ৰিঞ্ঞাতে অৰিঞ্ঞাতৰাদী হোতি…পে॰… দিট্ঠে দিট্ঠৰাদী হোতি সুতে সুতৰাদী হোতি মুতে মুতৰাদী হোতি ৰিঞ্ঞাতে ৰিঞ্ঞাতৰাদী হোতি…পে॰…। অট্ঠমং।>
  text <৯ অহিরিকসুত্তং>
    text <২২৯>, <… অস্সদ্ধো হোতি দুস্সীলো হোতি অহিরিকো হোতি অনোত্তপ্পী হোতি…পে॰… সদ্ধো হোতি সীলৰা হোতি হিরিমা হোতি ওত্তপ্পী হোতি…পে॰…। নৰমং।>
  text <১০ দুপ্পঞ্ঞসুত্তং>
    text <২৩০>, <… অস্সদ্ধো হোতি দুস্সীলো হোতি কুসীতো হোতি দুপ্পঞ্ঞো হোতি…পে॰… সদ্ধো হোতি সীলৰা হোতি আরদ্ধৰীরিযো হোতি পঞ্ঞৰা হোতি ইমেহি খো ভিক্খৰে চতূহি ধম্মেহি সমন্নাগতো পণ্ডিতো ৰিযত্তো সপ্পুরিসো অক্খতং অনুপহতং অত্তানং পরিহরতি অনৰজ্জো চ হোতি অননুৰজ্জো ৰিঞ্ঞূনং বহুঞ্চ পুঞ্ঞং পসৰতীতি। দসমং।>
  text <১১ কৰিসুত্তং>
    text <২৩১>, <চত্তারোমে ভিক্খৰে কৰী। কতমে চত্তারো চিন্তাকৰি সুতকৰি অত্থকৰি পটিভানকৰি ইমে খো ভিক্খৰে চত্তারো কৰীতি। একাদসমং।>
    stand <দুচ্চরিতৰগ্গো ততিযো।>
    text <তস্সুদ্দানং>
    block
      text <দুচ্চরিতং দিট্ঠি অকতঞ্ঞূ চ পাণাতিপাতাপি দ্ৰে মগ্গা।>
      text <দ্ৰে ৰোহারপথা ৰুত্তা অহিরিকং দুপ্পঞ্ঞকৰিনা চাতি॥>
