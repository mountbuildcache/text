text <৮ কল্যাণমিত্তাদিৰগ্গো>
  text <৭১>, <নাহং ভিক্খৰে অঞ্ঞং একধম্মম্পি সমনুপস্সামি যেন অনুপ্পন্না ৰা কুসলা ধম্মা উপ্পজ্জন্তি উপ্পন্না ৰা অকুসলা ধম্মা পরিহাযন্তি যথযিদং ভিক্খৰে কল্যাণমিত্ততা। কল্যাণমিত্তস্স ভিক্খৰে অনুপ্পন্না চেৰ কুসলা ধম্মা উপ্পজ্জন্তি উপ্পন্না চ অকুসলা ধম্মা পরিহাযন্তীতি। পঠমং।>
  text <৭২>, <নাহং ভিক্খৰে অঞ্ঞং একধম্মম্পি সমনুপস্সামি যেন অনুপ্পন্না ৰা অকুসলা ধম্মা উপ্পজ্জন্তি উপ্পন্না ৰা কুসলা ধম্মা পরিহাযন্তি যথযিদং ভিক্খৰে অনুযোগো অকুসলানং ধম্মানং অননুযোগো কুসলানং ধম্মানং। অনুযোগা ভিক্খৰে অকুসলানং ধম্মানং অননুযোগা কুসলানং ধম্মানং অনুপ্পন্না চেৰ অকুসলা ধম্মা উপ্পজ্জন্তি উপ্পন্না চ কুসলা ধম্মা পরিহাযন্তীতি। দুতিযং।>
  text <৭৩>, <নাহং ভিক্খৰে অঞ্ঞং একধম্মম্পি সমনুপস্সামি যেন অনুপ্পন্না ৰা কুসলা ধম্মা উপ্পজ্জন্তি উপ্পন্না ৰা অকুসলা ধম্মা পরিহাযন্তি যথযিদং ভিক্খৰে অনুযোগো কুসলানং ধম্মানং অননুযোগো অকুসলানং ধম্মানং। অনুযোগা ভিক্খৰে কুসলানং ধম্মানং অননুযোগা অকুসলানং ধম্মানং অনুপ্পন্না চেৰ কুসলা ধম্মা উপ্পজ্জন্তি উপ্পন্না চ অকুসলা ধম্মা পরিহাযন্তীতি। ততিযং।>
  text <৭৪>, <নাহং ভিক্খৰে অঞ্ঞং একধম্মম্পি সমনুপস্সামি যেন অনুপ্পন্না ৰা বোজ্ঝঙ্গা নুপ্পজ্জন্তি উপ্পন্না ৰা বোজ্ঝঙ্গা ন ভাৰনাপারিপূরিং গচ্ছন্তি যথযিদং ভিক্খৰে অযোনিসোমনসিকারো। অযোনিসো ভিক্খৰে মনসি করোতো অনুপ্পন্না চেৰ বোজ্ঝঙ্গা নুপ্পজ্জন্তি উপ্পন্না চ বোজ্ঝঙ্গা ন ভাৰনাপারিপূরিং গচ্ছন্তীতি। চতুত্থং।>
  text <৭৫>, <নাহং ভিক্খৰে অঞ্ঞং একধম্মম্পি সমনুপস্সামি যেন অনুপ্পন্না ৰা বোজ্ঝঙ্গা উপ্পজ্জন্তি উপ্পন্না ৰা বোজ্ঝঙ্গা ভাৰনাপারিপূরিং গচ্ছন্তি যথযিদং ভিক্খৰে যোনিসোমনসিকারো । যোনিসো ভিক্খৰে মনসি করোতো অনুপ্পন্না চেৰ বোজ্ঝঙ্গা উপ্পজ্জন্তি উপ্পন্না চ বোজ্ঝঙ্গা ভাৰনাপারিপূরিং গচ্ছন্তীতি। পঞ্চমং।>
  text <৭৬>, <অপ্পমত্তিকা এসা ভিক্খৰে পরিহানি যদিদং ঞাতিপরিহানি। এতং পতিকিট্ঠং ভিক্খৰে পরিহানীনং যদিদং পঞ্ঞাপরিহানীতি। ছট্ঠং।>
  text <৭৭>, <অপ্পমত্তিকা এসা ভিক্খৰে ৰুদ্ধি যদিদং ঞাতিৰুদ্ধি। এতদগ্গং ভিক্খৰে ৰুদ্ধীনং যদিদং পঞ্ঞাৰুদ্ধি। তস্মাতিহ ভিক্খৰে এৰং সিক্খিতব্বং পঞ্ঞাৰুদ্ধিযা ৰদ্ধিস্সামাতি। এৰঞ্হি ৰো ভিক্খৰে সিক্খিতব্বন্তি। সত্তমং।>
  text <৭৮>, <অপ্পমত্তিকা এসা ভিক্খৰে পরিহানি যদিদং ভোগপরিহানি। এতং পতিকিট্ঠং ভিক্খৰে পরিহানীনং যদিদং পঞ্ঞাপরিহানীতি। অট্ঠমং।>
  text <৭৯>, <অপ্পমত্তিকা এসা ভিক্খৰে ৰুদ্ধি যদিদং ভোগৰুদ্ধি। এতদগ্গং ভিক্খৰে ৰুদ্ধীনং যদিদং পঞ্ঞাৰুদ্ধি। তস্মাতিহ ভিক্খৰে এৰং সিক্খিতব্বং পঞ্ঞাৰুদ্ধিযা ৰদ্ধিস্সামাতি। এৰঞ্হি ৰো ভিক্খৰে সিক্খিতব্বন্তি। নৰমং।>
  text <৮০>, <অপ্পমত্তিকা এসা ভিক্খৰে পরিহানি যদিদং যসোপরিহানি। এতং পতিকিট্ঠং ভিক্খৰে পরিহানীনং যদিদং পঞ্ঞাপরিহানীতি। দসমং।>
  stand <কল্যাণমিত্তাদিৰগ্গো অট্ঠমো।>
