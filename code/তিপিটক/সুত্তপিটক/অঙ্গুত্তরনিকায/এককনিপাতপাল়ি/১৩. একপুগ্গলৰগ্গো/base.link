text <১৩ একপুগ্গলৰগ্গো>
  text <১৭০>, <একপুগ্গলো ভিক্খৰে লোকে উপ্পজ্জমানো উপ্পজ্জতি বহুজনহিতায বহুজনসুখায লোকানুকম্পায অত্থায হিতায সুখায দেৰমনুস্সানং । কতমো একপুগ্গলো তথাগতো অরহং সম্মাসম্বুদ্ধো। অযং খো ভিক্খৰে একপুগ্গলো লোকে উপ্পজ্জমানো উপ্পজ্জতি বহুজনহিতায বহুজনসুখায লোকানুকম্পায অত্থায হিতায সুখায দেৰমনুস্সানন্তি।>
  text <১৭১>, <একপুগ্গলস্স ভিক্খৰে পাতুভাৰো দুল্লভো লোকস্মিং। কতমস্স একপুগ্গলস্স তথাগতস্স অরহতো সম্মাসম্বুদ্ধস্স। ইমস্স খো ভিক্খৰে একপুগ্গলস্স পাতুভাৰো দুল্লভো লোকস্মিন্তি।>
  text <১৭২>, <একপুগ্গলো ভিক্খৰে লোকে উপ্পজ্জমানো উপ্পজ্জতি অচ্ছরিযমনুস্সো। কতমো একপুগ্গলো তথাগতো অরহং সম্মাসম্বুদ্ধো। অযং খো ভিক্খৰে একপুগ্গলো লোকে উপ্পজ্জমানো উপ্পজ্জতি অচ্ছরিযমনুস্সোতি।>
  text <১৭৩>, <একপুগ্গলস্স ভিক্খৰে কালকিরিযা বহুনো জনস্স অনুতপ্পা হোতি। কতমস্স একপুগ্গলস্স তথাগতস্স অরহতো সম্মাসম্বুদ্ধস্স। ইমস্স খো ভিক্খৰে একপুগ্গলস্স কালকিরিযা বহুনো জনস্স অনুতপ্পা হোতীতি।>
  text <১৭৪>, <একপুগ্গলো ভিক্খৰে লোকে উপ্পজ্জমানো উপ্পজ্জতি অদুতিযো অসহাযো অপ্পটিমো অপ্পটিসমো অপ্পটিভাগো অপ্পটিপুগ্গলো অসমো অসমসমো দ্ৰিপদানং অগ্গো। কতমো একপুগ্গলো তথাগতো অরহং সম্মাসম্বুদ্ধো। অযং খো ভিক্খৰে একপুগ্গলো লোকে উপ্পজ্জমানো উপ্পজ্জতি অদুতিযো অসহাযো অপ্পটিমো অপ্পটিসমো অপ্পটিভাগো অপ্পটিপুগ্গলো অসমো অসমসমো দ্ৰিপদানং অগ্গোতি।>
  text <১৭৫-১৮৬>, <একপুগ্গলস্স ভিক্খৰে পাতুভাৰা মহতো চক্খুস্স পাতুভাৰো হোতি মহতো আলোকস্স পাতুভাৰো হোতি মহতো ওভাসস্স পাতুভাৰো হোতি ছন্নং অনুত্তরিযানং পাতুভাৰো হোতি চতুন্নং পটিসম্ভিদানং সচ্ছিকিরিযা হোতি অনেকধাতুপটিৰেধো হোতি নানাধাতুপটিৰেধো হোতি ৰিজ্জাৰিমুত্তিফলসচ্ছিকিরিযা হোতি সোতাপত্তিফলসচ্ছিকিরিযা হোতি সকদাগামিফলসচ্ছিকিরিযা হোতি অনাগামিফলসচ্ছিকিরিযা হোতি অরহত্তফলসচ্ছিকিরিযা হোতি। কতমস্স একপুগ্গলস্স তথাগতস্স অরহতো সম্মাসম্বুদ্ধস্স। ইমস্স খো ভিক্খৰে একপুগ্গলস্স পাতুভাৰা মহতো চক্খুস্স পাতুভাৰো হোতি মহতো আলোকস্স পাতুভাৰো হোতি মহতো ওভাসস্স পাতুভাৰো হোতি ছন্নং অনুত্তরিযানং পাতুভাৰো হোতি চতুন্নং পটিসম্ভিদানং সচ্ছিকিরিযা হোতি অনেকধাতুপটিৰেধো হোতি নানাধাতুপটিৰেধো হোতি ৰিজ্জাৰিমুত্তিফলসচ্ছিকিরিযা হোতি সোতাপত্তিফলসচ্ছিকিরিযা হোতি সকদাগামিফলসচ্ছিকিরিযা হোতি অনাগামিফলসচ্ছিকিরিযা হোতি অরহত্তফলসচ্ছিকিরিযা হোতীতি।>
  text <১৮৭>, <নাহং ভিক্খৰে অঞ্ঞং একপুগ্গলম্পি সমনুপস্সামি যো এৰং তথাগতেন অনুত্তরং ধম্মচক্কং পৰত্তিতং সম্মদেৰ অনুপ্পৰত্তেতি যথযিদং ভিক্খৰে সারিপুত্তো। সারিপুত্তো ভিক্খৰে তথাগতেন অনুত্তরং ধম্মচক্কং পৰত্তিতং সম্মদেৰ অনুপ্পৰত্তেতীতি।>
  stand <একপুগ্গলৰগ্গো তেরসমো।>
