text <৪ পৰারণাক্খন্ধকো>
  text <১২০ অফাসুকৰিহারো>
    text <২০৯>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন সম্বহুলা সন্দিট্ঠা সম্ভত্তা ভিক্খূ কোসলেসু জনপদে অঞ্ঞতরস্মিং আৰাসে ৰস্সং উপগচ্ছিংসু। অথ খো তেসং ভিক্খূনং এতদহোসি কেন নু খো মযং উপাযেন সমগ্গা সম্মোদমানা অৰিৰদমানা ফাসুকং ৰস্সং ৰসেয্যাম ন চ পিণ্ডকেন কিলমেয্যামাতি। অথ খো তেসং ভিক্খূনং এতদহোসি সচে খো মযং অঞ্ঞমঞ্ঞং নেৰ আলপেয্যাম ন সল্লপেয্যাম যো পঠমং গামতো পিণ্ডায পটিক্কমেয্য সো আসনং পঞ্ঞপেয্য পাদোদকং পাদপীঠং পাদকথলিকং উপনিক্খিপেয্য অৰক্কারপাতিং ধোৰিত্ৰা উপট্ঠাপেয্য পানীযং পরিভোজনীযং উপট্ঠাপেয্য যো পচ্ছা গামতো পিণ্ডায পটিক্কমেয্য সচস্স ভুত্তাৰসেসো সচে আকঙ্খেয্য ভুঞ্জেয্য নো চে আকঙ্খেয্য অপ্পহরিতে ৰা ছড্ডেয্য অপ্পাণকে ৰা উদকে ওপিলাপেয্য সো আসনং উদ্ধরেয্য পাদোদকং পাদপীঠং পাদকথলিকং পটিসামেয্য অৰক্কারপাতিং ধোৰিত্ৰা পটিসামেয্য পানীযং পরিভোজনীযং পটিসামেয্য ভত্তগ্গং সম্মজ্জেয্য যো পস্সেয্য পানীযঘটং ৰা পরিভোজনীযঘটং ৰা ৰচ্চঘটং ৰা রিত্তং তুচ্ছং সো উপট্ঠাপেয্য সচস্স হোতি অৰিসয্হং হত্থৰিকারেন দুতিযং আমন্তেত্ৰা হত্থৰিলঙ্ঘকেন উপট্ঠাপেয্য ন ত্ৰেৰ তপ্পচ্চযা ৰাচং ভিন্দেয্য এৰং খো মযং সমগ্গা সম্মোদমানা অৰিৰদমানা ফাসুকং ৰস্সং ৰসেয্যাম ন চ পিণ্ডকেন কিলমেয্যামাতি। অথ খো তে ভিক্খূ অঞ্ঞমঞ্ঞং নেৰ আলপিংসু ন সল্লপিংসু। যো পঠমং গামতো পিণ্ডায পটিক্কমতি সো আসনং পঞ্ঞপেতি পাদোদকং পাদপীঠং পাদকথলিকং উপনিক্খিপতি অৰক্কারপাতিং ধোৰিত্ৰা উপট্ঠাপেতি পানীযং পরিভোজনীযং উপট্ঠাপেতি । যো পচ্ছা গামতো পিণ্ডায পটিক্কমতি সচে হোতি ভুত্তাৰসেসো সচে আকঙ্খতি ভুঞ্জতি নো চে আকঙ্খতি অপ্পহরিতে ৰা ছড্ডেতি অপ্পাণকে ৰা উদকে ওপিলাপেতি সো আসনং উদ্ধরতি পাদোদকং পাদপীঠং পাদকথলিকং পটিসামেতি অৰক্কারপাতিং ধোৰিত্ৰা পটিসামেতি পানীযং পরিভোজনীযং পটিসামেতি ভত্তগ্গং সম্মজ্জতি। যো পস্সতি পানীযঘটং ৰা পরিভোজনীযঘটং ৰা ৰচ্চঘটং ৰা রিত্তং তুচ্ছং সো উপট্ঠাপেতি। সচস্স হোতি অৰিসয্হং হত্থৰিকারেন দুতিযং আমন্তেত্ৰা হত্থৰিলঙ্ঘকেন উপট্ঠাপেতি ন ত্ৰেৰ তপ্পচ্চযা ৰাচং ভিন্দতি।>
    text <আচিণ্ণং খো পনেতং ৰস্সংৰুট্ঠানং ভিক্খূনং ভগৰন্তং দস্সনায উপসঙ্কমিতুং। অথ খো তে ভিক্খূ ৰস্সংৰুট্ঠা তেমাসচ্চযেন সেনাসনং সংসামেত্ৰা পত্তচীৰরমাদায যেন সাৰত্থি তেন পক্কমিংসু। অনুপুব্বেন যেন সাৰত্থি জেতৰনং অনাথপিণ্ডিকস্স আরামো যেন ভগৰা তেনুপসঙ্কমিংসু উপসঙ্কমিত্ৰা ভগৰন্তং অভিৰাদেত্ৰা একমন্তং নিসীদিংসু। আচিণ্ণং খো পনেতং বুদ্ধানং ভগৰন্তানং আগন্তুকেহি ভিক্খূহি সদ্ধিং পটিসম্মোদিতুং। অথ খো ভগৰা তে ভিক্খূ এতদৰোচ কচ্চি ভিক্খৰে খমনীযং কচ্চি যাপনীযং কচ্চি সমগ্গা সম্মোদমানা অৰিৰদমানা ফাসুকং ৰস্সং ৰসিত্থ ন চ পিণ্ডকেন কিলমিত্থাতি খমনীযং ভগৰা যাপনীযং ভগৰা। সমগ্গা চ মযং ভন্তে সম্মোদমানা অৰিৰদমানা ফাসুকং ৰস্সং ৰসিম্হা ন চ পিণ্ডকেন কিলমিম্হাতি। জানন্তাপি তথাগতা পুচ্ছন্তি জানন্তাপি ন পুচ্ছন্তি। কালং ৰিদিত্ৰা পুচ্ছন্তি কালং ৰিদিত্ৰা ন পুচ্ছন্তি। অত্থসংহিতং তথাগতা পুচ্ছন্তি নো অনত্থসংহিতং। অনত্থসংহিতে সেতুঘাতো তথাগতানং। দ্ৰীহাকারেহি বুদ্ধা ভগৰন্তো ভিক্খূ পটিপুচ্ছন্তি ধম্মং ৰা দেসেস্সাম সাৰকানং ৰা সিক্খাপদং পঞ্ঞপেস্সামাতি। অথ খো ভগৰা তে ভিক্খূ এতদৰোচ যথাকথং পন তুম্হে ভিক্খৰে সমগ্গা সম্মোদমানা অৰিৰদমানা ফাসুকং ৰস্সং ৰসিত্থ ন চ পিণ্ডকেন কিলমিত্থাতি।>
    text <ইধ মযং ভন্তে সম্বহুলা সন্দিট্ঠা সম্ভত্তা ভিক্খূ কোসলেসু জনপদে অঞ্ঞতরস্মিং আৰাসে ৰস্সং উপগচ্ছিম্হা। তেসং নো ভন্তে অম্হাকং এতদহোসি কেন নু খো মযং উপাযেন সমগ্গা সম্মোদমানা অৰিৰদমানা ফাসুকং ৰস্সং ৰসেয্যাম ন চ পিণ্ডকেন কিলমেয্যামাতি। তেসং নো ভন্তে অম্হাকং এতদহোসি সচে খো মযং অঞ্ঞমঞ্ঞং নেৰ আলপেয্যাম ন সল্লপেয্যাম যো পঠমং গামতো পিণ্ডায পটিক্কমেয্য সো আসনং পঞ্ঞপেয্য পাদোদকং পাদপীঠং পাদকথলিকং উপনিক্খিপেয্য অৰক্কারপাতিং ধোৰিত্ৰা উপট্ঠাপেয্য পানীযং পরিভোজনীযং উপট্ঠাপেয্য যো পচ্ছা গামতো পিণ্ডায পটিক্কমেয্য সচস্স ভুত্তাৰসেসো সচে আকঙ্খেয্য ভুঞ্জেয্য নো চে আকঙ্খেয্য অপ্পহরিতে ৰা ছড্ডেয্য অপ্পাণকে ৰা উদকে ওপিলাপেয্য সো আসনং উদ্ধরেয্য পাদোদকং পাদপীঠং পাদকথলিকং পটিসামেয্য অৰক্কারপাতিং ধোৰিত্ৰা পটিসামেয্য পানীযং পরিভোজনীযং পটিসামেয্য ভত্তগ্গং সম্মজ্জেয্য যো পস্সেয্য পানীযঘটং ৰা পরিভোজনীযঘটং ৰা ৰচ্চঘটং ৰা রিত্তং তুচ্ছং সো উপট্ঠাপেয্য সচস্স হোতি অৰিসয্হং হত্থৰিকারেন দুতিযং আমন্তেত্ৰা হত্থৰিলঙ্ঘকেন উপট্ঠাপেয্য ন ত্ৰেৰ তপ্পচ্চযা ৰাচং ভিন্দেয্য এৰং খো মযং সমগ্গা সম্মোদমানা অৰিৰদমানা ফাসুকং ৰস্সং ৰসেয্যাম ন চ পিণ্ডকেন কিলমেয্যামাতি। অথ খো মযং ভন্তে অঞ্ঞমঞ্ঞং নেৰ আলপিম্হা ন সল্লৰিম্হা। যো পঠমং গামতো পিণ্ডায পটিক্কমতি সো আসনং পঞ্ঞপেতি পাদোদকং পাদপীঠং পাদকথলিকং উপনিক্খিপতি অৰক্কারপাতিং ধোৰিত্ৰা উপট্ঠাপেতি পানীযং পরিভোজনীযং উপট্ঠাপেতি। যো পচ্ছা গামতো পিণ্ডায পটিক্কমতি সচে হোতি ভুত্তাৰসেসো সচে আকঙ্খতি ভুঞ্জতি নো চে আকঙ্খতি অপ্পহরিতে ৰা ছড্ডেতি অপ্পাণকে ৰা উদকে ওপিলাপেতি সো আসনং উদ্ধরতি পাদোদকং পাদপীঠং পাদকথলিকং পটিসামেতি অৰক্কারপাতিং ধোৰিত্ৰা পটিসামেতি পানীযং পরিভোজনীযং পটিসামেতি ভত্তগ্গং সম্মজ্জতি। যো পস্সতি পানীযঘটং ৰা পরিভোজনীযঘটং ৰা ৰচ্চঘটং ৰা রিত্তং তুচ্ছং সো উপট্ঠাপেতি। সচস্স হোতি অৰিসয্হং হত্থৰিকারেন দুতিযং আমন্তেত্ৰা হত্থৰিলঙ্ঘকেন উপট্ঠাপেতি ন ত্ৰেৰ তপ্পচ্চযা ৰাচং ভিন্দতি। এৰং খো মযং ভন্তে সমগ্গা সম্মোদমানা অৰিৰদমানা ফাসুকং ৰস্সং ৰসিম্হা ন চ পিণ্ডকেন কিলমিম্হাতি।>
    text <অথ খো ভগৰা ভিক্খূ আমন্তেসি অফাসুঞ্ঞেৰ কিরমে ভিক্খৰে মোঘপুরিসা ৰুট্ঠা সমানা ফাসুম্হা ৰুট্ঠাতি পটিজানন্তি। পসুসংৰাসঞ্ঞেৰ কিরমে ভিক্খৰে মোঘপুরিসা ৰুট্ঠা সমানা ফাসুম্হা ৰুট্ঠাতি পটিজানন্তি। এল়কসংৰাসঞ্ঞেৰ কিরমে ভিক্খৰে মোঘপুরিসা ৰুট্ঠা সমানা ফাসুম্হা ৰুট্ঠাতি পটিজানন্তি। সপত্তসংৰাসঞ্ঞেৰ কিরমে ভিক্খৰে মোঘপুরিসা ৰুট্ঠা সমানা ফাসুম্হা ৰুট্ঠাতি পটিজানন্তি। কথঞ্হি নামিমে ভিক্খৰে মোঘপুরিসা মূগব্বতং তিত্থিযসমাদানং সমাদিযিস্সন্তি। নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা ধম্মিং কথং কত্ৰা ভিক্খূ আমন্তেসি ন ভিক্খৰে মূগব্বতং তিত্থিযসমাদানং সমাদিযিতব্বং। যো সমাদিযেয্য আপত্তি দুক্কটস্স। অনুজানামি ভিক্খৰে ৰস্সংৰুট্ঠানং ভিক্খূনং তীহি ঠানেহি পৰারেতুং দিট্ঠেন ৰা সুতেন ৰা পরিসঙ্কায ৰা। সা ৰো ভৰিস্সতি অঞ্ঞমঞ্ঞানুলোমতা আপত্তিৰুট্ঠানতা ৰিনযপুরেক্খারতা। এৰঞ্চ পন ভিক্খৰে পৰারেতব্বং। ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <২১০>, <সুণাতু মে ভন্তে সঙ্ঘো। অজ্জ পৰারণা। যদি সঙ্ঘস্স পত্তকল্লং সঙ্ঘো পৰারেয্যাতি।>
    text <থেরেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো সঙ্ঘং আৰুসো পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামি। দুতিযম্পি আৰুসো সঙ্ঘং পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামি। ততিযম্পি আৰুসো সঙ্ঘং পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামীতি।>
    text <নৰকেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো সঙ্ঘং ভন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামি। দুতিযম্পি ভন্তে সঙ্ঘং…পে॰… ততিযম্পি ভন্তে সঙ্ঘং পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামীতি।>
    text <২১১>, <তেন খো পন সমযেন ছব্বগ্গিযা ভিক্খূ থেরেসু ভিক্খূসু উক্কুটিকং নিসিন্নেসু পৰারযমানেসু আসনেসু অচ্ছন্তি। যে তে ভিক্খূ অপ্পিচ্ছা…পে॰… তে উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খূ থেরেসু ভিক্খূসু উক্কুটিকং নিসিন্নেসু পৰারযমানেসু আসনেসু অচ্ছিস্সন্তীতি। অথ খো তে ভিক্খূ ভগৰতো এতমত্থং আরোচেসুং…পে॰… সচ্চং কির ভিক্খৰে ছব্বগ্গিযা ভিক্খূ থেরেসু ভিক্খূসু উক্কুটিকং নিসিন্নেসু পৰারযমানেসু আসনেসু অচ্ছন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম তে ভিক্খৰে মোঘপুরিসা থেরেসু ভিক্খূসু উক্কুটিকং নিসিন্নেসু পৰারযমানেসু আসনেসু অচ্ছিস্সন্তি। নেতং ভিক্খৰে অপ্পসন্নানং ৰা পসাদায পসন্নানং ৰা ভিয্যোভাৰায…পে॰… ৰিগরহিত্ৰা ধম্মিং কথং কত্ৰা ভিক্খূ আমন্তেসি ন ভিক্খৰে থেরেসু ভিক্খূসু উক্কুটিকং নিসিন্নেসু পৰারযমানেসু আসনেসু অচ্ছিতব্বং। যো অচ্ছেয্য আপত্তি দুক্কটস্স। অনুজানামি ভিক্খৰে সব্বেহেৰ উক্কুটিকং নিসিন্নেহি পৰারেতুন্তি।>
    text <তেন খো পন সমযেন অঞ্ঞতরো থেরো জরাদুব্বলো যাৰ সব্বে পৰারেন্তীতি উক্কুটিকং নিসিন্নো আগমযমানো মুচ্ছিতো পপতি। ভগৰতো এতমত্থং আরোচেসুং। অনুজানামি ভিক্খৰে তদমন্তরা উক্কুটিকং নিসীদিতুং যাৰ পৰারেতি পৰারেত্ৰা আসনে নিসীদিতুন্তি।>
    stand <অফাসুকৰিহারো নিট্ঠিতো।>
  text <১২১ পৰারণাভেদা>
    text <২১২>, <অথ খো ভিক্খূনং এতদহোসি কতি নু খো পৰারণাতি ভগৰতো এতমত্থং আরোচেসুং। দ্ৰেমা ভিক্খৰে পৰারণা চাতুদ্দসিকা চ পন্নরসিকা চ। ইমা খো ভিক্খৰে দ্ৰে পৰারণাতি।>
    text <অথ খো ভিক্খূনং এতদহোসি কতি নু খো পৰারণকম্মানীতি ভগৰতো এতমত্থং আরোচেসুং। চত্তারিমানি ভিক্খৰে পৰারণকম্মানি অধম্মেন ৰগ্গং পৰারণকম্মং অধম্মেন সমগ্গং পৰারণকম্মং ধম্মেন ৰগ্গং পৰারণকম্মং ধম্মেন সমগ্গং পৰারণকম্মং। তত্র ভিক্খৰে যদিদং অধম্মেন ৰগ্গং পৰারণকম্মং ন ভিক্খৰে এৰরূপং পৰারণকম্মং কাতব্বং ন চ মযা এৰরূপং পৰারণকম্মং অনুঞ্ঞাতং। তত্র ভিক্খৰে যদিদং অধম্মেন সমগ্গং পৰারণকম্মং ন ভিক্খৰে এৰরূপং পৰারণকম্মং কাতব্বং ন চ মযা এৰরূপং পৰারণকম্মং অনুঞ্ঞাতং। তত্র ভিক্খৰে যদিদং ধম্মেন ৰগ্গং পৰারণকম্মং ন ভিক্খৰে এৰরূপং পৰারণকম্মং কাতব্বং ন চ মযা এৰরূপং পৰারণকম্মং অনুঞ্ঞাতং। তত্র ভিক্খৰে যদিদং ধম্মেন সমগ্গং পৰারণকম্মং এৰরূপং ভিক্খৰে পৰারণকম্মং কাতব্বং এৰরূপঞ্চ মযা পৰারণকম্মং অনুঞ্ঞাতং। তস্মাতিহ ভিক্খৰে এৰরূপং পৰারণকম্মং করিস্সাম যদিদং ধম্মেন সমগ্গন্তি এৰঞ্হি ৰো ভিক্খৰে সিক্খিতব্বন্তি।>
    stand <পৰারণাভেদা নিট্ঠিতা।>
  text <১২২ পৰারণাদানানুজাননা>
    text <২১৩>, <অথ খো ভগৰা ভিক্খূ আমন্তেসি সন্নিপতথ ভিক্খৰে। সঙ্ঘো পৰারেস্সতীতি। এৰং ৰুত্তে অঞ্ঞতরো ভিক্খু ভগৰন্তং এতদৰোচ অত্থি ভন্তে ভিক্খু গিলানো সো অনাগতোতি। অনুজানামি ভিক্খৰে গিলানেন ভিক্খুনা পৰারণং দাতুং। এৰঞ্চ পন ভিক্খৰে দাতব্বা তেন গিলানেন ভিক্খুনা একং ভিক্খুং উপসঙ্কমিত্ৰা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো পৰারণং দম্মি পৰারণং মে হর পৰারণং মে আরোচেহি মমত্থায পৰারেহীতি কাযেন ৰিঞ্ঞাপেতি ৰাচায ৰিঞ্ঞাপেতি কাযেন ৰাচায ৰিঞ্ঞাপেতি দিন্না হোতি পৰারণা ন কাযেন ৰিঞ্ঞাপেতি ন ৰাচায ৰিঞ্ঞাপেতি ন কাযেন ৰাচায ৰিঞ্ঞাপেতি ন দিন্না হোতি পৰারণা। এৰঞ্চেতং লভেথ ইচ্চেতং কুসলং। নো চে লভেথ সো ভিক্খৰে গিলানো ভিক্খু মঞ্চেন ৰা পীঠেন ৰা সঙ্ঘমজ্ঝে আনেত্ৰা পৰারেতব্বং। সচে ভিক্খৰে গিলানুপট্ঠাকানং ভিক্খূনং এতদহোসি সচে খো মযং গিলানং ঠানা চাৰেস্সাম আবাধো ৰা অভিৰড্ঢিস্সতি কালংকিরিযা ৰা ভৰিস্সতীতি ন ভিক্খৰে গিলানো ভিক্খু ঠানা চাৰেতব্বো। সঙ্ঘেন তত্থ গন্ত্ৰা পৰারেতব্বং ন ত্ৰেৰ ৰগ্গেন সঙ্ঘেন পৰারেতব্বং। পৰারেয্য চে আপত্তি দুক্কটস্স।>
    text <পৰারণহারকো চে ভিক্খৰে দিন্নায পৰারণায তত্থেৰ পক্কমতি অঞ্ঞস্স দাতব্বা পৰারণা। পৰারণহারকো চে ভিক্খৰে দিন্নায পৰারণায তত্থেৰ ৰিব্ভমতি…পে॰… কালংকরোতি… সামণেরো পটিজানাতি… সিক্খং পচ্চক্খাতকো পটিজানাতি… অন্তিমৰত্থুং অজ্ঝাপন্নকো পটিজানাতি… উম্মত্তকো পটিজানাতি… খিত্তচিত্তো পটিজানাতি… ৰেদনাট্টো পটিজানাতি… আপত্তিযা অদস্সনে উক্খিত্তকো পটিজানাতি… আপত্তিযা অপ্পটিকম্মে উক্খিত্তকো পটিজানাতি… পাপিকায দিট্ঠিযা অপ্পটিনিস্সগ্গে উক্খিত্তকো পটিজানাতি… পণ্ডকো পটিজানাতি… থেয্যসংৰাসকো পটিজানাতি… তিত্থিযপক্কন্তকো পটিজানাতি… তিরচ্ছানগতো পটিজানাতি… মাতুঘাতকো পটিজানাতি… পিতুঘাতকো পটিজানাতি… অরহন্তঘাতকো পটিজানাতি… ভিক্খুনিদূসকো পটিজানাতি… সঙ্ঘভেদকো পটিজানাতি … লোহিতুপ্পাদকো পটিজানাতি… উভতোব্যঞ্জনকো পটিজানাতি অঞ্ঞস্স দাতব্বা পৰারণা।>
    text <পৰারণহারকো চে ভিক্খৰে দিন্নায পৰারণায অন্তরামগ্গে পক্কমতি অনাহটা হোতি পৰারণা। পৰারণহারকো চে ভিক্খৰে দিন্নায পৰারণায অন্তরামগ্গে ৰিব্ভমতি…পে॰… কালংকরোতি… সামণেরো পটিজানাতি… সিক্খং পচ্চক্খাতকো পটিজানাতি… অন্তিমৰত্থুং অজ্ঝাপন্নকো পটিজানাতি… উম্মত্তকো পটিজানাতি… খিত্তচিত্তো পটিজানাতি… ৰেদনাট্টো পটিজানাতি… আপত্তিযা অদস্সনে উক্খিত্তকো পটিজানাতি… আপত্তিযা অপ্পটিকম্মে উক্খিত্তকো পটিজানাতি… পাপিকায দিট্ঠিযা অপ্পটিনিস্সগ্গে উক্খিত্তকো পটিজানাতি… পণ্ডকো পটিজানাতি… থেয্যসংৰাসকো পটিজানাতি… তিত্থিযপক্কন্তকো পটিজানাতি… তিরচ্ছানগতো পটিজানাতি… মাতুঘাতকো পটিজানাতি… পিতুঘাতকো পটিজানাতি… অরহন্তঘাতকো পটিজানাতি… ভিক্খুনিদূসকো পটিজানাতি… সঙ্ঘভেদকো পটিজানাতি… লোহিতুপ্পাদকো পটিজানাতি… উভতোব্যঞ্জনকো পটিজানাতি অনাহটা হোতি পৰারণা।>
    text <পৰারণহারকো চে ভিক্খৰে দিন্নায পৰারণায সঙ্ঘপ্পত্তো পক্কমতি আহটা হোতি পৰারণা। পৰারণহারকো চে ভিক্খৰে দিন্নায পৰারণায সঙ্ঘপ্পত্তো ৰিব্ভমতি…পে॰… কালংকরোতি… সামণেরো পটিজানাতি… সিক্খং পচ্চক্খাতকো পটিজানাতি… অন্তিমৰত্থুং অজ্ঝাপন্নকো পটিজানাতি… উম্মত্তকো পটিজানাতি… খিত্তচিত্তো পটিজানাতি… ৰেদনাট্টো পটিজানাতি… আপত্তিযা অদস্সনে উক্খিত্তকো পটিজানাতি… আপত্তিযা অপ্পটিকম্মে উক্খিত্তকো পটিজানাতি… পাপিকায দিট্ঠিযা অপ্পটিনিস্সগ্গে উক্খিত্তকো পটিজানাতি… পণ্ডকো পটিজানাতি… থেয্যসংৰাসকো পটিজানাতি… তিত্থিযপক্কন্তকো পটিজানাতি… তিরচ্ছানগতো পটিজানাতি… মাতুঘাতকো পটিজানাতি… পিতুঘাতকো পটিজানাতি… অরহন্তঘাতকো পটিজানাতি… ভিক্খুনিদূসকো পটিজানাতি… সঙ্ঘভেদকো পটিজানাতি… লোহিতুপ্পাদকো পটিজানাতি… উভতোব্যঞ্জনকো পটিজানাতি আহটা হোতি পৰারণা।>
    text <পৰারণহারকো চে ভিক্খৰে দিন্নায পৰারণায সঙ্ঘপ্পত্তো সুত্তো নারোচেতি আহটা হোতি পৰারণা। পৰারণহারকস্স অনাপত্তি । পৰারণহারকো চে ভিক্খৰে দিন্নায পৰারণায সঙ্ঘপ্পত্তো পমত্তো নারোচেতি…পে॰… সমাপন্নো নারোচেতি আহটা হোতি পৰারণা। পৰারণহারকস্স অনাপত্তি।>
    text <পৰারণহারকো চে ভিক্খৰে দিন্নায পৰারণায সঙ্ঘপ্পত্তো সঞ্চিচ্চ নারোচেতি আহটা হোতি পৰারণা। পৰারণহারকস্স আপত্তি দুক্কটস্স। অনুজানামি ভিক্খৰে তদহু পৰারণায পৰারণং দেন্তেন ছন্দম্পি দাতুং সন্তি সঙ্ঘস্স করণীযন্তি।>
    stand <পৰারণাদানানুজাননা নিট্ঠিতা।>
  text <১২৩ ঞাতকাদিগ্গহণকথা>
    text <২১৪>, <তেন খো পন সমযেন অঞ্ঞতরং ভিক্খুং তদহু পৰারণায ঞাতকা গণ্হিংসু। ভগৰতো এতমত্থং আরোচেসুং। ইধ পন ভিক্খৰে ভিক্খুং তদহু পৰারণায ঞাতকা গণ্হন্তি। তে ঞাতকা ভিক্খূহি এৰমস্সু ৰচনীযা ইঙ্ঘ তুম্হে আযস্মন্তো ইমং ভিক্খুং মুহুত্তং মুঞ্চথ যাৰাযং ভিক্খু পৰারেতীতি। এৰঞ্চেতং লভেথ ইচ্চেতং কুসলং। নো চে লভেথ তে ঞাতকা ভিক্খূহি এৰমস্সু ৰচনীযা ইঙ্ঘ তুম্হে আযস্মন্তো মুহুত্তং একমন্তং হোথ যাৰাযং ভিক্খু পৰারণং দেতীতি। এৰঞ্চেতং লভেথ ইচ্চেতং কুসলং। নো চে লভেথ তে ঞাতকা ভিক্খূহি এৰমস্সু ৰচনীযা ইঙ্ঘ তুম্হে আযস্মন্তো ইমং ভিক্খুং মুহুত্তং নিস্সীমং নেথ যাৰ সঙ্ঘো পৰারেতীতি। এৰঞ্চেতং লভেথ ইচ্চেতং কুসলং। নো চে লভেথ ন ত্ৰেৰ ৰগ্গেন সঙ্ঘেন পৰারেতব্বং। পৰারেয্য চে আপত্তি দুক্কটস্স।>
    text <ইধ পন ভিক্খৰে ভিক্খুং তদহু পৰারণায রাজানো গণ্হন্তি…পে॰… চোরা গণ্হন্তি … ধুত্তা গণ্হন্তি… ভিক্খুপচ্চত্থিকা গণ্হন্তি। তে ভিক্খুপচ্চত্থিকা ভিক্খূহি এৰমস্সু ৰচনীযা ইঙ্ঘ তুম্হে আযস্মন্তো ইমং ভিক্খুং মুহুত্তং মুঞ্চথ যাৰাযং ভিক্খু পৰারেতীতি । এৰঞ্চেতং লভেথ ইচ্চেতং কুসলং। নো চে লভেথ তে ভিক্খুপচ্চত্থিকা ভিক্খূহি এৰমস্সু ৰচনীযা ইঙ্ঘ তুম্হে আযস্মন্তো মুহুত্তং একমন্তং হোথ যাৰাযং ভিক্খু পৰারণং দেতীতি। এৰঞ্চেতং লভেথ ইচ্চেতং কুসলং। নো চে লভেথ তে ভিক্খুপচ্চত্থিকা ভিক্খূহি এৰমস্সু ৰচনীযা ইঙ্ঘ তুম্হে আযস্মন্তো ইমং ভিক্খুং মুহুত্তং নিস্সীমং নেথ যাৰ সঙ্ঘো পৰারেতীতি। এৰঞ্চেতং লভেথ ইচ্চেতং কুসলং। নো চে লভেথ ন ত্ৰেৰ ৰগ্গেন সঙ্ঘেন পৰারেতব্বং। পৰারেয্য চে আপত্তি দুক্কটস্সাতি।>
    stand <ঞাতকাদিগ্গহণকথা নিট্ঠিতা।>
  text <১২৪ সঙ্ঘপৰারণাদিপ্পভেদা>
    text <২১৫>, <তেন খো পন সমযেন অঞ্ঞতরস্মিং আৰাসে তদহু পৰারণায পঞ্চ ভিক্খূ ৰিহরন্তি। অথ খো তেসং ভিক্খূনং এতদহোসি ভগৰতা পঞ্ঞত্তং সঙ্ঘেন পৰারেতব্বন্তি। মযঞ্চম্হা পঞ্চ জনা। কথং নু খো অম্হেহি পৰারেতব্বন্তি ভগৰতো এতমত্থং আরোচেসুং। অনুজানামি ভিক্খৰে পঞ্চন্নং সঙ্ঘে পৰারেতুন্তি।>
    text <২১৬>, <তেন খো পন সমযেন অঞ্ঞতরস্মিং আৰাসে তদহু পৰারণায চত্তারো ভিক্খূ ৰিহরন্তি। অথ খো তেসং ভিক্খূনং এতদহোসি ভগৰতা অনুঞ্ঞাতং পঞ্চন্নং সঙ্ঘে পৰারেতুন্তি। মযঞ্চম্হা চত্তারো জনা। কথং নু খো অম্হেহি পৰারেতব্বন্তি ভগৰতো এতমত্থং আরোচেসুং। অনুজানামি ভিক্খৰে চতুন্নং অঞ্ঞমঞ্ঞং পৰারেতুং। এৰঞ্চ পন ভিক্খৰে পৰারেতব্বং। ব্যত্তেন ভিক্খুনা পটিবলেন তে ভিক্খূ ঞাপেতব্বা>
    text <সুণন্তু মে আযস্মন্তো। অজ্জ পৰারণা। যদাযস্মন্তানং পত্তকল্লং মযং অঞ্ঞমঞ্ঞং পৰারেয্যামাতি।>
    text <থেরেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা তে ভিক্খূ এৰমস্সু ৰচনীযা অহং আৰুসো আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামি। দুতিযম্পি…পে॰… ততিযম্পি অহং আৰুসো আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামীতি।>
    text <নৰকেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা তে ভিক্খূ এৰমস্সু ৰচনীযা অহং ভন্তে আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামি। দুতিযম্পি…পে॰… ততিযম্পি অহং ভন্তে আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তো অনুকম্পং উপাদায। পস্সন্তো পটিকরিস্সামীতি।>
    text <তেন খো পন সমযেন অঞ্ঞতরস্মিং আৰাসে তদহু পৰারণায তযো ভিক্খূ ৰিহরন্তি। অথ খো তেসং ভিক্খূনং এতদহোসি ভগৰতা অনুঞ্ঞাতং পঞ্চন্নং সঙ্ঘে পৰারেতুং চতুন্নং অঞ্ঞমঞ্ঞং পৰারেতুং। মযঞ্চম্হা তযো জনা। কথং নু খো অম্হেহি পৰারেতব্বন্তি ভগৰতো এতমত্থং আরোচেসুং। অনুজানামি ভিক্খৰে তিণ্ণং অঞ্ঞমঞ্ঞং পৰারেতুং। এৰঞ্চ পন ভিক্খৰে পৰারেতব্বং। ব্যত্তেন ভিক্খুনা পটিবলেন তে ভিক্খূ ঞাপেতব্বা>
    text <সুণন্তু মে আযস্মন্তা। অজ্জ পৰারণা। যদাযস্মন্তানং পত্তকল্লং মযং অঞ্ঞমঞ্ঞং পৰারেয্যামাতি।>
    text <থেরেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা তে ভিক্খূ এৰমস্সু ৰচনীযা অহং আৰুসো আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তা অনুকম্পং উপাদায। পস্সন্তো পটিকরিস্সামি। দুতিযম্পি…পে॰… ততিযম্পি অহং আৰুসো আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তা অনুকম্পং উপাদায। পস্সন্তো পটিকরিস্সামীতি।>
    text <নৰকেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা তে ভিক্খূ এৰমস্সু ৰচনীযা অহং ভন্তে আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তা অনুকম্পং উপাদায। পস্সন্তো পটিকরিস্সামি। দুতিযম্পি…পে॰… ততিযম্পি অহং ভন্তে আযস্মন্তে পৰারেমি দিট্ঠেন ৰা সুতেন ৰা পরিসঙ্কায ৰা। ৰদন্তু মং আযস্মন্তা অনুকম্পং উপাদায। পস্সন্তো পটিকরিস্সামীতি ।>
    text <২১৭>, <তেন খো পন সমযেন অঞ্ঞতরস্মিং আৰাসে তদহু পৰারণায দ্ৰে ভিক্খূ ৰিহরন্তি। অথ খো তেসং ভিক্খূনং এতদহোসি ভগৰতা অনুঞ্ঞাতং পঞ্চন্নং সঙ্ঘে পৰারেতুং চতুন্নং অঞ্ঞমঞ্ঞং পৰারেতুং তিণ্ণং অঞ্ঞমঞ্ঞং পৰারেতুং। মযঞ্চম্হা দ্ৰে জনা। কথং নু খো অম্হেহি পৰারেতব্বন্তি। ভগৰতো এতমত্থং আরোচেসুং। অনুজানামি ভিক্খৰে দ্ৰিন্নং অঞ্ঞমঞ্ঞং পৰারেতুং। এৰঞ্চ পন ভিক্খৰে পৰারেতব্বং। থেরেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা নৰো ভিক্খু এৰমস্স ৰচনীযো অহং আৰুসো আযস্মন্তং পৰারেমি দিট্ঠেন ৰা সুতেন ৰা পরিসঙ্কায ৰা। ৰদতু মং আযস্মা অনুকম্পং উপাদায। পস্সন্তো পটিকরিস্সামি। দুতিযম্পি…পে॰… ততিযম্পি অহং আৰুসো আযস্মন্তং পৰারেমি দিট্ঠেন ৰা সুতেন ৰা পরিসঙ্কায ৰা। ৰদতু মং আযস্মা অনুকম্পং উপাদায। পস্সন্তো পটিকরিস্সামীতি।>
    text <নৰকেন ভিক্খুনা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা থেরো ভিক্খু এৰমস্স ৰচনীযো অহং ভন্তে আযস্মন্তং পৰারেমি দিট্ঠেন ৰা সুতেন ৰা পরিসঙ্কায ৰা। ৰদতু মং আযস্মা অনুকম্পং উপাদায। পস্সন্তো পটিকরিস্সামি। দুতিযম্পি…পে॰… ততিযম্পি অহং ভন্তে আযস্মন্তং পৰারেমি দিট্ঠেন ৰা সুতেন ৰা পরিসঙ্কায ৰা। ৰদতু মং আযস্মা অনুকম্পং উপাদায। পস্সন্তো পটিকরিস্সামীতি।>
    text <২১৮>, <তেন খো পন সমযেন অঞ্ঞতরস্মিং আৰাসে তদহু পৰারণায একো ভিক্খু ৰিহরতি। অথ খো তস্স ভিক্খুনো এতদহোসি ভগৰতা অনুঞ্ঞাতং পঞ্চন্নং সঙ্ঘে পৰারেতুং চতুন্নং অঞ্ঞমঞ্ঞং পৰারেতুং তিণ্ণং অঞ্ঞমঞ্ঞং পৰারেতুং দ্ৰিন্নং অঞ্ঞমঞ্ঞং পৰারেতুং। অহঞ্চম্হি এককো। কথং নু খো মযা পৰারেতব্বন্তি ভগৰতো এতমত্থং আরোচেসুং।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায একো ভিক্খু ৰিহরতি। তেন ভিক্খৰে ভিক্খুনা যত্থ ভিক্খূ পটিক্কমন্তি উপট্ঠানসালায ৰা মণ্ডপে ৰা রুক্খমূলে ৰা সো দেসো সম্মজ্জিত্ৰা পানীযং পরিভোজনীযং উপট্ঠাপেত্ৰা আসনং পঞ্ঞপেত্ৰা পদীপং কত্ৰা নিসীদিতব্বং। সচে অঞ্ঞে ভিক্খূ আগচ্ছন্তি তেহি সদ্ধিং পৰারেতব্বং নো চে আগচ্ছন্তি অজ্জ মে পৰারণাতি অধিট্ঠাতব্বং। নো চে অধিট্ঠেয্য আপত্তি দুক্কটস্স।>
    stand <তত্র ভিক্খৰে যত্থ পঞ্চ ভিক্খূ ৰিহরন্তি ন একস্স পৰারণং আহরিত্ৰা>
    text <চতূহি সঙ্ঘে পৰারেতব্বং। পৰারেয্যুং চে আপত্তি দুক্কটস্স। তত্র ভিক্খৰে যত্থ চত্তারো ভিক্খূ ৰিহরন্তি ন একস্স পৰারণং আহরিত্ৰা তীহি অঞ্ঞমঞ্ঞং পৰারেতব্বং। পৰারেয্যুং চে আপত্তি দুক্কটস্স। তত্র ভিক্খৰে যত্থ তযো ভিক্খূ ৰিহরন্তি ন একস্স পৰারণং আহরিত্ৰা দ্ৰীহি অঞ্ঞমঞ্ঞং পৰারেতব্বং। পৰারেয্যুং চে আপত্তি দুক্কটস্স। তত্র ভিক্খৰে যত্থ দ্ৰে ভিক্খূ ৰিহরন্তি ন একস্স পৰারণং আহরিত্ৰা একেন অধিট্ঠাতব্বং। অধিট্ঠেয্য চে আপত্তি দুক্কটস্সাতি।>
    stand <সঙ্ঘপৰারণাদিপ্পভেদা নিট্ঠিতা।>
  text <১২৫ আপত্তিপটিকম্মৰিধি>
    text <২১৯>, <তেন খো পন সমযেন অঞ্ঞতরো ভিক্খু তদহু পৰারণায আপত্তিং আপন্নো হোতি। অথ খো তস্স ভিক্খুনো এতদহোসি ভগৰতা পঞ্ঞত্তং ন সাপত্তিকেন পৰারেতব্বন্তি। অহঞ্চম্হি আপত্তিং আপন্নো। কথং নু খো মযা পটিপজ্জিতব্বন্তি ভগৰতো এতমত্থং আরোচেসুং ।>
    text <ইধ পন ভিক্খৰে ভিক্খু তদহু পৰারণায আপত্তিং আপন্নো হোতি। তেন ভিক্খৰে ভিক্খুনা একং ভিক্খুং উপসঙ্কমিত্ৰা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং আৰুসো ইত্থন্নামং আপত্তিং আপন্নো তং পটিদেসেমীতি। তেন ৰত্তব্বো পস্সসীতি। আম পস্সামীতি। আযতিং সংৰরেয্যাসীতি।>
    text <ইধ পন ভিক্খৰে ভিক্খু তদহু পৰারণায আপত্তিযা ৰেমতিকো হোতি। তেন ভিক্খৰে ভিক্খুনা একং ভিক্খুং উপসঙ্কমিত্ৰা একংসং উত্তরাসঙ্গং করিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং আৰুসো ইত্থন্নামায আপত্তিযা ৰেমতিকো যদা নিব্বেমতিকো ভৰিস্সামি তদা তং আপত্তিং পটিকরিস্সামীতি ৰত্ৰা পৰারেতব্বং ন ত্ৰেৰ তপ্পচ্চযা পৰারণায অন্তরাযো কাতব্বোতি।>
    stand <আপত্তিপটিকম্মৰিধি নিট্ঠিতা।>
  text <১২৬ আপত্তিআৰিকরণৰিধি>
    text <২২০>, <তেন খো পন সমযেন অঞ্ঞতরো ভিক্খু পৰারযমানো আপত্তিং সরতি। অথ খো তস্স ভিক্খুনো এতদহোসি ভগৰতা পঞ্ঞত্তং ন সাপত্তিকেন পৰারেতব্বন্তি। অহঞ্চম্হি আপত্তিং আপন্নো। কথং নু খো মযা পটিপজ্জিতব্বন্তি ভগৰতো এতমত্থং আরোচেসুং।>
    text <ইধ পন ভিক্খৰে ভিক্খু পৰারযমানো আপত্তিং সরতি। তেন ভিক্খৰে ভিক্খুনা সামন্তো ভিক্খু এৰমস্স ৰচনীযো অহং আৰুসো ইত্থন্নামং আপত্তিং আপন্নো। ইতো ৰুট্ঠহিত্ৰা তং আপত্তিং পটিকরিস্সামীতি ৰত্ৰা পৰারেতব্বং ন ত্ৰেৰ তপ্পচ্চযা পৰারণায অন্তরাযো কাতব্বো।>
    stand <ইধ পন ভিক্খৰে ভিক্খু পৰারযমানো আপত্তিযা ৰেমতিকো হোতি। তেন ভিক্খৰে>
    text <ভিক্খুনা সামন্তো ভিক্খু এৰমস্স ৰচনীযো অহং আৰুসো ইত্থন্নামায আপত্তিযা ৰেমতিকো যদা নিব্বেমতিকো ভৰিস্সামি তদা তং আপত্তিং পটিকরিস্সামীতি ৰত্ৰা পৰারেতব্বং ন ত্ৰেৰ তপ্পচ্চযা পৰারণায অন্তরাযো কাতব্বোতি।>
    stand <আপত্তি আৰিকরণৰিধি নিট্ঠিতা।>
  text <১২৭ সভাগাপত্তিপটিকম্মৰিধি>
    text <২২১>, <তেন খো পন সমযেন অঞ্ঞতরস্মিং আৰাসে তদহু পৰারণায সব্বো সঙ্ঘো সভাগং আপত্তিং আপন্নো হোতি। অথ খো তেসং ভিক্খূনং এতদহোসি ভগৰতা পঞ্ঞত্তং ন সভাগা আপত্তি দেসেতব্বা ন সভাগা আপত্তি পটিগ্গহেতব্বাতি। অযঞ্চ সব্বো সঙ্ঘো সভাগং আপত্তিং আপন্নো। কথং নু খো অম্হেহি পটিপজ্জিতব্বন্তি ভগৰতো এতমত্থং আরোচেসুং।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সব্বো সঙ্ঘো সভাগং আপত্তিং আপন্নো হোতি। তেহি ভিক্খৰে ভিক্খূহি একো ভিক্খু সামন্তা আৰাসা সজ্জুকং পাহেতব্বো গচ্ছাৰুসো তং আপত্তিং পটিকরিত্ৰা আগচ্ছ মযং তে সন্তিকে তং আপত্তিং পটিকরিস্সামাতি। এৰঞ্চেতং লভেথ ইচ্চেতং কুসলং। নো চে লভেথ ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <সুণাতু মে ভন্তে সঙ্ঘো। অযং সব্বো সঙ্ঘো সভাগং আপত্তিং আপন্নো। যদা অঞ্ঞং ভিক্খুং সুদ্ধং অনাপত্তিকং পস্সিস্সতি তদা তস্স সন্তিকে তং আপত্তিং পটিকরিস্সতীতি ৰত্ৰা পৰারেতব্বং ন ত্ৰেৰ তপ্পচ্চযা পৰারণায অন্তরাযো কাতব্বো।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সব্বো সঙ্ঘো সভাগায আপত্তিযা ৰেমতিকো হোতি। ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <সুণাতু মে ভন্তে সঙ্ঘো। অযং সব্বো সঙ্ঘো সভাগায আপত্তিযা ৰেমতিকো। যদা নিব্বেমতিকো ভৰিস্সতি তদা তং আপত্তিং পটিকরিস্সতীতি ৰত্ৰা পৰারেতব্বং ন ত্ৰেৰ তপ্পচ্চযা পৰারণায অন্তরাযো কাতব্বোতি।>
    stand <সভাগাপত্তিপটিকম্মৰিধি নিট্ঠিতা।>
    stand <পঠমভাণৰারো নিট্ঠিতো।>
  text <১২৮ অনাপত্তিপন্নরসকং>
    text <২২২>, <তেন খো পন সমযেন অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতিংসু পঞ্চ ৰা অতিরেকা ৰা। তে ন জানিংসু অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেসুং। তেহি পৰারিযমানে অথঞ্ঞে আৰাসিকা ভিক্খূ আগচ্ছিংসু বহুতরা। ভগৰতো এতমত্থং আরোচেসুং।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা অৰসেসেহি পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা অৰসেসেহি পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে অৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে অৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে অৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে একচ্চায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে একচ্চায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে একচ্চায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা সমগ্গসঞ্ঞিনো পৰারেন্তি। তেহি পৰারিতমত্তে সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং অনাপত্তি।>
    stand <অনাপত্তিপন্নরসকং নিট্ঠিতং।>
  text <১২৯ ৰগ্গাৰগ্গসঞ্ঞীপন্নরসকং>
    text <২২৩>, <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা ৰগ্গসঞ্ঞিনো পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা ৰগ্গসঞ্ঞিনো পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা ৰগ্গসঞ্ঞিনো পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে ধম্মসঞ্ঞিনো ৰিনযসঞ্ঞিনো ৰগ্গা ৰগ্গসঞ্ঞিনো পৰারেন্তি। তেহি পৰারিতমত্তে …পে॰… অৰুট্ঠিতায পরিসায…পে॰… একচ্চায ৰুট্ঠিতায পরিসায…পে॰… সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা…পে॰… সমসমা…পে॰… থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি দুক্কটস্স।>
    stand <ৰগ্গাৰগ্গসঞ্ঞীপন্নরসকং নিট্ঠিতং।>
  text <১৩০ ৰেমতিকপন্নরসকং>
    text <২২৪>, <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতি নু খো অম্হাকং পৰারেতুং ন নু খো কপ্পতীতি ৰেমতিকা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতি নু খো অম্হাকং পৰারেতুং ন নু খো কপ্পতীতি ৰেমতিকা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতি নু খো অম্হাকং পৰারেতুং ন নু খো কপ্পতীতি ৰেমতিকা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতি নু খো অম্হাকং পৰারেতুং ন নু খো কপ্পতীতি ৰেমতিকা পৰারেন্তি। তেহি পৰারিতমত্তে…পে॰… অৰুট্ঠিতায পরিসায…পে॰… একচ্চায ৰুট্ঠিতায পরিসায…পে॰… সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা…পে॰… সমসমা…পে॰… থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি দুক্কটস্স।>
    stand <ৰেমতিকপন্নরসকং নিট্ঠিতং।>
  text <১৩১ কুক্কুচ্চপকতপন্নরসকং>
    text <২২৫>, <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতেৰ অম্হাকং পৰারেতুং নাম্হাকং ন কপ্পতীতি কুক্কুচ্চপকতা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতেৰ অম্হাকং পৰারেতুং নাম্হাকং ন কপ্পতীতি কুক্কুচ্চপকতা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতেৰ অম্হাকং পৰারেতুং নাম্হাকং ন কপ্পতীতি কুক্কুচ্চপকতা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি দুক্কটস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে কপ্পতেৰ অম্হাকং পৰারেতুং নাম্হাকং ন কপ্পতীতি কুক্কুচ্চপকতা পৰারেন্তি। তেহি পৰারিতমত্তে …পে॰… অৰুট্ঠিতায পরিসায…পে॰… একচ্চায ৰুট্ঠিতায পরিসায…পে॰… সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা…পে॰… সমসমা…পে॰… থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি দুক্কটস্স।>
    stand <কুক্কুচ্চপকতপন্নরসকং নিট্ঠিতং।>
  text <১৩২ ভেদপুরেক্খারপন্নরসকং>
    text <২২৬>, <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি বহুতরা । তেহি ভিক্খৰে ভিক্খূহি পুন পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিযমানে অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা অৰসেসেহি পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে অথঞ্ঞে আৰাসিকা ভিক্খূ আগচ্ছন্তি বহুতরা তেহি ভিক্খৰে ভিক্খূহি পুন পৰারেতব্বং পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে অৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে অৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে অৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে একচ্চায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে একচ্চায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে একচ্চায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি বহুতরা। তেহি ভিক্খৰে ভিক্খূহি পুন পৰারেতব্বং। পৰারিতানং আপত্তি থুল্লচ্চযস্স।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি সমসমা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    stand <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা>
    text <ভিক্খূ সন্নিপতন্তি পঞ্চ ৰা অতিরেকা ৰা। তে জানন্তি অত্থঞ্ঞে আৰাসিকা ভিক্খূ অনাগতাতি। তে নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। তেহি পৰারিতমত্তে সব্বায ৰুট্ঠিতায পরিসায অথঞ্ঞে আৰাসিকা ভিক্খূ আগচ্ছন্তি থোকতরা। পৰারিতা সুপ্পৰারিতা তেসং সন্তিকে পৰারেতব্বং। পৰারিতানং আপত্তি থুল্লচ্চযস্স।>
    stand <ভেদপুরেক্খারপন্নরসকং নিট্ঠিতং।>
    stand <পঞ্চৰীসত্তিকা নিট্ঠিতা।>
  text <১৩৩ সীমোত্তন্তিকপেয্যালং>
    text <২২৭>, <ইধ পন ভিক্খৰে অঞ্ঞতরস্মিং আৰাসে তদহু পৰারণায সম্বহুলা আৰাসিকা ভিক্খূ সন্নিপতন্তি পঞ্চ ৰা অতিরেকা ৰা। তে ন জানন্তি অঞ্ঞে আৰাসিকা ভিক্খূ অন্তোসীমং ওক্কমন্তীতি…পে॰… তে ন জানন্তি অঞ্ঞে আৰাসিকা ভিক্খূ অন্তোসীমং ওক্কন্তাতি…পে॰… তে ন পস্সন্তি অঞ্ঞে আৰাসিকে ভিক্খূ অন্তোসীমং ওক্কমন্তে…পে॰… তে ন পস্সন্তি অঞ্ঞে আৰাসিকে ভিক্খূ অন্তোসীমং ওক্কন্তে…পে॰… তে ন সুণন্তি অঞ্ঞে আৰাসিকা ভিক্খূ অন্তোসীমং ওক্কমন্তীতি…পে॰… তে ন সুণন্তি অঞ্ঞে আৰাসিকা ভিক্খূ অন্তোসীমং ওক্কন্তাতি…পে॰…।>
    text <আৰাসিকেন আৰাসিকা একসতপঞ্চসত্ততি তিকনযতো আৰাসিকেন আগন্তুকা আগন্তুকেন আৰাসিকা আগন্তুকেন আগন্তুকা পেয্যালমুখেন সত্ত তিকসতানি হোন্তি।>
    stand <সীমোক্কন্তিকপেয্যালং নিট্ঠিতং।>
  text <১৩৪ দিৰসনানত্তং>
    text <২২৮>, <ইধ পন ভিক্খৰে আৰাসিকানং ভিক্খূনং চাতুদ্দসো হোতি আগন্তুকানং পন্নরসো। সচে আৰাসিকা বহুতরা হোন্তি আগন্তুকেহি আৰাসিকানং অনুৰত্তিতব্বং। সচে সমসমা হোন্তি আগন্তুকেহি আৰাসিকানং অনুৰত্তিতব্বং। সচে আগন্তুকা বহুতরা হোন্তি আৰাসিকেহি আগন্তুকানং অনুৰত্তিতব্বং।>
    text <ইধ পন ভিক্খৰে আৰাসিকানং ভিক্খূনং পন্নরসো হোতি আগন্তুকানং চাতুদ্দসো। সচে আৰাসিকা বহুতরা হোন্তি আগন্তুকেহি আৰাসিকানং অনুৰত্তিতব্বং। সচে সমসমা হোন্তি আগন্তুকেহি আৰাসিকানং অনুৰত্তিতব্বং। সচে আগন্তুকা বহুতরা হোন্তি আৰাসিকেহি আগন্তুকানং অনুৰত্তিতব্বং।>
    text <ইধ পন ভিক্খৰে আৰাসিকানং ভিক্খূনং পাটিপদো হোতি আগন্তুকানং পন্নরসো। সচে আৰাসিকা বহুতরা হোন্তি আৰাসিকেহি আগন্তুকানং নাকামা দাতব্বা সামগ্গী আগন্তুকেহি নিস্সীমং গন্ত্ৰা পৰারেতব্বং। সচে সমসমা হোন্তি আৰাসিকেহি আগন্তুকানং নাকামা দাতব্বা সামগ্গী আগন্তুকেহি নিস্সীমং গন্ত্ৰা পৰারেতব্বং । সচে আগন্তুকা বহুতরা হোন্তি আৰাসিকেহি আগন্তুকানং সামগ্গী ৰা দাতব্বা নিস্সীমং ৰা গন্তব্বং।>
    text <ইধ পন ভিক্খৰে আৰাসিকানং ভিক্খূনং পন্নরসো হোতি আগন্তুকানং পাটিপদো। সচে আৰাসিকা বহুতরা হোন্তি আগন্তুকেহি আৰাসিকানং সামগ্গী ৰা দাতব্বা নিস্সীমং ৰা গন্তব্বং। সচে সমসমা হোন্তি আগন্তুকেহি আৰাসিকানং সামগ্গী ৰা দাতব্বা নিস্সীমং ৰা গন্তব্বং। সচে আগন্তুকা বহুতরা হোন্তি আগন্তুকেহি আৰাসিকানং নাকামা দাতব্বা সামগ্গী আৰাসিকেহি নিস্সীমং গন্ত্ৰা পৰারেতব্বং।>
    stand <দিৰসনানত্তং নিট্ঠিতং।>
  text <১৩৫ লিঙ্গাদিদস্সনং>
    text <২২৯>, <ইধ পন ভিক্খৰে আগন্তুকা ভিক্খূ পস্সন্তি আৰাসিকানং ভিক্খূনং আৰাসিকাকারং আৰাসিকলিঙ্গং আৰাসিকনিমিত্তং আৰাসিকুদ্দেসং সুপ্পঞ্ঞত্তং মঞ্চপীঠং ভিসিবিব্বোহনং পানীযং পরিভোজনীযং সপট্ঠিতং পরিৰেণং সুসম্মট্ঠং পস্সিত্ৰা ৰেমতিকা হোন্তি অত্থি নু খো আৰাসিকা ভিক্খূ নত্থি নু খোতি। তে ৰেমতিকা ন ৰিচিনন্তি অৰিচিনিত্ৰা পৰারেন্তি। আপত্তি দুক্কটস্স…পে॰… তে ৰেমতিকা ৰিচিনন্তি ৰিচিনিত্ৰা ন পস্সন্তি অপস্সিত্ৰা পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা একতো পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা পাটেক্কং পৰারেন্তি। আপত্তি দুক্কটস্স। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। আপত্তি থুল্লচ্চযস্স।>
    text <ইধ পন ভিক্খৰে আগন্তুকা ভিক্খূ সুণন্তি আৰাসিকানং ভিক্খূনং আৰাসিকাকারং আৰাসিকলিঙ্গং আৰাসিকনিমিত্তং আৰাসিকুদ্দেসং চঙ্কমন্তানং পদসদ্দং সজ্ঝাযসদ্দং উক্কাসিতসদ্দং খিপিতসদ্দং সুত্ৰা ৰেমতিকা হোন্তি অত্থি নু খো আৰাসিকা ভিক্খূ নত্থি নু খোতি। তে ৰেমতিকা ন ৰিচিনন্তি অৰিচিনিত্ৰা পৰারেন্তি। আপত্তি দুক্কটস্স। তে ৰেমতিকা ৰিচিনন্তি ৰিচিনিত্ৰা ন পস্সন্তি অপস্সিত্ৰা পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা একতো পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা পাটেক্কং পৰারেন্তি। আপত্তি দুক্কটস্স। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। আপত্তি থুল্লচ্চযস্স।>
    text <ইধ পন ভিক্খৰে আৰাসিকা ভিক্খূ পস্সন্তি আগন্তুকানং ভিক্খূনং আগন্তুকাকারং আগন্তুকলিঙ্গং আগন্তুকনিমিত্তং আগন্তুকুদ্দেসং অঞ্ঞাতকং পত্তং অঞ্ঞাতকং চীৰরং অঞ্ঞাতকং নিসীদনং পাদানং ধোতং উদকনিস্সেকং পস্সিত্ৰা ৰেমতিকা হোন্তি অত্থি নু খো আগন্তুকা ভিক্খূ নত্থি নু খোতি। তে ৰেমতিকা ন ৰিচিনন্তি অৰিচিনিত্ৰা পৰারেন্তি। আপত্তি দুক্কটস্স। তে ৰেমতিকা ৰিচিনন্তি ৰিচিনিত্ৰা ন পস্সন্তি অপস্সিত্ৰা পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা একতো পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা পাটেক্কং পৰারেন্তি। আপত্তি দুক্কটস্স। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। আপত্তি থুল্লচ্চযস্স।>
    stand <ইধ পন ভিক্খৰে আৰাসিকা ভিক্খূ সুণন্তি আগন্তুকানং ভিক্খূনং আগন্তুকাকারং>
    text <আগন্তুকলিঙ্গং আগন্তুকনিমিত্তং আগন্তুকুদ্দেসং আগচ্ছন্তানং পদসদ্দং উপাহনপপ্ফোটনসদ্দং উক্কাসিতসদ্দং খিপিতসদ্দং সুত্ৰা ৰেমতিকা হোন্তি অত্থি নু খো আগন্তুকা ভিক্খূ নত্থি নু খোতি। তে ৰেমতিকা ন ৰিচিনন্তি অৰিচিনিত্ৰা পৰারেন্তি। আপত্তি দুক্কটস্স। তে ৰেমতিকা ৰিচিনন্তি ৰিচিনিত্ৰা ন পস্সন্তি অপস্সিত্ৰা পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা একতো পৰারেন্তি। অনাপত্তি। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা পাটেক্কং পৰারেন্তি। আপত্তি দুক্কটস্স। তে ৰেমতিকা ৰিচিনন্তি ৰিচিনিত্ৰা পস্সন্তি পস্সিত্ৰা নস্সন্তেতে ৰিনস্সন্তেতে কো তেহি অত্থোতি ভেদপুরেক্খারা পৰারেন্তি। আপত্তি থুল্লচ্চযস্স।>
    stand <লিঙ্গাদিদস্সনং নিট্ঠিতং।>
  text <১৩৬ নানাসংৰাসকাদীহি পৰারণা>
    text <২৩০>, <ইধ পন ভিক্খৰে আগন্তুকা ভিক্খূ পস্সন্তি আৰাসিকে ভিক্খূ নানাসংৰাসকে। তে সমানসংৰাসকদিট্ঠিং পটিলভন্তি সমানসংৰাসকদিট্ঠিং পটিলভিত্ৰা ন পুচ্ছন্তি অপুচ্ছিত্ৰা একতো পৰারেন্তি। অনাপত্তি। তে পুচ্ছন্তি পুচ্ছিত্ৰা নাভিৰিতরন্তি অনভিৰিতরিত্ৰা একতো পৰারেন্তি। আপত্তি দুক্কটস্স। তে পুচ্ছন্তি পুচ্ছিত্ৰা নাভিৰিতরন্তি অনভিৰিতরিত্ৰা পাটেক্কং পৰারেন্তি। অনাপত্তি।>
    text <ইধ পন ভিক্খৰে আগন্তুকা ভিক্খূ পস্সন্তি আৰাসিকে ভিক্খূ সমানসংৰাসকে। তে নানাসংৰাসকদিট্ঠিং পটিলভন্তি নানাসংৰাসকদিট্ঠিং পটিলভিত্ৰা ন পুচ্ছন্তি অপুচ্ছিত্ৰা একতো পৰারেন্তি। আপত্তি দুক্কটস্স। তে পুচ্ছন্তি পুচ্ছিত্ৰা অভিৰিতরন্তি অভিৰিতরিত্ৰা পাটেক্কং পৰারেন্তি। আপত্তি দুক্কটস্স। তে পুচ্ছন্তি পুচ্ছিত্ৰা অভিৰিতরন্তি অভিৰিতরিত্ৰা একতো পৰারেন্তি। অনাপত্তি।>
    text <ইধ পন ভিক্খৰে আৰাসিকা ভিক্খূ পস্সন্তি আগন্তুকে ভিক্খূ নানাসংৰাসকে। তে সমানসংৰাসকদিট্ঠিং পটিলভন্তি সমানসংৰাসকদিট্ঠিং পটিলভিত্ৰা ন পুচ্ছন্তি অপুচ্ছিত্ৰা একতো পৰারেন্তি। অনাপত্তি। তে পুচ্ছন্তি পুচ্ছিত্ৰা নাভিৰিতরন্তি অনভিৰিতরিত্ৰা একতো পৰারেন্তি। আপত্তি দুক্কটস্স। তে পুচ্ছন্তি পুচ্ছিত্ৰা নাভিৰিতরন্তি অনভিৰিতরিত্ৰা পাটেক্কং পৰারেন্তি। অনাপত্তি।>
    text <ইধ পন ভিক্খৰে আৰাসিকা ভিক্খূ পস্সন্তি আগন্তুকে ভিক্খূ সমানসংৰাসকে। তে নানাসংৰাসকদিট্ঠিং পটিলভন্তি নানাসংৰাসকদিট্ঠিং পটিলভিত্ৰা ন পুচ্ছন্তি অপুচ্ছিত্ৰা একতো পৰারেন্তি। আপত্তি দুক্কটস্স। তে পুচ্ছন্তি পুচ্ছিত্ৰা অভিৰিতরন্তি অভিৰিতরিত্ৰা পাটেক্কং পৰারেন্তি। আপত্তি দুক্কটস্স। তে পুচ্ছন্তি পুচ্ছিত্ৰা অভিৰিতরন্তি অভিৰিতরিত্ৰা একতো পৰারেন্তি। অনাপত্তি।>
    stand <নানাসংৰাসকাদীহি পৰারণা নিট্ঠিতা।>
  text <১৩৭ ন গন্তব্বৰারো>
    text <২৩১>, <ন ভিক্খৰে তদহু পৰারণায সভিক্খুকা আৰাসা অভিক্খুকো আৰাসো গন্তব্বো অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা আৰাসা অভিক্খুকো অনাৰাসো গন্তব্বো অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা আৰাসা অভিক্খুকো আৰাসো ৰা অনাৰাসো ৰা গন্তব্বো অঞ্ঞত্র সঙ্ঘেন অঞ্ঞত্র অন্তরাযা।>
    text <ন ভিক্খৰে তদহু পৰারণায সভিক্খুকা অনাৰাসা অভিক্খুকো আৰাসো গন্তব্বো অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা অনাৰাসা অভিক্খুকো অনাৰাসো গন্তব্বো অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা অনাৰাসা অভিক্খুকো আৰাসো ৰা অনাৰাসো ৰা গন্তব্বো অঞ্ঞত্র সঙ্ঘেন অঞ্ঞত্র অন্তরাযা।>
    text <ন ভিক্খৰে তদহু পৰারণায সভিক্খুকা আৰাসা ৰা অনাৰাসা ৰা অভিক্খুকো আৰাসো গন্তব্বো অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা আৰাসা ৰা অনাৰাসা ৰা অভিক্খুকো অনাৰাসো গন্তব্বো অঞ্ঞত্র সঙ্ঘেন অঞ্ঞত্র অন্তরাযা । ন ভিক্খৰে তদহু পৰারণায সভিক্খুকা আৰাসা ৰা অনাৰাসা ৰা অভিক্খুকো আৰাসো ৰা অনাৰাসো ৰা গন্তব্বো অঞ্ঞত্র সঙ্ঘেন অঞ্ঞত্র অন্তরাযা।>
    text <ন ভিক্খৰে তদহু পৰারণায সভিক্খুকা আৰাসা সভিক্খুকো আৰাসো গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা আৰাসা সভিক্খুকো অনাৰাসো গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা আৰাসা সভিক্খুকো আৰাসো ৰা অনাৰাসো ৰা গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা।>
    text <ন ভিক্খৰে তদহু পৰারণায সভিক্খুকা অনাৰাসা সভিক্খুকো আৰাসো গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা অনাৰাসা সভিক্খুকো অনাৰাসো গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা অনাৰাসা সভিক্খুকো আৰাসো ৰা অনাৰাসো ৰা গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা।>
    stand <ন ভিক্খৰে তদহু পৰারণায সভিক্খুকা আৰাসা ৰা অনাৰাসা>
    text <ৰা সভিক্খুকো আৰাসো গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা আৰাসা ৰা অনাৰাসা ৰা সভিক্খুকো অনাৰাসো গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা। ন ভিক্খৰে তদহু পৰারণায সভিক্খুকা আৰাসা ৰা অনাৰাসা ৰা সভিক্খুকো আৰাসো ৰা অনাৰাসো ৰা গন্তব্বো যত্থস্সু ভিক্খূ নানাসংৰাসকা অঞ্ঞত্র সঙ্ঘেন অঞ্ঞত্র অন্তরাযা।>
    stand <ন গন্তব্বৰারো নিট্ঠিতো।>
  text <১৩৮ গন্তব্বৰারো>
    text <২৩২>, <গন্তব্বো ভিক্খৰে তদহু পৰারণায সভিক্খুকা আৰাসা সভিক্খুকো আৰাসো যত্থস্সু ভিক্খূ সমানসংৰাসকা যং জঞ্ঞা সক্কোমি অজ্জেৰ গন্তুন্তি। গন্তব্বো ভিক্খৰে তদহু পৰারণায সভিক্খুকা আৰাসা সভিক্খুকো অনাৰাসো…পে॰… সভিক্খুকো আৰাসো ৰা অনাৰাসো ৰা যত্থস্সু ভিক্খূ সমানসংৰাসকা যং জঞ্ঞা সক্কোমি অজ্জেৰ গন্তুন্তি।>
    text <গন্তব্বো ভিক্খৰে তদহু পৰারণায সভিক্খুকা অনাৰাসা সভিক্খুকো আৰাসো…পে॰… সভিক্খুকো অনাৰাসো…পে॰… সভিক্খুকো আৰাসো ৰা অনাৰাসো ৰা যত্থস্সু ভিক্খূ সমানসংৰাসকা যং জঞ্ঞা সক্কোমি অজ্জেৰ গন্তুন্তি।>
    stand <গন্তব্বো ভিক্খৰে তদহু পৰারণায সভিক্খুকা আৰাসা ৰা অনাৰাসা ৰা সভিক্খুকো>
    text <আৰাসো…পে॰… সভিক্খুকো অনাৰাসো…পে॰… সভিক্খুকো আৰাসো ৰা অনাৰাসো ৰা যত্থস্সু ভিক্খূ সমানসংৰাসকা যং জঞ্ঞা সক্কোমি অজ্জেৰ গন্তুন্তি।>
    stand <গন্তব্বৰারো নিট্ঠিতো।>
  text <১৩৯ ৰজ্জনীযপুগ্গলসন্দস্সনা>
    text <২৩৩>, <ন ভিক্খৰে ভিক্খুনিযা নিসিন্নপরিসায পৰারেতব্বং। যো পৰারেয্য আপত্তি দুক্কটস্স। ন ভিক্খৰে সিক্খমানায…পে॰… ন সামণেরস্স…পে॰… ন সামণেরিযা…পে॰… ন সিক্খং পচ্চক্খাতকস্স…পে॰… ন অন্তিমৰত্থুং অজ্ঝাপন্নকস্স নিসিন্নপরিসায পৰারেতব্বং। যো পৰারেয্য আপত্তি দুক্কটস্স ।>
    text <ন আপত্তিযা অদস্সনে উক্খিত্তকস্স নিসিন্নপরিসায পৰারেতব্বং। যো পৰারেয্য যথাধম্মো কারেতব্বো। ন আপত্তিযা অপ্পটিকম্মে উক্খিত্তকস্স…পে॰… ন পাপিকায দিট্ঠিযা অপ্পটিনিস্সগ্গে উক্খিত্তকস্স নিসিন্নপরিসায পৰারেতব্বং। যো পৰারেয্য যথাধম্মো কারেতব্বো।>
    text <ন পণ্ডকস্স নিসিন্নপরিসায পৰারেতব্বং। যো পৰারেয্য আপত্তি দুক্কটস্স। ন থেয্যসংৰাসকস্স…পে॰… ন তিত্থিযপক্কন্তকস্স…পে॰… ন তিরচ্ছানগতস্স…পে॰… ন মাতুঘাতকস্স…পে॰… ন পিতুঘাতকস্স…পে॰… ন অরহন্তঘাতকস্স…পে॰… ন ভিক্খুনিদূসকস্স …পে॰… ন সঙ্ঘভেদকস্স…পে॰… ন লোহিতুপ্পাদকস্স …পে॰… ন উভতোব্যঞ্জনকস্স নিসিন্নপরিসায পৰারেতব্বং। যো পৰারেয্য আপত্তি দুক্কটস্স।>
    text <ন ভিক্খৰে পারিৰাসিকপৰারণাদানেন পৰারেতব্বং অঞ্ঞত্র অৰুট্ঠিতায পরিসায। ন চ ভিক্খৰে অপ্পৰারণায পৰারেতব্বং অঞ্ঞত্র সঙ্ঘসামগ্গিযাতি।>
    stand <ৰজ্জনীযপুগ্গলসন্দস্সনা নিট্ঠিতা।>
    stand <দুতিযভাণৰারো নিট্ঠিতো।>
  text <১৪০ দ্ৰেৰাচিকাদিপৰারণা>
    text <২৩৪>, <তেন খো পন সমযেন কোসলেসু জনপদে অঞ্ঞতরস্মিং আৰাসে তদহু পৰারণায সৰরভযং অহোসি। ভিক্খূ নাসক্খিংসু তেৰাচিকং পৰারেতুং। ভগৰতো এতমত্থং আরোচেসুং। অনুজানামি ভিক্খৰে দ্ৰেৰাচিকং পৰারেতুন্তি।>
    text <বাল়্হতরং সৰরভযং অহোসি। ভিক্খূ নাসক্খিংসু দ্ৰেৰাচিকং পৰারেতুং। ভগৰতো এতমত্থং আরোচেসুং। অনুজানামি ভিক্খৰে একৰাচিকং পৰারেতুন্তি।>
    text <বাল়্হতরং সৰরভযং অহোসি। ভিক্খূ নাসক্খিংসু একৰাচিকং পৰারেতুং। ভগৰতো এতমত্থং আরোচেসুং। অনুজানামি ভিক্খৰে সমানৰস্সিকং পৰারেতুন্তি।>
    text <তেন খো পন সমযেন অঞ্ঞতরস্মিং আৰাসে তদহু পৰারণায মনুস্সেহি দানং দেন্তেহি যেভুয্যেন রত্তি খেপিতা হোতি। অথ খো তেসং ভিক্খূনং এতদহোসি মনুস্সেহি দানং দেন্তেহি যেভুয্যেন রত্তি খেপিতা। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং রত্তি ৰিভাযিস্সতি। কথং নু খো অম্হেহি পটিপজ্জিতব্বন্তি ভগৰতো এতমত্থং আরোচেসুং। ইধ পন ভিক্খৰে অঞ্ঞতরস্মিং আৰাসে তদহু পৰারণায মনুস্সেহি দানং দেন্তেহি যেভুয্যেন রত্তি খেপিতা হোতি। তত্র চে ভিক্খৰে ভিক্খূনং এৰং হোতি মনুস্সেহি দানং দেন্তেহি যেভুয্যেন রত্তি খেপিতা। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং রত্তি ৰিভাযিস্সতীতি ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <সুণাতু মে ভন্তে সঙ্ঘো। মনুস্সেহি দানং দেন্তেহি যেভুয্যেন রত্তি খেপিতা। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং রত্তি ৰিভাযিস্সতি। যদি সঙ্ঘস্স পত্তকল্লং সঙ্ঘো দ্ৰেৰাচিকং একৰাচিকং সমানৰস্সিকং পৰারেয্যাতি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায ভিক্খূহি ধম্মং ভণন্তেহি…পে॰… সুত্তন্তিকেহি সুত্তন্তং সঙ্গাযন্তেহি… ৰিনযধরেহি ৰিনযং ৰিনিচ্ছিনন্তেহি… ধম্মকথিকেহি ধম্মং সাকচ্ছন্তেহি… ভিক্খূহি কলহং করোন্তেহি যেভুয্যেন রত্তি খেপিতা হোতি। তত্র চে ভিক্খূনং এৰং হোতি ভিক্খূহি কলহং করোন্তেহি যেভুয্যেন রত্তি খেপিতা। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং রত্তি ৰিভাযিস্সতীতি ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <সুণাতু মে ভন্তে সঙ্ঘো। ভিক্খূহি কলহং করোন্তেহি যেভুয্যেন রত্তি খেপিতা। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং রত্তি ৰিভাযিস্সতি। যদি সঙ্ঘস্স পত্তকল্লং সঙ্ঘো দ্ৰেৰাচিকং একৰাচিকং সমানৰস্সিকং পৰারেয্যাতি।>
    text <তেন খো পন সমযেন কোসলেসু জনপদে অঞ্ঞতরস্মিং আৰাসে তদহু পৰারণায মহাভিক্খুসঙ্ঘো সন্নিপতিতো হোতি পরিত্তঞ্চ অনোৰস্সিকং হোতি মহা চ মেঘো উগ্গতো হোতি। অথ খো তেসং ভিক্খূনং এতদহোসি অযং খো মহাভিক্খুসঙ্ঘো সন্নিপতিতো পরিত্তঞ্চ অনোৰস্সিকং মহা চ মেঘো উগ্গতো। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং মেঘো পৰস্সিস্সতি। কথং নু খো অম্হেহি পটিপজ্জিতব্বন্তি ভগৰতো এতমত্থং আরোচেসুং। ইধ পন ভিক্খৰে অঞ্ঞতরস্মিং আৰাসে তদহু পৰারণায মহাভিক্খুসঙ্ঘো সন্নিপতিতো হোতি পরিত্তঞ্চ অনোৰস্সিকং হোতি মহা চ মেঘো উগ্গতো হোতি। তত্র চে ভিক্খূনং এৰং হোতি অযং খো মহাভিক্খুসঙ্ঘো সন্নিপতিতো পরিত্তঞ্চ অনোৰস্সিকং মহা চ মেঘো উগ্গতো। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং মেঘো পৰস্সিস্সতীতি। ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <সুণাতু মে ভন্তে সঙ্ঘো। অযং মহাভিক্খুসঙ্ঘো সন্নিপতিতো পরিত্তঞ্চ অনোৰস্সিকং মহা চ মেঘো উগ্গতো। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং মেঘো পৰস্সিস্সতি। যদি সঙ্ঘস্স পত্তকল্লং সঙ্ঘো দ্ৰেৰাচিকং একৰাচিকং সমানৰস্সিকং পৰারেয্যাতি।>
    text <ইধ পন ভিক্খৰে অঞ্ঞতরস্মিং আৰাসে তদহু পৰারণায রাজন্তরাযো হোতি…পে॰… চোরন্তরাযো হোতি… অগ্যন্তরাযো হোতি… উদকন্তরাযো হোতি… মনুস্সন্তরাযো হোতি… অমনুস্সন্তরাযো হোতি… ৰাল়ন্তরাযো হোতি… সরীসপন্তরাযো হোতি… জীৰিতন্তরাযো হোতি… ব্রহ্মচরিযন্তরাযো হোতি। তত্র চে ভিক্খূনং এৰং হোতি অযং খো ব্রহ্মচরিযন্তরাযো । সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং ব্রহ্মচরিযন্তরাযো ভৰিস্সতীতি ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <সুণাতু মে ভন্তে সঙ্ঘো। অযং ব্রহ্মচরিযন্তরাযো। সচে সঙ্ঘো তেৰাচিকং পৰারেস্সতি অপ্পৰারিতোৰ সঙ্ঘো ভৰিস্সতি অথাযং ব্রহ্মচরিযন্তরাযো ভৰিস্সতি। যদি সঙ্ঘস্স পত্তকল্লং সঙ্ঘো দ্ৰেৰাচিকং একৰাচিকং সমানৰস্সিকং পৰারেয্যাতি।>
    stand <দ্ৰেৰাচিকাদিপৰারণা নিট্ঠিতা।>
  text <১৪১ পৰারণাঠপনং>
    text <২৩৫>, <তেন খো পন সমযেন ছব্বগ্গিযা ভিক্খূ সাপত্তিকা পৰারেন্তি। ভগৰতো এতমত্থং আরোচেসুং। ন ভিক্খৰে সাপত্তিকেন পৰারেতব্বং। যো পৰারেয্য আপত্তি দুক্কটস্স। অনুজানামি ভিক্খৰে যো সাপত্তিকো পৰারেতি তস্স ওকাসং কারাপেত্ৰা আপত্তিযা চোদেতুন্তি।>
    text <তেন খো পন সমযেন ছব্বগ্গিযা ভিক্খূ ওকাসং কারাপিযমানা ন ইচ্ছন্তি ওকাসং কাতুং। ভগৰতো এতমত্থং আরোচেসুং। অনুজানামি ভিক্খৰে ওকাসং অকরোন্তস্স পৰারণং ঠপেতুং। এৰঞ্চ পন ভিক্খৰে ঠপেতব্বা। তদহু পৰারণায চাতুদ্দসে ৰা পন্নরসে ৰা তস্মিং পুগ্গলে সম্মুখীভূতে সঙ্ঘমজ্ঝে উদাহরিতব্বং সুণাতু মে ভন্তে সঙ্ঘো। ইত্থন্নামো পুগ্গলো সাপত্তিকো । তস্স পৰারণং ঠপেমি। ন তস্মিং সম্মুখীভূতে পৰারেতব্বন্তি। ঠপিতা হোতি পৰারণাতি।>
    text <তেন খো পন সমযেন ছব্বগ্গিযা ভিক্খূ পুরম্হাকং পেসলা ভিক্খূ পৰারণং ঠপেন্তীতি পটিকচ্চেৰ সুদ্ধানং ভিক্খূনং অনাপত্তিকানং অৰত্থুস্মিং অকারণে পৰারণং ঠপেন্তি পৰারিতানম্পি পৰারণং ঠপেন্তি। ভগৰতো এতমত্থং আরোচেসুং। ন ভিক্খৰে সুদ্ধানং ভিক্খূনং অনাপত্তিকানং অৰত্থুস্মিং অকারণে পৰারণা ঠপেতব্বা। যো ঠপেয্য আপত্তি দুক্কটস্স। ন ভিক্খৰে পৰারিতানম্পি পৰারণা ঠপেতব্বা। যো ঠপেয্য আপত্তি দুক্কটস্স।>
    text <২৩৬>, <এৰং খো ভিক্খৰে ঠপিতা হোতি পৰারণা এৰং অট্ঠপিতা। কথঞ্চ ভিক্খৰে অট্ঠপিতা হোতি পৰারণা তেৰাচিকায চে ভিক্খৰে পৰারণায ভাসিতায লপিতায পরিযোসিতায পৰারণং ঠপেতি অট্ঠপিতা হোতি পৰারণা। দ্ৰেৰাচিকায চে ভিক্খৰে … একৰাচিকায চে ভিক্খৰে … সমানৰস্সিকায চে ভিক্খৰে পৰারণায ভাসিতায লপিতায পরিযোসিতায পৰারণং ঠপেতি অট্ঠপিতা হোতি পৰারণা। এৰং খো ভিক্খৰে অট্ঠপিতা হোতি পৰারণা।>
    text <কথঞ্চ ভিক্খৰে ঠপিতা হোতি পৰারণা তেৰাচিকায চে ভিক্খৰে পৰারণায ভাসিতায লপিতায অপরিযোসিতায পৰারণং ঠপেতি ঠপিতা হোতি পৰারণা। দ্ৰেৰাচিকায চে ভিক্খৰে … একৰাচিকায চে ভিক্খৰে … সমানৰস্সিকায চে ভিক্খৰে পৰারণায ভাসিতায লপিতায অপরিযোসিতায পৰারণং ঠপেতি ঠপিতা হোতি পৰারণা। এৰং খো ভিক্খৰে ঠপিতা হোতি পৰারণা।>
    text <২৩৭>, <ইধ পন ভিক্খৰে তদহু পৰারণায ভিক্খু ভিক্খুস্স পৰারণং ঠপেতি। তং চে ভিক্খুং অঞ্ঞে ভিক্খূ জানন্তি অযং খো আযস্মা অপরিসুদ্ধকাযসমাচারো অপরিসুদ্ধৰচীসমাচারো অপরিসুদ্ধাজীৰো বালো অব্যত্তো ন পটিবলো অনুযুঞ্জীযমানো অনুযোগং দাতুন্তি অলং ভিক্খু মা ভণ্ডনং মা কলহং মা ৰিগ্গহং মা ৰিৰাদন্তি ওমদ্দিত্ৰা সঙ্ঘেন পৰারেতব্বং।>
    text <ইধ পন ভিক্খৰে তদহু পৰারণায ভিক্খু ভিক্খুস্স পৰারণং ঠপেতি। তং চে ভিক্খুং অঞ্ঞে ভিক্খূ জানন্তি অযং খো আযস্মা পরিসুদ্ধকাযসমাচারো অপরিসুদ্ধৰচীসমাচারো অপরিসুদ্ধাজীৰো বালো অব্যত্তো ন পটিবলো অনুযুঞ্জীযমানো অনুযোগং দাতুন্তি অলং ভিক্খু মা ভণ্ডনং মা কলহং মা ৰিগ্গহং মা ৰিৰাদন্তি ওমদ্দিত্ৰা সঙ্ঘেন পৰারেতব্বং।>
    text <ইধ পন ভিক্খৰে তদহু পৰারণায ভিক্খু ভিক্খুস্স পৰারণং ঠপেতি। তং চে ভিক্খুং অঞ্ঞে ভিক্খূ জানন্তি অযং খো আযস্মা পরিসুদ্ধকাযসমাচারো পরিসুদ্ধৰচীসমাচারো অপরিসুদ্ধাজীৰো বালো অব্যত্তো ন পটিবলো অনুযুঞ্জীযমানো অনুযোগং দাতুন্তি অলং ভিক্খু মা ভণ্ডনং মা কলহং মা ৰিগ্গহং মা ৰিৰাদন্তি ওমদ্দিত্ৰা সঙ্ঘেন পৰারেতব্বং।>
    text <ইধ পন ভিক্খৰে তদহু পৰারণায ভিক্খু ভিক্খুস্স পৰারণং ঠপেতি। তং চে ভিক্খুং অঞ্ঞে ভিক্খূ জানন্তি অযং খো আযস্মা পরিসুদ্ধকাযসমাচারো পরিসুদ্ধৰচীসমাচারো পরিসুদ্ধাজীৰো বালো অব্যত্তো ন পটিবলো অনুযুঞ্জীযমানো অনুযোগং দাতুন্তি অলং ভিক্খু মা ভণ্ডনং মা কলহং মা ৰিগ্গহং মা ৰিৰাদন্তি ওমদ্দিত্ৰা সঙ্ঘেন পৰারেতব্বং।>
    text <ইধ পন ভিক্খৰে তদহু পৰারণায ভিক্খু ভিক্খুস্স পৰারণং ঠপেতি। তং চে ভিক্খুং অঞ্ঞে ভিক্খূ জানন্তি অযং খো আযস্মা পরিসুদ্ধকাযসমাচারো পরিসুদ্ধৰচীসমাচারো পরিসুদ্ধাজীৰো পণ্ডিতো ব্যত্তো পটিবলো অনুযুঞ্জীযমানো অনুযোগং দাতুন্তি সো এৰমস্স ৰচনীযো যং খো ত্ৰং আৰুসো ইমস্স ভিক্খুনো পৰারণং ঠপেসি কিম্হি নং ঠপেসি সীলৰিপত্তিযা ৰা ঠপেসি আচারৰিপত্তিযা ৰা ঠপেসি দিট্ঠিৰিপত্তিযা ৰা ঠপেসীতি সো চে এৰং ৰদেয্য সীলৰিপত্তিযা ৰা ঠপেমি আচারৰিপত্তিযা ৰা ঠপেমি দিট্ঠিৰিপত্তিযা ৰা ঠপেমীতি সো এৰমস্স ৰচনীযো জানাসি পনাযস্মা সীলৰিপত্তিং জানাসি আচারৰিপত্তিং জানাসি দিট্ঠিৰিপত্তিন্তি সো চে এৰং ৰদেয্য জানামি খো অহং আৰুসো সীলৰিপত্তিং জানামি আচারৰিপত্তিং জানামি দিট্ঠিৰিপত্তিন্তি সো এৰমস্স ৰচনীযো কতমা পনাৰুসো সীলৰিপত্তি কতমা আচারৰিপত্তি কতমা দিট্ঠিৰিপত্তীতি সো চে এৰং ৰদেয্য চত্তারি পারাজিকানি তেরস সঙ্ঘাদিসেসা অযং সীলৰিপত্তি থুল্লচ্চযং পাচিত্তিযং পাটিদেসনীযং দুক্কটং দুব্ভাসিতং অযং আচারৰিপত্তি মিচ্ছাদিট্ঠি অন্তগ্গাহিকাদিট্ঠি অযং দিট্ঠিৰিপত্তীতি সো এৰমস্স ৰচনীযো যং খো ত্ৰং আৰুসো ইমস্স ভিক্খুনো পৰারণং ঠপেসি দিট্ঠেন ৰা ঠপেসি সুতেন ৰা ঠপেসি পরিসঙ্কায ৰা ঠপেসীতি সো চে এৰং ৰদেয্য দিট্ঠেন ৰা ঠপেমি সুতেন ৰা ঠপেমি পরিসঙ্কায ৰা ঠপেমীতি সো এৰমস্স ৰচনীযো যং খো ত্ৰং আৰুসো ইমস্স ভিক্খুনো দিট্ঠেন পৰারণং ঠপেসি কিং তে দিট্ঠং কিন্তি তে দিট্ঠং কদা তে দিট্ঠং কত্থ তে দিট্ঠং পারাজিকং অজ্ঝাপজ্জন্তো দিট্ঠো সঙ্ঘাদিসেসং অজ্ঝাপজ্জন্তো দিট্ঠো থুল্লচ্চযং… পাচিত্তিযং… পাটিদেসনীযং… দুক্কটং… দুব্ভাসিতং অজ্ঝাপজ্জন্তো দিট্ঠো কত্থ চ ত্ৰং অহোসি কত্থ চাযং ভিক্খু অহোসি কিঞ্চ ত্ৰং করোসি কিঞ্চাযং ভিক্খু করোতীতি সো চে এৰং ৰদেয্য ন খো অহং আৰুসো ইমস্স ভিক্খুনো দিট্ঠেন পৰারণং ঠপেমি অপিচ সুতেন পৰারণং ঠপেমীতি সো এৰমস্স ৰচনীযো যং খো ত্ৰং আৰুসো ইমস্স ভিক্খুনো সুতেন পৰারণং ঠপেসি কিং তে সুতং কিন্তি তে সুতং কদা তে সুতং কত্থ তে সুতং পারাজিকং অজ্ঝাপন্নোতি সুতং সঙ্ঘাদিসেসং অজ্ঝাপন্নোতি সুতং থুল্লচ্চযং… পাচিত্তিযং… পাটিদেসনীযং… দুক্কটং… দুব্ভাসিতং অজ্ঝাপন্নোতি সুতং ভিক্খুস্স সুতং ভিক্খুনিযা সুতং সিক্খমানায সুতং সামণেরস্স সুতং সামণেরিযা সুতং উপাসকস্স সুতং উপাসিকায সুতং রাজূনং সুতং রাজমহামত্তানং সুতং তিত্থিযানং সুতং তিত্থিযসাৰকানং সুতন্তি সো চে এৰং ৰদেয্য ন খো অহং আৰুসো ইমস্স ভিক্খুনো সুতেন পৰারণং ঠপেমি অপিচ পরিসঙ্কায পৰারণং ঠপেমীতি সো এৰমস্স ৰচনীযো যং খো ত্ৰং আৰুসো ইমস্স ভিক্খুনো পরিসঙ্কায পৰারণং ঠপেসি কিং পরিসঙ্কসি কিন্তি পরিসঙ্কসি কদা পরিসঙ্কসি কত্থ পরিসঙ্কসি পারাজিকং অজ্ঝাপন্নোতি পরিসঙ্কসি সঙ্ঘাদিসেসং অজ্ঝাপন্নোতি পরিসঙ্কসি থুল্লচ্চযং… পাচিত্তিযং… পাটিদেসনীযং… দুক্কটং… দুব্ভাসিতং অজ্ঝাপন্নোতি পরিসঙ্কসি ভিক্খুস্স সুত্ৰা পরিসঙ্কসি ভিক্খুনিযা সুত্ৰা পরিসঙ্কসি সিক্খমানায সুত্ৰা পরিসঙ্কসি সামণেরস্স সুত্ৰা পরিসঙ্কসি সামণেরিযা সুত্ৰা পরিসঙ্কসি উপাসকস্স সুত্ৰা পরিসঙ্কসি উপাসিকায সুত্ৰা পরিসঙ্কসি রাজূনং সুত্ৰা পরিসঙ্কসি রাজমহামত্তানং সুত্ৰা পরিসঙ্কসি তিত্থিযানং সুত্ৰা পরিসঙ্কসি তিত্থিযসাৰকানং সুত্ৰা পরিসঙ্কসীতি সো চে এৰং ৰদেয্য ন খো অহং আৰুসো ইমস্স ভিক্খুনো পরিসঙ্কায পৰারণং ঠপেমি অপি চ অহম্পি ন জানামি কেন পনাহং ইমস্স ভিক্খুনো পৰারণং ঠপেমীতি। সো চে ভিক্খৰে চোদকো ভিক্খু অনুযোগেন ৰিঞ্ঞূনং সব্রহ্মচারীনং চিত্তং ন আরাধেতি অননুৰাদো চুদিতো ভিক্খূতি অলং ৰচনায। সো চে ভিক্খৰে চোদকো ভিক্খু অনুযোগেন ৰিঞ্ঞূনং সব্রহ্মচারীনং চিত্তং আরাধেতি সানুৰাদো চুদিতো ভিক্খূতি অলং ৰচনায। সো চে ভিক্খৰে চোদকো ভিক্খু অমূলকেন পারাজিকেন অনুদ্ধংসিতং পটিজানাতি সঙ্ঘাদিসেসং আরোপেত্ৰা সঙ্ঘেন পৰারেতব্বং। সো চে ভিক্খৰে চোদকো ভিক্খু অমূলকেন সঙ্ঘাদিসেসেন অনুদ্ধংসিতং পটিজানাতি যথাধম্মং কারাপেত্ৰা সঙ্ঘেন পৰারেতব্বং। সো চে ভিক্খৰে চোদকো ভিক্খু অমূলকেন থুল্লচ্চযেন… পাচিত্তিযেন… পাটিদেসনীযেন… দুক্কটেন… দুব্ভাসিতেন অনুদ্ধংসিতং পটিজানাতি যথাধম্মং কারাপেত্ৰা সঙ্ঘেন পৰারেতব্বং। সো চে ভিক্খৰে চুদিতো ভিক্খু পারাজিকং অজ্ঝাপন্নোতি পটিজানাতি নাসেত্ৰা সঙ্ঘেন পৰারেতব্বং। সো চে ভিক্খৰে চুদিতো ভিক্খু সঙ্ঘাদিসেসং অজ্ঝাপন্নোতি পটিজানাতি সঙ্ঘাদিসেসং আরোপেত্ৰা সঙ্ঘেন পৰারেতব্বং। সো চে ভিক্খৰে চুদিতো ভিক্খু থুল্লচ্চযং… পাচিত্তিযং… পাটিদেসনীযং… দুক্কটং… দুব্ভাসিতং অজ্ঝাপন্নোতি পটিজানাতি যথাধম্মং কারাপেত্ৰা সঙ্ঘেন পৰারেতব্বং।>
    stand <পৰারণাঠপনং নিট্ঠিতং।>
  text <১৪২ থুল্লচ্চযৰত্থুকাদি>
    text <২৩৮>, <ইধ পন ভিক্খৰে ভিক্খু তদহু পৰারণায থুল্লচ্চযং অজ্ঝাপন্নো হোতি। একচ্চে ভিক্খূ থুল্লচ্চযদিট্ঠিনো হোন্তি একচ্চে ভিক্খূ সঙ্ঘাদিসেসদিট্ঠিনো হোন্তি। যে তে ভিক্খৰে ভিক্খূ থুল্লচ্চযদিট্ঠিনো তেহি সো ভিক্খৰে ভিক্খু একমন্তং অপনেত্ৰা যথাধম্মং কারাপেত্ৰা সঙ্ঘং উপসঙ্কমিত্ৰা এৰমস্স ৰচনীযো যং খো সো আৰুসো ভিক্খু আপত্তিং আপন্নো সাস্স যথাধম্মং পটিকতা। যদি সঙ্ঘস্স পত্তকল্লং সঙ্ঘো পৰারেয্যাতি।>
    text <ইধ পন ভিক্খৰে ভিক্খু তদহু পৰারণায থুল্লচ্চযং অজ্ঝাপন্নো হোতি। একচ্চে ভিক্খূ থুল্লচ্চযদিট্ঠিনো হোন্তি একচ্চে ভিক্খূ পাচিত্তিযদিট্ঠিনো হোন্তি…পে॰… একচ্চে ভিক্খূ থুল্লচ্চযদিট্ঠিনো হোন্তি একচ্চে ভিক্খূ পাটিদেসনীযদিট্ঠিনো হোন্তি… একচ্চে ভিক্খূ থুল্লচ্চযদিট্ঠিনো হোন্তি একচ্চে ভিক্খূ দুক্কটদিট্ঠিনো হোন্তি… একচ্চে ভিক্খূ থুল্লচ্চযদিট্ঠিনো হোন্তি একচ্চে ভিক্খূ দুব্ভাসিতদিট্ঠিনো হোন্তি। যে তে ভিক্খৰে ভিক্খূ থুল্লচ্চযদিট্ঠিনো তেহি সো ভিক্খৰে ভিক্খু একমন্তং অপনেত্ৰা যথাধম্মং কারাপেত্ৰা সঙ্ঘং উপসঙ্কমিত্ৰা এৰমস্স ৰচনীযো যং খো সো আৰুসো ভিক্খু আপত্তিং আপন্নো সাস্স যথাধম্মং পটিকতা। যদি সঙ্ঘস্স পত্তকল্লং সঙ্ঘো পৰারেয্যাতি।>
    text <ইধ পন ভিক্খৰে ভিক্খু তদহু পৰারণায পাচিত্তিযং অজ্ঝাপন্নো হোতি…পে॰… পাটিদেসনীযং অজ্ঝাপন্নো হোতি… দুক্কটং অজ্ঝাপন্নো হোতি… দুব্ভাসিতং অজ্ঝাপন্নো হোতি। একচ্চে ভিক্খূ দুব্ভাসিতদিট্ঠিনো হোন্তি একচ্চে ভিক্খূ সঙ্ঘাদিসেসদিট্ঠিনো হোন্তি। যে তে ভিক্খৰে ভিক্খূ দুব্ভাসিতদিট্ঠিনো তেহি সো ভিক্খৰে ভিক্খু একমন্তং অপনেত্ৰা যথাধম্মং কারাপেত্ৰা সঙ্ঘং উপসঙ্কমিত্ৰা এৰমস্স ৰচনীযো যং খো সো আৰুসো ভিক্খু আপত্তিং আপন্নো সাস্স যথাধম্মং পটিকতা। যদি সঙ্ঘস্স পত্তকল্লং সঙ্ঘো পৰারেয্যাতি।>
    text <ইধ পন ভিক্খৰে ভিক্খু তদহু পৰারণায দুব্ভাসিতং অজ্ঝাপন্নো হোতি। একচ্চে ভিক্খূ দুব্ভাসিতদিট্ঠিনো হোন্তি একচ্চে ভিক্খূ থুল্লচ্চযদিট্ঠিনো হোন্তি…পে॰… একচ্চে ভিক্খূ দুব্ভাসিতদিট্ঠিনো হোন্তি একচ্চে ভিক্খূ পাচিত্তিযদিট্ঠিনো হোন্তি… একচ্চে ভিক্খূ দুব্ভাসিতদিট্ঠিনো হোন্তি একচ্চে ভিক্খূ পাটিদেসনীযদিট্ঠিনো হোন্তি… একচ্চে ভিক্খূ দুব্ভাসিতদিট্ঠিনো হোন্তি একচ্চে ভিক্খূ দুক্কটদিট্ঠিনো হোন্তি। যে তে ভিক্খৰে ভিক্খূ দুব্ভাসিতদিট্ঠিনো তেহি সো ভিক্খৰে ভিক্খু একমন্তং অপনেত্ৰা যথাধম্মং কারাপেত্ৰা সঙ্ঘং উপসঙ্কমিত্ৰা এৰমস্স ৰচনীযো যং খো সো আৰুসো ভিক্খু আপত্তিং আপন্নো সাস্স যথাধম্মং পটিকতা। যদি সঙ্ঘস্স পত্তকল্লং সঙ্ঘো পৰারেয্যাতি।>
    stand <থুল্লচ্চযৰত্থুকাদি নিট্ঠিতা।>
  text <১৪৩ ৰত্থুঠপনাদি>
    text <২৩৯>, <ইধ পন ভিক্খৰে ভিক্খু তদহু পৰারণায সঙ্ঘমজ্ঝে উদাহরেয্য সুণাতু মে ভন্তে সঙ্ঘো। ইদং ৰত্থু পঞ্ঞাযতি ন পুগ্গলো। যদি সঙ্ঘস্স পত্তকল্লং ৰত্থুং ঠপেত্ৰা সঙ্ঘো পৰারেয্যাতি। সো এৰমস্স ৰচনীযো ভগৰতা খো আৰুসো ৰিসুদ্ধানং পৰারণা পঞ্ঞত্তা। সচে ৰত্থু পঞ্ঞাযতি ন পুগ্গলো ইদানেৰ নং ৰদেহীতি।>
    text <ইধ পন ভিক্খৰে ভিক্খু তদহু পৰারণায সঙ্ঘমজ্ঝে উদাহরেয্য সুণাতু মে ভন্তে সঙ্ঘো। অযং পুগ্গলো পঞ্ঞাযতি ন ৰত্থু। যদি সঙ্ঘস্স পত্তকল্লং পুগ্গলং ঠপেত্ৰা সঙ্ঘো পৰারেয্যাতি। সো এৰমস্স ৰচনীযো ভগৰতা খো আৰুসো সমগ্গানং পৰারণা পঞ্ঞত্তা। সচে পুগ্গলো পঞ্ঞাযতি ন ৰত্থু ইদানেৰ নং ৰদেহীতি।>
    text <ইধ পন ভিক্খৰে ভিক্খু তদহু পৰারণায সঙ্ঘমজ্ঝে উদাহরেয্য সুণাতু মে ভন্তে সঙ্ঘো। ইদং ৰত্থু চ পুগ্গলো চ পঞ্ঞাযতি। যদি সঙ্ঘস্স পত্তকল্লং ৰত্থুঞ্চ পুগ্গলঞ্চ ঠপেত্ৰা সঙ্ঘো পৰারেয্যাতি। সো এৰমস্স ৰচনীযো ভগৰতা খো আৰুসো ৰিসুদ্ধানঞ্চ সমগ্গানঞ্চ পৰারণা পঞ্ঞত্তা। সচে ৰত্থু চ পুগ্গলো চ পঞ্ঞাযতি ইদানেৰ নং ৰদেহীতি।>
    text <পুব্বে চে ভিক্খৰে পৰারণায ৰত্থু পঞ্ঞাযতি পচ্ছা পুগ্গলো কল্লং ৰচনায। পুব্বে চে ভিক্খৰে পৰারণায পুগ্গলো পঞ্ঞাযতি পচ্ছা ৰত্থু কল্লং ৰচনায। পুব্বে চে ভিক্খৰে পৰারণায ৰত্থু চ পুগ্গলো চ পঞ্ঞাযতি তং চে কতায পৰারণায উক্কোটেতি উক্কোটনকং পাচিত্তিযন্তি।>
    stand <ৰত্থুঠপনাদি নিট্ঠিতা।>
  text <১৪৪ ভণ্ডনকারকৰত্থু>
    text <২৪০>, <তেন খো পন সমযেন সম্বহুলা সন্দিট্ঠা সম্ভত্তা ভিক্খূ কোসলেসু জনপদে অঞ্ঞতরস্মিং আৰাসে ৰস্সং উপগচ্ছিংসু। তেসং সামন্তা অঞ্ঞে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা ৰস্সং উপগচ্ছিংসু মযং তেসং ভিক্খূনং ৰস্সংৰুট্ঠানং পৰারণায পৰারণং ঠপেস্সামাতি। অস্সোসুং খো তে ভিক্খূ অম্হাকং কির সামন্তা অঞ্ঞে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা ৰস্সং উপগতা মযং তেসং ভিক্খূনং ৰস্সংৰুট্ঠানং পৰারণায পৰারণং ঠপেস্সামাতি। কথং নু খো অম্হেহি পটিপজ্জিতব্বন্তি ভগৰতো এতমত্থং আরোচেসুং।>
    text <ইধ পন ভিক্খৰে সম্বহুলা সন্দিট্ঠা সম্ভত্তা ভিক্খূ অঞ্ঞতরস্মিং আৰাসে ৰস্সং উপগচ্ছন্তি। তেসং সামন্তা অঞ্ঞে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা ৰস্সং উপগচ্ছন্তি মযং তেসং ভিক্খূনং ৰস্সংৰুট্ঠানং পৰারণায পৰারণং ঠপেস্সামাতি। অনুজানামি ভিক্খৰে তেহি ভিক্খূহি দ্ৰে তযো উপোসথে চাতুদ্দসিকে কাতুং কথং মযং তেহি ভিক্খূহি পঠমতরং পৰারেয্যামাতি। তে চে ভিক্খৰে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা তং আৰাসং আগচ্ছন্তি তেহি ভিক্খৰে আৰাসিকেহি ভিক্খূহি লহুং লহুং সন্নিপতিত্ৰা পৰারেতব্বং পৰারেত্ৰা ৰত্তব্বা পৰারিতা খো মযং আৰুসো যথাযস্মন্তা মঞ্ঞন্তি তথা করোন্তূতি। তে চে ভিক্খৰে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা অসংৰিহিতা তং আৰাসং আগচ্ছন্তি তেহি ভিক্খৰে আৰাসিকেহি ভিক্খূহি আসনং পঞ্ঞপেতব্বং পাদোদকং পাদপীঠং পাদকথলিকং উপনিক্খিপিতব্বং পচ্চুগ্গন্ত্ৰা পত্তচীৰরং পটিগ্গহেতব্বং পানীযেন পরিপুচ্ছিতব্বা তেসং ৰিক্খিত্ৰা নিস্সীমং গন্ত্ৰা পৰারেতব্বং পৰারেত্ৰা ৰত্তব্বা পৰারিতা খো মযং আৰুসো যথাযস্মন্তা মঞ্ঞন্তি তথা করোন্তূতি। এৰঞ্চেতং লভেথ ইচ্চেতং কুসলং। নো চে লভেথ আৰাসিকেন ভিক্খুনা ব্যত্তেন পটিবলেন আৰাসিকা ভিক্খূ ঞাপেতব্বা>
    text <সুণন্তু মে আযস্মন্তো আৰাসিকা। যদাযস্মন্তানং পত্তকল্লং ইদানি উপোসথং করেয্যাম পাতিমোক্খং উদ্দিসেয্যাম আগমে কাল়ে পৰারেয্যামাতি। তে চে ভিক্খৰে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা তে ভিক্খূ এৰং ৰদেয্যুং সাধাৰুসো ইদানেৰ নো পৰারেথাতি তে এৰমস্সু ৰচনীযা অনিস্সরা খো তুম্হে আৰুসো অম্হাকং পৰারণায ন তাৰ মযং পৰারেয্যামাতি। তে চে ভিক্খৰে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা তং কাল়ং অনুৰসেয্যুং আৰাসিকেন ভিক্খৰে ভিক্খুনা ব্যত্তেন পটিবলেন আৰাসিকা ভিক্খূ ঞাপেতব্বা>
    text <সুণন্তু মে আযস্মন্তো আৰাসিকা। যদাযস্মন্তানং পত্তকল্লং ইদানি উপোসথং করেয্যাম পাতিমোক্খং উদ্দিসেয্যাম আগমে জুণ্হে পৰারেয্যামাতি। তে চে ভিক্খৰে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা তে ভিক্খূ এৰং ৰদেয্যুং সাধাৰুসো ইদানেৰ নো পৰারেয্যাথাতি তে এৰমস্সু ৰচনীযা অনিস্সরা খো তুম্হে আৰুসো অম্হাকং পৰারণায ন তাৰ মযং পৰারেয্যামাতি। তে চে ভিক্খৰে ভিক্খূ ভণ্ডনকারকা কলহকারকা ৰিৰাদকারকা ভস্সকারকা সঙ্ঘে অধিকরণকারকা তম্পি জুণ্হং অনুৰসেয্যুং তেহি ভিক্খৰে ভিক্খূহি সব্বেহেৰ আগমে জুণ্হে কোমুদিযা চাতুমাসিনিযা অকামা পৰারেতব্বং।>
    text <তেহি চে ভিক্খৰে ভিক্খূহি পৰারিযমানে গিলানো অগিলানস্স পৰারণং ঠপেতি সো এৰমস্স ৰচনীযো আযস্মা খো গিলানো। গিলানো চ অননুযোগক্খমো ৰুত্তো ভগৰতা। আগমেহি আৰুসো যাৰ অরোগো হোসি। অরোগো আকঙ্খমানো চোদেস্সসীতি। এৰঞ্চে ৰুচ্চমানো চোদেতি অনাদরিযে পাচিত্তিযং। তেহি চে ভিক্খৰে ভিক্খূহি পৰারিযমানে অগিলানো গিলানস্স পৰারণং ঠপেতি সো এৰমস্স ৰচনীযো অযং খো আৰুসো ভিক্খু গিলানো। গিলানো চ অননুযোগক্খমো ৰুত্তো ভগৰতা। আগমেহি আৰুসো যাৰাযং ভিক্খু অরোগো হোতি। অরোগং আকঙ্খমানো চোদেস্সসীতি। এৰঞ্চে ৰুচ্চমানো চোদেতি অনাদরিযে পাচিত্তিযং। তেহি চে ভিক্খৰে ভিক্খূহি পৰারিযমানে গিলানো গিলানস্স পৰারণং ঠপেতি সো এৰমস্স ৰচনীযো আযস্মন্তা খো গিলানা। গিলানো চ অননুযোগক্খমো ৰুত্তো ভগৰতা। আগমেহি আৰুসো যাৰ অরোগা হোথ। অরোগো অরোগং আকঙ্খমানো চোদেস্সসীতি । এৰঞ্চে ৰুচ্চমানো চোদেতি অনাদরিযে পাচিত্তিযং। তেহি চে ভিক্খৰে ভিক্খূহি পৰারিযমানে অগিলানো অগিলানস্স পৰারণং ঠপেতি উভো সঙ্ঘেন সমনুযুঞ্জিত্ৰা সমনুগাহিত্ৰা যথাধম্মং কারাপেত্ৰা সঙ্ঘেন পৰারেতব্বন্তি।>
    stand <ভণ্ডনকারকৰত্থু নিট্ঠিতং।>
  text <১৪৫ পৰারণাসঙ্গহো>
    text <২৪১>, <তেন খো পন সমযেন সম্বহুলা সন্দিট্ঠা সম্ভত্তা ভিক্খূ কোসলেসু জনপদে অঞ্ঞতরস্মিং আৰাসে ৰস্সং উপগচ্ছিংসু। তেসং সমগ্গানং সম্মোদমানানং অৰিৰদমানানং ৰিহরতং অঞ্ঞতরো ফাসুৰিহারো অধিগতো হোতি। অথ খো তেসং ভিক্খূনং এতদহোসি অম্হাকং খো সমগ্গানং সম্মোদমানানং অৰিৰদমানানং ৰিহরতং অঞ্ঞতরো ফাসুৰিহারো অধিগতো। সচে মযং ইদানি পৰারেস্সাম সিযাপি ভিক্খূ পৰারেত্ৰা চারিকং পক্কমেয্যুং। এৰং মযং ইমম্হা ফাসুৰিহারা পরিবাহিরা ভৰিস্সাম। কথং নু খো অম্হেহি পটিপজ্জিতব্বন্তি ভগৰতো এতমত্থং আরোচেসুং।>
    text <ইধ পন ভিক্খৰে সম্বহুলা সন্দিট্ঠা সম্ভত্তা ভিক্খূ অঞ্ঞতরস্মিং আৰাসে ৰস্সং উপগচ্ছন্তি। তেসং সমগ্গানং সম্মোদমানানং অৰিৰদমানানং ৰিহরতং অঞ্ঞতরো ফাসুৰিহারো অধিগতো হোতি। তত্র চে ভিক্খূনং এৰং হোতি অম্হাকং খো সমগ্গানং সম্মোদমানানং অৰিৰদমানানং ৰিহরতং অঞ্ঞতরো ফাসুৰিহারো অধিগতো। সচে মযং ইদানি পৰারেস্সাম সিযাপি ভিক্খূ পৰারেত্ৰা চারিকং পক্কমেয্যুং। এৰং মযং ইমম্হা ফাসুৰিহারা পরিবাহিরা ভৰিস্সামাতি অনুজানামি ভিক্খৰে তেহি ভিক্খূহি পৰারণাসঙ্গহং কাতুং। এৰঞ্চ পন ভিক্খৰে কাতব্বো। সব্বেহেৰ একজ্ঝং সন্নিপতিতব্বং সন্নিপতিত্ৰা ব্যত্তেন ভিক্খুনা পটিবলেন সঙ্ঘো ঞাপেতব্বো>
    text <সুণাতু মে ভন্তে সঙ্ঘো। অম্হাকং সমগ্গানং সম্মোদমানানং অৰিৰদমানানং ৰিহরতং অঞ্ঞতরো ফাসুৰিহারো অধিগতো। সচে মযং ইদানি পৰারেস্সাম সিযাপি ভিক্খূ পৰারেত্ৰা চারিকং পক্কমেয্যুং। এৰং মযং ইমম্হা ফাসুৰিহারা পরিবাহিরা ভৰিস্সাম। যদি সঙ্ঘস্স পত্তকল্লং সঙ্ঘো পৰারণাসঙ্গহং করেয্য ইদানি উপোসথং করেয্য পাতিমোক্খং উদ্দিসেয্য আগমে জুণ্হে কোমুদিযা চাতুমাসিনিযা পৰারেয্য। এসা ঞত্তি।>
    text <সুণাতু মে ভন্তে সঙ্ঘো। অম্হাকং সমগ্গানং সম্মোদমানানং অৰিৰদমানানং ৰিহরতং অঞ্ঞতরো ফাসুৰিহারো অধিগতো। সচে মযং ইদানি পৰারেস্সাম সিযাপি ভিক্খূ পৰারেত্ৰা চারিকং পক্কমেয্যুং। এৰং মযং ইমম্হা ফাসুৰিহারা পরিবাহিরা ভৰিস্সাম। সঙ্ঘো পৰারণাসঙ্গহং করোতি ইদানি উপোসথং করিস্সতি পাতিমোক্খং উদ্দিসিস্সতি আগমে জুণ্হে কোমুদিযা চাতুমাসিনিযা পৰারেস্সতি। যস্সাযস্মতো খমতি পৰারণাসঙ্গহস্স করণং ইদানি উপোসথং করিস্সতি পাতিমোক্খং উদ্দিসিস্সতি আগমে জুণ্হে কোমুদিযা চাতুমাসিনিযা পৰারেস্সতি সো তুণ্হস্স যস্স নক্খমতি সো ভাসেয্য।>
    text <কতো সঙ্ঘেন পৰারণাসঙ্গহো ইদানি উপোসথং করিস্সতি পাতিমোক্খং উদ্দিসিস্সতি আগমে জুণ্হে কোমুদিযা চাতুমাসিনিযা পৰারেস্সতি। খমতি সঙ্ঘস্স তস্মা তুণ্হী এৰমেতং ধারযামীতি।>
    text <তেহি চে ভিক্খৰে ভিক্খূহি কতে পৰারণাসঙ্গহে অঞ্ঞতরো ভিক্খু এৰং ৰদেয্য ইচ্ছামহং আৰুসো জনপদচারিকং পক্কমিতুং অত্থি মে জনপদে করণীযন্তি সো এৰমস্স ৰচনীযো সাধাৰুসো পৰারেত্ৰা গচ্ছাহীতি। সো চে ভিক্খৰে ভিক্খু পৰারযমানো অঞ্ঞতরস্স ভিক্খুনো পৰারণং ঠপেতি সো এৰমস্স ৰচনীযো অনিস্সরো খো মে ত্ৰং আৰুসো পৰারণায ন তাৰাহং পৰারেস্সামীতি। তস্স চে ভিক্খৰে ভিক্খুনো পৰারযমানস্স অঞ্ঞতরো ভিক্খু তস্স ভিক্খুনো পৰারণং ঠপেতি উভো সঙ্ঘেন সমনুযুঞ্জিত্ৰা সমনুগাহিত্ৰা যথাধম্মং কারাপেতব্বা। সো চে ভিক্খৰে ভিক্খু জনপদে তং করণীযং তীরেত্ৰা পুনদেৰ অন্তো কোমুদিযা চাতুমাসিনিযা তং আৰাসং আগচ্ছতি তেহি চে ভিক্খৰে ভিক্খূহি পৰারিযমানে অঞ্ঞতরো ভিক্খু তস্স ভিক্খুনো পৰারণং ঠপেতি সো এৰমস্স ৰচনীযো অনিস্সরো খো মে ত্ৰং আৰুসো পৰারণায পৰারিতো অহন্তি। তেহি চে ভিক্খৰে ভিক্খূহি পৰারিযমানে সো ভিক্খু অঞ্ঞতরস্স ভিক্খুনো পৰারণং ঠপেতি উভো সঙ্ঘেন সমনুযুঞ্জিত্ৰা সমনুগাহিত্ৰা যথাধম্মং কারাপেত্ৰা সঙ্ঘেন পৰারেতব্বন্তি।>
    stand <পৰারণাসঙ্গহো নিট্ঠিতো।>
    stand <পৰারণাক্খন্ধকো চতুত্থো।>
  text <১৪৬ তস্সুদ্দানং>
    block
      text <ৰস্সংৰুট্ঠা কোসলেসু অগমুং সত্থু দস্সনং।>
      text <অফাসুং পসুসংৰাসং অঞ্ঞমঞ্ঞানুলোমতা॥>
      text <পৰারেন্তা পণামঞ্চ কম্মং গিলানঞাতকা।>
      text <রাজা চোরা চ ধুত্তা চ ভিক্খুপচ্চত্থিকা তথা॥>
      text <পঞ্চ চতুতযো দ্ৰেকো আপন্নো ৰেমতী সরি।>
      text <সব্বো সঙ্ঘো ৰেমতিকো বহূ সমা চ থোকিকা॥>
      text <আৰাসিকা চাতুদ্দস লিঙ্গসংৰাসকা উভো।>
      text <গন্তব্বং ন নিসিন্নায ছন্দদানে পৰারণা ॥>
      text <সৰরেহি খেপিতা মেঘো অন্তরা চ পৰারণা।>
      text <ন ইচ্ছন্তি পুরম্হাকং অট্ঠপিতা চ ভিক্খুনো॥>
      text <কিম্হি ৰাতি কতমঞ্চ দিট্ঠেন সুতসঙ্কায।>
      text <চোদকো চুদিতকো চ থুল্লচ্চযং ৰত্থু ভণ্ডনং।>
      text <পৰারণাসঙ্গহো চ অনিস্সরো পৰারযেতি॥>
    stand <ইমম্হি খন্ধকে ৰত্থূনি ছচত্তারীসাতি।>
    stand <পৰারণাক্খন্ধকো নিট্ঠিতো।>
