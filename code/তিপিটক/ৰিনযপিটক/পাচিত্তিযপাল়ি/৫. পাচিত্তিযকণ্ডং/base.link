text <৫ পাচিত্তিযকণ্ডং>
  text <১ লসুণৰগ্গো>
    text <১ পঠমসিক্খাপদং>
      stand <ইমে খো পনায্যাযো ছসট্ঠিসতা পাচিত্তিযা>
      stand <ধম্মা উদ্দেসং আগচ্ছন্তি।>
      text <৭৯৩>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরেন উপাসকেন ভিক্খুনিসঙ্ঘো লসুণেন পৰারিতো হোতি যাসং অয্যানং লসুণেন অত্থো অহং লসুণেনাতি। খেত্তপালো চ আণত্তো হোতি সচে ভিক্খুনিযো আগচ্ছন্তি একমেকায ভিক্খুনিযা দ্ৰেতযো ভণ্ডিকে দেহীতি। তেন খো পন সমযেন সাৰত্থিযং উস্সৰো হোতি। যথাভতং লসুণং পরিক্খযং অগমাসি। ভিক্খুনিযো তং উপাসকং উপসঙ্কমিত্ৰা এতদৰোচুং লসুণেন আৰুসো অত্থোতি। নত্থায্যে। যথাভতং লসুণং পরিক্খীণং। খেত্তং গচ্ছথাতি। থুল্লনন্দা ভিক্খুনী খেত্তং গন্ত্ৰা ন মত্তং জানিত্ৰা বহুং লসুণং হরাপেসি। খেত্তপালো উজ্ঝাযতি খিয্যতি ৰিপাচেতি কথঞ্হি নাম ভিক্খুনিযো ন মত্তং জানিত্ৰা বহুং লসুণং হরাপেস্সন্তীতি অস্সোসুং খো ভিক্খুনিযো তস্স খেত্তপালস্স উজ্ঝাযন্তস্স খিয্যন্তস্স ৰিপাচেন্তস্স। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা ন মত্তং জানিত্ৰা বহুং লসুণং হরাপেস্সতীতি…পে॰… সচ্চং কির ভিক্খৰে থুল্লনন্দা ভিক্খুনী ন মত্তং জানিত্ৰা বহুং লসুণং হরাপেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী ন মত্তং জানিত্ৰা বহুং লসুণং হরাপেস্সতি নেতং ভিক্খৰে অপ্পসন্নানং ৰা পসাদায…পে॰… ধম্মিং কথং কত্ৰা ভিক্খূ আমন্তেসি>
      text <ভূতপুব্বং ভিক্খৰে থুল্লনন্দা ভিক্খুনী অঞ্ঞতরস্স ব্রাহ্মণস্স পজাপতি অহোসি। তিস্সো চ ধীতরো নন্দা নন্দৰতী সুন্দরীনন্দা। অথ খো ভিক্খৰে সো ব্রাহ্মণো কালঙ্কত্ৰা অঞ্ঞতরং হংসযোনিং উপপজ্জি। তস্স সব্বসোৰণ্ণমযা পত্তা অহেসুং। সো তাসং একেকং পত্তং দেতি। অথ খো ভিক্খৰে থুল্লনন্দা ভিক্খুনী অযং হংসো অম্হাকং একেকং পত্তং দেতীতি তং হংসরাজং গহেত্ৰা নিপ্পত্তং অকাসি। তস্স পুন জাযমানা পত্তা সেতা সম্পজ্জিংসু। তদাপি ভিক্খৰে থুল্লনন্দা ভিক্খুনী অতিলোভেন সুৰণ্ণা পরিহীনা। ইদানি লসুণা পরিহাযিস্সতীতি।>
      block
        text <যং লদ্ধং তেন তুট্ঠব্বং অতিলোভো হি পাপকো।>
        text <হংসরাজং গহেত্ৰান সুৰণ্ণা পরিহাযথাতি॥>
      text <অথ খো ভগৰা থুল্লনন্দং ভিক্খুনিং অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৭৯৪>, <যা পন ভিক্খুনী লসুণং খাদেয্য পাচিত্তিযন্তি।>
      text <৭৯৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <লসুণং নাম মাগধকং ৰুচ্চতি।>
      text <খাদিস্সামীতি পটিগ্গণ্হাতি আপত্তি দুক্কটস্স। অজ্ঝোহারে অজ্ঝোহারে আপত্তি পাচিত্তিযস্স।>
      text <৭৯৬>, <লসুণে লসুণসঞ্ঞা খাদতি আপত্তি পাচিত্তিযস্স। লসুণে ৰেমতিকা খাদতি আপত্তি পাচিত্তিযস্স। লসুণে অলসুণসঞ্ঞা খাদতি আপত্তি পাচিত্তিযস্স।>
      text <অলসুণে লসুণসঞ্ঞা খাদতি আপত্তি দুক্কটস্স। অলসুণে ৰেমতিকা খাদতি আপত্তি দুক্কটস্স। অলসুণে অলসুণসঞ্ঞা খাদতি অনাপত্তি।>
      text <৭৯৭>, <অনাপত্তি পলণ্ডুকে ভঞ্জনকে হরীতকে চাপলসুণে সূপসম্পাকে মংসসম্পাকে তেলসম্পাকে সাল়ৰে উত্তরিভঙ্গে উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <৭৯৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো সম্বাধে লোমং সংহরাপেত্ৰা অচিরৰতিযা নদিযা ৰেসিযাহি সদ্ধিং নগ্গা একতিত্থে নহাযন্তি। ৰেসিযা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো সম্বাধে লোমং সংহরাপেস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তাসং ৰেসিযানং উজ্ঝাযন্তীনং খিয্যন্তীনং ৰিপাচেন্তীনং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো সম্বাধে লোমং সংহরাপেস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো সম্বাধে লোমং সংহরাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো সম্বাধে লোমং সংহরাপেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৭৯৯>, <যা পন ভিক্খুনী সম্বাধে লোমং সংহরাপেয্য পাচিত্তিযন্তি।>
      text <৮০০>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সম্বাধো নাম উভো উপকচ্ছকা মুত্তকরণং।>
      text <সংহরাপেয্যাতি একম্পি লোমং সংহরাপেতি আপত্তি পাচিত্তিযস্স। বহুকেপি লোমে সংহরাপেতি আপত্তি পাচিত্তিযস্স।>
      text <৮০১>, <অনাপত্তি আবাধপচ্চযা উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <৮০২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন দ্ৰে ভিক্খুনিযো অনভিরতিযা পীল়িতা ওৰরকং পৰিসিত্ৰা তলঘাতকং করোন্তি। ভিক্খুনিযো তেন সদ্দেন উপধাৰিত্ৰা তা ভিক্খুনিযো এতদৰোচুং কিস্স তুম্হে অয্যে পুরিসেন সদ্ধিং সম্পদুস্সথাতি ন মযং অয্যে পুরিসেন সদ্ধিং সম্পদুস্সামাতি। ভিক্খুনীনং এতমত্থং আরোচেসুং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো তলঘাতকং করিস্সন্তীতি…পে॰… সচ্চং কির ভিক্খৰে ভিক্খুনিযো তলঘাতকং করোন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো তলঘাতকং করিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮০৩>, <তলঘাতকে পাচিত্তিযন্তি।>
      text <৮০৪>, <তলঘাতকং নাম সম্ফস্সং সাদিযন্তী অন্তমসো উপ্পলপত্তেনপি মুত্তকরণে পহারং দেতি আপত্তি পাচিত্তিযস্স।>
      text <৮০৫>, <অনাপত্তি আবাধপচ্চযা উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <৮০৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা পুরাণরাজোরোধা ভিক্খুনীসু পব্বজিতা হোতি। অঞ্ঞতরা ভিক্খুনী অনভিরতিযা পীল়িতা যেন সা ভিক্খুনী তেনুপসঙ্কমি উপসঙ্কমিত্ৰা তং ভিক্খুনিং এতদৰোচ রাজা খো অয্যে তুম্হে চিরাচিরং গচ্ছতি। কথং তুম্হে ধারেথাতি জতুমট্ঠকেন অয্যেতি। কিং এতং অয্যে জতুমট্ঠকন্তি অথ খো সা ভিক্খুনী তস্সা ভিক্খুনিযা জতুমট্ঠকং আচিক্খি। অথ খো সা ভিক্খুনী জতুমট্ঠকং আদিযিত্ৰা ধোৰিতুং ৰিস্সরিত্ৰা একমন্তং ছড্ডেসি। ভিক্খুনিযো মক্খিকাহি সম্পরিকিণ্ণং পস্সিত্ৰা এৰমাহংসু কস্সিদং কম্মন্তি সা এৰমাহ ময্হিদং কম্মন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী জতুমট্ঠকং আদিযিস্সতীতি…পে॰… সচ্চং কির ভিক্খৰে ভিক্খুনী জতুমট্ঠকং আদিযতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী জতুমট্ঠকং আদিযিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮০৭>, <জতুমট্ঠকে পাচিত্তিযন্তি।>
      text <৮০৮>, <জতুমট্ঠকং নাম জতুমযং কট্ঠমযং পিট্ঠমযং মত্তিকামযং।>
      text <আদিযেয্যাতি সম্ফস্সং সাদিযন্তী অন্তমসো উপ্পলপত্তম্পি মুত্তকরণং পৰেসেতি আপত্তি পাচিত্তিযস্স।>
      text <৮০৯>, <অনাপত্তি আবাধপচ্চযা উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <৮১০>, <তেন সমযেন বুদ্ধো ভগৰা সক্কেসু ৰিহরতি কপিলৰত্থুস্মিং নিগ্রোধারামে। অথ খো মহাপজাপতি গোতমী যেন ভগৰা তেনুপসঙ্কমি উপসঙ্কমিত্ৰা ভগৰন্তং অভিৰাদেত্ৰা অধোৰাতে অট্ঠাসি দুগ্গন্ধো ভগৰা মাতুগামোতি। অথ খো ভগৰা আদিযন্তু খো ভিক্খুনিযো উদকসুদ্ধিকন্তি মহাপজাপতিং গোতমিং ধম্মিযা কথায সন্দস্সেসি সমাদপেসি সমুত্তেজেসি সম্পহংসেসি। অথ খো মহাপজাপতি গোতমী ভগৰতা ধম্মিযা কথায সন্দস্সিতা সমাদপিতা সমুত্তেজিতা সম্পহংসিতা ভগৰন্তং অভিৰাদেত্ৰা পদক্খিণং কত্ৰা পক্কামি। অথ খো ভগৰা এতস্মিং নিদানে এতস্মিং পকরণে ধম্মিং কথং কত্ৰা ভিক্খূ আমন্তেসি অনুজানামি ভিক্খৰে ভিক্খুনীনং উদকসুদ্ধিকন্তি। তেন খো পন সমযেন অঞ্ঞতরা ভিক্খুনী ভগৰতা উদকসুদ্ধিকা অনুঞ্ঞাতাতি অতিগম্ভীরং উদকসুদ্ধিকং আদিযন্তী মুত্তকরণে ৰণং অকাসি। অথ খো সা ভিক্খুনী ভিক্খুনীনং এতমত্থং আরোচেতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী অতিগম্ভীরং উদকসুদ্ধিকং আদিযিস্সতীতি…পে॰… সচ্চং কির ভিক্খৰে ভিক্খুনী অতিগম্ভীরং উদকসুদ্ধিকং আদিযতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী অতিগম্ভীরং উদকসুদ্ধিকং আদিযিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮১১>, <উদকসুদ্ধিকং পন ভিক্খুনিযা আদিযমানায দ্ৰঙ্গুলপব্বপরমং আদাতব্বং। তং অতিক্কামেন্তিযা পাচিত্তিযন্তি।>
      text <৮১২>, <উদকসুদ্ধিকং নাম মুত্তকরণস্স ধোৰনা ৰুচ্চতি।>
      text <আদিযমানাযাতি ধোৰন্তিযা।>
      text <দ্ৰঙ্গুলপব্বপরমং আদাতব্বন্তি দ্ৰীসু অঙ্গুলেসু দ্ৰে পব্বপরমা আদাতব্বা।>
      text <তং অতিক্কামেন্তিযাতি সম্ফস্সং সাদিযন্তী অন্তমসো কেসগ্গমত্তম্পি অতিক্কামেতি আপত্তি পাচিত্তিযস্স।>
      text <৮১৩>, <অতিরেকদ্ৰঙ্গুলপব্বে অতিরেকসঞ্ঞা আদিযতি আপত্তি পাচিত্তিযস্স। অতিরেকদ্ৰঙ্গুলপব্বে ৰেমতিকা আদিযতি আপত্তি পাচিত্তিযস্স । অতিরেকদ্ৰঙ্গুলপব্বে ঊনকসঞ্ঞা আদিযতি আপত্তি পাচিত্তিযস্স ।>
      text <ঊনকদ্ৰঙ্গুলপব্বে অতিরেকসঞ্ঞা আপত্তি দুক্কটস্স। ঊনকদ্ৰঙ্গুলপব্বে ৰেমতিকা আপত্তি দুক্কটস্স। ঊনকদ্ৰঙ্গুলপব্বে ঊনকসঞ্ঞা অনাপত্তি।>
      text <৮১৪>, <অনাপত্তি দ্ৰঙ্গুলপব্বপরমং আদিযতি ঊনকদ্ৰঙ্গুলপব্বপরমং আদিযতি আবাধপচ্চযা উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <৮১৫>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন আরোহন্তো নাম মহামত্তো ভিক্খূসু পব্বজিতো হোতি। তস্স পুরাণদুতিযিকা ভিক্খুনীসু পব্বজিতা হোতি। তেন খো পন সমযেন সো ভিক্খু তস্সা ভিক্খুনিযা সন্তিকে ভত্তৰিস্সগ্গং করোতি। অথ খো সা ভিক্খুনী তস্স ভিক্খুনো ভুঞ্জন্তস্স পানীযেন চ ৰিধূপনেন চ উপতিট্ঠিত্ৰা অচ্চাৰদতি। অথ খো সো ভিক্খু তং ভিক্খুনিং অপসাদেতি মা ভগিনি এৰরূপং অকাসি। নেতং কপ্পতীতি। পুব্বে মং ত্ৰং এৰঞ্চ এৰঞ্চ করোসি ইদানি এত্তকং ন সহসীতি পানীযথালকং মত্থকে আসুম্ভিত্ৰা ৰিধূপনেন পহারং অদাসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী ভিক্খুস্স পহারং দস্সতীতি…পে॰… সচ্চং কির ভিক্খৰে ভিক্খুনী ভিক্খুস্স পহারং অদাসীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী ভিক্খুস্স পহারং দস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮১৬>, <যা পন ভিক্খুনী ভিক্খুস্স ভুঞ্জন্তস্স পানীযেন ৰা ৰিধূপনেন ৰা উপতিট্ঠেয্য পাচিত্তিযন্তি।>
      text <৮১৭>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুস্সাতি উপসম্পন্নস্স।>
      text <ভুঞ্জন্তস্সাতি পঞ্চন্নং ভোজনানং অঞ্ঞতরং ভোজনং ভুঞ্জন্তস্স।>
      text <পানীযং নাম যং কিঞ্চি পানীযং।>
      text <ৰিধূপনং নাম যা কাচি বীজনী।>
      text <উপতিট্ঠেয্যাতি হত্থপাসে তিট্ঠতি আপত্তি পাচিত্তিযস্স।>
      text <৮১৮>, <উপসম্পন্নে উপসম্পন্নসঞ্ঞা পানীযেন ৰা ৰিধূপনেন ৰা উপতিট্ঠতি আপত্তি পাচিত্তিযস্স। উপসম্পন্নে ৰেমতিকা পানীযেন ৰা ৰিধূপনেন ৰা উপতিট্ঠতি আপত্তি পাচিত্তিযস্স। উপসম্পন্নে অনুপসম্পন্নসঞ্ঞা পানীযেন ৰা ৰিধূপনেন ৰা উপতিট্ঠতি আপত্তি পাচিত্তিযস্স।>
      text <হত্থপাসং ৰিজহিত্ৰা উপতিট্ঠতি আপত্তি দুক্কটস্স। খাদনীযং খাদন্তস্স উপতিট্ঠতি আপত্তি দুক্কটস্স। অনুপসম্পন্নস্স উপতিট্ঠতি আপত্তি দুক্কটস্স। অনুপসম্পন্নে উপসম্পন্নসঞ্ঞা আপত্তি দুক্কটস্স। অনুপসম্পন্নে ৰেমতিকা আপত্তি দুক্কটস্স। অনুপসম্পন্নে অনুপসম্পন্নসঞ্ঞা আপত্তি দুক্কটস্স।>
      text <৮১৯>, <অনাপত্তি দেতি দাপেতি অনুপসম্পন্নং আণাপেতি উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <৮২০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো সস্সকালে আমকধঞ্ঞং ৰিঞ্ঞাপেত্ৰা নগরং অতিহরন্তি দ্ৰারট্ঠানে দেথায্যে ভাগন্তি। পলিবুন্ধেত্ৰা মুঞ্চিংসু। অথ খো তা ভিক্খুনিযো উপস্সযং গন্ত্ৰা ভিক্খুনীনং এতমত্থং আরোচেসুং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো আমকধঞ্ঞং ৰিঞ্ঞাপেস্সন্তীতি…পে॰… সচ্চং কির ভিক্খৰে ভিক্খুনিযো আমকধঞ্ঞং ৰিঞ্ঞাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো আমকধঞ্ঞং ৰিঞ্ঞাপেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮২১>, <যা পন ভিক্খুনী আমকধঞ্ঞং ৰিঞ্ঞত্ৰা ৰা ৰিঞ্ঞাপেত্ৰা ৰা ভজ্জিত্ৰা ৰা ভজ্জাপেত্ৰা ৰা কোট্টেত্ৰা ৰা কোট্টাপেত্ৰা ৰা পচিত্ৰা ৰা পচাপেত্ৰা ৰা ভুঞ্জেয্য পাচিত্তিযন্তি।>
      text <৮২২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <আমকধঞ্ঞং নাম সালি ৰীহি যৰো গোধুমো কঙ্গু ৰরকো কুদ্রুসকো।>
      text <ৰিঞ্ঞত্ৰাতি সযং ৰিঞ্ঞত্ৰা। ৰিঞ্ঞাপেত্ৰাতি অঞ্ঞং ৰিঞ্ঞাপেত্ৰা।>
      text <ভজ্জিত্ৰাতি সযং ভজ্জিত্ৰা। ভজ্জাপেত্ৰাতি অঞ্ঞং ভজ্জাপেত্ৰা।>
      text <কোট্টেত্ৰাতি সযং কোট্টেত্ৰা। কোট্টাপেত্ৰাতি অঞ্ঞং কোট্টাপেত্ৰা।>
      text <পচিত্ৰাতি সযং পচিত্ৰা। পচাপেত্ৰাতি অঞ্ঞং পচাপেত্ৰা।>
      text <ভুঞ্জিস্সামীতি পটিগ্গণ্হাতি আপত্তি দুক্কটস্স। অজ্ঝোহারে অজ্ঝোহারে আপত্তি পাচিত্তিযস্স।>
      text <৮২৩>, <অনাপত্তি আবাধপচ্চযা অপরণ্ণং ৰিঞ্ঞাপেতি উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <৮২৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরো ব্রাহ্মণো নিব্বিট্ঠরাজভটো তঞ্ঞেৰ ভটপথং যাচিস্সামীতি সীসং নহাযিত্ৰা ভিক্খুনুপস্সযং নিস্সায রাজকুলং গচ্ছতি। অঞ্ঞতরা ভিক্খুনী কটাহে ৰচ্চং কত্ৰা তিরোকুট্টে ছড্ডেন্তী তস্স ব্রাহ্মণস্স মত্থকে আসুম্ভি। অথ খো সো ব্রাহ্মণো উজ্ঝাযতি খিয্যতি ৰিপাচেতি অস্সমণিযো ইমা মুণ্ডা বন্ধকিনিযো। কথঞ্হি নাম গূথকটাহং মত্থকে আসুম্ভিস্সন্তি ইমাসং উপস্সযং ঝাপেস্সামীতি উম্মুকং গহেত্ৰা উপস্সযং পৰিসতি। অঞ্ঞতরো উপাসকো উপস্সযা নিক্খমন্তো অদ্দস তং ব্রাহ্মণং উম্মুকং গহেত্ৰা উপস্সযং পৰিসন্তং। দিস্ৰান তং ব্রাহ্মণং এতদৰোচ কিস্স ত্ৰং ভো উম্মুকং গহেত্ৰা উপস্সযং পৰিসসীতি ইমা মং ভো মুণ্ডা বন্ধকিনিযো গূথকটাহং মত্থকে আসুম্ভিংসু। ইমাসং উপস্সযং ঝাপেস্সামীতি। গচ্ছ ভো ব্রাহ্মণ মঙ্গলং এতং। সহস্সং লচ্ছসি তঞ্চ ভটপথন্তি। অথ খো সো ব্রাহ্মণো সীসং নহাযিত্ৰা রাজকুলং গন্ত্ৰা সহস্সং অলত্থ তঞ্চ ভটপথং। অথ খো সো উপাসকো উপস্সযং পৰিসিত্ৰা ভিক্খুনীনং এতমত্থং আরোচেত্ৰা পরিভাসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো উচ্চারং তিরোকুট্টে ছড্ডেস্সন্তীতি…পে॰… সচ্চং কির ভিক্খৰে ভিক্খুনিযো উচ্চারং তিরোকুট্টে ছড্ডেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো উচ্চারং তিরোকুট্টে ছড্ডেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮২৫>, <যা পন ভিক্খুনী উচ্চারং ৰা পস্সাৰং ৰা সঙ্কারং ৰা ৰিঘাসং ৰা তিরোকুট্টে ৰা তিরোপাকারে ৰা ছড্ডেয্য ৰা ছড্ডাপেয্য ৰা পাচিত্তিযন্তি।>
      text <৮২৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <উচ্চারো নাম গূথো ৰুচ্চতি। পস্সাৰো নাম মুত্তং ৰুচ্চতি।>
      text <সঙ্কারং নাম কচৰরং ৰুচ্চতি।>
      text <ৰিঘাসং নাম চলকানি ৰা অট্ঠিকানি ৰা উচ্ছিট্ঠোদকং ৰা।>
      text <কুট্টো নাম তযো কুট্টা ইট্ঠকাকুট্টো সিলাকুট্টো দারুকুট্টো।>
      text <পাকারো নাম তযো পাকারা ইট্ঠকাপাকারো সিলাপাকারো দারুপাকারো।>
      text <তিরোকুট্টেতি কুট্টস্স পরতো। তিরোপাকারেতি পাকারস্স পরতো।>
      text <ছড্ডেয্যাতি সযং ছড্ডেতি আপত্তি পাচিত্তিযস্স।>
      text <ছড্ডাপেয্যাতি অঞ্ঞং আণাপেতি আপত্তি দুক্কটস্স। সকিং আণত্তা বহুকম্পি ছড্ডেতি আপত্তি পাচিত্তিযস্স।>
      text <৮২৭>, <অনাপত্তি ওলোকেত্ৰা ছড্ডেতি অৰল়ঞ্জে ছড্ডেতি উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <৮২৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরস্স ব্রাহ্মণস্স ভিক্খুনূপস্সযং নিস্সায যৰখেত্তং হোতি। ভিক্খুনিযো উচ্চারম্পি পস্সাৰম্পি সঙ্কারম্পি ৰিঘাসম্পি খেত্তে ছড্ডেন্তি। অথ খো সো ব্রাহ্মণো উজ্ঝাযতি খিয্যতি ৰিপাচেতি কথঞ্হি নাম ভিক্খুনিযো অম্হাকং যৰখেত্তং দূসেস্সন্তীতি অস্সোসুং খো ভিক্খুনিযো তস্স ব্রাহ্মণস্স উজ্ঝাযন্তস্স খিয্যন্তস্স ৰিপাচেন্তস্স। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো উচ্চারম্পি পস্সাৰম্পি সঙ্কারম্পি ৰিঘাসম্পি হরিতে ছড্ডেস্সন্তীতি…পে॰… সচ্চং কির ভিক্খৰে ভিক্খুনিযো উচ্চারম্পি পস্সাৰম্পি সঙ্কারম্পি ৰিঘাসম্পি হরিতে ছড্ডেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো উচ্চারম্পি পস্সাৰম্পি সঙ্কারম্পি ৰিঘাসম্পি হরিতে ছড্ডেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮২৯>, <যা পন ভিক্খুনী উচ্চারং ৰা পস্সাৰং ৰা সঙ্কারং ৰা ৰিঘাসং ৰা হরিতে ছড্ডেয্য ৰা ছড্ডাপেয্য ৰা পাচিত্তিযন্তি।>
      text <৮৩০>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <উচ্চারো নাম গূথো ৰুচ্চতি। পস্সাৰো নাম মুত্তং ৰুচ্চতি।>
      text <সঙ্কারং নাম কচৰরং ৰুচ্চতি।>
      text <ৰিঘাসং নাম চলকানি ৰা অট্ঠিকানি ৰা উচ্ছিট্ঠোদকং ৰা।>
      text <হরিতং নাম পুব্বণ্ণং অপরণ্ণং যং মনুস্সানং উপভোগপরিভোগং রোপিমং ।>
      text <ছড্ডেয্যাতি সযং ছড্ডেতি আপত্তি পাচিত্তিযস্স।>
      text <ছড্ডাপেয্যাতি অঞ্ঞং আণাপেতি আপত্তি দুক্কটস্স। সকিং আণত্তা বহুকম্পি ছড্ডেতি আপত্তি পাচিত্তিযস্স।>
      text <৮৩১>, <হরিতে হরিতসঞ্ঞা ছড্ডেতি ৰা ছড্ডাপেতি ৰা আপত্তি পাচিত্তিযস্স। হরিতে ৰেমতিকা ছড্ডেতি ৰা ছড্ডাপেতি ৰা আপত্তি পাচিত্তিযস্স । হরিতে অহরিতসঞ্ঞা ছড্ডেতি ৰা ছড্ডাপেতি ৰা আপত্তি পাচিত্তিযস্স।>
      text <অহরিতে হরিতসঞ্ঞা আপত্তি দুক্কটস্স। অহরিতে ৰেমতিকা আপত্তি দুক্কটস্স। অহরিতে অহরিতসঞ্ঞা অনাপত্তি।>
      text <৮৩২>, <অনাপত্তি ওলোকেত্ৰা ছড্ডেতি খেত্তমরিযাদে ছড্ডেতি সামিকে আপুচ্ছিত্ৰা অপলোকেত্ৰা ছড্ডেতি উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <৮৩৩>, <তেন সমযেন বুদ্ধো ভগৰা রাজগহে ৰিহরতি ৰেল়ুৰনে কলন্দকনিৰাপে। তেন খো পন সমযেন রাজগহে গিরগ্গসমজ্জো হোতি। ছব্বগ্গিযা ভিক্খুনিযো গিরগ্গসমজ্জং দস্সনায অগমংসু। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো নচ্চম্পি গীতম্পি ৰাদিতম্পি দস্সনায গচ্ছিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো নচ্চম্পি গীতম্পি ৰাদিতম্পি দস্সনায গচ্ছিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো নচ্চম্পি গীতম্পি ৰাদিতম্পি দস্সনায গচ্ছন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো নচ্চম্পি গীতম্পি ৰাদিতম্পি দস্সনায গচ্ছিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৩৪>, <যা পন ভিক্খুনী নচ্চং ৰা গীতং ৰা ৰাদিতং ৰা দস্সনায গচ্ছেয্য পাচিত্তিযন্তি।>
      text <৮৩৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <নচ্চং নাম যং কিঞ্চি নচ্চং। গীতং নাম যং কিঞ্চি গীতং। ৰাদিতং নাম যং কিঞ্চি ৰাদিতং।>
      text <৮৩৬>, <দস্সনায গচ্ছতি আপত্তি দুক্কটস্স। যত্থ ঠিতা পস্সতি ৰা সুণাতি ৰা আপত্তি পাচিত্তিযস্স। দস্সনূপচারং ৰিজহিত্ৰা পুনপ্পুনং পস্সতি ৰা সুণাতি ৰা আপত্তি পাচিত্তিযস্স। একমেকং দস্সনায গচ্ছতি আপত্তি দুক্কটস্স। যত্থ ঠিতা পস্সতি ৰা সুণাতি ৰা আপত্তি পাচিত্তিযস্স। দস্সনূপচারং ৰিজহিত্ৰা পুনপ্পুনং পস্সতি ৰা সুণাতি ৰা আপত্তি পাচিত্তিযস্স।>
      text <৮৩৭>, <অনাপত্তি আরামে ঠিতা পস্সতি ৰা সুণাতি ৰা ভিক্খুনিযা ঠিতোকাসং ৰা নিসিন্নোকাসং ৰা নিপন্নোকাসং ৰা আগন্ত্ৰা নচ্চন্তি ৰা গাযন্তি ৰা ৰাদেন্তি ৰা পটিপথং গচ্ছন্তী পস্সতি ৰা সুণাতি ৰা সতি করণীযে গন্ত্ৰা পস্সতি ৰা সুণাতি ৰা আপদাসু উম্মত্তিকায আদিকম্মিকাযাতি।>
      stand <দসমসিক্খাপদং নিট্ঠিতং।>
      stand <লসুণৰগ্গো পঠমো।>
  text <২ অন্ধকারৰগ্গো>
    text <১ পঠমসিক্খাপদং>
      text <৮৩৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভদ্দায কাপিলানিযা অন্তেৰাসিনিযা ভিক্খুনিযা ঞাতকো পুরিসো গামকা সাৰত্থিং অগমাসি কেনচিদেৰ করণীযেন। অথ খো সা ভিক্খুনী তেন পুরিসেন সদ্ধিং রত্তন্ধকারে অপ্পদীপে একেনেকা সন্তিট্ঠতিপি সল্লপতিপি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী রত্তন্ধকারে অপ্পদীপে পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপীতি…পে॰… সচ্চং কির ভিক্খৰে ভিক্খুনী রত্তন্ধকারে অপ্পদীপে পুরিসেন সদ্ধিং একেনেকা সন্তিট্ঠতিপি সল্লপতিপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী রত্তন্ধকারে অপ্পদীপে পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৩৯>, <যা পন ভিক্খুনী রত্তন্ধকারে অপ্পদীপে পুরিসেন সদ্ধিং একেনেকা সন্তিট্ঠেয্য ৰা সল্লপেয্য ৰা পাচিত্তিযন্তি।>
      text <৮৪০>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <রত্তন্ধকারেতি ওগ্গতে সূরিযে। অপ্পদীপেতি অনালোকে।>
      text <পুরিসো নাম মনুস্সপুরিসো ন যক্খো ন পেতো ন তিরচ্ছানগতো ৰিঞ্ঞূ পটিবলো সন্তিট্ঠিতুং সল্লপিতুং।>
      text <সদ্ধিন্তি একতো। একেনেকাতি পুরিসো চেৰ হোতি ভিক্খুনী চ।>
      text <সন্তিট্ঠেয্য ৰাতি পুরিসস্স হত্থপাসে তিট্ঠতি আপত্তি পাচিত্তিযস্স।>
      text <সল্লপেয্য ৰাতি পুরিসস্স হত্থপাসে ঠিতা সল্লপতি আপত্তি পাচিত্তিযস্স।>
      text <হত্থপাসং ৰিজহিত্ৰা সন্তিট্ঠতি ৰা সল্লপতি ৰা আপত্তি দুক্কটস্স। যক্খেন ৰা পেতেন ৰা পণ্ডকেন ৰা তিরচ্ছানগতমনুস্সৰিগ্গহেন ৰা সদ্ধিং সন্তিট্ঠতি ৰা সল্লপতি ৰা আপত্তি দুক্কটস্স।>
      text <৮৪১>, <অনাপত্তি যো কোচি ৰিঞ্ঞূ দুতিযো হোতি অরহোপেক্খা অঞ্ঞৰিহিতা সন্তিট্ঠতি ৰা সল্লপতি ৰা উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <৮৪২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভদ্দায কাপিলানিযা অন্তেৰাসিনিযা ভিক্খুনিযা ঞাতকো পুরিসো গামকা সাৰত্থিং অগমাসি কেনচিদেৰ করণীযেন। অথ খো সা ভিক্খুনী ভগৰতা পটিক্খিত্তং রত্তন্ধকারে অপ্পদীপে পুরিসেন সদ্ধিং একেনেকা সন্তিট্ঠিতুং সল্লপিতুন্তি তেনেৰ পুরিসেন সদ্ধিং পটিচ্ছন্নে ওকাসে একেনেকা সন্তিট্ঠতিপি সল্লপতিপি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী পটিচ্ছন্নে ওকাসে পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপীতি…পে॰… সচ্চং কির ভিক্খৰে ভিক্খুনী পটিচ্ছন্নে ওকাসে পুরিসেন সদ্ধিং একেনেকা সন্তিট্ঠতিপি সল্লপতিপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী পটিচ্ছন্নে ওকাসে পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৪৩>, <যা পন ভিক্খুনী পটিচ্ছন্নে ওকাসে পুরিসেন সদ্ধিং একেনেকা সন্তিট্ঠেয্য ৰা সল্লপেয্য ৰা পাচিত্তিযন্তি।>
      text <৮৪৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পটিচ্ছন্নো নাম ওকাসো কুট্টেন ৰা কৰাটেন ৰা কিলঞ্জেন ৰা সাণিপাকারেন ৰা রুক্খেন ৰা থম্ভেন ৰা কোত্থল়িযা ৰা যেন কেনচি পটিচ্ছন্নো হোতি।>
      text <পুরিসো নাম মনুস্সপুরিসো ন যক্খো ন পেতো ন তিরচ্ছানগতো ৰিঞ্ঞূ পটিবলো সন্তিট্ঠিতুং সল্লপিতুং।>
      text <সদ্ধিন্তি একতো। একেনেকাতি পুরিসো চেৰ হোতি ভিক্খুনী চ।>
      text <সন্তিট্ঠেয্য ৰাতি পুরিসস্স হত্থপাসে তিট্ঠতি আপত্তি পাচিত্তিযস্স।>
      text <সল্লপেয্য ৰাতি পুরিসস্স হত্থপাসে ঠিতা সল্লপতি আপত্তি পাচিত্তিযস্স।>
      text <হত্থপাসং ৰিজহিত্ৰা সন্তিট্ঠতি ৰা সল্লপতি ৰা আপত্তি দুক্কটস্স। যক্খেন ৰা পেতেন ৰা পণ্ডকেন ৰা তিরচ্ছানগতমনুস্সৰিগ্গহেন ৰা সদ্ধিং সন্তিট্ঠতি ৰা সল্লপতি ৰা আপত্তি দুক্কটস্স।>
      text <৮৪৫>, <অনাপত্তি যো কোচি ৰিঞ্ঞূ দুতিযো হোতি অরহোপেক্খা অঞ্ঞৰিহিতা সন্তিট্ঠতি ৰা সল্লপতি ৰা উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <৮৪৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভদ্দায কাপিলানিযা অন্তেৰাসিনিযা ভিক্খুনিযা ঞাতকো পুরিসো গামকা সাৰত্থিং অগমাসি কেনচিদেৰ করণীযেন। অথ খো সা ভিক্খুনী ভগৰতা পটিক্খিত্তং পটিচ্ছন্নে ওকাসে পুরিসেন সদ্ধিং একেনেকা সন্তিট্ঠিতুং সল্লপিতুন্তি তেনেৰ পুরিসেন সদ্ধিং অজ্ঝোকাসে একেনেকা সন্তিট্ঠতিপি সল্লপতিপি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী অজ্ঝোকাসে পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপীতি…পে॰… সচ্চং কির ভিক্খৰে ভিক্খুনী অজ্ঝোকাসে পুরিসেন সদ্ধিং একেনেকা সন্তিট্ঠতিপি সল্লপতিপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী অজ্ঝোকাসে পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৪৭>, <যা পন ভিক্খুনী অজ্ঝোকাসে পুরিসেন সদ্ধিং একেনেকা সন্তিট্ঠেয্য ৰা সল্লপেয্য ৰা পাচিত্তিযন্তি।>
      text <৮৪৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অজ্ঝোকাসো নাম অপ্পটিচ্ছন্নো হোতি কুট্টেন ৰা কৰাটেন ৰা কিলঞ্জেন ৰা সাণিপাকারেন ৰা রুক্খেন ৰা থম্ভেন ৰা কোত্থল়িযা ৰা যেন কেনচি অপ্পটিচ্ছন্নো হোতি।>
      text <পুরিসো নাম মনুস্সপুরিসো ন যক্খো ন পেতো ন তিরচ্ছানগতো ৰিঞ্ঞূ পটিবলো সন্তিট্ঠিতুং সল্লপিতুং।>
      text <সদ্ধিন্তি একতো। একেনেকাতি পুরিসো চেৰ হোতি ভিক্খুনী চ।>
      text <সন্তিট্ঠেয্য ৰাতি পুরিসস্স হত্থপাসে তিট্ঠতি আপত্তি পাচিত্তিযস্স।>
      text <সল্লপেয্য ৰাতি পুরিসস্স হত্থপাসে ঠিতা সল্লপতি আপত্তি পাচিত্তিযস্স।>
      text <হত্থপাসং ৰিজহিত্ৰা সন্তিট্ঠতি ৰা সল্লপতি ৰা আপত্তি দুক্কটস্স। যক্খেন ৰা পেতেন ৰা পণ্ডকেন ৰা তিরচ্ছাগতমনুস্সৰিগ্গহেন ৰা সদ্ধিং সন্তিট্ঠতি ৰা সল্লপতি ৰা আপত্তি দুক্কটস্স।>
      text <৮৪৯>, <অনাপত্তি যো কোচি ৰিঞ্ঞূ দুতিযো হোতি অরহোপেক্খা অঞ্ঞৰিহিতা সন্তিট্ঠতি ৰা সল্লপতি ৰা উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <৮৫০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী রথিকাযপি ব্যূহেপি সিঙ্ঘাটকেপি পুরিসেন সদ্ধিং একেনেকা সন্তিট্ঠতিপি সল্লপতিপি নিকণ্ণিকম্পি জপ্পেতি দুতিযিকম্পি ভিক্খুনিং উয্যোজেতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা রথিকাযপি ব্যূহেপি সিঙ্ঘাটকেপি পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপি নিকণ্ণিকম্পি জপ্পিস্সতি দুতিযিকম্পি ভিক্খুনিং উয্যোজেস্সতীতি…পে॰… সচ্চং কির ভিক্খৰে থুল্লনন্দা ভিক্খুনী রথিকাযপি ব্যূহেপি সিঙ্ঘাটকেপি পুরিসেন সদ্ধিং একেনেকা সন্তিট্ঠতিপি সল্লপতিপি নিকণ্ণিকম্পি জপ্পেতি দুতিযিকম্পি ভিক্খুনিং উয্যোজেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী রথিকাযপি ব্যূহেপি সিঙ্ঘাটকেপি পুরিসেন সদ্ধিং একেনেকা সন্তিট্ঠিস্সতিপি সল্লপিস্সতিপি নিকণ্ণিকম্পি জপ্পিস্সতি দুতিযিকম্পি ভিক্খুনিং উয্যোজেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৫১>, <যা পন ভিক্খুনী রথিকায ৰা ব্যূহে ৰা সিঙ্ঘাটকে ৰা পুরিসেন সদ্ধিং একেনেকা সন্তিট্ঠেয্য ৰা সল্লপেয্য ৰা নিকণ্ণিকং ৰা জপ্পেয্য দুতিযিকং ৰা ভিক্খুনিং উয্যোজেয্য পাচিত্তিযন্তি।>
      text <৮৫২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <রথিকা নাম রচ্ছা ৰুচ্চতি। ব্যূহং নাম যেনেৰ পৰিসন্তি তেনেৰ নিক্খমন্তি। সিঙ্ঘাটকো নাম চচ্চরং ৰুচ্চতি।>
      text <পুরিসো নাম মনুস্সপুরিসো ন যক্খো ন পেতো ন তিরচ্ছানগতো ৰিঞ্ঞূ পটিবলো সন্তিট্ঠিতুং সল্লপিতুং।>
      text <সদ্ধিন্তি একতো। একেনেকাতি পুরিসো চেৰ হোতি ভিক্খুনী চ।>
      text <সন্তিট্ঠেয্য ৰাতি পুরিসস্স হত্থপাসে তিট্ঠতি আপত্তি পাচিত্তিযস্স।>
      text <সল্লপেয্য ৰাতি পুরিসস্স হত্থপাসে ঠিতা সল্লপতি আপত্তি পাচিত্তিযস্স।>
      text <নিকণ্ণিকং ৰা জপ্পেয্যাতি পুরিসস্স উপকণ্ণকে আরোচেতি আপত্তি পাচিত্তিযস্স।>
      text <দুতিযিকং ৰা ভিক্খুনিং উয্যোজেয্যাতি অনাচারং আচরিতুকামা দুতিযিকম্পি ভিক্খুনিং উয্যোজেতি আপত্তি দুক্কটস্স। দস্সনূপচারং ৰা সৰনূপচারং ৰা ৰিজহন্তিযা আপত্তি দুক্কটস্স। ৰিজহিতে আপত্তি পাচিত্তিযস্স।>
      text <হত্থপাসং ৰিজহিত্ৰা সন্তিট্ঠতি ৰা সল্লপতি ৰা আপত্তি দুক্কটস্স। যক্খেন ৰা পেতেন ৰা পণ্ডকেন ৰা তিরচ্ছানগতমনুস্সৰিগ্গহেন ৰা সদ্ধিং সন্তিট্ঠতি ৰা সল্লপতি ৰা আপত্তি দুক্কটস্স।>
      text <৮৫৩>, <অনাপত্তি যো কোচি ৰিঞ্ঞূ দুতিযো হোতি অরহোপেক্খা অঞ্ঞৰিহিতা সন্তিট্ঠতি ৰা সল্লপতি ৰা ন অনাচারং আচরিতুকামা সতি করণীযে দুতিযিকং ভিক্খুনিং উয্যোজেতি উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <৮৫৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা ভিক্খুনী অঞ্ঞতরস্স কুলস্স কুলূপিকা হোতি নিচ্চভত্তিকা। অথ খো সা ভিক্খুনী পুব্বণ্হসমযং নিৰাসেত্ৰা পত্তচীৰরমাদায যেন তং কুলং তেনুপসঙ্কমি উপসঙ্কমিত্ৰা আসনে নিসীদিত্ৰা সামিকে অনাপুচ্ছা পক্কামি। তস্স কুলস্স দাসী ঘরং সম্মজ্জন্তী তং আসনং ভাজনন্তরিকায পক্খিপি। মনুস্সা তং আসনং অপস্সন্তা তং ভিক্খুনিং এতদৰোচুং কহং তং অয্যে আসনন্তি নাহং তং আৰুসো আসনং পস্সামীতি। দেথায্যে তং আসনন্তি পরিভাসিত্ৰা নিচ্চভত্তং পচ্ছিন্দিংসু। অথ খো তে মনুস্সা ঘরং সোধেন্তা তং আসনং ভাজনন্তরিকায পস্সিত্ৰা তং ভিক্খুনিং খমাপেত্ৰা নিচ্চভত্তং পট্ঠপেসুং। অথ খো সা ভিক্খুনী ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী পুরেভত্তং কুলানি উপসঙ্কমিত্ৰা আসনে নিসীদিত্ৰা সামিকে অনাপুচ্ছা পক্কমিস্সতীতি…পে॰… সচ্চং কির ভিক্খৰে ভিক্খুনী পুরেভত্তং কুলানি উপসঙ্কমিত্ৰা আসনে নিসীদিত্ৰা সামিকে অনাপুচ্ছা পক্কমতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী পুরেভত্তং কুলানি উপসঙ্কমিত্ৰা আসনে নিসীদিত্ৰা সামিকে অনাপুচ্ছা পক্কমিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৫৫>, <যা পন ভিক্খুনী পুরেভত্তং কুলানি উপসঙ্কমিত্ৰা আসনে নিসীদিত্ৰা সামিকে অনাপুচ্ছা পক্কমেয্য পাচিত্তিযন্তি।>
      text <৮৫৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পুরেভত্তং নাম অরুণুগ্গমনং উপাদায যাৰ মজ্ঝন্হিকা।>
      text <কুলং নাম চত্তারি কুলানি খত্তিযকুলং ব্রাহ্মণকুলং ৰেস্সকুলং সুদ্দকুলং। উপসঙ্কমিত্ৰাতি তত্থ গন্ত্ৰা।>
      text <আসনং নাম পল্লঙ্কস্স ওকাসো ৰুচ্চতি। নিসীদিত্ৰাতি তস্মিং নিসীদিত্ৰা।>
      text <সামিকে অনাপুচ্ছা পক্কমেয্যাতি যো তস্মিং কুলে মনুস্সো ৰিঞ্ঞূ তং অনাপুচ্ছা অনোৰস্সকং অতিক্কামেন্তিযা আপত্তি পাচিত্তিযস্স। অজ্ঝোকাসে উপচারং অতিক্কামেন্তিযা আপত্তি পাচিত্তিযস্স।>
      text <৮৫৭>, <অনাপুচ্ছিতে অনাপুচ্ছিতসঞ্ঞা পক্কমতি আপত্তি পাচিত্তিযস্স। অনাপুচ্ছিতে ৰেমতিকা পক্কমতি আপত্তি পাচিত্তিযস্স। অনাপুচ্ছিতে আপুচ্ছিতসঞ্ঞা পক্কমতি আপত্তি পাচিত্তিযস্স।>
      text <পল্লঙ্কস্স অনোকাসে আপত্তি দুক্কটস্স। আপুচ্ছিতে অনাপুচ্ছিতসঞ্ঞা আপত্তি দুক্কটস্স। আপুচ্ছিতে ৰেমতিকা আপত্তি দুক্কটস্স। আপুচ্ছিতে আপুচ্ছিতসঞ্ঞা অনাপত্তি।>
      text <৮৫৮>, <অনাপত্তি আপুচ্ছা গচ্ছতি অসংহারিমে গিলানায আপদাসু উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <৮৫৯>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী পচ্ছাভত্তং কুলানি উপসঙ্কমিত্ৰা সামিকে অনাপুচ্ছা আসনে অভিনিসীদতিপি অভিনিপজ্জতিপি। মনুস্সা থুল্লনন্দং ভিক্খুনিং হিরীযমানা আসনে নেৰ অভিনিসীদন্তি ন অভিনিপজ্জন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা পচ্ছাভত্তং কুলানি উপসঙ্কমিত্ৰা সামিকে অনাপুচ্ছা আসনে অভিনিসীদিস্সতিপি অভিনিপজ্জিস্সতিপীতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা পচ্ছাভত্তং কুলানি উপসঙ্কমিত্ৰা সামিকে অনাপুচ্ছা আসনে অভিনিসীদিস্সতিপি অভিনিপজ্জিস্সতিপীতি…পে॰… সচ্চং কির ভিক্খৰে থুল্লনন্দা ভিক্খুনী পচ্ছাভত্তং কুলানি উপসঙ্কমিত্ৰা সামিকে অনাপুচ্ছা আসনে অভিনিসীদতিপি অভিনিপজ্জতিপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী পচ্ছাভত্তং কুলানি উপসঙ্কমিত্ৰা সামিকে অনাপুচ্ছা আসনে অভিনিসীদিস্সতিপি অভিনিপজ্জিস্সতিপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৬০>, <যা পন ভিক্খুনী পচ্ছাভত্তং কুলানি উপসঙ্কমিত্ৰা সামিকে অনাপুচ্ছা আসনে অভিনিসীদেয্য ৰা অভিনিপজ্জেয্য ৰা পাচিত্তিযন্তি।>
      text <৮৬১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পচ্ছাভত্তং নাম মজ্ঝন্হিকে ৰীতিৰত্তে যাৰ অত্থঙ্গতে সূরিযে।>
      text <কুলং নাম চত্তারি কুলানি খত্তিযকুলং ব্রাহ্মণকুলং ৰেস্সকুলং সুদ্দকুলং। উপসঙ্কমিত্ৰাতি তত্থ গন্ত্ৰা।>
      text <সামিকে অনাপুচ্ছাতি যো তস্মিং কুলে মনুস্সো সামিকো দাতুং তং অনাপুচ্ছা।>
      text <আসনং নাম পল্লঙ্কস্স ওকাসো ৰুচ্চতি।>
      text <অভিনিসীদেয্যাতি তস্মিং অভিনিসীদতি আপত্তি পাচিত্তিযস্স।>
      text <অভিনিপজ্জেয্যাতি তস্মিং অভিনিপজ্জতি আপত্তি পাচিত্তিযস্স।>
      text <৮৬২>, <অনাপুচ্ছিতে অনাপুচ্ছিতসঞ্ঞা আসনে অভিনিসীদতি ৰা অভিনিপজ্জতি ৰা আপত্তি পাচিত্তিযস্স। অনাপুচ্ছিতে ৰেমতিকা আসনে অভিনিসীদতি ৰা অভিনিপজ্জতি ৰা আপত্তি পাচিত্তিযস্স। অনাপুচ্ছিতে আপুচ্ছিতসঞ্ঞা আসনে অভিনিসীদতি ৰা অভিনিপজ্জতি ৰা আপত্তি পাচিত্তিযস্স।>
      text <পল্লঙ্কস্স অনোকাসে আপত্তি দুক্কটস্স। আপুচ্ছিতে অনাপুচ্ছিতসঞ্ঞা আপত্তি দুক্কটস্স । আপুচ্ছিতে ৰেমতিকা আপত্তি দুক্কটস্স। আপুচ্ছিতে আপুচ্ছিতসঞ্ঞা অনাপত্তি।>
      text <৮৬৩>, <অনাপত্তি আপুচ্ছা আসনে অভিনিসীদতি ৰা অভিনিপজ্জতি ৰা ধুৰপঞ্ঞত্তে গিলানায আপদাসু উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <৮৬৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন সম্বহুলা ভিক্খুনিযো কোসলেসু জনপদে সাৰত্থিং গচ্ছন্তিযো সাযং অঞ্ঞতরং গামং উপগন্ত্ৰা অঞ্ঞতরং ব্রাহ্মণকুলং উপসঙ্কমিত্ৰা ওকাসং যাচিংসু। অথ খো সা ব্রাহ্মণী তা ভিক্খুনিযো এতদৰোচ আগমেথ অয্যে যাৰ ব্রাহ্মণো আগচ্ছতীতি। ভিক্খুনিযো যাৰ ব্রাহ্মণো আগচ্ছতীতি সেয্যং সন্থরিত্ৰা একচ্চা নিসীদিংসু একচ্চা নিপজ্জিংসু। অথ খো সো ব্রাহ্মণো রত্তিং আগন্ত্ৰা তং ব্রাহ্মণিং এতদৰোচ কা ইমাতি ভিক্খুনিযো অয্যাতি। নিক্কড্ঢথ ইমা মুণ্ডা বন্ধকিনিযোতি ঘরতো নিক্কড্ঢাপেসি। অথ খো তা ভিক্খুনিযো সাৰত্থিং গন্ত্ৰা ভিক্খুনীনং এতমত্থং আরোচেসুং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ৰিকালে কুলানি উপসঙ্কমিত্ৰা সামিকে অনাপুচ্ছা সেয্যং সন্থরিত্ৰা অভিনিসীদিস্সন্তিপি অভিনিপজ্জিস্সন্তিপীতি…পে॰… সচ্চং কির ভিক্খৰে ভিক্খুনিযো ৰিকালে কুলানি উপসঙ্কমিত্ৰা সামিকে অনাপুচ্ছা সেয্যং সন্থরিত্ৰা অভিনিসীদন্তিপি অভিনিপজ্জন্তিপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ৰিকালে কুলানি উপসঙ্কমিত্ৰা সামিকে অনাপুচ্ছা সেয্যং সন্থরিত্ৰা অভিনিসীদিস্সন্তিপি অভিনিপজ্জিস্সন্তিপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৬৫>, <যা পন ভিক্খুনী ৰিকালে কুলানি উপসঙ্কমিত্ৰা সামিকে অনাপুচ্ছা সেয্যং সন্থরিত্ৰা ৰা সন্থরাপেত্ৰা ৰা অভিনিসীদেয্য ৰা অভিনিপজ্জেয্য ৰা পাচিত্তিযন্তি।>
      text <৮৬৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ৰিকালো নাম অত্থঙ্গতে সূরিযে যাৰ অরুণুগ্গমনা।>
      text <কুলং নাম চত্তারি কুলানি খত্তিযকুলং ব্রাহ্মণকুলং ৰেস্সকুলং সুদ্দকুলং। উপসঙ্কমিত্ৰাতি তত্থ গন্ত্ৰা।>
      text <সামিকে অনাপুচ্ছাতি যো তস্মিং কুলে মনুস্সো সামিকো দাতুং তং অনাপুচ্ছা।>
      text <সেয্যং নাম অন্তমসো পণ্ণসন্থারোপি। সন্থরিত্ৰাতি সযং সন্থরিত্ৰা। সন্থরাপেত্ৰাতি অঞ্ঞং সন্থরাপেত্ৰা। অভিনিসীদেয্যাতি তস্মিং অভিনিসীদতি আপত্তি পাচিত্তিযস্স। অভিনিপজ্জেয্যাতি তস্মিং অভিনিপজ্জতি আপত্তি পাচিত্তিযস্স।>
      text <৮৬৭>, <অনাপুচ্ছিতে অনাপুচ্ছিতসঞ্ঞা সেয্যং সন্থরিত্ৰা ৰা সন্থরাপেত্ৰা ৰা অভিনিসীদতি ৰা অভিনিপজ্জতি ৰা আপত্তি পাচিত্তিযস্স। অনাপুচ্ছিতে ৰেমতিকা সেয্যং সন্থরিত্ৰা ৰা সন্থরাপেত্ৰা ৰা অভিনিসীদতি ৰা অভিনিপজ্জতি ৰা আপত্তি পাচিত্তিযস্স। অনাপুচ্ছিতে আপুচ্ছিতসঞ্ঞা সেয্যং সন্থরিত্ৰা ৰা সন্থরাপেত্ৰা ৰা অভিনিসীদতি ৰা অভিনিপজ্জতি ৰা আপত্তি পাচিত্তিযস্স।>
      text <আপুচ্ছিতে অনাপুচ্ছিতসঞ্ঞা আপত্তি দুক্কটস্স। আপুচ্ছিতে ৰেমতিকা আপত্তি দুক্কটস্স। আপুচ্ছিতে আপুচ্ছিতসঞ্ঞা অনাপত্তি।>
      text <৮৬৮>, <অনাপত্তি আপুচ্ছা সেয্যং সন্থরিত্ৰা ৰা সন্থরাপেত্ৰা ৰা অভিনিসীদতি ৰা অভিনিপজ্জতি ৰা গিলানায আপদাসু উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <৮৬৯>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভদ্দায কাপিলানিযা অন্তেৰাসিনী ভিক্খুনী ভদ্দং কাপিলানিং সক্কচ্চং উপট্ঠেতি। ভদ্দা কাপিলানী ভিক্খুনিযো এতদৰোচ অযং মং অয্যে ভিক্খুনী সক্কচং উপট্ঠেতি ইমিস্সাহং চীৰরং দস্সামীতি। অথ খো সা ভিক্খুনী দুগ্গহিতেন দূপধারিতেন পরং উজ্ঝাপেসি অহং কিরায্যে অয্যং ন সক্কচ্চং উপট্ঠেমি ন কির মে অয্যা চীৰরং দস্সতীতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী দুগ্গহিতেন দূপধারিতেন পরং উজ্ঝাপেস্সতীতি…পে॰… সচ্চং কির ভিক্খৰে ভিক্খুনী দুগ্গহিতেন দূপধারিতেন পরং উজ্ঝাপেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী দুগ্গহিতেন দূপধারিতেন পরং উজ্ঝাপেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৭০>, <যা পন ভিক্খুনী দুগ্গহিতেন দূপধারিতেন পরং উজ্ঝাপেয্য পাচিত্তিযন্তি।>
      text <৮৭১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <দুগ্গহিতেনাতি অঞ্ঞথা গহিতেন ।>
      text <দূপধারিতেনাতি অঞ্ঞথা উপধারিতেন।>
      text <পরন্তি উপসম্পন্নং উজ্ঝাপেতি আপত্তি পাচিত্তিযস্স।>
      text <৮৭২>, <উপসম্পন্নায উপসম্পন্নসঞ্ঞা উজ্ঝাপেতি আপত্তি পাচিত্তিযস্স। উপসম্পন্নায ৰেমতিকা উজ্ঝাপেতি আপত্তি পাচিত্তিযস্স। উপসম্পন্নায অনুপসম্পন্নসঞ্ঞা উজ্ঝাপেতি আপত্তি পাচিত্তিযস্স।>
      text <অনুপসম্পন্নং উজ্ঝাপেতি আপত্তি দুক্কটস্স। অনুপসম্পন্নায উপসম্পন্নসঞ্ঞা আপত্তি দুক্কটস্স। অনুপসম্পন্নায ৰেমতিকা আপত্তি দুক্কটস্স। অনুপসম্পন্নায অনুপসম্পন্নসঞ্ঞা আপত্তি দুক্কটস্স।>
      text <৮৭৩>, <অনাপত্তি উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <৮৭৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো অত্তনো ভণ্ডকং অপস্সন্তিযো চণ্ডকাল়িং ভিক্খুনিং এতদৰোচুং অপায্যে অম্হাকং ভণ্ডকং পস্সেয্যাসীতি চণ্ডকাল়ী ভিক্খুনী উজ্ঝাযতি খিয্যতি ৰিপাচেতি অহমেৰ নূন চোরী অহমেৰ নূন অলজ্জিনী যা অয্যাযো অত্তনো ভণ্ডকং অপস্সন্তিযো তা মং এৰমাহংসু অপায্যে অম্হাকং ভণ্ডকং পস্সেয্যাসীতি সচাহং অয্যে তুম্হাকং ভণ্ডকং গণ্হামি অস্সমণী হোমি ব্রহ্মচরিযা চৰামি নিরযং উপপজ্জামি যা পন মং অভূতেন এৰমাহ সাপি অস্সমণী হোতু ব্রহ্মচরিযা চৰতু নিরযং উপপজ্জতূতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা চণ্ডকাল়ী অত্তানম্পি পরম্পি নিরযেনপি ব্রহ্মচরিযেনপি অভিসপিস্সতীতি…পে॰… সচ্চং কির ভিক্খৰে চণ্ডকাল়ী ভিক্খুনী অত্তানম্পি পরম্পি নিরযেনপি ব্রহ্মচরিযেনপি অভিসপতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে চণ্ডকাল়ী ভিক্খুনী অত্তানম্পি পরম্পি নিরযেনপি ব্রহ্মচরিযেনপি অভিসপিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৭৫>, <যা পন ভিক্খুনী অত্তানং ৰা পরং ৰা নিরযেন ৰা ব্রহ্মচরিযেন ৰা অভিসপেয্য পাচিত্তিয্যন্তি।>
      text <৮৭৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অত্তানন্তি পচ্চত্তং। পরন্তি উপসম্পন্নং। নিরযেন ৰা ব্রহ্মচরিযেন ৰা অভিসপতি আপত্তি পাচিত্তিযস্স।>
      text <৮৭৭>, <উপসম্পন্নায উপসম্পন্নসঞ্ঞা নিরযেন ৰা ব্রহ্মচরিযেন ৰা অভিসপতি আপত্তি পাচিত্তিযস্স। উপসম্পন্নায ৰেমতিকা নিরযেন ৰা ব্রহ্মচরিযেন ৰা অভিসপতি আপত্তি পাচিত্তিযস্স। উপসম্পন্নায অনুপসম্পন্নসঞ্ঞা নিরযেন ৰা ব্রহ্মচরিযেন ৰা অভিসপতি আপত্তি পাচিত্তিযস্স।>
      text <তিরচ্ছানযোনিযা ৰা পেত্তিৰিসযেন ৰা মনুস্সদোভগ্গেন ৰা অভিসপতি আপত্তি দুক্কটস্স। অনুপসম্পন্নং অভিসপতি আপত্তি দুক্কটস্স। অনুপসম্পন্নায উপসম্পন্নসঞ্ঞা আপত্তি দুক্কটস্স। অনুপসম্পন্নায ৰেমতিকা আপত্তি দুক্কটস্স। অনুপসম্পন্নায অনুপসম্পন্নসঞ্ঞা আপত্তি দুক্কটস্স।>
      text <৮৭৮>, <অনাপত্তি অত্থপুরেক্খারায ধম্মপুরেক্খারায অনুসাসনিপুরেক্খারায উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <৮৭৯>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন চণ্ডকাল়ী ভিক্খুনী ভিক্খুনীহি সদ্ধিং ভণ্ডিত্ৰা অত্তানং ৰধিত্ৰা ৰধিত্ৰা রোদতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা চণ্ডকাল়ী অত্তানং ৰধিত্ৰা ৰধিত্ৰা রোদিস্সতীতি…পে॰… সচ্চং কির ভিক্খৰে চণ্ডকাল়ী ভিক্খুনী অত্তানং ৰধিত্ৰা ৰধিত্ৰা রোদতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে চণ্ডকাল়ী ভিক্খুনী অত্তানং ৰধিত্ৰা ৰধিত্ৰা রোদিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৮০>, <যা পন ভিক্খুনী অত্তানং ৰধিত্ৰা ৰধিত্ৰা রোদেয্য পাচিত্তিযন্তি।>
      text <৮৮১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অত্তানন্তি পচ্চত্তং। ৰধিত্ৰা ৰধিত্ৰা রোদতি আপত্তি পাচিত্তিযস্স। ৰধতি ন রোদতি আপত্তি দুক্কটস্স। রোদতি ন ৰধতি আপত্তি দুক্কটস্স।>
      text <৮৮২>, <অনাপত্তি ঞাতিব্যসনেন ৰা ভোগব্যসনেন ৰা রোগব্যসনেন ৰা ফুট্ঠা রোদতি ন ৰধতি উম্মত্তিকায আদিকম্মিকাযাতি।>
      stand <দসমসিক্খাপদং নিট্ঠিতং।>
      stand <অন্ধকারৰগ্গো দুতিযো।>
  text <৩ নগ্গৰগ্গো>
    text <১ পঠমসিক্খাপদং>
      text <৮৮৩>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন সম্বহুলা ভিক্খুনিযো অচিরৰতিযা নদিযা ৰেসিযাহি সদ্ধিং নগ্গা একতিত্থে নহাযন্তি। ৰেসিযা তা ভিক্খুনিযো উপ্পণ্ডেসুং কিং নু খো নাম তুম্হাকং অয্যে দহরানং ব্রহ্মচরিযং চিণ্ণেন ননু নাম কামা পরিভুঞ্জিতব্বা যদা জিণ্ণা ভৰিস্সথ তদা ব্রহ্মচরিযং চরিস্সথ। এৰং তুম্হাকং উভো অত্থা পরিগ্গহিতা ভৰিস্সন্তীতি। ভিক্খুনিযো ৰেসিযাহি উপ্পণ্ডিযমানা মঙ্কূ অহেসুং। অথ খো তা ভিক্খুনিযো উপস্সযং গন্ত্ৰা ভিক্খুনীনং এতমত্থং আরোচেসুং। ভিক্খুনিযো ভিক্খূনং এতমত্থং আরোচেসুং। ভিক্খূ ভগৰতো এতমত্থং আরোচেসুং। অথ খো ভগৰা এতস্মিং নিদানে এতস্মিং পকরণে ধম্মিং কথং কত্ৰা ভিক্খূ আমন্তেসি তেন হি ভিক্খৰে ভিক্খুনীনং সিক্খাপদং পঞ্ঞপেস্সামি দস অত্থৰসে পটিচ্চ সঙ্ঘসুট্ঠুতায…পে॰… ৰিনযানুগ্গহায। এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৮৪>, <যা পন ভিক্খুনী নগ্গা নহাযেয্য পাচিত্তিযন্তি।>
      text <৮৮৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <নগ্গা নহাযেয্যাতি অনিৰত্থা ৰা অপারুতা ৰা নহাযতি পযোগে দুক্কটং। নহানপরিযোসানে আপত্তি পাচিত্তিযস্স।>
      text <৮৮৬>, <অনাপত্তি অচ্ছিন্নচীৰরিকায ৰা নট্ঠচীৰরিকায ৰা আপদাসু উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <৮৮৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভগৰতা ভিক্খুনীনং উদকসাটিকা অনুঞ্ঞাতা হোতি । ছব্বগ্গিযা ভিক্খুনিযো ভগৰতা উদকসাটিকা অনুঞ্ঞাতাতি অপ্পমাণিকাযো উদকসাটিকাযো ধারেসুং । পুরতোপি পচ্ছতোপি আকড্ঢন্তা আহিণ্ডন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো অপ্পমাণিকাযো উদকসাটিকাযো ধারেস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো অপ্পমাণিকাযো উদকসাটিকাযো ধারেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো অপ্পমাণিকাযো উদকসাটিকাযো ধারেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৮৮>, <উদকসাটিকং পন ভিক্খুনিযা কারযমানায পমাণিকা কারেতব্বা। তত্রিদং পমাণং দীঘসো চতস্সো ৰিদত্থিযো সুগতৰিদত্থিযা তিরিযং দ্ৰে ৰিদত্থিযো। তং অতিক্কামেন্তিযা ছেদনকং পাচিত্তিযন্তি।>
      text <৮৮৯>, <উদকসাটিকা নাম যায নিৰত্থা নহাযতি।>
      text <কারযমানাযাতি করোন্তিযা ৰা কারাপেন্তিযা ৰা।>
      text <পমাণিকা কারেতব্বা। তত্রিদং পমাণং দীঘসো চতস্সো ৰিদত্থিযো সুগতৰিদত্থিযা তিরিযং দ্ৰে ৰিদত্থিযো। তং অতিক্কামেত্ৰা করোতি ৰা কারাপেতি ৰা পযোগে দুক্কটং। পটিলাভেন ছিন্দিত্ৰা পাচিত্তিযং দেসেতব্বং।>
      text <৮৯০>, <অত্তনা ৰিপ্পকতং অত্তনা পরিযোসাপেতি আপত্তি পাচিত্তিযস্স । অত্তনা ৰিপ্পকতং পরেহি পরিযোসাপেতি আপত্তি পাচিত্তিযস্স। পরেহি ৰিপ্পকতং অত্তনা পরিযোসাপেতি আপত্তি পাচিত্তিযস্স। পরেহি ৰিপ্পকতং পরেহি পরিযোসাপেতি আপত্তি পাচিত্তিযস্স।>
      text <অঞ্ঞস্সত্থায করোতি ৰা কারাপেতি ৰা আপত্তি দুক্কটস্স। অঞ্ঞেন কতং পটিলভিত্ৰা পরিভুঞ্জতি আপত্তি দুক্কটস্স।>
      text <৮৯১>, <অনাপত্তি পমাণিকং করোতি ঊনকং করোতি অঞ্ঞেন কতং পমাণাতিক্কন্তং পটিলভিত্ৰা ছিন্দিত্ৰা পরিভুঞ্জতি ৰিতানং ৰা ভূমত্থরণং ৰা সাণিপাকারং ৰা ভিসিং ৰা বিব্বোহনং ৰা করোতি উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <৮৯২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরিস্সা ভিক্খুনিযা মহগ্ঘে চীৰরদুস্সে চীৰরং দুক্কটং হোতি দুস্সিব্বিতং। থুল্লনন্দা ভিক্খুনী তং ভিক্খুনিং এতদৰোচ সুন্দরং খো ইদং তে অয্যে চীৰরদুস্সং চীৰরঞ্চ খো দুক্কটং দুস্সিব্বিতন্তি। ৰিসিব্বেমি অয্যে সিব্বিস্সসীতি আমায্যে সিব্বিস্সামীতি। অথ খো সা ভিক্খুনী তং চীৰরং ৰিসিব্বেত্ৰা থুল্লনন্দায ভিক্খুনিযা অদাসি। থুল্লনন্দা ভিক্খুনী সিব্বিস্সামি সিব্বিস্সামীতি নেৰ সিব্বতি ন সিব্বাপনায উস্সুক্কং করোতি। অথ খো সা ভিক্খুনী ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা ভিক্খুনিযা চীৰরং ৰিসিব্বাপেত্ৰা নেৰ সিব্বিস্সতি ন সিব্বাপনায উস্সুক্কং করিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী ভিক্খুনিযা চীৰরং ৰিসিব্বাপেত্ৰা নেৰ সিব্বতি ন সিব্বাপনায উস্সুক্কং করোতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী ভিক্খুনিযা চীৰরং ৰিসিব্বাপেত্ৰা নেৰ সিব্বিস্সতি ন সিব্বাপনায উস্সুক্কং করিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৯৩>, <যা পন ভিক্খুনী ভিক্খুনিযা চীৰরং ৰিসিব্বেত্ৰা ৰা ৰিসিব্বাপেত্ৰা ৰা সা পচ্ছা অনন্তরাযিকিনী নেৰ সিব্বেয্য ন সিব্বাপনায উস্সুক্কং করেয্য অঞ্ঞত্র চতূহপঞ্চাহা পাচিত্তিযন্তি।>
      text <৮৯৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুনিযাতি অঞ্ঞায ভিক্খুনিযা।>
      text <চীৰরং নাম ছন্নং চীৰরানং অঞ্ঞতরং চীৰরং।>
      text <ৰিসিব্বেত্ৰাতি সযং ৰিসিব্বেত্ৰা। ৰিসিব্বাপেত্ৰাতি অঞ্ঞং ৰিসিব্বাপেত্ৰা।>
      text <সা পচ্ছা অনন্তরাযিকিনীতি অসতি অন্তরাযে।>
      text <নেৰ সিব্বেয্যাতি ন সযং সিব্বেয্য। ন সিব্বাপনায উস্সুক্কং করেয্যাতি ন অঞ্ঞং আণাপেয্য।>
      text <অঞ্ঞত্র চতূহপঞ্চাহাতি ঠপেত্ৰা চতূহপঞ্চাহং। নেৰ সিব্বিস্সামি ন সিব্বাপনায উস্সুক্কং করিস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <৮৯৫>, <উপসম্পন্নায উপসম্পন্নসঞ্ঞা চীৰরং ৰিসিব্বেত্ৰা ৰা ৰিসিব্বাপেত্ৰা ৰা সা পচ্ছা অনন্তরাযিকিনী নেৰ সিব্বতি ন সিব্বাপনায উস্সুক্কং করোতি অঞ্ঞত্র চতূহপঞ্চাহা আপত্তি পাচিত্তিযস্স। উপসম্পন্নায ৰেমতিকা চীৰরং ৰিসিব্বেত্ৰা ৰা ৰিসিব্বাপেত্ৰা ৰা সা পচ্ছা অনন্তরাযিকিনী নেৰ সিব্বতি ন সিব্বাপনায উস্সুক্কং করোতি অঞ্ঞত্র চতূহপঞ্চাহা আপত্তি পাচিত্তিযস্স। উপসম্পন্নায অনুপসম্পন্নসঞ্ঞা চীৰরং ৰিসিব্বেত্ৰা ৰা ৰিসিব্বাপেত্ৰা ৰা সা পচ্ছা অনন্তরাযিকিনী নেৰ সিব্বতি ন সিব্বাপনায উস্সুক্কং করোতি অঞ্ঞত্র চতূহপঞ্চাহা আপত্তি পাচিত্তিযস্স।>
      text <অঞ্ঞং পরিক্খারং ৰিসিব্বেত্ৰা ৰা ৰিসিব্বাপেত্ৰা ৰা সা পচ্ছা অনন্তরাযিকিনী নেৰ সিব্বতি ন সিব্বাপনায উস্সুক্কং করোতি অঞ্ঞত্র চতূহপঞ্চাহা আপত্তি দুক্কটস্স । অনুপসম্পন্নায চীৰরং ৰা অঞ্ঞং ৰা পরিক্খারং ৰিসিব্বেত্ৰা ৰা ৰিসিব্বাপেত্ৰা ৰা সা পচ্ছা অনন্তরাযিকিনী নেৰ সিব্বতি ন সিব্বাপনায উস্সুক্কং করোতি অঞ্ঞত্র চতূহপঞ্চাহা আপত্তি দুক্কটস্স। অনুপসম্পন্নায উপসম্পন্নসঞ্ঞা আপত্তি দুক্কটস্স। অনুপসম্পন্নায ৰেমতিকা আপত্তি দুক্কটস্স। অনুপসম্পন্নায অনুপসম্পন্নসঞ্ঞা আপত্তি দুক্কটস্স।>
      text <৮৯৬>, <অনাপত্তি সতি অন্তরাযে পরিযেসিত্ৰা ন লভতি করোন্তী চতূহপঞ্চাহং অতিক্কামেতি গিলানায আপদাসু উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <৮৯৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো ভিক্খুনীনং হত্থে চীৰরং নিক্খিপিত্ৰা সন্তরুত্তরেন জনপদচারিকং পক্কমন্তি। তানি চীৰরানি চিরং নিক্খিত্তানি কণ্ণকিতানি হোন্তি। তানি ভিক্খুনিযো ওতাপেন্তি। ভিক্খুনিযো তা ভিক্খুনিযো এতদৰোচুং কস্সিমানি অয্যে চীৰরানি কণ্ণকিতানীতি অথ খো তা ভিক্খুনিযো ভিক্খুনীনং এতমত্থং আরোচেসুং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ভিক্খুনীনং হত্থে চীৰরং নিক্খিপিত্ৰা সন্তরুত্তরেন জনপদচারিকং পক্কমিস্সন্তীতি…পে॰… সচ্চং কির ভিক্খৰে ভিক্খুনিযো ভিক্খুনীনং হত্থে চীৰরং নিক্খিপিত্ৰা সন্তরুত্তরেন জনপদচারিকং পক্কমন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ভিক্খুনীনং হত্থে চীৰরং নিক্খিপিত্ৰা সন্তরুত্তরেন জনপদচারিকং পক্কমিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৮৯৮>, <যা পন ভিক্খুনী পঞ্চাহিকং সঙ্ঘাটিচারং অতিক্কামেয্য পাচিত্তিযন্তি।>
      text <৮৯৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পঞ্চাহিকং সঙ্ঘাটিচারং অতিক্কামেয্যাতি পঞ্চমং দিৰসং পঞ্চ চীৰরানি নেৰ নিৰাসেতি ন পারুপতি ন ওতাপেতি পঞ্চমং দিৰসং অতিক্কামেতি আপত্তি পাচিত্তিযস্স।>
      text <৯০০>, <পঞ্চাহাতিক্কন্তে অতিক্কন্তসঞ্ঞা আপত্তি পাচিত্তিযস্স। পঞ্চাহাতিক্কন্তে ৰেমতিকা আপত্তি পাচিত্তিযস্স। পঞ্চাহাতিক্কন্তে অনতিক্কন্তসঞ্ঞা আপত্তি পাচিত্তিযস্স।>
      text <পঞ্চাহানতিক্কন্তে অতিক্কন্তসঞ্ঞা আপত্তি দুক্কটস্স। পঞ্চাহানতিক্কন্তে ৰেমতিকা আপত্তি দুক্কটস্স। পঞ্চাহানতিক্কন্তে অনতিক্কন্তসঞ্ঞা অনাপত্তি।>
      text <৯০১>, <অনাপত্তি পঞ্চমং দিৰসং পঞ্চ চীৰরানি নিৰাসেতি ৰা পারুপতি ৰা ওতাপেতি ৰা গিলানায আপদাসু উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <৯০২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা ভিক্খুনী পিণ্ডায চরিত্ৰা অল্লচীৰরং পত্থরিত্ৰা ৰিহারং পাৰিসি। অঞ্ঞতরা ভিক্খুনী তং চীৰরং পারুপিত্ৰা গামং পিণ্ডায পাৰিসি। সা নিক্খমিত্ৰা ভিক্খুনিযো পুচ্ছি অপায্যে ময্হং চীৰরং পস্সেয্যাথাতি ভিক্খুনিযো তস্সা ভিক্খুনিযা এতমত্থং আরোচেসুং। অথ খো সা ভিক্খুনী উজ্ঝাযতি খিয্যতি ৰিপাচেতি কথঞ্হি নাম ভিক্খুনী ময্হং চীৰরং অনাপুচ্ছা পারুপিস্সতীতি অথ খো সা ভিক্খুনী ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী ভিক্খুনিযা চীৰরং অনাপুচ্ছা পারুপিস্সতীতি…পে॰… সচ্চং কির ভিক্খৰে ভিক্খুনী ভিক্খুনিযা চীৰরং অনাপুচ্ছা পারুপতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী ভিক্খুনিযা চীৰরং অনাপুচ্ছা পারুপিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯০৩>, <যা পন ভিক্খুনী চীৰরসঙ্কমনীযং ধারেয্য পাচিত্তিযন্তি।>
      text <৯০৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <চীৰরসঙ্কমনীযং নাম উপসম্পন্নায পঞ্চন্নং চীৰরানং অঞ্ঞতরং চীৰরং তস্সা ৰা অদিন্নং তং ৰা অনাপুচ্ছা নিৰাসেতি ৰা পারুপতি ৰা আপত্তি পাচিত্তিযস্স।>
      text <৯০৫>, <উপসম্পন্নায উপসম্পন্নসঞ্ঞা চীৰরসঙ্কমনীযং ধারেতি আপত্তি পাচিত্তিযস্স। উপসম্পন্নায ৰেমতিকা চীৰরসঙ্কমনীযং ধারেতি আপত্তি পাচিত্তিযস্স। উপসম্পন্নায অনুপসম্পন্নসঞ্ঞা চীৰরসঙ্কমনীযং ধারেতি আপত্তি পাচিত্তিযস্স ।>
      text <অনুপসম্পন্নায চীৰরসঙ্কমনীযং ধারেতি আপত্তি দুক্কটস্স। অনুপসম্পন্নায উপসম্পন্নসঞ্ঞা আপত্তি দুক্কটস্স। অনুপসম্পন্নায ৰেমতিকা আপত্তি দুক্কটস্স। অনুপসম্পন্নায অনুপসম্পন্নসঞ্ঞা আপত্তি দুক্কটস্স।>
      text <৯০৬>, <অনাপত্তি সা ৰা দেতি তং ৰা আপুচ্ছা নিৰাসেতি ৰা পারুপতি ৰা অচ্ছিন্নচীৰরিকায নট্ঠচীৰরিকায আপদাসু উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <৯০৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দায ভিক্খুনিযা উপট্ঠাককুলং থুল্লনন্দং ভিক্খুনিং এতদৰোচ ভিক্খুনিসঙ্ঘস্স অয্যে চীৰরং দস্সামাতি। থুল্লনন্দা ভিক্খুনী তুম্হে বহুকিচ্চা বহুকরণীযাতি অন্তরাযং অকাসি। তেন খো পন সমযেন তস্স কুলস্স ঘরং ডয্হতি। তে উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা অম্হাকং দেয্যধম্মং অন্তরাযং করিস্সতি উভযেনাম্হ পরিবাহিরা ভোগেহি চ পুঞ্ঞেন চাতি। অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং । যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা গণস্স চীৰরলাভং অন্তরাযং করিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী গণস্স চীৰরলাভং অন্তরাযং অকাসীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী গণস্স চীৰরলাভং অন্তরাযং করিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯০৮>, <যা পন ভিক্খুনী গণস্স চীৰরলাভং অন্তরাযং করেয্য পাচিত্তিযন্তি।>
      text <৯০৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <গণো নাম ভিক্খুনিসঙ্ঘো ৰুচ্চতি।>
      text <চীৰরং নাম ছন্নং চীৰরানং অঞ্ঞতরং চীৰরং ৰিকপ্পনুপগং পচ্ছিমং।>
      text <অন্তরাযং করেয্যাতি কথং ইমে চীৰরং ন দদেয্যুন্তি অন্তরাযং করোতি আপত্তি পাচিত্তিযস্স। অঞ্ঞং পরিক্খারং অন্তরাযং করোতি আপত্তি দুক্কটস্স। সম্বহুলানং ভিক্খুনীনং ৰা একভিক্খুনিযা ৰা অনুপসম্পন্নায ৰা চীৰরং ৰা অঞ্ঞং ৰা পরিক্খারং অন্তরাযং করোতি আপত্তি দুক্কটস্স।>
      text <৯১০>, <অনাপত্তি আনিসংসং দস্সেত্ৰা নিৰারেতি উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <৯১১>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিসঙ্ঘস্স অকালচীৰরং উপ্পন্নং হোতি। অথ খো ভিক্খুনিসঙ্ঘো তং চীৰরং ভাজেতুকামো সন্নিপতি। তেন খো পন সমযেন থুল্লনন্দায ভিক্খুনিযা অন্তেৰাসিনিযো ভিক্খুনিযো পক্কন্তা হোন্তি। থুল্লনন্দা ভিক্খুনী তা ভিক্খুনিযো এতদৰোচ অয্যে ভিক্খুনিযো পক্কন্তা ন তাৰ চীৰরং ভাজীযিস্সতীতি। চীৰরৰিভঙ্গং পটিবাহি। ভিক্খুনিযো ন তাৰ চীৰরং ভাজীযিস্সতীতি পক্কমিংসু । থুল্লনন্দা ভিক্খুনী অন্তেৰাসিনীসু ভিক্খুনীসু আগতাসু তং চীৰরং ভাজাপেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা ধম্মিকং চীৰরৰিভঙ্গং পটিবাহিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী ধম্মিকং চীৰরৰিভঙ্গং পটিবাহতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী ধম্মিকং চীৰরৰিভঙ্গং পটিবাহিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯১২>, <যা পন ভিক্খুনী ধম্মিকং চীৰরৰিভঙ্গং পটিবাহেয্য পাচিত্তিযন্তি।>
      text <৯১৩>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ধম্মিকোনাম চীৰরৰিভঙ্গো সমগ্গো ভিক্খুনিসঙ্ঘো সন্নিপতিত্ৰা ভাজেতি।>
      text <পটিবাহেয্যাতি কথং ইমং চীৰরং ন ভাজেয্যাতি পটিবাহতি আপত্তি পাচিত্তিযস্স।>
      text <৯১৪>, <ধম্মিকে ধম্মিকসঞ্ঞা পটিবাহতি আপত্তি পাচিত্তিযস্স। ধম্মিকে ৰেমতিকা পটিবাহতি আপত্তি দুক্কটস্স। ধম্মিকে অধম্মিকসঞ্ঞা পটিবাহতি অনাপত্তি। অধম্মিকে ধম্মিকসঞ্ঞা আপত্তি দুক্কটস্স। অধম্মিকে ৰেমতিকা আপত্তি দুক্কটস্স। অধম্মিকে অধম্মিকসঞ্ঞা অনাপত্তি।>
      text <৯১৫>, <অনাপত্তি আনিসংসং দস্সেত্ৰা পটিবাহতি উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <৯১৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী নটানম্পি নটকানম্পি লঙ্ঘকানম্পি সোকজ্ঝাযিকানম্পি কুম্ভথূণিকানম্পি সমণচীৰরং দেতি ময্হং পরিসতি ৰণ্ণং ভাসথাতি। নটাপি নটকাপি লঙ্ঘকাপি সোকজ্ঝাযিকাপি কুম্ভথূণিকাপি থুল্লনন্দায ভিক্খুনিযা পরিসতি ৰণ্ণং ভাসন্তি অয্যা থুল্লনন্দা বহুস্সুতা ভাণিকা ৰিসারদা পট্টা ধম্মিং কথং কাতুং দেথ অয্যায করোথ অয্যাযাতি। যা তা ভিক্খুনিযো অপ্পিচ্ছা তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা অগারিকস্স সমণচীৰরং দস্সতীতি…পে॰… সচ্চং কির ভিক্খৰে থুল্লনন্দা ভিক্খুনী অগারিকস্স সমণচীৰরং দেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী অগারিকস্স সমণচীৰরং দস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯১৭>, <যা পন ভিক্খুনী অগারিকস্স ৰা পরিব্বাজকস্স ৰা পরিব্বাজিকায ৰা সমণচীৰরং দদেয্য পাচিত্তিযন্তি।>
      text <৯১৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অগারিকো নাম যো কোচি অগারং অজ্ঝাৰসতি।>
      text <পরিব্বাজকো নাম ভিক্খুঞ্চ সামণেরঞ্চ ঠপেত্ৰা যো কোচি পরিব্বাজকসমাপন্নো।>
      text <পরিব্বাজিকা নাম ভিক্খুনিঞ্চ সিক্খমানঞ্চ সামণেরিঞ্চ ঠপেত্ৰা যা কাচি পরিব্বাজিকসমাপন্না।>
      text <সমণচীৰরং নাম কপ্পকতং ৰুচ্চতি। দেতি আপত্তি পাচিত্তিযস্স।>
      text <৯১৯>, <অনাপত্তি মাতাপিতূনং দেতি তাৰকালিকং দেতি উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <৯২০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দায ভিক্খুনিযা উপট্ঠাককুলং থুল্লনন্দং ভিক্খুনিং এতদৰোচ সচে মযং অয্যে সক্কোম ভিক্খুনিসঙ্ঘস্স চীৰরং দস্সামাতি। তেন খো পন সমযেন ৰস্সংৰুট্ঠা ভিক্খুনিযো চীৰরং ভাজেতুকামা সন্নিপতিংসু। থুল্লনন্দা ভিক্খুনী তা ভিক্খুনিযো এতদৰোচ আগমেথ অয্যে অত্থি ভিক্খুনিসঙ্ঘস্স চীৰরপচ্চাসাতি। ভিক্খুনিযো থুল্লনন্দং ভিক্খুনিং এতদৰোচুং গচ্ছায্যে তং চীৰরং জানাহীতি। থুল্লনন্দা ভিক্খুনী যেন তং কুলং তেনুপসঙ্কমি উপসঙ্কমিত্ৰা তে মনুস্সে এতদৰোচ দেথাৰুসো ভিক্খুনিসঙ্ঘস্স চীৰরন্তি। ন মযং অয্যে সক্কোম ভিক্খুনিসঙ্ঘস্স চীৰরং দাতুন্তি । থুল্লনন্দা ভিক্খুনী ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা দুব্বলচীৰরপচ্চাসায চীৰরকালসমযং অতিক্কামেস্সতীতি…পে॰… সচ্চং কির ভিক্খৰে থুল্লনন্দা ভিক্খুনী দুব্বলচীৰরপচ্চাসায চীৰরকালসমযং অতিক্কামেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী দুব্বলচীৰরপচ্চাসায চীৰরকালসমযং অতিক্কামেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯২১>, <যা পন ভিক্খুনী দুব্বলচীৰরপচ্চাসায চীৰরকালসমযং অতিক্কামেয্য পাচিত্তিযন্তি।>
      text <৯২২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <দুব্বলচীৰরপচ্চাসা নাম সচে মযং সক্কোম দস্সাম করিস্সামাতি ৰাচা ভিন্না হোতি।>
      text <চীৰরকালসমযো নাম অনত্থতে কথিনে ৰস্সানস্স পচ্ছিমো মাসো অত্থতে কথিনে পঞ্চ মাসা।>
      text <চীৰরকালসমযং অতিক্কামেয্যাতি অনত্থতে কথিনে ৰস্সানস্স পচ্ছিমং দিৰসং অতিক্কামেতি আপত্তি পাচিত্তিযস্স। অত্থতে কথিনে কথিনুদ্ধারদিৰসং অতিক্কামেতি আপত্তি পাচিত্তিযস্স।>
      text <৯২৩>, <দুব্বলচীৰরে দুব্বলচীৰরসঞ্ঞা চীৰরকালসমযং অতিক্কামেতি আপত্তি পাচিত্তিযস্স। দুব্বলচীৰরে ৰেমতিকা চীৰরকালসমযং অতিক্কামেতি আপত্তি দুক্কটস্স। দুব্বলচীৰরে অদুব্বলচীৰরসঞ্ঞা চীৰরকালসমযং অতিক্কামেতি অনাপত্তি।>
      text <অদুব্বলচীৰরে দুব্বলচীৰরসঞ্ঞা আপত্তি দুক্কটস্স। অদুব্বলচীৰরে ৰেমতিকা আপত্তি দুক্কটস্স। অদুব্বলচীৰরে অদুব্বলচীৰরসঞ্ঞা অনাপত্তি।>
      text <৯২৪>, <অনাপত্তি আনিসংসং দস্সেত্ৰা নিৰারেতি উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <৯২৫>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরেন উপাসকেন সঙ্ঘং উদ্দিস্স ৰিহারো কারাপিতো হোতি। সো তস্স ৰিহারস্স মহে উভতোসঙ্ঘস্স অকালচীৰরং দাতুকামো হোতি। তেন খো পন সমযেন উভতোসঙ্ঘস্স কথিনং অত্থতং হোতি। অথ খো সো উপাসকো সঙ্ঘং উপসঙ্কমিত্ৰা কথিনুদ্ধারং যাচি। ভগৰতো এতমত্থং আরোচেসুং। অথ খো ভগৰা এতস্মিং নিদানে এতস্মিং পকরণে ধম্মিং কথং কত্ৰা ভিক্খূ আমন্তেসি অনুজানামি ভিক্খৰে কথিনং উদ্ধরিতুং। এৰঞ্চ পন ভিক্খৰে কথিনং উদ্ধরিতব্বং। ব্যত্তেন ভিক্খুনা পটিবলেন সঙ্ঘো ঞাপেতব্বো>
      text <৯২৬>, <সুণাতু মে ভন্তে সঙ্ঘো। যদি সঙ্ঘস্স পত্তকল্লং সঙ্ঘো কথিনং উদ্ধরেয্য। এসা ঞত্তি।>
      text <সুণাতু মে ভন্তে সঙ্ঘো। সঙ্ঘো কথিনং উদ্ধরতি। যস্সাযস্মতো খমতি কথিনস্স উদ্ধারো সো তুণ্হস্স যস্স নক্খমতি সো ভাসেয্য।>
      text <উব্ভতং সঙ্ঘেন কথিনং খমতি সঙ্ঘস্স তস্মা তুণ্হী এৰমেতং ধারযামীতি।>
      text <৯২৭>, <অথ খো সো উপাসকো ভিক্খুনিসঙ্ঘং উপসঙ্কমিত্ৰা কথিনুদ্ধারং যাচি। থুল্লনন্দা ভিক্খুনী চীৰরং অম্হাকং ভৰিস্সতীতি কথিনুদ্ধারং পটিবাহি। অথ খো সো উপাসকো উজ্ঝাযতি খিয্যতি ৰিপাচেতি কথঞ্হি নাম ভিক্খুনিযো অম্হাকং কথিনুদ্ধারং ন দস্সন্তীতি অস্সোসুং খো ভিক্খুনিযো তস্স উপাসকস্স উজ্ঝাযন্তস্স খিয্যন্তস্স ৰিপাচেন্তস্স। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা ধম্মিকং কথিনুদ্ধারং পটিবাহিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী ধম্মিকং কথিনুদ্ধারং পটিবাহতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী ধম্মিকং কথিনুদ্ধারং পটিবাহিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯২৮>, <যা পন ভিক্খুনী ধম্মিকং কথিনুদ্ধারং পটিবাহেয্য পাচিত্তিযন্তি।>
      text <৯২৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ধম্মিকো নাম কথিনুদ্ধারো সমগ্গো ভিক্খুনিসঙ্ঘো সন্নিপতিত্ৰা উদ্ধরতি।>
      text <পটিবাহেয্যাতি কথং ইদং কথিনং ন উদ্ধরেয্যাতি পটিবাহতি আপত্তি পাচিত্তিযস্স।>
      text <৯৩০>, <ধম্মিকে ধম্মিকসঞ্ঞা পটিবাহতি আপত্তি পাচিত্তিযস্স। ধম্মিকে ৰেমতিকা পটিবাহতি আপত্তি দুক্কটস্স। ধম্মিকে অধম্মিকসঞ্ঞা পটিবাহতি অনাপত্তি। অধম্মিকে ধম্মিকসঞ্ঞা আপত্তি দুক্কটস্স। অধম্মিকে ৰেমতিকা আপত্তি দুক্কটস্স। অধম্মিকে অধম্মিকসঞ্ঞা অনাপত্তি।>
      text <৯৩১>, <অনাপত্তি অনিসংসং দস্সেত্ৰা পটিবাহতি উম্মত্তিকায আদিকম্মিকাযাতি ।>
      stand <দসমসিক্খাপদং নিট্ঠিতং।>
      stand <নগ্গৰগ্গো ততিযো।>
  text <৪ তুৰট্টৰগ্গো>
    text <১ পঠমসিক্খাপদং>
      text <৯৩২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে । তেন খো পন সমযেন ভিক্খুনিযো দ্ৰে একমঞ্চে তুৰট্টেন্তি। মনুস্সা ৰিহারচারিকং আহিণ্ডন্তা পস্সিত্ৰা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো দ্ৰে একমঞ্চে তুৰট্টেস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো দ্ৰে একমঞ্চে তুৰট্টেস্সন্তীতি…পে॰… সচ্চং কির ভিক্খৰে ভিক্খুনিযো দ্ৰে একমঞ্চে তুৰট্টেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো দ্ৰে একমঞ্চে তুৰট্টেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৩৩>, <যা পন ভিক্খুনিযো দ্ৰে একমঞ্চে তুৰট্টেয্যুং পাচিত্তিযন্তি।>
      text <৯৩৪>, <যা পনাতি যা যাদিসা…পে॰… ভিক্খুনিযোতি উপসম্পন্নাযো ৰুচ্চন্তি।>
      text <দ্ৰে একমঞ্চে তুৰট্টেয্যুন্তি একায নিপন্নায অপরা নিপজ্জতি আপত্তি পাচিত্তিযস্স। উভো ৰা নিপজ্জন্তি আপত্তি পাচিত্তিযস্স। উট্ঠহিত্ৰা পুনপ্পুনং নিপজ্জন্তি আপত্তি পাচিত্তিযস্স।>
      text <৯৩৫>, <অনাপত্তি একায নিপন্নায অপরা নিসীদতি উভো ৰা নিসীদন্তি উম্মত্তিকানং আদিকম্মিকানন্তি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <৯৩৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো দ্ৰে একত্থরণপাৰুরণা তুৰট্টেন্তি। মনুস্সা ৰিহারচারিকং আহিণ্ডন্তা পস্সিত্ৰা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো দ্ৰে একত্থরণপাৰুরণা তুৰট্টেস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো দ্ৰে একত্থরণপাৰুরণা তুৰট্টেস্সন্তীতি…পে॰… সচ্চং কির ভিক্খৰে ভিক্খুনিযো দ্ৰে একত্থরণপাৰুরণা তুৰট্টেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো দ্ৰে একত্থরণপাৰুরণা তুৰট্টেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৩৭>, <যা পন ভিক্খুনিযো দ্ৰে একত্থরণপাৰুরণা তুৰট্টেয্যুং পাচিত্তিযন্তি।>
      text <৯৩৮>, <যা পনাতি যা যাদিসা…পে॰… ভিক্খুনিযোতি উপসম্পন্নাযো ৰুচ্চন্তি।>
      text <দ্ৰে একত্থরণপাৰুরণা তুৰট্টেয্যুন্তি তঞ্ঞেৰ অত্থরিত্ৰা তঞ্ঞেৰ পারুপন্তি আপত্তি পাচিত্তিযস্স।>
      text <৯৩৯>, <একত্থরণপাৰুরণে একত্থরণপাৰুরণসঞ্ঞা তুৰট্টেন্তি আপত্তি পাচিত্তিযস্স। একত্থরণপাৰুরণে ৰেমতিকা তুৰট্টেন্তি আপত্তি পাচিত্তিযস্স। একত্থরণপাৰুরণে নানত্থরণপাৰুরণসঞ্ঞা তুৰট্টেন্তি আপত্তি পাচিত্তিযস্স।>
      text <একত্থরণে নানাপাৰুরণে আপত্তি দুক্কটস্স। নানত্থরণে একপাৰুরণে আপত্তি দুক্কটস্স। নানত্থরণপাৰুরণে একত্থরণপাৰুরণসঞ্ঞা আপত্তি দুক্কটস্স। নানত্থরণপাৰুরণে ৰেমতিকা আপত্তি দুক্কটস্স। নানত্থরণপাৰুরণে নানত্থরণপাৰুরণসঞ্ঞা অনাপত্তি।>
      text <৯৪০>, <অনাপত্তি ৰৰত্থানং দস্সেত্ৰা নিপজ্জন্তি উম্মত্তিকানং আদিকম্মিকানন্তি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <৯৪১>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী বহুস্সুতা হোতি ভাণিকা ৰিসারদা পট্টা ধম্মিং কথং কাতুং। ভদ্দাপি কাপিলানী বহুস্সুতা হোতি ভাণিকা ৰিসারদা পট্টা ধম্মিং কথং কাতুং উল়ারসম্ভাৰিতা। মনুস্সা অয্যা ভদ্দা কাপিলানী বহুস্সুতা ভাণিকা ৰিসারদা পট্টা ধম্মিং কথং কাতুং উল়ারসম্ভাৰিতাতি ভদ্দং কাপিলানিং পঠমং পযিরুপাসিত্ৰা পচ্ছা থুল্লনন্দং ভিক্খুনিং পযিরুপাসন্তি। থুল্লনন্দা ভিক্খুনী ইস্সাপকতা ইমা কির অপ্পিচ্ছা সন্তুট্ঠা পৰিৰিত্তা অসংসট্ঠা যা ইমা সঞ্ঞত্তিবহুলা ৰিঞ্ঞত্তিবহুলা ৰিহরন্তীতি ভদ্দায কাপিলানিযা পুরতো চঙ্কমতিপি তিট্ঠতিপি নিসীদতিপি সেয্যম্পি কপ্পেতি উদ্দিসতিপি উদ্দিসাপেতিপি সজ্ঝাযম্পি করোতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা অয্যায ভদ্দায কাপিলানিযা সঞ্চিচ্চ অফাসুং করিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী ভদ্দায কাপিলানিযা সঞ্চিচ্চ অফাসুং করোতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী ভদ্দায কাপিলানিযা সঞ্চিচ্চ অফাসুং করিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৪২>, <যা পন ভিক্খুনী ভিক্খুনিযা সঞ্চিচ্চ অফাসুং করেয্য পাচিত্তিযন্তি।>
      text <৯৪৩>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুনিযাতি অঞ্ঞায ভিক্খুনিযা।>
      text <সঞ্চিচ্চাতি জানন্তী সঞ্জানন্তী চেচ্চ অভিৰিতরিত্ৰা ৰীতিক্কমো।>
      text <অফাসুং করেয্যাতি ইমিনা ইমিস্সা অফাসু ভৰিস্সতীতি অনাপুচ্ছা পুরতো চঙ্কমতি ৰা তিট্ঠতি ৰা নিসীদতি ৰা সেয্যং ৰা কপ্পেতি উদ্দিসতি ৰা উদ্দিসাপেতি ৰা সজ্ঝাযং ৰা করোতি আপত্তি পাচিত্তিযস্স।>
      text <৯৪৪>, <উপসম্পন্নায উপসম্পন্নসঞ্ঞা সঞ্চিচ্চ অফাসুং করোতি আপত্তি পাচিত্তিযস্স। উপসম্পন্নায ৰেমতিকা সঞ্চিচ্চ অফাসুং করোতি আপত্তি পাচিত্তিযস্স। উপসম্পন্নায অনুপসম্পন্নসঞ্ঞা সঞ্চিচ্চ অফাসুং করোতি আপত্তি পাচিত্তিযস্স।>
      text <অনুপসম্পন্নায সঞ্চিচ্চ অফাসুং করোতি আপত্তি দুক্কটস্স। অনুপসম্পন্নায উপসম্পন্নসঞ্ঞা আপত্তি দুক্কটস্স। অনুপসম্পন্নায ৰেমতিকা আপত্তি দুক্কটস্স। অনুপসম্পন্নায অনুপসম্পন্নসঞ্ঞা আপত্তি দুক্কটস্স।>
      text <৯৪৫>, <অনাপত্তি ন অফাসুং কত্তুকামা আপুচ্ছা পুরতো চঙ্কমতি ৰা তিট্ঠতি ৰা নিসীদতি ৰা সেয্যং ৰা কপ্পেতি উদ্দিসতি ৰা উদ্দিসাপেতি ৰা সজ্ঝাযং ৰা করোতি উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <৯৪৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী দুক্খিতং সহজীৰিনিং নেৰ উপট্ঠেতি ন উপট্ঠাপনায উস্সুক্কং করোতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা দুক্খিতং সহজীৰিনিং নেৰ উপট্ঠেস্সতি ন উপট্ঠাপনায উস্সুক্কং করিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী দুক্খিতং সহজীৰিনিং নেৰ উপট্ঠেতি ন উপট্ঠাপনায উস্সুক্কং করোতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী দুক্খিতং সহজীৰিনিং নেৰ উপট্ঠেস্সতি ন উপট্ঠাপনায উস্সুক্কং করিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৪৭>, <যা পন ভিক্খুনী দুক্খিতং সহজীৰিনিং নেৰ উপট্ঠেয্য ন উপট্ঠাপনায উস্সুক্কং করেয্য পাচিত্তিযন্তি।>
      text <৯৪৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <দুক্খিতা নাম গিলানা ৰুচ্চতি।>
      text <সহজীৰিনী নাম সদ্ধিৰিহারিনী ৰুচ্চতি।>
      text <নেৰ উপট্ঠেয্যাতি ন সযং উপট্ঠেয্য।>
      text <ন উপট্ঠাপনায উস্সুক্কং করেয্যাতি ন অঞ্ঞং আণাপেয্য ।>
      text <নেৰ উপট্ঠেস্সামি ন উপট্ঠাপনায উস্সুক্কং করিস্সামীতি ধুরং নিক্খিত্তমত্তে আপত্তি পাচিত্তিযস্স। অন্তেৰাসিনিং ৰা অনুপসম্পন্নং ৰা নেৰ উপট্ঠেতি ন উপট্ঠাপনায উস্সুক্কং করোতি আপত্তি দুক্কটস্স।>
      text <৯৪৯>, <অনাপত্তি সতি অন্তরাযে পরিযেসিত্ৰা ন লভতি গিলানায আপদাসু উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <৯৫০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভদ্দা কাপিলানী সাকেতে ৰস্সং উপগতা হোতি। সা কেনচিদেৰ করণীযেন উব্বাল়্হা থুল্লনন্দায ভিক্খুনিযা সন্তিকে দূতং পাহেসি সচে মে অয্যা থুল্লনন্দা উপস্সযং দদেয্য আগচ্ছেয্যামহং সাৰত্থিন্তি। থুল্লনন্দা ভিক্খুনী এৰমাহ আগচ্ছতু দস্সামীতি। অথ খো ভদ্দা কাপিলানী সাকেতা সাৰত্থিং অগমাসি। থুল্লনন্দা ভিক্খুনী ভদ্দায কাপিলানিযা উপস্সযং অদাসি। তেন খো পন সমযেন থুল্লনন্দা ভিক্খুনী বহুস্সুতা হোতি ভাণিকা ৰিসারদা পট্টা ধম্মিং কথং কাতুং। ভদ্দাপি কাপিলানী বহুস্সুতা হোতি ভাণিকা ৰিসারদা পট্টা ধম্মিং কথং কাতুং উল়ারসম্ভাৰিতা। মনুস্সা অয্যা ভদ্দা কাপিলানী বহুস্সুতা ভাণিকা ৰিসারদা পট্টা ধম্মিং কথং কাতুং উল়ারসম্ভাৰিতাতি ভদ্দং কাপিলানিং পঠমং পযিরুপাসিত্ৰা পচ্ছা থুল্লনন্দং ভিক্খুনিং পযিরুপাসন্তি। থুল্লনন্দা ভিক্খুনী ইস্সাপকতা ইমা কির অপ্পিচ্ছা সন্তুট্ঠা পৰিৰিত্তা অসংসট্ঠা যা ইমা সঞ্ঞত্তিবহুলা ৰিঞ্ঞত্তিবহুলা ৰিহরন্তীতি কুপিতা অনত্তমনা ভদ্দং কাপিলানিং উপস্সযা নিক্কড্ঢি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা অয্যায ভদ্দায কাপিলানিযা উপস্সযং দত্ৰা কুপিতা অনত্তমনা নিক্কড্ঢিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী ভদ্দায কাপিলানিযা উপস্সযং দত্ৰা কুপিতা অনত্তমনা নিক্কড্ঢতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী ভদ্দায কাপিলানিযা উপস্সযং দত্ৰা কুপিতা অনত্তমনা নিক্কড্ঢিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৫১>, <যা পন ভিক্খুনী ভিক্খুনিযা উপস্সযং দত্ৰা কুপিতা অনত্তমনা নিক্কড্ঢেয্য ৰা নিক্কড্ঢাপেয্য ৰা পাচিত্তিযন্তি।>
      text <৯৫২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুনিযাতি অঞ্ঞায ভিক্খুনিযা। উপস্সযো নাম কৰাটবদ্ধো ৰুচ্চতি। দত্ৰাতি সযং দত্ৰা। কুপিতা অনত্তমনাতি অনভিরদ্ধা আহতচিত্তা খিলজাতা।>
      text <নিক্কড্ঢেয্যাতি গব্ভে গহেত্ৰা পমুখং নিক্কড্ঢতি আপত্তি পাচিত্তিযস্স। পমুখে গহেত্ৰা বহি নিক্কড্ঢতি আপত্তি পাচিত্তিযস্স। একেন পযোগেন বহুকেপি দ্ৰারে অতিক্কামেতি আপত্তি পাচিত্তিযস্স।>
      text <নিক্কড্ঢাপেয্যাতি অঞ্ঞং আণাপেতি আপত্তি পাচিত্তিযস্স । সকিং আণত্তা বহুকেপি দ্ৰারে অতিক্কামেতি আপত্তি পাচিত্তিযস্স।>
      text <৯৫৩>, <উপসম্পন্নায উপসম্পন্নসঞ্ঞা উপস্সযং দত্ৰা কুপিতা অনত্তমনা নিক্কড্ঢতি ৰা নিক্কড্ঢাপেতি ৰা আপত্তি পাচিত্তিযস্স। উপসম্পন্নায ৰেমতিকা উপস্সযং দত্ৰা কুপিতা অনত্তমনা নিক্কড্ঢতি ৰা নিক্কড্ঢাপেতি ৰা আপত্তি পাচিত্তিযস্স। উপসম্পন্নায অনুপসম্পন্নসঞ্ঞা উপস্সযং দত্ৰা কুপিতা অনত্তমনা নিক্কড্ঢতি ৰা নিক্কড্ঢাপেতি ৰা আপত্তি পাচিত্তিযস্স।>
      text <তস্সা পরিক্খারং নিক্কড্ঢতি ৰা নিক্কড্ঢাপেতি ৰা আপত্তি দুক্কটস্স। অকৰাটবদ্ধা নিক্কড্ঢতি ৰা নিক্কড্ঢাপেতি ৰা আপত্তি দুক্কটস্স। তস্সা পরিক্খারং নিক্কড্ঢতি ৰা নিক্কড্ঢাপেতি ৰা আপত্তি দুক্কটস্স। অনুপসম্পন্নং কৰাটবদ্ধা ৰা অকৰাটবদ্ধা ৰা নিক্কড্ঢতি ৰা নিক্কড্ঢাপেতি ৰা আপত্তি দুক্কটস্স। তস্সা পরিক্খারং নিক্কড্ঢতি ৰা নিক্কড্ঢাপেতি ৰা আপত্তি দুক্কটস্স। অনুপসম্পন্নায উপসম্পন্নসঞ্ঞা আপত্তি দুক্কটস্স। অনুপসম্পন্নায ৰেমতিকা আপত্তি দুক্কটস্স। অনুপসম্পন্নায অনুপসম্পন্নসঞ্ঞা আপত্তি দুক্কটস্স।>
      text <৯৫৪>, <অনাপত্তি অলজ্জিনিং নিক্কড্ঢতি ৰা নিক্কড্ঢাপেতি ৰা তস্সা পরিক্খারং নিক্কড্ঢতি ৰা নিক্কড্ঢাপেতি ৰা উম্মত্তিকং নিক্কড্ঢতি ৰা নিক্কড্ঢাপেতি ৰা তস্সা পরিক্খারং নিক্কড্ঢতি ৰা নিক্কড্ঢাপেতি ৰা ভণ্ডনকারিকং কলহকারিকং ৰিৰাদকারিকং ভস্সকারিকং সঙ্ঘে অধিকরণকারিকং নিক্কড্ঢতি ৰা নিক্কড্ঢাপেতি ৰা তস্সা পরিক্খারং নিক্কড্ঢতি ৰা নিক্কড্ঢাপেতি ৰা অন্তেৰাসিনিং ৰা সদ্ধিৰিহারিনিং ৰা ন সম্মা ৰত্তন্তিং নিক্কড্ঢতি ৰা নিক্কড্ঢাপেতি ৰা তস্সা পরিক্খারং নিক্কড্ঢতি ৰা নিক্কড্ঢাপেতি ৰা উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <৯৫৫>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন চণ্ডকাল়ী ভিক্খুনী সংসট্ঠা ৰিহরতি গহপতিনাপি গহপতিপুত্তেনপি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা চণ্ডকাল়ী সংসট্ঠা ৰিহরিস্সতি গহপতিনাপি গহপতিপুত্তেনপীতি…পে॰… সচ্চং কির ভিক্খৰে চণ্ডকাল়ী ভিক্খুনী সংসট্ঠা ৰিহরতি গহপতিনাপি গহপতিপুত্তেনপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে চণ্ডকাল়ী ভিক্খুনী সংসট্ঠা ৰিহরিস্সতি গহপতিনাপি গহপতিপুত্তেনপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৫৬>, <যা পন ভিক্খুনী সংসট্ঠা ৰিহরেয্য গহপতিনা ৰা গহপতিপুত্তেন ৰা সা ভিক্খুনী ভিক্খুনীহি এৰমস্স ৰচনীযা মায্যে সংসট্ঠা ৰিহরি গহপতিনাপি গহপতিপুত্তেনপি। ৰিৰিচ্চায্যে ৰিৰেকঞ্ঞেৰ ভগিনিযা সঙ্ঘো ৰণ্ণেতীতি। এৰঞ্চ সা ভিক্খুনী ভিক্খুনীহি ৰুচ্চমানা তথেৰ পগ্গণ্হেয্য সা ভিক্খুনী ভিক্খুনীহি যাৰততিযং সমনুভাসিতব্বা তস্স পটিনিস্সগ্গায। যাৰততিযঞ্চে সমনুভাসীযমানা তং পটিনিস্সজ্জেয্য ইচ্চেতং কুসলং নো চে পটিনিস্সজ্জেয্য পাচিত্তিযন্তি।>
      text <৯৫৭>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সংসট্ঠা নাম অননুলোমিকেন কাযিকৰাচসিকেন সংসট্ঠা।>
      text <গহপতি নাম যো কোচি অগারং অজ্ঝাৰসতি।>
      text <গহপতিপুত্তো নাম যে কেচি পুত্তভাতরো।>
      text <সা ভিক্খুনীতি যা সা সংসট্ঠা ভিক্খুনী।>
      text <ভিক্খুনীহীতি অঞ্ঞাহি ভিক্খুনীহি। যা পস্সন্তি যা সুণন্তি তাহি ৰত্তব্বা মায্যে সংসট্ঠা ৰিহরি গহপতিনাপি গহপতিপুত্তেনপি। ৰিৰিচ্চায্যে ৰিৰেকঞ্ঞেৰ ভগিনিযা সঙ্ঘো ৰণ্ণেতীতি। দুতিযম্পি ৰত্তব্বা। ততিযম্পি ৰত্তব্বা। সচে পটিনিস্সজ্জতি ইচ্চেতং কুসলং নো চে পটিনিস্সজ্জতি আপত্তি দুক্কটস্স। সুত্ৰা ন ৰদন্তি আপত্তি দুক্কটস্স। সা ভিক্খুনী সঙ্ঘমজ্ঝম্পি আকড্ঢিত্ৰা ৰত্তব্বা মায্যে সংসট্ঠা ৰিহরি গহপতিনাপি গহপতিপুত্তেনপি। ৰিৰিচ্চায্যে ৰিৰেকঞ্ঞেৰভগিনিযা সঙ্ঘো ৰণ্ণেতীতি। দুতিযম্পি ৰত্তব্বা। ততিযম্পি ৰত্তব্বা। সচে পটিনিস্সজ্জতি ইচ্চেতং কুসলং নো চে পটিনিস্সজ্জতি আপত্তি দুক্কটস্স। সা ভিক্খুনী সমনুভাসিতব্বা। এৰঞ্চ পন ভিক্খৰে সমনুভাসিতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো>
      text <৯৫৮>, <সুণাতু মে অয্যে সঙ্ঘো। অযং ইত্থন্নামা ভিক্খুনী সংসট্ঠা ৰিহরতি গহপতিনাপি গহপতিপুত্তেনপি। সা তং ৰত্থুং ন পটিনিস্সজ্জতি। যদি সঙ্ঘস্স পত্তকল্লং সঙ্ঘো ইত্থন্নামং ভিক্খুনিং সমনুভাসেয্য তস্স ৰত্থুস্স পটিনিস্সগ্গায। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা ভিক্খুনী সংসট্ঠা ৰিহরতি গহপতিনাপি গহপতিপুত্তেনপি। সা তং ৰত্থুং ন পটিনিস্সজ্জতি। সঙ্ঘো ইত্থন্নামং ভিক্খুনিং সমনুভাসতি তস্স ৰত্থুস্স পটিনিস্সগ্গায। যস্সা অয্যায খমতি ইত্থন্নামায ভিক্খুনিযা সমনুভাসনা তস্স ৰত্থুস্স পটিনিস্সগ্গায সা তুণ্হস্স যস্সা নক্খমতি সা ভাসেয্য।>
      text <দুতিযম্পি এতমত্থং ৰদামি…পে॰… ততিযম্পি এতমত্থং ৰদামি…পে॰…।>
      text <সমনুভট্ঠা সঙ্ঘেন ইত্থন্নামা ভিক্খুনী তস্স ৰত্থুস্স পটিনিস্সগ্গায খমতি সঙ্ঘস্স তস্মা তুণ্হী এৰমেতং ধারযামীতি।>
      text <ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে আপত্তি পাচিত্তিযস্স।>
      text <৯৫৯>, <ধম্মকম্মে ধম্মকম্মসঞ্ঞা ন পটিনিস্সজ্জতি আপত্তি পাচিত্তিযস্স। ধম্মকম্মে ৰেমতিকা ন পটিনিস্সজ্জতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ন পটিনিস্সজ্জতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা আপত্তি দুক্কটস্স। অধম্মকম্মে ৰেমতিকা আপত্তি দুক্কটস্স। অধম্মকম্মে অধম্মকম্মসঞ্ঞা আপত্তি দুক্কটস্স।>
      text <৯৬০>, <অনাপত্তি অসমনুভাসন্তিযা পটিনিস্সজ্জন্তিযা উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <৯৬১>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো অন্তোরট্ঠে সাসঙ্কসম্মতে সপ্পটিভযে অসত্থিকা চারিকং চরন্তি। ধুত্তা দূসেন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অন্তোরট্ঠে সাসঙ্কসম্মতে সপ্পটিভযে অসত্থিকা চারিকং চরিস্সন্তীতি…পে॰… সচ্চং কির ভিক্খৰে ভিক্খুনিযো অন্তোরট্ঠে সাসঙ্কসম্মতে সপ্পটিভযে অসত্থিকা চারিকং চরন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো অন্তোরট্ঠে সাসঙ্কসম্মতে সপ্পটিভযে অসত্থিকা চারিকং চরিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৬২>, <যা পন ভিক্খুনী অন্তোরট্ঠে সাসঙ্কসম্মতে সপ্পটিভযে অসত্থিকা চারিকং চরেয্য পাচিত্তিযন্তি।>
      text <৯৬৩>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অন্তোরট্ঠেতি যস্স ৰিজিতে ৰিহরতি তস্স রট্ঠে।>
      text <সাসঙ্কং নাম তস্মিং মগ্গে চোরানং নিৰিট্ঠোকাসো দিস্সতি ভুত্তোকাসো দিস্সতি ঠিতোকাসো দিস্সতি নিসিন্নোকাসো দিস্সতি নিপন্নোকাসো দিস্সতি।>
      text <সপ্পটিভযং নাম তস্মিং মগ্গে চোরেহি মনুস্সা হতা দিস্সন্তি ৰিলুত্তা দিস্সন্তি আকোটিতা দিস্সন্তি।>
      text <অসত্থিকা নাম ৰিনা সত্থেন।>
      text <চারিকং চরেয্যাতি কুক্কুটসম্পাতে গামে গামন্তরে গামন্তরে আপত্তি পাচিত্তিযস্স। অগামকে অরঞ্ঞে অদ্ধযোজনে অদ্ধযোজনে আপত্তি পাচিত্তিযস্স।>
      text <৯৬৪>, <অনাপত্তি সত্থেন সহ গচ্ছতি খেমে অপ্পটিভযে গচ্ছতি আপদাসু উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <৯৬৫>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো তিরোরট্ঠে সাসঙ্কসম্মতে সপ্পটিভযে অসত্থিকা চারিকং চরন্তি। ধুত্তা দূসেন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো তিরোরট্ঠে সাসঙ্কসম্মতে সপ্পটিভযে অসত্থিকা চারিকং চরিস্সন্তীতি…পে॰… সচ্চং কির ভিক্খৰে ভিক্খুনিযো তিরোরট্ঠে সাসঙ্কসম্মতে সপ্পটিভযে অসত্থিকা চারিকং চরন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো তিরোরট্ঠে সাসঙ্কসম্মতে সপ্পটিভযে অসত্থিকা চারিকং চরিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৬৬>, <যা পন ভিক্খুনী তিরোরট্ঠে সাসঙ্কসম্মতে সপ্পটিভযে অসত্থিকা চারিকং চরেয্য পাচত্তিযন্তি।>
      text <৯৬৭>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <তিরোরট্ঠেতি যস্স ৰিজিতে ৰিহরতি তং ঠপেত্ৰা অঞ্ঞস্স রট্ঠে।>
      text <সাসঙ্কং নাম তস্মিং মগ্গে চোরানং নিৰিট্ঠোকাসো দিস্সতি ভুত্তোকাসো দিস্সতি ঠিতোকাসো দিস্সতি নিসিন্নোকাসো দিস্সতি নিপন্নোকাসো দিস্সতি।>
      text <সপ্পটিভযং নাম তস্মিং মগ্গে চোরেহি মনুস্সা হতা দিস্সন্তি ৰিলুত্তা দিস্সন্তি আকোটিতা দিস্সন্তি।>
      text <অসত্থিকা নাম ৰিনা সত্থেন।>
      text <চারিকং চরেয্যাতি কুক্কুটসম্পাতে গামে গামন্তরে গামন্তরে আপত্তি পাচিত্তিযস্স। অগামকে অরঞ্ঞে অদ্ধযোজনে অদ্ধযোজনে আপত্তি পাচিত্তিযস্স।>
      text <৯৬৮>, <অনাপত্তি সত্থেন সহ গচ্ছতি খেমে অপ্পটিভযে গচ্ছতি আপদাসু উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <৯৬৯>, <তেন সমযেন বুদ্ধো ভগৰা রাজগহে ৰিহরতি ৰেল়ুৰনে কলন্দকনিৰাপে। তেন খো পন সমযেন ভিক্খুনিযো অন্তোৰস্সং চারিকং চরন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অন্তোৰস্সং চারিকং চরিস্সন্তি হরিতানি তিণানি চ সম্মদ্দন্তা একিন্দ্রিযং জীৰং ৰিহেঠেন্তা বহূ খুদ্দকে পাণে সঙ্ঘাতং আপাদেন্তাতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অন্তোৰস্সং চারিকং চরিস্সন্তীতি…পে॰… সচ্চং কির ভিক্খৰে ভিক্খুনিযো অন্তোৰস্সং চারিকং চরন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো অন্তোৰস্সং চারিকং চরিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৭০>, <যা পন ভিক্খুনী অন্তোৰস্সং চারিকং চরেয্য পাচিত্তিযন্তি।>
      text <৯৭১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অন্তোৰস্সন্তি পুরিমং ৰা তেমাসং পচ্ছিমং ৰা তেমাসং অৰসিত্ৰা।>
      text <চারিকং চরেয্যাতি কুক্কুটসম্পাতে গামে গামন্তরে গামন্তরে আপত্তি পাচিত্তিযস্স। অগামকে অরঞ্ঞে অদ্ধযোজনে অদ্ধযোজনে আপত্তি পাচিত্তিযস্স।>
      text <৯৭২>, <অনাপত্তি সত্তাহকরণীযেন গচ্ছতি কেনচি উব্বাল়্হা গচ্ছতি আপদাসু উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <৯৭৩>, <তেন সমযেন বুদ্ধো ভগৰা রাজগহে ৰিহরতি ৰেল়ুৰনে কলন্দকনিৰাপে। তেন খো পন সমযেন ভিক্খুনিযো তত্থেৰ রাজগহে ৰস্সং ৰসন্তি তত্থ হেমন্তং তত্থ গিম্হং। মনুস্সা উজ্ঝাযন্তি খিয্যন্তি ৰিপাচেন্তি আহুন্দরিকা ভিক্খুনীনং দিসা অন্ধকারা ন ইমাসং দিসা পক্খাযন্তীতি। অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। অথ খো তা ভিক্খুনিযো ভিক্খূনং এতমত্থং আরোচেসুং। ভিক্খূ ভগৰতো এতমত্থং আরোচেসুং। অথ খো ভগৰা এতস্মিং নিদানে এতস্মিং পকরণে ধম্মিং কথং কত্ৰা ভিক্খূ আমন্তেসি তেন হি ভিক্খৰে ভিক্খুনীনং সিক্খাপদং পঞ্ঞপেস্সামি দস অত্থৰসে পটিচ্চ সঙ্ঘসুট্ঠুতায…পে॰… সদ্ধম্মট্ঠিতিযা ৰিনযানুগ্গহায। এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৭৪>, <যা পন ভিক্খুনী ৰস্সংৰুট্ঠা চারিকং ন পক্কমেয্য অন্তমসো ছপ্পঞ্চযোজনানিপি পাচিত্তিযন্তি।>
      text <৯৭৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ৰস্সংৰুট্ঠা নাম পুরিমং ৰা তেমাসং পচ্ছিমং ৰা তেমাসং ৰুট্ঠা।>
      text <চারিকং ন পক্কমিস্সামি অন্তমসো ছপ্পঞ্চযোজনানিপীতি ধুরং নিক্খিত্তমত্তে আপত্তি পাচিত্তিযস্স।>
      text <৯৭৬>, <অনাপত্তি সতি অন্তরাযে পরিযেসিত্ৰা দুতিযিকং ভিক্খুনিং ন লভতি গিলানায আপদাসু উম্মত্তিকায আদিকম্মিকাযাতি।>
      stand <দসমসিক্খাপদং নিট্ঠিতং।>
      stand <তুৰট্টৰগ্গো চতুত্থো।>
  text <৫ চিত্তাগারৰগ্গো>
    text <১ পঠমসিক্খাপদং>
      text <৯৭৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন রঞ্ঞো পসেনদিস্স কোসলস্স উয্যানে চিত্তাগারে পটিভানচিত্তং কতং হোতি। বহূ মনুস্সা চিত্তাগারং দস্সনায গচ্ছন্তি। ছব্বগ্গিযাপি ভিক্খুনিযো চিত্তাগারং দস্সনায অগমংসু। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো চিত্তাগারং দস্সনায গচ্ছিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো চিত্তাগারং দস্সনায গচ্ছিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো চিত্তাগারং দস্সনায গচ্ছন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো চিত্তাগারং দস্সনায গচ্ছিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৭৮>, <যা পন ভিক্খুনী রাজাগারং ৰা চিত্তাগারং ৰা আরামং ৰা উয্যানং ৰা পোক্খরণিং ৰা দস্সনায গচ্ছেয্য পাচিত্তিযন্তি।>
      text <৯৭৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <রাজাগারং নাম যত্থ কত্থচি রঞ্ঞো কীল়িতুং রমিতুং কতং হোতি।>
      text <চিত্তাগারং নাম যত্থ কত্থচি মনুস্সানং কীল়িতুং রমিতুং কতং হোতি।>
      text <আরামো নাম যত্থ কত্থচি মনুস্সানং কীল়িতুং রমিতুং কতো হোতি।>
      text <উয্যানং নাম যত্থ কত্থচি মনুস্সানং কীল়িতুং রমিতুং কতং হোতি।>
      text <পোক্খরণী নাম যত্থ কত্থচি মনুস্সানং কীল়িতুং রমিতুং কতা হোতি।>
      text <৯৮০>, <দস্সনায গচ্ছতি আপত্তি দুক্কটস্স। যত্থ ঠিতা পস্সতি আপত্তি পাচিত্তিযস্স। দস্সনূপচারং ৰিজহিত্ৰা পুনপ্পুনং পস্সতি আপত্তি পাচিত্তিযস্স। একমেকং দস্সনায গচ্ছতি আপত্তি দুক্কটস্স। যত্থ ঠিতা পস্সতি আপত্তি পচিত্তিযস্স। দস্সনূপচারং ৰিজহিত্ৰা পুনপ্পুনং পস্সতি আপত্তি পাচিত্তিযস্স।>
      text <৯৮১>, <অনাপত্তি আরামে ঠিতা পস্সতি গচ্ছন্তী ৰা আগচ্ছন্তী ৰা পস্সতি সতি করণীযে গন্ত্ৰা পস্সতি আপদাসু উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <৯৮২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো আসন্দিম্পি পল্লঙ্কম্পি পরিভুঞ্জন্তি। মনুস্সা ৰিহারচারিকং আহিণ্ডন্তা পস্সিত্ৰা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো আসন্দিম্পি পল্লঙ্কম্পি পরিভুঞ্জিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং । যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো আসন্দিম্পি পল্লঙ্কম্পি পরিভুঞ্জিস্সন্তীতি…পে॰… সচ্চং কির ভিক্খৰে ভিক্খুনিযো আসন্দিম্পি পল্লঙ্কম্পি পরিভুঞ্জন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো আসন্দিম্পি পল্লঙ্কম্পি পরিভুঞ্জিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৮৩>, <যা পন ভিক্খুনী আসন্দিং ৰা পল্লঙ্কং ৰা পরিভুঞ্জেয্য পাচিত্তিযন্তি।>
      text <৯৮৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <আসন্দী নাম অতিক্কন্তপ্পমাণা ৰুচ্চতি।>
      text <পল্লঙ্কো নাম আহরিমেহি ৰাল়েহি কতো হোতি।>
      text <পরিভুঞ্জেয্যাতি তস্মিং অভিনিসীদতি ৰা অভিনিপজ্জতি ৰা আপত্তি পাচিত্তিযস্স।>
      text <৯৮৫>, <অনাপত্তি আসন্দিযা পাদে ছিন্দিত্ৰা পরিভুঞ্জতি পল্লঙ্কস্স ৰাল়ে ভিন্দিত্ৰা পরিভুঞ্জতি উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <৯৮৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো সুত্তং কন্তন্তি। মনুস্সা ৰিহারচারিকং আহিণ্ডন্তা পস্সিত্ৰা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো সুত্তং কন্তিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা …পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো সুত্তং কন্তিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো সুত্তং কন্তন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো সুত্তং কন্তিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৮৭>, <যা পন ভিক্খুনী সুত্তং কন্তেয্য পাচিত্তিযন্তি।>
      text <৯৮৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সুত্তং নাম ছ সুত্তানি খোমং কপ্পাসিকং কোসেয্যং কম্বলং সাণং ভঙ্গং।>
      text <কন্তেয্যাতি সযং কন্ততি পযোগে দুক্কটং। উজ্জৰুজ্জৰে আপত্তি পাচিত্তিযস্স।>
      text <৯৮৯>, <অনাপত্তি কন্তিতসুত্তং কন্ততি উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <৯৯০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো গিহিৰেয্যাৰচ্চং করোন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো গিহিৰেয্যাৰচ্চং করিস্সন্তীতি…পে॰… সচ্চং কির ভিক্খৰে ভিক্খুনিযো গিহিৰেয্যাৰচ্চং করোন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো গিহিৰেয্যাৰচ্চং করিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৯১>, <যা পন ভিক্খুনী গিহিৰেয্যাৰচ্চং করেয্য পাচিত্তিযন্তি।>
      text <৯৯২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <গিহিৰেয্যাৰচ্চং নাম অগারিকস্স যাগুং ৰা ভত্তং ৰা খাদনীযং ৰা পচতি সাটকং ৰা ৰেঠনং ৰা ধোৰতি আপত্তি পাচিত্তিযস্স।>
      text <৯৯৩>, <অনাপত্তি যাগুপানে সঙ্ঘভত্তে চেতিযপূজায অত্তনো ৰেয্যাৰচ্চকরস্স যাগুং ৰা ভত্তং ৰা খাদনীযং ৰা পচতি সাটকং ৰা ৰেঠনং ৰা ধোৰতি উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <৯৯৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা ভিক্খুনী থুল্লনন্দং ভিক্খুনিং উপসঙ্কমিত্ৰা এতদৰোচ এহায্যে ইমং অধিকরণং ৰূপসমেহীতি। থুল্লনন্দা ভিক্খুনী সাধূতি পটিস্সুণিত্ৰা নেৰ ৰূপসমেতি ন ৰূপসমায উস্সুক্কং করোতি। অথ খো সা ভিক্খুনী ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা ভিক্খুনিযা এহায্যে ইমং অধিকরণং ৰূপসমেহীতি ৰুচ্চমানা সাধূতি পটিস্সুণিত্ৰা নেৰ ৰূপসমেস্সতি ন ৰূপসমায উস্সুক্কং করিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী ভিক্খুনিযা এহায্যে ইমং অধিকরণং ৰূপসমেহীতি ৰুচ্চমানা সাধূতি পটিস্সুণিত্ৰা নেৰ ৰূপসমেতি ন ৰূপসমায উস্সুক্কং করোতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী ভিক্খুনিযা এহায্যে ইমং অধিকরণং ৰূপসমেহীতি ৰুচ্চমানা সাধূতি পটিস্সুণিত্ৰা নেৰ ৰূপসমেস্সতি ন ৰূপসমায উস্সুক্কং করিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <৯৯৫>, <যা পন ভিক্খুনী ভিক্খুনিযা এহায্যে ইমং অধিকরণং ৰূপসমেহীতি ৰুচ্চমানা সাধূতি পটিস্সুণিত্ৰা সা পচ্ছা অনন্তরাযিকিনী নেৰ ৰূপসমেয্য ন ৰূপসমায উস্সুক্কং করেয্য পাচিত্তিযন্তি।>
      text <৯৯৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুনিযাতি অঞ্ঞায ভিক্খুনিযা।>
      text <অধিকরণং নাম চত্তারি অধিকরণানি ৰিৰাদাধিকরণং অনুৰাদাধিকরণং আপত্তাধিকরণং কিচ্চাধিকরণং।>
      text <এহায্যে ইমং অধিকরণং ৰূপসমেহীতি এহায্যে ইমং অধিকরণং ৰিনিচ্ছেহি।>
      text <সা পচ্ছা অনন্তরাযিকিনীতি অসতি অন্তরাযে।>
      text <নেৰ ৰূপসমেয্যাতি ন সযং ৰূপসমেয্য।>
      text <ন ৰূপসমায উস্সুক্কং করেয্যাতি ন অঞ্ঞং আণাপেয্য। নেৰ ৰূপসমেস্সামি ন ৰূপসমায উস্সুক্কং করিস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <৯৯৭>, <উপসম্পন্নায উপসম্পন্নসঞ্ঞা অধিকরণং নেৰ ৰূপসমেতি ন ৰূপসমায উস্সুক্কং করোতি আপত্তি পাচিত্তিযস্স। উপসম্পন্নায ৰেমতিকা অধিকরণং নেৰ ৰূপসমেতি ন ৰূপসমায উস্সুক্কং করোতি আপত্তি পাচিত্তিযস্স। উপসম্পন্নায অনুপসম্পন্নসঞ্ঞা অধিকরণং নেৰ ৰূপসমেতি ন ৰূপসমায উস্সুক্কং করোতি আপত্তি পাচিত্তিযস্স।>
      text <অনুপসম্পন্নায অধিকরণং নেৰ ৰূপসমেতি ন ৰূপসমায উস্সুক্কং করোতি আপত্তি দুক্কটস্স। অনুপসম্পন্নায উপসম্পন্নসঞ্ঞা আপত্তি দুক্কটস্স। অনুপসম্পন্নায ৰেমতিকা আপত্তি দুক্কটস্স। অনুপসম্পন্নায অনুপসম্পন্নসঞ্ঞা আপত্তি দুক্কটস্স।>
      text <৯৯৮>, <অনাপত্তি সতি অন্তরাযে পরিযেসিত্ৰা ন লভতি গিলানায আপদাসু উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <৯৯৯>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী নটানম্পি নটকানম্পি লঙ্ঘকানম্পি সোকজ্ঝাযিকানম্পি কুম্ভথূণিকানম্পি সহত্থা খাদনীযং ভোজনীযং দেতি ময্হং পরিসতি ৰণ্ণং ভাসথাতি। নটাপি নটকাপি লঙ্ঘকাপি সোকজ্ঝাযিকাপি কুম্ভথূণিকাপি থুল্লনন্দায ভিক্খুনিযা পরিসতি ৰণ্ণং ভাসন্তি অয্যা থুল্লনন্দা বহুস্সুতা ভাণিকা ৰিসারদা পট্টা ধম্মিং কথং কাতুং দেথ অয্যায করোথ অয্যাযাতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা অগারিকস্স সহত্থা খাদনীযং ভোজনীযং দস্সতীতি…পে॰… সচ্চং কির ভিক্খৰে থুল্লনন্দা ভিক্খুনী অগারিকস্স সহত্থা খাদনীযং ভোজনীযং দেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী অগারিকস্স সহত্থা খাদনীযং ভোজনীযং দস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০০০>, <যা পন ভিক্খুনী অগারিকস্স ৰা পরিব্বাজকস্স ৰা পরিব্বাজিকায ৰা সহত্থা খাদনীযং ৰা ভোজনীযং ৰা দদেয্য পাচিত্তিযন্তি।>
      text <১০০১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অগারিকো নাম যো কোচি অগারং অজ্ঝাৰসতি।>
      text <পরিব্বাজকো নাম ভিক্খুঞ্চ সামণেরঞ্চ ঠপেত্ৰা যো কোচি পরিব্বাজকসমাপন্নো।>
      text <পরিব্বাজিকা নাম ভিক্খুনিঞ্চ সিক্খমানঞ্চ সামণেরিঞ্চ ঠপেত্ৰা যা কাচি পরিব্বাজিকসমাপন্না।>
      text <খাদনীযং নাম পঞ্চ ভোজনানি উদকদন্তপোনং ঠপেত্ৰা অৰসেসং খাদনীযং নাম।>
      text <ভোজনীযং নাম পঞ্চ ভোজনানি ওদনো কুম্মাসো সত্তু মচ্ছো মংসং।>
      text <দদেয্যাতি কাযেন ৰা কাযপটিবদ্ধেন ৰা নিস্সগ্গিযেন ৰা দেতি আপত্তি পাচিত্তিযস্স। উদকদন্তপোনং দেতি আপত্তি দুক্কটস্স।>
      text <১০০২>, <অনাপত্তি দাপেতি ন দেতি উপনিক্খিপিত্ৰা দেতি বাহিরালেপং দেতি উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <১০০৩>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী আৰসথচীৰরং অনিস্সজ্জিত্ৰা পরিভুঞ্জতি। অঞ্ঞা উতুনিযো ভিক্খুনিযো ন লভন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা আৰসথচীৰরং অনিস্সজ্জিত্ৰা পরিভুঞ্জিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী আৰসথচীৰরং অনিস্সজ্জিত্ৰা পরিভুঞ্জতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী আৰসথচীৰরং অনিস্সজ্জিত্ৰা পরিভুঞ্জিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০০৪>, <যা পন ভিক্খুনী আৰসথচীৰরং অনিস্সজ্জিত্ৰা পরিভুঞ্জেয্য পাচিত্তিযন্তি।>
      text <১০০৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <আৰসথচীৰরং নাম উতুনিযো ভিক্খুনিযো পরিভুঞ্জন্তূতি দিন্নং হোতি।>
      text <অনিস্সজ্জিত্ৰা পরিভুঞ্জেয্যাতি দ্ৰেতিস্সো রত্তিযো পরিভুঞ্জিত্ৰা চতুত্থদিৰসে ধোৰিত্ৰা ভিক্খুনিযা ৰা সিক্খমানায ৰা সামণেরিযা ৰা অনিস্সজ্জিত্ৰা পরিভুঞ্জতি আপত্তি পাচিত্তিযস্স।>
      text <১০০৬>, <অনিস্সজ্জিতে অনিস্সজ্জিতসঞ্ঞা পরিভুঞ্জতি আপত্তি পাচিত্তিযস্স। অনিস্সজ্জিতে ৰেমতিকা পরিভুঞ্জতি আপত্তি পাচিত্তিযস্স। অনিস্সজ্জিতে নিস্সজ্জিতসঞ্ঞা পরিভুঞ্জতি আপত্তি পাচিত্তিযস্স।>
      text <নিস্সজ্জিতে অনিস্সজ্জিতসঞ্ঞা আপত্তি দুক্কটস্স। নিস্সজ্জিতে ৰেমতিকা আপত্তি দুক্কটস্স। নিস্সজ্জিতে নিস্সজ্জিতসঞ্ঞা অনাপত্তি।>
      text <১০০৭>, <অনাপত্তি নিস্সজ্জিত্ৰা পরিভুঞ্জতি পুন পরিযাযেন পরিভুঞ্জতি অঞ্ঞা উতুনিযো ভিক্খুনিযো ন হোন্তি অচ্ছিন্নচীৰরিকায নট্ঠচীৰরিকায আপদাসু উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <১০০৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী আৰসথং অনিস্সজ্জিত্ৰা চারিকং পক্কামি। তেন খো পন সমযেন থুল্লনন্দায ভিক্খুনিযা আৰসথো ডয্হতি। ভিক্খুনিযো এৰমাহংসু হন্দায্যে ভণ্ডকং নীহরামাতি। একচ্চা এৰমাহংসু ন মযং অয্যে নীহরিস্সাম। যং কিঞ্চি নট্ঠং সব্বং অম্হে অভিযুঞ্জিস্সতীতি। থুল্লনন্দা ভিক্খুনী পুনদেৰ তং আৰসথং পচ্চাগন্ত্ৰা ভিক্খুনিযো পুচ্ছি অপায্যে ভণ্ডকং নীহরিত্থাতি ন মযং অয্যে নীহরিম্হাতি । থুল্লনন্দা ভিক্খুনী উজ্ঝাযতি খিয্যতি ৰিপাচেতি কথঞ্হি নাম ভিক্খুনিযো আৰসথে ডয্হমানে ভণ্ডকং ন নীহরিস্সন্তীতি যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা আৰসথং অনিস্সজ্জিত্ৰা চারিকং পক্কমিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী আৰসথং অনিস্সজ্জিত্ৰা চারিকং পক্কমতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী আৰসথং অনিস্সজ্জিত্ৰা চারিকং পক্কমিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০০৯>, <যা পন ভিক্খুনী আৰসথং অনিস্সজ্জিত্ৰা চারিকং পক্কমেয্য পাচিত্তিযন্তি।>
      text <১০১০>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <আৰসথো নাম কৰাটবদ্ধো ৰুচ্চতি।>
      text <অনিস্সজ্জিত্ৰা চারিকং পক্কমেয্যাতি ভিক্খুনিযা ৰা সিক্খমানায ৰা সামণেরিযা ৰা অনিস্সজ্জিত্ৰা পরিক্খিত্তস্স আৰসথস্স পরিক্খেপং অতিক্কামেন্তিযা আপত্তি পাচিত্তিযস্স। অপরিক্খিত্তস্স আৰসথস্স উপচারং অতিক্কামেন্তিযা আপত্তি পাচিত্তিযস্স।>
      text <১০১১>, <অনিস্সজ্জিতে অনিস্সজ্জিতসঞ্ঞা পক্কমতি আপত্তি পাচিত্তিযস্স। অনিস্সজ্জিতে ৰেমতিকা পক্কমতি আপত্তি পাচিত্তিযস্স। অনিস্সজ্জিতে নিস্সজ্জিতসঞ্ঞা পক্কমতি আপত্তি পাচিত্তিযস্স।>
      text <অকৰাটবদ্ধং অনিস্সজ্জিত্ৰা পক্কমতি আপত্তি দুক্কটস্স। নিস্সজ্জিতে অনিস্সজ্জিতসঞ্ঞা আপত্তি দুক্কটস্স। নিস্সজ্জিতে ৰেমতিকা আপত্তি দুক্কটস্স। নিস্সজ্জিতে নিস্সজ্জিতসঞ্ঞা অনাপত্তি।>
      text <১০১২>, <অনাপত্তি নিস্সজ্জিত্ৰা পক্কমতি সতি অন্তরাযে পরিযেসিত্ৰা ন লভতি গিলানায আপদাসু উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <১০১৩>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো তিরচ্ছানৰিজ্জং পরিযাপুণন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো তিরচ্ছানৰিজ্জং পরিযাপুণিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো তিরচ্ছানৰিজ্জং পরিযাপুণিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো তিরচ্ছানৰিজ্জং পরিযাপুণন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো তিরচ্ছানৰিজ্জং পরিযাপুণিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০১৪>, <যা পন ভিক্খুনী তিরচ্ছানৰিজ্জং পরিযাপুণেয্য পাচিত্তিযন্তি।>
      text <১০১৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <তিরচ্ছানৰিজ্জা নাম যং কিঞ্চি বাহিরকং অনত্থসংহিতং।>
      text <পরিযাপুণেয্যাতি পদেন পরিযাপুণাতি পদে পদে আপত্তি পাচিত্তিযস্স। অক্খরায পরিযাপুণাতি অক্খরক্খরায আপত্তি পাচিত্তিযস্স।>
      text <১০১৬>, <অনাপত্তি লেখং পরিযাপুণাতি ধারণং পরিযাপুণাতি গুত্তত্থায পরিত্তং পরিযাপুণাতি উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <১০১৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো তিরচ্ছানৰিজ্জং ৰাচেন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো তিরচ্ছানৰিজ্জং ৰাচেস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো তিরচ্ছানৰিজ্জং ৰাচেস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো তিরচ্ছানৰিজ্জং ৰাচেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো তিরচ্ছানৰিজ্জং ৰাচেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০১৮>, <যা পন ভিক্খুনী তিরচ্ছানৰিজ্জং ৰাচেয্য পাচিত্তিযন্তি।>
      text <১০১৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <তিরচ্ছানৰিজ্জা নাম যং কিঞ্চি বাহিরকং অনত্থসংহিতং।>
      text <ৰাচেয্যাতি পদেন ৰাচেতি পদে পদে আপত্তি পাচিত্তিযস্স। অক্খরায ৰাচেতি অক্খরক্খরায আপত্তি পাচিত্তিযস্স।>
      text <১০২০>, <অনাপত্তি লেখং ৰাচেতি ধারণং ৰাচেতি গুত্তত্থায পরিত্তং ৰাচেতি উম্মত্তিকায আদিকম্মিকাযাতি।>
      stand <দসমসিক্খাপদং নিট্ঠিতং।>
      stand <চিত্তাগারৰগ্গো পঞ্চমো।>
  text <৬ আরামৰগ্গো>
    text <১ পঠমসিক্খাপদং>
      text <১০২১>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন সম্বহুলা ভিক্খূ গামকাৰাসে একচীৰরা চীৰরকম্মং করোন্তি। ভিক্খুনিযো অনাপুচ্ছা আরামং পৰিসিত্ৰা যেন তে ভিক্খূ তেনুপসঙ্কমিংসু। ভিক্খূ উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অনাপুচ্ছা আরামং পৰিসিস্সন্তীতি…পে॰… সচ্চং কির ভিক্খৰে ভিক্খুনিযো অনাপুচ্ছা আরামং পৰিসন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো অনাপুচ্ছা আরামং পৰিসিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <যা পন ভিক্খুনী অনাপুচ্ছা আরামং পৰিসেয্য পাচিত্তিযন্তি।>
      text <এৰঞ্চিদং ভগৰতা ভিক্খুনীনং সিক্খাপদং পঞ্ঞত্তং হোতি।>
      text <১০২২>, <তেন খো পন সমযেন তে ভিক্খূ তম্হা আৰাসা পক্কমিংসু। ভিক্খুনিযো অয্যা পক্কন্তাতি আরামং নাগমংসু। অথ খো তে ভিক্খূ পুনদেৰ তং আৰাসং পচ্চাগচ্ছিংসু। ভিক্খুনিযো অয্যা আগতাতি আপুচ্ছা আরামং পৰিসিত্ৰা যেন তে ভিক্খূ তেনুপসঙ্কমিংসু উপসঙ্কমিত্ৰা তে ভিক্খূ অভিৰাদেত্ৰা একমন্তং অট্ঠংসু। একমন্তং ঠিতা খো তা ভিক্খুনিযো তে ভিক্খূ এতদৰোচুং কিস্স তুম্হে ভগিনিযো আরামং নেৰ সম্মজ্জিত্থ ন পানীযং পরিভোজনীযং উপট্ঠাপিত্থাতি ভগৰতা অয্যা সিক্খাপদং পঞ্ঞত্তং হোতি ন অনাপুচ্ছা আরামো পৰিসিতব্বোতি। তেন মযং ন আগমিম্হাতি। ভগৰতো এতমত্থং আরোচেসুং…পে॰… অনুজানামি ভিক্খৰে সন্তং ভিক্খুং আপুচ্ছা আরামং পৰিসিতুং। এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <যা পন ভিক্খুনী সন্তং ভিক্খুং অনাপুচ্ছা আরামং পৰিসেয্য পাচিত্তিযন্তি।>
      text <এৰঞ্চিদং ভগৰতা ভিক্খুনীনং সিক্খাপদং পঞ্ঞত্তং হোতি।>
      text <১০২৩>, <তেন খো পন সমযেন তে ভিক্খূ তম্হা আৰাসা পক্কমিত্ৰা পুনদেৰ তং আৰাসং পচ্চাগচ্ছিংসু। ভিক্খুনিযো অয্যা পক্কন্তাতি অনাপুচ্ছা আরামং পৰিসিংসু। তাসং কুক্কুচ্চং অহোসি ভগৰতা সিক্খাপদং পঞ্ঞত্তং ন সন্তং ভিক্খুং অনাপুচ্ছা আরামো পৰিসিতব্বোতি। মযঞ্চম্হা সন্তং ভিক্খুং অনাপুচ্ছা আরামং পৰিসিম্হা। কচ্চি নু খো মযং পাচিত্তিযং আপত্তিং আপন্নাতি…পে॰… ভগৰতো এতমত্থং আরোচেসুং। অথ খো ভগৰা এতস্মিং নিদানে এতস্মিং পকরণে ধম্মিং কথং কত্ৰা ভিক্খূ আমন্তেসি…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০২৪>, <যা পন ভিক্খুনী জানং সভিক্খুকং আরামং অনাপুচ্ছা পৰিসেয্য পাচিত্তিযন্তি।>
      text <১০২৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <জানাতি নাম সামং ৰা জানাতি অঞ্ঞে ৰা তস্সা আরোচেন্তি তে ৰা আরোচেন্তি।>
      text <সভিক্খুকো নাম আরামো যত্থ ভিক্খূ রুক্খমূলেপি ৰসন্তি।>
      text <অনাপুচ্ছা আরামং পৰিসেয্যাতি ভিক্খুং ৰা সামণেরং ৰা আরামিকং ৰা অনাপুচ্ছা পরিক্খিত্তস্স আরামস্স পরিক্খেপং অতিক্কামেন্তিযা আপত্তি পাচিত্তিযস্স। অপরিক্খিত্তস্স আরামস্স উপচারং ওক্কমন্তিযা আপত্তি পাচিত্তিযস্স।>
      text <১০২৬>, <সভিক্খুকে সভিক্খুকসঞ্ঞা সন্তং ভিক্খুং অনাপুচ্ছা আরামং পৰিসতি আপত্তি পাচিত্তিযস্স। সভিক্খুকে ৰেমতিকা সন্তং ভিক্খুং অনাপুচ্ছা আরামং পৰিসতি আপত্তি দুক্কটস্স। সভিক্খুকে অভিক্খুকসঞ্ঞা সন্তং ভিক্খুং অনাপুচ্ছা আরামং পৰিসতি অনাপত্তি।>
      text <অভিক্খুকে সভিক্খুকসঞ্ঞা আপত্তি দুক্কটস্স। অভিক্খুকে ৰেমতিকা আপত্তি দুক্কটস্স। অভিক্খুকে অভিক্খুকসঞ্ঞা অনাপত্তি।>
      text <১০২৭>, <অনাপত্তি সন্তং ভিক্খুং আপুচ্ছা পৰিসতি অসন্তং ভিক্খুং অনাপুচ্ছা পৰিসতি সীসানুলোকিকা গচ্ছতি যত্থ ভিক্খুনিযো সন্নিপতিতা হোন্তি তত্থ গচ্ছতি আরামেন মগ্গো হোতি গিলানায আপদাসু উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <১০২৮>, <তেন সমযেন বুদ্ধো ভগৰা ৰেসালিযং ৰিহরতি মহাৰনে কূটাগারসালাযং। তেন খো পন সমযেন আযস্মতো উপালিস্স উপজ্ঝাযো আযস্মা কপ্পিতকো সুসানে ৰিহরতি। তেন খো পন সমযেন ছব্বগ্গিযানং ভিক্খুনীনং মহত্তরা ভিক্খুনী কালঙ্কতা হোতি। ছব্বগ্গিযা ভিক্খুনিযো তং ভিক্খুনিং নীহরিত্ৰা আযস্মতো কপ্পিতকস্স ৰিহারস্স অৰিদূরে ঝাপেত্ৰা থূপং কত্ৰা গন্ত্ৰা তস্মিং থূপে রোদন্তি। অথ খো আযস্মা কপ্পিতকো তেন সদ্দেন উব্বাল়্হো তং থূপং ভিন্দিত্ৰা পকিরেসি। ছব্বগ্গিযা ভিক্খুনিযো ইমিনা কপ্পিতকেন অম্হাকং অয্যায থূপো ভিন্নো হন্দ নং ঘাতেমাতি মন্তেসুং । অঞ্ঞতরা ভিক্খুনী আযস্মতো উপালিস্স এতমত্থং আরোচেসি। আযস্মা উপালি আযস্মতো কপ্পিতকস্স এতমত্থং আরোচেসি। অথ খো আযস্মা কপ্পিতকো ৰিহারা নিক্খমিত্ৰা নিলীনো অচ্ছি। অথ খো ছব্বগ্গিযা ভিক্খুনিযো যেনাযস্মতো কপ্পিতকস্স ৰিহারো তেনুপসঙ্কমিংসু উপসঙ্কমিত্ৰা আযস্মতো কপ্পিতকস্স ৰিহারং পাসাণেহি চ লেড্ডূহি চ ওত্থরাপেত্ৰা মতো কপ্পিতকোতি পক্কমিংসু।>
      text <অথ খো আযস্মা কপ্পিতকো তস্সা রত্তিযা অচ্চযেন পুব্বণ্হসমযং নিৰাসেত্ৰা পত্তচীৰরমাদায ৰেসালিং পিণ্ডায পাৰিসি। অদ্দসংসু খো ছব্বগ্গিযা ভিক্খুনিযো আযস্মন্তং কপ্পিতকং পিণ্ডায চরন্তং। দিস্ৰান এৰমাহংসু অযং কপ্পিতকো জীৰতি কো নু খো অম্হাকং মন্তং সংহরীতি অস্সোসুং খো ছব্বগ্গিযা ভিক্খুনিযো অয্যেন কির উপালিনা অম্হাকং মন্তো সংহটোতি। তা আযস্মন্তং উপালিং অক্কোসিংসু কথঞ্হি নাম অযং কাসাৰটো মলমজ্জনো নিহীনজচ্চো অম্হাকং মন্তং সংহরিস্সতীতি যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো অয্যং উপালিং অক্কোসিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো উপালিং অক্কোসন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো উপালিং অক্কোসিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০২৯>, <যা পন ভিক্খুনী ভিক্খুং অক্কোসেয্য ৰা পরিভাসেয্য ৰা পাচিত্তিযন্তি।>
      text <১০৩০>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুন্তি উপসম্পন্নং। অক্কোসেয্য ৰাতি দসহি ৰা অক্কোসৰত্থূহি অক্কোসতি এতেসং ৰা অঞ্ঞতরেন আপত্তি পাচিত্তিযস্স।>
      text <পরিভাসেয্য ৰাতি ভযং উপদংসেতি আপত্তি পাচিত্তিযস্স।>
      text <১০৩১>, <উপসম্পন্নে উপসম্পন্নসঞ্ঞা অক্কোসতি ৰা পরিভাসতি ৰা আপত্তি পাচিত্তিযস্স। উপসম্পন্নে ৰেমতিকা অক্কোসতি ৰা পরিভাসতি ৰা আপত্তি পাচিত্তিযস্স। উপসম্পন্নে অনুপসম্পন্নসঞ্ঞা অক্কোসতি ৰা পরিভাসতি ৰা আপত্তি পাচিত্তিযস্স।>
      text <অনুপসম্পন্নং অক্কোসতি ৰা পরিভাসতি ৰা আপত্তি দুক্কটস্স। অনুপসম্পন্নে উপসম্পন্নসঞ্ঞা আপত্তি দুক্কটস্স। অনুপসম্পন্নে ৰেমতিকা আপত্তি দুক্কটস্স। অনুপসম্পন্নে অনুপসম্পন্নসঞ্ঞা আপত্তি দুক্কটস্স।>
      text <১০৩২>, <অনাপত্তি অত্থপুরেক্খারায ধম্মপুরেক্খারায অনুসাসনিপুরেক্খারায উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <১০৩৩>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন চণ্ডকাল়ী ভিক্খুনী ভণ্ডনকারিকা হোতি কলহকারিকা ৰিৰাদকারিকা ভস্সকারিকা সঙ্ঘে অধিকরণকারিকা। থুল্লনন্দা ভিক্খুনী তস্সা কম্মে করীযমানে পটিক্কোসতি। তেন খো পন সমযেন থুল্লনন্দা ভিক্খুনী গামকং অগমাসি কেনচিদেৰ করণীযেন। অথ খো ভিক্খুনিসঙ্ঘো থুল্লনন্দা ভিক্খুনী পক্কন্তাতি চণ্ডকাল়িং ভিক্খুনিং আপত্তিযা অদস্সনে উক্খিপি। থুল্লনন্দা ভিক্খুনী গামকে তং করণীযং তীরেত্ৰা পুনদেৰ সাৰত্থিং পচ্চাগচ্ছি। চণ্ডকাল়ী ভিক্খুনী থুল্লনন্দায ভিক্খুনিযা আগচ্ছন্তিযা নেৰ আসনং পঞ্ঞপেসি ন পাদোদকং পাদপীঠং পাদকঠলিকং উপনিক্খিপি ন পচ্চুগ্গন্ত্ৰা পত্তচীৰরং পটিগ্গহেসি ন পানীযেন আপুচ্ছি। থুল্লনন্দা ভিক্খুনী চণ্ডকাল়িং ভিক্খুনিং এতদৰোচ কিস্স ত্ৰং অয্যে মযি আগচ্ছন্তিযা নেৰ আসনং পঞ্ঞপেসি ন পাদোদকং পাদপীঠং পাদকঠলিকং উপনিক্খিপি ন পচ্চুগ্গন্ত্ৰা পত্তচীৰরং পটিগ্গহেসি ন পানীযেন আপুচ্ছীতি এৰঞ্হেতং অয্যে হোতি যথা তং অনাথাযাতি। কিস্স পন ত্ৰং অয্যে অনাথাতি ইমা মং অয্যে ভিক্খুনিযো অযং অনাথা অপ্পঞ্ঞাতা নত্থি ইমিস্সা কাচি পতিৰত্তাতি আপত্তিযা অদস্সনে উক্খিপিংসূতি। থুল্লনন্দা ভিক্খুনী বালা এতা অব্যত্তা এতা নেতা জানন্তি কম্মং ৰা কম্মদোসং ৰা কম্মৰিপত্তিং ৰা কম্মসম্পত্তিং ৰাতি চণ্ডীকতা গণং পরিভাসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা চণ্ডীকতা গণং পরিভাসিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী চণ্ডীকতা গণং পরিভাসতীতি সচ্চং ভগৰাতি। ৰিগরহি বুদ্ধো ভগৰা …পে॰…কথঞ্হি নাম ভিক্খৰে থুল্লনন্দা ভিক্খুনী চণ্ডীকতা গণং পরিভাসিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৩৪>, <যা পন ভিক্খুনী চণ্ডীকতা গণং পরিভাসেয্য পাচিত্তিযন্তি।>
      text <১০৩৫>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <চণ্ডীকতা নাম কোধনা ৰুচ্চতি।>
      text <গণো নাম ভিক্খুনিসঙ্ঘো ৰুচ্চতি।>
      text <পরিভাসেয্যাতি বালা এতা অব্যত্তা এতা নেতা জানন্তি কম্মং ৰা কম্মদোসং ৰা কম্মৰিপত্তিং ৰা কম্মসম্পত্তিং ৰাতি পরিভাসতি আপত্তি পাচিত্তিযস্স। সম্বহুলা ভিক্খুনিযো ৰা একং ভিক্খুনিং ৰা অনুপসম্পন্নং ৰা পরিভাসতি আপত্তি দুক্কটস্স।>
      text <১০৩৬>, <অনাপত্তি অত্থপুরেক্খারায ধম্মপুরেক্খারায অনুসাসনিপুরেক্খারায উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <১০৩৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরো ব্রাহ্মণো ভিক্খুনিযো নিমন্তেত্ৰা ভোজেসি । ভিক্খুনিযো ভুত্তাৰী পৰারিতা ঞাতিকুলানি গন্ত্ৰা একচ্চা ভুঞ্জিংসু একচ্চা পিণ্ডপাতং আদায অগমংসু। অথ খো সো ব্রাহ্মণো পটিৰিস্সকে এতদৰোচ ভিক্খুনিযো মযা অয্যা সন্তপ্পিতা এথ তুম্হেপি সন্তপ্পেস্সামীতি। তে এৰমাহংসু কিং ত্ৰং অয্যো অম্হে সন্তপ্পেস্সসি যাপি তযা নিমন্তিতা তাপি অম্হাকং ঘরানি আগন্ত্ৰা একচ্চা ভুঞ্জিংসু একচ্চা পিণ্ডপাতং আদায অগমংসূতি। অথ খো সো ব্রাহ্মণো উজ্ঝাযতি খিয্যতি ৰিপাচেতি কথঞ্হি নাম ভিক্খুনিযো অম্হাকং ঘরে ভুঞ্জিত্ৰা অঞ্ঞত্র ভুঞ্জিস্সন্তি ন চাহং পটিবলো যাৰদত্থং দাতুন্তি অস্সোসুং খো ভিক্খুনিযো তস্স ব্রাহ্মণস্স উজ্ঝাযন্তস্স খিয্যন্তস্স ৰিপাচেন্তস্স। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ভুত্তাৰী পৰারিতা অঞ্ঞত্র ভুঞ্জিস্সন্তীতি…পে॰… সচ্চং কির ভিক্খৰে ভিক্খুনিযো ভুত্তাৰী পৰারিতা অঞ্ঞত্র ভুঞ্জন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ভুত্তাৰী পৰারিতা অঞ্ঞত্র ভুঞ্জিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৩৮>, <যা পন ভিক্খুনী নিমন্তিতা ৰা পৰারিতা ৰা খাদনীযং ৰা ভোজনীযং ৰা খাদেয্য ৰা ভুঞ্জেয্য ৰা পাচিত্তিযন্তি।>
      text <১০৩৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <নিমন্তিতা নাম পঞ্চন্নং ভোজনানং অঞ্ঞতরেন ভোজনেন নিমন্তিতা।>
      text <পৰারিতা নাম অসনং পঞ্ঞাযতি ভোজনং পঞ্ঞাযতি হত্থপাসে ঠিতা অভিহরতি পটিক্খেপো পঞ্ঞাযতি।>
      text <খাদনীযং নাম পঞ্চ ভোজনানি যাগুং যামকালিকং সত্তাহকালিকং যাৰজীৰিকং ঠপেত্ৰা অৰসেসং খাদনীযং নাম।>
      text <ভোজনীযং নাম পঞ্চ ভোজনানি ওদনো কুম্মাসো সত্তু মচ্ছো মংসং।>
      text <খাদিস্সামি ভুঞ্জিস্সামীতি পটিগ্গণ্হাতি আপত্তি দুক্কটস্স। অজ্ঝোহারে অজ্ঝোহারে আপত্তি পাচিত্তিযস্স।>
      text <১০৪০>, <নিমন্তিতে নিমন্তিতসঞ্ঞা খাদনীযং ৰা ভোজনীযং ৰা খাদতি ৰা ভুঞ্জতি ৰা আপত্তি পাচিত্তিযস্স। নিমন্তিতে ৰেমতিকা খাদনীযং ৰা ভোজনীযং ৰা খাদতি ৰা ভুঞ্জতি ৰা আপত্তি পাচিত্তিযস্স। নিমন্তিতে অনিমন্তিতসঞ্ঞা খাদনীযং ৰা ভোজনীযং ৰা খাদতি ৰা ভুঞ্জতি ৰা আপত্তি পাচিত্তিযস্স।>
      text <যামকালিকং সত্তাহকালিকং যাৰজীৰিকং আহারত্থায পটিগ্গণ্হাতি আপত্তি দুক্কটস্স। অজ্ঝোহারে অজ্ঝোহারে আপত্তি দুক্কটস্স…পে॰…।>
      text <১০৪১>, <অনাপত্তি নিমন্তিতা অপ্পৰারিতা যাগুং পিৰতি সামিকে অপলোকেত্ৰা ভুঞ্জতি যামকালিকং সত্তাহকালিকং যাৰজীৰিকং সতি পচ্চযে পরিভুঞ্জতি উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <১০৪২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা ভিক্খুনী সাৰত্থিযং অঞ্ঞতরিস্সা ৰিসিখায পিণ্ডায চরমানা যেন অঞ্ঞতরং কুলং তেনুপসঙ্কমি উপসঙ্কমিত্ৰা পঞ্ঞত্তে আসনে নিসীদি। অথ খো তে মনুস্সা তং ভিক্খুনিং ভোজেত্ৰা এতদৰোচুং অঞ্ঞাপি অয্যে ভিক্খুনিযো আগচ্ছন্তূতি। অথ খো সা ভিক্খুনী কথঞ্হি নাম ভিক্খুনিযো নাগচ্ছেয্যুন্তি ভিক্খুনিযো উপসঙ্কমিত্ৰা এতদৰোচ অমুকস্মিং অয্যে ওকাসে ৰাল়া সুনখা চণ্ডো বলিবদ্দো চিক্খল্লো ওকাসো। মা খো তত্থ অগমিত্থাতি। অঞ্ঞতরাপি ভিক্খুনী তস্সা ৰিসিখায পিণ্ডায চরমানা যেন তং কুলং তেনুপসঙ্কমি উপসঙ্কমিত্ৰা পঞ্ঞত্তে আসনে নিসীদি। অথ খো তে মনুস্সা তং ভিক্খুনিং ভোজেত্ৰা এতদৰোচুং কিস্স অয্যে ভিক্খুনিযো ন আগচ্ছন্তীতি অথ খো সা ভিক্খুনী তেসং মনুস্সানং এতমত্থং আরোচেসি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী কুলং মচ্ছরাযিস্সতীতি…পে॰… সচ্চং কির ভিক্খৰে ভিক্খুনী কুলং মচ্ছরাযতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী কুলং মচ্ছরাযিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৪৩>, <যা পন ভিক্খুনী কুলমচ্ছরিনী অস্স পাচিত্তিযন্তি।>
      text <১০৪৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <কুলং নাম চত্তারি কুলানি খত্তিযকুলং ব্রাহ্মণকুলং ৰেস্সকুলং সুদ্দকুলং।>
      text <মচ্ছরিনী অস্সাতি কথং ভিক্খুনিযো নাগচ্ছেয্যুন্তি ভিক্খুনীনং সন্তিকে কুলস্স অৰণ্ণং ভাসতি আপত্তি পাচিত্তিযস্স। কুলস্স ৰা সন্তিকে ভিক্খুনীনং অৰণ্ণং ভাসতি আপত্তি পাচিত্তিযস্স।>
      text <১০৪৫>, <অনাপত্তি কুলং ন মচ্ছরাযন্তী সন্তংযেৰ আদীনৰং আচিক্খতি উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <১০৪৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন সম্বহুলা ভিক্খুনিযো গামকাৰাসে ৰস্সংৰুট্ঠা সাৰত্থিং অগমংসু। ভিক্খুনিযো তা ভিক্খুনিযো এতদৰোচুং কত্থায্যাযো ৰস্সংৰুট্ঠা কচ্চি ওৰাদো ইদ্ধো অহোসীতি নত্থয্যে তত্থ ভিক্খূ কুতো ওৰাদো ইদ্ধো ভৰিস্সতীতি যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অভিক্খুকে আৰাসে ৰস্সং ৰসিস্সন্তীতি…পে॰… সচ্চং কির ভিক্খৰে ভিক্খুনিযো অভিক্খুকে আৰাসে ৰস্সং ৰসন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো অভিক্খুকে আৰাসে ৰস্সং ৰসিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৪৭>, <যা পন ভিক্খুনী অভিক্খুকে আৰাসে ৰস্সং ৰসেয্য পাচিত্তিযন্তি।>
      text <১০৪৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অভিক্খুকো নাম আৰাসো ন সক্কা হোতি ওৰাদায ৰা সংৰাসায ৰা গন্তুং। ৰস্সং ৰসিস্সামীতি সেনাসনং পঞ্ঞপেতি পানীযং পরিভোজনীযং উপট্ঠপেতি পরিৰেণং সম্মজ্জতি আপত্তি দুক্কটস্স। সহ অরুণুগ্গমনা আপত্তি পাচিত্তিযস্স।>
      text <১০৪৯>, <অনাপত্তি ৰস্সুপগতা ভিক্খূ পক্কন্তা ৰা হোন্তি ৰিব্ভন্তা ৰা কালঙ্কতা ৰা পক্খসঙ্কন্তা ৰা আপদাসু উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <১০৫০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন সম্বহুলা ভিক্খুনিযো গামকাৰাসে ৰস্সংৰুট্ঠা সাৰত্থিং অগমংসু। ভিক্খুনিযো তা ভিক্খুনিযো এতদৰোচুং কত্থায্যাযো ৰস্সংৰুট্ঠা কত্থ ভিক্খুসঙ্ঘো পৰারিতোতি ন মযং অয্যে ভিক্খুসঙ্ঘং পৰারেমাতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ৰস্সংৰুট্ঠা ভিক্খুসঙ্ঘং ন পৰারেস্সন্তীতি…পে॰… সচ্চং কির ভিক্খৰে ভিক্খুনিযো ৰস্সংৰুট্ঠা ভিক্খুসঙ্ঘং ন পৰারেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ৰস্সংৰুট্ঠা ভিক্খুসঙ্ঘং ন পৰারেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৫১>, <যা পন ভিক্খুনী ৰস্সংৰুট্ঠা উভতোসঙ্ঘে তীহি ঠানেহি ন পৰারেয্য দিট্ঠেন ৰা সুতেন ৰা পরিসঙ্কায ৰা পাচিত্তিযন্তি।>
      text <১০৫২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ৰস্সংৰুট্ঠা নাম পুরিমং ৰা তেমাসং পচ্ছিমং ৰা তেমাসং ৰুট্ঠা। উভতোসঙ্ঘে তীহি ঠানেহি ন পৰারেস্সামি দিট্ঠেন ৰা সুতেন ৰা পরিসঙ্কায ৰাতি ধুরং নিক্খিত্তমত্তে আপত্তি পাচিত্তিযস্স।>
      text <১০৫৩>, <অনাপত্তি সতি অন্তরাযে পরিযেসিত্ৰা ন লভতি গিলানায আপদাসু উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <১০৫৪>, <তেন সমযেন বুদ্ধো ভগৰা সক্কেসু ৰিহরতি কপিলৰত্থুস্মিং নিগ্রোধারামে। তেন খো পন সমযেন ছব্বগ্গিযা ভিক্খূ ভিক্খুনুপস্সযং উপসঙ্কমিত্ৰা ছব্বগ্গিযা ভিক্খুনিযো ওৰদন্তি। ভিক্খুনিযো ছব্বগ্গিযা ভিক্খুনিযো এতদৰোচুং এথায্যে ওৰাদং গমিস্সামাতি। যম্পি মযং অয্যে গচ্ছেয্যাম ওৰাদস্স কারণা অয্যা ছব্বগ্গিযা ইধেৰ আগন্ত্ৰা অম্হে ওৰদন্তীতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো ওৰাদং ন গচ্ছিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো ওৰাদং ন গচ্ছন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো ওৰাদং ন গচ্ছিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৫৫>, <যা পন ভিক্খুনী ওৰাদায ৰা সংৰাসায ৰা ন গচ্ছেয্য পাচিত্তিযন্তি।>
      text <১০৫৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ওৰাদো নাম অট্ঠ গরুধম্মা।>
      text <সংৰাসো নাম এককম্মং একুদ্দেসো সমসিক্খতা। ওৰাদায ৰা সংৰাসায ৰা ন গচ্ছিস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <১০৫৭>, <অনাপত্তি সতি অন্তরাযে পরিযেসিত্ৰা দুতিযিকং ভিক্খুনিং ন লভতি গিলানায আপদাসু উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <১০৫৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো উপোসথম্পি ন পুচ্ছন্তি ওৰাদম্পি ন যাচন্তি। ভিক্খূ উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো উপোসথম্পি ন পুচ্ছিস্সন্তি ওৰাদম্পি ন যাচিস্সন্তীতি…পে॰… সচ্চং কির ভিক্খৰে ভিক্খুনিযো উপোসথম্পি ন পুচ্ছন্তি ওৰাদম্পি ন যাচন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো উপোসথম্পি ন পুচ্ছিস্সন্তি ওৰাদম্পি ন যাচিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৫৯>, <অন্ৰদ্ধমাসং ভিক্খুনিযা ভিক্খুসঙ্ঘতো দ্ৰে ধম্মা পচ্চাসীসিতব্বা উপোসথপুচ্ছকঞ্চ ওৰাদূপসঙ্কমনঞ্চ। তং অতিক্কামেন্তিযা পাচিত্তিযন্তি।>
      text <১০৬০>, <অন্ৰদ্ধমাসন্তি অনুপোসথিকং। উপোসথো নাম দ্ৰে উপোসথা চাতুদ্দসিকো চ পন্নরসিকো চ।>
      text <ওৰাদো নাম অট্ঠ গরুধম্মা। উপোসথম্পি ন পুচ্ছিস্সামি ওৰাদম্পি ন যাচিস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <১০৬১>, <অনাপত্তি সতি অন্তরাযে পরিযেসিত্ৰা দুতিযিকং ভিক্খুনিং ন লভতি গিলানায আপদাসু উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <১০৬২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা ভিক্খুনী পসাখে জাতং গণ্ডং পুরিসেন সদ্ধিং একেনেকা ভেদাপেসি। অথ খো সো পুরিসো তং ভিক্খুনিং দূসেতুং উপক্কমি। সা ৰিস্সরমকাসি। ভিক্খুনিযো উপধাৰিত্ৰা তং ভিক্খুনিং এতদৰোচুং কিস্স ত্ৰং অয্যে ৰিস্সরমকাসীতি অথ খো সা ভিক্খুনী ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী পসাখে জাতং গণ্ডং পুরিসেন সদ্ধিং একেনেকা ভেদাপেস্সতীতি…পে॰… সচ্চং কির ভিক্খৰে ভিক্খুনী পসাখে জাতং গণ্ডং পুরিসেন সদ্ধিং একেনেকা ভেদাপেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী পসাখে জাতং গণ্ডং পুরিসেন সদ্ধিং একেনেকা ভেদাপেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৬৩>, <যা পন ভিক্খুনী পসাখে জাতং গণ্ডং ৰা রুধিতং ৰা অনপলোকেত্ৰা সঙ্ঘং ৰা গণং ৰা পুরিসেন সদ্ধিং একেনেকা ভেদাপেয্য ৰা ফালাপেয্য ৰা ধোৰাপেয্য ৰা আলিম্পাপেয্য ৰা বন্ধাপেয্য ৰা মোচাপেয্য ৰা পাচিত্তিযন্তি।>
      text <১০৬৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পসাখং নাম অধোনাভি উব্ভজাণুমণ্ডলং। জাতন্তি তত্থ জাতং। গণ্ডো নাম যো কোচি গণ্ডো। রুধিতং নাম যং কিঞ্চি ৰণং। অনপলোকেত্ৰাতি অনাপুচ্ছা। সঙ্ঘো নাম ভিক্খুনিসঙ্ঘো ৰুচ্চতি। গণো নাম সম্বহুলা ভিক্খুনিযো ৰুচ্চন্তি। পুরিসো নাম মনুস্সপুরিসো ন যক্খো ন পেতো ন তিরচ্ছানগতো ৰিঞ্ঞূ পটিবলো দূসেতুং। সদ্ধিন্তি একতো। একেনেকাতি পুরিসো চেৰ হোতি ভিক্খুনী চ।>
      text <১০৬৫>, <ভিন্দাতি আণাপেতি আপত্তি দুক্কটস্স। ভিন্নে আপত্তি পাচিত্তিযস্স। ফালেহীতি আণাপেতি আপত্তি দুক্কটস্স। ফালিতে আপত্তি পাচিত্তিযস্স। ধোৰাতি আণাপেতি আপত্তি দুক্কটস্স। ধোৰিতে আপত্তি পাচিত্তিযস্স। আলিম্পাতি আণাপেতি আপত্তি দুক্কটস্স। লিত্তে আপত্তি পাচিত্তিযস্স। বন্ধাহীতি আণাপেতি আপত্তি দুক্কটস্স। বদ্ধে আপত্তি পাচিত্তিযস্স। মোচেহীতি আণাপেতি আপত্তি দুক্কটস্স। মুত্তে আপত্তি পাচিত্তিযস্স।>
      text <১০৬৬>, <অনাপত্তি অপলোকেত্ৰা ভেদাপেতি ৰা ফালাপেতি ৰা ধোৰাপেতি ৰা আলিম্পাপেতি ৰা বন্ধাপেতি ৰা মোচাপেতি ৰা যা কাচি ৰিঞ্ঞূ দুতিযিকা হোতি উম্মত্তিকায আদিকম্মিকাযাতি।>
      stand <দসমসিক্খাপদং নিট্ঠিতং।>
      stand <আরামৰগ্গো ছট্ঠো।>
  text <৭ গব্ভিনীৰগ্গো>
    text <১ পঠমসিক্খাপদং>
      text <১০৬৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো গব্ভিনিং ৰুট্ঠাপেন্তি। সা পিণ্ডায চরতি। মনুস্সা এৰমাহংসু দেথায্যায ভিক্খং গরুভারা অয্যাতি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো গব্ভিনিং ৰুট্ঠাপেস্সন্তীতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো গব্ভিনিং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো গব্ভিনিং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো গব্ভিনিং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৬৮>, <যা পন ভিক্খুনী গব্ভিনিং ৰুট্ঠাপেয্য পাচিত্তিযন্তি।>
      text <১০৬৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <গব্ভিনী নাম আপন্নসত্তা ৰুচ্চতি। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১০৭০>, <গব্ভিনিযা গব্ভিনিসঞ্ঞা ৰুট্ঠাপেতি আপত্তি পাচিত্তিযস্স। গব্ভিনিযা ৰেমতিকা ৰুট্ঠাপেতি আপত্তি দুক্কটস্স। গব্ভিনিযা অগব্ভিনিসঞ্ঞা ৰুট্ঠাপেতি অনাপত্তি। অগব্ভিনিযা গব্ভিনিসঞ্ঞা আপত্তি দুক্কটস্স। অগব্ভিনিযা ৰেমতিকা আপত্তি দুক্কটস্স। অগব্ভিনিযা অগব্ভিনিসঞ্ঞা অনাপত্তি।>
      text <১০৭১>, <অনাপত্তি গব্ভিনিং অগব্ভিনিসঞ্ঞা ৰুট্ঠাপেতি অগব্ভিনিং অগব্ভিনিসঞ্ঞা ৰুট্ঠাপেতি উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <১০৭২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো পাযন্তিং ৰুট্ঠাপেন্তি। সা পিণ্ডায চরতি। মনুস্সা এৰমাহংসু দেথায্যায ভিক্খং সদুতিযিকা অয্যাতি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো পাযন্তিং ৰুট্ঠাপেস্সন্তীতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো পাযন্তিং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো পাযন্তিং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো পাযন্তিং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৭৩>, <যা পন ভিক্খুনী পাযন্তিং ৰুট্ঠাপেয্য পাচিত্তিযন্তি।>
      text <১০৭৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পাযন্তী নাম মাতা ৰা হোতি ধাতি ৰা।>
      text <ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১০৭৫>, <পাযন্তিযা পাযন্তিসঞ্ঞা ৰুট্ঠাপেতি আপত্তি পাচিত্তিযস্স। পাযন্তিযা ৰেমতিকা ৰুট্ঠাপেতি আপত্তি দুক্কটস্স। পাযন্তিযা অপাযন্তিসঞ্ঞা ৰুট্ঠাপেতি অনাপত্তি। অপাযন্তিযা পাযন্তিসঞ্ঞা আপত্তি দুক্কটস্স। অপাযন্তিযা ৰেমতিকা আপত্তি দুক্কটস্স। অপাযন্তিযা অপাযন্তিসঞ্ঞা অনাপত্তি।>
      text <১০৭৬>, <অনাপত্তি পাযন্তিং অপাযন্তিসঞ্ঞা ৰুট্ঠাপেতি অপাযন্তিং অপাযন্তিসঞ্ঞা ৰুট্ঠাপেতি উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <১০৭৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো দ্ৰে ৰস্সানি ছসু ধম্মেসু অসিক্খিতসিক্খং সিক্খমানং ৰুট্ঠাপেন্তি। তা বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো দ্ৰে ৰস্সানি ছসু ধম্মেসু অসিক্খিতসিক্খং সিক্খমানং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো দ্ৰে ৰস্সানি ছসু ধম্মেসু অসিক্খিতসিক্খং সিক্খমানং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো দ্ৰে ৰস্সানি ছসু ধম্মেসু অসিক্খিতসিক্খং সিক্খমানং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা…পে॰… ধম্মিং কথং কত্ৰা ভিক্খূ আমন্তেসি অনুজানামি ভিক্খৰে সিক্খমানায দ্ৰে ৰস্সানি ছসু ধম্মেসু সিক্খাসম্মুতিং দাতুং। এৰঞ্চ পন ভিক্খৰে দাতব্বা। তায সিক্খমানায সঙ্ঘং উপসঙ্কমিত্ৰা একংসং উত্তরাসঙ্গং করিত্ৰা ভিক্খুনীনং পাদে ৰন্দিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং অয্যে ইত্থন্নামা ইত্থন্নামায অয্যায সিক্খমানা। সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচামীতি। দুতিযম্পি যাচিতব্বা। ততিযম্পি যাচিতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো>
      text <১০৭৮>, <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায সিক্খমানা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচতি। যদি সঙ্ঘস্স পত্তকল্লং সঙ্ঘো ইত্থন্নামায সিক্খমানায দ্ৰে ৰস্সানি ছসু ধম্মেসু সিক্খাসম্মুতিং দদেয্য। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায সিক্খমানা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচতি। সঙ্ঘো ইত্থন্নামায সিক্খমানায দ্ৰে ৰস্সানি ছসু ধম্মেসু সিক্খাসম্মুতিং দেতি। যস্সা অয্যায খমতি ইত্থন্নামায সিক্খমানায দ্ৰে ৰস্সানি ছসু ধম্মেসু সিক্খাসম্মুতিযা দানং সা তুণ্হস্স যস্সা নক্খমতি সা ভাসেয্য।>
      text <দিন্না সঙ্ঘেন ইত্থন্নামায সিক্খমানায দ্ৰে ৰস্সানি ছসু ধম্মেসু সিক্খাসম্মুতি। খমতি সঙ্ঘস্স তস্মা তুণ্হী এৰমেতং ধারযামীতি।>
      text <১০৭৯>, <সা সিক্খমানা এৰং ৰদেহীতি ৰত্তব্বা পাণাতিপাতা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামি। অদিন্নাদানা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামি। অব্রহ্মচরিযা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামি। মুসাৰাদা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামি। সুরামেরযমজ্জপ্পমাদট্ঠানা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামি। ৰিকালভোজনা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামীতি।>
      text <অথ খো ভগৰা তা ভিক্খুনিযো অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৮০>, <যা পন ভিক্খুনী দ্ৰে ৰস্সানি ছসু ধম্মেসু অসিক্খিতসিক্খং সিক্খমানং ৰুট্ঠাপেয্য পাচিত্তিযন্তি।>
      text <১০৮১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <দ্ৰে ৰস্সানীতি দ্ৰে সংৰচ্ছরানি। অসিক্খিতসিক্খা নাম সিক্খা ৰা ন দিন্না হোতি দিন্না ৰা সিক্খা কুপিতা। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১০৮২>, <ধম্মকম্মে ধম্মকম্মসঞ্ঞা ৰুট্ঠাপেতি আপত্তি পাচিত্তিযস্স। ধম্মকম্মে ৰেমতিকা ৰুট্ঠাপেতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ৰুট্ঠাপেতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা আপত্তি দুক্কটস্স। অধম্মকম্মে ৰেমতিকা আপত্তি দুক্কটস্স। অধম্মকম্মে অধম্মকম্মসঞ্ঞা আপত্তি দুক্কটস্স।>
      text <১০৮৩>, <অনাপত্তি দ্ৰে ৰস্সানি ছসু ধম্মেসু সিক্খিতসিক্খং সিক্খমানং ৰুট্ঠাপেতি উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <১০৮৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো দ্ৰে ৰস্সানি ছসু ধম্মেসু সিক্খিতসিক্খং সিক্খমানং সঙ্ঘেন অসম্মতং ৰুট্ঠাপেন্তি। ভিক্খুনিযো এৰমাহংসু এথ সিক্খমানা ইমং জানাথ ইমং দেথ ইমং আহরথ ইমিনা অত্থো ইমং কপ্পিযং করোথাতি। তা এৰমাহংসু ন মযং অয্যে সিক্খমানা। ভিক্খুনিযো মযন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো দ্ৰে ৰস্সানি ছসু ধম্মেসু সিক্খিতসিক্খং সিক্খমানং সঙ্ঘেন অসম্মতং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো দ্ৰে ৰস্সানি ছসু ধম্মেসু সিক্খিতসিক্খং সিক্খমানং সঙ্ঘেন অসম্মতং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো দ্ৰে ৰস্সানি ছসু ধম্মেসু সিক্খিতসিক্খং সিক্খমানং সঙ্ঘেন অসম্মতং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা…পে॰… ধম্মিং কথং কত্ৰা ভিক্খূ আমন্তেসি অনুজানামি ভিক্খৰে দ্ৰে ৰস্সানি ছসু ধম্মেসু সিক্খিতসিক্খায সিক্খমানায ৰুট্ঠানসম্মুতিং দাতুং। এৰঞ্চ পন ভিক্খৰে দাতব্বা। তায দ্ৰে ৰস্সানি ছসু ধম্মেসু সিক্খিতসিক্খায সিক্খমানায সঙ্ঘং উপসঙ্কমিত্ৰা একংসং উত্তরাসঙ্গং করিত্ৰা ভিক্খুনীনং পাদে ৰন্দিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং অয্যে ইত্থন্নামা ইত্থন্নামায অয্যায দ্ৰে ৰস্সানি ছসু ধম্মেসু সিক্খিতসিক্খা সিক্খমানা সঙ্ঘং ৰুট্ঠানসম্মুতিং যাচামীতি। দুতিযম্পি যাচিতব্বা। ততিযম্পি যাচিতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো>
      text <১০৮৫>, <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায দ্ৰে ৰস্সানি ছসু ধম্মেসু সিক্খিতসিক্খা সিক্খমানা সঙ্ঘং ৰুট্ঠানসম্মুতিং যাচতি। যদি সঙ্ঘস্স পত্তকল্লং সঙ্ঘো ইত্থন্নামায দ্ৰে ৰস্সানি ছসু ধম্মেসু সিক্খিতসিক্খায সিক্খমানায ৰুট্ঠানসম্মুতিং দদেয্য। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায দ্ৰে ৰস্সানি ছসু ধম্মেসু সিক্খিতসিক্খা সিক্খমানা সঙ্ঘং ৰুট্ঠানসম্মুতিং যাচতি। সঙ্ঘো ইত্থন্নামায দ্ৰে ৰস্সানি ছসু ধম্মেসু সিক্খিতসিক্খায সিক্খমানায ৰুট্ঠানসম্মুতিং দেতি। যস্সা অয্যায খমতি ইত্থন্নামায দ্ৰে ৰস্সানি ছসু ধম্মেসু সিক্খিতসিক্খায সিক্খমানায ৰুট্ঠানসম্মুতিযা দানং সা তুণ্হস্স যস্সা নক্খমতি সা ভাসেয্য।>
      text <দিন্না সঙ্ঘেন ইত্থন্নামায দ্ৰে ৰস্সানি ছসু ধম্মেসু সিক্খিতসিক্খায সিক্খমানায ৰুট্ঠানসম্মুতি খমতি সঙ্ঘস্স তস্মা তুণ্হী এৰমেতং ধারযামীতি।>
      text <অথ খো ভগৰা তা ভিক্খুনিযো অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৮৬>, <যা পন ভিক্খুনী দ্ৰে ৰস্সানি ছসু ধম্মেসু সিক্খিতসিক্খং সিক্খমানং সঙ্ঘেন অসম্মতং ৰুট্ঠাপেয্য পাচিত্তিযন্তি।>
      text <১০৮৭>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <দ্ৰে ৰস্সানীতি দ্ৰে সংৰচ্ছরানি। সিক্খিতসিক্খা নাম ছসু ধম্মেসু সিক্খিতসিক্খা। অসম্মতা নাম ঞত্তিদুতিযেন কম্মেন ৰুট্ঠানসম্মুতি ন দিন্নাহোতি। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১০৮৮>, <ধম্মকম্মে ধম্মকম্মসঞ্ঞা ৰুট্ঠাপেতি আপত্তি পাচিত্তিযস্স। ধম্মকম্মে ৰেমতিকা ৰুট্ঠাপেতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ৰুট্ঠাপেতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা আপত্তি দুক্কটস্স। অধম্মকম্মে ৰেমতিকা আপত্তি দুক্কটস্স। অধম্মকম্মে অধম্মকম্মসঞ্ঞা আপত্তি দুক্কটস্স।>
      text <১০৮৯>, <অনাপত্তি দ্ৰে ৰস্সানি ছসু ধম্মেসু সিক্খিতসিক্খং সিক্খমানং সঙ্ঘেন সম্মতং ৰুট্ঠাপেতি উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <১০৯০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে । তেন খো পন সমযেন ভিক্খুনিযো ঊনদ্ৰাদসৰস্সং গিহিগতং ৰুট্ঠাপেন্তি। তা অক্খমা হোন্তি সীতস্স উণ্হস্স জিঘচ্ছায পিপাসায ডংসমকসৰাতাতপসরীসপসম্ফস্সানং দুরুত্তানং দুরাগতানং ৰচনপথানং। উপ্পন্নানং সারীরিকানং ৰেদনানং দুক্খানং তিব্বানং খরানং কটুকানং অসাতানং অমনাপানং পাণহরানং অনধিৰাসকজাতিকা হোন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ঊনদ্ৰাদসৰস্সং গিহিগতং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো ঊনদ্ৰাদসৰস্সং গিহিগতং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ঊনদ্ৰাদসৰস্সং গিহিগতং ৰুট্ঠাপেস্সন্তি ঊনদ্ৰাদসৰস্সা ভিক্খৰে গিহিগতা অক্খমা হোতি সীতস্স উণ্হস্স জিঘচ্ছায পিপাসায ডংসমকসৰাতাতপসরীসপসম্ফস্সানং দুরুত্তানং দুরাগতানং ৰচনপথানং। উপ্পন্নানং সারীরিকানং ৰেদনানং দুক্খানং তিব্বানং খরানং কটুকানং অসাতানং অমনাপানং পাণহরানং অনধিৰাসকজাতিকা হোতি। দ্ৰাদসৰস্সাৰ খো ভিক্খৰে গিহিগতা খমা হোতি সীতস্স উণ্হস্স জিঘচ্ছায পিপাসায ডংসমকসৰাতাতপসরীসপসম্ফস্সানং দুরুত্তানং দুরাগতানং ৰচনপথানং। উপ্পন্নানং সারীরিকানং ৰেদনানং দুক্খানং তিব্বানং খরানং কটুকানং অসাতানং অমনাপানং পাণহরানং অধিৰাসকজাতিকা হোতি। নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৯১>, <যা পন ভিক্খুনী ঊনদ্ৰাদসৰস্সং গিহিগতং ৰুট্ঠাপেয্য পাচিত্তিযন্তি।>
      text <১০৯২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ঊনদ্ৰাদসৰস্সা নাম অপ্পত্তদ্ৰাদসৰস্সা। গিহিগতা নাম পুরিসন্তরগতা ৰুচ্চতি। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১০৯৩>, <ঊনদ্ৰাদসৰস্সায ঊনদ্ৰাদসৰস্সসঞ্ঞা ৰুট্ঠাপেতি আপত্তি পাচিত্তিযস্স। ঊনদ্ৰাদসৰস্সায ৰেমতিকা ৰুট্ঠাপেতি আপত্তি দুক্কটস্স। ঊনদ্ৰাদসৰস্সায পরিপুণ্ণসঞ্ঞা ৰুট্ঠাপেতি অনাপত্তি।>
      text <পরিপুণ্ণদ্ৰাদসৰস্সায ঊনদ্ৰাদসৰস্সসঞ্ঞা আপত্তি দুক্কটস্স। পরিপুণ্ণদ্ৰাদসৰস্সায ৰেমতিকা আপত্তি দুক্কটস্স। পরিপুণ্ণদ্ৰাদসৰস্সায পরিপুণ্ণসঞ্ঞা অনাপত্তি।>
      text <১০৯৪>, <অনাপত্তি ঊনদ্ৰাদসৰস্সং পরিপুণ্ণসঞ্ঞা ৰুট্ঠাপেতি পরিপুণ্ণদ্ৰাদসৰস্সং পরিপুণ্ণসঞ্ঞা ৰুট্ঠাপেতি উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <১০৯৫>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেন্তি। তা বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা ধম্মিং কথং কত্ৰা ভিক্খূ আমন্তেসি অনুজানামি ভিক্খৰে পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খাসম্মুতিং দাতুং। এৰঞ্চ পন ভিক্খৰে দাতব্বা। তায পরিপুণ্ণদ্ৰাদসৰস্সায গিহিগতায সঙ্ঘং উপসঙ্কমিত্ৰা একংসং উত্তরাসঙ্গং করিত্ৰা ভিক্খুনীনং পাদে ৰন্দিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং অয্যে ইত্থন্নামা ইত্থন্নামায অয্যায পরিপুণ্ণদ্ৰাদসৰস্সা গিহিগতা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচামীতি। দুতিযম্পি যাচিতব্বা। ততিযম্পি যাচিতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো>
      text <১০৯৬>, <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায পরিপুণ্ণদ্ৰাদসৰস্সা গিহিগতা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচতি। যদি সঙ্ঘস্স পত্তকল্লং সঙ্ঘো ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খাসম্মুতিং দদেয্য। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায পরিপুণ্ণদ্ৰাদসৰস্সা গিহিগতা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচতি। সঙ্ঘো ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খাসম্মুতিং দেতি। যস্সা অয্যায খমতি ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খাসম্মুতিযা দানং সা তুণ্হস্স যস্সা নক্খমতি সা ভাসেয্য।>
      text <দিন্না সঙ্ঘেন ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খাসম্মুতি। খমতি সঙ্ঘস্স তস্মা তুণ্হী এৰমেতং ধারযামীতি।>
      text <সা পরিপুণ্ণদ্ৰাদসৰস্সা গিহিগতা এৰং ৰদেহীতি ৰত্তব্বা পাণাতিপাতা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামি…পে॰… ৰিকালভোজনা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামীতি।>
      text <অথ খো ভগৰা তা ভিক্খুনিযো অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১০৯৭>, <যা পন ভিক্খুনী পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেয্য পাচিত্তিযন্তি।>
      text <১০৯৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পরিপুণ্ণদ্ৰাদসৰস্সা নাম পত্তদ্ৰাদসৰস্সা। গিহিগতা নাম পুরিসন্তরগতা ৰুচ্চতি। দ্ৰে ৰস্সানীতি দ্ৰে সংৰচ্ছরানি। অসিক্খিতসিক্খা নাম সিক্খা ৰা ন দিন্না হোতি দিন্না ৰা সিক্খা কুপিতা। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১০৯৯>, <ধম্মকম্মে ধম্মকম্মসঞ্ঞা ৰুট্ঠাপেতি আপত্তি পাচিত্তিযস্স। ধম্মকম্মে ৰেমতিকা ৰুট্ঠাপেতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ৰুট্ঠাপেতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা ৰুট্ঠাপেতি আপত্তি দুক্কটস্স। অধম্মকম্মে ৰেমতিকা ৰুট্ঠাপেতি আপত্তি দুক্কটস্স। অধম্মকম্মে অধম্মকম্মসঞ্ঞা ৰুট্ঠাপেতি আপত্তি দুক্কটস্স।>
      text <১১০০>, <অনাপত্তি পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু সিক্খিতসিক্খং ৰুট্ঠাপেতি উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <১১০১>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেন্তি। ভিক্খুনিযো এৰমাহংসু এথ সিক্খমানা ইমং জানাথ ইমং দেথ ইমং আহরথ ইমিনা অত্থো ইমং কপ্পিযং করোথাতি। তা এৰমাহংসু ন মযং অয্যে সিক্খমানা ভিক্খুনিযো মযন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মত্তং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা…পে॰… ধম্মিং কথং কত্ৰা ভিক্খূ আমন্তেসি অনুজানামি ভিক্খৰে পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিং দাতুং। এৰঞ্চ পন ভিক্খৰে দাতব্বা। তায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খিতসিক্খায সঙ্ঘং উপসঙ্কমিত্ৰা একংসং উত্তরাসঙ্গং করিত্ৰা ভিক্খুনীনং পাদে ৰন্দিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং অয্যে ইত্থন্নামা ইত্থন্নামায অয্যায পরিপুণ্ণদ্ৰাদসৰস্সা গিহিগতা দ্ৰে ৰস্সানি ছসু ধম্মেসু সিক্খিতসিক্খা সঙ্ঘং ৰুট্ঠানসম্মুতিং যাচামীতি। দুতিযম্পি যাচিতব্বা। ততিযম্পি যাচিতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো।>
      text <১১০২>, <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায পরিপুণ্ণদ্ৰাদসৰস্সা গিহিগতা দ্ৰে ৰস্সানি ছসু ধম্মেসু সিক্খিতসিক্খা সঙ্ঘং ৰুট্ঠানসম্মুতিং যাচতি। যদি সঙ্ঘস্স পত্তকল্লং সঙ্ঘো ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিং দদেয্য। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায পরিপুণ্ণদ্ৰাদসৰস্সা গিহিগতা দ্ৰে ৰস্সানি ছসু ধম্মেসু সিক্খিতসিক্খা সঙ্ঘং ৰুট্ঠানসম্মুতিং যাচতি। সঙ্ঘো ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিং দেতি। যস্সা অয্যায খমতি ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিযা দানং সা তুণ্হস্স যস্সা নক্খমতি সা ভাসেয্য।>
      text <দিন্না সঙ্ঘেন ইত্থন্নামায পরিপুণ্ণদ্ৰাদসৰস্সায গিহিগতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতি। খমতি সঙ্ঘস্স তস্মা তুণ্হী এৰমেতং ধারযামীতি।>
      text <অথ খো ভগৰা তা ভিক্খুনিযো অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১০৩>, <যা পন ভিক্খুনী পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেয্য পাচিত্তিযন্তি।>
      text <১১০৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পরিপুণ্ণদ্ৰাদসৰস্সা নাম পত্তদ্ৰাদসৰস্সা। গিহিগতা নাম পুরিসন্তরগতা ৰুচ্চতি। দ্ৰে ৰস্সানীতি দ্ৰে সংৰচ্ছরানি। সিক্খিতসিক্খা নাম ছসু ধম্মেসু সিক্খিতসিক্খা। অসম্মতা নাম ঞত্তিদুতিযেন কম্মেন ৰুট্ঠানসম্মুতি ন দিন্না হোতি। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১০৫>, <ধম্মকম্মে ধম্মকম্মসঞ্ঞা ৰুট্ঠাপেতি আপত্তি পাচিত্তিযস্স। ধম্মকম্মে ৰেমতিকা ৰুট্ঠাপেতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ৰুট্ঠাপেতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা আপত্তি দুক্কটস্স। অধম্মকম্মে ৰেমতিকা আপত্তি দুক্কটস্স। অধম্মকম্মে অধম্মকম্মসঞ্ঞা আপত্তি দুক্কটস্স।>
      text <১১০৬>, <অনাপত্তি পরিপুণ্ণদ্ৰাদসৰস্সং গিহিগতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন সম্মতং ৰুট্ঠাপেতি উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <১১০৭>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী সহজীৰিনিং ৰুট্ঠাপেত্ৰা দ্ৰে ৰস্সানি নেৰ অনুগ্গণ্হাতি ন অনুগ্গণ্হাপেতি। তা বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা সহজীৰিনিং ৰুট্ঠাপেত্ৰা দ্ৰে ৰস্সানি নেৰ অনুগ্গণ্হিস্সতি ন অনুগ্গণ্হাপেস্সতীতি…পে॰… সচ্চং কির ভিক্খৰে থুল্লনন্দা ভিক্খুনী সহজীৰিনিং ৰুট্ঠাপেত্ৰা দ্ৰে ৰস্সানি নেৰ অনুগ্গণ্হাতি ন অনুগ্গণ্হাপেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী সহজীৰিনিং ৰুট্ঠাপেত্ৰা দ্ৰে ৰস্সানি নেৰ অনুগ্গণ্হিস্সতি ন অনুগ্গণ্হাপেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১০৮>, <যা পন ভিক্খুনী সহজীৰিনিং ৰুট্ঠাপেত্ৰা দ্ৰে ৰস্সানি নেৰ অনুগ্গণ্হেয্য ন অনুগ্গণ্হাপেয্য পাচিত্তিযন্তি।>
      text <১১০৯>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সহজীৰিনী নাম সদ্ধিৰিহারিনী ৰুচ্চতি। ৰুট্ঠাপেত্ৰাতি উপসম্পাদেত্ৰা। দ্ৰে ৰস্সানীতি দ্ৰে সংৰচ্ছরানি।>
      text <নেৰ অনুগ্গণ্হেয্যাতি ন সযং অনুগ্গণ্হেয্য উদ্দেসেন পরিপুচ্ছায ওৰাদেন অনুসাসনিযা।>
      text <ন অনুগ্গণ্হাপেয্যাতি ন অঞ্ঞং আণাপেয্য দ্ৰে ৰস্সানি নেৰ অনুগ্গণ্হিস্সামি ন অনুগ্গণ্হাপেস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <১১১০>, <অনাপত্তি সতি অন্তরাযে পরিযেসিত্ৰা ন লভতি গিলানায আপদাসু উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <১১১১>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো ৰুট্ঠাপিতং পৰত্তিনিং দ্ৰে ৰস্সানি নানুবন্ধন্তি। তা বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ৰুট্ঠাপিতং পৰত্তিনিং দ্ৰে ৰস্সানি নানুবন্ধিস্সন্তীতি…পে॰… সচ্চং কির ভিক্খৰে ভিক্খুনিযো ৰুট্ঠাপিতং পৰত্তিনিং দ্ৰে ৰস্সানি নানুবন্ধন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ৰুট্ঠাপিতং পৰত্তিনিং দ্ৰে ৰস্সানি নানুবন্ধিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১১২>, <যা পন ভিক্খুনী ৰুট্ঠাপিতং পৰত্তিনিং দ্ৰে ৰস্সানি নানুবন্ধেয্য পাচিত্তিযন্তি।>
      text <১১১৩>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ৰুট্ঠাপিতন্তি উপসম্পাদিতং। পৰত্তিনী নাম উপজ্ঝাযা ৰুচ্চতি। দ্ৰে ৰস্সানীতি দ্ৰে সংৰচ্ছরানি। নানুবন্ধেয্যাতি ন সযং উপট্ঠহেয্য। দ্ৰে ৰস্সানি নানুবন্ধিস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <১১১৪>, <অনাপত্তি উপজ্ঝাযা বালা ৰা হোতি অলজ্জিনী ৰা গিলানায আপদাসু উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <১১১৫>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী সহজীৰিনিং ৰুট্ঠাপেত্ৰা নেৰ ৰূপকাসেতি ন ৰূপকাসাপেতি। সামিকো অগ্গহেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা সহজীৰিনিং ৰুট্ঠাপেত্ৰা নেৰ ৰূপকাসেস্সতি ন ৰূপকাসাপেস্সতি সামিকো অগ্গহেসি সচাযং ভিক্খুনী পক্কন্তা অস্স ন চ সামিকো গণ্হেয্যাতি…পে॰… সচ্চং কির ভিক্খৰে থুল্লনন্দা ভিক্খুনী সহজীৰিনিং ৰুট্ঠাপেত্ৰা নেৰ ৰূপকাসেতি ন ৰূপকাসাপেতি সামিকো অগ্গহেসীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী সহজীৰিনিং ৰুট্ঠাপেত্ৰা নেৰ ৰূপকাসেস্সতি ন ৰূপকাসাপেস্সতি সামিকো অগ্গহেসি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১১৬>, <যা পন ভিক্খুনী সহজীৰিনিং ৰুট্ঠাপেত্ৰা নেৰ ৰূপকাসেয্য ন ৰূপকাসাপেয্য অন্তমসো ছপ্পঞ্চযোজনানিপি পাচিত্তিযন্তি।>
      text <১১১৭>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সহজীৰিনী নাম সদ্ধিৰিহারিনী ৰুচ্চতি। ৰুট্ঠাপেত্ৰাতি উপসম্পাদেত্ৰা। নেৰ ৰূপকাসেয্যাতি ন সযং ৰূপকাসেয্য। ন ৰূপকাসাপেয্যাতি ন অঞ্ঞং আণাপেয্য। নেৰ ৰূপকাসেস্সামি ন ৰূপকাসাপেস্সামি অন্তমসো ছপ্পঞ্চযোজনানিপীতি ধুরং নিক্খিত্তমত্তে আপত্তি পাচিত্তিযস্স।>
      text <১১১৮>, <অনাপত্তি সতি অন্তরাযে পরিযেসিত্ৰা দুতিযিকং ভিক্খুনিং ন লভতি গিলানায আপদাসু উম্মত্তিকায আদিকম্মিকাযাতি।>
      stand <দসমসিক্খাপদং নিট্ঠিতং।>
      stand <গব্ভিনিৰগ্গো সত্তমো।>
  text <৮ কুমারীভূতৰগ্গো>
    text <১ পঠমসিক্খাপদং>
      text <১১১৯>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো ঊনৰীসতিৰস্সং কুমারিভূতং ৰুট্ঠাপেন্তি। তা অক্খমা হোন্তি সীতস্স উণ্হস্স জিঘচ্ছায পিপাসায ডংসমকসৰাতাতপসরীসপসম্ফস্সানং দুরুত্তানং দুরাগতানং ৰচনপথানং। উপ্পন্নানং সারীরিকানং ৰেদনানং দুক্খানং তিব্বানং খরানং কটুকানং অসাতানং অমনাপানং পাণহরানং অনধিৰাসকজাতিকা হোন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ঊনৰীসতিৰস্সং কুমারিভূতং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো ঊনৰীসতিৰস্সং কুমারিভূতং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ঊনৰীসতিৰস্সং কুমারিভূতং ৰুট্ঠাপেস্সন্তি ঊনৰীসতিৰস্সা ভিক্খৰে কুমারিভূতা অক্খমা হোতি সীতস্স উণ্হস্স…পে॰… পাণহরানং অনধিৰাসকজাতিকা হোতি। ৰীসতিৰস্সাৰ খো ভিক্খৰে কুমারিভূতা খমা হোতি সীতস্স উণ্হস্স…পে॰… পাণহরানং অধিৰাসকজাতিকা হোতি। নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১২০>, <যা পন ভিক্খুনী ঊনৰীসতিৰস্সং কুমারিভূতং ৰুট্ঠাপেয্য পাচিত্তিযন্তি।>
      text <১১২১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ঊনৰীসতিৰস্সা নাম অপ্পত্তৰীসতিৰস্সা। কুমারিভূতা নাম সামণেরী ৰুচ্চতি। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১২২>, <ঊনৰীসতিৰস্সায ঊনৰীসতিৰস্সসঞ্ঞা ৰুট্ঠাপেতি আপত্তি পাচিত্তিযস্স। ঊনৰীসতিৰস্সায ৰেমতিকা ৰুট্ঠাপেতি আপত্তি দুক্কটস্স। ঊনৰীসতিৰস্সায পরিপুণ্ণসঞ্ঞা ৰুট্ঠাপেতি অনাপত্তি। পরিপুণ্ণৰীসতিৰস্সায ঊনৰীসতিৰস্সসঞ্ঞা আপত্তি দুক্কটস্স। পরিপুণ্ণৰীসতিৰস্সায ৰেমতিকা আপত্তি দুক্কটস্স। পরিপুণ্ণৰীসতিৰস্সায পরিপুণ্ণসঞ্ঞা অনাপত্তি।>
      text <১১২৩>, <অনাপত্তি ঊনৰীসতিৰস্সং পরিপুণ্ণসঞ্ঞা ৰুট্ঠাপেতি পরিপুণ্ণৰীসতিৰস্সং পরিপুণ্ণসঞ্ঞা ৰুট্ঠাপেতি উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <১১২৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেন্তি। তা বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা…পে॰… ধম্মিং কথং কত্ৰা ভিক্খূ আমন্তেসি অনুজানামি ভিক্খৰে অট্ঠারসৰস্সায কুমারিভূতায দ্ৰে ৰস্সানি ছসু ধম্মেসু সিক্খাসম্মুতিং দাতুং। এৰঞ্চ পন ভিক্খৰে দাতব্বা। তায অট্ঠারসৰস্সায কুমারিভূতায সঙ্ঘং উপসঙ্কমিত্ৰা একংসং উত্তরাসঙ্গং করিত্ৰা ভিক্খুনীনং পাদে ৰন্দিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং অয্যে ইত্থন্নামা ইত্থন্নামায অয্যায অট্ঠারসৰস্সা কুমারিভূতা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচামীতি। দুতিযম্পি যাচিতব্বা। ততিযম্পি যাচিতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো>
      text <১১২৫>, <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায অট্ঠারসৰস্সা কুমারিভূতা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচতি। যদি সঙ্ঘস্স পত্তকল্লং সঙ্ঘো ইত্থন্নামায অট্ঠারসৰস্সায কুমারিভূতায দ্ৰে ৰস্সানি ছসু ধম্মেসু সিক্খাসম্মুতিং দদেয্য। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায অট্ঠারসৰস্সা কুমারিভূতা সঙ্ঘং দ্ৰে ৰস্সানি ছসু ধম্মেসু সিক্খাসম্মুতিং যাচতি। সঙ্ঘো ইত্থন্নামায অট্ঠারসৰস্সায কুমারিভূতায দ্ৰে ৰস্সানি ছসু ধম্মেসু সিক্খাসম্মুতিং দেতি। যস্সা অয্যায খমতি ইত্থন্নামায অট্ঠারসৰস্সায কুমারিভূতায দ্ৰে ৰস্সানি ছসু ধম্মেসু সিক্খাসম্মুতিযা দানং সা তুণ্হস্স যস্সা নক্খমতি সা ভাসেয্য।>
      text <দিন্না সঙ্ঘেন ইত্থন্নামায অট্ঠারসৰস্সায কুমারিভূতায দ্ৰে ৰস্সানি ছসু ধম্মেসু সিক্খাসম্মুতি। খমতি সঙ্ঘস্স তস্মা তুণ্হী এৰমেতং ধারযামীতি।>
      text <সা অট্ঠারসৰস্সা কুমারিভূতা এৰং ৰদেহীতি ৰত্তব্বা পাণাতিপাতা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামি…পে॰… ৰিকালভোজনা ৰেরমণিং দ্ৰে ৰস্সানি অৰীতিক্কম্ম সমাদানং সমাদিযামীতি।>
      text <অথ খো ভগৰা তা ভিক্খুনিযো অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১২৬>, <যা পন ভিক্খুনী পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু অসিক্খিতসিক্খং ৰুট্ঠাপেয্য পাচিত্তিযন্তি।>
      text <১১২৭>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পরিপুণ্ণৰীসতিৰস্সা নাম পত্তৰীসতিৰস্সা। কুমারিভূতা নাম সামণেরী ৰুচ্চতি। দ্ৰে ৰস্সানীতি দ্ৰে সংৰচ্ছরানি। অসিক্খিতসিক্খা নাম সিক্খা ৰা ন দিন্না হোতি দিন্না ৰা সিক্খা কুপিতা। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১২৮>, <ধম্মকম্মে ধম্মকম্মসঞ্ঞা ৰুট্ঠাপেতি আপত্তি পাচিত্তিযস্স । ধম্মকম্মে ৰেমতিকা ৰুট্ঠাপেতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ৰুট্ঠাপেতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা আপত্তি দুক্কটস্স। অধম্মকম্মে ৰেমতিকা আপত্তি দুক্কটস্স। অধম্মকম্মে অধম্মকম্মসঞ্ঞা আপত্তি দুক্কটস্স।>
      text <১১২৯>, <অনাপত্তি পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু সিক্খিতসিক্খং ৰুট্ঠাপেতি উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <১১৩০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেন্তি। ভিক্খুনিযো এৰমাহংসু এথ সিক্খমানা ইমং জানাথ ইমং দেথ ইমং আহরথ ইমিনা অত্থো ইমং কপ্পিযং করোথাতি। তা এৰমাহংসু ন মযং অয্যে সিক্খমানা ভিক্খুনিযো মযন্তি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা…পে॰… ধম্মিং কথং কত্ৰা ভিক্খূ আমন্তেসি অনুজানামি ভিক্খৰে পরিপুণ্ণৰীসতিৰস্সায কুমারিভূতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিং দাতুং। এৰঞ্চ পন ভিক্খৰে দাতব্বা। তায পরিপুণ্ণৰীসতিৰস্সায কুমারিভূতায দ্ৰে ৰস্সানি ছসু ধম্মেসু সিক্খিতসিক্খায সঙ্ঘং উপসঙ্কমিত্ৰা একংসং উত্তরাসঙ্গং করিত্ৰা ভিক্খুনীনং পাদে ৰন্দিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং অয্যে ইত্থন্নামা ইত্থন্নামায অয্যায পরিপুণ্ণৰীসতিৰস্সা কুমারিভূতা দ্ৰে ৰস্সানি ছসু ধম্মেসু সিক্খিতসিক্খা সঙ্ঘং ৰুট্ঠানসম্মুতিং যাচামীতি। দুতিযম্পি যাচিতব্বা। ততিযম্পি যাচিতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো>
      text <১১৩১>, <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায পরিপুণ্ণৰীসতিৰস্সা কুমারিভূতা দ্ৰে ৰস্সানি ছসু ধম্মেসু সিক্খিতসিক্খা সঙ্ঘং ৰুট্ঠানসম্মুতিং যাচতি। যদি সঙ্ঘস্স পত্তকল্লং সঙ্ঘো ইত্থন্নামায পরিপুণ্ণৰীসতিৰস্সায কুমারিভূতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিং দদেয্য। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা ইত্থন্নামায অয্যায পরিপুণ্ণৰীসতিৰস্সা কুমারিভূতা দ্ৰে ৰস্সানি ছসু ধম্মেসু সিক্খিতসিক্খা সঙ্ঘং ৰুট্ঠানসম্মুতিং যাচতি। সঙ্ঘো ইত্থন্নামায পরিপুণ্ণৰীসতিৰস্সায কুমারিভূতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিং দেতি। যস্সা অয্যায খমতি ইত্থন্নামায পরিপুণ্ণৰীসতিৰস্সায কুমারিভূতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতিযা দানং সা তুণ্হস্স যস্সা নক্খমতি সা ভাসেয্য।>
      text <দিন্না সঙ্ঘেন ইত্থন্নামায পরিপুণ্ণৰীসতিৰস্সায কুমারিভূতায দ্ৰে ৰস্সানি ছসু ধম্মেসু সিক্খিতসিক্খায ৰুট্ঠানসম্মুতি। খমতি সঙ্ঘস্স তস্মা তুণ্হী এৰমেতং ধারযামীতি।>
      text <অথ খো ভগৰা তা ভিক্খুনিযো অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৩২>, <যা পন ভিক্খুনী পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন অসম্মতং ৰুট্ঠাপেয্য পাচিত্তিযন্তি।>
      text <১১৩৩>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পরিপুণ্ণৰীসতিৰস্সা নাম পত্তৰীসতিৰস্সা। কুমারিভূতা নাম সামণেরী ৰুচ্চতি। দ্ৰে ৰস্সানীতি দ্ৰে সংৰচ্ছরানি। সিক্খিতসিক্খা নাম ছসু ধম্মেসু সিক্খিতসিক্খা । অসম্মতা নাম ঞত্তিদুতিযেন কম্মেন ৰুট্ঠানসম্মুতি ন দিন্না হোতি। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১৩৪>, <ধম্মকম্মে ধম্মকম্মসঞ্ঞা ৰুট্ঠাপেতি আপত্তি পাচিত্তিযস্স। ধম্মকম্মে ৰেমতিকা ৰুট্ঠাপেতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ৰুট্ঠাপেতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা আপত্তি দুক্কটস্স। অধম্মকম্মে ৰেমতিকা আপত্তি দুক্কটস্স। অধম্মকম্মে অধম্মকম্মসঞ্ঞা আপত্তি দুক্কটস্স।>
      text <১১৩৫>, <অনাপত্তি পরিপুণ্ণৰীসতিৰস্সং কুমারিভূতং দ্ৰে ৰস্সানি ছসু ধম্মেসু সিক্খিতসিক্খং সঙ্ঘেন সম্মতং ৰুট্ঠাপেতি উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <১১৩৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো ঊনদ্ৰাদসৰস্সা ৰুট্ঠাপেন্তি। তা বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। সদ্ধিৰিহারিনিযোপি বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ঊনদ্ৰাদসৰস্সা ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো ঊনদ্ৰাদসৰস্সা ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ঊনদ্ৰাদসৰস্সা ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৩৭>, <যা পন ভিক্খুনী ঊনদ্ৰাদসৰস্সা ৰুট্ঠাপেয্য পাচিত্তিযন্তি।>
      text <১১৩৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ঊনদ্ৰাদসৰস্সা নাম অপ্পত্তদ্ৰাদসৰস্সা।>
      text <ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১৩৯>, <অনাপত্তি পরিপুণ্ণদ্ৰাদসৰস্সা ৰুট্ঠাপেতি উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <১১৪০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো পরিপুণ্ণদ্ৰাদসৰস্সা সঙ্ঘেন অসম্মতা ৰুট্ঠাপেন্তি। তা বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। সদ্ধিৰিহারিনিযোপি বালা হোন্তি অব্যত্তা ন জানন্তি কপ্পিযং ৰা অকপ্পিযং ৰা। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো পরিপুণ্ণদ্ৰাদসৰস্সা সঙ্ঘেন অসম্মতা ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো পরিপুণ্ণদ্ৰাদসৰস্সা সঙ্ঘেন অসম্মতা ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো পরিপুণ্ণদ্ৰাদসৰস্সা সঙ্ঘেন অসম্মতা ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… ৰিগরহিত্ৰা…পে॰… ধম্মিং কথং কত্ৰা ভিক্খূ আমন্তেসি অনুজানামি ভিক্খৰে পরিপুণ্ণদ্ৰাদসৰস্সায ভিক্খুনিযা ৰুট্ঠাপনসম্মুতিং দাতুং। এৰঞ্চ পন ভিক্খৰে দাতব্বা। তায পরিপুণ্ণদ্ৰাদসৰস্সায ভিক্খুনিযা সঙ্ঘং উপসঙ্কমিত্ৰা একংসং উত্তরাসঙ্গং করিত্ৰা ৰুড্ঢানং ভিক্খুনীনং পাদে ৰন্দিত্ৰা উক্কুটিকং নিসীদিত্ৰা অঞ্জলিং পগ্গহেত্ৰা এৰমস্স ৰচনীযো অহং অয্যে ইত্থন্নামা পরিপুণ্ণদ্ৰাদসৰস্সা ভিক্খুনী সঙ্ঘং ৰুট্ঠাপনসম্মুতিং যাচামীতি। দুতিযম্পি যাচিতব্বা। ততিযম্পি যাচিতব্বা। সা ভিক্খুনী সঙ্ঘেন পরিচ্ছিন্দিতব্বা ব্যত্তাযং ভিক্খুনী লজ্জিনীতি। সচে বালা চ হোতি অলজ্জিনী চ ন দাতব্বা। সচে বালা হোতি লজ্জিনী ন দাতব্বা। সচে ব্যত্তা হোতি অলজ্জিনী ন দাতব্বা। সচে ব্যত্তা চ হোতি লজ্জিনী চ দাতব্বা। এৰঞ্চ পন ভিক্খৰে দাতব্বা। ব্যত্তায ভিক্খুনিযা পটিবলায সঙ্ঘো ঞাপেতব্বো>
      text <১১৪১>, <সুণাতু মে অয্যে সঙ্ঘো। অযং ইত্থন্নামা পরিপুণ্ণদ্ৰাদসৰস্সা ভিক্খুনী সঙ্ঘং ৰুট্ঠাপনসম্মুতিং যাচতি। যদি সঙ্ঘস্স পত্তকল্লং সঙ্ঘো ইত্থন্নামায পরিপুণ্ণদ্ৰাদসৰস্সায ভিক্খুনিযা ৰুট্ঠাপনসম্মুতিং দদেয্য। এসা ঞত্তি।>
      text <সুণাতু মে অয্যে সঙ্ঘো। অযং ইত্থন্নামা পরিপুণ্ণদ্ৰাদসৰস্সা ভিক্খুনী সঙ্ঘং ৰুট্ঠাপনসম্মুতিং যাচতি। সঙ্ঘো ইত্থন্নামায পরিপুণ্ণদ্ৰাদসৰস্সায ভিক্খুনিযা ৰুট্ঠাপনসম্মুতিং দেতি। যস্সা অয্যায খমতি ইত্থন্নামায পরিপুণ্ণদ্ৰাদসৰস্সায ভিক্খুনিযা ৰুট্ঠাপনসম্মুতিযা দানং সা তুণ্হস্স যস্সা নক্খমতি সা ভাসেয্য।>
      text <দিন্না সঙ্ঘেন ইত্থন্নামায পরিপুণ্ণদ্ৰাদসৰস্সায ভিক্খুনিযা ৰুট্ঠাপনসম্মুতি। খমতি সঙ্ঘস্স তস্মা তুণ্হী এৰমেতং ধারযামীতি।>
      text <অথ খো ভগৰা তা ভিক্খুনিযো অনেকপরিযাযেন ৰিগরহিত্ৰা দুব্ভরতায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৪২>, <যা পন ভিক্খুনী পরিপুণ্ণদ্ৰাদসৰস্সা সঙ্ঘেন অসম্মতা ৰুট্ঠাপেয্য পাচিত্তিযন্তি ।>
      text <১১৪৩>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পরিপুণ্ণদ্ৰাদসৰস্সা নাম পত্তদ্ৰাদসৰস্সা।>
      text <অসম্মতা নাম ঞত্তিদুতিযেন কম্মেন ৰুট্ঠাপনসম্মুতি ন দিন্না হোতি। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১৪৪>, <ধম্মকম্মে ধম্মকম্মসঞ্ঞা ৰুট্ঠাপেতি আপত্তি পাচিত্তিযস্স। ধম্মকম্মে ৰেমতিকা ৰুট্ঠাপেতি আপত্তি পাচিত্তিযস্স। ধম্মকম্মে অধম্মকম্মসঞ্ঞা ৰুট্ঠাপেতি আপত্তি পাচিত্তিযস্স।>
      text <অধম্মকম্মে ধম্মকম্মসঞ্ঞা আপত্তি দুক্কটস্স। অধম্মকম্মে ৰেমতিকা আপত্তি দুক্কটস্স। অধম্মকম্মে অধম্মকম্মসঞ্ঞা আপত্তি দুক্কটস্স।>
      text <১১৪৫>, <অনাপত্তি পরিপুণ্ণদ্ৰাদসৰস্সা সঙ্ঘেন সম্মতা ৰুট্ঠাপেতি উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <১১৪৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন চণ্ডকাল়ী ভিক্খুনী ভিক্খুনিসঙ্ঘং উপসঙ্কমিত্ৰা ৰুট্ঠাপনসম্মুতিং যাচতি। অথ খো ভিক্খুনিসঙ্ঘো চণ্ডকাল়িং ভিক্খুনিং পরিচ্ছিন্দিত্ৰা অলং তাৰ তে অয্যে ৰুট্ঠাপিতেনাতি ৰুট্ঠাপনসম্মুতিং ন অদাসি। চণ্ডকাল়ী ভিক্খুনী সাধূতি পটিস্সুণি। তেন খো পন সমযেন ভিক্খুনিসঙ্ঘো অঞ্ঞাসং ভিক্খুনীনং ৰুট্ঠাপনসম্মুতিং দেতি। চণ্ডকাল়ী ভিক্খুনী উজ্ঝাযতি খিয্যতি ৰিপাচেতি অহমেৰ নূন বালা অহমেৰ নূন অলজ্জিনী যং সঙ্ঘো অঞ্ঞাসং ভিক্খুনীনং ৰুট্ঠাপনসম্মুতিং দেতি ময্হমেৰ ন দেতীতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা চণ্ডকাল়ী অলং তাৰ তে অয্যে ৰুট্ঠাপিতেনাতি ৰুচ্চমানা সাধূতি পটিস্সুণিত্ৰা পচ্ছা খীযনধম্মং আপজ্জিস্সতীতি…পে॰… সচ্চং কির ভিক্খৰে চণ্ডকাল়ী ভিক্খুনী অলং তাৰ তে অয্যে ৰুট্ঠাপিতেনাতি ৰুচ্চমানা সাধূতি পটিস্সুণিত্ৰা পচ্ছা খীযনধম্মং আপজ্জতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে চণ্ডকাল়ী ভিক্খুনী অলং তাৰ তে অয্যে ৰুট্ঠাপিতেনাতি ৰুচ্চমানা সাধূতি পটিস্সুণিত্ৰা পচ্ছা খীযনধম্মং আপজ্জিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৪৭>, <যা পন ভিক্খুনী অলং তাৰ তে অয্যে ৰুট্ঠাপিতেনাতি ৰুচ্চমানা সাধূতি পটিস্সুণিত্ৰা পচ্ছা খীযনধম্মং আপজ্জেয্য পাচিত্তিযন্তি।>
      text <১১৪৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অলং তাৰ তে অয্যে ৰুট্ঠাপিতেনাতি অলং তাৰ তে অয্যে উপসম্পাদিতেন। সাধূতি পটিস্সুণিত্ৰা পচ্ছা খীযনধম্মং আপজ্জতি আপত্তি পাচিত্তিযস্স।>
      text <১১৪৯>, <অনাপত্তি পকতিযা ছন্দা দোসা মোহা ভযা করোন্তং খিয্যতি উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <১১৫০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা সিক্খমানা থুল্লনন্দং ভিক্খুনিং উপসঙ্কমিত্ৰা উপসম্পদং যাচি। থুল্লনন্দা ভিক্খুনী তং সিক্খমানং সচে মে ত্ৰং অয্যে চীৰরং দস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেতি ন ৰুট্ঠাপনায উস্সুক্কং করোতি। অথ খো সা সিক্খমানা ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা সিক্খমানং সচে মে ত্ৰং অয্যে চীৰরং দস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেস্সতি ন ৰুট্ঠাপনায উস্সুক্কং করিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী সিক্খমানং সচে মে ত্ৰং অয্যে চীৰরং দস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেতি ন ৰুট্ঠাপনায উস্সুক্কং করোতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী সিক্খমানং সচে মে ত্ৰং অয্যে চীৰরং দস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেস্সতি ন ৰুট্ঠাপনায উস্সুক্কং করিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৫১>, <যা পন ভিক্খুনী সিক্খমানং সচে মে ত্ৰং অয্যে চীৰরং দস্সসি এৰাহং তং ৰুট্ঠাপেস্সামীতি ৰত্ৰা সা পচ্ছা অনন্তরাযিকিনী নেৰ ৰুট্ঠাপেয্য ন ৰুট্ঠাপনায উস্সুক্কং করেয্য পাচিত্তিযন্তি।>
      text <১১৫২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সিক্খমানা নাম দ্ৰে ৰস্সানি ছসু ধম্মেসু সিক্খিতসিক্খা।>
      text <সচে মে ত্ৰং অয্যে চীৰরং দস্সসি এৰাহং তং ৰুট্ঠাপেস্সামীতি এৰাহং তং উপসম্পাদেস্সামি।>
      text <সা পচ্ছা অনন্তরাযিকিনীতি অসতি অন্তরাযে।>
      text <নেৰ ৰুট্ঠাপেয্যাতি ন সযং ৰুট্ঠাপেয্য।>
      text <ন ৰুট্ঠাপনায উস্সুক্কং করেয্যাতি ন অঞ্ঞং আণাপেয্য। নেৰ ৰুট্ঠাপেস্সামি ন ৰুট্ঠাপনায উস্সুক্কং করিস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <১১৫৩>, <অনাপত্তি সতি অন্তরাযে পরিযেসিত্ৰা ন লভতি গিলানায আপদাসু উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮ অট্ঠমসিক্খাপদং>
      text <১১৫৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা সিক্খমানা থুল্লনন্দং ভিক্খুনিং উপসঙ্কমিত্ৰা উপসম্পদং যাচি। থুল্লনন্দা ভিক্খুনী তং সিক্খমানং সচে মং ত্ৰং অয্যে দ্ৰে ৰস্সানি অনুবন্ধিস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেতি ন ৰুট্ঠাপনায উস্সুক্কং করোতি। অথ খো সা সিক্খমানা ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা সিক্খমানং সচে মং ত্ৰং অয্যে দ্ৰে ৰস্সানি অনুবন্ধিস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেস্সতি ন ৰুট্ঠাপনায উস্সুক্কং করিস্সতীতি…পে॰… সচ্চং কির ভিক্খৰে থুল্লনন্দা ভিক্খুনী সিক্খমানং সচে মং ত্ৰং অয্যে দ্ৰে ৰস্সানি অনুবন্ধিস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেতি ন ৰুট্ঠাপনায উস্সুক্কং করোতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী সিক্খমানং সচে মং ত্ৰং অয্যে দ্ৰে ৰস্সানি অনুবন্ধিস্সসি এৰাহং তং ৰুট্ঠাপেস্সামীতি ৰত্ৰা নেৰ ৰুট্ঠাপেস্সতি ন ৰুট্ঠাপনায উস্সুক্কং করিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৫৫>, <যা পন ভিক্খুনী সিক্খমানং সচে মং ত্ৰং অয্যে দ্ৰে ৰস্সানি অনুবন্ধিস্সসি এৰাহং তং ৰুট্ঠাপেস্সামীতি ৰত্ৰা সা পচ্ছা অনন্তরাযিকিনী নেৰ ৰুট্ঠাপেয্য ন ৰুট্ঠাপনায উস্সুক্কং করেয্য পাচিত্তিযন্তি।>
      text <১১৫৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সিক্খমানা নাম দ্ৰে ৰস্সানি ছসু ধম্মেসু সিক্খিতসিক্খা।>
      text <সচে মং ত্ৰং অয্যে দ্ৰে ৰস্সানি অনুবন্ধিস্সসীতি দ্ৰে সংৰচ্ছরানি উপট্ঠহিস্সসি।>
      text <এৰাহং তং ৰুট্ঠাপেস্সামীতি এৰাহং তং উপসম্পাদেস্সামি।>
      text <সা পচ্ছা অনন্তরাযিকিনীতি অসতি অন্তরাযে।>
      text <নেৰ ৰুট্ঠাপেয্যাতি ন সযং ৰুট্ঠাপেয্য।>
      text <ন ৰুট্ঠাপনায উস্সুক্কং করেয্যাতি ন অঞ্ঞং আণাপেয্য। নেৰ ৰুট্ঠাপেস্সামি ন ৰুট্ঠাপনায উস্সুক্কং করিস্সামীতি ধুরং নিক্খিত্তমত্তে আপত্তি পাচিত্তিযস্স।>
      text <১১৫৭>, <অনাপত্তি সতি অন্তরাযে পরিযেসিত্ৰা ন লভতি গিলানায আপদাসু উম্মত্তিকায আদিকম্মিকাযাতি।>
      stand <অট্ঠমসিক্খাপদং নিট্ঠিতং।>
    text <৯ নৰমসিক্খাপদং>
      text <১১৫৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী পুরিসসংসট্ঠং কুমারকসংসট্ঠং চণ্ডিং সোকাৰাসং চণ্ডকাল়িং সিক্খমানং ৰুট্ঠাপেতি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা পুরিসসংসট্ঠং কুমারকসংসট্ঠং চণ্ডিং সোকাৰাসং চণ্ডকাল়িং সিক্খমানং ৰুট্ঠাপেস্সতীতি…পে॰… সচ্চং কির ভিক্খৰে থুল্লনন্দা ভিক্খুনী পুরিসসংসট্ঠং কুমারকসংসট্ঠং চণ্ডিং সোকাৰাসং চণ্ডকাল়িং সিক্খমানং ৰুট্ঠাপেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী পুরিসসংসট্ঠং কুমারকসংসট্ঠং চণ্ডিং সোকাৰাসং চণ্ডকাল়িং সিক্খমানং ৰুট্ঠাপেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৫৯>, <যা পন ভিক্খুনী পুরিসসংসট্ঠং কুমারকসংসট্ঠং চণ্ডিং সোকাৰাসং সিক্খমানং ৰুট্ঠাপেয্য পাচিত্তিযন্তি।>
      text <১১৬০>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পুরিসো নাম পত্তৰীসতিৰস্সো। কুমারকো নাম অপ্পত্তৰীসতিৰস্সো। সংসট্ঠা নাম অননুলোমিকেন কাযিকৰাচসিকেন সংসট্ঠা। চণ্ডী নাম কোধনা ৰুচ্চতি।>
      text <সোকাৰাসা নাম পরেসং দুক্খং উপ্পাদেতি সোকং আৰিসতি। সিক্খমানা নাম দ্ৰে ৰস্সানি ছসু ধম্মেসু সিক্খিতসিক্খা। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স গণস্স চ আচরিনিযা চ আপত্তি দুক্কটস্স।>
      text <১১৬১>, <অনাপত্তি অজানন্তী ৰুট্ঠাপেতি উম্মত্তিকায আদিকম্মিকাযাতি।>
      stand <নৰমসিক্খাপদং নিট্ঠিতং।>
    text <১০ দসমসিক্খাপদং>
      text <১১৬২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন থুল্লনন্দা ভিক্খুনী মাতাপিতূহিপি সামিকেনপি অননুঞ্ঞাতং সিক্খমানং ৰুট্ঠাপেতি। মাতাপিতরোপি সামিকোপি উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা অম্হেহি অননুঞ্ঞাতং সিক্খমানং ৰুট্ঠাপেস্সতীতি অস্সোসুং খো ভিক্খুনিযো মাতাপিতূনম্পি সামিকস্সপি উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা মাতাপিতূহিপি সামিকেনপি অননুঞ্ঞাতং সিক্খমানং ৰুট্ঠাপেস্সতীতি…পে॰… সচ্চং কির ভিক্খৰে থুল্লনন্দা ভিক্খুনী মাতাপিতূহিপি সামিকেনপি অননুঞ্ঞাতং সিক্খমানং ৰুট্ঠাপেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী মাতাপিতূহিপি সামিকেনপি অননুঞ্ঞাতং সিক্খমানং ৰুট্ঠাপেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৬৩>, <যা পন ভিক্খুনী মাতাপিতূহি ৰা সামিকেন ৰা অননুঞ্ঞাতং সিক্খমানং ৰুট্ঠাপেয্য পাচিত্তিযন্তি।>
      text <১১৬৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <মাতাপিতরো নাম জনকা ৰুচ্চন্তি। সামিকো নাম যেন পরিগ্গহিতা হোতি। অননুঞ্ঞাতাতি অনাপুচ্ছা। সিক্খমানা নাম দ্ৰে ৰস্সানি ছসু ধম্মেসু সিক্খিতসিক্খা। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১৬৫>, <অনাপত্তি অজানন্তী ৰুট্ঠাপেতি অপলোকেত্ৰা ৰুট্ঠাপেতি উম্মত্তিকায আদিকম্মিকাযাতি।>
      stand <দসমসিক্খাপদং নিট্ঠিতং।>
    text <১১ একাদসমসিক্খাপদং>
      text <১১৬৬>, <তেন সমযেন বুদ্ধো ভগৰা রাজগহে ৰিহরতি ৰেল়ুৰনে কলন্দকনিৰাপে। তেন খো পন সমযেন থুল্লনন্দা ভিক্খুনী সিক্খমানং ৰুট্ঠাপেস্সামীতি থেরে ভিক্খূ সন্নিপাতেত্ৰা পহূতং খাদনীযং ভোজনীযং পস্সিত্ৰা ন তাৰাহং অয্যা সিক্খমানং ৰুট্ঠাপেস্সামীতি থেরে ভিক্খূ উয্যোজেত্ৰা দেৰদত্তং কোকালিকং কটমোদকতিস্সকং খণ্ডদেৰিযা পুত্তং সমুদ্দদত্তং সন্নিপাতেত্ৰা সিক্খমানং ৰুট্ঠাপেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম অয্যা থুল্লনন্দা পারিৰাসিকছন্দদানেন সিক্খমানং ৰুট্ঠাপেস্সতীতি…পে॰… সচ্চং কির ভিক্খৰে থুল্লনন্দা ভিক্খুনী পারিৰাসিকছন্দদানেন সিক্খমানং ৰুট্ঠাপেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে থুল্লনন্দা ভিক্খুনী পারিৰাসিকছন্দদানেন সিক্খমানং ৰুট্ঠাপেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৬৭>, <যা পন ভিক্খুনী পারিৰাসিকছন্দদানেন সিক্খমানং ৰুট্ঠাপেয্য পাচিত্তিযন্তি।>
      text <১১৬৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <পারিৰাসিকছন্দদানেনাতি ৰুট্ঠিতায পরিসায। সিক্খমানা নাম দ্ৰে ৰস্সানি ছসু ধম্মেসু সিক্খিতসিক্খা। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স । গণস্স চ আচরিনিযা চ আপত্তি দুক্কটস্স।>
      text <১১৬৯>, <অনাপত্তি অৰুট্ঠিতায পরিসায ৰুট্ঠাপেতি উম্মত্তিকায আদিকম্মিকাযাতি।>
      stand <একাদসমসিক্খাপদং নিট্ঠিতং।>
    text <১২ দ্ৰাদসমসিক্খাপদং>
      text <১১৭০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো অনুৰস্সং ৰুট্ঠাপেন্তি উপস্সযো ন সম্মতি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অনুৰস্সং ৰুট্ঠাপেস্সন্তি উপস্সযো ন সম্মতীতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অনুৰস্সং ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো অনুৰস্সং ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো অনুৰস্সং ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৭১>, <যা পন ভিক্খুনী অনুৰস্সং ৰুট্ঠাপেয্য পাচিত্তিযন্তি।>
      text <১১৭২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অনুৰস্সন্তি অনুসংৰচ্ছরং। ৰুট্ঠাপেয্যাতি উপসম্পাদেয্য।>
      text <ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১৭৩>, <অনাপত্তি একন্তরিকং ৰুট্ঠাপেতি উম্মত্তিকায আদিকম্মিকাযাতি।>
      stand <দ্ৰাদসমসিক্খাপদং নিট্ঠিতং।>
    text <১৩ তেরসমসিক্খাপদং>
      text <১১৭৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো একং ৰস্সং দ্ৰে ৰুট্ঠাপেন্তি। উপস্সযো তথেৰ ন সম্মতি। মনুস্সা তথেৰ উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো একং ৰস্সং দ্ৰে ৰুট্ঠাপেস্সন্তি উপস্সযো তথেৰ ন সম্মতীতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো একং ৰস্সং দ্ৰে ৰুট্ঠাপেস্সন্তীতি…পে॰… সচ্চং কির ভিক্খৰে ভিক্খুনিযো একং ৰস্সং দ্ৰে ৰুট্ঠাপেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো একং ৰস্সং দ্ৰে ৰুট্ঠাপেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৭৫>, <যা পন ভিক্খুনী একং ৰস্সং দ্ৰে ৰুট্ঠাপেয্য পাচিত্তিযন্তি।>
      text <১১৭৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <একং ৰস্সন্তি একং সংৰচ্ছরং। দ্ৰে ৰুট্ঠাপেয্যাতি দ্ৰে উপসম্পাদেয্য।>
      text <দ্ৰে ৰুট্ঠাপেস্সামীতি গণং ৰা আচরিনিং ৰা পত্তং ৰা চীৰরং ৰা পরিযেসতি সীমং ৰা সম্মন্নতি আপত্তি দুক্কটস্স। ঞত্তিযা দুক্কটং। দ্ৰীহি কম্মৰাচাহি দুক্কটা। কম্মৰাচাপরিযোসানে উপজ্ঝাযায আপত্তি পাচিত্তিযস্স। গণস্স চ আচরিনিযা চ আপত্তি দুক্কটস্স।>
      text <১১৭৭>, <অনাপত্তি একন্তরিকং একং ৰুট্ঠাপেতি উম্মত্তিকায আদিকম্মিকাযাতি।>
      stand <তেরসমসিক্খাপদং নিট্ঠিতং।>
      stand <কুমারীভূতৰগ্গো অট্ঠমো।>
  text <৯ ছত্তুপাহনৰগ্গো>
    text <১ পঠমসিক্খাপদং>
      text <১১৭৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো ছত্তুপাহনং ধারেন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ছত্তুপাহনং ধারেস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো ছত্তুপাহনং ধারেস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো ছত্তুপাহনং ধারেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো ছত্তুপাহনং ধারেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <যা পন ভিক্খুনী ছত্তুপাহনং ধারেয্য পাচিত্তিযন্তি।>
      text <এৰঞ্চিদং ভগৰতা ভিক্খুনীনং সিক্খাপদং পঞ্ঞত্তং হোতি।>
      text <১১৭৯>, <তেন খো পন সমযেন অঞ্ঞতরা ভিক্খুনী গিলানা হোতি। তস্সা ৰিনা ছত্তুপাহনং ন ফাসু হোতি…পে॰… ভগৰতো এতমত্থং আরোচেসুং…পে॰… অনুজানামি ভিক্খৰে গিলানায ভিক্খুনিযা ছত্তুপাহনং। এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৮০>, <যা পন ভিক্খুনী অগিলানা ছত্তুপাহনং ধারেয্য পাচিত্তিযন্তি।>
      text <১১৮১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অগিলানা নাম যস্সা ৰিনা ছত্তুপাহনং ফাসু হোতি।>
      text <গিলানা নাম যস্সা ৰিনা ছত্তুপাহনং ন ফাসু হোতি।>
      text <ছত্তং নাম তীণি ছত্তানি সেতচ্ছত্তং কিলঞ্জচ্ছত্তং পণ্ণচ্ছত্তং মণ্ডলবদ্ধং সলাকবদ্ধং। ধারেয্যাতি সকিম্পি ধারেতি আপত্তি পাচিত্তিযস্স।>
      text <১১৮২>, <অগিলানা অগিলানসঞ্ঞা ছত্তুপাহনং ধারেতি আপত্তি পাচিত্তিযস্স। অগিলানা ৰেমতিকা ছত্তুপাহনং ধারেতি আপত্তি পাচিত্তিযস্স। অগিলানা গিলানসঞ্ঞা ছত্তুপাহনং ধারেতি আপত্তি পাচিত্তিযস্স।>
      text <ছত্তং ধারেতি ন উপাহনং আপত্তি দুক্কটস্স। উপাহনং ধারেতি ন ছত্তং আপত্তি দুক্কটস্স । গিলানা অগিলানসঞ্ঞা আপত্তি দুক্কটস্স। গিলানা ৰেমতিকা আপত্তি দুক্কটস্স। গিলানা গিলানসঞ্ঞা অনাপত্তি।>
      text <১১৮৩>, <অনাপত্তি গিলানায আরামে আরামূপচারে ধারেতি আপদাসু উম্মত্তিকায আদিকম্মিকাযাতি।>
      stand <পঠমসিক্খাপদং নিট্ঠিতং।>
    text <২ দুতিযসিক্খাপদং>
      text <১১৮৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো যানেন যাযন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো যানেন যাযিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰ … তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো যানেন যাযিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো যানেন যাযন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো যানেন যাযিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <যা পন ভিক্খুনী যানেন যাযেয্য পাচিত্তিযন্তি।>
      text <এৰঞ্চিদং ভগৰতা ভিক্খুনীনং সিক্খাপদং পঞ্ঞত্তং হোতি।>
      text <১১৮৫>, <তেন খো পন সমযেন অঞ্ঞতরা ভিক্খুনী গিলানা হোতি ন সক্কোতি পদসা গন্তুং…পে॰… ভগৰতো এতমত্থং আরোচেসুং…পে॰… অনুজানামি ভিক্খৰে গিলানায ভিক্খুনিযা যানং। এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৮৬>, <যা পন ভিক্খুনী অগিলানা যানেন যাযেয্য পাচিত্তিযন্তি।>
      text <১১৮৭>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অগিলানা নাম সক্কোতি পদসা গন্তুং।>
      text <গিলানা নাম ন সক্কোতি পদসা গন্তুং।>
      text <যানং নাম ৰয্হং রথো সকটং সন্দমানিকা সিৰিকা পাটঙ্কী।>
      text <যাযেয্যাতি সকিম্পি যানেন যাযতি আপত্তি পাচিত্তিযস্স।>
      text <১১৮৮>, <অগিলানা অগিলানসঞ্ঞা যানেন যাযতি আপত্তি পাচিত্তিযস্স। অগিলানা ৰেমতিকা যানেন যাযতি আপত্তি পাচিত্তিযস্স । অগিলানা গিলানসঞ্ঞা যানেন যাযতি আপত্তি পাচিত্তিযস্স।>
      text <গিলানা অগিলানসঞ্ঞা আপত্তি দুক্কটস্স। গিলানা ৰেমতিকা আপত্তি দুক্কটস্স। গিলানা গিলানসঞ্ঞা অনাপত্তি।>
      text <১১৮৯>, <অনাপত্তি গিলানায আপদাসু উম্মত্তিকায আদিকম্মিকাযাতি।>
      stand <দুতিযসিক্খাপদং নিট্ঠিতং।>
    text <৩ ততিযসিক্খাপদং>
      text <১১৯০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা ভিক্খুনী অঞ্ঞতরিস্সা ইত্থিযা কুলূপিকা হোতি। অথ খো সা ইত্থী তং ভিক্খুনিং এতদৰোচ হন্দায্যে ইমং সঙ্ঘাণিং অমুকায নাম ইত্থিযা দেহীতি। অথ খো সা ভিক্খুনী সচাহং পত্তেন আদায গচ্ছামি ৰিস্সরো মে ভৰিস্সতীতি পটিমুঞ্চিত্ৰা অগমাসি। তস্সা রথিকায সুত্তকে ছিন্নে ৰিপ্পকিরিযিংসু। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো সঙ্ঘাণিং ধারেস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰ … তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী সঙ্ঘাণিং ধারেস্সতীতি…পে॰… সচ্চং কির ভিক্খৰে ভিক্খুনী সঙ্ঘাণিং ধারেতীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী সঙ্ঘাণিং ধারেস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৯১>, <যা পন ভিক্খুনী সঙ্ঘাণিং ধারেয্য পাচিত্তিযন্তি।>
      text <১১৯২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সঙ্ঘাণি নাম যা কাচি কটূপগা।>
      text <ধারেয্যাতি সকিম্পি ধারেতি আপত্তি পাচিত্তিযস্স।>
      text <১১৯৩>, <অনাপত্তি আবাধপ্পচ্চযা কটিসুত্তকং ধারেতি উম্মত্তিকায আদিকম্মিকাযাতি।>
      stand <ততিযসিক্খাপদং নিট্ঠিতং।>
    text <৪ চতুত্থসিক্খাপদং>
      text <১১৯৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো ইত্থালঙ্কারং ধারেন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ইত্থালঙ্কারং ধারেস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো ইত্থালঙ্কারং ধারেস্সন্তীতি …পে॰… সচ্চং কির ভিক্খৰে ছব্বগ্গিযা ভিক্খুনিযো ইত্থালঙ্কারং ধারেন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো ইত্থালঙ্কারং ধারেস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৯৫>, <যা পন ভিক্খুনী ইত্থালঙ্কারং ধারেয্য পাচিত্তিযন্তি।>
      text <১১৯৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ইত্থালঙ্কারো নাম সীসূপগো গীৰূপগো হত্থূপগো পাদূপগো কটূপগো। ধারেয্যাতি সকিম্পি ধারেতি আপত্তি পাচিত্তিযস্স।>
      text <১১৯৭>, <অনাপত্তি আবাধপচ্চযা উম্মত্তিকায আদিকম্মিকাযাতি।>
      stand <চতুত্থসিক্খাপদং নিট্ঠিতং।>
    text <৫ পঞ্চমসিক্খাপদং>
      text <১১৯৮>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো গন্ধৰণ্ণকেন নহাযন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো গন্ধৰণ্ণকেন নহাযিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো গন্ধৰণ্ণকেন নহাযিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো গন্ধৰণ্ণকেন নহাযন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো গন্ধৰণ্ণকেন নহাযিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১১৯৯>, <যা পন ভিক্খুনী গন্ধৰণ্ণকেন নহাযেয্য পাচিত্তিযন্তি।>
      text <১২০০>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <গন্ধো নাম যো কোচি গন্ধো। ৰণ্ণকং নাম যং কিঞ্চি ৰণ্ণকং। নহাযেয্যাতি নহাযতি। পযোগে দুক্কটং নহানপরিযোসানে আপত্তি পাচিত্তিযস্স।>
      text <১২০১>, <অনাপত্তি আবাধপ্পচ্চযা উম্মত্তিকায আদিকম্মিকাযাতি।>
      stand <পঞ্চমসিক্খাপদং নিট্ঠিতং।>
    text <৬ ছট্ঠসিক্খাপদং>
      text <১২০২>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ছব্বগ্গিযা ভিক্খুনিযো ৰাসিতকেন পিঞ্ঞাকেন নহাযন্তি। মনুস্সা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ৰাসিতকেন পিঞ্ঞাকেন নহাযিস্সন্তি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ছব্বগ্গিযা ভিক্খুনিযো ৰাসিতকেন পিঞ্ঞাকেন নহাযিস্সন্তীতি…পে॰… সচ্চং কির ভিক্খৰে ছব্বগ্গিযা ভিক্খুনিযো ৰাসিতকেন পিঞ্ঞাকেন নহাযন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ছব্বগ্গিযা ভিক্খুনিযো ৰাসিতকেন পিঞ্ঞাকেন নহাযিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১২০৩>, <যা পন ভিক্খুনী ৰাসিতকেন পিঞ্ঞাকেন নহাযেয্য পাচিত্তিযন্তি।>
      text <১২০৪>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ৰাসিতকং নাম যং কিঞ্চি গন্ধৰাসিতকং। পিঞ্ঞাকং নাম তিলপিট্ঠং ৰুচ্চতি। নহাযেয্যাতি নহাযতি। পযোগে দুক্কটং নহানপরিযোসানে আপত্তি পাচিত্তিযস্স।>
      text <১২০৫>, <অনাপত্তি আবাধপ্পচ্চযা পকতিপিঞ্ঞাকেন নহাযতি উম্মত্তিকায আদিকম্মিকাযাতি।>
      stand <ছট্ঠসিক্খাপদং নিট্ঠিতং।>
    text <৭ সত্তমসিক্খাপদং>
      text <১২০৬>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো ভিক্খুনিযা উম্মদ্দাপেন্তিপি পরিমদ্দাপেন্তিপি। মনুস্সা ৰিহারচারিকং আহিণ্ডন্তা পস্সিত্ৰা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ভিক্খুনিযা উম্মদ্দাপেস্সন্তিপি পরিমদ্দাপেস্সন্তিপি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ভিক্খুনিযা উম্মদ্দাপেস্সন্তিপি পরিমদ্দাপেস্সন্তিপীতি…পে॰… সচ্চং কির ভিক্খৰে ভিক্খুনিযো ভিক্খুনিযা উম্মদ্দাপেন্তিপি পরিমদ্দাপেন্তিপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ভিক্খুনিযা উম্মদ্দাপেস্সন্তিপি পরিমদ্দাপেস্সন্তিপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১২০৭>, <যা পন ভিক্খুনী ভিক্খুনিযা উম্মদ্দাপেয্য ৰা পরিমদ্দাপেয্য ৰা পাচিত্তিযন্তি।>
      text <১২০৮>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুনিযাতি অঞ্ঞায ভিক্খুনিযা। উম্মদ্দাপেয্য ৰাতি উম্মদ্দাপেতি আপত্তি পাচিত্তিযস্স। পরিমদ্দাপেয্য ৰাতি সম্বাহাপেতি আপত্তি পাচিত্তিযস্স।>
      text <১২০৯>, <অনাপত্তি গিলানায আপদাসু উম্মত্তিকায আদিকম্মিকাযাতি।>
      stand <সত্তমসিক্খাপদং নিট্ঠিতং।>
    text <৮-৯-১০ অট্ঠম-নৰম-দসমসিক্খাপদং>
      text <১২১০>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো সিক্খমানায উম্মদ্দাপেন্তিপি পরিমদ্দাপেন্তিপি…পে॰… সামণেরিযা উম্মদ্দাপেন্তিপি পরিমদ্দাপেন্তিপি…পে॰… গিহিনিযা উম্মদ্দাপেন্তিপি পরিমদ্দাপেন্তিপি। মনুস্সা ৰিহারচারিকং আহিণ্ডন্তা পস্সিত্ৰা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো গিহিনিযা উম্মদ্দাপেস্সন্তিপি পরিমদ্দাপেস্সন্তিপি সেয্যথাপি গিহিনিযো কামভোগিনিযোতি অস্সোসুং খো ভিক্খুনিযো তেসং মনুস্সানং উজ্ঝাযন্তানং খিয্যন্তানং ৰিপাচেন্তানং। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো গিহিনিযা উম্মদ্দাপেস্সন্তিপি পরিমদ্দাপেস্সন্তিপীতি…পে॰… সচ্চং কির ভিক্খৰে ভিক্খুনিযো গিহিনিযা উম্মদ্দাপেন্তিপি পরিমদ্দাপেন্তিপীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো গিহিনিযা উম্মদ্দাপেস্সন্তিপি পরিমদ্দাপেস্সন্তিপি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১২১১>, <যা পন ভিক্খুনী সিক্খমানায…পে॰… সামণেরিযা…পে॰… গিহিনিযা উম্মদ্দাপেয্য ৰা পরিমদ্দাপেয্য ৰা পাচিত্তিযন্তি।>
      text <১২১২>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <সিক্খমানা নাম দ্ৰে ৰস্সানি ছসু ধম্মেসু সিক্খিতসিক্খা।>
      text <সামণেরী নাম দসসিক্খাপদিকা।>
      text <গিহিনী নাম অগারিনী ৰুচ্চতি।>
      text <উম্মদ্দাপেয্য ৰাতি উম্মদ্দাপেতি আপত্তি পাচিত্তিযস্স।>
      text <পরিমদ্দাপেয্য ৰাতি সম্বাহাপেতি আপত্তি পাচিত্তিযস্স।>
      text <১২১৩>, <অনাপত্তি গিলানায আপদাসু উম্মত্তিকায আদিকম্মিকাযাতি।>
      stand <অট্ঠম নৰম দসমসিক্খাপদানি নিট্ঠিতানি।>
    text <১১ একাদসমসিক্খাপদং>
      text <১২১৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো ভিক্খুস্স পুরতো অনাপুচ্ছা আসনে নিসীদন্তি। ভিক্খূ উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো ভিক্খুস্স পুরতো অনাপুচ্ছা আসনে নিসীদিস্সন্তীতি…পে॰… সচ্চং কির ভিক্খৰে ভিক্খুনিযো ভিক্খুস্স পুরতো অনাপুচ্ছা আসনে নিসীদন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো ভিক্খুস্স পুরতো অনাপুচ্ছা আসনে নিসীদিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১২১৫>, <যা পন ভিক্খুনী ভিক্খুস্স পুরতো অনাপুচ্ছা আসনে নিসীদেয্য পাচিত্তিযন্তি।>
      text <১২১৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <ভিক্খুস্স পুরতোতি উপসম্পন্নস্স পুরতো। অনাপুচ্ছাতি অনপলোকেত্ৰা। আসনে নিসীদেয্যাতি অন্তমসো ছমাযপি নিসীদতি আপত্তি পাচিত্তিযস্স।>
      text <১২১৭>, <অনাপুচ্ছিতে অনাপুচ্ছিতসঞ্ঞা আসনে নিসীদতি আপত্তি পাচিত্তিযস্স। অনাপুচ্ছিতে ৰেমতিকা আসনে নিসীদতি আপত্তি পাচিত্তিযস্স । অনাপুচ্ছিতে আপুচ্ছিতসঞ্ঞা আসনে নিসীদতি আপত্তি পাচিত্তিযস্স।>
      text <আপুচ্ছিতে অনাপুচ্ছিতসঞ্ঞা আপত্তি দুক্কটস্স। আপুচ্ছিতে ৰেমতিকা আপত্তি দুক্কটস্স। আপুচ্ছিতে আপুচ্ছিতসঞ্ঞা অনাপত্তি।>
      text <১২১৮>, <অনাপত্তি আপুচ্ছা আসনে নিসীদতি গিলানায আপদাসু উম্মত্তিকায আদিকম্মিকাযাতি।>
      stand <একাদসমসিক্খাপদং নিট্ঠিতং।>
    text <১২ দ্ৰাদসমসিক্খাপদং>
      text <১২১৯>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন ভিক্খুনিযো অনোকাসকতং ভিক্খুং পঞ্হং পুচ্ছন্তি। ভিক্খূ উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনিযো অনোকাসকতং ভিক্খুং পঞ্হং পুচ্ছিস্সন্তীতি…পে॰… সচ্চং কির ভিক্খৰে ভিক্খুনিযো অনোকাসকতং ভিক্খুং পঞ্হং পুচ্ছন্তীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনিযো অনোকাসকতং ভিক্খুং পঞ্হং পুচ্ছিস্সন্তি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১২২০>, <যা পন ভিক্খুনী অনোকাসকতং ভিক্খুং পঞ্হং পুচ্ছেয্য পাচিত্তিযন্তি।>
      text <১২২১>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অনোকাসকতন্তি অনাপুচ্ছা। ভিক্খুন্তি উপসম্পন্নং। পঞ্হং পুচ্ছেয্যাতি সুত্তন্তে ওকাসং কারাপেত্ৰা ৰিনযং ৰা অভিধম্মং ৰা পুচ্ছতি আপত্তি পাচিত্তিযস্স। ৰিনযে ওকাসং কারাপেত্ৰা সুত্তন্তং ৰা অভিধম্মং ৰা পুচ্ছতি আপত্তি পাচিত্তিযস্স। অভিধম্মে ওকাসং কারাপেত্ৰা সুত্তন্তং ৰা ৰিনযং ৰা পুচ্ছতি আপত্তি পাচিত্তিযস্স।>
      text <১২২২>, <অনাপুচ্ছিতে অনাপুচ্ছিতসঞ্ঞা পঞ্হং পুচ্ছতি আপত্তি পাচিত্তিযস্স। অনাপুচ্ছিতে ৰেমতিকা পঞ্হং পুচ্ছতি আপত্তি পাচিত্তিযস্স। অনাপুচ্ছিতে আপুচ্ছিতসঞ্ঞা পঞ্হং পুচ্ছতি আপত্তি পাচিত্তিযস্স।>
      text <আপুচ্ছিতে অনাপুচ্ছিতসঞ্ঞা আপত্তি দুক্কটস্স। আপুচ্ছিতে ৰেমতিকা আপত্তি দুক্কটস্স। আপুচ্ছিতে আপুচ্ছিতসঞ্ঞা অনাপত্তি।>
      text <১২২৩>, <অনাপত্তি ওকাসং কারাপেত্ৰা পুচ্ছতি অনোদিস্স ওকাসং কারাপেত্ৰা যত্থ কত্থচি পুচ্ছতি উম্মত্তিকায আদিকম্মিকাযাতি।>
      stand <দ্ৰাদসমসিক্খাপদং নিট্ঠিতং।>
    text <১৩ তেরসমসিক্খাপদং>
      text <১২২৪>, <তেন সমযেন বুদ্ধো ভগৰা সাৰত্থিযং ৰিহরতি জেতৰনে অনাথপিণ্ডিকস্স আরামে। তেন খো পন সমযেন অঞ্ঞতরা ভিক্খুনী অসঙ্কচ্চিকা গামং পিণ্ডায পাৰিসি। তস্সা রথিকায ৰাতমণ্ডলিকা সঙ্ঘাটিযো উক্খিপিংসু। মনুস্সা উক্কুট্ঠিং অকংসু সুন্দরা অয্যায থনুদরাতি। সা ভিক্খুনী তেহি মনুস্সেহি উপ্পণ্ডিযমানা মঙ্কু অহোসি। অথ খো সা ভিক্খুনী উপস্সযং গন্ত্ৰা ভিক্খুনীনং এতমত্থং আরোচেসি। যা তা ভিক্খুনিযো অপ্পিচ্ছা…পে॰… তা উজ্ঝাযন্তি খিয্যন্তি ৰিপাচেন্তি কথঞ্হি নাম ভিক্খুনী অসঙ্কচ্চিকা গামং পৰিসিস্সতীতি…পে॰… সচ্চং কির ভিক্খৰে ভিক্খুনী অসঙ্কচ্চিকা গামং পাৰিসীতি সচ্চং ভগৰাতি। ৰিগরহি বুদ্ধো ভগৰা…পে॰… কথঞ্হি নাম ভিক্খৰে ভিক্খুনী অসঙ্কচ্চিকা গামং পৰিসিস্সতি নেতং ভিক্খৰে অপ্পসন্নানং ৰা পসাদায…পে॰… এৰঞ্চ পন ভিক্খৰে ভিক্খুনিযো ইমং সিক্খাপদং উদ্দিসন্তু>
      text <১২২৫>, <যা পন ভিক্খুনী অসঙ্কচ্চিকা গামং পৰিসেয্য পাচিত্তিযন্তি।>
      text <১২২৬>, <যা পনাতি যা যাদিসা…পে॰… ভিক্খুনীতি…পে॰… অযং ইমস্মিং অত্থে অধিপ্পেতা ভিক্খুনীতি।>
      text <অসঙ্কচ্চিকাতি ৰিনা সঙ্কচ্চিকং।>
      text <সঙ্কচ্চিকং নাম অধক্খকং উব্ভনাভি তস্স পটিচ্ছাদনত্থায।>
      text <গামং পৰিসেয্যাতি পরিক্খিত্তস্স গামস্স পরিক্খেপং অতিক্কামেন্তিযা আপত্তি পাচিত্তিযস্স। অপরিক্খিত্তস্স গামস্স উপচারং ওক্কমন্তিযা আপত্তি পাচিত্তিযস্স।>
      text <১২২৭>, <অনাপত্তি অচ্ছিন্নচীৰরিকায নট্ঠচীৰরিকায গিলানায অস্সতিযা অজানন্তিযা আপদাসু উম্মত্তিকায আদিকম্মিকাযাতি।>
      stand <তেরসমসিক্খাপদং নিট্ঠিতং।>
      stand <ছত্তুপাহনৰগ্গো নৰমো।>
      text <উদ্দিট্ঠা খো অয্যাযো ছসট্ঠিসতা পাচিত্তিযা ধম্মা। তত্থায্যাযো পুচ্ছামি কচ্চিত্থ পরিসুদ্ধা দুতিযম্পি পুচ্ছামি কচ্চিত্থ পরিসুদ্ধা ততিযম্পি পুচ্ছামি কচ্চিত্থ পরিসুদ্ধা পরিসুদ্ধেত্থায্যাযো তস্মা তুণ্হী এৰমেতং ধারযামীতি।>
      stand <খুদ্দকং সমত্তং।>
      stand <ভিক্খুনিৰিভঙ্গে পাচিত্তিযকণ্ডং নিট্ঠিতং।>
