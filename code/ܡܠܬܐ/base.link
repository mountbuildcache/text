text <ܡܠܬܐ>
  text 1
    block
      text <ܡܲܡܠܠܵܐ ܡܵܘܬܿܪܵܢܵܐ ܕܥܲܠ>
      text <ܐܘܪܚܐ ܕܕܝܪܝܘܬܐ>
      text <ܕܤܝܼܡ>
      text <ܠܡܪܝ ܐܝܤܚܩ ܐܦܤܩܘܦܐ>
      text <ܕܢܝܢܘܐ܁>
    block
      text <ܥܲܠ ܚܲܝܠܹܗ ܕܡܵܪܲܢ ܝܼܫܘܿܥ ܡܫܝܼܚܵܐ>
      text <ܡܫܲܪܹܝܢ ܚ̄ܢܲܢ ܠܡܸܟܼܬܲܒܼ ܦܵܠܓܘܼܬܼܵܐ ܩܲܕܼܡܵܝܬܼܵܐ ܕܡܲܡܠܠܵܐ>
      text <ܡܵܘܬܿܪܵܢܵܐ ܕܩܲܕܝܼܫܵܐ>
      text <ܡܪܝ ܐܝܤܚܩ>
      text <ܩܲܛܪܵܝܵܐ܃ ܐܲܦܸܤܩܘܿܦܵܐ ܕܢܝܼܢܘܹܐ ܡܕܼܝܼܢ̄ܬܼܵܐ܁>
      text <ܡܵܪܲܢ ܥܲܕܵܪܲܝܢܝ ܒܲܨܠܘܿܬܹܗ܁ ܐܵܡܹܝܢ܁>
    block
      text <ܡܹܐܡܪܵܐ ܩܲܕܼܡܵܝܵܐ܁>
    block
      text <ܕܹܚܠܲܬܼ ܐܲܠܵܗܵܐ܃ ܪܹܫܵܐ ܗ̣̄ܝ ܕܲܡܝܲܬܿܪܘܼܬܼܵܐ܁ ܝܲܠܕܵܐ ܓܹܝܪ ܡܸܬܼܐܲܡܪܵܐ>
      text <ܕܗܲܝܡܵܢܘܼܬܼܵܐ܁ ܡܸܙܕܲܪܥܵܐ ܡܲܢ ܒܠܸܒܵܐ܃ ܟܲܕܼ ܠܪܸܥܝܵܢܵܐ ܐ̄ܢܵܫ܃ ܐܲܦܬܼܵܐ>
      text <ܢܸܬܸܠ ܡ̣ܢ ܢܘܼܬܵܦܵܘ̈ܗܝ ܕܥܵܠܡܵܐ܃ ܕܲܢܤܲܝܸܟܼ ܠܙܵܘܥܵܘ̈ܗܝ ܦܗܲܝ̈ܐ܃>
      text <ܠܓܼܵܘ ܡ̣ܢ ܫܪܲܓܼܪ̈ܵܓܼܝܵܬܼܵܐ ܕܡܲܪ̈ܢܝܵܬܹܗ ܕܬܼܘܼܩܵܢܵܐ ܗܵܘ̇ ܕܲܥܬܼܝܼܕ܁>
      text <ܠܲܤܝܵܡ ܫܲܬܼܐܸܤܬܼܵܗ̇ ܕܲܡܝܲܬܿܪܘܼܬܼܵܐ܃ ܠܲܝܬܿ ܕܩܲܕܝܼܡ ܒܐܵܪܼ̈ܫܹܐ ܕܝܼܠܵܢܵܝܹ̈ܐ>
    block
      text <ܕܝܼܠܵܗ̇܃ ܠܗܵܝ̇ ܕܟܲܕܼ ܢܸܩܦܘܿܣ ܝܵܬܲܢ ܒܲܓܼܗܵܝܬܼܵܐ ܕܡ̣ܢ ܤܘܼܥܪ̈ܵܢܹܐ܃>
      text <ܠܘܵܬܼ ܡܸܠܬܼܵܐ ܕܢܘܼܗܪܵܐ ܕܲܬܼܪܝܼܨܘܼܬܼ ܫܒܼܝܼ̈ܠܹܐ ܩܲܕܝܼ̈ܫܹܐ܃ ܗܵܝ̇>
      text <ܕܲܡܚܵܘܝܵܢܝܼܬܼܵܐ ܡ̣ܢ ܡܙܲܡܪܵܢܵܐ ܒܝܲܕܼ ܪܘܼܚܵܐ ܐܸܬܼܟܲܢܝܲܬ̤܀ ܠܡܲܚܤܸܢ>
      text <ܡܸܫܬܿܟܲܚ ܒܲܪܢܵܫܵܐ ܕܲܡܨܸܐ ܡܤܲܝܒܲܪ ܐܝܼܩܵܪܹ̈ܐ܃ ܐܵܘ ܕܲܠܡܵܐ ܟܠ>
      text <ܟ̱ܠܹܗ܁ ܘܗܵܕܹܐ܃ ܡܸܛܠ ܡܩܲܒܿܠܵܢܘܼܬܼܵܐ ܩܲܠܝܼܠܬܼܵܐ ܕܫܘܼܓܼܢܵܝܹ̈ܐ܃ ܐܲܝܟܼ>
      text <ܐ̄ܢܵܫ ܢܹܐܡܲܪ܃ ܘܐܸܢ ܐܲܝܟܼ ܡܲܠܲܐܟܼܵܐ ܐܝܼܬܼܵܘܗܝ ܒܲܙܢܵܐ܀ ܪܹܫ ܐܘܼܪܚܵܐ>
      text <ܕܚܲܝܹ̈ܐ܃ ܠܡܲܥܢܵܝܘܼ ܗܵܘܢܵܐ ܒܡܸ̈ܠܲܝ ܐܲܠܵܗܵܐ܃ ܘܕܼܘܼܪܵܫܵܐ ܕܒܲܡܤܲܝܒܪܵܢܘܼܬܼܵܐ܁>
      text <ܫܸܩܝܵܐ ܕܹܝܢ ܕܡ̣ܢ ܬܲܡܵܢ܃ ܡܥܲܕܲܪ ܠܘܵܬܼ ܓܡܝܼܪܘܼܬܼܵܐ ܕܲܒܼܗܵܕܹܐ܁>
      text <ܗܵܟܲܢܵܐ ܡܲܢ ܘܕܲܫܩܝܼܠܘܼܬܼ ܬܲܪܒܿܝܼܬܼܵܐ ܕܲܠܘܵܬܼ ܫܘܼܡܠܵܝܵܐ ܕܲܒܼܗܵܕܹܐ܃>
      text <ܠܝܲܬܼܝܼܪܘܼܬܼ ܤܘܼܢܩܵܢܵܐ܃ ܕܲܠܗܵܝ̇ ܐܲܬܼܪܵܐ ܬܸܬܸܠ܁ ܘܥܘܼܕܼܪܵܐ ܕܡ̣ܢ>
      text <ܬܲܪ̈ܬܲܝܗܹܝܢ܃ ܗܵܬܲܚ̇ ܩܲܠܝܼܠܵܐܝܼܬܼ ܠܘܵܬܼ ܡܲܤܲܩܬܼܵܐ ܕܟܼܠܹܗ ܒܸܢܝܵܢܵܐ܀>
      text <ܠܲܝܬܿ ܕܐܸܫܟܲܚ̣ ܡܸܬܼܩܲܪܲܒܼ ܠܘܵܬܼ ܐܲܠܵܗܵܐ܃ ܐܸܠܵܐ ܐܲܝܢܵܐ ܕܐܸܬܼܪܲܚܲܩ>
      text <ܡ̣ܢ ܥܵܠܡܵܐ܁ ܫܘܼܢܵܝܵܐ ܕܹܝܢ܃ ܠܵܘ ܠܲܚܙܘܼܩܝܵܐ ܕܡ̣ܢ ܦܲܓܼܪܵܐ ܐܵܡܲ̇ܪܢܵܐ܃>
      text <ܐܸܠܵܐ ܕܡ̣ܢ ܨܸܒܼ̈ܘܵܬܹܗ܀ ܡܝܬܲܪܘܼܬܼܵܐ ܗܵܕܲܐ ܗ̣̄ܝ܃ ܕܐ̄ܢܵܫ ܒܪܸܥܝܵܢܹܗ>
      text <ܡ̣ܢ ܥܵܠܡܵܐ ܢܸܗܘܸܐ ܤܦܝܼܩ܁ ܟܠ ܟܡܵܐ ܕܪܸ̈ܓܼܫܹܐ ܤܵܥ̇ܪܝܼܢ>
      text <ܨܸܒܼ̈ܘܵܬܼܵܐ܃ ܠܸܒܵܐ ܕܢܸܫܟܲܬܼ ܡ̣ܢ ܗܲܓܵܓܲܝ̈ܗܹܝܢ܃ ܠܵܐ ܡܲܨܝܵܐ܁ ܘܠܵܐ>
      text <ܚܲܫܹ̈ܐ ܒܵܛ̇ܠܝܼܢ܃ ܘܠܵܐ ܚܘܼ̈ܫܵܒܹܐ ܒܝܼ̈ܫܹܐ ܤܵܝ̇ܦܝܼܢ܃ ܒܸܠܥܵܕܼ ܡ̣ܢ ܡܲܕܼܒܿܪܵܐ>
      text <ܘܚܘܼܪܒܵܐ܀ ܥܕܲܡܵܐ ܓܹܝܪ ܕܬܸܩܢܸܐ ܢܲܦܫܵܐ ܪܵܘܵܝܘܼܬܼܵܐ ܕܲܒܼܗܲܝܡܵܢܘܼܬܼܵܐ>
      text <ܕܒܲܐܠܵܗܵܐ܃ ܒܲܡܩܲܒܿܠܵܢܘܼܬܼܵܐ ܕܲܪܓܸܫܬܼܵܐ ܕܚܲܝ̈ܠܹܝܗ̇܃ ܠܵܐ ܡܚܝܼܠܘܼܬܼܵܐ>
      text <ܕܪܸܓܼܫܹܐ ܡܲܐܤܝܵܐ܃ ܘܠܵܐ ܒܚܲܝܠܵܐ ܡܸܬܼܡܲܨܝܵܐ ܠܲܡܕܼܵܫ ܠܗܘܼܠܹܗ>
      text <ܡܸܬܼܚܲܙܝܵܢܝܼܬܼܵܐ܃ ܕܐܝܼܬܹܝܗ̇ ܤܝܵܓܼܵܐ ܕܗܵܘ̇ ܕܲܠܓܼܵܘ܃ ܘܠܵܐ ܪܓܼܝܼܫܵܐ܀>
    block
      text <ܡܠܝܼܠܘܼܬܼܵܐ܃ ܥܸܠܬܼܵܐ ܗ̣̄ܝ ܕܚܹܐܪܘܼܬܼܵܐ܁ ܘܦܹܐܪܹ̈ܐ ܕܬܲܪ̈ܬܲܝܗܹܝܢ܃>
      text <ܡܸܨܛܲܠܝܵܢܘܼܬܼܵܐ܁ ܕܒܸܠܥܵܕܼ ܩܲܕܼܡܵܝܬܼܵܐ܃ ܐܵܦܠܵܐ ܕܬܲܪܬܹܝܢ܁ ܘܐܲܝܟܵܐ>
      text <ܕܚܲܤܝܼܪܵܐ ܬܪܲܝܵܢܝܼܬܼܵܐ܃ ܬܲܡܵܢ ܐܲܝܟܼ ܕܒܲܦܓܼܘܼ̈ܕܹܐ ܐܲܤܝܼܪܵܐ ܬܠܝܼܬܼܵܝܬܼܵܐ܀>
      text <ܐܸܡܲܬܼܝ ܕܛܲܝܒܿܘܼܬܼܵܐ ܬܸܤܓܸܐ ܒܒܲܪܢܵܫܵܐ܃ ܗܵܝܕܹܝܢ ܒܪܸܚ̱ܡܬܼܵܐ>
      text <ܕܙܲܕܝܼܩܘܼܬܼܵܐ܃ ܕܸܚܠܬܼܵܐ ܕܡܵܘܬܵܐ܃ ܬܸܬܼܒܿܤܸܐ܁ ܘܥܸܠ̈ܠܵܬܼܵܐ ܤܲܓܿܝܼ̈ܐܵܬܼܵܐ>
      text <ܡܸܫܟܲܚ ܒܢܲܦܫܹܗ܃ ܕܲܒܼܘܵܠܝܼܬܼܵܐ ܐܝܼܬܹܝܗ̇ ܕܲܚܠܵܦ ܕܸܚܠܲܬܼ ܐܲܠܵܗܵܐ܃>
      text <ܐ̄ܢܵܫ ܐܘܼ̈ܠܨܵܢܹܐ ܢܸܤܒܿܘܿܠ܁ ܘܐܲܝܠܹܝܢ ܕܡܲܟܿܝܵܢ̈ܝܬܼܵܐ ܡܸܬܼܪ̈ܲܢܝܵܢ ܕܦܲܓܼܪܵܐ>
      text <ܟܹܐܡܲܬܼ܃ ܘܲܥܪܝܼܨܵܐܝܼܬܼ ܕܢܸܤܡ̈ܟܼܵܢ ܠܘܵܬܼ ܟܝܵܢܵܐ܃ ܘܲܠܡܲܚܵܫܘܼ ܢܸܩܦܵܐܝܼܬܼ>
      text <ܤܝܼ̈ܡܵܢ܃ ܐܲܝܟܼ ܠܵܐ ܡܸܕܸܡ ܒܦܸܚܡܵܐ ܕܗܵܘ̇ ܡܵܐ ܕܡܸܤܬܲܟܸܐ܃ ܡ̣ܢ>
      text <ܟܲܕܼܘܼ ܒܥܲܝܢܵܘ̈ܗܝ ܚܫܝܼ̈ܒܼܵܢ܁ ܘܲܕܼܠܵܐ ܡܲܨܝܵܐ ܒܸܠܥܵܕܼ ܡ̣ܢ ܫܩܝܼܠܘܼܬܼ>
      text <ܢܸܤܝܵܢܵܐ ܕܚܲܫܹ̈ܐ ܢܸܕܥܝܼܘܗܝ ܠܲܫܪܵܪܵܐ܃ ܦܝܵܤܵܐ ܕܥܲܠ ܗܵܕܹܐ ܡܸܢܹܗ>
      text <ܡ̣ܢ ܪܸܥܝܵܢܵܐ܃ ܚܲܬܝܼܬܼܵܐܝܼܬܼ ܡܸܫܟܲܚ܁ ܘܕܲܒܼܛܝܼܠܘܼܬܼܵܐ ܤܲܓܿܝܼܐܬܼܵܐ ܐܝܼܬܼ>
      text <ܠܹܗ ܠܐܲܠܵܗܵܐ ܥܲܠ ܒܲܪܢܵܫܵܐ܃ ܘܲܕܼܠܵܐ ܒܫܸܓܼܡܵܐ ܫܒܼܝܼܩ܁ ܘܝܲܬܿܝܼܪܵܐܝܼܬܼ>
      text <ܢܲܦܝܼ̈ܩܲܝ ܒܲܒܼܥܵܬܹܗ܃ ܘܲܛܥܝܼ݁ܢܲܝ ܚܲܫܵܐ ܕܡܸܛܠܵܬܹܗ܃ ܐܲܝܟܼ ܕܲܒܼܨܒܼܥܵܐ>
      text <ܚܵܙܹ̇ܝܢ ܢܲܗܝܼܪܵܐܝܼܬܼ܁ ܡܵܐ ܕܹܝܢ ܕܚܲܤܝܼܪܘܼܬܼ ܗܲܝܡܵܢܘܼܬܼܵܐ ܒܠܸܒܲܢ ܬܸܬ̱ܢܨܒܼ܃>
      text <ܗܵܝܕܹܝܢ ܒܕܲܠܩܘܼܒܼܠܵܝܘܼܬܼܵܐ ܡܸܫܬܲܟܼ̈ܚܵܢ ܟܠܗܹܝܢ܁ ܠܵܘ ܡܸܛܠ ܒܘܼܚܵܢܵܐ܃>
      text <ܘܲܕܼܗܵܝ̇ ܕܢܸܬܿܬܿܟܸܠ ܥܲܠ ܐܲܠܵܗܵܐ ܠܵܘ ܒܟܼܠܥܸܕܵܢ ܠܲܡ ܡܲܨܠܚܵܐ܃>
      text <ܘܲܕܼܠܵܘ ܗܵܟܲܢܵܐ ܒܛܝܼܠ ܠܹܗ ܠܲܐܠܵܗܵܐ ܥܠܲܝܟ ܠܲܡ ܐܲܝܟܼ ܕܡܸܬܼܪܲܢܝܵܐ܃>
      text <ܤܒܼܝܼܤܵܐܝܼܬܼ ܡܸܬܼܪ̈ܲܡܙܵܢ ܡ̣ܢ ܗܵܠܹܝܢ ܕܟܲܡܝܼܢܝܼܢ ܘܲܒܼܥܲܡܛܵܢܵܐ ܫܵܕܹܝܢ>
      text <ܓܹܐܪ̈ܲܝܗܘܿܢ܀>
      text <ܪܹܫ ܚܲܝܵܘ̈ܗܝ ܫܲܪܝܼܪܹ̈ܐ ܕܒܲܪܢܵܫܵܐ܃ ܕܸܚܠܲܬܼ ܐܲܠܵܗܵܐ܁ ܘܗܵܕܹܐ ܥܲܡ>
      text <ܦܸܗܝܵܐ ܕܨܸܒܼ̈ܘܵܬܼܵܐ ܕܲܬܼܟܲܬܲܪ ܒܢܲܦܫܵܐ܃ ܠܵܐ ܡܸܬܿܛܦܝܼܤܵܐ܁ ܡܸܬܼܦܲܠܗܲܕܼ>
    block
      text <ܓܹܝܪ ܠܸܒܵܐ܃ ܒܝܲܕܼ ܬܸܫܡܸܫܬܼܵܐ ܕܪܸ̈ܓܼܫܹܐ܃ ܡ̣ܢ ܗܲܢܝܼܐܘܼܬܼܵܐ ܕܒܲܐܠܵܗܵܐ܀>
      text <ܐܲܤܝܼܪܝܼܢ ܐܸܢܘܿܢ ܙܵܘ̈ܥܹܐ ܕܲܠܓܼܵܘ ܒܡܲܪܓܿܫܵܢܘܼܬܼܗܘܿܢ܃ ܒܝܲܕܼ ܪܸ̈ܓܼܫܹܐ>
      text <ܡܫܲܡܫܵܢܲܝ̈ܗܘܿܢ܀ ܦܠܝܼܓܼܘܼܬܼܵܐ ܕܠܸܒܵܐ܃ ܡܲܥܠܵܐ ܥܲܠ ܢܲܦܫܵܐ ܕܸܚܠܬܼܵܐ܁>
      text <ܗܲܝܡܵܢܘܼܬܼܵܐ ܕܹܝܢ܃ ܐܵܦ ܒܲܦܤܵܩܵܐ ܕܗܲܕܵܡܹ̈ܐ܃ ܡܸܫܟܿܚܵܐ ܕܲܬܼܓܲܒܲܪ>
      text <ܬܲܪܥܝܼܬܼܵܐ܁ ܟܡܵܐ ܕܪܸܚܡܲܬܼ ܦܲܓܼܪܵܐ ܚܲܤܝܼܢܵܐ ܒܵܟܼ܃ ܕܬܸܗܘܸܐ ܠܒܼܝܼܒܼܵܐ>
      text <ܘܠܵܐ ܕܲܚܘܼܠܬܼܵܢܵܐ ܠܵܐ ܡܸܫܟܲܚ ܐܲܢ̄ܬܿ܃ ܡܸܛܠ ܤܲܩܘܼ̈ܒܼܠܹܐ ܤܲܓܿܝܼ̈ܐܹܐ܃>
      text <ܕܐܲܡܝܼܢܝܼܢ ܒܘܲܥܕܵܐ ܕܗܵܘ̇ ܕܐܸܬܼܪܚܸܡ܀ ܐܲܝܢܵܐ ܕܠܐܝܼܩܵܪܵܐ ܢܩܸܐ܃ ܠܵܐ>
      text <ܡܸܫܟܚܵܐ ܕܢܸܚܤܪ̈ܵܢ ܠܹܗ ܥܸܠ̈ܠܵܬܼܵܐ ܕܥܵܩ̈ܵܬܼܵܐ܀ ܠܲܝܬܿ ܒܲܪܢܵܫܵܐ܃ ܕܥܲܡ>
      text <ܫܘܼܚܠܵܦܵܐ ܕܨܸܒܼ̈ܘܵܬܼܵܐ܃ ܠܵܐ ܩܵܢܹ̇ܐ ܪܸܥܝܵܢܹܗ ܫܘܼܚܠܵܦܵܐ ܠܐܲܝܢܵܐ ܕܗ̤ܘ>
      text <ܓܲܒܵܐ ܥܲܡ ܦܸܚܡܗܹܝܢ܀ ܐܸܢ ܡܲܢ ܪܓܸܫܬܼܵܐ ܬܪܲܝܵܢܝܼܬܼܵܐ ܐܝܼܬܹܝܗ̇ ܕܪܸ̈ܓܼܫܹܐ܃>
      text <ܗܵܝ̇ ܕܡܸܢܵܗ̇ ܪܸܓܿܬܼܵܐ ܡܟܼܵܢܵܐ ܠܡܸܬܼܝܼܠܵܕܼܘܼ܃ ܐܲܝܟܼ ܡܸܠܬܼܵܐ ܕܐܹܘܲܓܼܪܝܼܣ܃>
      text <ܢܸܫܠܘܿܢ ܡܵܕܹܝܢ ܐܲܝܠܹܝܢ ܕܥܲܡ ܦܘܼܪ̈ܬܵܟܹܐ܃ ܕܲܒܼܫܲܝܢܵܐ ܪܸܥܝܵܢܵܐ ܢܸܛܪܘܼܢ>
      text <ܡܸܫܬܵܘܕܹܝܢ܀ ܢܲܟܦܵܐ ܗܵܢܵܘ܃ ܐܲܝܢܵܐ ܕܠܵܘ ܒܢܝܼܫܵܐ ܕܬܲܟܼܬܘܼܫܵܐ ܟܠܹܝܢ>
      text <ܡ̣ܢ ܘܲܥܕܹܗ ܙܵܘ̈ܥܹܐ ܤܢܲܝ̈ܵܐ܃ ܐܸܠܵܐ ܕܗ̤ܘ ܫܪܵܪܵܐ ܕܠܸܒܹܗ ܡܢܲܟܸܿܦ>
      text <ܚܵܘܪܵܐ ܕܪܸܥܝܵܢܹܗ܃ ܕܠܵܐ ܢܲܩܸܬܼ ܒܚܘܼ̈ܫܵܒܹܐ ܙܲܠܝܼ̈ܠܹܐ ܡܲܪܵܚܵܐܝܼܬܼ܁ ܘܟܲܕܼ>
      text <ܚܲܤܝܘܼܬܼܵܐ ܕܬܹܐܪܬܹܗ܃ ܡܸܤܬܲܗܕܵܐ ܡ̣ܢ ܚܵܘܪܵܐ ܕܒܼܵܒܼ̈ܬܹܗ ܕܲܢܛܝܼܪ̈ܵܢ>
      text <ܡܗܲܝܡܢܵܐܝܼܬܼ܃ ܟܘܼܚܵܕܼܵܐ ܐܲܝܟܼ ܐܲܦܲܝ̈ ܬܲܪܥܵܐ ܬܠܸܐ ܒܐܲܬܼܪܵܐ ܟܲܤܝܵܐ>
      text <ܕܚܘܼܫܵܒܼܵܘ̈ܗܝ܁ ܕܐܲܝܟܼ ܒܬܼܘܼܠܬܼܵܐ ܡܢܲܟܲܦܬܼܵܐ܃ ܬܸܗܘܸܐ ܢܛܝܼܪܵܐ>
      text <ܕܲܟܼܝܘܼܬܼܵܗ̇ ܡܗܲܝܡܢܵܐܝܼܬܼ ܠܲܡܫܝܼܚܵܐ܀ ܠܲܝܬ ܡܸܕܸܡ ܕܗܵܟܲܢܵܐ ܤܵܦܹ̇ܩ>
      text <ܠܲܡܫܲܢܵܝܘܼ ܥܝܵܕܹ̈ܐ ܙܠܝܼ̈ܠܹܐ ܡ̣ܢ ܢܲܦܫܵܐ܃ ܘܲܠܡܸܬܼܟܲܣ ܠܥܘܼܗܕܵܢܹ̈ܐ>
      text <ܡܙܝܼܥܵܢܹ̈ܐ ܡܩܝܼ̈ܡܲܝ ܫܲܠܗܸܒܼ̈ܝܵܬܼܵܐ ܫܓܼܝܼ̈ܫܬܼܵܐ ܒܓܼܘܼܫܡܵܐ܃ ܐܲܝܟܼ ܒܲܠܝܼܥܘܼܬܼܵܐ>
      text <ܕܲܒܼܪܸܚܡܲܬܼ ܝܘܼܠܦܵܢܵܐ܃ ܘܗܸܦܝܵܐ ܕܒܼܵܬܲܪ ܥܘܼܩܵܪܹ̈ܐ ܕܤܘܼܟܵܠܲܝ̈ܗܘܿܢ>
    block
      text <ܕܦܸܬܼܓܼܵܡܹ̈ܐ ܕܲܟܼܬܼܵܒܹ̈ܐ܀ ܐܸܡܲܬܼܝ ܕܹܝܢ ܕܙܵܘܥܹ̈ܐ ܢܸܥܡܕܼܘܼܢ ܒܗܲܢܝܼܐܘܼܬܼܵܐ>
      text <ܒܵܬܲܪ ܚܸܟܼܡܬܼܵܐ ܕܐܲܤܝܼܢܵܐ ܒܡܸܠܹ̈ܐ܃ ܒܝܲܕܼ ܚܲܝܠܵܐ ܕܡܵܬܹ̇ܩ ܒܘܼܝܵܢܵܐ ܡ̣ܢ>
      text <ܬܲܡܵܢ܃ ܟܠ ܫܵܒܹ̇ܩ ܒܸܤܬܲܪ ܓܘܼܫܡܹܗ܁ ܟܲܕܼ ܛܵܥܹ̇ܐ ܠܬܹܒܹܝܠ>
      text <ܘܲܠܟܼܠ ܕܒܼܵܗ̇܃ ܘܲܠܟܼܠܗܘܿܢ ܥܘܼ̈ܗܕܵܢܹܐ ܡܩܝܼ̈ܡܲܝ ܨܲܠܡܹ̈ܐ>
      text <ܕܲܓܼܫܝܼܡܘܼܬܼ ܥܵܠܡܵܐ ܥܵܛܹ̇ܐ ܡ̣ܢ ܢܲܦܫܵܐ܁ ܘܡ̣ܢ ܚܫܲܝܬܼܵܐ ܟܡܵܐ>
      text <ܙܲܒܼܢ̈ܝܼܢ ܕܚܘܼ̈ܫܵܒܹܐ ܕܲܥܝܵܕܵܐ܃ ܤܘܼܥܪ̈ܵܢܵܘ̈ܗܝ ܕܲܟܼܝܵܢܵܐ܃ ܒܬܸܡܗܵܐ ܘܗ̤ܝ>
      text <ܢܲܦܫܵܐ ܒܪܸܢܝܵܗ̇ ܦܵܝ̇ܫܵܐ܃ ܒܚܲܕܼ̈ܬܼܵܬܼܵܐ ܕܦܵܓܼ̈ܥܵܢ ܒܵܗ̇ ܡ̣ܢ ܝܲܡܵܐ>
      text <ܕܐ̄ܪ̈ܵܙܲܝܗܘܿܢ܀>
      text <ܘܐܵܦܸܢ ܒܡܵܘ̈ܗܝ ܥܸܠܵܝܹ̈ܐ ܢܸܗܘܸܐ ܛܵܐܹ̇ܦ ܪܸܥܝܵܢܵܐ܃ ܟܲܕܼ ܠܵܐ ܢܸܫܟܲܚ>
      text <ܠܘܵܬܼ ܗܵܢܵܐ ܟ̱ܠܹܗ ܥܘܼܡܩܵܐ ܢܥܲܡܸܩ ܙܵܘܥܵܘ̈ܗܝ܃ ܠܡܸܚܙܵܐ>
      text <ܠܟܼܠܗܘܿܢ ܓܲܙܹ̈ܐ ܕܒܲܬܼܗܘܿܡܵܘ̈ܗܝ܁ ܤܵܦܹ̇ܩ ܗ̄ܘ̣ ܗܸܪܓܵܐ ܒܪܸܚܡܬܹܗ>
      text <ܦܵܟܲ̇ܪ ܠܚܘܼ̈ܫܵܒܹܐ ܚܲܝܠܬܼܵܢܵܐܝܼܬܼ ܒܝܲܕܼ ܚܘܼ̈ܫܵܒܹܐ ܕܬܲܗܪܵܐ܃ ܕܢܸܗܘܘܿܢ>
      text <ܟܠܹܝܢ ܡ̣ܢ ܪܸܢܝܵܐ ܘܪܲܗܛܵܐ ܕܲܠܘܵܬܼ ܟܝܵܢܹܗ ܕܓܼܘܼܫܡܵܐ܃ ܐܲܝܟܲܢܵܐ>
      text <ܕܐܸܡ݂ܲܪ ܐ̄ܢܵܫ ܡ̣ܢ ܠܒܼܝܼ̈ܫܲܝ ܐܲܠܵܗܵܐ܀ ܡܸܛܠ ܓܹܝܪ ܕܲܪܦܸܐ ܗ̣̄ܘ ܠܸܒܵܐ܃>
      text <ܐܵܡܲ݁ܪ܃ ܠܵܐ ܡܸܫܟܲܚ ܕܲܢܤܲܝܒܲܪ ܒܝܼ̈ܫܵܬܼܵܐ ܕܦܵܓܼ̈ܥܵܢ ܒܹܗ ܡ̣ܢ ܠܒܲܪ܃>
      text <ܘܲܩܪܵܒܼܵܐ ܕܡ̣ܢ ܠܵܓܼܵܘ܁ ܘܝܵܕܼܥܝܼܬܘܿܢ ܠܲܡ܃ ܕܝܲܩܝܼܪ ܗ̄ܘ̣ ܚܘܼܒܼܵܐ>
      text <ܒܝܼܫܵܐ ܕܦܲܓܼܪܵܐ܁ ܘܐܸܢ ܗ̤ܘ ܕܠܸܒܵܐ ܒܝܘܼܠܦܵܢܵܐ ܠܵܐ ܢܸܬܼܥܢܸܐ܃ ܠܵܐ>
      text <ܡܸܫܟܿܚܵܐ ܕܲܢܤܲܝܒܲ ܫܓܼܘܼܫܝܵܐ ܕܲܗܡܵܤܹܗ ܕܦܲܓܼܪܵܐ܁>
      text <ܐܲܝܟܼ ܝܲܩܝܼܪܘܼܬܹܗ ܓܹܝܪ ܕܡܲܬܼܩܵܠܵܐ ܠܚܲܪܝܼܦܘܼܬܼ ܢܸܙܠܵܐ ܕܡܲܤܲܐܬܼܵܐ>
      text <ܠܘܼܩܒܲܠ ܫܓܼܘܼܫܚܵܐ ܕܡܲܫ̈ܒܹܐ܃ ܗܵܟܲܢܵܐ ܟܘܼܚܵܕܵܐ ܘܕܸܚܠܬܼܵܐ>
      text <ܠܡܸܨܛܲܠܝܵܢܘܼܬܹܗ ܕܪܸܥܝܵܢܵܐ܁ ܘܗܵܘ̇ ܡܵܐ ܕܦܸܚܡܵܐ ܕܚܲܤܝܼܪܘܼܬܼܵܐ>
      text <ܬܲܡܵܢ܃ ܗ̤ܘ ܟܲܕܼ ܗ̤ܘ ܝܲܬܝܼܪܘܼܬܼ ܡܫܲܠܛܘܼܬܼܵܗ̇ ܕܚܹܐܪܘܼܬܼܵܐ ܒܗܵܕܹܐ܁>
    block
      text <ܟܡܵܐ ܕܬܲܡܵܢ ܬܵܘܤܲܦܬܼܵܐ ܒܚܲܤܝܼܪܘܼܬܼܵܐ܃ ܗܵܟܲܢܵܐ ܘܥܸܠܬܼܵܐ ܠܲܕܼܠܝܼܠܘܼܬܼ>
      text <ܙܲܠܝܼܠܘܼܬܼܗܹܝܢ ܕܟܲܦܹ̈ܐ ܒܠܵܐ ܩܵܘܡܵܐ܁ ܘܗܵܪܟܵܐ ܟܡܵܐ ܕܚܹܐܪܘܼܬܼܵܐ>
      text <ܒܝܲܕܼ ܡܸܬܿܬܿܪܝܼܡܵܢܘܼܬܼܵܐ ܕܕܸܚܠܬܼܵܐ ܡ̣ܢ ܢܲܦܫܵܐ܃ ܗܵܟܲܢܵܐ ܡܲܤܲܐܬܹܗ>
      text <ܕܪܸܥܝܵܢܵܐ ܠܟܼܠ ܓܲܒܿ ܙܵܐ̇ܠܵܐ ܚܲܪܝܼܦܵܐܝܼܬܼ܁ ܡܵܕܹܝܢ ܡܸܬܿܬܿܙܝܼܥܵܢܘܼܬܼܵܐ܃>
      text <ܬܪܲܝܵܢܘܼܬܼܵܐ ܗ̣̄ܝ ܕܚܹܐܪܘܼܬܼܵܐ܁ ܘܫܘܼ̈ܓܼܢܵܝܹܐ ܪܸ̈ܥܝܵܢܵܝܹܐ܃ ܬܪ̈ܲܝܵܢܹܐ ܒܵܬܲܪ>
      text <ܡܸܨܛܲܠܝܵܢܘܼܬܼܵܐ܀ ܐܸܬܼܚܲܟܲܡ ܠܲܡܤܵܡ ܫܲܬܼܐܸܤܬܼܵܐ ܠܡܲܪܕܝܼܬܼܵܟܼ>
      text <ܒܐܘܼܪܚܵܐ ܕܐܲܠܵܗܵܐ܃ ܘܲܒܼܝܵܘ̈ܬܼܵܐ ܙܥܘܿܪܹ̈ܐ ܡܩܝܼܡܵܐ ܠܵܟܼ ܥܲܠ ܬܲܪܥܵܐ>
      text <ܕܡܲܠܟܘܼܬܼܵܐ܃ ܕܠܵܐ ܟܪܘܼܟܼܝܵܐ ܕܐܘܼܪܚܵܐ܀ ܠܵܐ ܬܘܚܼܪ ܐܲܝܟܼ>
      text <ܕܲܒܼܛܲܟܼܤܵܐ ܕܲܪ̈ܕܝܵܐ ܕܡܲܠܦܵܢܹ̈ܐ܃ ܒܡܸܠܹ̈ܐ ܕܡ̣ܢ ܒܘܼܚܵܢܵܐ ܤܝܼ̈ܡܵܢ>
      text <ܠܬܲܪܒܿܝܼܬܼܵܐ ܕܕܼܘܼܒܵܪ̈ܲܝܟ܃ ܕܬܹܐܪܲܒܼ ܢܲܦܫܵܟܼ ܒܪܲܒܿܘܼܬܼ ܤܘܼ̈ܟܵܠܹܐ>
      text <ܕܲܒܼܗܘܿܢ܁ ܦܪܘܿܫ ܢܝܼܫܵܐ ܕܡܸܠܬܼܵܐ ܒܟܼܠ ܫܲܪ̈ܒܿܝܼܢ ܕܲܒܼܗܘܿܢ>
      text <ܬܹܦܓܲܥ ܒܲܟܼܬܼܝܼ̈ܒܼܵܬܼܵܐ܃ ܕܲܬܼܥܲܡܸܩ ܢܲܦܫܵܟܼ ܠܡܸܫܟܲܢ ܠܘܵܬܼ ܝܲܪܼ̈ܥܵܬܼܵܐ>
      text <ܪܵܘܪ̈ܒܼܵܬܼܵܐ ܕܐܝܼܬܼ ܒܲܤܝܵܡܵܐ ܕܐ̄ܢܵܫܵܐ ܢܲܗܝܼܪܹ̈ܐ܀ ܐܲܝܠܹܝܢ ܕܲܒܼܕܼܘܼܒܼܵܪ̈ܲܝܗܘܿܢ>
      text <ܡ̣ܢ ܛܲܝܒܿܘܼܬܼܵܐ ܡܸܬܼܗܲܕܹܝܢ ܠܡܸܬܼܢܲܗܵܪܘܼ܃ ܒܲܕܼܡܘܼܬܼ ܙܲܠܝܼܩܵܐ ܡܸܕܸܡ>
      text <ܡܸܬܼܝܲܕܼܥܵܢܵܐ ܡܲܪܓܫܝܼܢ ܐܲܡܝܼܢܵܐܝܼܬܼ ܕܪܵܕܹܐ ܒܲܝܢܵܬܼ ܦܸܬܼܓܼܵܡܹ̈ܐ܁ ܘܗ̤ܘ>
      text <ܦܵܪܹܫ ܩܕܼܵܡ ܪܸܥܝܵܢܵܐ ܡܲܡܠܠܵܐ ܫܚܘܼܡܵܐ܃ ܡ̣ܢ ܫܲܪ̈ܒܹܐ ܕܐܲܡܝܼܪܝܼܢ>
      text <ܒܪܲܒܿܘܼܬܼ ܪܸܥܝܵܢܵܐ ܠܦܘܼܬܵܚܵܐ ܢܲܦܫܵܢܵܝܵܐ܀ ܒܲܪܢܵܫܵܐ ܕܲܫܚܝܼܡܵܐܝܼܬܼ ܩܵܪܹܐ>
      text <ܒܦܸܬܼܓܼܵܡܹ̈ܐ ܪܵܘܪ̈ܒܹܐ܃ ܐܵܦ ܠܸܒܹܗ ܡܸܫܐܲܚܲܡ ܘܫܵܬܲܚܲܡ ܘܫܵܗܹ̇ܐ ܡ̣ܢ ܚܲܝܠܵܐ>
      text <ܩܲܕܝܼܫܵܐ܃ ܗܵܘ̇ ܕܝܵܗܹ̇ܒܼ ܠܠܸܒܵܐ ܛܥܵܡܬܼܵܐ ܚܠܝܼܬܼܵܐ ܒܤܘܼ̈ܟܵܠܹܐ>
    block
      text <ܕܡܲܬܼܡܗܝܼܢ ܢܲܦܫܵܐ܁ ܟܠ ܡܸܕܼܡ܃ ܠܘܵܬܼ ܐ̄ܚܝܵܢܹܗ ܡܥܵܕܼ ܪܵܗܹ̇ܛ܁>
      text <ܘܢܲܦܫܵܐ ܕܐܝܼܬܼ ܒܵܗ̇ ܡܢܵܬܼܵܐ ܡ̣ܢ ܪܘܼܚܵܐ܃ ܡܵܐ ܕܫܵܡ̇ܥܵܐ ܡܸܕܹܡ>
      text <ܕܲܛܡܝܼܪ ܒܹܗ ܚܲܝܠܵܐ ܪܘܼܚܵܢܵܐ܃ ܒܫܘܼܠܗܵܒܼܵܐ ܢܵܬܼ̇ܦܵܐ ܠܬܲܫܥܝܼܬܹܗ܃>
      text <ܐܵܦܸܢ ܠܵܘ ܠܟܼܠܢܵܫ ܡܥܝܼܪ ܠܬܲܗܪܵܐ܃ ܫܲܪܒܵܐ ܕܐܲܡܝܼܪ ܪܘܼܚܵܢܵܐܝܼܬܼ܃>
      text <ܘܲܛܡܝܼܪ ܒܹܗ ܚܲܝܠܵܐ ܪܲܒܵܐ܀>
      text <ܡܸܠܬܼܵܐ ܕܥܲܠ ܡܝܲܬܿܪܘܼܬܼܵܐ܃ ܠܸܒܵܐ ܒܵܥ̇ܝܵܐ ܕܲܡܤܲܪܲܩ ܡ̣ܢ>
      text <ܐܲܪܥܵܐ ܘܥܸܢܝܵܢܹ̈ܝܗ̇܀ ܒܲܪܢܵܫܵܐ ܕܲܥܡܝܼܠ ܪܸܥܝܵܢܹܗ ܒܨܸܦܬܼܵܐ ܕܥܵܒܼܘܿܪ̈ܝܵܬܼܵܐ܃>
      text <ܫܲܪ̈ܒܹܐ ܕܥܲܠ ܡܝܲܬܿܪܘܼܬܼܵܐ ܠܵܐ ܡܥܝܼܪܝܼܢ ܡܲܚܫܲܒܼܬܹܗ܃ ܠܘܵܬܼ ܪܸܚܡܲܬܼ>
      text <ܒܥܵܬܼܵܐ ܕܩܸܢܝܵܢܵܗ̇܀ ܩܲܕܝܼܡ ܐܲܝܟܼ ܕܒܲܗܘܵܝܵܐ ܫܪܵܝܵܐ ܕܡ̣ܢ ܗܘܼ̈ܠܹܐ܃>
      text <ܠܐܲܤܘܼܪܹ̈ܐ ܕܒܲܐܠܵܗܵܐ܁ ܘܐܵܦܸܢ ܐܲܝܟܼ ܕܲܒܼܦܘܼܪ̈ܢܵܤܹܐ ܛܲܝܒܿܘܼ̈ܬܼܵܢܵܝܹܐ>
      text <ܒܚܲܕܼܚ̈ܕܼܵܢܹܐ ܐܝܼܬܼ ܐܸܡܲܬܼܝ ܕܩܵܕܹܡ ܗܵܢܵܐ ܠܗܵܘ̇܃ ܐܲܝܟܼ ܕܲܬܼܚܲܦܸܐ ܪܸܚܡܬܼܵܐ>
      text <ܠܪܸܚܡܬܼܵܐ܁ ܒܛܲܟܼܤܵܐ ܕܹܝܢ ܕܲܥܝܵܕܼܵܐ ܕܲܡܕܲܒܿܪܵܢܘܼܬܼܵܐ܃ ܐ̄ܚܪܵܢܝܵܐܝܼܬܼ>
      text <ܐܝܼܬܹܝܗ̇ ܒܤܸܕܼܪܵܐ ܕܓܼܵܘܵܐ܁ ܐܲܢ̄ܬܿ ܕܹܝܢ܃ ܛܲܟܼܤܵܐ ܓܵܘܢܵܝܵܐ ܛܲܪ܁ ܐܸܢ>
      text <ܩܵܕܼܡܵܐ ܠܵܟܼ ܛܲܝܒܿܘܼܬܼܵܐ܃ ܕܝܼܠܵܗ̇ ܐܝܼܬܹܝܗ̇܁ ܘܐܸܢ ܠܵܐ܃ ܒܐܘܼܪܚܵܐ>
      text <ܕܟܼܠܢܵܫ ܪܵܕܹܐ ܒܝܘܼܒܵܠܵܐ܃ ܤܲܩ ܠܘܵܬܼ ܡܲܤܲܩܬܼܵܐ ܕܡܲܓܼܕܠܵܐ>
      text <ܪܘܼܚܵܢܵܝܵܐ܀ ܟܠܡܸܕܸܡ ܕܲܒܼܬܹܐܘܿܪܝܼܵܐ ܡܸܬܼܦܠܲܚ ܘܡܸܫܬܲܡܠܸܐ ܦܘܼܩܕܵܢܵܐ>
      text <ܡܸܛܠܵܬܹܗ܃ ܐܵܦ ܗ̤ܘ ܠܵܐ ܡܸܬܼܚܲܙܝܵܢܵܐ ܗ̄ܘ̣ ܟ̱ܠܹܗ ܠܗܲܝ̈ܢܹܐ ܕܒܸܤܪܵܐ܁>
      text <ܘܟܼܠ ܕܲܒܼܤܵܥܘܿܪܘܼܬܼܵܐ܃ ܟ̱ܠܹܗ ܡܪܲܟܿܒܼܵܐ ܐܝܼܬܼܵܘܗܝ܁ ܕܚܲܕܼ ܗ̄ܘ̣>
      text <ܒܲܠܚܘܿܕܼ ܦܘܼܩܕܵܢܵܐ܃ ܕܡܸܛܠܵܬܹܗ ܤܢܝܼܩ ܥܲܠ ܬܲܪ̈ܬܲܝܗܹܝܢ܁ ܗܵܢܵܘ>
      text <ܕܹܝܢ܃ ܘܥܲܠ ܬܹܐܘܿܪܝܼܵܐ܃ ܘܥܲܠ ܦܘܼܠܚܵܢܵܐ܁ ܡܸܛܠ ܕܲܡܓܲܫܡܘܼܬܼܵܐ>
      text <ܘܠܵܐ ܡܓܲܫܡܘܼܬܼܵܐ ܘܲܡܠܲܚܡܘܼܬܼܵܐ ܕܬܲܪ̈ܬܲܝܗܹܝܢ܃ ܗ̤ܘܝܘܼ ܡ̣ܢ ܟܠ܁>
    block
      text <ܡܸܛܠ ܗܵܢܵܐ܃ ܘܗܵܘ̇ ܕܡܸܛܠܵܬܹܗ܃ ܥܦܝܼܦܵܐܝܼܬܼ ܡܸܤܬܲܟܲܠ ܡܲܕܥܵܐ>
      text <ܢܲܗܝܼܪܵܐ܃ ܐܲܝܟܼ ܕܩܲܕܸܡ̣ ܐܸܬܼܦܲܩܲܕܼ ܒܝܲܕܼ ܛܘܼܒܼܵܢܵܐ ܡܘܼܫܹܐ܁ ܘܗܵܝ̇>
      text <ܕܲܦܫܝܼܛܬܼܵܐ ܗ̣̄ܝ ܡܸܤܬܲܟܿܠܵܐ܃ ܘܗܵܝ̇ ܕܲܥܦܝܼܦܘܼܬܼܵܐ܀ ܕܩܲܕܝܼܡܘܼܬܼ>
      text <ܗܘܵܝܵܐ ܡ̇ܢ ܕܡܸܕܸܡ ܥܕܼܝܼܠܵܐܝܼܬܼ܃ ܠܵܘ ܪܓܸܫܬܹܗ ܕܥܘܼܗܕܵܢܵܐ>
      text <ܡܲܥܒܿܪܝܼܢ܃ ܥܲܡ̈ܠܹܐ ܕܠܲܕܼܟܲܝ̈ܐ ܡܸܬܼܝܲܨܦܝܼܢ܁ ܐܸܠܵܐ ܚܲܫܝܼܫܘܼܬܼ>
      text <ܥܘܼܗܪܵܢܹܗ ܡ̣ܢ ܪܸܥܝܵܢܵܐ ܢܵܤܒܿܝܼܢ܃ ܕܲܡܝܲܬܿܪܵܐܝܼܬܼ ܬܸܗܘܸܐ ܗܵܝ̇ ܕܡ̣ܢ>
      text <ܟܲܕܼܘܼ ܫܲܡܫܲܬ̤ ܡܲܥܒܲܪܬܵܐ ܕܲܒܼܪܸܥܝܵܢܵܐ܀ ܥܵܠܒܵܐ ܗ̣̄ܝ ܝܲܥܢܘܼܬܼܵܗ̇ ܕܢܲܦܫܵܐ>
      text <ܒܩܸܢܝܵܢܵܐ ܕܲܡܝܲܬܿܪܘܼܬܼܵܐ܃ ܠܲܡܢܵܬܼ ܪܸܓܼܬܼܵܐ ܕܒܲܪ ܙܵܘܓܵܗ̇>
      text <ܒܲܕܼܡܸܬܼܚܲܙ̈ܝܵܢ܀ ܠܟܼܠܡܸܕܸܡ܃ ܡܫܘܼܚܵܬܼܵܐ ܡܨܲܒܿܬܼܵܐ܁ ܒܸܠܥܵܕܹܝܗ̇ ܕܹܝܢ>
      text <ܘܐܵܦ ܐܲܝܠܹܝܢ ܕܲܠܥܘܼܕܼܪܵܢܵܐ ܡܚܝܼܪ̈ܲܢ܃ ܠܘܵܬܼ ܤܘܼܓܿܦܵܢܵܐ ܕܢܲܗ̈ܦܟܼܵܢ>
      text <ܚܫܲܚܬܼܵܐ ܕܡܸܢܗܹܝܢ ܟܵܠܝܼܬܼܵܐ܃ ܘܠܵܐ ܡܸܕܸܡ܀>
      text <ܨܵܒܹ̇ܐ ܐܲܢ̄ܬܿ ܕܬܸܫܬܵܘܬܲܦ ܠܐܵܠܵܗܵܐ ܒܡܲܕܥܵܟܼ܃ ܒܲܫܩܝܼܠܘܼܬܼ>
      text <ܡܲܪܓܫܵܢܘܼܬܼܵܐ ܕܗܵܝ̇ ܗܲܢܝܼܐܘܼܬܼܵܐ ܠܵܐ ܡܫܲܥܒܿܕܲܬܼ ܠܪܸ̈ܓܼܫܹܐ܃>
      text <ܠܲܡܪܲܚܡܵܢܘܼܬܼܵܐ ܩܲܦ܁ ܒܡܸܕܸܡ ܓܹܝܪ ܕܠܹܗ ܗ̄ܘ̣ ܡܲܤܒܲܗ܃ ܟܲܕܼ>
      text <ܢܸܫܬܿܟܲܚ ܠܓܼܵܘ ܡܸܬܵܟܼ܃ ܡܸܬܿܬܿܨܝܼܪ ܒܹܗ ܗܵܘ̇ ܫܘܼܦܪܵܐ ܩܲܕܝܼܫܵܐ܁>
      text <ܟ̱ܠܵܢܵܝܘܼܬܼܵܐ ܕܤܘܼܥܪ̈ܵܢܹܐ ܕܲܡܪܲܚܡܵܢܘܼܬܼܵܐ܃ ܕܠܵܐ ܡܸܕܸܡ ܙܲܒܼܢܵܐ>
      text <ܕܒܼܡܨܲܥܬܼܵܐ܃ ܠܲܚܕܼܵܢܵܝܘܼܬܼ ܬܸܫܒܿܘܿܚܬܼܵܗ̇ ܡܲܙܠܲܓܼܬܼܵܐ ܕܐܲܠܵܗܘܼܬܼܵܐ܃>
      text <ܫܵܘܬܵܦܬܼܵܐ ܡܲܩܦܵܐ ܠܢܲܦܫܵܐ܀ ܚܘܼܝܵܕܼܵܐ ܪܘܼܚܵܢܵܝܵܐ ܐܝܼܬܼܵܐܘܗܝ܃ ܥܘܼܗܕܵܢܵܐ>
      text <ܠܵܐ ܛܵܒܼܘܿܥܵܐ܃ ܐܲܝܢܵܐ ܕܲܒܼܫܘܼܠܗܵܒܼܵܐ ܪܸܚ̱ܡܬܼܵܢܵܐ ܠܵܐ ܡܸܬܼܦܲܪܫܵܢܵܐܝܼܬܼ>
      text <ܢܵܨܹ̇ܦ ܒܠܸܒܵܐ܁ ܗܵܘ̇ ܕܡ̣ܢ ܐܲܡܝܼܢܘܼܬܼܵܐ ܕܨܹܝܕܼ ܦܘܼ̈ܩܕܵܢܹܐ ܚܲܝܠܵܐ>
    block
      text <ܢܵܤܹ̇ܒܼ ܠܐܲܤܝܼܪܘܼܬܼܵܐ܃ ܘܠܵܐ ܫܐܝܼܠܵܐܝܼܬܼ ܘܠܵܐ ܟܝܵܢܵܐܝܼܬܼ܃ ܡܠܘܿܐܼܵܐ>
      text <ܡܸܫܬܿܟܲܚ ܬܲܡܵܢ ܠܲܚܙܵܬܼܵܐ ܢܲܦܫܵܢܵܝܬܼܵܐ܃ ܕܬܸܤܬܿܡܸܟܼ ܥܠܵܘܗܝ>
      text <ܩܢܘܿܡܵܐܝܼܬܼ܁ ܘܡܸܛܠܗܵܢܵܐ܃ ܠܘܵܬܼ ܬܲܗܪܵܐ ܡܸܬܼܢܓܸܕܼ܃ ܒܥܲܡܝܼܨܘܼܬܼܵܐ>
      text <ܕܲܥܦܝܼܦܘܼܬܼ ܪܸ̈ܓܼܫܹܐ ܒܸܤܪ̈ܵܢܵܝܹܐ ܘܢܲܦܫܵܢܵܝܹ̈ܐ܁ ܘܠܵܐ ܐܝܼܬܼ ܫܒܼܝܼܠܵܐ>
      text <ܐ̄ܚܪܹܢܵܐ ܨܹܝܕܼ ܚܘܼܒܵܐ ܪܘܼܚܵܢܵܐ܃ ܗܵܘ̇ ܕܐܝܼܬܼܵܘܗܝ ܨܵܝܘܿܪܵܐ ܕܝܘܼܩܢܵܐ>
      text <ܠܵܐ ܡܸܬܼܚܲܙܝܵܢܵܐ܃ ܐܸܠܵܐ ܐܸܢ ܠܘܼܩܕܲܡ ܒܲܡܪܲܚܡܵܢܘܼܬܼܵܐ ܐ̄ܢܵܫ ܢܫܲܪܸܐ܃>
      text <ܐܲܝܟܼ ܒܲܪܬܼ ܩܵܠܹܐ ܕܡܵܪܲܢ܃ ܕܲܠܘܵܬܼ ܓܡܝܼܪܘܼܬܹܗ ܕܐܲܒܼܵܐ ܫܲܬܼܐܸܤܬܼܵܐ܃>
      text <ܠܗܵܕܹܐ ܦܵܩܹ̇ܕܼ ܠܡܸܫܬܲܡܥܵܢܵܘ̈ܗܝ܀ ܐ̄ܚܪܹܬܼܵܐ ܗ̣̄ܝ ܡܸܠܬܼܵܐ>
      text <ܤܘܼܥܪܵܢܵܝܬܼܵܐ܃ ܘܲܐ̄ܚܪ̈ܵܢܝܵܬܼܵܐ ܐܸܢܹܝܢ ܡܸܠܹ̈ܐ ܫܲܦܝܼܪ̈ܵܬܼܵܐ܁ ܘܐܵܦ ܒܸܠܥܵܕܼ>
      text <ܢܸܤܝܵܢܵܐ ܕܨܸܒܼ̈ܘܵܬܼܵܐ܃ ܝܵܕܼܥܵܐ ܗ̣̄ܝ ܚܸܟܼܡܬܼܵܐ ܡܸܠܹܝ̈ܗ̇ ܡܨܲܒܿܬܼܵܐ܃>
      text <ܘܠܲܡܡܲܠܵܠܘܼ ܫܪܵܪܵܐ ܟܲܕܼ ܠܵܐ ܡܦܵܤܵܐ ܒܹܗ܃ ܘܠܲܡܓܲܠܵܚܘܼ ܥܲܠ>
      text <ܡܝܲܬܿܪܘܼܬܼܵܐ܃ ܟܲܕܼ ܠܵܐ ܡܬܼܘܿܡ ܫܸܩܠܲܬ̤ ܢܸܤܝܵܢܵܐ ܕܦܘܼܠܚܵܢܵܗ̇܃ ܡܸܠܬܼܵܐ>
      text <ܕܡ̣ܢ ܦܘܼܠܚܵܢܵܐ܃ ܓܲܙܵܐ ܗ̣̄ܝ ܕܬܼܘܼܟܼܠܵܢܵܐ܁ ܘܚܸܟܼܡܬܼܵܐ ܒܲܛܝܼܠܬܼܵܐ܃>
      text <ܓܘܼܥܠܵܢܵܐ ܗ̣̄ܝ ܡܟܲܚܕܼܵܢܵܐ܁ ܐܲܝܟܼ ܐܘܼܡܵܢܵܐ ܕܨܵܐܲܪ ܡܲܝ̈ܵܐ ܒܐܸܤܹ̈ܐ܃>
      text <ܘܲܠܨܲܗܝܹܗ ܕܢܸܬܿܠܘܼܢ ܦܘܼܝܵܓܼܵܐ ܠܵܐ ܡܸܫܟܿܚܝܼܢ܁ ܘܐܲܝܟܼ ܕܚܵܙܹ̇ܐ܃>
      text <ܚܸܠܡܹ̈ܐ ܫܲܦܝܼܪܹ̈ܐ܀ ܐܲܝܢܵܐ ܕܹܝܢ ܕܡ̣ܢ ܢܸܤܝܵܢܵܐ ܕܥܲܡܠܹܗ ܡܡܲܠܸܠ>
      text <ܥܲܠ ܡܝܲܬܿܪܘܼܬܼܵܐ܃ ܐܲܝܟܼ ܕܡ̣ܢ ܡܲܪ̈ܗܵܛܹܐ ܕܬܹܐܓܼܘܼܪܬܹܗ ܡܝܲܒܸܿܠ>
      text <ܡܸܠܬܼܵܐ ܠܫܵܡܘܿܥܵܘ̈ܗܝ܃ ܘܐܲܝܟܼ ܕܡ̣ܢ ܩܸܢܝܵܢܵܐ ܕܢܲܦܫܹܗ ܙܵܪܲܥ̇>
      text <ܝܘܼܠܦܵܢܹܗ ܒܐܸܕܼܢܹ̈ܐ ܕܨܵܝܘܿܬܼܵܘ̈ܗܝ܁ ܦܵܬܲܚ̇ ܦܘܼܡܹܗ ܒܦܵܪܹܗ̄ܤܝܼܵܐ>
      text <ܥܲܡ ܒܢܵܘ̈ܗܝ ܪ̈ܘܼܚܵܢܹܐ܃ ܒܲܕܼܡܘܼܬܼ ܝܲܥܩܘܿܒܼ ܤܵܒܼܵܐ ܠܝܵܘܤܸܦ>
      text <ܢܲܟܼܦܵܐ܁ ܘܐܸܢܵܐ ܠܲܡ܃ ܗܵܐ ܝܸܗ̇ܒܹܿܬܼ ܠܵܟܼ ܡܢܵܬܼܵܐ ܚܕܼܵܐ ܝܲܬܝܼܪܬܵܐ ܥܲܠ>
      text <ܐܲܚܲܝ̈ܟ܃ ܕܢܸܤ̇ܒܹܿܬܼ ܡ̣ܢ ܐܝܼܬܼܵܐ ܕܐܵܡܘܿܪ̈ܵܝܹܐ ܒܤܲܝܦܝ ܘܲܒܼܩܸܫܬܿܝ܀>
    block
      text <ܟܠ ܒܲܪܢܵܫܵܐ ܗܵܟܹܝܠ ܕܲܡܟܲܬܿܡܝܼܢ ܕܘܼܒܵܪ̈ܵܘܗܝ܃ ܚܲܒܿܝܼܒܼܝܼܢ>
      text <ܥܠܵܘܗܝ ܚܲܝܹ̈ܐ ܕܙܲܒܼܢܵܐ܁ ܘܲܬܼܪܲܝܵܢܵܐ ܕܹܝܢ ܗܵܢܵܐ܃ ܐܲܝܢܵܐ ܕܡ̣ܢ ܝܑܼܕܲܥܬܼܵܐ>
      text <ܚܲܤܝܼܪ܁ ܘܫܲܦܝܼܪ ܐܸܡ݂ܲܪ ܐ̄ܢܵܫ܃ ܕܲܡܥܝܼܩܵܐ ܕܸܚܠܲܬܼ ܡܵܘܬܵܐ ܠܓܲܒܼܪܵܐ>
      text <ܒܸܤܪܵܢܵܐ܁ ܘܐܲܝܢܵܐ ܕܐܝܼܬܼ ܠܹܗ ܤܵܗܕܘܼܬܼܵܐ ܛܵܒܼܬܼܵܐ ܒܢܲܦܫܹܗ܃ ܗ̤ܘܝܘܼ>
      text <ܡܸܬܼܪܲܓܼܪܲܓܼ ܠܹܗ܃ ܐܲܝܟܼ ܕܲܠܚܲܝܹ̈ܐ܀ ܠܵܐ ܢܸܬܼܚܫܸܒܼ ܠܵܟܼ ܚܲܟܿܝܼܡܵܐ>
      text <ܕܲܫܪܵܪܵܐ܃ ܐܲܝܢܵܐ ܕܲܚܠܵܦ ܚܲܝܹ̈ܐ ܕܙܲܒܼܢܵܐ܃ ܠܕܸܚܠܬܼܵܐ ܡܫܲܥܒܲܕܼ ܪܸܥܝܵܢܹܗ܀>
      text <ܟܠ ܛܵܒܼ̈ܬܼܵܐ ܘܒܼܝܼ̈ܫܵܬܼܵܐ ܕܨܹܝܕܼ ܦܲܓܼܪܵܐ ܓܵܕܼ̈ܫܵܢ܃ ܚܸܠܡܹ̈ܐ ܢܸܬܼܚܲܫ̈ܒܵܢ>
      text <ܠܵܟܼ ܟܠܗܹܝܢ܁ ܕܠܵܘ ܒܲܠܚܘܿܕܼ ܒܝܲܕܼ ܡܵܘܬܵܐ ܐܝܼܬܼ ܠܵܟܼ ܠܡܸܫܬܪܵܝܘܼ>
      text <ܡܸܢܗܹܝܢ܃ ܐܸܠܵܐ ܘܲܟܼܡܵܐ ܙܲܒܼܢ̈ܝܼܢ ܡ̣ܢ ܩܕܼܵܡ ܡܵܘܬܵܐ ܫܵܒܼ̈ܩܵܢ ܠܵܟܼ>
      text <ܘܲܡܫܲܢ̈ܝܵܢ܀ ܐܸܢ ܐܝܼܬܼ ܡܸܢܗܹܝܢ ܕܲܡܫܵܘܬܿܦܵܐ ܒܗܹܝܢ ܢܲܦܫܵܟܼ܃ ܠܗܹܝܢ>
      text <ܬܸܪܢܸܐ ܕܐܝܼܬܲܝܗܹܝܢ ܩܸܢܝܵܢܵܟܼ ܕܲܠܥܵܠܲܡ܃ ܕܐܵܦ ܠܥܵܠܡܵܐ ܕܲܥܬܼܝܼܕܼ>
      text <ܥܲܡܵܟܼ ܐܵܙܵܠ̄ܢ̈܁ ܘܐܸܢ ܫܲܦܝܼܪ̈ܵܬܼܵܐ ܐܸܢܹܝܢ܃ ܚܕܼܝܼ܃ ܘܐܵܘܕܵܐ ܠܐܲܠܵܗܵܐ>
      text <ܒܪܸܥܝܵܢܵܟܼ܁ ܘܐܸܢ ܒܝܼ̈ܫܵܬܼܵܐ ܐܝܼܬܲܝܗܹܝܢ܃ ܗ̤ܘܲܝܬܿ ܡܲܟܼܪܸܐ ܘܡܸܬܲܬܲܢܲܚ܃>
      text <ܘܲܒܼܥܝܼ ܓܗܵܝܬܼܵܐ ܕܡܸܢܗܹܝܢ܃ ܥܲܕܼ ܐܝܼܬܲܝܟ ܒܦܲܓܼܪܵܐ܁ ܟܠ ܛܵܒܼܬܼܵܐ>
      text <ܕܹܝܢ ܕܡܸܤܬܲܥܪܵܐ ܠܘܵܬܼܵܟܼ ܡܸܬܼܝܲܕܼܥܵܢܵܐܝܼܬܼ ܘܲܒܼܟܸܤܝܵܐ܃ ܬܸܗܘܸܐ>
      text <ܚܲܬܿܝܼܬܼܵܐ ܠܵܟܼ܃ ܕܡܲܥܡܘܿܕܼܝܼܬܼܵܐ ܘܗܲܝܡܵܢܘܼܬܼܵܐ ܗ̤ܘܲܝ̈ ܠܵܟܼ ܡܸܨܥܵܝܵܐ>
      text <ܠܘܵܬܼܵܗ̇܃ ܗܵܢܹ̇ܝܢ ܕܲܒܼܗܹܝܢ ܐܸܬܼܩ̣ܪܝܼܬܿ ܒܝܼܫܘܼܥܡܫܝܼܚܵܐ ܠܲܥܒܼܵܕܹ̈ܐ ܛܵܒܹ̈ܐ܁>
      text <ܕܠܹܗ ܘܠܲܐܒܼܘܼܗܝ ܘܲܠܪܘܼܚܵܐ ܕܩܘܼܕܼܫܵܐ܃ ܫܘܼܒܼܚܵܐ ܘܐܝܼܩܵܪܵܐ>
      text <ܘܤܸܓܼܕܬܼܵܐ܃ ܗܵܫܵܐ ܘܲܒܼܟܼܠܙܒܲܢ ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
    block
      text <ܫܠܸܡ ܡܹܐܡܪܵܐ ܩܲܕܝܼܡܵܝܵܐ܁>
  text 2
    block
      text <ܡܹܐܡܪܵܐ ܕܲܬܼܪܹܝܢ܁>
    block
      text <ܩܘܼܒܵܠܛܲܝܒܿܘܼܬܼܵܐ ܕܢܵܤܘܿܒܼܵܐ ܡܓܲܪܸܓܼ ܠܝܵܗܘܿܒܼܵܐ܃ ܥܵܠ>
      text <ܡܵܘ̈ܗܒܼܵܬܼܵܐ ܕܪܵܘܪ̈ܒܼܵܢ ܡ̣ܢ ܩܲܕܼ̈ܡܵܝܬܼܵܐ܁ ܐܲܝܢܵܐ ܕܟܼܵܐܹ̇ܡ ܥܲܠ ܙܥܘܿܪ̈ܝܵܬܼܵܐ܃>
      text <ܘܐܵܦ ܒܪܵܘܪ̈ܒܼܵܬܼܵܐ ܕܲܓܵܠܵܐ ܐܝܼܬܼܵܘܗܝ ܘܛܵܠܘܿܡܵܐ܀ ܟܪܝܼܗܵܐ ܕܲܡܦܵܣ>
      text <ܒܟܼܘܼܪܗܵܢܹܗ܃ ܕܠܝܼܠܵܐ ܐܵܪܤܝܘܼܬܹܗ܁ ܘܐܲܝܢܵܐ ܕܲܒܼܟܹܐܒܹܗ ܡܵܘܕܸܐ܃>
      text <ܩܲܪܝܼܒܼ ܗ̄ܘ̣ ܠܚܘܼܠܡܵܢܵܐ܀ ܠܸܒܵܐ ܩܲܫܝܵܐ܃ ܢܸܤܓܿܘܿܢ ܟܹܐܒܼܵܘ̈ܗܝ܁>
      text <ܘܲܟܼܪܝܼܗܵܐ ܕܲܡܪܲܕܼ ܥܲܠ ܐܵܤܝܵܐ܃ ܫܘܼܢܵܩܹܗ ܡܸܬܿܬܵܘܤܲܦ܀ ܠܲܝܬܿ>
      text <ܚܛܝܼܬܼܵܐ ܕܠܵܐ ܫܘܼܒܼܩܵܢܵܐ܃ ܐܸܠܵܐ ܐܲܝܕܵܐ ܕܲܕܠܵܐ ܬܝܵܒܼܘܼܬܼܵܐ ܐܝܼܬܹܝܗ̇܁>
      text <ܘܠܲܝܬܿ ܡܵܘܗܲܒܼܬܼܵܐ ܕܲܕܼܠܵܐ ܬܵܘܤܲܦܬܼܵܐ ܡܩܵܘܝܵܐ܃ ܐܸܠܵܐ ܐܲܝܕܵܐ ܕܚܲܤܝܼܪܵܐ>
      text <ܡ̣ܢ ܬܵܘܕܝܼܬܼܵܐ܁ ܤܲܟܼܠܵܐ ܠܲܡ܃ ܙܥܘܿܪܝܵܐ ܡܢܵܬܹܗ ܒܥܲܝܢܵܘ̈ܗܝ܀>
      text <ܗ̤ܘܲܝܬܿ ܡܸܬܼܥܲܗܲܕܼ ܐܲܡܝܼܢܵܐܝܼܬܼ ܠܐܲܝܠܹܝܢ ܕܲܡܥܲܠܹܝܢ ܡܸܢܵܟܼ>
      text <ܒܲܡܝܲܬܿܪܘܼܬܼܵܐ܃ ܕܲܒܼܨܝܼܪܵܐ ܬܸܚܙܸܐ ܢܲܦܫܵܟܼ ܡ̣ܢ ܦܸܚܡܗܘܿܢ ܒܟܼܠܙܒܲܢ܁>
      text <ܘܲܗ̤ܘܲܝܬܿ ܡܸܬܼܒܲܩܸܐ ܒܟܼܠܙܒܲܢ ܒܐܘܼ̈ܠܨܵܢܹܐ ܚܲܤܝܼ̈ܢܹܐ ܕܐܲܝܠܹܝܢ>
      text <ܕܥܲܤܩܝܼܢ ܘܒܼܝܼܫܝܼܢ ܛܘܼܪ̈ܵܦܲܝܗܘܿܢ܃ ܕܩܘܼܒܵܠܛܲܝܒܿܘܼܬܼܵܐ ܬܸܬܸܠ ܥܲܠ>
      text <ܙܥܘܿܪ̈ܝܵܬܼܵܐ ܕܲܫܟܼܝܼ̈ܚܵܢ ܨܹܐܕܲܝܟ܃ ܘܬܸܫܟܲܚ ܠܲܡܤܲܝܒܵܪܘܼ ܐܸܢܹܝܢ>
      text <ܒܚܲܕܘܼܬܼܵܐ܀ ܒܙܲܒܼܢܵܐ ܕܐܝܼܬܲܝܟ ܒܡܸܙܕܲܟܼܝܵܢܘܼܬܼܵܐ ܘܫܲܦܠܘܼܬܼܵܐ>
      text <ܘܡܲܐܝܼܢܘܼܬܼܵܐ܃ ܘܐܲܤܝܼܪ ܘܲܡܦܲܟܲܪ ܐܲܢ̄ܬܿ ܠܲܒܼܥܸܠܕܲܪܵܟܼ ܒܕܼܵܘܝܘܼܬܼܵܐ>
      text <ܓܢܝܼܚܵܬܐ ܘܒܲܬܼܥܝܼܫܘܼܬܼܵܐ ܕܦܘܼܠܚܵܢܵܐ ܕܲܚܛܝܼܵܬܼܵܐ܃ ܐܲܝܵܬܐ ܥܲܠ ܒܵܠܵܟܼ>
      text <ܙܲܒܼ̈ܢܹܐ ܩܲܕܼ̈ܡܵܝܹܐ ܕܟܲܫܝܼܪܘܼܬܼܵܐ܃ ܘܕܲܐܝܟܲܢ ܐܵܦ ܥܕܲܡܵܐ ܠܲܙܥܘܿܪ̈ܝܵܬܼܵܐ>
      text <ܫܩܵܠܛܲܥܢܵܐ ܡܚܵܘܸܐ ܗ̣̄ܘܲܝܬܿ܃ ܘܒܲܛܢܵܢܵܐ ܡܸܬܿܬܿܙܝܼܥ ܗ̣̄ܘܲܝܬܿ ܠܘܼܩܒܲܠ>
      text <ܡܥܵܘ̈ܟܼܵܢܹܐ ܕܡܲܪܕܝܼܬܼܵܟܼ܁ ܘܬܸܢ̈ܚܵܬܼܵܐ ܡܲܤܪܲܚ ܗ̣̄ܘܲܝܬܿ ܥܲܠ ܐܲܦܲܝ̈>
    block
      text <ܒܨܝܼܪ̈ܵܬܼܵܐ ܕܡܸܬܼܒܲܤ̈ܝܵܢ ܗ̣̄ܘܲܝ̈ ܡܸܢܵܟܼ ܐܲܝܟܼ ܕܲܒܼܓܸܕܼܫܵܐ܃ ܘܟܼܠܹܗ ܐܲܢ̄ܬܿ܃>
      text <ܩܵܛܲܪ ܗ̣̄ܘܲܝܬܿ ܟܠܝܼܠܵܐ ܒܙܵܟܼܘܼܬܼܵܐ ܕܲܒܼܗܹܝܢ܁ ܘܗܵܝܕܹܝܢ ܡܸܟܹܝܠ>
      text <ܒܗܵܠܹܝܢ ܘܕܲܐܝܟܼ ܗܵܠܹܝܢ ܥܘܼ̈ܗܕܵܢܹܐ܃ ܡܸܬܿܬܿܥܝܼܪܵܐ ܢܲܦܫܵܟܼ ܐܲܝܟܼ>
      text <ܕܡ̣ܢ ܥܘܼܡܩܵܐ܃ ܘܠܵܒܼ̇ܫܵܐ ܫܲܠܗܹܒܼܝܼܬܼܵܐ ܕܲܛܢܵܢܵܐ܁ ܘܐܲܝܟܼ ܕܡ̣ܢ ܡܝܼ̈ܬܹܐ>
      text <ܩܵܝ̇ܡܵܐ ܡ̣ܢ ܛܘܼܒܵܥܵܗ̇܃ ܘܙܵܩ̇ܦܵܐ ܗ̤ܝ ܠܵܗ̇ ܘܐܵܬܼ̇ܝܵܐ ܠܛܲܟܼܤܵܗ̇>
      text <ܩܲܕܼܡܵܝܵܐ܃ ܒܐܵܓܼܘܿܢܵܐ ܚܲܡܝܼܡܵܐ ܕܠܘܼܩܒܲܠ ܤܵܛܵܢܵܐ ܘܲܚܛܝܼܬܼܵܐ܀ ܐܸܬܿܕܲܟܼܪ>
      text <ܡܲܦܘܼܠܬܼܵܐ ܕܚܲܝ̈ܠܬܼܵܢܹܐ܃ ܕܬܸܬܼܡܲܟܲܟܼ ܒܲܡܝܲܬܿܪ̈ܵܬܼܵܟܼ܁ ܘܲܥܗܲܕܼܥܲܤܩܘܼܬܼ>
      text <ܚܛܵܗܹ̈ܐ ܕܐܲܝܠܹܝܢ ܕܲܢܦܲܠ̣ܘ ܘܬܼܵܒܼܘ܃ ܘܪܘܼܡܪܵܡܵܐ ܘܐܝܼܩܵܪܵܐ ܕܩܲܒܸܿܠ̣ܘ>
      text <ܡ̣ܢ ܒܵܬܲܪܟܸܢ܃ ܕܬܸܬܼܠܲܒܲܒܼ ܒܲܬܼܝܵܒܼܘܼܬܼܵܟܼ܀ ܗ̤ܘܝܼ ܪܵܕܼܘܿܦܵܐ ܠܲܩܢܘܿܡܵܟܼ܃>
      text <ܘܡܸܬܼܪܕܸܦ ܡ̣ܢ ܘܲܥܕܵܟܼ ܒܥܸܠܕܲܪܵܟܼ܀ ܐܸܫܬܲܝܲܢ ܐܲܢ̄ܬܿ ܥܲܡ ܢܲܦܫܵܟܼ܃>
      text <ܘܡܸܫܬܲܝܢܝܼܢ ܥܲܡܵܟܼ ܫܡܲܝܵܐ ܘܐܲܪܥܵܐ܁ ܐܸܬܼܚܲܦܲܛ ܠܡܸܥܲܠ ܠܒܹܝܬܼ ܓܲܙܵܐ>
      text <ܕܲܠܓܼܵܘ ܡܸܢܵܟܼ܃ ܘܲܚܙܲܝܬܵܝܗܝ ܠܗܵܘ̇ ܕܒܲܫܡܲܝܵܐ܁ ܚܲܕܼ ܐܝܼܬܼܵܘܗܝ ܗܵܢܵܐ>
      text <ܘܗܵܘ̇܃ ܘܒܲܚܕܼܵܐ ܡܲܥܲܠܬܼܵܐ ܬܸܚܙܸܐ ܬܪ̈ܲܝܗܘܿܢ܁ ܤܸܒܿܠܬܼܵܐ ܕܗܵܝ̇>
      text <ܡܲܠܟܿܘܼܬܼܵܐ ܠܓܼܵܘ ܡܸܢܵܟܼ ܡܛܲܫܝܵܐ܃ ܘܲܒܼܓܼܵܘ ܢܲܦܫܵܟܼ܁ ܥܡܲܕܼ ܐܲܢ̄ܬܿ>
      text <ܒܵܟܼ ܡ̣ܢ ܚܛܝܼܬܼܵܐ܃ ܘܬܲܡܵܢ ܡܸܫܟܲܚ ܐܲܢ̄ܬܿ ܡܲܤܩܵܢܹ̈ܐ ܕܲܒܼܗܘܿܢ>
      text <ܬܸܤܲܩ܀>
      text <ܕܡܵܢܵܐ ܐܸܢܹܝܢ ܨܸܒܼ̈ܘܵܬܼܵܐ ܕܥܵܠܡܵܐ ܕܲܥܬܼܝܼܕܼ܃ ܠܵܐ ܦܲܫܸܩ̣ܘ ܟܬܼܵܒܹ̈ܐ܁>
      text <ܕܐܲܝܟܲܢܵܐ ܕܹܝܢ ܢܩܲܒܸܠ ܡܲܪܓܿܫܵܢܘܼܬܼܵܐ ܕܒܼܘܼܤܵܡܗܹܝܢ ܡ̣ܢ ܟܲܕܼܘܼ܃>
      text <ܤܛܲܪ ܡ̣ܢ ܫܘܼܚܠܵܦܵܐ ܟܝܵܢܵܝܵܐ ܘܫܘܼܢܵܝܵܐ ܐܲܬܼܪܵܢܵܝܵܐ܃ ܦܫܝܼܩܵܐܝܼܬܼ ܐܲܠܸܦ̣ܘ>
      text <ܠܲܢ܀ ܘܐܵܦܸܢ ܫܡܵܗܹ̈ܐ ܪ̈ܚܝܼܡܹܐ ܕܨܸܒܼ̈ܘܵܬܼܵܐ ܫܒܼܝܼ̈ܚܵܬܼܵܐ ܕܗܲܢܝܼ̈ܐܵܢ ܘܝܲܦܝܼܪ̈ܵܢ>
      text <ܠܘܵܬܲܢ ܤܵܡ̣ܘ ܠܗܹܝܢ ܠܓܼܘܼܪܵܓܲܢ܃ ܒܗܵܝ̇ ܕܐܸܡ݂ܲܪܘ ܕܥܲܝܢܵܐ ܠܵܐ>
      text <ܚܙܵܬ̤ ܘܐܸܕܼܢܵܐ ܠܵܐ ܫܸܡܥܲܬ̤ ܘܫܲܪܟܵܐ܃ ܐܸܠܵܐ ܩܲܢܝܵܘܼܬܼ ܕܵܡܝܘܼܬܼܵܐ>
    block
      text <ܒܠܵܐ ܡܸܬܿܕܲܟܵܢܘܼܬܼܗܹܝܢ ܠܲܚܕܼܵܐ ܡ̣ܢ ܕܲܬܼܢܵܢ܃ ܫܵܘܕܲܥ ܠܲܢ ܗܵܢܹܝܢ>
      text <ܕܲܥܬܼܝܼ̈ܕܼܵܢ܁ ܒܘܼܤܵܡܵܐ ܟܹܝܬܼ ܪܘܼܚܵܢܵܝܵܐ܃ ܠܵܐ ܗ̄ܘ̣ܵܐ ܚܫܲܚܬܼܵܐ ܗ̄ܘ̣>
      text <ܕܨܸܒܼ̈ܘܵܬܼܵܐ ܩܢ̈ܘܿܡܵܝܵܬܼܵܐ܃ ܕܲܠܒܲܪ ܡ̣ܢ ܝܵܬܼܵܐ ܕܢܵܤܘܿܒܹ̈ܐ ܫܟܼܝܼ̈ܚܵܢ ܒܬܼܘܼܩܵܢܵܐ>
      text <ܗܵܘ̇ ܕܲܥܬܼܝܼܕܼ ܠܲܢ ܢܸܤܬܲܒܼ̈ܵܢ܁ ܘܐܸܢ ܠܵܐ ܗܵܝ̇ ܕܡܲܠܟܿܘܼܬܼܵܐ ܕܲܫܡܲܝܵܐ>
      text <ܠܓܼܵܘ ܡܸܢܟܼܘܿܢ ܗ̣̄ܝ܃ ܘܗܵܝ̇ ܕܬܹܐܬܸܐ ܡܲܠܟܿܘܼܬܼܵܟܼ܃ ܡܵܕܹܝܢ ܡܠܘܿܐܵܐ>
      text <ܕܨܸܒܼ̈ܘܵܬܼܵܐ ܡܸܬܼܪ̈ܲܓܼܫܵܢܝܬܼܵܐ ܩܢܹܝܢܲܢ ܠܓܼܵܘ ܡܸܢܲܢ܃ ܠܪܲܗܒܼܘܿܢܵܐ ܕܒܼܘܼܤܵܡܵܐ>
      text <ܕܲܒܼܗܹܝܢ܁ ܐܵܢܲܢܩܹܐ ܓܹܝܪ܃ ܕܐܲܟܼܘܵܬܼܗܹܝܢ ܢܸܗܘܸܐ ܐܝܼܬܼ ܠܹܗ ܩܲܢܝܵܘܼܬܼ>
      text <ܕܘܼܡܝܵܐ ܘܲܠܪܲܗܒܼܘܿܢܵܐ܃ ܘܐܵܦܸܢ ܡܸܟܵܐ ܒܲܡܢܵܬܼܵܐ܃ ܒܫܘܼܡܠܵܝܵܐ ܕܹܝܢ>
      text <ܟ̱ܠܹܗ ܠܗܲܠ܁ ܒܕܼܵܐܦ ܗܵܝ̇ ܕܐܲܝܟܼ ܕܲܒܼܡܲܚܙܝܼܬܼܵܐ܃ ܘܐܵܦܸܢ ܠܵܘ ܩܢܘܿܡܵܐܝܼܬܼ܃>
      text <ܡ̣ܢ ܟܠܦܪܘܼܣ܃ ܩܲܢܵܝܘܼܬܼ ܕܘܼܡܝܵܐ ܡܫܵܘܕܥܵܐ܁ ܐܸܢ ܕܹܝܢ ܐܲܝܟܼ>
      text <ܤܵܗ̈ܕܘܵܬܼܵܐ ܫܲܪܝܼܪ̈ܲܬܼܵܐ ܕܲܡܦܲܫ̈ܩܲܝ ܟܬܼܵܒܹ̈ܐ܃ ܡܲܥܒܿܕܼܵܢܘܼܬܼܵܐ ܗ̣̄ܝ>
      text <ܡܸܬܼܝܲܕܼܥܵܢܝܼܬܼܵܐ ܕܪܘܼܚܵܐ ܕܩܘܼܕܼܫܵܐ܃ ܘܗܵܕܹܐ ܡܢܵܬܼܵܐ ܗ̣̄ܝ ܡ̣ܢ ܗܵܝ̇>
      text <ܟ̱ܠܵܢܵܝܬܼܵܐ܃ ܡܵܕܹܝܢ ܤܛܲܪ ܡ̣ܢ ܡܲܥܒܿܕܼܵܢܘܼܬܼܵܐ ܪܘܼܚܵܢܵܝܬܼܵܐ ܕܲܒܼܡܲܪܓܫܵܢܘܼܬܼܵܐ>
      text <ܡܸܬܼܝܲܕܼܥܵܢܝܼܬܼܵܐ ܗܵܘ̇ܝܵܐ ܒܹܝܬܼ ܠܵܗ̇ ܘܲܠܗܘܿܢ܁ ܘܠܵܐ ܡܸܕܸܡ ܡܸܬܼܪܲܓܼܫܵܢܵܐ>
      text <ܠܒܼܘܼܤܵܡܵܐ ܕܩܲܕܼܝܼ̈ܫܹܐ ܡܸܨܥܵܝܵܐ ܡ̣ܢ ܪܸ̈ܓܼܫܹܐ ܘܪ̈ܵܓܼܘܿܫܹܐ ܬܲܡܵܢ܃>
      text <ܤܛܲܪ ܡ̣ܢ ܥܘܼ̈ܒܹܐ ܚܵܒܼ̈ܫܲܝ ܠܟܼܠ ܡܬܲܚܡܵܐܝܼܬܼ܁ ܕܐܸܢ ܐܲܫܝܼܕܼܘܼܬܼ>
      text <ܢܘܼܗܪܵܐ ܢܹܐܡܲܪ܃ ܠܵܐ ܝܲܕܘܼܥܬܼܵܢܝܵܐ ܒܪܲܡ܀ ܪܵܚܹ̇ܡ ܡܝܲܬܿܪܘܼܬܼܵܐ>
      text <ܐܝܼܬܼܵܘܗܝ܃ ܠܵܘ ܐܲܝܢܵܐ ܕܫܲܦܝܼܪ̈ܵܬܼܵܐ ܤܵܥ݁ܲܪ ܚܦܝܼܛܵܐܝܼܬܼ܃ ܐܸܠܵܐ ܐܲܝܢܵܐ>
      text <ܕܒܼܝܼ̈ܫܵܬܼܵܐ ܕܢܲܩܝܼ̈ܦܵܢ ܠܹܗ܃ ܒܚܲܕܼܘܼܬܼܵܐ ܡܩܲܒܸܿܠ܀ ܠܵܐ ܪܲܒܵܐ ܕܲܚܠܵܦ>
      text <ܡܝܲܬܿܪܘܼܬܼܵܐ ܐ̄ܢܵܫ ܒܐܘܼ̈ܠܨܵܢܹܐ ܢܚܲܡܤܸܢ܃ ܐܲܝܟܼ ܗܵܝ ܕܲܒܼܫܘܼܕܵܠܵܐ>
      text <ܕܚܘܼ̈ܬܼܚܵܬܹܐ ܠܵܐ ܢܸܬܿܕܵܘܲܕܼ ܪܸܥܝܵܢܵܐ ܡ̣ܢ ܓܒܼܝܼܬܼܵܐ ܕܨܸܒܼܝܵܬܹܗ ܫܲܦܝܼܪܵܐ܀>
      text <ܟܠ ܡܸܬܿܬܵܘܝܵܢܘܼܬܼܵܐ ܓܹܝܪ ܕܒܼܵܬܲܪ ܡܸܬܿܬܿܪܝܼܡܵܢܘܼܬܼܵܐ ܕܚܹܐܪܘܼܬܼܵܐ>
    block
      text <ܗܵܘ̇ܝܵܐ܃ ܠܵܐ ܚܲܕܼܘܼܬܼܵܐ ܡܸܢܵܗ̇ ܢܵܒܼ̇ܥܵܐ܃ ܘܠܵܐ ܠܦܘܿܘܼܪܥܵܢܘܼܬܼܵܐ ܡܸܬܼܚܲܫܒܵܐ>
      text <ܕܩܲܡܵܝ݂ܝ̈ܗ̇܀>
      text <ܚܲܦܵܐ ܥܲܠ ܚܲܛܵܝܵܐ܃ ܟܲܕܼ ܠܵܐ ܚܵܤܲܪ ܐܲܢ̄ܬܿ ܒܹܗ܁ ܐܸܠܵܐ>
      text <ܬܠܲܒܿܒܼܝܼܘܗܝ ܠܚܲܝܹ̈ܐ܃ ܕܢܸܛܥܢܘܼܢܵܟܼ ܪ̈ܲܚܡܹܐ ܕܡܵܪܘܼܬܼܵܐ܀ ܤܡܘܿܟܼ>
      text <ܠܲܡܚܝܼ̈ܠܹܐ ܘܥܲܚ̈ܝܼܩܲܝ ܪܘܼܚܵܐ ܒܡܸܠܬܼܵܐ ܟܡܵܐ ܕܡܵܛ̇ܝܵܐ ܒܐܝܼܕܲܝ̈ܟ܃>
      text <ܕܲܬܼܤܲܡܟܼܵܟܼ ܝܲܡܝܼܢܵܐ ܛܥܝܼܢܲܬܼ ܠܟܼܠ܀ ܗ̤ܘܝܼ ܫܵܘܬܵܦܵܐ ܥܲܡ ܚܲܫܝܼ̈ܫܲܝ>
      text <ܠܸܒܵܐ ܒܚܲܫܵܐ ܕܨܲܠܘܿܬܼܵܐ ܘܲܚܢܲܓܼܬܼܵܐ ܕܠܸܒܵܐ܃ ܘܢܸܬܼܦܬܲܚ ܩܕܼܵܡ>
      text <ܫܸܐ̈ܠܵܬܼܵܟܼ ܡܲܒܿܘܼܥܵܐ ܕܲܚܢܵܢܵܐ܁ ܐܲܥܡܸܠ ܝܵܬܼܵܟܼ ܒܒܼܵܥܘܼܬܼܵܐ ܕܟܼܠܥܸܕܵܢ>
      text <ܩܕܼܵܡ ܐܲܠܵܗܵܐ܃ ܒܠܸܒܵܐ ܕܲܛܥܝܼܢ ܡܲܚܫܲܒܼܬܼܵܐ ܙܗܝܼܬܼܵܐ ܕܡܲܠܝܵܐ ܚܲܫܵܐ܃>
      text <ܘܲܢܢܲܛܲܪ ܪܸܥܝܵܢܵܟܼ ܡ̣ܢ ܚܘܼ̈ܫܵܒܹܐ ܨܵܐܹ̈ܐ܃ ܕܠܵܐ ܬܸܙܕܲܠܲܠ ܒܵܟܼ ܐܘܼܪܚܹܗ>
      text <ܕܐܲܠܵܗܵܐ܁ ܐܲܦܗܵܐ ܚܙܵܬܼܵܟܼ ܒܥܸܢܝܵܢܵܐ ܐܲܡܝܼܢܵܐ ܕܩܸܪܝܵܢܵܐ ܕܦܘܼܪܫܵܢܵܐ܃>
      text <ܕܕܲܠܡܵܐ ܒܥܸܠܲܬܼ ܒܸܛܠܵܢܵܐ ܢܸܬܼܟܲܬܲܡ ܒܲܚܝܵܪܵܟܼ ܚܸܙܘܵܐ ܢܘܼܟܼܪܵܝܵܐ܀>
      text <ܠܵܐ ܬܢܲܤܸܐ ܠܪܸܥܝܵܢܵܟܼ ܐܲܝܟܼ ܕܲܠܒܼܘܼܩܝܵܐ ܒܚܵܘܪܵܐ ܕܚܘܼ̈ܫܵܒܹܐ ܙܲܠܝܼ̈ܠܹܐ>
      text <ܕܲܡܢܲܤܹܝܢ܃ ܟܲܕܼ ܤܵܒܲ̇ܪ ܐܲܢ̄ܬܿ ܗ̄ܘ̣ ܕܠܵܐ ܡܸܙܕܟܸܐ ܐܲܢ̄ܬܿ܁ ܐܵܦ ܚܲܟܿܝܼ̈ܡܹܐ>
      text <ܐܸܬܿܕܵܘܲܕܼܘ ܒܕܼܘܼܟܿܬܼܵܐ ܗܵܕܹܐ܃ ܘܲܫܛ̣ܵܘ܁ ܠܵܐ ܬܸܚܡܘܿܠ ܫܲܠܗܹܒܼܝܼܬܼܵܐ>
      text <ܒܥܘܼܒܵܟܼ܃ ܐܲܝܟܼ ܕܐܲܡܝܼܪ܃ ܕܠܵܐ ܐܘܼ̈ܠܨܵܢܹܐ ܚܲܤܝܼ̈ܢܹܐ ܕܦܲܓܼܪܵܐ܃>
      text <ܥܲܤܩܵܐ ܗ̣̄ܝ ܠܠܵܐ ܡܢܲܦܩܘܼܬܼܵܐ ܕܛܲܠܝܘܼܬܼܵܐ܃ ܠܡܸܬܼܟܕܼܵܢܘܼ ܬܚܹܝܬܼ>
      text <ܢܝܼܪܵܗ̇ ܕܩܲܕܝܼܫܘܼܬܼܵܐ܀ ܠܫܘܼܪܵܝ ܥܲܡܛܵܢܵܐ ܕܗܵܘܢܵܐ ܟܲܕܼ ܬܸܬܼܚܵܘܸܐ>
      text <ܐܵܬ̤ܵܐ ܒܢܲܦܫܵܐ ܗܵܕܲܐ ܗ̣̄ܝ܃ ܒܡܲܐܝܼܢܘܼܬܼܵܐ ܩܲܕܼܡܵܝܑܬܼ ܕܲܠܘܵܬܼ ܬܸܫܡܸܫܬܼܵܐ>
      text <ܘܲܨܠܘܿܬܼܵܐ ܡܫܲܪܝܵܐ܁ ܐ̄ܚܪܵܢܝܵܐܝܼܬܼ ܓܹܝܪ ܕܢܸܬܿܕܪܸܫ ܫܒܼܝܼܠܵܐ ܕܲܠܬܼܵܘܫܵܐ>
      text <ܒܢܲܦܫܵܐ܃ ܠܵܐ ܡܲܨܝܵܐ܃ ܐܸܠܵܐ ܐܸܢ ܠܘܼܩܕܲܡ ܡ̣ܢ ܬܲܡܵܢ ܬܸܦܸܠ܁ ܐܲܝܟܼ>
    block
      text <ܕܟܲܕܼ ܬܸܬܼܓܠܸܙ ܡ̣ܢ ܥܘܼܕܼܪܵܢܵܐ ܐܲܠܵܗܵܐ܃ ܗܵܘ̇ ܕܡܲܪܕܝܼܬܹܗ ܡ̣ܢ>
      text <ܬܲܡܵܢ ܗܵܘ̇ܝܵܐ ܠܘܵܬܹܗ܃ ܕܠܝܼܠܵܐܝܼܬܼ ܒܐܝܼܕܲܝ̈ܗܘܿܢ ܕܒܲܥ̈ܠܲܝ ܕܲܪܵܐ>
      text <ܬܸܦܸܠ܁ ܘܲܐ̄ܚܪܹܬܼܵܐ܁ ܕܟܲܕܼ ܬܸܗܘܸܐ ܬܘܼܒܼ ܕܠܵܐ ܨܸܦܬܼܵܐ ܡ̣ܢ ܗܵܠܹܝܢ>
      text <ܕܲܡܝܲܬܪܘܼܬܼܵܐ܃ ܡ̣ܢ ܟܠܦܪܘܿܣ܃ ܠܘܵܬܼ ܗܵܢܹܝܢ ܕܕܲܠܩܘܼܒܼܠܵܐ>
      text <ܬܸܬܼܓܿܪܸܦ܁ ܫܘܼܢܵܝܵܐ ܡ̇ܢ ܕܡ̣ܢ ܐܲܝܢܵܐ ܕܗ̤ܘ ܓܲܒܵܐ܃ ܫܘܼܪܵܝܵܐ ܐܝܼܬܼܵܘܗܝ>
      text <ܕܲܠܘܵܬܼ ܓܲܒܵܐ ܕܕܲܠܩܘܼܒܼܠܵܐ܁ ܬܸܥܫܲܢ ܥܒܼܝܼܕܬܵܐ ܕܲܡܝܲܬܿܪܘܼܬܼܵܐ ܥܲܠ>
      text <ܢܲܦܫܵܐ܃ ܘܬܸܪܢܸܐ ܒܵܗ̇܃ ܘܫܲܪܟܵܐ܀ ܚܵܘܵܐ ܩܕܼܵܡ ܐܲܠܵܗܵܐ ܡܚܝܼܠܘܼܬܼܵܟܼ>
      text <ܒܟܼܠܥܸܕܵܢ܁ ܕܠܵܐ ܢܸܒܼܨܘܿܢ ܢܘܼܟܼܪ̈ܵܝܹܐ ܚܲܝܠܵܟܼ܃ ܟܲܕܼ ܬܸܫܬܵܘܚܲܕܼ ܡ̣ܢ>
      text <ܡܥܲܕܪܵܢܵܟܼ܁>
      text <ܥܦܝܼܦܵܐ ܐܝܼܬܼܵܘܗܝ܃ ܦܘܼܠܚܵܢܹܗ ܕܲܙܩܝܼܦܵܐ܁ ܘܗܵܕܹܐ܃ ܠܦܘܼܬܼ>
      text <ܥܦܝܼܦܘܼܬܹܗ ܕܲܟܼܝܵܢܵܐ܁ ܕܡܸܬܼܦܲܠܲܓܼ ܠܲܡ̈ܢܵܘܵܬܼܵܐ܃ ܬܲܪܬܹܝܢ܁>
      text <ܠܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܦܲܓܼܪܵܐ܃ ܕܡܸܬܼܓܲܡܪܵܐ ܒܡܲܥܒܿܕܼܵܢܘܼܬܼܵܐ>
      text <ܕܚܸܡܬܼܵܐ ܕܢܲܦܫܵܐ܃ ܘܡܸܬܼܩܲܫܝܵܐ ܤܵܥܘܿܪܘܼܬܼܵܐ܁ ܘܲܠܦܘܼܠܚܵܢܵܐ>
      text <ܩܲܛܝܼܢܵܐ ܕܡܲܕܥܵܐ܃ ܒܥܸܢܝܵܢܹ̈ܐ ܐܲܠܵܗܵܝܹ̈ܐ ܘܐܲܡܝܼܢܘܼܬܼܵܐ ܕܲܨܠܘܿܬܼܵܐ>
      text <ܘܫܲܪܟܵܐ܃ ܕܡܸܬܼܦܲܠܚܵܐ ܒܲܡܢܵܬܼܵܐ ܗܵܝ̇ ܪܸܓܿܬܼܵܢܵܝܬܼܵܐ܃ ܘܡܸܫܬܲܡܗܵܐ>
      text <ܬܹܐܘܿܪܝܼܵܐ܁ ܘܲܚܕܼܵܐ ܡ̇ܢ܃ ܠܲܡܢܵܬܼܵܐ ܚܵܫܘܿܫܬܼܵܐ ܡܕܲܟܿܝܵܐ ܒܝܲܕܼ ܚܲܝܠܹܗ>
      text <ܕܲܛܢܵܢܵܐ܁ ܘܲܐ̄ܚܪܹܬܼܵܐ܃ ܒܝܲܕܼ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܕܢܲܦܫܵܐ܃ ܕܐܝܼܬܹܝܗ̇>
      text <ܡܸܬܼܝܲܐܒܼܵܢܘܼܬܼܵܐ ܟܝܵܢܵܝܬܼܵܐ܃ ܠܲܡܢܵܬܼܵܐ ܡܸܤܬܲܟܿܠܵܢܝܼܬܼܵܐ ܡܨܲܠܠܵܐ܀ ܟܠܡ̇ܢ>
      text <ܗܵܟܹܝܠ ܕܡܸܢܩܕܵܡ ܢܘܼܦܵܩܵܐ ܕܒܲܡܢܵܬܼܵܐ ܩܲܕܼܡܵܝܬܼܵܐ ܦܵܤܲܥ̇ ܥܲܠܗܵܝ̇>
      text <ܕܬܲܪܬܹܝܢ ܡܸܛܠ ܗܲܢܝܼܐܘܼܬܼܵܗ̇܃ ܘܝܲܐܝܼܒܼܵܐܝܼܬܼ ܕܠܵܐ ܐܹܡܲܪ ܚܒܸܢܵܢܵܐܝܼܬܼ܃>
      text <ܪܘܼܓܼܙܵܐ ܡܥܲܬܸܕܼ ܕܢܸܢܫܲܡ ܠܩܘܼܒܼܠܹܗ܁ ܒܗܵܝ̇ ܕܟܲܕܼ ܠܵܐ ܠܘܼܩܕܲܡ>
    block
      text <ܐܲܡܝܼܬܼ ܗܲܕܵܡܵܘ̈ܗܝ ܕܒܲܐܪܥܵܐ܃ ܗܵܢܵܘ ܕܹܝܢ܃ ܐܲܤܝܼ ܟܪܝܼܗܘܼܬܼܵܐ>
      text <ܕܚܘܼܫܵܒܼܵܘ̈ܗܝ ܒܲܡܤܲܝܒܿܪܵܢܘܼܬܼܵܐ ܕܥܲܡܠܹܗ ܘܨܲܗܪܹܗ ܕܲܙܩܝܼܦܵܐ܃>
      text <ܐܲܡܪܲܚ̣ ܠܲܡܗܲܓܵܓܼܘܼ ܒܗܵܘܢܹܗ ܫܘܼܒܼܚܹܗ ܕܲܙܝܼܦܵܐ܁ ܘܗܵܕܹܐ ܐܝܼܬܹܝܗ̇>
      text <ܗܵܝ̇ ܕܡ̣ܢ ܩܲܕܼܝܼ̈ܫܹܐ ܩܲܕ̈ܡܵܝܹܐ ܐܲܡܝܼܪܵܐ܃ ܕܡ̣ܢ ܩܕܼܵܡ ܕܢܸܫܠܘܿܢ ܡ̣ܢ>
      text <ܡܚܝܼܠܘܼܬܼܵܐ ܗܸܢܘܿܢ ܪܸ̈ܓܼܫܹܐ܃ ܐܸܢ ܨܵܒܹ̇ܐ ܗܵܘܢܵܐ ܠܡܸܤܲܩ ܠܲܙܩܝܼܦܵܐ܃>
      text <ܪܘܼܓܼܙܹܗ ܕܐܲܠܵܗܵܐ ܐܵܬܹ̇ܐ ܥܠܵܘܗܝ܀ ܡܲܤܲܩܬܼܵܐ ܕܠܲܙܩܝܼܦܵܐ ܡܲܥܒܿܕܲܬܼ>
      text <ܪܘܼܓܼܙܵܐ܃ ܠܵܘ ܠܲܡܢܵܬܼܵܐ ܗܵܝ̇ ܩܲܕܼܡܵܝܬܼܵܐ ܕܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ>
      text <ܕܐܝܼܬܹܝܗ̇ ܙܩܝܼܦܘܼܬܼܵܐ ܕܦܲܓܼܪܵܐ ܩܵܪܹܐ܃ ܐܸܠܵܐ ܠܡܲܤܲܩܬܼܵܐ ܕܬܹܐܘܿܪܝܼܵܐ>
      text <ܕܐܝܼܬܹܝܗ̇ ܡܢܵܬܼܵܐ ܕܬܲܪܬܹܝܢ܃ ܗܵܝ̇ ܕܡ̣ܢ ܒܵܬܲܪ ܚܘܼܠܡܵܢܵܐ ܕܢܲܦܫܵܐ>
      text <ܗܵܘ̇ܝܵܐ܁ ܕܐܲܝܢܵܐ ܠܲܡ ܕܟܲܕܼ ܡܟܲܬܼܡ ܪܸܥܝܵܢܹܗ ܒܚܲܫܹ̈ܐ ܡܨܲܗܪܹ̈ܐ܃>
      text <ܪܵܗܹ̇ܛ ܠܲܡܗܲܓܵܓܼܵܘܼ ܒܠܸܒܹܗ ܫܪܲܓܼܪ̈ܵܓܼܝܵܬܼܵܐ ܕܚܘܼ̈ܫܵܒܹܐ ܕܲܥܬܼܝܼ̈ܕܼܵܬܼܵܐ܃>
      text <ܒܲܡܤܵܡ ܒܪܹܫܵܐ ܡܸܫܬܲܬܲܩ܁ ܒܗܵܝ̇ ܕܟܲܕܼ ܠܵܐ ܠܘܼܩܕܲܡ ܙܲܗܝܼ>
      text <ܪܸܥܝܵܢܹܗ ܒܐܘܼ̈ܠܨܵܢܹܐ ܕܟܼܘܼܒܵܫ ܪ̈ܓܼܝܼܓܼܵܬܼܵܐ ܕܒܸܤܪܵܐ܃ ܪܗܸܛ̣ ܡ̣ܢ>
      text <ܡܲܫܡܲܥ ܐܸܕܼܢܵܐ ܘܲܕܼܝܘܿܬܼܵܐ ܠܘܼܩܒܲܠ ܐܲܦܵܘ̈ܗܝ܃ ܠܡܸܪܕܵܐ ܒܐܘܼܪܚܵܐ>
      text <ܡܲܠܝܲܬܼ ܥܲܡܛܵܢܵܐ ܟܲܕܼ ܤܲܡ̈ܝܵܢ ܒܵܒܼ̈ܬܹܗ܁ ܗܵܝ̇ ܕܐܵܦ ܐܲܝܠܹܝܢ ܕܲܚܠܝܼܡܵܐ>
      text <ܚܙܵܬܼܗܘܿܢ ܘܡܲܠܝܵܐ ܢܘܼܗܪܵܐ܃ ܘܗܲܕܿܝܵܝܵܐ ܩܢܹܝܢ ܛܲܝܒܿܘܼܬܼܵܐ܃>
      text <ܒܩܹܘܲܢܕܹܝܢܘܿܣ ܐܝܼܬܲܝܗܘܿܢ ܕܠܹܠܲܝ ܐܝܼܡܵܩ܁ ܟܲܕܼ ܡܲܠ̈ܝܵܢ ܒܵܒܼܵܬܼ̈ܗܘܿܢ>
      text <ܕܸܡ̈ܥܹܐ܃ ܘܒܲܨܠܘܿܬܼܵܐ ܘܒܲܒܼܟܼܵܬܼܵܐ ܡܲܩܦܝܼܢ ܠܸܠܝܵܐ ܠܐܝܼܡܵܡܵܐ܃ ܡܸܛܠ>
      text <ܩܸܢܛܵܐ ܕܡܲܪܕܝܼܬܼܵܐ܃ ܘܲܫܩܝܼ̈ܦܹܐ ܚܲܤܝܼ̈ܢܹܐ ܕܲܒܼܗܘܿܢ ܦܵܓܼܥ̇ܝܼܢ܃ ܘܐܸܤܟܹ̈ܡܹܐ>
      text <ܕܲܫܪܵܪܵܐ ܕܲܤܒܼܝܼܤܵܐܝܼܬܼ ܫܟܝܼܚܝܼܢ ܒܐܘܼܪܚܵܐ ܥܲܡ ܡܕܲܡ̈ܝܵܢܹܐ܁ ܗܵܠܹܝܢ>
      text <ܠܲܡ ܕܐܲܠܵܗܵܐ܃ ܡ̣ܢ ܢܲܦܫܗܹܝܢ ܐܵܬܼ̈ܝܵܢ܃ ܟܲܕܼ ܐܲܢ̄ܬܿ ܠܵܐ ܪܓܼܝܼܫ ܐܲܢ̄ܬܿ܃>
      text <ܐܸܢ ܢܸܗܘܸܐ ܐܲܬܼܪܵܐ ܕܠܸܒܵܐ ܕܲܟܼܝܵܐ ܘܠܵܐ ܡܛܵܘܫܵܐ܁ ܐܸܢ ܠܵܐ ܡܕܲܟܲܝ>
    block
      text <ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ܃ ܠܵܐ ܬܲܡܪܲܚ ܠܡܲܨܵܕܼܘܼ ܒܐܸܤܦܹܝܪ>
      text <ܫܸܡܫܵܐ܃ ܕܲܠܡܵܐ ܬܸܬܼܓܠܸܙ ܘܐܵܦ ܡ̣ܢ ܚܙܵܬܼܵܐ ܕܲܥܝܵܕܼܵܐ܃ ܕܐܝܼܬܹܝܗ̇>
      text <ܗܲܝܡܵܢܘܼܬܼܵܐ ܦܫܝܼܛܬܼܵܐ ܘܡܲܟܿܝܼܟܼܘܼܬܼܵܐ܃ ܘܬܼܵܘܕܝܼܬܼܵܐ ܠܸܒܵܢܵܝܬܼܵܐ܃>
      text <ܘܦܘܼܠܚܵܢܵܐ ܙܥܘܿܪܵܐ ܕܐܲܝܟܼ ܚܲܝܠܵܟܼ܃ ܘܬܸܫܬܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ>
      text <ܡܸܬܼܝܲܕܼܥܵܢܹ̈ܐ܃ ܕܐܝܼܬܼܵܘܗܝ ܚܸܫܟܵܐ ܕܲܠܒܲܪ ܡ̣ܢ ܐܲܠܵܗܵܐ܃ ܠܡܸܥܲܠ>
      text <ܐܲܝܟܼ ܗܵܘ̇ ܕܐܲܡܪܲܚ̣ ܒܢܲܚ̈ܬܹܐ ܨܵܐܹ̈ܐ ܠܡܸܫܬܿܘܼܬܼܵܐ܀>
      text <ܡ̣ܢ ܥܲܡܠܵܐ ܘܲܙܗܝܼܪܘܼܬܼܵܐ܃ ܘܲܙܗܝܼܪܘܼܬܼܵܐ܃ ܢܵܒܼ̇ܥܵܐ ܙܲܗܝܼܘܼܬܼܵܐ ܕܚܘܼ̈ܫܵܒܼܵܐ܁>
      text <ܘܡ̣ܢ>
      text <ܙܲܗܝܘܼܬܼܵܐ ܕܚܘܼ̈ܫܵܒܹܐ܃ ܢܘܼܗܪܵܐ ܕܬܲܪܥܝܼܬܼܵܐ܁ ܘܡܸܟܵܐ܃ ܡ̣ܢ ܛܲܝܒܿܘܼܬܼܵܐ>
      text <ܡܸܬܼܗܲܕܸܐ ܗܵܘܢܵܐ܃ ܠܘܵܬܼ ܗܵܘ̇ ܡܸܕܸܡ ܕܠܵܐ ܫܲܠܝܼܛ ܠܪܸ̈ܓܼܫܹܐ܃>
      text <ܠܵܐ ܠܡܲܠܵܦܘܼ ܘܠܵܐ ܠܡܹܐܠܲܦ܀ ܬܸܬܼܚܫܸܒܼ ܠܵܟܼ ܡܝܲܬܿܪܘܼܬܼܵܐ>
      text <ܕܐܝܼܬܹܝܗ̇܃ ܦܲܓܼܪܵܐ܁ ܬܹܐܘܿܪܝܼܵܐ ܕܹܝܢ܃ ܢܲܦܫܵܐ܁ ܬܲܪ̈ܬܲܝܗܹܝܢ ܕܹܝܢ܃ ܚܲܕܼ>
      text <ܒܲܪܢܵܫܵܐ ܡܫܲܠܡܵܢܵܐ ܕܪܘܼܚ܃ ܡܚܲܝܲܕܼ ܡ̣ܢ ܡܢܵܘ̈ܵܬܼܵܐ ܡܸܬܼܪ̈ܲܓܼܫܵܢܝܵܬܼܵܐ>
      text <ܘܡܸܬܼܝܲܕܼܥܵܢ̈ܝܵܬܼܵܐ܁ ܘܐܲܝܟܲܢܵܐ ܡܲܨܝܵܐ ܕܠܵܐ ܡܲܨܝܵܐ ܕܬܹܐܬܸܐ ܠܲܗܘܵܝܵܐ>
      text <ܘܲܠܡܵܘܠܵܕܼܵܐ>
      text <ܢܲܦܫܵܐ ܒܸܠܥܵܕܼ ܡܗܲܕܡܘܼܬܼܵܐ ܕܲܡܫܲܡܠ̱ܝܘܼܬܼ ܓܒܼܝܼܠܘܼܬܹܗ ܕܦܲܓܼܪܵܐ܃>
      text <ܗܵܟܲܢܵܐ ܠܵܐ ܡܲܨܝܵܐ ܬܹܐܘܿܪܝܼܵܐ ܢܲܦܫܵܐ ܕܬܲܪܬܹܝܢ ܕܐܝܼܬܹܝܗ̇ ܪܘܼܚܵܐ>
      text <ܕܓܸܠܝܵܢܹ̈ܐ܃ ܕܬܸܬܿܨܝܼܪ ܒܟܲܪܤܹܗ ܕܡܲܕܿܥܵܐ ܡܩܲܒܿܠܵܢܵܐ ܕܲܡܠܘܿܐܵܐ>
      text <ܕܙܲܪܥܵܐ ܪܘܼܚܵܢܵܝܵܐ܃ ܒܸܠܥܵܕܼ ܓܫܝܼܡܘܼܬܼ ܦܘܼܠܚܵܢܵܐ ܕܲܡܝܲܬܿܪܘܼܬܼܵܐ ܒܲܝܬܵܗ̇>
      text <ܕܝܼܕܲܥܬܼܵܐ ܡܩܲܒܿܠܵܢܝܼܬܼܵܐ ܕܓܸܠܝܵܢܹ̈ܐ܀ ܬܹܐܘܿܪܝܼܵܐ ܕܝܼܬܹܝܗ̇܃ ܪܓܸܫܬܼܵܐ>
      text <ܕܐ̄ܪ̈ܵܙܹܐ ܐܲܠܵܗܵܝܹ̈ܐ܃ ܕܲܛܡܝܼܪܝܼܢ ܒܨܸܒܼ̈ܘܵܬܼܵܐ ܕܡܸܬܼܡܲܠ̈ܠܵܢ܀ ܐܸܡܲܬܼܝ ܕܹܝܢ>
      text <ܕܬܸܫܡܲܥ ܪܚܘܼܩܝܵܐ ܕܡ̣ܢ ܥܵܠܡܵܐ܃ ܐܵܘ ܫܒܼܝܼܩܘܼܬܼܵܐ ܕܥܵܠܡܵܐ܃ ܐܵܘ>
      text <ܕܲܟܼܝܼܘܼܬܼܵܐ ܕܡ̣ܢ ܥܵܠܡܵܐ܃ ܠܘܼܩܕܲܡ ܤܢܝܼܩ ܐܲܢ̄ܬܿ ܠܡܹܐܠܲܦ>
    block
      text <ܘܲܠܡܸܕܲܥ܃ ܠܵܘ ܗܸܕܝܼܘܿܛܵܐܝܼܬܼ ܐܸܠܵܐ ܒܙܵܘ̈ܥܹܐ ܝܲܕܘܼ̈ܥܬܼܵܢܹܐ܃ ܕܡܵܢܵܘ>
      text <ܟܘܼܢܵܝܹܗ ܕܥܵܠܡܵܐ܃ ܘܡ̣ܢ ܟܡܵܐ ܦܘܼܪ̈ܫܵܢܹܐ ܡܸܬܼܩܲܝܲܡ ܗܵܢܵܐ ܫܡܵܐ܃>
      text <ܘܗܵܝܕܹܝܢ ܬܸܫܟܲܚ ܬܸܕܲܥ ܢܲܦܫܵܟܼ܃ ܕܲܟܼܡܵܐ ܗ̣̄ܝ ܠܵܟܼ ܪܲܚܝܼܩܘܼܬܼܵܐ>
      text <ܐܵܘ ܚܘܼܠܛܵܢܵܐ ܕܲܠܘܵܬܼ ܥܵܠܡܵܐ܁ ܐܸܠܵܐ ܠܘܼܩܕܲܡ ܝܑܼܕܲܥ̣ ܐ̄ܢܵܫ>
      text <ܡܵܢܵܘ ܥܵܠܡܵܐ܃ ܐܵܦ ܠܵܐ ܡܲܕܼܪܸܟܼ ܕܒܲܟܼܡܵܐ ܗܲܕܵܡܝܼ̈ܢ ܪܲܚܝܼܩ ܐܵܦ>
      text <ܡܦܲܟܲܪ ܒܓܼܵܘܹܗ܀ ܤܲܓܿܝܼ̈ܐܹܐ ܐܸܢܘܿܢ ܐܲܝܠܹܝܢ ܕܲܒܼܬܲܪܬܹܝܢ ܘܲܬܼܠܵܬܼ>
      text <ܨܸܒܼ̈ܘܵܢ ܕܲܟܼܠܵܘ ܢܲܦܫܗܘܿܢ ܡ̣ܢ ܥܵܠܡܵܐ܃ ܐܲܤܒܲܪܘ ܥܲܠ ܢܲܦܫܗܘܿܢ>
      text <ܕܝܲܬܝܼܪܹ̈ܐ ܐܸܢܘܿܢ ܠܒܲܪ ܡܸܢܹܗ ܒܕܼܘܼܒܵܪ̈ܲܝܗܘܿܢ܁ ܒܗܵܝ̇ ܕܠܵܐ ܐܸܤܬܲܟܲܠܘ>
      text <ܘܲܚܙܵܘ ܚܲܟܿܝܼܡܵܐܝܼܬܼ܃ ܕܲܒܼܚܲܕܼ ܘܲܬܼܪܹܝܢ ܗܲܕܵܡܹ̈ܐ ܡܲܝܝܼܬܼܝܼܢ ܠܥܵܠܡܵܐ܃>
      text <ܫܲܪܟܵܐ ܕܹܝܢ ܕܗܲܕܵܡܲܝ̈ܗܘܿܢ ܚܲܝܝܼܢ ܐܸܢܘܿܢ ܒܓܼܵܘ ܓܘܼܫܡܹܗ ܕܥܵܠܡܵܐ܁>
      text <ܘܒܲܕܼܓܼܘܿܢ܃ ܐܵܦܠܵܐ ܒܚܲܫܲܝ̈ܗܘܿܢ ܐܸܫܟܲܚ̣ܘ ܠܡܲܪܓܵܫܘܼ܁ ܘܲܒܼܗܵܝ̇ ܕܠܵܐ>
      text <ܐܲܪܓܸܫ̣ܘ܃ ܐܵܦܠܵܐ ܥܲܠ ܐܵܤܝܘܼܬܼܗܘܿܢ ܐܸܬܼܒܛܸܠ ܠܗܘܿܢ܀>
      text <ܥܵܠܡܵܐ ܡܸܬܼܐܡܲܪ ܡ̣ܢ ܒܘܼܚܵܢܵܐ ܕܬܹܐܘܿܪܝܼܵܐ܃ ܡܩܲܝܡܘܼܬܼ ܫܡܵܐ>
      text <ܓܵܘܵܢܵܝܵܐ܃ ܕܢܵܦܹ̇ܠ ܥܲܠ ܚܲܫܹ̈ܐ ܡܦܲܪ̈ܫܹܐ܁ ܐܸܡܲܬܼܝ ܕܹܝܢ ܕܲܠܚܲܫܹ̈ܐ>
      text <ܓܵܘܵܢܵܐܝܼܬܼ ܨܵܒܹ̇ܝܢܲܢ ܕܢܸܩܪܸܐ܃ ܩܵܪܹܝܢܲܢ ܠܗܘܿܢ ܥܵܠܡܵܐ܁ ܟܲܕܼ ܕܹܝܢ>
      text <ܡܦܲܪܫܵܐܝܼܬܼ܃ ܚܲܫܹ̈ܐ ܩܵܪܹܝܢܲܢ܃ ܒܦܘܼܪܵܫ ܫܡܵܗܹ̈ܐ ܕܝܼܠܗܘܿܢ܀ ܚܲܫܹ̈ܐ܃>
      text <ܡܢܵܘ̈ܬܼܵܐ ܐܸܢܘܿܢ ܕܪܲܗܛܵܐ ܕܝܘܼܒܵܠܹܗ ܕܥܵܠܡܵܐ܁ ܘܐܲܝܟܵܐ ܕܚܲܫܹ̈ܐ>
      text <ܒܛܸܠ̣ܘ܃ ܬܲܡܵܢ ܦܵܫ̣ ܠܹܗ ܥܵܠܡܵܐ ܡ̣ܢ ܝܘܼܒܵܠܹܗ܁ ܕܐܝܼܬܲܝܗܘܿܢ܃>
      text <ܪܸܚܡܲܬܼ ܥܘܼܬܼܪܵܐ܁ ܟܘܼܢܵܫ ܨܸܒܼ̈ܘܵܬܼܵܐ܁ ܦܛܵܡܵܐ ܕܦܲܓܼܪܵܐ܃ ܕܡܸܢܹܗ>
      text <ܡܲܪܕܝܼܬܼܵܐ ܕܚܲܫܵܐ ܕܙܘܼܘܵܓܼܵܐ܁ ܪܸܚܡܲܬܼ ܐܝܼܩܵܪܹ̈ܐ܃ ܕܐܝܼܬܹܝܗ̇ ܢܸܒܼܥܵܐ>
      text <ܕܲܚܤܵܡܵܐ܁ ܡܕܲܒܿܪܵܢܘܼܬܼܵܐ ܕܪܹܫܵܢܘܼܬܼܵܐ܁ ܚܘܼܬܼܪܵܐ ܘܓܲܐܝܘܼܬܼܵܐ ܕܫܘܼܠܛܵܢܵܐ܁>
    block
      text <ܤܸܩܠܵܐ܁ ܬܸܫܒܿܘܿܚܬܼܵܐ ܐ̄ܢܵܫܵܝܬܼܵܐ܃ ܕܐܝܼܬܹܝܗ̇ ܥܸܠܬܼܵܐ ܕܐܲܟܿܬܼܵܢܘܼܬܼܵܐ܁>
      text <ܕܸܚܠ̱ܬܼܵܐ ܕܦܲܓܼܪܵܐ܀ ܐܲܝܟܵܐ ܕܹܝܢ ܕܗܵܠܹܝܢ ܐܸܫܬܲܠܝܼ ܡ̣ܢ ܪܲܗܛܵܐ܃>
      text <ܬܲܡܵܢ ܒܲܡܢܵܬܼܵܐ ܐܲܝܟܼ ܦܘܼܚܵܡܵܐ ܕܦܵܪܫܗܹܝܢ܃ ܥܵܠܡܵܐ ܒܛܸܠ̣ ܡ̣ܢ>
      text <ܩܘܼܝܵܡܹܗ ܘܦܵܫ̣܁ ܐܲܝܟܼ ܕܲܒܼܚܲܕܼ ܚܲܕܼ ܡ̣ܢ ܩܲܕܝܼ̈ܫܹܐ ܕܟܲܕ ܚܲܚܝܼܢ܃>
      text <ܡܲܝܝܼܬܝܼܢ ܐܸܢܘܿܢ܁ ܚܲܚܝܼܢ ܡ̇ܢ ܒܲܦܓܲܪ܃ ܐܸܠܵܐ ܠܵܘ ܕܹܝܢ ܒܸܤܪܵܢܵܐܝܼܬܼ>
      text <ܚܵܐܹ̇ܝܢ܁ ܚܙܝܼ ܕܒܲܐܝܼܠܹܝܢ ܡ̣ܢ ܗܵܠܹܝܢ ܚܲܝ ܐܲܢ̄ܬܿ܃ ܘܗܵܝܕܹܝܢ ܝܵܕܲܥ̇>
      text <ܐܲܢ̄ܬܿ ܕܒܲܟܼܡܵܐ ܡܢܵܘ̈ܵܬܼܵܐ ܐܝܼܬܲܝܟ ܚܲܝܵܐ ܠܥܵܠܡܵܐ܃ ܘܒܲܟܼܡܵܐ ܡܝܼܬܼܵܐ܀>
      text <ܐܸܡܲܬܼܝ ܕܝܼܠܸܦ̣ܬܿ ܡܵܢܵܘ ܥܵܠܡܵܐ܃ ܡܸܢܗܘܿܢ ܕܗܵܠܹܝܢ ܦܘܼܪ̈ܫܵܢܹܐ ܝܵܠܹ̇ܦ>
      text <ܐܲܢ̄ܬܿ܃ ܘܐܵܦ ܥܘܼܪܓܵܠܵܟܼ ܕܒܹܗ܃ ܐܵܘ ܤܦܝܼܩܘܼܬܼܵܟܼ ܕܡܸܢܹܗ܀ ܤܵܟܼܵܐ܃>
      text <ܥܵܠܡܵܐ ܐܝܼܬܼܵܘܗܝ܃ ܕܘܼܒܵܪܵܐ ܦܲܓܼܪܵܢܵܝܵܐ ܘܬܲܪܥܝܼܬܼܵܐ ܕܒܸܤܪܵܐ܁ ܡܸܛܠ>
      text <ܕܐܵܦ ܡܪܝܼܡܘܼܬܼܵܐ ܕܡܸܢܹܗ܃ ܒܗܵܠܹܝܢ ܬܲܪܬܹܝܢ ܡܸܬܼܝܲܕܼܥܵܐ܁ ܡ̣ܢ>
      text <ܫܘܼܓܼܢܵܝܵܐ ܕܕܼܘܼܒܵܪܹ̈ܐ܃ ܘܡ̣ܢ ܦܘܼܪܫܵܢܵܐ ܕܙܵܘ̈ܥܹܐ܀ ܡ̣ܢ ܢܸܒܼ̈ܗܹܐ ܕܪܸܥܝܵܢܵܟܼ>
      text <ܥܲܠ ܨܸܒܼ̈ܘܵܬܼܵܐ ܕܲܥܠܲܝܗܹܝܢ ܦܵܗܹ̇ܐ ܒܙܵܘܥܵܘ̈ܗܝ܃ ܡܲܕܼܪܸܟܼ ܐܲܢ̄ܬܿ>
      text <ܡܫܘܼܚܬܼܵܐ ܕܕܼܘܼܒܵܪ̈ܲܝܟ܁ ܕܥܲܠ ܐܲܝܠܹܝܢ ܤܵܘܲܚ ܟܝܵܢܵܐ ܕܠܵܐ ܥܲܡܠܵܐ܃>
      text <ܘܐܲܝܠܹܝܢ ܐܸܢܘܿܢ ܢܸܒܼ̈ܗܹܐ ܕܐܲܡܝܼܢܘܼܬܼܵܐ܃ ܘܐܲܝܠܹܝܢ ܐܸܢܘܿܢ ܕܓܸܕܼܫܵܐ ܡܙܝܼܥ>
      text <ܠܗܘܿܢ܁ ܘܕܐܸܢ ܫܩܝܼܠܵܐ ܠܪܸܥܝܵܢܵܐ ܟܠ ܟ̱ܠܹܗ ܪܓܸܫܬܼܵܐ ܕܙܵܘ̈ܥܹܐ>
      text <ܠܵܐ ܓܫܝܼ̈ܡܹܐ܃ ܐܵܘ ܟ̱ܠܹܗ ܗܘܼܠܵܢܵܐܝܼܬܼ ܪܵܦܹ̇ܬܼ܁ ܘܗ̤ܝ ܗܘܼܠܵܢܵܝܘܼܬܹܗ>
      text <ܚܲܫܵܢܵܫܝܬܼܵܐ ܗ̣̄ܝ܃ ܐܵܘ ܟܹܝܬܼ ܛܲܒܼ̈ܥܹܐ ܐܸܢܘܿܢ ܕܲܓܼܫܝܼܡܘܼܬܼ ܦܘܼܠܚܵܢܵܐ܃>
      text <ܕܡܸܫܬܪܲܓܼܪܲܓܼ ܪܸܥܝܵܢܵܐ ܒܠܵܐ ܨܸܒܼܝܵܢܹܗ ܒܐܲܝܠܹܝܢ ܕܲܒܼܗܹܝܢ ܡܝܲܬܿܪ̈ܵܬܼܵܐ>
      text <ܦܵܠܲܚ܁ ܘܡܸܢܗܹܝܢ ܠܵܐ ܟܪܝܼܗܵܐܝܼܬܼ ܠܪܸܬܼܚܵܐ ܢܵܤܹ̇ܒܼ ܥܸܠܬܼܵܐ ܘܲܠܟܼܘܼܢܵܫܵܐ>
    block
      text <ܕܚܘܼ̈ܫܵܒܹܐ܃ ܕܲܒܼܢܝܼܫܵܐ ܫܲܦܝܼܪܵܐ ܓܫܝܼܡܵܐܝܼܬܼ ܓܫܝܼܡܵܐܝܼܬܼ ܝܵܕܲܥ̇ ܠܡܸܦܠܲܚ>
      text <ܪܸܥܝܵܢܵܐ>
      text <ܡܸܛܠ ܠܵܐ ܡܢܲܦܩܘܼܬܹܗ܃ ܐܵܦܸܢ ܠܵܘ ܚܲܫܵܢܵܐܝܼܬܼ܃ ܘܕܸܐܢ ܠܵܐ>
      text <ܡܸܬܼܡܪܲܗ ܒܟܲܤܝܘܼܬܼ ܦܸܓܼܥܹ̈ܐ ܕܛܲܒܼܥܲܝ̈ ܚܘܼ̈ܫܵܒܹܐ ܪܸܗܝܵܢܵܐ ܡܸܛܠ>
      text <ܫܘܼܠܗܵܒܹܗ ܝܲܬܿܝܼܪܵܐ ܕܒܲܐܠܵܗܵܐ܃ ܗܵܘ̇ ܕܲܡܥܵܕܼ ܠܡܸܦܤܲܩ ܥܘܼ̈ܗܕܵܢܹܐ>
      text <ܤܪ̈ܝܼܩܹܐ܁ ܗܵܠܹܝܢ ܪ̈ܘܼܫܡܹܐ ܙܥܘܿܪܹ̈ܐ ܕܲܒܼܪܹܫܵܐ ܗܵܢܵܐ܃ ܤܵܦ̇ܩܝܼܢ ܠܒܲܪܢܵܫܵܐ>
      text <ܠܲܡܢܲܗܵܪܘܼܬܹܗ܃ ܐܸܢ ܫܠܸܡ ܘܦܵܪܘܿܫ܃ ܚܠܵܦ ܟܬܼܵܒܹ̈ܐ ܤܲܓܝܼ̈ܐܹܐ܀>
      text <ܚܲܤܝܼܢܵܐ ܒܒܲܪܢܵܫܵܐ܃ ܕܸܚܠܬܼܵܐ ܕܦܲܓܼܪܵܐ܁ ܘܕܲܐܝܟܼ ܗܵܟܲܢܵܐ܃ ܕܙܲܒܼ̈ܝܼܢ>
      text <ܤܲܓܿܝܼ̈ܐܵܢ ܡ̣ܢ ܫܒܼܝܼ̈ܚܵܬܼܵܐ ܘܲܡܝܲܩܪ̈ܵܬܼܵܐ ܦܵܐܹ̇ܫ ܡܸܛܠܵܬܼܵܗ̇܁ ܡܵܐ ܕܹܝܢ>
      text <ܕܲܬܿܕܼܝܩ ܥܲܠ ܗܵܕܹܐ ܕܸܚܠܬܼܵܐ ܕܢܲܦܫܵܐ܃ ܗܵܟܲܢܵܐ ܚܵܝ̇ܒܵܐ ܡ̣ܢ ܩܕܼܵܡܹܝܗ̇܃>
      text <ܐܲܝܟܼ ܩܹܪܘܼܬܼܵܐ ܡ̣ܢ ܚܲܝܠܵܗ̇ ܕܫܲܠܗܹܒܼܝܼܬܼܵܐ܁>
    block
      text <ܫܠܸܡ ܡܹܐܡܪܵܐ ܕܲܬܼܪܹܝܢ܁>
  text 3
    block
      text <ܡܹܐܡܪܵܐ ܕܲܬܼܠܵܬܼܵܐ܁>
    block
      text <ܟܠ ܢܲܦܫܵܐ ܕܹܝܢ ܕܬܼܵܘܤܲܦܬܼܵܐ ܕܡܲܪܢܝܼܬܼܵܐ ܕܟܼܘܼܢܵܫ ܨܸܒܼ̈ܘܵܬܼܵܐ ܠܵܐ>
      text <ܡܲܥܠܵܐ ܥܲܠ ܗܵܢܹܝܢ ܕܲܟܼܝܵܢܵܗ̇܃ ܠܵܐ ܤܢܝܼܩܵܐ ܥܲܠ ܒܛܝܼܠܘܼܬܼܵܐ>
      text <ܤܲܓܝܼܐܬܼܵܐ܃ ܠܡܸܫܟܵܚܘܼ ܡܸܢܵܗ̇ ܘܒܼܵܗ̇ ܢܸܒܼ̈ܗܹܐ ܕܚܸܟܼܡ̱ܬܼܵܐ ܕܥܲܠ ܐܲܠܵܗܵܐ܁>
      text <ܗ̤ܝ ܕܹܝܢ ܫܲܠܝܘܼܬܼܵܗ̇ ܕܡ̣ܢ ܥܵܠܡܵܐ ܟܝܵܢܵܐܝܼܬܼ܃ ܪܦܵܬܼܵܐ ܡܥܝܼܪܵܐ>
      text <ܕܤܘܼ̈ܟܵܠܹܐ ܒܢܲܦܫܵܐ܃ ܕܡܸܢܗܘܿܢ ܠܘܵܬܼ ܐܲܠܵܗܵܐ ܬܸܬܼܥܲܠܸܐ܃ ܘܲܒܼܬܸܡܗܵܐ>
      text <ܢܩܵܘܸܐ܀ ܐܸܡܼܬܼܝ ܕܹܝܢ ܕܡܲܝ̈ܵܐ ܕܡ̣ܢ ܠܒܲܪ ܥܲܠ ܡܥܝܼܢܵܐ ܕܢܲܦܫܵܐ>
      text <ܠܵܐ ܢܸܥܠܘܼܢ܃ ܢܸܗܘܿܢ ܡܲܝ̈ܵܐ ܕܡ̣ܢ ܟܝܵܢܵܗ̇ ܢܵܒܼܥ̇ܝܼܢ܃ ܤܘܼ̈ܟܵܠܹܐ ܐܸܢܘܿܢ>
      text <ܬܗܝܼܪܹ̈ܐ܃ ܕܡܸܬܿܬܿܙܝܼܥܝܼܢ ܥܲܠ ܐܲܠܵܗܵܐ ܒܟܼܠܥܸܕܵܢ܀ ܟܠ ܐܸܡܲܬܼܝ>
    block
      text <ܗܵܟܹܝܠ ܕܲܠܒܲܪ ܡ̣ܢ ܗܵܕܹܐ ܬܸܫܟܲܚ܃ ܐܵܘ ܥܸܠܬܼܵܐ ܡ̣ܢ ܥܘܼܗܕܵܢܵܐ>
      text <ܢܘܼܟܼܪܵܝܵܐ ܫܸܩܠܲܬ̤܃ ܐܵܘ ܪܸ̈ܓܼܫܹܐ ܐܲܙܝܼܥܘ ܥܠܹܝܗ̇ ܫܓܼܘܼܫܝܵܐ܃ ܒܝܲܕܼ>
      text <ܦܸܓܼܥܹ̈ܐ ܕܨܸܒܼ̈ܘܵܬܼܵܐ܁ ܡܵܐ ܕܹܝܢ ܕܪܸ̈ܓܼܫܹܐ ܐܸܬܿܬܿܤܝܼܓܼܘ ܒܝܲܕܼ ܫܸܠܝܵܐ ܕܠܵܐ>
      text <ܫܘܵܪ̈ܵܬܼܵܐ܃ ܘܥܘܼ̈ܗܕܵܢܹܐ ܢܸܥܬ̇ܩܘܼܢ ܒܝܲܕܼ ܥܘܼܕܼܪܵܢܵܐ ܕܡ̣ܢ ܗܵܢܵܐ܃>
      text <ܗܵܝܕܹܝܢ ܬܸܚܙܸܐ ܠܲܟܼܝܵܢܵܝܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܕܡܵܢܵܐ ܐܸܢܘܿܢ܃>
      text <ܘܡܵܢܵܐ ܐܝܼܬܼܵܘܗܝ ܟܝܵܢܵܗ̇ ܕܢܲܦܫܵܐ܃ ܘܐܲܝܠܹܝܢ ܓܲܙܹ̈ܐ ܐܲܤܝܼܢܝܼܢ ܒܵܗ̇܁>
      text <ܓܲܙܹ̈ܐ ܕܹܝܢ܃ ܤܘܼ̈ܟܵܠܹܐ ܠܵܐ ܓܫܝܼ̈ܡܹܐ܃ ܕܪܵܦ̇ܬܝܼܢ ܗܸܢܘܿܢ ܡ̣ܢ>
      text <ܢܲܦܫܗܘܿܢ܃ ܕܠܵܐ ܒܛܝܼܠܘܼܬܼܵܐ ܘܥܲܡܠܵܐ ܕܲܥܠܲܝܗܘܿܢ܁ ܕܐܵܦܠܵܐ ܝܵܕܲܥ̇>
      text <ܒܲܪܢܵܫܵܐ܃ ܕܕܲܐܝܟܼ ܗܵܠܹܝܢ ܚܘܼ̈ܫܵܒܹܐ ܡܸܬܿܬܿܙܝܼܥܝܼܢ ܒܲܟܼܝܵܢܵܐ ܐ̄ܢܵܫܵܝܵܐ܃>
      text <ܘܡܲܢ̣ܘܼ ܗܘ̤ܵܐ ܠܹܗ ܡܲܠܦܵܢܵܐ܃ ܐܵܘ ܐܲܝܟܲܢ ܐܸܫܟܲܚ ܗܵܘ̇ ܡܸܕܸܡ ܕܐܵܦ>
      text <ܗܵܘ̇ ܡܵܐ ܕܝܵܕܲܥ̇ ܠܡܸܬܼܢܵܐ ܠܚܲܒܼܪܹܗ ܠܵܐ ܝܵܕܲܥ̇܃ ܘܡܲܢ̣ܘܼ ܗܘ̤ܵܐ>
      text <ܠܹܗ ܫܲܒܵܠܵܐ ܠܘܵܬܼ ܗܵܘ̇ ܕܠܵܐ ܝܑܼܠܸܦ̣ ܡ̣ܢ ܐ̄ܚܪܹܝܢ܁ ܗܵܢܵܐ ܐܝܼܬܼܵܘܗܝ>
      text <ܟܝܵܢܵܗ̇ ܕܢܲܦܫܵܐ܁ ܡܵܕܹܝܢ ܚܲܫܹ̈ܐ܃ ܬܵܘܤܲܦܬܼܵܐ ܐܸܢܘܿܢ ܕܡ̣ܢ ܥܸܠ̈ܠܵܬܼܵܐ>
      text <ܒܢܲܦܫܵܐ܁ ܡ̣ܢ ܟܝܵܢܵܗ̇ ܕܹܝܢ܃ ܠܵܐ ܐܝܿܬܹܝܗ̇ ܚܵܫܘܿܫܬܼܵܐ܀ ܐܸܡܲܬܼܝ ܕܝܹܢ>
      text <ܕܚܲܫܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ ܬܸܫܟܲܚ ܒܕܼܘܼܟ ܒܲܟܼܬܼܵܒܹ̈ܐ܃ ܠܦܘܼܬܼ>
      text <ܥܸܠ̈ܠܵܬܼܵܐ ܐܲܡܝܼܪ̈ܵܢ܁ ܠܢܲܦܫܵܐ ܡܲܢ܃ ܟܝܵܢܵܐܝܼܬܼ ܚܲܫܹ̈ܐ ܠܲܝܬܿ ܠܵܗ̇܀>
      text <ܦܝܼܠܵܤ̈ܘܿܦܹܐ ܕܹܝܢ ܕܲܠܒܲܪ܃ ܗܵܕܹܐ ܠܵܐ ܡܗܲܝܡܢܝܼܢ܁ ܘܒܹܗ ܒܲܙܢܵܐ܃>
      text <ܘܐܵܦ ܐܲܝܠܹܝܢ ܕܒܼܵܬܲܪܗܘܿܢ ܪܵܕܹܝܢ ܒܪܸܥܝܵܢܵܐ܁ ܚܢܲܢ ܕܹܝܢ ܡܗܲܝܡܢܝܼܢ>
      text <ܚ̄ܢܲܢ ܗܵܕܹܐ܃ ܕܐܲܠܵܗܵܐ ܠܨܲܠܡܹܗ ܚܵܫܘܿܫܵܐ ܠܵܐ ܥ̣ܒܲܕܼ܁ ܨܲܠܡܹܗ ܕܝܢ܃>
      text <ܠܵܐ ܗ̄ܘ̣ܵܐ ܠܦܲܓܼܪܵܐ ܐܵܡܲ݁ܪܢܵܐ܃ ܐܸܠܵܐ ܠܢܲܦܫܵܐ܃ ܗܵܝ̇ ܕܐܝܼܬܹܝܗ̇ ܠܵܐ>
    block
      text <ܡܸܬܼܚܲܙܝܵܢܝܼܬܼܵܐ܁ ܟܠ ܨܲܠܡܵܐ ܕܹܝܢ܃ ܕܡܘܼܬܼܵܐ ܕܬܲܦܢܟܼܵܐ ܡܸܬܿܬܿܨܝܼܪܵܐ>
      text <ܒܹܗ܁ ܘܨܲܠܡܵܐ ܡܸܬܼܚܲܙܝܵܢܵܐ ܠܡܸܕܸܡ ܕܠܵܐ ܡܸܬܼܚܙܸܐ܃ ܠܵܐ ܡܸܫܟܲܚ>
      text <ܨܵܐܲܪ̇ ܕܡܘܼܬܹܗ܁ ܒܲܕܓܼܘܿܢ ܡܗܲܝܡܢܝܼܢܲܢ܃ ܕܚܲܫܹ̈ܐ ܢܲܦܫܵܢܵܝܹ̈ܐ܃ ܠܲܝܬܿ>
      text <ܐܸܢܘܿܢ ܟܝܵܢܵܝܹ̈ܐ ܐܲܝܟܼ ܕܐܵܡ̇ܪܝܼܢ܁ ܐܸܢ ܕܹܝܢ ܐܝܼܬܼ ܕܡܸܬܼܚܪܸܐ ܥܲܠ ܗܵܕܹܐ܃>
      text <ܡܫܲܐܠܝܼܢܲܢ ܠܹܗ܃ ܘܢܹܐܡܲܪ ܠܲܢ܃ ܟܝܵܢܝܬܼܵܐ ܕܢܲܦܫܵܐ ܐܲܝܕܵܐ ܗ̣̄ܝ ܗܵܝ̇>
      text <ܕܲܕܼܠܵܐ ܚܲܫܹ̈ܐ ܬܸܗܘܸܐ ܟܲܕܼ ܡܲܠܝܵܐ ܢܘܼܗܪܵܐ܃ ܐܵܘ ܟܲܕܼ ܒܚܲܫܹ̈ܐ ܬܸܬܿܙܝܼܥ>
      text <ܘܬܸܗܘܸܐ ܚܲܫܝܼܟܼܵܐ ܐܸܢ ܕܹܝܢ ܗ̄ܘ̣ܵܐ ܐܸܡܲܬܼܝ ܕܲܟܼܝܵܢܵܗ̇ ܕܢܲܦܫܵܐ>
      text <ܫܦܸܐ ܗ̄ܘ̣ܵܐ܃ ܘܲܡܩܲܒܿܠܵܢܵܐ ܕܢܘܼܗܪܵܐ ܛܘܼܒܼܬܼܵܢܵܐ܃ ܘܐܸܡܲܬܼܝ ܬܘܼܒܼ>
      text <ܕܠܲܒܼܪܝܼܬܼܵܗ̇ ܩܲܕܼ̱ܡܵܝܬܼܵܐ ܬܹܐܬܸܐ ܒܵܗ̇ ܒܗܵܕܹܐ ܬܸܫܬܿܟܲܚ܁ ܡܵܐ ܕܹܝܢ>
      text <ܕܲܒܼܚܲܫܹ̈ܐ ܡܸܬܿܬܿܙܝܼܥܵܐ܃ ܠܒܲܪ ܡ̣ܢ ܟܝܵܢܵܗ̇ ܡܸܬܿܬܵܘܕܝܵܐ ܕܢܸܦܩܲܬ̤>
      text <ܡ̣ܢ ܟܠܗܘܿܢ ܒܢܲܝ̈ ܥܹܕܬܵܐ܁ ܡܵܕܹܝܢ ܚܲܫܹ̈ܐ܃ ܒܵܬܲܪܟܸܢ ܥܲܠ̣ܘ ܥܲܠ>
      text <ܟܝܵܢܵܗ̇ ܕܢܲܦܫܵܐ܁ ܘܚܲܫܹ̈ܐ ܢܲܦܫܵܢܵܝܹ̈ܐ ܟܠ ܟ̱ܠܹܗ ܕܢܸܪܢܸܐ܃ ܠܵܐ ܙܵܕܸܩ܁>
      text <ܕܐܵܦܸܢ ܢܲܦܫܵܐ ܒܗܘܿܢ ܡܸܬܿܬܿܙܝܼܥܵܐ܃ ܐܸܠܵܐ ܐܸܬܼܓܲܠܝܲܬ̤܃ ܕܲܒܼܡܸܕܸܡ>
      text <ܕܲܠܒܲܪ ܡܸܢܵܗ̇ ܗ̄ܘ̣ ܡܸܬܿܬܿܙܝܼܥܵܐ܃ ܘܠܵܘ ܒܕܼܝܼܠܵܗ̇܁ ܘܐܸܢ ܗܵܠܹܝܢ>
      text <ܡܸܛܠ ܕܲܒܼܗܘܿܢ ܡܸܬܿܬܙܝܼܥܵܐ ܒܥܸܠܲܬ̤ ܦܲܓܼܪܵܐ܃ ܟܝܵܢܵܝ̈ܬܼܵܐ ܡܸܬܼܪ̈ܲܢܝܵܢ>
      text <ܥܠܹܝܗ̇܃ ܡܵܕܹܝܢ ܐܵܦ ܟܲܦܢܵܐ ܘܨܲܗܝܵܐ ܘܫܸܢܬܼܵܐ ܕܝܼܠܵܗ̇ ܐܸܢܘܿܢ ܕܢܲܦܫܵܐ܃>
      text <ܡܸܛܠ ܕܲܒܼܗܘܿܢ ܚܵܐ̇ܫܵܐ ܘܡܸܬܿܬܿܢܝܼܚܵܐ ܥܲܡ ܦܲܓܼܪܵܐ܁ ܘܐܵܦ ܦܤܵܩܵܐ>
      text <ܕܗܲܕܵܡܹ̈ܐ ܘܐܸܫܵܬܼܵܐ ܘܟܹܐܒܹ̈ܐ ܘܟܼܘܼܪ̈ܗܵܢܹܐ ܘܫܲܪܟܵܐ܃ ܕܡܸܛܠ>
      text <ܕܲܒܼܫܵܘܬܵܦܘܼܬܼܵܐ ܕܥܲܡܵܗ̇ ܚܵܐܹ̇ܫ ܦܲܓܼܪܵܐ ܒܗܘܿܢ܃ ܘܗ̤ܝ ܥܲܡܹܗ܃>
      text <ܘܡܸܬܿܬܿܙܝܼܥܵܐ ܒܚܲܕܼܘܼܬܼܵܐ ܕܗܵܠܹܝܢ ܕܦܲܓܼܪܵܐ܃ ܘܲܡܩܲܒܿܠܵܐ ܥܵܩܬܼܵܐ>
      text <ܒܲܫܚܵܩܵܘ̈ܗܝ܁>
      text <ܟܝܵܢܵܝܬܼܵܐ ܕܢܲܦܫܵܐ܃ ܘܕܲܠܒܲܪ ܡ̣ܢ ܟܝܵܢܵܗ̇܃ ܘܕܲܠܥܸܠ ܡ̣ܢ ܟܝܵܢܵܗ̇܁>
    block
      text <ܟܝܵܢܝܵܬܐ ܕܹܝܢ ܕܝܼܠܵܗ̇ ܕܢܲܦܫܵܐ ܐܝܼܬܹܝܗ̇܃ ܤܘܼ̈ܟܵܠܹܐ ܕܒܸܪ̈ܝܵܬܼܵܐ ܟܠܗܹܝܢ܃>
      text <ܕܡܸܬܼܪ̈ܲܓܼܫܵܐ ܘܡܸܬܼܝܲܕ̈ܥܵܢ܁ ܠܥܸܠ ܡ̣ܢ ܟܝܵܢܵܗ̇ ܡܲܢ܃ ܪܵܦܘܿܬܼܘܼܬܼܵܗ̇>
      text <ܕܲܒܼܬܹܐܘܿܪܝܼܵܐ ܐܲܠܵܗܵܝܬܼܵܐ܁ ܠܒܲܪ ܡ̣ܢ ܟܝܵܢܵܗ̇ ܕܹܝܢ܃ ܡܸܬܲܬܿܙܝܼܥܵܢܘܼܬܼܵܗ̇>
      text <ܕܲܒܼܚܲܫܹ̈ܐ܁ ܗܵܐ ܘܐܵܦ ܢܲܗܝܼܪܵܐ ܕܬܹܒܹܝܠ ܥܛܝܼܦ ܙܵܟܼܘܼܬܼܵܐ ܒܵܤܝܼܠܸܣ>
      text <ܗܵܟܲܢ ܐܵܡܲ݁ܪ܃ ܕܐܸܡܼܲܬܼܝ ܕܲܒܼܛܲܟܼܤܵܐ ܕܲܟܼܝܵܬܵܗ̇ ܐܝܼܬܹܝܗ̇ ܢܲܦܫܵܐ܃ ܠܥܸܠ>
      text <ܡܸܫܬܲܟܼܚܵܐ܁ ܐܸܡܲܬܼܝ ܕܲܟܼܠܵܐ ܒܲܟܼܝܵܢܵܗ̇ ܕܹܝܢ܃ ܠܬܲܚܬܿ ܘܒܲܐܪܥܵܐ܁ ܚܲܫܹ̈ܐ>
      text <ܡܵܕܹܝܢ ܠܥܸܠ ܠܵܐ ܐܝܼܬܼ܃ ܐܲܝܟܵܐ ܕܐܵܦ ܐܲܬܼܪܵܗ̇ ܕܢܲܦܫܵܐ ܡܸܬܼܐܡܲܪ܁>
      text <ܐܸܠܵܐ ܡܵܐ ܕܡ̣ܢ ܛܲܟܼܤܹܗ ܢܵܚܹ̇ܬܼ ܟܝܵܢܵܐ ܠܬܲܝܚܬܿ܃ ܗܵܝܕܹܝܢ ܗܵܘܹ̇ܐ>
      text <ܚܵܫܘܿܫܵܐ܁ ܐܲܝܟܵܐ ܐܸܢܘܿܢ ܡܵܕܹܝܢ ܚܲܫܹ̈ܐ ܢܲܦܫܵܢܵܝܹ̈ܐ܃ ܕܗܵܐ ܐܸܬܼܓܲܠܝܲܬ̤>
      text <ܕܠܵܘ ܕܲܟܼܝܵܢܵܗ̇ ܐܸܢܘܿܢ܁ ܗܵܟܲܢ ܡܵܕܹܝܢ ܡܸܬܿܬܿܙܝܼܥܵܐ ܢܲܦܫܵܐ ܒܚܲܫܹ̈ܐ>
      text <ܥܕܸܝ̈ܠܹܐ ܕܲܒܼܦܲܓܼܪܵܐ܃ ܐܲܝܟܼ ܕܐܵܦ ܒܟܲܦܢܵܐ ܘܲܒܼܨܲܗܝܵܐ ܡܸܛܠܵܬܹܗ܁>
      text <ܐܸܠܵܐ ܡܸܛܠ ܕܥܲܠ ܗܵܠܹܝܢ ܢܵܡܘܿܤܹ̈ܐ ܠܵܐ ܤܝܼܡܝܼܢ܃ ܠܵܐ ܥܕܝܼܠܵܐ܁>
      text <ܐܲܝܟܼ ܕܐܵܦ ܒܗܘܿܢ ܒܗܵܠܹܝܢ ܕܲܬܼܚܹܝܬܼ ܡܲܪܫܘܼܬܼܵܐ ܐܸܢܘܿܢ܃ ܐܝܼܬܼ>
      text <ܐܸܡܲܬܼܝ܃ ܕܡ̣ܢ ܐܲܠܵܗܵܐ ܡܸܬܼܦܩܸܕܼ ܐ̄ܢܵܫ܁ ܘܲܚܠܵܦ ܪܸܫܝܵܢܵܐ ܘܥܸܕܼܠܵܝܵܐ܃>
      text <ܦܘܼܪܥܵܢܵܐ ܛܵܒܼܵܐ ܡܩܲܒܸܠ܁ ܐܲܝܟܼ ܗܘܿܫܵܥ ܢܒܼܝܼܵܐ ܕܐܸܫܬܵܘܬܲܦ ܒܙܘܼܘܵܓܼܵܐ>
      text <ܕܠܵܐ ܢܵܡܘܿܣ܃ ܘܐܲܝܟܼ ܐܹܠܝܼܵܐ ܕܐܸܬܼܚܲܫܲܚ ܒܩܸܛܠܵܐ ܚܠܵܦ ܛܢܵܢܹܗ>
      text <ܕܐܲܠܵܗܵܐ܃ ܘܗܵܢܘܿܢ ܕܲܒܼܦܘܼܩܕܵܢܵܐ ܕܡܘܼܫܹܐ ܕܓܲܫ̣ܘ ܒܤܲܝ̈ܦܹܐ>
      text <ܠܩܲܪ̈ܝܼܒܲܝܗܘܿܢ܁ ܐܸܠܵܐ ܐܵܡ̇ܪܝܼܢ ܬܘܼܒܼ܃ ܠܵܗ̇ ܟܝܵܢܵܐܝܼܬܼ ܘܲܠܢܲܦܫܵܐ>
      text <ܪܘܼܓܼܙܵܐ ܘܚܸܡܬܼܵܐ܃ ܤܛܲܪ ܡ̣ܢ ܗܵܠܹܝܢ ܕܲܟܼܝܵܢܹܗ ܕܦܲܓܼܪܵܐ܃ ܘܗܵܠܹܝܢ>
      text <ܐܸܢܘܿܢ ܠܲܡ ܚܲܫܹ̈ܝܗ̇܁>
      text <ܫܘܼܐܵܠܵܐ ܕܲܬܼܪܹܝܢ܁ ܘܲܚܢܲܢ ܡܫܲܐܠܝܼܢܲܢ܃ ܪܸܓܿܬܼܵܗ̇ ܕܢܲܦܫܵܐ ܐܸܡܲܬܼܝ>
      text <ܕܒܲܐܠܵܗܵܝܵܬܼܵܐ ܡܸܫܬܲܠܗܒܼܵܐ܃ ܪܸܓܬܼܵܗ̇ ܐܝܼܬܹܝܗ̇ ܕܲܟܼܝܵܢܵܗ̇܃ ܐܵܘ ܟܲܝ>
    block
      text <ܒܗܵܠܹܝܢ ܕܒܲܐܪܥܵܐ ܘܦܲܓܼܪܵܐ܁ ܘܟܲܕܼ ܚܠܵܦ ܐܲܝܠܹܝܢ ܕܡܸܬܿܛܲܢܲܢ ܟܝܵܢܵܗ̇>
      text <ܕܢܲܦܫܵܐ ܒܚܸܡܬܼܵܐ ܡܸܬܼܐܲܡܪܵܐ܃ ܐܵܘ ܚܸܡܬܼܵܐ ܟܝܵܢܵܝܬܼܵܐ܁ ܟܲܕܼ ܚܠܵܦ ܪܸܓܿܬܼܵܐ>
      text <ܕܦܲܓܼܪܵܐ ܘܲܚܤܵܡܵܐ ܘܫܘܼܒܼܚܵܐ ܘܫܲܪܟܵܐ܃ ܐܵܘ ܟܲܕܼ ܠܲܡ ܠܩܘܼܒܼܠܗܹܝܢ>
      text <ܕܗܵܠܹܝܢ܁ ܢܦܲܢܸܐ ܠܲܢ ܥܲܠ ܗܵܠܹܝܢ ܗܵܘ̇ ܡܲܢ ܕܡܸܬܼܚܪܸܐ܃ ܘܢܹܐܙܲܠ>
      text <ܘܐܵܦ ܚܢܲܢ ܒܵܬܼܪܹܗ܁ ܤܲܓܿܝܼ̈ܐܵܬܼܵܐ ܓܹܝܪ ܐܵܡܲ݁ܪ ܟܬܼܵܒܼܵܐ ܩܲܕܝܼܫܵܐ܃ ܕܲܠܦܘܼܬܼ>
      text <ܡܸܕܸܡ ܐܵܡܲ݁ܪ ܠܗܹܝܢ܁ ܘܤܵܐܹ̇ܡ ܫܡܵܗܹ̈ܐ ܫܐܝܼ̈ܠܹܐ܃ ܟܡܵܐ ܙܲܒܼ̈ܢܝܼܢ܁ ܐܲܝܠܹܝܢ>
      text <ܕܲܕܼܦܲܓܼܪܵܐ ܐܸܢܘܿܢ ܥܲܠ ܢܲܦܫܵܐ܃ ܘܗܵܠܹܝܢ ܕܢܲܦܫܵܐ ܢܵܤܹ̇ܒܼ ܟܡܵܐ>
      text <ܙܲܒܼ̈ܢܝܼܢ ܥܲܠ ܦܲܓܼܪܵܐ ܘܠܵܐ ܡܦܲܪܸܫ ܠܗܹܝܢ܃ ܐܲܝܟܼ ܕܠܵܐ ܢܹܐܪܲܟܼ>
      text <ܫܲܪܒܵܐ܁ ܤܲܟܿܘܼ̈ܠܬܼܵܢܹܐ ܕܹܝܢ܃ ܡܸܤܬܲܟܿܠܝܼܢ ܡܸܕܸܡ ܕܩܵܪܹܝܢ܁ ܗܵܢܵܘ ܕܹܝܢ܃>
      text <ܠܢܝܼܫܹܗ ܕܲܟܼܬܼܵܒܼܵܐ܁ ܐܲܝܟܼ ܗܵܠܹܝܢ ܕܐܲܠܵܗܘܼܬܹܗ ܕܡܵܪܲܢ܃ ܕܢܵܤܹ̇ܒܼ>
      text <ܥܲܠ ܐ̄ܢܵܫܘܼܬܹܗ ܡܥܲܠܝܵܐܝܼܬܼ ܘܪܵܡܵܐܝܼܬܼ܃ ܡܸܕܸܡ ܕܠܵܐ ܠܵܚܹ̇ܡ ܠܲܟܼܝܵܢܵܐ>
      text <ܐ̄ܢܵܫܵܝܵܐ܃ ܘܡܸܕܸܡ ܕܠܵܐ ܠܵܚܹ̇ܡ ܥܲܠ ܐܲܠܵܗܘܼܬܹܗ܁ ܘܤܲܓܿܝܼ̈ܐܹܐ ܕܠܵܐ>
      text <ܐܸܤܬܲܟܲܠܘ ܠܢܝܼܫܵܐ ܕܡܲܡܠܠܹܗ ܕܲܟܼܬܼܵܒܼܵܐ܃ ܗܵܪܟܵܐ ܐܸܬܿܬܿܩܸܠܘ ܬܘܼܠ̱ܬܼܵܐ>
      text <ܕܠܵܐ ܩܵܘܡܵܐ܁ ܗܵܟܲܢܵܐ ܘܗܵܠܹܝܢ ܕܥܲܠ ܢܲܦܫܵܐ ܘܦܲܓܼܪܵܐ܁ ܐܸܢܕܹܝܢ>
      text <ܡܝܲܬܿܪܘܼܬܼܵܐ ܚܘܼܠܡܵܢܵܐ ܗ̄ܘ̣ ܟܝܵܢܵܝܵܐ ܕܢܲܦܫܵܐ܃ ܚܲܫܹ̈ܐ ܕܹܝܢ ܟܙܼܪ̈ܗܵܢܹܐ>
      text <ܐܸܢܘܿܢ܃ ܕܲܡܥܵܕܹܝܢ ܥܲܠ ܟܝܵܢܵܐ ܠܡܸܥܪܲܨ ܘܲܠܡܲܦܵܩܘܼܬܹܗ ܡ̣ܢ>
      text <ܚܘܼܠܡܵܢܹܗ܃ ܝܑܼܿܕܼܝܼܥܵܐ ܕܚܘܼܠܡܵܢܵܐ܃ ܩܲܕܝܼܡ ܗ̄ܘ̣ ܒܲܟܼܝܵܢܵܐ ܠܓܸܕܼܫܹ̈ܐ>
      text <ܕܟܼܘܼܪܗܵܢܵܐ܁ ܘܐܸܢ ܗܵܕܹܐ ܗܵܟܲܢܵܐ ܗ̣̄ܝ܃ ܐܲܝܟܼ ܕܐܵܦ ܐܝܼܬܹܝܗ̇ ܘܫܲܪܝܼܪܵܐ܃>
      text <ܡܵܕܹܝܢ ܡܝܲܬܿܪܘܼܬܼܵܐ܃ ܗܘ̤ܵܬܼ ܠܵܗ̇ ܐܲܝܟܼ ܕܡ̣ܢ ܐܵܢܲܢܩܹܐ ܟܝܵܢܵܝܬܼܵܐ ܒܢܲܦܫܵܐ܃>
      text <ܘܓܸܕܫܹ̈ܐ ܠܒܲܪ ܡ̣ܢ ܟܝܵܢܵܐ܁ ܒܲܕܼܠܵܐ ܡܲܨܝܵܐ ܕܗܵܘ̇ ܡܵܐ ܕܩܲܕܝܼܩ܃>
      text <ܠܵܘ ܗܘ̤ܝܘܼ ܟܝܵܢܵܝܵܐ܁>
    block
      text <ܫܘܼܐܵܠܵܐ ܕܲܬܼܠܵܬܼܵܐ܁ ܚܲܫܹ̈ܐ ܦܲܓܼܪ̈ܵܢܵܝܹܐ ܥܲܠ ܦܲܓܼܪܵܐ ܟܝܵܢܵܐܝܼܬܼ ܤܝܼܡܝܼܢ܃>
      text <ܐܵܘ ܫܐܝܼܠܵܐܝܼܬܼ܁ ܘܢܲܫܦܵܐ܃ ܗܵܠܹܝܢ ܕܡ̣ܢ ܥܸܠܬܼܵܐ ܕܦܲܓܼܪܵܐ܃ ܫܐܝܼ̈ܠܹܐ>
      text <ܐܸܢܘܿܢ܃ ܐܵܘ ܟܝܵܢܵܝܹ̈ܐ܁ ܐܸܠܵܐ ܗܵܠܹܝܢ ܕܦܲܓܼܪܵܐ ܠܒܲܪ ܡ̣ܢ ܟܝܵܢܵܐ ܕܢܹܐܡܲܪ܃>
      text <ܠܐ ܡܸܫܟܿܚܵܐ܁ ܘܲܕܢܲܦܫܵܐ ܕܹܝܢ܃ ܡ̣ܢ ܕܐܸܬܿܝܲܕܼܥܲܬ̤ ܘܲܕܼܡ̣ܢ ܟܠ>
      text <ܡܸܬܿܬܵܘܕܝܵܐ ܕܕܲܟܼܝܘܼܬܼܵܐ ܟܝܵܢܝܬܼܵܐ ܗ̣̄ܝ ܠܵܗ̇܃ ܕܢܹܐܡܲܪ ܥܠܹܝܗ̇ ܗܵܪܟܵܐ>
      text <ܚܵܫܘܿܫܬܼܵܐ ܠܵܐ ܫܐܝܼܠܵܐܝܼܬܼ܃ ܠܵܐ ܡܲܡܪܲܚ ܐ̄ܢܵܫ܁ ܒܗܵܝ̇ ܕܟܼܘܼܪܗܵܢܵܐ܃>
      text <ܬܪܲܝܵܢܵܐ ܡܸܬܿܬܵܘܕܸܐ ܕܚܘܼܠܡܵܢܵܐ܁ ܘܗ̤ܘ ܟܲܕܼ ܗ̤ܘ ܕܢܸܗܘܸܐ ܟܝܵܢܵܐ>
      text <ܛܵܒܼܵܐ ܘܒܼܝܼܫܵܐ܃ ܠܵܐ ܡܸܫܟܚܵܐ܁ ܕܡ̣ܢ ܟܠܦܪܘܣ ܚܕܼܵܐ ܡܸܢܗܹܝܢ܃>
      text <ܩܲܕܝܼܡܵܐ ܠܲܚܒܲܪܬܼܵܗ̇܁ ܘܐܲܝܕܵܐ ܕܩܲܫܝܼܫܵܐ܃ ܗ̤ܝ ܗ̣̄ܝ ܟܝܵܢܵܝܬܼܵܐ܁ ܟܠܡܸܕܸܡ>
      text <ܕܓܸܕܫܵܐ ܗ̣̄ܘ܃ ܡܸܢܹܗ ܡ̣ܢ ܟܝܵܢܵܐ ܠܵܐ ܡܸܬܼܐܡܲܪ ܘܠܵܘ ܒܲܝܬܵܝܵܐ܃>
      text <ܐܸܠܵܐ ܡ̣ܢ ܠܒܲܪ ܥܵܪܹܨ܁ ܘܟܼܠ ܓܸܕܼܫܵܐ ܘܥܵܪܨܘܼܬܼܵܐ܃ ܫܘܼܢܵܝܵܐ ܐܸܡܲܬܼܝ>
      text <ܕܗ̤ܘ ܢܲܩܝܼܦ ܠܹܗ ܘܫܘܼܚܠܵܦܵܐ܁ ܟܝܵܢܵܐ ܕܹܝܢ ܠܵܐ ܡܸܫܬܲܚܠܲܦ܃>
      text <ܘܠܵܐ ܡܫܲܢܸܐ܁ ܟܠ ܚܲܫܹ̈ܐ ܕܐܝܼܬܼ܃ ܠܥܘܼܕܼܪܵܢܵܐ ܝܑܼܗܝܼܒܼܝܼܢ ܕܟܼܠ ܚܲܕܼ>
      text <ܚܲܕܼ ܡ̣ܢ ܟܝܵܢܹ̈ܐ܃ ܐܲܝܠܹܝܢ ܕܲܟܼܝܵܢܵܐܝܼܬܼ ܐܝܼܬܲܝܗܘܿܢ ܠܗܘܿܢ܃ ܘܐܲܝܟܼ>
      text <ܕܲܠܬܲܪܒܿܝܼܬܼܗܘܿܢ ܐܸܬܼܝܼܗܸܒܼܘ ܡ̣ܢ ܐܲܠܵܗܵܐ܁ ܚܲܫܹ̈ܐ ܦܲܓܼܪ̈ܵܢܵܝܹܐ܃ ܠܥܘܼܕܼܪܵܢܵܐ>
      text <ܘܬܲܪܒܿܝܼܬܼܵܐ ܕܦܲܓܼܪܵܐ ܐܸܬܿܬܿܤܝܼܡܘ ܒܹܗ ܡ̣ܢ ܐܲܠܵܗܵܐ܁ ܘܚܲܫܹ̈ܐ ܕܢܲܦܫܵܐ܃>
      text <ܗܵܢܵܘ ܕܹܝܢ ܚܲܝ̈ܠܹܐ ܢܲܦܫܵܢܵܝܹ̈ܐ ܠܬܲܪܒܿܝܼܬܼܵܐ ܘܥܘܼܕܼܪܵܢܵܐ ܕܢܲܦܫܵܐ܁ ܘܐܸܡ݂ܲܬܼܝ>
      text <ܕܦܲܓܼܪܵܐ ܡܸܬܼܥܨܸܐ ܠܡܸܦܲܩ ܡ̣ܢ ܚܵܫܘܿܫܘܼܬܹܗ܃ ܒܚܘܼܤܟܵܢܵܐ>
      text <ܕܡܸܢܗܘܿܢ ܘܲܠܡܸܩܲܦ ܠܲܕܼܢܲܦܫܵܐ܃ ܡܸܤܬܲܓܲܦ܁ ܘܐܸܦܲܬܼܝ ܕܢܲܦܫܵܐ>
      text <ܡܲܪܦܝܵܐ ܗܵܠܹܝܢ ܕܝܼܠܵܗ̇ ܘܢܵܩ̇ܦܵܐ ܠܲܕܼܦܲܓܼܪܵܐ܃ ܡܸܤܬܲܓܿܦܵܐ܁ ܡܸܛܠ>
      text <ܕܐܲܝܟܼ ܡܸܠܲܬܼ ܫܠܝܼܚܵܐ܃ ܪܘܼܚܵܐ ܪܵܓܵܐ ܡܸܕܸܡ ܕܢܵܟܹ̇ܐ ܠܦܲܓܼܪܵܐ܃>
    block
      text <ܘܦܲܓܼܪܵܐ ܪܵܐܹܓܼ ܡܸܕܸܢ ܕܢܵܟܹ̇ܐ ܠܪܘܼܚܵܐ܁ ܘܲܬܼܪ̈ܲܝܗܘܿܢ܃ ܤܲܩܘܼ̈ܒܼܠܹܐ>
      text <ܐܸܢܘܿܢ ܚܲܕܼ ܕܚܲܕܼ ܒܲܟܼܝܵܢܵܝܘܼܬܼܗܘܿܢ܁ ܡܵܕܹܝܢ܃ ܠܵܐ ܐ̄ܢܵܫ ܢܓܲܕܸܦ ܥܲܠ>
      text <ܐܲܠܵܗܵܐ܃ ܕܚܲܫܹ̈ܐ ܘܲܚܛܝܼܬܼܵܐ ܗ̤ܘ ܤܵܡ̣ ܒܲܟܼܝܵܢܲܢ܁ ܕܗ̤ܘ ܠܲܟܼܝܵܢܹ̈ܐ ܟܠ>
      text <ܚܲܕܼ ܚܲܕܼ ܡܸܢܗܘܿܢ ܕܬܲܩܸܢ܃ ܡܸܕܸܡ ܕܲܡܪܲܒܸܿܐ ܠܹܗ ܒܹܗ ܤܵܡ̣܁>
      text <ܘܐܸܡ݂ܲܬܼܝ ܕܡܸܬܼܐܵܘܸܐ ܚܲܕܼ ܠܚܲܒܼܪܹܗ܃ ܠܵܘ ܒܕܝܼܠܹܗ ܡܸܫܬܿܟܲܚ܃ ܐܸܠܵܐ>
      text <ܒܲܕܼܠܵܐ ܕܝܼܠܹܗ܁ ܘܐܸܢ ܗܵܠܿܝܬ ܚܲܫܹ̈ܐ ܟܝܵܢܵܐܝܼܬܼ ܕܢܲܦܫܵܐ ܐܸܢܘܿܢ܃>
      text <ܡܸܛܠܡܵܢܵܐ ܡܸܤܬܲܓܦܵܐ ܐܸܡܼܬܲܝ ܕܡܸܬܼܚܲܫܚܵܐ ܒܗܘܿܢ܁ ܕܝܼ̈ܠܵܝܵܬܼܵܐ ܕܹܝܢ>
      text <ܕܝܼܠܹܗ ܕܲܟܼܝܵܢܵܐ܃ ܠܲܟܼܝܵܢܵܐ ܠܵܐ ܡܤܲܓ̈ܦܵܢ܁ ܘܲܠܡܵܢܵܐ ܫܘܼܡܠܵܝܗܘܿܢ>
      text <ܕܚܲܫܹ̈ܐ ܦܲܓܼܪ̈ܵܢܵܝܹܐ ܬܲܪܒܿܝܼܬܼܵܐ ܐܝܼܬܼܵܘܗܝ ܘܚܘܼܝܵܠܵܐ ܠܦܲܓܼܪܵܐ܁ ܘܲܕܼܗܵܠܹܝܢ>
      text <ܕܢܲܦܫܵܐ ܡܤܲܓܿܦܝܼܢ ܠܢܲܦܫܵܐ܃ ܐܸܢ ܕܝܼܠܵܗ̇ ܐܸܢܘܿܢ܁ ܘܲܠܡܵܢܵܐ>
      text <ܡܝܲܬܿܪܘܼܬܼܵܐ ܠܦܲܓܼܪܵܐ ܡܫܲܢܩܵܐ܃ ܠܢܲܦܫܵܐ ܕܹܝܢ ܡܦܲܛܡܵܐ܁ ܚ̣ܙܲܝܬܿ>
      text <ܡܸܕܸܡ ܕܲܠܒܲܪ ܡ̣ܢ ܟܝܵܡܵܐ܃ ܐܲܝܟܲܢ ܡܤܲܓܸܦ ܠܟܼܠ ܚܲܕܼ ܡ̣ܢ ܟܝܵܢܹ̈ܐ>
      text <ܗܵܠܹܝܢ܁ ܟܠ ܚܲܕܼ ܡ̣ܢ ܟܝܵܢܹ̈ܐ ܓܹܝܪ ܟܲܕܼ ܩܵܪܹܒܼ ܠܕܼܝܼܠܹܗ܃ ܪܵܘܹ̇ܙ܁>
      text <ܝܨܵܒܹ̇ܐ ܐܲܢ̄ܬܿ ܠܡܸܕܲܥ ܕܐܲܝܠܹܝܢ ܐܸܢܹܝܢ ܕܝܼ̈ܠܵܝܵܬܼܵܐ ܕܟܼܠܚܲܕܼ ܡ̣ܢ ܟܝܵܢܹ̈ܐ>
      text <ܗܵܠܹܝܢ܃ ܚܙܝܼ ܟܠܚܲܕܼ ܡܸܢܗܘܿܢ ܕܒܐܝܼܕܵܐ ܕܡܸܬܼܥܲܕܲܪ ܒܵܗ̇ ܒܲܚܫܲܚܬܼܗܹܝܢ܃>
      text <ܕܝܼܠܹܗ ܐܝܼܬܲܝܗܹܝܢ܁ ܘܒܲܐܝܠܹܝܢ ܕܡܸܫܬܲܢܲܩ܃ ܪܲܥ ܕܒܲܕܠܵܐ ܕܝܼܠܹܗ>
      text <ܡܡܲܨܲܥ܁ ܗܵܢܵܘ ܤܵܟܼܵܐ܁ ܐܸܢ ܐܸܬܼܚܲܕܼܥܲܬ̤ ܡܸܟܹܝܠ܃ ܕܚܲܫܹ̈ܐ ܕܟܼܠܚܲܕܼ>
      text <ܡ̣ܢ ܗܵܠܹܝܢ ܟܝܵܢܹ̈ܐ ܤܲܩܘܼ̈ܒܼܠܹܗ ܐܸܢܘܿܢ ܚܲܕܼ ܕܚܲܕܼ܃ ܡܵܕܹܝܢ ܟܠܡܸܕܸܡ>
      text <ܕܲܠܦܲܓܼܪܵܐ ܡܥܲܕܲܪ ܘܲܡܢܝܼܚ܃ ܟܲܕܼ ܡܸܬܼܚܲܫܚܵܐ ܒܹܗ ܢܲܦܫܵܐ܃ ܠܵܘ>
      text <ܕܲܕܼܝܵܢܵܗ̇ ܕܝܼܠܵܗ̇ ܢܸܬܼܚܫܸܒܼ܁ ܡܸܛܠ ܕܗܵܠܹܝܢ ܕܲܟܼܝܵܢܵܗ̇ ܕܢܲܦܫܵܐ܃ ܡܵܘܬܵܐ>
      text <ܐܸܢܘܿܢ ܠܹܗ ܠܦܲܓܼܪܵܐ܁ ܐܸܠܵܐ ܕܲܥܠܹܝܗ̇ ܤܝܼܡܝܼܢ܃ ܫܐܝܼܠܵܐܝܼܬܼ܁ ܡܸܛܠ>
    block
      text <ܟܪܝܼܗܘܼܬܹܗ ܕܹܝܢ ܕܒܸܤܪܵܐ܃ ܕܬܸܬܼܚܲܪܲܪ ܡܸܢܗܘܿܢ ܠܲܓܼܡܵܪ ܠܵܐ>
      text <ܡܲܨܝܵܐ ܟܡܵܐ ܕܲܠܒܼܝܼܫܵܐ ܠܹܗ܁ ܕܲܡܫܵܘܬܲܦ ܗ̄ܘ̣ ܟܝܵܢܵܗ̇ ܒܐܘܼܠܨܵܢܵܘ̈ܗܝ>
      text <ܡܸܛܠ ܡܚܲܝܕܼܘܼܬܼܵܐ ܕܙܵܘ̈ܥܹܝܗ̇܃ ܕܲܥܙܝܼܠܝܼܢ ܒܪܸ̈ܓܼܫܵܘܗܝ ܒܸܤܪ̈ܵܢܵܝܹܐ>
      text <ܒܚܸܟܼܡܬܼܵܐ ܗܵܝ̇ ܕܠܵܐ ܡܸܬܼܥܲܩܒܼܵܐ܁ ܒܪܲܡ ܕܹܝܢ ܘܐܵܦܸܢ ܗܵܟܲܢ ܚܠܝܼܛܵܐܝܼܬܼ܃>
      text <ܦܪܝܼܫܝܼܢ ܙܵܘ̈ܥܹܐ ܡ̣ܢ ܙܵܘ̈ܥܹܐ܃ ܘܨܸܒܼܝܵܢܵܐ ܡ̣ܢ ܨܸܒܼܝܵܢܵܐ܁ ܗܵܢܵܘ ܕܹܝܢ܃>
      text <ܕܒܸܤܪܵܐ ܡ̣ܢ ܪܘܼܚܵܐ܁ ܘܠܲܓܼܡܵܪ ܟܝܵܢܵܐ ܠܵܐ ܡܸܬܼܒܲܠܲܒܲܠ܃ ܘܥܲܠ>
      text <ܕܝܼܠܹܗ ܠܵܐ ܟܵܐܹ̇ܡ܁ ܐܸܠܵܐ ܟܠܚܲܕܼ ܡܸܢܗܘܿܢ ܘܐܵܦܸܢ ܤܲܓܝܼ ܠܫܲܘܝܘܼܬܼܵܐ>
      text <ܢܲܝܬܸܐ ܐܸܢܘܿܢ ܐ̄ܢܵܫ ܒܲܚܛܝܼܬܼܵܐ ܐܵܘ ܒܲܡܝܲܬܿܪܘܼܬܼܵܐ܃ ܒܲܙܒܲܢ ܟܠܚܲܕܼ>
      text <ܡܸܢܗܘܿܢ܃ ܨܸܒܼܝܵܢܹܗ ܡܙܝܼܥ܃ ܘܲܒܼܕܼܝܼܠܹܗ ܪܵܦܹ̇ܬܼ܁ ܐܸܡܲܬܼܝ ܕܹܝܢ ܕܒܲܡܢܵܬܼܵܐ>
      text <ܬܸܬܼܥܲܠܸܐ ܗ̤ܝ ܡܲܪܢܝܼܬܼܵܐ ܕܦܲܓܼܪܵܐ܃ ܗܵܝܕܹܝܢ ܟ̱ܠܵܗ̇ ܒܟܠܵܗ̇ ܒܪܘܼܚ>
      text <ܢܵܒܼܗ̇ܝܼܢ ܙܵܘ̈ܥܹܝܗ̇܃ ܘܲܒܼܠܸܒܵܗ̇ ܕܲܫܡܲܝܵܐ ܤܵܚܹ̇ܝܢ ܒܨܸܒܼ̈ܘܵܬܼܵܐ ܠܵܐ>
      text <ܡܸܬܿܕܲܪ̈ܟܵܢܝܵܬܼܵܐ܁ ܡ̣ܢ ܕܢܸܥܗܲܕܼ ܕܹܝܢ ܦܲܓܼܪܵܐ ܕܝܼܠܹܗ ܠܵܐ ܦܵܐܹ̇ܫ܁ ܘܐܵܦܸܢ>
      text <ܗܵܟܲܢ܃ ܐܲܝܟܼ ܕܐܵܦܠܵܐ ܟܲܕܼ ܒܲܚܛܝܼܬܼܵܐ ܐܝܼܬܲܝܗܘܿܢ܃ ܫܲܦܝܼܪܵܬܼܵܐ ܕܢܲܦܫܵܐ>
      text <ܡܸܫ̈ܬܲܠܝܵܢ܃ ܡ̣ܢ ܪܵܦܘܿܬܼܘܼܬܼܵܐ ܕܲܒܼܡܲܕܿܥܵܐ܁>
      text <ܕܡܵܢܵܐ ܐܝܼܬܹܝܗ̇ ܕܲܟܼܝܘܼܬܼ ܪܸܥܝܵܢܵܐ܁ ܕܟܸܐ ܪܸܥܝܵܢܵܐ ܐܝܼܬܼܵܘܗܝ܃>
      text <ܠܵܘ ܐܲܝܢܵܐ ܕܠܵܐ ܝܵܕܲܥ̇ ܒܝܼ̈ܫܵܬܼܵܐ܁ ܘܐܸܢ ܠܵܐ܃ ܒܥܝܼܪܵܐ ܐܝܼܬܼܵܘܗܝ܁ ܐܵܦܠܵܐ>
      text <ܠܐܲܝܠܹܝܢ ܕܤܵܡ̣ ܐܸܢܘܿܢ ܟܝܵܢܵܐ ܒܲܡܫܘܼܚܬܼܵܐ ܕܫܲܒܼܪܘܼܬܼܵܐ܃ ܩܵܪܹܝܢܲܢ ܕܲܟܼܝܲܝ̈>
      text <ܪܸܥܝܵܢܵܐ܁ ܘܐܸܢ ܠܵܐ܃ ܐܵܦܠܵܐ ܛܲܟܼܤܵܐ ܕܲܒܼܪ̈ܲܝܵܐ ܬܵܒܼܥ̇ܝܼܢܲܢ ܡ̣ܢ ܒܢܲܝ̈ܢܵܫܵܐ܁>
      text <ܐܸܠܵܐ ܐܝܼܬܹܝܗ̇ ܕܲܟܼܝܘܼܬܼܵܐ ܕܪܸܥܝܵܢܵܐ܃ ܫܲܒܼܝܘܼܬܼܵܐ ܕܒܲܐ̈ܠܵܗܵܝܵܬܼܵܐ܃ ܕܗܵܘ̇ܝܵܐ>
      text <ܒܵܬܲܪ ܡܝܲܬܿܪ̈ܵܬܼܵܐ ܤܲܓܿܝܼ̈ܐܵܬܼܵܐ ܕܐܸܬܼܦܠܲܚ܀ ܐܵܦܠܵܐ ܠܗܵܢܵܐ ܡܲܡܪܚܝܼܢܲܢ>
      text <ܕܢܹܐܡܲܪ܃ ܕܲܕܼܠܵܐ ܢܸܤܝܵܢܵܐ ܕܚܘܼ̈ܫܵܒܹܐ ܕܕܲܠܩܘܼܒܼܠܵܐ ܩܢܸܐ ܠܵܗ̇ ܠܗܵܕܹܐ܁>
      text <ܘܐܸܢ ܠܵܐ܃ ܐܵܦܠܵܐ ܦܲܓܼܪܵܐ ܠܒܼܝܼܫ܁ ܚܢܲܢ ܕܹܝܢ ܤܲܩܘܼ̈ܒܼܠܵܝܵܬܼܵܐ ܡ̣ܢ>
    block
      text <ܟܝܵܢܵܐ܃ ܩܕܼܵܡ ܥܵܠܡܵܐ ܕܲܥܬܼܝܼܕܼ܃ ܠܵܐ ܡܪܝܼܡܝܼܢܲܢ܁ ܢܸܤܝܘܿܢܵܐ>
      text <ܕܚܘܼ̈ܫܵܒܹܐ܃ ܠܵܘ ܠܗܵܝ̇ ܕܲܠܗܘܿܢ ܐ̄ܢܵܫ ܢܸܫܠܲܡ ܐܵܡܲܪ̇ܢܵܐ܃ ܐܸܠܵܐ>
      text <ܠܫܘܼܪܵܝ ܐܵܓܼܘܿܢܵܐ ܕܚܲܘܼ̈ܫܵܒܹܐ ܕܡܸܬܿܬܿܙܝܼܥ ܒܪܸܥܝܵܢܵܐ܃ ܡ̣ܢ ܪܒܼܝܼܥܵܝܘܼܬܼ>
      text <ܥܸܠ̈ܠܵܬܼܵܐ ܓܸܢ̈ܤܵܢܵܝܵܬܼܵܐ܃ ܕܤܝܼ̈ܡܵܢ ܠܡܸܬܿܬܿܙܝܼܥܵܢܘܼܬܼܵܐ ܕܟܼܠܗܘܿܢ ܐܵܕܫܲܝ̈>
      text <ܚܲܫܹ̈ܐ܁ ܐܲܝܟܼ ܕܠܵܐ ܢܸܫܬܿܟܲܚ ܒܗܵܠܹܝܢ ܚܲܝܹ̈ܐ ܐ̄ܢܵܫ܃ ܕܢܸܗܘܸܐ ܡܪܲܝܲܡ>
      text <ܡ̣ܢ ܥܘܼܗ̈ܕܵܢܹܐ ܕܲܬܼܝܵܢ܁ ܢܸܗܘܸܐ ܕܗܵܢܘܿܢ ܪܹ̈ܫܲܝ ܐܵܓܼܘܿܢܹ̈ܐ܃ ܐܵܦܸܢ ܐܲܝܟܼ>
      text <ܦܵܘܠܘܿܣ ܢܸܬܼܪܲܥܸܐ ܕܲܓܼܡܝܼܪ܁ ܐܸܠܵܐ ܟܲܕܼ ܦܲܓܼܪܵܐ ܒܝܲܕܼ ܙܵܘܥܵܘ̈ܗܝ>
      text <ܐܲܝܟܼ ܛܲܟܼܤܵܐ ܟܝܵܢܝܵܐ܃ ܘܥܵܠܡܵܐ ܒܝܲܕܼ ܟܝܵܢܵܘ̈ܗܝ ܒܬܸܫܡܸܫܬܼܵܐ ܕܪܸ̈ܓܼܫܹܐ܃>
      text <ܘܢܲܦܫܵܐ ܒܝܲܕܼ ܚܘܼ̈ܫܵܒܹܐ ܘܥܘܼ̈ܗܕܵܢܹܐ ܘܚܲܝ̈ܠܹܐ ܕܡܸܨܛܲܠܝܵܢܘܼܬܼܵܐ܃>
      text <ܘܫܹܐܕܹ̈ܐ ܒܝܲܕܼ ܡܙܝܼܥܵܢ̈ܘܵܬܼܵܐ ܕܐܲܝܠܹܝܢ ܕܐܸܬܼܐܡܲܪ܃ ܒܝܲܕܼ ܗܵܠܹܝܢ ܐܲܪܒܲܥ>
      text <ܠܸܙܬܼܵܐ ܕܚܲܫܹ̈ܐ ܠܘܵܬܹܗ ܡܢܲܗܝܵܐ܃ ܗ̤ܘ ܟܲܕܼ ܩܲܠܝܼܠ ܡܫܲܓܸܫ܃>
      text <ܡܸܬܼܚܲܛܲܦ ܠܘܵܬܼ ܨܸܒܼ̈ܘܵܬܼܵܐ ܡܝܲܬܿܪ̈ܵܬܼܵܐ ܡܝܲܬܿܪ̈ܵܬܼܵܐ ܕܲܒܼܤܘܼ̈ܟܵܠܹܐ ܡܸܬܼܚܲܙ̈ܝܵܢ܁>
      text <ܐܸܢ>
      text <ܩܕܼܵܡ ܒܘܼܛܵܠܹܗ ܕܥܵܠܡܵܐ܃ ܐܵܘ ܒܝܲܕܼ ܫܘܼܢܵܝܵܐ ܕܲܒܼܡܵܘܬܵܐ܃ ܡܲܨܝܵܐ>
      text <ܕܬܸܒܼܛܲܠ ܚܕܼܵܐ ܡ̣ܢ ܗܵܠܹܝܢ ܐܲܪܒܲܥ܃ ܕܘܼܢ ܐܲܢ̄ܬܿ܁ ܐܵܘ ܐܸܢ ܦܲܓܼܪܵܐ>
      text <ܡܸܬܼܥܲܠܸܐ ܡ̣ܢ ܤܘܼܢܩܵܢܵܘ̈ܗܝ ܠܲܓܼܡܵܪ܃ ܕܠܵܐ ܥܵܨܹ̇ܐ ܠܹܗ ܟܝܵܢܵܐ܃>
      text <ܠܘܵܬܼ ܒܥܵܬܼܵܐ ܕܲܚܕܼܵܐ ܡ̣ܢ ܕܲܬܼܢܵܢ܁ ܐܸܢ ܕܹܝܢ ܕܢܸܬܼܪܲܥܸܐ ܫܟܼܝܼܪܵܐ>
      text <ܟܡܵܐ ܕܗܵܠܹܝܢ ܩܵܝ̈ܡܵܢ܃ ܐܵܢܲܢܩܹܐ ܕܐܵܦ ܚܲܫܹ̈ܐ ܡܸܬܿܬܿܙܝܼܥܝܼܢ ܒܟܼܠܗܘܿܢ>
      text <ܠܒܼܝܼ̈ܫܲܝ ܦܲܓܼܪܵܐ܃ ܘܥܲܠ ܙܗܝܼܪܘܼܬܼܵܐ܃ ܠܟܼܠ ܐܵܠܨܵܐ܁ ܚܲܫܹ̈ܐ ܕܹܝܢ ܠܵܘ>
      text <ܚܲܕܼ ܘܲܬܼܪܹܝܢ ܐܵܡܲ݁ܪܢܵܐ܃ ܐܸܠܵܐ ܠܟܼܠܗܘܿܢ ܦܘܼܪ̈ܫܵܢܹܐ ܕܚܲܫܹ̈ܐ܃ ܐܲܝܟܼ>
      text <ܠܒܼܝܼ̈ܫܲܝ ܒܸܤܪܵܐ܁ ܒܪܲܡ܃ ܐܸܠܵܐ ܐܸܢ ܕܡܲܡܪܲܚ ܐ̄ܢܵܫ܃ ܕܲܡܚܝܼܠܘܼܬܼ>
    block
      text <ܙܵܘ̈ܥܹܐ ܘܲܒܼܨܝܼܪܘܼܬܼ ܐܵܓܼܘܿܢܹ̈ܐ܃ ܢܹܐܡܲܪ ܗܵܘ̇ ܡ̇ܢ ܕܗ̤ܘ܃ ܕܠܵܘ ܥܲܠ>
      text <ܥܲܡ̈ܠܹܐ ܤܢܝܼܩܝܼܢ܃ ܘܥܲܠ ܙܗܝܼܪܘܼܬܼܵܐ ܤܲܓܿܝܼܐܬܼܵܐ܁>
      text <ܕܡ̇ܢ ܦܘܼܪܫܵܢܵܐ ܒܹܝܬܼ ܕܲܟܼܝܘܼܬܼ ܪܸܥܝܵܢܵܐ ܠܕܲܟܼܝܘܼܬܼ ܠܸܒܵܐ܁ ܐ̄ܚܪܹܬܼܵܐ>
      text <ܗ̣̄ܝ ܕܲܟܼܝܘܼܬܼܵܐ ܕܪܸܥܝܵܢܵܐ܃ ܘܲܐ̄ܚܪܹܬܼܵܐ ܕܲܟܼܝܼܘܼܬܼ ܠܸܒܵܐ܁ ܐܲܝܟܲܢܵܐ ܕܐܝܼܬܼ>
      text <ܦܘܼܪܫܵܢܵܐ ܒܹܝܬܼ ܗܲܕܵܡܵܐ ܡ̣ܢ ܟ̱ܠܹܗ ܦܲܓܼܪܵܐ܃ ܠܦܲܓܼܪܵܐ ܟ̱ܠܹܗ܁ ܪܸܥܝܵܢܵܐ>
      text <ܕܹܝܢ܃ ܚܲܕܼ ܡ̣ܢ ܪܸ̈ܓܼܫܹܐ ܐܝܼܬܼܵܘܗܝ ܕܢܲܦܫܵܐ܁ ܠܸܒܵܐ ܕܹܝܢ܃ ܗ̤ܘܝܘܼ>
      text <ܐܲܚܝܼܕܼܾ ܪܸ̈ܓܼܫܹܐ ܓܵܘܵܝܹ̈ܐ܁ ܗܵܢܵܘ ܕܹܝܢ܃ ܪܓܸܫ ܪܸ̈ܓܼܫܝܼܢ܁ ܕܐܝܼܬܼܵܘܗܝ܃>
      text <ܥܸܩܵܪܵܐ܁ ܘܐܸܢ ܥܸܩܵܪܵܐ ܩܲܕܝܼܫܘܼ܃ ܐܵܦ ܤܵܘ̈ܟܹܐ ܟܠܗܘܿܢ܁ ܠܵܘ ܕܹܝܢ>
      text <ܗܵܟܲܢܵܐ ܘܐܵܦ ܒܲܚܕܼܵܐ ܡ̣ܢ ܤܵܘ̈ܟܹܐ ܟܲܕܼ ܡܸܬܼܩܲܕܿܫܵܐ܁ ܪܸܥܝܵܢܵܐ ܕܹܝܢ>
      text <ܒܥܸܢܝܵܢܵܐ ܙܥܘܿܪܵܐ ܕܲܟܼܬܼܵܒܹ̈ܐ ܘܩܲܠܝܼܠ ܥܲܡܠܵܐ ܕܨܵܘܡܵܐ ܘܫܸܠܝܵܐ܃>
      text <ܛܵܥܹ̇ܐ ܗܸܪܓܹܗ ܩܲܕܼܡܵܝܵܐ ܡܡܸܨܛܲܠܲܠ܃ ܟܲܕܼ ܢܸܬܼܚܤܸܟܼ ܡ̣ܢ ܥܸܢܝܵܢܹ̈ܐ>
      text <ܢܘܼܟܼܪ̈ܵܝܹܐ܁ ܒܪܲܡ ܕܹܝܢ܃ ܐܵܦ ܕܠܝܼܠܵܐܝܼܬܼ ܡܸܨܛܲܐܸܐ܁ ܠܸܒܵܐ ܕܹܝܢ>
      text <ܒܐܘܼ̈ܠܨܵܢܹܐ ܪܵܘܪ̈ܒܹܐ܃ ܘܲܒܼܓܼܘܼܠܙܵܢܵܐ ܕܡ̣ܢ ܟ̱ܠܹܗ ܚܘܼܠܛܵܢ ܥܵܠܡܵܐ܃>
      text <ܥܲܡ ܡܝܼܬܼܘܼܬܼܵܐ ܓܡܝܼܪܬܵܐ ܕܡ̣ܢ ܟܠ܃ ܡܸܬܿܕܲܟܸܐ܁ ܘܡܵܐ ܕܐܸܬܿܕܲܟܿܝܼ܃>
      text <ܡ̣ܢ ܦܸܓܼܥܹ̈ܐ ܕܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ܃ ܠܵܐ ܡܸܨܛܲܐܝܵܐ ܕܲܟܼܝܘܼܬܹܗ܁ ܗܵܢܵܘ>
      text <ܕܹܝܢ܃ ܐܵܦܠܵܐ ܡ̣ܢ ܩܪ̈ܵܒܹܐ ܚܲܤܝܼ̈ܢܹܐ ܕܵܚ̇ܠܵܐ܁ ܩܢܵܬ̤ ܠܵܗ̇ ܓܹܝܪ>
      text <ܐܸܤܛܘܼܡܟܵܐ ܚܠܝܼܡܵܐ܃ ܕܲܦܫܝܼܩܵܐܝܼܬܼ ܡܦܲܫܲܪ ܟܠ ܡܹܐܟܼ̈ܠܵܢ܃ ܕܠܲܐ̄ܚܪ̈ܵܢܹܐ>
      text <ܥܲܤ̈ܩܵܢ ܠܡܲܪ̈ܥܲܝ ܒܬܹܐܪ̈ܵܬܼܗܘܿܢ܁ ܐܲܡܝܼܪ ܓܹܝܪ ܠܲܒܼܢܲܝ̈ ܐܵܤܵܘ̈ܵܬܼܵܐ>
      text <ܕܟܼܠ ܤܲܝܒܵܪܬܵܐ ܕܒܸܤܪܵܐ ܕܥܲܤܩܵܐ ܠܲܦܫܵܪܵܐ܃ ܚܲܝܠܵܐ ܝܲܬܝܼܪܵܐ>
      text <ܝܵܗ̇ܒܵܐ ܒܦܲܓܼܪܵܐ ܚܠܝܼܡܵܐ܃ ܟܲܕܼ ܡܸܬܼܢܲܤܒܵܐ ܠܓܼܵܘ ܐܸܤܛܘܼܡܟܵܐ>
      text <ܚܲܝܠܬܼܵܢܵܐ܁ ܗܵܟܲܢܵܐ ܕܹܝܢ ܘܟܼܠ ܕܘܼܟܵܝܵܐ ܕܲܦܫܝܼܩܵܐܝܼܬܼ ܗܵܘܹ̇ܐ ܘܲܒܼܙܲܒܼܢܵܐ>
    block
      text <ܙܥܘܿܪܵܐ ܘܥܲܡ̈ܠܹܐ ܩܲܠܝܼ̈ܠܹܐ܃ ܐܵܦ ܦܫܝܼܩܵܐܝܼܬܼ ܡܸܬܿܛܲܡܲܐ܁ ܕܲܟܼܝܘܼܬܼܵܐ>
      text <ܕܹܝܢ ܕܒܼܐܘܼ̈ܠܨܵܢܹܐ ܪܵܘܪ̈ܒܹܐ ܘܲܒܼܢܘܼܓܼܪܵܐ ܡܸܬܼܩܲܢܝܵܐ܃ ܘܒܲܡܢܵܬܼ ܡܢܵܘ̈ܵܬܼܵܐ>
      text <ܕܢܲܦܫܵܐ܃ ܡ̣ܢ ܦܸܓܼܥܹ̈ܐ ܒܨܝܼܪܹ̈ܐ ܕܨܸܒܼ̈ܘܵܬܼܵܐ ܠܵܐ ܩܵܢ̇ܛܵܐ܀ ܪܸ̈ܓܼܫܹܐ>
      text <ܟܢܝܼ̈ܟܹܐ܃ ܫܲܝܢܵܐ ܡܵܘܠܕܼܝܼܢ ܒܢܲܦܫܵܐ܁ ܒܲܕܼܠܵܐ ܫܵܒܼܩ̇ܝܼܢ ܕܬܸܤܲܒܼ ܢܸܤܝܵܢܵܐ>
      text <ܕܬܲܟܼܬܘܼܫܵܐ܁ ܡ̣ܢ ܕܹܝܢ ܕܠܵܐ ܬܸܤܲܒܼ ܪܓܸܫܬܼܵܐ ܕܡܸܕܸܡ܃ ܙܵܟܼܙܼܬܼܵܐ ܗ̣̄ܝ>
      text <ܕܠܵܐ ܐܵܓܼܘܿܢܵܐ܁ ܗܵܝ̇ ܕܹܝܢ ܕܬܲܗܡܸܐ ܒܗܵܕܹܐ ܕܲܬܼܚܲܡܤܸܢ ܕܠܵܐ ܬܸܕܲܥ܃>
      text <ܘܒܼܵܬܲܪ ܕܥܸܠܲܬ̤ ܪܓܸܫܬܼܵܐ ܬܸܬܼܟܲܬܲܫ ܠܡܸܗܘܵܐ ܠܒܲܪ ܡܸܢܵܗ̇܃>
      text <ܡܵܘܒܿܕܼܵܐ ܠܩܲܕܼܡܵܝ̈ܵܬܼܵܐ܁ ܗܵܠܹܝܢ ܕܐܲܝܬܲܝܗܹܝܢ܃ ܫܲܦܝܘܼܬܼܵܐ ܘܬܲܡܝܼܡܘܼܬܼܵܐ>
      text <ܕܡ̣ܢ ܟܝܵܢܵܐ܁ ܤܘܿܓܹܐܗܘܿܢ ܓܹܝܪ ܕܲܒܼܢܲܝ̈ܢܵܫܵܐ܃ ܐܵܘ ܛܵܟܼ ܕܹܝܢ ܘܟܼܠܹܗ>
      text <ܥܵܠܡܵܐ܃ ܒܢܝܼܫܵܐ ܗܵܢܵܐ ܢܵܦ̇ܩܝܼܢ ܡ̣ܢ ܐܲܬܼܪܵܐ ܗܵܘ̇܁ ܚܲܕܼ ܡ̣ܢ ܤܲܓܿܝܼ̈ܐܹܐ>
      text <ܡܸܫܬܿܟܲܚ܃ ܕܲܥܛܲܦ̣ ܬܘܼܒܼ ܠܕܼܘܼܟܿܬܹܗ ܒܐܸܤܟܹܡܵܐ ܕܲܬܼܪܹܝܢ܁ ܛܵܒܼ>
      text <ܕܹܝܢ ܫܲܦܝܼܪܵܐ ܦܫܝܼܛܘܼܬܼܵܐ ܐܵܘ ܙܢܲܝ̈ܵܐ ܡܫܲܚ̈ܠ̱ܦܹܐ ܕܫܘܼܒܼܩܵܢܵܐ܁>
      text <ܕܸܚ̱ܠܬܼܵܐ ܚܵܫ̇ܚܵܐ ܠܲܟܼܝܵܢܵܐ ܐ̄ܢܵܫܵܝܵܐ܃ ܠܡܸܛܲܪ ܬܚܘܼܡܵܐ ܕܲܥ̇ܒܼܵܪ>
      text <ܦܘܼܩܕܵܢܵܐ܁ ܚܘܼܒܵܐ ܕܹܝܢ܃ ܠܲܡܙܵܥܘܼ ܒܹܗ ܤܘܼܘܵܚܵܐ ܕܛܵܒܼ̈ܬܼܵܐ܃>
      text <ܕܡܸܛܠܵܬܼܗܹܝܢ ܡܸܬܼܚܲܦܲܛ ܠܘܵܬܼ ܦܘܼܠܚܵܢܵܐ ܕܫܲܦܝܪ̈ܵܬܼܵܐ܀ ܝܑܼܕܲܥܬܼܵܐ>
      text <ܕܪܘܼܚ܃ ܬܪܲܝܵܢܝܼܬܼܵܐ ܗ̣̄ܝ ܒܲܗܘܵܝܵܗ̇܃ ܠܦܘܼܠܚܵܢܵܐ ܕܲܡܝܲܬܿܪܘܼܬܼܵܐ܁>
      text <ܩܲܕܝܼܡܝܼܢ ܕܹܝܬ ܠܬܲܪ̈ܬܲܝܗܹܝܢ܃ ܚܘܼܒܵܐ ܘܕܸܚܠܬܼܵܐ܁ ܩܲܕܝܼܡܵܐ ܘܲܠܪܸܚܡܬܼܵܐ܃>
      text <ܕܸܚܠܬܼܵܐ܁ ܟܠ ܕܹܝܢ ܕܡܲܚܨܸܦ ܒܩܸܢܝܵܢܵܐ ܕܲܐ̄ܚܪ̈ܵܝܵܬܼܵܐ ܡ̣ܢ ܩܕܼܵܡ>
      text <ܩܲܕܼ̈ܡܵܝܵܬܼܵܐ܃ ܕܠܵܐ ܦܘܼܫܵܟܼ ܫܲܬܼܐܸܤܬܼܵܐ ܕܐܲܒܼܕܵܢܵܐ ܤܵܐܹ̇ܡ ܒܢܲܦܫܹܗ܁>
      text <ܗܵܟܲܢܵܐ ܒܝܘܼܒܵܠܵܐ ܤܝܼ̈ܡܵܢ ܡ̣ܢ ܐܲܠܵܗܵܐ܃ ܕܗܵܢܹܝܢ܃ ܡ̣ܢ ܗܵܠܹܝܢ ܢܸܬܼ̈ܝܲܠܕܵܢ܁>
      text <ܠܵܐ ܬܚܲܠܸܦ ܚܘܼܒܵܐ ܕܩܲܪܝܼܒܼܵܟܼ ܒܚܘܼܒܵܐ ܕܨܸܒܼ̈ܘܵܬܼܵܐ܃ ܕܗܵܘ̇ ܕܡ̣ܢ>
      text <ܟܠ ܝܲܩܝܼܪ܃ ܟܤܸܐ ܠܓܼܵܘ ܡܸܢܹܗ܀ ܗܵܘ̇ ܡܵܐ ܕܐܝܼܬܼܵܘܗܝ ܤܝܵܡܵܐ>
    block
      text <ܓܘܼܫܡܵܢܵܝܵܐ ܠܥܲܝ̈ܢܹܐ ܒܸܤܪ̈ܵܢܵܝܬܼܵܐ܃ ܗ̤ܘ ܟܲܕܼ ܗ̤ܘ ܚܫܲܚܬܼܵܐ ܚܲܫܵܢܵܝܬܼܵܐ>
      text <ܠܚܵܙܘܿܝܘܼܬܼܵܐ ܟܤܝܼܬܼܵܐ܁ ܘܗܵܘ̇ ܡܵܐ ܕܐܝܼܬܼܵܘܗܝ ܛܲܟܼܤܵܐ ܕܥܲܪ̈ܦܸܠܲܝ>
      text <ܚܲܫܹ̈ܐ ܠܬܹܐܘܿܪܝܼܵܐ ܟܝܵܢܵܝܬܼܵܐ ܕܬܲܪܬܹܝܢ܃ ܗ̤ܘ ܟܲܕܼ ܗ̤ܘ܃ ܘܗܵܕܹܐ>
      text <ܠܬܲܩܢܘܼܬܼܵܐ ܟܝܵܢܵܝܬܼܵܐ܃ ܘܒܹܗ ܒܲܙܢܵܐ ܠܲܚܕܼܵܕܹ̈ܐ܃ ܥܕܲܡܵܐ ܠܐܲܝܕܵܐ>
      text <ܕܲܠܘܵܬܼܵܗ̇ ܫܵܪܹܟܼ ܝܘܼܒܵܠܗܹܝܢ ܕܬܹܐܘܿܪ̈ܝܼܣ܀ ܡܵܐ ܕܲܒܼܬܲܩܢܘܼܬܼܵܐ ܟܝܵܢܵܝܬܼܵܐ>
      text <ܩܵܐܹ̇ܡ ܗܵܘܢܵܐ܃ ܒܬܹܐܘܿܪܝܼܵܐ ܕܡܲܠܵܐܟܹ̈ܐ ܐܝܼܬܼܵܘܗܝ܃ ܕܗ̤ܝ ܗ̣̄ܝ>
      text <ܬܹܐܘܿܪܝܼܵܐ ܩܲܕܼܡܵܝܬܼܵܐ ܘܲܟܼܝܵܢܵܝܬܼܵܐ܃ ܡܸܬܼܩܲܪܝܵܐ ܕܹܝܢ ܘܗ̤ܝ ܟܲܕܼ ܗ̤ܝ܃>
      text <ܘܗܵܘܢܵܐ ܥܲܪܛܸܠܵܝܵܐ܁ ܡܵܐ ܕܹܝܢ ܕܒܼܝܼܕܲܥܬܼܵܐ ܟܝܵܢܢܵܝܬܼܵܐ ܕܬܲܪܬܹܝܢ܃ ܡ̣ܢ>
      text <ܬܕܼܵܝܹ̈ܐ ܓܫܝܼ̈ܡܹܐ ܝܵܢܹ̇ܩ ܘܡܸܤܬܲܝܒܲܪ ܚܲܠܒܼܵܐ܃ ܗܵܝ̇ ܕܡܸܬܼܩܲܪܝܵܐ܃>
      text <ܠܒܼܘܼܫܵܐ ܐ̄ܚܪܵܝܵܐ ܕܛܲܟܼܤܸܐ ܕܩܲܕܸܡ ܐܸܬܼܐ̱ܡܲܪ܃ ܕܡ̣ܢ ܒܵܬܲܪ ܕܲܟܼܝܘܼܬܼܵܐ>
      text <ܤܝܼܡܵܐ܃ ܕܠܵܗ̇ ܠܘܼܩܕܲܡ ܢܸܥܘܿܠ ܗܵܘܢܵܐ܃ ܘܗ̤ܝ ܟܲܕܼ ܗ̤ܝ ܩܲܕܝܼܡܵܐ>
      text <ܡܲܢ ܒܲܗܘܵܝܵܐ܃ ܛܲܟܼܤܵܐ ܗ̣̄ܝ ܓܹܝܪ ܩܲܕܼܡܵܝܵܐ ܕܝܼܕܲܥܬܼܵܐ܁ ܒܐܝܼܩܵܪܵܐ ܕܹܝܢ܃>
      text <ܐ̄ܚܪܵܝܵܐ܁ ܘܡܸܛܠܗܵܢܵܐ ܘܲܬܼܪܲܝܵܢܝܼܬܼܵܐ ܡܸܬܼܩܲܪܝܵܐ܃ ܘܐܲܝܟܼ ܪ̈ܘܼܫܡܹܐ ܡܸܕܸܡ>
      text <ܕܐܵܬܼ̈ܘܵܬܼܵܐ܃ ܕܲܒܼܗܘܿܢ ܡܸܬܿܕܲܟܸܐ ܘܡܸܬܿܕܲܪܲܫ ܗܵܘܢܵܐ ܠܘܵܬܼ ܡܲܤܲܩܬܼܵܐ>
      text <ܕܛܲܟܼܤܵܐ ܗܵܘ̇ ܕܲܬܼܪܹܝܢ܃ ܕܗ̤ܘܝܘܼ ܓܡܝܼܪܘܼܬܼܵܐ ܕܙܵܘ̈ܥܲܝ ܡܲܕܿܥܵܐ܃>
      text <ܘܛܲܟܼܤܵܐ ܩܲܪܝܼܒܼܵܐ ܕܲܠܘܵܬܼ ܬܹܐܘܿܪܝܼܵܐ ܐܲܠܵܗܵܝܵܬܐ܀ ܠܒܼܘܼܫܵܐ ܐ̄ܚܪܵܝܵܐ>
      text <ܕܗܵܘܢܵܐ܃ ܪܸ̈ܓܼܫܹܐ܁ ܥܲܪܛܸܠܵܝܘܼܬܹܗ ܕܹܝܢ܃ ܡܸܬܿܬܿܙܝܼܥܵܢܘܼܬܹܗ>
      text <ܕܲܒܼܬܹܐܘܿܪ̈ܝܼܵܣ ܕܠܵܐ ܗܘܼ̈ܠܹܐ܀ ܐܲܪܦܵܐ ܙܥܘܿܪ̈ܝܵܬܼܵܐ܃ ܕܬܸܫܟܲܚ>
      text <ܡܝܲܩܪ̈ܵܬܼܵܐ܀ ܗ̤ܘܝܼ ܡܝܼܬܼܵܐ ܒܚܲܝܹ̈ܐ܃ ܘܠܵܐ ܬܸܚܸܐ ܒܡܝܼܬܼܘܼܬܼܵܐ܁ ܗܲܒܼ ܢܲܦܫܵܟܼ>
      text <ܕܲܬܼܡܘܼܬܼ ܒܟܲܫܝܼܪܘܼܬܼܵܐ܀ ܘܠܵܐ ܠܡܸܚܵܐ ܒܚܘܼܝܵܒܼܵܐ܁ ܠܵܘ ܒܲܠܚܘܿܕܼ>
      text <ܗܵܢ̇ܘܿܢ ܕܲܚܠܵܦ ܗܲܝܡܵܢܘܼܬܹܗ ܕܲܡܫܝܼܚܵܐ ܡܩܲܒܿܠܝܼܢ ܡܵܘܬܵܐ ܐܝܼܬܲܝܗܘܿܢ>
      text <ܤܵܗ̈ܕܹܐ܃ ܐܸܠܵܐ ܐܵܦ ܐܲܝܠܹܝܢ ܕܲܚܠܵܦ ܢܛܘܼܪܲܬܼ ܦܘܼܩܕܵܢܵܘ̈ܗܝ ܡܵܝ̇ܬܿܝܼܢ܀>
    block
      text <ܠܵܐ ܬܸܗܘܸܐ ܦܲܟܿܝܼܗ ܒܫܸܐ̈ܠܵܬܼܵܐ܃ ܕܠܵܐ ܬܨܲܥܲܪ ܠܐܲܠܵܗܵܐ ܒܠܵܐ>
      text <ܝܑܼܕܲܥܬܼܵܟܼ܀ ܐܸܬܼܚܲܟܲܡ ܠܲܡܨܲܠܵܝܘܼ܃ ܕܬܸܫܬܘܸܐ ܠܲܫܒܼܝܼ̈ܚܵܬܼܵܐ܀ ܒܥܝܼ>
      text <ܝܲܩܝܼܪ̈ܵܬܼܵܐ ܡ̣ܢ ܗܵܘ̇ ܕܠܵܐ ܚܵܤܹ̇ܟܼ܃ ܕܲܬܼܩܲܒܸܿܠ ܐܝܼܩܵܪܵܐ ܡ̣ܢ ܨܹܐܕܼܵܘܗܝ܃>
      text <ܡܸܛܠ ܓܒܼܝܼܬܼܵܐ ܕܨܸܒܼܝܵܢܵܟܼ ܚܲܟܿܝܼܡܵܐ܀ ܫܐܸܠ̣ ܫܠܹܝܡܘܿܢ ܚܸܟܼܡ̱ܬܼܵܐ܃>
      text <ܘܲܢܤܲܒܼ ܐܵܦ ܡܲܠܟܿܘܼܬܼܵܐ ܕܐܲܪܥܵܐ ܥܲܡܵܗ̇܃ ܡܸܛܠ ܗܵܝ̇ ܕܚܲܟܿܝܼܡܵܐܝܼܬܼ>
      text <ܝܑܼܕܲܥ̣ ܠܡܸܫܐܲܠ܃ ܗܵܢܵܘ ܕܹܝܢ ܡ̣ܢ ܡܲܠܟܵܐ܃ ܪܵܘܪ̈ܒܼܵܬܼܵܐ܀ ܫܐܸܠ̣>
      text <ܐܹܠܝܼܫܲܥ ܚܲܕܼ ܬܪܹܝܢ ܒܪܘܼܚܵܐ ܕܥܲܠ ܪܲܒܹܿܗ܃ ܘܠܵܐ ܐܸܬܼܟܲܠܝܲܬ̤ ܡܸܢܹܗ>
      text <ܫܸܐܠ̱ܬܹܗ܀ ܒܥ̣ܵܐ ܝܑܼܤܪܵܝܹܠ ܫܝܼ̈ܛܵܬܼܵܐ܃ ܘܩܲܒܸܿܠ̣ ܪܘܼܓܼܙܹܗ ܕܐܲܠܵܗܵܐ܀>
      text <ܐܲܪܦܝܼ ܠܗܵܝ̇ ܕܢܸܬܼܗܲܪ ܒܲܥܒܼܝܼ̈ܕܵܬܹܗ ܘܲܕܼܚܝܼ̈ܠܵܬܼܵܐ ܕܲܥܒܼܵܕܼܵܘ̈̇ܗܝ܃>
      text <ܘܲܫܐܸܠ̣ ܪ̈ܓܼܝܼܓܼܵܬܼܵܐ ܕܟܲܪܤܹܗ܁ ܘܥܲܕܼ ܡܹܐܟܼܘܼܠܬܿܗܘܿܢ ܒܦܘܼܡܗܘܿܢ܃>
      text <ܪܘܼܓܼܙܹܗ ܕܐܲܠܵܗܵܐ ܤܠܸܩ̣ ܒܗܘܿܢ܁ ܠܐܲܠܵܗܵܐ ܐܲܝܟܼ ܫܒܼܝܼܚܘܼܬܹܗ>
      text <ܩܲܪܸܒܼ ܫܸܐ̈ܠܵܬܼܵܟܼ܃ ܕܢܹܐܪܲܒܼ ܠܘܵܬܹܗ ܐܝܼܩܵܪܵܟܼ܃ ܘܢܸܚܕܸܐ ܒܵܟܼ܀ ܐܲܝܟܲܢܵܐ>
      text <ܕܐ̄ܢܵܫ ܢܸܫܐܲܠ ܡ̣ܢ ܓܲܒܼܪܵܐ ܘܲܠܟܵܐ ܡܠܸܐ ܟܲܝܠܵܐ ܙܸܒܼܠܵܐ܃ ܠܵܘ>
      text <ܒܲܠܚܘܿܕܼ ܗ̤ܘ ܢܸܬܿܬܿܫܝܼܛ ܡܸܛܠ ܫܝܼܛܘܼܬܼܵܐ ܕܫܸܐܠܬܹܗ܃ ܒܗܵܝ̇>
      text <ܕܩܲܛܪܸܓܼ ܢܲܦܫܹܗ ܒܠܵܐ ܝܑܼܕܲܥܬܼܵܐ܃ ܐܸܠܵܐ ܘܨܲܥܪܵܐ ܩܲܪܸܒܼ ܠܡܲܠܟܵܐ>
      text <ܡܸܛܠ ܦܝܵܤܹܗ ܦܲܟܿܝܼܗܵܐ܃ ܗܵܟܲܢܵܐ ܗ̄ܘ̣ ܡܲܢ ܕܦܲܓܼܪ̈ܵܢܝܬܼܵܐ ܢܸܫܐܲܠ>
      text <ܒܲܨܠܘܿܬܼܵܐ ܡ̣ܢ ܐܲܠܵܗܵܐ܀ ܗܵܐ ܡܲܠܲܐܟܹ̈ܐ ܘܪ̈ܲܒܲܝ ܡܲܠܲܐܟܹ̈ܐ ܕܝܼܬܲܝܗܘܿܢ>
      text <ܪܵܘܪ̈ܒܼܵܢܹܐ ܕܡܲܠܟܵܐ܃ ܚܵܝ̇ܪܝܼܢ ܒܵܟܼ ܒܥܸܕܵܢܵܐ ܕܲܨܠܘܿܬܼܵܐ܃ ܕܡܵܢܵܐ ܒܵܥܘܼܬܼܵܐ>
      text <ܬܩܲܪܸܒܼ ܠܡܵܪܗܘܿܢ܁ ܘܬܼܵܗ̇ܪܝܼܢ ܒܵܟܼ ܟܲܕܼ ܚܵܙܹ̇ܝܢ ܠܦܲܓܼܪܵܢܵܐ ܕܐܲܪܦܝܼ>
      text <ܠܩܸܩܠ̱ܬܹܗ܃ ܘܲܫܐܸܠ̣ ܫܡܲܝܵܢ̈ܝܵܬܼܵܐ܀ ܠܵܐ ܬܸܫܐܲܠ ܡ̣ܢ ܐܲܠܵܗܵܐ ܗܵܘ̇>
    block
      text <ܡܸܕܸܡ܃ ܕܐܵܦ ܒܸܠܥܵܕܼ ܦܝܵܤܵܐ ܕܝܼܠܲܢ ܒܛܝܼܠ ܠܹܗ ܠܡܸܬܲܠ ܠܲܢ܁>
      text <ܠܵܘ ܒܲܠܚܘܿܕܼ ܠܒܲܝܬܵܝܵܘ̈ܗܝ܃ ܐܸܠܵܐ ܘܕܼܵܐܦܠܵܐ ܠܐܲܝܠܹܝܢ ܕܢܘܼܟܼܪܵܝܑܝܼܢ>
      text <ܠܲܓܼܡܵܪ ܠܝܼܕܲܥܬܹܗ܃ ܘܐܵܦܠܵܐ ܕܐܝܼܬܼܵܘܗܝ ܝܵܕܼܥ̇ܝܼܢ܃ ܚܵܤܹ̇ܟܼ ܡܸܢܗܘܿܢ܀>
      text <ܠܵܐ ܠܲܡ ܬܸܗܘܘܿܢ ܡܦܲܩܩܝܼܢ ܐܲܝܟܼ ܚܲܢ̈ܦܹܐ܁ ܡܵܢܲܐ ܗ̣̄ܝ ܗܵܝ̇ ܕܐܲܝܟܼ>
      text <ܚܲܢ̈ܦܹܐ ܗܵܠܹܝܢ ܠܲܡ ܕܦܲܓܼܪܵܐ܃ ܥܲܡ̈ܡܹܐ ܗ̄ܘ̣ ܕܐܲܪܥܵܐ ܒܵܥܹ̇ܝܢ ܠܗܹܝܢ܁>
      text <ܐܲܢ̄ܬܿܘܿܢ ܠܲܡ܃ ܠܵܐ ܬܸܪܢܘܿܢ ܕܡܵܢܵܐ ܢܹܐܟܼܘܿܠ܃ ܐܵܘ ܡܵܢܵܐ ܢܸܫܬܸܐ܃ ܐܵܘ>
      text <ܡܵܢܵܐ ܢܸܬܼܟܲܤܸܐ܁ ܐܲܒܼܘܼܟܼܘܿܢ ܠܲܡ ܝܵܕܲܥ̇܃ ܕܐܵܦ ܠܟܼܘܿܢ ܡܸܬܼܒܲܥ̈ܝܵܢ>
      text <ܗܵܠܹܝܢ܀ ܠܵܐ ܡܸܡܬܼܘܿܡ ܫܵܐܹ̇ܠ ܒܪܵܐ ܡ̣ܢ ܐܲܒܼܘܼܗܝ ܠܲܚܡܵܐ܃ ܐܸܠܵܐ>
      text <ܥܲܠ ܡܢܵܘ̈ܬܼܵܐ ܪܵܘܪ̈ܒܼܵܬܼܵܐ ܕܐܝܼܬܼ ܠܹܗ ܒܹܝܬܼ ܐܲܒܼܘܼܗܝ܃ ܡܩܲܪܸܒܼ>
      text <ܦܝܵܤܵܐ܀ ܗܵܝ̇ ܕܲܦ̣ܩܲܕܼ ܡܵܪܲܢ ܥܲܠ ܠܚܸܡ ܝܵܘܡܵܐ ܠܡܸܫܐܲܠ ܒܲܨܠܘܼܬܼܵܐ܃>
      text <ܫܸܐܠ̱ܬܼܵܐ ܗ̣̄ܝ ܕܲܠܓܼܵܘܵܐ ܐܲܫܠܸܡ̣܃ ܡܸܛܠ ܡܚܝܼܠܘܼܬܼܵܐ ܕܬܲܪ̈ܥܝܵܬܼܗܘܿܢ܁>
      text <ܚܙܝܼ ܕܹܝܢ ܠܲܡܫܲܡ̈ܠܲܝܲܝ ܒܝܼܕܲܥܼܵܐ ܘܲܚܠܝܼ̈ܡܲܝ ܢܲܦܫܵܐ܃ ܡܵܢܵܐ ܦܵܩܹ̇ܕܼ>
      text <ܠܗܘܿܢ܃ ܐܵܦܠܵܐ ܠܲܡ ܥܲܠ ܤܲܝܒܵܪܬܵܐ ܐܵܘ ܥܲܠ ܠܒܼܘܼܫܵܐ ܬܸܪܢܘܿܢ܁>
      text <ܐܸܢ ܥܲܠ ܦܵܪܲܚܬܼܵܐ ܠܲܡ ܕܲܕܼܠܵܐ ܢܦܸܫ ܒܛܝܼܠ ܠܹܗ ܠܐܲܠܵܗܵܐ܃ ܟܡܵܐ>
      text <ܝܲܬܿܝܼܪܵܐܝܼܬܼ ܥܠܲܝܟܿܘܿܢ܁ ܐܸܠܵܐ ܒܥܵܘ ܡ̣ܢ ܐܲܠܵܗܵܐ ܡܲܠܟܿܘܼܬܼܵܐ ܘܙܲܕܝܼܩܘܼܬܼܵܐ܃>
      text <ܘܗܵܠܹܝܢ܃ ܐܲܝܟܼ ܝܲܬܿܝܼܪ̈ܵܬܼܵܐ ܡܵܘܤܸܦ ܠܟܼܘܿܢ܀>
      text <ܐܸܢ ܡܲܓܲܪ ܪܘܼܚܹܗ ܥܲܠ ܫܸܐܠ̱ܬܼܵܟܼ܃ ܟܲܕܼ ܬܸܒܼܥܸܐ ܘܠܵܐ ܬܸܤܼܲܒܼ>
      text <ܕܠܝܼܠܵܐܝܼܬܼ܃ ܠܵܐ ܬܸܬܿܥܝܼܩ܁ ܠܵܐ ܓܹܝܪ ܚܲܟܿܝܼܡ ܐܲܢ̄ܬܿ ܡ̣ܢ ܐܲܠܵܗܵܐ܁>
      text <ܐܸܡܲܬܼܝ ܕܹܝܢ ܕܲܬܼܩܵܘܸܐ ܕܐܲܝܟܼ ܗܵܟܲܢ܃ ܐܵܘ ܡܸܛܠ ܕܘܼܒܵܪ̈ܲܝܟ ܕܠܵܐ>
      text <ܫܵܘܹ̇ܝܢ ܠܫܸܐܠܵܬܼܵܟܼ܃ ܐܵܘ ܡܸܛܠ ܐܘܼܪ̈ܚܵܬܼܵܐ ܕܠܸܒܵܟܼ ܕܲܦܪ̈ܝܼܫܵܢ ܡ̣ܢ>
      text <ܢܝܼܫܵܐ ܕܲܨܠܘܿܬܼܵܟܼ܃ ܠܵܘ ܡܸܛܠ ܡܫܘܼܚܬܼܵܟܼ ܕܲܒܼܟܸܤܝܵܐ ܕܫܲܒܼܪܵܐ ܠܘܵܬܼ>
      text <ܪܲܒܿܘܼܬܼܵܗ̇ ܕܲܨܒܼܘܼܬܼܵܐ܀ ܠܵܐ ܙܵܕܹܩ ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܕܠܝܼܠܵܐܝܼܬܼ>
    block
      text <ܢܸܦ̈ܠܵܢ ܒܐܝܼ̈ܕܲܝܢ܃ ܕܠܵܐ ܬܸܬܼܒܲܨܲܪ ܡܵܘܗܲܒܼܬܹܗ ܕܐܲܠܵܗܵܐ ܡܸܛܠ>
      text <ܦܫܝܼܩܘܼܬܼܵܐ ܕܲܫܟܼܵܚܬܵܗ̇܀ ܟܠܡܸܕܸܡ ܕܲܕܼܠܝܼܠ ܒܲܫܟܼܵܚܬܹܗ܃ ܐܵܦ>
      text <ܦܫܝܼܩܵܐܝܼܬܼ ܗܵܘܹ̇ܐ ܐܲܒܼܕܵܢܹܗ܀ ܟܠܡܸܕܸܡ ܕܲܒܼܥܲܡܠܵܐ ܡܸܫܬܿܟܲܚ܃>
      text <ܒܲܙܗܝܼܪܘܼܬܼܵܐ ܡܸܬܼܢܛܲܪ܀ ܨܗܝܼ ܡܸܛܠ ܝܼܫܘܿܥ܃ ܕܢܲܪܘܹܝܟܼ ܒܚܘܼܒܹܗ܁>
      text <ܥܲܡܸܨ ܥܲܝܢܲܝ̈ܟ ܡ̣ܢ ܝܲܩܝܼܪ̈ܵܬܹܗ ܕܥܵܠܡܵܐ܃ ܕܬܸܫܬܿܘܸܐ ܠܡܲܡܠܵܟܼܘܼ>
      text <ܒܠܸܒܵܟܼ ܫܠܵܡܵܐ ܕܡ̣ܢ ܐܲܠܵܗܵܐ܀ ܨܘܼܡ ܡ̣ܢ ܡܓܲܪ̈ܓܼܵܢܝܵܬܼܵܐ ܕܲܡܗܲܒ̈ܒܼܵܢ>
      text <ܠܥܲܝ̈ܢܹܐ܃ ܕܬܸܫܬܿܘܸܐ ܠܚܲܕܼܘܼܬܼܵܐ ܕܲܒܼܪܘܼܚ܀ ܐܸܢ ܠܵܐ ܫܵܘܹ̇ܝܢ ܕܘܼܒܵܪ̈ܲܝܟ>
      text <ܠܐܲܠܵܗܵܐ܃ ܠܵܐ ܬܸܫܐܲܠ ܡܸܢܹܗ ܡܫܲܒ̈ܚܵܬܼܵܐ܃ ܕܠܵܐ ܬܸܬܼܚܙܸܐ ܐܲܝܟܼ>
      text <ܓܲܒܼܪܵܐ ܕܲܡܢܲܤܸܐ ܠܐܲܠܵܗܵܐ܀ ܬܪܝܼܨܵܐܝܼܬܼ ܕܹܝܢ ܨܠܘܿܬܼܵܐ܃ ܠܦܘܼܬܼ>
      text <ܕܘܼܒܵܪܹ̈ܐ ܗܵܘ̇ܝܵܐ܀ ܠܵܐ ܐ̄ܢܵܫ ܡܸܬܼܪܲܓܼܪܲܓܼ ܫܡܲܝܵܢ̈ܝܵܬܼܵܐ܃ ܟܲܕܼ ܐܲܤܝܼܪ>
      text <ܒܲܦܟܼܵܪܹ̈ܐ ܨܸܒܼ̈ܝܵܢܵܝܹܐ ܡܸܛܠ ܦܲܓܼܪܵܐ܁ ܘܠܲܝܬܿ ܕܫܵܐܹ̇ܠ ܗܵܠܹܝܢ ܐܲܠܵܗܵܝ̈ܵܬܼܵܐ܃>
      text <ܘܲܥܢܸܐ ܒܐܲܪ̈ܥܵܢܵܝܵܬܼܵܐ܁ ܪܸܓܿܬܹܗ ܕܟܼܠܢܵܫ܃ ܡ̣ܢ ܥܒܼܵܕܼܵܘ̈ܗܝ ܡܸܬܼܝܲܕܼܥܵܐ܁>
      text <ܘܐܵܦ ܥܲܠ ܗܵܘ̇ ܡܵܐ ܕܲܒܼܛܝܼܠ ܠܹܗ܃ ܕܐܵܦ ܒܲܨܠܘܿܬܼܵܐ ܢܸܫܐܲܠ>
      text <ܥܠܵܘܗܝ܃ ܐܲܟܼܝܼܦܵܐ ܠܹܗ܁ ܘܗܵܘ̇ ܡܵܐ ܕܲܡܨܲܠܸܐ ܡܸܛܠܵܬܹܗ܃ ܘܐܵܦ>
      text <ܕܲܢܚܵܘܸܐ ܒܓܲܠ̈ܝܵܬܹܗ܃ ܚܦܝܼܛܘܼܬܼܵܐ ܡܚܵܘܸܐ܀ ܐܲܝܢܵܐ ܕܲܠܗܝܼܩ>
      text <ܠܪܵܘܪ̈ܒܼܵܬܼܵܐ܃ ܒܲܒܼܨܝܼܪ̈ܵܬܼܵܐ ܠܵܐ ܥܢܸܐ܀ ܗ̤ܘܝܼ ܒܲܪ ܚܹܐܪܹ̈ܐ ܟܲܕܼ ܐܲܤܝܼܪ>
      text <ܐܲܢ̄ܬܿ ܒܦܲܓܼܪܵܐ܃ ܘܚܵܘܵܐ ܫܘܼܥܒܵܕܼܵܐ ܒܚܹܐܪܘܼܬܼܵܟܼ ܡܸܛܠ ܡܫܝܼܚܵܐ܃>
      text <ܘܲܥܪܝܼܡܵܐ ܒܬܲܡܝܼܡܘܼܬܼܵܟܼ܃ ܕܠܵܐ ܬܸܬܼܓܿܢܸܒܼ܀ ܐܲܚܸܒܼ ܡܲܟܿܝܼܟܼܘܼܬܼܵܐ>
      text <ܒܗܘܼ̈ܦܵܟܲܝܟܼ܃ ܕܬܸܬܼܦܲܨܠ ܡ̣ܢ ܦܲܚܹ̈ܐ ܠܵܐ ܡܸܬܿܕܲܪ̈ܟܵܢܹܐ܃ ܕܐܲܡܝܼܢܵܐܝܼܬܼ>
      text <ܫܟܼܝܼܚܝܼܢ ܠܒܲܪ ܡ̣ܢ ܫܒܼܝܼ̈ܠܹܐ ܕܲܒܼܗܘܿܢ ܪܵܕܹܝܢ ܡܲܟܿܝܼ̈ܟܹܐ܁ ܠܵܐ ܬܲܤܠܸܐ>
      text <ܐܘܼ̈ܠܨܵܢܹܐ܃ ܕܒܼܐܝܼܕܲܝ̈ܗܘܿܢ ܬܸܥܘܿܠ ܠܘܵܬܼ ܝܑܼܕܲܥܬܼܵܐ܀>
      text <ܠܵܐ ܬܸܕܼܚܲܠ ܡ̣ܢ ܢܸܤ̈ܝܘܿܢܹܐ܃ ܕܲܒܼܗܘܿܢ ܬܸܫܟܲܚ ܝܲܩܝܼܪ̈ܵܬܼܵܐ܀>
    block
      text <ܨܲܠܵܐ܃ ܕܠܵܐ ܬܸܥܘܿܠ ܠܢܸܤ̈ܝܘܿܢܹܐ ܢܲܦܫܵܢܵܝܹ̈ܐ܁ ܠܲܕܼܦܲܓܼܪܵܐ ܕܹܝܢ܃ ܒܟܼܠܹܗ>
      text <ܚܲܝܠܵܟܼ ܐܸܬܼܥܲܬܲܕܼ܁ ܘܲܒܼܟܠܗܘܿܢ ܗܲܕܵܡܲܝ̈ܟ܃ ܤܚܝܼ ܒܓܼܵܘܗܘܿܢ܁>
      text <ܒܸܠܥܵܕܲܝܗܘܿܢ ܓܹܝܪ ܕܬܸܬܼܩܲܪܲܒܼ ܠܐܲܠܵܗܵܐ܃ ܠܵܐ ܡܸܫܟܲܚ ܐܲܢ̄ܬܿ܁ ܠܓܼܵܘ>
      text <ܡܸܢܗܘܿܢ ܓܹܝܪ ܤܝܼܡܵܐ܃ ܢܝܵܚܬܵܐ ܐܲܠܵܗܵܝܵܬܐ܀ ܕܥܵܪܹܩ ܡ̣ܢ ܢܸܤ̈ܝܘܿܢܹܐ܃>
      text <ܥܵܪܹܩ ܡ̣ܢ ܡܝܲܬܿܪܘܼܬܼܵܐ܁ ܠܵܘ ܡ̣ܢ ܢܸܤ̈ܝܘܿܢܹܐ ܕܲܪ̈ܓܼܝܼܓܼܵܬܐ܃ ܐܸܠܵܐ ܡ̣ܢ>
      text <ܐܘܼ̈ܠܨܵܢܹܐ܀ ܘܐܲܝܟܲܢ ܕܵܡ̇ܝܵܐ ܗܵܝ̇ ܕܨܲܠܵܘ ܕܠܵܐ ܬܸܥܠܘܼܢ ܠܢܸܤܝܘܿܢܵܐ܃>
      text <ܠܗܵܝ̇ ܕܐܸܬܼܟܲܬܲܫܘ ܠܡܸܥܲܠ ܒܬܲܪܥܵܐ ܐܲܠܝܼܨܵܐ܁ ܘܠܵܐ ܠܲܡ ܬܸܕܼܚܠܘܼܢ>
      text <ܡ̣ܢ ܐܲܝܠܹܝܢ ܕܩܵܛ̇ܠܝܼܢ ܦܲܓܼܪܵܐ܃ ܘܡܲܢ ܕܢܵܘܒܸܿܕܼ ܢܲܦܫܹܗ ܡܸܛܠܵܬܼܝ>
      text <ܢܸܫܟܿܚܝܼܗ̇܁ ܒܟܼܠܕܘܼܟ܃ ܥܲܠ ܢܸܤ̈ܝܘܿܢܹܐ ܡܚܲܦܸܛ ܠܲܢ ܡܵܪܲܢ܁>
      text <ܘܗܵܪܟܵܐ ܦܵܩܹ̇ܿܕܼ ܕܲܢܨܲܠܸܐ܃ ܕܠܵܐ ܢܸܥܘܿܠ܁ ܐܲܝܕܵܐ ܡܝܲܬܿܪܘܼܬܼܵܐ>
      text <ܡܸܬܼܓܲܡܪܵܐ ܒܸܠܥܵܕܼ ܡ̣ܢ ܢܸܤ̈ܝܘܿܢܹܐ ܐܵܘ ܐܲܝܢܵܘ ܢܸܤܝܘܿܢܵܐ ܕܚܲܤܝܼܢ>
      text <ܡ̣ܢ ܐܲܒܼܕܵܢܵܐ܃ ܕܦܵܩܹ̇ܕܼ ܠܲܢ ܠܡܸܥܲܠ ܡܸܛܠܵܬܹܗ ܡܲܢ ܕܠܵܐ ܢܸܫܩܘܼܠ>
      text <ܙܩܝܼܦܹܗ ܘܪܵܕܹܦ ܒܵܬܲܪܝ܃ ܠܵܐ ܫܵܘܹ̇ܐ ܠܝܼ܁ ܘܨܲܠܵܘ ܠܲܡ܃ ܕܠܵܐ>
      text <ܬܸܥܠܘܼܢ ܠܢܸܤܝܘܿܢܵܐ܁ ܘܲܒܼܟܼܠܹܗ ܝܘܼܠܦܵܢܹܗ܃ ܡܲܥܲܠܬܼܵܐ ܕܲܠܢܸܤ̈ܝܘܿܢܹܐ>
      text <ܙܪܝܼܥܵܐ܁ ܘܗ̤ܘ ܐܸܡ݂ܲܪ܃ ܕܒܸܠܥܵܕܼ ܢܸܤ̈ܝܘܿܢܹܐ܃ ܠܵܐ ܡܸܫܬܲܟܼܚܵܐ ܡܲܠܟܿܘܼܬܼܵܐ>
      text <ܕܲܡܫܲܝܵܐ܀ ܐܘܿ ܟܡܵܐ ܩܲܛܝܼܢܵܐ ܐܘܼܪܚܵܐ ܕܝܘܼܠܦܵܢܵܟܼ ܡܵܪܲܢ! ܘܐܲܝܢܵܐ>
      text <ܕܒܼܝܼܕܲܥܬܼܵܐ ܠܵܐ ܡܸܬܼܒܲܝܲܢ ܟܲܕܼ ܩܵܪܹܐ܃ ܐܲܡܝܼܢܵܐܝܼܬܼ ܠܒܲܪ ܡܸܢܵܗ̇ ܩܵܐܹ̇ܡ>
      text <ܒܤܘܼܟܵܠܹܗ܀ ܟܲܕܼ ܒܥ̣ܵܘ ܡܸܢܹܗ ܒܢܲܝ̈ ܙܲܒܼܕܲܝ ܘܐܸܡܗܘܿܢ ܡܵܘܬܿܒܼܵܐ>
      text <ܕܥܲܡܹܗ ܒܡܲܠܟܘܼܬܼܵܐ܃ ܗܵܕܹܐ ܬܒܲܥ̣ ܗ̄ܘ̣ܵܐ ܡܸܢܗܘܿܢ܃ ܕܐܸܢ ܡܸܫܟܿܚܝܼܢ>
      text <ܚܲܕܼܝܵܐܝܼܬܼ ܠܲܡܩܲܒܵܠܘܼ ܟܵܤܵܐ ܕܢܸܤ̈ܝܘܿܢܹܐ܁ ܡܸܫܟܿܚܝܼܢ ܐܢ̄ܬܘܿܢ ܠܡܸܫܬܼܵܐ>
    block
      text <ܟܵܤܵܐ ܕܐܸܢܵܐ ܫܵܬܹ̇ܐ ܐ̄ܢܵܐ܃ ܘܡܲܥܡܘܿܕܸܝܬܼܵܐ ܕܥܵܡܹ̇ܕܼܢܵܐ ܬܸܥܡ̱ܕܼܘܼܢ>
      text <ܘܐܲܝܟܲܢܵܐ ܬܢܵܢ܃ ܨܲܠܵܘ ܕܠܵܐ ܬܸܥܠܘܼܢ܃ ܦܵܩܹ̇ܕܼ ܐܲܢ̄ܬܿ ܡܵܪܲܢ>
      text <ܕܡܸܛܠ ܐܲܝܠܹܝܢ ܢܸܤ̈ܝܘܿܢܹܐ ܢܨܲܠܸܐ ܕܠܵܐ ܢܸܥܘܼܠ܁ ܨܲܠܵܐ܃ ܕܠܵܐ>
      text <ܬܸܥܘܿܠ ܠܢܸܤܝܘܿܢܵܐ ܒܗܲܝܡܵܢܘܼܬܼܵܟܼ܀ ܨܲܠܵܐ܃ ܕܠܵܐ ܬܸܥܘܿܠ ܠܢܸܤܝܘܿܢܵܐ>
      text <ܒܡܲܤܒܿܪܵܢܘܼܬܼܵܐ ܕܲܒܼܪܸܥܝܵܢܵܟܼ܃ ܥܲܡ ܫܹܐܕܼܵܐ ܕܓܼܘܼܕܵܦܵܐ ܘܲܕܼܪܵܡܘܼܬܼܵܐ܀>
      text <ܨܲܠܵܐ܃ ܕܠܵܐ ܬܸܥܘܿܠ ܥܲܡ ܡܸܫܬܲܒܼܩܵܢܘܼܬܼܵܐ ܠܢܸܤ̈ܝܘܿܢܹܐ ܓܠܲܝ̈ܵܐ>
      text <ܕܲܒܼܪܸ̈ܓܼܫܹܐ܃ ܕܝܵܕܲܥ̇ ܠܡܲܝܬܵܝܘܼ ܥܠܲܝܟܼ ܤܵܛܵܢܵܐ܃ ܟܲܕܼ ܢܸܬܼܦܤܸܣ>
      text <ܠܹܗ ܡ̣ܢ ܐܲܠܵܗܵܐ܃ ܡܸܛܠ ܬܲܪ̈ܥܝܵܬܼܵܐ ܤܲܟܼ̈ܠܵܬܼܵܐ ܕܐܸܬܼܚܲܫܲܒܼܬܿ܀ ܨܲܠܵܐ܃>
      text <ܕܠܵܐ ܢܸܬܼܪܲܚܲܩ ܡܸܢܵܟܼ ܤܵܗܕܵܐ ܕܢܲܟܼܦܘܼܬܼܵܐ܃ ܘܬܸܬܼܢܲܤܸܐ ܒܫܲܠܗܸܒܼ̈ܝܵܬܼܵܐ>
      text <ܕܲܚܛܝܼܬܼܵܐ ܒܸܠܥܵܕܼܵܘܗܝ܀ ܨܲܠܵܐ܃ ܕܠܵܐ ܬܸܥܘܿܠ ܒܢܸܤܝܘܿܢܵܐ ܕܓܼܘܼܕܵܦܵܐ>
      text <ܕܡܸܕܸܡ܀ ܨܲܠܵܐ ܡܵܕܹܝܢ܃ ܕܠܵܐ ܬܸܥܘܿܠ ܠܢܸܤ̈ܝܘܿܢܹܐ ܢܲܦܫܵܢܵܝܹ̈ܐ܁>
      text <ܗܵܢܵܘ ܕܹܝܢ܃ ܒܗܵܠܹܝܢ ܕܲܠܢܲܦܫܵܐ ܒܐܵܓܼܘܿܢܵܐ ܘܲܒܼܦܘܼ̈ܠܵܓܹܐ ܘܲܒܼܓܼܘܼܪ̈ܵܓܹܐ>
      text <ܡܩܝܼܡܝܼܢ܁ ܠܲܕܼܦܲܓܼܪܵܐ ܕܹܝܢ܃ ܒܟܼܠܹܗ ܦܲܓܼܪܵܟܼ ܐܸܬܼܥܲܬܲܕܼ܁ ܘܲܒܼܟܼܠܗܘܿܢ>
      text <ܗܲܕܵܡܲܝ̈ܟ ܤܚܝܼ ܒܓܼܵܘܗܘܿܢ܃ ܟܲܕܼ ܡܲܠ̈ܝܵܢ ܥܲܝܢܲܝ̈ܟ ܕܸܡ̈ܥܹܐ܃ ܕܥܲܡ>
      text <ܢܵܛܘܿܪܵܟܼ ܬܸܫܬܲܟܲܚ ܒܓܼܵܘܗܘܿܢ܁ ܕܠܵܐ ܢܸܤ̈ܝܘܿܢܹܐ ܕܹܝܢ܃ ܒܛܝܼܠܘܼܬܹܗ>
      text <ܕܐܲܠܵܗܵܐ ܠܵܐ ܡܸܬܼܪܲܓܼܫܹܐ܃ ܘܦܵܪܹܗ̄ܤܝܼܵܐ ܕܲܠܘܵܬܹܗ ܠܵܐ ܡܸܬܼܩܲܢܝܵܐ܃>
      text <ܘܚܸܟܼܡܬܼܵܐ ܕܪܘܼܚܵܐ ܠܵܐ ܡܸܬܼܝܲܒܠܦܵܐ܃ ܘܚܘܼܒܹܗ ܕܐܲܠܵܗܵܐ ܒܢܲܦܫܵܐ ܠܵܐ>
      text <ܡܸܤܬܲܬܲܬܼ܀ ܩܕܼܵܡ ܢܸܤ̈ܝܘܿܢܹܐ܃ ܐܲܝܟܼ ܢܘܼܟܼܪܵܝܵܐ ܡܨܲܠܸܐ ܒܲܪܢܵܫܵܐ>
      text <ܠܐܲܠܵܗܵܐ܁ ܡܵܐ ܕܹܝܢ ܕܥܲܠ̣ ܠܐܘܼ̈ܠܨܵܢܹܐ ܡܸܛܠ ܚܘܼܒܹܗ ܘܠܵܐ>
      text <ܩܲܒܸܿܠ̣ ܫܘܼܚܠܵܦܵܐ܃ ܗܵܝܕܹܝܢ ܐܲܝܟܼ ܡܲܢ ܕܚܘܼ̈ܒܼܠܹܗ ܡܸܕܸܡ ܐܲܪܡ̣ܝܼ>
      text <ܥܲܠ ܐܲܠܵܗܵܐ܃ ܒܲܪ ܒܲܝܬܼܵܐ ܕܝܼܠܹܗ ܡܸܬܼܚܫܵܒܼ܃ ܘܪܵܚܡܵܐ ܕܐܸܬܼܟܲܬܲܫ>
      text <ܚܠܵܦ ܨܸܒܼܝܵܢܹܗ ܠܘܼܩܒܲܠ ܚܲܝܠܵܐ ܕܲܒܼܥܸܠܒܼܵܒܼܵܘ̈ܗܝ܁ ܗܵܕܲܐ ܗ̣̄ܝ ܗܵܝ̇>
    block
      text <ܕܨܲܠܵܘ܃ ܕܠܵܐ ܬܸܥܠܘܼܢ ܬܸܥܠܘܼܢ ܠܢܸܤܝܘܿܢܵܐ܀ ܘܬܼܒܼ ܨܲܠܵܐ܃ ܕܠܵܐ ܬܸܥܘܿܠ>
      text <ܠܢܸܤ̈ܝܘܿܢܹܐ ܡܸܛܠ ܫܘܼܥܠܵܝܵܟܼ܃ ܐܸܠܵܐ ܡܸܛܠ ܗܵܝ̇ ܕܡܲܚܸܒܼ ܐܲܢ̄ܬܿ>
      text <ܠܐܲܠܵܗܵܐ܃ ܐܲܝܟܼ ܕܚܲܝܠܹܗ ܢܸܬܼܢܲܨܲܚ ܒܵܟܼ܁ ܨܲܠܵܐ ܕܠܵܐ ܬܸܥܘܿܠ ܠܗܵܠܹܝܢ܃>
      text <ܐܲܝܟܼ ܕܡܸܛܠ ܤܲܟܼܠܘܼܬܼܵܐ ܕܚܘܼ̈ܫܵܒܲܝܟ ܘܤܘܼܥܪ̈ܵܢܲܝܟܼ܃ ܐܸܠܵܐ ܐܲܝܟܼ>
      text <ܕܬܸܬܼܒܿܩܸܐ ܕܪܵܚܡܵܐ ܐܲܢ̄ܬܿ ܕܐܲܠܵܗܵܐ܃ ܘܐܲܝܟܼ ܕܢܸܫܬܲܒܲܚ ܚܲܝܠܹܗ>
      text <ܒܲܡܤܲܝܒܿܪܵܢܘܼܬܼܵܟܼ܁>
      text <ܥܲܠ ܡܪܲܚܡܵܢܘܼܬܹܗ ܕܡܵܪܲܢ ܕܲܒܼܗܵܢܵܐ ܬܲܪܥܵܐ܃ ܕܡܲܫܚ̣̇ܗ̇>
      text <ܠܡܸܠܬܹܗ ܠܦܘܼܬܼ ܡܚܝܼܠܘܼܬܼܵܐ ܐ̄ܢܵܫܵܝܬܼܵܐ܁ ܬܘܼܒܼ ܕܹܝܢ ܒܗܵܢܵܐ ܬܲܪܥܵܐ܃>
      text <ܡܪܲܚܡܵܢܵܐܝܼܬܼ ܐܸܬܼܚܲܫܲܚ܁ ܐܸܢ ܬܸܬܼܒܿܩܸܐ ܘܲܒܼܗܵܠܹܝܢ ܕܦܲܓܼܪܵܐ܃ ܟܲܕܼ ܚܵܐܲܪ>
      text <ܗ̄ܘ̣ܵܐ ܒܲܡܚܝܼܠܘܼܬܹܗ ܕܲܟܼܝܵܢܵܐ܃ ܕܕܲܠܡܵܐ ܟܹܝܬܼ ܡܸܛܠ ܕܵܘܝܘܼܬܹܗ>
      text <ܕܦܲܓܼܪܵܐ܃ ܠܵܐ ܢܸܫܟܲܚ ܡܥܲܙܸܐ ܩܕܼܵܡ ܚܹܐܦܗܘܿܢ ܕܢܸܤ̈ܝܘܿܢܹܐ ܐܸܡܲܬܼܝ>
      text <ܕܡܸܬܼܡܲܨܲܥ܃ ܘܡܸܛܠܗܵܕܹܐ ܐܵܦ ܡ̣ܢ ܫܪܵܪܵܐ ܢܸܦܸܠ܃ ܟܲܕܼ ܢܚܘܼܒܼ>
      text <ܡ̣ܢ ܐܘܼ̈ܠܨܵܢܹܐ܁ ܒܲܕܼܓܼܘܿܢ܃ ܦܵܩܹ̇ܕܼ ܠܲܢ܃ ܕܲܟܼܡܵܐ ܕܡܲܨܝܵܐ܃ ܐ̄ܢܵܫ>
      text <ܒܨܸܒܼܝܵܢܹܗ ܠܵܐ ܢܸܬܸܠ ܢܲܦܫܹܗ ܠܡܸܥܲܠ ܠܢܸܤܝܘܿܢܵܐ܁ ܘܠܵܘ ܗܵܟܲܢ܃>
      text <ܐܸܠܵܐ ܘܐܵܦ ܡܨܲܠܵܝܘܼ ܨܲܠܵܘ܃ ܕܐܵܦܠܵܐ ܥܵܪܨܵܐܝܼܬܼ ܬܸܫܬܲܟܼܚܘܼܢ>
      text <ܒܓܼܵܘܹܗ܃ ܐܸܢ ܡܲܨܝܵܐ ܕܒܸܠܥܵܕܼܵܘܗ ܬܸܫܦܪܘܼܢ ܠܐܲܠܵܗܵܐ܀ ܐܸܢ ܕܹܝܢ>
      text <ܐܲܠܨܲܬ̤ ܠܵܗ̇ ܥܲܠ ܡܝܲܬܿܪܘܼܬܼܵܐ ܕܛܵܒܼ ܪܲܒܵܐ܃ ܘܢܲܩܝܼܦܝܼܢ ܢܸܤ̈ܝܘܿܢܹܐ܃>
      text <ܐܵܦܸܢ ܪܲܒܲܬܼ ܕܚܝܼܠܝܼܢ܃ ܘܐܸܠܵܐ ܢܩܲܒܸܠ ܐܸܢܘܿܢ ܐ̄ܢܵܫ ܡܲܨܝܵܐ ܕܬܸܬܼܓܡܲܪ>
      text <ܡܝܲܬܿܪܘܼܬܼܵܠ ܗܵܝ̇܃ ܒܙܲܒܼܢܵܐ ܗܵܢܵܐ܃ ܠܵܐ ܙܵܕܹܩ ܠܲܢ ܠܡܸܤܲܒܼ ܒܐܲܦܲܝ̈>
      text <ܢܲܦܫܲܢ ܐܵܘ ܕܐ̄ܢܵܫ܁ ܐܵܦܠܵܐ ܡܸܛܠ ܕܸܚܠ̱ܬܼܵܐ ܬܸܫܒܿܘܿܩ ܠܤܘܼܥܪܵܢܵܐ>
      text <ܗܵܘ̇ ܪܲܒܵܐ ܕܒܹܗ ܐܝܼܬܲܝܗܘܿܢ ܚܲܝܹ̈ܐ ܕܢܲܦܫܵܟܼ܃ ܘܬܸܤܲܒܼ ܬܲܚܦܝܼܬܼܵܐ>
    block
      text <ܠܪܲܦܝܘܼܬܼܵܐ܃ ܗܵܝ̇ ܕܨܲܠܵܘ ܕܠܵܐ ܬܸܥܠܘܼܢ ܠܢܸܤܝܘܿܢܵܐ܃ ܗܵܠܹܝܢ ܐܸܢܘܿܢ>
      text <ܕܐܲܡܝܼܪ ܥܠܲܝܗܘܿܢ ܕܲܒܼܦܘܼ̈ܩܕܵܢܹܐ ܡܲܫܛܝܵܐܝܼܬܼ ܚܵܛܹ̇ܝܢ܀ ܘܐܸܢ ܬܘܼܒܼ>
      text <ܡܛ̣ܵܐ ܚܲܕܼ ܡ̣ܢ ܦܘܼܩܕܵܢܵܘ̈ܗܝ ܕܐܲܠܵܗܵܐ ܕܢܸܫܬܿܪܸܐ ܒܐ̄ܢܵܫ܃ ܐܵܘ>
      text <ܩܝܵܡܵܐ ܕܢܲܟܼܦܘܼܬܼܵܐ܃ ܐܵܘ ܐܸܤܟܹܡܵܐ ܕܩܲܕܝܼܫܘܼܬܼܵܐ܃ ܐܵܘ ܬܵܘܕܝܼܬܼܵܐ>
      text <ܕܲܒܼܗܲܝܡܵܢܘܼܬܼܵܐ܃ ܐܵܘ ܠܡܲܤܗܵܕܼܘܼ ܥܲܠ ܡܸܠܬܼܵܐ ܕܐܲܠܵܗܵܐ܃ ܐܵܘ>
      text <ܠܡܸܛܲܪ ܙܗܝܼܪܵܐܝܼܬܼ ܬܚܘܼ̈ܡܹܐ ܕܢܵܡܘܿܤܵܐ ܕܫܲܪܟܵܐ܃ ܘܠܲܝܬܿ ܦܘܼܪܤܵܐ܃>
      text <ܕܠܵܐ ܢܸܦܸܠ ܐܸܢ ܢܸܩܢܲܛ ܡ̣ܢ ܢܸܤ̈ܝܘܿܢܹܐ܁ ܗܵܫܵܐ ܡܸܟܹܝܠ ܒܟܼܠܵܗ̇>
      text <ܬܟܼܝܼܠܘܼܬܼܵܐ ܢܒܲܤܲܪ ܥܲܠ ܦܲܓܼܪܵܐ܃ ܘܢܲܓܼܥܸܠ ܢܲܦܫܹܗ ܠܐܲܠܵܗܵܐ܃>
      text <ܘܢܸܥܘܿܠ ܒܲܫܡܹܗ ܕܡܪܝܵܐ܁ ܘܗܵܘ̇ ܕܲܗܘ̤ܵܐ ܥܲܡ ܝܵܘܤܸܦ ܒܐܲܪܥܵܐ>
      text <ܕܡܸܨܪܹܝܢ ܘܲܗܘ̤ܵܐ ܤܵܗܕܵܐ ܕܢܲܟܼܦܘܼܬܼܵܐ܃ ܘܥܲܡ ܕܵܢܝܼܐܹܝܠ ܒܓܼܘܼܒܵܐ>
      text <ܕܐܲܪ̈ܝܵܘܵܬܼܵܐ܃ ܘܥܲܡ ܕܒܹܝܬܼ ܚܲܢܲܢܝܵܐ ܒܐܲܬܘܿܢܵܐ ܕܢܘܼܪܵܐ܃ ܘܲܠܘܵܬܼ>
      text <ܐܹܪܲܡܝܵܐ ܒܓܼܘܼܒܵܐ ܕܲܤܝܵܢܵܐ ܘܫܵܘܙܒܹܗ ܘܝܲܗ̣ܒܹܗ ܒܪ̈ܲܚܡܹܐ ܡܸܨܥܲܬܼ>
      text <ܡܲܫܪܝܼܬܼܵܐ ܕܟܲܠܕܵܝܹ̈ܐ܃ ܘܥܲܡ ܦܲܛܪܘܿܣ ܒܹܝܬܼ ܐܲܤܝܼܪܹ̈ܐ ܘܐܲܦܩܹܗ>
      text <ܒܬܲܪ̈ܥܹܐ ܐܲܚܝܼ̈ܕܹܐ܃ ܘܥܲܡ ܦܵܘܠܘܿܣ ܒܲܟܼܢܘܼ̈ܫܵܬܼܵܐ ܕܲܝܗܘܼ̈ܕܵܝܹܐ܃ ܘܐܲܝܟܼ>
      text <ܕܒܲܟܼܢܝܼܫܘܼ ܗܵܘ̇ ܕܲܒܼܟܼܠܕܵܪ ܗܘ̤ܵܐ ܠܘܵܬܼ ܥܲܒܼܕܵܘ̈ܗܝ ܒܟܼܠ ܐܲܬܲܪ>
      text <ܘܕܼܪ̈ܟܿܝܵܢ܃ ܘܚܵܘܝܼ ܒܗܘܿܢ ܚܲܝܠܹܗ ܘܢܲܨܲܚ ܘܢܲܛܲܪ ܐܸܢܘܿܢ ܒܕܼܘܼܡܵܪܵܐ>
      text <ܪܲܒܵܐ܃ ܘܲܚܙܵܘ ܦܘܼܪܩܵܢܹܗ ܒܓܸܠܝܵܐ ܒܲܙܒܲܢ ܐܘܼܠܨܵܢܲܝ̈ܗܘܿܢ܃ ܗ̤ܘ>
      text <ܡܚܲܝܸܠ ܘܲܡܢܲܛܲܪ ܠܗܵܢܵܐ ܟܲܕܼ ܡܸܨܥܲܬܼ ܡܲܚܫܘܼ̈ܠܹܐ ܕܲܒܼܗܘܿܢ ܚܡܝܼܠ܁>
      text <ܢܸܫܩܘܿܠ ܒܢܲܦܫܹܗ ܡܸܟܹܝܠ ܛܢܵܢܵܐ ܕܡܲܩ̈ܒܼܵܝܹܐ ܠܘܼܩܒܲܠ ܒܥܸܠܕܒܼܵܒܼܵܐ>
      text <ܠܵܐ ܡܸܬܼܚܲܙܝܵܢܵܐ ܘܦܵܠܚܵܘ̈ܗܝ܃ ܘܐܲܝܟܼ ܫܲܪܟܵܐ ܕܲܢܒܼܝܹ̈ܐ ܩܲܕܝܼ̈ܫܹܐ ܘܲܫܠܝܼܚܹ̈ܐ>
      text <ܘܤܵܗ̈ܕܹܐ ܘܡܵܘ̈ܕܝܵܢܹܐ ܘܝܼܚܝܼ̈ܕܼܵܝܹܐ܃ ܕܩܲܝܸܡ̣ܘ ܢܵܡܘܼܤܹ̈ܐ ܐܲܠܵܗܵܝܹ̈ܐ>
      text <ܘܦܘܼ̈ܩܕܵܢܹܐ ܕܪܘܼܚܵܐ ܒܐܲܬܼܪ̈ܵܘܵܬܼܵܐ ܕܚܝܼ̈ܠܹܐ ܘܲܒܼܢܤ̈ܝܘܿܢܹܐ ܥܲܤ̈ܩܹܐ>
    block
      text <ܘܲܓܼܢܝܼܚܹ̈ܐ܃ ܘܲܫܕܼܵܘ ܠܥܵܠܡܵܐ ܘܦܲܓܼܪܵܐ ܠܒܸܤܬܲܪܗܘܿܢ܁ ܘܚܲܡܤܸܢ̣ܘ>
      text <ܒܲܫܪܵܪܗܘܿܢ ܘܠܵܐ ܚܵܒܼܘ ܡ̣ܢ ܩܛܝܼܪܵܐ ܕܲܬܼܟܸܒܼ ܥܲܠ ܦܲܓܼܪܵܐ ܐܲܟܲܚ̄ܕܼ>
      text <ܘܥܲܠ ܢܲܦܫܵܐ܃ ܘܓܲܢ̄ܒܵܪܵܐܝܼܬܼ ܐܸܬܼܢܲܨܲܚܘ܃ ܘܗܵܐ ܩܲܠܝܼܠ ܡ̣ܢ ܤܲܓܝܼ>
      text <ܪܫܝܼܡܝܼܢ ܫܡܵܗܲܝ̈ܗܘܿܢ ܒܤܸܦ̣ܪܵܐ ܕܚܲܝܹ̈ܐ܃ ܥܕܲܡܵܐ ܠܡܹܐܬܼܝܼܬܹܗ ܕܡܵܪܲܢ܁>
      text <ܘܲܢܛܝܼܪܝܼܢ ܫܲܪ̈ܒܲܝܗܘܿܢ ܒܲܟܼܬܼܵܒܼܵܐ ܒܪܸܡܙܹܗ ܕܐܲܠܵܗܵܐ܃ ܠܝܘܼܠܦܵܢܵܐ>
      text <ܘܲܠܠܘܼܒܼܵܒܼܵܐ ܕܝܼܠܲܢ܃ ܐܲܝܟܼ ܤܵܗܕܘܼܬܹܗ ܕܛܘܼܒܼܵܢܵܐ ܫܠܝܼܚܵܐ܃ ܕܡܸܢܗܘܿܢ>
      text <ܢܸܬܼܚܲܟܲܡ ܘܢܹܐܠܲܦ ܐܘܼܪܚܵܐ ܕܐܲܠܵܗܵܐ܃ ܟܲܕܼ ܢܤܝܼܡ ܐܸܢܹܝܢ ܠܬܲܫ̈ܥܝܵܬܼܗܘܿܢ>
      text <ܐܲܝܟܼ ܝܘܼ̈ܩܢܹܐ ܕܚܲܝܹ̈ܐ ܩܕܼܵܡ ܥܲܝ̈ܢܹܐ ܕܬܲܪܥܝܼܬܲܢ܃ ܘܢܸܫܩܘܿܠ ܕܘܼܡܝܵܐ>
      text <ܡܸܢܗܹܝܢ܃ ܘܲܢܕܲܡܸܐ ܒܗܹܝܢ ܐܘܼܪ̈ܚܵܬܼܵܐ ܕܕܼܘܼܒܵܪ̈ܲܝܢ܃ ܡ̣ܢ ܦܸܚܡܵܐ>
      text <ܕܩܲܕܼ̈ܡܵܝܹܐ܀ ܗܲܢܝ ܠܢܲܦܫܵܐ ܡܗܵܘܲܢܬܼܵܐ ܡܲܡܠܠܵܐ ܐܲܠܵܗܵܝܵܐ܃ ܐܲܝܟܼ>
      text <ܤܲܝܒܵܪܬܵܐ ܕܲܗܝܼܢܬܼܵܐ ܕܲܡܫܲܢܵܐ ܠܦܲܓܼܪܵܐ ܒܚܸܟܵܐ ܕܲܚܠܝܼ̈ܡܹܐ܀ ܪ̈ܓܼܝܼܓܼܵܢ>
      text <ܬܲܫ̈ܥܝܵܬܼܵܐ ܕܟܹܐܢܹ̈ܐ ܠܡܲܫܡܲܥܬܼܵܐ ܕܬܲܡܝܼ̈ܡܹܐ܃ ܐܲܝܟܼ ܫܸܩܝܵܐ ܐܲܡܝܼܢܵܐ>
      text <ܠܢܸܨ̈ܒܵܬܼܵܐ ܚܲܕܼ̈ܬܼܵܬܼܵܐ܀ ܬܸܗܘܸܐ ܚܫܝܼܒܼܵܐ ܠܵܟܼ ܨܵܘܬܵܐ ܕܲܡܕܲܒܿܪܵܢܘܼܬܹܗ>
      text <ܕܐܲܠܵܗܵܐ ܕܐܸܫܬܲܡܲܫ ܠܘܵܬܼ ܐ̄ܢܵܫܵܐ ܩܲܕܼ̈ܡܵܝܹܐ܃ ܐܲܝܟܼ ܤܲܡܡܵܢܹ̈ܐ ܝܲܩܝܼܪܹ̈ܐ>
      text <ܠܥܲܝ̈ܢܹܐ ܕܲܓܼܗܝܼܪ̈ܵܢ܁ ܘܢܸܬܼܢܛܲܪ ܥܘܼܗܕܵܢܗܹܝܢ ܠܘܵܬܼܵܟܼ܃ ܒܟܼܠܗܘܿܢ>
      text <ܥܸܕܵܢܹ̈ܐ ܕܝܵܘܡܵܐ܁ ܘܲܗܪܘܿܓܼ ܘܲܪܢܝܼ ܘܐܸܬܼܚܲܟܲܡ ܒܗܹܝܢ܃ ܘܬܸܕܲܥ>
      text <ܠܡܸܤܲܒܼ ܒܐܝܼܩܵܪܵܐ ܥܘܼܗܕܵܢܵܐ ܕܪܲܒܿܘܼܬܹܗ ܕܐܲܠܵܗܵܐ ܒܢܲܦܫܵܟܼ܁ ܘܬܸܫܟܲܚ>
      text <ܠܲܩܢܘܿܡܵܟܼ ܚܲܝܹ̈ܐ ܕܲܠܥܵܠܲܡ܃ ܒܝܼܫܘܿܥ ܡܫܝܼܚܵܐ܃ ܡܸܨܥܵܝܵܐ ܕܐܲܠܵܗܵܐ>
      text <ܘܕܲܒܼܢܲܝ̈ܢܵܫܵܐ܃ ܘܲܡܚܲܝܕܼܵܐ ܒܲܬܼܪ̈ܲܝܗܘܿܢ ܟܝܵܢܵܘ̈ܗܝ܁ ܗܵܘ̇ ܕܟܲܕܼ ܒܬܸܫܒܿܘܿܚܬܼܵܐ>
      text <ܕܲܟܼܪܝܼܟܼܵܐ ܠܲܬܼܪܘܿܢܘܿܣ ܕܐܝܼܩܵܪܹܗ܃ ܠܸܓܼܝܘܿܢܹ̈ܐ ܕܡܲܠܲܐܟܹ̈ܐ ܠܵܐ>
      text <ܡܸܫܟܿܚܝܼܢ ܕܢܸܬܼܒܲܩܘܿܢ܃ ܐܸܬܼܚܵܘܝܼ ܡܸܛܠܵܬܼܵܟܼ ܠܥܵܠܡܵܐ܃ ܫܝܼܛܵܐ܃>
      text <ܘܡܲܟܿܝܼܟܼܵܐ ܕܐܲܢ̄ܢܵܫܵܐ܁ ܕܠܲܝܬܿ ܗ̄ܘ̣ܵܐ ܠܹܗ ܚܸܙܘܵܐ܃ ܘܠܵܐ ܙܝܼܘܵܐ܁ ܗܵܘ̇>
    block
      text <ܕܟܲܕܼ ܠܵܐ ܡܸܬܼܚܲܙܝܵܢܘܼܬܹܗ ܠܵܐ ܫܵܟܼ̇ܢܵܐ ܬܚܹܝܬܼ ܪܓܸܫܬܼܵܐ ܕܲܒܼܪ̈ܲܝܵܐ>
      text <ܘܲܥܒܼܝܼ̈ܕܹܐ܃ ܒܐܲܦܲܝ̈ ܬܲܪܥܵܐ ܕܡ̣ܢ ܗܲܕܵܡܲܝ̈ܢ ܫܲܡ̣ܠܝܼ ܡܕܲܒܿܪܵܢܘܼܬܹܗ܃>
      text <ܠܦܘܼܪܩܵܢܵܐ ܕܚܲܝܹ̈ܐ ܕܟܼܠ܀ ܗܵܢܵܐ ܕܕܲܟܿܝܼ ܒܹܗ܃ ܥܲܡܡܹ̈ܐ ܤܲܓܿܝܼ̈ܐܹܐ܁>
      text <ܘܡܵܪܝܵܐ ܐܲܦܓܲܥ̣ ܒܹܗ ܚܛܵܗܹ̈ܐ ܕܟܼܠܲܢ܃ ܐܲܝܟܼ ܡܸܠܬܹܗ ܕܐܹܫܲܥܝܵܐ܁>
      text <ܘܡܵܪܝܵܐ ܨܒܼܵܐ ܕܲܢܡܲܟܿܟܼܝܼܘܗܝ܃ ܘܢܲܚܫܝܼܘܗܝ܁ ܐܸܬܿܬܿܤܝܼܡ ܚܛܵܗܵܐ>
      text <ܒܢܲܦܫܹܗ܃ ܟܲܕܼ ܚܛܵܗܵܐ ܠܵܐ ܝܑܼܕܲܥ̣܁ ܕܥܲܠ ܐܲܦܲܝ̈ ܡܕܲܒܿܪܵܢܘܼܬܹܗ>
      text <ܕܲܒܼܟܼܠܗܘܿܢ ܕܵܪܹ̈ܐ ܕܡܸܛܠܵܬܲܢ܃ ܬܸܫܒܿܘܿܚܬܼܵܐ ܘܩܘܼܠܵܤܵܐ ܘܩܘܼܒܵܠ>
      text <ܛܲܝܒܿܘܼܬܼܵܐ ܘܤܸܓܼܕܬܼܵܐ ܠܹܗ ܡ̣ܢ ܟܠ܃ ܐܵܦ ܗܵܫܵܐ ܘܲܒܼܟܼܠܙܒܲܢ܃>
      text <ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
    block
      text <ܫܠܸܡ̣ ܡܹܐܡܪܵܐ ܕܲܬܼܠܵܬܼܵܐ܁>
  text 4
    block
      text <ܡܹܐܡܪܵܐ ܕܐܲܪܒܿܥܵܐ܁>
    block
      text <ܢܲܦܫܵܐ ܕܠܲܐܠܵܗܵܐ ܡܲܚܒܼܵܐ܃ ܒܐܲܠܵܗܵܐ ܗ̄ܘ̣ ܒܲܠܚܘܿܕܼ ܢܵܘܚܵܗ̇܀>
      text <ܩܲܕܸܡ ܫܪܝܼ ܡܸܢܵܟܼ ܐܲܤܘܼܪܹ̈ܐ ܕܲܠܒܲܪ܃ ܘܗܵܝܕܹܝܢ ܬܹܐܟܲܦ ܠܵܟܼ>
      text <ܠܡܹܐܤܲܪ ܠܸܒܵܟܼ ܒܐܲܠܵܗܵܐ܀ ܩܲܕܝܼܡ ܗ̄ܘ̣ ܫܪܵܝܵܐ ܕܡܢ ܗܘܼ̈ܠܹܐ܃>
      text <ܠܐܲܤܘܼܪܝܵܐ ܕܒܲܐܠܵܗܵܐ܀ ܠܝܲܠܘܼܕܼܵܐ ܒܵܬܲܪ ܕܚܵܤ̇ܠܝܼܢ ܠܹܗ ܡ̣ܢ>
      text <ܚܲܠܒܼܵܐ܃ ܗܵܝܕܹܝܢ ܡܩܲܪܒܼܝܼܢ ܠܹܗ ܡܹܐܟܼܘܼܠܬܼܵܐ ܕܠܲܚܡܵܐ܁ ܘܒܲܪܢܵܫܵܐ>
      text <ܕܨܵܒܹ̇ܐ ܠܡܸܬܼܝܲܬܵܪܘܼ ܒܐܲܠܵܗܵܐ܃ ܩܲܕܼܡܵܝܑܬܼ ܢܲܦܫܹܗ ܚܵܤܹ̇ܠ ܡ̣ܢ ܥܵܠܡܵܐ܃>
      text <ܐܲܝܟܼ ܚܤܝܼܠܵܐ ܕܡ̣ܢ ܬܕܲܝ̈ ܐܸܡܹܗ܀ ܩܲܕܝܼܡܝܼܢ ܐܸܢܘܿܢ ܥܲܡ̈ܠܹܐ ܦܲܓܼܪ̈ܵܢܵܝܹܐ>
      text <ܠܦܘܼܠܚܵܢܵܐ ܢܲܦܫܵܢܵܝܵܐ܃ ܐܲܝܟܼ ܕܐܵܦ ܒܲܗܘܵܝܵܐ܃ ܩܲܕܝܼܡܵܐ ܒܪܝܼܬܹܗ>
      text <ܕܦܲܓܼܪܵܐ ܠܲܕܼܢܲܦܫܵܐ܀ ܕܠܲܝܬܿ ܠܹܗ ܓܹܝܪ ܥܲܡ̈ܠܹܐ ܕܦܲܓܼܪܵܐ܃ ܐܵܦܠܵܐ>
    block
      text <ܥܲܡ̈ܠܹܐ ܕܢܲܦܫܵܐ ܐܝܼܬܼ ܠܹܗ܁ ܡܸܬܼܝܲܠܕܝܼܢ ܓܹܝܪ ܗܵܠܹܝܢ ܡ̣ܢ ܗܵܢܘܿܢ܃>
      text <ܐܲܝܟܲܢܵܐ ܕܲܫܢܵܢܵܐ ܡ̣ܢ ܦܸܪ̈ܕܹܐ ܥܲܪ̈ܛܸܠܵܝܵܬܼܵܐ܁ ܘܲܕܼܸܠܲܝܬܿ ܠܹܗ ܦܘܼܠܚܵܢܵܐ>
      text <ܢܲܦܫܵܢܵܝܵܐ܃ ܐܵܦ ܡ̣ܢ ܡܵܘ̈ܗܒܼܵܬܼܵܐ ܕܪܘܼܚ ܓܠܝܼܙܵܐ ܐܝܼܬܼܵܘܗܝ܀ ܠܵܐ>
      text <ܦܵ̇ܚ̇ܡܝܼܢ ܚܲܫܹ̈ܐ ܙܲܒܼܢܵܢܵܝܹ̈ܐ ܕܲܚܠܵܦ ܫܪܵܪܵܐ܃ ܠܒܼܘܼܤܵܡܵܐ ܗܵܘ̇ ܕܲܡܛܲܝܲܒܼ>
      text <ܠܥܵܡ̈ܠܲܝ ܒܲܡܝܲܬܿܪܘܼܬܼܵܐ܀ ܐܲܝܟܲܢܵܐ ܕܢܲܩܝܼ̈ܦܵܢ ܠܒܸܟܼܝܵܐ ܕܙܲܪܥܵܐ ܟܲܦܹ̈ܐ>
      text <ܕܚܲܕܼ̈ܘܵܬܼܵܐ܃ ܗܵܟܲܢܵܐ ܚܲܕܼܘܼܬܼܵܐ ܠܥܲܡܠܹ̈ܐ ܕܡܸܛܠ ܐܲܠܵܗܵܐ܁ ܠܲܚܡܵܐ>
      text <ܕܡ̣ܢ ܕܘܼܥܬܼܵܐ܃ ܗܲܢܝܼ ܠܦܲܠܵܚܵܐ܁ ܘܥܲܡ̈ܠܹܐ ܕܲܚܠܵܦ ܙܲܕܝܼܩܘܼܬܼܵܐ܃>
      text <ܠܠܸܒܵܐ ܕܩܲܒܸܿܠ̣ ܝܑܼܕܲܥܬܹܗ ܕܲܡܫܝܼܚܵܐ܀ ܤܲܝܒܲܪ ܫܝܼܛܘܼܬܼܵܐ ܒܡܘܼܟܵܟܼܵܐ܃>
      text <ܒܪܸܥܝܵܢܵܐ ܕܲܡܝܲܬܿܪܘܼܬܼܵܐ܃ ܡܸܛܠ ܦܵܪܹܗ̄ܤܝܼܵܐ ܕܠܸܒܵܐ ܕܲܠܘܵܬܼ ܐܲܠܵܗܵܐ܁>
      text <ܟܠ ܡܸܠܬܼܵܐ ܩܫܝܼܬܼܵܐ ܕܲܡܤܲܝܒܲܪ ܐ̄ܢܵܫ ܒܦܘܼܪܫܵܢܵܐ܃ ܠܒܲܪ ܡ̣ܢ>
      text <ܥܸܠܬܼܵܐ ܕܤܲܟܼܠܘܼܬܼܵܐ܃ ܚܲܕܼ ܟܠܝܼܠܵܐ ܕܟܼܘܼ̈ܒܹܐ ܡܩܲܒܸܠ ܥܲܠ ܪܹܫܹܗ>
      text <ܡܸܛܠ ܡܫܝܼܚܵܐ܃ ܘܛܘܼܒܼܵܘܗܝ܁ ܘܐܵܦ ܗ̤ܘ ܡܸܬܼܟܲܠܲܠ܃ ܒܙܲܒܼܢܵܐ>
      text <ܕܠܵܐ ܝܵܕܲܥ̇܀ ܕܥܵܪܹܩ ܡ̣ܢ ܬܸܫܒܿܘܿܚܬܼܵܐ ܒܝܼܕܲܥܬܼܵܐ܃ ܒܤܲܒܼܪܹܗ ܕܥܵܠܡܵܐ>
      text <ܕܲܥܬܼܝܼܕܼ ܒܲܩܢܘܼܡܹܗ ܐܲܪܓܸܫ̣܀ ܐܲܝܢܵܐ ܕܡܸܫܬܵܘܕܸܐ ܫܒܼܝܼܩܘܼܬܼ ܥܵܠܡܵܐ>
      text <ܕܲܥܬܼܝܼܕܼ ܒܲܩܢܘܼܡܹܗ ܠܲܪܓܸܫ̣܀ ܐܲܝܢܵܐ ܕܡܸܫܬܵܘܕܸܐ ܫܒܼܝܼܩܘܼܬܼ ܥܵܠܡܵܐ܃>
      text <ܘܢܵܨܹ̇ܐ ܥܲܡ ܒܢܲܝ̈ܢܵܫܵܐ ܚܠܵܦ ܨܸܒܼ̈ܘܵܬܼܵܐ܃ ܡܸܛܠ ܗܵܝ̇ ܕܠܵܐ ܢܸܬܼܒܲܨܲܪ>
      text <ܡ̣ܢ ܢܚܵܝܹܗ܃ ܗܵܢܵܐ ܥܘܼܝܼܪܵܐ ܗ̄ܘ̣ ܓܡܝܼܪܵܐ܁ ܕܐܲܪܦܝܼ ܠܥܵܠܡܵܐ ܟ̱ܠܹܗ>
      text <ܨܸܒܼܝܵܢܵܐܝܼܬܼ܃ ܘܢܵܨܹ̇ܐ ܚܠܵܦ ܗܲܕܵܡܵܐ ܕܡܸܢܹܗ܀ ܕܥܵܪܹܩ ܡ̣ܢ ܢܝܵܚܹ̈ܐ>
      text <ܕܲܬܼܢܵܢ܃ ܠܥܵܠܡܵܐ ܕܲܥܬܼܝܼܕܼ ܕܵܐܹ̇ܩ ܪܸܥܝܵܢܹܗ܀ ܕܐܲܚܝܼܕܼ ܒܩܸܢ̈ܝܵܢܹܐ܃>
      text <ܥܲܒܼܕܵܐ ܗ̄ܘ̣ ܕܚܲܫܹ̈ܐ܁ ܠܵܐ ܗ̄ܘ̣ܵܐ ܠܕܲܗܒܼܵܐ ܘܲܠܤܹܐܡܵܐ ܠܚܘܿܕܼ ܬܸܚܫܘܿܒܼ>
      text <ܩܸܢ̈ܝܵܢܹܐ܃ ܐܸܠܵܐ ܟܠ ܕܲܠܪܸܓܿܬܼܵܐ ܕܨܸܒܼܝܵܢܵܟܼ ܐܲܚܝܼܕܼ ܐܲܢ̄ܬܿ ܒܗܹܝܢ܀ ܕܦܵܤܹ̇ܩ>
      text <ܥܘܼܘܵܟܹ̈ܐ ܡܸܛܠ ܕܸܚܠܬܼܵܐ ܕܚܲܫܹ̈ܐ܃ ܚܲܟܿܝܼܡܵܐ ܗ̄ܘ̣ ܒܲܫܪܵܪܵܐ܀ ܒܸܠܥܵܕܼ>
      text <ܐܲܡܝܼܢܘܼܬܼ ܦܘܼܠܚܵܢܵܐ ܕܲܡܝܲܬܿܪܘܼܬܼܵܐ܃ ܝܑܼܕܲܥܬܼܵܐ ܕܫܪܵܪܵܐ ܕܬܸܫܬܿܟܲܚ ܠܵܐ>
    block
      text <ܡܲܨܝܵܐ܀ ܠܵܘ ܒܥܲܡܠܹ̈ܐ ܦܲܓܿܪ̈ܢܵܝܹܐ ܝܑܼܚܝܼܕܼܵܐܝܼܬܼ ܡܸܬܼܩܲܢܝܵܐ ܝܼܕܲܥܬܼܵܐ ܝܼܕܲܬܼܵܐ>
      text <ܕܚܲܝܹ̈ܐ܃>
      text <ܐܸܠܵܐ ܟܲܕܼ ܢܝܼܫܵܐ ܢܤܝܼܡ ܠܥܲܡܠܹ̈ܐ܃ ܠܲܦܤܵܩܵܐ ܕܚܲܫܲܝ̈ ܪܸܥܝܵܢܵܐ܁ ܐܲܝܢܵܐ>
      text <ܕܲܕܼܠܵܐ ܦܘܼܪܫܵܢ ܥܵܡܹ̇ܠ܃ ܐܵܦ ܟܲܕܼ ܢܸܤܬܼܩ̈ܒܿܠܵܢ ܠܹܗ ܥܸܠ̈ܠܵܬܼܵܐ>
      text <ܕܲܚܛܝܼܬܼܵܐ܃ ܦܫܝܼܩܵܐܝܼܬܼ ܢܵܦܹ̇ܠ ܒܗܹܝܢ܀ ܠܵܐ ܡܸܡܬܼܘܿܡ ܬܩܲܠܸܣ>
      text <ܠܐܲܝܢܵܐ ܕܲܒܼܦܲܓܼܪܹܗ ܥܡܝܼܠ܃ ܘܲܒܼܪܸܓܼܫܵܘܗܝ ܫܪܸܐ ܘܲܫܒܼܝܼܩ܃ ܗܵܢܵܘ>
      text <ܕܹܝܢ ܒܡܲܫܡܲܥܬܼܵܐ ܘܦܘܼܡܵܐ ܬܪܝܼܥܵܐ ܘܥܲܝ̈ܢܹܐ ܦܲܗܵܝ̈ܬܼܵܐ܀>
      text <ܐܸܡܲܬܼܝ ܕܢܝܼܫܵܐ ܬܤܝܼܡ ܠܢܲܦܫܵܟܼ ܕܬܸܬܼܚܲܫܲܚ ܒܤܘܼܥܪܵܢܵܐ>
      text <ܪܲܡܪܲܚܡܵܢܘܼܬܼܵܐ܃ ܕܲܪܸܫ ܢܲܦܫܵܟܼ ܕܠܵܐ ܬܸܠܒܿܘܿܟܼ ܟܹܐܢܘܼܬܼܵܐ ܒܬܲܪ̈ܥܹܐ>
      text <ܐ̄ܚܪ̈ܵܢܹܐ܁ ܕܠܵܐ ܬܸܬܼܚܙܸܐ܃ ܕܒܲܚܕܼܵܐ ܐܝܼܕܼܵܐ ܦܵܠܲܚ ܐܲܢ̄ܬܿ܃ ܘܒܲܐ̄ܚܪܹܬܼܵܐ>
      text <ܡܒܲܕܲܪ܁ ܬܲܡܵܢ ܓܹܝܪ܃ ܥܲܠ ܚܲܝܘܼܤܬܼܵܢܘܼܬܼܵܐ ܐܵܠ̇ܨܵܐ܁ ܬܢܵܢ ܕܹܝܢ܃>
      text <ܥܲܠ ܪܘܼܝܼܚܘܼܬܼ ܬܲܪܥܝܼܬܼܵܐ܀ ܢܸܬܼܚܸܫܒܼ ܠܵܟܼ ܫܘܼܒܼܩܵܢܵܐ ܕܚܲܝܵܒܲܝ̈ܟ>
      text <ܕܲܒܼܗܵܠܹܝܢ܃ ܥ̇ܒܼܵܕܼܵܐ ܕܙܲܕܝܼܩܘܼܬܼܵܐ܁ ܘܗܵܝܕܹܝܢ ܬܸܚܙܸܐ ܠܫܲܝܢܵܐ ܕܕܼܵܐܹ̇ܨ>
      text <ܒܪܸܥܝܵܢܵܟܼ ܡ̣ܢ ܬܪ̈ܲܝܗܘܿܢ ܓܲܒܹ̈ܐ܃ ܗܵܢܵܘ ܕܹܝܢ܃ ܟܲܕܼ ܬܸܗܘܸܐ ܠܥܸܠ>
      text <ܡ̣ܢ ܘܵܠ̇ܝܼܬܼܵܐ ܘܟܹܐܢܘܼܬܼܵܐ ܒܐܘܼܪܚܵܟܼ܃ ܘܲܠܚܹܐܪܘܼܬܼܵܐ ܒܟܼܠ܃ ܐܲܬܼܪܵܐ>
      text <ܬܸܬܸܠ܀ ܚܲܕܼ ܓܹܝܪ ܡ̣ܢ ܩܲܕܝܼ̈ܫܹܐ܃ ܟܲܕܼ ܥܲܠ ܗܵܠܹܝܢ ܡܡܲܠܸܠ܃ ܠܵܡܲ݁ܪ܃>
      text <ܡܪܲܚܡܵܢܵܐ ܠܲܡ܃ ܐܸܢ ܠܵܐ ܐܝܼܬܼܵܘܗܝ ܟܹܐܢܵܐ܃ ܥܘܝܼܪܵܐ ܗ̄ܘ̣܁ ܕܢܹܐܡܲܪ܃>
      text <ܕܡ̣ܢ ܡܲܪ̈ܗܵܛܹܐ ܕܲܒܼܟܹܐܢܘܼܬܼܵܐ܃ ܘܥܲܡܠܹ̈ܐ ܕܢܲܦܫܹܗ ܢܦܲܪܢܸܣ>
      text <ܠܲܐ̄ܚܪ̈ܵܢܹܐ܃ ܘܠܵܐ ܡ̣ܢ ܩܸܢ̈ܝܵܢܹܐ ܕܕܲܓܵܠܘܼܬܼܵܐ ܘܲܥܫܘܼܩܝܵܐ܃ ܘܲܛܠܘܼܡܝܵܐ>
      text <ܘܦܘܼܪ̈ܤܹܐ܀ ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ ܡܵܘܕܲܥ ܗ̤ܘ ܗܵܢܵܐ>
      text <ܓܲܒܼܪܵܐ܃ ܐܸܢ ܠܲܡ ܙܵܕܲܥ̇ ܐܲܢ̄ܬܿ ܒܡܸܤ̈ܟܹܢܹܐ܃ ܡ̣ܢ ܕܝܼܠܵܟܼ ܙܪܘܿܥ܁>
      text <ܕܡ̣ܢ ܬܘܼܟܼܪ̈ܵܝܹܐ ܕܹܝܢ܃ ܝܲܬܿܝܼܪ ܡ̣ܢ ܙܝܼ̈ܙܵܢܹܐ ܡܲܪܝܼܪܝܼܢ܀ ܐܸܢܵܐ ܕܹܝܢ>
    block
      text <ܐܵܡܲ݁ܪܢܵܐ܃ ܕܡܪܲܚܡܵܢܵܐ ܐܸܢ ܘܐܵܦ ܠܥܸܠ ܡ̣ܢ ܟܹܐܢܘܼܬܼܵܐ ܠܵܐ ܢܸܗܘܸܐ܃>
      text <ܠܵܐ ܐܝܼܬܼܵܘܗܝ ܡܪܲܚܡܵܢܵܐ܁ ܗܵܢܵܘ ܕܹܝܢ܃ ܕܠܵܘ ܡ̣ܢ ܕܝܼܠܹܗ ܒܲܠܚܘܿܕܼ>
      text <ܢܪܲܚܡ ܥܲܠ ܒܢܲܝ̈ܢܵܫܵܐ܃ ܐܸܠܵܐ ܘܐܵܦ ܛܠܘܼܡܝܵܐ ܗܲܢܝܼܵܐܝܼܬܼ ܢܤܲܝܒܲܪ>
      text <ܒܨܸܒܼܝܵܢܹܗ܁ ܕܐܵܦܠܵܐ ܠܟܹܐܢܘܼܬܼܵܐ ܟ̱ܠܵܗ̇ ܢܩܝܼܡ ܘܢܸܬܼܒܲܥ ܒܲܥ̇ܒܼܵܕܹܗ>
      text <ܕܗܵܘܹ̇ܐ ܠܘܵܬܼ ܒܲܪ ܙܵܘܓܹܗ܃ ܐܸܠܵܐ ܢܪܲܚܸܡ ܥܠܵܘܗܝ܁ ܕܟܲܕܼ>
      text <ܒܲܡܪܲܚܡܵܢܘܼܬܼܵܐ ܢܸܙܟܹܿܝܗ̇ ܠܟܹܐܢܘܼܬܼܵܐ܃ ܢܸܩܛܘܿܪ ܠܹܗ܃ ܠܵܘ ܟܠܝܼܠܵܐ>
      text <ܕܟܹܐܢܹ̈ܐ ܕܲܒܼܢܵܡܘܿܤܵܐ܃ ܐܸܠܵܐ ܕܲܓܼܡܝܼܪܹ̈ܐ ܕܒܲܕܼܝܵܬܹܩܹܐ ܚܕܲܬܵܐ܀ ܗܵܝ̇>
      text <ܕܢܸܬܸܠ ܐ̄ܢܵܫ ܠܡܸܤܟܹܿܢܵܐ ܡ̣ܢ ܕܝܼܠܹܗ܃ ܘܟܲܕܼ ܢܸܚܙܸܝܘܗܝ ܠܥܲܪܛܸܠܝܵܐ>
      text <ܢܟܲܤܹܝܘܗܝ܃ ܘܢܲܚܸܒܼ ܠܩܲܪܝܼܒܹܗ ܐܲܝܟܼ ܢܲܦܫܹܗ܃ ܘܠܵܐ ܢܸܛܠܘܿܡ>
      text <ܘܠܵܐ ܢܕܲܓܸܠ܃ ܗܵܠܹܝܢ ܘܐܵܦ ܢܵܡܘܿܤܵܐ ܥܲܬܿܝܼܩܵܐ ܦܵܩܹ̇ܕܼ ܗ̄ܘ̣ܵܐ܁>
      text <ܓܡܝܼܪܘܼܬܼܵܐ ܕܕܼܘܼܒܵܪܹ̈ܐ ܕܲܚܕܲܬܵܐ܃ ܗܵܟܲܢ ܦܵܩ̇ܕܵܐ܁ ܐܸܢ ܐ̄ܢܵܫ ܠܲܡ>
      text <ܫܵܩܹ̇ܠ ܕܝܼܠܵܟܼ܃ ܠܵܐ ܬܸܬܼܒܲܥ܁ ܘܟܼܠ ܕܫܵܐܹ̇ܠ ܠܵܟܼ܃ ܗܲܒܼܠܹܗ܁ ܘܠܵܘ>
      text <ܒܲܠܚܘܿܕܼ ܛܠܘܼܡܵܐ ܕܩܸܢ̈ܝܵܢܹܐ ܘܫܲܪܟܵܐ ܕܗܵܠܹܝܢ ܕܲܠܒܲܪ ܡܸܢܵܟܼ>
      text <ܠܲܡܤܲܝܒܵܪܘܼ ܒܚܲܕܼܘܼܬܼܵܐ܃ ܐܸܠܵܐ ܘܲܕܼܢܲܦܫܵܟܼ ܬܸܬܸܠ ܚܠܵܦ ܒܲܪ>
      text <ܒܸܤܪܵܟܼ܀ ܡܪܲܚܡܵܢܵܐ ܗܵܢܵܘ܃ ܕܠܵܘ ܒܡܵܘ̈ܗܒܼܵܬܼܵܐ ܒܲܠܚܘܿܕܼ ܢܪܲܚܸܡ>
      text <ܥܲܠ ܩܲܪܝܼܒܹܗ܃ ܐܸܠܵܐ ܕܐܵܦܠܵܐ ܟܲܕܼ ܢܸܫܡܲܥ ܐܵܘ ܢܸܚܙܸܐ ܡܸܕܸܡ ܕܡܲܚܸܫ>
      text <ܠܐ̄ܢܵܫ܃ ܡܤܲܝܒܲܪ ܠܸܒܹܗ ܡ̣ܢ ܝܲܩܕܵܢܵܐ܃ ܐܸܠܵܐ ܘܐܵܦ ܟܲܕܼ ܢܸܒܼܠܲܥ>
      text <ܡ̣ܢ ܐܲܚܘܼܗܝ ܦܲܟܵܐ܃ ܠܵܐ ܡܲܡܪܲܚ ܕܐܵܦܸܢ ܒܡܸܠܬܼܵܐ ܢܦܲܢܸܐ ܠܹܗ>
      text <ܦܘܼܪܥܵܢܵܐ܃ ܘܢܲܚܫܝܼܘܗܝ ܠܪܸܗܝܵܢܹܗ܀>
      text <ܝܲܩܲܪ ܥܲܡܠܹ̈ܐ ܕܫܲܗܪܵܐ܃ ܕܬܸܫܟܲܚ ܒܘܼܝܵܐܵܐ ܩܲܪܝܼܒܼܵܐ ܒܓܼܵܘ ܢܲܦܫܵܟܼ܁>
      text <ܐܸܬܼܐܲܡ̄ܢ ܒܩܸܪܝܵܢܵܐ ܒܫܸܠܝܵܐ܃ ܕܬܸܬܼܢܓܸܕܼ ܠܘܵܬܼ ܬܲܗܪܵܐ ܒܟܼܠܥܸܕܵܢ܁>
    block
      text <ܐܲܚܸܒܼ ܡܸܤܟܹܢܘܼܬܼܵܐ ܒܚܘܼܡܤܵܢܵܐ܃ ܕܢܸܬܼܟܲܢܲܫ ܪܸܥܝܵܢܵܟܼ ܡ̣ܢ ܒܘܼܕܵܪܵܐ܀>
      text <ܤܢܝܼ ܫܘܼܪܬܵܚܵܐ܃ ܕܬܸܬܼܢܛܲܪ ܡ̣ܢ ܒܘܼܠܒܵܠܵܐ ܕܬܲܪܥܝܼܬܼܵܐ܀ ܦܤܘܿܩ>
      text <ܡ̣ܢ ܤܲܓܿܝܼ̈ܐܹܐ ܘܲܫܩܘܿܠ ܨܸܦܬܼܵܐ ܕܕܼܘܼܒܵܪ̈ܲܝܟ܃ ܕܬܸܬܼܦܲܨܸܐ ܢܲܦܫܵܟܼ ܡ̣ܢ>
      text <ܦܘܼܠܗܵܕܼܵܐ ܕܫܲܠܝܘܼܬܼܵܗ̇ ܓܵܘܵܝܬܼܵܐ܀ ܐܲܚܸܒܼ ܢܲܟܼܦܘܼܬܼܵܐ܃ ܕܠܵܐ ܬܸܒܼܗܲܬܼ>
      text <ܒܥܸܕܵܢܵܐ ܕܒܼܵܥܘܼܬܼܵܐ ܩܕܼܵܡ ܤܵܐܹ̇ܡ ܐܵܓܼܘܿܢܵܐ܀ ܩܢܝܼ ܙܲܗܝܘܼܬܼܵܐ ܒܕܼܘܼܒܵܪ̈ܲܝܟ܃>
      text <ܕܬܸܪܘܲܙ ܢܲܦܫܵܟܼ ܒܲܨܠܘܿܬܼܵܐ܁ ܘܲܒܼܥܘܼܗܕܵܢ ܡܵܘܬܵܐ܃ ܬܸܬܼܢܲܒܼܪܲܫ>
      text <ܚܲܕܼܘܼܬܼܵܐ ܒܬܲܪܥܝܼܬܼܵܟܼ܀ ܗ̤ܘܝܼ ܡܩܝܼܡ ܐܲܢ̄ܬܿ ܥܲܠ ܙܥܘܿܪ̈ܝܵܬܼܵܐ܃ ܕܠܵܐ>
      text <ܬܸܕܼܚܸܐ ܠܪܵܘܪ̈ܒܼܵܬܼܵܐ܀ ܠܵܐ ܬܸܬܼܚܲܒܼܢܲܢ ܠܘܵܬܼ ܥܲܡܠܹ̈ܐ܃ ܕܠܵܐ>
      text <ܬܸܒܼܗܲܬܼ ܡܵܐ ܕܬܸܬܼܘܲܥܲܕܸ ܨܹܝܕ ܟܠ ܒܢܲܝ̈ ܠܘܝܼܬܼܵܟܼ܀ ܒܝܼܕܲܥܬܼܵܐ>
      text <ܛܥܲܢ ܥܲܡܠܵܟܼ܃ ܕܠܵܐ ܢܦܝܼܫܵܟܼ ܡ̣ܢ ܪܲܗܛܵܟܼ ܟ̱ܠܹܗ܀ ܠܵܐ ܬܸܗܘܸܐ>
      text <ܤܦܝܼܩ ܡ̣ܢ ܙܘܵܕܹ̈ܐ܃ ܕܲܠܡܵܐ ܢܸܫܒܿܩܘܼܢܵܟܼ ܡܸܨܥܲܬܼ ܐܘܼܪܚܵܐ>
      text <ܡܫܵܘܚܕܼܵܐܝܼܬܼ ܘܲܢܫܲܢܘܿܢ܀ ܩܢܝܼ ܚܹܐܪܘܼܬܼܵܐ ܒܕܼܘܼܒܵܪ̈ܲܝܟ܃ ܕܬܸܬܼܚܲܪܲܪ>
      text <ܡ̣ܢ ܕܘܼܘܵܕܼܵܐ܀ ܠܵܐ ܬܹܐܚܕܝܼܗ̇ ܠܚܹܐܪܘܼܬܼܵܟܼ ܠܥܸܠܲܬ̤ ܢܚܵܝܹ̈ܐ܃ ܕܠܵܐ>
      text <ܬܸܗܘܸܐ ܥܒܸܕܼ ܥܲܒܼ̈ܕܝܼܢ܀ ܪܚܲܡ ܤܘܼܡܥܵܠܵܐ ܒܕܼܘܼܒܵܪ̈ܲܝܟ܃ ܕܢܸܬܼܩܲܦܚܘܼܢ>
      text <ܚܘܼ̈ܫܵܒܹܐ ܕܲܡܕܼܝܼܩܝܼܢ ܒܪܵܡܘܼܬܼ ܠܸܒܵܐ ܘܙܲܠܝܼܠܘܼܬܼܵܐ ܒܲܚܕܼܵܐ܁ ܕܢܸܩܢܸܐ>
      text <ܬܲܪܥܝܼܬܼܵܐ ܤܚܝܼܦܬܼܵܐ ܪܵܚܹ̇ܩ ܤܸܩܠܵܐ܃ ܠܵܐ ܡܸܫܟܲܚ܁ ܐܵܠܨܵܐܝܼܬܼ ܓܹܝܪ>
      text <ܠܸܒܵܐ ܕܲܠܓܼܵܘ܃ ܥܲܡ ܐܸܤܟܹܡܹ̈ܐ ܕܲܠܒܲܪ ܪܵܕܹ̇ܐ ܒܫܲܘܝܘܼܬܼܵܐ܁ ܡܲܢ̣ܘܼ>
      text <ܕܟܲܕܼ ܦܵܠܲܚ ܐܸܤܛܪܹܢܝܵܐ܃ ܐܸܫܟܲܚ̣ ܕܢܸܩܢܸܐ ܢܘܼܟܵܦܵܐ ܕܪܸܥܝܵܢܵܐ ܐܵܘ>
      text <ܡܲܢ̣ܘܼ ܕܡܸܬܼܦܲܪܲܣ ܠܲܡܨܵܕܼܘܼ ܬܸܫܒܿܘܿܚܬܼܵܐ ܡ̣ܢ ܠܒܲܪ܃ ܘܲܩܢܸܐ ܠܓܼܵܘ>
      text <ܡܸܢܹܗ ܚܘܼ̈ܫܵܒܹܐ ܤܚܝܼ̈ܦܹܐ ܘܐܲܝܢܵܘ ܕܙܲܠܝܼܠ ܒܒܲܪ̈ܵܝܵܬܹܗ ܘܐܲܫܝܼܕܼ>
      text <ܒܗܲܕܵܡܵܘ̈ܗܝ܃ ܘܐܝܼܬܼܵܘܗܝ ܢܲܟܼܝܼܚܵܐ ܒܠܸܒܹܗ ܘܚܲܤܝܵܐ ܒܚܘܼܫܵܒܼܵܘ̈ܗܝ>
    block
      text <ܐܸܡܲܬܼܝ ܕܹܝܢ ܕܗܵܘܢܵܐ ܡ̣ܢ ܪ̈ܓܼܫܹܐ ܢܸܬܿܕܒܲܪ܃ ܥܲܡܗܘܿܢ ܡܸܤܬܲܝܒܲܪ>
      text <ܡܹܐܟܼܘܼܠܬܼܵܐ ܕܚܲܝ̈ܘܵܬܼܵܐ܁ ܟܲܕܼ ܕܹܝܬ ܪܸ̈ܓܼܫܹܐ ܡ̣ܢ ܗܵܘܢܵܐ܃ ܡܸܤܬܲܝܒܿܪܝܼܢ>
      text <ܥܲܡܹܗ܃ ܬܘܼܪܤܵܝܵܐ ܕܡܲܠܲܐܟܹ̈ܐ܀>
      text <ܫܘܼܒܼܚܵܐ ܤܪܝܼܩܵܐ܃ ܡܫܲܡܫܵܢܵܐ ܗ̄ܘ̣ ܕܙܵܢܝܘܼܬܼܵܐ܁ ܟܲܕܼ ܕܹܝܢ ܒܕܼܘܼܒܵܪܹ̈ܐ>
      text <ܢܸܗܘܸܐ܃ ܕܪܵܡܘܼܬܼܵܐ܁ ܠܡܲܟܿܝܼܟܼܘܼܬܼܵܐ܃ ܩܦܝܼܤܘܼܬܼܵܐ܁ ܠܪܸܚܡܲܬܼ ܫܘܼܒܼܚܵܐ>
      text <ܕܹܝܢ܃ ܐܲܫܝܼܕܼܘܼܬܼܵܐ ܢܲܩܝܼܦܵܐ܁ ܗܵܝ̇ ܡ̇ܢ܃ ܡܸܛܠ ܟܢܝܼܫܘܼܬܼܵܐ ܐܲܡܝܼܢܬܼܵܐ܃>
      text <ܦܵܓܼ̇ܥܵܐ ܒܬܹܐܘܿܪ̈ܝܼܵܣ܃ ܘܲܡܙܲܝܢܵܐ ܠܢܲܦܫܵܐ ܠܘܵܬܼ ܢܲܟܼܦܘܼܬܼܵܐ܁ ܗܵܕܹܐ>
      text <ܕܹܝܢ܃ ܡܸܛܠ ܐܲܡܝܼܢܘܼܬܼ ܦܸܗܝܵܐ ܕܬܲܪܥܝܼܬܼܵܐ܃ ܒܝܲܕܼ ܦܸܓܼܥܵܐ ܕܨܸܒܼ̈ܘܵܬܼܵܐ>
      text <ܟܵܢ̇ܫܵܐ ܐܲܤܵܢܹ̈ܐ܃ ܘܲܡܛܲܢܦܵܐ ܠܠܸܒܵܐ܀ ܗܵܕܹܐ ܓܹܝܪ܃ ܒܗܘܿܢ ܒܲܟܼ̈ܝܵܢܹܐ>
      text <ܕܨܒܼ̈ܘܵܬܼܵܐ ܦܵܓܼ̇ܥܵܐ ܙܲܠܝܼܠܵܐܝܼܬܼ܃ ܘܫܵܓܼ̇ܪܵܐ ܠܪܸܥܝܵܢܵܐ ܒܝܲܕܼ ܚܘܼ̈ܫܵܒܹܐ>
      text <ܙܲܠܝܼ̈ܠܹܐ܁ ܗܵܝ̇ ܕܹܝܢ܃ ܒܝܲܕܼ ܬܹܐܘܿܪܝܼܵܐ ܕܝܼܠܗܹܝܢ ܡܸܬܼܩܲܦܤܵܐ ܪܘܼܚܵܢܵܐܝܼܬܼ܃>
      text <ܘܲܠܘܵܬܼ ܬܸܫܒܿܘܿܚܬܼܵܐ ܡܙܝܼܥܵܐ ܠܩܲܢܵܚܹ̈ܗ̇܀ ܠܵܐ ܗܵܟܹܝܠ ܬܦܲܚܸܡ>
      text <ܟܠܗܘܿܢ ܚܲܝ̈ܠܹܐ ܘܐܵܬܼ̈ܘܵܬܼܵܐ ܕܡܸܤܬܲܥܪܵܢ ܒܬܹܒܹܝܠ ܟ̱ܠܵܗ̇܃ ܥܲܡ ܗܵܝ̇>
      text <ܕܐ̄ܢܵܫ ܒܝܼܕܲܥܬܼܵܐ ܢܸܬܸܒܼ ܒܫܸܠܝܵܐ܀ ܐܲܚܸܒܼ ܒܸܛܠܵܢܵܐ ܕܲܒܼܫܸܠܝܵܐ܃ ܝܲܬܿܝܼܪ>
      text <ܡ̣ܢ ܕܲܬܼܤܲܒܲܥ ܟܲܦܢܹ̈ܐ ܕܥܵܠܡܵܐ܃ ܘܬܲܦܢܸܐ ܠܤܘܿܓܼܵܐܐ ܕܥܲܡܡܹ̈ܐ>
      text <ܡ̣ܢ ܛܵܥܝܘܼܬܼܵܐ ܠܤܸܓܼܕܬܹܗ ܕܐܲܠܵܗܵܐ܁ ܬܸܬܼܝܲܬܲܪ ܒܥܲܝ̈ܢܲܝܟ ܠܡܸܫܪܵܐ>
      text <ܢܲܦܫܵܟܼ ܡ̣ܢ ܐܲܤܘܼܪܹ̈ܐ ܕܲܚܛܝܼܬܼܵܐ܃ ܝܲܬܿܝܼܪ ܡ̣ܢ ܕܲܠܡܸܫܪܵܐ ܟܒܼܝܼ̈ܫܹܐ>
      text <ܠܚܹܐܪܘܼܬܼܵܐ܃ ܡ̣ܢ ܡܫܲܥ̈ܒܿܕܼܵܢܹܐ ܕܦܲܓܼܪ̈ܲܝܗܘܿܢ܀ ܐܸܫܬܲܝܲܢ ܐܲܢ̄ܬܿ ܥܲܡ>
      text <ܢܲܦܫܵܟܼ ܒܐܵܘܝܘܼܬܼܵܐ ܕܒܲܬܼܠܝܼܬܼܵܝܘܼܬܼܵܐ ܕܒܼܵܟܼ܃ ܦܲܓܼܪܵܐ ܘܢܲܦܫܵܐ ܘܪܘܼܚܵܐ܃>
      text <ܝܲܬܝܪ ܡ̣ܢ ܕܲܬܼܫܲܝܸܢ ܠܲܪ̈ܓܼܝܙܹܐ ܒܡܲܠܦܵܢܘܼܬܼܵܟܼ܀ ܐܲܚܸܒܼ ܒܘܿܪܘܼܬܼܵܐ>
      text <ܕܡܸܠܹ̈ܐ ܥܲܡ ܝܑܼܕܲܥܬܼܵܐ ܕܢܸܤܝܵܢܵܐ ܡ̣ܢ ܠܓܼܵܘ܃ ܝܲܬܿܝܼܪ ܡ̣ܢ ܕܬܲܒܲܥ>
    block
      text <ܓܝܼܚܘܿܢ ܕܡܲܠܦܵܢܘܼܬܼܵܐ܃ ܡ̣ܢ ܚܘܼܪܦܵܐ ܕܬܲܪܥܝܼܬܼܵܐ ܘܓܘܼܥܠܵܢܵܐ>
      text <ܕܫܸܡܥܵܐ ܘܲܕܼܝܘܿܬܼܵܐ܀ ܢܸܬܼܒܿܛܸܠ ܠܵܟܼ ܠܲܡܢܲܚܵܡܘܼ ܡܝܼܬܼܘܼܬܼܵܐ ܕܢܲܦܫܵܟܼ>
      text <ܡ̣ܢ ܚܲܫܹ̈ܐ ܠܘܵܬܼ ܡܸܬܿܬܿܙܝܼܥܵܢܘܼܬܼܵܐ ܕܢܸܒܼ̈ܗܹܐ ܕܒܲܐܠܵܗܵܐ܃ ܝܲܬܿܝܼܪ ܡ̣ܢ>
      text <ܕܲܬܼܩܝܼܡ ܡ̣ܢ ܡܵܘܬܵܐ ܠܡܝܼ̈ܬܹܐ ܕܒܲܟܼܝܵܢܵܐ܀ ܤܲܓܿܝܼ̈ܐܹܐ ܗܘ̤ܵܘ ܕܲܤ̣ܥܲܪܘ>
      text <ܚܲܝ̈ܠܹܐ ܘܐܲܩܝܼܡ̣ܘ ܡܝܼ̈ܬܹܐ܃ ܘܲܥܡܲܠ̣ܘ ܒܛܵܥܲܝ̈ܵܐ܃ ܘܲܥ̣ܒܲܕܼܘ ܐܵܬܼ̈ܘܵܬܼܵܐ>
      text <ܪܵܘܪ̈ܒܼܵܬܼܵܐ܃ ܘܲܒܼܬܲܗܪܵܐ ܕܲܒܼܗܘܿܢ ܢܓܲܕܼܘ ܠܤܲܓܿܝܼ̈ܐܹܐ ܠܘܵܬܼ ܐܲܠܵܗܵܐ>
      text <ܒܐܲܝܠܹܝܢ ܕܲܗ̤ܘܲܝ̈ ܒܐܝܼܕܲܝ̈ܗܘܿܢ܃ ܘܒܼܵܬܼܲܟܸܢ ܢܦܲܠ̣ܘ ܗܵܠܹܝܢ ܕܠܲܐܚܪ̈ܢܹܐ>
      text <ܐܲܚ̣ܝܼܘ܃ ܒܚܲܫܹ̈ܐ ܫܟܼܝܼܪܹ̈ܐ ܘܡܲܤ̈ܠܲܝܵܐ܁ ܘܟܲܕܼ ܠܲܐ̄ܚܪ̈ܵܢܹܐ ܚܲܝܹ̈ܐ ܝܲܗ̣̄ܒܼܘ܃>
      text <ܗܸܢܘܿܢ ܠܗܘܿܢ ܐܲܡ̣ܝܼܬܼܘ܃ ܘܲܗܦܲܟܼܘ ܐܲܟܼܫܸܠܘ ܐܸܢܘܿܢ ܒܤܲܩܘܼܒܼܠܵܝܘܼܬܼܵܐ>
      text <ܕܐܸܬܼܚܵܘܝܲܬ̤ ܡܸܢܗܘܿܢ ܒܲܥܒܼܵܕܲܝ̈ܗܘܿܢ܁ ܒܗܵܝ̇ ܕܟܲܕܼ ܥܕܲܟܹܝܠ ܟܪܝܼܗܝܼܢ>
      text <ܗ̄ܘ̣ܵܘ ܗܸܢܘܿܢ ܒܢܲܦܫܗܘܿܢ܃ ܥܲܠ ܐܵܤܝܘܼܬܼܵܐ ܕܲܩܢܘܿܡܗܘܿܢ ܠܵܐ>
      text <ܐܸܬܼܒܛܸܠ ܠܗܘܿܢ܁ ܐܸܠܵܐ ܝܲܗ̣̄ܒܼܘ ܢܲܦܫܗܘܿܢ ܠܡܸܦܲܠ ܒܝܲܡܹܗ>
      text <ܕܥܵܠܡܵܐ ܠܡܲܐܤܵܝܘܼ ܢܲܦ̈ܫܵܬܼܵܐ ܕܲܐ̄ܚܪ̈ܵܢܹܐ܃ ܟܲܕܼ ܗܸܢܘܿܢ ܟܪܝܼܗܝܼܢ>
      text <ܥܕܲܟܹܝܠ܁ ܘܐܵܘܒܸܿܕܼܘ ܢܲܦܫܗܘܿܢ ܡ̣ܢ ܤܲܒܼܪܵܐ ܕܒܲܐܠܵܗܵܐ ܒܢܝܼܫܵܐ ܗܵܢܵܐ>
      text <ܕܐܸܡ̇ܪܹܬܼ܃ ܒܲܕܼܠܵܐ ܐܸܫܟܿܚܲܬ̤ ܡܚܝܼܠܘܼܬܼܗܘܿܢ ܕܪܸܓܼܫܹܐ ܠܡܸܦܓܲܥ>
      text <ܒܙܲܠܝܼ̈ܩܹܐ ܕܨܸܒܼ̈ܘܵܬܼܵܐ܃ ܕܲܡ̈ܥܵܕܵܢ ܠܲܡܥܵܪܘܼ ܥܲܙܝܼܙܘܼܬܼܵܐ ܕܚܲܫܹ̈ܐ ܒܐܲܝܠܹܝܢ>
      text <ܕܲܥܕܲܟܹܝܠ ܥܲܠ ܙܗܝܼܪܘܼܬܼܵܐ ܤܢܝܼܩܝܼܢ܁ ܐܵܡܲ݁ܪܢܵܐ ܕܹܝܢ ܚܸܙ̈ܘܲܝ ܢܸܫܹ̈ܐ>
      text <ܘܲܢܝܵܚܹ̈ܐ ܘܟܸܤܦܵܐ ܘܨܸܒܼ̈ܘܵܬܼܵܐ܃ ܘܚܲܫܵܐ ܕܪܹܫܵܢܘܼܬܼܵܐ ܘܲܡܫܲܥܠܝܘܼܬܼܵܐ>
      text <ܕܥܲܠ ܐ̄ܚܪ̈ܵܢܹܐ܀ ܗ̤ܘܝܼ ܡܸܬܼܒܲܤܲܪ ܡ̣ܢ ܤܲܟܼ̈ܠܹܐ ܡܸܛܠ ܒܘܿܪܘܼܬܼܵܐ܃>
      text <ܘܠܵܐ ܡ̣ܢ ܚܲܟܿܝܼ̈ܡܹܐ ܡܸܛܠ ܚܲܨܝܼܦܘܼܬܼܵܐ܀ ܐܸܬܼܡܲܤܟܲܢ ܡܸܛܠ ܡܘܼܟܵܟܼܵܐ܃>
      text <ܘܠܵܐ ܬܸܬܼܟܲܗܲܢ ܡܸܛܠ ܚܘܼܨܦܵܐ܀>
    block
      text <ܒܚܲܠܵܐ ܕܲܡܝܲܬܿܪ̈ܵܬܼܵܟܼ ܟܲܚܸܕܼ ܐܸܢܘܿܢ ܠܕܼܵܪ̈ܘܿܫܹܐ܃ ܘܠܵܐ ܒܝܲܕܼ ܡܸܠܬܼܵܐ܁>
      text <ܘܒܲܡܫܲܝܢܘܼܬܼܵܠ ܕܤܸܦ̈ܘܵܬܼܵܟܼ ܠܲܟܼܪܘܿܡܵܐ ܕܠܵܐ ܡܸܬܿܛܦܝܼ̈ܤܵܢܹܐ܃ ܘܠܵܐ>
      text <ܒܝܲܕܼ ܩܵܠܹ̇ܐ܀ ܐܲܒܼܗܸܬܼ ܠܙܲܠܝܼ̈ܠܹܐ ܒܝܲܩܝܼܪܘܼܬܼܵܐ ܕܕܘܼܒܵܪ̈ܲܝܟ܃ ܘܲܠܚܲܨܝܼ̈ܦܲܝ>
      text <ܒܪܸ̈ܓܼܫܹܐ ܒܢܘܼܟܵܦܵܐ ܕܒܼܵܒܼ̈ܵܬܼܵܟܼ܃ ܕܲܟܼܢܝܼ̈ܫܵܢ ܨܹܐܕܲܝܟ ܒܲܒܼܗܝܼܠܘܼܬܼܵܐ܀>
      text <ܢܘܼܟܼܪܵܝܵܐ ܚܫܘܿܒܼ ܢܲܦܫܵܟܼ ܟܠ ܐܲܝܟܵܐ ܕܥܵܐܹ̇ܠ ܐܲܢ̄ܬܿ ܟܠܗܘܿܢ ܝܵܘ̈ܡܵܬܼܵܟܼ܃>
      text <ܕܬܸܫܟܲܚ ܡܲܡܸܕܼ ܡ̣ܢ ܚܘܼܤܪ̈ܵܢܹܐ ܪܵܘܪ̈ܒܹܐ ܕܡܸܬܼܝܲܠܕܝܼܢ ܡ̣ܢ>
      text <ܦܵܪܹܗ̄ܤܝܼܵܐ܀ ܒܟܼܠ ܙܒܲܢ ܗ̤ܘܝܼ ܡܲܤܒܲܪ ܥܲܠ ܢܲܦܫܵܟܼ ܕܡܸܕܸܡ ܠܵܐ>
      text <ܝܵܕܲܥ̇ ܐܲܢ̄ܬܿ܃ ܕܬܸܫܬܵܘܙܲܒܼ ܡ̣ܢ ܥܸܕܼܠܵܝܹ̈ܐ ܕܲܡܙܝܼܥܵܐ ܒܵܟܼ ܡܲܤܒܿܪܵܢܘܼܬܼܵܐ܃>
      text <ܕܤܵܦܹ̇ܩ ܐܲܢ̄ܬܿ ܠܬܼܘܼܪܵܨܵܐ ܕܲܐ̄ܚܪ̈ܵܢܹܐ܀ ܢܸܗܘܸܐ ܐܲܡܝܼܢ ܦܘܼܡܵܟܼ>
      text <ܒܒܼܘܼܪ̈ܟܵܬܼܵܐ܃ ܘܠܵܐ ܡܸܡܬܼܘܿܡ ܬܸܦܓܲܥ ܒܵܟܼ ܨܘܿܚܝܼܬܼܵܐ ܡ̣ܢ ܐ̄ܢܵܫ܁>
      text <ܨܲܥܪܵܐ܃ ܨܲܥܪܵܐ ܡܵܘܠܸܕܼ܁ ܘܒܼܘܼܪܟܿܬܼܵܐ܃ ܒܘܼܪܟܿܬܼܵܐ܀ ܒܟܼܠܙܒܲܢ ܬܸܪܢܸܐ>
      text <ܥܲܠ ܢܲܦܫܵܟܼ ܕܲܤܢܝܼܩ ܐܲܢ̄ܬܿ ܥܲܠ ܝܘܼܠܦܵܢܵܐ܃ ܕܲܒܼܟܼܠܗܘܿܢ ܚܲܝܲܝ̈ܟ>
      text <ܚܲܟܿܝܼܡܵܐ ܬܸܫܬܿܟܲܚ܀ ܠܵܐ ܬܲܫܠܸܡ ܠܲܐ̄ܚܪ̈ܵܢܹܐ ܐܲܝܟܼ ܕܡ̣ܢ ܕܝܼܠܵܟܼ>
      text <ܕܘܼܒܵܪܵܐ ܕܠܵܐ ܥܕܲܟܹܝܠ ܡܲܛ̣ܝܼܬܿ ܠܘܵܬܹܗ܃ ܕܠܵܐ ܬܸܒܼܗܲܬܼ ܐܲܢ̄ܬܿ>
      text <ܡ̣ܢ ܢܵܦܫܵܟܼ܃ ܘܡ̣ܢ ܦܸܚܡܵܐ ܕܟܼܘܼܒܵܪ̈ܲܝܟ ܬܸܬܼܓܿܠܸܐ ܕܲܓܵܠܘܼܬܼܵܟܼ܁ ܐܸܠܵܐ>
      text <ܐܵܦܸܢ ܬܡܲܠܸܠ ܥܲܠ ܘܵܠܝܼܬܼܵܐ܃ ܐܲܝܟܼ ܛܲܟܼܤܵܐ ܕܝܵܠܘܿܦܹ̈ܐ ܡܲܠܸܠ܃ ܘܠܵܐ>
      text <ܡܫܲܠܛܵܐܝܼܬܼ܃ ܟܲܕܼ ܩܲܕܼܡܵܝܑܬܼ ܡܩܲܦܲܚ ܐܲܢ̄ܬܿ ܢܲܦܫܵܟܼ܃ ܘܲܡܚܵܘܸܐ ܐܲܢ̄ܬܿ>
      text <ܕܲܒܼܨܝܼܪ ܐܲܢ̄ܬܿ ܗ̄ܘ̣ ܡܸܢܹܗ܁ ܕܐܵܦ ܠܫܵܡܘܿܥܲܝ̈ܟ ܬܸܬܸܠ ܛܘܼܦܤܵܐ>
      text <ܕܡܲܟܿܝܼܟܼܘܼܬܼܵܐ܃ ܘܝܲܬܿܝܼܪ ܢܓܸܿܪܸܓܼ ܐܸܢܘܿܢ ܫܸܡܥܵܐ ܕܦܸܬܼܓܼܵܡܲܝ̈ܟ܃ ܠܪܲܗܛܵܐ>
      text <ܕܲܠܘܵܬܼ ܥ̇ܒܼܵܕܼܵܐ܃ ܘܬܸܬܼܝܲܩܲܪ ܒܥܲܝܢܲܝ̈ܗܘܿܢ܀ ܟܡܵܐ ܕܡܲܨܝܵܐ܃ ܥܲܠ>
    block
      text <ܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܃ ܠܕܸܡ̈ܥܹܐ ܡܲܠܸܠ܁ ܕܐܵܦ ܠܢܲܦܫܵܟܼ ܐܵܦ>
      text <ܠܚܲܒܼܪ̈ܲܝܟ ܬܵܘܬܲܪ܃ ܘܲܠܛܲܝܒܿܘܼܬܼܵܐ ܬܸܓܸܕܼ ܨܹܐܕܲܝܟ܀ ܐܸܢ ܒܛܲܝܒܿܘܼܬܹܗ>
      text <ܕܲܡܫܝܼܚܵܐ ܐܸܬܼܡܲܛܝܼܬܿ ܠܡܸܬܼܒܲܤܵܡܘܼ ܒܐ̄ܪ̈ܵܙܹܐ ܕܒܸܪ̈ܝܵܬܼܵܐ ܕܡܸܬܼܚܲܙ̈ܝܵܢ܃>
      text <ܕܐܝܼܬܼܵܘܗܝ ܐܲܩܡܵܐ ܩܲܕܼܡܵܝܵܐ ܕܝܼܕܲܥܬܼܵܐ܃ ܙܲܝܸܢ ܢܲܦܫܵܟܼ ܠܘܼܩܒܲܠ ܪܘܼܚܵܐ>
      text <ܕܓܼܘܼܕܵܦܵܐ܁ ܕܠܵܐ ܙܲܝܢܵܐ ܕܹܝܢ ܠܵܐ ܬܩܘܼܡ ܒܐܲܬܼܪܵܐ ܗܵܢܵܐ܃ ܕܲܠܡܵܐ>
      text <ܬܸܬܼܩܛܸܠ ܩܲܠܝܼܠܵܐܝܼܬܼ ܒܤܸܬܼܪܵܐ ܡ̣ܢ ܡܲܛܥܝܵܢܹ̈ܐ܁ ܙܲܝܢܵܟܼ ܕܹܝܢ ܢܸܗܘܸܐ܃>
      text <ܨܵܘܡܵܐ ܘܕܸܡ̈ܥܹܐ ܗܵܠܹܝܢ ܕܐܵܫܹ̇ܕܼ ܐܲܢ̄ܬܿ ܒܓܼܘܼܪ̈ܓܵܚܹܐ ܐܲܡܝܼ̈ܢܹܐ܁ ܘܲܕܿܬܸܙܕܗܲܪ>
      text <ܡ̣ܢ ܕܬܸܩܪܸܐ ܒܲܟܼܬܼܵܒܹ̈ܐ ܕܲܡܦܲܪܫܝܼܢ ܪܸ̈ܥܝܵܢܹܐ ܕܕܸܚ̈ܠܬܼܵܐ ܒܢܝܼܫܵܐ ܟܹܐܡܲܬܼ>
      text <ܕܲܫܪܵܝܵܐ܃ ܕܗܸܘܝܘܼ ܡܙܲܝܸܢ ܥܲܠ ܢܲܦܫܵܐ ܠܪܘܼܚܵܐ ܕܓܼܘܼܕܵܦܵܐ ܝܲܬܿܝܼܪܵܐܝܼܬܼ܀>
      text <ܡܵܐ ܕܡܲܠܝܵܐ ܟܲܪܤܵܟܼܸ܃ ܠܵܐ ܬܲܡܪܲܚ ܠܡܸܒܼܨܵܐ܃ ܕܲܠܡܵܐ ܬܸܬܿܘܸܐ܁>
      text <ܐܸܤܬܲܟܲܠ ܡܸܕܸܡ ܕܐܵܡܲ̇ܪܢܵܐ܃ ܠܲܝܬܿ ܒܟܲܪܤܵܐ ܕܡܲܠܝܵܐ܃ ܝܑܼܕܲܥܬܼܵܐ>
      text <ܕܐ̄ܪ̈ܵܙܵܘܗܝ ܕܐܲܠܵܗܵܐ܁ ܐܸܬܼܥܲܢܵܐ ܤܲܓܝܼܵܐܝܼܬܼ ܕܠܵܐ ܤܲܒܼܥܘܼ ܒܲܟܼܬܼܵܒܹ̈ܐ>
      text <ܕܲܡܦܲܪܢܤܵܢܘܼܬܹܗ ܕܐܲܠܵܗܵܐ܃ ܕܲܥܒܼܝܼܕܼܝܼܢ ܠܐ̄ܢܵܫܵܐ ܩܲܕܝܼ̈ܫܹܐ܃ ܕܲܡܚܵܘܹ̇ܝܢ>
      text <ܠܢܝܼܫܵܐ ܕܲܡܫܲܚܠ̱ܦܘܼܬܼ ܥܒܼܵܕܼܵܘ̈̇ܗܝ ܒܬܼܘܼܩܵܢܵܐ ܕܲܡܦܲܪܫܘܼܬܼ ܟܝܵܢܵܘ̈ܗܝ>
      text <ܕܥܵܠܡܵܐ܁ ܕܢܸܬܼܚܲܝܲܠ ܡܸܢܗܘܿܢ ܡܲܕܥܵܟܼ܃ ܘܬܸܩܢܸܐ ܙܵܘ̈ܥܹܐ ܢܲܗܝܼܪܹ̈ܐ>
      text <ܡ̣ܢ ܩܲܛܝܼܢܘܼܬܼܗܘܿܢ܃ ܠܡܸܪܕܵܐ ܪܸܥܝܵܢܵܟܼ ܒܐܘܼܪܚܹܗ ܫܲܦܝܵܐܝܼܬܼ ܠܘܼܩܒܲܠ>
      text <ܢܝܼܫܵܐ ܕܲܬܼܪܝܼܨܘܼܬܼ ܤܝܵܡܵܐ ܕܲܒܼܪܝܼܬܹܗ ܕܥܵܠܵܡܵܐ܃ ܐܲܝܟܼ ܡܫܲܒܿܚܘܼܬܼ>
      text <ܬܲܪܥܝܼܬܹܗ ܚܲܟܿܝܼܡܬܼܵܐ ܕܒܼܵܪܘܿܝܵܐ ܕܲܟܼܝܵܢܹ̈ܐ܀>
      text <ܩܪܝܼ ܒܲܕܼܝܵܬܹܩ̈ܘܿܣ ܬܲܪ̈ܬܲܝܗܹܝ ܕܤܵܡ̣ ܐܸܢܹܝܢ ܐܲܠܵܗܵܐ ܠܝܼܕܲܥܬܼܵܐ>
      text <ܕܟܼܠܵܗ̇ ܬܹܒܹܝܠ܃ ܕܬܸܙܕܵܘܲܕܼ ܡ̣ܢ ܚܲܝܠܵܐ ܕܲܡܕܲܒܪܵܢܘܼܬܹܗ ܕܲܒܼܟܼܠ>
      text <ܕܵܪ܃ ܘܬܸܬܼܒܿܠܲܥ ܒܬܸܡܗܵܐ܀ ܗܵܠܹܝܢ ܩܸܪ̈ܝܵܢܹܐ ܘܕܲܐܝܟܼ ܗܵܠܹܝܢ܃>
      text <ܠܢܝܼܫܵܐ ܗܵܢܵܐ ܛܵܒܼ ܚܵܫ̇ܚܝܼܢ܁ ܩܸܪܝܵܢܵܟܼ܃ ܒܫܸܠܝܵܐ ܕܡ̣ܢ ܟܠ ܢܸܗܘܸܐ܃>
    block
      text <ܟܲܕܼ ܡܚܲܪܲܪ ܡ̣ܢ ܤܲܓܿܝܼܐܘܼܬܼ ܨܸܦܬܼܵܐ ܕܦܲܓܼܪܵܐ ܘܲܫܓܼܘܼܫܝܵܐ ܕܤܘܼܥܪ̈ܵܢܹܐ܃>
      text <ܕܢܸܬܸܠ ܛܥܵܡܬܼܵܐ ܗܲܢܝܼܐܬܼܵܐ ܒܢܲܦܫܵܟܼ܃ ܒܤܘܼ̈ܟܵܠܹܐ ܚܠܲܝ̈ܵܐ ܕܲܠܥܸܠ>
      text <ܡ̣ܢ ܪܸ̈ܓܼܫܹܐ܃ ܕܡܲܪܓܿܫܵܐ ܒܵܗ̇ ܢܲܦܫܵܐ ܒܐܲܡܝܼܢܘܼܬܼܵܗ̇ ܕܲܒܼܗܘܿܢ܁>
      text <ܠܵܐ ܬܤܝܼܡ ܐܸܢܹܝܢ ܠܡܸܠܹ̈ܐ ܕܡ̣ܢ ܢܸܤܝܵܢܵܐ ܐܲܝܟܼ ܒܸܕܼܝܵܐ ܕܲܐܡܙܲܒܿܢܲܝ̈>
      text <ܡܸܠܹ̈ܐ܃ ܕܲܠܡܵܐ ܬܦܘܼܫ ܒܚܸܫܟܵܐ ܥܕܲܡܵܐ ܠܫܘܼܠܵܡ ܚܲܝܲܝ̈ܟ܃ ܟܲܕܼ>
      text <ܬܸܬܼܓܠܸܙ ܡ̣ܢ ܝܘܼܬܼܪܵܢܗܹܝܢ܃ ܘܲܬܼܓܲܫܓܸܿܫ ܐܲܝܟܼ ܕܲܒܼܠܸܠܝܵܐ ܒܙܲܒܼ̈ܢܹܐ>
      text <ܕܲܩܪܵܒܼܵܐ܃ ܕܠܵܐ ܐܹܡܲ̇ܪ ܕܬܸܤܬܿܚܸܦ ܠܚܲܕܼ ܡ̣ܢ ܓܘܼܡܵܨܹ̈ܐ ܒܦܲܪܨܘܿܦ>
      text <ܫܪܵܪܵܐ܀ ܗܵܕܹܐ ܐܵܬ̤ܵܐ ܬܸܗܘܸܐ ܠܵܟܼ܃ ܡܵܐ ܕܲܩܪܸܒܼܬܿ ܠܡܸܥܲܠ ܠܓܼܵܘ>
      text <ܡ̣ܢ ܐܲܬܼܪܵܐ ܗܵܘ̇܃ ܕܡܵܐ ܕܫܲܪܝܲܬ̤ ܛܲܝܒܿܘܼܬܼܵܐ ܦܵܬܼ̇ܚܵܐ ܥܲܝܢܲܝ̈ܟ܃ ܠܡܲܪܓܵܫܘܼ>
      text <ܒܵܗ̇ ܒܲܚܙܵܬܼܵܐ ܚܲܬܝܼܬܬܵܐ ܕܝܼܠܗܹܝܢ ܕܨܸܒܼ̈ܘܵܬܼܵܐ܃ ܒܹܗ ܒܥܸܕܵܢܵܐ ܡܫܲܪ̈ܝܵܢ>
      text <ܥܲܝܢܲܝ̈ܟ ܠܡܹܐܫܲܕܼ ܕܸܡ̈ܥܹܐ܃ ܥܕܲܡܵܐ ܕܲܠܦܲܟܲܝ̈ܟ ܡܫܝܼܓܼܵܘ ܒܤܲܓܝܼܐܘܼܬܼܗܘܹܝܢ܃>
      text <ܘܬܲܙܝܼܙܘܼܬܼܗܘܿܢ ܕܪܸܓܼܫܹܐ ܬܸܬܼܡܲܬܲܢ܃ ܘܢܸܬܼܩܲܦܤܘܼܢ ܗܲܢܝܼܵܐܝܼܬܼ ܠܓܼܵܘ>
      text <ܡܸܢܵܟܼ܁ ܐܸܢ ܐܝܼܬܼ ܐ̄ܢܵܫ ܕܲܠܒܲܪ ܡ̣ܢ ܗܵܠܹܝܢ ܡܲܠܸܦ ܠܵܟܼ܃ ܠܵܐ>
      text <ܬܗܲܝܡܢܝܼܘܗܝ܁ ܤܛܲܪ ܡ̣ܢ ܕܸܡ̈ܥܹܐ ܕܹܝܢ ܕܬܸܒܼܥܸܐ ܡ̣ܢ ܦܲܓܼܪܵܐ>
      text <ܡܸܕܸܡ ܐ̄ܚܪܹܝܢ ܠܫܘܼܘܕܵܥܵܐ ܕܡܲܪܓܫܵܢܘܼܬܼܵܐ ܕܲܫܪܵܪܵܐ ܒܐܵܬ̤ܵܐ ܓܠܝܼܬܼܵܐ>
      text <ܠܵܐ ܫܲܠܝܼܛ ܠܵܟܼ܃ ܐܸܠܵܐ ܐܸܢ ܒܫܸܬܼܩܵܐ ܒܲܠܚܘܿܕܼ ܕܡ̣ܢ ܡܲܥܒܿܕܼܵܢܘܼܬܼܵܐ>
      text <ܕܗܲܕܵܡܹ̈ܐ܁ ܗܵܢܵܘ ܕܹܝܢ܃ ܡܵܐ ܕܐܸܬܼܥܲܠܝܼ ܪܸܥܝܵܢܵܐ ܡ̣ܢ ܗܘܵܝܹ̈ܐ܃ ܘܐܵܦ>
      text <ܡ̣ܢ ܕܸܡ̈ܥܹܐ ܢܦܘܼܫ ܦܲܓܼܪܵܐ ܘܡ̣ܢ ܡܲܪܓܫܵܢܘܼܬܼܵܐ ܘܡ̣ܢ ܡܸܬܿܬܿܙܝܼܥܵܢܘܼܬܼܵܐ܃>
      text <ܤܛܲܪ ܡ̣ܢ ܚܲܝܘܼܬܼܵܐ ܟܝܵܢܵܝܬܼܵܐ܁ ܠܵܐ ܓܹܝܪ ܡܸܬܿܬܲܚܬܿܝܵܐ ܗܵܝ̇ ܝܑܼܕܲܥܬܼܵܐ>
      text <ܠܡܸܤܲܒܼ ܥܲܡܵܗ̇ ܫܵܘܦܵܐ܃ ܐܸܤܟܹܡܹ̈ܐ ܕܨܸܒܼ̈ܘܵܬܼܵܐ ܕܥܵܠܡܵܐ ܡܸܬܼܪܲܓܼܫܵܢܵܐ܃>
      text <ܫܐܝܼܠܵܐܝܼܬܼ ܒܲܚܙܵܬܼܵܐ ܕܪܸܥܝܵܢܵܐ܀ ܐܸܢ ܒܲܦܓܲܪܠܲܡ ܘܐܸܢ ܕܠܵܐ ܦܓܲܪ܃ ܠܵܐ>
    block
      text <ܠܵܐ ܝܵܕܲܥ̇ܢܵܐ܃ ܐܲܠܵܗܵܐ ܗ̄ܘ̣ ܝܵܕܲܥ̇܃ ܘܗܵܝ̇ ܕܲܫܡܲܥ̣ ܡܸܠܹ̈ܐ ܕܠܵܐ>
      text <ܡܸܬܼܠ̈ܠܵܢ܀ ܟܠ ܕܹܝܢ ܕܒܸܐܕܼܢܹ̈ܐ ܡܸܫܬܿܡܲܥ܃ ܡܸܬܼܡܲܠܠܵܢܵܐ ܗ̄ܘ̣܁>
      text <ܗ̤ܘ ܕܹܝܢ ܠܵܐ ܒܩܵܠܹ̈ܐ ܡܸܬܼܪ̈ܲܓܼܫܵܢܹܐ ܡܫܲܥ̣܃ ܐܵܦܠܵܐ ܒܲܚܙܵܬܼܵܐ ܕܕܸܡ̈ܘܵܬܼܵܐ>
      text <ܓܫܝܼ̈ܡܵܬܼܵܐ ܕܡܸܬܼܪܼ̈ܲܓܼܫܵܢܝܵܬܼܵܐ܁ ܐܸܠܵܐ ܒܙܵܘ̈ܥܹܐ ܕܬܲܪܥܝܼܬܼܵܐ܃ ܒܲܚܛܘܼܦܝܵܐ>
      text <ܕܡ̣ܢ ܦܲܓܼܪܵܐ܃ ܘܠܵܘ ܟܲܕܼ ܡܫܵܘܬܲܦ ܥܲܡܵܗ̇ ܨܸܒܼܝܵܢܵܐ܀ ܥܲܝܢܵܐ ܠܲܡ>
      text <ܠܵܐ ܚܙܵܬ̤ ܐܲܟܼܘܵܬܹܗ ܡܸܡܬܲܘܿܡ܃ ܘܐܸܕܼܢܵܐ ܠܵܐ ܫܸܡܥܲܬ̤ ܦܸܚܡܹܗ܁>
      text <ܘܕܼܘܼܡܝܵܐ ܕܲܚܙܵܬܹܗ ܠܸܒܵܐ܃ ܠܵܐ ܐܸܫܬܪܲܓܼܪܲܓܼ ܠܡܲܤܵܩܘܼ ܒܝܲܕܼ>
      text <ܥܘܼܗܕܵܢܵܐ ܙܢܲܝ̈ ܝܑܼܕܲܥܬܹܗ܃ ܕܡܸܕܸܡ ܕܛܲܝܸܒܼ ܐܲܠܵܗܵܐ ܠܕܲܟܼܝܲܝ̈ ܠܸܒܵܐ>
      text <ܠܲܡܚܵܘܵܝܘܼ ܒܡܝܼܬܼܘܼܬܼܗܘܿܢ ܕܡ̣ܢ ܥܵܠܡܵܐ܁ ܠܵܘ ܚܙܵܬܼܵܐ ܓܫܝܼܡܬܵܐ>
      text <ܕܲܒܼܥܲܝ̈ܢܹܐ ܒܸܤܪ̈ܵܢܵܝܵܬܼܵܐ ܡܸܬܼܩܲܒܿܠܵܐ ܒܦܘܼܪ̈ܫܵܢܹܝܗ̇ ܥܲܒܼܝܵܐܝܼܬܼ܃ ܘܠܵܐ>
      text <ܬܘܼܒܼ ܗܲܓܵܓܹ̈ܐ ܕܡܸܢܗܘܿܢ ܡܸܬܿܬܨܝܼܪܝܼܢ ܒܪܸܥܝܵܢܵܐ ܫܐܝܼܠܵܐܝܼܬܼ܃>
      text <ܐܸܠܵܐ ܦܫܝܼܛܘܼܬܼܵܐ ܕܬܹܐܘܿܪܝܼܵܐ ܕܡܸܬܼܝܲܕܼܥܵܢ̈ܝܵܬܼܵܐ ܘܡܸܬܼܗܲܝܡ̈ܢܵܢܝܵܬܼܵܐ܃>
      text <ܕܡܵܪܕܵܐ ܗ̣̄ܝ ܠܲܡܗܲܕܡܘܼܬܼܵܐ ܘܲܠܦܘܼ̈ܠܵܓܹܐ ܡܦܲܪ̈ܫܹܐ܃ ܡܚܵܘܝܲܝ̈>
      text <ܝܘܼ̈ܩܢܹܐ ܐܸܤܛܘܼ̈ܟܼܤܵܝܹܐ܀>
      text <ܠܘܲܥܕܵܐ ܕܐܸܤܦܹܝܪ ܫܸܡܫܵܐ܃ ܠܦܘܼܬܼ ܚܲܝܠܵܐ ܕܚܵܙܘܿܝܘܼܬܼܵܟܼ܃>
      text <ܐܲܨܸܕܼ ܚܝܵܪܵܟܼ ܠܡܸܬܼܒܲܤܵܡܘܼ ܒܲܠܚܘܿܕܼ ܒܙܲܠܝܼܩܵܘ̈ܗܝ܃ ܘܠܵܘ ܐܵܦ>
      text <ܠܡܸܒܼܨܵܐ ܪܲܗܛܵܐ ܕܓܼܝܼܓܼܠܹܗ܃ ܕܲܠܡܵܐ ܬܸܬܼܚܲܠܲܨ ܡܸܢܵܟܼ܃ ܐܵܦ>
      text <ܚܵܙܘܿܝܘܼܬܼܵܐ ܡܡܲܫܲܚܬܼܵܐ܁ ܐܸܢ ܬܸܫܟܲܚ ܕܸܒܼܫܵܐ܃ ܡܸܤܬܼܵܟܼ ܐܲܟܼܘܿܠ܁ ܕܠܵܐ>
      text <ܟܲܕܼ ܬܸܤܒܲܥ܃ ܬܬܼܝܼܒܼܝܼܘܗܝ܁ ܨܒܼܘܼܬܼܵܐ ܗ̣̄ܝ ܩܲܠܝܼܠܬܼܵܐ ܟܝܵܢܵܗ̇ ܕܢܲܦܫܵܐ܃>
      text <ܘܒܲܙܒܲܢ ܙܒܲܢ ܦܵܤ̇ܥܵܐ܃ ܟܲܕܼ ܪܵܓܵܐ ܠܡܹܐܠܲܦ ܐܲܝܠܹܝܢ ܕܪ̈ܵܡܵܢ ܡ̣ܢ>
      text <ܟܝܵܢܵܗ̇܀ ܘܙܲܒܼ̈ܢܝܼܢ ܤܲܓܿܝܼ̈ܐܵܢ ܡ̣ܢ ܪܲܗܛܵܐ ܕܩܸܪܝܵܢܵܐ ܘܬܹܐܘܿܪܝܼܵܐ>
    block
      text <ܕܨܸܒܼ̈ܘܵܬܼܵܐ܃ ܡܲܕܼܪܟܼܵܐ ܡܸܕܸܡ ܡܸܕܸܡ܁ ܕܟܲܕܼ ܢܸܬܼܦܲܚܡܘܼܢ܃ ܤܲܓܿܝܼ>
      text <ܒܨܝܼܪܵܐ ܡܫܘܼܚܬܼܵܐ ܕܝܼܕܲܥܬܼܵܗ̇ ܠܦܸܚܡܵܐ ܕܲܫܟܼܵܚܬܵܗ̇܁ ܘܲܥܕܲܡܵܐ ܠܐܲܝܟܵܐ>
      text <ܥܵܐ̇ܠܵܐ ܝܑܼܕܲܥܬܼܵܗ̇܃ ܥܕܲܡܵܐ ܕܙܵܘܥܵܐ ܘܲܪܬܹܝܬܼܵܐ ܠܵܒܼ̇ܫܵܐ ܒܚܘܼ̈ܫܵܒܹܝܗ̇܁>
      text <ܘܬܼܘܼܒܼ ܠܡܸܥܛܲܦ ܠܒܸܤܬܿܪܵܗ̇ ܡܸܤܬܲܪܗܒܼܵܐ ܡ̣ܢ ܕܸܚܠ̱ܬܼܵܐ܃ ܟܲܕܼ>
      text <ܦܵܤ̇ܥܵܐ ܠܡܲܡܪܵܚܘܼ ܥܲܠ ܨܸܒܼ̈ܘܵܬܼܵܐ ܢܘܼܪ̈ܵܢܵܝܬܼܵܐ܀ ܐܸܠܵܐ ܕܸܚܠܬܼܵܐ ܡܲܢ>
      text <ܬܵܟܼ̇ܤܵܐ ܠܵܗ̇܃ ܡܸܛܠ ܕܚܝܼܠܘܼܬܼܗܹܝܢ ܕܨܸܒܼ̈ܘܵܬܼܵܐ܁ ܘܦܵܪܘܿܫܘܼܬܼܵܐ ܡ̇ܢ>
      text <ܒܫܸܬܼܩܵܐ ܪܵܡܙܵܐ ܠܹܗ ܠܗܵܘܢܵܗ̇ ܕܢܲܦܫܵܐ܃ ܕܠܵܐ ܬܲܡܪܲܚ܃ ܕܠܵܐ>
      text <ܬܡܘܼܬܼ܁ ܘܲܕܼܩܲܫ̈ܝܵܢ ܡܸܢܵܟܼ܃ ܠܵܐ ܬܸܒܼܥܸܐ܁ ܘܲܕܬܲܩܝܼ̈ܦܵܢ ܡܸܢܵܟܼ܃ ܠܵܐ>
      text <ܬܒܲܩܸܒܼ܁ ܒܡܵܐ ܠܲܡ ܕܐܲܫܠ̱ܛܘܼܟܼ ܐܸܤܬܲܟܲܠ܃ ܘܠܵܐ ܠܵܟܼ ܠܡܲܡܪܵܚܘܼ>
      text <ܥܲܠ ܟܲܤ̈ܝܵܬܼܵܐ܁ ܤܓܼܘܿܕܼ ܡܵܘܕܹܝܢ ܘܫܲܒܲܚ ܒܫܸܬܼܩܵܐ܃ ܘܐܵܘܕܵܐ ܠܠܵܐ>
      text <ܡܸܬܿܕܲܪܟܵܢܘܼܬܼܵܐ܁ ܡܸܛܠ ܕܤܲܓܝܼ ܡܸܢܵܟܼ ܐܸܬܼܚܵܘܝܼ ܠܵܟܼ܃ ܘܲܒܼܫܲܪܟܵܐ>
      text <ܕܲܥ̇ܒܼܵܕܼܵܘ̈ܗܝ ܠܵܐ ܬܸܬܼܥܲܤܲܩ܁ ܘܗܵܝ̇ ܕܲܠܡܹܐܟܲܠ ܕܸܒܼܫܵܐ ܤܲܓܿܝܼ܃ ܠܵܐ>
      text <ܫܲܦܝܼܪ܃ ܘܐܵܦܠܵܐ ܠܲܡ ܠܡܸܒܼܨܵܐ ܡܸܠܹ̈ܐ ܡܫܲܒ̈ܚܵܬܼܵܐ܁ ܕܲܠܡܵܐ ܟܲܕܼ ܡ̣ܢ>
      text <ܛܵܘܪܵܐ ܤܲܓܝܼܐܵܐ ܨܵܒܹ̇ܝܢܲܢ ܕܢܸܚܙܸܐ܃ ܘܟܲܕܼ ܠܵܐ ܥܕܲܟܹܝܠ ܡܲܛܝܼܢܲܢ>
      text <ܠܩܲܪܝܼܒܼܘܼܬܹܗ܃ ܡ̣ܢ ܠܵܐ ܡܡܲܫܚܘܼܬܼܵܗ̇ ܕܐܘܼܪܚܵܐ ܢܚܘܼܒܼ܃ ܘܐܵܦ>
      text <ܡ̣ܢ ܚܲܝܠܵܗ̇ ܕܲܚܙܵܬܼܵܐ܃ ܘܢܸܤܬܲܓܲܦ܁ ܒܗܵܝ̇ ܕܐܝܼܬܼ ܐܸܡܲܬܼܝ܃ ܕܕܼܘܼܟܲܬܼ>
      text <ܫܪܵܪܵܐ܃ ܫܪܲܓܼܪ̈ܵܓܼܝܵܬܼܵܐ ܡܫܲܡܫܵܐ܁ ܟܲܕܼ ܓܹܝܪ ܠܵܐܹ̇ܐ ܠܹܗ ܡܲܕܥܵܐ ܡ̣ܢ>
      text <ܡܲܕܼܪܟܼܵܢܘܼܬܼܵܐ܃ ܐܵܦ ܠܚܲܬܝܼܬܘܼܬܹܗ ܛܵܥܹ̇ܐ܁ ܘܫܲܦܝܼܪ ܐܸܡ݂ܲܪ ܚܲܟܝܼܡܵܐ>
      text <ܫܠܹܝܡܘܿܢ܃ ܕܐܲܝܟܼ ܡܕܼܝܼܢ̄ܬܼܵܐ ܬܪܝܼܥܬܼܵܐ ܕܠܲܝܬ ܠܵܗ̇ ܫܘܼܪܵܐ܃ ܗܵܟܲܢܵܐ>
      text <ܗ̄ܘ̣ ܓܲܒܼܪܵܐ ܕܠܵܐ ܢܲܓܼܝܼܪܵܐ ܪܘܼܚܹܗ܀>
      text <ܠܵܐ ܐܵܠܨܵܐ ܠܡܸܦܗܵܐ ܒܵܬܲܪ ܐܲܠܵܗܵܐ ܒܲܫܡܲܝܵܐ ܘܒܲܐܪܥܵܐ܃>
      text <ܘܠܲܡܫܲܡܵܪܘܼ ܠܗܵܘܢܲܢ ܒܲܒܼܥܵܬܹܗ ܒܕܼܘܼ̈ܟܿܝܬܼܵܐ܁ ܕܲܟܵܐ ܢܲܦܫܵܟܼ܃ ܒܲܪܢܵܫܵܐ܃>
    block
      text <ܘܐܲܥܒܲܪ ܡܸܢܵܟܼ ܪܸܢܝܵܐ ܕܥܘܼ̈ܗܕܵܢܹܐ ܕܲܠܒܲܪ ܡ̣ܢ ܟܝܵܢܵܐ܃ ܘܲܬܼܠܝܼ>
      text <ܥܲܠ ܙܵܘܥܲܝ̈ܟ ܐܲܦܲܝ̈ ܬܲܪܥܵܐ ܕܢܲܟܼܦܘܼܬܼܵܐ ܘܡܲܟܿܝܼܟܼܘܼܬܼܵܐ܁ ܘܲܒܼܝܲܕܼ>
      text <ܗܵܠܹܝܢ܃ ܡܸܫܟܲܚ ܐܲܢ̄ܬܿ ܠܹܗ ܕܐܝܼܬܼܵܘܗܝ ܠܓܼܵܘ ܡܸܢܵܟܼ܁ ܠܡܲܟܿܝܼ̈ܟܹܐ>
      text <ܠܲܡ܃ ܐ̄ܪ̈ܵܙܹܐ ܡܸܬܼܓܠܹܝܢ܀ ܐܸܢ ܝܲܗ̣̄ܒܼܬܿ ܢܲܦܫܵܟܼ ܠܦܘܼܠܚܵܢ ܨܠܘܿܬܼܵܐ>
      text <ܡܙܲܗܝܵܢܝܼܬܼܵܐ ܕܬܲܪܥܝܼܬܼܵܐ܃ ܘܠܲܐܡܝܼܢܘܼܬܼܵܐ ܕܫܲܗܪܵܐ ܕܠܲܝ̈ܠܵܘܵܬܼܵܐ܃ ܐܲܝܟܼ>
      text <ܕܬܸܩܢܸܐ ܗܵܘܢܵܐ ܥܛܝܼܦ ܢܘܼܗܪܵܐ܃ ܐܲܓܼܢܵܐ ܢܲܦܫܵܟܼ ܡ̣ܢ ܚܸܙܘܲܝ̈>
      text <ܥܵܠܡܵܐ܃ ܘܲܦܤܘܿܩ ܡܸܢܵܟܼ ܥܸܢܝܵܢܵܐ ܕܡܲܡܠܠܵܐ܁ ܘܠܵܐ ܬܸܨܒܸܐ>
      text <ܠܲܡܩܲܒܵܠܘܼ ܠܓܼܵܘ ܡ̣ܢ ܟܘܼܪܚܵܟܼ ܪܵܚܡܵܐ ܕܲܥܝܵܕܼܵܐ܃ ܐܵܦܠܵܐ ܒܢܝܼܫܵܐ>
      text <ܕܲܡܝܲܬܿܪܘܼܬܼܵܐ܃ ܤܛܲܪ ܡ̣ܢ ܐܲܝܢܵܐ ܕܐܝܼܬܼܵܘܗܝ ܒܲܪ ܢܝܼܫܵܟܼ ܘܒܲܪ>
      text <ܐ̄ܪܵܙܵܟܼ ܒܕܼܘܼܒܵܪܵܟܼ܁ ܐܸܢ ܩܵܢܹ̇ܛ ܐܲܢ̄ܬܿ ܡ̣ܢ ܦܘܼܠܗܵܕܼܵܐ ܘܥܸܢܝܵܢܵܐ>
      text <ܢܲܦܫܵܢܵܝܵܐ ܕܲܒܼܟܸܤܝܵܐ܃ ܗܵܘ̇ ܕܡ̣ܢ ܢܲܦܫܹܗ ܡܥܵܕܼ ܠܡܸܬܿܬܿܙܵܥܘܼ ܕܠܵܐ>
      text <ܒܥܵܬܼܵܐ ܕܝܼܠܲܢ܃ ܡܵܕܹܝܢ ܦܤܘܿܩ ܡܸܢܵܟܼ ܘܥܸܢܝܵܢܵܐ ܕܲܠܒܲܪ܀ ܐܲܩܸܦ>
      text <ܡܝܲܬܿܪ̈ܵܬܼܵܐ ܠܲܨ̈ܠܵܘܵܬܼܵܟܼ܃ ܕܬܸܚܙܸܐ ܢܲܦܫܵܟܼ ܙܲܗܪܵܐ ܕܕܸܢܚܹܗ ܕܲܫܪܵܪܵܐ܁>
      text <ܟܠ ܟܡܵܐ ܕܡܸܫܬܲܝܲܢ ܠܸܒܵܐ ܡ̣ܢ ܥܘܼܗ̈ܕܵܢܹܐ ܒܲܪ̈ܵܝܹܐ܃ ܗܵܟܲܢܵܐ ܬܩܲܒܸܠ>
      text <ܬܲܪܥܝܼܬܼܵܟܼ ܬܲܗܪܵܐ ܕܲܒܼܤܘܼܟܵܠ ܦܸܬܼܓܼܵܡܹ̈ܐ܁ ܡܥܵܕܼܵܐ ܗ̣̄ܝ ܢܲܦܫܵܐ>
      text <ܦܫܝܼܩܵܐܝܼܬܼ ܠܲܡܚܲܠܵܦܘܼ ܥܸܢܝܵܢܵܐ ܒܥܸܢܝܵܢܵܐ܃ ܐܸܢ ܚܢܲܢ ܩܲܠܝܼܠ ܢܚܵܘܸܐ>
      text <ܒܛܝܼܠܘܼܬܼܵܐ ܘܲܫܩܵܠ ܛܲܥܢܵܐ܀ ܐܲܪܡܵܐ ܥܠܹܝܗ̇ ܥܲܡܠܵܐ ܕܩܸܪܝܵܢܵܐ>
      text <ܕܲܟܼܬܼܵܒܹ̈ܐ܃ ܐܲܝܠܹܝܢ ܕܡܵܘܕܥܝܼܢ ܩܲܛܝܼܢܘܼܬܼ ܐܘܼܪ̈ܚܵܬܼܵܐ ܕܕܼܘܼܒܵܪܹ̈ܐ܃>
      text <ܘܲܕܿܬܹܐܘܿܪܝܼܵܐ ܘܫܲܪ̈ܒܹܐ ܕܩܲܕܝܼ̈ܫܹܐ܃ ܘܐܵܦܸܢ ܠܵܐ ܡܲܪܓܿܫܵܐ ܒܫܘܼܪܵܝܵܐ>
      text <ܒܗܲܢܝܼܐܘܼܬܼܵܐ܃ ܡܸܛܠ ܥܲܡܛܵܢܵܐ ܘܲܕܼܠܘܼܚܝܵܐ ܕܡ̣ܢ ܥܘܼܗ̈ܕܵܢܹܐ>
      text <ܩܲܪ̈ܝܼܒܹܐ܃ ܐܲܝܟܼ ܕܲܬܼܚܲܠܸܦ ܥܸܢܝܵܢܵܐ ܒܥܸܢܝܵܢܵܐ܁ ܘܡܵܐ ܕܲܬܼܩܘܼܡ ܠܲܨܠܘܿܬܼܵܐ>
    block
      text <ܘܲܠܬܸܫܡܸܫܬܼܵܐ܃ ܚܠܵܦ ܗܸܪܓܵܐ ܕܥܵܠ̈ܡܵܢܵܝܵܬܼܵܐ܃ ܢܸܬܼܪܲܫܡܘܼܢ ܒܪܸܥܝܵܢܵܐ>
      text <ܗܲܓܵܓܹ̈ܐ ܕܡ̣ܢ ܟܬܼܵܒܹ̈ܐ܁ ܘܲܒܼܗܵܠܹܝܢ ܡܸܬܿܛܥܸܐ ܘܡܸܬܼܠܚܸܐ ܡܸܢܹܗ>
      text <ܥܘܼܗܕܵܢܵܐ ܕܡ̣ܢ ܟܬܼܵܒܹ̈ܐ܁ ܘܲܒܼܗܵܠܹܝܢ ܡܸܬܿܛܥܸܐ ܘܡܸܬܼܠ̱ܚܹܐ ܡܸܢܹܗ>
      text <ܥܘܼܗܪܵܢܵܐ ܕܡܸܕܸܡ ܕܲܚ̣ܙܵܐ ܘܲܫܡܲܥ̣ ܡ̣ܢ ܟܲܕܼܘܼ܁ ܘܗܵܟܲܢܵܐ܃ ܢܹܐܬܸܐ>
      text <ܪܸܥܢܵܢܵܟܼ ܠܕܲܟܼܝܘܼܬܼܵܐ܁ ܘܗܵܕܲܐ ܗ̣̄ܝ ܗܵܝ̇ ܕܐܲܡܝܼܪܵܐ܃ ܕܡܲܥܡ̱ܠܵܐ ܢܲܦܫܵܐ>
      text <ܡ̣ܢ ܩܸܪܝܵܢܵܐ܃ ܡܵܐ ܕܬܹܐܬܸܐ ܠܲܨܠܘܿܬܼܵܐ܃ ܘܡ̣ܢ ܩܸܪܝܵܢܵܐ ܠܲܡ ܬܸܬܼܢܲܗܲܪ>
      text <ܒܲܨܠܘܿܬܼܵܐ܁ ܗܵܢܵܘ ܕܹܝܢ܃ ܚܠܵܦ ܦܸܗܝܵܐ ܕܲܠܒܲܪ܃ ܢܸܫܢܿܟܲܚ ܠܢܲܦܫܵܐ>
      text <ܡܠܘܿܐܵܐ ܠܫܘܼܚܠܵܦ ܙܢܹܝ̈ܗ̇ ܕܲܨܠܘܿܬܼܵܐ܃ ܤܘܼ̈ܟܵܠܹܐ ܚܲܬܝܼ̈ܬܹܐ ܕܲܒܼܪܸܥܝܵܢܵܐ>
      text <ܒܵܠܩ̇ܝܼܢ܃ ܡ̣ܢ ܥܘܼ̈ܗܕܵܢܹܐ ܕܡܝܼܪܹ̈ܐ ܕܡ̣ܢ ܬܲܡܵܢ܃ ܕܲܟܼܡܵܐ ܙܲܒܼ̈ܢܝܼܢ>
      text <ܡܫܲܬܸܩ ܘܲܡܒܲܠܗܸܐ ܠܹܗ ܐܵܦ ܡܸܢܵܗ̇ ܕܲܨܠܘܿܬܼܵܐ܃ ܘܲܡܩܝܼܡ>
      text <ܠܹܗ ܕܠܵܐ ܙܵܘܥܵܐ ܗ̤ܘ ܚܲܝܠܵܐ ܕܬܹܐܘܿܪܝܼܵܐ ܕܡ̣ܢ ܟܬܼܵܒܹ̈ܐ ܒܗܵܠܹܝܢ>
      text <ܥܸܕܵܢܹ̈ܐ܁ ܗܵܘ̇ ܠܵܗ̇ ܠܲܨܠܘܿܬܼܵܐ ܡܥܵܕܼ ܦܵܤܹ̇ܩ ܒܝܲܕܼ ܗܲܢܝܼܐܘܼܬܼܵܐ>
      text <ܐܲܝܟܼ ܕܐܸܡ̇ܪܹܬܼ܃ ܘܫܸܠܝܵܐ ܡܲܪܡܸܐ ܥܲܠ ܠܸܒܵܐ܃ ܘܲܠܙܵܘ̈ܥܹܐ ܕܠܸܒܵܐ>
      text <ܡܫܲܬܸܩ܃ ܒܝܲܕܼ ܦܵܘܫܵܐ ܕܗܲܕܵܡܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ܀ ܝܵܕܼܥ̇ܝܼܢ>
      text <ܡܵܢܵܘ ܕܐܵܡܲ݁ܪ ܐ̄ܢܵܐ܃ ܐܲܝܠܹܝܢ ܕܲܫܩܝܼܠܝܼܢ ܢܸܤܝܵܢܵܗ̇ ܕܲܨܒܼܘܼܬܼܵܐ ܗܵܕܹܐ ܒܵܗ̇>
      text <ܒܢܲܦܫܗܘܿܢ ܘܲܠܓܼܵܘ ܡ̣ܢ ܐ̄ܪ̈ܵܙܹܝܗ̇ ܗܘ̤ܵܘ܃ ܘܠܵܐ ܡ̣ܢ ܝܘܼܠܦܵܢܵܐ ܕܡ̣ܢ>
      text <ܐ̄ܚܪ̈ܵܢܹܐ ܘܓܼܘܼܪ̈ܢܒܹܐ ܕܡ̣ܢ ܟܬܼܝܼ̈ܒܼܵܬܼܵܐ܃ ܗܵܠܹܝܢ ܕܲܟܼܡܵܐ ܙܲܒܼ̈ܢܝܼܢ ܡܨܹܝܢ>
      text <ܡܕܲܓܿܠܝܼܢ ܠܹܗ ܠܲܫܪܵܪܵܐ܀>
      text <ܢܕܼܝܕܼܵܐ ܥܲܠ ܟܲܪܤܵܐ ܕܡܲܠܝܵܐ ܒܨܵܬܼܵܐ ܕܫܲܪ̈ܒܹܐ ܪ̈ܘܼܚܵܢܵܝܹܐ܃>
      text <ܐܲܝܟܲܢܵܐ ܕܲܠܙܵܢܝܼܬܼܵܐ ܠܲܡܡܲܠܵܠܘܼ ܥܲܠ ܢܲܟܼܦܘܼܬܼܵܐ܀ ܬܹܐܪܬܵܐ ܕܡܲܠܝܵܐ>
      text <ܡ̣ܢ ܟܘܼܪ̈ܗܵܢܹܐ܃ ܓܵܥ̇ܨܵܐ ܠܵܗ̇ ܡ̣ܢ ܡܹܐܟܼܘܼܠܬܼܵܐ ܕܲܗܝܼܢܬܼܵܐ܁ ܘܲܠܪܸܥܝܵܢܵܐ>
      text <ܕܲܡܠܸܐ ܡ̣ܢ ܥܵܠܡܵܐ܃ ܠܡܸܬܼܩܲܪܵܒܼܘܼ ܠܥܘܼܩܵܒܼܵܐ ܕܦܘܼܪ̈ܠܚܵܢܹܐ ܐܲܠܵܗܵܝ݂̈ܐ>
    block
      text <ܠܵܐ ܡܸܫܟܲܚ܀ ܢܘܼܪܵܐ ܒܩܲܝ̈ܤܹܐ ܪ̈ܲܛܝܼܒܹܐ ܠܵܐ ܕܵܠ̇ܩܵܐ܃ ܘܪܸܬ̣ܚܵܐ ܕܒܲܐܠܵܗܵܐ>
      text <ܒܠܸܒܵܐ ܪܵܚܹ̇ܩ ܢܝܵܚܹ̈ܐ ܠܵܐ ܡܸܬܼܢܲܒܼܪܲܫ܀ ܙܵܢܝܼܬܼܵܐ ܠܵܐ ܡܟܲܬܼܪܵܐ ܒܪܵܚܡܘܼܬܼܵܐ>
      text <ܥܲܡ ܚܲܕܼ܃ ܘܠܵܐ ܢܲܦܫܵܐ ܕܐܲܤܝܼܪܵܐ ܒܤܲܓܝܼ̈ܐܹܐ ܡܩܵܘܝܵܐ ܒܪܵܚܡܘܼܬܼܵܐ>
      text <ܕܝܘܼܠܦܵܢܵܐ ܪܘܼܚܵܢܵܝܵܐ܀ ܐܲܝܟܲܢܵܐ ܕܗܵܘ̇ ܕܲܠܫܸܡܫܵܐ ܠܵܐ ܡܸܡܬܼܘܿܡ ܚ̣ܙܵܐ>
      text <ܒܥܲܝܢܵܘ̈ܗܝ܃ ܡ̣ܢ ܫܸܡܥܵܐ ܒܲܠܚܘܿܕܼ ܕܲܥܠܵܘܗܝ ܠܲܡܗܲܓܵܓܼܘܼ ܢܘܼܗܪܹܗ>
      text <ܒܪܸܥܝܵܢܹܗ܃ ܠܡܸܤܲܒܼ ܕܡܘܼܬܼܵܐ ܡܸܕܸܡ ܒܢܲܦܫܹܗ܃ ܠܡܲܪܓܵܫܘܼ>
      text <ܒܦܲܐܝܘܼܬܼܵܐ ܕܙܲܗܪܝܼܪ̈ܵܘܗܝ ܠܵܐ ܡܸܫܟܲܚ܃ ܗܵܟܲܢܵܐ ܡ̇ܢ ܕܲܛܥܵܡܬܼܵܐ>
      text <ܕܦܘܼܠܚܵܢܵܐ ܪܘܼܚܵܢܵܐ ܒܢܲܦܫܹܗ ܠܵܐ ܐܲܪܓܸܫ܃ ܘܲܠܓܼܵܘ ܡ̣ܢ ܢܸܤܝܵܢܵܐ>
      text <ܕܐ̄ܪ̈ܵܙܵܘܗܝ ܠܵܐ ܗܘ̤ܵܐ ܒܕܼܘܼܒܵܪ̈ܵܘܗܝ܃ ܠܡܸܤܲܒܼ ܒܪܸܥܝܵܢܹܗ ܕܘܼܡܝܵܐ>
      text <ܕܡܲܤܒܲܗ ܠܲܫܪܵܪܵܐ܃ ܡ̣ܢ ܝܘܼܠܦܵܢܵܐ ܕܐ̄ܢܵܫܵܐ ܘܕܼܘܼܪܵܫܵܐ ܕܒܲܟܼܬܼܝܼ̈ܒܵܬܼܵܐ܃>
      text <ܠܡܸܫܟܵܚܘܼ ܦܝܵܤܵܐ ܫܲܪܝܼܪܵܐ ܒܢܲܦܫܹܗ ܘܲܠܡܲܕܼܪܵܟܼܘܼ ܠܚܲܬܿܝܼܬܼܘܼܬܼܵܗ̇>
      text <ܕܲܨܒܼܘܼܬܼܵܐ ܠܵܐ ܡܸܫܟܲܚ܀>
      text <ܐܸܢ ܩܢܸܐ ܐܲܢ̄ܬܿ ܡܸܕܸܡ ܝܲܬܿܝܼܪܵܐ ܥܲܠ ܤܲܝܒܵܪܬܵܐ ܕܝܒܵܪܬܵܐ ܕܝܵܘܡܵܐ܃ ܙܸܠ>
      text <ܗܲܒܲܝܗܝ ܠܡܸܤ̈ܟܹܿܢܹܐ܃ ܘܬܼܵܐ ܩܲܪܸܒܼ ܨܠܘܿܬܼܵܐ ܕܦܵܪܹܗ̄ܤܝܼܵܐ܁ ܗܵܢܵܘ>
      text <ܕܹܝܢ܃ ܡܲܠܸܠ ܥܲܡ ܐܲܠܵܗܵܐ܃ ܐܲܝܟܼ ܒܪܵܐ ܥܲܡ ܐܲܒܼܘܼܗܝ܀ ܠܲܝܬܿ ܡܸܕܸܡ>
      text <ܕܲܡܩܲܪܸܒܼ ܠܠܸܒܵܐ ܠܘܵܬܼ ܐܲܠܵܗܵܐ ܐܲܝܟܼ ܡܪܲܚܡܵܢܘܼܬܼܵܐ܃ ܘܠܵܐ ܕܝܵܗܹ̇ܒܼ>
      text <ܫܲܝܢܵܐ ܠܪܸܥܝܵܢܵܐ ܐܲܝܟܼ ܨܪܝܼܟܼܘܼܬܼܵܐ ܨܸܒܼܝܵܢܵܝܬܼܵܐ܁ ܢܓܲܢܘܿܢܵܟܼ ܤܲܓܝܼ̈ܐܹܐ ܐܲܝܟܼ>
      text <ܠܵܐ ܝܵܕܲܘܿܥܵܐ܃ ܡܸܛܠ ܦܫܝܼܛܘܼܬܼܵܐ ܕܐܝܕܲܝ̈ܟ ܘܲܫܦܝܼܥܘܼܬܼܵܟܼ ܕܲܕܼܠܵܐ>
      text <ܡܫܘܼܚܬܼܵܐ܃ ܒܢܝܼܫܵܐ ܕܕܸܚܠܲܬܼ ܐܲܠܵܗܵܐ܃ ܘܠܵܐ ܢܸܩܪܘܼܢܵܟܼ ܚܲܟܿܝܼܡܵܐ>
      text <ܘܲܬܼܩܸܢ ܗܵܘܢܵܐ܃ ܡܸܛܠ ܡܚܲܤܟܘܼܬܼܵܟܼ܁ ܐܸܢ ܥܲܠ ܤܘܼܤܝܵܐ>
      text <ܪܟܼܝܼܒܼ ܐ̄ܢܵܫ ܘܦܵܫܹ̇ܛ ܐܝܼܕܹܗ܃ ܠܵܐ ܬܸܩܦܘܿܣ ܐܝܼܕܼܵܟܼ ܡܸܢܹܗ܃>
    block
      text <ܒܡܸܕܸܡ ܕܐܵܠܨܵܐ ܒܲܫܪܵܪܵܐ ܡܸܛܠ ܤܘܼܢܩܵܢܹܗ܁ ܒܫܵܥܬܼܵܐ ܕܹܝܢ ܗܵܝ̇܃>
      text <ܐܲܝܟܼ ܚܲܕܼ ܡ̣ܢ ܨܪ̈ܝܼܟܹܐ ܤܢܝܼܩ܁ ܘܡܵܐ ܕܝܵܗܹ̇ܒܼ ܐܲܢ̄ܬܿ܃ ܒܥܲܝܢܵܐ>
      text <ܥܲܬܿܝܼܪܬܵܐ ܗܲܒܼ܃ ܘܐܲܦܨܲܚ ܐܲܦܲܝ̈ܟܼ ܠܩܘܼܒܼܠܹܗ܁ ܘܐܵܘܤܸܦ ܠܹܗ>
      text <ܥܲܠ ܗܵܘ̇ ܡܵܐ ܕܲܒܼܥ̣ܵܐ܃ ܐܵܦ ܗܵܘ̇ ܡܵܐ ܕܠܵܐ ܫܐܸܠ̣܁ ܫܲܕܲܪ ܠܲܡ>
      text <ܠܲܚܡܵܟܼ ܥܲܠ ܐܲܦܲܝ̈ ܡܲܝܵ̈ܐ܃ ܘܲܠܙܲܒܼܢܵܐ ܤܲܓܼܝܼܐܵܐ ܬܸܫܟܲܚ ܦܘܼܪܥܵܢܵܐ܁>
      text <ܠܵܐ ܬܸܦܪܘܿܫ ܥܲܬܿܝܼܪܵܐ ܘܡܸܤܟܹܢܵܐ܃ ܘܠܵܐ ܬܸܕܲܥ ܕܫܵܘܹ̇ܐ ܘܲܕܼܠܵܐ>
      text <ܫܵܘܹ̇ܐ܁ ܠܟܼܠܗܘܿܢ ܒܢܲܝ̈ܢܵܫܵܐ܃ ܐܲܝܟܼ ܕܡ̣ܢ ܨܹܐܕܲܝܟ܃ ܠܛܵܒܼܬܼܵܐ ܐܲܫܘܵܐ܁>
      text <ܝܲܬܿܝܼܪܵܐܝܼܬܼ܃ ܕܲܒܼܝܲܕܼ ܗܵܠܹܝܢ ܡܓܲܪܸܓܼ ܐܲܢ̄ܬܿ ܠܗܘܿܢ ܠܘܵܬܼ ܫܪܵܪܵܐ܁>
      text <ܕܠܝܼܠܵܐܝܼܬܼ ܡܸܬܼܢܲܓܼܕܵܐ ܢܲܦܫܵܐ ܒܝܲܕܼ ܦܲܓܼܪ̈ܵܢܝܵܬܼܵܐ܃ ܠܬܲܪܥܝܼܬܼܵܐ ܕܕܸܚܠܲܬܼ>
      text <ܐܲܠܵܗܵܐ܁ ܐܵܦ ܠܡܵܟܼܤܹ̈ܐ ܘܲܠܙܵܢ̈ܝܵܬܼܵܐ ܡܫܵܘܬܸܦ ܗ̄ܘ̣ܵܐ ܒܦܵܬܼܘܿܪܹܗ܃>
      text <ܟܲܕܼ ܠܵܐ ܡܦܲܪܸܫ ܗ̄ܘ̣ܵܐ ܕܲܕܠܵܐ ܫܵܘܹ̇ܝܢ܃ ܐܲܝܟܼ ܕܲܒܼܝܲܕܼ ܗܵܕܹܐ>
      text <ܠܕܸܚܠܲܬܼ ܐܲܠܵܗܵܐ ܢܓܲܪܸܓܼ ܐܸܢܘܿܢ܁ ܘܲܒܼܝܲܕܼ ܫܵܘܬܵܦܘܼܬܼܵܐ ܕܦܲܓܼܪ̈ܵܢܝܵܬܼܵܐ܃>
      text <ܠܫܵܘܬܵܦܘܼܬܼܵܐ ܕܲܒܼܪܘܼܚ ܢܩܲܪܸܒܼ ܐܸܢܘܿܢ܁ ܡܸܛܠܗܵܢܵܐ܃ ܠܛܵܒܼܬܼܵܐ>
      text <ܘܐܝܼܩܵܪܵܐ ܐܲܫܘܵܐ ܠܟܼܠܗܘܿܢ ܒܢܲܝ̈ܢܵܫܵܐ܃ ܐܸܢ ܝܗ̄ܘܼܕܵܝܵܐ ܢܸܗܘܸܐ܃ ܘܐܸܢ>
      text <ܟܵܦܘܿܪܑܵܐ܃ ܘܐܸܢ ܩܵܛܘܿܠܵܐ܁ ܝܲܬܿܝܼܪܵܐܝܼܬܼ܃ ܕܐܲܚܘܼܟܼ ܐܝܼܬܼܵܘܗܝ ܘܒܲܪ>
      text <ܟܝܵܢܵܟܼ܃ ܘܲܒܼܠܵܐ ܝܑܼܕܲܥܬܼܵܐ ܛܵܥܹ̇ܐ ܡ̣ܢ ܫܪܵܪܵܐ܁ ܐܸܡܲܬܼܝ ܕܥܵܒܹ̇ܕܼ ܐܲܢ̄ܬܿ>
      text <ܛܵܒܼܬܼܵܐ܃ ܠܵܐ ܬܤܝܼܡ ܠܪܸܥܝܵܢܵܟܼ ܢܝܼܫܵܐ ܕܦܘܼܪܥܵܢܵܐ ܩܲܪܝܼܒܼܵܐ܃>
      text <ܘܲܒܼܬܲܪ̈ܬܲܝܗܹܝܢ ܬܸܬܼܦܪܲܥ ܡ̣ܢ ܐܲܠܵܗܵܐ܁ ܘܐܸܢ ܡܲܨܝܵܐ܃ ܐܵܦܠܵܐ ܡܸܛܠ>
      text <ܦܘܼܪܥܵܢܵܐ ܕܲܠܗܲܠ܃ ܕܝܲܬܿܝܼܪܵܐܝܼܬܼ ܒܚܘܼܒܵܐ ܐܲܠܵܗܵܝܵܐ ܬܸܬܼܝܲܬܲܪ܁ ܡܓܼܵܘܲܝ>
      text <ܗ̄ܘ̣ ܕܲܪܓܼܵܐ ܕܚܘܼܒܵܐ܃ ܐܵܦ ܡܸܢܹܗ ܕܦܘܼܠܚܵܢܵܐ ܠܘܵܬܼ ܐܲܠܵܗܵܐ܁>
    block
      text <ܘܲܒܼܐܪܵܙܹܗ ܡܓܼܵܘܲܝ ܗ̄ܘ̣ ܡܸܢܹܗ܃ ܘܝܲܬܝܼܪ ܡ̣ܢ ܕܲܡܓܼܵܘܝܵܐ ܢܲܦܫܵܐ ܡ̣ܢ>
      text <ܦܲܓܼܪܵܐ܀>
      text <ܐܸܢ ܤܵܡ̣ܬܿ ܠܢܲܦܫܵܟܼ ܢܝܼܫܵܐ ܕܲܡܤܲܪܩܘܼܬܼܵܐ ܡ̣ܢ ܟܲܕܼܘܼ܃>
      text <ܘܲܒܼܛܲܝܒܿܘܼܬܹܗ ܕܐܲܠܵܗܵܐ ܐܸܬܼܚܲܪܲܪܬܿ ܡ̣ܢ ܨܸܦܬܼܵܐ܃ ܘܲܗ̤ܘܲܝܬܿ ܠܥܸܠ>
      text <ܡ̣ܢ ܥܵܠܡܵܐ ܒܲܡܤܲܪܩܘܼܬܼܵܟܼ܃ ܚܙܝܼ ܕܲܠܡܵܐ ܡܸܛܠ ܪܸܚܡܲܬܼ ܡܸܤ̈ܟܹܿܢܹܐ>
      text <ܬܸܬܼܪܲܓܿܪܲܬܼ ܠܡܸܦܲܠ ܒܨܸܦܬܼܵܐ ܕܩܸܢ̈ܝܵܢܹܐ ܘܨܸܒܼ̈ܘܵܬܼܵܐ܃ ܐܲܝܟܼ ܕܲܠܡܸܥܒܲܕܼ>
      text <ܟܹܐܲܡܲܬܼ ܙܸܕܼܩܬܼܵܐ܃ ܘܲܠܡܸܪܡܵܐ ܢܲܦܫܵܟܼ ܬܘܼܒܼ ܒܲܫܓܼܘܼܫܝܵܐ܃ ܠܡܸܤܲܒܼ>
      text <ܡ̣ܢ ܗܵܘ̇ ܘܲܠܡܸܬܲܠ ܠܗܵܘ̇܃ ܘܬܲܙܸܠ ܝܲܩܝܼܪܘܼܬܼܵܟܼ ܒܡܸܬܼܪܲܟܼܢܵܢܘܼܬܼܵܐ>
      text <ܕܩܘܼܪܵܒܼ ܦܝܵܤܵܐ ܠܐ̄ܢܵܫ̈ܝܼܢ܃ ܒܲܒܼܥܵܬܼܵܐ ܕܐܲܝܠܹܝܢ ܕܕܲܐܝܟܼ ܗܵܠܹܝܢ܃ ܘܬܸܦܸܠ>
      text <ܡ̣ܢ ܪܵܘܡܵܐ ܕܬܲܪܥܝܼܬܼܵܟܼ ܡܚܲܪܲܪܬܵܐ ܠܪܸܢܝܵܐ ܬܘܼܒܼ ܕܐܲܪ̈ܥܵܢܝܵܬܼܵܐ܁>
      text <ܪܵܡ ܗ̄ܘ̣ ܕܪܓܼܵܟܼ ܡ̣ܢ ܕܥܵܒܼ̈ܕܲܝ ܙܸܕܼ̈ܩܵܬܼܵܐ܁ ܒܵܥܹ̇ܢܵܐ ܡܸܢܵܟܼ܃ ܠܵܐ>
      text <ܬܸܬܼܓܿܚܸܟܼ܁ ܗܵܝ̇ ܡܲܢ܃ ܛܲܟܼܤܵܐ ܗ̣̄ܝ ܕܬܲܪܒܿܝܼܬܼܵܐ ܕܫܲܒܼܪܘܼܬܼܵܐ܁ ܗܵܕܹܐ>
      text <ܕܹܝܢ܃ ܐܘܼܪܚܵܐ ܕܲܓܼܡܝܼܪܘܼܬܼܵܐ܁ ܐܸܢ ܐܝܼܬܼ ܠܵܟܼ܃ ܒܲܕܲܪ̈ܲܝܗܝ ܒܲܚܕܼܵܐ>
      text <ܙܒܲܢ܁ ܘܐܸܢ ܠܲܝܬܿ ܠܵܟܼ܃ ܠܵܐ ܬܸܬܼܪܲܓܼܕ̈ܓܼ ܕܢܸܗܘܸܐ ܠܵܟܼ܁ ܕܲܟܵܐ>
      text <ܥܘܼܡܪܵܟܼ ܡ̣ܢ ܦܘܼ̈ܢܵܩܹܐ ܘܝܲܬܿܝܼܪ̈ܵܬܼܵܐ܃ ܕܗܵܕܹܐ ܐܵܠܨܵܐܝܼܬܼ ܡܲܝܬܿܝܵܐ>
      text <ܠܵܟܼ ܠܥܲܢܘܵܝܘܼܬܼܵܐ܁ ܐܵܢܲܢܩܹܐ ܓܹܝܪ܃ ܤܲܓܿܝܼ̈ܐܵܬܼܵܐ ܡܤܲܝܒܿܪܵܐ܃ ܐܲܝܠܹܝܢ>
      text <ܕܲܒܼܨܸܒܼܝܵܢܲܢ ܡܵܐ ܕܐܝܼܬܼ ܦܘܼܪܤܵܐ܃ ܠܵܐ ܡܸܬܿܛܦܝܼܤܝܼܢ ܚ̄ܢܲܢ ܕܲܢܤܲܝܒܲܪ܁>
      text <ܐܲܝܠܹܝܢ ܕܠܲܩܪܵܒܼܵܐ ܕܲܠܒܲܪ ܙܟܼܵܐܘܼܗܝ܃ ܗܵܠܹܝܢ ܘܲܠܕܸܚܠܬܼܵܐ ܕܲܠܓܼܵܘ>
      text <ܫܲܩ̣ܠܘܼܗ̇܃ ܘܠܲܝܬܿ ܬܘܼܒܼ ܩܛܝܼܪܵܐ ܕܕܼܵܒܲܪ ܠܗܘܿܢ ܥܸܨܝܵܢܵܐܝܼܬܼ܃>
      text <ܟܲܕܼ ܡܕܼܵܘܸܕܼ ܒܬܲܟܼܬܘܼܫܵܐ ܕܡ̣ܢ ܩܘܼܕܼܡܵܐ ܘܡ̣ܢ ܒܸܤܬܿܪܵܐ܀ ܩܪܵܒܼܵܐ>
      text <ܕܲܠܒܲܪ ܩܵܪܹܐ ܐ̄ܢܵܐ܃ ܠܗܵܘ̇ ܕܲܒܼܪܸ̈ܓܼܫܹܐ ܡܥܝܼܪ ܐ̄ܢܵܫ ܥܲܠ ܢܲܦܫܹܗ>
      text <ܤܲܟܼܠܵܐܝܼܬܼ܁ ܗܵܢܵܘ ܕܼܝܢ܃ ܒܡܲܤܒܼܵܐ ܘܡܲܬܿܠܵܐ܃ ܫܸܡܥܵܐ ܘܲܚܙܵܬܼܵܐ܃>
    block
      text <ܡܲܡܠܠܵܐ ܘܟܲܪܤܵܐ܃ ܘܗܵܝ̇ ܕܢܲܤܓܸܐ ܬܟܼܝܼܒܼܵܐܝܼܬܼ ܐܝܼܕܼܵܐ ܒܐܝܼܕܼܵܐ>
      text <ܤܘܼܥܪ̈ܵܢܹܐ ܠܢܲܦܫܹܗ ܐܲܝܟܼ ܕܬܸܬܼܥܵܘܲܪ܃ ܘܡ̣ܢ ܫܓܼܘܼ̈ܫܝܹܐ ܕܡ̣ܢ ܠܒܲܪ>
      text <ܐܵܪܥܝܼܢ܃ ܕܠܵܐ ܬܸܫܟܲܚ ܬܸܚܙܸܐ ܗ̤ܝ ܠܵܗ̇ ܒܬܲܟܼܬܘܼܫܵܐ ܟܲܤܝܵܐ>
      text <ܕܡܸܬܿܬܿܙܝܼܥ܃ ܘܡܸܛܠ ܒܗܝܼܠܘܼܬܼܵܐ ܢܸܙܟܸܿܐ ܠܗܵܠܹܝܢ ܕܒܼܵܠܩ̇ܝܼܢ ܡ̣ܢ>
      text <ܠܓܼܵܘ܀ ܐܸܢ ܕܹܝܢ ܐܲܪ̈ܥܹܝܗ̇ ܕܲܡܕܼܝܼܢ̄ܬܼܵܐ ܢܹܐܤܘܿܪ ܒܲܪܢܵܫܵܐ܃ ܬܲܟܼܬܿܘܼܫܵܐ>
      text <ܐܲܦܝܼ̈ܢ ܠܘܼܩܒܲܠ ܐܲܦܝܼ̈ܢ ܗܵܘܹ̇ܐ ܡܸܟܹܝܠ܁ ܘܡ̣ܢ ܟܡܹ̈ܐܢܹܐ ܕܡ̣ܢ ܒܸܤܬܲܪ>
      text <ܡܕܼܝܼܢ̄ܬܼܵܐ܃ ܠܵܐ ܕܵܚܹ̇ܠ܁>
      text <ܛܘܼܒܼܵܘܗܝ ܠܒܲܪܢܵܫܵܐ ܕܝܼܕܲܥ̣ ܗܵܠܹܝܢ ܘܚܲܡܤܸܢ ܒܫܸܠܝܵܐ܃ ܘܠܵܐ>
      text <ܐܲܤ̣ܓܝܼ ܥ̇ܒܼܵܕܼܵܐ ܠܢܲܦܫܹܗ ܐܵܦ ܬܲܡܵܢ܃ ܐܸܠܵܐ ܠܟܼܠܹܗ ܦܘܼܠܚܵܢܵܐ>
      text <ܦܲܓܼܪܵܢܵܝܵܐ ܚܲܠܦܹܗ ܒܥܲܡܠܵܐ ܕܲܨܠܘܿܬܼܵܐ ܐܸܢ ܤܵܦܹ̇ܩ܁ ܘܲܕܼܡ̣ܢ ܬܸܫܡܸܫܬܼܵܐ>
      text <ܠܬܸܫܡܸܫܬܼܵܐ܃ ܥܲܡ ܥ̇ܒܼܵܕܼܵܐ ܕܲܐܲܠܵܗܵܐ ܕܐܝܼܬܼܵܘܗܝ ܨܠܘܿܬܼܵܐ ܘܩܸܪܝܵܢܵܐ܃>
      text <ܠܵܐ ܫܵܘܬܸܦ̣ ܥܲܡܹܗ ܡܸܕܸܡ܃ ܘܗܲܝܡܸܢ ܕܟܲܕܼ ܥܲܡ ܐܲܠܵܗܵܐ ܦܵܠܲܚ̇܃>
      text <ܘܒܹܗ ܪܵܢܹܐ ܠܸܠܝܵܐ ܘܐܝܼܡܵܡܵܐ܃ ܠܵܐ ܡܲܚܤܲܪ ܠܹܗ ܡܸܕܸܡ ܡ̣ܢ>
      text <ܐܵܠ̈ܨܵܬܼܵܐ ܕܡܸܬܼܒܲܥ̈ܝܵܢ ܠܹܗ܃ ܡܸܛܠ ܗܵܝ̇ ܕܡܸܛܠܵܬܹܗ ܠܵܐ ܦܵܠܲܚ܀>
      text <ܐܸܢ ܐܝܼܬܼ ܕܒܸܠܥܵܕܼ ܦܘܼܠܚܵܢܵܐ ܠܵܐ ܡܤܲܝܒܲܪ ܒܫܸܠܝܵܐ܃ ܐܵܠܨܵܐܝܼܬܼ>
      text <ܢܸܦܠܘܿܚ܁ ܒܪܲܡ ܐܲܝܟܼ ܡܥܲܕܪܵܢܵܐ ܢܹܐܚܕܝܼܘܗܝ܃ ܘܠܵܐ ܐܲܝܟܼ ܝܲܥܢܵܐ܁>
      text <ܘܲܬܼܪܲܝܵܢܵܐ ܒܵܬܲܪ ܗܵܠܹܝܢ܃ ܘܠܵܘ ܐܲܝܟܼ ܦܘܼܩܕܵܢܵܐ ܪܹܫܵܝܵܐ܁ ܗܵܕܹܐ܃ ܐܲܝܟܼ>
      text <ܕܠܲܡܚܝܼ̈ܠܹܐ܁ ܥ̇ܒܼܵܕܼܵܐ ܕܐܝܼ̈ܕܲܝܵܐ܃ ܡܥܲܟܿܪܵܢܵܐ ܕܥܘܼܗܕܵܢܵܐ ܕܐܲܠܵܗܵܐ ܡܫܲܡܲܗ>
      text <ܐܹܘܲܓܼܪܝܼܣ܁ ܠܲܨܪ̈ܝܼܟܹܐ ܕܹܝܢ ܘܠܲܡܩܲܛ̈ܥܹܐ ܤܵܡ̣ܘ ܐܲܒܼܵܗ̈ܵܬܼܵܐ ܦܘܼܠܚܵܢܵܐ܃>
      text <ܘܠܵܘ ܐܲܝܟܼ ܕܠܲܚܦܝܼ̈ܛܹܐ ܒܐܵܢܲܢܩܹܐ ܕܢܵܡܘܿܤܵܐ܀>
      text <ܒܙܲܒܼܢܵܐ ܕܦܵܬܲܚ ܐܲܠܵܗܵܐ ܠܬܲܪܥܝܼܬܼܵܟܼ ܡ̣ܢ ܠܓܼܵܘ܃ ܘܝܵܗܹ̇ܒܼ>
      text <ܐܲܢ̄ܬܿ ܢܲܦܫܵܟܼ ܠܲܤܝܵܡ ܒܘܼܪ̈ܟܹܐ ܤܒܼܝܼ̈ܤܹܐ܃ ܠܵܐ ܬܸܬܸܠ ܠܸܒܵܟܼ ܠܨܸܦܬܼܵܐ>
    block
      text <ܕܡܸܕܸܡ܃ ܟܲܕܼ ܡܦܝܼܤܝܼܢ ܠܵܟܼ ܫܹܐܕܹ̈ܐ ܒܤܸܬܼܪܵܐ ܒܤܸܬܼܪܵܐ܃ ܘܗܵܝܕܹܝܢ ܚܙܝܼ>
      text <ܘܐܸܬܿܕܲܡܲܪ ܒܡܸܕܸܡ ܕܡܸܬܼܝܼܠܸܕܼ ܠܵܟܼ ܡ̣ܢ ܗܵܠܹܝܢ܁ ܠܵܐ ܬܦܲܚܸܡ>
      text <ܠܚܲܕܼ ܡ̣ܢ ܕܘܼܒܵܪܹ̈ܐ܃ ܠܗܵܝ̇ ܕܠܹܠܲܝ ܐܝܼܡܵܡ ܐ̄ܢܵܫ ܢܲܦܝܼܠ ܥܲܠ>
      text <ܐܲܦܵܘ̈ܗܝ ܩܕܼܵܡ ܨܠܝܼܒܼܵܐ܃ ܟܲܕܼ ܡܲܗܦ̈ܟܼܵܢ ܐܝܼܕܼܵܘ̈ܗܝ ܠܒܸܤܬܿܪܹܗ܁ ܨܵܒܹ̇ܐ>
      text <ܐܲܢ̄ܬܿ ܕܠܵܐ ܢܸܩܗܸܐ ܪܸܬܼܚܵܟܼ ܡܸܡܬܼܘܿܡ܃ ܘܠܵܐ ܬܸܬܼܡܲܤܟܲܢ ܡ̣ܢ ܕܸܡ̈ܥܹܐ܃>
      text <ܒܗܵܠܹܝܢ ܐܸܬܼܚܲܫܲܚ܁ ܛܘܼܒܲܝܟ ܒܲܪܢܵܫܵܐ܃ ܐܸܢ ܒܗܵܠܹܝܢ ܬܸܪܢܸܐ ܕܐܸܡ̇ܪܹܬܼ>
      text <ܠܵܟܼ܃ ܘܠܸܠܝܵܐ ܘܐܝܼܡܵܡܵܐ ܥܲܡܹܗ ܡܸܕܸܡ ܠܵܐ ܬܸܒܼܥܸܐ܁ ܗܵܝܕܹܝܢ>
      text <ܢܸܬܼܦܬܲܚ ܢܘܼܗܪܵܟܼ ܐܲܝܟܼ ܨܲܦܪܵܐ܃ ܘܙܲܕܝܼܩܘܼܬܼܵܟܼ ܒܲܥܓܲܠ ܬܸܕܼܢܲܚ܁>
      text <ܘܬܸܗܘܸܐ ܐܲܝܡܼ ܦܲܪܕܲܝܤܵܐ ܕܪܵܘܹ̇ܙ܃ ܘܐܲܝܟܼ ܡܲܒܿܘܼܥܵܐ ܕܡܲܝ̈ܵܐ ܕܠܵܐ>
      text <ܓܵܝ̇ܙܝܼܢ ܡܵܘ̈ܗܝ܀ ܚܘܼܪ܃ ܕܲܟܼܡܵܐ ܛܵܒܼ̈ܬܼܵܐ ܡܸܫܬܲܟܼ̈ܚܵܢ ܠܐ̄ܢܵܫ ܡ̣ܢ>
      text <ܝܲܨܝܼܦܘܼܬܼܵܐ܁ ܐܝܼܬܼ ܐܸܡܲܬܼܝ ܕܲܤܡܝܼܟܼ ܒܲܪܢܵܫܵܐ ܥܲܠ ܒܘܼܪ̈ܟܵܘܗܝ>
      text <ܒܥܸܕܵܢܵܐ ܕܲܨܠܘܿܬܼܵܐ܃ ܘܐܝܼܕܼܵܘ̈ܗܝ ܦܪ̈ܝܼܤܵܢ ܐܵܘ ܦܫܝܼ̈ܛܵܢ ܠܐܲܦܲܝ̈ ܫܡܲܝܵܐ܃>
      text <ܘܪܹܫܹܗ ܚܵܐܲܪ ܒܲܨܠܝܼܒܼܵܐ܃ ܘܐܲܝܟܼ ܕܲܠܡܹܐܡܲܪ ܟ̱ܠܹܗ ܙܵܘܥܹܗ>
      text <ܘܬܲܪܥܝܼܬܹܗ ܠܘܵܬܼ ܐܲܠܵܗܵܐ ܡܬܼܝܼܚ ܒܬܲܟܼܫܲܦܬܼܵܐ܁ ܘܟܲܕܼ ܒܗܵܠܹܝܢ>
      text <ܟܘܼ̈ܫܵܦܹܐ ܘܚܸܢ̈ܓܼܵܬܼܵܐ ܐܝܼܬܼܵܘܗܝ ܒܼܲܪܢܵܫܵܐ ܒܪܢܵܫܵܐ ܒܥܸܕܵܢܵܐ ܗܵܘ̇܃ ܡ̣ܢ ܫܸܠܝܵܐ>
      text <ܡܸܬܿܬܿܙܝܼܥ ܡ̣ܢ ܠܸܒܹܿܗ ܡܲܒܿܘܼܥܵܐ ܕܗܲܢܝܼܐܘܼܬܼܵܐ܃ ܘܗܲܕܵܡܵܘ̈ܗܝ>
      text <ܡܸܬܼܪܲܫܠܝܼܢ܃ ܘܥܲܝܢܵܘ̈ܗܝ ܡܸܬܼܥܲܡ̈ܨܵܢ܃ ܘܐܲܦܵܘ̈ܗܝ ܡܲܟܸܦ܃>
      text <ܘܚܘܼܫܵܒܼܵܘ̈ܗܝ ܡܸܫܬܲܓܼܢܹܝܢ܃ ܐܲܝܟܲܢܵܐ ܕܐܵܦܠܵܐ ܒܘܼܪ̈ܟܹܿܐ ܡܸܫܟ̈ܚܵܢ>
      text <ܠܡܸܤܡܲܟܼ ܒܐܲܪܥܵܐ܃ ܩܕܼܵܡ ܪܘܵܙܵܗ̇ ܕܛܵܒܼܬܼܵܐ ܗܵܝ̇ ܕܢܵܨ̇ܦܵܐ ܒܟܼܠܹܗ>
      text <ܓܘܼܫܡܵܐ܀ ܐܸܬܼܒܲܝܲܢ ܐܘܿ ܒܲܪܢܵܫܵܐ܃ ܒܡܸܕܸܡ ܕܩܵܪܹܐ ܐܲܢ̄ܬܿ܁ ܡܸܫ̈ܟܿܚܵܢ>
      text <ܟܲܝ ܠܡܸܕܲܥ ܗܵܠܹܝܢ ܡ̣ܢ ܕܝܘܿܬܼܵܐ ܐܵܘ ܕܲܠܡܵܐ ܡ̣ܢ ܟܬܼܝܼ̈ܒܼܵܬܼܵܐ>
      text <ܛܥܵܡܬܼܵܐ ܕܕܸܒܼܫܵܐ ܥܵܒܼ̇ܪܵܐ ܒܚܸܟܹܗ ܕܩܵܪܘܿܝܵܐ܀ ܐܸܢ ܠܵܐ ܬܹܐܨܲܦ܃>
    block
      text <ܠܵܐ ܬܸܫܟܲܚ܁ ܘܐܸܢ ܠܵܐ ܬܸܩܘܿܫ ܚܲܡܝܼܡܵܐܝܼܬܼ܃ ܘܬܸܫܗܲܪ ܥܲܠ ܬܲܪܥܵܐ>
      text <ܢܲܓܼܝܼܪܵܐܝܼܬܼ܃ ܠܵܐ ܬܸܬܼܥܢܸܐ܀ ܡܲܢ̣ܘܼ ܕܗܵܠܹܝܢ ܢܸܫܡܲܥ ܘܢܸܬܼܪܲܓܼܪܲܓܼ>
      text <ܠܙܲܕܝܼܩܘܼܬܼܵܐ ܕܲܠܒܲܪ܃ ܐܸܠܵܐ ܐܲܝܢܵܐ ܕܠܵܐ ܡܸܫܟܲܚ ܕܲܢܤܲܝܒܲܪ ܐܲܤܘܼܪܹ̈ܐ>
      text <ܕܩܸܠܵܝܬܼܵܐ܁ ܒܪܲܡ ܐܸܢ ܐܝܼܬܼ ܐ̄ܢܵܫ ܕܗܵܠܹܝܢ ܠܵܐ ܡܨܸܐ܃ ܒܗܵܝ̇ ܕܡܵܘܗܲܒܼܬܼܵܐ>
      text <ܗ̣̄ܝ ܕܡ̣ܢ ܐܲܠܵܗܵܐ܃ ܗܵܝ̇ ܕܐ̄ܢܵܫ ܢܸܗܘܸܐ ܠܓܼܵܘ ܡ̣ܢ ܬܲܪܥܵܐ܃ ܐܵܦܸܢ>
      text <ܡ̣ܢ ܗܵܝ̇ ܡܢܵܬܼܵܐ ܐ̄ܚܪ݂ܬܼܵܐ ܠܵܐ ܢܦܘܼܫ܃ ܕܠܵܐ ܢܸܗܘܸܐ ܓܠܝܼܙ ܡ̣ܢ>
      text <ܬܲܪ̈ܬܲܝܗܹܝܢ ܡܢܵܘ̈ܵܬܼܵܐ ܕܚܲܝܹ̈ܐ܀ ܥܕܲܡܵܐ ܓܹܝܪ ܕܡܵܐܹ̇ܬܼ ܒܲܪܢܵܫܵܐ ܒܲܪܵܝܵܐ>
      text <ܡ̣ܢ ܤܘܼܥܪ̈ܵܢܹܐ ܕܥܵܠܡܵܐ܃ ܠܵܘ ܒܲܠܚܘܿܕܼ ܡ̣ܢ ܚܛܝܼܬܼܵܐ܃ ܐܸܠܵܐ ܘܡ̣ܢ>
      text <ܟ̱ܠܹܗ ܦܘܼܠܚܵܢܵܐ ܦܲܓܼܪܵܢܵܝܵܐ܃ ܘܒܲܪܢܵܫܵܐ ܕܲܠܓܼܵܘ ܡ̣ܢ ܥܘܼ̈ܗܕܵܢܹܐ>
      text <ܡܲܠܙܵܢܹ̈ܐ ܕܤܲܢ̈ܝܵܬܼܵܐ܃ ܘܙܵܘܥܵܐ ܬܘܼܒܼ ܕܲܟܼܝܵܢܵܐ ܡܸܫܬܲܠܲܦ ܘܡܵܐܹ̇ܬܼ ܦܲܓܼܪܵܐ>
      text <ܒܨܝܼܪ ܩܲܠܝܼܠ ܒܝܲܕܼ ܥܲܡܠܹ̈ܐ܃ ܕܠܵܐ ܬܸܗܘܸܐ ܢܵܨ̇ܦܵܐ ܒܠܸܒܵܐ ܚܲܠܝܘܼܬܼܵܗ̇>
      text <ܕܲܚܛܝܼܬܼܵܐ܃ ܪܘܼܚܵܐ ܕܐܲܠܵܗܵܐ ܚܲܠܝܘܼܬܼܵܗ̇ ܠܵܐ ܡܲܥܒܿܕܼܵܐ ܒܒܲܪܢܵܫܵܐ܁>
      text <ܘܗܲܕܵܡܵܘ̈ܗܝ ܠܵܐ ܡܸܬܼܓܠܹܝܢ ܠܚܲܝܹ̈ܐ܃ ܘܙܵܘ̈ܥܹܐ ܐܲܠܵܗܵܝܹ̈ܐ ܒܢܲܦܫܵܐ ܠܵܐ>
      text <ܡܸܬܼܚܙܹܝܢ܁ ܘܲܥܕܲܡܵܐ ܕܠܸܒܵܐ ܠܵܐ ܡܸܬܼܒܲܛܲܠ ܡ̣ܢ ܪܸܢܝܵܐ ܕܲܬܼܢܵܢ܃>
      text <ܤܛܲܪ ܡ̣ܢ ܐܵܠ̈ܨܵܬܼܵܐ ܕܗ̤ܘ ܟܝܵܢܵܐ ܬܵܒܲܥ ܠܹܗ ܒܥܸܕܵܢ ܤܘܼܢܩܵܢܹܗ܃>
      text <ܟܲܕܼ ܐܵܦ ܠܗܹܝܢ ܠܐܲܠܵܗܵܐ ܫܵܒܹ̇ܩ ܕܲܢܛܲܝܸܒܼ܃ ܪܵܘܝܘܼܬܼܵܐ ܕܲܒܼܪܘܼܚ>
      text <ܠܵܐ ܡܸܬܿܬܿܥܝܼܪܵܐ ܒܹܗ܁ ܘܲܠܗܵܝ̇ ܫܵܢܝܘܼܬܼܵܐ܃ ܕܒܼܵܗ̇ ܫܠܝܼܚܵܐ ܡܸܬܼܚܲܤܲܕܼ>
      text <ܗ̄ܘ̣ܵܐ܃ ܠܵܐ ܡܲܪܓܸܫ܁ ܤܘܿܓܼܵܐܐ ܠܲܡ ܕܲܟܼܬܼܵܒܹ̈ܐ ܥܲܒܼܕܘܼܗܝ ܕܢܸܫܢܸܐ܀>
      text <ܒܪܲܡ ܗܵܕܹܐ܃ ܠܵܘ ܒܲܦܤܵܩ ܤܲܒܼܪܵܐ ܐܵܡܲ݁ܪܢܵܐ܃ ܕܐܸܠܵܐ ܡܛ̣ܵܐ>
      text <ܐ̄ܢܵܫ ܠܥܘܼܡܩܵܗ̇ ܕܲܓܼܡܝܼܪܘܼܬܼܵܐ܃ ܠܵܐ ܡܸܬܼܝܲܗܒܵܐ ܠܹܗ ܛܲܝܒܿܘܼܬܼܵܐ>
      text <ܕܡ̣ܢ ܐܲܠܵܗܵܐ܃ ܐܵܘ ܠܵܐ ܦܵܓܲܥ ܒܹܗ ܒܘܼܝܵܐܵܐ܀ ܫܲܪܝܼܪܵܐܝܼܬܼ܃ ܕܡܵܐ>
      text <ܕܐܲܤܠܝܼ ܒܲܪܢܵܫܵܐ ܠܒܼܝܼ̈ܫܵܬܼܵܐ܃ ܘܐܸܬܼܢܲܟܼܪܝܼ ܠܗܹܝܢ ܡܲܠܝܵܐܝܼܬܼ܃ ܘܐܸܬܼܢܲܩܲܦ>
    block
      text <ܠܛܵܒܼ̈ܬܼܵܐ܃ ܒܩܲܠܝܼܠ ܙܲܒܼܢܵܐ ܡܲܪܓܸܫ ܒܥܘܼܕܼܪܵܢܵܐ܁ ܘܐܸܢ ܩܲܠܝܼܠ>
      text <ܡܸܬܼܚܲܦܲܛ܃ ܡܸܫܟܸܚ ܒܘܼܝܵܐܵܐ ܕܫܘܼܒܼܩܵܢ ܚܛܵܗܹ̈ܐ ܒܲܩܢܘܿܡܹܗ܃>
      text <ܘܡܸܫܬܿܘܸܐ ܠܛܲܝܒܘܼܬܼܵܐ܃ ܘܲܡܩܲܒܸܠ ܛܵܒܼ̈ܬܼܵܐ ܤܲܓܝܼ̈ܐܵܬܼܵܐ܀ ܒܪܲܡ܃>
      text <ܒܨܝܼܪ ܗ̄ܘ̣ ܐܲܝܟܼ ܕܲܒܼܦܸܚܡܵܐ܃ ܡ̣ܢ ܗܵܘ̇ ܕܲܓܼܡܝܼܪܵܐܝܼܬܼ ܐܸܬܼܢܲܟܪܝܼ>
      text <ܠܥܵܠܡܵܐ܃ ܘܐܸܫܟܲܚ̣ ܒܲܩܢܘܿܡܹܗ ܐ̄ܪܵܙ ܛܘܼ̈ܒܹܐ ܗܵܘ̇ ܕܲܥܬܼܝܼܕܼ܃ ܘܐܲܕܪܸܟܼ>
      text <ܠܗܵܘ̇ ܡܸܕܸܡ ܕܡܸܛܠܵܬܹܗ ܐܲܕܼܪܟܲܢ ܡܫܝܼܚܵܐ܁ ܕܠܹܗ ܘܠܲܐܒܼܘܼܗܝ>
      text <ܘܲܠܪܘܼܚܵܐ ܕܩܘܼܕܼܫܵܐ܃ ܫܘܼܒܼܚܵܐ ܘܩܘܼܠܵܤܵܐ ܠܥܵܠܲܡ ܥܵܠܡܝܼܢ܁>
      text <ܐܵܡܹܝܢ܁>
    block
      text <ܫܠܸܡ̣ ܡܹܐܡܪܵܐ ܕܐܲܪܒܿܥܵܐ܁>
  text 5
    block
      text <ܡܹܐܡܪܵܐ ܕܚܲܡܫܵܐ܁>
    block
      text <ܐܲܤܓܝܼ ܐܲܠܵܗܵܐ ܐܝܼܩܵܪܵܐ ܠܒܲܪܢܵܫܵܐ܃ ܒܝܘܼܠܦܵܢܵܐ ܥܦܝܼܦܵܐ ܕܝܲܗ̣̄ܒܼ>
      text <ܠܹܗ܁ ܘܡ̣ܢ ܟܠ ܓܲܒܼܝܼ̈ܢ ܦܬܲܚ̣ ܠܹܗ ܬܲܪܥܵܐ܃ ܕܢܸܥܘܿܠ ܠܘܵܬܼ>
      text <ܝܑܼܕܲܥܬܼܵܐ܀ ܒܥܝܼ ܤܵܗܕܵܐ ܫܲܪܝܼܪܵܐ ܡ̣ܢ ܟܝܵܢܵܐ ܥܲܠ ܢܲܦܫܵܟܼ܃ ܘܠܵܐ>
      text <ܛܵܥܹ̇ܐ ܐܲܢ̄ܬܿ܁ ܐܸܢ ܕܹܝܢ ܢܦܲܩ̣ܬܿ ܡ̣ܢ ܬܲܡܵܢ܃ ܝܑܼܠܲܦ ܡ̣ܢ ܤܵܗܕܵܐ>
      text <ܬܸܢܝܵܢܵܐ܃ ܘܲܡܩܝܼܡ ܠܵܟܼ ܥܲܠ ܐܘܼܪܚܵܐ ܕܡܸܢܵܗ̇ ܫ̣ܓܲܝܬܿ܀ ܠܸܒܵܐ>
      text <ܦܲܗܵܝܵܐ܃ ܠܵܐ ܡܸܫܟܲܚ ܡܲܡܸܕܼ ܡ̣ܢ ܛܵܥܝܘܼܬܼܵܐ܁ ܘܚܸܟܼܡ̱ܬܼܵܐ܃ ܠܵܐ>
      text <ܦܵܬܼܚܵܐ ܬܲܪܥܵܗ̇ ܩܕܼܵܡܵܘܗܝ܀ ܐܲܝܢܵܐ ܕܡܸܫܟܲܚ ܡܲܕܼܪܸܟܼ ܒܝܼܕܲܥܬܼܵܐ>
      text <ܚܲܬܿܝܼܬܬܵܐ܃ ܕܠܲܐܝܕܵܐ ܫܵܘܝܘܼܬܼܵܐ ܥܬܼܝܼܕܼܵܐ ܚܲܪܬܼܵܐ ܕܟܼܠܗܘܿܢ ܒܢܲܝ̈ܢܵܫܵܐ܃>
      text <ܥܲܠ ܒܲܤܝܘܼܬܹܗ ܕܥܵܠܡܵܐ ܡܲܠܦܵܢܵܐ ܐ̄ܚܪܹܢܵܐ ܠܒܲܪ ܡ̣ܢ ܗܵܕܹܐ ܠܵܐ>
    block
      text <ܒܵܥܹ̇ܐ܀ ܟܬܼܵܒܼܵܐ ܩܲܕܼܡܵܝܵܐ ܕܬܸܬܼܝܸܗܸܒܼ ܡ̣ܢ ܐܲܠܵܗܵܐ ܠܲܡ̈ܠܝܼܠܹܐ܃ ܟܝܵܢܵܐ>
      text <ܗ̄ܘ̣ ܕܒܸܪ̈ܝܵܬܼܵܐ܁ ܝܘܼܠܦܵܢܵܐ ܕܹܝܢ ܕܒܲܕܼܝܘܿܬܼܵܐ܃ ܒܵܬܲܪ ܡܲܤܛܝܵܢܘܼܬܼܵܐ>
      text <ܐܸܬܿܬܵܘܤܲܦ܁ ܐܲܝܢܵܐ ܕܠܵܐ ܡܸܬܼܪܲܚ̣ܩ ܡ̣ܢ ܥܸܠ̈ܠܵܬܼܵܐ ܕܲܚܛܝܼܬܼܵܐ>
      text <ܒܨܸܒܼܝܵܢܹܗ܃ ܠܘܵܬܼ ܚܛܝܼܬܼܵܐ ܕܠܵܐ ܒܨܼܒܼܝܵܢܹܗ ܡܸܬܼܢܓܸܕܼ܀ ܥܸܠ̈ܠܵܬܼܵܐ>
      text <ܕܲܚܛܵܗܹ̈ܐ ܐܝܼܬܲܝܗܹܝܢ܃ ܚܲܡܪܵܐ ܘܐܲܢ̄ܬܿܬܼܵܐ܃ ܘܥܘܼܬܼܪܵܐ ܘܲܚܠܝܼܡܘܼܬܼܵܐ>
      text <ܕܓܘܼܫܡܵܐ܁ ܠܵܐ ܗ̄ܘ̣ܵܐ ܕܗܵܠܹܝܢ ܡܸܢܗܹܝܢ ܘܲܠܗܹܝܢ ܚܛܝܼܬܼܵܐ ܐܝܼܬܲܝܗܹܝܢ>
      text <ܒܲܩܪܵܝܬܿܗܹܝܢ܃ ܐܸܠܵܐ ܡܸܛܠ ܡܚܝܼܠܘܼܬܹܗ ܕܒܲܪܢܵܫܵܐ ܘܲܚܫܲܚܬܼܵܐ>
      text <ܕܡܸܢܗܹܝܢ ܕܠܵܐ ܢܵܡܘܿܣ܁ ܟܹܐܡܲܬܼ ܘܲܒܼܗܹܝܢ ܝܲܬܝܼܪ ܡ̣ܢ ܟܠܡܸܕܸܡ܃>
      text <ܡܨܸܐ ܕܠܝܼܠܵܐܝܼܬܼ ܡܸܨܛܠܸܐ ܟܝܵܢܵܐ ܠܘܵܬܼ ܚܛܵܗܹ̈ܐ ܡܫܲܚ̈ܠ̱ܦܹܐ܃>
      text <ܘܲܒܼܗܹܝܢ܃ ܙܗܝܼܪܘܼܬܼܵܐ ܝܲܬܝܼܪܬܵܐ ܡܸܬܼܒܲܥܝܵܐ ܠܹܗ܀ ܐܸܢ ܬܸܬܿܕܟܲܪ>
      text <ܒܐܲܡܝܼܢܘܼ ܘܬܸܕܲܥ ܚܲܬܿܝܼܬܼܵܐܝܼܬܼ ܕܲܡܚܝܼܠ ܐܲܢ̄ܬܿ ܗ̄ܘ̣܃ ܠܵܐ ܡܸܡܬܼܘܿܡ>
      text <ܦܵܤܲܥ̇ ܐܲܢ̄ܬܿ ܥܲܠ ܬܚܘܼ̈ܡܹܐ ܕܲܙܗܝܼܪܘܼܬܼܵܐ܀>
      text <ܡܲܤܠ̱ܝܵܐ ܗ̣̄ܝ ܛܵܒܼ ܒܹܝܬܼ ܒܢܲܝ̈ܢܵܫܵܐ ܡ̣ܢ ܟܠ ܡܸܕܸܡ܃ ܡܸܤܟܹܬܘܼܬܼܵܐ܁>
      text <ܘܝܲܬܿܝܼܪ ܡܸܢܵܗ̇ ܥܲܠ ܐܲܠܵܗܵܐ܃ ܪܵܘܡܘܼܬܼ ܠܸܒܵܐ ܘܪܸܥܝܵܢܵܐ ܫܵܝܘܿܛܵܐ܀>
      text <ܒܹܝܬܼ ܒܢܲܝ̈ܢܵܫܵܐ܃ ܥܘܼܬܼܪܵܐ ܡܝܲܩܲܪ܁ ܥܲܠ ܐܲܠܵܗܵܐ ܕܹܝܢ܃ ܢܲܦܫܵܐ>
      text <ܡܲܟܿܝܼܟܼܬܼܵܐ܀ ܐܸܡܲܬܼܝ ܕܬܸܨܒܸܿܐ ܠܲܡܫܲܪܵܝܘܼ ܒܲܚܕܼܵܐ ܡ̣ܢ ܡܝܲܬܿܪ̈ܵܬܼܵܐ܃>
      text <ܩܲܕܼܡܵܝܑܬܼ ܥܲܬܸܕܼ ܢܲܦܫܵܟܼ܃ ܕܲܒܼܒܼܝܼ̈ܫܵܬܼܵܐ ܕܡܸܛܠܵܬܼܵܗ̇ ܐܵܬܼ̈ܝܵܢ܃ ܠܵܐ>
      text <ܬܸܬܼܦܲܠܲܓܼ ܥܲܠ ܫܪܵܪܵܐ܀ ܡܥܵܕܼ ܗ̄ܘ̣ ܒܝܼܫܵܐ ܐܸܡܲܬܼܝ ܕܚܵܙܹ̇ܐ܃ ܕܐ̄ܢܵܫ>
    block
      text <ܒܪܸܬܼܚܵܐ ܕܗܲܝܡܵܢܘܼܬܼܵܐ ܢܫܲܪܸܐ ܒܲܚܕܼܵܐ ܡ̣ܢ ܡܝܲܬܪ̈ܵܬܼܵܐ܃ ܢܲܦܓܲܥ ܒܹܗ>
      text <ܢܸܤ̈ܝܘܿܢܹܐ ܬܲܩܝܼ̈ܦܹܐ ܘܲܓܢܝܼ̈ܚܹܐ܁ ܐܲܝܟܲܢܵܐ ܕܟܲܕܼ ܢܸܤܬܲܪܲܕܼ ܡ̣ܢ ܗܵܠܹܝܢ܃>
      text <ܢܸܩܗܸܐ ܡ̣ܢ ܗܵܪ ܬܲܡܵܢ ܚܘܼܒܵܐ ܕܬܲܪܥܝܼܬܹܗ܃ ܘܠܵܐ ܬܘܼܒܼ ܢܸܪܬܲܚ>
      text <ܠܡܸܬܼܩܲܪܵܒܼܘܼ ܠܘܵܬܼ ܥܒܼܵܕܹ̈ܐ ܕܐܲܠܵܗܵܐ܁ ܕܒܲܕܼܓܼܘܿܢ ܡ̣ܢ ܥܸܠܲܬܼ>
      text <ܕܸܚܠܬܼܵܐ ܕܢܸܤ̈ܝܘܿܢܹܐ ܕܢܲܩܝܼܦܝܼܢ ܠܫܲܦܝܼܪ̈ܵܬܼܵܐ܃ ܫܲܦܝܼܪ̈ܵܬܼܵܐ ܠܵܐ ܢܸܬܼܦܲܠ̈ܚܵܢ>
      text <ܡ̣ܢ ܐ̄ܢܵܫ܀ ܐܲܢ̄ܬܿ ܕܹܝܢ ܥܲܬܸܕܼ ܢܲܦܫܵܟܼ܃ ܕܲܠܒܼܝܼܒܼܵܐܝܼܬܼ ܘܚܲܝܠܬܼܵܢܵܐܝܼܬܼ>
      text <ܬܹܐܪܘܿܥ ܐܸܢܹܝܢ ܠܒܼܝܼ̈ܫܵܬܼܵܐ ܕܢܵܩ̈ܦܵܢ ܠܲܡܝܲܬܿܪ̈ܵܬܼܵܐ܃ ܘܟܸܢ ܫܲܪܵܐ܀ ܐܸܢ>
      text <ܠܵܐ ܡܤܲܟܸܐ ܐܲܢ̄ܬܿ ܠܒܼܝܼ̈ܫܵܬܼܵܐ܃ ܠܵܐ ܬܫܲܪܸܐ ܒܲܡܝܲܬܿܪܘܼܬܼܵܐ܁ ܓܲܒܼܪܑܵܐ>
      text <ܕܡܸܬܼܦܲܠܲܓܼ ܥܲܠ ܡܵܪܝܵܐ܃ ܡ̣ܢ ܛܸܠܵܢܝܼܬܹܗ ܡܸܬܼܪܕܸܦ܁ ܘܲܒܼܙܲܒܼܢܵܐ>
      text <ܕܤܲܒܼܥܵܐ܃ ܢܸܟܼܦܲܢ܁ ܘܒܲܙܒܲܢ ܫܲܝܢܵܐ܃ ܢܸܥܫܲܢ ܬܒܼܵܪܹܗ܁ ܘܕܲܬܼܟܼܝܼܠ ܥܲܠ>
      text <ܐܲܠܵܗܵܐ܃ ܢܸܬܼܥܲܫܲܢ ܠܸܒܹܿܗ܁ ܘܐܝܼܩܵܪܹܗ܃ ܠܥܹܝܢ ܟܸܢܫܹ̈ܐ ܢܸܬܼܒܲܕܲܩ܁>
      text <ܘܫܘܼܒܼܗܵܪܹܗ܃ ܠܥܹܝܢ ܤܵܢܵܐܘ̈ܗܝ܁ ܛܵܒܼܝܼܢ ܐܸܢܘܿܢ ܦܘܼܩܕܵܢܵܘ̈ܗܝ>
      text <ܕܐܲܠܵܗܵܐ܃ ܡ̣ܢ ܤܝܼ̈ܡܵܬܼܵܐ ܕܟܼܠܵܗ̇ ܐܲܪܥܵܐ܁ ܘܲܕܼܢܸܩܢܸܐ ܢܵܡܘܿܤܵܘ̈ܗܝ>
      text <ܒܠܸܒܹܗ܃ ܠܡܵܪܝܵܐ ܢܸܫܟܿܚܹܗ ܠܓܼܵܘ ܡܸܢܗܘܿܢ܀ ܒܲܪ ܒܲܝܬܼܵܐ ܩܢܸܐ>
      text <ܠܐܲܠܵܗܵܐ܃ ܡܲܢ ܕܒܼܵܐܹ̇ܒܼ ܥܲܡ ܡܲܪܢܝܼܬܹܗ܁ ܘܲܕܼܤܵܘܲܚ ܠܨܸܒܼܝܵܢܹܗ܃ ܥܝܼܪ̈ܲܝ>
      text <ܪܵܘܡܵܐ ܢܸܫܟܲܚ ܡܲܠܦܵܢܹ̈ܐ܀ ܡܲܢ ܕܙܵܐܲܥ̇ ܡ̣ܢ ܚܛܵܗܹ̈ܐ܃ ܐܵܦ ܒܐܲܬܼܪܵܐ>
      text <ܩܲܢܝܼܛܵܐ܃ ܕܠܵܐ ܬܘܼܩܠ̱ܬܼܵܐ ܢܸܥܒܲܪ܁ ܘܲܒܼܙܲܒܼܢܵܐ ܕܥܲܡܛܵܢܵܐ܃ ܢܸܫܟܲܚ>
      text <ܠܹܗ ܢܘܼܗܪܵܐ ܠܓܼܵܘ ܡܸܢܹܗ܀ ܕܙܵܐܲܥ̇ ܡ̣ܢ ܚܛܵܗܹ̈ܐ܃ ܡܵܪܝܵܐ ܡܢܲܛܲܪ>
      text <ܗܲܠ̈ܟܼܵܬܹܗ܁ ܘܲܠܫܲܪ̈ܥܵܬܹܗ܃ ܡܩܲܕܡܝܼܢ ܪ̈ܲܚܡܹܐ܀ ܘܐܲܝܢܵܐ ܕܤܲܟܼ̈ܠ̱ܘܵܬܹܗ>
      text <ܙܥܘܿܪ̈ܝܵܢ ܒܥܲܝܢܵܘ̈ܗܝ܃ ܢܵܦܹ̇ܠ ܒܲܕܼܩܲܫ̈ܝܵܢ ܡ̣ܢ ܩܲܕܼ̈ܡܵܝܵܬܹܗ܁ ܘܡܸܬܼܦܪܲܥ܃>
      text <ܚܲܕܼ ܒܫܲܒܼܥܵܐ܀ ܙܪܘܿܥ ܙܸܕܼ̈ܩܵܬܼܵܐ ܒܡܲܟܝܼܟܼܘܼܬܼܵܐ܃ ܘܬܸܚܨܘܿܕܼ ܪ̈ܲܚܡܹܐ>
      text <ܒܹܝܬܼ ܕܝܼܢܵܐ܀>
    block
      text <ܒܐܲܝܠܹܝܢ ܕܐܵܘܒܸܿܕܬܿ ܐܸܢܹܝܢ ܠܛܵܒܼ̈ܬܼܵܐ܃ ܒܗܹܝܢ ܬܘܼܒܼ ܬܸܩܢܸܐ>
      text <ܐܸܢܹܝܢ܁ ܦܘܼܠܤܵܐ ܚܲܝܵܒܼ ܐܲܢ̄ܬܿ ܠܐܲܠܵܗܵܐ ܒܕܼܘܼܟ܃ ܠܵܐ ܡܩܲܒܸܿܠ>
      text <ܡܸܢܵܟܼ ܡܲܪܓܵܢܝܼܬܼܵܐ ܒܕܼܘܼܟܿܬܹܗ܁ ܬܲܡܵܢ ܓܹܝܪ܃ ܗܵܢܵܘ ܚܵܫܲܚ̇܀ ܢܲܟܼܦܘܼܬܼܵܐ>
      text <ܐܵܘܒܸܕܼܬܿ ܡܸܢܵܟܼ܃ ܠܵܐ ܬܸܫܒܿܘܿܩ ܙܵܢܝܘܼܬܼܵܐ ܒܕܼܘܟܿܬܼܵܗ̇܃ ܘܙܸܕܼܩܬܼܵܐ>
      text <ܬܸܬܸܠ ܚܠܵܦܹܝܗ̇܃ ܠܵܐ ܡܩܲܒܸܿܠ ܡܸܢܵܟܼ ܗܵܕܹܐ܁ ܕܘܼܟܲܬܼ ܩܲܕܝܼܫܘܼܬܼܵܐ܃>
      text <ܩܲܕܝܼܫܘܼܬܼܵܐ ܬܵܒܲܥ̇܀ ܘܐܸܠܵܐ܃ ܒܡܸܤ̈ܟܹܢܹܐ ܐܲܥܘܸܠܬܿ܃ ܠܵܐ ܬܸܫܒܿܘܿܩ>
      text <ܩܸܢܝܵܢܵܐ ܕܥܵܠܘܿܒܼܘܼܬܼܵܐ ܒܕܼܘܼܪܬܹܗ܃ ܘܲܬܼܨܘܼܡ ܐܲܢ̄ܬܿ ܡ̣ܢ ܠܲܚܡܵܐ܁>
      text <ܠܵܐ ܬܸܫܒܿܘܿܩ ܥܵܘ̣ܠܵܐ ܒܕܼܘܼܟܿܬܹܗ܃ ܘܬܸܬܼܟܲܬܲܫ ܥܲܡ ܡܸܕܸܡ ܐ̄ܚܪܹܝܢ܁>
      text <ܥܠܘܼܒܼܝܵܐ܃ ܒܲܡܪܲܚܡܵܢܘܼܬܼܵܐ ܘܒܲܡܤܲܪܩܘܼܬܼܵܐ ܡܸܬܼܥܩܲܪ܁ ܫܒܲܩܬܵܗ̇>
      text <ܠܢܸܨܒܿܬܼܵܐ ܥܲܠ ܕܘܼܟܿܬܼܵܗ̇܃ ܘܥܲܡ ܐ̄ܚܪܹܢܵܐ ܡܸܬܼܟܲܬܲܫ ܐܲܢ̄ܬܿ܃ ܐܲܝܟܼ>
      text <ܡܸܠܬܹܗ ܕܡܲܠܦܵܢܵܐ ܪܲܒܵܐ ܡܵܪܝ ܐܲܦܪܹܝܡ܀ ܚܙܝܼ ܠܲܡ ܕܲܒܼܙܲܒܼܢܵܐ>
      text <ܕܩܲܝܛܵܐ܃ ܠܵܘ ܒܡܵܐܢܹ̈ܐ ܕܤܲܬܼܘܵܐ ܡܸܬܼܟܲܬܲܫ ܐܲܢ̄ܬܿ ܥܲܡ ܚܘܼܡܵܐ܀>
      text <ܗܵܟܲܢܵܐ ܟܠܢܵܫ܃ ܒܗܵܘ̇ ܡܸܕܸܡ ܕܙܵܪܲܥ ܥܵܘ̣ܠܵܐ܃ ܒܤܲܩܘܼܒܼܠܵܐ ܕܝܼܠܹܗ>
      text <ܢܸܚܨܘܿܕܼ܁ ܘܲܠܟܼܠ ܟܘܼܪܗܵܢܵܐ܃ ܒܤܲܡܵܐ ܕܝܼܠܹܗ ܐܵܪܲܥ ܠܹܗ܀ ܗܵܫܵܐ>
      text <ܩܛܝܼܠ ܐܲܢ̄ܬܿ ܡ̣ܢ ܚܤܵܡܵܐ܃ ܘܠܘܼܩܒܲܠ ܫܸܢܬܼܵܐ ܟܵܬܹ̇ܫ ܐܲܢ̄ܬܿ܁ ܚܛܵܗܵܐ܃>
      text <ܥܲܕܼ ܐܝܼܬܼܵܘܗܝ ܥܸܤܒܵܐ܃ ܥܩܘܿܪܲܝܗܝ܃ ܕܠܵܐ ܠܟܼܠܵܗ̇ ܐܲܪܥܵܐ ܢܚܲܦܸܐ܁>
      text <ܐܲܝܢܵܐ ܕܡܲܤܡܸܐ ܒܒܼܝܼܫܬܼܵܐ ܐܲܝܟܼ ܕܲܙܥܘܿܪܝܵܐ܃ ܠܚܲܪܬܼܵܐ ܡܸܫܟܲܚ ܠܵܗ̇>
      text <ܡܵܪܵܐ ܩܲܫܝܵܐ܃ ܘܒܲܐܤܘܼܪܹ̈ܐ ܩܕܼܵܡܹܝܗ̇ ܪܵܗܹ̇ܛ܁ ܐܲܝܢܵܐ ܕܡܲܚܨܸܦ ܒܫܘܼܪܵܝܵܐ܃>
      text <ܡܲܡܠܸܟܼ ܥܠܹܝܗ̇ ܦܫܝܼܩܵܐܝܼܬܼ܁ ܡܲܢ ܕܲܡܤܲܝܒܲܪ ܛܠܘܼܡܝܵܐ ܒܚܲܕܼܘܼܬܼܵܐ܃>
      text <ܟܲܕܼ ܒܐܝܼܕܹܗ ܗ̤ܝ ܙܵܟܼܘܼܬܼܵܐ܃ ܗܵܢܵܐ ܒܘܼܝܵܐܵܐ ܕܗܲܝܡܵܢܘܼܬܹܗ ܡܲܪܓܿܫܵܢܵܐܝܼܬܼ>
      text <ܩܲܒܸܠ̣ ܡ̣ܢ ܐܲܠܵܗܵܐ܀ ܘܐܲܝܢܵܐ ܕܲܒܼܡܲܟܿܝܼܟܼܘܼܬܼܵܐ ܥܫܘܼܩܝܵܐ ܡܤܲܝܒܲܪ܃>
    block
      text <ܠܲܓܼܡܝܼܪܘܼܬܼܵܐ ܐܸܬܼܡܲܛܝܼ܁ ܒܗܵܢܵܐ܃ ܡܲܠܲܐܟܹ̈ܐ ܢܸܬܿܬܲܡܗܘܼܢ܀ ܠܲܝܬܿ>
      text <ܡܝܲܬܿܪܘܼܬܼܵܐ ܕܥܲܤܩܵܐ܃ ܘܲܕܼܡܸܢܵܗ̇ ܪܲܒܵܐ܀>
      text <ܠܵܐ ܬܗܲܝܡܸܢ ܠܢܲܦܫܵܟܼ ܚܲܝܠܬܼܵܢܵܐ܃ ܥܕܲܡܵܐ ܕܲܠܢܸܤ̈ܝܘܿܢܹܐ ܬܸܥܘܿܠ܃>
      text <ܘܲܕܼܠܵܐ ܫܘܼܚܠܵܦ ܬܸܫܟܲܚ ܪܸܥܝܵܢܵܟܼ ܒܓܼܵܘܗܘܿܢ܁ ܘܲܒܼܟܼܠ ܨܒܼܘܼ܃ ܗܵܟܲܢ>
      text <ܬܸܤܲܒܼ ܒܘܼܩܝܵܐ ܕܢܲܦܫܵܟܼ܀ ܩܢܝܼ ܫܘܼܒܼܗܵܪܵܐ ܒܗܲܝܡܵܢܘܼܬܼܵܐ ܕܠܸܒܵܟܼ܃>
      text <ܕܬܸܕܼܪܘܿܟܼ ܥܲܠ ܩܕܼܵܠܵܐ ܕܲܒܼܥܸܠܕܒܼܵܒܲܝ̈ܟ܃ ܘܲܠܪܸܥܝܵܢܵܟܼ ܬܸܫܟܲܚ ܡܲܟܿܝܼܟܼܵܐ܁>
      text <ܘܠܵܐ ܬܸܬܟܸܠ ܥܲܠ ܚܲܝܠܵܟܼ܃ ܕܠܵܐ ܬܸܫܬܒܸܩ ܥܲܠ ܡܚܝܼܠܘܼܬܹܗ>
      text <ܕܲܟܼܝܵܢܵܟܼ܃ ܘܲܒܼܡܲܦܘܼܠܬܵܟܼ ܬܹܐܠܲܦ ܡܚܝܼܠܘܼܬܼܵܟܼ܁ ܐܵܦܠܵܐ ܥܲܠ>
      text <ܝܑܼܕܲܥܬܼܵܟܼ܃ ܕܠܵܐ ܬܸܬܼܡܲܨܲܥ ܒܹܝܬܼ ܪܸ̈ܢܝܹܐ ܕܨܸܢ̈ܥܵܬܼܵܐ ܤܬܼܝܼܪ̈ܵܬܼܵܐ܃>
      text <ܘܬܸܬܼܒܲܠܒܲܠ܀ ܩܢܝܼ ܠܸܫܵܢܵܐ ܕܡܲܟܿܝܼܟܼ܃ ܘܠܵܐ ܡܸܡܬܼܘܿܡ ܢܸܦܓܲܥ>
      text <ܒܵܟܼ ܨܲܥܪܵܐ܁ ܘܤܸܦ̈ܘܵܬܼܵܐ ܕܒܲܤܝܼ̈ܡܵܢ܃ ܘܲܠܟܼܠܢܵܫ ܪܵܚܡܵܐ ܬܸܫܬܿܟܲܚ܁>
      text <ܠܵܐ ܬܸܫܬܲܒܼܗܲܪ ܒܲܚܕܼܵܐ ܡ̣ܢ ܨܸܒܼ̈ܘܵܬܼܵܐ ܒܠܸܫܵܢܵܟܼ܃ ܡܸܛܠ ܕܠܲܝܬܿ>
      text <ܒܲܒܼܪܝܼܬܼܵܐ ܡܸܕܸܡ ܕܡܲܪܝܼܕܼ ܡ̣ܢ ܫܘܼܚܠܵܦܵܐ܁ ܕܲܠܡܵܐ ܬܸܥܘܿܦ ܒܸܗܬܿܬܼܵܟܼ܃>
      text <ܟܲܕܼ ܬܸܫܬܿܟܲܚ ܒܵܗ̇ ܕܲܠܩܘܼܒܼܠܵܐ܀ ܟܠܡܸܕܸܡ ܕܡܸܫܬܲܒܼܗܲܪ ܐܲܢ̄ܬܿ>
      text <ܡܸܛܠܵܬܹܗ ܩܕܼܵܡ ܒܢܲܝ̈ܢܵܫܵܐ܃ ܒܛܝܼܠܵܐܝܼܬܼ ܐܲܠܵܗܵܐ ܝܵܗܹ̇ܒܼ ܒܹܗ ܫܘܼܚܠܵܦܵܐ܃>
      text <ܐܲܝܟܼ ܕܢܸܗܘܸܐ ܠܵܟܼ ܥܸܠܬܼܵܐ ܠܡܲܟܿܝܼܟܼܘܼܬܼܵܐ܁ ܕܟܼܠ ܡܸܕܸܡ ܬܲܓܼܙܲܪ>
      text <ܠܝܼܕܲܥܬܹܗ ܕܐܲܠܵܗܵܐ܃ ܘܠܵܐ ܬܲܫܲܪ ܕܐܝܼܬܼ ܫܲܪܝܼܪܬܵܐ ܒܲܒܼܪܝܼܬܼܵܐ܁ ܘܟܲܕܼ>
      text <ܗܵܕܹܐ ܬܸܫܟܲܚ܃ ܒܟܼܠܙܒܲܢ ܥܲܝ̈ܢܲܝܟ ܢܸܗܘ̈ܝܵܢ ܬܲܠ̈ܝܵܢ ܠܘܵܬܹܗ܀>
      text <ܠܟܼܠܗܘܿܢ ܒܢܲܝ̈ܢܵܫܵܐ܃ ܒܛܝܼܠܘܼܬܼܵܐ ܟܪܝܼܟܼܵܐ ܒܟܼܠܥܸܕܵܢ܁ ܠܵܐ ܕܹܝܢ>
      text <ܡܸܬܼܚܲܙܝܵܐ܃ ܐܸܠܵܐ ܠܐܲܝܠܹܝܢ ܕܕܲܟܿܝܼܘ ܢܲܦܫܗܘܿܢ ܡ̣ܢ ܚܛܵܗܹ̈ܐ܃>
      text <ܘܒܲܐܠܵܗܵܐ ܪܵܢܹܝܢ ܒܟܼܠܫܵܥ܁ ܘܲܠܗܘܿܢ ܠܗܵܠܹܝܢ ܗܵܝܕܹܝܟ ܡܸܬܼܓܲܠܝܵܐ>
    block
      text <ܢܲܗܝܼܪܵܐܝܼܬܼ܃ ܕܡܵܐ ܕܥܲܠ̣ܘ ܠܢܸܤ̈ܝܘܿܢܹܐ ܪܵܘܪ̈ܒܹܐ ܕܲܚܠܵܦ ܫܪܵܪܵܐ܃>
      text <ܗܵܝܕܹܝܢ ܡܲܪܓܫܵܢܵܐܝܼܬܼ ܘܐܲܝܟܼ ܕܲܒܼܥܲܝ̈ܢܹܐ ܦܲܓܼܪ̈ܵܢܵܝܬܼܵܐ ܡܩܲܒܿܠܝܼܢ>
      text <ܡܲܪܓܫܵܢܘܼܬܼܵܐ܁ ܘܐܸܡܲܬܼܝ ܕܐܵܠ̇ܨܵܐ܃ ܘܐܵܦ ܡܲܪܓܿܫܵܢܵܐܝܼܬܼ܃ ܠܦܘܼܬܼ>
      text <ܙܢܵܐ ܕܢܸܤܝܘܼܢܵܐ ܘܥܸܠܬܼܵܐ܃ ܐܲܝܟܼ ܕܲܠܠܘܼܒܵܒܼܵܐ ܝܲܬܝܼܪܵܐ܀ ܐܲܝܟܼ ܕܲܠܘܵܬܼ>
      text <ܝܲܥܩܘܿܒܼ ܘܝܼܫܘܿܥ ܒܲܪ ܢܘܿܢ܃ ܘܲܕܼܒܹܝܬܼ ܚܲܢܲܢܝܵܐ ܘܦܲܛܪܘܿܣ>
      text <ܘܫܲܪܟܵܐ܃ ܕܲܕܼܡܘܼܬܼ ܓܲܒܼܪܵܐ ܠܗܘܿܢ ܐܸܬܼܚܲܙܝܲܬ̤܃ ܠܠܘܼܒܵܒܼܗܘܿܢ>
      text <ܘܲܠܒܼܘܼܝܵܐܵܐ ܕܗܲܝܡܵܢܘܼܬܼܗܘܿܢ܀>
      text <ܘܐܸܢ ܬܹܐܡܲܪ ܕܗܵܠܹܝܢ ܕܲܡܕܲܒܿܪܵܢܘܼܬܼܵܐ ܗ̤ܘܲܝ̈܃ ܘܨܸܒܼ̈ܘܵܬܼܵܐ ܐܸܢܹܝܢ>
      text <ܓܵܘܵܢܵܝ̈ܬܼܵܐ܃ ܢܸܗܘܘܿܢ ܠܵܟܼ ܠܠܘܼܒܵܒܼܵܐ ܤܵܗ̈ܕܹܐ ܩܲܕܝܼ̈ܫܹܐ܁ ܗܵܢܘܿܢ ܕܐܝܼܬܼ>
      text <ܐܸܡܲܬܼܝ ܕܤܲܓܝܼ̈ܐܹܐ ܐܲܟܼܚ̄ܕܼܵܐ܃ ܘܚܲܕܼ ܚܲܕܼ ܒܕܼܘܼ̈ܟܿܝܵܢ ܕܘܼ̈ܟܿܝܵܢ܃ ܕܚܲܫ̣ܘ>
      text <ܚܠܵܦ ܐܲܠܵܗܵܐ܁ ܐܲܝܠܹܝܢ ܕܥܲܡ ܚܲܝܠܵܐ ܕܲܒܼܟܸܤܝܵܐ܃ ܗܵܘ̇ ܕܒܹܗ ܥܲܙܝܼܘ>
      text <ܒܗܲܕܵܡܹ̈ܐ ܒܸܤܪ̈ܵܢܵܝܹܐ܃ ܠܘܼܩܒܲܠ ܬܘܼ̈ܠܵܚܹܐ ܕܲܒܼܦܲܪ̈ܙܠܹܐ܃ ܘܫܸܢ̈ܕܹܐ>
      text <ܕܟܼܠ ܓܢܸܣ܃ ܤܘܼܥܪ̈ܵܢܹܐ ܕܲܠܥܸܠ ܡ̣ܢ ܟܝܵܢܵܐ܁ ܒܲܙܒܲܢ܃ ܘܐܵܦ>
      text <ܓܲܠܝܵܐܝܼܬܼ ܡܸܬܼܚܙܹܝܢ ܗ̄ܘ̣ܵܘ ܠܗܘܿܢ ܡܲܠܲܐܟܹ̈ܐ ܩܲܕܝܼ̈ܫܹܐ܁ ܐܲܝܟܼ ܕܢܸܕܲܥ>
      text <ܟܠܢܵܫ܃ ܕܐܝܼܬܼ ܒܛܝܼܠܘܼܬܹܗ ܕܐܲܠܵܗܵܐ܃ ܠܘܵܬܼ ܐܲܝܠܹܝܢ ܕܤܵܒܼ̇ܠܝܼܢ>
      text <ܚܲܫܹ̈ܐ ܡܸܛܠܵܬܹܗ ܒܟܼܠܥܸܠ̈ܠܵܢ܁ ܠܠܘܼܒܵܒܼܗܘܿܢ ܕܝܼܠܗܘܿܢ܃ ܘܒܸܗܬܿܬܼܵܐ>
      text <ܕܐܵܠܘܿܨܲܝ̈ܗܘܿܢ܁ ܕܲܟܼܡܵܐ ܕܗܸܢܘܿܢ ܝܲܬܝܼܪ ܡܸܬܼܢܲܨܚܝܼܢ ܗ̄ܘ̣ܵܘ ܒܲܚܙܵܬܼܵܐ>
      text <ܕܐܲܝܟܼ ܗܵܕܹܐ܃ ܗܢ̇ܘܿܢ ܝܲܬܝܼܪܵܐܝܼܬܼ ܡܸܫܬܲܢܩܝܼܢ ܗ̄ܘ̣ܵܘ ܒܚܘܼܡܤܵܢܵܐ>
      text <ܕܗܵܠܹܝܢ܀ ܘܡܵܢܵܐ ܢܹܐܡܲܪ ܥܲܠ ܤܲܓܝܼ̈ܐܹܐ ܡ̣ܢ ܝܑܼܚܝܼܕܼܵܝܹ̈ܐ ܘܐܲܟܼܤ̈ܢܵܝܹܐ>
      text <ܘܐܲܒܼܝܼ̈ܠܹܐ ܕܩܘܼܫܬܼܵܐ܃ ܗܵܢ̇ܘܿܢ ܕܲܠܚܘܼܪܒܵܐ ܥܲܒܼܕܘܼܗܣ ܫܲܝܢܵܐ܃ ܘܐܲܬܼܪܵܐ>
      text <ܕܡܲܫܪ̈ܝܵܬܼܵܐ ܕܡܲܠܲܐܟܹ̈ܐ܃ ܕܲܠܘܵܬܼܗܘܿܢ ܡܸܬܼܘܲܥܕܼܝܼܢ܃ ܡܸܛܠ ܫܲܘܝܘܼܬܼܵܐ>
      text <ܕܕܼܘܼܒܵܪܲܝܗܘܿܢ܃ ܘܐܲܝܟܼ ܟܢܵܘ̈ܵܬܼܵܐ ܫܲܪܝܼܪܹ̈ܐ ܕܚܲܕܼ ܡܵܪܵܐ܃ ܒܟܼܠܥܸܕܵܢ>
    block
      text <ܚܠܝܼܛܝܼܢ ܗ̄ܘ̣ܵܘ ܟܸܢܫܲܝ̈ܗܘܿܢ ܕܲܠܥܸܠ܃ ܒܒܹܝܬܼ ܨܵܘܒܵܐ ܕܗܵܠܹܝܢ܁>
      text <ܗܵܢ̇ܘܿܢ ܕܲܒܼܟܼܠܗܘܿܢ ܚܲܝܲܝ̈ܗܘܿܢ ܨܸܕܼܝܵܐ ܐܲܚܸܒܼܘ܃ ܘܲܡܥܲܪܹ̈ܐ ܘܲܣܩܝܼ̈ܦܹܐ>
      text <ܥܘܼܡܪ̈ܲܝܗܘܿܢ ܥܒܲܕܼܘ܃ ܘܤܲܝܒܲܪܘ ܗܲܝܢܵܐܝܼܬܼ ܫܲܗܝܵܐ ܘܚܘܼܪܒܵܐ܃>
      text <ܡܸܛܠ ܚܘܼܒܹܗ ܕܐܲܠܵܗܵܐ܁ ܘܡܸܛܠ ܕܲܫܒܲܩ̣ܘ ܠܐܲܪܥܵܐ ܘܐܲܚܸܒܼܘ>
      text <ܫܡܲܝܵܐ܃ ܒܕܼܘܼܡܝܵܐ ܕܡܲܠܲܐܟܹ̈ܐ܃ ܐܵܦ ܗܸܢܘܿܢ ܡܲܠܲܐܟܹ̈ܐ ܠܵܐ ܐܲܓܼܙܘ>
      text <ܢܲܦܫܗܘܿܢ ܡ̣ܢ ܚܙܵܬܼܗܘܿܢ܀ ܐܸܠܵܐ ܒܲܙܒܲܢ܃ ܡܲܠܵܦܘܼ ܡܲܠܦܝܼܢ ܗ̄ܘ̣ܵܘ>
      text <ܠܗܘܿܢ ܥܲܠ ܕܘܼܒܵܪܹ̈ܐ܁ ܘܒܲܙܒܲܢ܃ ܫܘܼܐܵܠܗܘܿܢ ܫܵܪܹܝܢ ܗ̄ܘ̣ܵܘ ܥܲܠ>
      text <ܨܸܒܼ̈ܘܵܬܼܵܐ ܕܡܸܕܸܡ ܡܸܕܸܡ܃ ܕܲܠܗܘܿܢ ܡܫܲܐܠܝܼܢ ܗ̄ܘ̣ܵܘ܁ ܘܒܲܙܒܲܢ܃>
      text <ܟܲܕܼ ܛܵܥܹ̇ܝܢ ܒܚܘܼܪܒܵܐ܃ ܐܘܼܪܚܵܐ ܠܗܘܿܢ ܡܚܵܘܹܝܢ ܗ̄ܘ̣ܵܘ܁>
      text <ܘܒܲܙܒܲܢ܃ ܡ̣ܢ ܢܸܤ̈ܝܘܼܢܹܐ ܠܗܘܿܢ ܡܦܲܨܹܝܢ ܗ̄ܘ̣ܵܘ܁ ܘܒܲܙܒܲܢ܃ ܡ̣ܢ>
      text <ܨܵܦܲܚܬܼܵܐ ܡܸܕܸܡ ܕܩܹܘܲܡܕܹܝܢܘܿܣ܃ ܕܕܲܕܼ ܠܵܐ ܝܵܕܼܥ̇ܝܼܢ ܡ̣ܢ ܫܹܠܝ>
      text <ܥܵܪܨܵܐ ܡܸܕܸܡ ܕܩܹܘܲܢܕܹܝܢܘܿܣ܃ ܕܟܲܕܼ ܠܵܐ ܝܵܕܼܥ̇ܝܼܢ ܡ̣ܢ ܫܹܠܝ>
      text <ܥܵܪܨܵܐ ܗ̄ܘ̣ܵܬܼ ܥܠܲܝܗܘܿܢ܃ ܡ̣ܢ ܡܨܲܥܬܼܵܗ̇ ܠܗܘܿܢ ܡܦܲܠܛܝܼܢ>
      text <ܗ̄ܘ̣ܵܘ܀ ܐܲܟܼܙܢܵܐ ܕܚܸܘܝܵܐ ܡܸܕܸܡ܃ ܐܵܘ ܡܲܦܘܼܠܬܼܵܐ ܕܡ̣ܢ ܫܩܝܼܦܵܐ܃>
      text <ܐܵܘ ܡܲܚܬܼܵܐ ܡܸܕܸܡ ܕܟܹܐܦܵܐ܃ ܕܡ̣ܢ ܫܸܠܝܵܐ ܢܵܚ̇ܬܼܵܐ ܒܚܹܐܦܵܐ ܡ̣ܢ ܪܵܘܡܵܐ>
      text <ܡܸܕܸܡ܀ ܘܒܲܙܒܲܢ܃ ܐܵܦ ܒܲܬܼܟܼܝܼܒܼܘܼܬܼܵܐ ܕܲܩܪ̈ܵܒܹܐ ܓܠܲܝܵ̈ܐ ܕܤܵܛܵܢܵܐ܃>
      text <ܢܲܦܫܗܘܿܢ ܓܲܠܝܵܐܝܼܬܼ ܠܗܘܿܢ ܡܚܵܘܹܝܢ܃ ܟܲܕܼ ܠܥܘܼܕܼܪܵܢܗܘܿܢ>
      text <ܐܸܫܬܲܕܲܪܘ ܢܲܗܝܼܪܵܐܝܼܬܼ ܡܫܵܘܕܥܝܼܢ ܗ̄ܘ̣ܵܘ܃ ܘܠܘܼܒܵܒܼܵܐ ܒܡܲܡܠܲܠܗܘܿܢ>
      text <ܠܗܘܿܢ ܡܲܤܪ̱ܚܝܼܢ ܗ̄ܘ̣ܵܘ܀ ܘܐܝܼܬܼ ܐܸܡܲܬܼܝ ܕܐܵܦ ܐܵܤܝܘܼܬܼܵܐ>
      text <ܠܟܹܐܒܲܝ̈ܗܘܿܢ ܡܩܲܪܒܼܝܼܢ ܗ̄ܘ̣ܵܘ܃ ܘܲܠܢܸܟܼ̈ܝܵܢܹܐ ܡܸܕܸܡ ܕܡ̣ܢ ܥܸܠ̈ܠܵܬܼܵܐ>
      text <ܓܕܲܫ̣ܘ܃ ܒܩܘܼܪܵܒܼܵܐ ܕܐܝܼܕܲܝ̈ܗܘܿܢ܃ ܠܗܘܿܢ ܡܲܚܠܡܝܼܢ ܗ̄ܘ̣ܵܘ܁>
      text <ܘܒܲܙܒܲܢ ܬܘܼܒܼ܃ ܘܐܵܦ ܠܓܼܘܫܡܲܝ̈ܗܘܿܢ ܕܐܸܫܬܲܠܲܦܘ ܡ̣ܢ ܟܠ>
    block
      text <ܬܲܪܤܝܼܬܼܵܐ܃ ܚܲܝܠܵܐ ܒܲܟܼܝܵܢܵܐ ܒܡܸܠܲܝ̈ܗܘܿܢ܃ ܐܵܘܟܹܝܬܼ ܒܓܸܫܲܬܼ ܐܝܼܕܼܵܐ>
      text <ܕܡ̣ܢ ܫܹܠܝ ܠܗܘܿܢ܃ ܝܵܗ̇ܒܿܝܼܢ ܗ̄ܘ̣ܵܘ܁ ܘܠܲܟܼܝܵܢܵܐ ܕܲܢܦܲܠ̣܃ ܚܲܝܠܵܐ>
      text <ܟܲܤܝܵܐܝܼܬܼ ܒܹܗ ܢܵܤ̇ܒܿܝܼܢ ܗ̄ܘ̣ܵܘ܁ ܘܠܲܟܼܝܵܢܵܐ ܕܲܢܦܲܠ̣܃ ܚܲܝܠܵܐ>
      text <ܟܲܤܝܵܐܝܼܬܼ ܒܹܗ ܢܵܤ̇ܟܿܝܼܢ ܗ̄ܘ̣ܵܘ܁ ܘܒܲܙܒܲܢ܃ ܤܲܝܒܵܪܬܵܐ ܠܗܘܿܢ ܡܲܝܬܹܝܢ>
      text <ܗ̄ܘ̣ܵܘ܃ ܠܲܚܡܵܐ ܟܲܕܼ ܪܵܬܲܚ ܘܙܲܝ̈ܬܹܐ܁ ܘܲܠܡܸܢܗܘܿܢ ܡܲܢ܃ ܐܸܒܿܒܵܢܹ̈ܐ>
      text <ܡܫܲܚ̈ܠ̱ܦܹܐ܁ ܠܡܸܢܗܘܿܢ ܕܹܝܢ܃ ܥܲܠ ܙܒܲܢ ܥܘܼܢܕܵܢܗܘܿܢ ܓܵܠܹ̇ܝܢ>
      text <ܗ̄ܘ̣ܵܘ܀ ܘܲܟܼܡܵܐ ܐܝܼܬܼ ܠܝܼ ܠܡܸܡܢܵܐ܃ ܥܲܠ ܚܘܼܒܗܘܿܢ ܕܡܲܠܲܐܟܹ̈ܐ>
      text <ܩܲܕܝܼ̈ܫܹܐ ܕܲܠܘܵܬܼ ܓܸܢܤܲܢ܃ ܘܝܲܬܿܝܼܪܘܼܬܼ ܒܛܝܼܠܘܼܬܼܵܐ ܕܲܡܚܵܘܹܝܢ ܠܘܵܬܼ>
      text <ܙܲܕܝܼ̈ܫܹܐ܃ ܐܲܝܟܼ ܐܲܚ̈ܝܐ ܪܵܘܪ̈ܒܹܐ ܕܲܡܤܵܘܤܹܝܢ ܘܲܡܢܲܛܪܝܼܢ ܠܐܲܚܲܝ̈ܗܘܿܢ>
      text <ܙܥܘܪܹ̈ܐ܁ ܗܵܠܹܝܢ ܟܠܗܹܝܢ܃ ܐܲܝܟܼ ܕܢܸܫܬܲܪܲܪܲ ܟܠܢܵܫ܃ ܕܲܟܼܡܵܐ ܩܲܪܝܼܒܼ>
      text <ܐܲܠܵܗܵܐ ܠܪ̈ܵܚܡܵܘܗܝ܁ ܘܕܲܟܼܡܵܐ ܒܛܝܼܠܘܼܬܼܵܐ ܡܚܵܘܸܐ ܠܘܵܬܼ ܐܲܝܠܹܝܢ>
      text <ܕܒܼܐܝܼܕܹܗ ܡܲܓܼܥܠܝܼܢ ܚܲܝܲܝ̈ܗܘܿܢ܃ ܘܒܼܵܬܼܪܹܗ ܐܵܙ̇ܠ̄ܝܼܢ ܒܠܸܒܵܐ ܫܲܦܝܵܐ܀>
      text <ܐܸܢ ܫܲܪܝܼܪܵܐ ܠܲܟܼ ܘܲܡܗܲܝܡܸܢ ܐܲܢ̄ܬܿ ܕܐܝܼܬܼ ܒܛܝܼܠܘܼܬܼܵܐ ܐܲܠܵܗܵܐ>
      text <ܥܠܲܝܟ܃ ܠܲܝܬܿ ܠܵܟܼ ܠܡܸܪܢܵܐ ܡܸܛܠ ܦܲܓܼܪܵܐ܃ ܐܵܦܠܵܐ ܒܝܲܕܼ>
      text <ܦܘܼܪ̈ܤܹܐ ܠܲܡܕܲܒܵܪܘܼ ܢܲܦܫܵܟܼ ܬܹܐܨܲܦ܀ ܐܸܢ ܕܹܝܢ ܦܠܝܼܓܼ ܐܲܢ̄ܬܿ>
      text <ܥܲܠ ܗܵܕܹܐ܃ ܘܐܲܢ̄ܬܿ ܠܢܲܦܫܵܟܼ ܡܸܬܼܒܿܥܸܐ ܠܡܹܐܨܲܦ ܒܸܠܥܵܕܼ ܡ̣ܢ>
      text <ܐܲܠܵܗܵܐ܃ ܕܵܘܹ̇ܐ ܐܲܢ̄ܬܿ ܗ̄ܘ̣ ܡ̣ܢ ܟܠܗܘܿܢ ܒܢܲܝ̈ܢܵܫܵܐ܃ ܘܡܵܐ ܠܵܟܼ ܐܵܦܸܢ>
      text <ܠܡܸܚܵܐ܁ ܫܕܼܝܼ ܨܸܦܬܼܵܟܼ ܥܲܠ ܐܲܠܵܗܵܐ܃ ܕܬܸܬܼܓܲܒܲܪ ܥܲܠ ܟܠ>
      text <ܕܸܚܠܵܐ܀ ܐܲܝܢܵܐ ܕܲܚܕܼܵܐ ܙܒܲܢ ܐܲܓܼܥܸܠ̣ ܚܲܝܵܘ̈ܗܝ ܠܐܲܠܵܗܵܐ܃ ܒܲܢܝܵܚܵܐ>
      text <ܕܪܸܥܝܵܢܵܐ ܫܪܸܐ܀ ܒܸܠܥܵܕܼ ܡ̣ܢ ܡܤܲܪܩܘܼܬܼܵܐ ܕܩܸܢ̈ܝܵܢܹܐ܃ ܢܲܦܫܵܐ ܡ̣ܢ>
      text <ܒܘܼܠܒܵܠܵܐ ܕܚܘܼ̈ܫܵܒܹܐ ܠܵܐ ܡܸܬܼܚܲܪܪܵܐ܀ ܘܒܸܠܥܵܕܼ ܡ̣ܢ ܫܸܠܝܵܐ>
      text <ܕܪܸܓܼܫܹܐ܃ ܫܲܝܢܵܐ ܕܪܸܥܝܵܢܵܐ ܠܵܐ ܡܸܬܼܪܓܸܫ܀ ܘܒܸܠܥܵܕܼ ܡܲܥܲܠܬܼܵܐ>
    block
      text <ܕܲܠܢܸܤ̈ܝܘܿܢܹܐ܃ ܚܸܟܼܡܬܼܵܐ ܕܪܘܼܚܵܐ ܠܵܐ ܡܸܬܼܩܲܢܝܵܐ܀ ܘܒܸܠܥܵܕܼ ܐܲܡܝܼܬܘܼܬܼܵܐ>
      text <ܕܩܸܪܝܵܢܵܐ܃ ܩܲܛܝܼܢܘܼܬܼܵܐ ܕܚܘܼ̈ܫܵܒܼܵܐ ܠܵܐ ܡܸܬܼܝܲܠܦܵܐ܀ ܘܒܸܠܥܵܕܼ ܫܲܝܢܵܐ>
      text <ܕܡ̣ܢ ܚܘܼ̈ܫܵܒܹܐ܃ ܒܐ̄ܪ̈ܵܙܹܐ ܓܢܝ̈ܙܹܐ ܗܵܘܢܵܐ ܠܵܐ ܡܸܬܿܬܿܙܝܥ܀ ܘܒܸܠܥܵܕܼ>
      text <ܬܘܼܟܼܠܵܢܵܐ ܕܗܲܝܡܵܢܘܼܬܼܵܐ܃ ܠܲܡܫܲܡܵܪܘܼ ܢܲܦܫܵܐ ܡܸܨܥܲܬܼ ܓܢܝܼ̈ܝܚܵܬܼܵܐ>
      text <ܘܥܲܤ̈ܩܵܬܼܵܐ ܠܵܐ ܡܸܬܿܬܲܡܪ̱ܚܵܐ܀ ܘܒܸܠܥܵܕܼ ܫܩܝܼܠܘܼܬܼ ܢܸܤܝܵܢܵܐ>
      text <ܕܲܒܼܛܝܼܠܘܼܬܹܗ ܕܐܲܠܵܗܵܐ ܤܘܼܥܪܵܢܵܐܝܼܬܼ܃ ܠܸܒܵܐ ܥܲܠ ܐܲܠܵܗܵܐ>
      text <ܠܡܸܬܿܬܿܟܼܵܠܘܼ ܠܵܐ ܡܸܫܟܲܚ܁ ܘܒܸܠܥܵܕܼ ܕܬܸܛܥܲܡ ܢܲܦܫܵܐ ܚܲܫܵܐ ܕܡܸܛܠ>
      text <ܡܫܝܼܚܵܐ܃ ܒܝܼܕܲܥܬܼܵܐ ܥܲܡܹܐ ܠܵܐ ܡܸܫܬܵܘܬܿܦܵܐ܀ ܠܗܵܢܵܐ ܚܫܘܿܒܼ ܠܵܟܼ>
      text <ܒܲܪܢܵܫܵܐ ܕܐܲܠܵܗܵܐ܃ ܐܲܝܢܵܐ ܕܡܸܛܠ ܡܪܲܚܡܵܢܘܼܬܼܵܐ ܤܲܓܝܼܐܬܼܵܐ܃ ܒܲܡܢܵܬܼܵܐ>
      text <ܕܲܨܪܝܼܟܼܘܼܬܼܵܐ ܡܩܝܼܡ ܢܲܦܫܹܗ ܐܲܡܝܼܢܵܐܝܼܬܼ܀ ܕܢܲܛܐܸܒܼ ܠܡܸܤ̈ܟܹܿܢܹܐ܃>
      text <ܠܐܲܠܵܗܵܐ ܐܸܫܟܲܚ ܝܵܨܘܿܦܹܐ܁ ܘܲܕܼܡܸܨܛܪܸܟܼ ܡܸܛܠܵܬܹܗ܃ ܓܲܙܵܐ ܪܲܒܵܐ>
      text <ܐܸܫܟܲܚ ܠܹܗ܀ ܐܲܠܵܗܵܐ ܥܲܠ ܡܸܕܸܡ ܠܵܐ ܤܢܝܼܩ܃ ܚܵܕܹܐ ܕܹܝܢ ܐܸܡܲܬܼܝ>
      text <ܕܡܲܢܝܼܚ ܐ̄ܢܵܫ ܠܨܲܠܡܹܗ ܡܸܛܠܵܬܹܗ ܐܵܘ ܡܝܲܩܲܪ܀>
      text <ܐܸܡܲܬܼܝ ܕܒܼܵܥܹ̇ܐ ܐ̄ܢܵܫ ܡܸܢܵܟܼ ܡܸܕܸܡ ܘܐܝܼܬܼ ܠܵܟܼ܃ ܠܵܐ ܬܹܐܡܲܪ>
      text <ܒܠܸܒܵܟܼ ܕܐܸܫܒܿܘܿܩ ܠܢܲܦܫܝ܃ ܡܛܠ ܕܐܸܬܿܬܿܢܝܼܚ ܒܹܗ ܝܲܬܿܝܼܪܵܐ܃>
      text <ܐܵܘ ܐܲܥܒܿܪܝܼܘܗܝ ܕܫܵܥܬܼܵܐ܃ ܗܵܢܵܐ ܠܲܡ ܡܦܲܪܢܸܣ ܠܹܗ ܐܲܠܵܗܵܐ ܡ̣ܢ>
      text <ܐ̄ܚܪܹܢܵܐ܃ ܐܸܢܵܐ ܐܹܤܝܼܡ ܠܢܲܦܫܝ܁ ܠܵܐ ܬܹܐܡܲܪ ܗܵܕܹܐ܁ ܗܵܕܹܐ ܕܹܝܢ>
      text <ܓܲܒܼܪܹ̈ܐ ܥܵܘ̈ܠܹܐ ܢܸܪܢܘܿܢ܃ ܘܐ̄ܢܵܫܵܐ ܕܠܵܐ ܝܵܕܼܥ̇ܝܼܢ ܠܐܲܠܵܗܵܐ>
      text <ܢܸܬܼܚܲܫܒܼܘܼܢ܃ ܘܲܢܒܼܘܼܬܼܘܼܢ ܥܲܡ ܗܵܠܹܝܢ ܡܲܪ̈ܢܝܵܬܼܵܐ܁ ܓܲܒܼܪܵܐ ܙܲܕܝܼܩܵܐ܃>
      text <ܠܵܐ ܝܵܗܹ̇ܒܼ ܐܝܼܩܵܪܹܗ ܠܲܐ̄ܚܪܹܝܢ܃ ܘܠܵܐ ܡܲܥܒܲܪ ܥܸܕܵܢܵܐ ܠܛܲܝܒܿܘܼܬܹܗ܁>
      text <ܗܵܘ̇ ܡ̣ܢ ܟܠܦܪܘܿܣ܃ ܡܲܒܲܥ ܠܹܗ ܐܲܠܵܗܵܐ ܡ̣ܢ ܕܘܼܟ ܐ̄ܚܪܹܝܢ܃>
      text <ܐܸܢ ܝܵܕܲܥ̇ ܕܐܲܠܝܼܨ܁ ܐܲܠܵܗܵܐ ܠܐ̄ܢܵܫ܃ ܠܵܐ ܫܵܒܹ̇ܩ܁ ܐܲܢ̄ܬܿ ܕܹܝܢ ܕܫܵܥܬܼܵܐ܃>
    block
      text <ܐܲܥܒܲܪܬܿ ܐܝܼܩܵܪܹܗ ܕܐܲܠܵܗܵܐ ܡܸܢܵܟܼ܃ ܘܲܕܼܚܲܝܬܿ ܛܲܝܒܿܘܼܬܹܗ ܡ̣ܢ>
      text <ܨܹܐܕܲܝܟ܀ ܐܸܠܵܐ ܚܟܼܝܼ ܐܝܼܬܼ ܠܵܟܼ ܘܝܵܗܹ̇ܬܼ ܐܲܢ̄ܬܿ܃ ܘܐܸܡܲܪ܃>
      text <ܫܘܼܒܼܚܵܐ ܠܵܟܼ ܐܲܠܵܗܵܐ܃ ܕܝܲܗ̣̄ܒܼܬܿ ܠܝܼ ܕܐܸܫܟܲܚ ܐܵܦ ܠܐ̄ܢܵܫ ܠܲܡܢܵܚܘܼ܀>
      text <ܘܡܵܐ ܕܠܲܝܬܿ ܠܵܟܼ܃ ܝܲܬܿܝܼܪܵܐܝܼܬܼ ܚܕܼܝܼ ܟܲܕܼ ܡܵܘܕܹܐ ܐܲܢ̄ܬܿ ܢܓܲܝܼܪܵܐܝܼܬܼ>
      text <ܡܵܘܕܝܵܢ̈ܘܵܬܼܵܐ ܤܲܓܿܝܼ̈ܐܵܬܼܵܐ ܠܐܲܠܵܗܵܐ ܘܐܵܡܲ݁ܪ ܐܲܢ̄ܬܿ܃ ܡܵܘܕܸܢܵܐ ܠܵܟܼ>
      text <ܐܲܠܵܗܵܐ܃ ܕܝܲܗ̣̄ܒܼܬܿ ܠܝܼ ܬܝܼܩܵܪܵܐ ܗܵܢܵܐ ܕܐܸܬܼܡܲܤܟܲܢ ܡܸܛܠܵܬܼܵܟܼ܃>
      text <ܘܐܲܫܘܝܼܬܵܢܝ ܕܐܸܛܥܲܡ ܚܲܫܵܐ ܕܤܵܡ̣ܬܿ ܒܐܘܼܪܚܵܐ ܕܦܘܼܩܕܵܢܲܝܟ܃>
      text <ܒܟܼܘܼܪ̈ܗܵܢܹܐ ܘܲܒܼܡܸܤܟܹܢܘܼܬܼܵܐ܃ ܐܲܝܟܼ ܕܲܛܥܸܡ̣ܘ ܩܲܕܝܼ̈ܫܹܐ܃ ܕܗܲܠܸܟܼܘ>
      text <ܒܐܘܼܪܚܵܐ ܗܵܕܹܐ܀ ܘܡܵܐ ܕܲܟܼܪܝܼܗܲܬܿ ܐܸܡܲܪ܃ ܛܘܼܒܲܝܗܘܿܢ ܠܐܲܝܠܹܝܢ>
      text <ܕܐܸܫܟܲܚܘ ܐܲܝܟܼ ܢܝܼܫܵܐ ܕܤܝܼܡ ܠܹܗ ܠܐܲܠܵܗܵܐ܃ ܒܗܵܠܹܝܢ ܕܡܲܝܬܸܐ ܥܠܲܝܢ>
      text <ܠܡܹܐܬܲܪ܁ ܟܘܼܪܗܵܢܵܐ܃ ܡܸܛܠ ܚܘܼܠܡܵܢܵܐ ܕܢܲܦܫܵܐ ܡܲܝܬܸܐ ܐܲܠܵܗܵܐ܀>
      text <ܐܸܡ݂ܲܪ ܒܲܙܒܲܢ ܚܲܕܼ ܡ̣ܢ ܩܲܕܝܼ̈ܫܹܐ܃ ܕܗܵܕܹܐ ܐܵܬ̤ܵܐ ܤܵܡܹ̇ܬܼ܃ ܕܐܸܡܲܬܼܝ>
      text <ܕܝܼܚܝܼܕܵܝܵܐ ܠܵܐ ܡܫܲܡܸܫ ܠܐܲܠܵܗܵܐ ܫܲܦܝܼܪ܃ ܘܠܵܐ ܚܦܝܼܛ ܒܲܥܒܼܵܕܼܵܘ̈ܗܝ܃>
      text <ܡ̣ܢ ܟܠ ܦܪܘܿܣ ܢܸܤܝܘܿܢܵܐ ܡܸܕܸܡ ܫܵܒܹ̇ܩ ܥܠܵܘܗܝ ܕܢܸܪܢܸܐ ܒܹܗ܃>
      text <ܕܠܵܐ ܠܲܓܼܡܵܪ ܢܸܗܘܸܐ ܒܲܛܝܼܠ܃ ܘܡ̣ܢ ܒܸܛܠܵܢܹܗ ܤܲܓܝܼܐܵܐ ܢܸܨܛܠܸܐ>
      text <ܪܸܥܝܵܢܵܐ ܠܡܸܪܢܵܐ ܒܗܵܠܹܝܢ ܕܤܸܡܵܠܵܐ܁ ܐܸܠܵܐ ܡܵܐ ܕܠܵܐ ܨܵܒܹ̇ܐ>
      text <ܠܡܸܪܢܵܐ ܒܲܡܝܲܬܿܪܘܼܬܼܵܐ܃ ܪܵܡܹ̇ܐ ܠܹܗ ܥܒܼܝܼܕܬܵܐ ܕܢܸܤܝ̈ܘܿܢܹܐ܃ ܕܢܸܪܢܸܐ>
      text <ܒܵܗ̇܃ ܘܠܵܐ ܢܸܗܘܸܐ ܪܵܢܹܐ ܒܲܤܪ̈ܝܼܩܵܬܼܵܐ܁ ܗܵܕܹܐ ܥܵܒܹ̇ܕܼ ܐܲܠܵܗܵܐ܃ ܠܟܼܠܢܵܫ>
      text <ܕܡܲܝܸܒܼ ܠܹܗ܁ ܡܵܐ ܕܲܚ̣ܙܵܝܗܝ ܕܫܲܪܝܼ ܒܵܤܹ̇ܐ ܒܲܥܒܼܵܕܼܵܘ̈ܗܝ܃ ܫܵܒܹ̇ܩ>
      text <ܥܠܵܘ̈ܗܝ ܚܲܫܵܐ ܪܲܒܵܐ܃ ܕܲܢܚܲܟܿܡܝܼܘܗܝ ܘܢܸܪܕܹܝܘܗܝ܁ ܘܡܸܛܠܗܵܢܵܐ܃>
      text <ܐܵܦ ܡܵܐ ܕܩܵܪܹܝܢ ܠܹܗ ܬܘܼܒܼ ܕܐܲܝܟܼ ܗܵܠܹܝܢ܃ ܡܲܗܡܸܐ܃ ܘܠܵܐ>
    block
      text <ܡܤܲܪܗܸܒܼ ܦܵܪܹܩ ܠܗܘܿܢ܃ ܥܕܲܡܵܐ ܕܢܸܠܐܘܿܢ ܘܢܸܕܲܥܘܼܢ܃ ܘܡ̣ܢ>
      text <ܡܲܗܡܝܵܢܘܼܬܼܵܐ ܓܕܲܫ̣ ܠܗܘܿܢ ܗܵܠܹܝܢ ܠܡܸܤܒܲܠ܀ ܟܲܕܼ ܬܸܦܪ̱ܤܘܼܢ>
      text <ܠܲܡ ܐܝܼܕܲܝ̈ܟܿܘܿܢ܃ ܐܲܗܡܸܐ ܥܲܝ̈ܢܲܝ ܡܸܢܟܼܘܿܢ܁ ܘܐܵܦܸܢ ܬܲܤܓܿܘܿܢ>
      text <ܨܠܘܿܬܼܵܐ܃ ܠܵܐ ܫܵܡܲܥܢܵܐ܀ ܐܵܦܸܢ ܠܘܵܬܼ ܐ̄ܚܪ̈ܵܢܹܐ ܐܲܡܝܼܪܵܐ ܗܵܕܹܐ܃ ܡ̣ܢ>
      text <ܟܠܦܪܘܿܣ ܠܫܵܒܼ̈ܩܲܝ ܐܘܼܪܚܵܐ ܐܲܡܝܼܪܵܐ܀ ܘܲܕܼܡܸܛܠ ܡܵܢܵܐ ܟܲܕܼ ܗܵܟܲܢ>
      text <ܡܪܲܚܡܵܢ ܐܲܠܵܥܗܵܐ܃ ܡܲܤܓܹܝܢ ܚ̄ܢܲܢ ܢܵܩ̇ܫܝܼܢܲܢ ܒܬܲܪܥܹܗ ܒܐܘܼܠܨܵܢܵܐ܃>
      text <ܘܲܡܨܲܠܹܝܢܲܢ܃ ܘܡܲܗܡܸܐ ܡ̣ܢ ܒܵܥܘܼܬܲܢ ܐܵܡܲ݁ܪ܃ ܗܵܐ ܠܵܐ ܙܥܘܿܪܝܵܐ>
      text <ܐܝܼܕܹܗ ܕܡܵܪܝܵܐ ܠܡܸܦܪܲܩ܃ ܘܠܵܐ ܝܲܩܝܼܪܵܐ ܐܸܕܼܢܹܗ ܠܡܸܫܡܲܥ܁ ܐܸܠܵܐ>
      text <ܚܵܘܒܲܝ̈ܟܿܘܿܢ ܗ̄ܘ̣ ܦܪܲܫ̣ܘ ܒܲܝܢܲܝܟܿܘܿܢ ܠܐܲܠܵܗܵܐ܃ ܘܲܚܛܵܗܲܝ̈ܟܿܘܿܢ ܐܲܗܦܸܟܼܘ>
      text <ܐܲܦܵܘ̈ܗܝ ܡܸܢܟܼܘܿܢ ܕܠܵܐ ܢܸܫܡܲܥ܀ ܐܸܬܿܕܲܟܼ̄ܪ ܒܟܼܠܙܒܲܢ ܠܡܵܪܝܵܐ܃>
      text <ܘܢܸܬܿܕܲܟܼܪܵܟܼ ܡܵܐ ܕܬܸܩܪܘܿܒܼ ܠܵܟܼ ܒܝܼܫܬܼܵܐ܁ ܟܝܵܢܵܟܼ܃ ܡܩܲܒܿܠܵܢܵܐ>
      text <ܕܓܸܕܼܫܹ̈ܐ ܥܲܒܼܕܹܗ܁ ܘܲܒܼܥܵܠܡܵܐ ܕܒܹܗ ܒܪܵܟܼ ܘܫܲܒܼܩ̣ܵܟܼ܃ ܐܲܤܓܝܼ>
      text <ܥܸܠ̈ܠܵܬܼܵܐ ܕܓܸܕܼܫܹ̈ܐ ܘܢܸܤ̈ܝܘܿܢܹܐ܁ ܘܠܲܟܼܝܵܢܵܟܼ ܥܲܒܼܕܹܗ܃ ܡܩܲܒܿܠܵܢܵܐ>
      text <ܩܲܠܝܼܠܵܐ ܕܗܵܠܹܝܢ܁ ܘܠܵܐ ܪ̈ܲܚܝܼܩܵܢ ܡܸܢܵܟܼ ܒܝܼ̈ܫܵܬܼܵܐ܃ ܐܵܦܠܵܐ ܩܲܠܝܼܠ܁>
      text <ܕܡ̣ܢ ܓܵܘܵܟܼ ܢܵܒܼ̈ܥܵܢ ܠܵܟܼ܃ ܐܸܡܲܬܼܝ ܕܢܸܪܡܘܿܙ܃ ܘܡ̣ܢ ܬܚܹܝܬܼ>
      text <ܪܸ̈ܓܼܠܲܝܟ܃ ܘܡ̣ܢ ܐܲܬܼܪܵܐ ܕܩܵܐܹ̇ܡ ܐܲܢ̄ܬܿ ܒܹܗ܁ ܐܸܠܵܐ ܘܐܲܝܟܼ ܕܩܲܪܝܼܒܼ>
      text <ܬܸܡܪܵܐ ܠܬܸܡܪܵܐ܃ ܗܲܟܲܢܵܐ ܩܲܪܝܼܒܼܝܼܢ ܢܸܤ̈ܝܘܿܢܹܐ ܠܲܒܼܢܲܝ̈ܢܵܫܵܐ܀>
      text <ܒܚܸܟܼܡܬܼܵܐ ܦܲܪܢܸܣ ܐܲܠܵܗܵܐ ܗܵܠܹܝܢ ܕܝܼܠܵܟܼ ܗܵܟܲܢܵܐ܃ ܡܸܛܠ>
      text <ܝܘܼܬܼܪܵܢܵܟܼ ܕܝܼܠܵܟܼ܁ ܕܐܲܡܝܼܢܵܐܝܼܬܼ ܬܸܩܘܿܫ ܒܬܲܪܥܹܗ܃ ܘܲܒܼܕܼܚܠܬܼܵܐ>
      text <ܕܡ̣ܢ ܡܲܚܫܵܢ̈ܝܬܼܵܐ܃ ܢܨܘܼܒܼ ܥܘܼܗܕܵܢܹܗ ܐܲܡܝܼܢܵܐ ܒܬܲܪܥܝܼܬܼܵܟܼ܁ ܘܬܸܗܘܸܐ>
      text <ܩܲܪܝܼܒܼ ܠܐܲܠܵܗܵܐ ܒܐܲܡܝܼܢܘܼܬܼܵܐ ܕܒܼܵܥܘܼܬܼܵܟܼ܃ ܘܬܸܬܼܩܲܪܲܫ ܒܥܘܼܗܕܵܢܹܗ>
      text <ܐܲܡܝܼܢܵܐ ܕܲܒܼܠܸܒܵܟܼ܀ ܘܟܲܕܼ ܬܸܩܪܹܝܘܗܝ ܘܢܸܥܢܹܝܟܼ܃ ܬܸܕܲܥ ܕܦܵܪܘܿܩܵܟܼ>
    block
      text <ܐܲܠܵܗܵܐ ܗ̄ܘ̣܁ ܘܬܲܪܓܸܫ ܒܐܲܠܵܗܵܟܼ ܗܵܘ̇ ܕܲܒܼܪܵܟܼ܃ ܘܲܡܦܲܪܢܤܵܢܵܟܼ>
      text <ܘܢܵܛܘܿܪܵܟܼ܃ ܒܗܵܘ̇ ܕܲܥܒܲܕܼ ܡܸܛܠܵܬܼܵܟܼ ܬܪܹܝܢ ܥܵܠܡܹ̈ܐ܁ ܚܲܕܼ ܐܲܝܟܼ>
      text <ܕܲܠܝܘܼܠܦܵܢܵܟܼ܃ ܐܲܝܟܼ ܕܒܹܝܬܼ ܤܸܦܪܹ̈ܐ ܕܙܲܒܼܢܵܐ ܙܥܘܿܪܵܐ܁ ܘܲܐ̄ܚܪܹܢܵܐ>
      text <ܐܲܝܟܼ ܕܒܹܝܬܼ ܐܲܒܼܘܼܟܼ܃ ܘܒܲܝܬܵܟܼ ܕܲܠܥܵܠܲܡ ܥܵܠܡܝܼܢ܀ ܠܵܐ ܥܲܒܼܕܵܟܼ>
      text <ܠܵܐ ܚܵܫܘܿܫܵܐ܃ ܕܠܵܐ ܬܸܪܲܓܼ ܕܲܪܓܼܵܐ ܕܐܲܠܵܗܘܼܬܼܵܐ܃ ܘܬܹܐܪܲܬܼ ܡܸܕܸܡ>
      text <ܕܝܼܪܸܬܼ ܤܵܛܵܢܵܐ܀ ܘܠܵܐ ܥܲܒܼܕܵܟܼ ܒܢܲܦܫܵܟܼ ܠܵܐ ܡܸܨܛܲܠܝܵܢܵܐ܃ ܕܠܵܐ>
      text <ܬܸܗܘܸܐ ܐܲܝܟܼ ܟܝܵܢܹ̈ܐ ܐܲܤܝܼܪܹ̈ܐ܃ ܘܬܸܩܢܸܐ ܠܛܵܒ̈ܬܼܵܟܼ ܘܒܼܝܼ̈ܫܵܬܼܵܟܼ ܕܠܵܐ>
      text <ܝܘܼܬܼܪܵܢ ܘܲܕܼܠܵܐ ܐܓܼܪܵܐ܃ ܐܲܝܟܼ ܓܘܼ̈ܫܡܹܐ ܐ̄ܚܪ̈ܵܢܹܐ ܕܒܲܐܪܥܵܐ܁ ܕܲܟܼܡܵܐ>
      text <ܕܹܝܢ ܩܘܼ̈ܦܵܚܹܐ ܘܡܘܼ̈ܟܵܟܹܐ ܥܲܡ ܬܵܘ̈ܕܝܵܬܼܵܐ ܡܸܬܼܝܼܠ̈ܕܵܢ ܡ̣ܢ ܚܵܫܘܿܫܘܼܬܼܵܐ>
      text <ܘܕܸܚܠܬܼܵܐ܃ ܐܵܦ ܡ̣ܢ ܡܸܨܛܲܠܝܵܢܘܼܬܼܵܐ܃ ܠܟܼܠܢܵܫ ܓܲܠܝܵܐ܁ ܕܢܸܗܘܸܐ>
      text <ܝܑܼܕܼܝܼܥ ܕܐܵܦ ܕܘܼܦܵܛܲܢ ܕܲܒܼܙܲܕܝܼܩܘܼܬܼܵܐ܃ ܘܡܸܨܛܲܠܝܵܢܘܼܬܲܢ ܕܡ̣ܢ>
      text <ܒܝܼ̈ܫ݂ܬܼܵܐ܃ ܕܨܸܒܼܝܵܢܲܢ ܗ̣̄ܝ܁ ܘܐܝܼܩܵܪܵܐ ܘܨܲܥܪܵܐ ܕܡ̣ܢ ܗܵܠܹܝܢ܃ ܠܘܵܬܲܢ>
      text <ܢܸܬܼܥܲܠܸܐ܁ ܕܲܒܼܨܲܥܪܵܐ ܡܲܢ܃ ܢܸܒܼܗܲܬܼ ܘܢܸܕܼܚܲܠ܁ ܒܐܘܼܩܵܪܵܐ ܕܹܝܢ܃ ܢܵܘܕܸܐ>
      text <ܠܲܐܵܠܵܗܵܐ܃ ܘܢܸܚܒܿܘܿܨ ܠܛܵܒܼܬܼܵܐ܀ ܗܵܠܹܝܢ ܟܠܗܘܿܢ ܡܲܠܦܵܢܹ̈ܐ ܐܲܤܓܝܼ>
      text <ܥܠܲܝܟ܃ ܕܕܲܠܡܵܐ ܟܲܕܼ ܡܚܲܪܪܵܐ ܬܸܗܘܸܐ ܡ̣ܢ ܗܵܠܹܝܢ܃ ܡܸܛܠ ܠܵܐ>
      text <ܤܢܝܼܩܘܼܬܼܵܟܼ ܘܠܵܐ ܡܩܲܒܿܠܵܢܘܼܬܼܵܐ ܕܲܟܼܝܵܢܵܟܼ܃ ܘܲܡܪܝܼܡܵܢܘܼܬܼܵܟܼ ܕܡ̣ܢ>
      text <ܕܸܚܠ̱ܬܼܵܐ ܘܡܲܚܫܵܢܝܵܬܼܵܐ܃ ܬܸܛܥܹܝܘܗܝ ܠܐܲܠܵܗܵܐ܃ ܘܬܸܤܛܸܐ ܡܸܢܹܗ܃>
      text <ܘܬܲܒܼܥ ܤܲܓܝܼܐܘܼܬܼ ܐܲܠܵܗܹ̈ܐ܁ ܗܵܝ̇ ܕܐܵܦ ܤܲܓܲܝ̈ܐܹܐ܃ ܟܲܕܼ ܛܵܒܼ ܚܵܫܘܿܫܹ̈ܐ>
      text <ܗܘ̤ܵܘ ܘܲܤܢܝܼ̈ܩܹܐ܃ ܘܗܵܠܹܝܢ ܟܠܗܘܿܢ ܡܢܲܓܿܕܼܵܢܹ̈ܐ ܫܒܼܝܼܩܝܼܢ ܗ̄ܘ̣ܵܘ>
      text <ܥܠܲܝܗܘܿܢ܃ ܒܩܲܠܝܼܠ ܫܘܼܪܬܵܚܵܐ܃ ܘܲܒܼܫܘܼܠܛܵܢܵܐ ܕܙܲܒܼܢܵܐ ܙܥܘܿܪܪܵܐ܃>
    block
      text <ܘܲܒܼܚܘܼܠܡܵܢܵܐ ܕܒܲܡܠܸܐ ܩܲܠܝܼܠ܃ ܠܵܘ ܒܲܠܚܘܿܕܼ ܐܲܠܵܗܹ̈ܐ ܤܲܓܿܝܼ̈ܐܹܐ>
      text <ܒܕܼܵܘ܃ ܐܸܠܵܐ ܘܐܵܦ ܠܢܲܦܫܗܘܿܢ ܐܲܡܪܲܚ̣ܘ ܕܲܢܟܲܢܘܿܢ܃ ܕܡ̣ܢ ܟܝܵܢܵܐ>
      text <ܚܢܲܢ ܕܐܲܠܵܗܵܐ ܒܫܵܢܝܘܼܬܼܗܘܿܢ܀ ܡܸܛܠ ܗܵܢܵܐ ܚܲܤ̣ܟܵܟܼ ܡ̣ܢ ܗܵܠܹܝܢ>
      text <ܟܠܗܹܝܢ ܒܐܲܝܠܹܝܢ ܕܐܵܠ̈ܨܵܢ ܠܵܟܼ ܒܲܙܒܲܢ܃ ܕܕܲܠܡܵܐ ܬܸܤܛܸܐ>
      text <ܗ̣̄ܘܲܝܬܿ܃ ܘܪܵܓܼ̇ܙ ܗ̣̄ܘܵܐ ܥܠܲܝܟܼ܃ ܘܒܲܡܤܵܡ ܒܪܹܫܵܐ ܥܵܛܹ̇ܐ ܗ̄ܘ̣ܵܐ>
      text <ܠܵܟܼ ܡ̣ܢ ܩܕܼܵܡܵܘܗܝ܁ ܡܲܪܦܸܢܵܐ ܐܵܦ ܪܘܼܫܥܵܐ ܘܲܚܛܵܗܹ̈ܐ ܕܢܵܒܼܥ̇ܝܼܢ>
      text <ܡ̣ܢ ܚܘܼܠܡܵܢܵܐ ܘܠܵܐ ܕܸܚܠ̱ܬܼܵܐ ܘܲܢܝܵܚܵܐ܃ ܘܐܵܦܸܢ ܗܵܝ̇ ܕܐܸܬܼܐܲܡܪܲܬ̤>
      text <ܩܲܕܼܡܵܐ܃ ܠܵܐ ܬܸܗܘܸܐ܁ ܡܸܛܠܗܵܢܵܐ܃ ܒܚܲܫܹ̈ܐ ܘܥܵܩ̈ܬܼܵܐ ܐܲܤܓܝܼ>
      text <ܥܘܼܗܕܵܢܹܗ ܒܠܸܒܵܟܼ܁ ܘܲܒ̣ܩܸܢܛܵܐ ܕܤܲܩܘܼ̈ܒܼܠܵܝܬܼܵܐ܃ ܡܥܝܼܪ ܠܵܟܼ ܠܘܵܬܼ>
      text <ܬܲܪܥܵܐ ܕܲܚܢܵܢܹܗ܁ ܘܲܒܼܗܵܝ̇ ܕܦܵܪܹܩ ܠܵܟܼ ܡܸܢܗܘܹܝܢ܃ ܥܸܠ̈ܠܵܬܼܵܐ ܠܚܘܼܒܹܗ>
      text <ܙܵܪܲܥ ܒܵܟܼ܁ ܘܡܵܐ ܕܐܸܫܟܲܚܬܵܝܗܝ ܠܚܘܼܒܵܐ܃ ܡܩܲܪܸܒܼ ܠܵܟܼ ܠܐܝܼܩܵܪܵܐ>
      text <ܕܲܒܼ̈ܢܲܝܵܐ܁ ܡܚܵܘܸܐ ܠܵܟܼ ܛܲܝܒܿܘܼܬܹܗ܃ ܕܲܟܼܡܵܐ ܥܲܬܝܼܪܵܐ܁ ܘܲܒܼܛܝܼܠܘܼܬܹܗ܃>
      text <ܕܲܟܼܡܵܐ ܐܲܡܝܼܢܵܐ ܨܹܐܕܲܝܟܼ܁ ܘܗܵܝܕܹܝܢ ܢܸܥܒܿܕܼܵܟܼ ܕܬܲܪܓܸܫ ܘܲܒܼܩܘܼܕܼܫܵܐ>
      text <ܕܐܝܼܩܵܪܹܗ܃ ܘܐ̄ܪ̈ܵܙܹܐ ܟܤܲܝ̈ܵܐ ܕܲܟܼܝܵܢܵܐ ܕܪܲܒܿܘܼܬܹܗ܀ ܡ̣ܢ ܐܲܝܟܵܐ>
      text <ܡܸܫܬܵܘܕܲܥ ܗ̣̄ܘܲܝܬܿ ܗܵܠܹܝܢ܃ ܐܸܢ ܤܲܩܘܼ̈ܒܼܠܵܝܵܬܼܵܐ ܠܵܐ ܗ̤ܘܲܝ̈ ܠܵܟܼ>
      text <ܕܡ̣ܢ ܗܵܠܹܝܢ ܝܲܬܝܼܪܵܐܝܼܬܼ ܡܸܫܬܲܚ ܤܵܓܹ̇ܐ ܚܘܼܒܵܐ ܕܐܲܠܵܗܵܐ ܒܢܲܦܫܵܐ܃>
      text <ܗܵܢܵܘ ܕܹܝܢ܃ ܡ̣ܢ ܤܘܼܟܵܠܵܐ ܕܛܲܝ̈ܒܿܘܵܬܹܗ܃ ܘܥܘܼܗܕܵܢܵܐ ܕܲܡܫܲܚܠ̱ܦܘܼܬܼ>
      text <ܒܛܝܼܠܘܼܬܹܗ܀ ܗܵܠܹܝܢ ܟܠܗܹܝܢ ܛܵܒܼ̈ܬܼܵܐ܃ ܡ̣ܢ ܡܲܚܫܵܢ̈ܝܵܬܼܵܐ ܡܸܬܼܝܲܠ̈ܕܵܢ>
      text <ܠܵܟܼ܃ ܐܸܢ ܬܸܕܲܥ ܠܡܵܘܕܵܝܘܼ܀>
      text <ܥܡܲܕܼ ܡܵܕܹܝܢ ܠܐܲܗܵܠܵܐ܃ ܕܢܸܗܕܵܟܼ ܐܲܡܝܼܢܵܐܝܼܬܼ܁ ܘܡܵܐ ܕܥܲܗ̣ܕܵܟܼ>
      text <ܘܦܲܪܩ̣ܵܟܼ܃ ܗܵܠܹܝܢ ܟܠܗܘܿܢ ܛܘܼ̈ܒܹܐ ܬܸܤܲܒܼ܀ ܠܵܐ ܬܸܛܥܹܝܘܗܝ>
      text <ܒܦܸܗܝܵܟܼ ܤܪܝܼܩܵܐ܃ ܕܠܵܐ ܢܸܓܼܥܹܝܟܼ ܐܵܦ ܗܘ̤ ܒܢܸܤܝܘܿܢܲܝ̈ܟ܀>
    block
      text <ܒܲܪܘܲܚܬܼܵܐ ܬܸܗܘܸܐ ܠܹܗ ܩܲܪܝܼܒܼܵܐ ܘܫܵܡܘܿܥܵܐ܃ ܕܒܼܐܘܼܠܨܵܢܵܐ ܬܸܫܬܿܟܲܚ>
      text <ܠܵܟܼ ܦܵܪܹܗ̄ܤܝܼܵܐ ܠܘܵܬܹܗ܃ ܡܸܛܠ ܐܲܡܝܼܢܘܼܬܼܵܟܼ ܕܲܠܘܵܬܹܗ ܒܠܸܒܵܟܼ>
      text <ܒܝܲܕܼ ܒܵܥܘܼܬܼܵܟܼ܀ ܬܸܒܼ ܩܕܼܵܡ ܐܲܦܵܘ̈ܗܝ ܒܟܼܠܗܘܿܢ ܥܸܕܵܢܲܝ̈ܟ>
      text <ܒܡܲܪܢܝܼܬܼܵܟܼ ܕܡܸܛܠܵܬܹܗ ܘܥܘܼܗܕܵܢܹܗ ܕܲܒܼܠܸܒܵܟܼ܃ ܕܲܠܡܵܐ>
      text <ܡܵܐ ܕܲܠܢܘܼܓܼܪܵܐ ܬܸܚܙܹܝܘܗܝ܃ ܠܵܐ ܬܸܗܘܸܐ ܠܵܟܼ ܦܵܪܹܗ̄ܤܝܼܵܐ>
      text <ܠܲܡܡܲܠܵܠܘܼ ܥܲܡܹܗ ܡܸܛܠ ܟܘܼܚܵܕܼܵܐ܀ ܦܵܪܹܗ̄ܝܼܵܐ ܤܲܓܝܼܐܬܼܵܐ܃ ܡ̣ܢ>
      text <ܐܲܡܝܼܢܘܼܬܼܵܐ ܤܲܓܝܼܐܬܼܵܐ ܡܸܬܼܝܲܠܕܵܐ܁ ܐܲܡܝܼܢܘܼܬܼܵܐ ܕܲܠܘܵܬܼ ܒܢܲܝ̈ܢܵܫܵܐ܃>
      text <ܓܘܼܫܡܵܐ ܗ̣̄ܝ܁ ܕܲܠܘܵܬܼ ܐܲܠܵܗܵܐ ܕܹܝܢ܃ ܪܸܢܝܵܐ ܕܢܲܦܫܵܐ܃ ܘܩܘܼܪܵܒܼܵܐ>
      text <ܕܒܲܨ̈ܠܵܘܵܬܼܵܐ܀ ܘܡ̣ܢ ܐܲܤܒܢܘܼܬܹܗ ܤܲܓܝܼܐܬܼܵܐ ܗܘ̤ ܪܸܢܝܵܐ܃ ܒܲܙܒܲܢ ܙܒܲܢ>
      text <ܡܸܬܼܡܲܙܲܓܼ ܒܬܸܡܗܵܐ܁ ܢܸܚܕܸܐ ܠܸܒܿܗܘܿܢ ܕܐܲܝܠܹܝܢ ܕܒܼܵܥܹ̇ܝܢ ܠܡܵܪܝܵܐ܁>
      text <ܒܥܵܘ ܠܡܵܪܝܵܐ ܚܲܛܵܝܹ̈ܐ܃ ܘܐܸܬܼܚܲܝܲܠܘ ܒܤܲܒܼܪܵܐ ܒܚܘܼܫܵܒܲܝ̈ܟܿܘܿܢ܁>
      text <ܘܲܒܼܥܵܘ ܐܲܦܵܘ̈ܗܝ ܒܝܲܕܼ ܬܝܵܒܼܘܼܬܼܵܐ ܒܟܼܠܙܒܲܢ܃ ܘܬܸܬܼܩܲܕܫܘܼܢ ܡ̣ܢ>
      text <ܩܘܼܕܼܫܵܐ ܕܐܲܦܵܘ̈ܗܝ܃ ܘܬܸܬܼܚܲܠܠܘܼܢ ܡ̣ܢ ܥܵܘ̣ܠܟܼܘܿܢ܁ ܗܲܪܛܘ>
      text <ܥܵܘ̈̇ܠܹܐ ܠܘܵܬܼ ܡܵܪܝܵܐ܃ ܫܵܒܹ̇ܩ ܥܵܘ̣ܠܵܐ ܘܡܲܥܒܲܪ ܚܛܵܗܹ̈ܐ܁ ܡܸܛܠ>
      text <ܕܲܒܼܡܵܘ̈ܡܵܬܼܵܐ ܐܸܡ݂ܲܪ܃ ܕܠܵܐ ܨܵܒܹ̇ܐ ܐ̄ܢܵܐ ܒܡܵܘܬܹܗ ܕܡܝܼܬܼܵܐ ܚܲܛܵܝܵܐ܃>
      text <ܐܲܝܟܼ ܗܵܝ̇ ܕܲܢܬܼܘܼܒܼ ܘܢܸܚܸܐ܀ ܦܸܫ̇ܛܹܬܼ ܠܲܡ ܐܲܝ̈ܕܲܝ ܝܵܘܡܵܠ ܟ̱ܠܹܗ܃>
      text <ܠܘܵܬܼ ܥܲܡܵܐ ܕܡܸܬܼܚܪܸܐ ܘܠܵܐ ܡܸܬܿܛܦܝܼܣ܁ ܘܲܠܡܵܢܵܐ ܠܲܡ ܡܵܝ̇ܬܝܼܢ>
      text <ܐܢ̄ܬܘܿܢ܃ ܒܲܝܬܼܵܐ ܕܒܹܝܬܼ ܝܲܥܩܘܿܒܼ ܐܸܬܼܦܢܵܘ ܠܘܵܬܼܝ܃ ܘܐܸܬܼܦܢܸܐ>
      text <ܥܠܲܝܟܿܘܿܢ܀ ܘܲܒܼܚܲܙܩܝܼܐܹܝܠ ܐܵܡܲ݁ܪ܃ ܒܝܵܘܡܵܐ ܕܢܸܫܒܿܘܩ ܥܵܘ̈ܠܵܐ>
      text <ܐܘܼܪܚܹܗ ܘܢܸܬܼܦܢܸܐ ܠܘܵܬܼ ܡܵܪܝܵܐ܃ ܘܢܸܥܒܸܿܕ ܕܝܼܢܵܐ ܘܙܲܕܝܼܩܘܼܬܼܵܐ܃>
      text <ܚܛܵܗܵܘ̈ܗܝ ܕܲܥܒܲܕܼ ܠܵܐ ܢܸܬܿܕܲܟܼܪܘܼܢ ܠܹܗ܃ ܐܸܠܵܐ ܡܸܚܵܐ ܢܸܚܸܐ ܐܵܡܲ݁ܪ>
    block
      text <ܡܵܪܝܵܐ܁ ܐܲܝܟܼ ܕܐܵܽܦ ܙܲܕܝܼܩܵܐ ܐܸܢ ܢܸܫܒܿܘܿܩ ܙܲܕܝܼܩܘܼܬܹܗ ܘܢܸܚܛܸܐ>
      text <ܘܢܸܥܒܸܿܕܼ ܥܵܘ̣ܠܵܐ܃ ܠܙܲܕܝܼܩܘܼܬܹܗ ܕܲܥܒܲܕܼ ܠܵܐ ܐܸܬܿܕܟܲܪ܃ ܐܸܠܵܐ>
      text <ܐܸܬܸܠ ܬܘܼܩܠܬܼܵܐ ܩܕܼܵܡܵܘܗܝ܃ ܘܲܒܼܥܵܘܼܠܵܐ ܕܲܥܒܲܕܼ ܢܡܘܼܬܼ܃ ܐܸܢ>
      text <ܢܩܵܘܸܐ ܘܒܹܗ ܢܚܲܡܤܸܢ܀ ܡܸܛܠ ܡܵܢܵܐ ܡܸܛܠ ܕܥܵܘ̇ܠܵܐ܃ ܠܵܐ>
      text <ܡܸܬܿܬܿܩܸܠ ܒܥܵܘ̣ܠܹܗ ܒܝܵܘܡܵܐ ܕܢܸܬܼܦܢܸܐ ܠܘܵܬܼ ܡܵܪܝܵܐ܁ ܘܙܲܕܝܼܩܘܼܬܹܗ>
      text <ܕܙܲܕܝܼܩܵܐ܃ ܠܵܐ ܡܦܲܨܝܵܐ ܠܹܗ ܒܝܵܘܡܵܐ ܕܚܵܛܹ̇ܐ܃ ܐܸܢ ܥܠܹܝܗ̇>
      text <ܕܫܲܬܼܐܸܤܬܼܵܐ ܢܸܒܼܢܸܐ ܒܸܢܝܵܢܹܗ܀>
      text <ܘܲܠܘܵܬܼ ܐܹܪܲܡܝܵܐ ܗܵܟܲܢܵܐ ܐܸܡ݂ܲܪ܃ ܤܲܒܼ ܠܵܟܼ ܡܓܲܠܬܼܵܐ ܕܤܸܦ̣ܪܵܐ܃>
      text <ܘܲܟܼܬܼܘܿܒܼ ܥܠܹܝܗ̇ ܟܠܡܸܕܸܡ ܕܐܸܡ̇ܪܹܬܼ ܠܵܟܼ܃ ܡ̣ܢ ܝܵܘܡܵܐ ܕܝܘܿܫܝܼܵܐ>
      text <ܡܲܠܟܵܐ ܕܲܝܗܘܼܕܼܵܐ ܘܲܥܕܲܡܵܐ ܠܝܵܘܡܵܢܵܐ܃ ܟܠܗܹܝܢ ܒܝܼ̈ܫܬܼܵܐ ܕܐܸܡ̇ܪܹܬܼ>
      text <ܠܵܟܼ ܕܡܲܝܬܸܐ ܐ̄ܢܵܐ ܥܲܠ ܥܲܡܵܐ ܗܵܢܵܐ܁ ܟܒܲܪ ܢܸܫܡܲܥ܃ ܘܢܸܕܼܚܲܠ܁>
      text <ܘܢܸܫܒܿܘܿܩ ܓܒܲܪ ܐܘܼܪܚܹܗ ܒܝܼܫܬܼܵܐ ܘܲܢܬܼܘܼܒܼ܃ ܘܢܸܬܼܦܢܸܐ ܠܘܵܬܼܝ܃>
      text <ܘܐܸܫܒܿܘܿܩ ܠܗܘܿܢ ܚܛܵܗܲܝ̈ܗܘܿܢ܁ ܘܚܲܟܿܝܼܡܵܐ ܐܵܡܲ݁ܪ܃ ܒܲܪܢܵܫܵܐ>
      text <ܕܲܡܟܲܤܸܐ ܥܵܘ̣ܠܹܗ܃ ܠܵܐ ܢܲܨܠܲܚ܁ ܘܲܕܼܡܵܘܕܸܐ ܒܲܚܛܵܗܵܘ̈ܗܝ ܘܥܵܒܲܪ>
      text <ܡܸܢܗܘܿܢ܃ ܢܸܬܼܪܲܚܲܡ ܥܠܵܘܗܝ ܐܲܠܵܗܵܐ܀ ܘܐܹܫܲܥܝܵܐ ܥܲܬܝܼܪ ܒܓܸܠܝܵܢܹ̈ܐ>
      text <ܐܸܡ݂ܲܪ܃ ܒܥܵܘ ܠܡܵܪܝܵܐ܁ ܘܡܵܐ ܕܐܸܫܟܲܚܬܘܿܢܵܝܗܝ܃ ܩܪܑܵܐܘܼܗܝ܁ ܘܡܵܐ>
      text <ܕܲܩܪܸܒܼ܃ ܢܸܫܒܿܘܿܩ ܚܲܛܵܝܵܐ ܐܘܼܪܚܹܗ܃ ܘܓܲܒܼܪܵܐ ܥܵܘ̇ܠܵܐ ܬܲܪܥܝܼܬܹܗ܃>
      text <ܘܢܸܬܼܦܢܸܐ ܠܘܵܬܼܝ܃ ܘܐܹܪܚܸܡ ܥܠܵܘܗܝ܃ ܘܲܠܘܵܬܼ ܐܲܠܵܗܲܢ ܕܡܲܤܓܸܐ>
      text <ܠܡܸܫܒܲܩ܁ ܡܸܛܠ ܕܬܲܪ̈ܥܝܵܬܼܝ܃ ܠܵܐ ܗ̤ܘܲܝ̈ ܐܲܝܟܼ ܐܲܪ̈ܥܝܵܬܼܟܼܘܿܢ܁>
      text <ܘܐܘܼܪ̈ܚܵܬܼܝ܃ ܠܵܐ ܗ̤ܘܲܝ̈ ܐܲܝܟܼ ܐܘܼܪܚܵܬܼܟܼܘܿܢ܁ ܠܡܵܢܵܐ ܠܵܐ ܬܵܩ̇ܠܝܼܬܿܘܿܢ>
      text <ܟܸܤܦܵܐ ܕܠܵܐ ܠܠܲܚܡܵܐ܃ ܘܠܹܐܘܬܼܵܐ ܕܠܵܐ ܠܡܸܤܒܲܥ ܫܘܼܡܥܘܼܢܝ>
      text <ܡܸܫܡܲܥ܃ ܘܬܹܐܟܼܠܘܼܢ ܛܵܒܼ̈ܬܼܵܐ܁ ܬܵܘ ܠܘܵܬܼܝ܃ ܘܫܘܼܡܥܘܼܢܝ܃ ܘܬܸܚܸܐ>
    block
      text <ܢܲܦܫܟܼܘܿܢ܀ ܡܵܐ ܕܬܸܛܲܪ ܐܘܼܪܚܵܬܹܗ ܕܡܵܪܝܵܐ ܘܬܸܥܒܸܿܕܼ ܨܸܒܼܝܵܢܹܗ܃>
      text <ܗܵܝܕܹܝܢ ܬܸܬܼܛܸܠ ܥܲܠ ܡܵܪܝܵܐ܁ ܗܵܝܕܹܝܢ ܬܸܩܪܹܝܘܗܝ܃ ܘܢܸܥܢܹܝܟ܁>
      text <ܘܬܸܓܼܥܸܐ܃ ܘܢܹܐܡܲܪ܃ ܗܵܐ ܐܸܢܵܐ܁ ܥܵܘ̈̇ܠܵܐ ܡܵܐ ܕܐܵܬܼ̇ܝܵܐ ܥܠܵܘܗܝ>
      text <ܒܝܼܫܬܼܵܐ܃ ܠܲܝܬܿ ܠܹܗ ܬܘܼܟܼܠܵܢܵܐ ܠܘܵܬܼ ܐܲܠܵܗܵܐ ܠܡܸܩܪܵܐ܁ ܘܠܲܡܤܲܟܵܝܘܼ>
      text <ܠܦܘܼܪܩܵܢܹܗ܃ ܠܵܐ ܡܸܫܟܲܚ܁ ܡܸܛܠ ܕܐܲܪܚܸܩ̣ ܡ̣ܢ ܨܸܒܼܝܵܢܹܗ ܒܝܵܘ̈ܡܵܬܼܵܐ>
      text <ܕܢܵܘܚܹܗ܁ ܥܲܕܼܠܵܐ ܬܸܬܼܟܲܬܲܫ܃ ܥܒܝܼ ܠܵܟܼ ܥܵܕܼܘܿܪܵܐ܁ ܘܥܲܕܼܠܵܐ>
      text <ܬܸܬܼܚܪܲܗ܃ ܒܥܝܼ ܠܵܟܼ ܐܵܤܝܵܐ܁ ܥܲܕܼܠܵܐ ܬܸܡܛܹܝܟܼ ܥܵܩܬܼܵܐ܃ ܨܲܠܵܐ܁>
      text <ܘܲܒܼܙܲܒܼܢܵܐ ܕܥܵܩܬܼܵܐ ܬܸܫܟܚܝܼܗ̇܃ ܘܬܸܥܢܹܝܟܼ܁ ܥܲܕܼܠܵܐ ܬܸܬܼܩܸܠ܃>
      text <ܨܲܠܵܐ ܘܲܒܼܥܝܼ܁ ܥܲܕܼܠܵܐ ܬܸܕܼܘܿܪ܃ ܛܲܝܸܒܼ ܢܸܕܼܪ̈ܲܝܟ܁ ܗܵܢܵܘ ܕܹܝܢ܃ ܘܙܵܕܲܝ̈ܟ܁>
      text <ܩܹܒܼܘܿܬܼܵܐ܃ ܒܙܲܒܼܢܵܐ ܕܫܲܝܢܵܐ ܐܸܬܿܬܲܩܢܲܬ̤܁ ܡ̣ܢ ܩܕܼܵܡ ܡܵܐܐ ܫܢ̈ܝܼܢ܃>
      text <ܩܲܝܗܹ̈ܝܗ̇ ܐܸܬܼܢܨܸܒܼܘ܁ ܘܲܒܼܪܘܼܓܼܙܵܐ܃ ܥܵܘ̈̇ܠܹܐ ܕܲܒܼܗܠ̣ܘ ܒܥܵܘ̣ܠܵܐ>
      text <ܐܸܬܿ̃ܕܵܘܲܕܼܘ܁ ܘܲܠܙܲܕܝܼܩܵܐ܃ ܗܘ̤ܵܬܼ ܠܤܸܬܵܪܵܐ܁ ܥܵܘ̣ܠܵܐ܃ ܤܵܟܲܪ ܦܘܼܡܵܐ>
      text <ܒܲܨܠܘܿܬܼܵܐ܁ ܒܤܝܼܪܘܼܬܼܵܐ ܕܡ̣ܢ ܬܹܐܪܬܵܐ܃ ܫܵܩ̇ܠܵܐ ܦܵܪܹܗ̄ܤܝܼܵܐ ܡ̣ܢ>
      text <ܠܸܒܵܐ܁ ܬܲܩܢܝܼܬܹܗ ܕܠܸܒܵܐ܃ ܡܲܚܬܼܵܐ ܕܸܡ̈ܥܹܐ ܕܚܲܕܼܘܼܬܼܵܐ ܒܬܲܟܼܫܲܦܬܼܵܐ܁>
      text <ܡܤܲܝܒܿܪܵܢܘܼܬܼܵܐ ܚܲܤܝܼܢܬܼܵܐ ܕܲܛܠܘܼܡܝܵܐ ܨܸܒܼܝܵܢܵܝܵܐ܃ ܡܕܲܟܿܝܵܐ ܠܸܒܵܐ܁>
      text <ܡܤܲܝܒܿܪܵܢܘܼܬܼܵܐ ܕܲܛܠܘܼܡܝܵܐ܃ ܡ̣ܢ ܒܲܤܝܘܼܬܼܵܐ ܕܥܲܠ ܥܵܠܡܵܐ>
      text <ܗܵܘ̇ܝܵܐ܁ ܘܕܲܢܩܵܘܸܐ ܐ̄ܢܵܫ ܒܲܥܫܘܼܩܝܵܐ ܕܠܵܐ ܥܵܩܵܐ܃ ܡܸܛܠ>
      text <ܕܫܲܪܝܼ ܠܸܒܵܐ ܚܵܙܹ̇ܐ ܠܫܲܪܝܼܪܬܵܐ܁ ܚܲܕܼܘܼܬܼܵܐ ܕܲܥܫܘܼܩܝܵܐ ܘܲܛܠܘܼܡܝܵܐ>
      text <ܕܨܸܒܼܝܵܢܵܐ܃ ܡܪܝܼܡܝܼܢ ܠܸܒܵܐ܁ ܠܲܝܬܿ ܕܲܡܨܸܐ ܡܤܲܝܒܲܪ ܥܫܘܼܩܝܵܐ>
      text <ܘܲܛܠܘܼܡܝܵܐ ܒܨܸܝܵܢܵܐ ܚܲܕܼܝܵܐ܃ ܐܸܠܵܐ ܐܲܝܠܹܝܢ ܕܠܲܓܼܡܵܪ ܡܝܼܬܼܘ>
      text <ܒܚܘܼܫܵܒܲܝ̈ܗܘܿܢ ܠܥܵܠܡܵܐ܁ ܐܲܝܠܹܝܢ ܕܹܝܢ ܕܟܼܠ ܟ̱ܠܹܗ ܪܹܝܚܵܐ ܕܚܲܝܹ̈ܐ>
    block
      text <ܗܵܠܹܝܢ ܒܚܘܼܫܵܒܲܝ̈ܗܘܿܢ ܫܟܼܝܼܚ܃ ܠܵܐ ܫܵܒܹ̇ܩ ܠܗܘܿܢ ܫܘܼܒܼܚܵܐ ܤܪܝܼܩܵܐ܃>
      text <ܕܠܵܐ ܢܸܼܬܼܓܵܘܙܠܘܼܢ ܡܸܚܕܵܐ ܒܚܸܡܬܼܵܐ܁ ܐܵܘ ܢܵܦ̇ܠܝܼܢ ܒܚܘܼ̈ܫܵܒܹܐ>
      text <ܕܟܲܪܝܘܼܬܼܵܐ܃ ܕܡ̣ܢ ܗܵܢܵܐ ܡܸܬܼܝܲܠܕܝܼܢ܁ ܐܘܿ ܟܡܵܐ ܥܲܤܩܵܐ ܡܝܲܬܿܪܘܼܬܼܵܐ>
      text <ܗܵܕܹܐ܃ ܘܲܟܼܡܵܐ ܐܝܼܬܼ ܠܵܗ̇ ܫܘܼܒܼܚܵܐ ܠܘܵܬܼ ܐܲܠܵܗܵܐ! ܐܲܝܢܵܐ ܕܲܠܗܵܢܵܐ>
      text <ܕܘܼܒܵܪܵܐ ܪܵܐܹܓܼ܃ ܢܸܬܸܠ ܢܲܦܫܹܗ ܒܐܲܟܼܤܢܵܝܘܼܬܼܵܐ܃ ܘܲܢܫܲܢܸܐ ܡ̣ܢ ܐܲܬܼܪܹܗ܁>
      text <ܥܲܤܩܵܐ ܠܡܸܓܼܡܲܪ ܡܝܲܬܪܘܼܬܼܵܐ ܗܵܕܹܐ ܡܥܲܠܲܝܬܼܵܐ ܐ̄ܢܵܫ ܒܐܲܬܼܪܹܗ܃>
      text <ܛܘܼ̈ܠܝܵܩܹܐ ܘܚܲܝ̈ܠܬܼܵܢܹܐ ܒܲܠܚܘܿܕܼ ܡܸܫܟܿܚܝܼܢ ܕܲܢܤܲܝܒܿܪܘܼܢܵܝܗܝ ܠܟܹܐܒܼܵܐ>
      text <ܕܡܸܬܼܝܼܠܸܕܼ ܡ̣ܢ ܕܘܼܒܵܪܵܐ ܗܵܢܵܐ ܪܲܒܵܐ ܒܹܝܬܼ ܝܵܕܼܘܿܥܲܝ̈ܗܘܿܢ܁ ܘܐܲܝܠܹܝܢ>
      text <ܕܡ̣ܝܼܬܼܘ ܒܚܲܝܲܝ̈ܗܘܿܢ ܠܚܲܝܹ̈ܐ ܗܵܠܹܝܢ܃ ܘܲܦܤܲܩ̣ܘ ܤܲܒܼܪܗܘܿܢ ܡ̣ܢ>
      text <ܒܘܼܝܵܐܵܐ ܕܗܵܢܵܐ ܙܲܒܼܢܵܐ܁ ܐܲܝܟܵܢܵܐ ܕܩܲܪܒܝܼܒܼܵܐ ܛܲܝܒܿܘܼܬܼܵܐ ܠܡܲܟܿܝܼܟܼܘܼܬܼܵܐ܃>
      text <ܗܵܟܲܢܵܐ ܠܪܵܡܘܼܬܼܵܐ ܓܸܕܼܫܹ̈ܐ ܥܲܤ̈ܩܹܐ܁>
      text <ܠܸܒܹܿܗ ܕܡܵܪܝܵܐ ܥܲܠ ܡܲܟܿܝܼ̈ܟܹܐ܃ ܕܢܲܛܐܸܒܼ ܐܸܢܘܿܢ܁ ܐܲܦܵܘ̈ܗܝ ܕܡܵܪܝܵܐ>
      text <ܠܘܼܩܒܲܠ ܪ̈ܵܡܹܐ܃ ܕܲܢܡܲܟܸܟܼ ܐܸܢܘܿܢ܁ ܡܲܟܿܝܼܟܼܘܼܬܼܵܐ ܡܩܲܒܿܠܵܐ ܪ̈ܲܚܡܹܐ܃>
      text <ܐܲܡܝܼܢܵܐܝܼܬܼ܁ ܩܲܫܝܘܼܬܼ ܠܸܒܵܐ ܓܹܝܪ ܘܠܵܐ ܗܲܝܡܵܢܘܼܬܼܵܐ܃ ܡܩܲܒ̈ܠܵܢ>
      text <ܐܲܡܝܼܢܵܐܝܼܬܼ ܦܸܓܼܥܹ̈ܐ ܥܲܤܩܹ̈ܐ ܕܠܵܐ ܤܘܼܟܵܝ܁ ܥܕܲܡܵܐ ܕܡ̣ܢ ܫܸܠܝܵܐ>
      text <ܬܩܘܼܡ ܥܠܲܝܗܹܝܢ ܒܝܼܫܬܼܵܐ܃ ܘܢܸܫܬܲܠ̈ܡܵܢ ܠܲܓܼܡܘܼܪܝܵܐ ܕܦܵܤܝܼ̈ܩܵܬܼܵܐ܁>
      text <ܐܲܙܥܲܪ ܢܲܦܫܵܟܼ ܒܟܼܠܡܸܕܸܡ ܒܹܝܬܼ ܒܢܲܝ̈ܢܵܫܵܐ܃ ܘܲܢܪܝܼܡܵܟܼ ܐܵܦ ܠܥܸܠ>
      text <ܡ̣ܢ ܪܹ̈ܫܹܐ ܕܥܲܡܵܐ܁ ܬܸܗܘܸܐ܁ ܬܸܗܘܸܐ ܪܟܼܝܼܢܵܐ ܤܸܓܼܕܬܵܟܼ ܩܕܼܵܡ ܟܠܢܵܫ>
      text <ܘܩܲܕܼܡܵܝ ܒܲܫܠܵܡܵܟܼ܁ ܘܬܸܬܼܝܲܩܲܪ ܝܲܬܝܼܪ ܡ̣ܢ ܡܲܢ ܕܲܡܩܲܪܸܒܼ ܕܲܗܒܼܵܐ>
      text <ܕܐܵܘܦܹܝܪ܁ ܗ̤ܘܝܼ ܫܝܼܛܵܐ ܘܡܲܤܠܝܵܐ ܒܥܲܝ̈ܢܲܝ ܢܲܦܫܵܟܼ܃ ܘܬܸܚܙܸܐ>
      text <ܫܘܼܒܼܚܹܗ ܕܐܲܠܵܗܵܐ ܒܓܼܵܘ ܢܲܦܫܵܟܼ܁ ܐܲܝܟܵܐ ܕܫܵܘܲܚ ܡܘܼܟܵܟܼܵܐ܃ ܡ̣ܢ>
    block
      text <ܬܲܡܵܢ ܢܵܒܼ̇ܥܵܐ ܬܸܫܒܿܘܿܚܬܼܵܐ܁ ܐܸܢ ܒܓܸܠܝܵܐ ܬܸܬܼܚܲܦܲܛ ܠܡܸܤܬܿܠܵܝܘܼ܃>
      text <ܡ̣ܢ ܒܢܲܝ̈ܢܵܫܵܐ ܡܲܤܓܸܐ ܐܝܼܩܵܪܵܟܼ܁ ܘܐܸܢ ܒܠܸܒܵܟܼ ܬܸܗܘܸܐ ܡܲܟܿܝܼܟܼܵܐ܃>
      text <ܒܠܸܒܵܟܼ ܡܵܚܵܘܸܐ ܠܵܟܼ ܫܘܼܒܼܚܹܗ܁ ܗ̤ܘܝܼ ܒܪܲܒܿܘܼܬܼܵܟܼ܃ ܘܠܵܐ>
      text <ܪܲܒܵܐ ܒܫܝܼܛܘܼܬܼܵܟܼ܀ ܐܸܬܼܝܲܠܲܽܦ ܠܡܸܬܿܬܿܫܵܛܘܼ ܟܲܕܼ ܡܸܠܐ ܐܲܢ̄ܬܿ>
      text <ܡ̣ܢ ܐܝܼܩܵܪܹܗ ܕܡܵܪܝܵܐ܃ ܘܠܵܐ ܠܡܸܬܼܝܲܩܵܪܘܼ ܟܲܕܼ ܡܚܸܐ ܐܲܢ̄ܬܿ>
      text <ܒܫܘܼ̈ܚܢܸܐ ܡ̣ܢ ܠܓܵܘ܁ ܐܲܤܠܵܐ ܐܝܼܩܵܪܵܐ܃ ܕܬܸܬܼܝܲܩܲܪ܁ ܘܠܵܐ>
      text <ܬܸܪܚܡܝܼܘܗܝ܃ ܕܠܵܐ ܬܸܤܬܿܠܸܐ܁ ܐܸܢ ܬܸܪܗܲܛ ܒܵܬܲܪ ܐܝܼܩܵܪܵܐ܃>
      text <ܥܵܪܹܩ̇ ܡ̣ܢ ܩܕܼܵܡܲܝܟܼ܁ ܘܐܸܢ ܬܸܥܪܘܿܩ ܡܸܢܹܗ܃ ܡ̣ܢ ܐܲܝܟܵܐ ܕܬܸܛܫܸܐ܃>
      text <ܡ̣ܢ ܬܲܡܵܢ ܢܵܒܲܥ ܥܠܲܝܟ܃ ܘܢܸܗܘܸܐ ܠܟܼܠܢܵܫ ܟܵܪܘܿܙܵܐ ܕܡܲܟܿܝܼܟܼܘܼܬܼܵܟܼ܁>
      text <ܐܸܢ ܡܫܝܼܛ ܐܲܢ̄ܬܿ ܢܲܦܫܵܟܼ ܕܬܸܬܼܝܲܩܲܪ܃ ܡܵܪܝܵܐ ܡܦܲܪܤܸܐ ܠܵܟܼ܁ ܐܸܢ>
      text <ܕܹܝܢ ܡܲܤܠܸܐ ܐܲܢ̄ܬܿ ܠܵܗ̇ ܡܸܛܠ ܫܪܵܪܵܐ܃ ܠܒܸܪ̈ܝܵܬܼܵܐ ܢܸܦܩܘܿܕܼ>
      text <ܕܲܢܩܲܠ̈ܤܵܢܵܟܼ܁ ܘܢܸܦܬ̈ܚܵܢ ܩܕܼܵܡܲܝܟ ܫܘܼܒܼܚܹܗ ܕܒܼܵܪܘܿܝܵܐ ܕܡ̣ܢ ܥܵܠܲܡ>
      text <ܡܡܲܠܸܠ ܒܗܹܝܢ܃ ܘܲܢܫܲܒ̈ܚܵܢܵܟܼ ܐܲܝܟܼ ܕܲܠܒܼܵܪܘܿܝܵܐ܃ ܡܸܛܠ ܕܨܲܠܡܹܗ>
      text <ܐܲܢ̄ܬܿ ܫܲܪܝܼܪܵܐ܁ ܒܲܪܢܵܫܵܐ ܕܪܵܡ ܕܘܼܒܵܪܹܗ܃ ܘܫܝܼܛ ܒܹܝܬܼ ܒܢܲܝ̈ܢܵܫܵܐ܃>
      text <ܘܢܲܗܝܼܪ ܘܚܲܪܝܼܡ ܘܡܸܤܟܹܝܢ ܒܪܘܼܚܹܗ܃ ܡܲܢ̣ܘܼ ܡܸܫܟܲܚ ܛܘܼܒܼܵܘܗܝ>
      text <ܠܡ̇ܢ ܕܐܲܡܸܟܼ ܢܲܦܫܹܗ ܒܟܼܠܡܸܕܸܡ܃ ܕܗ̤ܘܝܘܼ ܡܸܬܼܪܵܘܪܲܒܼ>
      text <ܒܟܼܠܡܸܕܸܡ܁ ܐܲܝܢܵܐ ܕܡܸܛܠ ܐܲܠܵܗܵܐ ܡܸܬܼܡܲܟܲܟܼ ܘܡܲܙܥܲܪ ܢܲܦܫܹܗ܃>
      text <ܡ̣ܢ ܐܲܠܵܗܵܐ ܡܸܫܬܲܒܲܚ܁ ܘܐܲܝܢܵܐ ܕܡܸܛܠܵܬܹܗ ܟܦܸܢ ܘܲܨܗܸܐ܃ ܡ̣ܢ>
      text <ܛܘܼܒܹܗ ܡܲܪܘܸܐ ܠܹܗ܃ ܒܗܵܘ̇ ܚܲܡܪܵܐ ܕܠܵܐ ܬܘܼܒܼ ܥܵܒܼ̇ܪܵܐ ܪܵܘܵܝܘܼܬܼܵܐ>
      text <ܕܫܲܬܵܝܵܘ̈ܗܝ܁ ܘܗܵܘ̇ ܕܡܸܬܼܥܲܪܛܲܪ ܡܸܛܠܵܬܹܗ܃ ܥܛܵܦܵܐ ܕܬܸܫܒܿܘܿܚܵܬܐ>
      text <ܡܲܠܒܸܫ ܠܹܗ܁ ܘܲܕܼܡܸܤܟܹܝܢ ܘܲܨܪܝܼܟܼ ܡܸܛܠܵܬܹܗ܃ ܒܗܵܘ ܥܘܼܬܼܪܹܗ>
    block
      text <ܫܲܪܝܼܪܵܐ ܡܫܲܪܲܪ ܠܒܼܘܼܝܵܐܹܗ܀ ܐܲܫܝܛ ܢܲܦܫܵܟܼ ܡܸܛܠ ܐܲܠܵܗܵܐ܃>
      text <ܕܬܸܤܓܸܐ ܬܸܫܒܿܘܿܚܬܵܟܼ܃ ܘܟܲܕܼ ܠܵܐ ܪܓܼܝܼܫ ܐܲܢ̄ܬܿ܁ ܒܟܼܠܗܘܿܢ ܚܲܝܲܝ̈ܟ>
      text <ܚܲܛܵܝܵܐ ܚܫܘܿܒܼ ܢܲܦܫܵܟܼ܃ ܕܲܒܼܟܼܠܗܘܿܢ ܚܲܝܲܝ̈ܟ ܙܲܕܝܼܩܵܐ ܬܸܫܬܿܟܲܚ܁>
      text <ܗ̤ܘܝܼ ܫܝܼܛܵܐ ܟܲܕܼ ܚܲܟܿܝܼܡܵܐ ܐܲܢ̄ܬܿ܃ ܘܠܵܐ ܬܸܫܛܸܐ ܒܚܸܟܼܡܬܼܵܟܼ܁ ܗ̤ܘܝܼ>
      text <ܗܸܕܼܝܘܿܛܵܐ ܒܚܸܟܼܡܬܼܵܟܼ܃ ܘܠܵܐ ܬܸܬܼܚܵܘܸܐ ܚܲܟܿܝܼܡܵܐ ܟܲܕܼ ܗܸܕܸܝܘܿܛ>
      text <ܐܲܢ̄ܬܿ܁ ܐܸܢ ܠܫܝܼ̈ܛܹܐ ܡܵܘܪܒܼܵܐ ܡܲܟܝܟܼܘܼܬܼܵܐ܃ ܡܟܵܐ ܡܵܘܪܒܼܵܐ ܠܝܲܩܝܼܪܹ̈ܐ܁>
      text <ܥܪܘܿܩ ܡ̣ܢ ܫܘܼܒܼܚܵܐ܃ ܘܬܸܫܬܲܒܲܚ܁ ܕܚܲܠ ܡ̣ܢ ܪܵܡܘܼܬܼܵܐ܃>
      text <ܘܬܸܬܿܪܝܼܡ܁ ܠܵܐ ܠܲܡ ܐܸܬܼܦܲܠܓܲܬ̤ ܓܲܐܝܘܼܬܼܵܐ ܠܲܒܼܢܲܝ̈ܢܵܫܵܐ܃ ܘܪܵܡܘܼܬܼܵܐ>
      text <ܨܸܒܼܝܵܢܵܐܝܼܬܼ܃ ܚܠܵܦ ܡܢܵܘ̈ܬܼܵܐ ܙܥܘܿܪ̈ܝܵܬܼܵܐ ܕܡܸܢܹܗ ܥܲܡ ܐ̄ܢܵܫ ܠܵܐ>
      text <ܬܸܨܸܐ܁ ܐܸܢ ܐܲܤܠܝܼܬܿ ܠܬܸܫܒܿܘܿܚܬܼܵܐ܃ ܥܪܘܿܩ ܡ̣ܢ ܨܵܝ̈ܕܲܝ ܫܘܼܒܼܚܵܐ܁>
      text <ܥܪܘܿܩ ܡ̣ܢ ܩܲܢܵܝܹ̈ܐ܃ ܐܲܝܟܼ ܕܡ̣ܢ ܩܸܢܝܵܢܹ̈ܐ܁ ܐܲܪܚܸܩ ܡ̣ܢ ܡܦܲܢܩܹ̈ܐ܃>
      text <ܐܲܝܟܼ ܕܡ̣ܢ ܦܘܼ̈ܢܵܩܹܐ܁ ܥܪܘܿܩ ܡ̣ܢ ܙܲܠܝܼ̈ܠܹܐ܃ ܐܲܝܟܼ ܕܡ̣ܢ ܙܵܢܝܘܼܬܼܵܐ܁>
      text <ܐܸܢ ܥܘܼܗܕܵܢܵܐ ܕܗܘܼܦܵܟܲܝ̈ܗܘܿܢ ܫܵܓܹ̇ܫ ܠܬܲܪܥܝܼܬܼܵܐ܃ ܟܡܵܐ ܝܲܬܿܝܼܪܵܐܝܼܬܼ>
      text <ܚܙܵܬܼܵܐ ܘܩܲܪܝܼܒܼܘܼܬܼܵܐ ܕܥܲܡܗܘܿܢ܁ ܐܸܬܼܩܲܪܲܒܼ ܠܲܡܝܲܬܿܪܹ̈ܐ܃>
      text <ܕܒܼܐܝܼܕܲܝ̈ܗܘܿܢ ܬܸܬܼܩܲܪܲܒܼ ܠܘܵܬܼ ܐܲܠܵܗܵܐ܀ ܐܸܬܼܥܲܢܵܐ ܥܲܡ ܡܲܟܿܝܼܟܼܵܐ܀>
      text <ܕܬܹܐܠܲܦ ܡ̣ܢ ܐܘܿܪ̈ܚܵܬܹܗ܁ ܐܸܢ ܚܙܵܬܼܵܐ ܕܗܘܼܦܵܟܹܗ ܡܵܘܬܿܪܵܐ>
      text <ܠܚܲܙܵܝܵܘ̈ܗܝ܃ ܟܡܵܐ ܝܲܬܿܝܼܪ ܙܢܲܝ̈ܵܐ ܕܕܼܘܼܒܵܪ̈ܵܘܗܝ܃ ܘܝܘܼܠܦܵܢܵܐ ܕܡ̣ܢ>
      text <ܦܘܼܡܹܗ܁ ܐܲܚܸܒܼ ܠܡܸܤ̈ܟܹܢܹܐ܃ ܕܒܼܐܝܼܕܲܝ̈ܗܘܿܢ ܬܸܫܟܲܚ ܪ̈ܲܚܡܹܐ܁ ܠܵܐ>
      text <ܬܸܩܪܘܿܒܼ ܠܟܸܪ̈ܚܹܵܐ܃ ܕܠܵܐ ܬܸܬܼܥܨܸܐ ܠܡܸܦܲܩ ܡ̣ܢ ܥܝܵܕܹ̈ܐ>
      text <ܕܲܡܫܲܝܢܘܼܬܼܵܟܼ܁ ܠܵܐ ܬܸܢܲܕܼ ܡ̣ܢ ܤܲܢܝܘܼܬܼ ܟܘܼܪܗܵܢܵܐ ܕܲܟܼܪܲܝܼܗܹܐ܃>
      text <ܡܸܛܠ ܕܐܵܦ ܐܲܢ̄ܬܿ ܒܸܤܪܵܐ ܠܒܼܝܼܫ ܐܲܢ̄ܬܿ܁ ܠܵܐ ܬܩܲܦܲܚ ܠܡܲܪܝܼܪ̈ܲܝ>
    block
      text <ܠܸܒܵܐ܃ ܕܠܵܐ ܬܸܬܼܡܚܸܐ ܒܫܲܒܼܛܵܐ ܕܐܸܬܼܡܚܝܼܘ܁ ܘܬܸܒܼܥܸܐ ܡܒܲܝܐܵܢܵܐ܃>
      text <ܘܠܵܐ ܢܸܫܬܿܟܲܚ ܠܵܟܼ܁ ܠܵܐ ܬܲܤܠܸܐ ܠܡܘܼ̈ܡܬܼܵܢܹܐ ܕܒܲܟܼܝܵܢܵܐ܃ ܕܠܵܐ>
      text <ܥܵܐܹ̇ܠ ܥܲܡܗܘܿܢ ܠܲܫܝܘܿܠ܀ ܐܲܚܸܒܼ ܠܚܲܛܵܝܹ̈ܐ܃ ܘܐܲܤܠܵܐ>
      text <ܠܲܥܒܼܵܕܲܝ̈ܗܘܿܢ܁ ܠܵܐ ܬܫܘܼܛ ܐܸܢܘܿܢ ܡܸܛܠ ܒܘܼܨܵܪ̈ܲܝܗܘܿܢ܃ ܕܲܠܡܵܐ>
      text <ܐܵܦ ܐܲܢ̄ܬܿ ܬܸܬܼܢܲܤܸܐ ܒܗܘܿܢ ܟܲܕܼ ܒܗܘܿܢ܁ ܥܗܲܕܼ ܕܲܠܤܲܪܝܘܼܬܹܗ>
      text <ܕܐܵܕܼܵܡ ܡܫܵܘܬܲܦ ܐܲܢ̄ܬܿ܃ ܐܵܦ ܐܲܢ̄ܬܿ ܘܠܵܗ̇ ܠܲܡܚܝܼܠܘܼܬܼܵܐ ܠܒܼܝܼܫ>
      text <ܐܲܢ̄ܬܿ܁ ܠܐܲܝܢܵܐ ܕܥܲܠ ܨܠܘܿܬܼܵܐ ܕܚܲܫܵܐ ܤܢܝܼܩ ܘܡܸܠܹ̈ܐ ܕܫܘܼܕܵܠܵܐ܃>
      text <ܠܵܐ ܬܸܬܸܠ ܐܲܢ̄ܬܿ ܡܲܟܿܤܵܢܘܼܬܼܵܐ ܚܠܵܦ ܗܵܠܹܝܢ܃ ܕܠܵܐ ܬܘܼܒܿܕܼܝܘܗܝ܃>
      text <ܘܬܸܬܼܒܲܥ ܢܲܦܫܹܗ ܡ̣ܢ ܐܝܼܕܲܝ̈ܟ܁ ܐܸܬܿܕܲܡܵܐ ܠܐܵܤܵܘ̈ܬܼܵܐ܃ ܕܠܘܼܩܒܲܠ>
      text <ܚܲܡܝܼ̈ܡܵܬܼܵܐ܃ ܒܩܲܪܝܼܪ̈ܵܬܼܵܐ ܡܸܬܼܚܲܫܚܝܼܢ܁>
      text <ܥܨܝܼ ܢܲܦܫܵܟܼ܃ ܕܐܸܡܲܬܼܝ ܕܦܵܓܲܥ ܐܲܢ̄ܬܿ ܒܩܲܪܝܼܒܼܵܟܼ܃ ܐܝܼܩܵܪܵܐ>
      text <ܕܲܠܥܸܠ ܡ̣ܢ ܡܫܘܼܚܬܹܗ ܬܩܲܪܸܒܼ ܠܹܗ܁ ܘܢܲܫܸܩ ܐܝܼܕܲܗ ܘܪܸܓܼܠܹܗ܃>
      text <ܘܐܲܪܬܲܚ ܠܸܒܵܟܼ ܒܚܘܼܒܹܗ ܚܲܤܝܵܐܝܼܬܼ܁ ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܠܒܼܘܿܟܼ>
      text <ܐܸܢܹܝܢ ܠܐܝܼܕܼܵܘ̈ܗܝ܃ ܘܤܝܼܡ ܥܲܠ ܥܲܝܢܲܝ̈ܟ܃ ܘܚܲܒܸܒܼ ܐܸܢܹܝܢ ܒܐܝܼܩܵܪܵܐ>
      text <ܪܲܒܵܐ܁ ܘܤܝܼܡ ܥܲܠ ܦܲܪܨܘܿܦܹܗ ܫܲܦܝܼܪ̈ܵܬܼܵܐ܃ ܕܠܲܝܬܿ ܐܸܢܹܝܢ ܠܹܗ܁>
      text <ܘܐܵܦ ܟܲܕܼ ܪܲܚܝܼܩ܃ ܡܲܠܸܠ ܥܠܵܘܗܝ ܛܵܒܼ̈ܬܼܵܐ ܘܫܲܦܝܼܪ̈ܵܬܼܵܐ܃>
      text <ܘܲܩܪܝܼܘܗܝ ܒܲܫܡܵܗܹ̈ܐ ܡܦܲܪ̈ܫܹܐ ܕܐܝܼܩܵܪܵܐ܁ ܘܲܒܼܗܵܠܹܝܢ ܘܕܲܐܝܟܼ ܗܵܠܹܝܢ܃>
      text <ܠܵܘ ܒܲܠܚܘܿܕܼ ܠܹܗ ܠܘܵܬܼ ܓܘܼܪܵܓܼܵܐ ܕܫܲܦܝܼܪ̈ܵܬܼܵܐ ܬܸܥܨܸܝܘܗܝ܃ ܟܲܕܼ>
      text <ܡܸܬܼܟܲܚܲܕܼ ܡ̣ܢ ܫܡܵܐ ܕܠܵܐ ܥܒܼܵܕܹ̈ܐ ܕܛܵܫ̣ܬܿ ܒܹܗ܃ ܘܙܵܪܲܥ ܐܲܢ̄ܬܿ>
      text <ܒܹܗ ܙܲܪܥܵܐ ܕܲܡܝܲܬܿܪ̈ܵܬܼܵܐ܃ ܐܸܠܵܐ ܡ̣ܢ ܗܵܠܹܝܢ ܐܸܤܟܹ̈ܡܹܐ ܘܕܲܐܝܟܼ ܗܵܠܹܝܢ>
    block
      text <ܕܲܡܥܲܝܸܕܼ ܐܲܢ̄ܬܿ ܒܗܘܿܢ ܩܢܘܿܡܵܟܼ܃ ܥܝܵܕܹ̈ܐ ܡܫܲܝ̈ܢܹܐ ܘܡܲܟܿܝܼ̈ܟܹܐ>
      text <ܡܤܲܬܸܬܼ ܐܲܢ̄ܬܿ ܒܢܲܦܫܵܟܼ܃ ܘܡܸܬܼܒܲܪܸܐ ܐܲܢ̄ܬܿ ܡ̣ܢ ܐܵܓܼܘܿܢܹ̈ܐ ܤܲܓܼܝܼ̈ܐܹܐ>
      text <ܘܥܲܤ̈ܩܹܐ܃ ܐܲܝܠܹܝܢ ܕܲܒܼܥܲܡ̈ܠܹܐ ܡܸܬܼܩܢܸܐ ܠܲܐ̄ܚܪ̈ܵܢܹܐ ܢܘܼܛܵܪܵܐ>
      text <ܕܡܸܢܗܘܿܢ܁ ܘܠܵܘ ܒܲܠܚܘܿܕܼ ܗܵܕܹܐ܃ ܐܸܠܵܐ ܘܐܸܢ ܐܝܼܬܼ ܠܹܗ ܒܘܼܨܵܪܵܐ>
      text <ܡܸܕܸܡ܃ ܐܵܘ ܡܘܼܡܵܐ ܕܨܸܒܼܝܵܢܵܐ܃ ܠܗܵܘ̇ ܡ̇ܢ ܕܗܵܠܹܝܢ ܐܝܼܩܵܪܹ̈ܐ ܡܸܫܟܲܚ>
      text <ܡܸܢܵܟܼ܃ ܒܪܸܡܙܵܐ ܒܲܠܚܘܿܕܼ ܟܲܕܼ ܬܚܵܘܹܝܘܗܝ ܬܲܚܘܝܼܬܼܵܐܢܵܐܝܼܬܼ܃ ܦܫܝܼܩܵܐܝܼܬܼ>
      text <ܡܩܲܒܸܠ ܡܸܢܵܟܼ ܐܵܤܝܘܼܬܼܵܐ܃ ܟܲܕܼ ܒܵܗܹ̇ܬܼ ܡ̣ܢ ܐܝܼܩܵܪܵܟܼ ܕܲܠܘܵܬܹܗ܃>
      text <ܘܡܸܛܠ ܬܲܚܘܝܼܬܼܵܐ ܕܚܘܼܒܵܐ ܕܚܵܙܹ̇ܐ ܒܵܟܼ ܐܲܡܝܼܢܵܐܝܼܬܼ܁ ܗܵܢܵܐ ܢܝܼܫܵܐ܃>
      text <ܠܘܵܬܼ ܟܠܗܘܿܢ ܒܢܲܝ̈ܢܵܫܵܐ ܗ̤ܘܝܼ ܐܲܚܝܼܕܼ ܐܲܢ̄ܬܿ܁ ܘܡ̣ܢ ܕܬܸܙܕܥܸܦ>
      text <ܒܐ̄ܢܵܫ܃ ܘܬܸܛܲܢ ܡܸܛܠ ܗܲܝܡܵܢܘܼܬܼܵܐ܃ ܐܵܘ ܡܸܛܠ ܥܒܼܵܕܼܵܘ̈ܗܝ>
      text <ܒܝܼ̈ܫܹܐ܃ ܐܵܘ ܕܬܸܪܫܹܝܘܗܝ ܐܵܘ ܕܬܲܟܿܤܝܼܘܗܝ܃ ܐܸܙܕܲܗ̄ܪ ܒܢܲܦܫܵܟܼ܁>
      text <ܕܲܝܢܵܐ ܟܹܐܢܵܐ ܒܲܫܡܲܝܵܐ ܟ̱ܠܲܢ ܩܢܹܝܢܲܢ܁ ܐܸܢ ܕܹܝܢ ܚܐܹ̇ܣ ܐܲܢ̄ܬܿ ܘܒܼܵܥܹ̇ܐ>
      text <ܐܲܢ̄ܬܿ ܕܬܲܦܢܹܝܘܗܝ ܠܘܵܬܼ ܫܪܵܪܵܐ܃ ܡܸܚܲܫ ܬܸܚܲܫ ܚܠܵܦܵܘܗܝ܁>
      text <ܘܲܒܼܕܸܡ̈ܥܹܐ ܘܲܒܼܚܘܼܒܵܐ ܬܹܐܡܲܪ ܠܹܗ ܡܸܠܬܼܵܐ ܘܬܲܪܬܹܝܢ܃ ܘܠܵܘ>
      text <ܡܸܬܼܓܵܘܙܵܠܘܼ ܬܸܬܼܓܵܘܙܲܠ ܥܠܵܘܗܝ܃ ܘܐܵܬ̤ܵܐ ܕܲܒܼܥܸܠܕܒܼܵܒܼܘܼܬܼܵܐ>
      text <ܬܸܦܪܘܿܫ ܡ̣ܢ ܦܲܪܨܘܿܦܵܟܼ܁ ܚܘܼܒܵܐ ܠܵܐ ܝܵܕܲܥ̇ ܠܡܸܪܓܲܙ܃ ܠܵܐ>
      text <ܡܸܬܿܬܿܦܝܼܪ܃ ܠܵܐ ܡܓܲܢܸܐ ܚܵܫܘܿܫܵܐܝܼܬܼ܁ ܐܵܬ̤ܵܐ ܕܚܘܼܒܵܐ ܘܕܝܼܕܲܥܬܼܵܐ>
      text <ܐܲܝܟܵܐ ܕܐܝܼܬܹܝܗ̇܃ ܡܲܟܿܝܟܼܘܼܬܼܵܐ ܗ̣̄ܝ ܥܲܡܝܼܩܬܼܵܐ ܕܡ̣ܢ ܬܲܪܥܝܼܬܼܵܐ ܕܲܠܓܼܵܘ܁>
    block
      text <ܫܠܸܡ̣ ܡܹܐܡܪܵܐ ܕܚܲܡܫܵܐ܁>
  text 6
    block
      text <ܡܹܐܡܪܑܵܐ ܕܸܫܬܼܵܐ܁>
    block
      text <ܗܵܝ̇ ܕܐ̄ܢܵܫ ܢܸܫܬܿܟܲܚ ܒܓܸܕܼ̈ܫܹܐ ܕܤܲܟܼܠܘܼܬܼܵܐ܃ ܡܚܝܼܠܘܼܬܹܗ>
      text <ܕܲܟܼܝܵܢܵܐ ܡܵܘܕܥܵܐ܃ ܕܐܵܠܨܵܐܝܼܬܼ ܟܝܵܢܲܢ ܡܩܲܒܿܠܵܢܵܐ ܗ̄ܘ̣ ܕܗܵܕܹܐ܁ ܠܵܐ>
      text <ܐܸܬܼܚܲܙܝܲܬ̤ ܠܹܗ ܠܐܲܠܵܗܵܐ܃ ܕܡܵܘܬܿܪܵܐ ܠܹܗ ܕܢܸܬܼܥܲܠܸܐ ܠܲܓܼܡܵܪ ܡ̣ܢ>
      text <ܗܵܕܹܐ܃ ܩܕܼܵܡ ܕܢܹܐܬܸܐ ܟܝܵܢܹܗ ܠܲܒܼܪܝܼܬܼܵܐ ܕܬܲܪܬܹܝܢ܁ ܘܗܵܕܹܐ ܡܩܲܒܿܠܵܢܘܼܬܼܵܐ>
      text <ܕܓܸܕܼܫܹ̈ܐ܃ ܡܵܘܬܿܪܵܢܝܵܐ ܠܡܸܬܼܩܲܦܚܵܢܘܼܬܼܵܐ ܕܬܲܪܥܝܼܬܼܵܐ܁ ܗܵܝ̇ ܕܹܝܢ>
      text <ܕܐܲܡܝܼܢܘܼܬܼܵܐ܃ ܡܲܪܵܚܘܼܬܼܵܐ ܗ̣̄ܝ܁ ܬܠܵܬܼܵܐ ܐܸܢܘܿܢ ܐܸܤܟܹܿܡܹ̈ܐ܃ ܕܲܒܼܗܘܿܢ>
      text <ܡܸܬܼܩܲܪܒܼܵܐ ܟܠ ܢܲܦܫܵܐ ܡܠܝܼܠܬܼܵܐ ܠܘܵܬܼ ܐܲܠܵܗܵܐ܁ ܐܝܼܬܼ ܕܡ̣ܢ ܪܸܬܼܚܵܐ>
      text <ܕܗܲܝܡܵܢܘܼܬܼܵܐ܃ ܘܐܝܼܬܼ ܕܡ̣ܢ ܕܸܚܠܬܼܵܐ܃ ܘܐܝܼܬܼ ܕܲܒܼܡܲܪܘܼܬܼܵܐ ܕܡ̣ܢ>
      text <ܐܲܠܵܗܵܐ܁ ܠܛܲܟܼܤܵܐ ܕܹܝܢ ܕܚܘܼܒܵܐ܃ ܡܸܢܹܗ ܘܠܹܗ ܝܑܼܚܝܼܕܼܵܐܝܼܬܼ ܠܵܐ>
      text <ܡܸܬܼܩܲܪܒܼܵܐ܃ ܐܸܠܵܐ ܟܲܕܼ ܚܲܕܼ ܡ̣ܢ ܗܵܠܹܝܢ ܐܸܤܟܹܡܹ̈ܐ ܥܸܠܬܼܵܐ ܢܵܤ̇ܒܵܐ܀>
      text <ܐܲܝܟܲܢܵܐ ܕܡ̣ܢ ܟܲܪܤܵܐ ܠܵܐ ܡܛܲܟܲܤܬܼܵܐ ܡܸܬܼܝܲܠܕܵܐ ܒܠܝܼܠܘܼܬܼܵܐ>
      text <ܕܚܘܼ̈ܫܵܒܹܐ܃ ܗܵܟܲܢܵܐ ܡ̣ܢ ܠܲܥܒܘܼܬܼܵܐ ܕܲܒܼܡܸܠܹ̈ܐ ܘܥܸܢܝܵܢܹ̈ܐ ܠܵܐ ܡܸܛܲܟܤܹ̈ܐ܃>
      text <ܠܵܐ ܝܑܼܕܲܥܬܼܵܐ ܘܫܲܛܘܼܪܘܼܬܼܵܐ ܕܗܵܘܢܵܐ܁ ܨܸܦܬܼܵܐ ܕܤܘܼܗܪ̈ܵܢܹܐ܃ ܡܕܼܵܘܕܼܵܐ>
      text <ܢܲܦܫܵܐ܁ ܘܢܘܼܬܵܦܵܐ ܕܲܥܒܼܵܕܹ̈̇ܐ܃ ܫܵܓܹܿܫ ܗܵܘܢܵܐ܃ ܘܡܲܦܸܩ ܠܹܗ ܡ̣ܢ>
      text <ܒܗܝܼܠܘܼܬܼܵܐ܃ ܘܛܵܪܹܕܼ ܡܸܢܹܗ ܡܫܲܝܢܘܼܬܼܵܐ܁ ܙܵܕܹܩ ܠܹܗ ܠܝܼܚܝܼܕܼܵܝܵܐ>
      text <ܕܙܲܡܸܢ ܘܐܲܦܠܲܚ̣ ܢܲܦܫܹܗ ܠܦܠܚܵܢܵܐ ܫܡܲܝܢܵܐ܃ ܕܐܲܡܝܼܢܵܐܝܼܬܼ ܕܠܵܐ>
      text <ܨܸܦܬܼܵܐ ܢܸܗܘܸܐ ܒܬܲܪܥܝܼܬܹܗ܁ ܐܲܝܟܲܢܵܐ ܕܟܲܕܼ ܢܸܬܼܒܲܩܸܐ ܒܢܲܦܫܹܗ܃>
      text <ܘܢܸܬܼܚܲܫܲܒܼ ܡܸܕܸܡ ܤܘܼܥܪܵܢܵܐ ܡ̣ܢ ܕܥܵܠܡܵܐ ܗܵܢܵܐ܃ ܘܪܸܢܝܵܐ ܕܚܲܕܼ>
      text <ܡ̣ܢ ܨܒܼܘܼ ܡܸܬܼܚܙܝܵܢܵܐ܃ ܒܢܲܦܫܹܗ ܠܵܐ ܚܵܙܹ̇ܐ܁ ܐܲܝܟܲܢܵܐ ܕܡ̣ܢ ܒܸܛܠܵܢܹܗ>
    block
      text <ܓܡܝܼܪܵܐ ܕܡ̣ܢ ܗܵܠܹܝܢ ܕܥܵܒܼܪ̈ܵܢ܁ ܢܸܫܟܲܚ ܕܲܒܼܢܵܡܘܿܤܵܐ ܕܡܵܪܝܵܐ>
      text <ܢܸܬܼܗܲܓܸܐ ܒܠܸܠܝܵܐ ܘܒܼܐܝܼܡܵܡܵܐ܃ ܕܠܵܐ ܢܘܼܬܵܦܵܐ ܕܡܸܕܸܡ܁ ܥܲܡ̈ܠܹܐ>
      text <ܕܦܲܓܼܪܵܐ܃ ܒܸܠܥܵܕܼ ܫܘܼܦܪܹ̈ܐ ܕܪܸܥܝܵܢܵܐ܃ ܡܲܪܒܿܥܵܐ ܡܓܲܙܝܵܐ ܘܲܬܿܕܲܝ̈ܵܐ>
      text <ܝܲܒܝܼ̈ܫܹܐ܁ ܘܠܲܝܼܕܲܥܬܼܵܐ ܕܐܲܠܵܗܵܐ܃ ܠܵܐ ܡܩܲܪܒܼܝܼܢ܁ ܦܲܓܼܪܵܐ܃ ܥܡܝܼܠ܁>
      text <ܠܡܸܥܩܲܪ ܚܲܫܹ̈ܐ ܡ̣ܢ ܪܸܥܝܵܢܗܘܿܢ܃ ܠܵܐ ܒܛܝܼܠ ܠܗܘܿܢ܁ ܘܐܵܦ>
      text <ܗܸܢܘܿܢ ܢܸܚܨܕܼܘܼܢ܃ ܘܠܵܐ ܡܸܕܸܡ܁>
      text <ܐܲܝܟܼ ܐ̄ܢܵܫ ܕܙܵܪܲܥ ܥܲܠ ܟܘ̈ܒܹܐ ܘܠܵܐ ܡܸܫܟܲܚ ܠܡܸܚܨܲܕܼ܃>
      text <ܗܵܟܲܢܵܐ ܡ̇ܢ ܕܲܡܚܲܒܿܠܵܐ ܬܲܪܥܝܼܬܹܗ ܒܨܸܦܬܼܵܐ ܘܐܲܟܿܬܼܵܢܘܼܬܼܵܐ ܘܝܲܥܢܘܼܬܼܵܐ>
      text <ܕܟܼܘܼܢܵܫ ܢܸܟܼܤܹ̈ܐ܃ ܘܡܸܬܿܬܲܢܲܚ ܥܲܠ ܡܲܫܟܿܒܹܗ ܡ̣ܢ ܤܘܿܓܼܵܐܐ>
      text <ܕܫܲܗܪܹܗ ܘܲܢܙܝܼܪܘܼܬܹܗ܁ ܘܤܵܗܹ̇ܕܼ ܟܬܼܵܒܼܵܐ ܕܐܵܡܲ݁ܪ܃ ܐܲܝܟܼ ܥܲܡܵܐ>
      text <ܕܲܥܒܲܕܼ ܙܲܕܝܼܩܘܼܬܼܵܐ܃ ܘܠܵܐ ܫܒܲܩ̣ ܕܝܼܢܵܐ ܕܐܲܠܵܗܹܗ܃ ܫܵܐ̇ܠܝܼܢ>
      text <ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ܃ ܘܨܵܒܹ̇ܝܢ ܠܡܸܬܼܩܲܪܵܒܼܘܼ ܠܐܲܠܵܗܵܐ܁ ܠܡܵܢܵܐ>
      text <ܨܵܡ̄ܢ ܘܠܵܐ ܚ̣ܙܲܝܬܿ܃ ܘܡܲܟܿܟܼ̄ܢ ܢܲܦܫܲܢ ܘܠܵܐ ܝܑܼܕܲܥ̣ܬܿ ܗܵܐ ܒܝܵܘܡܵܐ>
      text <ܕܨܵܘܡܟܼܡܟܼܘܿܢ܃ ܥܵܒܼܕܝܼܬܿܘܿܢ ܨܸܼܒܼܝܵܢܲܝ̈ܟܿܘܿܢ܃ ܘܲܡܩܲܪܒܼܝܼܢ ܐܢ̄ܬܿܘܿܢ>
      text <ܦܬܲܟܼܪܲܝܟܿܘܿܢ ܟܠܗܘܿܢ܁ ܗܵܢܵܘ ܕܹܝܢ܃ ܚܘܼ̈ܫܵܒܹܗ ܒܝܼ̈ܫܹܐ܃ ܘܬܲܪ̈ܥܝܵܬܼܵܐ>
      text <ܒܝܼ̈ܫܵܬܼܵܐ܃ ܕܘܼܟܲܬܼ ܐܲܠܵܗܵܐ ܐܲܚܝܼܕܼܝܼܢ ܐܢ̄ܬܿܘܿܢ ܒܢܲܦܫܟܼܘܿܢ܁ ܘܲܡܕܲܒܿܚܝܼܢ>
      text <ܐܢ̄ܬܿܘܿܢ ܠܗܘܿܢ ܚܹܐܪܘܼܬܼܟܼܘܿܢ ܡܝܲܩܲܪܬܵܐ ܒܟܼܠܝܘܼܡ܃ ܕܸܒܼܚܬܼܵܐ ܕܡ̣ܢ>
      text <ܟܠ ܡܸܕܸܡ ܝܲܩܝܼܪܵܐ܃ ܗܵܝ̇ ܕܠܝܼ ܦܲܐܝܵܐ ܗ̄ܘ̣ܵܬܼ ܕܬܸܦܪ̱ܫܘܼܢ܃>
      text <ܒܲܥܒܼܵܕܲܝ̈ܟܿܘܿܢ ܫܲܦܝܼܪܹ̈ܐ ܘܬܹܐܪܬܵܐ ܚܤܝܼܬܼܵܐ ܕܠܸܒܵܐ܀ ܐܲܪܥܵܐ ܛܵܒܼܬܼܵܐ>
      text <ܕܲܡܚܲܕܝܵܐ ܠܡܵܪܵܗ̇ ܒܦܹܐܕܹ̈ܐ ܕܚܲܕܼ ܒܲܡܵܐܐ܃ ܢܲܦܫܵܐ ܕܡܸܙܕܲܗܝܵܐ>
    block
      text <ܒܡܲܪܢܝܼܬܼܵܐ ܕܐܲܠܵܗܵܐ܃ ܒܫܲܗܪܵܗ̇ ܥܝܼܪܵܐ ܕܠܹܠܲܝ ܐܝܼܡܵܡ܁ ܬܲܡܵܢ ܢܸܒܼܢܸܐ>
      text <ܡܵܪܝܵܐ ܥܲܠ ܡܲܬܼܩܢܹ̈ܝܗ̇ ܘܲܚܕܼܵܪܹܝܗ̇܃ ܥܢܵܢܵܐ ܠܛܸܠܵܠܵܐ ܒܐܝܼܡܵܡܵܐ܃>
      text <ܘܙܲܗܪܵܐ ܕܫܲܠܗܹܒܼܝܼܬܼܵܐ ܕܢܘܼܪܵܐ ܒܠܸܠܝܵܐ܁ ܘܡ̣ܢ ܓܵܘ ܚܸܫܟܵܗ̇܃ ܢܘܼܗܪܵܐ>
      text <ܢܸܕܼܢܲܚ܀ ܐܲܝܟܲܢܵܐ ܕܥܲܪܦܸܠܵܐ ܡܲܥܡܛܵܐ ܙܲܗܪܝܼܪ̈ܵܘܗܝ ܕܤܲܗܪܵܐ܃>
      text <ܗܵܟܲܢܵܐ ܬܸܢܵܢܵܗ̇ ܕܟܲܪܤܵܐ ܠܚܸܟܼܡܬܼܵܐ ܕܐܲܠܵܗܵܐ ܡ̣ܢ ܢܲܦܫܵܐ܁ ܘܐܲܝܟܼ>
      text <ܢܲܒܼܪܲܫܬܼܵܐ ܕܢܘܼܪܵܐ ܒܩܲܝ̈ܤܹܐ ܝܲܒܼܝܼ̈ܫܹܐ܃ ܗܵܟܲܢܵܐ ܪܸܓܲܬܼܵܐ ܕܦܲܓܼܪܵܐ ܒܟܲܪܤܵܐ>
      text <ܕܡܲܠܝܵܐ܁ ܘܐܲܝܟܲܢܵܐ ܕܐܵܕܼܫܹ̈ܐ ܕܲܗܝܼ̈ܢܹܐ ܡܓܲܪܹܝܢ ܠܲܫܕܵܐ ܕܫܲܠܗܹܒܼܝܼܬܼܵܐ܃>
      text <ܗܵܟܲܢܵܐ ܪܲܓܼܝܘܼܬܼܵܐ ܕܡܹܐܟܼ̈ܬܼܵܐ ܠܚܲܫܵܐ ܕܙܘܼܘܵܓܼܵܐ ܒܓܼܵܘ ܦܲܓܼܪܵܐ܁>
      text <ܒܦܲܓܼܪܵܐ ܪܵܚܹ̇ܡ ܢܵܚܹ̈ܐ܃ ܝܑܼܕܲܥܬܹܗ ܕܐܲܠܵܗܵܐ ܠܵܐ ܫܵܪܝܵܐ܁ ܒܲܪܢܵܫܵܐ ܪܵܚܹ̇ܡ>
      text <ܦܲܓܼܪܹܗ܃ ܠܵܐ ܡܸܫܬܿܘܸܐ ܠܡܵܘ̈ܒܼܵܬܼܵܐ ܐܲܠܵܗܵܝ̈ܬܼܵܐ܁ ܐܲܝܟܲܢܵܐ ܕܡ̣ܢ ܚܸܒܼ̈ܠܹܐ>
      text <ܡܸܬܼܝܼܠܸܕܼ ܦܹܐܪܵܐ ܡܚܲܕܝܵܢܵܐ ܠܒܲܛܢܬܼܵܐ܃ ܗܵܟܲܢܵܐ ܡ̣ܢ ܥܲܡ̈ܠܹܐ ܡܸܬܼܝܲܠܕܵܐ>
      text <ܒܢܲܦܫܵܐ ܝܑܼܕܲܥܬܼܵܐ ܕܐ̄ܪ̈ܵܙܵܘܗܝ ܕܐܲܠܵܗܵܐ܁ ܠܲܚܒܸ̈ܢܵܢܹܐ ܕܹܝܢ ܘܪ̈ܵܚܡܲܝ>
      text <ܢܚܵܝܹ̈ܐ܃ ܦܹܐܪܵܐ ܡܲܒܼܗܬܼܵܢܵܐ܁ ܐܲܝܟܲܢܵܐ ܓܹܝܪ ܕܚܵܐܹ̇ܣ ܐܲܒܼܵܐ ܥܲܠ ܒܪܹܗ܃>
      text <ܗܵܟܲܢܵܐ ܚܵܐܹ̇ܣ ܡܫܝܼܚܵܐ ܥܲܠ ܓܘܼܫܡܵܐ ܥܡܝܼܠܵܐ܃ ܘܩܲܪܝܼܒܼ ܠܦܘܼܡܹܗ>
      text <ܒܟܼܠܥܸܕܢ܁ ܠܥܲܡܠܵܐ ܕܚܸܟܼܡܬܼܵܐ܃ ܠܲܝܬܿ ܠܹܗ ܕܡܲܝ̈ܵܐ܀>
      text <ܐܲܟܼܤܢܵܝܵܐ ܗܵܢܵܘ܃ ܐܲܝܢܵܐ ܕܐܲܟܼܤܢܵܝ ܒܬܲܪܥܝܼܬܹܗ ܠܟܼܠ ܐܸܤܡܹܗ>
      text <ܕܥܵܠܡܵܐ ܗܵܢܵܐ܁ ܐܲܒܼܝܼܠܵܐ ܗܵܢܵܘ܃ ܐܲܝܢܵܐ ܕܲܒܼܟܲܦܢܵܐ ܘܲܒܼܨܲܗܝܵܐ ܘܐܸܒܼܠܵܐ>
      text <ܡܲܦܸܩ ܟܠ ܝܵܘ̈ܡܬܹܗ ܕܲܒܼܗܵܠܹܝܢ ܚܲܝܹ̈ܐ܃ ܡܸܛܠ ܤܘܼܟܵܝܵܐ>
      text <ܕܤܲܒܼܪܵܐ ܗܵܘ̇ ܫܡܲܝܵܢܵܐ܁ ܝܑܼܚܝܼܕܼܵܝܵܐ ܗܵܢܵܘ܃ ܐܲܝܢܵܐ ܕܟܲܕܼ ܢܤܝܼܡ>
    block
      text <ܝܲܬܼܒܹܗ ܡ̣ܢ ܚܸܙܘܲܝ̈ ܥܵܠܡܵܐ ܘܲܠܗܲܠ܃ ܫܸܐܠܬܼܵܐ ܝܑܼܚܝܼܕܼܵܝܬܼܵܐ ܐܝܼܬܼ ܠܹܗ>
      text <ܒܲܨܠܘܿܬܼܵܐ܃ ܪܸܓܬܼܵܐ ܕܥܵܠܡܵܐ ܕܲܥܬܼܝܼܕܼ܁ ܥܘܼܬܼܪܹܗ ܕܚܝܼܚܝܼܕܼܵܝܵܐ ܗܵܢܵܘ܃>
      text <ܐܵܘ ܒܘܼܝܵܐܵܐ ܕܡ̣ܢ ܡܸܨܥܲܬܼ ܐܸܒܼܠܵܐ ܡܸܫܬܲܟܲܢ ܠܹܗ܃ ܐܵܘ ܚܲܕܼܘܼܬܼܵܐ>
      text <ܕܡ̣ܢ ܗܲܝܡܵܢܘܼܬܼܵܐ܃ ܒܹܝܬܼ ܓܲܙܵܐ ܕܪܸܥܝܵܢܹܗ ܕܵܢܚܵܐ܁ ܡܪܲܚܡܵܢܵܐ ܗܵܢܵܘ܃>
      text <ܐܲܝܢܵܐ ܕܠܵܐ ܦܪܝܼܫ ܠܪܸܥܝܵܢܹܗ ܒܲܚܫܲܚܬܼܵܐ ܕܪ̈ܲܚܡܹܐ ܚܲܕܼ ܡ̣ܢ ܬܸܓܼܡ̈ܝܼܢ>
      text <ܕܐ̄ܢܵܫܘܼܬܼܵܐ܀ ܒܬܼܘܼܠܘܼܬܼܵܐ ܐܝܼܬܹܝܗ̇܃ ܕܠܵܐ ܗ̄ܘ̣ܵܐ ܡ̣ܢ ܚܘܼܒܵܠܵܐ>
      text <ܕܫܘܼ̈ܚܵܛܹܐ ܐ̄ܢܵܫ ܢܸܛܲܪ ܒܲܠܚܘܿܕܼ ܦܲܓܼܪܹܗ܃ ܐܸܠܵܐ ܕܐܵܦ ܡ̣ܢ>
      text <ܢܲܦܫܹܗ ܡܸܬܼܟܲܚܲܕܼ܃ ܘܟܲܕܼ ܒܲܠܚܘܿܕܼܵܘܗܝ ܐܝܼܬܼܵܘܗܝ܀ ܐܸܢ ܠܢܲܟܼܦܘܼܬܼܵܐ>
      text <ܪܓܼܝܼܓܼ ܐܲܢ̄ܬܿ܃ ܙܓܼܘܿܪ ܪܸܕܼܝܵܐ ܕܚܘܼ̈ܫܵܒܹܐ ܡܫܲܟܿܪܹ̈ܐ܃ ܒܥܸܢܝܵܢܵܐ ܕܩܸܪܝܵܢܵܐ܃>
      text <ܘܒܼܵܥܘܼܬܼܵܐ ܬܟܼܒܼܝܼܬܼܵܐ ܕܡ̣ܢ ܐܲܠܵܗܵܐ܁ ܘܗܵܝܕܹܝܢ܃ ܠܘܼܩܒܲܠ ܥܸܠ̈ܠܵܬܼܵܐ>
      text <ܕܡ̣ܢ ܟܝܵܢܵܐ ܘܲܠܓܼܵܘ ܡܸܙܕܲܝܢܲܬܿ܁ ܒܸܠܥܵܕܼ ܗܵܠܹܝܢ܃ ܐ̄ܢܵܫ ܕܢܸܚܙܸܐ>
      text <ܙܲܗܝܘܼܬܼܵܐ ܒܲܩܢܘܿܡܹܗ ܠܵܐ ܡܸܫܟܲܚ܁>
      text <ܐܸܢ ܪܓܼܝܼܓܼ ܐܲܢ̄ܬܿ ܠܡܸܩܢܵܐ ܡܪܲܚܡܵܢܘܼܬܼܵ܃ ܠܘܼܩܕܲܡ ܕܲܪܸܫ>
      text <ܢܲܦܫܵܟܼ ܠܡܸܩܢܵܐ ܒܲܤܝܘܼܬܼܵܐ ܕܥܲܠ ܨܸܒܼ̈ܘܵܬܼܵܐ܃ ܕܝܲܩܝܼܪܘܼܬܼܗܹܝܢ ܠܵܐ>
      text <ܬܸܓܸܿܕܼ ܠܪܸܥܝܵܢܵܐ ܠܡܸܦܲܩ ܡ̣ܢ ܤܝܵܡܵܐ ܕܢܝܼܫܹܗ ܕܐܸܬܼܩܲܕܲܡ܀>
      text <ܫܲܦܝܘܼܬܼܵܐ ܕܲܡܪܲܚܡܵܢܘܼܬܼܵܐ܃ ܒܲܡܤܲܝܒܿܪܵܢܘܼܬܼܵܐ ܕܲܛܠܘܼܡܝܵܐ ܡܸܬܼܝܲܕܼܥܵܐ܁>
      text <ܘܫܘܼܡܠܵܝܵܐ ܕܡܲܟܿܝܼܟܼܘܼܬܼܵܐ܃ ܒܲܥܫܘܼܩܝܵܐ ܕܡܲܓܵܢ ܟܲܕܼ ܬܸܚܕܼܵܐ܀ ܐܸܢ>
      text <ܡܪܲܚܡܵܢܵܐ ܐܲܢ̄ܬܿ ܫܲܪܝܼܪܵܐܝܼܬܼ܁ ܡܵܐ ܕܡܸܬܼܓܿܠܸܙ ܐܲܢ̄ܬܿ ܡ̣ܢ ܕܝܼܠܵܟܼ>
      text <ܥܵܘܵܠܵܐܝܼܬܼ ܘܒܲܛܠܘܼܡܝܵܐ܃ ܠܵܐ ܬܸܪܓܲܙ ܡ̣ܢ ܠܓܼܵܘ܁ ܘܡ̣ܢ ܠܒܲܪ܃>
      text <ܠܵܐ ܬܚܵܘܸܐ ܚܘܼܡܤܵܢܵܟܼ ܠܲܐ̄ܚܪ̈ܵܢܹܐ܁ ܐܸܠܵܐ ܢܸܬܼܒܲܠܥܘܼܢ ܤܘܪ̈ܚܵܢܹܐ>
      text <ܕܲܛܠܘܼܡܝܵܟܼ ܒܚܲܫܹ̈ܐ ܕܪ̈ܲܚܡܹܐ܃ ܐܲܝܟܼ ܩܲܫܝܘܼܬܹܗ ܕܚܲܡܪܵܐ ܕܡܸܬܼܦܲܪܗܵܐ>
    block
      text <ܒܓܼܵܘ ܡܲܝ̈ܵܐ ܤܲܓܝܼ̈ܐܹܐ܁ ܐܸܠܵܐ ܚܵܘܵܐ ܐܲܢ̄ܬܿ ܐܵܬ̤ܵܐ ܕܫܲܦܝܘܼܬܼܵܐ ܕܡ̣ܢ ܪ̈ܚܡܹܐ>
      text <ܤܲܓܝܼ̈ܐܹܐ܃ ܒܲܐ̄ܚܪ̈ܵܢܝܵܬܼܵܐ ܕܡܵܘܤܸܦ ܐܲܢ̄ܬܿ ܘܡܲܛܐܸܒܼ ܠܛܵܠܘܿܡܲܝ̈ܟ>
      text <ܟܲܕܼ ܦܨܝܼܚ ܐܲܢ̄ܬܿ܁ ܐܲܝܬܿ܁ ܐܲܝܟܼ ܕܐܵܦ ܛܘܼܒܼܵܢܵܐ ܐܹܠܝܼܫܲܥ ܥ̣ܒܲܕܼ>
      text <ܠܲܒܼܥܸܠܕܒܼܵܒܼܵܘ̈ܗܝ܃ ܕܐܸܬ̣ܼܵܘ ܥܠܵܘܗܝ ܕܢܸܫܒܿܘܿܢܵܝܗܝ܁ ܒܗܵܝ̇ ܕܹܝܢ>
      text <ܕܨܲܠܝܼ ܘܚܲܦܝܼ ܥܲܝܢܲܝ̈ܗܘܿܢ ܒܲܫܪܲܓܼܪ̈ܵܓܼܝܵܬܼܵܐ܃ ܠܚܲܝܠܵܐ ܕܲܠܘܵܬܹܗ>
      text <ܡܒܲܕܸܩ ܗ̄ܘ̣ܵܐ܁ ܘܕܸܐ ܒܵܥܹ̇ܐ܃ ܠܵܐ ܡܸܕܸܡ ܐܝܼܬܲܝܗܘܿܢ ܩܕܼܵܡܵܘܗܝ>
      text <ܘܲܒܼܗܵܝ̇ ܕܐܵܘܟܼܠ̣ ܘܲܐܫܩܝܼ ܐܸܢܘܿܢ ܘܲܫ̣ܪܵܐ ܕܢܹܐܙܠܘܼܢ܃ ܥܲܠ ܪ̈ܲܚܡܹܐ>
      text <ܕܲܩܢܸܐ ܗ̄ܘ̣ܵܐ ܠܓܼܵܘ ܡܸܢܹܗ ܒܲܕܸܩ̣܀ ܘܐܸܢ ܡܲܟܝܼܟܼܵܐ ܐܲܢ̄ܬܿ ܒܲܫܪܵܪܵܐ܃>
      text <ܡܵܐ ܕܬܸܬܼܥܫܸܩ܃ ܠܵܐ ܬܸܬܿܕܲܠܚ܁ ܘܪܘܼܚܵܐ ܥܲܠ ܐܲܦܲܝ̈ ܨܒܼܘܼܬܼܵܐ>
      text <ܠܵܐ ܬܸܦܘܿܩ܃ ܐܸܠܵܐ ܕܒܲܫܪܵܪܵܐ ܩܲܒܸܠ ܥܠܲܝܟܼ ܠܡܸܠܬܼܵܐ ܥܵܘ̈ܠܬܼܵܐ>
      text <ܕܲܥܠܲܝܟ܃ ܟܲܕܼ ܠܵܐ ܡܸܬܼܒܛܸܠ ܠܵܟܼ ܠܲܡܦܵܤܘܼ ܠܲܒܼܢܲܝ̈ܢܵܫܵܐ>
      text <ܒܲܐ̄ܚܪܵܢܵܝܘܼܬܹܗ ܕܫܲܪܒܵܐ܁ ܐܸܠܵܐ ܝܲܬܝܼܪܵܐܝܼܬܼ܃ ܐܲܦܝܼܣ ܥܲܠ ܫܘܼܒܼܩܵܢܵܐ܀>
      text <ܐ̄ܚܪ̈ܵܢܹܐ܃ ܫܡܵܐ ܤܲܢܝܵܐ ܕܙܵܢܝܘܼܬܼܵܐ ܥܲܠܝܗܘܿܢ ܒܨܸܒܼܝܵܢܗܘܿܢ ܢܵܬܼܦܝܼܢ>
      text <ܗ̄ܘ̣ܵܘ܁ ܘܲܐ̄ܚܪ̈ܵܢܹܐ܃ ܤܘܼܥܪ̈ܵܢܹܐ ܕܓܼܵܘܪܵܐ ܕܚܲܤܝܼܢ ܡܸܢܗܘܿܢ ܥܠܲܝܗܘܿܢ>
      text <ܡܩܲܒܹܠܝܼܢ ܗ̄ܘ̣ܵܘ܃ ܘܲܠܦܹܐܪܵܐ ܕܲܚܛܝܼܬܼܵܐ ܕܠܵܐ ܕܝܼܠܗܘܿܢ ܐܲܝܟܼ>
      text <ܕܕܝܼܠܗܘܿܢ ܐܝܼܬܼܵܘܗܝ ܒܕܸܡ̈ܥܹܐ ܡܪܲܒܹܝܢ ܗ̄ܘ̣ܵܘ܁ ܘܫܘܼܒܼܩܵܢܵܐ>
      text <ܕܲܚܛܵܗܹ̈ܐ ܕܠܵܐ ܤܥܲܪܘ܃ ܒܲܒܼܟܼܵܬܼܵܐ ܡ̣ܢ ܥܵܫܘܿܩܵܐ ܫܵܐܠܝܼܢ ܗ̄ܘ̣ܵܘ܃>
      text <ܟܲܕܼ ܒܟܼܠܵܗ̇ ܕܲܟܝܘܼܬܼܵܐ ܕܢܲܟܼܦܘܼܬܼܵܐ ܡܟܲܠܠܵܐ ܢܲܦܫܗܘܿܢ܁ ܐ̄ܚܪ̈ܵܢܹܐ>
      text <ܕܹܝܢ܃ ܡܸܛܠ ܕܠܵܐ ܢܸܫܬܲܒܿܚܘܼܢ ܡܸܛܠ ܕܘܼܒܵܪܹ̈ܐ ܬܡܝܼ̈ܗܹܐ>
      text <ܕܲܒܼܛܘܼܫܝܵܐ ܐܲܚܝܼܕܼܝܼܢ܃ ܐܸܤܟܹܿܡܹ̈ܐ ܕܫܵܢܲܝ̈ܐ ܒܢܲܦܫܗܘܿܢ ܡܚܵܘܹܝܢ ܗ̄ܘ̣ܵܘ܃>
      text <ܟܲܕܼ ܒܟܼܠܵܗ̇ ܛܲܥܡܵܢܘܼܬܼܵܐ ܘܲܒܼܗܝܼܠܘܼܬܼܵܐ ܡܤܲܬܿܬܼܝܼܢ ܗ̄ܘ̣ܵܘ܁ ܐܲܝܟܲܢܵܐ>
      text <ܕܡ̣ܢ ܕܡܝܼܪܘܼܬܼܵܐ ܕܤܘܼܥܪ̈ܵܢܹܐ܃ ܡܲܠܲܐܟܹ̈ܐ ܩܲܕܝܼ̈ܫܹܐ ܢܸܗܘܘܿܢ>
    block
      text <ܡܒܲܕܩܵܢܹ̈ܐ ܥܲܠ ܪܲܒܘܼܬܼܗܘܿܢ ܕܐ̄ܢܵܫܵܐ ܕܐܲܝܟܼ ܗܵܠܹܝܢ܁ ܐܲܢ̄ܬܿ ܕܹܝܢ>
      text <ܡܲܟܿܝܼܟܼܘܼܬܼܵܐ ܡܲܤܒܲܪ ܐܲܢ̄ܬܿ ܥܲܠ ܢܲܦܫܵܟܼ܃ ܘܟܲܕܼ ܐ̄ܚܪ̈ܵܢܹܐ ܗܸܢܘܿܢ>
      text <ܥܲܠ ܢܲܦܫܗܘܿܢ ܡܲܤܗܕܼܝܼܢ܃ ܐܲܢ̄ܬܿ ܘܐܵܦ ܠܵܐ ܟܲܕܼ ܢܸܤܬܲܩ̈ܒܿܠܵܢ>
      text <ܠܘܵܬܼܵܟܼ ܒܫܸܬܼܩܵܐ ܡܤܲܝܒܲܪ ܐܲܢ̄ܬܿ܃ ܘܡܲܟܿܝܼܟܼܵܐ ܚܵܫܹ̇ܒܼ ܐܲܢ̄ܬܿ ܢܲܦܫܵܟܼ܁>
      text <ܐܸܢ ܡܲܟܝܼܟܼܵܐ ܐܲܢ̄ܬܿ܃ ܒܩܝܼ ܢܲܦܫܵܟܼ ܒܗܵܠܹܝܢ܃ ܐܸܢ ܠܵܐ ܡܸܬܿܕܲܠܲܚ>
      text <ܐܲܢ̄ܬܿ܀>
      text <ܤܲܓܝܼܐܘܼܬܼ ܐܵܘܵܢܹ̈ܐ ܕܒܹܝܬܼ ܐܲܒܼܵܐ܃ ܠܡܘܼ̈ܫܚܵܬܼܵܐ ܕܪܸܥܝܵܢܵܐ ܡܟܲܢܸܐ>
      text <ܕܕܲܝܵܪ̈ܵܘܗܝ ܕܐܲܬܼܪܵܐ ܗܵܘ̇܁ ܗܵܢܵܘ ܕܹܝܢ܃ ܠܦܘܼܪ̈ܫܵܢܲܝ ܫܘܼܟܵܢܹ̈ܐ>
      text <ܘܕܲܪ̈ܓܹܐ ܪ̈ܘܼܚܵܢܹܐ ܕܪܸܥܝܵܢܵܐܝܼܬܼ ܒܗܘܿܢ ܡܸܬܼܒܲܤܡܝܼܢ܃ ܘܲܡܫܲܚܠܦܘܼܬܼ>
      text <ܛܲܟܼܤܹ̈ܐ ܕܡܵܘ̈ܗܒܼܵܬܼܵܐ܁ ܘܠܵܘ ܟܲܕܼ ܒܲܡܦܲܪܫܘܼܬܼ ܕܘܼܝܵܪܵܐ ܐܲܬܼܪܵܢܵܝܵܐ܃>
      text <ܒܝܼܕܼܝܼܥܘܼܬܼܵܐ ܓܠܝܼܵܬܼܵܐ ܕܲܡܫܲܚܠܦܘܼܬܼ ܤܝܵܡܵܐ ܕܥܘܼܡܪܹ̈ܐ ܕܝܼܠܵܢܵܝܹ̈ܐ܃>
      text <ܠܟܼܠܚܲܕܼ ܚܲܕܼ ܡ̣ܢ ܦܲܪ̈ܨܘܿܦܹܐ ܡܸܬܿܬܿܚܲܡ ܒܲܗܘܵܝܵܐ܁ ܐܸܠܵܐ ܐܲܟܼܙܢܵܐ>
      text <ܕܲܒܚܕܼܵܐ ܚܫܲܚܬܼܵܐ ܓܵܘܵܢܵܝܬܼܵܐ ܕܫܸܡܫܵܐ ܗܵܢܵܐ ܡܸܬܼܪܲܓܼܫܵܢܵܐ܃ ܠܟܼܠܚܲܕܼ>
      text <ܚܲܕܼ ܡܸܢܲܢ ܗܸܢܝܵܢܵܐ ܝܑܼܚܝܼܕܼܵܝܵܐ ܝܑܼܚܝܼܕܼܵܝܵܐ ܕܡܸܢܹܗ܃ ܡ̣ܢ ܦܘܼܚܵܡܵܐ>
      text <ܕܕܲܟܼܝܘܼܬܼܵܐ>
      text <ܚܵܙܘܿܝܬܼܵܐ ܡܡܲܠܸܐ܁ ܐܲܝܟܼ ܡܵܐ ܕܡܸܫܟܲܚ ܚܵܒܹ̇ܫ ܥܘܼܒܵܐ ܕܒܼܵܒܼ̈ܬܹܗ>
      text <ܐܲܫܝܕܼܘܼܬܼܵܐ ܫܘܼܝܼܬܼܵܐ ܕܢܘܼܗܪܹܗ܃ ܘܐܲܝܟܼ ܫܪܵܓܼܵܐ ܕܲܒܼܚܲܕܼ ܒܲܝܬܼܵܐ ܚܫܲܚܬܼܵܐ>
      text <ܕܢܘܼܗܪܹܗ ܡܦܲܪܫܵܐܝܼܬܼ ܡܦܲܠܸܓܸ܃ ܟܲܕܼ ܗ̤ܘ ܠܵܐ ܡܦܲܠܲܓܼ ܩܢܘܿܡܵܐܝܼܬܼ>
      text <ܡ̣ܢ ܦܫܝܛܘܼܬܼܵܐ ܕܕܼܢܚܹܗ ܠܤܲܓܝܼܐܘܼܬܼܵܐ ܒܲܡܫܲܚܠܦܘܼܬܼ ܚܸܙܘܹܗ܁>
      text <ܗܵܟܲܢܵܐ ܘܟܲܕܼ ܒܚܲܕܼ ܥܘܼܡܪܵܐ ܠܵܐ ܡܸܬܼܦܲܠܓܼܵܢܵܐ ܕܲܠܤܲܓܝܼܐܘܼܬܼ>
      text <ܡܢܵܘ̈ܬܼܵܐ ܡܦܲܪ̈ܫܵܬܼܵܐ ܫܵܪܹܝܢ܃ ܐܲܝܠܹܝܢ ܕܲܠܬܲܡܵܢ ܫ̣ܘܵܘ ܒܙܲܒܼܢܵܐ ܕܲܡܬܲܚܲܡ܃>
      text <ܡ̣ܢ ܚܲܕܼ ܫܸܡܫܵܐ ܡܸܬܼܝܲܕܼܥܵܢܵܐ܃ ܐ̄ܢܵܫ ܐ̄ܢܵܫ ܠܦܘܼܬܼ ܛܲܟܼܤܵܐ>
      text <ܕܕܼܘܼܒܵܪܹܗ܃ ܢܵܬܹ̇ܦ ܒܘܼܤܵܡܵܐ ܠܢܲܦܫܹܗ ܒܚܲܕܼ ܐܵܐܲܪ ܘܲܚܕܼܵܐ ܕܘܼܟܿܬܼܵܐ>
    block
      text <ܘܚܲܕܼ ܡܵܘܬܿܒܼܵܐ ܘܲܚܕܼܵܐ ܚܙܵܬܼܵܐ ܘܚܲܕܼ ܐܸܤܟܹܡܵܐ܃ ܟܲܕܼ ܠܵܐ ܚܵܙܹ̇ܐ>
      text <ܡܫܘܼܚܬܼܵܐ ܪܲܒܿܬܼܵܐ ܕܛܲܟܼܤܵܐ ܕܚܲܒܼܪܹܗ܃ ܗܵܘ̇ ܕܲܒܼܨܝܼܪ ܡܸܢܹܗ܁ ܐܲܝܟܼ>
      text <ܟܹܐܡܲܬܼ ܕܢܸܒܼܗܲܬܼ ܡ̣ܢ ܤܲܓܝܼܐܘܼܬܼ ܡܵܘ̈ܗܒܼܵܬܼܵܐ ܕܚܲܒܼܪܹܗ ܘܲܒܼܨܝܼܪܘܼܬܼܵܐ>
      text <ܕܝܼܠܹܗ܁ ܘܗ̤ܝ ܗܵܕܹܐ ܡܸܟܹܝܠ ܗܵܘ̇ܝܵܐ ܠܹܗ܃ ܠܥܸܠܬܼܵܐ ܕܟܲܪܝܘܼܬܼܵܐ>
      text <ܘܲܕܼܫܘܼܢܵܩܵܐ ܕܪܸܥܝܵܢܹܗ܃ ܚܵܣ܁ ܗܵܠܹܝܢ ܒܐܲܬܼܪܵܐ ܗܵܘ̇ ܕܒܼܘܼ̈ܤܵܡܹܐ>
      text <ܠܡܸܪܢܵܐ܃ ܠܲܝܬܿ܁ ܐ̄ܢܵܫ ܒܡܵܘܗܲܒܼܬܼܵܐ ܕܐܸܫܬܿܘܝܼ ܘܪܲܒܘܼܬܼܵܐ>
      text <ܕܛܲܟܼܤܹܗ܃ ܗ̤ܘ ܠܓܼܵܘ ܡܸܢܹܗ ܡܸܬܼܒܲܤܲܡ܁ ܚܙܵܬܼܵܐ ܕܹܝܢ ܡ̣ܢ ܠܒܲܪ>
      text <ܠܟܼܠܗܘܿܢ ܚܕܼܵܐ܃ ܘܐܲܬܼܪܵܐ ܚܲܕܼ܁ ܘܲܕܼܝܲܬܿܝܼܪ ܡܫܲܪܪܵܐܝܼܬܼ܃ ܐܲܝܟܼ>
      text <ܥܵܡܘܿܪܘܼܬܼ ܙܢܵܐ ܕܡܲܫܪ̈ܝܵܬܼܵܐ ܡܲܠܲܐܟܼܵܝ̈ܵܬܼܵܐ ܒܲܚܕܼܵܢܵܝܘܼܬܼ ܐܲܬܼܪܵܐ ܐܵܐܵܪܵܝܵܐ܃>
      text <ܘܫܲܘܝܘܼܬܼ ܚܙܵܬܼܵܐ ܓܠܝܼܬܼܵܐ ܘܝܼܕܼܝܼܥܘܼܬܼܵܐ ܟܤܝܼܬܼܵܐ ܕܕܲܪ̈ܓܲܝܗܘܿܢ܃>
      text <ܒܓܸܠܝܵܢܹ̈ܐ ܕܬܹܐܘܿܪܝܼܵܐ ܕܬܸܓܼܡܲܝ̈ܗܘܿܢ ܡܫܲܚܠܦܵܐܝܼܬܼ܁ ܐܸܢ ܡ̇ܢ>
      text <ܠܲܩܢܘܿܡܹ̈ܐ ܐܝܼܬܼܵܝܵܝܹ̈ ܠܒܲܪ ܡ̣ܢ ܪܓܸܫܬܼܵܐ ܡܲܥܒܿܕܼܵܢܝܼܬܼܵܐ ܘܙܵܘ̈ܥܹܐ>
      text <ܪܸ̈ܥܝܵܢܵܝܹܐ܃ ܘܐܵܽܦܠܵܐ ܒܥܵܠܡܵܐ ܕܲܥܬܼܝܼܕܼ ܕܬܸܗܘܸܐ ܡܸܬܿܬܲܡܪܲܚ ܡ̣ܢ>
      text <ܐ̄ܢܵܫ ܠܡܲܝܬܵܝܘܼ ܒܡܸܠܡܵܐ ܐ̄ܚܪܵܢܵܝܘܼܬܼ ܙܢܵܐ ܕܡ̣ܢ ܗܵܢܵܐ܃ ܗܵܢܵܘ>
      text <ܕܹܝܢ ܡ̣ܢ ܡܲܕܥܵܐ ܘܲܠܟܼܵܐ܃ ܘܐܵܦܸܢ ܡܸܛܠ ܓܡܝܼܪܘܼܬܹܗ ܕܲܟܼܝܵܢܵܐ>
      text <ܝܲܬܿܝܼܪ ܝܑܼܕܼܝܼܥܵܐܝܼܬܼ܁ ܫܲܪܝܼܪܵܐ ܡܵܕܹܝܢ ܡܸܠܬܼܵܐ ܕܐܲܡܝܼܪܵܐ ܡ̣ܢ ܐܲܒܼܵܗ̈ܵܬܼܵܐ܃>
      text <ܕܡܸܢܵܗ̇ ܡ̣ܢ ܠܵܐ ܝܑܼܕܲܥܬܼܵܐ ܒܠܵܐ ܙܲܒܼܢܵܐ ܡܬܲܚܡܵܐ܃ ܡܸܢܵܗ̇ ܕܹܝܢ>
      text <ܠܡܸܬܼܓܲܠܝܵܢܘܼܬܼܵܐ ܕܒܼܘܼܛܵܠܵܗ̇ ܙܲܒܼܢܵܐ ܢܛܝܼܪ܃ ܥܲܡ ܫܲܪܟܵܐ ܕܐ̄ܪ̈ܵܙܹܐ>
      text <ܕܝܼܠܵܢܵܝܹ̈ܐ ܕܲܠܘܵܬܼ ܐܝܼܬܼܘܼܬܼܵܐ ܒܫܸܬܼܩܵܐ ܡܸܬܿܬܲܚܡܝܼܢ܁ ܤܛܲܪ ܓܹܝܪ>
      text <ܡ̣ܢ ܥܸܠܵܝܘܼܬܼܵܐ ܟ̱ܠܵܢܵܝܬܼܵܐ ܘܬܲܚܬܵܝܘܼܬܼܵܐ ܓܡܝܼܪܬܵܐ܃ ܠܵܐ ܐܝܼܬܼ ܬܘܼܒܼ>
    block
      text <ܐܲܬܼܪܵܐ ܡܸܨܥܵܝܵܐ ܕܒܹܝܬܼ ܗܵܢܵܐ ܘܲܠܗܵܘ̇ ܒܦܘܼܤܩܵܢܵܐ ܕܲܥܬܼܝܼܕܼ܁ ܐܵܘ>
      text <ܟ̱ܠܹܗ ܡ̣ܢ ܥܸܠܵܝܹ̈ܐ܃ ܐܵܘ ܟ̱ܠܹܗ ܡ̣ܢ ܬܲܚܬܵܝܹ̈ܐ܁ ܘܲܠܓܼܵܘ ܡ̣ܢ ܗܵܢܵܐ>
      text <ܘܲܠܗܵܘ̇܃ ܛܲܟܼܤܹ̈ܐ ܡܫܲܚ̈ܠ̱ܦܹܐ ܕܦܘܼܪܥܵܢܘܼܬܼܵܐ܁>
      text <ܘܐܸܢ ܗܵܕܹܐ ܫܲܪܝܼܪܵܐ ܐܲܝܟܼ ܕܐܵܦ ܐܝܼܬܹܝܗ̇܃ ܡܵܢܲܐ ܗ̣̄ܝ ܠܸܠܘܼܬܼܵܐ>
      text <ܗܵܝ̇ ܕܐ̄ܢܵܫ̈ܝܼܢ܃ ܠܵܐ ܠܲܡ ܒܵܥܹ̇ܢܵܐ ܗܘܵܝܵܐ ܕܲܒܼܡܲܠܟܿܘܼܬܼܵܐ܃ ܐܵܡܲ݁ܪ ܐ̄ܢܵܫ>
      text <ܐ̄ܢܵܫ ܡܸܢܗܗܘܿܢ܃ ܠܘܲܝ ܕܐܸܫܬܵܘܙܲܒܼ ܒܲܠܚܘܿܕܼ ܡ̣ܢ ܓܹܗܲܢܵܐ ܡܨܸܐ ܐ̄ܢܵܐ>
      text <ܠܡܸܬܼܚܲܦܵܛܘܼ܁ ܫܘܼܘܙܵܒܼܵܐ ܕܡ̣ܢ ܓܹܗܲܢܵܐ܃ ܗ̤ܝ ܗ̣̄ܝ ܡܲܠܟܿܘܼܬܼܵܐ܁>
      text <ܘܡܲܦܘܼܠܬܼܵܐ ܕܡ̣ܢ ܗܵܕܹܐ܃ ܗ̤ܝ ܗ̣̄ܝ ܓܹܗܲܢܵܐ܁ ܠܵܐ ܓܹܝܪ ܐܲܠܦܘܼܢ>
      text <ܟܬܼܵܒܹ̈ܐ ܬܠܵܬܼܵܐ ܐܲܬܼܪ̈ܵܘܵܬܼܵܐ܁ ܐܸܠܵܐ ܡܵܢܵܐ ܡܵܐ ܠܲܡ ܕܐܵܬܹ̇ܐ ܒܪܹܗ>
      text <ܕܐ̄ܵܢܵܫܵܐ ܒܫܘܼܒܼܚܹܗ܃ ܡܩܝܼܡ ܠܥܸܪ̈ܒܹܐ ܡ̣ܢ ܝܲܡܝܼܢܹܗ܃ ܘܠܲܓܼ̈ܕܲܝܵܐ ܡ̣ܢ>
      text <ܤܸܡܵܠܹܗ܁ ܐܵܦܠܵܐ ܬܠܵܬܼ ܓܘܼ̈ܕܹܐ ܐܵܡܲ݁ܪ ܗܵܪܟܵܐ܃ ܐܸܠܵܐ ܬܲܪܬܹܝܢ܁>
      text <ܝܲܡܝܼ̈ܢܵܝܹܐ܁ ܘܤܸܡܵܠܬܼܵܢܵܝܹ̈ܐ܁ ܦܘܼܪ̈ܫܵܢܹܐ ܕܐܲܬܼܪ̈ܵܘܵܬܼܵܐ ܕܡܲܥܡܲܪܗܘܿܢ܃>
      text <ܡܬܲܚܡܵܐܝܼܬܼ܁ ܗܵܠܹܝܢ ܐܵܡܲ݁ܪ܃ ܕܢܸܢܗ̱ܪܘܼܢ ܫܸܡܫܵܢܵܐܝܼܬܼ ܒܡܲܠܟܿܘܼܬܼܵܗ>
      text <ܕܐܲܒܼܵܐ܁ ܘܗܵܠܹܝܢ܃ ܠܢܘܼܪܵܐ ܕܲܠܥܵܠܲܡ܁ ܘܬܼܘܼܒܼ܃ ܢܹܐܬܼܘܿܢ ܠܲܡ ܡ̣ܢ>
      text <ܡܲܕܼܢܚܵܐ ܘܡ̣ܢ ܡܲܥ̱ܪܒܼܵܐ܃ ܘܢܸܤܬܲܡܟܿܘܼܢ ܥܲܡ ܕܒܹܝܬܼ ܐܲܒܼܪܵܗܵܡ>
      text <ܒܡܲܠܟܿܘܼܬܼܵܐ܁ ܘܲܒܼܢܲܝ̈ ܡܘܼܠܟܵܢܵܐ ܕܠܵܐ ܐܸܬܿܛܦܝܼܣܘ܃ ܢܸܦܩܘܼܢ>
      text <ܠܚܸܫܟܵܐ ܕܲܠܒܲܪ ܡ̣ܢ ܡܲܠܟܿܘܼܬܼܵܐ܁ ܬܲܡܵܢ ܢܸܗܘܸܐ ܒܸܟܼܝܵܐ ܢܲܦܫܵܢܵܝܵܐ܃>
      text <ܘܚܘܼܪܵܩ ܫܸܢܹ̈ܐ܃ ܕܐܝܼܬܹܝܗ̇ ܟܲܪܝܘܼܬܼܵܐ ܕܥܲܤܩܵܐ ܡ̣ܢ ܢܘܼܪܵܐ܁>
      text <ܐܸܤܬܲܟܲܠܬܿ ܡܸܟܵܐ܃ ܕܲܡܦܝܼܫܘܼܬܼܵܐ ܕܡ̣ܢ ܗܵܝ̇ ܡܲܤܲܩܬܼܵܐ܃ ܗ̤ܝ ܗ̣̄ܝ>
      text <ܓܹܗܲܢܵܐ ܡܫܲܢܩܵܢܝܼܬܼܵܐ܁ ܫܲܦܝܼܪܵܐ ܗ̣̄ܝ ܕܐ̄ܢܵܫ ܢܲܪܬܸܐ ܠܲܒܼܢܲܝ̈ܢܵܫܵܐ>
      text <ܠܫܲܦܝܼܪ̈ܵܬܼܵܐ܃ ܘܢܲܝܬܸܐ ܐܸܢܘܿܢ ܒܐܲܡܝܼܢܘܼܬܼܵܐ ܕܲܒܼܛܝܼܠܘܼܬܹܗ܃ ܡ̣ܢ>
    block
      text <ܛܵܥܝܘܼܬܼܵܐ ܠܝܼܕܲܥܬܼܵܐ ܕܚܲܝܹ̈ܐ܁ ܘܗܵܕܹܐ ܛܲܟܼܤܵܐ ܗ̣̄ܝ ܕܡܵܪܲܢ ܘܕܲܫܠܝܼܚܹ̈ܐ܃>
      text <ܘܪܲܒܲܬܼ ܡܥܲܠܝܵܐ܁ ܐܸܢܕܹܝܢ ܡܲܪܓܸܫ ܒܢܲܦܫܹܗ܃ ܕܡ̣ܢ ܚܘܼܠܛܵܢܵܐ ܐܵܘܝܵܐ>
      text <ܘܐܲܡܝܼܢܘܼܬܼܵܐ ܕܐܲܝܟܼ ܗܵܕܹܐ܃ ܡܸܬܼܟܲܪܗܵܐ ܬܹܐܪܬܹܗ ܒܲܚܙܵܬܼܵܐ ܕܨܸܒܼ̈ܘܵܬܼܵܐ܃>
      text <ܘܲܒܼܗܝܼܠܘܼܬܹܗ ܡܸܬܿܕܵܘܕܼܵܐ ܕܦܘܼܪܫܵܢܵܐ܃ ܘܚܵܫ̇ܟܵܐ ܝܑܼܕܲܥܬܹܗ܃ ܕܲܥܕܲܟܹܝܠ>
      text <ܥܲܠ ܙܗܝܼܪܘܼܬܼܵܐ ܤܢܝܼܩ ܪܸܥܝܵܢܹܗ܃ ܘܥܲܠ ܟܘܼܒܵܫܵܐ ܝܲܬܿܝܼܪܵܐ ܕܪܸ̈ܓܼܫܹܐ܁>
      text <ܘܥܲܕܼ ܗܸܢܘܿܢ ܢܸܬܼܐܲܤܘܿܢ܃ ܗ̤ܘ ܡܸܬܼܟܪܲܗ܁ ܘܟܲܕܼ ܠܗܘܿܢ ܨܵܒܹܿܐ>
      text <ܕܢܲܚܠܸܡ܃ ܡܵܘܒܸܿܕܼ ܠܚܘܼܠܡܵܢܵܐ ܕܢܲܦܫܹܗ ܡܢܵܬܼܵܢܵܝܵܐ܃ ܘܢܵܦ̇ܩ>
      text <ܡ̣ܢ ܚܹܐܪܘܼܬܼܵܐ ܡܢܲܟܲܦܬܼܵܐ ܕܨܸܒܝܵܢܹܗ܃ ܠܲܫܓܼܝܼܫܘܼܬܼܵܐ ܕܗܵܘܢܵܐ܁>
      text <ܢܸܬܿܕܟܲܪ ܗܵܢܵܐ ܠܡܸܠܬܹܗ ܕܲܫܠܝܼܚܵܐ ܕܐܵܡܲ݁ܪ܃ ܕܕܲܚܠܝܼ̈ܡܹܐ ܗ̣̄ܝ>
      text <ܡܹܐܟܼܘܼܠܬܼܵܐ ܫܲܪܝܼܪܬܑܵܐ܁ ܘܢܸܥܛܘܿܦ ܠܒܸܤܬܪܹܗ܃ ܕܲܠܡܵܐ ܢܸܫܡܲܥ>
      text <ܡܸܢܗܘܿܢ ܦܸܠܐܬܼܵܢܵܐܝܼܬܼ܃ ܕܐܲܝܟܲܢ ܐܝܼܬܲܝܟ ܐܵܤܝܵܐ ܕܲܐ̄ܚܪ̈ܵܢܹܐ܃ ܘܲܡܠܸܐ>
      text <ܐܲܢ̄ܬܿ ܚܒܼܵܪ̈ܵܬܼܵܐ܁ ܘܢܸܗܘܸܐ ܡܵܕܹܝܢ ܥܲܡ ܢܲܦܫܹܗ܃ ܘܢܸܛܲܪ ܚܠܝܼܡܵܐ>
      text <ܩܢܘܿܡܹܗ ܒܲܠܚܘܿܕܼ܁ ܘܕܼܘܼܟܲܬܼ ܡܸܠܬܼܵܐ ܡܸܬܼܪܲܓܼܫܵܢܝܼܬܼܵܐ܃ ܫܘܼܦܪܹ̈ܐ>
      text <ܕܕܼܘܼܒܵܪܹܗ ܢܫܲܡܫܘܼܢ܁ ܘܲܚܠܵܦ ܡܸܠܹ̈ܐ ܕܦܘܼܡܵܐ܃ ܐܸܢ ܡܲܨܝܵܐ>
      text <ܕܟܲܕܼ ܗ̤ܘ ܒܚܘܼܠܡܵܢܵܐ ܢܲܦܫܹܗ ܢܸܛܲܪ ܐ̄ܚܪܵܢܹܐ ܢܸܬܼܥܲܕܪܘܼܢ܁ ܘܲܒܼܝܲܕܼ>
      text <ܚܘܼܠܡܵܢܹܗ ܢܸܬܼܚܲܠܡܘܼܢ܃ ܐܵܦ ܟܲܕܼ ܪܲܚܝܼܩ܃ ܒܲܛܢܵܢܵܐ ܕܒܲܥܒܼܵܕܼܵܘ̈ܗܝ>
      text <ܡܝܲܬܿܪܹ̈ܐ܃ ܝܲܬܝܼܪ ܦܲܐܝܵܐ܃ ܡ̣ܢ ܕܟܲܕܼ ܢܫܲܡܸܫ ܐܸܢܘܿܢ ܒܲܫܚܝܼܡܘܼܬܼ>
      text <ܡܸܠܬܼܵܐ ܒܲܩܢܘܿܡܹܗ ܟܲܕܼ ܗ̤ܘ ܡܪܲܥ܃ ܟܡܵܐ ܕܥܲܠ ܐܵܤܝܘܼܬܼܵܐ>
      text <ܤܢܝܼܩ܃ ܐܵܦ ܗ̤ܘ ܝܲܬܿܝܼܪ ܡܸܢܗܘܿܢ܀ ܤܲܡܝܵܐ ܓܹܝܪ ܐܸܢ ܠܤܲܡܝܵܐ>
      text <ܢܕܲܒܲܪ܃ ܬܪ̈ܲܝܗܘܿܢ ܒܓܼܘܼܡܵܨܵܐ ܢܵܦ̇ܠܝܼܢ܁ ܕܲܚܠܝܼܡܹ̈ܐ ܠܲܡ ܐܝܼܬܹܝܗ̇>
    block
      text <ܡܹܐܟܼܘܼܠܬܼܵܐ ܫܲܪܝܼܪܬܵܐ܃ ܘܕܲܐܝܠܹܝܢ ܕܐܸܬܼܢܲܦܲܩܘ ܪܸ̈ܓܼܫܲܝܗܘܿܢ ܘܐܸܬܼܚܲܨܲܘ>
      text <ܠܲܡܩܲܒܵܠܘܼ ܟܠ ܡܹܐܟܼ̈ܠܵܢ܁ ܗܵܢܵܘ ܕܹܝܢ܃ ܡ̣ܢ ܟܠ ܦܸܓܼܥ̈ܝܼܢ ܕܲܒܼܪܸ̈ܓܼܫܹܐ܁>
      text <ܒܲܕܼܠܑܵܐ ܡܸܬܼܟܿܪܲܗ ܠܸܒܵܐ܃ ܡܸܛܠ ܢܘܼܦܵܩܹܗ ܕܒܲܓܼܡܝܼܪܘܼܬܼܵܐ܀>
      text <ܐܸܡܲܬܼܝ ܕܹܝܢ ܕܨܵܒܹ̇ܐ ܤܵܛܵܢܵܐ ܕܲܢܛܲܡܲܐ ܪܸܥܝܵܢܵܐ ܙܲܗܝܵܐ ܒܚܘܼ̈ܫܵܒܹܐ>
      text <ܕܙܵܢܝܘܼܬܼܵܐ܃ ܠܘܼܩܕܲܡ ܒܫܘܼܒܚܵܐ ܤܪܝܼܩܵܐ ܡܢܲܤܸܐ ܚܘܼܡܤܵܢܹܗ܃ ܟܲܕܼ ܗ̤ܘ>
      text <ܫܘܼܪܵܝܵܐ ܕܚܘܼܫܵܒܼܵܐ ܠܵܐ ܕܵܡܹ̇ܐ ܠܲܕܼܚܵܫܘܿܫܹ̈ܐ܁ ܗܵܕܹܐ ܥܵܒܹ̇ܕܼ ܠܪܸܥܝܵܢܵܐ>
      text <ܢܛܝܼܪܵܐ܃>
      text <ܗܵܘ̇ ܕܠܵܘ ܦܫܝܼܩܵܐܝܼܬܼ ܡܨܸܐ ܪܵܡܹ̇ܐ ܒܹܗ ܚܘܼܫܵܒܼܵܐ ܤܲܢܝܵܐ ܥܲܪܛܸܠܵܐܝܼܬܼ܀>
      text <ܡܵܐ ܕܹܝܢ ܕܲܢܦܲܩ̣ ܡ̣ܢ ܒܹܝܬܼ ܡܸܪܕܹܗ ܗܵܘ̇ ܚܲܤܝܼܢܵܐ ܒܝܲܕܼ ܪܸܥܝܵܐ>
      text <ܕܲܒܼܚܘܼܫܵܒܹ̈ܐ ܩܲܕܼܡܵܝܹ̈ܐ܃ ܘܩܲܠܝܼܠ ܐܸܬܼܪܲܚܲܡ ܡ̣ܢ ܬܲܡܵܢ܃ ܡܲܦܓܲܥ>
      text <ܒܹܗ ܡܠܘܿܐܹ̈ܐ ܕܙܵܢܝܘܼܬܼܵܐ܃ ܟܲܕܼ ܡܲܥܒܲܪ ܠܪܸܥܝܵܢܵܐ ܥܲܠ ܨܸܒܼ̈ܘܵܬܼܵܐ>
      text <ܙܲܠܝܼ̈ܠܵܬܼܵܐ܀ ܠܘܼܩܕܲܡ ܕܹܝܢ ܡܸܬܼܪܗܸܒܼ ܡܸܢܫܹܠܝ ܒܦܸܓܼܥܹܗ ܕܲܒܼܗܹܝܢ܃>
      text <ܡܸܛܠ ܢܘܼܟܵܦܵܐ ܕܚܘܼ̈ܫܵܒܹܐ ܕܲܦܓܲܥ̣ܘ ܒܨܸܒܼ̈ܘܵܬܼܵܐ܃ ܕܡ̣ܢ ܚܙܵܬܼܗܹܝܢ>
      text <ܢܙܝܼܪ ܗ̄ܘ̣ܵܐ ܡ̣ܢ ܟܲܕܼܘܼ ܗܵܘܢܵܐ ܡܕܲܒܿܪܵܢܗܘܿܢ܁ ܒܪܲܡ ܕܹܝܢ ܐܸܬܿܬܲܚܬܝܼ>
      text <ܡ̣ܢ ܪܵܘܡܵܐ ܕܪܸܢܝܹܗ ܩܲܕܼܡܵܝܵܐ܃ ܐܵܦܸܢ ܠܵܐ ܐܸܬܿܛܲܡܲܐ܁ ܐܸܢ ܕܹܝܢ>
      text <ܠܒܸܤܬܿܪܹܗ ܠܑܵܐ ܥܵܛܹ̇ܦ܃ ܘܲܠܚܘܼ̈ܫܵܒܹܐ ܩܲܕܼܡܵܝܹ̈ܐ ܡܲܕܸܪܸܟܼ ܚܲܪܝܼܦܵܐܝܼܬܼ܃>
      text <ܕܐܝܼܬܲܝܗܘܿܢ ܥܸܠܬܼܵܐ ܠܚܘܼ̈ܫܵܒܹܐ ܬܪ̈ܲܝܵܢܹܐ܃ ܡܵܐ ܕܲܒܼܗܹܝܢ ܒܨܸܒܼ̈ܘܵܬܼܵܐ>
      text <ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܦܵܓܲܥ܃ ܗܵܝܕܹܝܢ ܗ̤ܘ ܥܝܵܕܼܵܐ܃ ܡܤܲܡܸܐ ܠܦܘܪܫܵܢܵܗ̇>
      text <ܕܢܲܦܫܵܐ ܡ̣ܢ ܐܲܡܝܼܢܘܼܬܼܵܐ ܕܦܸܓܼܥܹ̈ܐ܁ ܒܲܕܓܼܘܿܢ ܠܦܘܼܬܼ ܟܡܵܝܘܼܬܼܵܐ>
      text <ܘܲܙܢܵܢܵܝܘܼܬܼܵܐ ܕܚܲܫܵܐ ܩܲܕܼܡܵܝܵܐ܃ ܗܵܟܲܢܵܐ ܟܕܼܝܼܢܘܼܬܼܵܐ ܕܒܲܬܼܪܲܝܵܢܵܐ܀>
      text <ܠܡܸܓܼܢܲܒܼ ܐܸܢܘܿܢ ܠܚܲܫܹ̈ܐ ܒܥܘܼ̈ܗܕܵܢܹܐ ܕܲܡܝܲܬܿܪ̈ܵܬܼܵܐ ܦܫܝܼܩܵܐ ܐܵܦ>
      text <ܫܲܦܝܼܪܵܐ܃ ܡ̣ܢ ܕܲܠܡܸܙܟܵܐ ܐܸܢܘܿܢ ܒܐܵܓܼܘܿܢܵܐ܀ ܕܡܵܐ ܕܲܢܦܲܩ̣ܘ ܗܸܢܘܿܢ>
      text <ܚܲܫܹ̈ܐ ܡ̣ܢ ܐܲܬܼܪܗܘܿܢ܃ ܘܐܸܬܿܬܿܙܝܼܥܘ ܠܲܡܚܵܘܵܝܘܼ ܢܲܦܫܗܘܿܢ ܒܬܲܟܼܬܿܘܼܫܵܐ܃>
    block
      text <ܗܵܝܕܹܝܢ ܐܵܦ ܨܘܼܪ̈ܵܬܼܵܐ ܘܕܸܡ̈ܘܵܬܼܵܐ ܛܵܒܼܥ̇ܝܼܢ ܒܪܸܥܝܵܢܵܐ܁ ܬܘܼܩܦܵܐ ܪܲܒܵܐ>
      text <ܩܢܸܐ ܛܲܟܼܤܵܐ ܗܵܢܵܐ܃ ܠܡܸܤܲܒܼ ܚܲܝܠܵܐ ܡ̣ܢ ܪܸܥܝܵܢܵܐ܁ ܘܲܠܬܲܪܥܝܼܬܼܵܐ܃>
      text <ܪܵܘܪܒܼܵܐܝܼܬܼ ܫܵܓܹ̇ܫ ܘܲܡܕܲܠܲܚ܁ ܒܢܝܼܫܵܐ ܕܹܝܢ ܩܲܕܼܡܵܝܵܐ ܕܐܸܡ̇ܪܹܬܼ܃ ܐܵܦܠܵܐ>
      text <ܥܸܩܒܲܝ̈ܗܘܿܢ ܕܚܲܫܹ̈ܐ ܡܸܬܼܝܲܕܼܥܝܼܢ ܒܪܸܥܝܵܢܵܐ܃ ܡ̣ܢ ܒܵܬܲܪ ܫܘܼܢܵܝܗܘܿܢ܁>
      text <ܠܕܲܟܼܝܘܼܬܼܵܐ ܡܢܲܛܪܝܼܢ ܥܲܡܠܹ̈ܐ ܦܲܓܼܪ̈ܵܢܵܝܹܐ܃ ܘܗܸܓܼܝܵܢܵܐ ܕܒܲܟܼܬܼܝܼ̈ܒܼܵܐ܁>
      text <ܘܲܠܗܘܿܢ ܠܥܲܡܠܹ̈ܐ ܡܫܲܪܪܝܼܢ܃ ܤܲܒܼܪܵܐ ܘܕܸܚܠܬܼܵܐ܁ ܘܲܠܤܲܒܼܪܵܐ>
      text <ܘܲܠܕܸܚܠܬܼܵܐ ܡܩܝܼܡܝܼܢ ܒܪܸܥܝܵܢܵܐ܃ ܪܲܚܝܼܩܘܼܬܼܵܐ ܕܡ̣ܢ ܒܢܲܝ̈ܢܵܫܵܐ܃ ܘܒܼܵܥܘܼܬܼܵܐ>
      text <ܐܲܡܝܼܢܬܼܵܐ܁ ܥܕܲܡܵܐ ܕܲܡܩܲܒܸܠ ܒܲܪܢܵܫܵܐ ܦܵܪܲܩܠܹܝܛܵܐ܃ ܥܲܠ ܪ̈ܘܼܫܡܹܐ>
      text <ܕܲܕܼܝܘܿܬܼܵܐ ܤܢܝܼܩ܁ ܕܲܒܼܨܘܼܪ̈ܵܬܼܵܐ܃ ܥܘܼ̈ܗܕܵܢܹܐ ܡܵܘܬܿܪ̈ܵܢܹܐ ܢܸܩܒܿܘܿܥ>
      text <ܒܠܸܒܹܗ܁ ܕܒܲܐܡܝܼܢܘܼ ܡ̣ܢ ܗܸܓܼܝܵܢܵܐ ܕܲܒܼܗܘܿܢ܃ ܢܚܲܕܸܬܼ ܐܸܢܘܿܢ ܠܓܼܘܪ̈ܵܓܹܐ>
      text <ܕܲܡܝܲܬܿܪܘܼܬܼܵܐ܃ ܘܲܙܗܝܼܪܘܼܬܼܵܐ ܕܡ̣ܢ ܐܘܼܪ̈ܚܵܬܼܵܐ ܩܲܛܝܼ̈ܢܵܬܼܵܐ ܕܲܚܛܝܼܬܼܵܐ>
      text <ܢܸܚܙܸܐ ܒܢܲܦܫܹܗ܃ ܒܝܲܕܼ ܕܚܲܝܠܵܐ ܐܵܚ̇ܘܿܕܼܵܐ ܕܪܘܼܚܵܐ܃ ܠܑܵܐ ܥܕܲܟܹܝܠ>
      text <ܩܢܸܐ܃ ܕܕܵܚܹ̇ܩ ܠܛܘܼܥܚܲ ܗܵܝ̇ ܕܲܡܚܲܠܨܵܐ ܥܘ̈ܗܕܵܢܹܐ ܡܵܘܬܿܪ̈ܵܢܹܐ>
      text <ܡ̣ܢ ܒܲܪܢܵܫܵܐ܃ ܘܲܡܩܲܪܒܼܵܐ ܠܘܵܬܹܗ ܫܘܼܗܵܝܵܐ ܒܝܲܕܼ ܦܘܼܠܗܵܕܵܐ ܕܗܵܘܢܵܐ܀>
      text <ܡܵܐ ܕܹܝܢ ܕܚܲܝܠܵܐ ܕܪܘܼܚܵܐ ܥܲܠ̣ ܘܲܫ̣ܪܵܐ ܒܚܲܝ̈ܠܹܝܗ̇ ܡܸܬܼܝܲܕܼܥܵܢܹ̈ܐ>
      text <ܕܢܲܦܫܵܐ ܦܵܠܘܿܚܬܼܵܐ܃ ܗܵܝܕܹܝܢ ܚܠܵܦ ܢܵܡܘܿܤܹ̈ܐ ܕܒܲܕܼܝܘܿܬܼܵܐ܃ ܡܸܬܼܩܲܒܼܥܝܼܢ>
      text <ܒܠܸܒܵܐ ܦܘܼ̈ܩܕܵܢܹܐ ܕܪܘܼܚܵܐ܁ ܗܵܠܹܝܢ ܕܗ̤ܘ ܠܸܒܵܐ ܟܲܤܝܵܐܝܼܬܼ ܡ̣ܢ>
      text <ܪܘܼܚܵܐ ܝܵܠܹ̇ܦ܃ ܕܠܵܐ ܡܸܤܬܢܸܩ ܥܲܠ ܬܲܥܕܼܝܼܪܵܐ ܕܲܡ̈ܠܘܿܐܹܐ ܡܸܬܼܪ̈ܲܓܼܫܵܢܹܐ>
      text <ܒܝܲܕܼ ܡܸܨܥܵܝܘܼܬܼܵܐ ܕܪܸ̈ܓܼܫܹܐ܀ ܟܠ ܟܡܵܐ ܕܡ̣ܢ ܗܝܼܘܼ̈ܠܹܐ ܝܵܠܹ̇ܦ>
      text <ܗܵܘܢܵܐ܃ ܢܲܩܝܼܦܵܐ ܠܝܘܼܠܦܵܢܹܗ ܛܘܼܥܝܲܝ ܘܡܸܬܼܢܲܫܝܵܢܘܼܬܼܵܐ܁ ܟܲܕܼ ܕܹܝܢ>
      text <ܗܘ̤ܵܐ ܝܘܼܠܦܵܢܹܗ ܒܐܲܝܠܹܝܢ ܕܠܵܐ ܡܸܬܼܚܲܒ̈ܠܵܢ܃ ܘܐܵܦ ܥܘܼܗܕܵܢܹܗ>
      text <ܕܠܵܐ ܚܒܼܵܐ ܩܵܐܹ̇ܡ ܒܡܸܬܼܡܲܕܿܥܵܢܘܼܬܼܵܐ ܕܲܒܼܗܹܝܢ܀ ܐܝܼܬܼ ܚܘܼ̈ܫܵܒܹܐ ܛܵܒܹ̈ܐ܃>
    block
      text <ܘܐܝܼܬܼ ܨܸܒܼܝܵܢܵܐ ܛܵܒܼܵܐ܁ ܐܝܼܬܼ ܚܘܼܫܵܒܹܐ ܤܢܲܝ̈ܵܐ܃ ܘܐܝܼܬܼ ܠܸܒܵܐ ܤܲܢܝܵܐ܁>
      text <ܩܲܕܼܡܵܝܹ̈ܐ ܓܹܝܪ܃ ܒܸܠܥܵܕܼ ܡ̣ܢ ܬܪ̈ܲܝܵܢܹܐ܃ ܒܨܝܼܪ ܡܸܬܼܚܲܫܒܿܝܼܢ ܠܦܘܼܪܥܵܢܘܼܬܼܵܐ܁>
      text <ܗܵܢܘܿܢ ܡܲܢ܃ ܙܵܘ̈ܥܹܐ ܐܸܢܘܿܢ ܕܥܵܒܼ̇ܪܝܼܢ ܒܓܼܵܘ ܪܸܥܝܵܢܵܐ܃ ܐܲܝܟܼ ܪ̈ܘܼܚܹܐ>
      text <ܕܥܵܒܼܪ̈ܵܢ ܒܝܲܡܵܐ܃ ܘܡܸܬܿܬܿܪܝܼܡܝܼܢ ܓܲܠܠܹ̈ܐ܁ ܗܵܠܹܝܢ ܓܹܝܪ܃ ܥܸܩܵܪܹ̈ܐ>
      text <ܐܸܢܘܿܢ܁ ܘܲܠܦܘܼܬܼ ܢܝܼܫܵܐ ܕܐܲܚܝܼܕܼܵܐ ܫܲܬܼܐܸܤܬܼܵܐ܃ ܗܵܟܲܢܵܐ ܗܵܘܹ̇ܐ ܦܘܼܪܥܵܢܵܐ>
      text <ܛܵܒܼܵܐ ܐܵܘ ܒܝܼܫܵܐ܃ ܘܠܵܘ ܐܲܝܟܼ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ܁ ܢܲܦܫܵܐ>
      text <ܓܹܝܪ ܠܲܡܵܙܥܘܼ ܚܘܼ̈ܫܵܒܹܐ ܡܫܲܚ̈ܠܦܹܐ܃ ܠܵܐ ܫܵܠ̇ܝܵܐ܁ ܐܸܢ ܕܹܝܢ ܐܲܢ̄ܬܿ>
      text <ܠܟܼܠ ܚܲܕܼ ܡ̣ܢ ܗܵܠܹܝܢ ܦܘܼܪܥܵܢܵܐ ܡܲܩܸܨ ܐܲܢ̄ܬܿ܃ ܟܲܕܼ ܥܸܩܵܪܵܐ ܠܲܝܬܿ>
      text <ܠܗܘܿܢ ܡ̣ܢ ܠܬܲܚܬܿ܃ ܩܲܪܝܼܒܼ ܐܲܢ̄ܬܿ ܡܵܕܹܝܢ ܕܐܵܠܹܦ ܙܲܒܼ̈ܢܝܼܢ ܒܚܲܕܼ>
      text <ܝܵܘܡܵܐ܃ ܬܫܲܚܠܸܦ ܛܵܒܼ̈ܬܼܵܟܼ ܘܲܓܼܙܵܪ ܕܝܼܢܵܟܼ܁>
      text <ܦܲܪܘܼܓܼܵܐ ܕܠܑܵܐ ܓܸܦܹ̈ܐ ܐܝܼܬܼܘܗܝ܃ ܗܵܘܢܵܐ ܕܚܲܕܼܬܼܵܐܝܼܬܼ ܢܦܲܩ̣ ܡ̣ܢ>
      text <ܥܘܼܪ̈ܙܵܠܲܝ ܚܲܫܹ̈ܐ ܒܥܲܡܠܹ̈ܐ ܕܲܬܼܝܵܒܼܘܼܬܼܵܐ܁ ܘܲܒܼܥܸܕܵܢܵܐ ܕܲܨܠܘܿܬܼܵܐ ܐܵܠܹ̇ܝܨ>
      text <ܢܲܦܫܹܗ ܠܡܸܬܼܥܲܠܵܝܘܼ ܡ̣ܢ ܐܲܪ̈ܥܵܢܵܝܵܬܼܵܐ܃ ܘܠܵܐ ܡܸܫܟܲܚ܁ ܐܸܠܵܐ ܥܕܲܟܹܝܠ>
      text <ܠܐܲܦܲܝ̈ ܐܲܪܥܵܐ ܡܫܲܦܸܦ܃ ܠܐܲܝܟܵܐ ܕܪܵܫܹ̇ܦ ܚܸܘܝܵܐ܁ ܡܟܲܢܸܫ ܕܹܝܢ>
      text <ܚܘܼܫܵܒܼܵܘ̈ܗܝ ܒܝܲܕܼ ܩܸܪܝܵܢܵܐ ܘܥܲܡܠܹ̈ܐ ܘܕܸܚܠܬܼܵܐ܃ ܘܪܸܢܝܵܐ ܕܲܙܢܲܝ̈>
      text <ܡܝܲܬܿܪܘܼܬܼܵܐ܁ ܠܒܲܪ ܡ̣ܢ ܗܵܠܹܝܢ ܓܹܝܪ܃ ܡܸܕܸܡ ܐ̄ܚܪܹܝܢ ܠܵܐ ܝܵܕܲܥ̇܁>
      text <ܘܐܵܦ ܗܵܠܹܝܢ܃ ܥܸܕܵܢܵܐ ܙܥܘܿܪܵܐ ܡܢܲܛܪܝܼܢ ܠܗܵܘܢܵܐ ܟܲܕܼ ܕܟܸܐ܁>
      text <ܘܬܼܘܼܒܼ ܐܸܬܼ݂ܵܘ ܥܘܼ̈ܗܕܵܢܹܐ܃ ܘܲܕܼܠܲܚ̣ܘ ܘܛܲܢܸܦ̣ܘ ܠܠܸܒܵܐ܁ ܠܵܐ ܓܹܝܪ>
      text <ܐܲܪܓܸܫ̣ ܥܕܲܟܹܝܠ ܒܐܵܐܲܪ ܡܫܲܝܢܵܐ ܘܚܹܐܪܵܝܵܐ܃ ܕܲܕܼܠܵܐ ܥܘܼܗܕܵܢܵܐ>
      text <ܕܨܸܒܼ̈ܘܵܬܼܵܐ ܥܸܕܵܢܵܐ ܤܲܓܿܝܼܐܵܐ ܡܟܲܢܸܫ ܗܵܘܢܵܐ ܟܲܕܼ ܒܗܝܼܠ܁ ܥܕܲܟܹܝܠ>
      text <ܓܹܝܪ ܐܸܒܼܪܹ̈ܐ ܒܸܤܪ̈ܵܢܵܝܬܼܵܐ ܐܝܼܬܼ ܠܹܗ܃ ܗܵܢܵܘ ܕܹܝܢ܃ ܡܝܲܬܿܪ̈ܵܬܼܵܐ>
      text <ܦܲܓܼܪ̈ܵܢܵܝܵܬܼܵܐ>
    block
      text <ܕܲܒܼܓܸܠܝܵܐ ܡܸܬܼܦܲܠ̈ܚܵܢ܁ ܠܬܹܐܘܿܪܝܼܵܐ ܕܝܼܠܗܹܝܢ ܕܲܡܝܲܬܿܪ̈ܵܬܼܵܐ ܕܦܵܠܲܚ܃>
      text <ܠܑܵܐ ܥܕܲܟܹܝܠ ܚ̣ܙܵܐ ܘܐܲܪܓܸܫ̣ ܕܗ̤ܝ ܐܝܼܬܹܝܗ̇ ܓܸܦܹ̈ܐ ܕܗܵܘܢܵܐ܃ ܕܒܼܵܗ̇>
      text <ܡܸܬܼܩܲܪܲܒܼ ܠܘܵܬܼ ܫܡܲܝܵܢ̈ܝܬܼܵܐ ܘܡܸܬܼܪܲܚܲܩ ܡ̣ܢ ܐܲܪܥܵܐ܁ ܟܡܵܐ>
      text <ܕܡܸܪܲܓܼܫܵܢܵܐܝܼܬܼ ܘܲܒܼܨܸܒܼ̈ܘܼܵܬܼܵܐ ܡܫܲܡܸܫ ܒܲܪܢܵܫܵܐ ܠܐܲܠܵܗܵܐ܃ ܛܲܒܼ̈ܥܹܐ>
      text <ܕܨܸܒܼ̈ܘܵܬܼܵܐ ܡܸܬܼܪܲܡܫܝܼܢ ܒܚܘܼܫܵܒܼܵܘ̈ܗܝ܃ ܘܐܸܤܟܹܡܹ̈ܐ ܕܓܼܘܼ̈ܫܡܹܐ ܪܵܢܝܵܐ>
      text <ܬܲܪܥܝܼܬܹܗ ܒܗܵܢܹܝܢ ܐܲܠܵܗܵܝ̈ܬܼܵܐ܁ ܡܵܐ ܕܹܝܢ ܕܐܲܪܓܸܫ̣ ܒܗܵܘ̇ ܕܲܠܓܼܵܘ>
      text <ܡ̣ܢ ܨܸܒܼ̈ܘܵܬܼܵܐ܃ ܗܵܝܕܹܝܢ ܠܦܘܼܬܼ ܡܫܘܼܚܬܼܵܐ ܕܡܲܪܓܫܵܢܘܼܬܹܗ܃ ܗܵܘܹ̇ܐ>
      text <ܐܵܦ ܗ̤ܘ ܪܸܥܝܵܢܹܗ ܡܪܲܝܲܡ ܡ̣ܢ ܐܸܤܟܹܡܹ̈ܐ ܕܨܸܒܼ̣̱̈ܘܵܬܼܵܐ ܙܲܒܼܢܵܐ ܒܙܲܒܼܢܹܗ܁>
      text <ܥܲܝܢܵܘ̈ܗܝ ܕܡܵܪܝܵܐ ܥܲܠ ܡܲܟܿܝܼ̈ܟܹܐ܃ ܘܐܸܕܼܢܵܘ̈ܗܝ ܠܡܸܫܡܲܥ ܐܸܢܘܢ܁>
      text <ܨܠܘܿܬܹܗ ܕܡܲܟܿܝܼܟܼܵܐ܃ ܐܲܝܟܼ ܕܡ̣ܢ ܦܘܼܡܵܐ ܠܐܸܢܵܐ܁ ܡܵܪܝܵܐ ܐܲܠܵܘܗܝ܃>
      text <ܢܸܢܼܡܲܪ ܚܸܫܘܿܟܼܝ܁ ܒܙܲܒܼܢܵܐ ܕܐܝܼܬܲܝܟ ܒܫܸܠܝܵܐ ܥܲܡ ܦܘܼܠܚܵܢܵܐ ܫܲܦܝܼܪܵܐ>
      text <ܕܡܲܟܿܝܼܟܼܘܼܬܼܵܐ܃ ܡܵܐ ܕܩܸܪܒܲܬ̤ ܠܵܗ̇ ܢܲܦܫܵܟܼ ܠܡܸܦܲܩ ܡ̣ܢ ܬܚܹܝܬܼ>
      text <ܥܲܡܛܵܢܵܐ܃ ܗܵܕܹܐ ܐܵܬ̤ܵܐ ܬܸܗܘܸܐ ܠܵܟܼ܃ ܝܵܩܹ̇ܕܼ ܠܸܒܵܟܼ ܘܪܵܬܲܚ ܐܲܝܟܼ>
      text <ܕܲܒܼܢܘܼܪܑܵܐ ܠܸܠܝܵܐ ܘܐܝܼܡܵܡܵܐ܁ ܐܲܝܟܲܢܵܐ ܕܲܠܟܼܠܗܹܝܢ ܐܲܪ̈ܥܵܢܝܬܼܵܐ܃ ܩܸܛܡܵܐ>
      text <ܘܙܸܒܼܠܵܐ ܬܸܚܫܘܿܒܼ܁ ܗܵܢܵܘ ܕܹܝܢ܃ ܕܐܵܦܠܵܐ ܠܤܲܝܒܵܪܬܵܐ ܬܸܗܢܸܐ ܠܵܟܼ>
      text <ܠܡܸܩܪܲܒܼ܃ ܒܗܲܢܝܼܐܝܼܬܼܵܐ ܕܚܘܼ̈ܫܵܒܹܐ ܚܲܕ̈ܬܹܐ ܘܚܲܡܝܼ̈ܡܹܐ܃ ܕܐܲܡܝܼܢܵܐܝܼܬܼ>
      text <ܒܢܲܦܫܵܟܼ ܡܸܬܿܬܿܙܝܼܥܝܼܢ܁ ܘܡ̣ܢ ܫܹܠܝ ܡܸܬܼܝܼܗܸܒܼ ܠܵܟ ܡܲܒܿܘܼܥܵܐ ܕܕܸܡܥܹ̈ܐ܃>
      text <ܐܲܝܟܲܢܵܐ ܕܐܲܝܟܼ ܡܲܝ̈ܵܐ ܕܢܲܚ̈ܝܠܹܐ܃ ܫܵܦ̈ܥܵܢ ܡ̣ܢ ܥܲܝܢܲܝ̈ܟ ܕܠܵܐ ܥܸܨܝܵܢ܃>
      text <ܟܲܕܼ ܚܠܝܼܛܵܢ ܒܟܼܠܗܘܿܢ ܦܘܼܠܚܵܢܲܝ̈ܟ܁ ܗܵܢܵܘ ܕܹܝܢ܃ ܥܲܡ ܩܸܪܝܵܢܵܟܼ>
      text <ܘܥܲܡ ܨܠܘܿܬܼܵܟܼ܃ ܘܥܲܡ ܬܸܫܡܸܫܬܵܟܼ ܘܥܲܡ ܗܸܪܓܵܟܼ܃ ܘܥܲܡ>
      text <ܤܲܝܒܵܪܬܵܟܼ ܘܥܲܡ ܫܸܩܝܵܟܼ܃ ܘܥܲܡ ܟܠ ܕܥܵܒܹ̇ܕܼ ܐܲܢ̄ܬܿ܃ ܕܸܡܥܹ̈ܐ>
      text <ܡܙܲܝܼ̈ܓܼܵܢ ܒܗܘܿܢ܁ ܡܵܐ ܕܹܝܢ ܕܲܚ̣ܙܲܝܬܿ ܗܵܠܹܝܢ ܒܢܲܦܫܵܟܼ܃ ܐܸܬܼܠܲܒܲܒܼ܃>
    block
      text <ܥ̣ܒܲܪܬܿ ܠܝܲܡܵܐ܁ ܘܐܵܘܤܸܦ ܥܲܡܠܹ̈ܐ܃ ܘܫܲܦܝܼܪ ܐܲܚܘܿܕܼ ܘܗܝܼܪܘܼܬܼܵܐ܃>
      text <ܕܬܸܤܓܸܐ ܛܲܝܒܘܼܬܼܵܐ ܝܵܘܡܵܐ ܡ̣ܢ ܝܵܘܡܵܐ܁ ܥܕܲܡܵܐ ܕܒܼܗܵܠܹܝܢ ܬܸܦܓܲܥ܃>
      text <ܠܵܐ ܥܕܲܟܹܝܠ ܫܸܠܡܲܬ̤ ܐܘܼܪܚܵܟܼ ܠܡܸܡܸܛܵܐ ܠܛܘܼܪܹܗ ܕܐܲܠܵܗܵܐ܁>
      text <ܐܸܢܕܹܝܢ ܡ̣ܢ ܒܵܬܲܪ ܕܐܸܫܟܲܚ̣ܬܿ ܓܵܙ ܠܗܹܝܢ܃ ܘܚܲܡܝܼܡܘܼܬܼܵܐ ܗܵܝ̇ ܫܗܵܬ̤>
      text <ܠܵܗ̇܃ ܕܠܵܐ ܚܘܼܠܵܦܵܐ ܕܡܸܕܸܡ ܐ̄ܚܪܹܝܬ ܕܒܼܵܬܼܪܗܹܝܢ ܥܬܼܝܼܕܼ ܐܲܢ̄ܬܿ>
      text <ܠܡܸܤܲܒܼ܃ ܘܵܝ ܠܵܟܼ ܡܵܢ ܐܵܘܒܸܕܬܿ! ܐܵܘ ܐܸܬܿܬܿܪܝܼܡ̣ܬܿ܃ ܐܵܘ ܐܸܬܼܪܲܦ̣ܝܼܬܿ܁>
      text <ܕܡܵܢܵܐ ܗܵܟܹܝܠ ܐܝܼܬܼܵܘܗܝ ܗܵܘ̇ ܡܸܕܸܡ ܕܤܝܼܡ ܒܵܬܲܪ ܕܸܡ̈ܥܹܐ܃ ܕܡܵܐ>
      text <ܕܲܥ̣ܒܲܪ ܐ̄ܢܵܫ ܡܸܢܗܹܝܢ ܒܹܗ ܦܵܓܲܥ܁ ܘܡܵܢܵܐ ܐ̄ܚܪܹܢܵܐ ܐܵܦ ܒܵܬܲܪ ܗܵܘ̇܃>
      text <ܪܵܫܡܝܼܢܲܢ ܠܬܲܚܬܿ܃ ܒܪܹ̈ܫܹܐ ܗܵܢܘܿܢ ܕܥܲܠ ܝܘܼܒܵܠܵܐ ܕܕܼܘܼܒܵܪܹ̈ܐ܃ ܐܲܝܟܼ>
      text <ܡܸܕܸܡ ܕܐܸܐܼܢܲܗܲܪܢܲܢ ܡ̣ܢ ܟܬܼܵܒܹ̈ܐ܃ ܘܡ̣ܢ ܐܲܒܼܵܗ̈ܬܼܵܐ ܕܐܸܬܼܗܝܡܲܢܘ ܥܲܠ>
      text <ܐ̄ܪ̈ܵܙܹܐ ܕܐܲܝܟܼ ܗܵܠܹܝܢ܀ ܐܸܢ ܠܲܝܬܿ ܠܵܟܼ ܥܲܡܠܹ̈ܐ܃ ܠܵܐ ܬܡܲܠܸܠ ܥܲܠ>
      text <ܡܝܲܬܿܪܘܼܬܼܵܐ܁ ܝܲܩܝܼܪܝܼܢ ܥܲܠ ܐܲܠܵܗܵܐ ܐܘܼ̈ܠܵܨܢܹܐ ܕܲܚܠܵܦ ܙܲܕܝܼܩܘܼܬܼܵܐ܃>
      text <ܝܲܬܿܝܼܪ ܡ̣ܢ ܟܠ ܢܸܕܼܪܹ̈ܐ ܘܩܘܼܪ̈ܒܵܢܹܐ܁ ܘܪܹܚܝ ܕܘܼܥܬܼܵܐ ܕܠܹܐܘܲܬܼܗܘܿܢ܃>
      text <ܡ̣ܢ ܟܠܗܘܿܢ ܥܸܩܵܪܹ̈ܐ ܚܲܠܝܼܝ̈ ܪܹܚܵܐ ܘܗܹܪ̈ܘܿܡܹܐ ܓܒܲܝ̈ܵܐ܀ ܟܠ>
      text <ܡܝܲܬܿܪܘܼܬܼܵܐ ܕܹܝܢ܃ ܕܦܲܓܼܪܵܐ ܒܵܗ̇ ܠܵܐ ܡܸܬܼܐܠܸܨ܃ ܚܲܝܛܵܐ ܚܫܘܿܒܹܝܗ̇>
      text <ܕܠܵܐ ܢܲܦܫܵܐ܁ ܩܘܼܪ̈ܒܵܢܲܝܗܘܿܢ ܕܙܲܕܝܼ̈ܩܹܐ܃ ܕܸܡܥܹ̈ܐ ܕܒܼܵܒܼ̈ܬܼܗܘܼܢ܁>
      text <ܘܕܸܒܼܚܲܝ̈ܗܘܿܢ ܡܩܲܒ̈ܠܹܐ܃ ܬܸܢ̈ܚܵܬܼܵܐ ܕܫܲܗܪ̈ܲܝܗܘܿܢ܁ ܓܵܥܹ̇ܝܢ ܩܲܕܝܼ̈ܫܹܐ ܡ̣ܢ>
      text <ܝܘܼܩܪܹܗ ܕܦܲܓܼܪܵܐ ܘܡܸܬܿܬܲܢܚܝܼܢ܃ ܘܲܒܼܚܲܫܵܐ ܡܫܲܕܪܝܼܢ ܨܠܵܘܵܬܼ̈ܗܘܿܢ>
      text <ܠܘܵܬܼ ܐܲܠܵܗܵܐ܁ ܘܲܠܩܵܠ ܓܥܵܬܼܗܘܿܢ܃ ܚܲܝ̈ܠܵܘܵܬܼܵܐ ܩܲܕܝܼ̈ܫܹܐ ܨܵܝ̇ܒܿܝܼܢ>
    block
      text <ܠܘܲܥܕܲܝ̈ܗܘܿܢ܃ ܕܲܢܠܲܒܿܒܼܘܼܢ ܐܸܢܘܿܢ ܒܤܲܒܼܪܵܐ ܘܲܢܒܲܝܐܘܼܢ ܐܸܢܘܿܢ܁ ܫܵܘ̈ܬܵܦܹܐ>
      text <ܐܸܢܘܿܢ ܡܲܠܲܐܟܹ̈ܐ ܩܲܕܝܼ̈ܫܹܐ ܒܢܸܤܝ̈ܘܿܢܹܐ ܘܚܲܫܹ̈ܐ ܠܩܲܕܝܼ̈ܫܹܐ܃ ܒܩܲܪܝܼܒܼܘܼܬܼܗܘܿܢ>
      text <ܕܲܠܘܵܬܼܗܘܿܢ܀ ܥܲܡܠܹ̈ܐ ܘܡܲܟܿܝܼܟܼܘܼܬܼܵܐ܃ ܐܲܠܵܗܵܐ ܥܵܒܼ̇ܕܝܼܢ ܒܐܲܪܥܵܐ>
      text <ܠܒܲܪܢܵܫܵܐ܁ ܗܲܝܡܵܢܘܼܬܼܵܐ ܕܹܝܢ ܘܲܡܪܲܚܡܵܢܘܼܬܼܵܐ܃ ܠܫܲܦܝܘܼܬܼܵܐ ܡܩܲܪܒܼܝܼܢ>
      text <ܩܲܠܝܼܠܵܐܝܼܬ܁ ܪܸܬܼܚܵܐ ܘܲܬܼܒܼܵܪ ܠܸܒܵܐ܃ ܒܲܚܕܼܵܐ ܢܲܦܫܵܐ ܠܵܐ ܗܵܘܹ̇ܝܢ܁ ܐܲܝܟܼ>
      text <ܕܐܵܦܠܵܐ ܠܐܲܝܠܹܝܢ ܕܪܵܘܹܝܢ܃ ܟܘܼܒܵܫܵܐ ܕܬܲܪܥܝܼܬܼܵܐ܁ ܡܵܐ ܕܐܸܬܼܝܼܗܸܒܼ>
      text <ܪܸܬܼܚܵܐ܃ ܡܸܫܬܲܩܠܵܐ ܟܲܪܝܘܼܬܼܵܐ ܘܐܲܒܼܝܼܠܘܼܬܼܵܐ܁ ܚܲܡܪܵܐ ܠܲܦܨܝܼܚܘܼܬܼܵܐ܃>
      text <ܘܪܸܬܼܚܵܐ ܠܚܲܕܼܘܼܬܼܵܐ ܕܢܲܦܫܵܐ ܡܸܬܼܝܲܗܒܿܝܼܢ܁ ܗܵܘ̇ ܡܲܢ܃ ܠܓܼܘܼܫܡܵܐ>
      text <ܡܲܝܸܡ܁ ܡܸܠܲܬܼ ܐܲܠܵܗܵܐ ܕܹܝܢ܃ ܠܬܲܪܥܝܼܬܼܵܐ܁ ܐܲܝܠܹܝܢ ܕܲܒܼܪܸܬܼܚܵܐ ܡܸܫܬܲܓܼܪܝܼܢ܃>
      text <ܒܗܸܪܓܵܐ ܕܤܲܒܼܪܵܐ ܡܸܬܼܚܲܛܦܝܼܢ ܒܚܘܼܫܵܒܲܝ̈ܗܘܿܢ ܠܥܵܠܡܵܐ ܕܲܥܬܼܝܼܕܼ܁>
      text <ܐܲܝܟܼ ܕܐܵܦ ܗܵܢܘܿܢ ܕܲܒܼܚܲܡܪܵܐ ܪܵܘܹܝܢ܃ ܡܸܬܿܬܿܨܝܼܪܝܼܢ ܩܕܼܵܡܲܝܗܘܿܢ>
      text <ܗܲܓܵܓܹ̈ܐ ܡܫܲܚ̈ܠܦܹܐ܁ ܗܵܟܲܢܵܐ ܘܗܵܘ̇ ܕܲܒܼܤܲܒܼܪܵܐ ܕܲܥܬܼܝܼ̈ܕܼܵܬܼܵܐ ܪܵܘܹ̇ܐ>
      text <ܘܡܸܫܬܲܠܗܲܒܼ܃ ܠܵܐ ܐܘܼܠܨܵܢܵܐ ܝܵܕܲܥ̇܃ ܘܠܵܐ ܥܵܠܡܵܐ܃ ܘܠܵܐ ܡܸܕܸܡ>
      text <ܕܒܹܗ܁ ܗܵܠܹܝܢ ܠܲܦܫܝܼ̈ܛܲܝ ܠܸܒܵܐ ܘܪ̈ܵܬܼܝܲܚ ܒܤܲܒܼܪܵܐ ܓܵܕܼ̈ܫܵܢ܁>
      text <ܘܤܲܓܝܼ̈ܐܵܬܼܵܐ ܐܲܝܠܹܝܢ ܕܒܼܵܬܲܪ ܥܲܡܠܹ̈ܐ ܢܲܓܼܝܼܪܹ̈ܐ ܕܕܲܟܼܝܘܼܬܼܵܐ ܥܬܝܼ̈ܕܼܵܢ>
      text <ܠܡܸܗܘܵܐ܃ ܠܘܵܬܼ ܐܲܝܠܹܝܢ ܕܲܒܼܝܘܼܒܵܠܵܐ ܪܵܕܹܝܢ ܒܕܼܘܼܒܵܪܵܐ܃ ܗܵܠܹܝܢ ܒܪܹܫ>
      text <ܐܘܼܪܚܵܐ ܛܵܥ̇ܡܝܼܢ܃ ܒܗܲܝܡܵܢܘܼܬܼܵܐ ܒܲܠܚܘܿܕܼ ܕܢܲܦܫܵܐ܁ ܟܠ ܕܨܵܒܹ̇ܐ>
      text <ܡܵܪܝܵܐ ܥܵܒܹ̇ܕܼ܀ ܛܘܼܒܲܝܗܘܿܢ ܠܐܲܝܠܹܝܢ ܕܫܲܡܲܪܘ ܢܲܦܫܗܘܿܢ ܒܝܲܡܵܐ>
      text <ܕܐܘܼ̈ܠܨܵܢܹܐ ܦܫܝܼܛܵܐܝܼܬܼ ܘܲܕܼܠܵܐ ܥܘܼܩܵܒܼ ܒܪܸܬܼܚܵܐ ܕܒܲܐܠܵܗܵܐ܃ ܘܠܵܐ>
      text <ܐܲܗܦܸܟܼܘ ܚܲܨܵܐ܃ ܕܗܸܢܘܿܢ ܡܸܬܼܦܲܠܛܝܼܢ ܩܲܠܝܼܠܵܐܝܼܬܼ ܠܲܠܡܹܐܢܵܐ>
      text <ܕܡܘܼ̈ܠܟܵܢܹܐ܃ ܘܢܵܚ̇ܝܼܢ ܒܐܵܘܵܢܹ̈ܐ ܗܵܢܘܿܢ ܕܲܠܗܘܿܢ ܡܡܲܢܥܝܼܢ ܟܠܗܘܿܢ>
      text <ܥܵܡ̈ܠܲܝ ܫܲܦܝܼܪ܁ ܘܡܸܬܼܒܲܝܐܝܼܢ ܡ̣ܢ ܛܘܼܪ̈ܵܦܲܝܗܘܿܢ܃ ܘܕܼܵܝ̇ܨܝܼܢ ܒܚܲܕܼܘܼܬܼܵܐ>
    block
      text <ܕܤܲܒܼܪܗܘܿܢ܁ ܐܲܝܠܹܝܢ ܕܲܒܼܤܲܒܼܪܵܐ ܪܵܗ̇ܛܝܼܢ܃ ܠܢܸܟܼܝܵܢܹ̈ܐ ܕܒܼܐܘܼܪܚܵܐ ܠܵܐ>
      text <ܡܸܬܼܪܡܹܝܢ ܚܵܙܹ̇ܝܢ܃ ܐܵܦܠܑܵܐ ܡܸܤܬܲܦܩܝܼܢ ܠܲܡܥܲܩܵܒܼܘܼ ܕܕܲܐܝܟܼ ܗܵܠܹܝܢ܁>
      text <ܡܵܐ ܕܹܝܢ ܕܲܤܠܸܩ̣ ܡ̣ܢ ܝܲܡܵܐ܃ ܗܵܝܕܹܝܢ ܡܸܬܼܚܙܹܝܢ ܠܗܘܿܢ܃ ܘܲܡܫܲܒܿܚܝܼܢ>
      text <ܠܐܲܠܵܗܵܐ܃ ܕܐܲܝܟܲܢ ܐܸܬܼܢܛܲܪܘ ܒܲܝܢܵܬܼ ܟܠܗܘܿܢ ܗ̇ܢܘܿܢ ܡܲܚܫܘܼ̈ܠܹܐ>
      text <ܘܲܫܩܝܼ̈ܦܹܐ ܤܲܓܝܼ̈ܐܹܐ܃ ܟܲ݊ܕܼ ܗܸܢ̣ܘܿܢ ܠܵܐ ܝܑܼܕܲܥ̣ܘ܁ ܒܗܵܝ̇ ܕܠܵܐ ܐܸܬܼܒܿܛܸܠ>
      text <ܠܗܘܿܢ ܠܡܸܬܲܠ ܢܲܦܫܗܘܿܢ ܠܲܡܚܵܪ ܒܕܲܐܝܟܼ ܗܵܠܹܝܢ܁ ܐܲܝܠܹܝܢ ܕܹܝܢ>
      text <ܕܬܲܪ̈ܥܝܵܬܼܵܐ ܤܒܼܝܼ̈ܤܵܬܼܵܐ ܪܵܢܹܝܢ܃ ܘܨܵܒܹ̇ܝܢ ܕܡܲܤܓܹܝܢ ܡܸܬܼܚܲܟܿܡܝܼܢ܃>
      text <ܘܝܵܗ̇ܒܿܝܼܢ ܢܲܦܫܗܘܿܢ ܠܗܘܼܦܵܟܼ ܚܘܼ̈ܫܵܒܹܐ ܘܲܠܕܸܚܠܬܼܵܐ܃ ܘܩܵܝ̇ܡܝܼܢ>
      text <ܠܥܘܼ̈ܬܵܕܹܐ ܤܲܓܝܼ̈ܐܹܐ܃ ܘܲܠܡܸܚܙܵܐ ܘܲܠܡܸܬܼܚܫܵܒܼܘܼ ܥܸܠ̈ܠܵܬܼܵܐ ܕܢܸܟܼܝܵܢܹ̈ܐ>
      text <ܘܚܘܼ̈ܫܵܒܹܐ ܪ̈ܦܲܝܵܐ܃ ܗܵܠܹܝܢ ܐܲܝܟܼ ܕܲܒܼܤܘܿܓܼܵܐܐ ܥܲܠ ܬܪܲܥ ܒܵܬܲܝ̈ܗܘܿܢ>
      text <ܡܸܫܬܲܟܼܚܝܼܢ ܐܲܡܝܼܢܵܐܝܼܬܼ܁ ܚܒܸܢܵܢܵܐ ܠܲܡ ܡܵܐ ܕܡܸܫܬܲܕܲܪ ܐܵܡܲ݁ܪ܃ ܐܲܪܝܵܐ>
      text <ܒܐܘܼܪܚܵܐ܃ ܘܩܸܛܠܵܐ ܒܹܝܬܼ ܫܘܼ̈ܩܹܐ܁ ܘܐܲܝܟܼ ܗܵܢܘܿܢ ܕܐܸܡ݂ܲܪܘ܃ ܕܲܒܼ̈ܢܲܝ>
      text <ܓܲܢ̄ܒܵܪܹ̈ܐ ܚܙܲܝܢ ܬܲܡܵܢ܃ ܘܐܲܝܟܼ ܩܲܡ̈ܨܹܐ ܗ̤ܘܲܝܢ ܒܥܲܝܢܲܝ̈ܗܘܿܢ܁>
      text <ܘܲܡܕܸܝ̈ܢܵܬܼܗܘܿܢ܃ ܕܚܲܤܝܼ̈ܢܵܢ܁ ܘܤܵܠ̇ܩܝܼܢ ܫܘܼܪ̈ܲܝܗܘܿܢ܃ ܥܕܲܡܵܐ>
      text <ܠܲܫܡܲܝܵܐ܁ ܗܵܠܹܝܢ ܐܸܢܘܿܢ܃ ܕܲܒܼܥܸܕܵܢ ܡܵܘܬܵܐ ܥܲܠ ܪܹܫ ܐܘܼܪܚܗܘܿܢ>
      text <ܡܸܫܬܲܟܼܚܝܼܢ܁ ܗܵܠܹܝܢ ܕܐܲܡܝܼܢܵܐܝܼܬܼ ܡܸܬܼܚܲܟܵܡܘܼ ܡܸܬܼܚܲܟܿܡܝܼܢ܃ ܠܲܡܫܲܪܵܝܘܼ>
      text <ܕܹܝܢ ܘܠܵܐ ܡܸܡܬܼܘܿܡ܁ ܘܗܸܕܼܝܘܿܛܵܐ ܤܚ̣ܵܐ܃ ܘܲܥ̣ܒܲܪ ܒܚܹܐܦܹܗ>
      text <ܩܲܕܼܡܵܝܵܐ܁ ܠܵܐ ܥܲܠ ܦ̣ܓܼܪܵܐ ܪܢ̣ܵܐ܃ ܘܐܵܦܠܵܐ ܕܕܲܠܡܵܐ ܟܲܝ ܠܵܐ ܐܵܬܼܝܵܐ>
      text <ܒܐܝܼܕܼܵܘ̈ܗܝ ܬܹܐܓܼܘܼܪܬܹܗ܁>
      text <ܠܵܐ ܬܸܗܘܸܐ ܝܲܬܝܼܪܘܼܬܼ ܚܸܟܼܡܬܼܵܟܼ ܬܘܼܩܠܬܼܵܐ ܠܢܲܦܫܵܟܼ ܘܦܲܚܵܐ>
      text <ܩܕܼܵܡܲܝܟ܃ ܠܲܡܫܲܪܵܝܘ ܓܲܢ̄ܒܵܪܵܐܝܼܬܼ ܘܩܲܠܝܼܠܵܐܝܼܬܼ ܥܲܠ ܤܲܒܼܪܵܐ ܕܐܲܠܵܗܵܐ>
    block
      text <ܒܡܲܪܟܼܝܼܬܼܵܟܼ ܙܠܝܼܥܲܬܼ ܒܲܕܼܡܵܐ܃ ܕܠܵܐ ܬܸܗܘܸܐ ܐܲܡܝܼܢܵܐܝܼܬܼ ܨܪܝܼܟܼܵܐ܃>
      text <ܘܥܲܪܛܸܠܵܝ ܡ̣ܢ ܝܑܼܕܲܥܬܹܗ ܕܐܲܠܵܗܵܐ܀ ܕܚܵܐܲܪ ܠܪ̈ܘܼܚܹܐ܃ ܠܵܐ ܙܵܪܲܥ܁>
      text <ܦܲܩܵܚ ܠܲܢ ܡܵܘܬܵܐ ܕܒܲܩܪܵܒܼܵܐ ܕܲܚܠܵܦ ܐܲܠܵܗܵܐ܃ ܘܠܵܐ ܚܲܝܹ̈ܐ ܕܒܸܗܬܿܬܼܵܐ>
      text <ܘܲܕܼܫܲܦܠܘܼܬܼܵܐ܁ ܡܵܐ ܕܲܥܬܼܝܼܕܼ ܐܲܢ̄ܬܿ ܠܲܡܫܲܪܵܝܘܼ ܒܚܲܕܼ ܡ̣ܢ ܥܒܼܵܕܼܵܘ̈ܗܝ>
      text <ܕܐܲܠܵܗܵܐ܃ ܠܘܼܩܕܲܡ ܥܒܸܕܼ ܕܝܵܬܹܩܹܐ܃ ܐܲܝܟܼ ܡܲܢ ܕܬܼܘܼܒܼ ܠܲܝܬܿ ܠܵܟܼ>
      text <ܚܲܝܹ̈ܐ ܒܥܵܠܡܵܐ ܗܵܢܵܐ܃ ܘܐܲܝܟܼ ܐܲܝܢܵܐ ܕܲܠܡܵܘܬܵܐ ܐܸܙܕܲܡܲܢ܁ ܒܲܦܤܵܩ>
      text <ܤܲܒܼܪܵܐ ܬܸܩܪܘܿܒܼ ܥܠܵܘܗܝ܃ ܐܲܝܟܼ ܡ̇ܢ ܕܒܹܗ ܒܤܘܼܥܪܵܢܵܐ ܩܸܨܵܟܼ>
      text <ܫܵܠܹ̇ܩ܃ ܘܚܲܪܬܼܵܐ ܗ̣̄ܝ ܕܝܵܘ̈ܡܵܬܼܵܟܼ܃ ܘܲܕܼܠܲܝܬܿ ܠܵܟܼ ܬܘܼܒܼ ܠܡܸܚܙܵܐ>
      text <ܠܝܵܘ̈ܡܵܬܼܵܐ ܕܒܼܵܬܼܪ ܗܵܘ̇܁ ܘܗܵܕܹܐ ܒܲܫܪܵܪܵܐ ܗܘ̤ܵܬܼ ܦܤܝܼܩܵܐ ܒܬܲܪܥܝܼܬܼܵܟܼ܁>
      text <ܕܲܠܡܵܐ ܤܘܼܟܵܝܵܐ ܕܚܲܝܹ̈ܐ ܢܸܓܼܠܙܵܟܼ ܡ̣ܢ ܙܵܟܼܘܼܬܼܵܐ܃ ܒܥܸܠܲܬܼ ܕܲܡܪܲܦܸܐ>
      text <ܠܬܲܪܥܝܼܬܼܵܟܼ܁ ܡܸܛܠܗܵܢܵܐ ܡܵܕܹܝܢ܃ ܠܵܐ ܟ̱ܠܹܗ ܠܚܸܟܼܡܬܼܵܐ ܬܲܫܠܸܛ>
      text <ܥܲܠ ܨܸܒܼ̈ܘܵܬܼܵܟܼ܁ ܗܲܒܼ ܩܲܠܝܼܠ ܐܲܬܼܪܵܐ܃ ܐܵܦ ܠܗܲܝܡܵܢܘܼܬܼܵܐ ܒܪܸܥܝܵܢܵܟܼ܁>
      text <ܐܸܬܿܕܲܟܼ̄ܪ ܐܲܡܝܼܢܵܐܝܼܬܼ ܠܝܵܘ̈ܡܵܬܼܵܐ ܕܒܼܵܬܲܪ ܡܵܘܬܵܐ܃ ܘܲܠܥܵܠܲܡ ܠܵܐ ܥܵܐ̇ܠܵܐ>
      text <ܪܲܦܝܼܘܼܬܼܵܐ ܥܲܠ ܢܲܦܫܵܟܼ܁ ܐܲܝܟܼ ܡܸܠܬܹܗ ܕܚܲܟܿܝܼܡܵܐ ܕܐܸܡ݂ܲܪ܃ ܐܵܠܹܦ>
      text <ܫܢ̈ܝܼܢ ܡ̣ܢ ܕܥܵܠܡܵܐ ܗܵܢܵܐ܃ ܠܵܐ ܐܝܼܬܲܝܗܹܝܢ ܐܲܝܟܼ ܚܲܕܼ ܝܘܿܡ ܒܥܵܠܡܵܐ>
      text <ܕܙܲܕܝܼ̈ܩܹܐ܀ ܓܲܢ̄ܒܵܪܵܐܝܼܬܼ ܫܲܪܵܐ ܒܟܼܠ ܥ̇ܒܼܵܕܼܵܐ ܕܲܡܝܲܬܿܪܘܼܬܼܵܐ܃ ܠܵܐ ܠܲܡ>
      text <ܬܸܩܪܘܿܒܼ ܥܠܹܝܗ̇ ܒܲܬܼܪܹܝܢ ܠܸܒ̈ܝܼܢ܁ ܠܵܐ ܬܸܬܼܦܲܠܲܓܼ ܒܠܸܒܵܟܼ܃ ܒܐܘܼܪܚܵܐ>
      text <ܕܡܲܪܕܝܼܬܼܵܟܼ ܥܲܠ ܤܲܒܼܪܵܐ ܕܛܲܝܒܿܘܼܬܹܗ ܕܐܲܠܵܗܵܐ܃ ܕܠܵܐ ܢܸܗܘܸܐ>
      text <ܬܥܵܫܵܟܼ ܡܲܓܵܢ܃ ܘܢܹܐܩܲܪ ܥܠܲܝܟܼ ܥܲܡܠܵܐ ܕܦܘܼܠܚܵܢܵܟܼ܁ ܐܸܠܵܐ ܗܲܝܡܸܢ>
      text <ܒܠܸܒܵܟܼ ܕܲܡܪܲܚܡܵܢ ܗ̄ܘ̣ ܐܲܠܵܗܵܐ܃ ܘܠܲܐܝܠܹܝܢ ܕܒܼܵܥܹ̇ܝܢ ܠܹܗ ܝܵܗܹ̇ܒܼ>
      text <ܛܲܝܒܿܘܼܬܼܵܐ܃ ܠܵܘ ܐܲܝܟܼ ܦܘܼܠܚܵܢܲܢ܃ ܐܸܠܵܐ ܐܲܝܟܼ ܚܘܼܒܵܐ ܕܢܲܦܫܲܢ܃ ܘܐܲܝܟܼ>
      text <ܗܲܝܡܵܢܘܼܬܲܢ ܕܲܠܘܵܬܹܗ܁ ܐܲܝܟܲܢܵܐ ܠܲܡ ܕܗܲܝܡܸܢ̣ܬܿ܃ ܢܸܗܘܸܐ ܠܲܟܼ܀>
    block
      text <ܐܝܼܬܼ ܕܫܘܼܩܵܦܵܐ ܕܪܹܫܹܗ ܕܟܼܠܹܗ ܝܵܘܡܵܐ܃ ܗ̤ܘ ܡܡܲܠܸܐ ܚܠܵܦ>
      text <ܥܸܕܵܢܹ̈ܐ ܕܬܸܫܡ̈ܫܵܬܹܗ܁ ܘܐܝܼܬܼ ܕܲܩܥܵܕܼܵܐ ܕܒܼܘܼܪ̈ܟܵܘܗܝ ܕܐܲܡܝܼܢ>
      text <ܚܵܒܹ̇ܫ܃ ܡܸܢܝܵܢܵܐ ܕܲܨ̈ܠܵܘܵܬܹܗ܁ ܐܝܼܬܼ ܕܡܲܪܕܝܼܬܼܵܐ ܕܕܸܡܥܵܘ̈ܗܝ>
      text <ܡܡܲܠܐ ܚܠܵܦ ܩܵܢܘܿܢܵܘ̈ܗܝ܃ ܘܠܵܐ ܒܵܥܹ̇ܐ ܥܲܡܵܗ̇ ܡܸܕܸܡ܃ ܕܛܵܒܼܵܐ>
      text <ܠܹܗ ܡ̣ܢ ܟܠܡܸܕܸܡ܁ ܘܐܝܼܬܼ܃ ܕܲܚܦܝܼܛܘܼܬܼܵܐܐ ܕܲܒܼܗܸܪ̈ܓܲܝ ܡܲܕܥܹܗ܃>
      text <ܡܤܲܝܟܼܵܐ ܠܢܵܡܘܿܤܹ̈ܐ ܕܲܡܬܲܚܡܝܼܢ ܠܹܗ܁ ܐܝܼܬܼ܃ ܕܚܲܫܵܐ ܕܟܲܦܢܵܐ ܕܐܵܟܹ̇ܠ>
      text <ܡ̣ܢ ܒܸܤܪܹܗ܃ ܡܦܝܼܫ ܠܹܗ ܒܲܤܪ̈ܵܩܹܐ ܕܲܡܢܲܓܸܕܼ ܟܲܪܤܹܗ܃ ܡ̣ܢ ܡܘܼܠܵܝܵܐ>
      text <ܕܲܥ̇ܒܼܵܕܹܗ܁ ܘܐܝܼܬܼ ܕܲܒܼܪܸܬܼܚܵܐ ܕܬܲܪܥܝܼܬܹܗ܃ ܡܲܙܡܘܿܪ̈ܘܗܝ ܠܵܐ>
      text <ܡܸܬܼܦܲܤܩܝܼܢ܁ ܘܐܼܝܼܬܼ܃ ܕܒܲܟܼܬܼܝܼ̈ܒܸܼܵܬܼܵܐ ܪܵܬܲܚ ܠܸܒܹܗ܁ ܘܐܝܼܬܼ܃ ܕܲܒܼܤܘܼܟܵܠܵܐ>
      text <ܗܵܘܹ̇ܐ ܫܲܒܼܝܵܐ܁ ܘܐܝܼܬܼ ܕܬܸܡܗܵܐ ܕܦܸܬܼܓܼܵܡܹ̈ܐ܃ ܟܵܠܹ̇ܐ ܪܲܗܛܵܐ ܕܤܸܦ̈ܘܵܬܹܗ܃>
      text <ܡ̣ܢ ܪܸܕܝܵܐ ܗܵܘ̇ ܕܲܥܝܵܕܼܵܐ܁ ܘܐܝܼܬܼ ܕܲܛܥܸܡ̣ ܗܵܠܹܝܢ ܟܠܗܹܝܢ܃ ܘܲܤܒܲܥ̣܃>
      text <ܘܲܥܛܲܦ̣ ܘܦܵܫ̣܁ ܘܐܝܼܬܼ ܕܲܒܼܩܲܠܝܼܠ ܒܲܠܚܘܿܕܼ ܡܸܢܹܗܝܢ܃ ܘܲܢܦܝܼܚ>
      text <ܘܲܚܬܼܝܼܪ܃ ܘܲܛܥܸܐ܁ ܐܝܼܬܼ ܕܦܲܓܼܪܹܗ ܬܲܟܼܤܹܗ ܡܸܢܗܹܝܢ ܒܤܲܓܝܼܐܘܼܬܼ>
      text <ܚܲܫܹܗ ܥܲܡ ܟܹܐܒܼܵܘ̈ܗܝ܁ ܘܐܝܼܬܼ܃ ܕܓܘܼܪܵܓܼܵܐ ܕܡܸܕܸܡ ܡܸܕܸܡ܁>
      text <ܐܝܼܬܼ܃ ܕܪܹܫܵܢܘܼܬܼܵܐ܁ ܘܲܐ̄ܚܪ̈ܵܢܹܐ܃ ܫܘܼܒܼܚܵܐ ܕܐ̄ܢܵܫܵܐ܁ ܐ̄ܚܪ̈ܵܢܹܐ܃ ܚܲܫܵܐ>
      text <ܕܨܸܒܼ̈ܘܵܬܼܵܐ܁ ܐ̄ܚܪ̈ܵܢܹܐ܃ ܥܸܢܝܵܢܵܐ ܥܲܡ ܠܲܥܒܿܘܼܬܼܵܐ܁ ܘܐܝܼܬܼ ܕܐܲܕܟܼܫܲܪ ܘܩܵܡ̣܃>
      text <ܘܠܵܐ ܐܲܗܦܸܟܼ ܚܲܨܵܐ܃ ܥܕܲܡܵܐ ܕܫܲܩܠ̣ܵܗ̇ ܠܡܲܪܓܵܢܝܼܬܼܵܐ܀ ܚܵܕܼܝܵܐܝܼܬܼ>
      text <ܫܲܪܵܐ ܒܟܼܠ ܥ̇ܒܼܵܕܼܵܐ ܕܡܸܛܠ ܐܲܠܵܗܵܐ܁ ܘܐܸܢ ܕܟܸܐ ܡ̣ܢ ܚܲܫܹ̈ܐ ܘܡ̣ܢ>
      text <ܦܠܝܼܓܼܘܼܬܼܵܐ ܕܠܸܒܵܐ܃ ܗ̤ܘ ܐܲܠܵܗܵܐ ܡܲܤܸܩ ܠܪܹܫ܃ ܘܲܡܥܲܕܲܪ ܠܵܟܼ>
    block
      text <ܘܲܡܚܲܟܸܡ ܠܵܟܼ܃ ܘܐܲܝܟܼ ܨܸܒܼܝܵܢܹܗ ܘܲܬܼܡܝܼܗܵܐܝܼܬܼ ܫܵܩܹ̇ܠ ܫܘܼܠܵܡܵܐ܁ ܕܠܹܗ>
      text <ܫܘܼܒܼܚܵܐ ܘܐܘܼܚܕܵܢܵܐ ܘܤܸܓܼܕܬܼܵܐ ܘܪܘܼܡܪܵܡܵܐ܃ ܠܥܵܠܲܡ ܥܵܠܡܝܼܢ܁>
      text <ܐܵܡܹܝܢ܁>
    block
      text <ܫܠܸܡ̣ܘ ܡܹܐܡܪܹ̈ܐ ܫܬܼܵܐ ܕܥܲܠ ܕܘܼܒܵܪܹ̈ܐ ܕܲܡܝܲܬܿܘܼܬܼܵܐ܁>
  text 7
    block
      text <ܬܘܼܒܼ ܥܲܠ ܢܝܼܫܹ̈ܐ ܐ̄ܚܪ̈ܵܢܹܐ܃ ܟܠ ܬܲܪܥܵܐ ܡܸܢܹܗ ܘܠܹܗ܃>
      text <ܒܦܵܤ̈ܘܿܩܹܐ ܟܪ̈ܲܝܵܐ܃ ܥܲܠ ܙܢܵܐ ܕܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃ ܘܕܲܠܡܲܢ̣ܘ>
      text <ܙܵܕܹܩ ܕܢܸܬܿܬܿܟܸܠ ܥܲܠ ܐܲܠܵܗܵܐ܁ ܘܐܵܦ ܟܲܕܼ ܡܸܬܿܬܿܟܸܠ܃ ܡܸܫܟܲܚ>
      text <ܐܲܝܟܼ ܬܲܪܥܝܼܬܹܗ܃ ܘܲܕܼܡܲܢ̣ܘܼ ܕܤܲܟܼܠܵܐܝܼܬܼ ܘܲܕܼܠܵܐ ܒܘܼܝܵܢ܁ ܙ܁>
    block
      text <ܐܝܼܬܼ ܬܘܼܟܼܠܵܢܵܐ ܕܥܲܠ ܐܲܠܵܗܵܐ ܒܗܲܝܡܵܢܘܼܬܼܵܐ ܕܠܸܒܵܐ܃ ܕܫܲܦܝܼܪ>
      text <ܗ̄ܘ̣ ܘܲܕܼܦܘܼܪܫܵܢܵܐ ܕܝܼܕܲܥܬܼܵܐ܁ ܘܐܝܼܬܼ ܐ̄ܚܪܹܢܵܐ ܕܦܲܟܿܝܼܗ ܗ̄ܘ̣>
      text <ܘܲܕܼܤܲܟܼܠܘܼܬܼܵܐ܃ ܘܬܘܼܟܼܠܵܢܵܐ ܗ̄ܘ̣ ܕܲܓܵܠܵܐ܀ ܕܐ̄ܢܵܫ ܡܲܢ ܗܵܟܹܝܠ>
      text <ܕܠܲܓܼܡܵܪ ܠܵܐ ܪܡܸܐ ܠܹܗ ܕܡܸܕܸܡ ܡ̣ܢ ܗܵܠܹܝܢ ܥܵܒܼܘܿܪ̈ܝܵܬܼܵܐ܃ ܘܠܹܠܲܝ>
      text <ܐܝܼܡܵܡ ܠܲܥܒܼܵܕܼܵܘ̈ܗܝ ܕܐܲܠܵܗܵܐ ܝܑܼܗܝܼܒܼܵܐ ܢܲܦܫܹܗ܃ ܘܠܵܐ ܝܲܨܝܼܦ ܕܡܸܕܸܡ>
      text <ܥ̇ܒܼܵܕܼܵܐ ܕܥܵܠܡܵܐ ܗܵܢܵܐ܃ ܡܸܛܠ ܒܛܝܼܠܘܼܬܹܗ ܤܲܓܝܼܐܬܼܵܐ ܕܥܲܠ>
      text <ܡܝܲܬܿܪܘܼܬܼܵܐ܃ ܘܲܫܩܝܼܠ ܨܸܦܬܼܵܐ ܟ̱ܠܵܗ̇ ܕܗܵܢܹܝܢ ܐܲܠܵܗܝܵ̈ܬܼܵܐ܁ ܘܡܸܛܠ>
      text <ܗܵܕܹܐ ܢܲܗܡܸܐ ܠܹܗ ܡ̣ܢ ܕܠܲܡܛܲܝܵܒܼܘܼ ܠܒܼܘܼܫܵܐ ܐܵܘ ܤܲܝܒܵܪܬܵܐ܃>
      text <ܐܵܘ ܠܡܲܬܼܩܵܢܘܼ ܘܠܲܡܛܲܝܒܼܘܼ ܕܘܼܟܿܬܼܵܐ ܠܤܸܬܵܪܹܗ ܘܫܲܪܟܵܐ܃ ܘܢܸܬܿܬܿܟܸܠ>
      text <ܥܲܠ ܐܲܠܵܗܵܐ ܕܗ̤ܘ ܡܛܲܝܸܒܼ ܠܙܲܒܼܢܹܗ ܟܠܡܸܕܸܡ ܕܡܸܬܼܒܿܥܸܐ ܠܹܗ܃>
      text <ܘܝܵܨܹ̇ܦ ܕܝܼܠܹܗ܁ ܗܵܢܵܐ ܚܲܬܿܝܼܬܼܵܐܝܼܬܼ ܬܘܼܟܼܠܵܢܵܐ ܗ̄ܘ̣ ܕܲܫܪܵܪܵܐ܃ ܘܬܼܘܼܟܼܠܵܢܵܐ>
      text <ܗ̄ܘ̣ ܕܚܸܟܼܡ̱ܬܼܵܐ܁ ܘܐܲܝܟܼ ܕܒܲܫܪܵܪܵܐ܃ ܐܵܦ ܫܲܦܝܼܪ ܠܹܗ ܠܗܵܢܵܐ ܟܲܕܼ>
    block
      text <ܢܸܬܿܬܿܟܸܠ ܥܲܠ ܐܲܠܵܗܵܐ܃ ܡܸܛܠ ܕܦܵܠܚܹܗ ܗ̄ܘ̣܁ ܘܡܲܪ̈ܢܝܵܬܼܵܐ ܕܝܼܠܹܗ>
      text <ܛܥܝܼܢ܃ ܘܝܘܼܩܪܵܐ ܕܲܥܒܼܵܕܼܵܘ̈ܗܝ ܫܩܝܼܠ܃ ܕܠܵܐ ܡܲܗܡܝܵܢܘܼܬܼܵܐ>
      text <ܕܥܸܠ̈ܠܵܬܼܵܐ܁ ܘܐܵܦ ܠܹܗ܃ ܘܵܠܝܼܬܼܵܐ ܗ̣̄ܝ ܠܲܡܚܵܘܵܝܘܼ ܥܠܵܘܗܝ>
      text <ܒܛܝܼܠܘܼܬܼܵܐ܃ ܕܲܦܪܝܼܫܵܐ ܡ̣ܢ ܕܥܲܠ ܫܲܪܟܵܐ ܕܲܒܼܢܲܝ̈ܢܵܫܵܐ܃ ܕܐܲܚܝܼܕܼ>
      text <ܒܲܩܢܘܿܡܹܗ ܙܗܝܼܪܵܐܝܼܬܼ ܠܡܸܠܬܹܗ ܕܡܵܪܲܢ ܕܐܸܡ݂ܲܪ܃ ܕܲܒܼܥܵܘ ܡܲܠܟܿܘܼܬܹܗ>
      text <ܕܐܲܠܵܗܵܐ ܘܙܲܕܝܼܩܘܼܬܹܗ܃ ܘܠܵܐ ܬܹܐܨܦܘܼܢ ܕܦܲܓܼܪܵܐ܁ ܘܟܲܕܼ ܕܗܵܕܹܐ>
      text <ܬܹܐܨܦܘܼܢ܃ ܗ̤ܘ ܥܵܠܡܵܐ ܐܲܝܟܼ ܥܲܒܼܕܵܐ ܡܛܲܝܸܒܼ ܠܟܼܘܿܢ ܟܠܡܸܕܸܡ܁>
      text <ܘܐܲܝܟܼ ܕܲܠܡܵܪܵܐ ܡܸܫܬܲܥܒܲܕܼ ܠܡܸܠܲܝ̈ܟܿܘܿܢ ܕܠܵܐ ܦܘܼܫܵܟܼ܃ ܟܲܕܼ ܠܵܐ>
      text <ܥܵܨܹ̇ܐ ܠܨܸܒܼܝܵܢܟܼܘܿܢ ܒܡܸܕܸܡ܁ ܘܒܲܕܓܘܿܢ ܡܸܛܠ ܗܵܝ̇ ܕܠܵܐ ܢܸܒܼܛܲܠ>
      text <ܡ̣ܢ ܩܵܘܡܹܗ ܐܲܡܝܼܢܵܐ ܕܲܩܕܼܵܡܵܘܗܝ ܒܝܲܕܼ ܥܸܠ̈ܠܵܬܼܵܐ܃ ܠܵܐ ܝܵܗܹ̇ܒܼ>
      text <ܢܲܦܫܹܗ ܠܗܵܠܹܝܢ ܕܡܸܛܠ ܦܲܓܼܪܵܐ ܐܵܠ̈ܨܵܢ܁ ܡܸܛܠ ܕܐܵܦܠܵܐ ܥܲܠ>
      text <ܐ̄ܚܪ̈ܵܢܝܵܬܼܵܐ ܒܛܝܼܠ ܠܹܗ܃ ܐܸܠܵܐ ܚܕܼܵܐ ܫܲܘܝܘܼܬܼܵܐ ܕܒܸܛܠܵܢܵܐ ܩܢܸܐ܃>
      text <ܡ̣ܢ ܙܥܘܿܪܵܐ ܘܲܥܕܲܡܵܐ ܠܪܲܒܵܐ܃ ܕܲܢܝܵܚܵܐ ܐܵܘ ܦܘܼܪܓܵܝܵܐ܃ ܐܵܘ ܒܸܛܠܵܢܵܐ>
      text <ܕܲܒܼܗܘܿܢ ܡ̣ܢ ܕܸܚܠܲܬܼ ܐܲܠܵܗܵܐ܁ ܘܐܵܦ ܗ̤ܘ ܡܸܫܟܲܚ ܬܡܝܼܗܵܐܝܼܬܼ܃>
      text <ܘܟܲܕܼ ܠܵܐ ܩܵܪܹܒܼ ܠܲܚܕܼܵܐ ܡܸܢܗܹܝܢ܃ ܐܵܘ ܥܵܡܹ̇ܠ ܒܗܹܝܢ܀>
      text <ܐ̄ܚܪܹܢܵܐ ܕܹܝܢ܃ ܟܲܕܼ ܠܲܓܼܡܵܪ ܛܡܝܼܪ ܠܸܒܹܗ ܒܐܲܪܥܵܐ܃ ܘܐܲܡܝܼܢܵܐܝܼܬܼ>
      text <ܥܲܡ ܚܸܘܝܵܐ ܥܲܦܪܵܐ ܐܵܟܹ̇ܠ܃ ܘܠܵܐ ܒܛܝܼܠ ܠܹܗ ܐܵܦܠܵܐ ܒܲܚܕܼܵܐ ܥܲܠ>
      text <ܗܵܠܹܝܢ ܕܦܲܐ̈ܝܵܢ ܠܐܲܠܵܗܵܐ܃ ܘܲܒܼܡܼܠ ܡܸܕܸܡ ܒܗܵܠܹܝܢ ܕܦܲܓܼܪܵܐ ܐܵܥܹ̇ܦܫ܃>
      text <ܘܲܫܪܸܐ ܘܒܲܛܝܼܠ ܐܲܡܝܼܢܵܐܝܼܬܼ ܒܝܲܕܼ ܥܸܢܝܵܢܵܐ ܘܦܘܼܪܓܵܝܵܐ ܘܐܸܤܛܪܹܢܝܵܐ܃>
      text <ܘܐܵܚܹ̇ܕܼ ܥܸ̈ܠܵܠܵܬܼܵܐ ܕܡܸܕܸܡ ܡܸܕܸܡ܁ ܘܟܲܕܼ ܒܗܵܕܹܐ ܚܒܸܢܵܢܘܼܬܼܵܐ ܘܒܸܛܠܵܢܵܐ>
      text <ܕܡ̣ܢ ܡܝܲܬܿܪܘܼܬܼܵܐ ܪܡܸܐ܃ ܒܲܙܒܲܢ ܙܒܲܢ ܟܲܕܼ ܢܸܬܼܐܠܸܨ ܐܵܘ ܢܸܚܤܲܪ>
      text <ܠܹܗ ܡܸܕܸܡ܃ ܐܵܘ ܦܹܐܪܵܐ ܕܤܲܟܼܠܘܼܬܼܵܐ ܡܥܝܼܩ ܠܹܗ ܒܲܨܒܼܘܼ܃>
    block
      text <ܐܵܡܲ݁ܪ܃ ܐܸܬܿܬܿܟܸܠ ܥܲܠ ܐܲܠܵܗܵܐ܃ ܘܗ̤ܘ ܥܵܒܹ̇ܕܼ ܠܝܼ ܕܠܵܐ ܨܸܦܬܼܵܐ>
      text <ܘܲܡܢܝܼܚ ܠܝܼ܁ ܐܘܿ ܤܲܟܼܠܵܐ܃ ܥܕܲܡܵܐ ܠܗܵܫܵܐ ܠܐܲܠܵܗܵܐ ܠܵܐ>
      text <ܐܸܬܿܕܟܲܪܬܵܝܗܝ܃ ܘܲܡܨܲܥܲܪ ܗ̣̄ܘܲܝܬܿ ܠܹܗ ܒܫܲܪܝܘܼܬܼܵܐ ܕܲܥܒܼܵܕܲܝ̈ܟ܃>
      text <ܘܲܫܡܹܗ ܡܸܛܠܵܬܼܵܟܼ ܡܸܬܼܓܲܕܲܦ ܗ̄ܘ̣ܵܐ ܒܹܝܬܼ ܥܲܡܡܹ̈ܐ ܐܲܝܟܼ ܕܲܟܼܬܼܝܼܒܼ܁>
      text <ܘܗܵܫܵܐ ܒܟܼܠܹܗ ܦܘܼܡܵܟܼ ܐܵܡܲ݁ܪ ܐܲܢ̄ܬܿ܃ ܕܲܬܼܟܼܝܼܠ ܐ̄ܢܵܐ ܥܠܵܘܗܝ>
      text <ܕܲܡܥܲܕܲܪ ܠܝܼ ܘܝܵܨܹ̇ܦ ܕܝܼܠܝ܁ ܫܲܦܝܼܪ ܐܸܡ݂ܲܪ ܐܵܦ ܐܲܠܵܗܵܐ ܒܲܢܒܼܝܼܵܐ܃>
      text <ܟܲܕܼ ܡܚܲܤܸܕܼ ܠܕܲܐܝܟܼ ܗܵܠܹܝܢ܃ ܕܒܼܵܥܹ̇ܝܢ ܠܝܼ ܠܲܡ ܟܠܝܘܿܡ܃ ܘܨܵܒܹ̇ܝܢ>
      text <ܠܡܸܕܲܥ ܐܘܼܪ̈ܚܵܬܼܝ܁ ܐܲܝܟܼ ܥܲܡܵܐ ܕܲܥ̣ܒܲܕܼ ܙܲܕܝܼܩܘܼܬܼܵܐ܃ ܘܠܵܐ ܫܒܲܩ̣>
      text <ܕܝܼܢܵܐ ܕܐܲܠܵܗܹܗ܃ ܫܵܐܠܹ̇ܝܢ ܠܝܼ ܕܝܼܢܵܐ ܘܙܲܕܝܼܩܘܼܬܼܵܐ܁ ܡ̣ܢ ܗܵܠܹܝܢ>
      text <ܐܝܼܬܼܵܘܗܝ ܫܵܛܝܵܐ܃ ܕܐܵܦܠܵܐ ܒܬܲܪܥܝܼܬܹܗ ܡܸܬܼܩܲܪܲܒܼ ܠܘܵܬܼ ܐܲܠܵܗܵܐ܃>
      text <ܘܒܲܙܒܲܢ ܕܲܟܼܪ̈ܝܼܟܼܵܢ ܠܹܗ ܟܘܿܟܼ̈ܝܵܬܼܵܐ ܕܐܘܼ̈ܠܨܵܢܹܐ܃ ܡܪܝܼܡ ܐܝܼܕܼܵܘܗܝ>
      text <ܠܘܵܬܹܗ ܒܬܼܘܼܟܼܠܵܢܵܐ܁ ܠܗܵܢܵܐ ܙܵܕܹܩ ܕܢܸܬܼܟܵܘܸܐ ܙܲܒܼ̈ܢܵܬܼܵܐ ܤܲܓܿܝܼ̈ܐܵܬܼܵܐ܃>
      text <ܕܡܸܟܵܐ ܘܲܠܗܲܠ ܢܸܬܼܚܲܟܲܡ܁ ܕܟܲܕܼ ܠܲܝܬܿ ܠܹܗ ܥ̇ܒܼܵܕܼܵܐ ܕܫܵܘܹ̇ܐ>
      text <ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃ ܐܸܠܵܐ ܘܐܲܝܟܼ ܕܡ̣ܢ ܥܒܼܵܕܼܵܘ̈ܗܝ ܒܝܼ̈ܫܹܐ>
      text <ܘܡܲܗܡܝܵܢܘܼܬܼܵܐ ܕܡ̣ܢ ܘܵܠ̈ܝܵܬܼܵܐ ܠܡܲܪܕܘܼܬܼܵܐ ܫܵܘܹ̇ܐ܃ ܘܲܒܼܪ̈ܲܚܡܹܐ>
      text <ܛܥܝܼܢ܁ ܒܢܲܦܫܹܗ ܠܵܐ ܢܸܗܘܸܐ ܡܲܛܥܸܐ܃ ܘܡܸܬܼܢܫܸܐ ܠܛܲܟܼܤܸܐ>
      text <ܕܗܘܼܦܵܟܹܗ ܩܲܕܼܡܵܝܵܐ܃ ܘܐܵܡܲ݁ܪ܃ ܬܟܼܝܼܠ ܐ̄ܢܵܐ ܒܐܲܠܵܗܵܐ܁ ܗܵܢܵܐ܃ ܢܸܬܼܪܕܸܐ܁>
      text <ܕܟܲܕܼ ܠܲܝܬܿ ܠܹܗ ܥ̇ܒܼܵܕܹ̈ܐ ܕܗܲܝܡܵܢܘܼܬܼܵܐ܃ ܠܵܐ ܢܸܦܫܘܿܛ ܪܸ̈ܓܼܠܵܘܗܝ>
      text <ܒܒܸܛܠܵܢܵܐ܃ ܘܐܵܡܲ݁ܪ܃ ܡܗܲܝܡܸܢ ܐ̄ܢܵܐ ܕܐܲܠܵܗܵܐ ܝܵܗܹ̇ܒܼܠܝܼ ܠܡܹܐܟܲܠ܃ ܐܲܝܟܼ>
      text <ܕܒܲܥ̇ܒܼܵܕܼܵܐ ܕܐܲܠܵܗܵܐ ܥܡܝܼܠ܁ ܐܵܘ ܕܐܵܙܹ̇ܠ ܢܵܦܹ̇ܿܠ ܒܒܹܪܵܐ ܒܥܸܠܲܬܼ>
      text <ܫܵܛܘܿܪܘܼܬܹܗ܃ ܘܟܲܕܼ ܟܠ ܟ̱ܠܹܗ ܡ̣ܢ ܩܕܼܵܡ ܗܵܝ̇ ܠܵܐ ܤܠܸܩ̣>
      text <ܐܲܠܵܗܵܐ ܥܲܠ ܒܵܠܹܗ܃ ܗܵܫܵܐ ܐܵܡܲ݁ܪ܃ ܥܲܠ ܐܲܠܵܗܵܐ ܡܸܬܿܬܿܟܸܠ ܐ̄ܢܵܐ>
    block
      text <ܕܦܵܪܹܩ ܠܝܼ܁ ܠܵܐ ܬܸܛܥܸܐ܃ ܐܘܿ ܤܲܟܼܠܵܐ܁ ܩܲܕܝܼܡܝܼܢ ܐܸܢܘܿܢ ܥܲܡܠܹ̈ܐ>
      text <ܕܡܸܛܠ ܐܲܠܵܗܵܐ ܘܕܼܘܼܥܬܼܵܐ ܕܦܘܼܠܚܵܢܹܗ܃ ܠܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܁>
      text <ܡܗܲܝܡܸܢ ܐܲܢ̄ܬܿ ܠܹܗ ܠܐܲܠܵܗܵܐ܃ ܫܲܦܝܼܪ ܥܵܒܹ̇ܕܼ ܐܲܢ̄ܬܿ܁ ܒܪܲܡ܃ ܐܵܦ>
      text <ܗܲܝܡܵܢܘܼܬܼܵܐ ܬܘܼܒܼ ܥܒܼܵܕܹ̈ܐ ܒܵܥ̇ܝܵܐ܁ ܘܬܼܟܼܠܵܢܵܐ ܕܒܹܗ܃ ܤܵܗܕܘܼܬܼܵܐ>
      text <ܕܬܹܐܪܬܵܐ܃ ܗܵܝ̇ ܕܡܸܬܼܝܲܠܕܵܐ ܡ̣ܢ ܠܹܐܘܬܼܵܐ ܕܲܡܝܲܬܿܪܘܼܬܼܵܐ܁ ܗܲܝܡܸܢ>
      text <ܕܐܲܠܵܗܵܐ ܝܵܨܘܿܦܵܐ ܗ̄ܘ̣ ܕܲܒܼܪܝܼܬܹܗ܃ ܘܐܵܦ ܡܨܸܐ ܚܹܝܠ ܟܠ܁ ܐܸܠܵܐ>
      text <ܠܗܲܝܡܵܢܘܼܬܼܵܟܼ ܐܲܩܸܦ ܥܒܼܵܕܼܵܐ ܕܠܵܚ̇ܡܝܼܢ ܠܵܗ̇܃ ܘܗܵܝܕܹܝܢ ܥܵܢܹ̇ܐ ܠܵܟܼ܁>
      text <ܠܵܐ ܬܸܠܒܿܘܿܟܼ ܪܘܼܚܵܐ ܒܚܘܼܦܢܵܟܼ܃ ܗܵܢܵܘ ܕܹܝܢ܃ ܗܲܝܡܵܢܘܼܬܼܵܐ ܕܠܵܐ>
      text <ܤܘܼܥܪ̈ܵܢܹܐ܀>
      text <ܐܸܢ ܐ̄ܢܵܫ ܕܹܝܢ ܠܵܐ ܪܓܼܝܼܫ܃ ܘܐܵܙܹ̇ܠ ܒܐܘܼܪܚܵܐ ܒܵܗ̇ ܚܲܝܘܬܼܵܐ>
      text <ܒܝܼܫܬܼܵܐ ܐܵܘ ܐ̄ܢܵܫܵܐ ܩܵܛ̈ܘܿܠܹܐ܃ ܐܵܘ ܫܲܪܟܵܐ ܕܡܸܕܸܡ ܕܐܲܝܟܼ ܗܵܠܹܝܢ>
      text <ܟܲܕܼ ܠܵܐ ܝܲܕܲܥ̇܃ ܗܵܕܹܐ ܒܛܝܼܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ ܕܐܲܠܵܗܵܐ܃ ܕܲܟܼܡܵܐ>
      text <ܙܲܒܼ̈ܢܝܼܢ ܡܲܥܒܲܪ ܡܸܢܹܗ܃ ܟܲܕܼ ܡܬܲܗܸܐ ܠܹܗ ܒܕܼܘܼܟܿܬܼܵܐ ܕܐܝܼܬܼܵܘܗܝ>
      text <ܒܝܲܕܼ ܥܸܠ̈ܠܵܬܼܵܐ܃ ܥܕܲܡܵܐ ܕܥܵܒܼ̇ܕܵܐ ܒܝܼܫܬܼܵܐ܃ ܐܵܘ ܐ̄ܢܵܫ ܦܵܓܲܥ̇ ܒܹܗ>
      text <ܘܡܲܗܦܸܟܼ ܠܹܗ܁ ܘܬܘܼܒܼ܃ ܗܵܫܵܐ ܚܸܘܝܵܐ ܡܸܕܸܡ ܒܝܼܫܵܐ ܕܲܡܝܼܟܼ>
      text <ܒܐܘܼܪܚܵܐ܃ ܘܗ̤ܘ ܠܵܐ ܚܵܙܹ̇ܐ ܠܹܗ܁ ܘܨܵܒܹ̇ܐ ܐܲܠܵܗܵܐ ܕܠܵܐ ܢܸܬܿܬܿܚܸܕܼ>
      text <ܒܵܗ̇ ܒܒܼܝܼܫܬܼܵܐ܃ ܘܡ̣ܢ ܫܹܠܝ ܪܵܡܹ̇ܐ ܩܵܠܵܐ ܪ̈ܲܚܫܵܐ ܗܵܘ̇܃ ܐܵܘ ܫܵܒܹ̇ܩ>
      text <ܘܲܡܫܲܢܸܐ܁ ܐܵܘ ܪܵܚܹ̇ܫ ܩܕܼܵܡܵܘܗܝ܃ ܕܢܸܚܙܹܝܘܗܝ ܘܢܸܙܕܗܲܪ܁ ܘܦܵܪܹܩ>
      text <ܠܹܗ ܐܲܠܵܗܵܐ܃ ܘܐܵܦܸܢ ܠܵܐ ܫܵܘܹ̇ܐ܃ ܡܸܛܠ ܥܸܠ̈ܠܵܬܼܵܐ ܟܲܤ̈ܝܵܬܼܵܐ ܕܗ̤ܘ>
      text <ܒܲܠܚܘܿܕܼܵܘܗܝ ܝܵܕܲܥ̇܁ ܘܝܲܬܿܝܼܪܵܐܝܼܬܼ܃ ܡܸܛܠ ܪ̈ܲܚܡܵܘܗܝ܁ ܘܬܼܘܼܒܼ ܐܝܼܬܼ>
      text <ܐܸܡܲܬܼܝ܃ ܕܒܲܝܬܼܵܐ ܡܸܕܸܡ ܐܵܘ ܐܸܤܬܼܵܐ ܐܵܘ ܟܹܐܦܵܐ ܩܲܪܝܼܒܼ ܠܡܸܦܲܠ܃>
      text <ܐܵܘ ܠܡܸܫܬܿܪܵܥܘܼ ܡ̣ܢ ܕܘܼܟܿܬܹܗ܃ ܘܠܲܡܸܚܲܬܼ ܒܚܹܐܦܵܐ܃ ܘܝܲܬܿܝܼܒܼܝܼܢ>
    block
      text <ܬܲܡܵܢ ܐܵܢܵܫܵܐ ܟܡܵܐ ܕܗ̤ܘ܁ ܘܦܵܩܹ̇ܕܼ ܐܲܠܵܗܵܐ ܠܡܲܠܲܟܼܵܐ܃ ܘܲܡܬܲܗܸܐ>
      text <ܠܤܘܼܥܪܵܢܵܐ ܘܠܵܒܹ̇ܟܼ ܠܹܗ܃ ܥܕܲܡܵܐ ܕܩܵܝ̇ܡܝܼܢ ܡ̣ܢ ܬܲܡܵܢ܁ ܟܲܕܼ>
      text <ܒܥܸܠܬܼܵܐ ܡܸܕܸܡ ܡܲܦܸܩ ܠܗܘܿܢ܃ ܐܲܝܟܲܢܵܐ ܕܐܵܦܠܵܐ ܚܲܕܼ ܢܸܫܬܿܚܲܪ>
      text <ܬܚܘܿܬܼܵܘܗܝ܁ ܘܡܵܐ ܕܲܢܦܲܩ̣ܘ܃ ܒܵܗ̇ ܒܫܵܥܬܼܵܐ ܢܵܦܹ̇ܠ܁ ܘܐܸܢ ܢܸܓܼܕܲܫ>
      text <ܘܢܸܬܿܬܿܚܸܕܼ ܐ̄ܢܵܫ ܡܸܢܗܘܿܢ ܬܚܘܿܬܼܵܘܗܝ܃ ܡܸܕܸܡ ܢܸܟܼܝܵܢܵܐ ܠܵܐ ܗܵܘܹ̇ܐ>
      text <ܒܹܗ܁ ܟܲܕܼ ܒܗܵܕܹܐ܃ ܠܪܲܒܿܘܼܬܼ ܚܲܝܠܵܐ ܕܝܼܠܹܗ ܨܵܒܹ̇ܐ ܕܢܵܘܕܲܥ܁>
      text <ܗܵܠܹܝܢ ܘܕܲܐܝܟܼ ܗܵܠܹܝܢ܃ ܒܛܝܠܘܼܬܼܵܐ ܗ̣̄ܝ ܓܵܘܵܢܵܝܬܼܵܐ܁ ܙܲܕܝܼܩܵܐ ܕܹܝܢ>
      text <ܠܗܵܕܹܐ ܛܲܝܒܿܘܼܬܼܵܐ܃ ܐܲܡܝܼܢܵܐܝܼܬܼ ܩܢܸܐ ܠܵܗ̇܁ ܘܝܼܚܝܼܕܼܵܐܝܼܬܼ܃ ܘܠܵܘ>
      text <ܓܵܘܢܵܐܝܼܬܼ܁ ܠܫܲܪܟܵܐ ܕܹܝܢ ܐ̄ܚܪܵܢܹܐ܃ ܒܦܵܪܘܿܫܘܼܬܼܵܐ ܦ̣ܩܲܕܼ ܠܗܘܿܢ>
      text <ܐܲܠܵܗܵܐ ܕܲܢܕܲܒܿܘܼܢ ܢܲܦܫܗܘܿܢ܃ ܘܝܼܕܲܥܬܼܵܐ ܢܡܲܙܓܼܘܼܢ ܥܲܡ>
      text <ܒܛܝܼܠܘܼܬܹܗ ܕܐܲܠܵܗܵܐ ܒܨܸܒܼ̈ܘܵܬܼܗܘܿܢ܁ ܙܲܕܝܼܩܵܐ ܕܹܝܢ ܠܗܵܕܹܐ ܝܑܼܕܲܥܬܼܵܐ܃>
      text <ܠܲܡܕܲܒܵܪܘܼ ܒܵܗ̇ ܨܸܒܼ̈ܘܵܬܹܗ܃ ܠܵܐ ܒܵܥܹ̇ܐ ܠܵܗ̇܁ ܩܢܸܐ ܠܹܗ ܕܹܝܢ ܚܠܵܦ>
      text <ܗܵܕܹܐ ܝܑܼܕܲܥܬܼܵܐ܃ ܗܲܝܡܵܢܘܼܬܼܵܐ܃ ܕܒܼܵܗ̇ ܚܵܤܹ̇ܢ ܚܸܤ̈ܢܹܐ ܡܪ̈ܝܼܕܹܐ܁ ܘܡ̣ܢ>
      text <ܡܸܕܸܡ ܕܐܲܝܟܼ ܗܵܠܹܝܢ ܕܲܡܢܲܝܢܲܢ ܠܵܐ ܩܵܢܹ̇ܛ܃ ܐܲܝܟܼ ܕܲܟܼܬܼܝܼܒܼ܁ ܕܙܲܕܝܼܩܵܐ܃>
      text <ܐܲܝܟܼ ܐܲܪܝܵܐ ܬܟܼܝܼܠ܃ ܘܥܲܠ ܟܠܡܸܕܸܡ ܡܲܡܪܲܚ ܒܗܲܝܡܵܢܘܼܬܼܵܐ܁ ܠܵܘ>
      text <ܐܲܝܟܼ ܕܲܡܢܲܤܸܐ ܠܐܲܠܵܗܵܐ܃ ܐܸܠܵܐ ܐܲܝܟܼ ܐܲܚܝܼܕܼ ܬܘܼܟܼܠܵܢܵܐ ܕܝܼܠܹܗ܃>
      text <ܘܐܲܝܟܼ ܡܙܲܝܢܵܐ ܘܠܲܒܵܫܵܐ ܚܲܤܝܼܢܵܐ ܕܲܒܼܚܲܝܠܹܗ ܕܪܘܼܚܵܐ܁ ܘܥܲܠ>
      text <ܤܲܓܝܼܐܘܼܬܼ ܝܲܨܝܼܦܘܼܬܹܗ ܐܲܡܝܼܢܬܼܵܐ ܕܲܥܠܵܘܗܝ܃ ܐܵܦ ܐܲܠܵܗܵܐ ܗܵܟܲܢܵܐ>
      text <ܐܸܡ݂ܲܪ܃ ܕܥܲܡܹܗ ܐ̄ܢܵܐ ܒܐܘܼܠܨܵܢܵܐ܃ ܘܬܹܥܲܫܢܝܼܘܗܝ ܘܐܹܝܲܩܪܝܼܘܗܝ܁>
      text <ܘܢܘܼܓܼܪܵܐ ܕܝܵܘ̈ܡܵܬܼܵܐ ܐܹܤܲܒܿܥܝܼܘܗܝ܃ ܘܐܹܚܵܘܹܝܘܗܝ ܦܘܼܪܩܵܢܝ܁ ܐܲܝܢܵܐ>
    block
      text <ܕܢܲܫܝܼܫ ܒܲܥܒܼܵܕܼܵܘ̈ܗܝ ܘܲܪܦܸܐ܃ ܐܵܘ ܡܲܗܡܝܵܢ܃ ܐܵܘ ܒܝܼܫܝܼܢ>
      text <ܤܘܼܥܪ̈ܵܢܵܘܗܝ܃ ܗܵܢܵܐ ܤܲܒܼܪܵܐ ܕܢܸܗܘܸܐ ܠܹܗ ܠܵܐ ܡܸܫܟܿܚܵܐ܁ ܐܸܠܵܐ>
      text <ܠܐܲܝܢܵܐ ܕܐܲܡܝܼܢ ܠܘܵܬܼ ܐܲܠܵܗܵܐ ܒܟܼܠܡܸܕܸܡ܃ ܘܩܲܪܝܼܒܼܵܐ ܕܝܼܠܹܗ>
      text <ܐܝܼܬܼܵܘܗܝ ܒܝܲܕܼ ܫܲܦܝܼܪ̈ܵܬܼܵܐ ܕܲܥ̇ܒܼܵܕܹܗ܃ ܘܲܡܬܲܚ̣ ܚܝܵܪܵܐ ܕܠܸܒܹܗ>
      text <ܠܛܲܝܒܘܼܬܹܗ ܐܲܡܝܼܢܵܐܝܼܬܼ܃ ܐܲܝܟܼ ܕܐܸܡ݂ܲܪ ܕܵܘܝܼܕ܃ ܓܵܙ̣ ܥܲܝ̈ܢܲܝ ܟܲܕܼ>
      text <ܡܤܲܟܸܐ ܐ̄ܢܵܐ ܠܐܲܠܵܗܵܝ܁>
  text 8
    block
      text <ܕܲܒܼܡܵܢܵܐ ܡܸܬܼܥܲܕܲܪ ܒܲܪܢܵܫܵܐ ܠܡܸܬܼܩܲܪܵܒܼܘܼ ܒܠܸܒܹܗ ܠܘܵܬܼ ܐܲܠܵܗܵܐ܃>
      text <ܘܡܵܢܲܐ ܗ̣̄ܝ ܥܸܠܬܼܵܐ ܚܲܬܝܼܬܬܵܐ ܕܡܸܬܼܩܲܪܲܒܼ ܠܹܗ ܥܘܼܕܼܪܵܢܵܐ ܒܟܸܤܝܵܐ܃>
      text <ܘܐܲܝܕܵܐ ܥܸܠܬܼܵܐ ܕܒܼܵܗ̇ ܡܸܬܼܩܲܪܲܒܼ ܐ̄ܢܵܫ ܠܡܲܟܿܝܼܟܼܘܼܬܼܵܐ܁ ܚ܁>
    block
      text <ܛܘܼܒܼܵܘܗܝ ܠܒܲܪܢܵܫܵܐ ܕܝܼܕܲܥ̣ ܡܚܝܼܠܘܼܬܹܗ! ܗܵܕܹܐ ܝܑܼܕܲܥܬܼܵܐ܃>
      text <ܗܵܘ̇ܝܵܐ ܠܹܗ ܫܲܬܼܐܸܤܬܼܵܐ ܘܫܘܼܪܵܝܵܐ ܕܲܠܘܵܬܼ ܟܠܗܹܝܢ ܛܵܒܼ̈ܬܼܵܐ ܘܫܲܦܝܼܪ̈ܵܬܼܵܐ܁>
      text <ܡܵܐ ܕܹܝܢ ܕܝܼܕܲܥ̣ ܒܲܪܢܵܫܵܐ ܘܐܲܪܓܸܫ̣܃ ܕܚܲܬܿܝܼܬܼܵܐܝܼܬܼ ܘܐܲܝܟܼ ܕܒܲܫܪܵܪܵܐ>
      text <ܡܚܝܼܠ ܗ̄ܘ̣܃ ܗܵܝܕܹܝܢ ܩܵܦܹ̇ܣ ܢܲܦܫܹܗ ܡ̣ܢ ܐܲܫܝܼܕܼܘܼܬܼܵܐ܃ ܕܐܝܼܬܹܝܗ̇>
      text <ܡܦܲܠܗ ܕܵܢܝܼܬܼܵܐ ܕܝܼܕܲܥܬܼܵܐ܃ ܘܡܲܤܓܸܐ ܙܗܝܼܪܘܼܬܼܵܐ ܠܢܲܦܫܹܗ܁ ܐܸܠܵܐ>
      text <ܓܹܝܪ ܐܸܫܬܿܒܸܩ ܒܨܝܼܪ ܩܲܠܝܼܠ܃ ܘܲܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ>
      text <ܙܥܘܿܪܬܵܐ܃ ܘܚܲܕܼܪܘܼܗܝ ܡܢܲܤ̈ܝܵܢܹܐ܃ ܐܵܘ ܒܡܲܚܫܵܢ̈ܝܬܼܵܐ ܕܦܲܓܼܪܵܐ܃ ܐܵܘ>
      text <ܒܚܵܫܘܿܫܘܼܬܼܵܐ ܕܢܲܦܫܵܐ܃ ܠܵܐ ܡܸܫܟܲܚ ܒܲܪܢܵܫܵܐ ܡܲܪܓܸܫ ܒܲܡܚܝܼܠܘܼܬܹܗ܁>
      text <ܗܵܝܕܹܝܢ ܡ̣ܢ ܦܘܼܚܵܡܵܐ ܕܲܡܚܝܼܠܘܼܬܹܗ܃ ܚܵܟܹ̇ܡ ܐܵܦ ܠܥܘܼܕܼܪܵܢܵܐ>
      text <ܕܡ̣ܢ ܐܲܠܵܗܵܐ܃ ܕܲܟܼܡܵܐ ܪܲܒܿ܀ ܘܡܵܐ ܬܘܼܒܼ ܕܚܵܙܹ̇ܐ܃ ܕܲܟܼܡܵܐ ܐܸܢ>
      text <ܡܸܬܼܦܲܪܲܣ ܘܡܲܤܓܸܐ ܙܗܝܼܪܘܼܬܼܵܐ܃ ܘܩܵܦܹ̇ܣ ܘܲܡܤܲܬܲܪ ܢܲܦܫܹܗ>
    block
      text <ܒܪܸܒܿܘܿ ܬܵܘܵܢ̈ܝܼܢ܃ ܘܲܟܼܡܵܐ ܐܸܢ ܡܸܬܼܦܲܪܲܣ ܠܢܲܦܫܹܗ ܥܸܠ̈ܠܵܬܼܵܐ ܕܬܘܼܟܼܠܵܢܵܐ܃>
      text <ܥܕܲܟܹܝܠ ܠܸܒܵܐ ܠܵܐ ܫܵܠܹ̇ܐ ܡ̣ܢ ܩܸܢܛܵܐ܁ ܗܵܝܕܹܝܢ ܡܸܬܼܒܲܝܲܢ ܘܪܵܢܹ̇ܐ>
      text <ܕܟܼܠܹܗ ܗܵܢܵܐ ܙܵܘܥܵܐ ܕܠܸܒܵܐ܃ ܡܸܕܸܡ ܐ̄ܚܪܹܝܢ ܕܝܲܬܿܝܼܪ ܐܵܠ̇ܨܵܐ>
      text <ܥܠܵܘܗܝ ܡܵܘܕܲܥ ܕܚܲܤܝܼܪ܃ ܗܵܢܵܘ ܕܹܝܢ܃ ܕܥܲܠ ܥܘܼܕܼܪܵܢܵܐ ܐ̄ܚܪܹܢܵܐ>
      text <ܤܢܝܼܩ܁ ܒܲܕܼܗ̤ܘ ܠܸܒܵܐ ܤܵܗܹ̇ܕܼ ܡ̣ܢ ܠܵܓܼܵܘ ܒܕܸܚܠܬܼܵܐ ܕܪܵܦ̇ܬܼܵܐ ܒܹܗ܃>
      text <ܕܚܲܤܝܼܪܘܼܬܼܵܐ ܕܡܸܕܸܡ ܡܵܘܕܥܵܐ܁ ܘܡܸܛܠܵܗܵܢܵܐ܃ ܠܵܐ ܡܸܫܟܲܚ ܫܵܪܹܐ>
      text <ܒܬܼܘܼܟܼܠܵܢܵܐ܁ ܡܥܲܕܼܪܵܢܘܼܬܼܵܐ ܠܲܡ ܕܲܐܲܠܵܗܵܐ܃ ܡܸܬܼܒܲܥܝܵܐ ܠܫܘܼܘܙܵܒܼܵܐ܁>
      text <ܘܡܵܐ ܕܝܼܕܲܥ̣ ܕܲܤܢܝܼܩ ܥܲܠ ܥܘܼܕܼܪܵܢܵܐ ܐܲܠܵܗܵܝܵܐ܃ ܡܲܤܓܸܐ ܨܠܘܿܬܼܵܐ܁>
      text <ܘܡܵܐ ܕܐܲܤܓܝܼ ܟܘܼ̈ܫܵܦܹܐ܃ ܐܸܬܼܡܲܟܲܟܼ ܠܸܒܵܐ܁ ܡܸܛܠ ܕܲܠܝܬܿ ܕܲܤܝܼܩ>
      text <ܘܫܵܐܹ̇ܠ܃ ܘܠܵܐ ܡܲܟܿܝܼܟܼ܁ ܘܠܸܒܵܐ ܫܚܝܼܩܵܐ ܘܡܲܟܼܝܼܟܼܵܐ܃ ܐܲܠܵܗܵܐ ܠܵܐ>
      text <ܡܲܤܠܸܐ܁ ܥܕܲܡܵܐ ܕܡܸܬܼܡܲܟܲܟܼ ܠܸܒܵܐ܃ ܠܵܐ ܫܵܠܹ̇ܐ ܡ̣ܢ ܦܸܗܝܵܐ܁>
      text <ܡܲܟܿܝܼܟܼܘܼܬܼܵܐ ܠܠܸܒܵܐ܃ ܩܵܦ̇ܤܵܐ ܠܹܗ܁ ܘܡܵܐ ܕܐܸܬܼܡܲܟܲܟܼ ܒܲܪܢܵܫܵܐ܃>
      text <ܒܲܪ ܫܵܥܬܹܗ ܚܲܕܼܪܘܼܗܝ ܪ̈ܲܚܡܹܐ ܘܥܲܦܩ̣ܘܗܝ܁ ܘܡܵܐ ܕܲܩ̣ܪܸܒܼܘ>
      text <ܪ̈ܲܚܡܹܐ܃ ܡܸܚܕܼܵܐ ܐܲܪܓܸܫ̣ ܠܸܒܵܐ ܒܥܘܼܕܼܪܵܢܵܐ܁ ܒܗܵܝ̇܃ ܕܐܵܦ ܬܘܼܟܼܠܵܢܵܐ>
      text <ܡܸܕܸܡ ܘܚܲܝܠܵܐ ܪܵܦܹ̇ܬܼ ܒܹܗ܁ ܘܡܵܐ ܕܐܲܪܓܸܫ̣ ܒܡܹܐܬܼܝܼܬܹܗ ܕܥܘܼܕܼܪܵܢܵܐ>
      text <ܐܲܠܵܗܵܝܵܐ ܕܲܠܘܵܬܹܗ܃ ܘܲܕܼܗ̤ܘܝܘܼ ܡܤܲܝܥܵܢܹܗ ܘܥܵܕܼܘܿܪܹܗ܃ ܗܵܝܕܹܝܢ>
      text <ܒܲܪܫܵܥܬܹܗ ܠܸܒܵܐ ܡܸܬܼܡܠܸܐ ܗܲܝܡܵܢܘܼܢܼܵܐ܁ ܘܡܸܬܼܒܲܝܼܢ ܡܸܟܹܝܠ ܡ̣ܢ>
      text <ܗܵܪܟܵܐ ܘܡܸܤܬܲܟܲܠ܃ ܕܲܨܠܘܿܬܼܵܐ ܠܡܹܐܢܵܐ ܗ̣̄ܝ ܕܥܘܼܕܼܪܵܢܵܐ܃>
      text <ܘܡܲܒܿܘܼܥܵܐ ܕܦܘܼܪܩܵܢܵܐ܃ ܘܤܝܼܡܬܼܵܐ ܕܬܼܘܼܟܼܠܵܢܵܐ܃ ܘܐܹܘܩܝܵܢܵܐ ܡܫܵܘܙܒܼܵܢܵܐ>
      text <ܒܹܝܬܼ ܡܲܚܫ̈ܘܼܠܹܐ܃ ܘܡܲܢܗܪܵܢܝܼܢܼܵܐ ܕܚܲܫܝܼ̈ܟܹܐ܃ ܘܬܲܩܕܵܐ ܕܲܡܚܝܼ̈ܠܹܐ܃>
      text <ܘܤܸܬܵܪܵܐ ܒܲܙܒܲܢ ܢܸܤ̈ܝܘܿܢܹܐ܃ ܘܡܲܚܠܡܵܢܝܼܬܼܵܐ ܒܲܙܒܲܢ ܟܘܼܪ̈ܗܵܢܹܐ܃>
      text <ܘܤܲܟܿܪܵܐ ܕܥܘܼܕܼܪ̈ܵܢܹܐ ܒܲܩܪܵܒܼܵܐ܃ ܘܓܹܐܪܵܐ ܫܢܝܼܢܵܐ ܠܘܼܩܒܲܠ ܒܥܸܠܕܒܼܵܒܹ̈ܐ܀>
    block
      text <ܘܲܕܼܗܵܠܹܝܢ ܟܠܗܹܝܢ ܛܵܒܼ̈ܬܼܵܐ ܒܝܲܕܼ ܨܠܘܿܬܼܵܐ ܐܸܫܟܲܚ ܡܲܥܠܵܢܵܐ ܠܘܵܬܼܗܹܝܢ܃>
      text <ܘܡܸܟܹܝܠ ܘܲܠܗܲܠ ܡܸܬܼܦܲܪܦܲܥ ܒܲܨܠܘܿܬܼܵܐ ܕܗܲܝܡܵܢܘܼܬܼܵܐ܃ ܟܲܕܼ ܪܵܘܹ̇ܙ>
      text <ܠܸܒܹܗ ܒܬܼܘܼܟܼܠܵܢܵܐ܃ ܘܠܵܘ ܤܲܡܝܵܐܝܼܬܼ ܘܲܒܼܡܸܠܬܼܵܐ ܕܦܘܼܡܵܐ ܒܲܠܚܘܿܕܼ>
      text <ܐܲܝܟܼ ܕܲܥܕܲܡܵܐ ܠܗܵܫܵܐ܁>
      text <ܘܡܵܐ ܕܗܵܡܹܐ ܝܑܼܕܲܥ̣܃ ܩܢܸܐ ܠܵܗ̇ ܡܸܟܹܝܠ ܠܲܨܠܘܿܬܼܵܐ ܐܲܝܟܼ>
      text <ܤܝܼܡܬܼܵܐ ܒܓܼܵܘ ܢܲܦܫܹܗ܁ ܘܡ̣ܢ ܚܲܕܼܘܼܬܹܗ܃ ܡܫܲܚܠܸܦ ܠܹܗ ܠܢܝܼܫܵܐ>
      text <ܕܲܨܠܘܿܬܹܗ ܠܩܵܠܹ̈ܐ ܕܬܼܵܘܼ̈ܕܝܵܬܼܵܐ܁ ܘܗܵܕܲܐ ܗ̣̄ܝ ܡܸܠܬܼܵܐ ܕܐܲܡܝܼܪܵܐ>
      text <ܠܚܲܟܝܼܡ ܒܩܲܕܝܼ̈ܫܹܐ ܡܵܪܝ ܐܹܘܲܓܼܪܝܼܣ܃ ܗܵܘ̇ ܕܤܝܼܡ ܗ̄ܘ̣ܵܐ ܠܹܗ>
      text <ܢܝܼܫܵܐ ܠܟܼܠ ܨܒܼܘܼ܃ ܕܲܨܠܘܿܬܼܵܐ ܠܲܡ ܐܝܼܬܹܝܗ̇܃ ܚܲܕܼܘܼܬܼܵܐ ܕܡܲܤܪܚܵܐ>
      text <ܬܵܘܕܝܼܬܼܵܐ܁ ܥܲܠ ܥܵܕܹܐ ܨܠܘܿܬܼܵܐ ܕܒܼܵܬܲܪ ܡܩܲܒܿܠܵܢܘܼܬܼܵܐ ܕܝܼܕܲܥܬܹܗ>
      text <ܕܐܲܠܵܗܵܐ ܐܵܡܲ݁ܪ܃ ܗܵܝ̇ ܕܹܝܢ ܕܡܲܤܪܚܵܐ܃ ܒܗܵܝ̇ ܕܠܵܘ ܗ̤ܘ ܐ̄ܢܵܫ>
      text <ܡܨܲܠܸܐ ܘܲܒܼܥܲܡܠܵܐ܃ ܐܲܝܟܼ ܫܲܪܟܵܐ ܕܲܨܠܘܿܬܼܵܐ ܕܚܲܫܵܐ܃ ܕܡ̣ܢ ܩܕܼܵܡ>
      text <ܡܲܪܓܫܵܢܘܼܬܼܵܐ ܕܲܒܼܛܲܝܒܿܘܼܬܼܵܐ܃ ܐܸܠܵܐ ܗ̤ܘ ܠܸܒܵܐ ܟܲܕܼ ܡܠܸܐ ܚܲܕܼܘܼܬܼܵܐ>
      text <ܘܬܸܡܗܵܐ܃ ܡܸܒܲܗ ܢܵܒܲܗ ܤܒܼܝܼܤܵܐܝܼܬܼ ܒܙܵܘ̈ܥܹܐ ܕܬܼܵܘܕܝܼܬܼܵܐ>
      text <ܘܲܕܼܩܘܼܒܵܠܛܲܝܒܿܘܼܬܼܵܐ܃ ܒܫܸܬܼܩܵܐ ܕܲܤܝܼܡ ܒܘܼܪܟܹܗ܁ ܒܲܪܓܼܘܿܢ ܡ̣ܢ ܚܹܐܦܵܐ>
      text <ܕܡ̣ܢ ܠܓܼܵܘ܃ ܕܤܲܓܝܼ ܡܸܬܿܬܿܙܝܼܥ ܒܕܼܘܼܡܵܪܵܐ ܥܲܠ ܤܘܼ̈ܟܵܠܹܐ>
      text <ܕܛܲܝ̈ܒܿܘܵܬܹܗ ܕܐܲܠܵܗܵܐ܃ ܡ̣ܢ ܫܹܠܝ ܡܪܝܼܡ ܩܵܠܹܗ ܘܲܡܫܲܒܲܚ ܕܠܵܐ>
      text <ܤܲܒܼܥܵܐ܃ ܟܲܕܼ ܡܲܤܪܲܚ ܠܵܗ̇ ܠܬܼܵܘܕܝܼܬܹܗ ܗ̤ܘ ܚܹܐܦܵܐ ܕܡ̣ܢ ܠܓܼܵܘ>
      text <ܘܐܵܦ ܒܠܸܫܵܢܵܐ܃ ܘܬܼܵܢܹ̇ܐ ܢܲܓܝܼܪܵܐܝܼܬܼ ܘܡܸܬܿܡܲܪܵܢܵܐܝܼܬܼ܃ ܡܲܢ̣ܘܼ ܗܘ̤ܵܐ>
      text <ܒܗܵܠܹܝܢ ܩܪܝܼܚܵܐܝܼܬܼ ܘܠܵܐ ܒܲܗܘܼܪܵܐܝܼܬܼ܃ ܘܤܵܡ̣ ܒܗܹܝܢ ܝܲܕܼܥܑܵܐ>
      text <ܒܦܘܼܪܫܵܢܵܐ܃ ܢܤܸܬܲܟܲܠ ܡܸܕܸܡ ܕܐܵܡܲ݁ܪܢܵܐ܃ ܕܠܲܝܬܿ ܒܹܗ ܫܘܼܚܠܵܦܵܢܵܐ܃>
      text <ܡܸܛܠ ܢܸܤܝܵܢܵܗ̇ ܤܲܓܝܼܐܵܐ ܕܲܨܒܼܘܼܬܼܵܐ܁ ܘܡܸܟܵܐ ܗܵܟܹܝܠ ܦܵܐܹ̇ܫ ܡ̣ܢ>
    block
      text <ܤܪ̈ܝܼܩܵܬܼܵܐ܃ ܘܲܠܘܵܬܼ ܐܲܠܵܗܵܐ ܡܸܬܼܐܡܸܢ ܕܠܵܐ ܫܘܼܢܵܝ ܒܐܲܡܝܼܢܘܼܬܼܵܐ>
      text <ܕܲܨܠܘܿܬܼܵܐ܃ ܟܲܕܼ ܩܵܢܹ̇ܛ ܠܡܸܬܼܓܠܵܙܘܼ ܡ̣ܢ ܪܸܕܝܵܐ ܕܥܘܼܕܼܪ̈ܵܢܹܝܗ̇܀>
      text <ܗܵܠܹܝܢ ܟܠܗܹܝܢ ܫܲܦܝܼܪ̈ܵܬܼܵܐ ܡܸܬܼ̈ܝܼܠܕܵܢ ܡ̣ܢ ܗܵܝ̇ ܕܢܲܪܓܸܫ ܐ̄ܢܵܫ>
      text <ܒܲܡܚܝܼܠܘܼܬܹܗ܁ ܕܡ̣ܢ ܗܵܪܟܵܐ ܡܸܛܠ ܝܘܼܐܵܒܼܵܐ ܕܲܠܥܘܼܕܼܪܵܢܵܐ܃ ܚܵܒܹ̇ܨ ܠܘܵܬܼ>
      text <ܐܲܠܵܗܵܐ ܒܲܦܝܵܤܹ̈ܐ ܕܲܨܠܘܿܬܹܗ܁ ܘܲܟܼܡܵܐ ܕܗ̤ܘ ܡܸܬܼܩܲܪ̈ܲܒܼ ܒܬܲܪܥܝܼܬܹܗ>
      text <ܠܘܵܬܹܗ܃ ܡܸܬܼܦܲܪܲܒܼ ܐܲܠܵܗܵܐ ܠܘܵܬܹܗ ܒܝܲܕܼ ܫܘܼܟܵܢܵܘ̈ܗܝ܁ ܘܠܵܐ>
      text <ܡܸܡܬܼܘܿܡ ܡܪܝܼܡ ܡܸܢܹܗ ܡܲܓܿܢܵܢܘܼܬܹܗ܃ ܡܸܛܠ ܡܲܟܝܼܟܼܘܼܬܹܗ>
      text <ܤܲܓܝܼܐܬܼܵܐ܁ ܕܐܲܝܟܼ ܐܲܪܡܲܠܬܼܵܐ ܠܘܵܬܼ ܕܲܝܵܢܵܐ ܓܵܥܹ̇ܐ ܒܟܼܠܥܸܕܵܢ܃>
      text <ܬܒܲܥܲܝܢܝ ܡ̣ܢ ܒܥܸܠܕܝܼܢܝ܁ ܡܸܛܠܗܵܬܹܗ܃ ܐܲܝܟܼ ܕܝܲܬܝܼܪ ܬܸܗܘܸܐ ܠܹܗ>
      text <ܥܸܠܬܼܵܐ ܠܩܘܼܪܵܒܼܵܐ ܕܲܠܘܵܬܹܗ܁ ܘܡܸܛܠ ܤܢܝܼܩܘܼܬܹܗ܃ ܢܸܬܼܐܡܸܢ>
      text <ܠܘܵܬܼ ܡܲܒܿܘܼܥܵܐ ܕܥܘܼܕܼܪ̈ܵܢܹܐ܁ ܟܲܕܼ ܡܸܢܗܹܝܢ ܕܫܸ̈ܐܠܵܬܹܗ ܡܦܲܢܸܐ ܠܹܗ>
      text <ܩܲܠܝܼܠܵܐܝܼܬܼ܃ ܘܡܸܢܗܹܝܢ ܠܵܐ܁ ܗܵܢܵܘ ܕܹܝܢ܃ ܐܲܝܕܵܐ ܕܝܵܕܲܥ̇ ܕܒܸܠܥܵܕܹܝܗ̇>
      text <ܠܵܐ ܡܨܸܐ ܚܵܝܹ̇ܐ܃ ܘܫܲܪܟܵܐ ܡܬܲܗܸܐ܁ ܘܲܒܼܡܸܕܸܡ ܡܸܕܸܡ ܙܵܓܲܪ ܡܸܢܹܗ>
      text <ܚܹܐܦܵܐ ܕܲܒܼܥܸܠܕܒܼܵܒܹ̈ܐ܃ ܘܲܒܼܡܸܕܸܡ ܡܸܕܸܡ ܝܵܗܹ̇ܒܼ ܐܝܼܕܼܵܐ ܠܢܸܤܝܘܿܢܹܗ܁>
      text <ܐܲܝܟܼ ܕܗ̤ܝ ܗܵܕܹܐ܃ ܐܲܝܟܼ ܕܐܸܡ̇ܪܹܬܼ܃ ܬܸܗܘܸܐ ܠܹܗ ܥܸܠܬܼܵܐ ܠܩܘܼܪܵܒܹܗ>
      text <ܕܲܠܘܵܬܼ ܐܲܠܵܗܵܐ܃ ܘܲܕܼܢܸܬܼܚܲܟܲܡ ܡܸܢܗܘܿܢ ܕܢܸܤܝ̈ܘܿܢܹܐ܃ ܘܗܵܕܹܐ ܗ̣̄ܝ>
      text <ܗܵܝ̇ ܕܐܲܡܝܼܪܵܐ ܒܲܟܼܬܼܵܒܼܵܐ܃ ܕܲܫܒܲܩ̣ ܡܵܪܝܵܐ ܥܲܡ̈ܡܹܐ ܤܲܓܝܼ̈ܐܹܐ܃ ܘܠܵܐ>
      text <ܐܵܘܒܸܿܕܼ ܐܸܢܘܿܢ ܒܲܥܓܲܠ܃ ܘܠܵܐ ܐܲܫܠܸܡ̣ ܐܸܢܘܿܢ ܒܐܝܼܕܼܵܐ ܕܝܼܫܘܿܥ܃>
      text <ܠܲܡܢܲܤܵܝܘܼ ܒܗܘܿܢ ܠܝܼܤܪܵܝܹܠ܃ ܘܡܸܛܠ ܕܢܸܕܥܘܼܢ ܕܵܪܹ̈ܐ ܕܲܒܼܢܲܝ̈>
      text <ܝܑܼܤܪܵܝܹܠ ܕܢܹܐܠܦܘܼܢ ܩܪܵܒܼܵܐ܀>
    block
      text <ܙܲܕܝܼܩܵܐ ܕܠܵܐ ܡܦܵܣ ܒܲܡܚܝܼܠܘܼܬܹܗ܃ ܒܩܸܢܛܵܐ ܐܝܼܬܲܝܗܹܝܢ>
      text <ܨܸܒܼ̈ܘܵܬܹܗ܁ ܘܠܵܐ ܪܲܚܝܼܩ ܡ̣ܢ ܡܲܦܘܼܠܬܼܵܐ܃ ܘܠܵܐ ܡܲܒܼܥܲܕܼ ܡܸܢܹܗ ܐܲܪܝܵܐ>
      text <ܡܚܲܝܒܿܠܵܢܵܐ܃ ܫܹܐܕܵܐ ܕܪܵܡܘܼܬܼܵܐ܁ ܕܚܲܤܝܼܪ ܡ̣ܢ ܝܑܼܕܲܥܬܼܵܐ ܕܲܡܚܝܼܠܘܼܬܹܗ܃>
      text <ܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ܁ ܕܚܲܤܝܼܪ ܡ̣ܢ ܡܲܟܿܝܼܟܼܘܼܬܼܵܐ܃ ܚܲܤܝܼܪ ܡ̣ܢ>
      text <ܓܡܝܼܪܘܼܬܼܵܐ܁ ܕܚܲܤܝܼܪ ܡ̣ܢ ܓܡܝܼܪܘܼܬܼܵܐ܃ ܩܲܢܝܼܛܵܐ ܐܝܼܬܼܵܘܗܝ>
      text <ܥܕܲܟܹܝܠ܁ ܘܐܸܡܲܬܼܝ ܕܗ̤ܘ܃ ܐܝܼܬܼ ܠܹܗ ܐܲܬܼܪܵܐ ܠܲܒܼܥܸܠܕܒܼܵܒܼܵܐ>
      text <ܥܠܵܘܗܝ܁ ܒܲܕܼܠܵܐ ܡܫܲܪܪܵܐ ܡܕܼܝܢ̄ܬܹܗ ܒܡܘܼ̈ܟܼܠܹܐ ܕܦܲܪܙܠܵܐ܃>
      text <ܘܒܸܐܤ̈ܟܿܦܵܬܼܵܐ ܕܲܢܚܵܫܵܐ܁ ܐܵܦܠܵܐ ܓܹܝܪ ܘܗ̤ܝ ܡܲܟܿܝܼܟܼܘܼܬܼܵܐ ܡܸܬܼܩܲܢܝܵܐ>
      text <ܒܸܠܥܵܕܼ ܡ̣ܢ ܥܸܠ̈ܠܵܬܼܵܗ̇܃ ܕܡܸܛܠܵܬܼܗܹܝܢ ܗܘ̤ܵܐ ܬܒܼܵܪ ܠܸܒܵܐ>
      text <ܐܲܡܝܼܢܵܐܝܼܬܼ ܘܲܡܤܲܚܦܝܼܢ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ܁ ܒܸܠܥܵܕܼ ܡܲܟܿܝܼܟܼܘܼܬܼܵܐ>
      text <ܠܵܐ ܡܸܬܼܚܲܬܲܡ ܦܘܼܠܚܵܢܹܗ ܕܒܲܪܢܵܫܵܐ܁ ܠܵܐ ܤܝܼܡ ܥܲܠ ܐܸܫܛܵܪܵܐ>
      text <ܕܚܹܐܪܘܼܬܹܗ ܥܕܲܟܹܝܠ ܛܲܒܼܥܵܐ ܕܪܘܼܚܵܐ܃ ܥܕܲܟܹܝܠ ܥܲܒܼܕܵܐ ܐܝܼܬܼܵܘܗܝ܃>
      text <ܘܠܵܐ ܡܥܲܠܲܝ ܡ̣ܢ ܩܸܢܛܵܐ ܦܘܼܠܚܵܢܹܗ܁ ܠܵܐ ܒܸܠܥܵܕܼ ܡܘܼܟܵܟܼܵܐ ܡܸܫܬܲܪܲܪ>
      text <ܦܘܼܠܚܵܢܹܗ܃ ܘܠܵܐ ܒܸܠܥܵܕܼ ܢܸܤܝ̈ܘܿܢܹܐ ܩܵܢܹ̇ܐ ܚܸܟܼܡܬܼܵܐ܃ ܘܠܵܐ ܒܸܠܥܵܕܼ>
      text <ܚܸܟܼܡܬܼܵܐ ܡܵܛܹ̇ܐ ܠܡܲܟܿܝܼܟܼܘܼܬܼܵܐ܁ ܡܸܛܠܗܵܢܵܐ܃ ܐܵܠܨܵܐܝܼܬܼ ܫܵܒܹ̇ܩ ܐܲܠܵܗܵܐ>
      text <ܥܲܠ ܩܲܕܝܼ̈ܫܹܐ ܥܸܠ̈ܠܵܬܼܵܐ ܕܡܲܟܿܝܼܟܼܘܼܬܼܵܐ܃ ܘܲܬܼܒܼܵܪ ܠܸܒܵܐ ܘܲܨܠܘܿܬܼܵܐ>
      text <ܚܲܫܝܼܫܬܼܵܐ ܘܲܕܼܠܵܐ ܦܸܗܝܵܐ܁ ܟܲܕܼ ܒܲܙܒܲܢ ܒܝܲܕܼ ܥܵܪ̈ܨܵܬܼܵܐ ܕܚܲܫܵܘ̈ܗܝ>
      text <ܕܲܟܼܝܵܢܵܐ ܡܩܲܦܲܚ ܠܗܘܿܢ܃ ܘܲܒܼܡܸܬܼܥܲܒܼܪ̈ܵܢܘܵܬܼܵܐ ܕܲܒܼܝܲܕܼ ܚܘܼ̈ܫܵܒܹܐ>
      text <ܢܕܝܼ̈ܕܹܐ܁ ܘܒܲܙܒܲܢ ܒܨܲܥܪܵܐ܃ ܘܲܒܼܩܘܼ̈ܩܵܚܹܐ ܕܡܲܓܵܢ ܕܤܵܒܼ̇ܠܝܼܢ ܡ̣ܢ>
      text <ܒܢܲܝ̈ܢܵܫܵܐ ܘܟܹܐܒܹ̈ܐ ܕܦܲܓܼܪܵܐ܁ ܘܒܲܙܒܲܢ ܒܡܸܤܟܹܢܘܼܬܼܵܐ܃ ܘܚܲܤܝܼܪܘܼܬܼܵܐ>
      text <ܕܡ̣ܢ ܐܲܠ̇ܨܵܬܼܵܐ܁ ܘܒܲܙܒܲܢ܃ ܒܝܲܕܼ ܚܲܫܹ̈ܐ ܬܲܩܝܼ̈ܦܹܐ ܕܕܸܚܠ̱ܬܼܵܐ ܕܒܲܩܪ̈ܵܒܹܐ>
    block
      text <ܓܠܲܝ̈ܐ ܕܫܹܐܕܹ̈ܐ܃ ܕܫܵܒܹ̇ܩ ܥܠܲܝܗܘܿܢ܃ ܠܲܡܙܵܥܘܼܬܼܗܘܿܢ ܬܟܼܝܼܒܼܵܐܝܼܬܼ܃>
      text <ܘܲܒܼܫܘܼ̈ܚܠܵܦܹܐ ܕܚܝܼ̈ܠܹܐ܃ ܕܚܲܕܼ ܡ̣ܢ ܚܲܒܼܪܹܗ ܬܲܩܝܼܦ ܘܲܓܼܢܝܼܚ>
      text <ܘܲܥܤܸܩ܁>
      text <ܘܟܼܠܗܹܝܢ ܗܵܠܹܝܢ܃ ܐܲܝܟܼ ܕܬܸܗܘܸܐ ܠܗܘܿܢ ܥܸܠܬܼܵܐ ܠܡܲܟܿܝܼܟܼܘܼܬܼܵܐ܃>
      text <ܘܲܠܗܵܝ̇ ܕܠܵܐ ܢܸܗܘܘܿܢܬ ܢܵܝ̇ܡܝܼܢ ܒܡܲܗܡܝܵܢܘܿܬܼܵܐ܃ ܐܵܘ ܕܐܲܝܠܹܝܢ>
      text <ܕܩܵܝ̈ܡܵܢ ܘܲܒܼܗܹܝܢ ܟܪܝܼܗ ܐܲܬܼܠܹܝܛܵܐ܃ ܐܵܘ ܡ̣ܢ ܩܸܢܛܵܐ ܕܗܵܝ̇>
      text <ܕܲܥܬܼܝܼܕܼܵܐ܁ ܡܵܕܹܝܢ ܢܸܤܝ̈ܘܿܢܹܐ ܐܵܠܨܵܐܝܼܬܼ ܦܵܩ̇ܚܝܼܢ ܠܲܒܼܢܲܝ̈ܢܵܫܵܐ܁ ܘܠܵܘ>
      text <ܗܵܕܲܐ ܗ̣̄ܝ ܕܐܵܡܲ݁ܪܢܵܐ܃ ܕܙܵܕܹܩ ܠܹܗ ܡܸܟܹܝܠ ܕܐܲܝܟܼ ܕܢܸܗܘܸܐ ܠܹܗ>
      text <ܥܸܠܬܼܵܐ ܠܡܘܼܟܵܟܼܵܐ܃ ܢܸܬܼܪܲܦܸܐ ܒܨܸܒܼܝܵܢܹܗ ܠܘܵܬܼ ܒܝܼ̈ܫܵܬܼܵܐ܃ ܐܲܝܟܼ>
      text <ܕܢܸܬܼܡܲܟܲܟܼ ܟܹܐܡܲܬܼ ܒܥܘܼܗܕܵܢܗܹܝܢ܃ ܐܵܘ ܕܢܸܤܬܲܪܗܲܒܼ ܠܘܵܬܼ>
      text <ܗܵܠܹܝܢ ܢܸܤܝ̈ܘܿܢܹܐ ܐ̄ܚܪ̈ܵܢܹܐ܃ ܐܸܠܵܐ ܦܐܸܐ ܗ̄ܘ̣ܵܐ ܠܹܗ ܕܥܲܡ ܗܵܝ̇ ܕܦܵܠܲܚ>
      text <ܘܥܵܡܹ̇ܠ ܒܫܲܦܝܼܪ̈ܵܬܼܵܐ܃ ܡܥܝܼܪ ܗ̄ܘ̣ܵܐ ܢܲܦܫܹܗ ܐܲܡܝܼܢܵܐܝܼܬܼ܃ ܘܢܸܬܼܚܲܫܲܒܼ>
      text <ܕܲܥܒܼܝܼܕܼܵܐ ܐܝܼܬܼܵܘܗܝ܃ ܘܡܸܨܛܲܠܝܵܢܘܼܬܼܵܐ ܠܒܼܝܼܫ܁ ܘܟܼܠ ܕܲܥܒܼܝܼܕܼܵܐ>
      text <ܗ̄ܘ̣܃ ܐܵܦ ܥܲܠ ܚܲܝܠܵܐ ܐ̄ܚܪܹܢܵܐ ܤܢܝܼܩ܁ ܗܵܢܵܘ ܕܹܝܢ܃ ܠܬܲܥܕܝܼܕܵܐ܁>
      text <ܘܐܲܝܢܵܐ ܕܥܲܠ ܐܲܥܕܝܼܪܵܐ ܕܡ̣ܢ ܐ̄ܚܪܹܢܵܐ ܤܢܝܼܩ܃ ܚܲܤܝܼܪܘܼܬܼܵܐ>
      text <ܕܲܟܿܝܵܢܹܗ ܡܫܵܘܕܥܵܐ܁ ܘܟܼܠ ܕܝܵܕܲܥ̇ ܕܚܲܤܝܼܪ܃ ܐܵܦ ܡܘܼܟܵܟܼܵܐ ܙܵܕܹܩ>
      text <ܠܹܗ܃ ܐܲܝܟܼ ܕܢܸܤܲܒܼ ܗܵܘ̇ ܡܵܐ ܕܲܤܢܝܼܩ܃ ܡ̣ܢ ܗܵܘ̇ ܡ̇ܢ ܕܤܵܦܹ̇ܩ>
      text <ܕܢܸܬܸܠ ܠܹܗ܁ ܘܲܠܗܵܠܹܝܢ ܟܠܗܹܝܢ ܐܸܢ ܡ̣ܢ ܫܘܼܪܵܝܵܐ ܝܵܕܲܥ̇ ܗ̄ܘ̣ܵܐ܃>
      text <ܘܲܒܼܗܹܝܢ ܚܵܐܲܪ ܒܟܼܠܥܸܕܵܢ܃ ܠܵܐ ܕܵܡܹ̇ܟܼ ܗ̄ܘ̣ܵܐ܁ ܐܸܢ ܠܵܐ ܕܡܸܟܼ܃ ܠܵܐ>
      text <ܐܸܫܬܿܠܸܡ ܗ̄ܘ̣ܵܐ ܠܐܝܼܕܼܵܐ ܕܐܵܠܘܿܨܹ̈ܐ ܐܲܡܥܵܪܘܼܬܹܗ܁ ܡܵܕܹܝܢ ܙܵܕܹܩ>
      text <ܠܹܗ ܠܗܵܘ̇ ܕܪܵܕܹܐ ܒܐܘܼܪܚܵܐ ܕܐܲܠܵܗܵܐ܃ ܕܲܒܼܟܼܠܡܸܕܸܡ ܕܐܵܬܹ̇ܐ>
    block
      text <ܥܠܵܘܗܝ ܢܵܘܕܹܐ܃ ܘܢܸܥܕܘܿܠ ܘܲܢܩܲܦܲܚ ܢܲܦܫܹܗ܃ ܟܲܕܼ ܝܵܕܲܥ̇܃ ܕܐܵܘ>
      text <ܡܸܛܠ ܕܐܲܗܡ̣ܝܼ܃ ܐܲܥܝܼܪܵܗ̇ ܡܢܲܤܝܵܢܵܐ ܒܦܘܼܩܕܵܢܵܐ ܕܲܡܕܲܒܿܪܵܢܵܐ܃>
      text <ܐܵܘ ܡܸܛܠ ܕܐܸܬܿܬܿܪܝܼܡ܁ ܘܒܲܕܼܓܼܘܿܢ ܠܵܐ ܢܸܫܘܲܪ ܘܢܸܙܕܲܥܙܲܥ܁>
      text <ܘܲܢܩܝܼܡ ܢܲܦܫܹܗ ܕܠܵܐ ܥܸܕܸܠܵܝ܃ ܕܠܵܐ ܬܸܥܘܿܦ ܒܝܼܫܬܹܗ܁ ܠܲܝܬܿ>
      text <ܓܹܝܪ ܥܵܘ̣ܠܵܐ ܠܘܵܬܼ ܐܲܠܵܗܵܐ܃ ܚܵܣ܃ ܗܵܘ̇ ܡܲܒܿܘܼܥܵܐ ܕܙܲܕܝܼܩܘܼܬܼܵܐ܁>
  text 9
    block
      text <ܥܲܠ ܚܛܵܗܹ̈ܐ ܕܡ̣ܢ ܥܘܼܬܵܕܼܵܐ ܘܲܒܼܨܸܒܼܝܵܢܵܐ ܒܝܼܫܵܐ܃>
      text <ܘܥܲܠ ܗܵܠܹܝܢ ܕܥܵܪܨܘܼܬܼܵܐ܁ ܛ܁>
    block
      text <ܐܝܬܼ ܚܛܝܼܬܼܵܐ ܕܡ̣ܢ ܡܚܝܼܠܘܼܬܼܵܐ܃ ܘܥܵܪܨܵܐܝܼܬܼ ܡܸܬܼܡܲܨܲܥ ܒܵܗ̇>
      text <ܐ̄ܢܵܫ܁ ܘܐܝܼܬܼ ܚܛܝܼܬܼܵܐ܃ ܕܡ̣ܢ ܨܸܒܼܝܵܢܵܐ܁ ܘܐܝܼܬܼ܃ ܕܡ̣ܢ ܒܘܿܪܘܼܬܼܵܐ܁>
      text <ܘܐܝܼܬܼ܃ ܕܓܸܕܼܫܵܐ ܡܲܦܓܲܥ ܒܹܗ܁ ܘܐܝܼܬܼ܃ ܕܐܲܡܝܼܢܘܼܬܼܵܐ܁ ܘܐܝܼܬܼ܃>
      text <ܕܡ̣ܢ ܥܝܵܕܼܵܐ܁ ܘܗܵܠܹܝܢ ܟܠܗܘܿܢ ܛܲܟܼܤܹ̈ܐ ܘܲܙ̈ܢܲܝܵܐ ܕܲܚܛܵܗܹ̈ܐ܃ ܐܵܦܸܢ>
      text <ܟܠܗܘܿܢ ܬܚܹܝܬܼ ܡܲܪܫܘܼܬܼܵܐ ܚܒܝܼܫܝܼܢ܃ ܡܫܲܚ̱ܠܦܵܐܝܼܬܼ܃ ܘܲܒܼܨܝܼܪܘܼܬܼܵܐ>
      text <ܘܤܲܓܝܼܐܘܼܬܼܵܐ ܐܝܼܬܼ ܒܲܬܼܒܲܥܬܼܵܐ ܕܲܥܠܲܝܗܘܿܢ܁ ܘܐܝܼܬܼ ܕܥܲܤܩܵܐܝܼܬܼ>
      text <ܡܸܬܼܩܲܒܲܠ ܒܲܬܼܘܵܬܹܗ܃ ܘܥܸܕܼܠܵܝܹܗ ܪܲܒܿ܁ ܘܐܝܼܬܼ܃ ܕܩܲܪܝܼܒܼ ܗ̄ܘ̣>
      text <ܠܚܵܘܤܵܢܵܐ܁ ܐܵܦ ܐܲܠܵܗܵܐ ܠܐܵܕܼܵܡ ܘܲܠܚܵܘܵܐ ܘܲܠܚܸܘܝܵܐ܃ ܐܵܦܸܢ ܘܠܵܐ>
      text <ܠܚܲܕܼ ܡܸܢܗܘܿܢ ܒܲܪܝܼ ܡ̣ܢ ܡܩܲܒܿܠܵܢܘܼܬܼܵܐ ܕܦܘܼܪܥܵܢ ܤܲܟܼܠܘܼܬܹܗ܃>
      text <ܫܘܼܚܠܵܦܵܐ ܤܲܓܝܼܐܵܐ ܚܵܘܝܼ ܒܠܵܘܛܬܹܗ ܕܲܠܚܸܘܝܵܐ܃ ܘܲܒܼܗܵܝ̇ ܕܚܵܘܵܐ܃>
      text <ܘܲܒܼܗܵܝ̇ ܕܲܠܘܵܬܼ ܐܵܕܼܵܡ܃ ܗܵܟܲܢܵܐ ܘܲܒܼܗܵܠܹܝܢ ܕܲܒܼܢܲܝ̈ܗܘܿܢ ܕܗܵܢ̇ܘܿܢ܁>
      text <ܠܟܼܠܢܵܫ ܠܦܘܼܬܼ ܫܩܵܠܛܲܥܢܵܐ ܘܪܵܚܡܘܼܬܼܵܐ ܕܐܝܼܬܼ ܠܹܗ ܠܘܵܬܼ>
      text <ܚܛܝܼܬܼܵܐ܃ ܗܵܟܲܢܵܐ ܡܸܬܼܩܲܫܸܐ ܕܝܼܢܵܐ ܕܲܥܠܵܘܗܝ܁ ܘܐܸܢ ܐܝܼܬܼ ܬܘܼܒܼ>
    block
      text <ܕܠܲܚܛܝܼܬܼܵܐ ܠܡܸܩܲܦ ܠܵܐ ܪܵܚܹ̇ܡ܃ ܡ̣ܢ ܡܲܗܡܝܵܢܘܼܬܼܵܐ ܕܹܝܢ>
      text <ܕܲܒܼܙܲܕܝܼܩܘܼܬܼܵܐ ܡܸܬܼܓܪܸܦ ܠܘܵܬܼ ܗܵܝ̇܃ ܡ̣ܢ ܒܠܲܚ ܚܦܝܼܛܘܼܬܼܵܐ>
      text <ܕܲܒܼܗܵܕܹܐ܃ ܘܐܵܦܸܢ ܥܤܸܩ ܗ̄ܘ̣ ܠܹܗ ܚܘܼܠܛܵܢܵܐ ܕܲܒܼܗܵܝ̇܃ ܩܫܸܐ ܗ̄ܘ̣>
      text <ܕܝܼܢܹܗ܁ ܐܸܢ ܕܹܝܢ ܟܲܕܼ ܕܗܵܕܹܐ ܫܩܝܼܠ ܛܲܥܢܵܐ܃ ܐܵܪܥܝܼܢ ܠܹܗ ܢܸܤܝ̈ܘܿܢܹܐ>
      text <ܕܗܵܝ̇܃ ܩܲܪܝܼܒܼܝܼܢ ܠܹܗ ܪ̈ܲܚܡܹܐ ܠܲܡܫܵܓܼܘܼܬܹܗ ܕܠܵܐ ܦܘܼܠܵܓܼ܁>
      text <ܐ̄ܚܪܹܬܼܵܐ ܗ̣̄ܝ ܓܹܝܪ ܕܟܲܕܼ ܫܩܝܼܠ ܐ̄ܢܵܫ ܨܸܦܬܼܵܐ ܕܥܲܠ ܐܲܦܲܝ̈>
      text <ܡܝܲܬܿܪܘܼܬܼܵܐ܃ ܘܐܲܡܝܼܢ ܒܲܥ̇ܒܼܵܕܹܝ̈ܗ̇܃ ܘܲܒܼܠܸܠܝܵܐ ܒܵܐܹ̇ܬܼ ܒܸܪܢܝܵܗ̇܃>
      text <ܕܕܲܡ ܢܸܚܤܲܪ ܡܸܕܸܡ ܡ̣ܢ ܘܵܠ̈ܝܵܬܼܵܗ̇܁ ܘܒܼܐܝܼܡܵܡܵܐ ܝܘܼܩܪܵܗ̇ ܛܥܝܼܢ>
      text <ܘܡܸܬܼܟܿܪܸܟܼ܃ ܘܟܼܠܗ̇ ܡܲܪܢܝܼܬܹܗ ܕܟܹܐܢܘܼܬܼܵܐ ܐܝܼܬܹܝܗ̇܃ ܘܟܲܕܼ ܒܗܵܠܹܝܢ>
      text <ܘܕܲܐܝܟܼ ܗܵܠܹܝܢ ܐܝܼܬܼܵܘܗܝ܃ ܡܸܛܠ ܠܵܐ ܝܑܼܕܲܥܬܼܵܐ܃ ܐܵܘ ܡܸܛܠ>
      text <ܩܛܝܼܪܵܐ ܕܤܲܩܘܼܒܼ̈ܠܵܝܵܬܼܵܐ ܕܒܼܵܗ̇ ܒܐܘܼܪܚܵܐ ܕܲܡܝܲܬܿܪܘܼܬܼܵܐ܃ ܘܓܲܠܠܹ̈ܐ>
      text <ܕܠܸܙܬܼܵܐ ܕܡܸܬܿܬܿܪܝܼܡܝܼܢ ܟܠܫܵܥ ܒܗܲܕܵܡܵܘ̈ܗܝ܃ ܘܡܸܨܛܲܠܝܵܢܘܼܬܼܵܐ>
      text <ܕܤܝܼܡܵܐ ܒܹܗ ܠܒܼܘܼܚܪܵܢ ܚܹܐܪܘܼܬܼܵܐ܃ ܩܲܠܝܼܠ ܙܸܠܲܬ̤ ܟܲܦܵܐ ܕܡܲܤܲܐܬܼܵܐ>
      text <ܠܤܸܡܵܠܵܐ܃ ܘܡܸܬܼܓܪܸܦ ܒܝܲܕܼ ܟܪܝܼܗܘܼܬܹܗ ܕܒܸܤܪܵܐ ܒܚܲܕܼ ܡ̣ܢ>
      text <ܙܢܲܝ̈ܵܐ ܕܲܚܛܵܗܹ̈ܐ܃ ܟܲܕܼ ܚܲܫܝܼܫ ܘܲܡܥܵܩ ܥܲܠ ܐܲܦܹ̈ܝܗ̇܃ ܘܡܸܬܿܬܲܢܲܚ>
      text <ܒܚܲܫܵܐ ܥܲܠ ܩܢܘܿܡܹܗ܃ ܡܸܛܠ ܕܵܘܝܘܼܬܼܵܐ ܕܠܘܼܩܒܲܠ ܓܸܕܼܫܹ̈ܐ>
      text <ܕܒܲܙܒܲܢ ܙܒܲܢ܁>
      text <ܘܲܐ̄ܪܹܬܼܵܐ ܗ̣̄ܝ ܕܟܲܕܼ ܐ̄ܵܢܵܫ ܪܦܸܐ ܒܲܥ̇ܒܼܵܕܼܵܐ ܕܙܲܕܝܩܘܼܬܼܵܐ܃ ܐܵܘ>
      text <ܟ̱ܠܵܢܵܐܝܼܬܼ ܫܒܼܝܼܩܵܐ ܠܹܗ ܐܘܼܪܚܵܐ܃ ܥܲܒܼܕܵܐܝܼܬܼ ܪܵܗܹ̇ܛ ܒܟܼܠܵܗ̇>
      text <ܡ̤ܫܬܲܡܥܵܢܘܼܬܼܵܐ ܩܕܼܵܡ ܟܠܗܹܝܢ ܗܲܢܝܼ̈ܐܵܬܼܵܐ ܕܲܚܛܝܼܬܼܵܐ܃ ܘܛܲܥܢܵܐ>
      text <ܫܩܝܼܠ ܠܡܸܫܟܚܵܘܼ ܦܘܼܪ̈ܤܹܐ ܠܫܘܼܫܠܵܝܵܗ̇܁ ܘܐܲܝܟܼ ܥܲܒܼܕܵܐ ܡܛܲܝܲܒܼ>
    block
      text <ܚܦܝܼܛܵܐܝܼܬܼ ܠܡܸܥܒܲܕܼ ܨܸܒܼܝܵܢܵܐ ܕܲܒܥܸܠܕܲܪܹܗ܃ ܟܲܕܼ ܡܛܲܝܒܼܝܼܢ ܠܹܗ>
      text <ܗܲܕܵܡܵܘ̈ܗܝ ܙܲܝܢܵܐ ܠܤܵܛܵܢܵܐ ܒܟܼܠܵܗ̇ ܡܸܫܬܲܡܥܵܢܘܼܬܼܵܐ܁ ܘܕܼܵܐܦ ܠܵܐ>
      text <ܚܵܐܲܪ ܠܡܸܬܿܬܵܘܝܵܬܘܼܬܼܵܐ܃ ܠܡܸܬܼܩܲܪܵܒܼܘܼ ܠܘܵܬܼ ܡܝܲܬܿܪܘܼܬܼܵܐ܃ ܘܲܠܡܸܥܒܲܕܼ>
      text <ܫܘܼܠܵܡܵܐ ܠܐܘܼܪܚܹܗ ܡܲܚܤܪܵܢܝܼܬܼܵܐ܁ ܐ̄ܚܪܵܢܝܬܼܵܐ ܐܸܢܹܝܢ ܫܲܪ̈ܥܵܬܼܵܐ ܘܡܲܦ̈ܠܵܬܼܵܐ>
      text <ܕܤܝܼ̈ܡܵܢ ܒܐܘܼܪܚܵܐ ܕܲܡܝܲܬܿܪ̈ܵܬܼܵܐ܃ ܘܲܒܼܡܲܪܕܝܼܬܼܵܐ ܕܙܲܕܝܼܩܵܘܼܬܼܵܐ܃ ܐܲܝܟܼ>
      text <ܡܸܠܲܬܼ ܐܲܒܼܵܗ̈ܬܼܵܐ܁ ܒܐܘܼܪܚܵܐ ܠܲܡ ܕܲܡܝܲܬܿܪܘܼܵܬܼܵܐ ܐܝܼܬܼ ܡܲܦ̈ܠܵܬܼܵܐ܃ ܐܝܼܬܼ>
      text <ܫܘܼ̈ܠܵܦܹܐ܃ ܐܝܼܬܼ ܩܛܝܼܪܵܐ܃ ܘܫܲܪܟܵܐ܁ ܘܲܐ̄ܚܪܹܬܼܵܐ ܗ̣̄ܝ ܡܝܼܬܼܘܼܬܼܵܐ>
      text <ܕܢܲܦܫܵܐ܃ ܘܐܲܒܼܕܵܢܵܐ ܓܡܝܼܪܵܐ܃ ܘܲܫܒܼܝܼܩܘܼܬܼܵܐ ܟ̱ܠܵܢܵܝܬܼܵܐ܁ ܘܗܵܕܹܐ>
      text <ܡܸܬܼܝܲܕܼܥܵܐ܃ ܡ̣ܢ ܗܵܝ̇ ܕܟܲܕܼ ܢܵܦܹ̇ܠ܃ ܠܵܐ ܛܵܥܹ̇ܐ ܚܘܼܒܵܐ ܕܐܲܒܼܘܼܗܝ܁>
      text <ܘܟܲܕܼ ܤܵܒܹ̇ܐ ܫܲܪ̈ܥܵܬܼܵܐ ܕܟܼܠܙܢ̈ܝܼܢ܃ ܚܦܝܼܛܘܼܬܹܗ ܠܵܐ ܡܸܬܼܥܵܘܟܼܵܐ>
      text <ܕܲܠܘܵܬܼ ܦܘܼܠܚܵܢܹܗ ܫܲܦܝܼܪܵܐ܁ ܘܡ̣ܢ ܪܲܗܛܹܗ܃ ܠܵܐ ܦܵܐܹ̇ܫ܁ ܘܠܲܡܩܵܡ>
      text <ܒܬܲܟܼܬܘܼܫܵܐ ܡܸܢܕܪܹܫ ܠܘܼܩܒܲܠܗܹܝܢ܃ ܘܒܼܵܗ̇ ܒܡܸܙܕܲܟܼܝܵܢܘܼܬܹܗ܃ ܠܵܐ>
      text <ܡܲܡܐܸܢ܁ ܘܠܲܤܚܝܼܦܘܼܬܼܵܐ ܕܒܸܢܝܵܢܹܗ ܟܠܝܘܿܡ ܠܡܸܥܒܲܕܼ ܫܘܼܪܵܝܵܐ>
      text <ܠܫܲܬܼܐܸܤܬܼܵܐ܃ ܠܵܐ ܫܵܠܹ̇ܐ܁ ܘܡܸܠܬܹܗ ܕܲܢܒܼܝܼܵܐ ܒܦܘܼܡܹܗ܃ ܥܕܲܡܵܐ>
      text <ܠܫܵܥܬܼܵܐ ܕܡܲܥܒܲܪܬܵܐ ܕܡ̣ܢ ܥܵܠܡܵܐ ܗܵܢܵܐ܃ ܠܵܐ ܬܸܚܕܸܐ ܠܝܼ>
      text <ܒܥܸܠܕܒܼܵܒܼܝ܃ ܕܢܸܦ̇ܠܹܬܼ ܬܘܼܒܼ ܩܵܐܹ̇ܡ ܐ̄ܢܵܐ܁ ܘܲܕܼܝܸܬܼܒܹ̇ܬܼ ܒܚܸܫܘܿܟܼܵܐ܃>
      text <ܡܵܪܝܵܐ ܡܲܢܗܲܪ ܠܝܼ܁ ܘܠܵܐ ܫܵܠܹ̇ܐ܃ ܥܕܲܡܵܐ ܠܡܵܘܬܵܐ ܡ̣ܢ>
      text <ܕܲܠܡܲܩܪܵܒܼܘܼ܁ ܘܠܵܐ ܝܵܗܹ̇ܒܼ ܢܲܦܫܹܗ ܠܡܸܙܕܲܟܼܝܵܢܘܼܬܼܵܐ܃ ܟܡܵܐ ܕܐܝܼܬܼ>
      text <ܢܫܲܡܬܼܵܐ ܒܲܢܚܝܼܪ̈ܵܘܗܝ܁ ܘܟܲܕܼ ܟܠܝܘܿܡ ܡܸܬܿܬܲܒܪܵܐ ܐܸܠܦܹܗ܃ ܘܫܵܪܟܵܐ>
      text <ܕܘܼܥܬܼܵܐ ܕܬܹܐܓܼܘܼܪܬܹܗ ܠܥܘܼܡܩܵܐ܃ ܠܵܐ ܫܵܠܹ̇ܐ ܡ̣ܢ ܕܝܵܙܹ̇ܦ ܘܲܡܪܲܟܸܒܼ>
      text <ܤܦܝܼ̈ܢܹܐ܃ ܘܪܵܕܹܐ ܥܲܠ ܤܲܒܼܪܵܐ܁ ܥܕܲܡܵܐ ܕܟܲܕܼ ܢܸܚܙܸܐ ܡܵܪܝܵܐ>
      text <ܚܦܝܼܛܘܼܬܹܗ܃ ܚܵܐܹ̇ܣ ܥܲܠ ܬܒܼܵܪܹܗ܃ ܘܡܲܪܟܸܢ ܠܹܗ ܪ̈ܲܚܡܵܘܗܝ܁>
    block
      text <ܘܝܵܗܹ̇ܒܼ ܠܹܗ ܙܵܘ̈ܥܹܐ ܚܲܝ̈ܠܬܼܵܢܹܐ ܠܲܡܤܲܝܒܵܪܘܼ܃ ܘܲܠܡܹܐܪܲܥ ܓܹܐܪܹ̈ܐ>
      text <ܝܵܩ̈ܕܹܐ ܕܒܼܝܼܫܵܐ܁ ܗܵܕܲܐ ܗ̣̄ܝ ܚܸܟܼܡܬܼܵܐ ܕܡ̣ܢ ܐܲܠܵܗܵܐ܃ ܘܗܵܢܵܘ ܟܪܝܼܗܵܐ>
      text <ܚܲܟܿܝܼܡܵܐ܁ ܦܤܵܩ ܤܲܒܼܪܵܐ܃ ܗܸܢܝܵܢܵܐ ܠܵܐ ܩܢܸܐ܁ ܦܲܩܵܚ ܠܲܢ ܓܹܝܪ ܕܥܲܠ>
      text <ܚܲܕܼܚ̈ܕܼܵܢܵܝܬܼܵܐ ܢܸܬܿܬܿܕܝܼܢ܃ ܘܠܵܐ ܥܲܠ ܫܒܼܝܼܩܘܼܬܼܵܐ ܓܡܝܼܪܬܵܐ܁>
      text <ܘܒܲܕܼܓܼܘܿܢ ܛܘܼܒܼܵܢܵܐ ܡܦܲܫܩܵܢܵܐ܃ ܟܲܕܼ ܡܙܲܗܲܪ ܕܠܵܐ ܬܸܡܐܲܢ ܠܲܢ>
      text <ܡ̣ܢ ܤܲܓܿܝܼܐܘܼܬܼ ܬܲܟܼܬܿܘܼ̈ܫܹܐ ܘܲܙܢܲܝ̈ ܩܪ̈ܵܒܹܐ ܤܒܼܝܼ̈ܤܹܐ ܕܐܝܼܬܼ ܒܐܘܼܪܚܵܐ>
      text <ܕܙܲܕܝܼܩܘܼܬܼܵܐ܃ ܘܢܸܥܛܘܿܦ ܠܒܸܤܬܿܪܲܢ܃ ܘܢܸܬܸܠ ܙܵܟܼܘܼܬܼܵܐ ܕܠܲܓܼܡܵܪ>
      text <ܠܲܒܼܥܸܠܕܲܪܲܢ ܒܚܲܕܼ ܡ̣ܢ ܙܢ̈ܝܼܢ ܕܒܼܝܼ̈ܫܵܬܼܵܐ܃ ܟܲܕܼ ܤܵܕܲܪ ܠܗܘܿܢ ܐܲܝܟܼ>
      text <ܕܲܒܼܪ̈ܘܼܫܡܹܐ܃ ܐܵܡܲ݁ܪ܃ ܐܸܢܗ̤ܘ ܓܹܝܪ ܕܒܲܫܪܵܪܵܐ ܚܦܝܼܛܝܼܢ ܐܢ̄ܬܿܘܿܢ>
      text <ܠܲܡܚܵܪ ܠܘܵܬܼ ܡܝܲܬܿܪܘܼܬܼܵܐ܃ ܘܲܠܡܹܐܨܲܦ ܕܫܲܦܝܘܼܬܼ ܪܸܥܝܵܢܵܐ ܕܲܠܘܵܬܼ>
      text <ܐܲܠܵܗܵܐ܃ ܘܲܠܡܸܤܥܲܪ ܐܲܝܠܹܝܢ ܕܠܹܗ ܡܸܬܼܚܲܙ̈ܝܵܢ܃ ܐܵܠܨܵܐܝܼܬܼ ܙܵܕܹܩ>
      text <ܠܟܼܘܿܢ ܠܡܸܤܒܲܠ ܩܪ̈ܵܒܹܐ ܟܠܗܘܿܢ ܕܥܲܠ ܐܲܦܲܝ̈ ܗܵܠܹܝܢ܃ ܕܡ̣ܢ>
      text <ܚܲܫܹ̈ܐ ܟܝܵܢܵܝܹ̈ܐ ܘܡ̣ܢ ܢܘܼܬܵܦܵܘ̈ܗܝ ܕܥܵܠܡܵܐ ܗܵܢܵܐ ܘܒܼܝܼܫܘܼܬܼܵܐ>
      text <ܕܕܲܝܘܹ̈ܐ ܬܟܼܝܼܒܼܵܐܝܼܬܼ ܡܥܵܕܼܝܼܢ ܠܡܸܬܿܬܿܥܵܪܘܼ ܠܘܼܩܒܲܠܟܼܘܿܢ܁ ܟܲܕܼ ܠܵܐ>
      text <ܠܵܐ ܡܸܬܼܪܲܫܠܝܼܢ ܐܢ̄ܬܿܘܿܢ ܡܸܛܠ ܐܲܡܝܼܢܘܼܬܹܗ ܘܠܵܐ ܡܸܫܬܲܠܝܵܢܘܼܬܹܗ>
      text <ܕܬܲܟܼܬܘܼܫܵܐ܃ ܘܠܵܐ ܕܵܚ̇ܠܝܼܢ ܐܢ̄ܬܿܘܿܢ ܡ̣ܢ ܬܟܼܝܼܒܼܘܼܬܹܗ ܘܥܘܼܙܹܗ>
      text <ܕܲܩܪܵܒܼܵܐ܁ ܘܠܵܐ ܡܸܤܬܲܪܕܼܝܼܢ ܐܢ̄ܬܿܘܿܢ ܡ̣ܢ ܡܲܫܪ̈ܝܵܬܼܵܐ ܕܲܒܼܥܸܠܕܒܼܵܒܹ̈ܐ܃>
      text <ܘܠܵܐ ܢܵܦ̇ܠܝܼܢ ܐܢ̄ܬܿܘܿܢ ܒܲܦܤܵܩ ܤܲܒܼܪܵܐ ܐܸܢ ܢܸܓܼܕܲܫ ܘܬܸܫܬܲܪܥܘܼܢ>
      text <ܒܕܼܘܼܟ ܘܬܸܚܛܘܿܢ܃ ܘܡܲܚ̈ܘܵܬܼܵܐ ܘܫܘܼ̈ܡܵܬܼܵܐ ܐܲܝܟܼ ܕܒܲܩܪܵܒܼܵܐ ܕܗܵܢܵܐ>
      text <ܟ̱ܠܹܗ ܪܲܒܿ ܬܩܲܒܿܠܘܼܢ ܥܲܠ ܐܲܦܲܝ̈ܟܿܘܿܢ܁ ܐܸܠܵܐ ܐܵܦ ܠܵܐ ܡܸܬܼܪܲܚܩܝܼܢ>
      text <ܐܢ̄ܬܿܘܿܢ ܡܸܛܠܗܵܕܹܐ ܡ̣ܢ ܨܸܒܼܝܵܢܟܼܘܿܢ܁ ܡܩܵܘܹܝܬܿܘܿܢ ܕܹܝܢ ܒܲܓܼܒܼܝܼܬܼܵܐ>
      text <ܕܕܼܘܼܒܵܪ̈ܲܝܟܿܘܿܢ܃ ܟܲܕܼ ܪܚܝܼܡܬܼܵܐ ܘܲܫܒܼܝܼܚܵܐ ܚܵܫ̇ܒܿܝܼܬܿܘܿܢ ܠܵܗ̇ ܠܗܵܕܹܐ܃>
    block
      text <ܕܟܲܕܼ ܡܦܲܠܦܠܝܼܢ ܐܢ̄ܬܿܘܿܢ ܒܲܕܼܡܵܐ ܕܡܲܚ̈ܘܵܬܼܟܼܘܿܢ ܬܸܬܼܚܙܘܿܢ ܒܹܗ>
      text <ܒܲܩܪܵܒܼܵܐ܃ ܟܲܕܼ ܠܵܐ ܒܵܛ̇ܠܝܼܢ ܐܢ̄ܬܿܘܿܢ ܡ̣ܢ ܬܲܟܼܬܘܼܫܵܐ ܕܠܘܼܩܒܲܠ>
      text <ܒܥܸܠܕܒܼܵܒܹ̈ܐ ܠܲܓܼܡܵܪ܁ ܗܵܠܹܝܢ ܐܸܢܘܿܢ ܙܘܼܗܵܪ̈ܵܘܗܝ ܕܛܘܼܒܼܵܢܵܐ ܡܦܲܫܩܵܢܵܐ܀>
      text <ܒܪܲܡ܃ ܠܵܐ ܗ̄ܘ̣ܵܐ ܕܢܸܬܼܪܲܫܲܠ ܙܵܕܹܩ ܠܲܢ ܡܸܛܠ ܗܵܠܹܝܢ܁ ܘܵܝ ܠܹܗ>
      text <ܠܝܼܚܝܼܕܵܝܵܐ ܕܲܡܕܲܓܸܠ ܒܲܩܵܝܵܡܹܗ܃ ܘܥܲܡ ܕܵܘܫܵܐ ܕܬܹܐܪܬܹܗ ܝܵܗܹ̇ܒܼ>
      text <ܐܝܼܕܼܵܐ ܠܤܵܛܵܢܵܐ ܠܡܲܥܠܵܢܘܼܬܼܵܐ ܕܲܥܠܵܘܗܝ܃ ܒܲܙܥܘܿܪ ܘܪܲܒܼ ܒܐܵܕܹܫܹ̈ܐ>
      text <ܕܲܚܛܝܼܬܼܵܐ܁ ܕܬܼܘܼܒܼ܃ ܠܵܐ ܡܸܫܟܲܚ ܚܲܝܠܵܐ ܠܲܡܩܵܡ ܒܐܲܦܲܝ̈ ܬܘܼܪܥܬܼܵܐ>
      text <ܕܲܥܒܲܕܼ ܒܢܲܦܫܹܗ ܩܕܼܵܡ ܒܥܸܠܕܒܼܵܒܹ̈ܐ܁ ܘܒܲܐܝܠܹܝܢ ܐܲܦܹ̈ܐ ܢܸܚܙܸܐ ܡܵܐ>
      text <ܕܡܸܬܼܘܲܥܕܸܝܢ ܢܲܟܼ̈ܦܹܐ ܚܲܒܼܪ̈ܵܘܗܝ ܠܘܵܬܼ ܚܕܼܵܕܹ̈ܐ܃ ܗܵܠܹܝܢ ܕܲܦܪܲܫ̣>
      text <ܡܸܢܗܘܿܢ ܐܘܼܪܚܹܗ ܠܡܹܐܙܲܠ ܠܐܘܼܪܚܵܐ ܕܐܲܒܼܕܵܢܵܐ܃ ܘܲܠܦܵܪܹܗ̄ܤܝܼܵܐ>
      text <ܕܲܚܤܲܝ̈ܵܐ ܕܲܠܘܵܬܼ ܐܲܠܵܗܵܐ܃ ܘܗܵܝ̇ ܨܠܘܿܬܼܵܐ ܕܡ̣ܢ ܠܸܒܵܐ ܢܲܟܼܦܵܐ>
      text <ܤܵܠ̇ܩܵܐ܃ ܘܡܸܬܼܥܲܠܝܵܐ ܘܥܵܒܼ̇ܪܵܐ ܐܵܦ ܠܢܲܫܪ̈ܝܵܬܼܵܐ ܕܡܲܠܲܐܟܹ̈ܐ܃ ܘܠܵܐ>
      text <ܡܸܬܼܟܲܠܝܵܐ ܥܕܲܡܵܐ ܕܥܵܐ̇ܠܵܐ ܩܕܼܵܡ ܪܲܒܘܼܬܹܗ ܕܐܲܠܵܗܵܐ܃ ܟܲܕܼ ܐܲܚܝܼܕܼܵܐ>
      text <ܩܠܝܼ̈ܕܹܐ ܒܐܝܼ̈ܕܿܝܗ̇ ܘܠܵܐ ܡܸܬܼܟܲܠܝܵܐ܃ ܥܕܲܡܵܐ ܕܫܵܩ̇ܠܵܐ ܫܸܐܠܬܼܵܗ̇܃>
      text <ܘܥܵܛ̇ܦܵܐ ܠܘܵܬܼ ܦܘܼܡܵܐ ܕܫܲܕܪܵܗ̇ ܒܚܲܕܼܘܼܬܼܵܐ܁ ܘܗܵܝ̇ ܕܥܲܤܩܵܐ ܡ̣ܢ>
      text <ܟܠܗܹܝܢ܃ ܕܐܲܝܟܼ ܕܲܦܪܲܫ̣ ܗ̤ܘ ܗܵܪܟܵܐ ܐܘܼܪܚܹܗ ܡܸܢܗܘܿܢ܃ ܦܵܪܹܫ>
      text <ܠܹܗ ܡܫܝܼܚܵܐ ܡܸܢܗܘܿܢ ܒܗܵܘ̇ ܝܵܘܡܵܐ܃ ܡܵܐ ܕܲܥܢܵܢܹ̈ܐ ܢܲܗܝܼܪ̈ܵܬܼܵܐ>
      text <ܛܵܥ̈ܢܵܢ ܥܲܠ ܚܲܨܝ̈ܗܹܝܢ ܠܦܲܓܼܪܹܐ ܕܐܸܙܕܲܗܝܼܘ ܒܕܲܟܼܝܘܼܬܼܵܐ܃ ܘܥܵܐ̇ܠܝܼܢ>
      text <ܒܬܲܪܥܵܐ ܪܲܒܑܵ ܕܲܫܡܲܝܵܐ܁ ܡܸܛܠܗܵܢܵܐ܃ ܠܵܐ ܢܩܘܼܡܘܼܢ ܪ̈ܲܫܝܼܥܹܐ ܒܕܝܼܢܵܐ܁>
      text <ܒܗܵܝ̇ ܕܡ̣ܢ ܟܲܕܼܘ܃ ܕܝܼܢ ܗ̄ܘ̣ ܥ̇ܒܼܵܕܼܗܘܿܢ܁ ܐܵܦܠܵܐ ܚܲܛܵܝܹ̈ܐ ܒܲܟܼܢܘܼܫܬܼܵܐ>
      text <ܕܲܡܝܲܬܿܪܹ̈ܐ ܒܲܩܝܵܡܬܼܵܐ ܕܕܼܝܼܢܵܐ܃ ܐܵܦܠܵܐ ܙܲܠܝܼ̈ܠܹܐ ܒܤܸܕܼܪܹ̈ܐ ܕܩܲܕܝܼ̈ܫܹܐ܁>
  text 10
    block
      text <ܥܠ ܗܵܝ̇ ܕܡܸܠܹ̈ܐ ܕܲܟܼܬܼܵܒܹ̈ܐ ܐܲܝܟܼ ܕܲܠܘܵܬܼ ܟܪ̈ܝܼܬܹܐ ܟܪ̈ܝܼܗܹܐ ܡܡܲܫܚܵܐܝܼܬܼ>
      text <ܐܲܡܝܼܪ̈ܵܢ܃ ܕܕܲܠܡܵܐ ܢܹܐܒܼܕܘܼܢ ܓܡܝܼܪܵܐܝܼܬܼ ܡ̣ܢ ܐܲܠܵܗܵܐ ܚܲܝܵܐ܁ ܐܸܠܵܐ ܠܵܘ>
      text <ܡܸܛܠ ܗܵܕܹܐ܃ ܐܲܥܕܝܼܪܵܐ ܢܸܫܩܘܿܠ ܐܸܢܹܝܢ ܠܦܵܪܹܗ̄ܤܝܼܵܐ ܝܲܬܝܼܪܬܵܐ>
      text <ܕܲܠܘܵܬܼ ܚܛܝܼܬܼܵܐ܁ ܝ܁>
    block
      text <ܠܠܘܼ̈ܒܵܒܹܐ ܕܝܵܗ̇ܒܿܝܼܢ ܠܲܢ ܐܲܒܼܵܗܲܝ̈ܢ ܒܲܟܼܬܼܵܝ̈ܗܘܿܢ܃ ܘܚܘܼܝܵܠܵܐ>
      text <ܕܲܒܼܤܸܦܪܹ̈ܐ ܕܲܢܒܼܝܹ̈ܐ ܘܕܲܫܠܝܼܚܹ̈ܐ ܥܲܠ ܬܝܵܒܼܘܼܬܼܵܐ܃ ܠܵܐ ܢܸܫܩܘܿܠ ܐܸܢܘܿܢ>
      text <ܬܲܥܝܼܪܵܐ ܠܲܡܫܝܼܡܚܵܢܘܼܬܼܵܐ ܥܲܠ ܠܘܼܚܵܡܹ̈ܐ ܕܲܓܼܙܵܪ ܕܝܼ̈ܢܹܐ ܐܲܠܵܗܵܝܹ̈ܐ܃>
      text <ܘܠܲܡܤܵܡ ܒܪܹܫܵܐ ܕܫܲܪܵܝ ܬܚܘܼ̈ܡܹܐ ܠܵܐ ܡܸܬܼܥܲܒܼܪ̈ܵܢܹܐ܃ ܕܥܲܠ>
      text <ܐܲܝܠܹܝܢ ܕܡ̣ܢ ܪܵܘܡܵܐ ܕܝܘ̈ܡܵܬܼܵܐ ܒܦܘܼܡܵܐ ܕܟܼܠ ܩܲܕܝܼܫܵܘ̈ܗܝ ܘܟܼܠ>
      text <ܙܢ̈ܝܼܢ ܕܢܵܡܘܿܤܹ̈ܐ܃ ܠܒܼܘܼܛܵܠܗܹܝܢ ܐܸܬܿܬܿܚܲܡܘ ܚܲܝܠܬܼܵܢܵܐܝܼܬܼ ܡ̣ܢ>
      text <ܐܲܠܵܗܵܐ܁ ܐܲܝܟܼ ܡܲܢ ܕܲܒܼܝܲܕܼ ܗܵܕܹܐ܃ ܕܤܲܒܼܪܵܐ ܐܝܼܬܼ ܠܲܬܼܝܵܒܼܘܼܬܼܵܐ܃ ܦܘܼܪ̈ܤܹܐ>
      text <ܗ̄ܘ̣ ܕܐܸܫܬܿܟܲܚܘ ܠܲܢ ܕܢܸܓܼܢܘܿܒܼ ܡ̣ܢ ܢܲܦܫܲܢ ܪܓܸܫܬܼܵܐ ܕܕܸܚܠ̱ܬܼܵܐ܃>
      text <ܐܲܝܟܼ ܕܢܸܫܟܲܚ ܝܲܬܝܼܪ ܫܲܪܝܵܐܝܼܬܼ ܘܲܕܼܠܵܐ ܩܸܢܛܵܐ ܠܡܸܚܛܵܐ܁ ܗܵܠܹܝܢ>
      text <ܕܲܒܼܦܘܼܤܩܵܢܵܐ ܕܲܥܠܲܝܗܘܿܢ ܒܟܼܠ ܐܸܤܟܹܡ̈ܝܼܢ ܕܤܘܼܪܵܕܼܵܐ܃ ܡܫܲܪܲܪ>
      text <ܒܛܲܒܼ̈ܥܲܝ ܡܸܠܲܬܼ ܐܲܠܵܗܵܐ܃ ܒܟܼܠܗܘܿܢ ܟܬܼܵܒܹ̈ܐ ܕܦܘܼܪܩܵܢܲܢ܁ ܘܡܸܢܗܹܝܢ>
      text <ܡܢܵܬܼܵܢܵܐܝܼܬܼ ܓܠ̣ܵܐ ܒܤܲܓܝܼ̈ܐܹܐ ܘܲܒܼܕܲܠܝܼ̈ܠܹܐ܃ ܒܲܡܤܵܡ ܒܪܹ̈ܫܹܐ>
      text <ܕܲܥܠܲܝܗܘܿܢ ܐܲܝܬܝܼ܃ ܐܲܝܟܼ ܕܲܢܚܵܘܸܐ ܕܤܵܢܹ̇ܐ ܚܛܝܼܬܼܵܐ ܗ̄ܘ̣܀ ܒܐܲܝܕܵܐ>
      text <ܟܲܝ ܥܸܠܬܼܵܐ ܐܸܬܼܚܲܬܲܩܘ ܒܡܵܡܘܿܠܵܐ ܕܵܪܹ̈ܐ ܕܲܒܼܝܵܘ̈ܡܲܝ ܢܘܿܚ ܠܵܐ>
      text <ܗ̄ܘ̣ܵܐ ܒܝܲܕܼ ܢܸܕܿܬܼܵܐ ܕܦܲܚܙܘܼܬܼܵܐ܃ ܕܐܸܫܬܲܪܲܚܘ ܥܲܠ ܫܘܼܦܪܵܐ ܕܲܒܼ̈ܢܵܬܼ>
    block
      text <ܩܵܐܹܝܢ ܠܵܐ ܪܸܚܡܲܬܼ ܟܸܤܦܵܐ ܐܝܼܬܼ ܗ̄ܘ̣ܵܐ ܒܗܵܘ̇ ܘܲܒܼܢܵܐ܃ ܘܠܵܐ>
      text <ܤܸܓܼܓܲܬܼ ܦܬܲܟܼܪܹ̈ܐ܃ ܘܠܵܐ ܚܲܪܵܫܘܼܬܼܵܐ܃ ܘܠܵܐ ܩܪ̈ܵܒܹܐ ܕܡܸܤܬܲܕܼܪܝܼܢ>
      text <ܠܘܼܩܒܲܠ ܚܕܼܵܕܹ̈ܐ܀ ܘܲܠܡܵܢܵܐ ܝܑܼܩܸܕܼܘ ܘܲܠܥܵܠܲܡ܃ ܚܲܡܸܫ ܡܕܼܝܼ̈ܢܵܬܼܵܐ>
      text <ܕܲܤܕܼܘܿܡܵܝܹ̈ܐ ܠܵܐ ܗ̄ܘ̣ܵܐ ܡܸܛܠ ܕܝܲܗ̣̄ܒܼܘ ܐܲܬܼܪܵܐ ܠܪܸܓܿܬܼܵܐ>
      text <ܒܗܲܝܕܵܡܲܝ̈ܗܘܿܢ ܘܐܸܫܬܲܠܛܲܬ̤ ܥܠܲܝܗܘܿܢ ܐܲܝܟܼ ܨܸܒܼܝܵܢܵܗ̇܃ ܒܟܼܠ ܙܢ̈ܝܼܢ>
      text <ܕܛܲܢܦܘܼܬܼܵܐ ܠܵܐ ܗ̄ܘ̣ܵܐ ܡܸܛܠ ܙܵܢܝܘܼܬܼܵܐ ܕܚܲܕܼ ܓܲܒܼܪܵܐ ܢܦܲܠ̣ܘ>
      text <ܡ̣ܢ ܝܑܼܵܤܪܵܝܹܠ ܒܘܼܟܼܪܹܗ ܕܐܲܠܵܗܵܐ܃ ܥܸܤܪܝܼܢ ܘܚܲܡܫܵܐ ܐܲܠܦ̈ܝܼܢ ܒܚܲܕܼ>
      text <ܪܸܡܙܵܐ ܒܡܵܘܬܵܢܵܐ>
      text <ܒܡܵܢܵܐ ܐܸܫܬܿܕܼܝܼ ܡ̣ܢ ܐܲܠܵܗܵܐ ܫܸܡܫܘܿܢ ܓܲܢ̄ܒܵܪ ܚܲܝܠܵܐ܃ ܢܙܝܼܪܵܐ>
      text <ܕܡ̣ܢ ܡܲܪܒܿܥܵܐ ܘܲܡܩܲܕܫܵܐ ܠܐܲܠܵܗܵܐ܃ ܕܤܘܼܒܵܪܹ̈ܐ ܒܝܲܕܼ ܡܲܠܲܐܟܼܵܐ>
      text <ܗܘܑ̤ܵܐ ܐܲܝܟܼ ܝܘܿܚܲܢܵܢ ܒܲܪ ܙܟܲܪܝܵܐ܃ ܘܲܤ̣ܥܲܪ ܒܐܝܼܕܹܗ ܚܲܝ̈ܠܹܐ ܘܐܵܬܼ̈ܘܵܬܼܵܐ܁>
      text <ܘܲܒܼܚܲܝܠܵܐ ܕܠܵܐ ܒܲܟܼܝܵܢܵܐ ܕܲܢܤܲܝܟܼ ܒܓܼܘܼܫܡܹܗ܃ ܐܵܠܹܦ ܓܲܒܼܪ̈ܝܼܢ ܒܦܲܟܵܐ>
      text <ܕܲܚܡܵܪܵܐ ܚ̣ܪܲܒܼ܃ ܘܲܗܘ̤ܵܐ ܦܵܪܘܼܩܵܐ ܘܕܲܝܵܢܵܐ ܠܝܼܤܪܵܝܹܠ ܠܵܐ ܗ̄ܘ̣ܵܐ>
      text <ܒܝܲܕܼ ܕܛܲܢܸܦ̣ ܘܦܲܠܦܸܠ̣ ܗܲܕܵܡܹ̈ܐ ܡܩܲܕܫܹ̈ܐ ܒܢܸܩܦܵܐ ܕܥܲܡ ܙܵܢܝܼܬܼܵܐ܃>
      text <ܘܡܸܛܠ ܗܵܕܹܐ ܐܸܬܼܤܪܲܚܲܩ ܡܸܢܹܗ ܡܵܪܝܵܐ܃ ܘܐܸܫܬܠܸܡ ܒܐܝܼܕܼܵܐ>
      text <ܕܲܒܼܥܸܠܕܒܼܵܒܼܵܘ̈ܗܝ ܕܵܘܝܼܕܼ ܠܸܒܵܐ ܕܐܲܠܵܗܵܐ܃ ܕܡܸܛܠ ܡܝܲܬܿܪܘܼܬܹܗ܃>
      text <ܒܙܲܪܥܹܗ ܐܸܬܼܝܲܒܲܠ ܫܘܼܘܕܵܝܵܐ ܕܲܠܘܵܬܼ ܐܲܒܼ̈ܗܵܬܼܵܐ ܟܹܐܢܹ̈ܐ܃ ܘܲܨܡܲܚ̣ ܡܸܢܹܗ>
      text <ܡܫܝܼܚܵܐ ܠܦܘܼܪܩܵܢܵܐ ܕܟܼܠܵܗ̇ ܬܹܒܹܝܠ܃ ܠܵܘ ܒܓܼܵܘܪܵܐ ܕܒܲܚܕܼܵܐ>
      text <ܐܲܢ̄ܬܿܬܼܵܐ ܘܡܸܙܕܲܟܼܝܵܢܘܼܬܼܵܐ ܕܒܲܚܕܼܵܐ ܫܵܥܬܼܵܐ܃ ܕܡ̣ܢ ܚܵܘܪܵܐ ܕܥܲܝܢܹܗ>
      text <ܩܲܒܸܠ̣ ܓܹܐܪܵܐ ܒܢܲܦܫܹܗ܃ ܘܐܲܩܝܼܡ̣ ܥܠܵܘ̈ܗܝ ܒܝܼܫܬܼܵܐ ܡ̣ܢ ܒܲܝܬܹܗ܃>
      text <ܘܪܵܕܹܦ ܗ̄ܘ̣ܵܐ ܠܹܗ ܒܪܵܐ ܕܲܢܦܲܩ̣ ܡ̣ܢ ܝܲܨܹܗ ܘܗܵܕܹܐ܃ ܟܲܕܼ>
      text <ܬܝܵܒܼܘܼܬܼܵܐ ܚ̣ܵܘܝܼ܃ ܘܡܵܪܝܵܐ ܐܸܡ݂ܲܪ ܠܹܗ܃ ܕܐܵܦ ܐܸܢܵܐ ܐܲܥ̇ܒܿܪܹܬܼ>
    block
      text <ܤܲܟܼܠܘܼܬܼܵܟܼ܃ ܠܵܐ ܬܡܘܼܬܼ܁ ܥܲܡ ܗܵܝ̇ ܟ̱ܠܵܗ̇ ܡܲܪܕܝܼܬܼܵܐ ܕܕܸܡܥܵܘ̈ܗܝ܃>
      text <ܕܡ̣ܢ ܤܲܓܝܼܐܘܼܗܹܝܢ ܬܸܫܘܝܼܬܹܗ ܡܨܲܒܲܥ ܗ̄ܘ̣ܵܐ ܒܠܲܝ̈ܠܵܘܵܬܼܵܐ܀ ܐܹܬܸܐ>
      text <ܠܝܼ ܘܲܠܗܵܝ̇ ܕܐܵܦ ܡ̣ܢ ܩܕܼܵܡ ܗܵܢܵܐ܁ ܒܡܵܢܵܐ܁ ܒܡܵܢܵܐ ܐܲܕܼܪܸܟܼܘ ܕܵܘܘܼܢܹ̈ܐ>
      text <ܘܲܓܼܡܘܼܪܝܵܐ ܕܦܵܤܝܼ̈ܩܵܬܼܵܐ ܠܒܲܝܬܹܗ ܕܥܹܠܝ ܟܵܗܵܢܵܐ܃ ܙܲܕܝܼܩܵܐ ܤܵܒܼܵܐ>
      text <ܘܟܼܵܗܢܵܐ ܘܕܲܝܵܢܵܐ ܠܝܼܤܪܵܝܹܠ ܐܲܪܒܿܥܝܼܢ ܫܢ̈ܝܼܢ ܠܵܐ ܗ̄ܘ̣ܵܐ ܡܸܛܠ>
      text <ܦܝܼܢܚܸܣ ܘܚܲܦܢܝܼ ܒܢܵܘ̈ܗܝ܃ ܕܲܡܨܲܥܪܝܼܢ ܗ̄ܘ̣ܵܘ ܠܢܸܫܹ̈ܐ ܕܐܵܬܼ̈ܝܵܢ>
      text <ܠܲܡܨܲܠܵܝܘܼ ܒܡܲܫܟܲܢ ܙܲܒܼܢܵܐ܃ ܟܲܕܼ ܠܵܐ ܗ̤ܘ ܚܛ̣ܵܐ܃ ܘܠܵܐ ܒܨܸܒܼܝܵܢܹܗ܁>
      text <ܐܸܠܵܐ ܒܲܠܚܘܿܕܼ ܕܲܒܼܗܵܝ̇ ܕܲܫܠ̣ܵܐ܃ ܘܲܒܼܡܸܠܬܼܵܐ ܒܲܠܚܘܿܕܼ ܐܲܟܸܣ̣܃ ܘܠܵܐ>
      text <ܐܸܬܿܛܲܢܲܢ ܥܲܠ ܙܵܢܝܘܼܬܼܵܐ ܕܲܒܼܢܵܘ̈ܗܝ܃ ܘܲܬܼܒܲܥ̣ ܡܸܢܗܘܿܢ ܕܝܼܢܹܗ>
      text <ܕܡܵܪܝܵܐ>
      text <ܘܲܕܼܠܵܐ ܐ̄ܢܵܫ ܢܸܤܒܲܪ ܕܒܲܐܝܼܠܹܝܢ ܕܡ̣ܢ ܝܵܘܡܲܝ̈ܗܘܿܢ ܚܲܛܵܚܝܑܼܢ ܗ̄ܘ̣ܵܘ>
      text <ܡܚܵܘܸܐ ܡܵܪܝܵܐ ܛܢܵܢܹܗ܃ ܡܸܛܠ ܚܛܵܗܵܐ ܗܵܢܵܐ ܡܲܪܵܚܵܐ ܘܲܤܢܸܐ ܥܲܠ>
      text <ܐܲܠܵܗܵܐ܃ ܗܵܐ ܒܩܲܪ̈ܝܼܒܼܵܘܗܝ ܡܚܵܘܸܐ ܛܢܵܢܹܗ܃ ܘܲܒܼܟܼܵܗܢܵܘ̈ܗܝ ܘܕܲܝܵܢܹ̈ܐ>
      text <ܘܪܹ̈ܫܵܢܹܐ ܕܥܲܡܵܐ܃ ܘܲܒܼܐ̄ܢܵܫܵܐ ܐܲܝܠܹܝܢ ܕܩܲܕܝܼܫܝܼܢ ܠܹܗ܃ ܘܲܬܼܗܝܼܪ̈ܵܬܼܵܐ>
      text <ܤ̣ܥܲܪ ܒܐܝܼܕܲܝ̈ܗܘܿܢ܁ ܕܐܵܦܵܠܐ ܟܲܕܼ ܗܸܢܘܿܢ ܢܸܫܪܘܿܢ ܢܵܡܘܿܤܹ̈ܐ ܕܤܵܡ̣܃>
      text <ܢܵܤܹ̇ܒܼ ܒܐܲܦܲܝ̈ܗܘܿܢ܁ ܐܲܝܟܼ ܕܲܟܼܬܼܝܼܒܼ ܒܚܲܙܩܝܹܐܹܝܠ܃ ܕܐܸܡ݂ܲܪ ܠܹܗ>
      text <ܠܓܲܒܼܪܵܐ ܕܲܦ̣ܩܲܕܼ ܠܡܸܚܪܲܒܼ ܠܐ̄ܢܵܫܲܝ̈ ܐܘܿܪܸܫܠܸܡ ܒܚܲܪܒܵܐ ܟܤܝܼܬܼܵܐ܃>
      text <ܡ̣ܢ ܩܕܼܵܡ ܡܲܕܼܒܲܚ ܫܲܪܵܐ܃ ܘܠܵܐ ܬܚܘܼܗܝ܃ ܠܵܐ ܥܲܠ ܤܵܒܼܵܐ ܘܠܵܐ>
      text <ܥܲܠ ܛܲܠܝܵܐ܃ ܘܠܵܐ ܥܲܠ ܥܠܲܝܡܵܐ܁ ܐܲܝܟܼ ܕܲܢܚܵܘܸܐ ܕܩܲܪ̈ܝܼܒܼܵܘܗܝ>
      text <ܕܝܼܠܹܗ ܗܵܠܹܝܢ ܐܸܢܘܿܢ܃ ܐܲܝܠܹܝܢ ܕܸܒܼܕܸܚܠ̱ܬܼܵܐ ܘܲܒܼܬܲܚܡܲܨܬܵܐ ܡܗܲܠܟܼܝܼܢ>
    block
      text <ܩܕܼܵܡܵܘܗܝ܃ ܘܥܵܒܼ̇ܕܝܼܢ ܨܸܒܼܝܵܢܹܗ܁ ܩܲܕܝܼܫܵܘ̈ܗܝ ܕܡܵܪܝܵܐ ܘܩܲܪ̈ܝܼܒܼܵܘܗܝ܃>
      text <ܥ̇ܒܼܵܕܹ̈ܐ ܐܸܢܘܿܢ ܫܲܦܝܼܪܹ̈ܐ ܘܬܹܐܪܬܵܐ ܕܟܼܝܼܬܼܵܐ܁ ܡܵܐ ܕܹܝܢ ܕܡܲܤܠܹܝܢ>
      text <ܠܐܘܼܪ̈ܚܵܬܼܵܐ ܕܨܸܒܼܝܵܢܹܗ ܕܡܵܪܝܵܐ܃ ܐܵܦ ܗ̤ܘ ܡܲܤܠܸܐ ܠܗܘܿܢ ܘܫܵܕܹܐ>
      text <ܠܗܘܿܢ ܡ̣ܢ ܩܕܼܵܡܵܘܗܝ܃ ܘܲܡܪܝܼܡ ܡܸܗܘܿܢ ܛܲܝܒܿܘܼܬܹܗ܀ ܘܲܒܼܡܵܢܵܐ>
      text <ܨܸܦܚܲܬ̤ ܓܙܝܼܪܲܬܼ ܡܪܲܝܡܵܐ ܥܲܠ ܒܹܠܛܫܵܨܲܪ ܒܐܵܬ̤ܵܐ ܕܦܲܤܲܬܼ ܐܝܼܕܼܵܐ>
      text <ܠܡܲܪܵܚܘܼܬܹܗ ܠܵܐ ܗ̄ܘ̣ܵܐ܃ ܡܸܛܠ ܕܐܲܡܪܲܚ̣ ܥܲܠ ܡܵܐܲܢܲܝ̇ ܩܘܼܕܼܫܵܐ>
      text <ܕܐܲܝܬܝܼ ܡ̣ܢ ܐܘܿ ܪܸܫܠܸܡ܃ ܘܐܸܫܬܝܼ ܒܗܘܿܢ ܗ̤ܘ ܘܲܕܼܪ̈ܘܼܟܼܵܬܹܗ>
      text <ܗܵܟܲܢܵܐ ܘܡܲܢ ܕܗܲܕܵܡܹ̈ܐ ܕܲܠܩܘܼܕܼܫܹܗ ܕܡܵܪܝܵܐ ܐܸܬܼܦܪܸܫܘ ܚܕܼܵܐ ܙܒܲܢ܃>
      text <ܡܡܪܲܚ ܘܡܸܬܼܚܲܫܲܚ ܒܗܘܿܢ ܤܘܼܥܪܵܢܹܐ ܕܥܵܠܡܵܐ܃ ܗܵܕܹܐ ܟ̱ܠܵܗ̇>
      text <ܡܲܪܵܚܘܼܬܼܵܐ܃ ܡ̣ܢ ܫܸܠܝܵܐ ܓܙܝܼܪܲܬܼ ܡܪܲܝܡܵܐ ܨܵܦ̇ܚܵܐ ܥܠܵܗܝ܃>
      text <ܐܲܟܼܘܵܬܹܗ ܕܒܹܠܛܫܵܨܲܪ ܕܐܲܡܪܲܚ̣ ܥܲܠ ܡܵܐܢܹ̈ܐ ܡܩܲܕܫܹ̈ܐ ܕܡܲܦܩܝܼܢ>
      text <ܡ̣ܢ ܡܲܩܕܫܹܗ ܕܡܵܪܝܵܐ܁ ܡܵܕܹܝܢ܃ ܠܵܘ ܡܸܛܠ ܬܘܼܟܼܠܵܢܵܐ ܕܲܬܼܝܵܒܼܘܼܬܼܵܐ>
      text <ܘܡܸܠܹ̈ܐ ܡܠܲܒܼܒܼܵܢ̈ܝܵܬܼܵܐ ܕܲܟܼܬܼܵܒܹ̈ܐ܃ ܢܫܝܼܚ ܥܲܠ ܡܸܠܵܘ̈ܗܝ ܕܐܲܠܵܗܵܐ>
      text <ܘܠܘܼܚܵܡܵܘ̈ܗܝ܃ ܘܲܢܨܲܥܪܝܼܘܗܝ ܒܤܲܢ̈ܝܵܬܼܵܐ ܕܤܘܼܥܪ̈ܵܢܲܝܢ܃ ܘܲܢܨܲܥܲܪ>
      text <ܐܵܦ ܠܗܲܕܵܡܹ̈ܐ ܕܲܚܕܼܵܐ ܙܒܲܢ ܩܲܪܸܒܼܢܲܢ ܩܘܼܪܒܵܢܵܐ܃ ܐܲܝܟܼ ܕܲܒܼܗܘܿܢ>
      text <ܢܸܫܬܲܡܫܘܼܢ ܩܘܼ̈ܕܼܫܹܐ ܕܝܼܠܹܗ܃ ܘܲܠܚܘܼܫܵܚܵܐ ܕܲܥ̇ܒܼܵܕܹܗ܀ ܗܵܐ ܡܩܲܕܫܹ̈ܐ>
      text <ܚܢܲܢ ܕܐܲܠܵܗܵܐ܃ ܘܲܢܙܝܼܪܹ̈ܐ ܕܡ̣ܢ ܢܸܫܹ̈ܐ܁ ܘܐܲܝܟܼ ܐܹܠܝܼܵܐ ܕܐܹܠܝܼܫܲܥ ܘܲܒܼܢܲܝ̈>
      text <ܢܒܼܝܼܹ̈ܐ ܘܫܲܪܟܵܐ ܕܲܢܙܝܼܪܹ̈ܐ ܡܩܲܕܫܹ̈ܐ ܘܲܒܼܬܼܘܼ̈ܠܹܐ ܩܲܕܝܼ̈ܫܹܐ܃ ܕܐܸܤܬܿܥܲܪ>
      text <ܒܐܝܼܕܲܝ̈ܗܘܿܢ ܪܵܘܪ̈ܒܼܵܬܼܵܐ ܘܲܬܼܡܝܼ̈ܗܵܬܼܵܐ܃ ܘܐܲܦܝܼ̈ܢ ܒܐܲܦ̈ܝܼܢ ܥܲܡ ܐܲܠܵܗܵܐ>
      text <ܡܡܲܠܠܝܼܢ ܗ̄ܘ̣ܵܘ܁ ܘܐܲܝܟܼ ܗܵܠܹܝܢ ܕܒܼܵܬܲܪܟܸܢ܃ ܐܲܝܟܼ ܝܘܿܚܲܢܵܢ ܒܬܼܘܼܠܵܐ܃>
      text <ܘܫܸܥܘܿܢ ܩܲܕܝܼܫܵܐ܃ ܘܫܲܪܟܵܐ ܕܟܼܵܪ̈ܘܿܙܹܐ ܕܲܚܕܲܬܵܐ܃ ܕܩܲܕܸܫܘ ܢܲܦܫܗܘܿܢ>
    block
      text <ܠܡܵܪܝܵܐ܃ ܘܩܲܒܸܿܠ̣ܘ ܡܸܢܹܗ ܐ̄ܪ̈ܵܙܹܐ܁ ܡܸܢܗܘܿܢ ܡ̣ܢ ܦܘܼܡܹܗ܃>
      text <ܘܡܸܢܗܘܿܢ ܒܓܸܠܝܵܢܵܐ܁ ܘܲܗܘ̤ܵܘ ܡܸܨܥܵܝܹ̈ܐ ܒܹܝܬܼ ܐܲܠܵܗܵܐ ܠܲܒܼܢܲܝ̈ܢܵܫܵܐ܃>
      text <ܘܲܡܩܲܠܵܢܹ̈ܐ ܕܓܸܠܝܵܢܵܘ̈ܗܝ܃ ܘܲܡܤܲܒܿܪ̈ܵܢܹܐ ܘܲܡܤܲܒܿܪ̈ܵܢܹܐ ܕܡܲܠܟܿܘܼܬܼܵܐ ܠܥܵܡܲܪ̈ܲܝ>
      text <ܬܹܒܹܝܠ܁>
  text 11
    block
      text <ܕܲܒܼܡܵܢܵܐ ܡܸܬܼܢܲܛܪܝܼܢ ܫܘܼܦܪܹ̈ܐ ܕܝܼܚܕܼܵܝܘܼܬܼܵܐ܃ ܘܕܲܐܝܟܲܢ ܬܸܗܘܸܐ>
      text <ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ܁ ܝܐ܁>
    block
      text <ܙܵܕܹܩ ܠܹܗ ܠܝܼܚܝܼܕܼܵܝܵܐ܃ ܕܡ̣ܢ ܟܠܗܘܿܢ ܚܘܼܕܼܪ̈ܵܘܗܝ܃ ܚܙܵܬܼܵܐ>
      text <ܕܓܼܘܼܪܵܓܼܵܐ ܢܸܗܘܸܐ ܠܚܲܙܵܝܵܘ̈ܗܝ܁ ܐܲܝܟܲܢܵܐ ܕܡ̣ܢ ܫܘܼܦܪ̈ܵܘܗܝ ܤܲܓܝܼ̈ܐܹܐ܃>
      text <ܕܐܲܝܟܼ ܙܲܠܝܼ̈ܩܲܝ ܫܸܡܫܵܐ ܡܲܒܼܪܩܝܼܢ ܡ̣ܢ ܟܠ ܚܘܼܕܼܪ̈ܵܘܗܝ܃ ܐܵܦ>
      text <ܒܥܸܠܕܒܼܵܒܼܵܘ̈ܗܝ ܕܲܫܪܵܪܵܐ܃ ܟܲܕܼ ܠܵܐ ܨܵܒܹ̇ܝܢ ܢܵܘܕܘܿܢ܃ ܕܐܝܼܬܼ ܤܲܒܼܪܵܐ>
      text <ܫܲܪܝܼܪܵܐ ܠܲܟܼܪܸ̈ܤܛܝܵܢܹܐ܁ ܘܡ̣ܢ ܟܠ ܕܘܟܼ܃ ܠܘܵܬܼܗܘܿܢ ܢܸܪܗܛܘܼܢ>
      text <ܠܒܹܝܬܼ ܓܵܘܤܵܐ܃ ܘܢܸܬܿܬܿܪܝܼܡ ܪܹܫܵܗ̇ ܕܥܹܕܼܬܵܐ ܥܲܠ ܒܥܸܠܕܒܼܵܒܹ̈ܝܗ̇܁>
      text <ܐܲܝܟܲܢܵܐ ܕܫܘܼܒܼܚܵܐ ܕܲܥܒܼܵܕܼܵܘ̈ܗܝ܃ ܓܘܼܪܵܓܼܵܐ ܢܲܪܡܸܐ ܒܤܲܓܿܝܼ̈ܐܹܐ>
      text <ܠܡܲܦܲܩܬܼܵܐ ܕܡ̣ܢ ܥܵܠܡܵܐ܁ ܘܕܲܗܘ̤ܵܐ ܕܚܝܼܠ ܡ̣ܢ ܟܠ܃ ܡ̣ܢ ܗܸܕܼܪܵܐ>
      text <ܕܲܡܝܲܬܿܪܘܼܬܹܗ܁ ܐܲܝܟܲܢܵܐ ܕܡܸܛܠܵܬܹܗ܃ ܢܸܗܘܸܐ ܦܬܼܝܼܚ ܦܘܼܡܗܘܿܢ>
      text <ܕܲܒܼ̈ܢܲܝ ܥܹܕܬܵܐ܃ ܘܲܡܪܲܝܲܡ ܪܹܫܢܗܘܿܢ ܥܲܠ ܟܠܗܹܝܢ ܕܸܚ̈ܠܵܬܼܵܐ܁>
      text <ܫܘܼܒܼܗܵܪܵܐ ܕܥܹܕܬܹܗ ܕܲܡܫܝܼܚܵܐ܃ ܕܘܼܒܵܪܵܐ ܐܝܼܬܼܵܘܗܝ ܕܝܼܚܝܼ̈ܕܼܵܝܹܐ܁>
      text <ܡܸܛܠܗܵܢܵܐ ܙܵܕܹܩ ܠܹܗ ܠܝܼܚܝܼܕܼܵܝܵܐ܃ ܡ̣ܢ ܟܠܗܘܿܢ ܓܲܒܵܘ̈ܗܝ܃>
      text <ܗܘ̤ܵܘ ܕܢܝܼܚܝܼܢ ܫܘܼܦܪܹ̈ܐ ܕܐܸܤܟܹܡܹܗ܃ ܒܲܟܼܢܝܼܟܼܘܼܬܼܵܐ ܕܗܲܕܵܡܵܘ̈ܗܝ܃>
      text <ܒܤܘܼܡܥܵܠܵܐ ܕܐܸܤܟܹܡܹܗ܃ ܒܲܡܥܲܠܝܘܼܬܹܗ ܕܡ̣ܢ ܡܸܬܼܚܲܙܝܵܢ̈ܝܵܬܼܵܐ܃>
    block
      text <ܒܚܲܬܿܝܼܬܼܘܼܬܼܵܐ ܕܲܡܤܲܪܩܘܼܬܹܗ܃ ܒܒܲܤܝܘܼܬܹܗ ܓܡܝܼܪܬܵܐ ܕܥܲܠ>
      text <ܦܲܓܼܪܑܵܐ܃ ܒܲܥܡܝܼܠܘܼܬܼܵܐ ܕܨܵܘܡܹܗ܃ ܒܫܸܬܼܩܹܗ ܐܲܡܝܼܢܵܐ܃ ܒܲܡܛܲܟܿܤܘܼܬܼܵܐ>
      text <ܕܪܸ̈ܓܼܫܵܘܗܝ܁ ܒܲܢܛܝܼܪܘܼܬܼܵܐ ܕܲܚܙܵܬܹܗ܃ ܒܠܵܐ ܚܸܪܚܵܘܼܬܹܗ ܕܲܒܼܚܲܕܼ>
      text <ܡ̣ܢ ܨܒܼܘܼ ܕܒܲܒܼܪܝܼܬܼܵܐ܃ ܡ̣ܢ ܙܥܘܿܪܘܼܬܼܵܐ ܕܡܸܠܬܹܗ܃ ܡ̣ܢ ܕܲܟܲܝܘܼܬܹܗ>
      text <ܕܡ̣ܢ ܐܲܟܿܬܼܵܐ܃ ܡ̣ܢ ܦܫܝܼܛܘܼܬܹܗ ܕܦܘܼܪܫܵܢܵܐ܁ ܘܲܕܼܢܸܗܘܸܐ ܝܑܼܕܼܝܼܥ>
      text <ܕܝܲܬܝܼܪܵܐ ܐܝܼܬܼܵܘܗܝ ܠܗܵܠܹܝܢ ܚܲܝܹ̈ܐ ܚܲܒܿܝܼ̈ܠܹܐ ܘܦܵܪ̈ܘܿܚܹܐ܃ ܘܩܲܪܝܼܒܼܵܐ>
      text <ܠܗܵܢܘܿܢ ܫܲܪܝܼܪܹ̈ܐ ܘܪ̈ܘܼܚܵܢܹܐ܃ ܡ̣ܢ ܐܲܡܝܼܢܘܼܬܼܵܐ ܕܠܲܘܵܬܼ ܢܲܦܫܹܗ܃>
      text <ܘܡ̣ܢ ܠܵܐ ܝܑܼܕܼܝܼܥܘܼܬܹܗ ܕܒܹܝܬܼ ܒܢܲܝ̈ܢܵܫܵܐ܃ ܘܠܵܐ ܐܲܤܝܼܪܘܼܬܹܗ ܕܲܒܼܐ̄ܢܵܫ>
      text <ܚܲܒܼܪܵܐܝܼܬܼ ܘܲܡܚܲܝܕܼܵܐܝܼܬܼ܃ ܘܡ̣ܢ ܐܲܬܼܪܵܐ ܫܲܠܝܵܐ ܕܥܘܼܡܪܹܗ܃ ܘܡ̣ܢ>
      text <ܩܦܝܼܤܘܼܬܼܵܐ ܕܡܵܘܬܿܒܹܗ܃ ܘܡ̣ܢ ܙܥܘܿܪܘܼܬܼܵܐ ܘܲܒܼܤܝܼܪܘܼܬܼܵܐ>
      text <ܕܨܸܒܼ̈ܘܵܬܹܗ܃ ܘܡ̣ܢ ܥܪܘܼܩܝܹܗ ܕܡ̣ܢ ܒܢܲܝ̈ܢܵܫܵܐ܃ ܘܡ̣ܢ ܐܲܡܝܼܢܘܼܬܹܗ>
      text <ܕܒܲܨܠܘܿܬܼܵܐ܃ ܘܡ̣ܢ ܤܸܢ̱ܐܬܹܗ ܘܲܥܪܘܼܩܝܹܗ ܕܡ̣ܢ ܐܝܼܩܵܪܵܐ܃ ܘܡ̣ܢ ܠܵܐ>
      text <ܐܲܤܝܼܪܘܼܬܹܗ ܕܲܒܼܚܲܝܹ̈ܐ ܕܙܲܒܼܢܵܐ܃ ܘܡ̣ܢ ܥܘܼܡܩܵܐ ܪܲܒܵܐ ܕܲܡܤܲܝܒܿܪܵܢܘܼܬܹܗ܃>
      text <ܘܡ̣ܢ ܚܘܼܡܤܵܢܹܗ ܕܲܒܼܢܸܤ̈ܝܘܿܢܹܐ܃ ܘܡ̣ܢ ܚܤܝܼܟܼܘܼܬܹܗ ܕܡ̣ܢ ܫܸܡ̈ܥܹܐ>
      text <ܘܥܘܼ̈ܩܵܒܹܐ ܕܫܲܪ̈ܒܲܝ ܥܵܠܡܵܐ܃ ܘܡ̣ܢ ܡܲܪܢܝܼܬܹܗ ܐܲܡܝܼܢܬܼܵܐ ܘܗܸܪܓܹܗ>
      text <ܕܲܒܼܗܵܘ̇ ܐܲܬܼܪܹܗ ܫܲܪܝܼܪܵܐ܁ ܕܡܸܫܬܵܘܥܵܐ ܡ̣ܢ ܠܵܐ ܦܨܝܼܚܘܼܬܼܵܐ>
      text <ܕܦܲܪܨܘܿܦܹܗ ܘܲܡܚܲܪܟܼܘܼܬܼܵܐ ܕܐܲܦܵܘ̈ܗܝ܃ ܘܡ̣ܢ ܒܸܟܼܝܹܗ ܐܲܡܝܼܢܵܐ>
      text <ܕܠܹܠܲܝ ܐܝܼܡܵܩ܁ ܘܝܲܬܝܼܪ ܡ̣ܢ ܟܠܡܸܕܸܡ܃ ܡ̣ܢ ܙܗܝܼܪܘܼܬܼܵܐ>
      text <ܕܲܒܼܢܲܟܼܦܘܼܬܹܗ܃ ܘܡ̣ܢ ܚܲܤܝܘܼܬܹܗ ܕܡ̣ܢ ܝܲܥܢܘܼܬܼܵܐ܁ ܒܙܲܥܘܿܪ̈ܝܵܬܼܵܐ܃>
      text <ܘܲܥܕܲܡܵܐ ܠܪܵܘܪ̈ܒܼܵܬܼܵܐ܁ ܘܗܵܠܹܝܢ ܐܸܢܘܿܢ ܐܲܝܟܼ ܕܲܒܼܪ̈ܘܼܫܡܹܐ ܕܦܵܤܝܼ̈ܩܵܬܼܵܐ>
      text <ܫܘܼܦܪܹ̈ܐ ܓܠܲܝ̈ܵܐ ܕܝܼܚܝܼܕܼܵܝܵܐ܃ ܕܤܵܗ̇ܕܝܼܢ ܥܲܠ ܡܝܼܬܼܘܼܬܹܗ ܓܡܝܼܪܬܵܐ>
    block
      text <ܕܡ̣ܢ ܥܵܠܡܵܐ܃ ܘܩܲܪܝܼܒܼܘܼܬܹܗ ܕܲܠܘܵܬܼ ܐܲܠܵܗܵܐ܁ ܘܙܵܕܹܩ ܕܲܒܼܗܵܠܹܝܢ>
      text <ܢܸܪܢܸܐ ܐܲܡܝܼܢܵܐܝܼܬܼ܃ ܘܢܸܩܢܸܐ ܐܸܢܘܿܢ܁ ܐܸܢ ܐ̄ܢܵܫ ܕܹܝܢ ܐܵܡܲ݁ܪ܃ ܕܡܵܢܵܐ>
      text <ܐܵܠܨܵܐ ܗ̄ܘ̣ܵܬܼ ܥܲܠ ܗܵܠܹܝܢ ܪ̈ܘܼܫܡܹܐ܃ ܕܠܵܐ ܗ̄ܘ̣ܵܐ ܡܤܲܝܟܼܵܐܝܼܬܼ>
      text <ܐܸܬܼܐ̱ܡܲܪܘ܃ ܐܵܡܲ݁ܪܢܵܐ܃ ܕܤܲܓܝܼ ܐܵܠܵܨܵܐ ܗ̄ܘ̣ܵܬܼ܁ ܕܟܲܕܼ ܡ̣ܢ ܗܵܠܹܝܢ>
      text <ܪ̈ܘܼܫܡܹܐ ܢܸܒܼܥܸܐ ܐܸܢܘܿܢ ܠܚܲܕܼ ܚܲܕܼ ܒܢܲܦܫܹܗ܃ ܐܸܢ ܐܝܼܬܼ ܡܸܕܸܡ ܕܚܲܤܝܼܪ>
      text <ܠܹܗ ܠܐܲܝܢܵܐ ܕܲܒܼܛܝܼܠ ܠܹܗ ܥܲܠ ܚܲܝܵܘ̈ܗܝ܃ ܡ̣ܢ ܗܵܠܹܝܢ ܦܘܼܪ̈ܫܵܢܹܐ>
      text <ܢܲܕܼܪܸܟܼ ܚܲܤܝܼܪܘܼܬܹܗ ܕܲܒܼܟܼܠ ܚܕܼܵܐ ܡ̣ܢ ܡܝܲܬܿܪ̈ܵܬܼܵܐ܁ ܘܢܸܗܘܘܿܢ ܠܹܗ>
      text <ܗܵܠܹܝܢ ܪ̈ܘܼܫܡܹܐ܃ ܕܘܼܟܲܬܼ ܡܥܲܗܕܼܵܢܹ̈ܐ܁ ܘܡܵܐ ܕܗܵܠܹܝܢ ܟܠܗܹܝܢ>
      text <ܕܲܪ̈ܫܝܼܡܵܢ ܩܢ̣ܵܐ ܐܸܢܹܝܢ ܒܲܩܢܘܿܡܹܗ܃ ܐܵܦ ܫܲܪܟܵܐ ܐܲܝܠܹܝܢ ܕܐܸܫܬܿܒܸܩ܃>
      text <ܡܸܬܼܝܲܗܒܵܐ ܠܹܗ ܝܑܼܕܲܥܬܼܝܼܗܹܝܢ܃ ܘܗܵܘܹ̇ܐ ܥܸܠܲܬܼ ܬܸܫܒܿܘܿܚܬܹܗ ܕܐܲܠܵܗܵܐ>
      text <ܠܲܒܼܢܲܝ̈ܢܵܫܵܐ ܘܲܠܡܲܠܲܐܟܹ̈ܐ ܩܲܕܝܼ̈ܫܹܐ܁ ܘܡ̣ܢ ܗܵܪܟܵܐ ܡܛܲܝܸܒܼ ܠܵܗ̇>
      text <ܠܢܲܦܫܹܗ ܐܲܬܼܪܵܐ ܕܲܢܝܵܚܬܼܵܐ܃ ܡ̣ܢ ܩܕܼܵܡ ܡܲܦܩܵܢܹܗ ܕܡ̣ܢ ܗܵܢܵܐ ܥܵܠܡܵܐ܁>
  text 12
    block
      text <ܥܲܠ ܗܵܝ̇ ܕܠܵܐ ܦܐܸܐ ܠܥܲܒܼܕܹܗ ܕܐܲܠܵܗܵܐ ܕܐܸܤܬܲܪܲܩ ܡ̣ܢ ܥܵܠܡܵܐ>
      text <ܘܲܢܦܲܩ̣ ܒܲܒܼܥܵܬܹܗ ܘܐܵܦ ܕܲܫܪܵܪܵܐ܃ ܡ̣ܢ ܥܸܠܲܬܼ ܩܸܢܛܵܐ ܟܹܐܡܲܬܼ ܕܲܕܲܡ>
      text <ܠܵܐ ܢܸܫܟܲܚ ܠܲܫܪܵܪܵܐ܃ ܢܦܘܼܫ ܡ̣ܢ ܒܥܵܬܼܵܐ ܕܝܼܠܹܗ ܕܲܫܪܵܪܵܐ܃ ܘܡ̣ܢ>
      text <ܪܸܬܼܚܵܐ ܚܲܡܝܼܡܵܐ ܕܡܸܬܼܝܼܠܸܕܼ ܡ̣ܢ ܤܘܼܘܵܚܵܐ ܕܒܲܐܠܵܗܵܝ̈ܵܬܼܵܐ܃ ܘܲܒܼܨܵܬܼܵܐ>
      text <ܕܐ̄ܪ̈ܵܙܲܝܗܹܝܢ ܕܲܪܫܝܼܡܝܼܢ ܐ̄ܪܵܙܵܢܵܐܝܼܬܼ܁ ܕܲܒܼܗܵܕܹܐ ܒܥܵܬܼܵܐ܃ ܢܦܘܼܫ ܪܸܥܵܝܢܵܐ>
      text <ܡ̣ܢ ܦܸܗܝܵܐ ܒܝܼܫܵܐ܃ ܘܥܘܼ̈ܗܕܵܢܹܐ ܚܲܫܵܢܵܝܹ̈ܐ܁ ܝܒ܁>
    block
      text <ܬܠܵܬܼܵܐ ܐܸܢܘܿܢ ܛܲܟܼܤܹ̈ܐ܃ ܕܲܒܼܗܘܿܢ ܡܸܬܿܕܲܪܲܓܼ ܟ̱ܠܹܗ ܪܲܗܛܵܐ>
      text <ܕܒܲܪܢܵܫܵܐ܁ ܛܲܟܼܤܵܐ ܕܫܲܪܘܵܝܘܼܬܼܵܐ܃ ܘܡܸܨܥܵܝܘܼܬܼܵܐ܃ ܘܲܓܼܡܝܼܪܘܼܬܼܵܐ܁>
    block
      text <ܘܛܲܟܼܤܵܐ ܩܲܕܼܡܵܝܵܐ܃ ܟ̱ܠܹܗ ܥܸܢܝܵܢܹܗ ܘܥܘܼܗܕܵܢܹܗ܁ ܐܵܦܸܢ ܠܘܵܬܼ>
      text <ܡܝܲܬܿܪܘܼܬܼܵܐ ܢܚܝܼܪ ܪܸܥܝܵܢܹܗ܃ ܒܚܲܫܵܐ ܐܝܼܬܼܵܘܗܝ܀ ܘܕܲܬܼܪܹܝܢ܃>
      text <ܡܸܨܥܵܝܵܐ ܐܝܼܬܼܵܘܗܝ܃ ܒܹܝܬܼ ܚܵܫܘܿܫܘܼܬܼܵܐ ܠܪܘܼܚܵܢܘܼܬܼܵܐ܁ ܘܚܘܼ̈ܫܵܒܹܐ>
      text <ܕܝܲܡܝܼܢܵܐ ܘܲܕܼܤܸܡܵܠܵܐ܃ ܫܲܘܝܵܐܝܼܬܼ ܢܵܒܼܗ̇ܝܼܢ ܒܹܗ܁ ܘܠܵܐ ܓܵܐܹ̇ܙ ܡܲܒܿܘܼܥܵܐ>
      text <ܕܢܘܼܗܪܵܐ ܘܲܕܸܚܫܘܿܟܼܵܐ ܕܲܬܼܪ̈ܲܝܗܘܿܢ ܓܲܒܹ̈ܐ ܤܵܟܼ܃ ܐܲܝܟܼ ܕܐܲܡܝܼܪ܁ ܐܸܢܕܹܝܢ>
      text <ܢܦܘܼܫ ܐܵܦܸܢ ܩܲܠܝܼܠ ܡ̣ܢ ܗܸܪܓܵܐ ܕܠܵܐ ܢܵܘܚܵܐ ܕܒܲܟܼܬܼܝܼ̈ܒܵܬܼܵܐ ܕܪܘܼܚ>
      text <ܘܲܫܪܲܓܼܪ̈ܵܓܼܝܼܬܼܵܐ ܕܲܒܼܗܵܠܹܝܢ ܐܲܠܵܗܵܝ̈ܵܬܼܵܐ܃ ܕܲܒܼܗܲܓܵܓܲܝ̈ܗܹܝܢ ܢܸܫܬܲܠܗܲܒܼ>
      text <ܢܘܼܪܵܢܵܐܝܼܬܼ ܒܢܝܼܫܵܐ ܕܚܵܢܹ̇ܐ ܠܲܫܪܵܪܵܐ܃ ܥܲܡ ܢܛܘܼܪܬܵܐ ܕܲܠܒܲܪ ܐܲܝܟܼ>
      text <ܚܲܝܠܹܗ܁ ܕܡܸܢܵܗ̇ ܘܗܵܝ̇ ܕܲܠܓܼܵܘ ܘܥܲܡܠܵܐ ܕܤܵܦܹ̇ܩ܃ ܠܘܵܬܼ ܓܲܒܵܐ>
      text <ܕܚܲܫܹ̈ܐ ܡܸܬܼܓܪܸܦ܁ ܘܐܸܢ ܢܬܲܪܤܸܐ ܠܚܲܡܝܼܡܘܼܬܹܗ ܟܝܵܢܵܝܬܼܵܐ ܒܗܵܠܹܝܢ>
      text <ܕܐܸܡ̇ܪܹܬܼ܃ ܘܡ̣ܢ ܒܥܵܬܼܵܐ ܘܥܘܼܩܵܒܼܵܐ ܠܵܐ ܢܦܘܼܫ܁ ܘܢܸܤܘܲܚ ܐܸܢܹܝܢ>
      text <ܡ̣ܢ ܪܘܼܚܩܵܐ ܟܲܕܼ ܠܵܐ ܚܲܙ̈ܝܵܢ ܠܹܗ܃ ܐܸܠܵܐ ܐܸܢ ܪܸ̈ܡܙܲܝܗܹܝܢ ܕܒܲܟܼܬܼܵܒܹ̈ܐ܁>
      text <ܘܲܢܪܲܒܸܐ ܐܸܢܘܿܢ ܠܚܘܼܫܵܒܼܵܘ̈ܗܝ ܘܲܢܦܲܓܸܕܼ ܐܸܢܘܿܢ ܒܗܵܠܹܝܢ ܕܠܵܐ>
      text <ܢܸܨܛܠܘܿܢ ܠܤܸܡܵܠܵܐ܃ ܐܵܘ ܢܩܲܒܿܠܘܼܢ ܙܲܪܥܵܐ ܡܸܕܸܢ ܕܦܲܢܛܵܤ̈ܝܼܵܣ>
      text <ܡ̣ܢ ܫܹܐܕܹ̈ܐ ܕܘܲܟܲܬܼ ܫܪܵܪܵܐ܁ ܐܸܠܵܐ ܢܸܬܼܝܲܐܲܒ̣ ܘܢܸܛܲܪ ܢܲܦܫܹܗ܃ ܘܲܢܦܝܼܣ>
      text <ܠܐܲܠܵܗܵܐ ܒܲܨܠܘܿܬܼܵܐ ܕܚܲܫܵܐ ܕܡ̣ܢ ܢܲܓܝܼܪܘܼܬܼ ܪܘܼܚܵܐ܁ ܡܵܐ ܕܠܲܐܠܵܗܵܐ>
      text <ܫܸܦܪܲܬ̤ ܠܡܸܬܲܠ ܠܹܗ܃ ܦܵܬܲܚ ܬܲܪܥܵܐ ܩܕܼܵܡܵܘܗܝ܁ ܝܲܬܝܼܪܵܐܝܼܬܼ܃>
      text <ܡܸܛܠ ܡܲܟܿܝܼܟܼܘܼܬܹܗ܁ ܕܲܠܡܲܟܿܝܼ̈ܟܹܐ܃ ܐ̄ܪ̈ܵܙܹܐ ܡܸܬܼܓܝܹܝܢ܁ ܐܸܢܕܹܝܢ ܒܹܗ>
      text <ܒܗܵܢܵܐ ܤܘܼܟܵܝܵܐ ܡܵܐܹ̇ܬܼ܃ ܟܲܕܼ ܠܵܐ ܚ̣ܙܵܗ̇ ܠܐܲܪܥܵܐ ܗܵܝ̇ ܡ̣ܢ>
      text <ܩܘܼܪܒܵܐ܃ ܤܵܒܲܪ ܐ̄ܢܵܐ ܕܝܵܪܬܘܼܬܹܗ ܥܲܡ ܟܹܐܢܹ̈ܐ ܩܲܕܸܡܵܝܹ̈ܐ ܗܵܘ̇ܝܵܐ܃>
      text <ܐܲܝܠܹܝܢ ܕܤܲܟܿܝܼܘ ܠܲܓܼܡܝܼܪܘܼܬܼܵܐ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܃ ܘܠܵܐ>
    block
      text <ܚܙ̣ܵܘ܃ ܘܥܲܠ ܤܲܒܼܪܵܗ̇ ܥܡܲܠ̣ܘ ܟܠܗܘܿܢ ܝܵܘ̈ܡܵܬܼܵܐ ܘܲܕܼܡܸܟܼܘ܁>
      text <ܐܸܠܵܐ ܡܵܢܵܐ ܢܹܐܡܲܪ܃ ܐܸܢ ܠܵܐ ܢܸܡܛܸܐ ܐ̄ܢܵܫ ܠܗܵܝ̇ ܕܢܸܥܘܿܠ ܠܐܲܪܥܵܐ>
      text <ܕܡܘܼܠܟܵܢܵܐ ܕܐܝܼܬܼܵܘܗܝ ܛܲܟܼܤܵܐ ܕܲܓܼܡܝܼܪܹ̈ܐ܃ ܘܢܸܫܟܲܚ ܠܲܫܪܵܪܵܐ>
      text <ܥܹܝܢ ܒܲܓܼܠܸܐ ܟܡܵܐ ܕܤܸܦܹ̇ܩ ܟܝܵܢܵܐ܃ ܢܦܘܼܫ ܡܸܟܹܝܠ ܘܡ̣ܢ ܗܵܢܵܐ>
      text <ܒܛܲܟܼܤܵܐ ܗܵܘ̇ ܬܲܚܬܵܝܵܐ܃ ܕܟܼܠܹܗ ܒܡܸܡܵܠܵܐ ܥܢܸܐ܁ ܘܡܸܛܠ ܗܵܝ̇>
      text <ܕܠܵܐ ܐܸܫܟܲܚ ܠܲܫܪܵܪܵܐ ܟ̱ܠܹܗ܃ ܐܵܪܵܐ ܢܩܵܘܸܐ ܒܬܲܚܬܵܝܘܼܬܼܵܐ ܕܠܵܐ ܝܵܕܲܥ̇>
      text <ܐܵܦܠܵܐ ܠܡܸܪܲܓܼ ܗܵܠܹܝܢ܃ ܐܵܘ ܢܸܬܼܥܲܠܸܐ ܠܗܵܢܵܐ ܡܸܨܥܵܝܵܐ ܕܐܸܡ̇ܪܹܬܼ܃>
      text <ܐܵܦܸܢ ܠܵܐ ܢܸܚܙܸܐ ܐܲܝܟܼ ܕܲܒܼܡܲܚܙܝܼܬܼܵܐ܃ ܐܸܠܵܐ ܡ̣ܢ ܪܘܼܚܩܵܐ ܡܤܲܟܸܐ ܠܹܗ܃>
      text <ܘܒܹܗ ܒܤܘܼܟܵܝܵܐ ܡܸܬܼܟܢܸܫ ܠܘܵܬܼ ܐܲܒܼܵܘ̈ܗܝ ܘܐܵܦܸܢ ܠܵܐ ܢܸܫܬܿܘܸܐ>
      text <ܠܗܵܝ̇ ܟ̱ܠܵܗ̇ ܛܲܝܒܿܘܼܬܼܵܐ ܬܢܵܢ܃ ܐܸܠܵܐ ܒܥܸܢܝܵܢܵܐ ܕܥܲܡܵܗ̇ ܟܲܕܼ>
      text <ܪܲܚܝܼܩ܃ ܢܲܦܗܸܐ ܗܵܘܢܹܗ܁ ܘܲܒܼܓܼܘܼܪ̈ܵܓܹܐ ܕܝܼܠܵܗ̇ ܟܡܵܐ ܕܚܲܝ ܢܸܦܤܘܿܩ>
      text <ܢܲܡܸܕܼ ܡ̣ܢ ܚܘܼ̈ܫܵܒܹܐ ܒܝܼ̈ܫܹܐ܁ ܘܲܒܼܗܵܢܵܐ ܤܲܒܼܪܵܐ܃ ܟܲܕܼ ܡܠܸܐ ܠܸܒܹܗ ܡ̣ܢ>
      text <ܐܲܠܵܗܵܐ܃ ܡܫܲܢܸܐ ܡ̣ܢ ܥܵܠܡܵܐ ܗܵܢܵܐ܁ ܟܠ ܡܸܕܸܡ ܕܲܒܼܡܲܟܿܝܼܟܼܘܼܬܼܵܐ>
      text <ܗܵܘܹ̇ܐ܃ ܫܲܦܝܼܪ ܗ̄ܘ̣܁ ܗܲܓܵܓܹ̈ܐ ܠܵܐ ܓܫܝܼ̈ܡܹܐ ܕܡܲܕܥܵܐ ܒܢܝܼܫܵܐ>
      text <ܕܪܸܚܡܲܬܼ ܐܲܠܵܗܵܐ ܒܤܘܼ̈ܟܵܠܹܐ ܕܲܟܿܬܼܵܒܹ̈ܐ܃ ܤܵܝ̇ܓܝܼܢ ܠܡܲܥ̈ܠܵܢܹܐ ܕܢܲܦܫܵܐ>
      text <ܩܕܼܵܡ ܚܘܼ̈ܫܵܒܹܐ ܢܘܼܟܼܪ̈ܵܝܹܐ܃ ܘܢܵܛ̇ܪܝܼܢ ܠܪܸܥܝܵܢܵܐ ܠܥܘܼ̈ܗܕܵܢܹܐ>
      text <ܕܨܸܒܼ̈ܘܵܬܼܵܐ܃ ܘܡ̣ܢ ܗܵܠܹܝܢ ܬܸܫܬܲܗܸܐ ܚܲܡܝܼܡܘܼܬܼܵܐ ܕܙܵܘܥܹܗ܃ ܘܢܸܦܸܠ>
      text <ܒܲܪܓܼܝܼܓܼܵܬܼܵܐ܁>
  text 13
    block
      text <ܥܲܠ ܫܘܼ̈ܚܠܵܦܹܐ ܕܗܵܘܹ̇ܝܢ ܠܘܵܬܼ ܪ̈ܕܝܼܚܲ ܒܫܸܠܝܵܐ܃ ܕܦܵܩܚܵܐܝܼܬܼ ܡ̣ܢ>
      text <ܐܲܠܵܗܵܐ ܡܛܲܟܿܤܵܐ ܐܘܼܪܚܵܐ ܗܵܕܹܐ܁ ܐܝܼܬܼ ܐܸܡܲܬܼܝ ܕܲܟܼܡܝܼܪܘܼܬܼܵܐ>
      text <ܘܲܚܢܘܼܩܝܵܐ ܢܲܦܫܵܢܵܝܵܐ܃ ܘܡ̣ܢ ܫܸܠܝܵܐ ܦܨܝܼܚܘܼܬܼܵܐ ܘܚܲܕܼܘܼܬܼܵܐ ܘܪܸܬܼܚܵܐ>
      text <ܚܲܡܝܼܡܵܐ ܘܚܲܝܠܵܐ ܕܠܵܐ ܒܲܥܝܵܕܼܾܵܐ܁ ܫܘܼܒܼܞܵܠ ܒܲܡܛܲܟܿܤܵܢܵܗ̇ ܕܐܘܼܪܚܲܢ܁>
      text <ܐܵܡܹܝܢ܁ ܝܓ܁>
    block
      text <ܐܲܝܢܵܐ ܕܹܝܢ ܕܲܦܤܲܩ̣ ܒܪܸܥܝܵܢܹܗ ܕܲܒܼܕܼܘܼܝܵܪܵܐ ܠܚܘܿܕܼܵܝܵܐ ܕܥܲܡ>
      text <ܢܲܦܫܹܗ ܢܛܲܟܸܣ ܝܵܬܹܗ܃ ܘܲܒܼܦܘܼܠܚܵܢܵܐ ܘܛܘܼܟܵܤܵܐ ܕܲܙܢܲܝ̈ ܫܸܠܝܵܐ>
      text <ܢܲܦܸܩ ܫܲܪܟܵܢܵܐ ܕܚܲܝܵܘ̈ܗܝ܁ ܐܸܡܲܬܼܝ ܕܐܲܝܟܼ ܥܝܵܕܼܵܐ ܕܲܒܼܫܸܠܝܵܐ܃ ܗܵܘ̇>
      text <ܕܲܡܬܲܚܲܡ ܦܵܩܚܵܐܝܼܬܼ ܠܛܲܝܒܿܘܼܬܼܵܐ ܐܲܠܵܗܵܝܬܼܵܐ܃ ܢܸܓܼܕܲܫ ܕܲܠܓܼܵܘ>
      text <ܥܲܡܛܵܢܵܐ ܡܸܬܿܛܲܡܪܵܐ ܢܲܦܫܹܗ܃ ܘܒܲܕܼܡܘܼܬܼ ܘܲܗܝܼܪ̈ܵܘܗܝ ܕܫܸܡܫܵܐ>
      text <ܕܡܸܬܼܟܲܤܹܝܢ ܡ̣ܢ ܝܵܬܹܒܼܬܼܵܐ ܡ̣ܢ ܠܒܼܝܼܕܼܘܼܬܼܵܐ ܕܲܥܢܵܢܹ̈ܐ܃ ܒܲܡܠܸܬ ܩܲܠܝܼܠ>
      text <ܡܸܬܼܓܠܸܙ ܡ̣ܢ ܒܘܼܝܵܐܑܵ ܪܘܼܚܵܢܵܐ ܘܡ̣ܢ ܨܸܡܚܵܐ ܕܛܲܝܒܿܘܼܬܼܵܐ ܒܝܲܕܼ>
      text <ܥܢܵܢܵܐ ܕܚܲܫܹ̈ܐ܃ ܘܩܵܦܹ̇ܿܣ ܡܸܢܹܗ ܩܲܠܝܼܠ ܚܲܝܠܵܐ ܗܵܘ̇ ܡܚܲܕܝܵܢܵܐ܃>
      text <ܘܢܸܩܛܲܪ ܥܲܠ ܪܸܥܝܵܬܹܗ ܚܸܫܟܵܐ ܗܵܘ̇ ܕܠܵܐ ܒܲܥܝܵܕܼܵܐ܃ ܠܵܐ ܬܸܗܘܸܐ>
      text <ܡܸܫܬܲܓܼܫܵܐ ܬܲܪܥܝܼܬܹܗ܃ ܘܝܵܗܹ̇ܒܼ ܐܝܼܕܼܵܐ ܠܲܙܥܘܿܪܘܼܬܼ ܢܲܦܫܵܐ܁ ܐܸܠܵܐ>
      text <ܢܤܲܝܒܲܪ ܟܲܕܼ ܡܸܬܼܥܢܸܐ ܒܲܟܼܬܼܵܒܹ̈ܐ ܒܐ̄ܢܵܫܵܐ ܐܲܠܵܗܵܝܹ̈ܐ ܘܲܨ̈ܠܵܘܵܬܼܵܐ ܕܥܸܨܝܵܢܵܐ܃>
      text <ܘܲܡܤܲܟܸܐ ܠܥܘܼܕܼܪܵܢܵܐ܁ ܘܡ̣ܢ ܫܹܠܝ ܡܸܬܼܝܼܗܸܒܼ ܠܹܗ܃ ܟܲܕܼ ܠܵܐ ܝܵܕܲܥ̇܁>
      text <ܡܸܛܠ ܕܐܲܟܼܙܢܵܐ ܕܡܸܬܼܦܲܨ̈ܚܵܢ ܐܲܦܹ̈ܝܗ̇ ܕܥܵܡܲܪܬܵܐ ܒܙܲܠܝܼܩܵܘ̈ܗܝ>
      text <ܕܫܸܡܫܵܐ܃ ܒܲܫܪܵܝܵܐ ܕܲܠܒܲܝܼܕܼܘܼܬܹܗ ܕܐܵܐܲܪ܃ ܗܵܟܲܢܵܐ ܡܸܫܟܿܚܵܐ ܡܸܠܲܬܼ>
      text <ܨܠܘܿܬܼܵܐ ܕܬܸܫܪܸܐ ܘܲܬܼܦܲܠܗܸܕܼ ܡ̣ܢ ܢܲܦܫܵܐ ܥܲܪܦܸܠܵܐ ܕܚܲܫܹ̈ܐ܃>
    block
      text <ܘܬܲܦܨܲܚ ܘܬܲܢܗܲܪ ܠܪܸܥܝܵܢܵܐ ܒܙܸܠܓܹ̈ܐ ܕܚܲܕܼܘܼܬܼܵܐ ܘܲܕܼܒܼܘܼܝܵܐܵܐ>
      text <ܕܡܵܘܠܕܼܵܐ ܒܚܘܼ̈ܫܵܒܲܝܢ܁ ܝܲܬܝܼܪܵܐܝܼܬܼ ܐܸܡܲܬܼܝ ܕܢܸܗܘܸܐ ܠܵܗ̇ ܡܠܡܼܐܵܐ>
      text <ܠܥܘܼܕܼܪܵܢܵܐ ܡ̣ܢ ܟܬܼܵܒܲܝ̈ ܩܘܼܕܼܫܵܐ܃ ܘܫܲܗܪܵܐ ܡܙܲܗܝܵܢܵܐ ܕܪܸܥܝܵܢܵܐ܁>
      text <ܗܸܪܓܵܐ ܐܲܡܝܼܢܵܐ ܕܒܲܟܼܬܼܵܒܹ̈ܐ ܩܲܕܝܼ̈ܫܹܐ܃ ܒܐܲܡܝܼܢܘܼ ܬܲܗܪܵܐ ܠܵܐ>
      text <ܡܸܬܿܕܲܪܟܵܢܵܐ ܘܚܲܕܼܘܼܬܼܵܐ ܕܒܲܐܠܵܗܵܐ ܡܵܠܹ̇ܐ ܠܵܗ̇ ܠܢܲܦܫܵܐ܁>
  text 14
    block
      text <ܬܘܼܒܼ ܥܲܠ ܗܵܠܹܝܢ ܕܲܒܼܫܸܠܝܵܐ ܪܵܕܹܝܢ܃ ܕܐܸܡܲܬܼܝ ܡܫܲܪܹܝܢ ܠܕܲܡܸܥ>
      text <ܐܵܦܸܢ ܩܲܠܝܼܠ ܕܠܲܐܝܟܵܐ ܡܲܛܝܼܘ ܒܦܘܼܠܚܵܢܗܘܿܢ܃ ܒܝܲܡܵܐ ܠܵܐ>
      text <ܡܸܬܿܕܲܪܟܵܢܵܐ ܕܕܼܘܼܒܵܪܵܐ ܕܫܸܠܝܵܐ ܢܸܫܟܿܚܘܼܬܢ ܠܡܸܬܿܬܿܟܼܵܠܘܼ ܒܨܝܼܪ>
      text <ܩܲܠܝܼܠ ܥܲܠ ܠܹܐܘܲܬܼܗܘܿܢ ܕܫܲܪܝܲܬ̤ ܝܵܗ̇ܒܵܐ ܦܹܐܪܹ̈ܐ܁ ܝܕ܁>
    block
      text <ܐܵܡܲ݁ܪ ܐ̄ܢܵܐ ܠܵܟܼ ܨܒܼܘܼܬܼܵܐ܃ ܘܠܵܐ ܬܸܓܼܚܲܟܼ܁ ܡܸܛܠ ܕܲܫܪܵܪܵܐ>
      text <ܐܵܡܲ݁ܪ ܐ̄ܢܵܐ܁ ܘܠܵܐ ܬܸܬܼܦܲܠܲܓܼ ܥܲܠ ܡܸܠܬܼܵܐ܃ ܕܫܲܪܝܼܪܝܼܢ ܐܲܝܠܹܝܢ>
      text <ܕܡܸܢܗܘܿܢ ܩܲܒܿܠܹ̇ܬܼ܀ ܐܸܢ ܒܲܬܼܠܝܼ̈ܦܹܐ ܕܥܲܝܢܲܝ̈ܟ ܬܸܬܼܠܸܐ ܩܕܼܵܡ>
      text <ܐܲܠܵܗܵܐ܃ ܥܕܲܡܵܐ ܕܲܒܼܕܸܡ̈ܥܹܐ ܬܸܦܓܲܥ܃ ܠܵܐ ܬܸܤܒܲܪ ܕܲܠܡܸܕܸܡ>
      text <ܡܲܛܝܼܬܿ ܒܕܼܘܼܒܵܪܵܐ܁ ܥܕܲܟܹܝܠ ܓܹܝܪ܃ ܠܥܵܠܡܵܐ ܡܫܲܡ̈ܫܵܢ ܟܲܤ̈ܝܵܬܼܵܟܼ܁>
      text <ܗܵܢܵܘ ܕܹܝܢ܃ ܒܕܘܼܒܵܪܵܐ ܕܥܵܠܡܵܝܹ̈ܐ ܡܗܲܝ̈ܡܢܹܐ ܩܵܐܹ̇ܡ ܐܲܢ̄ܬܿ܁ ܒܒܲܪܢܵܫܵܐ>
      text <ܓܹܝܪ ܒܲܪܝܵܐ ܥܵܡܹ̇ܠ ܐܲܢ̄ܬܿ ܒܦܠܚܵܢܵܐ ܕܲܠܘܵܬܼ ܐܲܠܵܗܵܐ܃ ܘܒܲܪܢܵܫܵܐ>
      text <ܕܲܠܓܼܵܘ ܥܕܲܟܹܝܠ ܕܠܵܐ ܦܹܐܪ̈ܝܼܢ ܐܝܼܬܼܵܘܗܝ܁ ܒܦܹܐܪ̈ܵܘܗܝ ܡܲܢ܃ ܡ̣ܢ>
      text <ܐܲܝܟܵܐ ܕܐܸܡ̇ܪܹܬܼ ܡܫܲܪܸܐ܁ ܡܵܐ ܕܹܝܢ ܕܠܲܐܬܼܪܵܐ ܕܕܸܡ̈ܥܹܐ ܡܲܛܝܼܬܿ܃>
      text <ܗܵܝܕܹܝܢ ܐܸܤܬܲܟܲܠ ܕܲܢܦܲܩ̣ ܠܹܗ ܪܸܥܝܵܢܵܐ ܡ̣ܢ ܒܹܝܬܼ ܚܒܼܘܼܫܝܵܐ>
      text <ܕܥܵܠܡܵܐ ܗܵܢܵܐ܃ ܘܤܵܡ̣ ܪܸܓܼܠܹܗ ܒܡܲܪܕܝܼܬܼܵܐ ܕܥܵܠܡܵܐ ܚܲܕܼܬܼܵܐ܁>
      text <ܘܫܲܪܝܼ ܤܵܐܹ̇ܩ ܐܵܐܲܪ ܬܡܝܼܗܵܐ ܕܬܲܡܵܢ܃ ܘܲܡܫܲܪܸܐ ܡܲܚܸܬܼ ܕܸܡ̈ܥܹܐ܁>
    block
      text <ܒܗܵܝ̇ ܕܲܬܼܟܸܒܼܘ ܠܗܘܿܢ ܡܸܟ݂ܝܠ ܚܸܒܼ̈ܠܹܐ ܕܡܲܦܩܵܢܵܐ܃ ܥܲܠ ܥܘܸܠܵܐ>
      text <ܗܵܘ̇ ܕܪܘܼܚ܁ ܕܛܲܝܒܿܘܿܬܼܵܐ ܐܸܡܵܐ ܕܓܼܵܘܵܐ ܡܤܲܪܗܒܼܵܐ ܠܡܵܘܠܵܕܼܘܼ>
      text <ܒܐ̄ܪܵܙܵܐ ܠܢܲܦܫܵܐ ܨܲܠܡܵܐ ܕܐܲܠܵܗܵܐ܃ ܠܢܘܼܗܪܹܗ ܕܥܵܠܡܵܐ ܕܲܥܬܝܼܕܼ܁>
      text <ܘܡܵܐ ܕܲܡܛ̣ܵܐ ܙܲܒܼܢܵܐ ܕܡܵܘܠܵܕܼܵܐ܃ ܪܸܥܝܵܢܵܐ ܡܲܪܓܸܫ ܡܸܟܹܝܠ ܒܡܸܕܸܡ>
      text <ܡܸܕܸܡ ܡ̣ܢ ܬܲܡܵܢ܃ ܐܲܝܟܼ ܤܵܘܩܵܐ ܡܸܕܸܡ ܩܲܛܝܼܢܵܐ ܕܲܡܩܲܒܸܠ>
      text <ܥܘܸܠܵܐ ܠܓܼܵܘ ܡ̣ܢ ܗܲܕܵܡܹ̈ܐ ܕܲܒܼܗܘܿܢ ܐܸܬܼܪܲܒܿܝܼ܁ ܘܲܕܼܠܵܐ ܡܤܲܝܒܲܪ>
      text <ܡܸܕܸܡ ܕܠܵܐ ܒܲܥܝܵܕܼܵܐ܃ ܡܙܝܼܥ ܠܹܗ ܠܦܲܓܼܪܵܐ܃ ܒܒܸܟܼܝܵܐ ܕܲܚܠܝܼܛܵܐ>
      text <ܒܹܗ ܚܲܕܼܘܼܬܼܵܐ ܕܥܵܠ̇ܒܵܐ ܠܚܲܠܝܘܼܬܹܗ ܕܕܸܒܼܫܵܐ܁ ܟܠ ܟܡܵܐ ܕܡܸܬܼܪܲܒܸܐ>
      text <ܗܵܘ̇ ܥܘܸܠܵܐ ܕܲܠܓܼܵܘ܃ ܗܵܟܲܢܵܐ ܗܵܘ̇ܝܵܐ ܬܵܘܤܲܦܬܼܵܐ ܒܕܸܡ̈ܥܹܐ܁ ܡܲܪܕܝܼܬܼܵܐ>
      text <ܕܹܝܢ ܕܕܸܡ̈ܥܹܐ܃ ܡ̣ܢ ܐܸܡܲܬܼܝ ܕܫܲܪܝܼ ܪܸܥܝܵܢܵܐ ܡܸܫܬܲܦܸܐ܃ ܗܵܘ̇ܝܵܐ܁ ܒܪܲܡ>
      text <ܪܸܕܿܝܵܐ ܕܕܸܡ̈ܥܹܐ ܕܡ̣ܢ ܗܵܢܵܐ ܛܲܟܼܤܵܐ ܕܐܵܡܲ݁ܪܢܵܐ܃ ܠܵܐ ܗ̄ܘ̣ܵܐ ܥܲܠ>
      text <ܗܵܘ̇ ܡܢܵܬܼܵܢܵܝܵܐ ܪܡܸܐ ܠܝܼ ܕܒܲܙܒܲܢ ܙܒܲܢ܁ ܗܵܢܵܐ ܕܹܝܢ ܒܘܼܝܵܐܵܐ ܕܒܲܙܒܲܢ>
      text <ܙܒܲܢ܃ ܠܟܼܠܢܵܫ ܗܵܘܹ̇ܐ ܕܦܵܠܲܚ ܥܲܡ ܐܲܠܵܗܵܐ ܒܫܸܠܝܵܐ܁ ܒܲܙܒܲܢ܃>
      text <ܒܬܹܐܘܿܪܝܼܵܐ ܕܪܸܥܵܝܵܢܵܐ܁ ܘܒܲܙܒܲܢ܃ ܒܡܸܠܹ̈ܐ ܕܲܟܼܬܼܵܒܹ̈ܐ܁ ܘܒܲܙܒܲܢ܃ ܒܥܸܢܝܵܢܵܐ>
      text <ܕܬܲܟܼܫܲܦܬܼܵܐ܁ ܠܝܼ ܡ̇ܢ ܪܡܸܐ ܠܝܼ ܠܡܹܐܡܲܪ ܥܲܠ ܗܵܘ̇ ܟ̱ܠܵܢܵܝܵܐ܃>
      text <ܕܐܝܼܬܼܵܘܗܝ ܕܠܵܐ ܦܤܵܩ ܕܠܸܠܝܵܐ ܘܐܝܼܡܵܡܵܐ܃ ܕܲܠܗܵܘ̇ ܕܲܒܼܚܲܬܝܼܬܼܘܼܬܼܵܐ>
      text <ܕܕܼܘܼܒܵܪܹ̈ܐ ܐܸܫܟܲܚ̣ ܫܪܵܪܵܐ ܒܓܼܵܘ ܫܸܠܝܵܐ ܗܵܘܹ̇ܐ܃ ܕܗܵܘ̈ܝܵܢ ܥܲܝ̈ܢܹܐ ܡܥܝܼ̈ܢܹܐ>
      text <ܕܡܲܝ̈ܵܐ܃ ܙܲܒܼܢܵܐ ܕܬܲܪܬܹܝܢ ܫܢ̈ܝܼܢ ܚܲܤܝܼܪ ܝܲܬܝܼܪ ܗܵܕܹܐ܃ ܒܙܲܒܼܢܵܐ>
      text <ܕܡܲܥܒܲܪܬܵܐ ܗܵܘ̇ܝܵܐ܁ ܐܵܡܲ݁ܪܢܵܐ ܕܹܝܢ܃ ܡܲܥܒܲܪܬܵܐ ܐ̄ܪܵܙܵܢܵܝܬܼܵܐ܁ ܬܘܼܒܼ ܡ̣ܢ>
      text <ܒܵܬܲܪ ܕܸܡ̈ܥܹܐ܃ ܥܵܐܹ̇ܠ ܐܲܢ̄ܬܿ ܠܫܲܝܢܵܐ ܕܚܘܼ̈ܫܵܒܹܐ܁ ܘܒܹܗ ܒܗܵܢܵܐ ܫܲܝܢܵܐ>
      text <ܕܚܘܼ̈ܫܵܒܹܐ܃ ܥܵܐܹ̇ܠ ܐܲܢ̄ܬܿ ܠܗܵܝ̇ ܢܝܵܚܝܵܬܼܵܐ ܐܲܠܵܗܵܝܬܼܵܐ ܕܐܸܡ݂ܲܪ ܦܵܘܠܘܿܣ܁>
      text <ܒܲܡܢܵܬܼܵܐ܃ ܐܲܝܟܼ ܟܝܵܢܵܐ܁ ܡ̣ܢ ܗܵܢܵܐ ܐܲܬܼܪܵܐ ܕܫܲܝܢܵܐ܃ ܡܫܲܪܸܐ ܗܵܘܢܵܐ܃>
    block
      text <ܒܗܵܝ̇ ܕܢܸܚܙܸܐ ܟܲܤ̈ܝܵܬܼܵܐ܁ ܗܵܝܕܹܝܢ ܪܘܼܚܵܐ ܕܩܘܼܕܼܫܵܐ ܡܫܲܪܸܐ ܓܵܠܹ̇ܐ>
      text <ܩܕܵܡܵܘܗܝ ܫܡܲܝܢ̈ܝܬܼܵܐ܁ ܟܲܕܼ ܥܵܡܲܪ ܒܵܟܼ ܐܲܠܵܗܵܐ܃ ܘܦܹܐܪ̈ܵܘܗܝ>
      text <ܕܪܘܼܚܵܐ ܡܚܲܦܸܛ ܒܵܟܼ܁ ܘܡܸܟܵܐ ܡܲܪܓܸܫ ܐܲܢ̄ܬܿ ܒܫܘܼܠܵܦܵܐ ܗܵܘ̇܃>
      text <ܕܲܥܬܼܝܼܕܼ ܟ̱ܠܹܗ ܟܝܵܢܵܐ ܠܲܡܩܲܒܵܠܘܼ ܒܚܘܼܕܵܬܼܵܐ ܕܟܼܠ܁ ܒܲܗܘܼܪܵܐܝܼܬܼ܃>
      text <ܐܲܝܟܼ ܕܲܒܪܸܡܙܵܐ܀ ܗܵܐ ܗܵܠܹܝܢ ܟܸܬܼܒܹ̇ܬܼ܃ ܠܥܘܼܕܼܪܵܢܵܐ ܕܝܼܠܝ܃ ܘܲܕܼܟܼܠ>
      text <ܕܦܵܓܲܥ̇ ܒܲܟܼܬܼܵܒܼܵܐ ܗܵܢܵܐ܁ ܐܲܝܟܼ ܡܸܕܸܡ ܕܐܲܕܪܟܹܬܼ ܡ̣ܢ ܬܹܐܘܿܪܝܼܵܐ>
      text <ܕܲܟܼܬܼܵܒܹ̈ܐ܃ ܘܡ̣ܢ ܦܘܼܡܵܐ ܕܫܲܪܝܼܪܹ̈ܐ܃ ܘܩܲܠܝܼܠ ܡ̣ܢ ܢܸܤܝܵܢܵܐ܁ ܕܢܸܗܘܸܐ>
      text <ܐܵܦ ܠܝܼ ܥܘܼܕܼܪܵܢܵܐ ܒܲܨ̈ܠܵܘܼܗܘܿܢ ܕܐܲܝܠܹܝܢ ܕܡܸܬܼܥܲܕܪܝܼܢ ܡ̣ܢ>
      text <ܗܵܠܹܝܢ܃ ܡܸܛܠ ܕܥܸܡ̇ܠܹܬܼ ܒܗܹܝܢ܁ ܫܡܲܥ ܐܵܦ ܡܸܕܸܡ ܐ̄ܚܪܹܝܢ>
      text <ܕܐܵܡܲ݁ܪܢܵܐ ܠܵܟܼ܃ ܐܲܟܼܡܵܐ ܕܝܸܠܦܹ̇ܬܼ ܡ̣ܢ ܦܘܼܡܵܐ ܕܠܵܐ ܡܕܲܓܸܠ܃>
      text <ܘܡܵܐ ܕܲܠܗܵܢܵܐ ܐܲܬܼܪܵܐ ܡܫܲܝܢܵܐ ܕܚܘܼ̈ܫܵܒܹܐ ܥܲܠ̣ܬܿ܃ ܗܵܝܕܹܝܢ ܡܸܫܬܲܩܠܵܐ>
      text <ܬܘܼܒܼ ܡܸܢܵܟܼ ܬܟܼܝܼܒܼܘܼܬܼܵܐ ܕܕܸܡ̈ܥܹܐ܃ ܘܐܵܬܹ̇ܐ ܐܲܢ̄ܬܿ ܠܗܵܝ̇ ܕܲܒܼܟܲܝܠܵܐ>
      text <ܘܒܲܡܫܘܼܚܬܼܵܐ܁ ܗܵܢܵܘ ܫܪܵܪܵܐ ܚܲܬܿܝܼܬܼܵܐ ܐܲܝܟܼ ܕܲܒܼܦܵܤܝܼ̈ܩܵܬܼܵܐ܃ ܘܫܲܪܝܼܪ>
      text <ܗ̄ܘ̣ ܘܲܡܗܲܝܡܲܢ ܡ̣ܢ ܟ̱ܠܵܗ̇ ܥܹܕܬܵܐ܃ ܘܡ̣ܢ ܛܘܼܠܝܵܩܹ̈ܐ ܘܪܹ̈ܫܲܝ>
      text <ܕܲܪܵܪܹ̈ܐ ܕܲܒܼܢܹ̈ܝܗ̇܁>
  text 15
    block
      text <ܥܲܠ ܝܘܼܒܵܠܵܐ ܕܐܘܼܪܚܵܐ ܕܝܼܚܝܼܕܼܵܝܘܼܬܼܵܐ܃ ܟܲܪܝܵܐܝܼܬܼ ܘܩܲܠܝܼܠ>
      text <ܡܦܲܪܫܵܐܝܼܬܼ܃ ܘܕܲܐܝܟܲܢ ܘܒܲܐܝܢܵܐ ܙܢܵܐ ܡܸܬܼܝܼܠ̈ܕܵܢ ܡ̣ܢ ܚܕܼܵܕܹ̈ܐ>
      text <ܡܝܲܬܪ̈ܵܬܼܵܐ ܕܒܼܵܗ̇ ܝܗ܁>
    block
      text <ܢܲܗܝܼܪܵܐܝܼܬܼ ܕܹܝܢ ܘܲܡܦܲܪܫܵܐܝܼܬܼ܃ ܕܐܲܝܟܼ ܗܵܟܲܢ ܐܝܼܬܼܵܘܗܝ ܝܘܼܒܵܠܗܹܝܢ܁>
      text <ܡ̣ܢ ܥܲܡ̈ܠܹܐ ܕܥܸܨܝܵܢܵܐ ܕܲܒܼܫܸܠܝܵܐ ܡܸܬܼܝܼܠܸܕܼ ܪܸܬܼܚܵܐ ܗܵܘ̇ ܫܓܼܝܼܪܵܐ>
    block
      text <ܘܲܕܼܠܵܐ ܡܘܼܫܚܵܐ܃ ܗܵܘ̇ ܕܡܸܬܼܢܲܒܼܪܲܫ ܒܠܸܒܵܐ ܡ̣ܢ ܚܘܼ̈ܫܵܒܹܐ ܚܲܡܝܼ̈ܡܹܐ>
      text <ܕܚܲܕܼܬܼܵܐܝܼܬܼ ܒܵܠ̇ܩܝܼܢ ܒܪܸܥܝܵܢܵܐ܁ ܗܸܢܘܿܢ ܕܹܝܢ ܥܲܡ̈ܠܹܐ ܘܲܙܗܝܼܪܘܼܬܼܵܐ܃܆>
      text <ܡܩܲܛܢܝܼܢ ܠܗܵܘܢܵܐ ܒܚܲܡܝܼܡܘܼܬܼܗܘܿܢ܃ ܘܝܵܗ̇ܒܿܝܼܢ ܠܹܗ ܚܙܵܝܵܐ܁ ܘܗ̤ܘ>
      text <ܚܙܵܝܵܐ ܡܵܘܠܸܕܼ ܠܚܘܼ̈ܫܵܒܹܐ ܚܲܡܝ̈ܡܹܐ ܕܐܸܡ̇ܪܹܬܼ܃ ܒܝܲܕܼ ܥܲܡܝܼܩܘܼܬܼ>
      text <ܚܙܵܬܼܵܐ ܢܲܦܫܵܢܵܝܬܼܵܐ܃ ܗܵܝ̇ ܕܡܸܬܼܩܲܪܝܵܐ ܬܹܐܘܿܪܝܼܵܐ܁ ܘܗ̤ܝ ܬܹܐܘܿܪܝܼܵܐ܃>
      text <ܡܵܘܠܕܼܵܐ ܠܪܸܬܼܚܵܐ܁ ܘܡ̣ܢ ܪܵܬܼܚܵܐ ܗܵܢܵܐ܃ ܚܙܵܝܵܐ ܕܡ̣ܢ ܛܲܝܒܿܘܼܬܼܵܐ܁>
      text <ܘܟܸܢ ܡܸܬܼܝܲܠܕܵܐ܃ ܬܪܝܼܥܘܼܬܼܵܐ ܕܕܸܡ̈ܥܹܐ܁ ܩܲܕܼܡܵܝܑܬܼ܃ ܗܵܝ̇ ܕܒܲܡܢܵܬܼܵܐ܁>
      text <ܗܵܢܵܘ ܕܹܝܢ܃ ܕܙܲܒܼ̈ܢܝܼܢ ܤܲܓܝܼ̈ܐܵܢ ܢܸܬܿܬܲܪ̈ܥܵܢ ܠܹܗ ܠܐ̄ܢܵܫ ܕܸܡ̈ܥܹܐ ܒܚܲܕܼ>
      text <ܝܵܘܡܵܐ܁ ܘܡ̣ܢ ܗܵܕܹܐ܃ ܐܵܬܹ̇ܐ ܠܗܵܝ̇ ܕܠܵܐ ܦܤܵܩ܁ ܘܡ̣ܢ ܕܸܡ̈ܥܹܐ܃>
      text <ܡܩܲܒܿܠܵܐ ܢܲܦܫܵܐ ܫܲܝܢܵܐ ܕܚܘܼ̈ܫܵܒܹܐ܁ ܘܡ̣ܢ ܫܲܝܢܵܐ ܕܚܘܼ̈ܫܵܒܹܐ܃>
      text <ܡܸܬܼܥܲܠܝܵܐ ܠܫܲܦܝܘܼܬܼ ܡܲܕܥܵܐ܁ ܘܲܒܼܡܲܕܥܵܐ ܫܲܦܝܵܐ܃ ܐܵܬܹ̇ܐ ܐ̄ܢܵܫ ܠܗܵܝ̇>
      text <ܕܲܗܘ̤ܵܐ ܚܵܙܹ̇ܐ ܤܬܝܼܪ̈ܵܬܼܵܐ܁ ܡܸܛܠ ܕܕܲܟܼܝܘܼܬܼܵܐ܃ ܒܲܡܫܲܝܢܘܼܬܼܵܐ ܕܡ̣ܢ>
      text <ܩܪ̈ܵܒܹܐ ܚܡܝܼܠܵܐ܁ ܘܡ̣ܢ ܒܵܬܲܪ ܗܵܠܹܝܢ܃ ܡܵܛܹܐ ܗܵܘܢܵܐ ܠܡܸܕܸܡ>
      text <ܕܲܪܫܝܼܡܵܐ ܒܹܗ ܬܲܚܘܝܼܬܼܵܐ ܕܗܵܝ̇ ܪܓܸܠܬܼܵܐ ܕܲܒܼܚܲܙܩܝܼܐܹܝܠ ܢܒܼܝܼܵܐ܃>
      text <ܕܨܵܝܪܵܐ ܛܘܼܦܤܵܐ ܕܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܕܢܲܦ̈ܫܵܬܼܵܐ ܕܡܸܬܼܩܲܪ̈ܒܼܵܢ>
      text <ܠܐܲܠܵܗܵܝ̈ܬܼܵܐ܃ ܕܲܬܼܠܝܼܬܼܵܝܬܵܗ̇ ܐܝܼܬܹܝܗ̇ ܕܠܵܐ ܡܲܥܒܲܪܬܵܐ܁ ܠܗܵܠܹܝܢ>
      text <ܟܠܗܹܝܢ ܫܘܼܪܵܝܵܐ ܐܝܼܬܼܵܘܗܝ ܨܸܒܼܝܵܢܵܐ ܫܲܦܝܼܪܵܐ ܕܲܠܘܵܬܼ ܐܲܠܵܗܵܐ܃>
      text <ܘܥܲܡ̈ܠܹܐ ܡܦܲܬ̈ܟܹܐ ܕܲܒܼܫܸܠܝܵܐ܃ ܘܠܵܐ ܡܥܲܩܡܘܼܬܼܵܐ ܗܵܝ̇ ܕܡܸܬܼܝܲܠܕܵܐ>
      text <ܡ̣ܢ ܦܤܝܼܩܘܼܬܼܵܐ ܤܲܓܝܼܐܬܼܵܐ ܕܡ̣ܢ ܥܵܠܡܵܐ܀ ܦܘܼܪ̈ܫܵܢܹܐ ܕܹܝܢ>
      text <ܕܥܲܡ̈ܠܹܐ܃ ܠܵܐ ܐܵܠܨܵܐ ܗ̄ܘ̣ܵܬܼ ܠܡܸܥܒܲܕܼ܃ ܕܲܠܟܼܠܢܵܫ ܝܑܼܕܼܝܼܥܝܼܢ܁ ܐܸܠܵܐ>
      text <ܡ̣ܢ ܟܠܦܪܘܿܣ ܡܵܐ ܕܦܵܓܲܥ̇ ܒܗܘܿܢ ܐ̄ܢܵܫ܃ ܠܵܐ ܚܵܤܲܪ܁ ܡܹܐܬܲܪ>
    block
      text <ܕܹܝܢ ܝܵܕܲܥ̇ ܐ̄ܢܵܐ܃ ܕܝܵܬܲܪ܁ ܕܐܝܼܬܲܝܗܘܿܢ ܗܵܠܹܝܢ܃ ܥܲܡܠܵܐ ܕܟܲܦܢܵܐ܁>
      text <ܘܩܸܪܝܵܢܵܐ܃ ܘܫܲܗܪܵܐ ܥܝܼܪܵܐ ܕܠܲܝ̈ܠܵܘܵܬܼܵܐ܃ ܐ̄ܢܵܫ ܐܲܝܟܼ ܚܲܝܠܹܗ܁>
      text <ܘܤܸܓܼ̈ܕܵܬܼܵܐ ܤܲܓܝܼ̈ܐܵܬܼܵܐ܃ ܕܤܵܓܹ̇ܕܼ ܐ̄ܢܵܫ ܒܥܸܕܵܢܹ̈ܐ ܕܐܝܼܡܵܡܵܐ܃>
      text <ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܒܠܸܠܝܵܐ܁ ܐܝܼܬܼ ܕܲܬܼܠܵܬܼܝܼܢ ܒܲܚܕܼܵܐ ܙܒܲܢ ܤܵܓܹ̇ܕܼ>
      text <ܘܲܡܫܲܠܸܡ܃ ܘܟܸܢ ܢܵܦܹ̇ܩ ܡ̣ܢ ܩܕܼܵܡ ܨܠܝܼܒܼܵܐ܁ ܘܐܝܼܬܼ܃ ܕܐܵܦ ܥܲܠ>
      text <ܗܵܠܹܝܢ ܡܸܢܝܵܢܹ̈ܐ ܡܵܘܤܸܦ܁ ܘܐܝܼܬܼ܃ ܕܒܲܚܕܼܵܐ ܨܠܘܿܬܼܵܐ܃ ܬܠܵܬܼܵܐ ܥܸܕܵܢ̈ܝܼܢ>
      text <ܡܵܘܚܲܪ܃ ܘܲܢܓܼܝܼܕܼ ܠܘܵܬܼ ܡܲܕܥܹܗ ܟܲܕܼ ܪܡܸܐ ܥܲܠ ܐܲܦܵܘ̈ܗܝ܃ ܟܲܕܼ>
      text <ܠܲܝܬܿ ܬܲܡܵܢ ܥܸܨܝܵܢܵܐ܃ ܘܠܵܐ ܦܸܗܝܵܐ ܕܚܘܼ̈ܫܵܒܹܐ܁ ܘܲܬܼܪ̈ܲܝܗܘܿܢ ܗܵܠܹܝܢ>
      text <ܫܘܼ̈ܚܠܵܦܹܐ ܪܲܒܿܘܼܬܼ ܥܘܼܬܼܪܵܐ ܡܚܵܘܹܝܢ ܕܛܲܝܒܿܘܼܬܼܵܐ܃ ܕܲܡܫܲܚܠܦܵܐܝܼܬܼ>
      text <ܤܵܥ̇ܪܵܐ ܠܐ̄ܢܵܫ ܐ̄ܢܵܫ ܐܲܝܟܼ ܡܫܘܼܚܬܹܗ܁ ܐܸܢ ܗܵܝ̇ ܕܤܲܓܝܼܐܘܼܬܼܵܐ>
      text <ܕܲܒܼܪܸܬܼܚܵܐ ܫܓܼܝܼܪܵܐ ܡܲܤܓܸܐ ܡܸܢܝܵܢܵܐ܃ ܘܐܸܢ ܗܵܝ̇ ܕܲܒܼܗܝܼܠܘܼܬܼܵܐ>
      text <ܡܩܲܒܿܠܵܐ ܒܹܗ ܢܲܦܫܹܗ܃ ܘܚܵܒܼ̇ܫܵܐ ܒܝܲܕܼ ܚܕܼܵܐ ܠܲܤܓܝܼܐܘܼܬܼܵܐ ܕܡܸܢܝܵܢܹ̈ܐ>
      text <ܕܩܲܕܼ̈ܡܵܝܵܬܼܵܐ܀ ܕܡܵܢܲܐ ܗ̣̄ܝ ܕܹܝܢ ܥܸܠܬܼܵܐ ܕܲܨܠܘܿܬܼܵܐ ܗܵܝ̇ ܐ̄ܚܪܹܬܼܵܐ>
      text <ܘܫܘܼܘܚܵܪܵܐ ܕܒܼܵܗ̇ ܘܕܲܡܒܲܪܝܵܐ ܡ̣ܢ ܥܸܨܝܵܢܵܐ܃ ܠܵܐ ܐܸܬܼܚܲܙܝܲܬ̤ ܠܝܼ>
      text <ܕܙܵܕܹܩ ܕܲܢܦܲܪܸܫ ܠܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܃ ܟܲܕܼ ܘܲܥܕܲܡܵܐ ܠܡܲܡܠܠܵܐ>
      text <ܕܠܸܫܵܢܵܐ ܘܲܕܼܤܘܼܪ̈ܛܹܐ ܢܲܝܬܸܐ ܙܢܲܝ̈ܗܹܝܢ܁ ܕܠܵܐ ܟܲܕܼ ܠܵܐ ܢܸܫܟܲܚ>
      text <ܢܲܕܼܪܸܟܼ ܡܸܢܵܗ̇ ܡܸܕܸܡ ܗܵܘ̇ ܡܲܢ ܕܩܵܪܹܐ܃ ܡܸܬܼܚܲܙܝܵܐ ܠܹܗ ܐܲܝܟܼ>
      text <ܡܸܕܸܡ ܦܲܟܿܝܼܗܵܐ܁ ܘܐܸܢ ܬܘܼܒܼ ܝܵܕܲܘܿܥܵܐ ܐܝܼܬܼܵܘܗܝ ܕܗܵܠܹܝܢ܃ ܒܵܤܲܪ>
      text <ܠܹܗ ܠܗܵܘ̇ ܡܲܢ ܕܲܬܼܚܘܼܡܵܐ ܕܨܸܒܼ̈ܘܵܬܼܵܐ ܠܵܐ ܝܵܕܲܥ̇ ܕܢܸܥܒܸܿܕܼ܁ ܘܡ̣ܢ ܗܵܢܵܐ>
      text <ܕܹܝܢ܃ ܥܸܕܼܠܵܝܵܐ܁ ܘܡ̣ܢ ܗܵܘ̇܃ ܓܘܼܚܟܵܐ܁ ܘܗܵܘܹ̇ܐ ܐ̄ܢܵܐ ܠܹܗ܃ ܒܲܪܒܪܵܝܵܐ>
      text <ܒܫܲܪܒܵܐ܃ ܠܗܵܘ̇ ܡ̇ܢ ܕܗ̤ܘ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ ܕܐܸܡ݂ܲܪ ܥܲܠ>
    block
      text <ܗܵܘ̇ ܕܡܸܬܼܢܲܒܸܐ܀ ܐܲܝܢܵܐ ܕܹܝܢ ܕܲܪܓܼܝܼܓܼ ܠܡܸܕܲܥ ܠܗܵܠܹܝܢ܃ ܗܵܐ>
      text <ܪܫܝܼܡ ܝܘܼܒܵܠܗܹܝܢ ܠܥܸܠ܁ ܢܲܩܸܦ ܥ̇ܒܼܵܕܼܵܐ ܠܚܘܼܫܵܒܼܵܐ܃ ܒܛܲܝܒܿܘܼܬܹܗ>
      text <ܕܡܵܪܲܢ܁ ܘܡܵܐ ܕܲܗܘ̤ܵܐ ܒܗܹܝܢ ܤܘܼܥܪܵܢܵܐܝܼܬܼ܃ ܝܵܠܹ̇ܦ ܗ̤ܘ ܡ̣ܢ>
      text <ܢܲܦܫܹܗ܁ ܬܸܒܼ ܠܲܡ ܒܩܸܠܵܝܬܵܟܼ܃ ܘܗ̤ܝ ܩܸܠܵܝܬܼܵܐ ܡܲܠܦܵܐ ܠܵܟܼ>
      text <ܡܠܡܸܕܸܡ܁>
  text 16
    block
      text <ܥܲܠ ܕܲܟܼܡܵܐ ܡܥܲܕܪܵܐ ܒܓܼܵܘ ܫܸܠܝܵܐ ܤܦܝܼܩܘܼܬܼܵܐ ܕܡ̣ܢ ܥܒܼܵܕܹ̈ܐ>
      text <ܠܢܲܦܫܵܐ܃ ܘܡܲܚܤܪܝܼܢ ܡܲܥܠܵܐ ܘܡܲܦܩܵܐ ܠܗܵܘܢܵܐ ܫܲܪܘܵܝܵܐ܃>
      text <ܕܚܲܕܼܬܼܵܐܝܼܬܼ ܫܲܪܝܼ ܚܵܐܲܪ ܒܲܩܢܘܿܡܹܗ܁ ܘܲܕܼܢܲܗܝܼܪܵܐܝܼܬܼ ܥܒܼܵܕܼ̈ܐ ܦܲܓܼܪ̈ܵܢܵܝܹܐ>
      text <ܠܝܼܚܝܼܕܼܵܝܵܐ܃ ܚܲܤܝܼܪܘܼܬܼܵܐ ܒܲܥܒܼܵܕܼܵܘ̈ܗܝ ܕܐܲܠܵܗܵܐ ܕܢܸܥܒܸܿܕܼ܃ ܐܵܠܨܵܐ>
      text <ܠܹܗ܁ ܝܘ܁>
    block
      text <ܒܼܪܢܵܫܵܐ ܤܲܓܝܼ ܨܸܦܬܼܵܐ܃ ܕܢܸܗܘܸܐ ܢܝܼܚܵܐ ܘܲܡܫܲܝܢܵܐ܃ ܠܵܐ ܡܸܫܟܲܚ܁>
      text <ܗܸܢܹܝܢ ܓܹܝܪ ܥܸܠ̈ܠܵܬܼܵܐ ܐܵܢܲܢ̈ܩܵܝܵܬܼܵܐ ܐܵܐܲܢ̈ܩܵܝܵܬܼܵܐ ܕܢܵܩ̈ܦܵܢ ܠܨܸܒܼ̈ܘܵܬܼܵܐ ܕܬܼܵܥܹ̇ܫ ܒܗܹܝܢ܃>
      text <ܗܸܢܘܿܢ ܥܵܒܼ̈ܕܵܢ ܠܹܗ ܕܢܸܬܿܬܿܙܝܼܥ ܡ̣ܢ ܩܛܝܼܪ܃ ܘܒܼ̈ܙܵܢ ܠܢܝܼܚܘܼܬܹܗ>
      text <ܘܲܒܼܗܝܠܘܼܬܹܗ܁ ܒܸܠܥܵܕܼ ܢܘܼ̈ܬܵܦܹܐ ܕܹܝܢ ܕܢܸܥܘܿܠ ܤܵܛܵܢܵܐ ܥܲܠ>
      text <ܢܲܦܫܵܐ܃ ܐܲܬܼܪܵܐ ܠܲܝܬܿ ܠܹܗ܁ ܙܵܕܹܩ ܠܹܗ ܠܝܼܚܝܼܕܼܵܝܐ܃ ܕܲܩܕܼܵܡ ܐܲܦܵܘ̈ܗܝ>
      text <ܕܐܲܠܵܗܵܐ ܢܩܝܼܡ ܢܲܦܫܹܗ ܐܲܡܝܼܢܵܐܝܼܬܼ܃ ܘܲܠܪܸܡܙܹܗ ܢܲܨܸܕܼ܁ ܐܸܢ ܐܹܝܢ>
      text <ܒܲܫܪܵܪܵܐ ܤܝܼܡܵܐ ܠܹܗ ܗܵܘܢܹܗ ܕܢܸܛܲܪ ܒܲܙܗܝܼܪܘܼܬܼܵܐ܃ ܘܲܠܢܘܼ̈ܩܙܹܐ>
      text <ܙܥܘܿܪܹ̈ܐ ܕܪܵܦܬܿܝܼܢ ܒܹܗ ܠܡܲܕܼܪܵܟܼܘܼ ܚܲܪܝܼܦܵܐܝܼܬܼ ܨܵܒܹ̇ܐ܃ ܘܲܠܡܸܕܲܥ>
      text <ܒܫܲܝܢܵܐ ܕܬܲܪܥܝܼܬܼܵܐ ܠܡܸܦܪܲܫ ܠܲܕܼܥܵܐ̇ܠܝܼܢ ܘܢܵܦ̇ܩܝܼܢ܀ ܥܲܪ̈ܝܵܬܼܵܐ>
    block
      text <ܤܲܓܝܼ̈ܐܵܬܼܵܐ ܒܝܼܚܝܼܕܼܵܝܵܐ܃ ܐܵܬ̤ܵܐ ܐܸܢܹܝܢ ܕܲܡܪܲܫܠܘܼܬܹܗ ܡ̣ܢ ܛܘܼܝܵܒܼܵܐ>
      text <ܕܦܘܼܠܚܵܢܹܗ ܕܲܡܫܝܼܚܵܐ܁ ܘܝܼܕܲܥܹ̈ܐ ܕܚܲܤܝܼܪܘܼܬܼܵܐ ܕܲܒܼܗܵܠܹܝܢ ܐܲܠܵܗܵܝ̈ܬܼܵܐ>
      text <ܡܒܲܕ̈ܩܵܢ܁ ܒܸܠܥܵܕܼ ܡ̣ܢ ܤܦܝܼܩܘܼܬܼܵܐ܃ ܢܲܗܝܼܪܘܼܬܼܵܐ ܠܵܐ ܬܸܒܼܥܸܐ ܡ̣ܢ>
      text <ܢܲܦܫܵܟܼ܁ ܘܠܵܐ ܢܝܼܚܘܼܬܼܵܐ ܘܲܒܼܗܝܼܠܘܼܬܼܵܐ܃ ܒܐܲܫܝܼܕܼܘܼܬܼܵܐ ܕܪܸ̈ܓܼܫܹܐ܁ ܘܠܵܐ>
      text <ܟܢܝܼܫܘܼܬܼܵܐ ܕܪܸ̈ܓܼܫܹܐ܃ ܥܲܡ ܥܲܪ݁ܝܵܬܼܵܐ ܕܤܘܼܥܪ̈ܵܢܹܐ܁ ܠܵܐ ܬܲܤܓܸܐ ܥܲܪ̈ܝܵܬܼܵܐ>
      text <ܠܢܲܦܫܵܟܼ܃ ܘܠܵܐ ܡܸܫܟܲܚ ܐܲܢ̄ܬܿ ܒܘܼܠܒܵܠܵܐ ܒܗܵܘܢܵܟܼ܁ ܒܸܠܥܵܕܼ>
      text <ܬܲܟܼܫܲܦܬܼܵܐ ܐܲܡܝܼܢܬܼܵܐ܃ ܠܡܸܬܼܩܲܪܵܒܼܘܼ ܠܐܲܠܵܗܵܐ ܠܵܐ ܡܲܨܝܵܐ܁ ܘܥܲܡ>
      text <ܥܲܡܠܵܐ ܕܬܲܟܼܫܲܦܬܼܵܐ܃ ܠܡܸܪܡܵܐ ܠܪܸܥܝܵܢܵܐ ܡܲܪܢܝܼܬܼܵܐ ܐ̄ܚܪܹܬܼܵܐ܃>
      text <ܦܘܼܠܗܵܕܼܵܐ ܗ̣̄ܝ ܕܠܸܒܵܐ܁ ܙܵܘ̈ܥܹܐ ܚܲܡܝܼ̈ܡܹܐ ܕܐܲܕܼܝܼܩܘ ܥܠܲܝܟ>
      text <ܒܲܙܒܲܢ ܒܲܛܥܵܡܬܼܵܐ ܕܐܲܠܵܗܵܐ ܒܲܫܓܼܵܪܵܐ ܚܲܪܝܼܦܵܐ ܕܗܵܠܹܝܢ ܕܡܸܛܠܵܬܹܗ܃>
      text <ܘܬܼܘܼܒܼ ܟܲܕܼ ܦܢܲܝܬܿ ܤܥܲܪܬܿ ܐܸܢܘܿܢ܃ ܐܸܫܟܲܚܬܿ ܐܸܢܘܿܢ ܟܲܕܼ ܦܲܪܝܼܗܝܼܢ>
      text <ܒܲܛܥܵܡܬܗܘܿܢ ܘܩܲܪܝܼܪܝܼܢ ܒܓܼܵܘ ܢܲܦܫܵܟܼ܃ ܡܫܵܟܼܘܼܬܼ ܥܸܢܝܵܢܵܐ ܕܒܲܪܢܵܫܵܐ>
      text <ܓܵܚܲܬ̤ ܥܠܲܝܟ ܡ̣ܢ ܕܘܼܟܼ܃ ܐܵܘ ܝܲܩܲܪܬܿ ܠܲܥ̇ܒܼܵܕܼܵܐ ܦܲܓܼܪܵܢܵܝܵܐ ܝܲܬܝܼܪ>
      text <ܡܸܢܗܘܿܢ܃ ܘܥܲܠ ܗܵܕܹܐ ܩܸܪܲܬ̤ ܫܲܚܝܼܢܘܼܬܼܵܐ ܕܚܘܼ̈ܫܵܒܲܝܟ܁ ܕܸܡ̈ܥܹܐ ܕܹܝܢ>
      text <ܘܲܢܩܵܫܹ̈ܐ ܕܪܹܫܵܐ ܕܒܲܨܠܘܿܬܼܵܐ ܘܓܘܼܪ̈ܓܵܚܹܐ ܚܲܡܝܼ̈ܡܹܐ܃ ܡܥܝܼܪܝܼܢ ܠܵܗ̇>
      text <ܬܘܼܒܼ ܠܚܲܡܝܼܡܘܼܬܼܵܐ ܕܚܲܠܝܘܼܬܼܗܘܿܢ ܒܓܼܵܘ ܠܸܒܵܐ܁ ܘܲܒܼܫܵܢܝܘܼܬܼܵܐ>
      text <ܡܩܲܠܲܤܬܼܵܐ ܦܵܪܲܚ ܠܸܒܵܐ ܒܵܬܲܪ ܐܲܠܵܗܵܐ ܟܲܕܼ ܓܵܥܹ̇ܐ܃ ܨܲܗܝܵܐ ܗ̣̄ܝ ܠܵܟܼ>
      text <ܢܲܦܫܝ ܐܲܠܵܗܵܐ ܚܲܝܵܐ܃ ܕܐܸܡܲܬܼܝ ܐܹܬܸܐ ܘܐܸܚܙܸܐ ܐܲܦܲܝ̈ܟ܁ ܐܲܝܢܵܐ ܕܐܸܫܬܿܝܼ>
      text <ܡ̣ܢ ܗܵܢܵܐ ܚܲܡܪܵܐ ܘܬܼܘܼܒܼ ܐܸܬܼܓܠܸܙ܃ ܗܵܝܕܹܝܢ ܗ̤ܘܝܘܼ ܒܲܠܚܘܿܕܼܵܘܗܝ>
      text <ܝܵܕܲܥ̇ ܒܐܲܝܢܵܐ ܛܘܼܪܵܦܵܐ ܐܸܫܬܿܒܸܩ܃ ܘܡܵܢܵܐ ܐܸܫܬܿܩܸܠ ܡܸܢܹܗ ܡܸܛܠ>
      text <ܪܲܦܝܘܼܬܹܗ܀ ܐܘܿ ܟܡܵܐ ܒܝܼܫܵܐ ܚܙܵܬܼܵܐ ܘܥܸܢܵܝܵܢܵܐ ܕܐ̄ܢܵܫܵܐ ܠܐܲܝܢܵܐ>
    block
      text <ܕܡܸܬܿܕܲܒܲܪ ܒܫܸܠܝܵܐ܃ ܘܐܵܦ ܝܲܬܼܝܼܪ ܡ̣ܢ ܗܵܘ̇ ܕܲܫܪܸܐ ܘܲܫܒܼܝܼܩ܁>
      text <ܫܲܪܝܼܪܵܐܝܼܬܼ ܐܲܝܲܚ̈܃ ܕܐܲܝܟܼ ܚܹܐܦܵܐ ܥܲܙܝܼܙܵܐ ܕܥܲܪܝܵܐ܃ ܕܡ̣ܢ ܫܹܠܝ ܥܵܪܹܨ>
      text <ܥܲܠ ܦܸܪ̈ܥܹܐ ܕܐܝܼܠܵܢܹ̈ܐ܃ ܘܡܵܘܩܸܕܼ ܪܹ̈ܫܲܝܗܘܿܢ ܙܥܘܿܪܹ̈ܐ ܕܲܒܼܠܲܨ̣ܘ ܡ̣ܢ>
      text <ܤܵܘ̈ܟܵܬܼܵܐ܃ ܗܵܟܲܢܵܐ ܥܸܢܝܵܢܵܐ ܕܲܒܼܢܲܝ̈ܢܵܫܵܐ܃ ܘܐܵܦܸܢ ܛܵܒܼ ܙܥܘܿܪ܃ ܘܡܸܤܬܿܒܲܪ>
      text <ܕܲܠܛܵܒܼܬܼܵܐ ܗ̄ܘ̣ ܟܢܘܼܫܝܼܗܘܿܢ܃ ܡܵܘܒܸܿܫ ܢܘܼܪ݁ܒܹܐ ܕܲܡܝܲܬܿܪ̈ܵܬܼܵܐ ܕܐܲܦܸܩ̣ܘ>
      text <ܪܹ̈ܫܲܝܗܘܿܢ ܚܲܕܼܬܼܵܐܝܼܬܼ ܡ̣ܢ ܡܡܲܙܓܼܘܼܬܹܗ ܕܐܵܐܲܪ ܕܫܸܠܝܵܐ܃ ܕܲܟܼܪܝܼܟܼܝܼܢ>
      text <ܪܲܓܼܝܵܐܝܼܬܼ ܠܐܝܼܠܵܢܵܐ ܕܢܲܦܫܵܐ ܕܐܸܬܼܢܨܸܒܼ ܥܲܠ ܬܲܦܹ̈ܐ ܕܲܬܼܝܵܒܼܘܼܬܼܵܐ܁>
      text <ܘܐܲܝܟܼ ܥܘܼܙܹܗ ܕܲܓܼܝܼܕܼܵܐ܃ ܕܡܲܕܼܪܸܟܼ ܠܡܵܘ̈ܥܝܵܬܼܵܐ ܚܲܕܼ̈ܬܼܵܬܼܵܐ ܕܥܸܩܵܪܹ̈ܐ܃>
      text <ܘܲܡܩܲܦܲܚ ܪܹ̈ܫܲܝܗܘܿܢ ܘܡܲܥܸܠ ܠܓܼܵܘ ܐܲܪܥܵܐ܃ ܗܵܟܲܢܵܐ ܥܸܢܝܵܢܵܐ>
      text <ܕܲܒܼܢܲܝ̈ܢܵܫܵܐ ܠܥܸܩܵܪܵܐ ܕܪܸܥܝܵܢܵܐ܃ ܕܫܲܪܝܼ ܡܵܘܪܸܩ ܒܥܸܤܒܹ̈ܐ>
      text <ܕܲܡܝܲܬܿܪ̈ܵܬܼܵܐ܃ ܡܩܲܦܲܚ ܪܹ̈ܫܲܝܗܹܝܢ܃ ܘܡܲܥܸܠ ܠܗܹܝܢ ܬܘܼܒܼ>
      text <ܠܕܘܼܟܲܬܼܗܹܝܢ܃ ܘܥܵܛܹ̇ܐ ܪܲܥܕܘܼܬܼܗܹܝܢ܁ ܘܐܸܢ ܥܸܢܝܵܢܵܐ ܕܐܲܝܠܹܝܢ ܕܲܒܼܨܝܼܪ>
      text <ܩܲܠܝܼܠ ܐܲܚܝܼܕܼܝܼܢ ܢܲܦܫܗܘܿܢ܃ ܒܥܸܠܲܬܼ ܥܘܼܘܵܟܹ̈ܐ ܒܲܠܚܘܿܕܼ ܕܡ̣ܢ>
      text <ܦܘܼܠܚܵܢܵܐ ܕܲܥܝܵܕܼܵܐ܃ ܗܵܢܵܐ ܟ̱ܠܹܗ ܡܲܟܸܿܐ ܠܢܲܦܫܵܐ܃ ܟܡܵܐ ܝܲܬܿܝܼܪܵܐܝܼܬܼ>
      text <ܡܲܡܠܠܵܐ ܘܲܚܙܵܬܼܵܐ ܕܦܲܟܝܼ̈ܗܹܐ ܘܗܸܕܼܝܘܿܛܹ̈ܐ܃ ܕܠܵܐ ܐܹܡܲܪ ܕܥܵܠܡܵܝܹ̈ܐ܃>
      text <ܗܵܘ̇ ܕܐܝܼܬܼܵܘܗܝ ܐܲܝܟܼ ܢܘܼܪܵܐ ܠܥܵܒܼܵܐ܁ ܘܐܲܟܼܙܢܵܐ ܕܓܲܒܼܪܵܐ ܝܲܩܝܼܪܵܐ>
      text <ܘܲܗܕܼܝܼܪܵܐ܃ ܕܛܵܥܹ̇ܐ ܝܵܬܹܗ ܒܡܲܫܬܿܝܵܐ ܤܲܓܝܼܐܵܐ ܕܚܲܡܪܵܐ܃ ܘܡܸܬܿܕܵܘܕܼܵܐ>
      text <ܟܢܝܼܟܼܘܼܬܹܗ ܘܡܸܙܕܲܠܠܵܐ ܝܲܩܝܼܪܘܼܬܹܗ܃ ܘܡ̣ܢ ܚܘܼ̈ܫܒܹܐ ܢܘܼܟܼܪ̈ܝܹܐ>
      text <ܕܥܵܪܨܝܼܢ ܒܪܸܥܝܵܢܹܗ ܡ̣ܢ ܚܲܝܠܹܗ ܕܚܲܡܪܵܐ܃ ܡܸܬܼܕܵܘܕܼܵܐ ܢܲܟܼܦܘܼܬܹܗ܃>
      text <ܗܵܟܲܢܵܐ ܡܸܬܿܕܵܘܕܼܵܐ ܟܢܝܼܟܼܘܼܬܼܵܗ̇ ܕܢܲܦܫܵܐ ܒܥܸܢܝܵܢܵܐ ܘܲܚܙܵܬܼܵܐ ܕܲܒܼܢܲܝ̈ܢܵܫܵܐ܃>
    block
      text <ܘܛܵܥ̇ܝܵܐ ܢܝܼܫܵܐ ܕܲܙܗܝܼܪܘܼܬܼܵܗ̇܃ ܘܡܸܬܼܠܚܸܐ ܡ̣ܢ ܪܸܥܝܵܢܵܗ̇ ܟ̱ܠܹܗ>
      text <ܢܝܼܫܵܐ ܕܨܸܒܼܝܵܢܵܗ̇܃ ܘܥܵܒܲܪ ܡ̣ܢ ܫܸܪ̈ܫܹܝܗ̇ ܟ̱ܠܵܗ̇ ܫܲܬܼܐܸܤܬܼܵܐ ܕܕܼܘܼܒܵܪܹ̈ܐ>
      text <ܫܒܼܝܼܚܹ̈ܐ܃ ܥܸܢܝܵܢܵܐ ܘܲܪܘܲܚܬܼܵܐ ܘܲܚܫܲܚܬܼܵܐ ܕܦܘܼܪܚܵܓܵܝܵܐ܁ ܐܵܦܸܢ ܗ̤ܘ ܐ̄ܢܵܫ>
      text <ܗܘܑ̤ܵܐ ܫܠܸܐ܃ ܘܒܲܠܚܘܿܕܼ ܩܢܘܿܡܹܗ ܢܸܗܘܸܐ ܤܲܩܘܼܒܼܠܵܐ ܒܘܲܥܕܵܐ>
      text <ܕܐܲܝܠܹܝܢ ܕܕܲܐܝܟܼ ܗܵܠܹܝܢ ܟܲܕܼ ܢܸܚܙܸܐ ܘܢܸܫܡܲܥ܃ ܤܵܦܹ̇ܩ ܗ̄ܘ̣ ܡܵܐ>
      text <ܕܡܲܥܠܝܼܢ ܒܲܠܚܘܿܕܼ ܐܲܪ̈ܥܹܐ ܕܥܲܝܢܵܘ̈ܗܝ ܘܲܕܼܡܲܫܡܲܥܬܹܗ܃ ܠܫܘܼܗܵܝܵܐ>
      text <ܕܬܲܪܥܝܼܬܹܗ ܡ̣ܢ ܐܲܠܵܗܵܝ̈ܬܼܵܐ ܘܲܕܼܠܘܼܚܝܵܐ ܤܲܓܝܼܐܵܐ܁ ܗܵܢܵܘ ܕܹܝܢ܃ ܗ̤ܘ>
      text <ܚܸܙܘܵܐ ܒܲܠܚܘܿܕܼ ܕܐ̄ܢܵܫܵܐ ܘܫܸܡܥܵܐ ܤܦܝܼܩܵܐ ܕܡܲܡܠܲܠܗܘܿܢ܃>
      text <ܘܐܸܢܗ̤ܘ ܕܲܡܠܸܐ ܥܸܕܵܢܵܐ ܒܲܠܚܘܿܕܼ ܗܵܢܵܐ ܟ̱ܠܹܗ ܚܘܼܒܵܠܵܬ ܡܸܫܟܲܚ>
      text <ܥܵܒܹ̇ܕܼ ܒܝܼܚܝܼܕܼܵܝܵܐ ܕܲܢܛܝܼܪ܃ ܡܵܢܵܐ ܢܹܐܡܲܪ ܥܲܠ ܤܘܼܩ̈ܒܵܠܹܐ>
      text <ܕܐܲܡܝܼܢܘܼܬܼܵܐ܃ ܐܵܘ ܥܲܠ ܫܘܼܘܚܵܪܵܐ ܝܲܬܝܼܪܵܐ܀ ܬܸܢܵܢܵܐ ܕܡ̣ܢ ܟܲܪܤܵܐ>
      text <ܤܵܠܹ̇ܩ ܠܝܼܕܲܥܬܼܵܐ ܕܐܲܠܵܗܵܝܵܬܼܵܐ܃ ܐܲܝܟ ܥܸܛܪܹ̈ܐ ܕܡ̣ܢ ܪܲܛܝܼܒܼܘܼܬܼܵܐ>
      text <ܕܐܲܪܥܵܐ ܤܵܠܩ̇ܝܼܢ ܠܐܲܦܲܝ̈ ܫܸܡܫܵܐ܁ ܪܵܡܘܼܬܼܵܐ܃ ܠܵܐ ܬܸܤܬܲܟܲܠ>
      text <ܕܲܒܼܚܸܫܘܿܟܼܵܐ ܪܵܕܼܝܵܐ܃ ܘܤܘܼܟܵܠܵܐ ܘܚܸܟܼܡܬܼܵܐ ܠܵܐ ܬܸܕܲܥ܁ ܠܥܸܠ ܡ̣ܢ>
      text <ܟܠ ܡܸܫܬܲܩܠܵܐ ܒܚܘܼ̈ܫܵܒܹܝܗ̇܃ ܘܡ̣ܢ ܟܠ ܗ̤ܝ ܡܸܤܟܹܢܝܵܐ ܘܲܡܫܲܦܠܵܐ܁>
      text <ܘܐܘܼܪ̈ܚܵܬܹܗ ܕܐܲܠܵܗܵܐ܃ ܠܵܐ ܬܸܫܟܲܚ ܠܡܸܕܲܥ܁ ܘܡܵܪܝܵܐ܃ ܡܟܲܤܸܐ>
      text <ܡܸܢܵܗ̇ ܨܸܒܼܝܵܢܹܗ܁ ܡܸܛܠ ܕܐܘܼܪܚܵܐ ܕܡܲܟܼܝܼ̈ܟܹܐ܃ ܠܵܐ ܪܸܚܲܡܲܬ̤>
      text <ܠܡܹܐܙܲܠ ܒܵܗ̇܁>
  text 17
    block
      text <ܥܲܠ ܐܘܼܪ̈ܚܵܬܼܵܐ ܩܲܪ̈ܝܼܒܼܵܬܼܵܐ ܕܲܠܘܵܬܼ ܐܲܠܵܗܵܐ܃ ܕܡܸܬܼܓܲܠ̈ܝܵܢ ܠܐ̄ܢܵܫ>
      text <ܡ̣ܢ ܥܲܡܠܹ̈ܐ ܚܠܲܝ̈ܵܐ ܕܲܒܼܫܲܗܪܵܐ ܕܠܸܠܝܵܐ܁ ܘܕܲܐܝܠܹܝܢ ܕܥܵܡ̇ܠܝܼܢ ܒܹܗ>
      text <ܒܕܼܘܼܒܵܪܵܐ ܕܫܲܗܪܵܐ܃ ܕܸܒܼܫܵܐ ܡܸܤܬܲܝܒܿܪܝܼܢ ܟܠܗܘܿܢ ܝܵܘ̈ܡܵܬܼܗܘܿܢ܁ ܝܙ܁>
    block
      text <ܠܵܐ ܬܸܤܒܲܪ ܠܵܟܼ ܐܘܿ ܒܲܪܢܵܫܵܐ܃ ܕܐܝܼܬܼ ܒܟܼܠܗܘܿܢ ܥܲܡܠܹ̈ܐ>
      text <ܕܥܲܢܘܵܝܹ̈ܐ ܕܘܼܒܵܪܵܐ ܕܪܲܒܿ ܘܲܡܝܲܬܲܪ ܡ̣ܢ ܥܲܡܠܵܐ ܕܫܲܗܪܵܐ܁ ܫܲܪܝܼܪܵܐܝܼܬܼ>
      text <ܐܲܝܲܚ̈܃ ܕܐܸܢ ܐܵܦ ܒܐܝܼܡܵܡܵܐ ܠܵܐ ܢܸܗܘܸܐ ܠܥܲܢܘܵܝܵܐ ܦܘܼܠܗܵܕܼܵܐ>
      text <ܒܨܸܒܼ̈ܘܵܬܼܵܐ ܡܸܕܸܡ ܦܲܓܼܪ̈ܵܢܵܝܬܼܵܐ ܘܪܸܢܝܵܐ ܥܵܒܼܘܿܪܵܐ܃ ܐܸܠܵܐ ܘܩܲܠܝܼܠ>
      text <ܦܤܝܼܩܘܼܬܼܵܐ ܕܡ̣ܢ ܥܵܠܡܵܐ܃ ܘܲܢܛܘܼܪܬܵܐ ܙܥܘܿܪܬܵܐ ܗܵܘ̇ܝܵܐ ܠܹܗ>
      text <ܥܲܡ ܫܲܗܪܵܐ܃ ܠܵܐ ܥܲܤܩܵܐ ܠܝܼ ܕܐܹܡܲܪ ܠܟܼܘܿܢ ܗܵܝ̇ ܕܫܲܪܝܼܪܵܐ܃>
      text <ܕܐܲܝܟܼ ܕܲܒܼܓܸܦܹ̈ܐ ܦܵܪܲܚ ܪܸܥܝܵܢܹܗ ܒܩܲܠܝܼܠ ܙܲܒܼܢܵܐ܃ ܘܤܵܠܹ̇ܩ ܠܘܵܬܼ>
      text <ܐܲܠܵܗܵܐ ܠܒܼܘܼܤܵܡܹܗ܁ ܘܲܒܼܗܵܘ̇ ܫܘܼܒܼܚܵܐ ܡܸܬܼܒܲܩܸܐ ܦܫܝܼܩܵܐܝܼܬܼ܃ ܘܲܒܼܗܵܝ̇>
      text <ܝܑܼܕܲܥܼܵܬܼܵܐ ܕܪܵܡܵܐ ܡ̣ܢ ܬܲܪܥܝܼܬܼܵܐ ܕܲܒܼܢܲܝ̈ܢܲܫܵܐ ܤܵܚܹ̇ܐ ܒܩܲܠܝܼܠܘܼܬܹܗ܁>
      text <ܝܑܼܚܝܼܕܼܵܝܵܐ ܕܲܒܼܫܲܗܪܵܐ ܐܲܡܝܼܢ ܒܦܼܪܫܵܢܵܐ ܕܗܵܘܢܵܐ܃ ܠܗܵܢܵܐ ܠܵܐ>
      text <ܬܸܚܙܹܝܘܗܝ ܐܲܝܟܼ ܠܒܝܼܫ ܒܸܤܪܵܐ܁ ܫܲܪܝܼܪܵܐܝܼܬܼ܃ ܛܲܟܼܤܵܐ ܗ̄ܘ̣ ܕܡܲܠܲܐܟܹ̈ܐ>
      text <ܥ̇ܒܼܵܕܼܵܐ ܗܵܢܵܐ܃ ܐܵܦܠܵܐ ܓܹܝܪ ܡܲܨܝܵܐ ܕܐܲܝܠܹܝܢ ܕܲܒܼܗܵܢܵܐ ܕܘܼܒܵܪܵܐ ܥܵܡ̇ܠܝܼܢ܃>
      text <ܡܸܫܬܲܒܼܩܝܼܢ ܕܠܵܐ ܫܘܼ̈ܟܵܢܹܐ ܪܵܘܟܵܢܹܐ ܪܵܘܪ̈ܒܹܐ ܕܡ̣ܢ ܐܲܠܵܗܵܐ܃ ܡܸܛܠ ܥܝܼܪܘܼܬܼܵܐ>
      text <ܘܢܲܗܝܼܪܘܼܬܼܵܐ ܕܠܸܒܿܗܘܿܢ܃ ܘܡܸܛܠ ܪܸܢܝܵܐ ܐܲܡܝܼܢܵܐ ܕܚܘܼܫܵܒܲܝ̈ܗܘܿܢ>
      text <ܕܲܠܘܵܬܹܗ܀ ܢܲܦܫܵܐ ܗܵܟܹܝܠ ܕܲܒܼܗܵܢܵܐ ܕܘܼܒܵܪܵܐ ܕܫܲܗܪܵܐ ܥܵܡ̇ܠܵܐ>
      text <ܡܸܬܼܢܲܦܩܵܐ܃ ܥܲܝ̈ܢܹܐ ܕܲܟܼܪ̈ܘܿܒܹܐ ܗܵܘ̈ܝܵܢ ܠܵܗ̇ ܒܩܲܠܝܼܠܘܼܬܼ ܕܵܘܩܵܐ>
      text <ܘܚܲܪܝܼܦܘܼܬܼܵܐ܃ ܠܲܡܕܼܵܩ ܒܟܼܠܥܸܕܵܬ ܒܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ܁ ܐܸܢܵܐ>
      text <ܡܲܢ ܤܵܒܲ݁ܪ ܐ̄ܢܵܐ܃ ܕܠܵܐ ܡܲܨܝܵܐ ܕܐܲܝܢܵܐ ܕܒܼܝܼܕܲܥܬܼܵܐ ܪܲܒܿܬܼܵܐ ܘܲܒܼܦܘܼܪܫܵܢܵܐ>
    block
      text <ܓܒܼܵܐ ܠܢܲܦܫܹܗ ܥܲܡܠܵܐ ܗܵܢܵܐ ܪܲܒܵܐ ܘܐܲܠܵܗܵܝܵܐ܃ ܕܟܲܕܼ ܗܵܢܵܐ ܟ̱ܠܹܗ>
      text <ܝܘܼܩܪܵܐ ܐܸܬܼܒܛܸܠ ܠܹܗ ܠܡܸܛܥܲܢ܃ ܒܲܡܢܵܬܼܵܐ ܗܵܕܹܐ ܫܒܼܝܚܬܼܵܐ ܕܲܓܼܒܼܵܐ>
      text <ܠܹܗ܃ ܕܠܵܐ ܡܸܬܼܚܲܦܲܛ ܕܐܵܦ ܒܐܝܼܡܵܡܵܐ ܢܸܛܲܪ ܢܲܦܫܹܗ ܡ̣ܢ ܫܓܼܘܼܫܝܵܐ>
      text <ܕܥܸܢܝܵܢܹ̈ܐ ܘܪܸܢܝܵܐ ܕܲܥܒܼܵܕܹ̈ܐ܃ ܕܠܵܐ ܢܸܗܘܸܐ ܤܪܝܼܩ ܐܵܦ ܡ̣ܢ ܦܹܐܪܹ̈ܐ>
      text <ܬܡܝܼ̈ܗܹܐ ܘܒܼܘܼ̈ܤܵܡܹܐ ܪܵܘܪ̈ܒܹܐ ܕܡܸܢܹܗ ܥܬܼܝܼܕܼ ܠܡܸܩܛܲܦ܁ ܘܐܲܝܢܵܐ>
      text <ܕܗܵܕܹܐ ܒܲܤܝܵܐ ܠܹܗ܃ ܬܟܼܝܼܠܵܐܝܼܬܼ ܐܝܼܬܼ ܠܝܼ ܕܐܹܡܲܪ܃ ܟܲܕܼ ܠܵܐ ܡܟܲܕܸܒܼ>
      text <ܐ̄ܢܵܐ܃ ܕܐܵܦܠܵܐ ܝܵܕܲܥ̇ ܕܡܸܛܠ ܡ̇ܢ ܗܵܢܵܐ ܥܲܡܠܵܐ ܟ̱ܠܹܗ܃>
      text <ܘܒܸܛܠܵܢܵܐ ܕܡ̣ܢ ܫܸܢܬܼܵܐ܃ ܘܬܸܢܝܵܐ ܤܲܓܿܝܼܐܵܐ܃ ܘܠܹܐܘܬܼܵܐ ܕܠܸܫܵܢܵܐ܃>
      text <ܘܩܵܘܡܵܐ ܕܥܲܠ ܪܸ̈ܓܼܠܵܘܗܝ ܕܟܼܠܹܗ ܠܸܠܝܵܐ܃ ܒܕܼܵܐܦ ܠܵܐ ܗܵܘܢܹܗ>
      text <ܬܲܡܵܢ ܐܝܼܬܼܵܘܗܝ ܐܲܝܟܵܐ ܕܲܡܙܲܡܲܪ ܘܲܡܨܲܠܸܐ܁ ܐܸܠܵܬ ܒܲܥܝܵܕܼܵܐ ܐܲܚܝܼܕܼ܃>
      text <ܘܐܲܝܟܼ ܕܲܒܼܡܸܕܸܡ ܕܠܵܐ ܦܘܼܪܫܵܢ܁ ܘܐܸܠܘܼ ܠܵܐ ܕܗܵܟܲܢ ܐܝܼܬܹܝܗ̇ ܐܲܝܟܼ>
      text <ܕܐܵܡܲ݁ܪܢܵܐ܃ ܐܲܝܟܲܢ ܡܚܲܡܤܸܢ ܗ̄ܘ̣ܵܐ ܕܢܸܬܼܓܠܸܙ ܘܲܢܦܘܼܫ ܡ̣ܢ ܕܲܠܡܸܨܲܕܼ>
      text <ܡ̣ܢ ܪܸܥܝܵܢܹܗ ܬܟܝܼܒܼܵܐ ܕܥܲܡܠܹܗ ܦܹܐܪܹ̈ܐ ܡܝܲܬܿܪܹ̈ܐ ܐܸܠܵܐ ܚܠܵܦ>
      text <ܗܵܠܹܝܢ ܥܵܡܹ̇ܠ ܗ̄ܘ̣ܵܐ܃ ܒܥܸܢܝܵܢܵܐ ܩܲܕܝܼܫܵܐ ܕܩܸܪܝܵܢܵܐ ܕܲܟܼܬܼܵܒܹ̈ܐ܃ ܗܵܘ̇>
      text <ܕܲܡܚܲܠܵܢܵܐ ܗ̄ܘ̣ ܕܗܵܘܢܵܐ܃ ܘܝܲܬܿܝܼܪܵܐܝܼܬܼ ܐܝܼܬܼܵܘܗܝ ܫܸܩܝܵܐ ܠܲܨܠܘܿܬܼܵܐ܃>
      text <ܘܲܡܥܲܕܼܪܵܢܵܐ ܕܫܲܗܪܵܐ ܘܒܲܪ ܢܝܼܪܹܗ܃ ܘܢܘܼܗܪܵܐ ܕܐܲܪܥܝܼܬܼܵܐ܃ ܘܫܲܒܵܠܵܐ>
      text <ܕܐܘܼܪܚܵܐ܃ ܘܙܵܪܘܿܥܵܐ ܕܲܡܠܘܿܐܵܐ ܕܬܹܐܘܿܪܝܼܵܐ ܒܲܨܠܘܿܬܼܵܐ܁ ܘܐܵܤܲ݁ܪ ܠܵܗ̇>
      text <ܠܬܲܪܥܝܼܬܼܵܐ ܡ̣ܢ ܕܬܸܦܗܸܐ܃ ܘܲܠܡܹܐܙܲܠ ܠܡܸܪܥܵܠ ܒܲܤܪ̈ܝܼܩܵܬܼܵܐ܁>
      text <ܘܙܵܪܲܥ ܒܢܲܦܫܵܐ ܐܲܡܝܼܢܘܼܬܼ ܥܘܼܗܕܵܢܵܐ ܕܐܲܠܵܗܵܐ܃ ܘܐܘܼܪ̈ܚܵܬܼܵܐ ܕܩܲܕܝܼ̈ܫܹܐ>
      text <ܕܲܫܦܲܪܘ ܠܹܗ܁ ܘܲܠܗܵܘܢܵܐ܃ ܡܲܩܢܸܐ ܠܹܗ ܚܸܟܼܡܬܼܵܐ ܘܩܲܛܝܼܢܘܼܬܼܵܐ܀>
      text <ܡܸܛܠ ܡܵܢܵܐ ܗܵܟܹܝܠ܃ ܐܘܿ ܒܲܪܢܵܫܵܐ ܚܦܝܼܛܵܐ܃ ܗܵܟܲܢ ܠܵܐ>
    block
      text <ܦܵܪܘܿܫܵܐܝܼܬܼ ܡܕܲܒܲܪ ܐܲܢ̄ܬܿ ܨܸܒܼ̈ܘܵܬܼܵܟܼ ܡܚܵܘܸܐ ܐܲܢ̄ܬܿ ܓܹܝܪ ܥܲܠ>
      text <ܢܲܦܫܵܟܼ ܒܛܝܼܠܘܼܬܼܵܐ ܕܐܲܝܟܼ ܗܵܕܹܐ܃ ܕܠܸܠܝܵܐ ܟ̱ܠܹܗ ܩܵܐܹܡ ܐܲܢ̄ܬܿ ܥܲܠ>
      text <ܪܸ̈ܓܼܠܲܝܟ܃ ܘܡܲܥܡܸܠ ܐܲܢ̄ܬܿܝܵܬܼܵܟܼ ܒܬܸܫ̈ܒܿܚܬܼܵܐ ܘܲܒܼܡܲܙܡܘܿܪܹ̈ܐ ܘܲܨ̈ܠܵܘܵܬܼܵܐ܁>
      text <ܙܥܘܿܪܝܵܐ ܥܠܲܝܟ ܗܵܕܹܐ ܕܒܲܢܛܘܼܪܬܵܐ ܩܲܠܝܼܠ ܕܒܼܐܝܼܡܵܡܵܐ ܬܸܫܬܿܘܸܐ>
      text <ܠܛܲܝܒܿܘܼܬܼܵܐ ܕܡ̣ܢ ܐܲܠܵܗܵܐ܃ ܡܸܛܠ ܠܹܐܘܬܼܵܟܼ ܕܲܒܼܫܲܪܟܵܐ܃ ܠܡܵܢܵܐ>
      text <ܡܲܥܡܸܠ ܐܲܢ̄ܬܿ ܢܲܦܫܵܟܼ ܘܙܵܪܲܥ ܐܲܢ̄ܬܿ ܒܠܸܠܝܵܐ܃ ܘܲܡܦܲܪܲܚ ܐܲܢ̄ܬܿ>
      text <ܠܥܲܡ̈ܠܲܝܟ ܒܐܝܼܡܵܡܵܐ܃ ܘܗܵܘܹ̇ܐ ܐܲܢ̄ܬܿ ܕܠܵܐ ܦܹܐܪ̈ܝܼܟ ܘܲܡܦܲܠܗܸܕܼ>
      text <ܐܲܢ̄ܬܿ ܠܗܵܝ̇ ܥܝܼܪܘܼܬܼܵܐ ܘܚܲܡܝܼܡܘܼܬܼܵܐ ܕܲܒܼܫܲܗܪܵܐ ܩܵܢܹ̇ܐ ܐܲܢ̄ܬܿ܃ ܒܥܸܢܝܵܢܹ̈ܐ>
      text <ܫܓܼܝܼ̈ܫܹܐ ܕܐ̄ܢܵܫܵܐ ܘܲܥ̇ܒܼܵܕܼܵܐ ܕܲܡܫܵܟܼܵܐ܃ ܘܡܵܘܒܸܿܕܼ ܐܲܢ̄ܬܿ ܠܝܘܼܬܼܪܵܢܵܟܼ܃>
      text <ܒܦܘܼܠܗܵܕܼܵܐ ܕܲܒܼܠܵܐ ܡܸܕܸܡ܁ ܐܸܠܘܼ ܠܗܸܪܓܵܟܼ ܕܠܸܠܝܵܐ ܐܘܿ ܒܲܪܢܵܫܵܐ>
      text <ܡܲܩܸܦ ܗ̣̄ܘܲܝܬܿ ܠܦܘܼܠܚܵܢܵܐ ܕܐܝܼܡܵܡܵܐ܃ ܘܚܲܡܝܼܡܘܼܬܼܵܐ ܗܵܝ̇ ܕܥܸܢܝܵܢܹ̈ܐ>
      text <ܕܠܸܒܵܐ܃ ܦܤܵܩܵܐ ܒܲܡܨܲܥܬܼܵܐ ܠܵܐ ܥܵܒܹ̇ܕܼ ܗ̣̄ܘܲܝܬܿ܃ ܒܩܲܠܝܼܠ ܙܲܒܼܢܵܐ>
      text <ܠܚܲܕܹܝܗ ܕܝܼܫܘܿܥ ܡܥܲܦܸܩ ܗ̣̄ܘܲܝܬܿ܁ ܐܸܠܵܐ ܡ̣ܢ ܗܵܕܹܐ ܝܑܼܕܲܝܼܥ ܐܲܢ̄ܬܿ܃>
      text <ܕܲܒܼܠܵܐ ܦܵܪܘܿܫܘܼܬܼܵܐ ܟܪܝܼܗ ܐܲܢ̄ܬܿ܁ ܘܠܵܐ ܬܘܼܒܼ ܪܓܼܝܼܫ ܐܲܢ̄ܬܿ܃>
      text <ܕܡܸܛܠܡܵܢܵܐ ܡܬܼܒܿܥܸܐ ܫܲܗܪܵܐ ܠܥܲܢܘܵܝܹ̈ܐ܁ ܡܲܤܒܲܪ ܐܲܢ̄ܬܿ ܗܵܟܹܝܠ>
      text <ܕܡܸܛܠ ܠܹܐܘܬܼܵܐ ܒܲܠܚܘܿܕܼ܃ ܘܠܵܐ ܡܸܛܠ ܡܸܕܸܡ ܐ̄ܚܪܹܝܢ ܕܚܵܝܪܝܼܢ>
      text <ܕܡܸܬܼܝܼܠܸܕܼ ܡܸܢܹܗ܁ ܐܲܝܢܵܐ ܗܵܟܹܝܠ ܕܲܒܼܨܝܼܪ ܩܲܠܝܼܠ ܐܲܫܘܝܵܬܹܗ ܛܲܝܒܿܘܼܬܼܵܐ܃>
      text <ܘܝܼܕܲܥ̣ ܡܸܛܠ ܐܲܝܢܵܐ ܤܲܒܼܪܵܐ ܡܥܲܙܹܝܢ ܚܲܟܝܼ̈ܡܹܐ ܠܘܼܩܒܲܠ ܫܸܢܬܼܵܐ܃>
      text <ܘܗܵܢܵܐ ܟ̱ܠܹܗ ܥܵܨܹ̇ܝܢ ܠܹܗ ܠܲܟܼܝܵܢܵܐ܃ ܕܟܲܕܼ ܥܝܼܪܝܼܢ ܒܦܲܚܼܪ̱ܗܘܿܢ>
      text <ܘܲܒܼܚܘܼܫܵܒܲܝ̈ܗܘܿܢ ܢܩܲܪܒܼܘܼܢ ܨܠܵܘ̈ܵܬܼܵܐ ܠܸܠܝܵܐ ܟܠܹܗ܃ ܝܵܕܲܥ ܗ̄ܘܑ̣ܵܐ>
      text <ܘܐܵܦ ܠܚܲܝܠܵܐ ܕܡ̣ܢ ܢܛܘܼܪܬܵܐ ܕܒܼܐܝܼܡܵܡܵܐ܁ ܘܕܲܐܝܢܵܐ ܥܘܼܕܼܪܵܢܵܐ>
      text <ܝܵܗ̇ܒܵܐ ܠܪܸܥܝܵܢܵܐ ܒܗܵܘ̇ ܨܸܕܝܹܗ ܕܠܸܠܝܵܐ ܒܓܼܵܘ ܫܲܗܪܹܗ ܗܵܘ̇ ܕܦܘܼܪܫܵܢܵܐ܃>
    block
      text <ܘܕܲܐܝܕܵܐ ܡܫܲܠܛܘܼܬܼܵܐ ܕܠܵܐ ܚܘܼ̈ܫܵܒܹܐ ܘܲܙܗܝܼܪܘܼܬܼܵܐ ܘܲܟܼܢܝܼܫܘܼܬܼܵܐ>
      text <ܕܗܵܘܢܵܐ ܡܲܩܢܝܵܐ ܠܹܗ܃ ܕܠܵܐ ܥܸܨܝܵܢܵܐ ܘܬܲܟܼܬܘܼܫܵܐ܃ ܚܹܐܪܵܐܝܼܬܼ ܐܲܨܸܕܼ܁>
      text <ܥܲܪܥܝܼܬܼܵܐ ܒܪܲܒܿܘܼܬܼܗܹܝܢ ܕܡܸܠܹ̈ܐ܁ ܐܸܢܵܐ ܕܹܝܢ ܐܵܦ ܗܵܕܹܐ ܐܵܡܲ݁ܪܢܵܐ܃>
      text <ܕܐܵܦܸܢ ܦܲܓܼܪܵܐ ܢܸܓܼܕܲܫ ܠܹܗ ܕܲܢܦܘܼܫ ܡܸܛܠ ܡܚܝܼܠܘܼܬܼܵܐ ܡ̣ܢ>
      text <ܥܲܡܠܹܗ ܕܨܵܘܡܵܐ܃ ܘܡܸܛܠ ܢܵܚܘܿܒܼܘܼܬܹܗ ܤܲܓܝܼܐܬܼܵܐ܃ ܡܸܫܟܲܚ ܗ̣̄ܘ>
      text <ܓܹܝܪ ܫܲܗܪܵܐ ܒܲܠܚܘܿܕܼܵܝܘܼܬܼ ܥܲܡܠܹܗ ܡܲܩܢܸܐ ܠܗܵܘܢܵܐ ܬܲܩܢܘܼܬܼܵܐ>
      text <ܕܒܲܨܠܘܿܬܼܵܐ܃ ܘܲܠܠܸܒܵܐ ܠܡܸܬܲܠ ܒܘܼܝܵܢܵܐ ܠܡܸܕܲܥ ܚܲܝ̈ܠܹܐ ܪ̈ܘܼܚܵܢܹܐ܁>
      text <ܒܲܠܚܘܿܕܼ ܐܸܢ ܒܠܝܼܠܘܼܬܼܵܐ ܥܠܵܘܗܝ ܠܵܐ ܥܵܐ̇ܠܵܐ܃ ܡ̣ܢ ܫܲܪܝܘܼܬܼܵܐ>
      text <ܕܥܸܠ̈ܠܵܬܼܵܐ ܕܒܼܐܝܼܡܵܡܵܐ܁>
      text <ܒܲܕܼܓܼܘܿܢ ܡܦܝܼܣ ܐ̄ܢܵܐ ܠܵܟܼ ܦܵܪܘܿܫܵܐ ܕܲܪܓܼܝܼܓܼ ܠܡܸܩܢܵܐ ܥܝܼܪܘܼܬܼܵܐ>
      text <ܕܗܵܘܢܵܐ ܕܒܲܐܠܵܗܵܐ ܘܝܼܕܵܥܬܼܵܐ ܕܚܲܝܹ̈ܐ ܚܲܕܼ̈ܬܹܐ܃ ܕܲܒܼܟܼܠܗܘܿܢ ܚܲܝܲܝ̈ܟ>
      text <ܠܵܐ ܬܸܒܼܤܸܐ ܒܕܼܘܼܒܵܪܵܐ ܗܵܢܵܐ ܕܫܲܗܪܵܐ܃ ܕܡܸܢܹܗ ܡܸܬܼܦܲܬܼ̈ܚܵܢ ܥܲܝܢܲܝ̈ܟ>
      text <ܠܡܸܚܙܵܐ ܠܟܼܠܹܗ ܫܘܼܒܼܚܵܐ ܕܕܼܘܼܒܵܪܵܐ܃ ܘܚܝܠܵܐ ܕܐܘܼܪܚܵܐ ܕܙܲܕܝܼܩܘܼܬܼܵܐ܁>
      text <ܘܐܸܢ ܐܝܼܬܼ ܐܸܡܲܬܼܝ ܬܘܼܒܼ܃ ܕܚܵܣ܃ ܢܸܓܼܕܲܫ ܕܚܘܼܫܵܒܼܵܐ ܕܪܲܦܝܘܼܬܼܵܐ>
      text <ܢܲܩܸܢ ܒܵܟܼ܃ ܐܲܝܟܼ ܕܡ̣ܢ ܢܸܤܝܵܢܵܐ܃ ܕܲܡܥܲܕܼܪܵܢܵܟܼ ܗܵܘ̇ ܕܲܡܥܵܕܼ ܡܕܲܪܸܫ>
      text <ܘܲܡܚܲܟܸܿܡ ܠܵܟܼ ܒܫܘܼ̈ܚܠܵܦܹܐ ܕܐܲܝܟܼ ܗܵܠܹܝܢ܃ ܒܩܲܪܝܼܪܘܼܬܼܵܐ ܘܐܵܦ>
      text <ܒܪܸܬܼܚܵܐ܃ ܐܵܘ ܕܡ̣ܢ ܓܸܕܼܫܹ̈ܐ ܘܥܸܠܵܠܵܬܼܵܐ܃ ܐܵܘ ܡܸܛܠ ܕܲܟܼܪܝܼܗ ܐܵܘ>
      text <ܬܵܚܘܿܒܼ ܓܘܼܫܡܵܟܼ܃ ܘܡܸܛܬܹܗ ܬܹܐܬܸܐ ܥܕܲܡܵܐ ܠܗܵܕܹܐ܃ ܕܒܲܕܼܠܵܐ>
      text <ܨܵܒܹ̇ܐ ܐܲܢ̄ܬܿ ܕܬܲܠܐܹܝܘܗܝ ܠܦܲܓܼܪܵܐ܃ ܡܲܗܡܸܬ ܐܲܢ̄ܬܿ ܠܡܸܕܼܡܲܟܼ ܡ̣ܢ>
      text <ܪܲܡܫܵܐ܃ ܒܵܥܹ̇ܐ ܐ̄ܢܵܐ ܡܸܢܵܟܼ ܒܚܘܼܒܵܐ܃ ܕܐܵܦܸܢ ܬܦܘܼܫ ܡ̣ܢ ܗܵܝ̇>
      text <ܟ̱ܠܵܗ̇ ܬܟܼܝܼܒܼܘܼܬܼܵܐ ܕܙܘܼܡܵܪܵܐ ܘܥܲܡܠܹ̈ܐ ܕܬܸܫܡܸܫܬܼܵܐ܃ ܘܲܒܼܪ̈ܵܟܹܐ ܤܲܓܝܼ̈ܠܐܹܐ>
    block
      text <ܕܒܲܨܠܘܿܬܼܵܐ ܐܲܝܟܼ ܥܝܵܕܼܵܐ܃ ܡܸܬܲܒܼ ܬܸܒܼ ܠܵܟܼ ܒܲܠܚܘܿܕܼ ܐܸܢ ܠܲܓܼܡܵܪ>
      text <ܐܝܼܬܼ ܤܵܦܩܘܼܬܼܵܐ܃ ܐܵܡܲ݁ܪܢܵܐ܃ ܟܲܕܼ ܥܝܼܪ ܐܲܢ̄ܬܿ܃ ܘܠܵܐ ܬܸܙܡܲܪ ܘܠܵܐ>
      text <ܬܸܤܓܿܘܿܕܼ܁ ܘܐܸܢ ܡܨܸܐ ܐܲܢ̄ܬܿ܃ ܒܠܸܒܵܟܼ ܨܲܠܵܐ ܒܲܠܚܘܿܕܼ܁ ܘܡܸܕܼܡܲܟܼ܃>
      text <ܠܵܐ ܬܸܕܼܡܲܟܼ܁ ܘܲܒܼܟܼܠ ܦܘܼܪ̈ܤܝܼܢ ܠܸܠܝܵܐ ܐܲܥܒܲܪܲܝܗܝ ܟܲܕܼ ܝܲܬܿܝܼܒܼ>
      text <ܐܲܢ̄ܬܿ܃ ܒܗܸܪܓܵܐ ܫܲܦܝܼܪܵܐ ܕܲܥܝܵܕܼܵܐ܁ ܘܒܲܠܚܘܿܕܼ ܠܠܸܒܵܟܼ܃ ܠܵܐ ܬܥܲܒܸܿܐ>
      text <ܘܬܲܚܫܸܟܼ ܒܝܲܕܼ ܫܸܢܬܼܵܐ܁ ܘܬܼܘܼܒܼ ܗܵܝ̇ ܩܲܠܝܼܠܘܼܬܼܵܐ ܕܡ̣ܢ ܩܕܝܼܡ>
      text <ܘܚܲܝܠܵܐ ܘܪܸܬܼܚܵܐ ܐܵܬܹ̇ܝܢ ܠܵܟܼ ܡ̣ܢ ܛܲܝܒܿܘܼܬܼܵܐ܃ ܘܚܵܕܹܐ ܐܲܢ̄ܬܿ ܘܪܵܘܹܙ܃>
      text <ܘܡܵܘܕܸܐ ܐܲܢ̄ܬܿ ܠܐܲܠܵܗܵܐ܁ ܝܘܼܩܪܵܐ ܓܹܝܪ ܘܩܲܠܝܼܠܘܼܬܼܵܐ ܕܐܲܝܟܼ ܗܵܕܹܐ܃>
      text <ܐܲܝܟܼ ܕܲܠܒܼܘܼܚܪܵܢܵܐ ܡܸܫܬܲܒܼܩܝܼܢ ܥܲܠ ܒܲܪܢܵܫܵܐ܁>
      text <ܐܸܢܕܹܝܢ ܐܲܙܝܼܥ ܐ̄ܢܵܫ ܝܵܬܹܗ ܚܲܡܝܼܡܵܐܝܼܬܼ ܘܲܢ̣ܦܲܨ ܫ̣ܕܼܵܐ ܡܸܢܹܗ܃>
      text <ܘܲܥ̣ܨܵܐ ܩܲܠܝܼܠ ܢܲܦܫܹܗ܃ ܡܸܚܕܼܵܐ ܩܵܪܒܵܐ ܛܲܝܒܿܘܼܬܼܵܐ ܐܲܝܟܼ ܕܒܲܙܒܲܢ܁>
      text <ܘܐܵܬܹ̇ܐ ܠܹܗ ܚܲܝܠܵܐ ܐ̄ܚܪܹܢܵܐ܃ ܕܟܲܤ̈ܝܵܢ ܒܹܗ ܪܸܒܿܘܿ ܛܵܒܼ̈ܬܼܵܐ ܘܫܘܼ̈ܚܠܵܦܹܐ>
      text <ܕܥܘܼܕܪܵܢܵܐ܁ ܘܬܼܵܡܲܗ ܘܡܸܬܿܕܲܡܲܪ ܒܲܪܢܵܫܵܐ܃ ܟܲܕܼ ܡܸܬܿܕܟܲܪ ܠܝܘܼܩܪܵܐ>
      text <ܩܲܕܝܼܡܵܝܵܐ܃ ܘܲܠܩܲܠܝܼܠܘܼܬܼܵܐ ܘܚܲܠܵܐ ܕܗܵܝܕܹܝܟ܃ ܕܐܲܝܟܲܢ ܡܸܢܫܹܠܝ>
      text <ܩܲܒܸܠ̣ ܫܘܼܚܠܵܦܵܐ ܕܐܲܝܟܼ ܗܵܢܵܐ܁ ܘܒܲܕܼܓܼܘܿܢ ܡܸܬܼܚܲܟܲܡ ܡ̣ܢ ܗܵܪܟܵܐ܃>
      text <ܕܐܵܦ ܒܙܲܒܼ̈ܢܹܐ ܐ̄ܚܪ̈ܵܢܹܐ ܟܲܕܼ ܢܹܐܬܸܐ ܗܵܘ̇ ܝܘܼܩܪܵܐ܃ ܡܸܫܬܵܘܕܲܥ ܠܹܗ܁>
      text <ܘܐܸܠܘܼ ܒܙܲܒܼܢܹ̈ܐ ܩܲܕܼܡܵܝ݂̈ܬ ܠܵܐ ܐܲܚܨܼܦ̣܃ ܠܗܵܕܹܐ ܝܑܼܕܲܥܬܼܵܐ ܠܵܐ ܩܵܢܹ̇ܐ>
      text <ܗ̄ܘ̣ܵܐ܀ ܚܵܙܹ̇ܐ ܐܲܢ̄ܬܿ ܟܡܵܐ ܡܸܬܼܚܲܟܲܡ ܒܲܪܢܵܫܵܐ܃ ܡܵܐ ܕܩܲܠܝܼܠ ܡܥܝܼܪ>
      text <ܢܲܦܫܹܗ ܘܲܡܥܲܙܸܐ ܒܙܲܒܼܢܵܐ ܕܲܩܪ̈ܵܒܹܐ܃ ܐܸܠܵܐ ܐܸܢ ܟܝܵܢܵܐ ܒܲܠܚܘܿܕܼ>
      text <ܕܟܲܬܿܝܼܬܼܵܐܝܼܬܼ ܦܵܫ̣ ܠܹܗ ܘܠܵܘ ܩܪܵܒܼܵܐ ܗ̄ܘ̣܃ ܐܸܠܵܐ ܟܘܼܪܗܵܢܵܐ ܐܵܘ>
      text <ܡܚܝܼܠܘܼܬܼܵܐ ܕܐܵܢܲܢܩܹܐ܃ ܕܲܠܡܸܬܼܟܲܬܵܫܘܼ ܠܩܘܼܒܼܠܹܗ ܠܵܐ ܡܵܘܬܲܪ܁>
      text <ܐܸܠܵܐ ܒܲܕܼܫܲܪܟܵܐ ܠܡܸܥܨܵܐ ܐ̄ܢܵܫ ܢܲܦܫܹܗ܃ ܒܟܼܠܡܸܕܸܡ ܡܸܬܼܥܲܕܲܪ܁>
    block
      text <ܫܸܠܝܵܐ ܐܲܡܝܼܢܵܐ ܥܲܡ ܩܸܪܝܵܢܵܐ܃ ܘܤܲܝܒܵܪܬܵܐ ܡܡܲܫܲܚܬܼܵܐ܃ ܦܫܝܼܩܵܐܝܼܬܼ>
      text <ܡܙܝܼܥܝܼܢ ܒܪܸܥܝܵܢܵܐ ܬܲܗܪܵܐ ܕܥܲܠ ܨܸܒܼ̈ܘܵܬܼܵܐ܃ ܐܸܢ ܒܝܲܕܼ ܥܸܠ̈ܠܵܬܼܵܐ>
      text <ܠܵܐ ܢܸܗܘܸܐ ܠܐܲܡܝܼܢܘܼܬܼ ܫܸܠܝܵܐ ܐܲܬܼܪܵܐ ܒܲܡܨܲܥܬܼܵܐ܁ ܤܘܼ̈ܟܵܠܹܐ ܕܡ̣ܢ>
      text <ܥܲܡܠܹ̈ܐ ܡܸܬܿܬܿܙܝܼܥܝܼܢ ܒܫܸܠܝܵܐ܃ ܗܸܢܘܿܢ ܡ̣ܢ ܢܲܦܫܗܘܿܢ ܕܠܵܐ ܒܥܵܬܼܵܐ>
      text <ܕܲܥܠܲܝܗܘܿܢ ܡܸܢܫܹܠܝ܃ ܥܵܒܼ̇ܕܝܼܢ ܠܗܵܠܹܝܢ ܬܲܪܬܹܝܢ ܥܲܝ̈ܢܹܐ ܘܲܙܢܵܐ>
      text <ܕܡܲܥܡܘܿܕܼܝܵܬܼܵܐ܃ ܒܝܲܕܼ ܕܸܡ̈ܥܹܐ ܕܫܵܽܦ̈ܥܵܢ ܘܲܡܨܲܒ̈ܥܵܢ ܠܦܲܟܹ̈ܐ ܒܤܲܓܝܼܐܘܼܬܼܗܹܝܢ܁>
      text <ܐܸܡܲܬܼܝ ܕܹܝܢ܃ ܕܟܲܕܼ ܡܡܲܟܲܟܼ ܦܲܓܼܪܵܟܼ ܒܥܲܢܘܵܝܘܼܬܼܵܐ ܒܝܲܕܼ ܫܸܠܝܵܐ>
      text <ܙܗܝܼܪܵܐ܃ ܬܸܪܓܲܫ ܒܦܲܓܼܪܵܟܼ ܚܲܪܝܼܦܘܼܬܼ ܚܲܫܵܐ ܬܟܼܝܼܒܼܵܐ ܕܙܵܢܝܘܼܬܼܵܐ܃>
      text <ܕܲܠܒܲܪ ܡ̣ܢ ܙܵܘܥܵܐ ܥܲܡܘܼܛܵܐ ܕܲܥܝܼܕܼܵܐ ܕܲܟܼܝܵܢܵܐ܃ ܕܲܥ ܕܲܒܼܪܵܡܘܼܬܼܵܐ>
      text <ܐܸܬܼܢܲܤ̣ܝܼܬܿ ܒܬܲܪܥܝܼܬܼܵܟܼ܁ ܡܙܘܿܓܼ ܤܲܝܒܵܪܬܵܟܼ ܒܩܸܛܡܵܐ܃ ܘܲܕܼܒܼܘܿܩ>
      text <ܟܲܪܤܵܟܼ ܠܥܲܦܪܵܐ܃ ܘܥܲܩܸܕܼ ܡܵܢܵܐ ܪܢܲܝܬܿ܁ ܘܕܲܥ ܫܘܼ̈ܚܠܵܦܹܐ ܕܲܟܼܝܵܢܵܟܼ܃>
      text <ܘܦܘܼܠܚܵܢܵܟܼ ܕܲܠܥܸܠ ܡ̣ܢ ܟܝܵܢܵܟܼ܁ ܕܲܠܡܵܐ ܢܸܬܼܪܲܚܲܡ ܥܠܲܝܟܼ ܐܲܠܵܗܵܐ܃>
      text <ܘܲܢܫܲܕܲܪ ܠܵܟܼ ܢܘܼܗܪܵܐ ܠܡܸܕܲܥ ܠܡܸܬܼܡܲܟܵܟܼܘܼ܃ ܕܠܵܐ ܬܹܐܪܲܒܼ>
      text <ܒܝܼܫܬܵܟܼ܁ ܠܵܐ ܢܸܫܠܸܐ ܡ̣ܢ ܝܲܨܝܼܦܘܼܬܼܵܐ܃ ܥܕܲܡܵܐ ܕܬܸܕܼܢܲܚ ܒܠܸܒܲܢ>
      text <ܬܝܵܒܼܘܼܬܼܵܐ܃ ܘܢܸܫܟܿܚܝܼܗ̇ ܠܡܲܟܿܝܼܟܼܘܼܬܼܵܐ܃ ܘܢܸܬܿܬܿܢܝܼܚ ܠܸܒܲܢ ܒܐܲܠܵܗܵܐ܁>
  text 18
    block
      text <ܬܘܼܒܼ ܐܲܝܠܹܝܢ ܕܫܸܡ̇ܥܹܬܼ ܡ̣ܢ ܐ̄ܢܵܫܵܐ ܤܵܒܹ̈ܐ ܘܫܲܪ̈ܒܹܐ ܕܐ̄ܢܵܫܵܐ ܩܲܕܝܼ̈ܫܹܐ܃>
      text <ܘܡܸܠܲܝ̈ܗܘܿܢ ܚܲܤ̈ܝܵܬܼܵܐ ܘܕܘܼܒܵܪ̈ܲܝܗܘܿܢ ܬܡܝܼ̈ܗܹܐ܃ ܕܡܵܪܲܢ ܢܢܲܛܲܪ ܠܲܢ>
      text <ܒܲܨ̈ܠܵܘܵܬܼܗܘܿܢ܁ ܐܵܡܹܝܢ܁ ܝܚ܁>
    block
      text <ܒܚܲܕܼ ܡ̣ܢ ܝܵܘ̈ܡܵܬܼܵܐ ܐܸܙܹ̇ܠܬܼ ܠܩܸܠܵܝܬܹܗ ܕܐܲܚܵܐ ܚܲܕܼ ܩܲܕܝܼܫܵܐ܃>
      text <ܘܐܲܓܤܹ̇ܬܼ ܒܲܚܕܼܵܐ ܓܘܿܢܝܵܐ ܡܸܛܠ ܥܸܠܬܼܵܐ ܕܟܘܼܪܗܵܢܵܐ܃ ܐܲܝܟܼ>
    block
      text <ܕܢܸܤܥܪܲܢܝ܃ ܡܸܛܠ ܐܲܠܵܗܵܐ܁ ܐ̄ܢܵܫ ܕܹܝܢ܃ ܠܲܝܬܿ ܗ̄ܘ̣ܵܐ ܠܝܼ ܒܐܲܬܼܪ̈ܵܘܵܬܼܵܐ>
      text <ܗܵܢܘܿܢ܁ ܚܵܙܹ̇ܐ ܗ̄ܘܹ̇ܝܬܼ ܠܹܗ ܓܹܝܪ ܒܠܲܝ̈ܠܵܘܵܬܼܵܐ ܠܲܗܵܢܵܐ ܐܲܚܵܐ܃ ܕܩܵܐܹ̇ܡ>
      text <ܗ̄ܘ̣ܵܐ܃ ܡ̣ܢ ܩܕܼܵܡ ܥܸܕܵܢܵܐ ܤܲܓܝܼܐܵܐ܁ ܐܝܼܬܼ ܗ̄ܘ̣ܵܐ ܠܹܗ ܥܝܵܕܼܵܐ܆ ܕܡ̣ܢ>
      text <ܩܕܼܵܡ ܟܠܗܘܿܢ ܐܲܚ̈ܝܹܐ ܢܸܬܿܬܿܥܝܼܪ ܠܬܸܫܡܸܫܬܼܵܐ܁ ܘܲܡܫܲܪܸܐ ܗ̄ܘܑ̣ܵܐ>
      text <ܒܡܲܙܡܘܿܪܹ̈ܐ܃ ܘܐܵܙܹ̇ܠ ܗ̄ܘ̣ܵܐ ܒܗܘܿܢ ܚܲܕܼ ܟܡܵܐ܁ ܘܡܸܢܫܹܠܝ ܫܵܒܹ̇ܩ>
      text <ܗ̄ܘ̣ܵܐ ܠܵܗ̇ ܠܬܸܫܡܸܫܬܼܵܐ܃ ܘܢܵܦܹ̇ܠ ܗ̄ܘ̣ ܥܲܠ ܐܲܦܵܘ̈ܗܝ܁ ܘܲܒܼܨܝܼܪ>
      text <ܩܲܠܝܼܠ ܡܵܐܐ ܙܲܒܼܢ̈ܝܼܢ ܐܲܝܟܼ ܐ̄ܢܵܫ ܢܹܐܡܲܪ܃ ܢܵܩܹ̇ܫ ܗ̄ܘ̣ܵܐ ܪܹܫܹܗ ܒܐܲܪܥܵܐ>
      text <ܬܟܝܼܒܼܵܐܝܼܬܼ ܘܚܲܪܝܼܦܵܐܝܼܬܼ܃ ܒܪܸܬܼܚܵܐ ܗܵܘ̇ ܕܡܸܫܬܿܓܲܪ ܗ̄ܘ̣ܵܐ ܒܠܸܒܹܗ>
      text <ܡ̣ܢ ܛܲܝܒܿܘܼܬܼܵܐ܁ ܘܩܵܐܹ̇ܡ ܗ̄ܘ̣ܵܐ܃ ܘܲܡܫܲܠܸܡ ܠܲܨܠܝܼܒܼܵܐ܁ ܘܬܘܼܒܼ ܤܵܓܹ̇ܕܼ>
      text <ܘܩܵܐܹ̇ܡ ܘܲܡܫܲܠܸܡ܃ ܘܬܼܘܼܒܼ ܢܵܦܹ̇ܠ ܥܲܠ ܐܲܦܵܘ̈ܗܝ܁ ܘܲܒܼܗܵܢܵܐ ܙܢܵܐ>
      text <ܥܵܒܹ̇ܕܼ ܗ̄ܘ̣ܵܐ ܤܲܓܼܝܼ ܙܲܒܼ̈ܢܝܼܢ܃ ܐܲܝܟܼ ܕܠܵܐ ܡܸܫܟܲܚ ܗ̄ܘܹ̇ܝܬܼ ܠܡܸܡܵܐ܁>
      text <ܡܲܢܘܼ ܕܲܡܨܸܐ ܗ̄ܘ̣ܵܐ ܠܡܸܡܢܵܐ܃ ܤܝܵܡ ܒܘܼܪ̈ܟܹܐ ܤܲܓܝܼ̈ܐܹܐ ܕܥܵܒܹ̇ܕܼ>
      text <ܗ̄ܘ̣ܵܐ ܐܲܚܵܐ ܗܵܘ̇ ܒܠܲܝ̈ܠܵܘܵܬܼܵܐ! ܘܩܵܪܹܒܼ ܗ̄ܘ̣ܵܐ ܠܘܵܬܼ ܠܨܝܼܒܼܵܐ ܘܢܵܫܹ̇ܩ>
      text <ܗ̄ܘ̣ܵܐ ܠܹܗ ܥܸܤܪܝܼܢ ܢܘܼ̈ܫܩܵܬܼܵܐ܃ ܪܗܝܼܒܼܵܐܝܼܬܼ ܘܚܲܡܝܼܡܵܐܝܼܬܼ܃ ܒܪܸܚ̱ܡܬܼܵܐ>
      text <ܕܲܡܙܝܼܓܼܵܐ ܒܕܸܚܠܬܼܵܐ܃ ܘܡܲܩܸܦ ܗ̄ܘ̣ܵܐ ܬܘܼܒܼ ܒܡܲܙܡܘܿܪܹ̈ܐ܁ ܘܒܲܙܒܲܢ>
      text <ܙܒܲܢ ܡ̣ܢ ܚܹܐܦܹ̈ܐ ܤܲܓܝܼ̈ܐܹܐ ܕܚܘܼ̈ܫܵܒܹܐ܃ ܕܲܡܫܲܠܗܒܼܝܼܢ ܗ̄ܘ̣ܵܘ ܠܹܗ>
      text <ܒܚܲܡܝܼܡܘܼܬܼܗܘܿܢ܃ ܡܵܐ ܕܠܵܐ ܡܸܫܟܲܚ ܗ̄ܘ̣ܵܐ ܡܸܟܹܝܠ ܕܲܢܤܲܝܒܲܪ>
      text <ܠܫܘܼܠܗܵܒܼܵܐ ܗܵܘ̇ ܡ̣ܢ ܚܲܕܼܘܼܬܹܗ܃ ܡܸܢܫܹܠܝ ܡܸܙܕܟܸܐ ܗ̄ܘ̣ܵܐ܃ ܘܲܡܪܝܼܡ>
      text <ܗ̄ܘ̣ܵܐ ܩܵܠܹܗ܃ ܒܗܵܝ̇ ܕܠܵܐ ܡܨܸܐ ܗ̄ܘ̣ܵܐ ܕܢܹܐܚܘܿܕܼ ܢܲܦܫܹܗ܀ ܘܡܸܬܿܕܲܡܲܪ>
      text <ܗ̄ܘܹ̇ܝܬܼ ܒܛܲܝܒܿܘܼܬܼܵܐ ܕܐܝܼܬܼ ܗ̄ܘ̣ܵܐ ܠܘܵܬܹܗ ܕܐܲܚܵܐ ܗܵܘ̇܃ ܘܬܼܵܡܲܗ>
      text <ܗ̄ܘܹ̇ܝܬܼ܃ ܕܲܟܼܡܵܐ ܚܦܝܼܛ ܗ̄ܘ̣ܵܐ ܘܥܝܼܪ ܒܲܥܒܼܵܕܼܵܘ̈̇ܗܝ ܕܐܲܠܵܗܵܐ܀>
    block
      text <ܒܵܬܲܪ ܬܸܫܡܸܫܬܼܵܐ ܕܹܝܢ ܕܨܲܦܪܵܐ܃ ܡܵܐ ܕܝܵܬܹ̇ܒܼ ܗ̄ܘ̣ܵܐ ܠܩܸܪܝܵܢܵܐ܃>
      text <ܕܵܡܹ̇ܐ ܗ̄ܘ̣ܵܐ ܐܲܝܟܼ ܐ̄ܢܵܫ ܕܲܚܛܝܼܦ܁ ܘܲܒܼܟܠ ܦܵܤܘܿܩܵܐ ܕܩܵܪܹܐ܃>
      text <ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܢܵܦܹ̇ܠ ܗ̄ܘܑ̣ܵܐ ܥܲܠ ܐܲܦܵܘ̈ܗܝ܁ ܘܲܒܼܤܘܿܓܼܐܗܘܿܢ>
      text <ܕܦܸܬܼܓܼܵܡܹ̈ܐ ܦܵܫܹ̇ܛ ܗ̄ܘ̣ܵܐ ܐܝܼܕܼܵܘ̈ܗܝ ܠܲܡܫܲܝܵܐ܃ ܘܲܡܫܲܒܲܚ ܗ̄ܘ̣ܵܐ ܙܲܒܼ̈ܢܵܬܼܵܐ>
      text <ܤܲܓܝܼ̈ܐܵܬܼܵܐ܁ ܓܲܒܼܪܵܐ ܗ̄ܘ̣ܵܐ ܕܲܡܫܘܼܚܬܼܵܐ܃ ܐܲܝܟܼ ܒܲܪ ܐܲܪܒܿܥܝܼܢ ܫܢ̈ܝܼܢ܁>
      text <ܙܥܘܿܪܝܵܐ ܗ̄ܘ̣ܵܬܼ ܡܹܐܟܼܘܼܠܬܹܗ܃ ܘܝܲܒܿܝܼܫ ܗ̄ܘ̣ܵܐ܃ ܘܚܲܡܝܼܡ ܗ̄ܘ̣ܵܐ>
      text <ܒܡܘܼܙܵܓܹܗ܁ ܘܡܸܛܠ ܗܵܝ̇ ܕܥܵܨܹ̇ܐ ܗ̄ܘ̣ܵܐ ܢܲܦܫܹܗ܃ ܐܸܡܲܬܼܝ ܕܠܵܐ>
      text <ܡܩܲܒܸܿܠ ܗ̄ܘ̣ܵܐ ܓܘܼܫܡܹܗ܃ ܒܲܙܒܲܢ ܙܒܲܢ ܡܸܬܼܚܙܸܐ ܗ̄ܘ̣ܵܐ ܐܲܝܟܼ ܛܸܠܵܢܝܼܬܼܵܐ܁>
      text <ܥܕܲܡܵܐ ܕܚܵܐܹ̇ܣ ܗ̄ܘ̣ܵܐ ܐ̄ܢܵܫ ܥܠܵܘܗܝ ܡ̣ܢ ܡܚܝܼܠܘܼܬܼܵܐ ܕܦܲܪܨܘܿܦܹܗ܃>
      text <ܕܫܵܠܹ̇ܡ ܗ̄ܘ̣ܵܐ ܘܗܵܘܹ̇ܐ ܗ̄ܘ̣ܵܐ ܐܲܝܟܼ ܬܲܪܬܹܝܢ ܨܸܒܼ̈ܥܵܢ܁ ܐܸܡܹ̇ܪܹܬܼ ܠܹܗ ܐܸܢܵܐ>
      text <ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ܃ ܕܚܘܼܣ ܥܲܠ ܗܵܢܵܐ ܤܸܕܼܪܵܐ ܬܪܝܼܨܵܐ ܕܕܼܘܼܒܵܪܵܟܼ>
      text <ܐܵܚܝ܃ ܘܥܲܠ ܗܵܕܹܐ ܐܘܼܪܚܵܐ ܫܲܦܝܼܪܬܵܐ ܕܲܠܒܼܝܼܟܼ ܐܲܢ̄ܬܿ܃ ܘܠܵܐ>
      text <ܬܒܲܠܒܸܠ ܘܬܸܦܤܘܿܩ ܤܸܕܼܪܵܟܼ ܗܵܢܵܐ ܕܡܘܼܬܼ ܫܸܫܠ̱ܬܼܵܐ ܪܘܼܚܵܢܵܝܬܼܵܐ܃>
      text <ܡܸܛܠ ܝܲܥܢܘܼܬܼܵܐ ܕܩܲܠܝܼܠ ܥܲܡܠܵܐ ܝܲܬܝܼܪܵܐ ܕܡܵܘܤܸܦ ܐܲܢ̄ܬܿ܃>
      text <ܘܲܡܦܝܼܫ ܠܵܟܼ ܡ̣ܢ ܟ̱ܠܹܗ ܪܲܗܛܵܟܼ܁ ܐܲܟܼܘܿܠ ܒܲܡܫܘܼܚܬܼܵܐ܃ ܕܐܲܡܝܼܢܵܐܝܼܬܼ>
      text <ܬܹܐܟܼܘܿܠ܁ ܘܠܵܐ ܬܲܤܓܸܐ ܗܠܲܟܼܬܼܵܟܼ ܡ̣ܢ ܚܲܝܠܵܟܼ܃ ܕܠܵܐ ܬܦܘܼܫ>
      text <ܠܵܟܼ ܓܡܝܼܪܵܐܝܼܬܼ܀ ܘܲܡܪܲܚܡܵܢ ܗ̄ܘ̣ܵܐ ܓܹܝܪ ܘܡܸܬܼܟܲܚܕܼܵܢ ܤܲܓܝܼ܃>
      text <ܘܲܦܨܝܼܚܵܐܝܼܬܼ ܡܪܲܚܸܡ ܗ̄ܘ̣ܵܐ܁ ܘܲܫܦܸܐ ܡ̣ܢ ܟܝܵܢܹܗ ܘܲܕܼܠܝܼܠ ܠܲܦܝܵܤܵܐ>
      text <ܤܲܓܝܼ܃ ܘܚܲܟܿܝܼܡ ܒܐܲܠܵܗܵܐ܁ ܘܡܸܛܠ ܫܲܦܝܼܘܼܬܹܗ ܘܲܦܨܝܼܚܘܼܬܹܗ܃>
      text <ܥܲܠ ܟܠܢܵܫ ܪܚܝܼܡ ܗ̄ܘ̣ܵܐ܃ ܘܟܼܠܢܵܫ ܡܲܚܸܒܼ ܗ̄ܘ̣ܵܐ ܠܹܗ܁ ܘܥܲܡ>
      text <ܟܠܗܘܿܢ ܐܲܚܹ̈ܐ ܦܵܠܲܚ ܗ̄ܘܑ̣ܵܐ ܛܝܼܢܵܐ ܒܸܩ̈ܠܵܝܵܬܼܗܘܿܢ ܐܸܡܲܬܼܝ ܕܐܝܼܬܼ>
      text <ܗ̄ܘ̣ܵܐ ܠܗܘܿܢ܃ ܐܝܼܬܼ ܕܲܬܼܠܵܬܼܵܐ܃ ܘܐܝܼܬܼ ܕܐܲܪܒܿܥܵܐ ܝܵܘ̈ܡܵܬܼܵܐ܁ ܘܡ̣ܢ>
    block
      text <ܪܲܡܫܵܐ ܠܪܲܡܫܵܐ ܐܵܬܹ̇ܐ ܗ̄ܘ̣ܵܐ ܠܩܸܠܵܝܬܹܗ܃ ܥܕܲܡܵܐ ܕܫܵܠܹ̇ܡ ܗ̄ܘ̣ܵܐ>
      text <ܥ̇ܒܼܵܕܹܗ ܕܐܲܚܵܐ܁ ܛܵܒܼ ܡܦܵܣ ܗ̄ܘ̣ܵܐ ܒܲܥ̇ܒܼܵܕܼܵܐ ܗܵܢܵܐ܁ ܡܵܐ ܕܐܝܼܬܼ>
      text <ܗ̄ܘ̣ܵܐ ܠܹܗ ܡܸܕܸܡ܃ ܐܵܦܸܢ ܛܵܒܼ ܤܢܝܼܩ ܗ̄ܘ̣ܵܐ ܥܠܵܘܗܝ܃ ܤܲܓܝܼ>
      text <ܒܵܗܹ̇ܒܼ ܗ̄ܘ̣ܵܐ ܡ̣ܢ ܦܲܪ̈ܨܘܿܦܹܐ ܕܟܼܠ ܡܘܼ̈ܫܚܵܢ܁ ܘܠܵܐ ܡܨܸܐ ܗ̄ܘ̣ܵܐ>
      text <ܐܵܡܲ݁ܪ܃ ܠܲܝܬܿ ܠܝܼ܃ ܐܵܘ ܕܠܝܼ ܡܸܬܼܒܿܥܸܐ܁ ܐܵܦ ܗܵܝ̇ ܕܢܵܦܹ̇ܩ ܗ̄ܘ̣ܵܐ>
      text <ܡ̣ܢ ܩܸܠܵܝܬܹܗ ܒܐܲܡܝܼܢܘܼ ܠܲܥ̇ܒܼܵܕܼܵܐ ܕܐܲܚܹ̈ܐ܃ ܡܸܛܠ ܒܸܗܬܿܬܼܵܐ ܕܡ̣ܢ>
      text <ܦܲܪ̈ܨܘܿܦܹܐ܃ ܕܥܵܨܹ̇ܐ ܗ̄ܘ̣ܵܐ ܢܲܦܫܹܗ ܟܲܕܼ ܠܵܐ ܡܢܵܚ ܗ̄ܘ̣ܵܐ ܠܡܸܦܲܩ܃>
      text <ܟܲܕܼ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܐܵܡܲ݁ܪ ܗ̄ܘ̣ܵܐ ܠܝܼ ܥܲܠ ܫܚܵܩܹܗ ܕܡܲܦܲܩܬܹܗ>
      text <ܕܡ̣ܢ ܩܸܠܵܝܬܹܗ܁ ܗܵܠܹܝܢ ܗ̄ܘ̣ܵܘ ܕܘܼܒܵܪ̈ܵܘܗܝ ܐܲܠܵܗܵܝܹ̈ܐ ܕܐܲܚܵܐ ܗܵܘ̇>
      text <ܬܡܝܼܗܵܐ܁>
      text <ܕܤܵܒܼܵܐ ܐ̄ܚܪܹܢܵܐ܁ ܒܚܲܕܼ ܡ̣ܢ ܙܲܒܼ̈ܢܝܼܢ ܐܸܙܹ̇ܠܬܼ ܠܩܸܠܵܝܬܹܗ ܕܤܵܒܼܵܐ>
      text <ܚܲܕܼ ܡ̣ܢ ܥܲܬܿܝܼ̈ܩܹܐ܃ ܐ̄ܢܵܫ ܡܝܲܬܿܪܵܐ܃ ܡܲܚܸܒܼ ܗ̄ܘ̣ܵܐ ܠܝܼ ܛܵܒܼ܁>
      text <ܩܲܠܝܼܠ ܕܹܝܢ ܗܸܕܼܝܘܿܛ ܗ̄ܘ̣ܵܐ ܒܡܸܠܬܹܗ܃ ܘܢܲܗܝܼܪ ܗ̄ܘ̣ܵܐ ܒܚܘܼܫܵܒܼܵܘ̈ܗܝ>
      text <ܘܥܲܡܝܼܩ܁ ܘܡܸܕܸܡ ܕܐܵܬܹ̇ܐ ܗ̄ܘ̣ܵܐ ܠܹܗ܃ ܐܲܝܟܼ ܕܡ̣ܢ ܛܲܝܒܿܘܼܬܼܵܐ>
      text <ܡܡܲܠܸܠ ܗ̄ܘ̣ܵܐ܁ ܘܠܵܐ ܥܓܲܠ ܢܵܦܹ̇ܩ ܗ̄ܘ̣ܵܐ ܡ̣ܢ ܩܸܠܵܝܬܹܗ܃ ܐܸܠܵܐ>
      text <ܐܸܢ ܠܐ̄ܪ̈ܵܙܹܐ ܩܲܕܝܼ̈ܫܹܐ܁ ܐܲܡܝܼܢ ܗ̄ܘ̣ܵܐ ܠܘܵܬܼ ܢܲܦܫܹܗ܃ ܘܲܫܠܸܐ܁ ܘܐܸܡ̇ܪܹܬܼ>
      text <ܠܹܗ܃ ܐܲܒܵܐ܃ ܐܵܬܹ̇ܐ ܠܝܼ ܚܘܼܫܵܒܼܵܐ܃ ܕܐܹܙܲܠ ܝܵܘܡܵܐ ܕܚܲܕܼܒܿܫܲܒܵܐ ܐܸܬܸܒܼ>
      text <ܒܐܸܤܛܘܵܐ ܕܥܹܕܬܵܐ܃ ܘܐܹܟܼܘܿܠ ܡ̣ܢ ܨܲܦܪܵܐ܁ ܕܢܸܚܙܸܐ ܠܝܼ ܟܠ>
      text <ܕܥܵܐ݂ܠ̇ ܘܢܵܦܹ̇ܿܩ܃ ܐܲܝܟܼ ܕܐܸܬܿܬܿܫܝܼܛ܀ ܐܵܡܲ݁ܪ ܠܝܼ ܤܵܒܼܵܐ܃ ܟܬܼܝܼܒܼ܃>
      text <ܕܡܲܢ ܕܡܲܟܼܫܸܠ ܠܥܵܠܡܵܝܹ̈ܐ܃ ܠܵܐ ܢܸܚܙܸܐ ܢܘܼܗܪܵܐ܁ ܠܵܟܼ ܕܹܝܢ܃ ܠܵܐ>
      text <ܝܵܕܲܥ̇ ܐ̄ܢܵܫ ܒܐܲܬܼܪ̈ܵܘܵܬܼܵܐ ܥܵܠܹܝܢ܃ ܘܠܵܐ ܝܵܕܼܥ̇ܝܼܢ ܡܵܢ ܛܸܒܵܟܼ܁ ܘܐܵܡ̇ܪܝܼܢ܃>
      text <ܕܝܼܚܝܼܕܼܵܝܹ̈ܐ ܡ̣ܢ ܨܲܦܪܵܐ ܐܵܟܼܠܝܼܢ܁ ܘܝܲܬܝܼܪܵܐܝܼܬܼ ܕܐܝܼܬܼ ܐܲܚܹ̈ܐ ܫܲܪܘܵܝܹܐ܃>
    block
      text <ܕܲܡܚܝܼܠܝܼܢ ܒܚܘܼܫܵܒܲܝ̈ܗܘܿܢ܁ ܤܲܓܝܼ̈ܐܹܐ ܕܹܝܢ ܡܸܢܗܘܿܢ܃ ܘܐܵܦ ܡܸܬܼܒܲܢܹܝܢ>
      text <ܒܵܟܼ ܗܵܫܵܐ܁ ܘܟܲܕܼ ܚܵܙܹ̇ܝܢ ܠܵܟܼ܃ ܐܵܙ̇ܠ̄ܝܼܢ ܠܒܸܤܬܲܪܗܘܿܢ܁ ܐܲܒܼܵܗ̈ܬܼܵܐ>
      text <ܩܲܕܼܝܼܡܵܝܹ̈ܐ ܥܵܒܼ̇ܕܝܼܢ ܗ̄ܘ̣ܵܘ ܤܘܼܥܪ̈ܵܢܹܐ ܕܐܲܝܟܼ ܗܵܠܹܝܢ܃ ܡܸܛܠ ܐܵܬܼ̈ܘܵܬܼܵܐ>
      text <ܘܚܲܝ̈ܠܹܐ ܤܲܓܝܼ̈ܐܹܐ ܕܗܵܘܹ̇ܝܢ ܗ̄ܘ̣ܵܘ ܒܐܝܼܕܼܵܝ̈ܗܘܿܢ܃ ܘܡܸܛܠ ܫܡܵܐ>
      text <ܘܐܝܼܩܵܪܵܐ ܪܲܒܵܐ ܕܐܝܼܬܼ ܗ̄ܘ̣ܵܐ ܠܗܘܿܢ܁ ܘܗܵܠܹܝܢ ܤܵܥ̇ܪܝܼܢ ܗ̄ܘ̣ܵܘ ܐ̄ܢܵܫ>
      text <ܐ̄ܢܵܫ ܡܸܢܗܘܿܢ܃ ܐܲܝܟܼ ܕܢܸܬܿܬܿܫܝܼܛ ܘܢܸܬܼܩܲܦܲܚ܃ ܡܸܛܠ ܕܲܢܡܲܤܸܐ>
      text <ܫܘܼܒܼܚܵܐ ܕܕܼܘܼܒܵܪ̈ܵܘܗܝ܃ ܐܲܝܟܼ ܕܢܲܪܚܸܩ ܡܸܢܹܗ ܥܸܠܬܼܵܐ ܕܪܵܡܘܼܬܼܵܐ܁>
      text <ܠܵܟܼ ܕܹܝܢ܃ ܐܲܝܕܵܐ ܐܵܢܲܢܩܹܐ ܐܵܠ̇ܨܵܐ ܠܵܟܼ ܕܬܸܥܒܸܕܼ ܗܵܕܹܐ ܠܵܐ ܝܵܕܲܥ̇>
      text <ܐܲܢ̄ܬܿ܃ ܕܐܵܦ ܠܕܼܘܼܒܵܪܹ̈ܐ ܬܘܼܒܼ ܡܫܘܼܚܬܼܵܐ ܐܝܼܬܼ ܠܵܟܼ ܥܲܠ ܕܐܲܝܟܼ ܗܵܠܹܝܢ>
      text <ܠܵܐ ܕܘܼܒܵܪܵܐ ܦܪܝܼܫܵܐ ܐܝܼܬܼ ܠܵܟܼ܃ ܘܠܵܐ ܫܡܵܐ܁ ܐܲܝܟܼ ܫܲܪܟܵܐ ܗ̄ܘ̣>
      text <ܕܐܲܚܹ̈ܐ ܡܸܬܿܕܲܒܲܪ ܐܲܢ̄ܬܿ܁ ܒܲܕܼܓܼܘܼܢ܃ ܠܵܐ ܠܢܲܦܫܵܟܼ ܡܵܘܬܲܪ ܐܲܢ̄ܬܿ>
      text <ܒܗܵܕܹܐ܃ ܘܐܵܦ ܠܲܐ̄ܚܪ̈ܵܢܹܐ ܡܲܚܤܲܪ ܐܲܢ̄ܬܿ܁ ܐܵܦ ܗܵܢܵܐ ܕܘܼܒܵܪܵܐ ܠܵܘ>
      text <ܠܟܼܠܢܵܫ ܡܵܘܬܲܪ܃ ܐܸܠܵܐ ܐܸܢ ܠܐ̄ܢܵܫܵܐ ܪܵܘܪ̈ܒܹܐ ܘܲܓܼܡܝܼܪܹ̈ܐ܁ ܒܗܵܝ̇>
      text <ܕܫܲܪܝܘܼܬܼܵܐ ܕܪܸ̈ܓܼܫܹܐ ܐܝܼܬܼ ܒܹܗ܁ ܠܫܲܪ̈ܘܵܝܹܐ ܕܹܝܢ ܘܡܸܨ̈ܥܵܝܹܐ܃ ܪܵܘܪܒܼܵܐܝܼܬܼ>
      text <ܡܲܚܤܲܪ܁ ܒܲܕܼܗܸܢܘܿܢ ܥܲܠ ܙܗܝܼܪܘܼܬܼܵܐ ܝܲܬܝܼܪ ܤܢܝܼܩܝܼܢ܃ ܘܥܲܠ>
      text <ܟܘܼܒܵܫܵܐ ܕܪܸ̈ܓܼܫܹܐ܁ ܤܵܒܹ̈ܐ ܓܹܝܪ ܥܲܒܼܪܘܼܗ̇ ܠܲܢܛܘܼܪܬܵܐ܃ ܐܲܝܟܼ ܕܐܡܝܼܪ܃>
      text <ܘܡܸܬܿܬܲܓܿܪܝܼܢ ܒܟܼܠ ܡܵܐ ܕܨܵܒܹ̇ܝܢ܃ ܘܝܵܕܼܥܝܼܢ ܠܡܹܐܬܲܪ܁ ܬܲܓܵܪܵܐ>
      text <ܗܸܕܼܝܘܿܛܵܐ܃ ܒܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܝܲܬܝܼܪܵܐܝܼܬܼ ܡܲܚܤܲܪ ܩܢܘܿܡܹܗ܁>
      text <ܒܲܒܼܨܝܼܪܵܬܼܵܐ ܕܹܝܢ܃ ܟܡܵܐ ܙܲܒܼ̈ܢܝܼܢ ܐܵܬܹ̇ܐ ܠܲܩܕܼܵܡܵܘܗܝ ܦܫܝܼܩܵܐܝܼܬܼ܁>
      text <ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ܃ ܒܟܼܠ ܥ̇ܒܼܵܕܼܵܐ܃ ܡܫܘܼܚܬܼܵܐ ܐܝܼܬܼ܁ ܘܲܠܟܼܠ>
    block
      text <ܕܘܼܒܵܪܵܐ܃ ܙܲܒܼܢܵܐ ܝܑܼܕܼܝܼܥ܁ ܘܟܼܠ ܕܡ̣ܢ ܩܕܼܵܡ ܙܲܒܼܢܵܐ ܡܫܲܪܸܐ ܒܡܸܕܸܡ>
      text <ܕܲܠܥܸܠ ܡ̣ܢ ܡܫܘܼܚܬܹܗ܃ ܤܘܼܓܦܵܢܵܐ ܥܵܦܹ̇ܐ܃ ܘܠܵܐ ܝܘܼܬܼܪܵܢܵܐ܁ ܐܸܢ>
      text <ܗܵܕܹܐ ܪܓܼܝܼܓܼܵܐ ܠܵܟܼ܃ ܩܲܕܼܡܵܝܑܬܼ ܤܲܝܒܲܪ ܨܲܥܪܹ̈ܐ܃ ܕܲܡܦܲܪܢܤܵܐܝܼܬܼ>
      text <ܐܵܬܹ̇ܝܢ ܥܠܲܝܟ ܒܠܵܐ ܨܸܒܼܝܵܢܵܟܼ܃ ܚܵܕܼܝܵܐܝܼܬܼ ܟܲܕܼ ܠܵܐ ܡܸܫܬܿܓܸܫ ܐܲܢ̄ܬܿ>
      text <ܘܤܵܢܹ̇ܐ ܠܲܡܨܲܥܪ̈ܵܢܲܝܟܼ܁>
      text <ܕܤܵܒܼܵܐ ܐ̄ܚܪܹܢܵܐ܁ ܗܘܹ̇ܝܬܼ ܒܚܲܕܼ ܡ̣ܢ ܙܲܒܼ̈ܢܝܼܢ ܒܥܸܢܝܵܢܵܐ܃ ܥܲܡ ܗܵܘ̇>
      text <ܟܲܫܝܼܪܵܐ ܕܲܛܥܸܡ̣ ܡ̣ܢ ܐܝܼܠܵܢ ܚܲܝܹ̈ܐ ܒܕܼܘܼܥܬܼܵܐ ܢܲܦܫܵܢܵܝܬܼܵܐ܃ ܕܡ̣ܢ ܨܦܲܪ>
      text <ܛܲܠܝܘܼܬܼܵܐ ܘܲܥܕܲܡܵܐ ܠܪܲܡܫܵܐ ܕܤܲܝܒܿܘܼܬܼܵܐ܁ ܘܡ̣ܢ ܒܵܬܲܪ ܡܸܠܹ̈ܐ>
      text <ܤܲܓܝܼ̈ܐܵܬܼܵܐ ܕܐܲܠܦܲܢܝ ܥܲܠ ܡܝܲܬܿܪܘܼܬܼܵܐ܃ ܐܵܦ ܗܵܕܹܐ ܐܸܡ݂ܲܪ ܠܝܼ܃>
      text <ܕܟܼܠ ܨܠܘܿܬܼܵܐ܃ ܐܲܝܕܵܐ ܕܦܲܓܼܪܵܐ ܠܵܐ ܥܡܝܼܠ ܒܵܗ̇܃ ܘܠܸܒܵܐ ܒܵܗ̇>
      text <ܠܵܐ ܚܲܫܝܼܫ܃ ܚܲܝܛܵܐ ܕܠܵܐ ܢܲܦܫܵܐ ܬܸܚܫܘܿܒܼ ܠܵܗ̇ ܠܲܨܠܘܿܬܼܵܐ ܗܵܝ̇܀>
      text <ܬܘܼܒܼ ܐܸܡ݂ܲܪ ܠܝܼ܃ ܟܠ ܒܲܪܢܵܫܵܐ ܕܹܝܢ ܕܪܵܚܹ̇ܡ ܙܵܟܼܘܼܬܼܵܐ ܒܡܸܠܬܹܗ܃>
      text <ܘܲܥܪܝܼܡ ܒܬܲܪܥܝܼܬܹܗ܃ ܘܚܲܨܝܼܦ ܒܪܸ̈ܓܼܫܵܘܗܝ܃ ܠܲܓܼܡܵܪ ܥܲܡܹܗ ܠܵܐ>
      text <ܬܸܬܼܥܢܸܐ܁ ܕܠܵܐ ܬܸܛܪܘܿܕܼ ܡܸܢܵܟܼ ܠܫܲܦܝܘܼܬܼܵܐ ܗܵܝ̇ ܕܲܒܼܥܲܡܠܹ̈ܐ ܩܢܲܝܬܵܗ̇܃>
      text <ܘܡܵܠܹ̇ܐ ܠܠܸܒܵܟܼ ܚܸܫܘܿܟܼܵܐ ܘܲܫܓܼܘܼܫܝܵܐ܀>
      text <ܐܸܙܹ̇ܠ̄ܬܼ ܒܲܙܒܲܢ ܠܩܸܠܵܝܬܼܵܐ ܕܐ̄ܢܵܫ ܡ̣ܢ ܐܲܒܼܵܗ̈ܬܼܵܐ܁ ܗ̤ܘ ܕܹܝܢ ܩܲܕܝܼܫܵܐ܃>
      text <ܠܵܐ ܥܓܲܠ ܦܵܬܲܚ ܗ̄ܘ̣ܵܐ ܠܐ̄ܢܵܫ܁ ܘܟܲܕܼ ܚ̣ܙܵܢܝ ܡ̣ܢ ܟܵܘܬܵܐ ܕܐܸܢܵܐ>
      text <ܐܝܼܬܲܝ܃ ܐܸܡ݂ܲܪ ܠܝܼ܃ ܠܡܸܥܲܠ ܒܵܥܹ̇ܐ ܐܲܢ̄ܬܿ ܘܐܸܡ̇ܪܹܬܼ ܠܹܗ܃ ܐܹܝܢ܁>
      text <ܘܡ̣ܢ ܒܵܬܲܪ ܕܥܸܠܹ̇ܬܼ ܘܨܲܠܝܼܢܲܢ ܘܝܼܬܸܒܼܢܲܢ܃ ܘܡܲܠܸܠ̣ ܥܲܡܝ ܥܲܠ>
      text <ܤܲܓܝܼ̈ܐܵܬܼܵܐ܁ ܠܚܲܪܬܼܵܐ ܫܲܐܸܠ̇ܬܹܗ ܐܵܦ ܗܵܕܹܐ ܘܐܸܡ̇ܪܹܬܼ܃ ܕܡܵܢܵܐ ܐܸܥܒܸܿܕܼ>
      text <ܐܘܿ ܡܵܪܝ ܕܐܝܼܬܼ ܐ̄ܢܵܫ̈ܝܼܢ ܕܒܲܐܡܝܼܢܘܼ ܥܵܐ̇ܠܝܼܢ ܠܘܵܬܼܝ܃ ܘܠܵܐ ܝܵܬܲܪ>
    block
      text <ܐ̄ܢܵܐ ܒܥܸܢܝܵܢܗܘܿܢ܁ ܘܕܐܹܡܲܪ ܠܗܘܿܢ ܕܠܵܐ ܢܸܥܠܘܼܢ܃ ܡܸܬܼܚܲܡܲܨ>
      text <ܐ̄ܢܵܐ܁ ܐܸܠܵܐ ܘܐܵܦ ܡܒܲܛܠܝܼܢ ܠܝܼ ܘܡ̣ܢ ܬܸܫܡ̈ܫܵܬܼܵܐ ܕܲܥܝܵܕܼܵܐ ܟܡܵܐ>
      text <ܙܲܒܼ̈ܢܝܼܢ܁ ܘܕܹܐܡܲܪ ܠܗܘܿܢ ܓܲܠܝܵܐܝܼܬܼ܃ ܠܵܐ ܡܸܫܟܲܚ ܐ̄ܢܵܐ܁ ܘܲܫܚܝܼܩ>
      text <ܐ̄ܢܵܐ ܤܲܓܝܼ܃ ܒܫܲܪܒܵܐ ܗܵܢܵܐ܀ ܘܐܸܡ݂ܲܪ ܠܝܼ ܗܵܘ̇ ܛܘܼܒܼܵܢܵܐ܃ ܐܸܡܲܬܼܝ>
      text <ܕܥܵܐ̇ܠܝܼܢ ܠܘܵܬܼܵܟܼ ܐ̄ܢܵܫܵܐ ܕܐܲܝܟܼ ܗܵܠܹܝܢ܃ ܪ̈ܵܚܡܲܝ ܒܸܛܠܵܢܵܐ ܘܲܡܦܲܪ̈ܩܲܝ>
      text <ܤܪ̈ܝܼܩܵܬܼܵܐ܃ ܡܵܐ ܕܝܼܬܸܒܼܘ ܩܲܠܝܼܠ܃ ܥܒܸܕܼ ܢܲܦܫܵܟܼ ܐܲܝܟܼ ܡܲܢ ܕܨܵܒܹ̇ܐ>
      text <ܐܲܢ̄ܬܿ ܠܲܡܩܵܡ ܠܬܸܫܡܸܫܬܼܵܐ܁ ܘܐܸܡܲܪ ܠܹܗ ܠܗܵܘ̇ ܡܲܢ̣ܘܼ܃ ܒܡܵܛܘܿܢܝܼܵܐ܃>
      text <ܐܵܚܝ܃ ܩܘܼܡ ܢܫܲܡܸܫ ܬܸܫܡܸܫܬܼܵܐ܁ ܡܸܛܠ ܕܥܸܕܵܢܵܐ ܕܬܸܫܡܸܫܬܿܝ>
      text <ܕܝܼܠܝ ܡܲܛܝܼ ܠܹܗ܃ ܘܠܵܐ ܡܨܸܐ ܐ̄ܢܵܐ ܕܐܲܥܒܿܪܝܼܗ̇܁ ܘܐܸܠܵܐ܃ ܗܵܘܹ̇ܐ>
      text <ܠܝܼ ܝܘܼܩܪܵܐ ܠܡܲܩܵܦܘܼ ܥܠܵܘܗܝ ܥܸܕܵܢܵܐ ܐ̄ܚܪܹܢܵܐ܁ ܘܗܵܘ̇ܝܵܐ ܠܝܼ>
      text <ܗܵܕܹܐ܃ ܥܸܠܬܼܵܐ ܠܕܼܘܼܘܵܕܼܵܐ܁ ܘܲܠܡܸܫܒܲܩ ܡܸܢܗܘܿܢ܃ ܠܵܐ ܡܨܸܐ ܐ̄ܢܵܐ>
      text <ܒܸܠܥܵܕܼ ܡ̣ܢ ܐܵܢܲܢܩܹܐ܁ ܗܵܫܵܐ ܕܹܝܢ܃ ܠܲܝܬܿ ܠܲܢ ܥܸܠܬܼܵܐ ܐܵܢܲܢܩܵܝܬܼܵܐ>
      text <ܠܲܡܒܲܛܵܠܘܼ ܥܸܕܵܢܵܐ܁ ܘܠܵܐ ܬܸܫܒܿܩܝܼܘܗܝ ܟܠ ܟ̱ܠܹܗ܃ ܥܕܲܡܵܐ>
      text <ܕܩܵܐܹ̇ܡ ܥܲܡܵܟܼ ܠܬܸܫܡܸܫܬܼܵܐ܁ ܘܐܸܢ ܐܵܡܲ݁ܪ܃ ܡܸܟܹܝܠ ܫܲܡܸܫ ܐܲܢ̄ܬܿ܃>
      text <ܕܐܸܢܵܐ ܐܹܙܲܠ܃ ܐܲܪܡܵܐ ܠܹܗ ܡܵܛܘܿܢܝܼܵܐ ܘܐܸܡ݂ܲܪ܃ ܫܲܡܠܵܐ ܥܲܡܝ ܚܘܼܒܵܐ܃>
      text <ܘܫܲܡܸܫ ܥܲܡܝ ܗܵܕܹܐ ܚܕܼܵܐ ܬܸܫܡܸܫܬܼܵܐ܃ ܕܐܸܬܼܥܲܕܲܪ ܒܲܨܠܘܿܬܼܵܟܼ܁ ܘܡܵܐ>
      text <ܕܐܸܬܿܛܦܝܼܣ ܘܩܵܡܬܘܿܢ܃ ܐܵܘܪܸܟܹܝܗ̇ ܠܬܸܫܡܸܫܵܟܼ ܝܲܬܝܼܪ ܡ̣ܢ>
      text <ܥܝܵܕܼܵܟ܁ ܘܗܵܟܲܢ ܬܸܥܒܸܕܼ ܠܗܘܿܢ ܟܠ ܐܸܡܲܬܼܝ ܕܥܵܐܹ̇ܝܼܢ܁ ܘܡܵܐ>
      text <ܕܲܚ̣ܙܵܘ ܕܠܵܘ ܒܲܪ ܪܸܥܝܵܢܗܘܿܢ ܐܲܢ̄ܬܿ ܘܪܵܚܹ̇ܡ ܒܸܛܠܵܢܵܐ܃ ܬܘܼܒܼ ܠܐܲܝܟܵܐ>
      text <ܕܫܵܡ̇ܥܝܼܢ ܕܝܼܬܲܝܟ ܐܲܢ̄ܬܿ܃ ܠܬܲܡܵܢ ܠܵܐ ܡܸܬܼܩܲܪܒܼܝܼܢ܁ ܚܙܝܼ܃ ܠܵܐ ܬܸܤܲܒܼ>
      text <ܒܦܲܪܨܘܼܦܵܐ ܕܐ̄ܢܵܫ܃ ܘܲܬܼܒܲܛܸܠ ܡ̣ܢ ܥܒܼܵܕܼܵܘ̈ܗܝ ܕܐܲܠܵܗܵܐ܁ ܐܸܢܕܹܝܢ>
      text <ܐ̄ܢܵܫ ܗ̄ܘ̣ ܡ̣ܢ ܐܲܒܼܵܗ̈ܵܬܼܵܐ܃ ܐܵܘ ܐܲܚܵܐ ܐܲܟܼܤܢܵܝܵܐ ܕܲܠܐܸܐ܃ ܬܸܫܡܸܫܬܼܵܐ>
    block
      text <ܪܲܒܿܬܼܵܐ ܬܸܬܼܚܫܸܒܼ ܠܵܟܼ܃ ܗ̤ܝ ܗܵܕܹܐ ܕܲܬܼܟܲܬܲܪ ܒܥܸܢܝܵܢܹܗ܁ ܐܸܢ ܕܹܝܢ>
      text <ܐܵܦ ܗ̤ܘ ܐܲܟܼܤܢܵܝܵܐ ܡ̣ܢ ܗܵܠܹܝܢ ܗ̄ܘ̣ ܕܪܵܚܹ̇ܡ ܡܸܠܹ̈ܐ ܒܲܛ̈ܵܠܵܬܼܵܐ܃>
      text <ܐܲܢܝܼܚܲܝܗܝ ܒܡܵܐ ܕܲܡܨܸܐ ܐܲܢ̄ܬܿ܃ ܘܒܲܥܓܲܠ ܫܪܝܼܘܗܝ܀>
      text <ܐܸܡ݂ܲܪ ܠܝܼ ܒܲܙܒܲܢ ܐ̄ܢܵܫ ܡ̣ܢ ܩܲܕܝܼ̈ܫܹܐ܃ ܕܡܸܬܿܕܲܡܲܪ ܐ̄ܢܵܐ ܕܫܵܡܲܥ>
      text <ܐ̄ܢܵܐ ܕܐܝܼܬܼ ܐ̄ܢܵܫܵܐ ܕܦܵܠ̇ܚܝܼܢ ܒܩܸ̈ܠܵܝܵܬܼܗܘܿܢ ܡܸܕܸܡ ܦܘܼܠܚܵܢܵܐ܃>
      text <ܘܲܡܫܲܡܠܹܝܢ ܐܵܦ ܩܵܢܘܿܢܹ̈ܐ ܕܩܸܠܵܝܬܼܵܐ ܕܠܵܐ ܒܘܼܨܵܪ܃ ܘܡܲܨܝܵܐ ܕܠܵܐ>
      text <ܡܸܬܿܕܵܘܕܼܝܼܢ܁ ܘܐܸܡ݂ܲܪ ܡܸܠܬܼܵܐ ܕܫܵܘ̇ܝܵܐ ܠܕܼܘܼܡܵܪܵܐ܁ ܕܐܲܝܟܼ ܕܒܲܫܪܵܪܵܐ>
      text <ܐܵܡܲ݁ܪܢܵܐ܃ ܕܐܸܢܵܐ ܐܵܦ ܠܡܹܐܙܲܠ ܠܲܕܼܪܵܝ ܡܲܝ̈ܵܐ܃ ܡܸܬܿܕܵܘܲܕܼ ܐ̄ܢܵܐ ܡ̣ܢ>
      text <ܛܲܟܼܤܵܐ ܕܲܥܝܼܕܼܵܐ܁ ܐܲܝܟܼ ܡܲܢ ܕܐܸܬܼܥܵܘ̇ܟܹܬܼ ܠܝܼ ܒܤܘܼܥܪܵܢܵܐ܃ ܘܡ̣ܢ>
      text <ܫܘܼܡܠܵܝܵܐ ܕܦܘܼܪ̈ܫܵܢܹܐ ܕܐܝܼܬܼ ܠܝܼ܁>
      text <ܐܸܫܬܲܐܲܠ ܤܵܒܼܵܐ ܡ̣ܢ ܐܲܚܵܐ܃ ܕܡܵܢܵܐ ܐܸܥܒܸܿܕܼ܃ ܕܲܟܼܡܵܐ ܙܲܒܼ̈ܢܝܼܢ ܐܝܼܬܼ>
      text <ܠܝܼ ܨܒܘܼܬܼܵܐ ܘܲܤܢܝܼܩ ܐ̄ܢܵܐ ܥܠܹܝܗ̇܃ ܐܵܘ ܡܸܛܠ ܟܘܼܪܗܵܢܵܐ܃ ܐܵܘ>
      text <ܡܸܛܠ ܦܘܼܠܚܵܢܵܐ܃ ܐܵܘ ܡܸܛܠ ܥܸܠܬܼܵܐ ܐܲܝܕܵܐ ܕܗ̤ܝ܃ ܐܲܝܟܲܢܵܐ ܕܥܲܡ>
      text <ܥܘܼܕܼܪܵܢܵܐ ܕܡ̣ܢ ܚܫܲܚܬܼܵܗ̇ ܕܝܼܠܵܗ̇ ܡܸܫܟܲܚ ܐ̄ܢܵܐ ܠܡܸܬܿܕܲܒܵܪܘܼ ܒܫܸܠܝܵܐ>
      text <ܚܲܤܝܼܪ ܝܲܬܝܼܪ܁ ܘܚܵܙܹ̇ܐ ܐ̄ܢܵܐ ܐ̄ܢܵܫ ܕܲܤܢܝܼܩ ܐܲܟܼܘܵܬܼܝ܃ ܘܡܸܙܕܟܸܐ ܐ̄ܢܵܐ>
      text <ܡ̣ܢ ܡܪܲܚܡܵܢܘܼܬܼܵܐ܃ ܘܝܵܗܹ̇ܒܼܢܵܐ ܠܹܗ܁ ܐܵܘ ܢܸܫܐܠܝܼܗ̇ ܡܹܢܝ ܐ̄ܢܵܫ܃>
      text <ܘܡܸܬܼܐܠܸܨ ܐ̄ܢܵܐ ܡ̣ܢ ܚܘܼܒܵܐ ܘܡ̣ܢ ܦܘܼܩܕܵܢܵܐ܃ ܘܝܵܗܹ̇ܒܼ ܐ̄ܢܵܐ ܠܹܗ܁>
      text <ܘܒܼܵܬܲܪܟܸܢ܃ ܡܸܤܬܢܸܩ ܐ̄ܢܵܐ ܥܲܠ ܨܒܼܘܼܬܼܵܐ܁ ܘܗ̤ܝ ܤܢܝܼܩܘܼܬܼܝ>
      text <ܕܲܥܠܹܝܗ̇ ܪܵܡ̇ܝܵܐ ܠܝܼ ܒܨܸܦܬܼܵܐ ܘܲܒܼܕܼܘܼܘܵܕܼܵܐ ܘܒܲܫܓܼܘܼܫܝܵܐ ܕܚܘܼ̈ܫܵܒܹܐ܃>
      text <ܘܡܲܦܪ̱ܕܼܵܐ ܡܹܢܝ ܠܟܼܘܼܢܵܫܵܐ ܕܪܸܥܝܵܢܝ܃ ܘܪܸܢܝܵܐ ܕܲܒܼܗܵܠܹܝܢ ܕܲܥܝܵܕܼܵܐ>
      text <ܕܦܘܼܠܚܵܢ ܫܸܠܝܵܐ܁ ܐܲܝܟܲܢܵܐ ܕܲܟܼܡܵܐ ܙܲܒܼ̈ܢܝܼܢ ܡܸܬܼܐܠܸܨ ܐ̄ܢܵܐ ܘܐܵܦ>
    block
      text <ܠܡܸܦܲܩ ܡ̣ܢ ܫܸܠܝܵܐ܃ ܘܲܠܡܸܗܘܵܐ ܒܲܒܼܥܵܬܼܵܗ̇ ܕܲܨܒܼܘܼܬܼܵܐ܁ ܘܐܸܢ>
      text <ܬܘܼܒܼ ܡܚܲܡܤܸܢ ܐ̄ܢܵܐ ܕܠܵܐ ܐܸܦܘܿܩ܃ ܒܐܘܠܨܵܢܵܐ ܪܲܒܵܐ ܘܲܒܼܒܼܘܼܠܒܵܠܵܐ>
      text <ܕܬܲܪܥܝܼܬܼܵܐ ܗܵܘܹ̇ܐ ܐ̄ܢܵܐ܁ ܘܡܸܛܠܵܬܹܗ ܕܤܘܼܥܪܵܢܵܐ܃ ܫܚܝܼܩ ܐ̄ܢܵܐ>
      text <ܒܐܲܡܝܼܢܘܼ ܘܲܕܼܠܝܼܚ܁ ܘܠܵܐ ܝܵܕܲܥܢܵܐ ܐܲܝܕܵܐ ܡ̣ܢ ܬܲܪ̈ܬܲܝܗܹܝܢ ܐܸܓܼܒܸܿܐ>
      text <ܠܝܼ܃ ܠܗܵܝ̇ ܕܲܡܒܲܛܠܵܐ ܘܲܡܦܲܠܗܕܼܵܐ ܠܫܲܝܘܼܬܼܝ ܡܸܛܠ ܢܝܵܚܵܐ>
      text <ܕܩܲܪ̈ܝܼܒܲܝ܃ ܐܵܘ ܕܐܲܗܡܸܐ ܡ̣ܢ ܗܵܕܹܐ ܡܸܛܠ ܕܐܹܚܲܡܤܸܢ ܒܫܸܠܝܵܐ>
      text <ܘܲܡܤܲܪܩܘܼܬܼܵܐ܃ ܘܐܹܨܲܦ ܕܲܙܥܘܿܪ̈ܝܵܬܼܵܐ ܒܲܠܚܘܿܕܼ ܕܢܲܦܫܝ܃ ܟܲܕܼ ܠܵܐ>
      text <ܪܡܸܐ ܠܝܼ ܠܡܸܦܲܠ ܒܡܲܪ̈ܢܝܵܬܼܵܐ ܤܲܓܼܝܼ̈ܐܵܬܼܵܐ ܘܲܒܼܨܸܦܬܼܵܐ ܡܸܛܠ ܐ̄ܢܵܫ܀>
      text <ܕܥܲܠ ܗܵܕܹܐ ܕܐܹܠܲܦ ܒܵܥܹ̇ܢܵܐ ܗܵܝ̇ ܕܫܲܦܝܼܪܵܐ܃ ܘܝܲܬܝܼܪ ܡܩܲܒܿܠܵܐ܀>
      text <ܘܦܲܢܝܼ ܤܵܒܼܵܐ ܘܐܸܡ݂ܲܪ܃ ܟܠ ܡܪܲܚܡܵܢܘܼܬܼܵܐ ܕܹܝܢ ܐܵܘ ܚܘܼܒܵܐ܃ ܐܵܘ>
      text <ܙܸܕܼܩܬܼܵܐ܃ ܐܵܘ ܡܵܘܗܲܒܼܬܼܵܐ܃ ܘܐܲܝܕܵܐ ܕܗ̤ܝ ܘܵܠܝܼܬܼܵܐ܃ ܐܵܘ ܤܘܼܥܪܵܢܵܐ>
      text <ܕܡܸܤܬܒܲܪ ܕܕܲܐܠܵܗܵܐ ܗ̄ܘ̣܃ ܕܲܡܒܲܛܸܠ ܠܵܟܼ ܡ̣ܢ ܫܸܠܝܵܐ܃ ܘܢܵܤܹ̇ܒܼ>
      text <ܡܸܢܵܟܼ ܡܪܝܼܡܘܼܬܼܵܐ ܕܡ̣ܢ ܥܵܠܡܵܐ܃ ܘܪܵܡܹ̇ܐ ܠܵܟܼ ܒܨܸܦܬܼܵܐ܃ ܘܲܡܕܼܵܘܸܕܼ>
      text <ܠܵܟܼ ܒܡܲܪܢܝܼܬܹܗ ܡ̣ܢ ܪܸܢܝܵܟܼ ܕܒܲܐܠܵܗܵܐ܃ ܘܦܵܤܹ̇ܩ ܠܤܸܕܼܪܵܐ ܕܲܨ̈ܠܵܘܵܬܼܵܟܼ܃>
      text <ܘܡܲܥܸܠ ܥܠܲܝܟ ܫܓܼܘܼܫܝܵܐ ܕܚܘܼ̈ܫܵܒܹܐ܃ ܘܢܵܤܹ̇ܒܼ ܡܸܢܵܟܼ ܥܸܢܝܵܢܵܐ ܟܢܝܼܫܵܐ>
      text <ܕܩܸܪܝܵܢܵܐ ܘܫܲܝܢܵܐ ܕܡ̣ܢ ܦܸܗܝܵܐ܃ ܘܫܵܪܹܐ ܙܗܝܼܪܘܼܬܼܵܟܼ܃ ܘܥܵܒܹ̇ܕܼ ܠܵܟܼ>
      text <ܚܠܵܦ ܐܲܤܝܼܪܵܐ ܗܲܠܵܟܼܵܐ܃ ܘܡ̣ܢ ܝܼܚܝܼܕܼܵܝܵܐ ܚܠܝܼܛܵܐ܃ ܘܲܡܥܝܼܪ ܥܠܲܝܟ>
      text <ܚܲܫܹ̈ܐ ܩܒܼܝܼܪܹ̈ܐ܃ ܘܫܵܪܹܐ ܢܙܝܼܪܘܼܬܼܵܐ ܕܪܸ̈ܓܼܫܲܝܟ܃ ܘܲܡܢܲܚܸܡ ܡܝܼܬܼܘܼܬܼܵܟܼ>
      text <ܕܡ̣ܢ ܥܵܠܡܵܐ܃ ܘܲܡܬܲܚܬܸܐ ܠܵܟܼ ܡ̣ܢ ܦܘܼܠܚܵܢܵܐ ܕܡܲܠܲܐܟܹ̈ܐ܃ ܕܐܝܼܬܼܵܘܗܝ>
      text <ܪܸܢܝܵܐ ܝܼܚܝܼܕܼܵܝܵܐ ܕܲܒܼܚܲܕܼ܃ ܘܲܡܩܝܼܡ ܠܵܟܼ ܒܲܡܢܵܬܼܵܐ ܕܬܸܫܡܸܫܬܼܵܐ ܕܥܵܠܡܵܝܹ̈ܐ܃>
      text <ܬܹܐܒܲܕܼ ܙܲܕܝܼܩܘܼܬܼܵܐ ܗܵܝ̇܁ ܠܲܡܫܲܠܵܡܘܼ ܕܹܝܢ ܙܸܕܼܩܹ̈ܐ ܕܚܘܼܒܵܐ ܠܘܵܬܼ>
      text <ܩܲܪܝܼܒܼܵܐ ܒܲܢܵܚܹ̈ܐ ܕܦܲܓܼܪ̈ܵܢܵܝܵܬܼܵܐ܃ ܦܘܼܠܚܵܢܵܐ ܗ̄ܘ̣ ܕܥܵܠܡܵܝܹ̈ܐ܁ ܐܵܘ ܟܹܝܬܼ>
    block
      text <ܕܝܼܚܝܼ̈ܕܵܝܹܐ ܗܵܠܹܝܢ ܕܲܒܼܨܝܼܪܝܼܢ ܡ̣ܢ ܦܘܼܠܚܵܢܵܐ ܕܲܒܼܫܸܠܝܵܐ܃ ܐܵܘ ܐܲܚܝܼܕܼܝܼܢ>
      text <ܫܸܠܝܵܐ ܚܠܝܼܛܵܐ ܒܐܵܘܝܘܼܬܼܵܐ ܕܥܲܡ ܚܕܵܪܪܹ̈ܐ܃ ܘܡܲܥܠܵܐ ܘܡܲܦܩܵܐ>
      text <ܐܲܡܝܼܢܵܐ܀ ܝܑܼܚܝܼ̈ܕܵܝܹܐ ܕܹܝܢ ܐܲܝܠܹܝܢ ܕܚܲܬܿܝܼܬܵܐܝܼܬܼ ܡܪܝܼܡܘܼܬܼܵܐ ܕܡ̣ܢ>
      text <ܥܵܠܡܵܐ ܓܒܼܵܘ ܒܦܲܓܼܪܵܐ ܘܲܒܼܪܸܥܝܵܢܵܐ܃ ܠܲܡܩܵܡܘܼ ܒܗܵܘܢܗܘܿܢ>
      text <ܨܠܘܿܬܼܵܐ ܝܑܼܚܝܼܕܵܝܬܼܵܐ ܕܡܝܼܬܼܘܼܬܼܵܐ ܕܡ̣ܢ ܥܵܒܼܘܿܪ̈ܝܵܬܼܵܐ܃ ܘܡ̣ܢ ܪܸܢܝܵܐ>
      text <ܕܟܼܠ ܤܘܼܥܪܵܢ܃ ܘܲܚܙܵܬܼܵܐ ܘܥܘܼܗܕܵܢܵܐ ܕܨܸܒܼ̈ܘܵܬܼܵܐ܃ ܠܲܡܫܝܼܚܵܐ܃ ܠܵܐ>
      text <ܗ̄ܘ̣ܵܐ ܒܦܘܼܠܚܵܢܵܐ ܕܗܵܠܹܝܢ ܦܲܓܼܪ̈ܵܢܵܝܵܬܼܵܐ ܘܙܲܕܝܼܩܘܼܬܼܵܐ ܕܤܘܼܗܪ̈ܵܢܹܐ>
      text <ܓܠܲܝ̈ܵܐ܃ ܘܲܒܼܡܸܨܥܵܝܘܼܬܼܵܐ ܕܦܲܪ̈ܨܘܿܦܹܐ܃ ܐܲܝܟܼ ܕܲܒܼܗܘܿܢ ܢܸܙܕܲܕܩܘܼܢ>
      text <ܡܫܲܡܫܝܼܢ ܠܹܗ܃ ܐܸܠܵܐ ܒܡܝܼܬܼܘܼܬܼܵܐ ܕܗܲܕܵܡܲܝ̈ܗܘܿܢ ܕܒܲܐܪܥܵܐ܃ ܐܲܝܟܼ>
      text <ܡܸܠܬܹܗ ܕܲܫܠܝܼܚܵܐ܃ ܟܲܕܼ ܡܩܲܪܒܼܝܼܢ ܒܟܼܠܥܸܕܵܢ ܕܸܒܼ̈ܚܹܐ ܕܟܲܝ̈ܵܐ>
      text <ܕܚܘܼܫܵܒܲܝ̈ܗܘܿܢ ܪܹܫܝܼܬܼܵܐ ܪܹܫܝܼܬܼܵܐ ܕܦܘܼܠܚܵܢܗܘܿܢ܃ ܘܚܲܫܹ̈ܐ ܕܦܲܓܼܪ̈ܲܝܗܘܿܢ>
      text <ܒܲܡܤܲܝܒܿܪܵܢܘܼܬܼܵܐ ܕܐܘܼ̈ܠܨܵܢܹܐ ܕܲܚܠܵܦ ܤܲܒܼܪܵܐ ܗܵܘ̇ ܕܲܡܤܲܟܹܝܢ܁>
      text <ܠܡܲܪܦܵܝܘܼ ܦܘܼܠܚܵܢܵܐ ܕܲܫܡܲܝܵܢ̈ܝܵܬܼܵܐ܃ ܘܲܠܡܸܬܿܬܲܓܵܪܘܼ ܙܲܕܝܩܘܼܬܼܵܐ>
      text <ܒܨܸܒܼ̈ܘܵܬܼܵܐ ܕܡ̣ܢ ܐܲܪܥܵܐ܀>
      text <ܐܸܬܼܪܫܝܼ ܐܲܚܵܐ ܕܲܢܦܲܢܸܣ ܡ̣ܢ ܡܵܐ ܕܐܝܼܬܼ ܠܹܗ܃ ܒܤܘܼܥܪ̈ܵܢܹܐ>
      text <ܕܲܤܢܝܼ̈ܩܹܐ܁ ܘܦܲܢܝܼ ܚܬܼܝܼܪܵܐܝܼܬܼ܃ ܕܝܼܚܝܼ̈ܕܼܵܝܹܐ ܡ̇ܢ܃ ܩܲܪܝܼܒܼܝܼܢ ܠܘܵܬܼ>
      text <ܙܸܕܼܩܬܼܵܐ܁ ܐܵܡܲ݁ܪ ܠܹܗ ܗܵܘ̇ ܕܲܪܫܵܝܗܝ܃ ܝܑܼܕܲܝܼܥ ܗ̄ܘ̇ ܝܼ̇ܚܝܼܕܼܵܝܵܐ ܐܲܝܢܵܐ>
      text <ܕܠܵܐ ܩܲܪܝܼܒܼ ܠܘܵܬܼ ܙܸܕܼܩܬܼܵܐ܁ ܐܲܝܢܵܐ ܕܲܒܼܓܲܠܝܘܼܬܼ ܐܲܦܹ̈ܐ ܡܸܫܟܲܚ>
      text <ܠܡܹܐܡܲܪ ܠܘܵܬܼ ܡܵܪܲܢ܃ ܐܲܝܟܼ ܗܵܝ̇ ܕܐܲܡܝܼܪܵܐ܃ ܕܗܵܐ ܚܢܲܢ ܫܒܲܩܢ>
      text <ܟܠܡܸܕܸܡ ܘܐܸܬܲܝܢ ܒܵܬܼܪܵܟܼ܃ ܗܵܢܵܘ ܕܹܝܢ܃ ܗܵܘ̇ ܕܠܵܐ ܩܢܸܐ ܡܸܕܸܡ>
    block
      text <ܒܐܲܪܥܵܐ܃ ܘܠܵܐ ܥܵܡܹ̇ܠ ܒܦܲܓܼܪܹܗ ܒܐܲܪ̈ܥܵܢܵܝܬܼܵܐ܃ ܘܠܵܐ ܫܩܝܼܠ>
      text <ܒܡܲܪܢܝܼܬܹܗ ܨܸܦܬܼܵܐ ܕܡܸܕܸܡ ܒܬܹܒܹܝܠ ܡ̣ܢ ܗܵܠܹܝܢ ܡܸܬܼܚܲܙܝܵܢ̈ܝܵܬܼܵܐ܃>
      text <ܘܠܵܐ ܚܵܐܲܪ ܠܡܸܩܢܵܐ܁ ܡܵܐ ܕܡܸܬܼܩܲܪܲܒܼ ܠܹܗ ܕܹܝܢ ܡ̣ܢ ܐ̄ܢܵܫܵ܃ ܡܸܤܲܬܼ>
      text <ܤܘܼܢܩܵܢܹܗ ܒܲܠܚܘܿܕܼ ܡܩܲܒܸܠ܃ ܒܲܕܼܫܲܪܟܵܐ ܕܹܝܢ ܐܵܦܵܠܐ ܚܵܐܲܪ܁>
      text <ܘܐܘܼܬܼܵܘܗܝ ܐܲܝܟܼ ܦܵܪܲܚܬܼܵܐ ܒܗܘܼܦܵܟܼܵܘ̈ܗܝ܃ ܗܵܢܵܘ ܕܠܵܐ ܩܲܪܝܼܒܼ>
      text <ܠܡܸܥܒܲܕܼ ܙܸܕܼܩܬܼܵܐ܃ ܒܗܵܝ̇ ܕܐܼܝܼܬܼ ܠܹܗ ܦܘܼܠܚܵܢܵܐ ܕܲܡܝܲܬܲܪ ܡ̣ܢ ܙܸܕܼܩܬܼܵܐ܁>
      text <ܡ̣ܢ ܗܵܘ̇ ܡܸܕܸܡ ܕܗ̤ܘ ܡܚܲܪܲܪ܃ ܠܐ̄ܚܪ̈ܵܢܹܐ ܐܲܝܟܲܢܵܐ ܢܸܬܸܠ ܟܡܵܐ ܕܹܝܢ>
      text <ܕܐ̄ܢܵܫ ܦܵܠܲܚ ܒܐܝܼܕܼܵܘ̈ܗܝ܃ ܘܲܡܩܲܒܸܿܠ ܐܵܦ ܡ̣ܢ ܐ̄ܚܪ̈ܵܢܹܐ܃ ܐܵܦ>
      text <ܙܸܕܼܩܬܼܵܐ ܚܲܝܵܒܼ ܠܡܸܥܒܲܕܼ܁ ܡܲܗܡܝܵܢܘܼܬܼܵܐ ܕܹܝܢ ܕܡܸܢܵܗ̇܃ ܥܒܼܘܼܪܝܵܐ>
      text <ܗ̄ܘ̣ ܓܲܠܝܵܐ ܕܥܲܠ ܦܘܼܩܕܵܢܹܐ ܕܐܲܠܵܗܵܐ܁ ܐܸܢܕܹܝܢ ܒܟܲܤ̈ܝܵܬܼܵܐ ܠܵܐ>
      text <ܡܸܬܼܝܲܬܲܪ ܠܘܵܬܼ ܐܲܠܵܗܵܐ܃ ܘܠܵܐ ܝܵܕܲܥ ܠܡܸܦܠܲܚ ܠܐܲܠܵܗܵܐ ܒܪܘܼܚ܃>
      text <ܘܡ̣ܢ ܗܵܠܹܝܢ ܓܲܠ̈ܝܵܬܼܵܐ ܬܘܼܒܼ ܕܡܸܫܟܲܚ ܒܵܤܹ̇ܐ܃ ܐܲܝܢܵܐ ܤܲܒܼܪܵܐ>
      text <ܐ̄ܚܪܹܢܵܐ ܐܝܼܬܼ ܠܹܗ ܬܘܼܒܼ܃ ܕܒܹܗ ܢܸܩܢܸܐ ܚܲܝܵܘ̈ܗ ܗܵܢܵܐ ܚܪܸܡ ܗ̄ܘ̣܁>
      text <ܬܘܼܒܼ ܡܲܪܬܿܝܵܢܘܼܬܼܵܐ ܕܚܲܕܼ ܡ̣ܢ ܐܲܒܼܵܗ̈ܵܬܼܵܐ ܕܥܲܠ ܫܲܠܝܘܼܬܼܵܐ>
      text <ܬܪܝܼܨܬܵܐ܁ ܬܘܼܒܼ ܐܸܡ݂ܲܪ ܐ̄ܚܪܹܢܵܐ܃ ܕܡܸܬܿܕܲܡܲܪ ܐ̄ܢܵܐ ܒܗܵܠܹܝܢ ܕܫܵܓܼ̇ܫܝܼܢ>
      text <ܢܲܦܫܗܘܿܢ ܒܕܼܘܼܒܵܪܹ̈ܐ ܕܫܸܠܝܵܐ܃ ܡܸܛܠ ܗܵܝ̇ ܕܨܵܒܹ̇ܝܢ ܕܲܢܢܝܼܚܘܼܢ>
      text <ܠܲܐ̄ܚܪ̈ܵܢܹܐ ܒܦܲܓܼܪ̈ܵܢܵܝܵܬܼܵܐ܀>
      text <ܬܘܼܒܼ ܐܵܡܲ݁ܪ܃ ܕܠܵܐ ܙܵܕܹܩ ܠܲܡܚܲܠܛܘܼ ܥܲܡ ܦܘܼܠܚܵܢܵܐ ܕܫܸܠܝܵܐ>
      text <ܡܲܪܢܝܼܬܼܵܐ ܕܡܸܕܸܡ ܒܬܹܒܹܝܠ܃ ܤܛܲܪ ܡ̣ܢ ܗܵܠܹܝܢ ܕܒܹܗ ܒܫܸܠܝܵܐ>
      text <ܐܝܼܬܼ ܠܗܘܿܢ ܐܲܬܼܪܵܐ ܠܡܸܦܠܲܚ܁ ܘܲܠܟܼܠ ܕܘܼܒܵܪܵܐ ܒܕܼܘܼܟܿܬܹܗ>
      text <ܠܲܡܝܲܩܵܪܘܼ܃ ܕܠܵܐ ܢܸܗܘܸܐ ܒܠܝܼܠܝܼܢܲ ܒܕܼܘܼܒܵܪܲܢ܁ ܐܲܝܢܵܐ ܠܲܡ ܕܤܲܓܝܼ̈ܐܵܬܼܵܐ>
    block
      text <ܝܵܨܹ̇ܦ܃ ܥܲܒܼܕܵܐ ܗ̄ܘ̣ ܕܤܲܓܝܼ̈ܐܹܐ܁ ܐܲܝܢܵܐ ܕܡܲܪܦܸܐ ܟܠܡܸܕܸܡ܃ ܘܨܵܦ>
      text <ܕܬܲܩܢܘܼܬܼܵܐ ܕܢܲܦܫܹܗ܃ ܪܵܚ̇ܡܵܐ ܗ̄ܘ̣ ܕܐܲܠܵܗܵܐ܁ ܚܙܝܼ ܕܦܵܠܚܲ ܙܸܕܼ̈ܩܵܬܼܵܐ>
      text <ܘܲܡܫܲܡܠܝܲܝ̈ ܚܘܼܒܵܐ ܕܩܲܪܝܼܒܼܵܐ ܒܦܲܓܼܪ̈ܵܢܵܝܵܬܼܵܐ܃ ܤܲܓܝܼ̈ܐܹܐ ܐܝܼܬܼ ܒܥܵܠܡܵܐ܁>
      text <ܦܵܠܚܲܝ̈ ܒܫܸܠܝܵܐ ܕܹܝܢ ܫܲܦܝܼܪ ܘܥܲܢܝܲܝ̈ ܒܐܲܠܵܗܵܐ܃ ܠܡܲܚܤܸܢ܃ ܘܕܲܠܝܼ̈ܠܹܐ>
      text <ܡܸܫܬܲܟܼܚܝܼܢ܁ ܐܵܘ ܐܲܝܠܹܝܢ ܐܝܼܬܲܝܗܘܿܢ ܡ̣ܢ ܗܵܠܹܝܢ ܕܦܵܠ̇ܚܝܼܢ ܙܲܕܝܼܩܘܼܬܼܵܐ>
      text <ܒܨܸܒܼ̈ܘܵܬܼܵܐ ܘܒܲܐܪ̈ܥܵܢܵܝܵܬܼܵܐ ܡܸܙܕܲܕܩܝܼܢ܃ ܕܡܸܫܟܲܚ ܐ̄ܢܵܫ ܡܸܢܗܘܿܢ>
      text <ܡܩܲܒܸܿܠ ܐܵܦܸܢ ܚܕܼܵܐ ܡ̣ܢ ܡܵܘ̈ܗܒܼܵܬܼܵܐ܃ ܡ̣ܢ ܗܵܠܹܝܢ ܕܲܡܩܲܒܿܠܝܼܢ ܡ̣ܢ>
      text <ܐܲܠܵܗܵܐ ܥܵܡ̈ܠܲܝ ܒܫܸܠܝܵܐ܀>
      text <ܬܘܼܒܼ ܗ̤ܘ ܟܲܕܼ ܗ̤ܘ ܐܸܡ݂ܲܪ܃ ܐܸܢ ܥܵܠܡܵܝܵܐ ܐܲܢ̄ܬܿ܃ ܒܕܼܘܼܒܵܪܹ̈ܐ>
      text <ܕܥܵܠܡܵܝܹ̈ܐ ܫܵܦܪܝܼܢ ܐܸܬܿܬܿܕܲܒܲܪ܁ ܘܐܸܢ ܝܑܼܚܝܼܕܼܵܝܵܐ ܐܲܢ̄ܬܿ܃ ܒܥܲܡܠܹ̈ܐ>
      text <ܕܝܼܚܝܼ̈ܕܼܵܝܹܐ>
      text <ܡܸܬܼܝܲܬܿܪܝܼܢ ܒܗܘܿܢ ܐܸܬܼܝܲܬܲܪ܁ ܐܸܢ ܕܹܝܢ ܒܬܲܪ̈ܬܲܝܗܹܝܢ ܨܵܒܹ̇ܐ ܐܲܢ̄ܬܿ>
      text <ܠܡܸܦܠܲܚ܃ ܡ̣ܢ ܬܲܪ̈ܬܲܝܗܹܝܢ ܢܵܦܹ̇ܠ ܐܲܢ̄ܬܿ܁ ܥܲܡܠܵܐ ܕܝܼܚܝܼ̈ܕܵܝܹܐ ܗܵܢܵܘ܃>
      text <ܠܡܸܬܼܚܲܪܲܪܘܼ ܡ̣ܢ ܡܸܬܼܪ̈ܲܓܼܫܵܢܝܵܬܼܵܐ܃ ܘܲܠܡܸܬܼܐ̱ܡܵܢܘܼ ܠܘܵܬ ܐܲܠܵܗܵܐ>
      text <ܒܪܸܢܝܵܐ ܕܠܸܒܵܐ܃ ܘܠܹܐܘܬܼܵܐ ܕܓܼܘܫܡܵܐ ܕܒܲܨܠܘܿܬܼܵܐ܁ ܘܐܸܢ ܡܲܨܝܵܐ>
      text <ܕܲܒܼܒܸܤܝܵܢܵܐ ܕܗܵܠܹܝܢ܃ ܬܡܲܠܸܐ ܕܘܼܟܿܬܼܵܗ̇ ܡܝܲܬܿܪܘܼܬܼܵܐ ܥܵܠܡܵܢܵܝܬܼܵܐ܃>
      text <ܕܘܼܢ ܐܲܢ̄ܬܿ܁ ܐܵܘ ܕܲܠܡܵܐ ܟܲܝ ܤܵܦܹ̇ܩ ܝܼܚܝܼܕܼܵܝܵܐ ܥܡܝܼܠ ܒܫܲܠܝܘܼܬܼܵܐ>
      text <ܠܲܬܼܪ̈ܲܝܗܘܿܢ ܕܘܼܒܵܪܹ̈ܐ ܕܲܠܒܲܪ ܘܕܲܠܓܼܵܘ܃ ܗܵܢܵܘ ܕܹܝܢ ܘܲܠܡܲܪܢܝܼܬܼܵܐ>
      text <ܕܒܲܐܠܵܗܵܐ܃ ܘܲܠܡܸܛܥܲܢ ܠܸܒܹܗ ܐܵܦ ܨܸܦܬܼܵܐ ܕܲܐ̄ܚܪ̈ܵܢܹܐ܁ ܐܸܢܵܐ ܕܹܝܢ ܤܵܒܲܪ>
      text <ܐ̄ܢܵܐ܃ ܕܐܵܦ ܟܲܕܼ ܢܸܫܒܘܿܩ ܟܠܡܸܕܸܡ ܐܲܝܢܵܐ ܕܫܲܦܝܼܪ ܨܵܒܹ̇ܐ ܕܢܸܬܿܕܲܒܲܪ>
      text <ܠܘܵܬܼ ܐܲܠܵܗܵܐ܃ ܘܒܲܠܚܘܿܕܼ ܕܢܲܦܫܹܗ ܢܹܐܨܲܦ ܒܗܵܠܹܝܢ ܕܕܘܼܒܵܪܵܐ܃>
      text <ܐܵܦܠܵܐ ܗܵܟܲܢܵܐ܃ ܤܵܦܹ̇ܩ ܠܢܲܦܫܹܗ ܕܠܵܐ ܠܘܼܨܵܪ ܒܟܼܠܗܹܝܢ ܘܵܠܝ̈ܬܹܗ>
    block
      text <ܒܦܘܼܠܚܵܢܵܐ ܕܫܲܠܝܘܼܬܼܵܐ܁ ܐܸܠܵܐ ܥܕܲܟܹܝܠ ܚܲܤܝܼܪ ܗ̄ܘ̣ ܡ̣ܢ ܕܲܠܡܸܛܥܲܢ>
      text <ܝܘܼܩܪܹܗ܃ ܐܵܦܸܢ ܟܡܵܐ ܢܦܘܼܫ ܡ̣ܢ ܚܫܲܚܬܹܗ ܘܪܸܢܝܹܗ ܕܥܵܠܡܵܐ>
      text <ܒܟܼܠ܃ ܐܲܪܦܵܐ ܕܐܵܦ ܠܡܲܤܓܵܝܘܼ ܪܸ̈ܢܝܹܐ ܐ̄ܚܪܵܢܹܐ܀ ܫܒܼܝܼܩܝܼܢ ܠܹܗ>
      text <ܕܹܝܢ ܠܡܵܪܲܢ ܐܲܝܠܹܝܢ ܕܲܡܫܲܡܫܝܼܢ ܘܤܵܥ̇ܪܝܼܢ ܠܥܲܒܼܕܵܘ̈ܗܝ ܘܠܲܒܼܢܵܘ̈ܗܝ܃>
      text <ܘܲܓܼܒܼܵܐ ܐܵܦ ܐܲܝܠܹܝܢ ܕܲܡܫܲܡܫܝܼܢ ܩܕܼܵܡܵܘܗܝ ܕܝܼܠܹܗ܀ ܠܵܘ ܒܲܚܘܿܕܼ>
      text <ܒܤܘܼܥܪ̈ܵܢܹܐ ܕܡܲܠܟܹ̈ܐ ܐܲܪ̈ܥܵܢܵܝܹܐ ܚܵܙܹ̇ܝܢܲܢ ܕܲܫܒܼܝܼܚܝܼܢ ܘܲܡܥܲܠܹܝܢ>
      text <ܒܕܲܪ̈ܓܲܝܗܘܿܢ܃ ܐܲܝܠܹܝܢ ܕܲܩܕܼܵܡܵܘܗܝ ܕܡܲܠܟܵܐ ܐܲܡܝܼܢܝܼܢ ܘܥܲܠܝܼܠܝܼܢ>
      text <ܒܐ̄ܪ̈ܵܙܵܘܗܝ܃ ܡ̣ܢ ܗܵܠܹܝܢ ܕܲܥ̇ܒܼܵܕܹ̈ܐ ܕܲܠܒܲܪ ܐܲܚܝܼܕܼܝܼܢ ܒܚܘܼܒܵܐ ܕܥܲܡ>
      text <ܡܲܠܟܵܐ܃ ܐܸܠܵܐ ܐܵܦ ܒܗܵܠܹܝܢ ܕܒܹܝܬܼ ܐܲܠܵܗܵܐ ܦܫܝܼܩܵܐ ܗ̣̄ܝ ܠܡܸܚܙܵܐ܃>
      text <ܕܲܟܼܡܵܐ ܦܵܪܹܗ̄ܤܝܼܵܐ ܩܢܹܝܢ ܗܵܠܹܝܢ ܕܲܒܼܥܸܢܝܵܢܵܐ ܕܥܲܡܹܗ ܡܸܬܼܐܲܪܙܝܼܢ>
      text <ܒܲܨܠܘܼܬܼܵܐ ܒܟܼܠܥܸܕܵܢ܃ ܘܥܲܠ ܟܡܵܐ ܥܘܼܬܼܪܵܐ ܕܲܫܡܲܝܵܐ ܘܕܲܐܪܥܵܐ>
      text <ܡܫܲܠܛܝܼܢ܃ ܘܕܲܐܝܟܲܢ ܡܸܬܼܚܲܙܝܵܐ ܡܵܪܘܼܬܼܗܘܿܢ ܥܲܠ ܟܠܗܘܿܢ ܟܝܵܢܹ̈ܐ>
      text <ܕܲܒܼܪܝܼܬܼܵܐ܃ ܕܲܕܼܠܵܐ ܚܸܪܝܵܢ ܠܡܸܠܲܝ̈ܗܘܿܢ ܡܸܫܬܲܥܒܿܕܼܝܼܢ ܐܲܝܟܼ ܕܠܲܐܠܵܗܵܐ܁>
      text <ܘܲܒܼܗܘܿܢ ܪܫܝܼܡܵܐ ܨܲܠܡܵܢܘܼܬܹܗ ܓܲܠܝܵܐܝܼܬܼ ܒܪܲܒܿܘܼܬܼ ܐܝܼܩܵܪܵܐ ܕܡ̣ܢ>
      text <ܟܠܗܘܿܢ ܡܠܝܼ̈ܠܹܐ ܘܚܲܪ̈ܫܹܐ܃ ܡ̣ܢ ܐܲܝܠܹܝܢ ܕܲܒܼܩܸܢ̈ܝܵܢܹܐ ܘܨܸܒܼ̈ܘܵܬܼܵܐ>
      text <ܕܐܲܪܥܵܐ ܡܫܲܡܫܝܼܢ ܠܐܲܠܵܗܵܐ܃ ܘܒܲܟܼ̈ܢܵܘܵܬܼܗܘܿܢ ܡܢܝܼܚܝܼܢ ܠܹܗ܁ ܐܵܦܸܢ>
      text <ܫܲܦܝܼܪܵܐ ܗܵܕܹܐ ܪܲܒܲܬܼ܃ ܐܸܠܵܐ ܠܲܢ ܙܵܕܹܩ ܠܲܢ܃ ܕܕܼܘܼܡܝܵܐ ܠܵܘ ܡ̣ܢ>
      text <ܗܵܠܹܝܢ ܕܲܒܼܨܝܼܪܝܼܢ ܒܕܲܪ̈ܓܲܝܗܘܿܢ ܒܦܘܼܠܚܵܢܵܐ ܕܐܲܠܵܗܵܐ ܢܸܤܲܒܼ܃ ܐܸܠܵܐ>
      text <ܡ̣ܢ ܐܲܬܼܠܹܝ̈ܛܹܐ ܕܐܘܼܪܚܲܢ܃ ܘܡ̣ܢ ܩܲܕܝܼ̈ܫܹܐ ܒܢܲܝ̈ ܕܘܼܒܵܪܲܢ܁ ܘܡ̣ܢ>
      text <ܗܵܢܘܿܢ ܕܲܚܕܼܵܐ ܙܒܲܢ ܐܲܪܫܸܠ̣ܘ ܫܒܲܩ̣ܘ ܠܐܲܪܥܵܐ܃ ܘܲܫ̣ܕܼܵܘ ܐܝܼܕܼܵܐ ܥܲܠ>
      text <ܟܲܦܬܼܵܐ ܕܲܫܡܲܝܵܐ܁ ܒܐܲܝܠܹܝܢ ܫܦܲܪܘ ܠܐܲܠܵܗܵܐ ܩܲܕܝܼ̈ܫܹܐ ܩܲܕܼ̈ܡܵܝܹܐ ܗܵܢܘܿܢ>
    block
      text <ܕܵܪ̈ܫܲܝ ܐܘܼܪܚܵܐ ܕܕܼܘܒܵܪܲܢ ܢܲܨܝܼܚܹ̈ܐ ܕܲܒܼܗܘܿܢ܁ ܗܵܘ̇ ܝܘܿܚܲܢܵܢ ܩܲܕܝܼܫܵܐ>
      text <ܕܡ̣ܢ ܐܲܬܼܪܵܐ ܕܬܹܐܒܼܵܐܝܼܣ܃ ܗܵܘ̇ ܓܲܙܵܐ ܕܲܡܝܲܬܿܪܘܼܬܼܵܐ ܘܡܲܒܘܼܥܵܐ>
      text <ܕܲܢܒܼܝܼܘܼܬܼܵܐ܃ ܕܲܠܡܵܐ ܒܦܲܓܼܪ̈ܵܢܵܝܬܼܵܐ ܡܢܝܼܚ ܗ̄ܘ̣ܵܐ ܠܲܟܼܢܵܘ̈ܬܹܗ ܠܓܼܵܘ ܡ̣ܢ>
      text <ܚܒܼܘܼܫܝܹܗ܃ ܐܵܘ ܒܲܨܠܘܿܬܼܵܐ ܫܵܦܲܪ ܗ̄ܘ̣ܵܐ ܠܐܲܠܵܗܵܐ ܕܐܝܼܬܼ ܗ̄ܘ̣ܵܘ>
      text <ܕܹܝܢ܃ ܕܐܵܦ ܒܗܵܠܹܝܢ ܫ̣ܦܲܪܘ ܘܐܸܬܼܝܲܬܲܪܘ܃ ܡܵܘܕܸܐ ܐ̄ܢܵܐ܁ ܐܸܠܵܐ ܒܨܝܼܪܝܼܢ>
      text <ܗ̄ܘ̣ܵܘ ܡ̣ܢ ܐܲܝܠܹܝܢ ܕܒܲܨܠܘܿܬܼܵܐ ܘܲܒܼܦܵܘܫܵܐ ܕܡ̣ܢ ܟܠ ܫܦܲܪܘ ܠܐܲܠܵܗܵܐ܁>
      text <ܥܘܼܕܼܪܵܢܵܐ ܕܡܸܢܗܘܿܢ ܠܲܟܼܢܵܘ̈ܬܼܗܘܿܢ ܕܗܵܠܹܝܢ ܕܲܒܼܫܸܠܝܵܐ ܡܸܬܼܝܲܬܿܪܝܼܢ܃>
      text <ܝܼܕܼܝܼܥ ܗ̄ܘ̣ ܕܡܵܢܵܘ܁ ܗܵܢܵܘ ܕܹܝܢ ܠܲܡܥܲܕܵܪܘܼܬܼܗܘܿܢ܃ ܐܸܡܲܬܼܝ ܕܐܵܠܨܵܐ>
      text <ܒܡܸܠܬܼܵܐ ܕܝܘܼܬܼܪܵܢܵܐ܃ ܐܵܘ ܠܲܡܩܲܪܵܒܼܘܼ ܨܠܘܿܬܼܵܐ ܚܠܵܦܲܝܗܘܿܢ܁ ܠܒܲܪ>
      text <ܡ̣ܢ ܗܵܠܹܝܢ ܕܹܝܢ܃ ܥܘܼܗܕܵܢܵܐ ܐܵܘ ܡܲܪܢܝܼܬܼܵܐ ܕܐ̄ܢܵܫ ܡܸܛܠ ܗܵܠܹܝܢ>
      text <ܦܲܓܼܪ̈ܵܢܵܝܵܬܼܵܐ܃ ܠܲܡܒܼܵܬܼ ܒܠܸܒܹܗ ܕܥܵܡܲܪ ܒܫܸܠܝܵܐ܃ ܠܵܘ ܕܚܸܟܼܡܬܼܵܐ>
      text <ܗ̣̄ܝ܁ ܗܵܝ̇ ܕܗܲܒܼ ܕܩܹܤܲܪ ܠܩܹܤܲܪ ܘܕܲܐܠܗܵܐ ܠܐܲܠܵܗܵܐ܃ ܘܲܕܼܩܲܪܝܼܒܼܵܐ>
      text <ܕܝܼܠܹܗ ܘܕܲܠܵܗܵܐ ܕܝܼܠܹܗ܃ ܠܵܘ ܕܥܵܡܪ̈ܲܝ ܒܫܸܠܝܵܐ ܐܝܼܬܹܝܗ̇܃ ܐܸܠܵܐ>
      text <ܕܗܵܢܘܿܢ ܕܲܠܒܲܪ ܡܸܬܿܕܲܒܿܪܝܼܢ܁>
      text <ܐܲܝܢܵܐ ܕܹܝܢ ܕܲܒܼܦܘܼܠܚܵܢܵܐ ܕܡܲܠܲܐܟܹ̈ܐ ܡܸܬܿܕܲܒܲܪ܃ ܗܵܢܵܘ ܕܹܝܢ ܒܪܸܢܝܵܐ>
      text <ܕܢܲܦܫܵܐ܃ ܠܡܸܫܦܲܪ ܒܐܲܪ̈ܥܵܢܵܝܬܼܵܐ܃ ܠܵܘ ܕܝܼܠܹܗ ܗ̤ܝ܁ ܗܵܢܵܘ ܕܹܝܢ>
      text <ܠܡܸܦܲܠ ܒܨܸܦܬܼܵܐ ܕܲܥ̇ܒܼܵܕܼܵܐ ܕܐܝܼ̈ܕܲܝܵܐ܃ ܐܵܘ ܠܲܡܚܵܪ ܠܡܸܤܲܒܼ ܡ̣ܢ>
      text <ܐ̄ܚܪ̈ܵܢܹܐ ܘܲܠܡܸܬܲܠ ܠܲܐ̄ܚܪ̈ܵܢܹܐ܁ ܕܝܼܠܹܗ ܕܹܝܢ ܦܘܼܠܚܵܢܹܗ ܒܲܫܡܲܝܵܐ ܗ̄ܘ̣܁>
      text <ܠܵܐ ܙܵܕܹܩ ܠܹܗ ܠܝܼܚܝܼܕܼܵܝܵܐ܃ ܕܪܸܢܝܵܐ ܕܡܸܕܸܡ ܢܙܝܼܥ ܘܢܲܚܸܬܼ ܠܪܸܥܝܵܢܹܗ܃>
      text <ܡ̣ܢ ܩܵܘܡܵܐ ܕܲܩܕܼܵܡ ܐܲܠܵܗܵܐ܁ ܐܸܢ ܐ̄ܢܵܫ ܕܹܝܢ ܡܲܚܨܸܦ ܟܲܕܼ ܡܲܝܬܸܐ>
      text <ܠܫܲܪܒܵܐ ܕܦܵܘܠܘܿܣ ܠܲܡܨܲܥܬܼܵܐ܃ ܕܐܵܦ ܦܵܘܠܘܿܣ ܠܲܡ ܦܵܠܲܚ>
    block
      text <ܗ̄ܘ̣ܵܐ܃ ܐܵܦ ܥܵܒܹ̇ܕܼ ܗ̄ܘ̣ܵܐ ܙܸܕ̈ܩܵܬܼܵܐ܁ ܠܗܵܢܵܐ ܐܵܡ̇ܪܝܼܢ ܚ̄ܢܲܢ ܠܩܘܼܒܼܠܹܗ܃>
      text <ܕܦܵܘܠܘܿܣ܃ ܚܲܕܼ ܒܲܠܚܘܿܕܼ ܗ̄ܘ̣ܵܐ܃ ܕܤܵܦܹ̇ܩ ܗ̄ܘ̣ܵܐ ܠܟܼܠܡܸܕܸܡ܁>
      text <ܐ̄ܚܪܹܢܵܐ ܕܹܝܢ ܦܵܘܠܘܿܣ܃ ܠܵܐ ܝܵܕܼܥܝܼܢܲܢ ܐܸܢ ܐܝܼܬܼ ܗ̄ܘ̣ܵܐ܃ ܕܲܡܨܸܐ>
      text <ܤܵܦܹ̇ܩ ܠܟܼܠܡܸܕܸܡ ܐܲܟܼܘܵܬܹܗ܁ ܚܵܘܵܐ ܠܝܼ ܐܸܢ ܡܨܸܐ ܐܲܢ̄ܬܿ ܦܵܘܠܘܿܣ>
      text <ܐ̄ܚܪܹܢܵܐ܃ ܘܡܸܬܿܛܦܝܼܣ ܐ̄ܢܵܐ ܠܵܟܼ܁ ܡܵܕܹܝܢ ܗܵܠܹܝܢ ܕܲܡܕܲܒܿܪܵܢܘܼܬܼܵܐ>
      text <ܠܵܐ ܬܲܥܸܠ ܠܲܡܨܲܥܬܼܵܐ܃ ܠܘܵܬܼ ܤܘܼܥܪ̈ܵܢܹܐ ܕܓܼܵܘܵܐ܁ ܐ̄ܚܪܹܢܵܐ ܗ̄ܘ̣>
      text <ܓܹܝܪ ܥ̇ܒܼܵܕܼܵܐ ܕܟܼܵܪ̈ܘܿܙܹܐ܃ ܘܲܐ̄ܚܪܹܢܵܐ ܥ̇ܒܼܵܕܼܵܐ ܕܫܸܠܝܵܐ܁ ܐܲܢ̄ܬܿ ܕܹܝܢ ܐܸܢ>
      text <ܫܸܠܝܵܐ ܨܵܒܹ̇ܐ ܐܲܢ̄ܬܿ ܠܡܸܠܒܲܟܼ܃ ܗ̤ܘܝܼ ܐܲܝܟܼ ܟܪܘܿܒܼܵܐ܃ ܕܡܸܕܸܡ ܕܐܲܪܥܵܐ>
      text <ܠܵܐ ܝܵܨܹ̇ܦ܁ ܘܲܪܢܝܼ ܕܠܲܝܬܿ ܬܘܼܒܼ ܒܲܒܼܪܝܼܬܼܵܐ ܒܲܪܢܵܫܵܐ ܐ̄ܚܪܹܢܵܐ܃ ܐܸܠܵܐ>
      text <ܐܸܢ ܐܲܢ̄ܬܿ ܒܲܠܚܘܿܕܲܝܟ܃ ܘܐܲܠܵܗܵܐ ܕܪܵܢܹܐ ܐܲܢ̄ܬܿ ܒܹܗ܃ ܐܲܝܟܼ ܕܐܲܠܦܘܼܟܼ>
      text <ܐܲܒܼܵܗܲܝ̈ܟ ܕܲܩܕܼܵܡܲܝܟ ܪܕܼܵܘ܁ ܐܸܠܵܐ ܓܹܝܪ ܡܩܲܫܸܐ ܒܲܪܢܵܫܵܐ ܠܸܒܹܗ܃>
      text <ܘܐܵܚܹ̇ܕܼ ܪ̈ܲܚܡܵܘܗܝ ܥܸܨܝܵܢܵܐܝܼܬܼ܃ ܕܢܸܗܘܸܐ ܪܲܚܝܼܩ ܡ̣ܢ ܡܲܪܢܝܼܬܼܵܐ>
      text <ܕܟܼܠܒܲܪܢܵܫ܁ ܠܵܐ ܕܡܸܛܠ ܐܲܠܵܗܵܐ ܘܠܵܐ ܕܦܲܓܼܪܵܢܵܝܵܐ܃ ܐܸܠܵܐ>
      text <ܕܒܲܨܠܘܿܬܼܵܐ ܒܲܠܚܘܿܕܼ ܒܥܸܕܵܢܹ̈ܐ ܕܲܦܪܝܼܫܝܼܢ ܠܹܗ܃ ܕܠܵܐ ܢܸܥܘܿܠ ܚܘܼܒܵܐ>
      text <ܘܪܸܢܝܵܐ ܕܐ̄ܢܵܫ ܒܠܸܒܹܗ܃ ܠܡܸܬܼܚܲܪܵܪܘܼ ܡ̣ܢ ܫܓܼܘܼܫܝܵܐ ܕܡܲܪ̈ܢܝܬܼܵܐ>
      text <ܘܲܠܡܸܗܘܵܐ ܒܫܸܠܝܵܐ܃ ܠܵܐ ܡܸܫܟܲܚ܁ ܗܵܢܵܘ ܤܵܟܼܵܐ܁ ܡܵܐ ܕܹܝܢ ܕܐܵܬܹ̇ܐ>
      text <ܠܵܟܼ ܚܘܼܫܵܒܼܵܐ ܠܡܸܪܢܵܐ ܒܦܲܪܨܘܿܦ ܡܝܲܬܿܪܘܼܬܼܵܐ ܒܐ̄ܢܵܫ܃ ܐܲܝܟܼ>
      text <ܕܲܢܦܲܠܗܸܕܼ ܡܸܢܵܟܼ ܠܫܲܝܢܵܐ ܕܡ̣ܢ ܥܘܼܗܕܵܢܵܐ ܕܐܲܠܵܗܵܐ ܡܥܵܕܼ ܗܵܘܹ̇ܐ>
      text <ܒܠܸܒܵܟܼ܃ ܐܸܡܲܪ ܠܹܗ܃ ܫܲܦܝܼܪ ܗ̄ܘ̣ ܕܘܼܒܵܪܵܐ܃ ܚܘܼܒܵܐ ܘܪ̈ܲܚܡܹܐ ܕܡܸܛܠ>
      text <ܐܲܠܵܗܵܐ܁ ܒܪܲܡ܃ ܘܐܵܦ ܐܸܢܵܐ ܡܸܛܠܵܬܹܗ ܕܝܼܠܹܗ ܕܐܲܠܵܗܵܐ ܠܵܐ ܒܵܥܹ̇ܐ>
      text <ܐ̄ܢܵܐ ܠܹܗ܁ ܟܲܬܲܪ ܠܝܼ ܠܲܡ܃ ܕܡܸܛܠ ܐܲܠܵܗܵܐ ܪܵܕܹܦ ܐ̄ܢܵܐ ܒܵܬܼܪܵܟܼ܃>
      text <ܐܵܡܲ݁ܪ ܗܵܘ̇ ܝܑܼܚܝܼܕܼܵܝܵܐ܁ ܐܵܡܲ݁ܪ ܠܹܗ܃ ܘܐܵܦ ܡܸܛܠ ܐܲܠܵܗܵܐ ܥܵܪܹܩ>
    block
      text <ܐ̄ܢܵܐ ܡܸܢܵܟܼ܁ ܐܲܒܵܐ ܗܵܟܹܝܠ ܐܲܪܤܵܢܝܼܣ܃ ܡܸܛܠ ܐܲܠܵܗܵܐ ܐܵܦܠܵܐ>
      text <ܦܘܼܡܹܗ ܦܵܬܲܚ ܗ̄ܘ̣ܵܐ ܘܲܡܡܲܠܸܠ܃ ܠܵܐ ܕܝܘܼܬܼܪܵܢܵܐ ܘܠܵܐ ܕܫܸܓܼܡܵܐ܁>
      text <ܐ̄ܚܪܹܢܵܐ ܕܹܝܢ ܟ̱ܠܹܗ ܝܵܘܡܵܐ܃ ܡܸܛܠ ܐܲܠܵܗܵܐ ܡܡܲܠܸܠ ܗ̄ܘ̣ܵܐ܃>
      text <ܘܲܡܩܲܒܸܠ ܟܠ ܐܲܟܼܤ̈ܢܵܝܹܐ ܕܨܵܝ̇ܒܿܝܼܢ ܗ̄ܘ̣ܵܘ ܠܬܲܡܵܢ܁ ܗܵܘ̇ ܕܹܝܢ܃>
      text <ܚܠܵܦ ܗܵܕܹܐ ܓܒܼܵܐ ܠܹܗ ܫܸܬܼܩܵܐ ܘܫܸܠܝܵܐ܃ ܡܸܛܠܗܵܢܵܐ ܗ̤ܘ ܥܲܡ>
      text <ܪܘܼܚܵܐ ܕܐܲܠܵܗܵܐ ܒܓܼܵܘ ܝܲܡܹܗ ܕܥܵܠܡܵܐ ܗܵܢܵܐ܃ ܒܫܲܝܢܵܐ ܡܥܲܠܝܵܐ ܪܵܕܹܢ>
      text <ܗ̄ܘ̣ܵܘ ܒܲܤܦܝܼܢ̄ܬܼܵܐ ܕܕܼܘܼܒܵܪ ܫܸܠܝܵܐ܃ ܐܲܝܟܼ ܕܲܒܼܓܸܠܝܵܢܵܐ ܐܸܬܼܚܵܘܝܼ>
      text <ܠܐܲܬܼܠ݂ܝ̈ܛܹܐ ܕܥܲܩܸܒܼܘ ܥܲܠ ܤܘܼܥܪܵܢܵܐ ܗܵܢܵܐ܁ ܐܵܦ ܗ̤ܘ ܟܹܝܬܼ>
      text <ܫܘܼܡܵܗܵܐ ܕܫܸܠܝܵܐ ܗܵܢܵܘ܃ ܫܲܠܝܘܼܬܼܵܐ ܕܡ̣ܢ ܟܠ܁ ܐܸܢ ܓܹܝܪ ܘܐܵܦ ܒܹܗ>
      text <ܒܫܸܠܝܵܐ ܡܠܸܐ ܐܲܢ̄ܬܿ ܫܓܼܘܼܫܝܵܐ܃ ܟܲܕܼ ܫܓܼܝܼܫ ܦܲܓܼܪܵܐ ܒܦܘܼܠܚܵܢܵܐ ܕܐܝܼ̈ܕܲܝܵܐ>
      text <ܘܤܘܼܥܪ̈ܵܢܹܐ ܕܡܸܕܸܡ ܡܸܕܸܡ܃ ܘܢܲܦܫܵܐ ܒܡܲܪܢܝܼܬܼܵܐ ܕܲܐ̄ܚܪܹܢܵܐ܃ ܐܲܝܕܵܐ>
      text <ܫܲܠܝܘܼܬܼܵܐ ܐܝܼܬܼ ܠܵܟܼ ܡܸܟܹܝܠ܃ ܠܡܹܐܨܲܦ ܕܤܲܓܝܼ̈ܐܵܬܼܵܐ ܘܲܠܡܸܫܦܲܪ>
      text <ܠܐܲܠܵܗܵܐ܃ ܕܘܼܢ ܐܲܢ̄ܬܿ܁ ܒܸܠܥܵܕܼ ܫܒܼܝܼܩܘܼܬܼܵܐ ܕܟܼܠܡܸܕܸܡ ܘܡܲܪܢܝܬܼܵܐ>
      text <ܕܡ̣ܢ ܟܠ܃ ܠܡܸܼܠܒܲܟܼ ܕܘܼܒܵܪܵܐ ܕܫܸܠܝܵܐ܃ ܓܘܼܚܟܵܐ ܗ̣̄ܝ ܠܝܼ>
      text <ܠܡܹܐܡܲܪ܁>
  text 19
    block
      text <ܬܘܼܒܼ ܦܘܼܪ̈ܫܵܢܹܐ ܕܓܸܠܝܵܢܹ̈ܐ ܘܡܲܥܒܿܕܼܵܢ̈ܘܵܬܼܵܐ ܕܗܵܘ̈ܝܵܢ ܨܹܝܕܼ>
      text <ܩܲܕܝ̈ܫܹܐ ܒܕܸܡ̈ܘܵܢ ܕܸܡ̈ܘܵܢ܁ ܝܛ܁>
    block
      text <ܛܲܟܼܤܵܐ ܕܹܝܢ ܕܓܸܠܝܵܢܵܐ ܦܪܝܼܫܘܼ܃ ܡ̣ܢ ܗܵܝ̇ ܕܐ̄ܢܵܫ ܒܝܲܕܼ ܕܘܼܪܵܫܵܐ>
      text <ܕܚܸܟܼܡܬܼܵܐ ܘܥܲܡܠܵܐ ܕܪܸܥܝܵܢܵܐ ܡܲܥܡܸܩ ܙܵܘܥܵܘ̈ܗܝ܃ ܠܘܵܬܼ>
      text <ܤܘܼܟܵܠܵܐ ܡܸܕܸܡ ܘܲܒܼܥܵܬܼܵܐ ܘܬܹܐܘܿܪܝܼܵܐ ܕܥܲܠ ܨܒܼܘܼ܃ ܒܝܲܕܼ ܦܸܗܝܵܐ>
    block
      text <ܕܡܲܕܥܵܐ ܕܲܥܠܲܝܗܹܝܢ܁ ܡܸܬܼܐܡܲܪ ܓܹܝܪ ܓܸܠܝܵܢܵܐ܃ ܫܸܬܼܩܵܐ ܕܡܲܕܥܵܐ܁>
      text <ܘܠܵܘ ܗ̤ܘ ܐ̄ܢܵܫ ܒܝܲܕܼ ܚܘܼܦܵܛܵܐ ܘܪܸܢܝܵܐ ܐ̄ܢܵܫܵܝܵܐ ܡܸܬܼܦܲܪܲܣ ܕܡܘܼܬܼܵܐ>
      text <ܠܲܫܟܼܵܚܬܼܵܐ ܕܝܼܕܲܥܬܼܵܐ܃ ܐܸܠܵܐ ܒܡܲܥܒܕܼܵܢܘܼܬܼܵܐ ܪܘܼܚܵܢܵܝܬܼܵܐ ܗܵܘܹ̇ܐ܁ ܟܲܕܼ ܗ̤ܘ>
      text <ܗܵܘ̇ ܕܗܵܘܹ̇ܐ ܠܘܵܬܹܗ ܓܸܠܝܵܢܵܐ܃ ܒܹܗ ܒܥܸܕܵܢܵܐ ܗܵܘ̇܃ ܒܡܸܕܸܡ ܚܘܼܫܵܒܼܵܐ>
      text <ܢܲܦܫܵܢܵܝܵܐ ܘܒܲܐܝܠܹܝܢ ܕܲܩܕܼܵܡ ܪܸ̈ܓܼܫܹܐ ܠܵܐ ܡܲܪܓܸܫ܁ ܘܠܵܐ ܡܸܬܼܚܲܫܲܚ܃>
      text <ܐܵܦܠܵܐ ܡܦܵܣ܁ ܘܗܵܕܹܐ܃ ܠܵܘ ܡ̣ܢ ܪܸܥܝܵܢܲܢ ܐܵܡܪܝܼܢܲܢ܃ ܐܸܠܵܐ ܐܝܼܬܼ>
      text <ܠܡܸܕܲܥ ܝܲܬܿܝܼܪ ܡ̣ܢ ܟܬܼܵܒܹ̈ܐ ܕܲܢܒܼܝܹ̈ܐ܃ ܕܲܒܼܕܵܢܹ̈ܐ ܕܗܵܘܹ̇ܝܢ ܗ̄ܘ̣ܵܘ>
      text <ܠܘܵܬܼܗܘܿܢ ܓܸܠܝܵܢܹ̈ܐ܃ ܒܗܵܝ̇ ܕܲܒܼܝܲܕܼ ܬܸܡܗܵܐ ܗܵܘܹ̇ܝܢ ܗ̄ܘ̣ܵܘ܃ ܒܗܘܿܢ>
      text <ܒܥܸܕܵܢܹ̈ܐ ܗܵܢܘܿܢ ܡܸܕܸܡ ܡ̣ܢ ܗܵܠܹܝܢ ܕܲܥܝܵܕܼܵܐ ܘܲܚܫܲܚܬܼܵܐ ܕܚܘܼ̈ܫܵܒܹܐ>
      text <ܨܸܒܼܝܵܢܵܝܹ̈ܐ܃ ܐܵܘ ܒܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ܃ ܠܲܝܬ ܗ̄ܘ̣ܵܐ ܠܗܘܿܢ܁ ܐܸܠܵܐ>
      text <ܟ̱ܠܹܗ ܒܟܼܠܹܗ ܟܢܝܼܫ ܗ̄ܘ̣ܵܐ ܗܵܘܢܗܘܿܢ ܠܘܵܬܼ ܗܵܢܹܝܢ ܒܲܠܚܘܿܕܼ܃>
      text <ܕܲܒܼܓܸܠܝܵܢܵܐ ܡܸܬܼܚܲܙ̈ܝܵܢ ܗ̣̄ܘܲܝ̈ ܠܗܘܿܢ܁ ܘܐܲܝܟܼ ܗܵܝ̇ ܕܲܠܘܵܬܼ ܛܘܼܒܼܵܢܵܐ>
      text <ܦܲܛܪܘܿܣ ܐܸܤܬܲܥܪܲܬ̤܃ ܟܲܕܼ ܟܦܸܢ ܘܲܤܠܸܩ̣ ܠܐܸܓܵܪܵܐ ܕܲܢܨܲܠܸܐ܁>
      text <ܡ̣ܢ ܕܲܗܘ̤ܵܐ ܥܠܵܘܗܝ ܓܸܠܝܵܢܵܐ ܗܵܘ̇܃ ܗܵܝܕܹܝܢ ܐܵܦܠܵܐ ܒܟܲܦܢܹܗ ܐܲܪܓܸܫ>
      text <ܗ̄ܘ̣ܵܐ܁ ܐܸܠܵܐ ܕܐܵܦ ܥܘܼܗܕܵܢܵܐ ܕܤܲܝܒܵܪܬܵܐ܃ ܐܸܬܼܥܛܝܼ ܡ̣ܢ ܪܸܥܝܵܢܹܗ܁>
      text <ܒܕܲܗܘ̤ܵܐ ܒܬܸܡܗܵܐ܃ ܐܲܝܟܼ ܕܐܸܡ݂ܲܪ ܟܬܼܵܒܼܵܐ܁>
      text <ܘܲܠܗܵܠܹܝܢ ܟܠܗܹܝܢ ܡ̣ܢ ܡܲܟܼܬܒܼܵܢܘܼܬܹܗ ܕܢܲܗܝܼܪܵܐ ܕܟܼܠܵܗ̇ ܬܹܒܹܝܠ>
      text <ܛܘܼܒܼܵܢܵܐ ܬܹܐܵܕܘܿܪܘܿܣ ܐܲܦܸܤܩܘܿܦܵܐ ܦܘܼܪ̈ܵܫܲܝܗܹܝܢ ܫܲܦܝܼܪ ܐ̄ܢܵܫ ܡܨܸܐ>
      text <ܕܢܹܐܠܲܦ܁ ܡܡܲܠܸܠ ܕܹܝܢ ܥܲܠ ܙܢܵܐ ܘܛܲܟܼܤܵܐ ܕܓܸܠܝܵܢܹ̈ܐ܃ ܝܲܬܿܝܼܪܵܐܝܼܬܼ>
      text <ܒܗܵܠܹܝܢ ܟܬܼܵܒܹ̈ܐ܁ ܒܲܬܼܠܵܐ ܦܸܢܩ̈ܝܵܬܼܵܐ ܕܲܒܼܪܝܼܬܼܵܐ܃ ܘܲܒܼܬܲܪ̈ܬܹܝܢ ܕܐܝܼܘܿܒܼ܃>
    block
      text <ܘܒܲܐ̄ܚܪܵܝܬܼܵܐ ܕܲܬܼܪܸܥܤܲܪ܃ ܘܲܒܼܦܘܼܫܵܩܵܐ ܕܲܦܪܲܤܝܼܣ ܘܒܲܕܼܡܲܬܲܝ܀>
      text <ܠܸܫܬܼܵܐ ܓܹܝܪ ܙܢܲܝ̈ܵܐ ܕܓܸܠܝܵܢܹ̈ܐ ܐܵܡܲ݁ܪ ܟܬܼܵܒܼܵܐ܁ ܚܲܕܼ܃ ܗܵܘ̇ ܕܲܒܼܪܸ̈ܓܼܫܹܐ܁>
      text <ܘܕܲܬܼܪܹܝܢ܃ ܒܚܸܙܘܵܐ ܢܲܦܫܵܢܵܝܐ܁ ܘܕܲܬܼܠܵܬܼܵܐ܃ ܒܝܲܕܼ ܚܛܘܼܦܝܵܐ ܪܸܗܝܵܢܵܝܐ܁>
      text <ܘܕܲܐܪܒܿܥܵܐ܃ ܒܛܲܟܼܤܵܐ ܕܢܒܼܝܼܘܼܬܼܵܐ܁ ܘܲܚܡܝܼܫܵܝܵܐ܃ ܒܲܙܢܵܐ ܡܸܕܸܡ>
      text <ܡܸܤܬܲܟܿܠܵܢܵܐ܁ ܘܕܸܫܬܼܵܐ܃ ܐܲܝܟܼ ܕܲܒܼܚܸܠܡܵܐ܁ ܘܗܵܢܘܿܢ ܡܲܢ ܕܲܒܼܪܸ̈ܓܼܫܹܐ܃>
      text <ܠܲܬܼܪܹܝܢ ܦܘܼܪ̈ܫܵܢܝܼܢ ܡܸܬܼܦܲܠܓܼܝܼܢ܁ ܠܓܸܠܝܵܢܵܐ ܕܐܸܤܛܘܼ̈ܟܼܤܹܐ܃>
      text <ܘܠܲܐܝܠܹܝܢ ܕܒܸܠܥܵܕܼ ܗܝܼܘܼܠܹ̈ܐ ܗܵܘܹ̇ܝܢ܁ ܒܐܸܤܛܘܼ̈ܟܼܤܹܐ ܕܹܝܢ܃ ܐܲܝܟܼ>
      text <ܗܵܘ̇ ܕܤܲܢܝܵܐ܃ ܘܒܲܥܢܵܢܵܐ܃ ܘܲܒܼܠܘܼ̈ܚܹܐ ܘܫܲܪܟܵܐ܃ ܕܐܸܬܼܚܙܝܼ ܐܵܦ ܠܥܲܡܵܐ܁>
      text <ܘܐܲܝܟܼ ܗܵܠܹܝܢ ܬܗܝܼܪ̈ܵܬܼܵܐ ܕܟܼܠܝܘܿܡ ܡܸܤܬܲܥܪܵܢ ܒܗܵܢܵܐ ܟܠ܃>
      text <ܘܕܲܒܼܝܲܕܼܸ ܓܸܠܝܵܢܹ̈ܐ ܡܲܕܼܪܟܼܝܼܢ ܩܲܕܝܼ̈ܫܹܐ ܥܸܠ̈ܠܵܬܼܗܹܝܢ ܘܡܵܢܵܝܘܼܬܼܗܹܝܢ܃>
      text <ܘܕܼܵܐܦ ܥ̇ܒܼܵܕܹ̈ܐ ܘܤܘܼܥܪ̈ܵܢܹܐ ܘܨܸܒܼ̈ܘܵܬܼܵܐ ܟܲܤ̈ܝܵܬܼܵܐ ܐܵܘ ܪ̈ܲܚܝܼܩܵܬܼܵܐ>
      text <ܕܡܸܬܼܓܲܠ̈ܝܵܢ ܠܐ̄ܢܵܫܝܼ̈ܢ ܟܲܕܼ ܡܸܤܬܲܥܪ̈ܵܢ ܘܗܵܘ̈ܝܵܢ܁ ܒܸܠܥܵܕܼ ܗܝܼܘܼܠܹ̈ܐ>
      text <ܕܹܝܢ܃ ܐܲܝܟܼ ܓܲܒܼܪܹ̈ܐ ܕܐܸܬܼܚܙܝܼܘ ܠܐܲܒܼܪܵܗܵܡ܃ ܘܤܸܒܠܬܼܵܐ ܕܝܲܥܩܘܿܒܼ܃>
      text <ܘܓܸܠܝܵܢܵܐ ܕܥܲܠ ܡܲܫܟܲܢ ܙܲܒܼܢܵܐ܁ ܚܙܝܼ ܠܲܡ ܘܲܥܒܸܕܼ ܒܲܕܼܡܘܼܬܼܵܐ ܗܵܝ̇>
      text <ܕܐܸܬܼܚܲܙܝܲܬ̤ ܠܵܟܼ ܒܛܘܼܪܵܐ܃ ܥܲܡ ܫܲܪܟܵܐ ܕܐܲܝܟܼ ܗܵܠܹܝܢ܁ ܘܐܲܝܟܼ>
      text <ܢܘܼܗܪܵܐ ܗܵܘ̇ ܐܲܠܵܗܝܵܐ ܘܪܵܡ ܙܸܠܓܹ̈ܐ ܕܐܲܒܼܪܸܩ̣ ܥܲܠ ܦܵܘܠܘܿܣ>
      text <ܒܐܘܼܪܚܵܐ܃ ܘܲܠܥܲܝܢܵܘ̈ܗܝ ܤܲܡܝܼ܁ ܘܝܑܼܕܼܝܼܥܵܐ ܗ̣̄ܝ ܓܹܝܪ܃ ܕܐܵܦܸܢ ܓܸܠܝܵܢܵܐ>
      text <ܗ̄ܘ̣ܵܐ ܡܸܬܼܚܲܙܝܵܢܵܐ ܗܵܢܵܐ ܘܲܒܼܪܸ̈ܓܼܫܹܐ ܡܸܬܼܩܲܒܲܠ ܗ̄ܘ̣ܵܐ܃ ܐܲܝܟܼ ܕܐܵܦ>
      text <ܐܲܝܠܹܝܢ ܕܥܲܡܹܗ ܚܵܙܹ̇ܝܬ ܐܵܦ ܫܵܡܥܝܼܢ ܗ̄ܘ̣ܵܘ܃ ܐܸܠܵܐ ܠܵܘ ܓܸܠܝܵܢܵܐ>
      text <ܗܘܼܠܵܢܵܝܵܐ ܗ̄ܘ̣ܵܐ܃ ܘܠܵܘ ܢܘܼܗܪܵܐ ܟܝܵܢܵܝܵܐ ܘܐܸܤܛܘܼܟܼܤܵܝܵܐ܁ ܐܲܝܟܼ ܕܐܵܦ>
      text <ܛܘܼܒܼܵܢܵܐ ܡܦܲܫܩܵܢܵܐ܃ ܟܲܕܼ ܡܦܲܫܸܩ ܠܹܗ ܒܲܦܪܲܟܤܝܼܣ ܡܵܘܕܲܥ>
    block
      text <ܒܦܘܼܫܵܩܹܗ ܕܫܲܪܒܵܐ ܐܲܝܟܵܐ ܕܐܵܡܲ݁ܪ܃ ܘܗܵܢܘܿܢ ܕܪܵܕܹܝܢ ܗ̄ܘ̣ܵܘ ܥܲܡ>
      text <ܦܵܘܠܘܿܣ ܒܐܘܼܪܚܵܐ ܩܵܝ̇ܡܝܼܢ ܗ̄ܘ̣ܵܘ ܬܲܡܝܼ̈ܡܹܐ܃ ܟܲܕܼ ܫܵܡ̇ܥܝܼܢ ܩܵܠܵܐ܃>
      text <ܐ̄ܢܵܫ ܕܹܝܢ ܠܵܐ ܚܵܙܹ̇ܝܢ ܗ̄ܘ̣ܵܘ܁ ܘܲܡܦܲܫܸܩ܃ ܬܲܡܝܼ̈ܗܹܐ ܠܲܡ ܐܵܡܲ݁ܪ܃>
      text <ܗܵܢܵܘ ܕܹܝܢ܃ ܒܫܸܬܼܩܵܐ ܘܲܕܼܠܵܐ ܡܸܠܬܼܵܐ܃ ܒܦܘܼܪܬܵܟܼܵܐ ܐܵܦ ܗܸܢܘܿܢ>
      text <ܐܸܬܿܬܿܚܸܕܼܘ܁ ܒܗܵܝ̇ ܕܲܪܓܸܫܬܼܵܐ ܕܩܵܠܵܐ ܕܲܗܘ̤ܵܐ ܠܘܵܬܹܗ ܢܵܤ̇ܒܿܝܼܢ ܗ̄ܘ̣ܵܘ܃>
      text <ܘܲܒܼܢܘܼܗܪܵܐ ܕܐܸܬܼܚܙܝܼ ܠܹܗ ܟܡܵܐ ܕܲܡܨܹܝܢ ܗ̄ܘ̣ܵܘ ܠܡܸܚܙܵܐ܃ ܚܵܙܹ̇ܝܢ>
      text <ܗ̄ܘ̣ܵܘ܁ ܕܠܵܐ ܢܸܤܬܒܲܪ ܫܵܐܘܿܠ ܒܵܬܲܪܟܸܿܢ ܕܡܸܒܼܕܵܐ ܒܕܼܵܐ ܗܵܘ̇ ܡܵܐ>
      text <ܕܲܗܘ̤ܵܐ ܘܲܠܘܵܬܹܗ ܐܸܤܥܬܲܪ܃ ܟܲܕܼ ܠܵܐ ܐ̄ܢܵܫ ܡ̣ܢ ܗܵܢܘܿܢ ܕܥܲܡܹܗ>
      text <ܐܵܘ ܫܡܲܥ̣ ܐܵܘ ܚ̣ܙܵܐ܁ ܠܐ̄ܢܵܫ ܕܹܝܢ܃ ܠܵܐ ܚ̣ܙܵܘ܁ ܠܵܐ ܓܹܝܪ ܚܵܙܹ̇ܝܢ>
      text <ܗ̄ܘ̣ܵܘ ܗܵܢܘܿܢ ܠܝܼܫܘܿܥ܁ ܡܸܛܠ ܕܐܲܝܟܼ ܕܐܸܡ̇ܪܹܬܼ܃ ܐܵܦܠܵܐ>
      text <ܢܘܼܗܪܵܐ ܗ̄ܘ̣ܵܐ ܡܸܬܼܪܲܓܼܫܵܢܵܐ ܗܵܘ̇ ܕܐܸܬܼܚܙܝܼ܁ ܡܲܪܓܫܵܢܘܼܬܼܵܐ ܕܹܝܢ>
      text <ܕܠܵܐ ܡܸܬܿܕܲܪܟܵܐ ܒܲܙܢܵܐ ܠܵܐ ܡܓܲܫܡܵܐ܃ ܒܝܲܕܼ ܡܲܥܒܿܕܼܵܢܘܼܬܼܵܐ ܐܲܠܵܗܵܝܬܼܵܐ>
      text <ܗܘ̤ܵܬܼ ܠܘܵܬܹܗ܃ ܒܲܕܼܡܘܼܬܼ ܚܙܵܬܼܵܐ ܕܢܘܼܗܪܵܐ܃ ܐܲܝܟܼ ܕܢܸܤܒܲܪ ܕܲܫܡܲܝܵܐ>
      text <ܐܸܬܦܬܲܚ̣ܘ܃ ܘܫܲܪܟܵܐ܁ ܗܵܠܹܝܢ ܓܸܠܝܵܢܹ̈ܐ ܐܸܢܘܿܢ ܕܲܒܼܪܸ̈ܓܼܫܹܐ ܕܦܲܓܼܪܵܐ>
      text <ܗܵܘܹ̇ܝܢ ܗ̄ܘ̣ܵܘ܃ ܟܲܕܼ ܪܵܡܝܼܢ ܡ̣ܢ ܚܘܼܠܛܵܢܵܐ ܕܒܸܐܤܛܘܼ̈ܟܼܤܹܐ ܘܲܙ̈ܢܲܝܵܐ>
      text <ܕܤܵܥܘܿܪ̈ܘܵܬܼܵܐ ܕܲܒܼܡܸܬܼܪ̈ܲܓܼܫܵܢܝܬܼܵܐ ܘܐ̄ܢܵܫܵܢܵܝ̈ܬܼܵܐ܁>
      text <ܒܪܲܡ܃ ܠܵܐ ܡܫܵܘܬܸܦ ܬܸܡܗܵܐ ܕܗܵܘܢܵܐ ܠܲܡܩܲܒܿܠܵܢܲܝ̈ܗܘܿܢ܃ ܐܲܝܟܼ>
      text <ܓܸܠܝܵܢܵܐ ܕܲܒܼܥܲܝ̈ܢܹܐ ܕܢܲܦܫܵܐ ܗܵܘܹ̇ܐ܁ ܒܚܸܙܘܵܐ ܕܹܝܢ ܢܲܦܫܵܢܵܐ܃ ܐܲܝܟܼ ܗܵܝ̇>
      text <ܕܲܚܙܹ̇ܝܬܼ ܠܡܵܪܝܵܐ ܝܵܬܹ̇ܒܼ ܥܲܠ ܟܘܼܪܤܝܵܐ ܪܵܡܵܐ܃ ܘܲܤܪ̈ܵܦܹܐ ܕܸܫܬܼܵܐ>
      text <ܫܬܼܵܐ ܓܸܦܲܝ̈݁ܗܘܿܢ ܚܕܼܵܪܵܘܗܝ܁ ܘܐܲܝܟܼ ܓܸܠܝܵܢܵܐ ܗܵܘ̇ ܕܚܲܙܩܝܼܐܹܝܠ܃>
      text <ܕܓܼܝܼ̈ܓܼܠܹܐ ܘܕܸܡ̈ܘܵܬܼܵܐ ܬܗܝܼܪ̈ܵܬܼܵܐ܃ ܘܩܵܠܵܐ ܕܡ̣ܢ ܓܵܘ ܓܝܼ̈ܓܼܠܹܐ>
      text <ܒܲܕܼܡܘܼܬܼ ܩܵܠܵܐ ܕܕܼܵܡܹ̇ܐ ܠܲܕܼܝܲܡܵܐ܃ ܘܬܸܫ̈ܒܿܚܵܬܼܵܐ ܕܡܸܫܬܲܡ̈ܥܵܢ ܡ̣ܢ>
    block
      text <ܟܪ̈ܘܿܒܹܐ ܗܵܢܘܿܢ ܤܲܓܝܼ̈ܐܲܝ ܥܲܝ̈ܢܹܐ ܕܐܵܡ̇ܪܝܼܢ܃ ܒܪܝܼܟܼܘܼ ܐܝܼܩܵܪܹܗ>
      text <ܕܡܵܪܝܵܐ ܡ̣ܢ ܐܲܬܼܪܹܗ܁ ܕܲܟܼܡܵܗ܁ ܕܲܟܼܡܵܐ ܕܹܝܢ ܩܲܛܝܼܢܝܼܢ ܗܵܠܹܝܢ ܓܸܒܝܵܢܹ̈ܐ>
      text <ܡ̣ܢ ܛܲܟܼܤܹ̈ܐ ܗܵܢܘܿܢ ܩܲܕܼܡܵܝܹ̈ܐ ܕܐܸܬܼܐܡܲܪܘ܃ ܝܑܼܕܼܝܼܥܵܐ ܠܢܲܗܝܼܪܹ̈ܐ܁ ܘܐܲܝܟܼ>
      text <ܡܵܐܢܵܐ ܗܵܘ̇ ܕܐܸܬܼܚܙܝܼ ܠܦܲܛܪܘܿܣ ܘܚܲܝ̈ܘܵܬܼܵܐ ܕܒܹܗ܃ ܥܲܡ ܐ̄ܚܪ̈ܵܢܝܼܬܼܵܐ>
      text <ܕܲܟܼܬܼܝܼ̈ܒܼܵܢ܁ ܘܐܲܝܢܵܐ ܕܒܼܵܥܹ̇ܐ܃ ܡܨܸܐ ܠܡܸܕܲܥ ܐܸܢܹܝܢ ܡ̣ܢ ܟܬܼܵܒܹ̈ܐ܁>
      text <ܒܲܚܛܘܼܦܝܵܐ ܕܹܝܢ ܪܸܥܝܵܢܵܝܵܐ܃ ܐܲܝܟܼ ܗܵܝ̇ ܕܐܸܬܼܚܛܸܦ ܠܲܡ ܥܕܲܡܵܐ>
      text <ܠܬܼܘܼܠܬܼܵܐ ܕܲܡܫܲܝܵܐ܃ ܘܐܸܢ ܒܲܦܓܲܪ ܘܐܸܢ ܕܠܵܐ ܦܓܲܪ܃ ܠܵܐ ܝܵܕܲܥ̇ܢܵܐ܁>
      text <ܘܐܸܬܼܚܛܸܦ ܠܦܲܪܕܲܝܤܵܐ܃ ܘܲܡܫܲܥ̣ ܡܸܠܹ̈ܐ ܕܠܵܐ ܡܸܬܼܡܲܠ̈ܠܵܢ܃ ܐܲܝܠܹܝܢ>
      text <ܕܠܵܐ ܫܲܠܝܼܛ ܠܹܗ ܠܒܲܪܢܵܫܵܐ ܠܲܡܡܲܠܵܠܘܼ ܐܸܢܹܝܢ܀ ܕܲܢܒܼܝܼܘܼܬܼܵܐ ܕܹܝܢ܃>
      text <ܐܲܝܟܼ ܗܵܢܹܝܢ ܕܲܗܘܲܝ̈ ܠܘܵܬܼ ܢܒܼܝܹ̈ܐ܃ ܕܩܲܕܼܸܡ̣ܘ ܡܲܠܸܠ̣ܘ ܥܲܠ ܥܬܼܝܼ̈ܕܼܵܬܼܵܐ>
      text <ܕܡ̣ܢ ܩܕܼܵܡ ܕܵܕܹ̈ܐ ܤܲܓܿܝܼ̈ܐܹܐ܁ ܐܲܝܟܼ ܕܐܵܦ ܠܒܸܠܥܲܡ ܩܵܨܘܿܡܵܐ ܐܸܬܼܝܼܗܸܒܼ>
      text <ܠܲܡܡܲܠܵܠܘܼ ܪܵܘܪ̈ܒܼܵܬܼܵܐ ܒܪܘܼܚܵܐ ܕܲܢܒܼܝܼܘܼܬܼܵܐ܃ ܐܲܝܠܹܝܢ ܕܥܵܠ̈ܒܵܡ>
      text <ܒܤܲܓܝܼܐܘܼܬܼܗܹܝܢ ܐܵܦ ܡ̣ܢ ܕܲܢܒܼܝܹ̈ܐ ܐܸܬܼܢܲܒܿܝܼܘ܀>
      text <ܒܲܙܢܵܐ ܡ̇ܢ ܡܸܤܬܲܟܿܠܵܢܵܐ܃ ܐܲܝܟܼ ܗܵܠܹܝܢ ܕܛܘܼܒܼܵܢܵܐ ܦܵܘܠܘܿܣ>
      text <ܐܵܡܲ݁ܪ܃ ܡܨܲܠܸܐ ܐ̄ܢܵܐ ܠܲܡ ܕܬܸܬܼܡܠܘܿܢ ܝܑܼܕܲܥܬܼܵܐ ܕܐܲܠܵܗܵܐ܃ ܒܟܼܠ>
      text <ܚܸܟܼܡܵܐ ܘܲܒܼܟܼܠ ܤܘܼܟܵܠ ܕܪܘܼܚ܁ ܘܐܲܠܵܗܹܗ ܠܲܡ ܕܡܵܪܲܢܝܼܫܘܿܥ>
      text <ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ܃ ܢܸܬܸܠ ܠܟܼܘܿܢ ܪܘܼܚܵܐ ܕܟܸܟܼܡܬܼܵܐ ܘܲܕܼܓܸܠܝܵܢܵܐ>
      text <ܒܝܼܕܲܥܬܹܗ܃ ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ܃ ܕܬܸܕܿܘܼܢ ܡܵܢܵܘ>
      text <ܤܲܒܼܪܵܐ ܕܩܸܪܝܵܢܹܗ܃ ܘܡܵܢܵܘ ܥܘܼܬܼܪܵܐ ܕܫܘܼܒܼܚܹܗ ܒܩܲܕܝ̈ܫܹܐ܃ ܘܡܵܢܲܐ>
      text <ܗ̣̄ܝ ܝܲܬܝܼܪܘܼܬܼܵܐ ܪܪܲܒܿܘܼܬܼܵܐ ܕܚܲܝܠܹܗ܃ ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ܁>
      text <ܘܫܲܪܟܵܐ ܗܵܢܹܝܢ ܕܠܹܗ ܠܲܫܠܝܼܚܵܐ ܐܸܬܼܝܸܗܸܒܼ܃ ܒܓܸܠܝܵܢܵܐ ܕܝܼܕܲܥܬܼܵܐ ܥܲܠ>
    block
      text <ܗܵܢܹܝܢ ܕܥܵܠܡܵܐ ܕܲܬܬܼܝܼܕܼ܃ ܘܛܲܟܼܤܵܐ ܕܲܩܝܵܡܬܼܵܐ܃ ܘܫܘܼܚܠܵܦܵܐ>
      text <ܕܦܲܓܼܪܹ̈ܐ ܐ̄ܢܵܫܵܝܹ̈ܐ܃ ܥܲܡ ܕܫܲܪܟܵܐ܁ ܘܥܲܠ ܛܲܟܼܤܵܐ ܬܘܼܒܼ ܕܤܘܼ̈ܟܵܠܹܐ>
      text <ܪ̈ܵܡܹܐ܃ ܘܝܼܕܲܥܬܼܵܐ ܬܘܼܒܼ ܕܥܲܠ ܟܝܵܢܵܐ ܐܲܠܵܗܵܝܵܐ܃ ܐܲܝܟܼ ܗܵܝ̇ ܕܗܸܘܝܘܼ>
      text <ܕܡܘܼܬܼܵܐ ܕܐܲܠܵܗܵܐ ܕܠܵܐ ܡܸܬܼܚܙܸܐ܃ ܘܒܼܐܝܼܕܹܗ ܠܲܡ ܥ̣ܒܲܕܼ ܐܸܢܘܿܢ>
      text <ܠܥܵܠܡܹ̈ܐ܁ ܠܲܢ ܠܲܡ ܓܠ̣ܵܐ ܐܲܠܵܗܵܐ ܒܪܘܼܚܹܗ܁ ܘܬܼܘܼܒܼ܃ ܩܲܠܝܼܠ>
      text <ܗ̄ܘ̣ ܡ̣ܢ ܤܲܓܝܼ ܝܵܕܼܥܝܼܢܲܢ܃ ܘܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܤܸܡܬܲܟܿܠܝܼܢܲܢ܁>
      text <ܘܐܲܝܟܼ ܗܵܝ̇ ܕܲܒܼܪܵܫܝܼܬܼ ܐܝܼܬܼܵܘ̈ܗܝ ܗ̄ܘ̣ܵܐ ܡܸܠܬܼܵܐ܃ ܘܗܵܝ̇ ܕܐܲܢ̄ܬܿܘܼ>
      text <ܡܫܝܼܚܵܐ ܒܪܹܗ ܕܐܲܠܵܗܵܐ ܚܲܝܵܐ܃ ܘܫܲܪܟܵܐ܁ ܘܐܲܝܟܼ ܗܵܝ̇ ܕܐ̄ܢܵܫ ܠܵܐ>
      text <ܡܵܫ̣ ܕܝܼܢܵܘ̈ܗܝ܃ ܘܐܘܼܪ̈ܚܵܬܹܗ ܠܵܐ ܡܸܬܼܥܲܩ̈ܒܼܵܢ܁ ܘܗܵܘ̇ ܠܲܡ ܕܟܼܠ>
      text <ܤܵܥܲܪ ܐܲܝܟܼ ܬܲܪܥܝܼܬܼܵܐ ܕܨܸܒܼܝܵܢܹܗ܁ ܘܗܵܝ̇ ܕܲܚܒܲܫ̣ ܐܲܠܵܗܵܐ ܐܟܼܠܢܵܫ>
      text <ܒܠܵܐ ܡܸܬܿܛܦܝܼܤܵܢܘܼܬܼܵܐ܃ ܕܥܲܠ ܟܠܢܵܫ ܢܪ̈ܲܚܸܡ܃ ܘܫܲܪܟܵܐ܁ ܗܵܠܝܹܢ>
      text <ܝܲܕ̈ܥܵܬܼܵܐ ܐܸܢܹܝܢ ܕܤܘܼ̈ܟܵܠܹܐ܃ ܕܲܒܼܝܲܕܼ ܪܘܼܚܵܐ ܥܲܠ ܟܝܵܢܵܐ ܐܲܠܵܗܵܝܵܐ ܐܸܬܼܝܼܗܸܒܼ>
      text <ܠܗܘܿܢ ܠܡܸܕܲܥ ܘܲܠܡܸܤܬܲܟܵܠܘܼ܀ ܒܝܲܕܼ ܚܸܠܡܹ̈ܐ ܕܹܝܢ܃ ܐܲܝܟܼ ܗܵܝ̇>
      text <ܕܲܠܘܵܬܼ ܐܲܒܼܝܲܡܠܟ ܘܝܵܘܤܸܦ ܘܦܸܪܥܘܿܢ ܘܲܢܒܼܘܼܟܲܕܼܢܵܨܲܪ܁ ܘܗܵܝ̇>
      text <ܕܐܸܬܼܚܙܝܼ ܠܲܡ ܡܲܠܲܐܟܼܵܐ ܕܡܵܪܝܵܐ ܒܚܸܠܡܵܐ ܠܝܵܘܤܸܦ ܓܲܒܼܪܵܗ̇>
      text <ܕܡܲܪܝܲܡ܃ ܘܫܲܪܟܵܐ܀>
      text <ܐܵܦ ܗܵܕܹܐ ܕܹܝܢ܃ ܐܵܠܨܵܐ ܠܡܸܕܲܥ܁ ܕܟܼܠ ܓܸܠܝܵܢܹ̈ܐ܃ ܐܲܝܠܹܝܢ>
      text <ܕܲܠܝܘܼܠܦܵܢܵܐ ܕܲܒܼܢܲܝ̈ܢܵܫܵܐ ܘܝܼܕܲܥܬܼܵܐ ܕܥܲܠ ܨܸܒܼ̈ܘܵܬܼܵܐ ܥܒܲܕܼ ܐܲܠܵܗܵܐ܃>
      text <ܒܝܲܕܼ ܕܸܡ̈ܘܵܬܼܵܐ ܗܵܘܹ̇ܝܢ܃ ܝܲܬܝܼܪܵܐܝܼܬܼ ܠܘܵܬܼ ܦܫܝܼ̈ܛܲܝ ܒܝܼܕܲܥܬܼܵܐ>
      text <ܘܲܒܼܨܝܼܪ̈ܲܝ ܤܘܼ̈ܟܵܠܹܐ ܕܲܫܪܵܪܵܐ܁ ܐܲܝܠܹܝܢ ܓܹܝܪ ܕܲܠܒܼܘܼܤܵܡܵܐ ܘܲܦܝܵܤܵܐ>
      text <ܕܝܼܠܹܗ ܕܐ̄ܢܵܫ܃ ܘܒܼܘܼܝܵܐܵܐ ܡܸܕܸܡ ܘܲܦܝܵܤܵܐ ܕܲܠܘܵܬܼ ܩܢܘܿܡܵܐ ܝܑܼܚܝܼܕܼܵܝܵܐ܃>
    block
      text <ܒܠܵܐ ܕܸܡ̈ܘܵܬܼܵܐ܃ ܘܲܒܼܡܲܪܓܫܵܢܘܼܬܼܵܐ ܡܸܬܼܝܲܕܼܥܵܢܝܼܬܼܵܐ ܗܵܘܹ̇ܐ܁ ܘܲܠܗܵܕܹܐ>
      text <ܢܲܗܝܼܪܵܐܝܼܬܼ ܡܚܵܘܸܐ ܛܘܼܒܼܵܢܵܐ ܡܦܲܫܩܵܢܵܐ܃ ܒܦܸܢܩܝܼܬܼܵܐ ܕܬܲܪܬܹܝܢ>
      text <ܕܐܝܼܘܿܒܼ܁ ܚܙܝܼ ܓܹܝܪ ܕܲܟܼܡܵܐ ܪܵܘܪ̈ܒܼܵܢ ܗܵܠܹܝܢ ܕܲܒܼܓܸܠܝܵܐ ܕܝܼܕܲܥܬܼܵܐ>
      text <ܘܤܘܼ̈ܟܵܠܹܐ܃ ܒܝܲܕܼ ܡܲܕܥܵܐ ܡܸܤܬܲܟܿܠܵܢܵܐ ܡܸܬܼܝܼܗܸܒܼ܃ ܘܲܟܼܡܵܐ ܪܵܡܝܼܢ>
      text <ܐ̄ܪ̈ܵܙܹܐ ܗܵܠܹܝܢ ܕܠܝܼܕܲܥܬܼܵܐ ܕܟܼܠ ܕܥܲܠ ܐܲܠܵܗܵܐ܃ ܡ̣ܢ ܗܵܢܘܿܢ ܓܸܠܝܵܢܹ̈ܐ>
      text <ܕܫܲܪܟܵܐ܁ ܗܵܕܹܐ܃ ܓܡܝܼܪܘܼܬܼܵܐ ܗ̣̄ܝ ܕܝܼܕܲܥܬܼܵܐ܀ ܘܬܼܘܼܒܼ ܐܵܦ ܗܵܕܹܐ>
      text <ܙܵܕܹܩ ܠܡܸܕܲܥ܃ ܕܲܐ̄ܚܪܹܢܵܐ ܗ̄ܘ̣ ܓܸܠܝܵܢܵܐ ܘܡܲܥܒܿܕܼܵܢܘܼܬܼܵܐ܃ ܘܲܐ̄ܚܪܹܢܵܐ>
      text <ܗ̄ܘ̣ ܫܪܵܪܵܐ ܘܝܼܕܲܥܬܼܵܐ܁ ܒܗܵܝ̇ ܕܠܸܠܝܵܢܵܐ܃ ܠܵܘ ܚܲܬܿܝܼܬܼܘܼܬܼܵܐ ܕܥܲܠ>
      text <ܫܪܵܪܵܐ ܐܝܼܬܹܒܗ̇܃ ܐܸܠܵܐ ܠܦܘܼܬܼ ܚܲܝܠܵܐ ܐ̄ܢܵܫܵܝܵܐ ܪܸ̈ܡܙܹܐ ܘܐܸܬܼ̈ܘܵܬܼܵܐ>
      text <ܡܸܕܸܡ ܡܚܵܘܸܐ܁ ܘܐܵܦ ܡܲܥ̈ܒܿܕܼܵܢܘܵܬܼܵܐ ܘܬܸܡ̈ܗܹܐ ܕܲܒܼܗܘܿܢ ܒܓܸܠܝܵܢܹ̈ܐ܃>
      text <ܠܵܘ ܝܑܼܕܲܥܬܼܵܐ ܘܲܫܪܵܪܵܐ ܡܸܬܼܐܡܲܪ܁ ܠܗܵܢܹܝܢ܃ ܡܲܓܿܢܵܢܘܼܬܼܵܐ ܕܡܲܥܒܿܕܼܵܢܘܼܬܼܵܐ>
      text <ܩܵܪܹܝܢ܁ ܕܡܸܕܸܡ ܒܗܹܝܢ ܥܲܠ ܡܩܲܕܿܡܘܼܬܼ ܝܑܼܕܲܥܬܼܵܐ ܕܐܲܠܵܗܵܐ܃ ܐܵܘ>
      text <ܥܲܠ ܠܵܐ ܡܸܬܿܕܲܪܟܵܢܘܼܬܼܵܐ ܕܲܟܼܝܵܢܹܗ܃ ܐܵܘ ܥܲܠ ܦܼܘܼܪ̈ܫܵܢܹܐ ܕܕܸܝ̈ܠܵܝܵܬܹܗ܃>
      text <ܐܵܘ ܤܘܼܟܵܠܵܐ ܕܐ̄ܪ̈ܵܙܲܝ ܨܸܒܼܝܵܢܹܗ ܕܲܠܘܵܬܼܸ ܓܵܘܵܐ܃ ܘܫܲܪܟܵܐ ܐܲܝܠܹܝܢ>
      text <ܕܒܼܝܼܕܲܥܬܼܵܐ ܚܠܝܼܡܬܼܵܐ ܥܠܵܘܗܝ ܐܝܼܬܼ ܠܡܲܕܼܪܵܟܼܘܼ܃ ܡ̣ܢ ܗܵܢܹܝܢ ܠܡܹܐܠܲܦ>
      text <ܗܵܠܹܝܢ܃ ܠܝܬܹܝܗ̇܁ ܡܵܕܹܝܢ ܐ̄ܚܪ̈ܵܢܹܐ ܐܸܢܘܿܢ ܐ̄ܪ̈ܵܙܹܐ ܕܲܒܼܗܘܼܟܵܠܵܐ ܥܲܠ>
      text <ܟܝܵܢܵܐ ܐܲܠܵܗܵܝܵܐ ܡܸܬܿܕܪܸܟܼ ܠܡܲܕܥܵܐ܃ ܘܲܐ̄ܚܪܹܬܼܵܐ ܗ̣̄ܝ ܡܲܥܒܿܕܼܵܢܘܼܬܼܵܐ>
      text <ܡܸܕܸܡ ܕܥܲܠ ܗܵܘܢܵܐ ܡܲܓܿܝܵܐ ܒܲܡܠܸܐ ܙܒܲܢ܁ ܡܵܕܹܝܢ܃ ܠܵܘ ܟܠ>
      text <ܕܓܸܠܝܵܢܵܐ ܠܘܵܬܹܗ ܗܵܘܹ̇ܐ܃ ܐܵܘ ܡܲܥܒܿܕܼܵܢܘܼܬܼܵܐ ܡܸܕܸܡ ܒܘܼܝܵܐܵܐ ܕܲܠܘܵܬܹܗ>
      text <ܡܸܬܿܬܿܙܝܼܥ܃ ܡ̣ܢ ܟܠܦܪܘܿܣ ܐܵܦ ܠܲܫܪܵܪܵܐ ܘܲܠܚܲܬܝܼܬܼܘܼܬܼܵܐ ܕܝܼܕܲܥܬܼܵܐ>
    block
      text <ܕܐܲܠܵܗܵܐ ܝܵܕܲܥ̇܁ ܤܲܓܝܼ̈ܐܹܐ ܕܹܝܢ ܗܘ̤ܵܘ ܕܗܵܢܹܝܢ ܨܹܐܕܲܝܗܘܿܢ ܗ̤ܘܲܝ̈܃ ܟܲܕ>
      text <ܠܐܲܠܵܗܵܐ܃ ܐܲܝܟܼ ܫܲܒܼܪܹ̈ܐ ܝܵܕܼܥ̇ܝܼܢ ܗ̄ܘ̣ܵܘ܁>
  text 20
    block
      text <ܬܘܼܒܼ ܥܲܠ ܦܘܼܪ̈ܫܵܢܹܐ ܕܲܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܗܵܘܢܵܐ܃ ܒܡܲܥܒܕܼܵܢܘܼܬܼܵܐ>
      text <ܕܓܸܠܝܵܢܹ̈ܐ ܘܚܸܙܘܵܢܹ̈ܐ ܕܪܘܼܚܵܐ܁ ܟܟ܁>
    block
      text <ܚܙܵܬܼܵܐ ܐܲܠܵܗܵܝܬܼܵܐ܃ ܓܸܠܝܵܢܵܐ ܗ̣̄ܝ ܠܵܐ ܡܸܬܼܪܲܓܼܸܫܵܢܵܐ ܕܗܵܘܢܵܐ܁>
      text <ܓܸܠܝܵܢܵܐ ܐܲܠܵܗܵܝܵܐ܃ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܗܵܘܢܵܐ ܒܤܘܼ̈ܟܵܠܹܐ>
      text <ܪ̈ܘܼܚܵܢܹܐ ܕܥܲܠ ܐܲܠܵܗܘܼܬܼܵܐ܁ ܗܵܕܹܐ ܕܹܝܢ܃ ܐܵܦܠܵܐ ܒܲܟܼܝܵܢܵܐ ܕܡܲܠܲܐܟܹ̈ܐ>
      text <ܤܝܼܡܵܐ ܠܡܸܬܿܬܿܙܵܥܘܼ ܡ̣ܢ ܢܲܦܫܗܘܿܢ܃ ܒܸܠܥܵܕܼ ܓܸܠܝܵܢܵܐ ܕܡ̣ܢ>
      text <ܛܲܝܒܿܘܼܬܼܵܐ܁ ܐ̄ܚܪܬܵܐ ܗ̣̄ܝ ܡܸܬܿܬܿܙܝܼܥܵܢܘܼܬܼܵܐ ܒܓܸܠܝܵܢܹ̈ܐ ܕܥܲܠ ܥܵܒܼܘܿܕܼܘܼܬܹܗ>
      text <ܕܐܲܠܵܗܵܐ܃ ܘܲܐ̄ܚܪܹܬܼܵܐ ܗ̣̄ܝ ܡܸܬܿܬܿܙܝܼܥܵܢܘܼܾܬܼܵܐ ܒܓܸܠܝܵܢܹ̈ܐ ܕܥܲܠ ܟܝܵܢ>
      text <ܐܝܼܬܼܘܼܬܹܗ܁ ܩܲܕܼܡܵܝܬܼܵܐ ܡ̇ܢ܃ ܥܸܠܬܼܵܐ ܡ̣ܢ ܡܸܬܼܪ̈ܲܓܼܫܵܢܝܵܬܼܵܐ ܡܟܼܵܢܵܐ>
      text <ܠܡܸܤܲܒܼ ܠܩܘܼܒܵܠܵܗ̇܁ ܬܪܲܝܵܢܝܼܬܐ ܕܹܝܢ܃ ܘܠܵܐ ܡ̣ܢ ܕܘܼܟ ܥܸܠܬܼܵܐ>
      text <ܡ̣ܢ ܡܲܕܥܵܐ ܘܲܠܟܼܵܐ܁ ܕܲܟܼܝܘܼܬܼܵܐ ܗ̣̄ܝ ܬܠܝܼܬܼܵܝܲܬܼ ܡܢܵܘ̈ܵܬܼܵܐ ܘܪܹܫܵܝܬܼܵܐ܃>
      text <ܐܲܝܟܼ ܕܐܵܡ̇ܪܝܼܢ܁ ܘܚܲܕܼ ܡ̣ܢ ܐܵܠܹܦ ܡ̣ܢ ܙܲܕܝܼ̈ܩܹܐ܃ ܠܵܐ ܡܸܫܲܟܲܚ>
      text <ܕܡܸܫܬܿܘܸܐ ܠܡܲܪܓܿܫܵܢܘܼܬܼܵܐ ܗܵܕܹܐ ܪܲܒܿܬܼܵܐ܁ ܐܵܦ ܓܹܝܪ ܬܹܐܘܿܪܝܼܵܐ>
      text <ܕܡܸܬܼܒܲܪܢܵܫܘܼܬܹܗ ܕܡܵܪܲܢ ܘܓܸܠܝܵܢܹܗ ܕܒܲܒܼܤܲܪ܃ ܡܸܢܵܗ̇ ܡ̣ܢ>
      text <ܬܹܐܘܿܪܝܼܵܐ ܐܲܠܵܗܵܝܬܼܵܐ ܡܸܬܼܐܲܡܪܵܐ ܕܐܝܼܬܹܝܗ̇܁ ܚܙܵܬܼܵܐ ܚܲܬܝܼܬܬܵܐ>
      text <ܕܡܲܠܐܟܹ̈ܐ܃ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܲܒܼܤܘܼ̈ܟܵܠܹܐ ܪ̈ܘܼܚܵܢܵܝܹܐ ܕܗܵܠܹܝܢ>
      text <ܕܝܼܠܗܘܿܢ܁ ܠܲܟܼܝܵܢܵܐ ܕܹܝܢ ܕܚܲܝ̈ܠܵܘܵܬܼܵܐ ܪ̈ܘܼܚܵܢܹܐ ܠܒܲܪ ܡ̣ܢ ܗܵܘܢܵܐ>
    block
      text <ܕܢܸܚܙܸܾܐ܃ ܐܲܬܼܪܵܐ ܠܵܐ ܐܝܼܬܼ܁ ܐܸܡܲܬܼܝ ܕܒܲܟܼܝܵܢܗܘܿܢ ܘܒܲܐܬܼܪܗܘܿܢ ܡܸܫܬܿܘܸܐ>
      text <ܐ̄ܢܵܫ ܕܢܸܚܙܸܐ ܐܸܢܘܿܢ܃ ܘܐܲܝܟܼ ܕܐܝܬܲܝܗܘܿܢ ܒܲܒܼܪܝܼܬܼܵܐ ܕܪܘܼܚܵܢܘܼܬܼܗܘܿܢ܃>
      text <ܒܓܸܠܝܵܢܵܐ ܕܤܘܼ̈ܟܵܠܹܐ ܪ̈ܘܼܚܵܢܹܐ ܕܲܥܠܲܝܗܘܿܢ ܡܸܬܿܬܿܙܝܼܥ ܒܗܵܘܢܹܗ ܡ̣ܢ>
      text <ܛܲܝܒܿܘܼܬܼܵܐ܁ ܡܵܐ ܕܹܝܢ ܕܢܲܦܫܵܐ ܐܸܬܿܕܲܟܼܝܲܬ̤ ܠܡܸܚܙܵܐ ܠܲܟܼܢܵܘ̈ܬܼܵܗ̇܃>
      text <ܒܗܵܠܹܝܢ ܥܲܝ̈ܢܹܐ ܡܩܲܒܿܠܵܐ ܚܙܵܬܼܗܘܿܢ܁ ܠܵܘ ܓܘܼ̈ܫܡܹܐ ܐܸܢܘܿܢ܃>
      text <ܕܲܤܛܲܪ ܡ̣ܢ ܚܙܵܬܼܵܐ ܢܲܦܫܵܢܵܝܬܼܵܐ ܕܐܝܼܬܹܝܗ̇ ܬܹܐܘܿܪܝܼܵܐ ܫܲܪܝܼܪܬܵܐ܃ ܬܘܼܒܼ>
      text <ܐ̄ܚܪܹܢܝܵܐܝܼܬܼ ܢܸܬܼܚܙܘܿܢ ܗܸܢܘܿܢ ܟܲܕܼ ܗܸܢܘܿܢ܃ ܟܲܕܼ ܠܵܐ ܫܲܢܝܼܘ܃ ܗܵܢܵܘ>
      text <ܕܹܝܢ܃ ܠܵܐ ܐܸܬܿܬܲܚܬܝܼܘ ܡ̣ܢ ܟܝܵܢܗܘܿܢ ܒܚܸܙܘܵܢܲܝ̈ܗܘܿܢ܁ ܠܗܵܕܹܐ ܕܹܝܢ>
      text <ܚܙܵܬܼܵܐ܃ ܒܸܠܥܵܕܼ ܡ̣ܢ ܕܲܟܼܝܘܼܬܼܵܐ ܬܸܢܝܵܢܵܝܬܼܵܐ ܕܗܵܘܢܵܐ ܪܸܢܩܲܒܸܠ>
      text <ܐ̄ܢܵܫ܃ ܠܵܐ ܡܲܨܝܵܐ܁ ܗܵܝ̇ ܕܹܝܢ ܕܲܒܼܕܸܡ̈ܘܵܬܼܵܐ ܢܸܬܼܚܙܘܿܢ ܠܐ̄ܢܵܫ̈ܝܼܢ܃>
      text <ܠܵܐ ܗܘ̤ܵܬܼ ܚܙܵܬܼܵܐ ܫܲܪܝܼܪܬܵܐ܃ ܐܸܠܵܐ ܛܲܟܼܤܵܐ ܗ̄ܘ̣ ܕܲܡܕܲܒܿܪܵܢܘܼܬܼܵܐ>
      text <ܡܫܲܟܫܝܼܢ ܒܬܲܫܕܲܪܬܿܗܘܿܢ܁ ܐܵܘ ܠܒܼܘܼܝܵܐܵܐ ܘܲܠܠܘܼܒܵܒܼܵܐ ܕܲܦܫܝܼ̈ܛܹܐ>
      text <ܡܸܬܼܚܵܘܹܝܢ܃ ܒܲܚܙܵܬܼܵܐ ܡܸܬܼܪܲܓܼܫܵܢܝܼܬܼܵܐ܁ ܗܵܝ̇ ܕܐܵܦ ܘܲܠܠܵܐ ܕܟܲܝ̈ܵܐ ܗܘܹ̇ܝܢ>
      text <ܕܐܲܝܟܼ ܗܵܠܹܝܢ ܚܸܙܘܵܢܹ̈ܐ܁ ܛܲܟܼܤܵܐ ܕܹܝܢ ܩܲܕܼܡܵܝܵܐ܃ ܕܐ̄ܢܵܫܵܐ ܗ̄ܘ̣ ܢܲܗܝܼܪܹ̈ܐ>
      text <ܘܝܲܕܘܼ̈ܥܬܼܵܢܹܐ܃ ܕܐܸܬܼܥܲܠܝܼܘ ܒܝܲܕܼ ܕܘܼܒܵܪܹ̈ܐ ܫܒܼܝܼܚܹ̈ܐ ܕܫܸܠܝܵܐ܃ ܠܛܲܟܼܤܵܐ>
      text <ܕܕܲܟܼܝܘܼܬܼܵܐ܁>
  text 21
    block
      text <ܥܲܠ ܗܵܠܹܝܢ ܕܒܲܨܠܘܿܬܼܵܐ ܗܵܘ̈ܝܵܢ ܒܓܼܵܘ ܫܸܠܝܵܐ܁ ܟܐ܁>
    block
      text <ܡܲܢ̣ܘܼ ܝܲܕܼܥܹܗ ܠܲܤܝܵܡ ܒܘܼܪܟܵܐ ܗܵܘ̇ ܗܲܢܝܼܐܵܐ܃ ܕܲܒܼܫܸܠܝܵܐ ܕܠܸܫܵܢܵܐ>
      text <ܡܫܲܒܲܚ ܠܸܒܵܐ ܫܲܠܝܵܐܝܼܬܼ ܬܸܫܒܿܘܿܚܬܵܐ ܡܸܕܸܡ܃ ܕܠܵܐ ܦܵܤܹ̇ܩ ܙܵܘܥܵܗ̇>
      text <ܡ̣ܢ ܗܲܢܝܼܐܘܼܬܼܵܐ܃ ܟܲܕܼ ܦܲܓܼܪܵܐ ܒܲܪܝܼܟܼ ܥܲܠ ܒܘܼܪ̈ܟܹܐ ܘܲܫܠܸܐ ܛܘܼܒܼܵܘܗܝ>
    block
      text <ܠܡܲܢ ܕܐܵܟܹ̇ܠ ܡ̣ܢ ܗܵܠܹܝܢ ܐܲܡܝܸܢܵܐܝܼܬܼ! ܐܸܠܵܐ ܗ̤ܘܲܝ̈ ܕܨܸܒܼܝܵܢܵܐ܃>
      text <ܘܠܵܘ ܐܸܡܲܬܼܝ ܕܒܼܵܥܹ̇ܐ܁ ܗܵܢܵܘ ܒܘܼܤܵܡܵܐ ܡܢܵܬܼܵܢܵܝܵܐ ܕܡܸܬܼܝܸܗܸܒܼ ܠܒܼܘܼܝܵܐܵܐ܃>
      text <ܕܐܲܝܢܵܐ ܕܬܲܡܝܼܡܵܐܝܼܬܼ ܡܸܬܿܕܲܒܲܪ ܩܕܼܵܡ ܐܲܠܵܗܵܐ ܒܕܼܘܼܒܵܪܵܐ ܕܲܒܼܫܸܠܝܵܐ܁>
      text <ܐܸܢ ܕܹܝܢ ܒܟܼܠܵܗ̇ ܦܫܝܼܛܘܼܬܼܵܐ ܢܚܲܡܤܸܢ ܒܹܗ܃ ܟܲܕܼ ܝܵܨܹ̇ܦ ܕܕܲܟܼܝܘܼܬܼܵܐ>
      text <ܕܦܘܼܠܚܵܢܹܗ܃ ܘܫܵܘܹ̇ܝܢ ܕܘܼܒܵܪܵܘܗܝ܃ ܒܵܬܲܪ ܙܲܒܼܢܵܐ ܡܸܫܬܿܘܸܐ܃ ܘܐܵܦ>
      text <ܠܗܵܠܹܝܢ ܩܲܕܼ̈ܡܵܝܵܬܼܵܐ ܕܐܸܬܼܐܡܲܪ܁ ܠܐܲܝܠܹܝܢ ܕܹܝܢ ܕܫܲܪܘܵܚܑܝܼܢ ܒܕܼܘܼܒܵܪܵܐ>
      text <ܘܲܬܼܪܝܼܨ ܢܝܼܫܗܘܿܢ܃ ܩܲܕܼܡܵܝܑܬܼ ܒܩܸܪܝܵܢܵܐ ܡܲܛܥܡܵܐ ܠܗܘܿܢ ܛܲܝܒܿܘܼܬܼܵܐ>
      text <ܗܵܠܹܝܢ ܘܕܲܐܝܟܼ ܗܵܠܹܝܢ܃ ܘܲܡܩܲܪܒܼܵܐ ܠܚܫܵܒܲܝ̈ܗܘܿܢ ܡ̣ܢ ܪܸܢܝܵܐ>
      text <ܕܐܲܪ̈ܥܵܢܵܝܵܬܐ ܠܘܵܬܼܵܗ̇܁ ܘܥܵܡ̇ܠܝܼܢ ܘܫܵܗܪܝܼܢ ܘܲܡܨܲܠܹܝܢ܃ ܘܠܵܐ ܠܵܐܹ̇ܝܢ܁>
      text <ܠܐܲܝܠܹܝܢ ܕܹܝܢ ܕܲܒܼܨܝܼܪ ܩܲܠܝܼܠ ܐܸܬܼܢܲܦܲܩܘ ܒܐ̄ܪ̈ܵܙܹܐ ܕܫܸܠܝܵܐ܃ ܠܘܵܬܼܗܘܿܢ>
      text <ܗܵܘ̇ܝܵܐ ܡܲܪܓܿܫܵܢܘܼܬܼܵܐ ܕܒܲܨܠܘܿܬܼܵܐ ܘܲܒܼܬܸܫܡܸܫܬܼܵܐ܁>
  text 22
    block
      text <ܥܲܠ ܦܘܼܪ̈ܫܵܢܹܐ ܤܲܓܼܝܼ̈ܐܹܐ ܕܒܲܨܠܘܿܬܼܵܐ܃ ܘܥܲܠ ܬܚܘܼ̈ܡܲܝ ܫܘܼܠܛܵܢܹܗ>
      text <ܕܗܵܘܢܵܐ܁ ܘܲܥܕܲܡܵܐ ܠܐܲܝܟܵܐ ܐܝܼܬܼ ܫܘܼܠܛܵܢܵܐ ܠܲܡܙܵܥܘܼ ܠܙܵܘܥܵܘ̈ܗܝ>
      text <ܨܸܒܼܝܵܢܵܝܹ̈ܐ ܒܫܘܼܚܠܵܦ ܐܸܤܟܹܡܹ̈ܐ ܕܲܨܠܘܿܬܼܵܐ܃ ܘܕܲܐܝܢܵܘ ܬܚܘܼܡܵܐ ܕܤܝܼܡ>
      text <ܠܲܟܼܝܵܢܵܐ ܒܲܨܠܘܿܬܼܵܐ܃ ܕܲܥܕܲܡܵܐ ܠܬܲܡܵܢ ܫܲܠܝܼܛ ܠܹܗ ܕܲܢܨܲܠܸܐ܁ ܘܡܵܐ>
      text <ܕܲܥ̣ܒܲܪ ܡ̣ܢ ܬܲܡܵܢ ܘܲܠܗܲܠ܃ ܠܲܝܬܹܝܗ̇ ܡܸܟܹܝܠ ܨܠܘܿܬܼܵܐ܃ ܐܵܦܸܢ>
      text <ܒܫܸܡ ܨܠܘܿܬܼܵܐ ܡܸܬܼܐ̱ܡܲܪ ܗܵܘ̇ ܡܵܐ ܕܗܵܘܹ̇ܐ ܗܵܝܕܹܝܟ܁ ܟܒ܁>
    block
      text <ܫܘܼܒܼܚܵܐ ܠܗܵܘ̇ ܕܲܫܦܝܼܥܵܐ ܡܵܘܗܲܒܼܬܹܗ ܥܲܠ ܒܢܲܝ̈ܢܵܫܵܐ܃ ܕܟܲܕܼ>
      text <ܒܸܤܪܵܢܹܐ ܐܸܢܘܿܢ܃ ܥ̣ܒܲܕܼ ܕܒܲܐܪܥܵܐ ܢܫܲܡܫܘܼܢ ܛܲܟܼܤܵܐ ܕܲܟܼܝܵܢܹ̈ܐ ܠܵܐ>
      text <ܓܫܘܼ̈ܡܹܐ܃ ܘܐܲܫܘܝܼ ܠܲܟܼܝܵܢܵܐ ܕܥܲܦܪܵܢܹܐ ܕܲܢܡܲܠܠܘܼܢ ܥܲܠ ܐ̄ܪ̈ܵܙܹܐ>
    block
      text <ܕܐܲܝܟܼ ܗܵܠܹܝܢ܁ ܝܲܬܝܼܪܵܐܝܼܬܼ܃ ܠܚܲܛܵܝܹ̈ܐ ܕܐܲܟܼܘܵܬܲܢ܃ ܐܲܝܠܹܝܢ ܕܠܵܐ ܫܵܘܹ̇ܝܢܲܢ>
      text <ܐܵܦܠܵܐ ܕܢܸܫܡܲܥ ܡܲܡܠܠܵܐ ܕܥܲܠ ܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܁ ܐܸܠܵܐ>
      text <ܒܛܲܝܒܿܘܼܬܹܗ ܦܬܲܚ ܠܠܸܒܵܐ ܕܤܲܡܝܘܼܬܲܢ ܠܡܸܤܬܲܟܵܠܘܼ ܡ̣ܢ ܬܹܐܘܿܪܝܼܵܐ>
      text <ܕܲܟܼܬܼܵܒܹ̈ܐ ܘܝܘܼܠܦܵܢܵܐ ܕܐܲܒܼܵܗ̈ܬܼܵܐ ܪܵܘܪ̈ܒܹܐ܃ ܐܵܦܸܢ ܠܵܐ ܐܸܫ̇ܬܘܝܼܬܼ ܕܡ̣ܢ>
      text <ܚܦܝܼܛܘܼܬܼܵܐ ܕܲܩܢܘܿܡܝ ܐܸܤܲܒܼ ܢܸܤܝܵܢܵܐ ܕܲܚܕܼܵܐ ܡ̣ܢ ܐܵܠܹܦ ܡ̣ܢ>
      text <ܐܲܝܠܹܝܢ ܕܒܼܐܝܼ̈ܕܲܝ ܡܸܬܼܟܲܬܼ̈ܒܵܢ܃ ܝܲܬܿܝܼܪܵܐܝܼܬܼ ܒܡܹܐܡܪܵܐ ܗܵܢܵܐ܃ ܕܐܲܡ̣ܪܲܚܢܲܢ>
      text <ܐܲܝܟܼ ܕܲܠܢܘܼܗܵܪܵܐ ܘܓܘܼܪܵܓܼܵܐ ܕܢܲܦܫܲܢ ܘܕܲܐܝܠܹܝܢ ܕܦܵܓܼܥ̇ܝܼܢ ܒܹܗ܁>
      text <ܕܲܟܼܒܲܪ ܬܸܬܿܥܝܼܪ ܐܵܦܸܢ ܡ̣ܢ ܪܸܓܿܬܼܵܐ ܕܝܼܠܵܗ̇܃ ܠܘܵܬܼ ܥ̇ܒܼܵܕܼܵܐ ܠܡܸܩܪܲܒܼ܁>
      text <ܡܵܢܵܐ ܗܵܟܹܝܠ ܐ̄ܚܪܹܬܼܵܐ ܗ̣̄ܝ ܗܲܢܝܼܐܝܼܬܼܵܐ ܕܲܨܠܘܿܬܼܵܐ܃ ܘܲܐ̄ܚܪܹܬܼܵܐ ܗ̣̄ܝ>
      text <ܚܙܵܬܼܵܐ ܕܒܲܨܠܘܿܬܼܵܐ܁ ܡܝܲܬܿܪܵܐ ܕܹܝܢ ܕܬܲܪܬܹܝܢ ܡ̣ܢ ܩܲܕܼܡܵܝܬܼܵܐ܃ ܐܲܝܟܼ>
      text <ܓܲܒܼܪܵܐ ܡܫܲܠܡܵܢܵܐ ܡ̣ܢ ܛܲܠܝܵܐ ܙܥܘܿܪܵܐ܁ ܐܝܼܬܼ ܐܸܡܲܬܼܝ ܕܗܸܢܘܿܢ>
      text <ܦܸܬܼܓܼܵܡܹ̈ܐ ܢܸܬܼܚܲܠܘܿܢ ܒܦܘܼܡܵܐ܃ ܘܬܸܢܝܵܐ ܕܠܵܐ ܡܸܢܝܵܢ ܗܵܘܹ̇ܐ ܠܚܲܕܼ>
      text <ܦܸܬܼܓܼܵܡܵܐ ܕܲܨܠܘܿܬܼܵܐ܃ ܟܲܕܼ ܠܡܸܫܒܲܩ ܘܲܠܡܸܥܒܲܪ ܠܲܐ̄ܚܪܹܢܵܐ ܤܲܒܼܥܵܐ>
      text <ܠܵܐ ܝܵܕܲܥ̇܁ ܘܐܝܼܬܼ ܐܸܡܲܬܼܝ܃ ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܵܐ ܬܹܐܘܿܪܝܼܵܐ>
      text <ܡܸܕܸܩ܃ ܘܐܵܦ ܠܵܗ̇ ܠܲܨܠܘܿܬܼܵܐ ܦܵܤ̇ܩܵܐ ܡ̣ܢ ܤܸܦ̈ܘܵܬܼܵܐ܁ ܘܗܵܘܹ̇ܐ>
      text <ܗܵܘ̇ ܡܲܢ ܕܗ̤ܘ ܒܚܵܘܪܵܐ ܕܝܼܠܵܗ̇܃ ܐܲܝܟܼ ܫܠܲܕܵܐ ܕܠܵܐ ܢܲܦܫܵܐ ܒܬܸܡܗܵܐ܁>
      text <ܠܗܵܕܹܐ ܩܵܪܹܝܢܲܢ ܚܙܵܬܼܵܐ ܕܒܲܨܠܘܿܬܼܵܐ܃ ܘܠܵܘ ܕܡܘܼܬܼܵܐ ܡܸܕܸܡ ܐܵܘ>
      text <ܐܸܤܟܹܡܵܐ ܕܡܸܬܿܬܿܨܝܼܪ܃ ܐܲܝܟܼ ܕܐܵܡ̇ܪܝܼܢ ܫܵܛܲܝ̈ܵܐ܁ ܘܐܵܦ ܒܵܗ̇ ܒܗܵܕܹܐ>
      text <ܬܹܐܘܿܪܝܼܵܐ ܕܒܲܨܠܘܿܬܼܵܐ܃ ܡܘܼ̈ܫܚܵܬܼܵܐ ܐܝܼܬܼ܃ ܘܦܘܼܪ̈ܫܵܢܹܐ ܕܡܵܘ̈ܗܒܼܵܬܼܵܐ܁>
      text <ܐܸܠܵܐ ܘܲܥܕܲܡܵܐ ܠܗܵܪܟܵܐ ܥܕܲܟܹܝܠ܃ ܨܠܘܿܬܼܵܐ ܗ̣̄ܝ܁ ܠܵܐ ܓܹܝܪ ܥܒܲܪ>
      text <ܚܘܼܫܵܒܼܵܐ ܥܕܲܟܹܝܠ ܠܗܵܝ̇ ܕܬܸܗܘܸܐ ܠܵܐ ܨܠܘܿܬܼܵܐ܃ ܟܲܕܼ ܡܝܲܬܿܪܵܐ>
    block
      text <ܡܸܢܵܗ̇܁ ܒܗܵܝ̇ ܕܙܵܘ̈ܥܹܐ ܕܠܸܫܵܢܵܐ ܘܲܕܼܠܸܒܵܐ ܒܲܨܠܘܿܬܼܵܐ܃ ܩܠܝܼ̈ܕܹܐ ܐܢܘܿܢ܁>
      text <ܗܵܝ̇ ܡ̇ܢ ܕܒܼܵܬܲܪ ܗܵܠܹܝܢ܃ ܡܲܥܲܠܬܼܵܐ ܗ̣̄ܝ ܕܲܠܒܹܝܬܼ ܓܲܙܵܐ܁ ܢܸܫܠܘܿܢ>
      text <ܡܵܕܹܝܢ ܗܵܪܟܵܐ ܟܠ ܦܘܼܡ̈ܝܼܢ ܘܠܸܫܵܢ̈ܝܼܢ܃ ܘܠܸܒܵܐ ܓܹܙܲܒܼܪܵܐ ܕܚܘܼ̈ܫܵܒܹܐ܃>
      text <ܘܗܵܘܢܵܐ ܡܕܲܒܿܪܵܢܵܐ ܕܪܸ̈ܓܼܫܹܐ܃ ܘܪܸܥܝܵܢܵܐ ܦܵܪܲܚܬܼܵܐ ܩܲܠܝܼܠܬܼܵܐ ܕܡܲܚܨܸܦ܃>
      text <ܘܟܼܠܗܘܿܢ ܦܘܼܪ̈ܤܹܐ ܘܚܘܼܫܵܚܵܐ ܕܲܒܼܗܘܿܢ܃ ܘܲܦܝܵܤܹ̈ܐ ܢܦܘܼܫܘܼܢ ܬܢܵܢ܃>
      text <ܕܡܵܪܹܐ ܒܲܝܬܼܵܐ ܐܸܬ̣ܼܵܐ ܠܹܗ܁>
      text <ܐܲܝܟܲܢܵܐ ܓܹܝܪ ܕܟܼܠܹܗ ܚܲܝܠܵܐ ܕܢܵܡܘܿܤܹ̈ܐ ܘܦܘܼܩ̈ܕܵܢܹܐ>
      text <ܕܐܸܬܿܬܿܤܝܼܡܘ ܡ̣ܢ ܐܲܠܵܗܵܐ ܠܲܒܼܢܲܝ̈ܢܵܫܵܐ܃ ܥܕܲܡܵܐ ܗ̄ܘ̣ ܠܕܲܟܼܝܘܼܬܼܵܐ>
      text <ܕܠܸܒܵܐ ܐܝܼܬܼܵܘܗܝ ܬܚܘܼܡܵܐ ܐܲܝܟܼ ܡܸܠܲܬܼ ܐܲܒܼܵܗ̈ܬܼܵܐ܃ ܗܵܟܲܢܵܐ ܘܟܼܠܗܘܿܢ>
      text <ܙܢܲܝ̈ܵܐ ܘܐܸܤܟܹܡܹ̈ܐ ܕܲܨܠܘܿܬܼܵܐ ܕܲܡܨܲܠܹܝܢ ܒܢܲܝ̈ܢܵܫܵܐ ܠܐܲܠܵܗܵܐ܃ ܥܕܲܡܵܐ>
      text <ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ ܬܚܘܼܡܵܐ܁ ܚܸܢ̈ܓܼܵܬܼܵܐ ܘܓܼܘܼܪ̈ܓܵܚܹܐ ܘܲܦܝܵܤܹ̈ܐ>
      text <ܘܟܼܘܼ̈ܫܵܦܹܐ ܠܸܒܵܢܵܝܹ̈ܐ܃ ܘܕܸܡ̈ܥܹܐ ܚܲܝ̈ܠܝܵܬܼܵܐ ܘܟܼܠܗܘܿܢ ܐܸܤܟܹܡܹ̈ܐ ܐ̄ܚܪܵܢܹܐ>
      text <ܕܐܝܼܬܼ ܒܲܨܠܘܿܬܼܵܐ ܐܲܝܟܼ ܕܐܸܡ̇ܪܹܬܼ܃ ܥܕܲܡܵܐ ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ>
      text <ܬܚܘܼܡܗܘܿܢ ܘܫܘܼܠܛܵܢܗܘܿܢ ܠܡܸܬܿܬܿܙܵܥܘܼ܁ ܡ̣ܢ ܕܲܟܼܝܘܼܬܼܵܐ ܕܹܝܢ>
      text <ܕܲܨܠܘܿܬܼܵܐ ܘܲܠܓܼܵܘ܃ ܡܵܐ ܕܲܥܒܲܪ ܠܗܵܢܵܐ ܬܚܘܼܡܵܐ܃ ܠܲܝܬܿ ܠܹܗ>
      text <ܠܪܸܥܝܵܢܵܐ܃ ܘܠܵܐ ܨܠܘܿܬܼܵܐ܃ ܘܠܵܐ ܙܵܘܥܹ̈ܐ܃ ܘܠܵܐ ܕܸܡ̈ܥܹܐ܃ ܘܠܵܐ>
      text <ܫܘܼܠܛܵܢܵܐ܃ ܘܠܵܐ ܚܹܐܪܘܼܬܼܵܐ܃ ܘܠܵܐ ܦܝܵܤܹ̈ܐ܃ ܘܠܵܐ ܪܸܓܿܬܼܵܐ܃ ܘܠܵܐ>
      text <ܝܘܼܐܵܒܼܵܐ ܕܚܲܕܼ ܡܸܕܸܡ܃ ܡ̣ܢ ܡܵܐ ܕܡܸܤܬܲܟܸܐ ܒܥܵܠܡܵܐ ܗܵܢܵܐ ܐܵܘ>
      text <ܒܥܵܠܡܵܐ ܕܲܬܬܼܝܼܕܼ܁ ܡܸܛܠܗܵܢܵܐ ܡ̣ܢ ܒܵܬܲܪ ܨܠܘܿܬܼܵܐ ܕܟܼܝܼܬܼܵܐ܃ ܬܘܼܒܼ>
      text <ܨܠܘܿܬܼܵܐ ܠܲܝܬܿ܃ ܘܟܼܠܗܘܿܢ ܙܵܘܥܹ̈ܝܗ̇ ܘܐܸܤܟܹܡܹ̈ܝܗ̇ ܥܕܲܡܵܐ ܠܗܵܪܟܵܐ>
      text <ܡܝܲܒܿܠܝܼܢ ܠܪܸܥܝܵܢܵܐ ܒܫܘܼܠܛܵܢܵܐ ܕܚܹܐܪܘܼܬܼܗܘܿܢ܁ ܡܸܛܠܗܵܢܵܐ܃ ܐܵܦ>
    block
      text <ܬܲܟܼܬܘܼܫܵܐ ܐܝܼܬܼ ܒܵܗ̇܁ ܒܵܬܲܪ ܗܵܢܵܐ ܕܹܝܢ ܬܚܘܼܡܵܐ܃ ܡܸܟܹܝܠ ܬܸܡܗܵܐ>
      text <ܐܝܼܬܼܵܘܗܝ܃ ܘܠܵܘ ܨܠܘܿܬܼܵܐ܁ ܡܸܟܵܐ ܘܲܠܗܲܠ܃ ܡ̣ܢ ܨܠܘܿܬܼܵܐ ܦܵܫ̣܁>
      text <ܘܲܚܙܵܬܼܵܐ ܐܝܼܬܹܝܗ̇܃ ܘܠܵܘ ܡܨܲܠܵܝܘܼ ܡܨܲܠܸܐ ܪܸܥܝܵܢܵܐ܁>
      text <ܟܠ ܙܢܵܐ ܕܹܝܢ ܕܲܨܠܘܿܬܼܵܐ ܕܐܝܼܬܼ܃ ܒܙܵܘ̈ܥܹܐ ܢܲܦܫܵܢܵܝܹ̈ܐ ܗܵܘ̇ܝܵܐ>
      text <ܡܸܬܿܬܿܙܝܼܥܵܢܘܼܬܼܵܗ̇܁ ܡܵܐ ܕܥܲܠ̣ ܠܹܗ ܗܵܘܢܵܐ ܠܙܵܘ̈ܥܹܐ ܕܪܘܼܚܵܢܘܼܬܼܵܐ܃>
      text <ܬܲܡܵܢ ܠܲܝܬܿ ܠܹܗ ܠܲܡܨܲܠܵܝܘܼ܁ ܐ̄ܚܪܹܬܼܵܐ ܗ̣̄ܝ ܨܠܘܿܬܼܵܐ܃ ܘܲܐ̄ܚܪܹܬܼܵܐ>
      text <ܗ̣̄ܝ ܬܹܐܘܿܪܝܼܵܐ ܕܒܼܵܗ̇܃ ܐܵܦܸܢ ܡ̣ܢ ܚܕܼܵܕܹ̈ܐ ܫܵܩ̈ܠܵܢ ܥܸܠܬܼܵܐ܁ ܗܵܝ̇ ܡ̇ܢ܃>
      text <ܙܲܪܥܵܐ܁ ܗܵܕܹܐ ܕܹܝܢ܃ ܫܩܘܼܠܬܼܵܐ ܕܟܲܦܹ̈ܐ܁ ܟܲܕܼ ܒܲܚܙܵܬܼܵܐ ܠܵܐ ܡܸܬܼܡܲܠܠܢܝܼܬܼܵܐ>
      text <ܬܵܡܲܗ ܚܵܨܘܿܕܼܵܐ܃ ܕܡ̣ܢ ܦܸܪ̈ܕܹܐ ܫܝܼ̈ܛܵܬܼܵܐ ܘܥܲܪ̈݁ܛܸܠܵܝܬܼܵܐ ܕܲܙܪܲܥ̣܃>
      text <ܐܲܝܠܹܝܢ ܫܢܵܢܹ̈ܐ ܫܒܼܝܼ̈ܚܵܬܼܵܐ ܫܘܲܚ̣ ܩܕܼܵܡܵܘܗܝ ܡ̣ܢ ܫܸܠܝܵܐ܁ ܘܦܵܐܹ̇ܫ>
      text <ܒܲܚܙܵܬܹܗ܃ ܡ̣ܢ ܟܠ ܪܦܵܬܼܵܐ܁ ܟܠ ܨܠܘܿܬܼܵܐ ܕܹܝܢ ܕܐܝܼܬܼ܃ ܒܥܵܬܼܵܐ>
      text <ܐܝܼܬܹܝܗ̇ ܘܫܸܐܠ̱ܬܼܵܐ܃ ܐܵܘ ܬܸܫܒܿܘܿܚܬܼܵܐ܃ ܐܵܘ ܩܘܼܒܵܠܛܲܝܒܿܘܼܬܼܵܐ܁ ܒܨܝܼ>
      text <ܐܸܢ ܐܝܼܬܼ ܚܕܼܵܐ ܡ̣ܢ ܗܵܠܹܝܢ܃ ܐܵܘ ܒܥܵܬܼܵܐ ܕܡܸܕܸܡ܃ ܡܵܐ ܕܲܥ̣ܒܲܪ ܗܵܘܢܵܐ>
      text <ܠܲܬܼܚܘܼܡܵܐ ܗܵܢܵܐ ܘܥܲܠ̣ ܠܐܲܬܼܪܵܐ ܗܵܘ̇܃ ܠܝܵܕܼܥܲܝ̈ ܫܪܵܪܵܐ ܗ̄ܘ̣>
      text <ܡܫܲܐܸܠ ܐ̄ܢܵܫ܁ ܐܵܦ ܦܘܼܪ̈ܫܵܢܹܐ ܕܹܝܢ ܗܵܠܹܝܢ ܠܵܘ ܕܟܼܠܢܵܫ ܗ̣̄ܝ>
      text <ܠܲܡܥܲܩܵܒܼܘܼ܃ ܐܸܠܵܐ ܒܲܠܚܘܿܕܼ ܕܐܲܝܠܹܝܢ ܕܗܸܢܘܿܢ ܒܲܩܢܘܿܡܗܘܿܢ ܗܘ̤ܵܘ>
      text <ܚܲܙܵܝܹ̈ܐ ܘܲܡܫܲܡ̈ܫܵܢܹܐ ܕܝܼܠܵܗ̇ ܕܲܨܒܼܘܼܬܼܵܐ܃ ܐܵܘ ܩܕܼܵܡܲܝܗܘܿܢ ܕܲܐܲܒܼܵܗ̈ܵܬܼܵܐ>
      text <ܕܐܲܝܟܼ ܗܵܠܹܝܢ ܐܸܬܼܪܲܒܿܝܼܘ܃ ܘܡ̣ܢ ܦܘܼܡܗܘܿܢ ܩܲܒܸܠ̣ܘ ܫܪܵܪܵܐ܃ ܘܲܒܼܗܵܠܹܝܢ>
      text <ܥܸܢܝܵܢܹ̈ܐ ܘܕܲܐܝܟܼ ܗܵܠܹܝܢ ܐܲܦܸܩ̣ܘ ܝܵܘ̈ܡܵܬܼܗܘܿܢ ܒܫܘܼ̈ܐܵܠܹܐ ܘܲܒܼܦܘܼܢܵܝ>
      text <ܦܸܬܼܓܼܵܡܹ̈ܐ ܕܲܥܠܹܝܗ̇ ܕܫܲܪܝܼܪܬܵܐ܁ ܐܲܝܟܲܢܵܐ ܗܵܟܹܝܠ ܕܲܠܡܲܚܤܸܢ ܘܡ̣ܢ>
      text <ܪܸܒܿܘܿ ܒܢܲܝ̈ܢܵܫܵܐ ܡܸܫܬܿܟܲܚ ܚܲܕܼ܃ ܕܫܲܡ̣ܠܝܼ ܦܘܼܩ̈ܕܵܢܹܐ ܘܢܵܡܘܿܤܹ̈ܐ>
    block
      text <ܒܨܝܼܪ ܩܲܠܝܼܠ܃ ܘܐܸܫܬܘܝܼ ܠܫܲܦܝܘܼܬܼܵܐ ܕܢܲܦܫܵܐ܃ ܗܵܟܲܢܵܐ ܘܚܲܕܼ ܡ̣ܢ>
      text <ܤܲܓܝܼ̈ܐܹܐ ܡܸܫܬ̣ܿܟܲܚ܃ ܕܐܸܫܬܿܘܝܼ ܒܝܲܕܼ ܢܛܘܼܪܬܵܐ ܤܲܓܝܼܐܬܼܵܐ ܠܲܨܠܘܿܬܼܵܐ>
      text <ܕܟܼܝܼܬܼܵܐ܃ ܘܲܬܼܪܲܥ̣ ܠܗܵܢܵܐ ܬܚܘܼܡܵܐ܃ ܘܐܸܫܬܘܝܼ ܐܵܦ ܠܐ̄ܪܵܙܵܐ ܗܵܘ̇܁>
      text <ܠܵܘ ܤܲܓܝܼ̈ܐܹܐ ܡܸܫܬܿܘܹܝܢ ܐܵܦܠܵܐ ܠܲܨܠܘܿܬܼܵܐ ܕܟܼܝܼܬܼܵܐ܃ ܐܸܠܵܐ ܐܸܢ>
      text <ܕܲܠܝܼ̈ܠܹܐ܁ ܠܗܵܘ̇ ܕܹܝܢ ܐ̄ܪܵܙܵܐ ܐ̄ܚܪܹܢܵܐ ܕܡܸܢܹܗ ܘܲܠܗܲܠ܃ ܠܡܲܚܤܸܢ>
      text <ܡܸܫܬܿܟܲܚ ܒܕܼܵܪ ܕܵܪ܃ ܕܲܩ̣ܪܸܒܼ ܠܗܵܕܹܐ ܝܑܼܕܲܥܬܼܵܐ ܒܛܲܝܒܿܘܼܬܹܗ>
      text <ܕܐܲܠܵܗܵܐ܁>
      text <ܨܠܘܿܬܼܵܐ ܐܝܼܬܹܝܗ̇܃ ܟܘܼܫܵܦܵܐ ܘܡܲܪܢܝܼܬܼܵܐ ܘܝܲܐܝܼܒܼܘܼܬܼܵܐ ܕܲܠܡܸܕܸܡ܃ ܐܵܘ>
      text <ܓܗܵܝܬܼܵܐ ܕܡ̣ܢ ܒܝܼ̈ܫܵܬܼܵܐ ܕܲܬܼܢܵܢ ܐܵܘ ܕܲܓܿܬܼܵܐ ܕܡܘܼ̈ܠܟܵܢܹܐ܃>
      text <ܐܵܘ ܫܸܐܬܼܵܐ ܡܸܕܸܡ ܕܒܼܵܗ̇ ܡܸܬܼܥܲܕܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ܁ ܒܗܵܠܹܝܢ>
      text <ܙܵܘ̈ܥܹܐ ܡܸܬܼܚܲܒܼܫܝܼܢ ܟܠܗܘܿܢ ܐܸܤܟܹܡܹ̈ܐ ܕܲܨܠܘܿܬܼܵܐ܁ ܕܲܟܼܝܼܘܼܬܼܵܗ̇ ܕܹܝܢ>
      text <ܐܵܘ ܠܵܐ ܕܲܟܼܝܘܼܬܼܵܗ̇܃ ܐܝܼܬܹܝܗ̇ ܕܐܲܝܟܼ ܗܵܟܲܢܵܐ܁ ܐܸܡܲܬܼܝ ܗܵܟܹܝܠ ܕܲܒܼܥܸܕܵܢܹ̈ܐ>
      text <ܗܵܠܹܝܢ ܕܲܡܙܲܡܸܢ ܪܸܥܝܵܢܵܐ ܠܲܡܕܲܒܵܚܘܼ ܚܲܕܼ ܡ̣ܢ ܙܵܘ̈ܥܵܘܗܝ ܗܠܹܝܢ>
      text <ܕܲܤܕܲܪܢ܃ ܚܵܠܹ̇ܛ ܒܹܗ ܚܘܼܫܵܒܼܵܐ ܡܸܕܸܡ ܢܘܼܟܼܪܵܝܵܐ ܐܵܘ ܦܸܗܝܵܐ>
      text <ܕܒܲܨܒܼܘܼ܃ ܡܸܬܼܩܲܪܝܵܐ ܠܵܐ ܕܟܼܝܼܬܼܵܐ܁ ܒܗܵܝ̇ ܕܡ̣ܢ ܚܲܝ̈ܘܵܬܼܵܐ ܗܵܢܹܝܢ>
      text <ܕܠܵܐ ܡܲܦܲܣ ܐܲܤܸܩ̣ ܥܲܠ ܡܲܕܼܒܿܚܹܗ ܕܡܵܪܝܵܐ܃ ܕܐܝܼܬܼܵܘܗ ܠܸܒܵܐ>
      text <ܩܵܝܑܸܡܬܼܵܐ ܡܸܬܼܝܲܕܼܥܵܢܝܼܬܼܵܐ܁ ܡܵܐ ܓܹܝܪ ܕܝܲܐܝܼܒܼܵܐܝܼܬܼ ܥܲܠܝܼܠ ܪܸܥܢܵܝܵܐ ܒܚܲܕܼ>
      text <ܡ̣ܢ ܗܵܠܹܝܢ ܙܵܘ̈ܥܹܐ ܠܦܘܼܬܼ ܐܵܠܨܘܼܬܼܵܗ̇ ܕܥܸܠܬܼܵܐ ܒܥܸܕܵܢܵܐ ܕܬܲܚܢܲܢܬܼܵܐ܃>
      text <ܘܡܸܛܠ ܤܘܼܘܵܚܵܐ ܤܲܓܝܼܐܵܐ ܢܓܝܸܕܼ ܚܝܵܪܵܐ ܕܙܵܘܥܹܗ ܒܥܲܝܢܵܐ ܕܗܲܝܡܵܢܘܼܬܼܵܐ>
      text <ܠܓܼܵܘ ܡ̣ܢ ܐܲܦܲܝ̈ ܬܲܪܥܵܐ ܕܠܸܒܵܐ܃ ܒܝܲܕܼ ܗܵܠܹܝܢ ܤܝܼܓܼܝܼܢ ܡܸܟܹܝܠ>
      text <ܡܲܥ̈ܠܵܢܹܐ ܕܢܲܦܫܵܐ܃ ܩܕܼܵܡ ܚܘܼ̈ܫܵܒܹܐ ܢܘܼܟܼܪܵܝܹܐ ܗܵܢܘܿܢ ܕܡܸܬܼܩܪܹܝܢ>
    block
      text <ܓܝܼܘܿܪܹ݁ܐ܃ ܕܠܵܐ ܤܲܦܲܣ ܠܗܘܿܢ ܡ̣ܢ ܢܵܡܘܿܤܵܐ ܠܡܸܥܲܠ ܠܓܼܵܘ ܡ̣ܢ>
      text <ܡܲܫܟܿܢܵܐ ܕܤܵܗܕܘܼܬܼܵܐ܁ ܘܲܠܗܵܕܹܐ ܡܫܲܡܗܝܼܢ ܕܸܒܼܚܬܼܵܐ ܡܩܲܒܲܠܬܼܵܐ>
      text <ܕܠܸܒܵܐ܃ ܘܲܨܠܘܼܬܼܵܐ ܕܟܼܝܼܬܼܵܐ܁ ܐܵܦ ܬܚܘܼ̈ܡܹܝܗ̇ ܬܘܼܒܼ܃ ܥܕܲܡܵܐ>
      text <ܠܗܵܪܟܵܐ܁ ܒܵܬܲܪ ܗܵܕܹܐ ܕܹܝܢ܃ ܠܲܝܬܿ ܠܡܸܫܬܲܡܵܗܘܼ ܨܠܘܿܬܼܵܐ܁>
      text <ܐܸܢ ܐ̄ܢܵܫ ܕܹܝܢ ܡܲܝܬܸܐ ܠܥܘܼܗܕܵܢܵܐ ܗܵܝ̇ ܕܡܸܫܬܲܡܗܵܐ ܡ̣ܢ>
      text <ܐܲܒܼܵܗ̈ܬܼܵܐ ܨܠܘܿܬܼܵܐ ܪܘܼܚܵܢܵܝܬܼܵܐ܃ ܟܲܕܼ ܠܵܐ ܡܸܤܬܲܟܲܠ ܚܲܝܠܵܐ ܕܡܸܠܲܝ̈ܗܘܿܢ>
      text <ܕܐܼܵܒܼܵܗ̈ܬܼܵܐ܃ ܘܐܵܡܲ݁ܪ܃ ܕܐܵܦ ܗܵܕܹܐ ܡ̣ܢ ܬܚܘܼ̈ܡܹܝܗ̇ ܕܲܨܠܘܿܬܼܵܐ ܐܝܼܬܹܝܗ̇܃>
      text <ܤܵܒܲܪܢܵܐ ܕܐܸܢ ܠܚܲܬܿܝܼܬܼܘܼܬܼܵܐ ܕܤܘܼܟܵܠܵܐ ܐܵܬܹ̇ܐ܃ ܓܘܼܕܵܦܵܐ ܐܝܼܬܹܝܗ̇܃>
      text <ܕܐ̄ܢܵܫ ܡܨܸܐ ܒܲܥܒܼܝܼ̈ܕܹܐ ܕܢܹܐܡܲܪ܃ ܕܲܨܠܘܿܬܼܵܐ ܪܘܼܚܵܢܵܝܬܼܵܐ ܡܸܨܛܲܠܝܵܐ>
      text <ܟܠ ܟ̱ܠܹܗ܁ ܟܠ ܕܹܝܢ ܕܡܸܨܛܲܠܵܝܘܼ ܡܸܨܛܲܠܝܵܐ܃ ܠܟܼܵܐ ܡ̣ܢ>
      text <ܪܘܼܚܵܢܘܼܬܼܵܐ ܗ̣̄ܝ܁ ܘܟܼܠ ܕܪܘܼܚܵܢܵܝܬܼܵܐ ܗ̣̄ܝ܃ ܡ̣ܢ ܙܵܘܥܵܐ ܘܡ̣ܢ ܨܠܘܿܬܼܵܐ>
      text <ܡܒܲܪ̈ܲܝ ܗ̄ܘ̣ ܛܲܟܼܤܵܗ̇܁ ܐܸܢ ܓܹܝܪ ܘܐܵܦ ܕܲܟܼܝܵܐܝܼܬܼ ܠܡܲܚܤܸܢ>
      text <ܡܨܲܠܸܐ ܒܲܪܢܵܫܵܐ܃ ܡܵܢܵܐ ܢܹܐܡܲܪ ܗܵܝ̇ ܕܪܘܼܚܵܢܵܐܝܼܬܼ ܠܐܲܒܼܵܗ̈ܬܼܵܐ ܓܹܝܪ>
      text <ܩܲܕܝܼ̈ܫܹܐ ܐܝܼܬܼ ܠܗܘܿܢ ܥܝܵܕܼܵܐ܃ ܕܟܼܠ ܙܵܘ̈ܥܹܐ ܡܝܲܬܿܪܹ̈ܐ܃ ܘܟܼܠ>
      text <ܡܲܥܒܒܿܕܵܢܘܼܬܼܵܐ ܪܘܼܚܢܵܝܬܼܵܐ܃ ܒܫܸܡ ܨܠܘܿܬܼܵܐ ܢܟܲܢܘܿܢ܁ ܘܠܵܘ ܒܲܠܚܘܿܕܼ>
      text <ܗܵܠܹܝܢ܃ ܐܸܠܵܐ ܘܛܘܼܒܼܵܢܵܐ ܡܦܲܫܩܵܢܵܐ ܘܐܵܦ ܠܤܘܼܥܪ̈ܵܢܹܐ ܫܲܦܝܼܪܹ̈ܐ>
      text <ܕܘܼܟܲܬܼ ܨܠܘܿܬܼܵܐ ܡܵܢܹ̇ܐ ܠܗܘܿܢ܁ ܟܲܕܼ ܓܲܠܝܵܐ ܗ̣̄ܝ܃ ܕܲܐ̄ܚܪܹܬܼܵܐ ܗ̣̄ܝ>
      text <ܨܠܘܿܬܼܵܐ܃ ܘܲܐ̄ܚܪ̈ܵܢܹܐ ܐܸܢܘܿܢ ܤܘܼܥܪ̈ܵܢܹܐ ܕܡܸܬܼܦܲܠܚܝܼܢ܁ ܐܸܠܵܐ ܘܒܲܙܒܲܢ>
      text <ܠܵܗ̇ ܠܗܵܕܹܐ܃ ܕܲܒܼܕܼܘܼܟ ܕܘܼܟ ܨܠܘܿܬܼܵܐ ܪܘܼܚܵܢܵܝܬܼܵܐ ܡܟܲܢܹܝܢ ܠܵܗ̇܁>
      text <ܐܝܼܬܼ ܐܲܝܟܵܐ܃ ܕܬܹܐܘܿܪܝܼܵܐ ܡܫܲܡܗܝܼܢ ܠܵܗ̇܁ ܘܒܲܙܒܲܢ܃ ܝܑܼܕܲܥܬܼܵܐ܁ ܘܒܲܙܒܲܢ܃>
      text <ܓܸܠܝܵܢܹ̈ܐ ܕܡܸܬܼܝܲܕܼܥܵܢ̈ܝܵܬܼܵܐ܁ ܚܵܙܹ̇ܐ ܐܲܢ̄ܬܿ܃ ܕܐܲܝܟܲܢ ܡܫܲܚܠ̱ܦܝܼܢ ܐܲܒܼܵܗ̈ܬܼܵܐ>
    block
      text <ܫܘܼܡܵܗܹ̈ܐ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܗܵܕܹܐ ܗܵܟܹܝܠ ܚܲܬܝܼܬܼܘܼܬܼܵܐ ܕܟܼܘܼ̈ܢܵܝܹܐ܃>
      text <ܒܨܸܒܼ̈ܘܵܬܼܵܐ ܕܲܬܼܢܵܢ ܡܸܬܼܩܲܝܡܵܐ܁ ܫܡܵܐ ܕܹܝܢ ܫܲܪܝܼܪܵܐ܃ ܠܨܸܒܼ̈ܘܵܬܼܵܐ>
      text <ܕܥܵܠܡܵܐ ܚܲܕܼܬܼܵܐ܃ ܠܲܝܬܿ܁ ܐܸܠܵܐ ܚܕܼܵܐ ܝܑܼܕܲܥܬܼܵܐ ܦܫܝܼܛܬܼܵܐ܃ ܕܲܠܥܸܠ>
      text <ܡ̣ܢ ܟܠ ܫܸܡ ܘܐܵܬܼ̈ܘܵܬܼܵܐ ܘܨܘܼܪ̈ܵܬܼܵܐ ܘܓܼܵܘ̈ܢܹܐ܃ ܘܐܸܤܟܹܡܹ̈ܐ ܘܟܼܘܼ̈ܢܵܝܹܐ>
      text <ܡܪܸ̈ܟܿܒܹܐ܁ ܡܸܛܠܗܵܢܵܐ ܡܵܐ ܕܐܸܬܼܥܲܠܝܲܬ̤ ܝܑܼܕܲܥܬܼܵܐ ܕܢܲܦܫܵܐ ܡ̣ܢ ܗܵܕܹܐ>
      text <ܚܘܿܓܼܬܼܵܐ ܕܡܸܬܼܚܲܙܝܵܢ̈ܝܬܼܵܐ܃ ܐܲܝܟܼ ܕܒܼܵܥܹ̇ܝܢ ܡܸܬܼܚ̇ܫܚܝܼܢ ܐܲܒܼܵܗ̈ܬܼܵܐ>
      text <ܒܫܘܼܘ̈ܕܵܥܹܐ ܕܡܸܛܠܵܬܼܵܗ̇܁ ܟܲܕܼ ܫܡܵܡܲܝ̈ܗܘܿܢ ܚܲܬܝܼ̈ܬܹܐ܃ ܠܲܝܬܿ>
      text <ܕܝܵܕܲܥ̇܃ ܐܸܠܵܐ ܐܲܝܟܼ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܥܠܲܝܗܘܿܢ ܢܸܤܡܟܼܘܼܢ܁>
      text <ܒܟܼܘܼ̈ܢܵܝܹܐ ܘܦܸ̈ܠܵܐܝܼܬܼܵܐ ܡܸܬܼܚܲܫܚܝܼܢܲܢ܃ ܐܲܝܟܼ ܡܸܠܬܹܗ ܕܩܲܕܝܼܫܵܐ>
      text <ܕܝܵܢܹܘܤܝܼܘܿܣ ܕܐܸܡ݂ܲܪ܃ ܕܒܼܵܐܬܼ̈ܘܵܬܼܵܐ ܘܲܒܼܗܸܓܼ̈ܝܵܢܹܐ ܘܒܲܫܡܵܗܹ̈ܐ ܡܟܲܝ̈ܢܹܐ>
      text <ܘܲܒܼܡܸܠܹ̈ܐ ܡܸܬܼܸܚܲܫܚܝܼܢܲܢ ܡܸܛܠ ܪܸ̈ܓܼܫܹܐ܁ ܐܸܡܲܬܼܝ ܠܲܡ ܕܲܒܼܡܲܥܒܿܕܵܢܘܼܬܼܵܐ>
      text <ܕܪܘܼܚ ܬܸܬܿܙܝܼܥ ܢܲܦܫܲܢ ܠܘܵܬܼ ܗܵܠܹܝܢ ܐܲܠܵܗܵܝ̈ܬܼܵܐ܃ ܝܲܬܝܼܪܹ̈ܐ ܐܝܼܬܲܝܗܘܿܢ>
      text <ܠܲܢ ܗܵܝܕܹܝܢ ܪܸ̈ܓܼܫܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܘܿܢ܁ ܐܲܝܟܼ ܕܐܵܦ ܚܲܝ̈ܠܹܝܗ̇>
      text <ܪ̈ܘܼܚܵܢܹܐ ܕܢܲܦܫܵܐ܃ ܝܲܬܝܼܪܹ̈ܐ ܐܸܢܘܿܢ܃ ܡܵܐ ܕܬܸܗܘܸܐ ܢܲܦܫܲܢ ܕܘܼܡܝܵܐ>
      text <ܕܐܲܠܵܗܘܼܬܼܵܐ܃ ܒܝܲܕܼ ܚܕܼܵܝܘܼܬܼܵܐ ܕܠܵܐ ܡܸܬܿܕܲܪܟܵܐ܃ ܘܬܲܨܡܲܚ ܒܙܲܠܝܼܩܵܘ̈ܗܝ>
      text <ܕܢܘܼܗܪܵܐ ܕܲܡܥܲܠܝܘܼܬܼܵܐ܃ ܒܲܝܕܼ ܙܵܘ̈ܥܹܐ ܗܵܢܘܿܢ ܕܲܕܼܠܵܐ ܥܲܝ̈ܢܹܐ܁>
      text <ܡܵܕܹܝܢ ܐܵܚܝ܃ ܬܸܫܲܪ ܠܵܟܼ ܗܵܕܹܐ܃ ܕܫܘܼܠܛܵܢܵܐ ܕܗܵܘܢܵܐ ܠܲܡܙܵܥܘܼ>
      text <ܦܘܼܪܫܵܢܵܐ ܕܙܵܘ̈ܥܹܐ܃ ܥܕܲܡܵܐ ܠܕܲܟܼܝܘܼܬܼܵܐ ܕܒܲܨܠܘܿܬܼܵܐ ܐܝܼܬܼ ܠܹܗ>
      text <ܐܲܬܼܪܵܐ܁ ܡܵܐ ܕܲܡܛ̣ܵܐ ܕܹܝܢ ܠܬܲܡܵܢ܃ ܐܵܘ ܗܦܲܟܼ ܠܒܸܤܬܪܹܗ܃ ܐܵܘ>
      text <ܦܵܫ̣ ܡ̣ܢ ܨܠܘܿܬܼܵܐ܃ ܡܸܟܹܝܠ ܗܘ̤ܵܬܼ ܠܵܗ̇ ܨܠܘܿܬܼܵܐ ܐܲܝܟܼ ܡܸܨܥܵܝܵܐ>
      text <ܡܸܕܸܡ ܒܹܝܬܼ ܬܲܦܫܵܢܘܼܬܼܵܐ ܠܪܘܼܚܵܢܘܼܬܼܵܐ܁ ܡܵܐ ܕܡܸܬܿܬܿܙܝܼܥܵܐ ܕܹܝܢ܃>
    block
      text <ܒܐܲܬܼܪܵܐ ܕܢܲܦܫܵܢܘܼܬܼܵܐ ܐܝܼܬܹܝܗ̇܁ ܡܵܐ ܕܥܸܠܲܬ̤ ܡܲܢ ܠܗܵܘ̇ ܐܲܬܼܪܵܐ܃>
      text <ܒܸܛܠܲܬ̤ ܠܵܗ̇ ܨܠܘܿܬܼܵܐ܀ ܐܲܝܟܲܢܵܐ ܗܵܟܹܝܠ ܕܩܲܕܝܼ̈ܫܹܐ ܒܥܵܠܡܵܐ ܚܲܕܼܬܼܵܐ>
      text <ܠܵܘ ܡܨܲܠܵܝܘܼ ܡܨܲܠܹܝܢ܃ ܡܵܐ ܕܐܸܬܼܒܿܠܲܥ ܗܵܘܢܵܐ ܒܪܘܼܚ܃ ܐܸܠܵܐ>
      text <ܒܬܸܡܗܵܐ ܫܵܪܹܝܢ ܒܗܵܝ̇ ܬܸܫܒܿܘܿܚܬܼܵܐ ܡܒܲܤܲܡܬܼܵܐ܃ ܗܵܟܲܢܵܐ ܘܡܵܐ ܕܐܸܫܬܿܘܝܼ>
      text <ܗܵܘܢܵܐ ܠܡܲܪܓܵܫܘܼ ܒܗܵܝ̇ ܛܘܼܒܼܬܼܵܢܘܼܬܼܵܐ ܕܲܥܬܼܝܼܕܼܵܐ܃ ܛܵܥܹ̇ܐ ܝܵܬܹܗ>
      text <ܘܲܠܟܼܠ ܕܲܬܼܢܵܢ܃ ܘܬܼܘܼܒܼ ܠܲܝܬܿ ܠܹܗ ܠܡܸܬܿܬܿܙܵܥܘܼ ܒܪܸܢܝܵܐ ܕܡܸܕܸܡ܁>
      text <ܡܸܛܠ ܗܵܕܹܐ܃ ܬܟܼܝܼܠܵܐܝܼܬܼ ܡܲܡܪܲܚ ܐ̄ܢܵܫ ܠܡܹܐܡܲܪ܃ ܕܟܼܠ>
      text <ܡܝܲܬܪܘܼܬܼܵܐ ܕܐܝܼܬܼ܃ ܘܟܼܠ ܛܲܟܼܤ̈ܝܼܢ ܕܲܨܠܘܿܬܼܵܐ ܕܗܵܘܹ̇ܝܢ܃ ܐܸܢ>
      text <ܒܲܦܓܲܪ ܘܐܸܢ ܒܬܲܪܥܝܼܬܼܵܐ܃ ܚܹܐܪܘܼܬܼܵܐ ܕܨܸܒܼܝܵܢܵܐ ܡܕܲܒܿܪܵܐ ܘܲܡܙܝܼܥܵܐ>
      text <ܠܗܹܝܢ܃ ܘܲܠܗܵܘܢܵܐ ܕܐܝܼܬܼܵܘܗܝ ܫܲܠܝܼܛܵܐ ܕܪܸ̈ܓܼܫܹܐ܁ ܡܵܐ ܕܹܝܢ>
      text <ܕܡܲܥܒܿܕܼܵܢܘܼܬܼܵܐ ܕܪܘܼܚ ܡܲܡܠܟܼܵܐ ܥܲܠ ܗܵܘܢܵܐ ܡܛܲܟܿܤܵܢܵܐ ܕܪܸ̈ܓܼܫܹܐ>
      text <ܘܲܕܼܚܘܼ̈ܫܵܒܹܐ܃ ܡܸܫܬܲܩܠܵܐ ܚܹܐܪܘܼܬܼܵܐ ܡ̣ܢ ܟܝܵܢܵܐ܃ ܘܡܸܬܿܕܒܼܵܪܘܼ ܡܸܬܿܕܒܲܪ>
      text <ܗܵܝܕܼܝܟ܃ ܘܠܵܘ ܡܕܲܒܵܪܘܼ ܡܕܲܒܲܪ܁ ܘܐܲܝܟܲܢ ܐܝܼܬܹܝܗ̇ ܨܠܘܿܬܼܵܐ ܒܗܵܘ̇>
      text <ܥܸܕܵܢܵܐ܃ ܟܲܕܼ ܟܝܵܢܵܐ ܠܵܐ ܫܲܠܝܼܛ ܥܲܠ ܝܵܬܹܗ܃ ܒܚܲܝܠܵܐ ܐ̄ܚܪܹܢܵܐ>
      text <ܡܸܬܿܕܒܲܪ ܠܐܲܝܟܵܐ ܕܠܵܐ ܝܵܕܲܥ̇܁ ܠܵܘ ܗ̤ܘ ܬܵܪܹܝܨ ܠܙܵܘ̈ܥܹܝܗ̇ ܕܬܲܪܥܝܼܬܼܵܐ>
      text <ܒܡܸܕܸܡ ܕܨܵܒܹ̇ܐ܃ ܐܸܠܵܐ ܫܒܼܝܼܵܬܼܵܐ ܡܲܡܠ̱ܟܼܵܐ ܥܲܠ ܟܝܵܢܵܐ ܒܫܵܥܬܼܵܐ ܗܵܝ̇܃>
      text <ܘܗ̤ܝ ܕܵܒܼܪܵܐ ܠܹܗ ܠܐܲܝܟܵܐ ܕܠܵܐ ܪܓܼܝܼܫ܁ ܒܕܼܵܐܦܠܵܐ ܓܹܝܪ ܨܸܒܼܝܵܢܵܐ>
      text <ܐܝܼܬܼ ܠܹܗ ܒܗܵܘ̇ ܥܸܕܵܢܵܐ܁ ܘܲܥܕܲܡܵܐ ܠܗܵܕܹܐ܃ ܕܐܵܦܠܵܐ ܐܸܢ ܒܲܦܓܲܪ>
      text <ܘܐܸܢ ܕܠܵܐ ܦܓܲܪ ܝܵܕܲܥ̇܃ ܐܲܝܟܼ ܤܵܗܕܘܼܬܹܗ ܕܲܟܼܬܼܵܒܼܵܐ܁ ܡܵܕܹܝܢ ܐܝܼܬܼ>
      text <ܠܹܗ ܟܲܝ ܨܠܘܿܬܼܵܐ܃ ܠܗܵܢܵܐ ܕܗܵܟܲܢܵܐ ܫܒܸܐ܃ ܟܲܕܼ ܐܵܦܠܵܐ ܢܲܦܫܹܗ>
      text <ܝܵܕܲܥ ܡܸܛܠܗܵܢܵܐ܃ ܠܵܐ ܐ̄ܢܵܫ ܢܓܲܕܸܦ܃ ܕܐܝܼܬܼ ܒܲܪܢܵܫܵܐ ܕܡܲܡܪܲܝ>
      text <ܠܡܹܐܡܲܪ܃ ܕܡܸܫܟܿܚܵܐ ܠܲܡܨܲܠܵܝܘܼ ܨܠܘܿܬܼܵܐ ܪܘܼܚܵܢܵܝܬܼܵܐ܁ ܠܗܵܕܹܐ>
    block
      text <ܡܲܪܵܚܘܼܬܼܵܐ ܫܵܐܹ̇ܠܝܼܢ ܠܢܲܦܫܗܘܿܢ܃ ܡܨܲܠܝܵܢܹ̈ܐ ܪ̈ܵܡܹܐ ܗܸܕܼܝܘܿܛܲܝ̈ ܒܝܼܕܲܥܬܐ>
      text <ܕܡܲܛܒܼܝܼܢ ܥܲܠ ܢܲܦܫܗܘܿܢ܃ ܕܐܸܡܲܬܼܝ ܕܒܼܵܥܹ̇ܝܢ ܨܠܘܿܬܼܵܐ ܕܪܘܼܚ>
      text <ܡܨܝܢ ܠܲܡܨܲܠܵܝܘܼ܁ ܡܲܟܿܝܼ̈ܟܹܐ ܕܹܝܢ ܘܝܵܕܼ̈ܥܲܝ ܤܘܼܟܵܠܵܐ܃ ܕܡܸܬܼܪܲܟܼܢܝܼܢ>
      text <ܡ̣ܢ ܐܲܒܼܵܗ̈ܬܼܵܐ ܠܡܹܐܠܲܦ܃ ܘܝܵܕܼܥ̇ܝܼܢ ܬܚܘܼܡܵܘ̈ܗܝ ܕܲܟܼܝܵܢܵܐ܃ ܠܗܵܕܹܐ>
      text <ܡܲܪܵܚܘܼܬܼܵܐ ܠܵܐ ܝܵܗ̇ܒܿܝܼܢ ܚܘܼܫܵܒܲܝ̈ܗܘܿܢ܃ ܘܡܸܛܠܡܵܢܵܐ܃ ܟܲܕܼ ܠܲܝܬܹܝܗ̇>
      text <ܨܠܘܿܬܼܵܐ܃ ܒܫܸܡ ܨܠܘܿܬܼܵܐ ܡܸܬܼܟܲܢܝܵܐ ܡܵܘܗܲܒܼܬܼܵܐ ܗܵܕܹܐ ܠܵܐ>
      text <ܡܸܬܼܡܲܠܠܵܢܝܼܬܼܵܐ ܥܸܠܬܼܵܐ܃ ܗܵܕܹܐ ܕܐܵܡܪܝܼܢܲܢ܃ ܒܗܵܝ̇ ܕܲܒܼܙܲܒܼܢܵܐ>
      text <ܕܲܨܠܘܿܬܼܵܐ ܡܸܫܬܲܟܿܢܵܐ ܥܲܠ ܐܲܝܠܹܝܢ ܕܫܵܘܹܝܢ܁ ܘܡ̣ܢ ܨܠܘܿܬܼܵܐ ܫܵܩ̇ܠܵܐ>
      text <ܥܸܠܬܼܵܐ܃ ܒܗܵܝ̇ ܕܠܲܝܬܿ ܠܵܗ̇ ܐܲܬܼܪܵܐ ܠܗܵܕܹܐ ܫܒܼܒܼܚܘܼܬܼܵܐ ܠܡܸܫܬܲܟܵܢܘܼ܃>
      text <ܐܸܠܵܐ ܐܸܢ ܒܥܸܕܵܢܵܐ ܗܵܢܵܐ܃ ܐܲܝܟܼ ܤܵܗܕܘܼܬܼܵܐ ܕܐܲܒܼܵܗ̈ܵܬܼܵܐ܁ ܡܸܛܠܗܵܕܹܐ>
      text <ܒܫܸܡ ܨܠܘܼܬܼܵܐ ܡܸܫܬܲܡܗܵܐ܃ ܡܸܛܠ ܗܵܝ̇ ܕܡܸܢܵܗ̇ ܕܲܨܠܘܿܬܼܵܐ ܐܸܬܿܕܒܲܪ>
      text <ܗܵܘܢܵܐ ܠܘܵܬܼ ܗܵܝ̇ ܛܘܼܒܼܬܼܵܢܘܼܬܼܵܐ܁ ܘܡܸܛܠ ܗܵܝ̇ ܕܲܨܠܘܿܬܼܵܐ ܐܝܼܬܹܝܗ̇>
      text <ܠܵܗ̇ ܥܸܠܬܼܵܐ܃ ܘܲܒܼܙܲܒܼ̈ܢܹܐ ܐ̄ܚܪ̈ܵܢܹܐ ܠܲܝܬܿ ܠܵܗ̇ ܐܲܬܼܪܵܐ܃ ܐܲܝܟܼ ܤܵܗܕܘܼܬܹܗ>
      text <ܕܡܵܪܝ ܐܹܘܲܓܼܪܝܼܣ܃ ܘܫܲܪܟܵܐ܁ ܘܚܵܙ̇ܝܢܲܢ ܐܵܦ ܠܤܲܓܝܼ̈ܐܹܐ ܡ̣ܢ ܩܲܕܝ̈ܫܹܐ>
      text <ܒܬܲܫ̈ܥܝܵܬܼܗܘܿܢ܃ ܕܟܲܕܼ ܒܲܨܠܘܿܬܼܵܐ ܩܵܝ̇ܡܝܼܢ܃ ܡܸܬܚܛܸܦ ܗ̄ܘ̣ܵܐ>
      text <ܗܵܘܢܗܘܿܢ܁>
      text <ܐܸܠܵܐ ܡܫܲܐܸܠ ܐ̄ܢܵܫ܃ ܕܡܸܛܠܡܵܢܵܐ ܥܸܕܵܢܵܐ ܒܲܠܚܘܿܕܼ ܗܵܘܹ̇ܝܢ>
      text <ܗܵܠܹܝܢ ܫܘܼ̈ܟܵܢܹܐ ܪܵܘܪ̈ܒܹܐ ܘܠܵܐ ܡܸܬܼܡܲܠܠܵܢܹ̈ܐ ܐܵܡ̇ܪܝܼܢܲܢ܃ ܡܸܛܠ>
      text <ܗܵܟܹܝܠ ܕܲܒܼܕܵܢܵܐ ܗܵܢܵܐ܃ ܝܲܬܝܼܪ ܡ̣ܢ ܟܠܗܹܝܢ ܫܵܥܹ̈ܐ ܕܫܲܪܟܵܐ ܟܢܝܼܫ>
      text <ܘܲܡܥܲܬܲܕܼ ܒܲܪܢܵܫܵܐ ܠܲܡܚܵܪ ܠܘܵܬܼ ܐܲܠܵܗܵܐ܃ ܘܲܡܤܵܘܲܚ ܘܲܡܤܲܟܸܐ>
      text <ܠܪ̈ܲܚܡܹܐ ܕܡ̣ܢ ܠܘܵܬܹܗ܁ ܘܐܲܝܟܼ ܕܲܒܼܦܵܤ̈ܝܼܩܵܬܼܵܐ ܠܡܹܐܡܲܪ܃ ܙܲܒܼܢܵܐ>
      text <ܐܝܼܬܼܵܘܗܝ ܕܩܵܐܹ̇ܡ ܥܲܠ ܬܲܪܥܵܐ ܕܡܲܠܟܵܐ ܘܲܡܦܝܼܣ܃ ܐܵܦ ܫܸܐܠ̱ܬܹܗ>
    block
      text <ܕܐܲܝܢܵܐ ܕܲܪܓܼܝܼܓܼ ܘܡܸܬܼܟܲܫܲܦ܃ ܒܗܵܢܵܐ ܥܸܕܵܢܵܐ ܦܐܸܐ ܕܬܸܬܼܦܲܢܸܐ ܠܹܗ܁>
      text <ܐܲܝܢܵܘ ܥܸܕܵܢܵܐ ܕܗܵܟܲܢ ܙܗܝܼܪ ܘܲܡܛܲܝܲܒܼ ܘܲܡܥܲܬܲܕܼ ܒܲܪܢܵܫܵܐ܃ ܐܲܝܟܼ>
      text <ܕܲܒܼܥܸܕܵܢܵܐ ܗܵܘ̇ ܕܲܡܨܸܲܐ ܐܵܘ ܕܲܠܡܵܐ ܙܵܕܹܩ ܗ̄ܘ̣ܵܐ܃ ܕܲܒܼܥܸܕܵܢܵܐ>
      text <ܕܕܲܡܝܼܟܼ ܐܵܘ ܨܒܼܘܼ ܤܵܥܲܪ܃ ܐܵܘ ܡܦܲܠܗܲܕܼ ܒܗܵܘܢܹܗ܃ ܢܸܫܬܘܸܐ>
      text <ܗ̄ܘ̣ܵܐ ܠܗܵܕܹܐ ܗܵܐ ܘܐܵܦܸܢ ܠܩܲܕܝܼ̈ܫܹܐ ܠܲܝܬܿ ܗ̄ܘ̣ܵܐ ܠܗܘܿܢ ܥܵܕܵܢܵܐ>
      text <ܕܒܸܛܠܵܢܵܐ܃ ܕܲܒܼܟܼܠܗܘܿܢ ܥܸܕܵܢܲܝ̈ܗܘܿܢ ܒܪ̈ܘܼܚܵܢܵܝܬܼܵܐ ܡܸܬܼܥܥܹܝܢ܃ ܐܸܠܵܐ>
      text <ܐܸܡܲܬܼܝ ܕܠܵܘ ܒܥܘܼܬܵܕܼܵܐ ܕܲܨܠܘܿܬܼܵܐ ܩܵܝ̇ܡܝܼܢ܃ ܟܡܵܐ ܙܲܒܼ̈ܢܝܼܢ܃ ܐܵܘ>
      text <ܒܬܼܫ̈ܥܝܵܬܼܵܐ ܡܸܕܸܡ ܕܒܲܟܼܬܼܵܒܹ̈ܐ ܗܵܪܓܝܼܢ܃ ܐܵܘ ܒܬܹܐܘܿܪܝܼܵܐ ܕܒܸܪ̈ܝܵܬܼܵܐ>
      text <ܡܸܬܼܗܲܓܸܐ ܗܵܘܢܗܘܿܢ܃ ܥܲܡ ܫܲܪܟܵܐ ܕܲܐ̄ܚܪ̈ܵܢܝܵܬܼܵܐ܃ ܗܵܠܹܝܢ ܕܐܵܦ>
      text <ܗܸܢܹܝܢ ܗܸܪ̈ܓܹܐ ܐܝܼܬܲܝܗܹܝܢ ܡܵܘܬܿܪ̈ܵܢܹܐ܁ ܒܥܸܕܵܢܵܐ ܕܹܝܢ ܕܲܨܠܘܿܬܼܵܐ܃>
      text <ܒܹܗ ܒܐܲܠܵܗܵܐ ܝܑܼܚܝܼܕܵܐܝܼܬܼ ܡܲܩܲܬܼ ܚܵܘܪܹܗ ܕܪܸܥܝܵܢܵܐ܃ ܘܲܠܘܵܬܹܗ ܡܬܼܝܼܚ>
      text <ܟ̱ܠܹܗ ܛܵܘܚܵܐ ܕܙܵܘܥܹܐ܃ ܘܲܦܝܵܤܹ̈ܐ ܠܸܒܵܢܵܝܹ̈ܐ ܒܲܚܦܝܼܛܘܼܬܼܵܐ ܕܐܵܠܨܵܐ>
      text <ܬܟܼܝܼܒܼܵܐܝܼܬܼ ܘܚܲܡܝܼܡܵܐܝܼܬܼ ܡܩܲܪܸܒܼ ܠܹܗ܁ ܘܡܸܛܠ ܗܵܕܹܐ܃ ܒܗܵܢܵܐ>
      text <ܥܸܕܵܢܵܐ ܕܪܸܢܝܵܐ ܝܑܼܚܝܼܕܼܵܝܵܐ ܪܡܸܐ ܒܢܲܦܫܵܐ܃ ܙܵܕܹܩ ܗ̄ܘ̣ܵܐ ܕܐܵܦ ܢܸܗܘܘܿܢ>
      text <ܢܸܒܼܥܘܿܢ ܡܸܢܹܗ ܪ̈ܲܚܡܹܐ ܐܲܠܵܗܵܝܹ̈ܐ܀ ܚܵܙܹܝܢܲܢ ܓܹܝܪ ܕܐܵܦ ܡܵܘܗܲܒܼܬܼܵܐ>
      text <ܕܪܘܼܚܵܐ ܥܲܠ ܩܘܼܪܒܵܢܵܐ ܗܵܢܵܐ ܓܲܠܝܵܐ ܕܲܡܩܲܪܒܼܝܼܢܲܢ܃ ܟܲܕܼ ܟܠܢܵܫ>
      text <ܡܥܲܬܲܕܼ ܘܩܵܐܹ̇ܡ ܒܲܨܠܘܿܬܼܵܐ܃ ܘܡܸܬܼܚܲܢܲܢ ܘܡܸܬܼܟܲܫܲܦ܃ ܘܲܟܼܢܝܼܫ>
      text <ܗܵܘܢܹܗ ܠܘܵܬܼ ܐܲܠܵܗܵܐ܃ ܢܵܚܬܼܵܐ ܥܲܠ ܠܲܚܡܵܐ ܘܚܲܡܪܵܐ ܕܤܵܝ̇ܡܝܼܢ>
      text <ܥܲܠ ܡܲܕܼܒܿܚܵܐ܀ ܘܐܵܦ ܠܲܙܟܲܪܝܵܐ ܒܥܸܕܵܢܵܐ ܕܲܨܠܘܿܬܼܵܐ ܐܸܬܼܚܙܝܼ ܠܹܗ>
      text <ܡܲܠܲܐܟܼܵܐ܃ ܘܤܲܒܿܪܹܗ ܥܲܠ ܒܲܛܢܹܗ ܕܝܘܿܚܲܢܵܢ܁ ܘܲܠܦܲܛܪܘܿܣ܃ ܟܲܕܼ ܡܨܲܠܸܐ>
    block
      text <ܗ̄ܘ̣ܵܐ ܒܐܸܓܵܪܵܐ܃ ܒܲܨܠܘܿܬܼܵܐ ܕܫܸܬܼ ܫܵܥ̈ܝܼܢ܃ ܐܸܬܼܚܙܝܼ ܠܹܗ ܓܸܠܝܵܢܵܐ ܗܵܘ̇>
      text <ܕܡܵܘܕܲܥ ܥܲܠ ܡܸܬܼܩܲܪܒܼܵܢܘܼܬܼܵܐ ܕܥܲܡܡܹ̈ܐ܃ ܒܡܵܐܢܵܐ ܕܫܵܐܹ̇ܒܼ ܡ̣ܢ>
      text <ܫܡܲܝܵܐ ܘܚܲܝ̈ܘܵܬܼܵܐ ܕܒܹܗ܀ ܘܠܲܩܘܿܪܢܹܠܝܼܘܿܣ܃ ܟܲܕܼ ܡܨܲܠܸܐ ܐܸܬܼܚܙܝܼ>
      text <ܠܹܗ ܗܵܠܹܝܢ ܕܲܟܼܢܼܝܼ̈ܒܼܵܢ ܡܸܛܠܵܬܹܗ܀ ܘܲܠܝܼܫܘܿܥ ܒܲܪܢܘܿܢ܁ ܟܲܕܼ>
      text <ܪܡܸܐ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ܃ ܡܲܠܸܠ̣ ܥܲܡܹܗ ܐܲܠܵܗܵܐ܀ ܘܐܵܦ>
      text <ܛܲܤܵܐ ܗܵܘ̇ ܕܤܝܼܡ ܗ̄ܘ̣ܵܡ ܠܥܸܠ ܡ̣ܢ ܩܹܒܼܘܿܬܼܵܐ܃ ܗܵܘ̇ ܕܡܸܢܹܗ>
      text <ܝܵܠܹ̇ܦ ܗ̄ܘ̣ܵܐ ܟܵܗܢܵܐ ܡ̣ܢ ܐܲܠܵܗܵܐ ܒܓܸܠܝܵܢܵܐ ܡܸܕܸܡ ܕܡܸܬܼܒܿܥܸܐ܃ ܒܲܙܒܲܢ>
      text <ܕܥܵܐܹ̇ܠ ܗ̄ܘ̣ܵܐ ܪܹܫ ܟܵܗ̈ܢܹܐ ܚܕܼܵܐ ܒܫܲܢ̄ܬܼܵܐ ܒܥܸܕܵܢܵܐ ܕܚܝܼܠܵܐ ܕܲܨܠܘܿܬܼܵܐ܃>
      text <ܟܲܕܼ ܟܢܝܼܫܝܼܢ ܟܠܗܘܿܢ ܫܲܒܼ̈ܛܹܐ ܕܲܒܼܢܲܝ̈ ܝܑܼܤܪܵܝܼܠ܃ ܘܩܵܝ̇ܡܝܼܢ ܒܪܸܥܠܵܐ>
      text <ܘܕܸܚܠܵܐ ܒܡܲܫܟܿܢܵܐ ܗܵܘ̇ ܕܲܠܒܲܪ ܒܲܨܠܘܿܬܼܵܐ܃ ܥܵܐܹ̇ܠ ܗ̄ܘ̣ܵܐ ܪܲܒܿܘܿܟܼܡܪܹ̈ܐ>
      text <ܠܗܵܘ̇ ܩܘܼܕܼܫܵܐ ܓܵܘܵܝܵܐ܁ ܘܟܲܕܼ ܪܡܸܐ ܥܲܠ ܐܲܦܵܘ̈ܗܝ܃ ܡܸܫܬܲܡ̈ܥܵܢ>
      text <ܗ̣̄ܘܲܝ̈ ܒܢܵܬܼ̈ ܩܵܠܵܘ̈ܗܝ ܕܐܲܠܵܗܵܐ܃ ܡ̣̤ܢ ܓܵܘ ܛܲܤܵܐ ܗܵܘ̇ ܕܲܠܥܸܠ>
      text <ܡ̣ܢ ܩܹܒܼܘܿܬܼܵܐ܃ ܒܓܸܠܝܵܢܵܐ ܕܚܝܼܠܵܐ ܕܠܵܐ ܡܸܬܼܡܲܠܲܠܘ܁ ܐܘܿ ܟܡܵܐ>
      text <ܕܚܝܼܠ ܗ̄ܘ̣ܵܐ ܐ̄ܪܵܙܵܐ܃ ܕܡܸܫܬܲܡܲܫ ܗ̄ܘ̣ܵܐ ܒܲܨܒܼܘܼܬܼܵܐ! ܗܵܟܲܢܵܐ>
      text <ܘܟܼܠܗܘܿܢ ܓܸܠܝܵܢܹ̈ܐ ܘܚܸܙܘܵܢܹ̈ܐ ܕܲܗܘ̤ܵܘ ܠܘܵܬܼ ܩܲܕܝܼ̈ܫܹܐ܃ ܒܥܸܕܵܢܵܐ>
      text <ܕܲܨܠܘܿܬܼܵܐ ܗܵܘܹ̇ܝܢ ܗ̄ܘ̣ܵܘ ܨܹܐܕܲܝܗܘܿܢ܀>
      text <ܐܲܝܢܵܘ ܙܲܒܼܢܵܐ ܕܩܲܕܝܼܫ ܘܥܵܗܹ̇ܢ ܠܩܘܼܕܵܫܵܐ ܘܲܠܩܘܼܒܵܠܵܐ ܕܡܵܘ̈ܗܒܼܵܬܼܵܐ܃>
      text <ܐܲܝܟܼ ܙܲܒܼܢܵܐ ܕܲܨܠܘܿܬܼܵܐ܃ ܕܒܹܗ ܡܡܲܠܸܠ ܒܲܪܢܵܫܵܐ ܥܲܡ ܐܲܠܵܗܵܐ ܀>
      text <ܒܲܕܓܼܘܿܢ ܡܸܛܠ ܕܲܒܼܗܵܢܵܐ ܥܵܕܵܢܵܐ ܕܐܝܼܬܼܵܘܗܝ ܒܒܼܵܥܘܼܬܼܵܐ ܕܲܠܘܵܬܼ>
      text <ܐܲܠܵܗܵܐ܃ ܘܲܦܝܵܤܵܐ ܘܡܲܡܠܠܵܐ ܕܥܲܡܹܗ܃ ܘܟܼܠܹܗ ܙܵܘܥܹܗ ܘܚܘܼܫܵܒܹܗ>
      text <ܕܒܲܪܢܵܫܵܐ ܡ̣ܢ ܟܠ ܕܘܼܟ ܥܸܨܝܵܢܵܐܝܼܬܼ ܠܬܲܡܵܢ ܟܢܝܼܫ܃ ܘܒܹܗ ܒܐܲܠܵܗܵܐ>
    block
      text <ܒܲܠܚܘܿܕܼܵܘܗܝ ܪܵܢܹܐ ܘܡܸܬܼܚܲܢܲܢ܃ ܘܒܲܠܝܼܥ ܟ̱ܠܹܗ ܪܸܥܝܵܢܹܗ ܒܡܲܡܠܠܵܐ>
      text <ܕܲܠܘܵܬܹܗ܃ ܘܲܡܠܸܐ ܠܸܒܹܗ ܡܸܢܹܗ܁ ܡܸܟܵܐ ܗܵܟܹܝܠ ܡ̣ܢ ܗܵܪܟܵܐ܃>
      text <ܤܘܼ̈ܟܵܠܹܐ ܡܸܕܸܡ ܠܵܐ ܡܸܬܿܕܲܪ̈ܟܵܢܹܐ܃ ܪܘܼܚܵܐ ܕܩܘܼܕܼܫܵܐ ܠܦܘܼܬܼ>
      text <ܡܫܘܼܚܬܹܗ ܕܒܲܪܢܵܫܵܐ ܠܲܡܙܵܥܘܼ ܒܹܗ܃ ܡܸܢܗܹܝܢ ܡ̣ܢ ܗܵܠܹܝܢ ܕܲܡܨܲܠܸܐ>
      text <ܡܠܘܿܐܵܐ ܢܵܤܹ̇ܒܼ܃ ܘܲܡܙܝܼܥ ܒܹܗ܁ ܐܲܝܟܲܢܵܐ ܕܲܒܼܗܘܿܢ ܡܤܘܼ̈ܟܵܠܹܐ܃>
      text <ܨܠܘܼܬܼܵܐ ܡܸܬܼܦܲܤܩܵܐ ܠܵܗ̇ ܡ̣ܢ ܡܸܬܿܬܿܙܝܼܥܵܢܘܼܬܼܵܐ܁ ܘܲܒܼܬܲܗܪܵܐ ܗܵܘܢܵܐ>
      text <ܡܸܬܼܒܿܠܲܥ܃ ܘܪܸܓܿܬܼܵܐ ܕܲܒܼܥܵܬܹܗ ܡܸܬܼܢܫܸܐ܁ ܘܲܒܼܪܵܘܵܝܘܼܬܼܵܐ ܥܲܡܝܼܩܬܵܐ>
      text <ܥܵܡ̇ܕܝܼܢ ܙܵܘܥܵܘ̈ܗܝ܃ ܘܠܲܝܬܵܘܗܝ ܒܥܵܠܡܵܐ ܗܵܢܵܐ܁ ܘܡܸܟܹܝܠ܃ ܠܵܐ>
      text <ܦܘܼܪܫܵܢܵܐ ܕܦܲܓܼܪܵܐ ܬܲܡܵܢ ܘܠܵܐ ܕܢܲܦܫܵܐ܃ ܘܠܵܐ ܥܘܼܗܕܵܢܵܐ ܕܡܸܕܸܡ܃>
      text <ܐܲܝܟܼ ܕܐܵܡܲܪ ܐܹܘܲܓܼܪܝܼܣ܁ ܨܠܘܿܬܼܵܐ ܠܲܡ ܐܝܼܬܹܝܗ̇܃ ܬܲܩܢܘܼܬܹܗ>
      text <ܕܗܵܘܢܵܐ܃ ܗܵܝ̇ ܕܒܲܠܚܘܿܕܼ ܡ̣ܢ ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܵܐ>
      text <ܒܝܲܕܼ ܬܲܗܪܵܐ ܡܸܬܼܦܲܤܩܵܐ܁ ܚ̣ܙܲܝܬܿ ܕܼܐܲܝܟܲܢܵܐ ܡܸܬܼܦܲܤܩܵܐ ܨܠܘܿܬܼܵܐ>
      text <ܒܝܲܕܼ ܬܲܗܪܵܐ ܡܸܬܼܦܲܤܩܵܐ܁ ܗܵܠܹܝܢ ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܝܼܢ>
      text <ܒܪܸܥܝܵܢܵܐ܃ ܐܲܝܟܼ ܕܲܒܼܪܹܫܹܗ ܕܡܹܐܡܪܵܐ ܐܸܡ̇ܪܹܬܼ܃ ܘܲܒܼܕܼܘ̈ܟܿܝܵܬܼܵܐ ܤܲܓܝܼ̈ܐܵܬܼܵܐ܃>
      text <ܥܕܲܡܵܐ ܠܗܵܪܟܵܐ܁>
      text <ܬܘܼܒܼ ܐܵܡܲ̇ܪ܃ ܬܲܩܢܘܼܬܹܗ ܕܗܵܘܢܵܐ ܐܝܼܬܹܝܗ̇܃ ܪܵܘܡܵܐ>
      text <ܕܡܸܬܼܝܲܕܼܥܵܢ̈ܝܵܬܼܵܐ܃ ܗܵܝ̇ ܕܡܸܬܿܕܲܡܝܵܐ ܒܓܼܵܘܢܵܐ ܕܲܫܡܲܝܵܐ܃ ܕܲܥܠܵܘܗܝ>
      text <ܕܵܢܲܚ ܒܥܸܕܵܢ ܨܠܘܿܬܼܵܐ܃ ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܼܵܐ܁ ܘܐܸܡܲܬܼܝ>
      text <ܡܸܫܬܿܘܸܐ ܒܲܪܢܵܫܵܐ ܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ܃ ܕܲܒܼܙܲܒܢܵܐ ܕܲܨܠܘܿܬܼܵܐ>
      text <ܠܗܵܕܹܐ ܪܲܒܿܘܼܬܼܵܐ ܡܸܬܼܥܲܠܸܐ܃ ܐܵܡܲ̇ܪ܃ ܡܵܐ ܠܲܡ ܕܗܵܘܢܵܐ ܫܵܠܲܚ>
      text <ܠܒܲܪܢܵܫܵܐ ܥܲܬܝܼܩܵܐ܃ ܘܲܠܚܲܕܼܬܼܵܐ ܒܝܲܕܼ ܛܲܝܒܿܘܼܬܼܵܐ ܠܵܒܹ̇ܫ܃ ܗܵܝܕܹܝܢ ܐܵܦ>
    block
      text <ܬܲܩܢܘܼܬܹܗ ܒܥܸܕܵܢ ܨܠܘܿܬܼܵܐ ܚܵܙܹ̇ܐ܃ ܟܲܕܼ ܕܵܡ̇ܝܵܐ ܠܤܲܦܝܼܠܵܐ܃ ܐܵܘ>
      text <ܠܓܼܵܘܢܵܐ ܕܲܫܡܲܝܵܐ܁ ܗܵܝ̇ ܕܕܼܘܼܟܿܬܼܵܐ ܕܐܲܠܵܗܵܐ ܡ̣ܢ ܩܲܫܝ̈ܫܹܐ ܕܝܼܤܪܵܝܹܠ>
      text <ܐܸܫܬܲܡܗܲܬ̤܃ ܕܲܠܗܘܿܢ ܐܸܬܼܚܙܝܲܬ̤ ܒܛܘܼܪܵܐ܁ ܡܵܕܹܝܢ ܐܲܝܟܼ ܡܵܐ>
      text <ܕܐܸܡ̇ܪܹܬܼ܃ ܠܵܘ ܨܠܘܿܬܼܵܐ ܪܘܼܚܵܢܵܝܬܼܵܐ ܙܵܕܹܩ ܕܬܸܬܼܩܪܸܐ ܗ̤ܝ ܡܵܘܗܲܒܼܬܼܵܐ܃>
      text <ܐܸܠܵܐ ܡܵܢܵܐ ܝܲܠܕܵܐ ܕܲܨܠܘܿܬܼܵܐ ܕܟܼܝܼܬܼܵܐ܃ ܕܲܒܼܪܘܼܚ ܡܸܬܼܒܲܠܥܵܐ܁>
      text <ܡܲܕܥܵܐ ܡܸܟܹܝܠ ܬܲܡܵܢ܃ ܗܘ̤ܵܐ ܠܹܗ ܠܥܸܠ ܡ̣ܢ ܨܠܘܿܬܼܵܐ܁ ܘܒܲܫܟܼܵܚܬܼܵܐ>
      text <ܕܐܲܝܕܵܐ ܕܲܡܝܲܬܿܪܵܐ܃ ܨܠܘܿܬܼܵܐ ܦܵܫܲܬ̤ ܡܸܢܹܗ܁ ܘܡܸܟܵܐ ܠܵܘ ܡܨܲܠܵܝܘܼ>
      text <ܡܨܲܠܸܐ܃ ܐܸܠܵܐ ܚܵܘܪܵܐ ܗ̄ܘ̣ ܕܲܒܼܬܸܡܗܵܐ܃ ܒܨܸܒܼ̈ܘܵܬܼܵܐ ܠܵܐ ܡܸܬܿܕܲܪ̈ܟܵܢܝܵܬܼܵܐ>
      text <ܕܠܵܐ ܡ̣ܢ ܥܵܠܡܵܐ ܕܡܵܝ̈ܘܿܬܹܐ܃ ܘܲܫܠܸܐ ܒܠܵܐ ܝܑܼܕܲܥܬܼܵܐ ܕܡ̣ܢ ܟܠ>
      text <ܕܲܬܼܢܵܢ܁ ܗܵܕܲܐ ܗ̣̄ܝ ܠܵܐ ܝܼܕܲܥܬܼܵܐ ܕܐܲܡܝܼܪܵܐ܃ ܘܗܵܝ̇ ܕܛܘܼܒܼܵܘܗܝ ܠܡ̇ܢ>
      text <ܕܲܡܛ̣ܵܐ ܠܠܵܐ ܝܑܼܕܲܥܬܼܵܐ ܕܠܵܐ ܡܸܬܼܥܲܒܼܪܵܐ܃ ܕܒܲܨܠܘܿܬܼܵܐ܃ ܐܲܝܟܼ>
      text <ܕܐܸܡ݂ܲܪ ܐܹܘܲܓܼܪܝܼܣ܁>
  text 23
    block
      text <ܥܲܠ ܢܝܼܫܵܐ ܕܡܲܡܠܠܵܐ ܕܝܼܕܲܥܬܼܵܐ ܕܲܫܪܪܵܐ܁ ܟܓ܁>
    block
      text <ܟܠܡܸܕܸܡ ܡܸܬܼܪܲܓܼܫܵܢܵܐ܃ ܐܸܢ ܤܘܼܥܪܵܢܵܐ ܘܐܸܢ ܡܸܠܬܼܵܐ܃ ܕܸܢܚܵܐ>
      text <ܗ̄ܘ̣ ܕܡܸܕܸܡ ܕܲܟܼܤܸܐ ܠܓܼܵܘ܃ ܐܸܢ ܠܵܐ ܐܝܼܬܼܵܘܗܝ ܓܸܕܼܫܵܐ ܡܫܲܡܫܵܢܹܗ܃>
      text <ܐܸܠܐ ܕܐܲܡܝܼܢܘܼܬܼܵܐ ܗ̄ܘ̣ ܦܘܼܠܚܵܢܹܗ܁ ܐܸܠܵܐ ܬܪܲܝܵܢܝܼܬܼܵܐ ܗ̣̄ܝ ܕܡܸܬܼܚܲܫܒܵܐ>
      text <ܠܦܘܼܪܥܵܢܘܼܬܼܵܐ܃ ܩܲܕܼܡܵܝܬܼܵܐ ܕܹܝܢ ܒܨܝܼܪ ܐܵܬܲܝܵܐ ܠܚܘܼܫܒܵܢܵܐ܁ ܚܲܝܠܬܼܵܢܘܼܬܼܵܐ>
      text <ܟܹܝܬܼ ܐܵܘ ܡܚܝܼܠܘܼܬܼܵܐ ܕܨܸܒܼܝܵܢܵܐ܃ ܒܤܵܥܘܿܪܘܼܬܼܵܐ ܕܒܼܝܼ̈ܫܵܬܼܵܐ ܐܵܘ ܕܛܵܒܼ̈ܬܼܵܐ܃>
      text <ܠܵܘ ܒܓܸܕܼܫܵܢܘܼܬܼܵܐ ܕܲܨܒܼܘܼ ܡܸܬܼܒܲܩܝܵܐ܃ ܐܸܠܵܐ ܡ̣ܢ ܐܲܡܝܼܢܘܼܬܼ ܗܘܵܝܵܐ>
      text <ܡܸܬܼܢܤܸܒܼ ܒܘܼܩܝܵܐ ܕܚܹܐܪܘܼܬܹܗ܁ ܝܑܼܗܝܼܒܼ ܫܘܼܠܛܵܢܵܐ ܠܓܸܕܼܫܵܐ܃ ܘܲܠܥܸܠ>
      text <ܡ̣ܢ ܚܹܐܪܘܼܬܼܵܐ ܨܸܒܼܝܵܢܵܝܬܼܵܐ ܠܡܸܪܕܵܐ ܐܝܼܬܼ ܐܸܡܲܬܼܝ܁ ܓܸܕܼܫܹ̈ܐ ܡܲܢ ܛܵܒܹ̈ܐ>
    block
      text <ܐܵܘ ܒܝܼ̈ܫܹܐ ܦܵܓܼܥܝܼܢ ܐܸܢܘܿܢ ܒܐ̄ܢܵܫ܃ ܐܵܘ ܐܲܝܟܼ ܕܲܠܓܼܘܼܪܵܓܼܵܐ܃ ܐܵܘ>
      text <ܠܒܼܘܼܩܝܵܐ܃ ܐܵܘ ܠܢܘܼܩܵܦܵܐ܃ ܐܵܘ ܠܦܘܼܪܥܵܢܵܐ܁ ܠܓܼܘܼܪܵܓܼܵܐ܃ ܓܸܕܼܫܵܐ>
      text <ܛܵܒܼܵܐ܁ ܠܒܼܘܼܩܝܵܐ܃ ܗܵܘ̇ ܕܡܸܤܬܿܒܲܪ ܒܝܼܫܵܐ܁ ܠܢܘܼܦܵܩܵܐ ܕܹܝܢ ܘܦܘܼܪܥܵܢܵܐ܃>
      text <ܒܲܬܼܪ̈ܲܝܗܘܿܢ ܓܸܕܼܫܹ̈ܐ܁ ܠܲܝܬܿ ܓܸܕܼܫܵܐ ܕܫܸܓܼܡܵܐ܃ ܒܫܸܓܼܡܵܐ ܡܸܕܸܡ ܠܐ̄ܢܵܫ>
      text <ܠܵܐ ܓܵܕܹܫ܃ ܠܵܐ ܕܛܵܒܼ ܘܠܵܐ ܕܒܼܝܼܫ܁ ܡܕܲܒܿܪܵܢܵܐ ܐܝܼܬܼ܃ ܕܲܡܕܲܒܲܪ>
      text <ܨܸܒܼ̈ܘܵܬܹܗ ܕܥܵܠܡܵܐ ܗܵܢܵܐ܁ ܘܢܵܛܘܿܪܵܐ ܐܝܼܬܼ ܥܲܡ ܟܠܚܲܕܼ ܚܲܕܼ>
      text <ܡܸܢܲܢ܃ ܕܠܵܐ ܛܵܥܹ̇ܐ ܠܹܗ ܡܸܕܸܡ ܘܠܵܐ ܡܸܬܼܡܚܲܠ܁ ܐܸܠܵܐ ܡܸܬܼܦܲܪܢܵܤܘܼ>
      text <ܡܸܬܼܦܲܪܢܲܣ ܟܠ ܓܸܕܼܫܵܐ܃ ܡܸܢܹܗ ܕܗܵܘ̇ ܢܵܛܘܿܪܵܐ ܕܲܦܩܝܼܕܼ܃ ܘܲܒܼܗܵܠܹܝܢ>
      text <ܐܲܪܒܿܥܵܐ ܙܢܲܝ̈ܵܐ܃ ܗܵܘܹ̇ܐ ܦܘܼܪܢܵܤܹܗ ܠܚܘܼܫܵܚܵܐ܀ ܨܠܘܿܬܼܵܐ ܕܹܝܢ ܕܚܲܫܵܐ܃>
      text <ܕܡܲܠܘܬܼܝܼܢ ܠܵܗ̇ ܕܘܼܒܵܪܹ̈ܐ ܕܠܵܚ̇ܡܝܼܢ ܠܚܲܫܝܼܫܘܼܬܼܵܗ̇܃ ܠܲܙܢܵܢܵܝܘܼܬܼܵܐ ܕܗܵܠܹܝܢ>
      text <ܡܫܲܚܠܦܵܐ܃ ܘܲܠܦܲܩܚܘܼܬܼܵܐ ܡܲܝܬܿܬܿܝܵܐ܁ ܟܲܕܼ ܠܛܵܒܼܵܐ ܡܲܢ܃ ܡܲܥܫܢܵܐ>
      text <ܘܲܡܫܲܪܪܵܐ܁ ܠܒܼܝܼܫܵܐ ܕܹܝܢ܃ ܫܘܼܚܠܵܦܵܐ ܕܲܠܩܘܼܒܼܠܵܝܵܐ ܝܵܗ̇ܒܵܐ܁ ܡܵܕܹܝܢ܃>
      text <ܠܵܐ ܬܸܬܼܦܲܠܲܓܼ ܕܐܸܡ̇ܪܹܬܼ܃ ܕܠܲܝܬ ܓܸܕܼܫܵܐ ܕܫܸܓܼܡܵܐ ܘܲܕܼܠܵܐ ܡܕܲܒܿܪܵܢܵܐ܁>
      text <ܐܸܢ ܐܹܝܢ ܡܸܫܟܿܚܵܐ ܗ̣̄ܝ ܨܠܘܿܬܼܵܐ ܕܥܲܡ ܬܲܩܢܘܼܬܼܵܐ ܡܫܲܚܠ̱ܦܵܐ ܐܵܘ>
      text <ܬܵܟܼܤܵܐ܃ ܡܵܕܹܝܢ ܢܗܲܝܡܸܢ܃ ܕܲܠܟܼܠ ܓܸܕܼܫܵܐ ܡܕܲܒܿܪܵܢܵܐ ܐܝܼܬܼ ܠܹܗ܁>
      text <ܛܘܼܒܼܵܘܗܝ ܠܡܲܢ ܕܦܲܚܸܡ ܟܠ ܓܸܕܼܫܵܐ ܕܲܠܘܵܬܹܗ ܠܟܲܤ̈ܝܵܬܹܗ܃>
      text <ܘܥܲܩܸܒܼ ܥܲܠ ܥܸܠܬܹܗ܃ ܘܲܚ̣ܙܵܐ ܠܲܡܕܲܒܿܪܵܢܹܗ܁ ܐܲܝܢܵܐ ܕܲܠܘܵܬܼ ܐܲܠܵܗܵܐ>
      text <ܨܸܒܹ̇ܐ ܠܡܸܬܼܚܲܟܵܡܘܼ܃ ܠܲܝܬܼ ܠܹܗ ܦܘܼܪܤܵܐ܃ ܐܸܠܵܐ ܐܸܢ ܗܵܘܹ̇ܐ ܫܵܛܘܿܪܵܐ>
      text <ܠܥܵܠܡܵܐ܃ ܘܗܵܘܹ̇ܐ ܤܵܢܐܵܐ ܠܫܘܼܒܼܚܵܐ ܕܲܒܼܢܲܚܵܐ܁ ܬܡܝܼܗ ܗ̄ܘ̣ ܒܲܪܢܵܫܵܐ܃>
      text <ܕܲܒܼܫܝܼܛܘܼܬܼ ܢܲܦܫܵܐ ܡܚܲܦܸܐ ܪܲܒܿܘܼܬܼܵܐ ܕܦܘܼܠܚܵܢܹܗ܁ ܒܗܵܢܵܐ܃ ܡܲܠܲܐܟܹ̈ܐ>
      text <ܡܸܬܿܕܲܡܪܝܼܢ܁ ܢܵܛܘܿܤܪܹ̈ܐ ܕܙܲܕܝܼܩܘܼܬܼܵܐ ܢܸܬܼܚܲܫܒܿܘܼܢ ܠܵܟܼ܃ ܒܘܼܨܵܪܹ̈ܐ ܕܠܵܐ>
    block
      text <ܒܨܸܒܼܝܵܢܵܐ܃ ܕܲܒܼܗܘܿܢ ܡܸܫܬܲܟܼܚܝܼܢ ܒܲܙܒܲܢ ܙܒܲܢ ܐܲܝܠܹܝܢ ܕܲܙܗܝܼܪܝܼܢ܁>
      text <ܠܲܝܬܿ ܨܠܘܿܬܼܵܐ ܕܩܲܠܝܼܠܵܐܝܼܬܼ ܡܸܬܼܩܲܒܿܒܠܵܐ܃ ܐܲܝܟܼ ܗܵܝ̇ ܕܢܸܫܐܲܠ ܐ̄ܢܵܫ>
      text <ܥܲܠ ܬܲܪܥܘܼܬܼܵܐ ܕܲܪ̈ܓܼܝܼܙܵܘܗܝ܁ ܕܟܲܕܼ ܤܲܟܼܠܘܼܬܼܵܐ ܥܲܠ ܢܲܦܫܹܗ>
      text <ܓܵܙܲܪ܃ ܕܠܵܐ ܬܘܼܗܵܝ ܡܸܬܼܦܲܢܝܵܐ ܫܸܐܠ̱ܬܼܵܐ ܗܵܕ݂ܹܐ܁ ܐܸܡܲܬܼܝ ܓܹܝܪ ܕܟܲܕܼ>
      text <ܘܵܠܝܼܬܼܵܐ ܬܫܲܡܠܸܐ܃ ܘܲܙܗܝܼܪ ܐܲܢ̄ܬܿ ܒܕܝܼܠܵܟܼ܃ ܬܸܚܙܸܐ ܩܢܘܿܡܵܟܼ ܚܲܠܵܫܵܐ܃>
      text <ܘܒܲܤܝܵܐ ܢܲܦܫܵܟܼ ܒܥܲܝܢܲܝ̈ܟܼ܃ ܘܲܤܢܸܐ ܥܠܲܝܟܼ ܫܘܼܒܼܚܵܐ ܕܲܒܼܢܲܝ̈ܢܵܫܵܐ܃ ܕܲܥ>
      text <ܕܫܲܪܝܼܪܵܐܝܼܬܼ ܒܐܘܼܪܚܹܗ ܕܐܲܠܵܗܵܐ ܩܵܐܹ̇ܡ ܐܲܢ̄ܬܿ܁ ܘܐܸܡܲܬܼܝ ܕܲܡܫܲܓܼܢܲܝ>
      text <ܡ̣ܢ ܗܵܕܹܐ ܬܲܪܓܸܫ ܐܲܢ̄ܬܿ ܒܵܟܼ܃ ܐܸܠܵܐ ܕܹܝܢ ܘܟܲܕܼ ܬܸܓܘܿܫ ܝܵܬܼܵܟܼ>
      text <ܬܸܚܙܸܐ ܕܡܲܟܼܐܒܼܝܼܢ ܠܵܟܼ ܘܗܲܓܵܓܹ̈ܐ ܕܓܼܘܼܢܵܝܵܐ܃ ܕܲܥ ܕܲܤܪܝܼܩ ܐܲܢ̄ܬܿ>
      text <ܡ̣ܢ ܫܪܵܪܵܐ܃ ܘܲܠܫܘܼܩܪܵܐ ܓܢܝܼܒܼ ܐܲܢ̄ܬܿ܁>
  text 24
    block
      text <ܥܲܠ ܗܵܠܹܝܢ ܕܡܸܬܼܦܲܪ̈ܢܤܵܢ ܠܘܵܬܼ ܐܲܚܵܐ ܒܓܼܵܘ ܩܸܠܵܝܬܹܗ܁ ܟܕ܁>
    block
      text <ܙܲܒܼ̈ܝܼܢ ܤܲܓܼܝܼ̈ܐܵܢ ܓܸܕܹܫ ܡܸܨܥܲܬܼ ܫܵܥܹ̈ܐ ܕܐܝܼܡܵܡܵܐ܃ ܕܐܸܢ ܡܲܠܟܿܘܼܬܼܵܐ>
      text <ܕܐܲܪܥܵܐ ܬܸܬܸܠ ܠܐܲܚܵܐ܃ ܠܵܐ ܡܸܬܿܛܦܝܼܣ ܒܫܵܥܬܼܵܐ ܗܵܝ̇ ܕܢܸܦܘܿܩ>
      text <ܡ̣ܢ ܩܸܠܵܝܬܹܗ܃ ܘܠܵܐ ܕܢܸܩܘܿܫ ܠܹܗ ܐ̄ܢܵܫ܁ ܙܲܒܼܢܵܐ ܐܸܤܬܲܩܒܲܠ ܠܹܗ>
      text <ܕܬܹܐܓܼܘܼܪܬܵܐ܃ ܡ̣ܢ ܫܹܠܝ܁ ܘܗܵܠܹܝܢ܃ ܒܝܵܘ̈ܡܵܬܼܵܐ ܕܡܸܤܬܲܒܼܪܝܼܢ>
      text <ܕܫܲܪܝܘܼܬܼܵܐ ܟܡܵܐ ܙܲܒܼܢ̈ܝܼܢ܃ ܘܡܲܥܠܵܐ ܘܡܲܦܩܵܐ܁ ܤܵܥ̇ܪܵܐ ܠܹܗ>
      text <ܡܸܢܫܹܠܝ ܛܲܝܒܿܘܼܬܼܵܐ܃ ܒܝܲܕܼ ܕܸܡ̈ܥܹܐ ܕܠܵܐ ܟܲܝܠܵܐ܃ ܐܵܘ ܒܚܲܪܝܼܦܘܼܬܼ>
      text <ܚܲܫܵܐ ܕܢܵܨ̇ܦܵܐ ܒܠܸܒܵܐ܃ ܐܵܘ ܒܚܲܕܼܘܼܬܼܵܐ ܡܸܕܸܡ ܕܲܕܼܠܵܐ ܥܸܠܬܼܵܐ܃ ܐܵܘ>
    block
      text <ܒܗܲܢܝܼܐܘܼܬܼܵܐ ܕܲܤܝܵܡ ܒܘܼܪܟܵܐ܀ ܝܵܕܲܥܢܵܐ ܐܲܚܵܐ܃ ܕܲܩܠܝܼܕܼܵܐ ܪܡ̣ܵܐ>
      text <ܥܲܠ ܬܲܪܥܵܐ ܕܩܸܠܵܝܬܹܗ ܕܢܹܐܤܘܿܪ܃ ܐܲܝܟܼ ܕܢܸܦܘܿܩ ܢܸܪܥܸܐ ܪܘܼܚܵܐ܃>
      text <ܐܲܝܟܼ ܡܸܠܲܝܬܼ ܟܬܼܵܒܼܵܐ܃ ܘܬܲܡܵܢ ܤܥܲܪܬܹܗ ܛܲܝܒܿܘܼܬܼܵܐ܃ ܘܲܥܛܲܦ ܒܲܪ>
      text <ܫܵܥܬܹܗ܁ ܡܵܪܹܝܢ܃ ܠܵܐ ܐ̄ܢܵܫ ܢܸܥܕܘܼܠ ܠܐܲܚܵܐ܃ ܐܸܡܲܬܼܝ ܕܲܒܼܝܵܘ̈ܡܬܼܵܐ>
      text <ܕܠܵܐ ܐܲܚܝܼܕܼ ܫܸܠܝܵܐ ܩܵܢܘܿܢܵܝܵܐ܃ ܢܸܓܼܕܲܫ ܕܲܢܒܲܛܸܠ ܬܸܫܡܸܫܬܼܵܐ>
      text <ܕܲܟܼܢܘܼܫܝܵܐ ܐܝܼܬܼ ܐܸܡܼܬܼܝ܁ ܝܲܬܿܝܼܪܵܐܝܼܬܼ܃ ܐܸܢ ܗ̤ܘ ܕܠܵܘ ܡ̣ܢ ܗܵܠܹܝܢ>
      text <ܐܝܼܬܼܵܘܗܝ ܕܲܡܫܲܡܲܗ ܒܒܲܤܝܘܼܬܼܵܐ܃ ܐܵܘ ܠܥܸܢܝܵܢܹ̈ܐ ܤܦܝܼ̈ܩܹܐ ܡܗܲܓܲܡ܃>
      text <ܘܠܵܘ ܒܲܬܼܥܵܫܹ̈ܐ ܦܲܓܼܪ̈ܵܢܵܝܹܐ ܒܲܛܠܵܗ̇܁ ܝܵܕܼܥ̇ܝܼܢ ܐܢ̄ܬܿܘܿܢ ܐܲܚܲܝ̈܃>
      text <ܕܦܘܼܠܚܵܢܲܢ ܠܵܘ ܗܵܢܵܐ ܗ̄ܘ̣ ܒܲܠܚܘܿܕܼ ܕܲܠܥܹܝܢ ܒܢܲܝ̈ܢܵܫܵܐ ܡܸܫܬܲܡܠܸܐ܃>
      text <ܐܸܠܵܐ ܐܝܼܬܼ ܠܲܢ ܬܘܼܒܼ ܥ̇ܒܼܵܕܼܵܐ ܕܲܟܼܤܸܐ ܡ̣ܢ ܥܲܝ̈ܢܹܐ ܕܐ̄ܢܵܫܵܐ܃ ܐܲܝܢܵܐ>
      text <ܕܲܠܫܲܪ̈ܘܵܝܹܐ ܘܲܠܥܵܠܡܵܝܹ̈ܐ ܠܵܐ ܝܑܼܕܼܝܼܥ܁ ܡܦܵܤܝܼܬܿܘܿܢ ܓܹܝܪ܃ ܕܲܬܼܚܹܝܬܼ>
      text <ܡܕܲܒܿܪܵܢܘܼܬܼܵܐ ܐܝܼܬܼܵܘܗܝ ܝܑܼܚܝܼܕܼܵܝܵܐ܃ ܘܠܵܐ ܫܲܠܝܼܛ ܥܲܠ ܝܵܬܹܗ܁>
      text <ܗܵܟܲܢܵܐ ܘܐܸܢ ܐ̄ܢܵܫ ܡ̣ܢ ܐܲܚܵܘ̈ܗܝ ܓܕܲܫ̣ ܘܐܸܬܼ݂ܵܐ ܐܲܝܟܼ ܕܢܸܥܘܿܠ>
      text <ܠܘܵܬܹܗ ܘܠܵܐ ܥܢܵܝ̣ܗܝ܃ ܢܸܥܛܘܿܦ ܒܲܪ ܫܵܥܬܹܗ ܟܲܕܸ ܠܵܐ ܥܵܕ݂ܹܠ>
      text <ܠܐܲܚܘܼܗܝ܁ ܠܵܐ ܓܹܝܪ ܝܵܕܲܥ̇ ܒܡܵܢ ܐܝܼܬܼܵܘܗܝ ܒܥܸܕܵܢܵܐ ܗܵܘ̇܁>
      text <ܩܸܠܵܝܬܹܗ ܕܝܼܚܝܼܕܼܵܝܵܐ ܡܥܲܪܬܼܵܐ ܗ̣̄ܝ ܕܛܲܪܵܢܵܐ܃ ܐܲܝܟܼ ܡܸܠܲܬܼ ܐܲܒܼ̈ܗܵܬܼܵܐ܃>
      text <ܐܲܝܟܵܐ ܕܐܲܠܵܗܵܐ ܡܲܠܸܠ̣ ܥܲܡ ܡܘܼܫܹܐ܁ ܝܑܼܚܝܼ̈ܕܼܵܝܹܐ ܐܲܝܠܹܝܢ ܕܠܵܐ ܡܢܲܤܹܝܢ>
      text <ܒܦܘܼܠܚܵܢܵܐ ܕܒܲܛܥܵܡܬܼܵܐ ܫܲܪܝܼܪܬܵܐ ܕܫܸܠܝܵܐ܃ ܠܗܵܠܹܝܢ ܠܵܐ ܝܵܕܼܥܝܼܢ܁>
      text <ܘܒܼܵܤܹ̇ܝܢ ܥܲܠ ܐܲܚܲܝ̈ܗܘܿܢ܃ ܘܕܼܵܝ̇ܢܝܼܢ܃ ܟܲܕܼ ܬܵܒܼ̇ܥܝܼܢ ܠܗܘܿܢ ܫܲܘܝܘܼܬܼܵܐ>
      text <ܥܲܡܗܘܿܢ ܒܟܼܠ ܐܲܟܼܘܵܬܼܗܘܿܢ܁>
      text <ܐܝܼܬܼ ܬܘܼܒܼ ܐܸܡܲܬܼܝ ܕܲܩܪܵܒܼܵܐ ܡܸܕܸܡ ܐܵܢܲܢܩܵܝܵܐ ܡܸܢܼܦܲܢܲܣ>
    block
      text <ܠܘܵܬܼ ܐܲܚܵܐ ܡܸܢܹܫܠܝ܃ ܘܐܝܼܬܼܵܘܗܝ ܒܩܹܘܲܢܕܹܝܢܘܿܣ܃ ܟܲܕܼ ܤܝܼ̈ܡܵܢ>
      text <ܠܹܗ ܐܝܼܕܼܵܘ̈ܗܝ ܒܠܸܒܹܗ܃ ܕܠܵܐ ܢܸܦܪܲܚ ܠܹܗ܁ ܘܥܲܠ ܐܲܦܵܘ̈ܗܝ ܪܡܸܐ܃>
      text <ܟܲܕܼ ܒܵܥܹ̇ܐ ܡ̣ܢ ܐܲܠܵܗܵܐ܁ ܘܩܵܠܵܐ ܕܐ̄ܢܵܫ܃ ܠܵܐ ܡܨܸܐ ܫܵܡܲܥ̇܁ ܠܗܵܠܹܝܢ>
      text <ܫܘܼ̈ܚܠܵܦܹܐ ܝܵܕܼܥ̇ܝܼܢ܃ ܐܲܝܠܹܝܢ ܕܡܲܥܒܲܬܵܐ ܗܘ̤ܵܬܼ ܠܗܘܿܢ ܒܝܲܡܵܐ>
      text <ܗܵܢܵܐ܃ ܘܲܡܦܵܤܝܼܢ ܒܪ̈ܘܼܚܹܐ ܕܢܵܫ̈ܒܵܢ܀ ܘܐܝܼܬܼ ܕܚܘܼܫܵܒܼܵܐ ܕܲܬܼܝܵܒܼܘܼܬܼܵܐ>
      text <ܢܒܲܥ̣ ܠܹܗ܃ ܘܐܸܬܼܟܲܢܲܫܹ̈ܝܢ ܡܸܢܫܹܠܝ ܩܲܕܼ̈ܡܵܝܵܬܹܗ ܥܲܡ ܥܘܼܗܕܵܢܵܐ>
      text <ܕܥܘܼܢܕܵܢܹܗ܃ ܘܩ̣ܵܡ ܩܕܼܵܡܵܘܗܝ܁ ܘܫܸܡܫܵܐ ܗܵܢܵܐ ܢܲܗܝܼܪܵܐ ܚܫܸܟܼ>
      text <ܠܹܗ ܒܐܲܦܵܘ̈ܗܝ܃ ܘܐܸܬܼܢܫܝܼ ܡ̣ܢ ܠܸܒܹܗ ܟ̱ܠܹܗ ܕܘܼܟܼܪܵܢܹܗ>
      text <ܕܥܵܠܡܵܐ܀ ܘܐܝܼܬܼ ܕܓܲܠܹ̈ܐ ܩܵܡ̣ܘ ܥܠܵܘܗܝ ܡܸܢܫܹܠܝ܃ ܘܛܸܒܼܥܲܬ̤>
      text <ܐܸܠܦܹܗ ܒܡܲܦ̈ܠܵܬܵܐ ܟܲܤ̈ܝܵܬܼܵܐ܁ ܗܵܠܹܝܢ ܕܠܵܘ ܠܟܼܠܢܵܫ ܝܑܼܕܼܝ̈ܥܵܢ܃>
      text <ܕܥܵܪ݁ܨܵܐ ܥܲܠ ܝܑܼܚܝܼܕܼܵܝܵܐ ܒܓܼܵܘ ܫܸܠܝܵܐ ܕܠܵܐ ܤܘܼܟܵܝ܃ ܒܲܩܪ̈ܵܒܼܵܘܗܝ>
      text <ܬܲܩܝܼ̈ܦܹܐ ܕܤܵܛܵܢܵܐ܃ ܘܐܝܼܬܼ ܠܹܗ ܒܹܝܬܼ ܒܵܟܹ̈ܐ ܒܩܸܠܵܝܬܹܗ܁ ܤܲܓܝܼܐܝܼܢ>
      text <ܐܸܢܘܿܢ ܫܘܼ̈ܚܠܵܦܹܐ ܕܝܲܡܵܐ ܗܵܢܵܐ܃ ܘܡܲܢ̣ܘܼ ܝܵܕܲܥ̇ ܠܥܲܡܠܵܘ̈ܗܝ>
      text <ܘܲܠܤܘܿܓܼܵܐܐ ܕܬܹܐܓܼܘܼܪܬܹܗ܃ ܘܲܠܡܲܪ̈ܓܵܢܝܵܬܼܵܐ ܬܡܝܼ̈ܗܵܬܼܵܐ ܕܲܒܼܓܼܵܘ>
      text <ܥܘܼܡܩܹܗ܃ ܘܲܠܚܲܝ̈ܘܵܬܼܵܐ ܕܡ̣ܢ ܓܵܘܹܗ ܤܵܠ̈ܩܵܢ ܛܘܼܒܼܵܘܗܝ ܠܡܲܢ>
      text <ܕܠܵܐ ܢ̣ܵܡ ܒܟܼܠܵܗ̇ ܡܲܪܕܝܼܬܹܗ܃ ܥܕܲܡܵܐ ܠܲܠܡܹܐܝܢ ܥܘܼܢܕܵܢܵܐ܁ ܠܲܝܬܿ>
      text <ܐ̄ܢܵܫ ܕܲܠܡܸܕܸܡ ܡܲܚܸܒܼ܃ ܘܠܵܘ ܘܐܵܦ ܠܥܲܠ̈ܠܵܬܹܗ ܡܪܲܒܸܿܐ܁ ܠܵܐ>
      text <ܐ̄ܢܵܫ ܐܸܫܟܲܚ ܥܢܸܐ ܒܐܲܠܵܗܵܝ̈ܬܼܵܐ܃ ܐܸܠܵܐ ܐܸܢ ܐܲܪܚܸܩ ܘܒܲܤܲܪ ܥܲܠ>
      text <ܙܲܒܼ̈ܢܵܢܵܝܵܬܼܵܐ܁ ܟܲܕܼ ܐܸܬܼܢܲܟܼܪܝܼ ܠܐܝܼܩܵܪ ܥܵܠܡܵܐ ܘܗܲܢܝܼ̈ܐܵܬܹܗ܃ ܘܐܸܬܼܢ̱ܩܸܦ>
      text <ܠܨܲܥܪܹܗ ܕܲܨܠܝܼܒܼܵܐ܁ ܟܲܕܼ ܡ̣ܢ ܚܲܫܹ̈ܐ ܘܐ̄ܢܵܫܵܐ ܘܫܹ̈ܐܕܹܐ ܘܡܸܤܟܹܢܘܼܬܼܵܐ܃>
      text <ܫܵܬܹ̇ܐ ܟܠܝܘܿܡ ܚܲܠܵܐ ܘܲܡܪܵܪܹ̈ܐ܀>
      text <ܐܸܬܼܟܲܫܲܪ ܐܵܚܝ܃ ܘܲܗ̤ܘܝܼ ܐܲܝܟܼ ܬܲܓܵܪܵܐ ܚܲܟܿܝܼܡܵܐ܃ ܟܲܕܼ ܛܥܝܼܢ>
    block
      text <ܐܲܢ̄ܬܿ ܠܡܲܪܓܵܢܝܼܬܼܵܟܼ ܘܦܵܗܹ̇ܐ ܒܬܹܒܹܝܠ܃ ܕܠܵܐ ܢܸܫܬܲܟܲܪ ܫܘܼܦܪܵܐ>
      text <ܕܙܲܗܝܘܼܬܼܵܗ̇܃ ܐܸܙܕܲܗ̄ܪ ܕܲܠܡܵܐ ܬܸܬܼܓܢܸܒܼ ܡܸܢܵܟܼ ܒܝܲܕܼ ܪܲܦܝܘܼܬܼܵܟܼ܃>
      text <ܘܲܒܼܥܵܩܬܼܵܐ ܬܸܥܘܿܠ ܠܲܫܝܘܿܠ܁ ܗܲܪܛ ܒܵܬܲܪ ܒܘܼܝܵܐܵܐ ܙܥܘܿܪܵܐ>
      text <ܕܡܸܬܼܩܢܸܐ ܡ̣ܢ ܥܲܡܠܵܐ ܐܲܝܟܼ ܙܲܒܼܢܹܗ܃ ܕܬܸܫܬܿܘܸܐ ܠܗܵܘ̇ ܒܘܼܝܵܐܵܐ>
      text <ܪܲܒܵܐ܃ ܕܲܡܦܝܼܫ ܡ̣ܢ ܛܘܼܪ̈ܵܦܹܐ ܒܥܘܼܡܪܵܐ ܗܵܢܵܐ ܕܥܵܩ̈ܵܬܵܐ ܠܐܲܝܠܹܝܢ>
      text <ܕܐܸܫܟܿܚܘܼܗܝ܁ ܠܵܐ ܬܲܤܠܸܐ ܠܲܙܥܘܿܪ̈ܝܵܬܼܵܐ܃ ܕܠܵܐ ܬܸܬܼܓܠܸܙ ܡ̣ܢ>
      text <ܪܵܘܪ̈ܒܼܵܬܼܵܐ܁ ܠܵܐ ܡܸܡܬܼܘܿܡ ܚ̣ܙܵܐ ܐ̄ܢܵܫ ܛܲܠܝܵܐ ܕܚܲܠܒܼܵܐ ܝܵܢܹ̇ܩ܃>
      text <ܒܸܤܪܵܐ ܤܵܡ̣ ܒܦܘܼܡܹܗ܁ ܒܝܲܕܼ ܙܥܘܿܪ̈ܝܵܬܼܵܐ܃ ܡܸܬܼܦܬܲܚ ܬܲܪܥܵܐ>
      text <ܠܪܵܘܪ̈ܒܼܵܬܼܵܐ܁ ܠܐܲܠܵܗܵܐ ܡܨܲܥܲܪ ܐܲܢ̄ܬܿ ܐܵܚܝ܃ ܕܲܕܠܵܐ ܒܛܲܟܼܤܵܐ ܪܵܐܹܓܼ>
      text <ܐܲܢ̄ܬܿ ܕܲܢܕܲܒܿܪܵܟܼ܁ ܠܵܐ ܐ̄ܢܵܫ ܐܸܬܼܗܲܝܡܲܢ ܪܵܘܪ̈ܒܼܵܬܼܵܐ܃ ܐܸܠܵܐ ܠܘܼܩܕܲܡ>
      text <ܒܲܒܼܨܝܼܪ̈ܵܬܼܵܐ ܐܸܬܼܢܲܤܝܼ܁ ܗܵܕܹܐ ܤܝܼܡ ܒܠܸܒܵܟܼ ܐܵܚܝ܃ ܘܐܸܬܿܕܲܟܲܪܲܝܢܝ>
      text <ܒܙܲܒܼܢܵܗ̇܁ ܕܟܼܠ ܐܵܘܢܵܐ ܕܠܲܡܚܵܪ ܡܵܛܹ̇ܐ ܐܲܢ̄ܬܿ ܠܹܗ ܒܐܘܼܪܚܵܐ ܗܵܕܹܐ>
      text <ܕܲܡܝܲܬܿܪܘܼܬܼܵܐ ܘܕܼܝܼܕܲܥܬܼܵܐ ܕܲܫܪܵܪܵܐ܃ ܫܒܼܝܼܚ ܘܲܡܝܲܬܲܪ ܬܸܫܟܚܝܼܘܗܝ܃>
      text <ܡ̣ܢ ܐܲܝܠܹܝܢ ܕܒܼܵܬܬܿ ܒܗܘܿܢ ܐܸܬܼܡܵܠܝ܁ ܫܲܢ̣ܝܬܿ ܡܲܢ܃ ܘܲܬܼܡܲܗܬܿ>
      text <ܒܫܘܼܦܪܹ̈ܐ ܕܐܵܘܢܵܐ ܕܝܵܘܡܵܢ ܠܹܗ ܥܲܠ̣ܬܿ܁ ܡܸܬܼܒܿܠܲܥ ܕܹܝܢ ܫܘܼܦܪܵܐ>
      text <ܕܗܵܢܵܐ܃ ܒܗܵܘ̇ ܕܠܲܡܚܵܪ ܥܬܼܝܼܕܼ ܐܲܢ̄ܬܿ ܠܡܸܦܓܲܥ܁ ܡܲܢ̣ܘܼ ܐܲܪܓܸܫ̣>
      text <ܒܫܘܼ̈ܚܠܵܦܹܐ ܗܲܢܝܼ̈ܐܹܐ ܕܪܸܥܝܵܢܵܐ ܨܲܠܵܐ ܒܲܠܚܘܿܕܼ܃ ܕܬܲܪܥܵܐ ܢܸܬܼܦܬܲܚ>
      text <ܩܕܼܵܡܲܝܟ܁ ܐܸܙܕܲܗ̄ܪ ܡ̣ܢ ܦܤܵܩ ܤܲܒܼܪܵܐ܁ ܠܵܘ ܠܘܵܬܼ ܛܪܘܼܢܵܐ>
      text <ܦܵܠܲܚ ܐܲܢ̄ܬܿ܃ ܠܘܵܬܼ ܡܵܪܵܐ ܒܲܤܝܼܡܵܐ ܐܝܼܬܼܵܘܗܝ ܦܘܼܠܚܵܢܵܟܼ܁ ܗܵܘ̇>
      text <ܕܟܲܕܼ ܠܵܐ ܫܩܲܠ̣ ܡܸܢܵܟܼ ܡܸܕܸܡ܃ ܝܲܗ̣̄ܒܼܠܵܟܼ ܟܠܡܸܕܸܡ܁ ܘܟܲܕܼ>
      text <ܠܵܐ ܗ̤ܘܲܝܬܿ ܠܲܓܼܡܵܪ܃ ܥܲܒܼܕܵܟܼ ܕܬܸܗܘܸܐ ܒܗܵܕܹܐ ܕܐܝܼܬܲܝܟ܁ ܐܵܦܸܢ>
      text <ܒܗܵܕܹܐ ܕܐܲܝܬܿܝܲܢ ܠܲܗܘܵܝܵܐ܃ ܡܲܢ̣ܘܼ ܡܵܘܦܸܐ ܠܛܲܝܒܿܘܼܬܹܗ܀ ܐܘܿ>
    block
      text <ܠܛܲܝܒܿܘܼܬܼܵܐ ܕܠܵܐ ܡܸܬܼܡܲܫܚܵܐ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ܃>
      text <ܕܝܲܗ̣̄ܒܼܠܲܢ ܝܑܼܕܲܥܬܵܐ ܕܟܼܠܡܸܕܸܡ ܠܵܘ ܒܲܠܚܘܿܕܼ ܕܐܲܝܠܹܝܢ ܕܓܲܠ̈ܝܵܢ܃>
      text <ܐܸܠܵܐ ܐܵܦ ܕܐܲܝܠܹܝܢ ܕܟܲܤ̈ܝܵܢ܁ ܕܢܸܕܲܥ ܕܐܝܼܬܼ ܗ̄ܘ̣ ܡܸܕܸܡ ܕܟܲܕܼ ܠܵܐ>
      text <ܝܵܕܼܥܝܼܢܲܢ ܠܹܗ܃ ܤܝܼܢܩܝܼܢܲܢ ܕܢܸܫܐܲܠ ܡܸܢܹܗ܁ ܘܡܲܢ̣ܘܼ ܐܲܠܦ̣ܵܟܼ ܒܲܪ>
      text <ܡܵܝ̈ܘܿܬܹܐ܃ ܕܗܵܘ̇ ܡܵܐ ܕܠܲܝܬܹܝܗ̇ ܒܲܟܼܝܵܢܵܟܼ ܝܑܼܕܲܥܬܹܗ܃ ܬܸܬܿܙܝܼܥ>
      text <ܒܪܸܚܡ̱ܬܵܐ ܕܲܒܼܥܵܬܹܗ ܠܵܐ ܡܬܼܘܿܡ ܬܸܒܼܥܸܐ ܒܘܼܝܵܐܵܐ܃ ܕܲܠܒܲܪ ܡ̣ܢ>
      text <ܠܸܒܵܐ ܤܝܼܡ܃ ܕܐܝܼܬܼܵܘܗܝ ܝܑܼܕܲܥܬܼܵܐ ܕܦܘܼܪ̈ܫܵܢܹܐ܁ ܐܸܬܼܥܲܠܵܐ ܡ̣ܢ ܟܠ>
      text <ܒܘܼܝܵܐܵܐ ܕܪܸ̈ܓܼܫܹܐ ܡܫܲܡܫܵܢܵܘ̈ܗܝ܃ ܕܬܸܫܬܿܘܸܐ ܠܗܵܘ̇ ܕܲܠܓܼܵܘ ܡ̣ܢ>
      text <ܗܵܠܹܝܢ ܡܸܬܼܩܢܸܐ܁ ܝܑܼܚܝܼܕܼܵܝܵܐ ܕܐܸܬܼܢܲܟܼܪܝܼ ܠܒܘܼܝܵܐܵܐ ܕܥܵܠܡܵܐ܃ ܘܠܵܐ>
      text <ܡܤܲܟܸܿܐ ܟܠܝܘܿܡ ܠܒܼܘܼܝܵܐܵܐ ܕܲܡܫܝܼܚܵܐ܃ ܡܝܼܬܼܵܐ ܗ̄ܘ̣ ܒܚܲܝܘܼܬܹܗ܀>
      text <ܡܪܲܚܡܵܢܵܐ ܗ̄ܘ̣ ܓܹܝܪ ܐܲܠܵܗܵܐ܃ ܐܵܦ ܡܲܚܸܒܼ ܕܢܸܬܸܠ܃ ܐܸܠܵܐ ܨܵܒܹ̇ܐ>
      text <ܕܲܚܢܲܢ ܢܸܗܘܸܐ ܥܸܠܬܼܵܐ܁ ܚܵܕܹܐ ܓܹܝܪ܃ ܐܸܡܲܬܼܝ ܕܐ̄ܢܵܫ ܨܠܘܼܬܼܵܐ ܚܲܟܿܝܼܡܬܼܵܐ>
      text <ܢܩܲܪܸܒܼ ܠܹܗ܁ ܐܸܬܸܿܐ ܗ̣̄ܝ ܕܫܲܪܝܼ ܡܸܬܼܚܠܸܡ ܡ̣ܢ ܟܘܼܗܵܢܵܐ܃>
      text <ܐܸܡܲܬܼܝ ܕܲܠܟܲܤ̈ܝܵܬܼܵܐ ܪܵܐܹ̇ܓܼ܁ ܡܬܲܗܸܐ ܕܹܝܢ܃ ܟܲܕܼ ܚܵܐܲܪ ܠܚܘܼܠܡܵܢܹܗ>
      text <ܚܲܬܝܼܬܼܵܐ܁ ܚܲܒܼܪܵܐ ܗ̄ܘ̣ ܕܐܲܝܢܵܐ ܕܡܲܡܐܸܢ ܠܡܸܫܐܲܠ܃ ܗܵܘ̇ ܐܲܝܢܵܐ>
      text <ܕܲܡܩܲܛܲܥ ܡܵܐ ܕܡܸܬܿܬܲܗܸܐ܁ ܡܲܐܝܼܢܘܼܬܼܵܐ܃ ܡܲܥܒܿܪܵܐ ܫܸܐܠ̱ܬܼܵܐ ܕܲܨܠܘܿܬܼܵܐ܁>
      text <ܗܵܢܵܘ ܕܹܝܢ܁ ܟܵܠ̇ܝܵܐ ܡ̣ܢ ܕܬܸܫܐܲܠ܁ ܩܘܼܛܵܥܵܐ ܕܹܝܢ܃ ܦܵܤܹ̇ܩ܃ ܕܠܵܐ>
      text <ܬܵܘܪܟܼܝܼܗ̇ ܘܬܼܵܘܚܲܪ ܒܵܗ̇ ܒܫܸܐܬܼܵܐ܃ ܡܤܲܝܒܪܵܢܘܼܬܼܵܐ>
      text <ܡܲܩܢܸܐ܁ ܘܒܼܵܗ̇ ܒܲܨܠܘܿܬܼܵܐ ܕܢܸܫܬܵܘܚܲܪ܃ ܡܓܲܪܸܓ܁ ܤܘܼܟܵܝܵܐ܃ ܡܲܩܸܠ>
      text <ܝܘܼܩܪܵܐ ܕܠܹܐܘܬܼܵܐ ܡ̣ܢ ܗܲܕܵܡܹ̈ܐ܁ ܝܵܕܲܥ̇ ܕܹܝܢ܃ ܘܲܠܡܸܬܲܠ ܠܠܸܒܵܐ>
      text <ܢܝܵܚܵܐ ܒܐܘܼܠܨܵܢܵܘ̈ܗܝ܁ ܠܲܝܬܿ ܡܵܘܒܿܠܵܐ ܕܗܲܢ̣ܝܼ ܝܘܼܩܪܵܗ̇܃ ܡ̣ܢ>
      text <ܥܲܡܠܵܐ ܕܥܲܡ ܗܵܢܵܐ܁ ܠܲܝܬܿ ܒܲܪ ܠܘܝܼܬܼܵܐ܃ ܕܲܪܓܼܝܼܓܼ ܥܸܢܝܵܢܹܗ ܡ̣ܢ>
    block
      text <ܕܝܼܠܹܗ܁ ܒܹܝܬܼ ܐܲܤܝܼܪܹ̈ܐ܃ ܗܲܢܝܼ ܠܡܸܥܡܲܪ ܥܲܡܹܗ܁ ܥܒܸܕܲܝܗܝ ܠܗܵܢܵܐ>
      text <ܒܲܪ ܥܸܢܝܵܢܵܟܼ܃ ܐܘܿ ܐܲܚܵܐ ܬܲܝܵܒܼܵܐ܃ ܘܠܵܐ ܡܲܪܓܫܵܢܵܐ ܬܸܗܘܸܐ ܒܟܼܠܗܘܿܢ>
      text <ܥܲܡ̈ܠܹܐ ܕܐܵܓܼܘܿܢܵܟܼ܁ ܐܸܢ ܒܩܸܠܵܝܬܵܟܼ ܬܸܗܘܸܐ܃ ܥܲܡܵܟܼ ܢܸܗܘܸܐ܁ ܘܒܹܝܬܼ>
      text <ܒܢܲܝ̈ܢܵܫܵܐ ܐܸܢ ܬܸܫܬܿܟܲܚ܃ ܒܹܗ ܐܲܩܸܬܼ ܪܸܥܝܵܢܵܟܼ܁ ܘܠܵܐ ܡܸܡܬܼܘܿܡ>
      text <ܦܵܗܹ̇ܐ ܠܸܒܵܟܼ ܒܡܸܕܸܡ ܕܬܹܒܹܝܠ܃ ܢܘܼܟܼܪܵܝܵܐ ܢܸܫܬܿܟܲܚ ܠܵܟܼ ܥܵܠܡܵܐ>
      text <ܘܟܼܠ ܕܒܹܗ܁ ܘܐܸܢ ܬܸܕܼܡܲܝܟܼ܃ ܒܲܪ ܬܸܫܘܝܼܬܼܵܟܼ ܥܒܸܕܲܝܗܝ܁ ܘܲܥܕܲܡܵܐ>
      text <ܕܛܵܒܲܥ̇ ܐܲܢ̄ܬܿ ܒܫܸܢܬܼܵܐ܃ ܒܹܗ ܬܸܬܼܥܢܸܐ܁ ܘܡܸܕܹܡ ܚܘܼܫܵܒܼܵܐ ܡܫܲܟܿܪܵܐ܃>
      text <ܠܠܸܒܵܟܼ ܠܵܐ ܩܵܪܹܒܼ܁ ܡܸܛܠ ܕܲܕܼܠܵܐ ܗܘܼܠܹ̈ܐ ܗ̄ܘ̣ ܥܸܢܝܵܢܵܟܼ܁ ܡܸܕܸܡ>
      text <ܢܝܼܫܵܐ ܕܗܘܼܠܹ̈ܐ ܛܥܝܼܢ܃ ܕܲܒܼܚܸܙܘܹܗ ܡܙܝܼܥ ܠܪܸܥܝܵܢܵܐ܃ ܠܵܐ ܡܸܫܟܲܚ>
      text <ܕܢܸܬܼܚܵܘܸܐ ܬܲܡܵܢ܁ ܘܚܘܼܫܵܒܼܵܐ ܫܹܐܕܼܵܢܵܝܵܐ܃ ܠܒܲܪ ܡ̣ܢ ܗܘܼܠܵܢܵܝܘܼܬܼ>
      text <ܚܸܙܘܵܐ܃ ܕܲܢܚܵܘܸܐ ܩܢܘܿܡܹܗ ܠܵܐ ܝܵܕܲܥ܀ ܡܲܓܿܪܲܬܼ ܪܘܼܚܵܐ ܕܒܲܨܠܘܿܬܼܵܐ܃>
      text <ܦܹܐܪܵܐ ܕܚܲܝܹ̈ܐ ܡܸܢܵܗ̇ ܡܕܝܼܩ܁ ܘܤܘܼܟܵܝܵܐ܃ ܡܥܲܕܪܵܢܵܐ ܗ̄ܘ̣ ܒܲܨܠܘܿܬܼܵܐ>
      text <ܠܐܵܚܘܿܕܼܵܘ̈ܗܝ܁ ܡܵܐ ܕܲܡܨܲܠܸܐ ܐܲܢ̄ܬܿ܃ ܐܸܬܿܕܲܟܼܪ ܠܐܲܟܵܪܵܐ ܕܙܵܪܲܥ ܥܲܠ>
      text <ܤܲܒܼܪܵܐ܁ ܘܗܵܘ̇ ܕܲܡܦܲܢܸܐ ܒܐܲܥܦܹ̈ܐ ܠܙܲܪܥܹܗ ܕܐܲܟܵܪܵܐ ܕܫܵܕܹܐ>
      text <ܒܗܲܝܡܵܢܘܼܬܼܵܐ܃ ܘܐܵܘܪܒܼܵܗ̇ ܠܫܹܐܠܲܬܼ ܡܲܠܟܿܘܼܬܹܗ ܘܙܲܕܝܼܩܘܼܬܹܗ>
      text <ܝܲܬܝܼܪ ܡ̣ܢ ܙܲܒܼ̈ܢܵܢܵܝܵܬܼܵܐ܃ ܗ̤ܘ ܡܸܬܼܦܢܸܐ ܥܲܠ ܫܸܐ̈ܠܵܬܲܢ ܐܲܝܟܼ>
      text <ܫܘܼܘܕܵܝܹܗ܁ ܐܵܡܹܝܢ܁>
  text 25
    block
      text <ܡܠܘܿܐܹ̈ܐ ܠܢܲܦܫܵܐ ܕܒܵܥ̇ܝܵܐ ܬܹܐܘܿܪܝܼܵܐ ܥܲܡܝܼܩܵܬܼܵܐ܃ ܕܬܸܥܡܲܕܼ ܒܵܗ̇ ܡ̣ܢ>
      text <ܚܘܼ̈ܫܵܒܹܐ ܓܫܝܼ̈ܡܹܐ ܕܡ̣ܢ ܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ܁ ܟܗ܁>
    block
      text <ܟܠܡܸܕܸܡ ܕܲܠܥܸܠ ܡ̣ܢ ܡܸܕܸܡ܃ ܓܢܝܼܙ ܗ̄ܘ̣ ܡ̣ܢ ܗܵܘ̇ ܡܸܕܸܡ>
      text <ܕܡܸܢܹܗ ܘܲܠܬܲܚܬܿ܁ ܘܗܵܟܲܢܵܐ ܒܪܲܡ܃ ܠܵܐ ܗ̄ܘ̣ܵܐ ܒܬܲܚܦܝܼܬܼܵܐ ܕܓܼܘܼ̈ܫܡܹܐ>
    block
      text <ܐ̄ܚܪ̈ܵܢܹܐ܁ ܩܢܸܐ ܡ̇ܢ ܒܲܟܼܝܵܢܵܐ܃ ܘܲܠܗܵܝ̇܁ ܕܐܸܡܲܬܼܝ ܕܢܸܨܒܸܿܐ܃ ܢܸܤܦܲܩ>
      text <ܢܲܝܬܸܐ ܓܢܝܼܙܘܼܬܹܗ ܠܓܸܠܝܵܐ܀ ܟܠ ܗܵܟܹܝܠ ܕܐܘܼܤܝܼܵܐ ܐܝܼܬܹܝܗ̇>
      text <ܡܸܬܼܝܲܕܼܥܵܢܝܼܬܼܵܐ܃ ܦܘܼܪ̈ܫܵܢܹܐ ܕܕܲܪܓܼܵܗ̇ ܠܵܐ ܗܘ̤ܵܘ ܒܕܲܠܒܲܪ ܡܸܢܵܗ̇܃>
      text <ܐܸܠܵܐ ܠܓܼܵܘ ܡ̣ܢ ܙܵܘ̈ܥܹܝܗ̇ ܡܤܲܝܟܲܝܼܢ܁ ܗܵܢܵܘ ܕܹܝܢ ܘܝܲܬܝܼܪ ܢܲܗܝܼܪܵܐܝܼܬܼ܃>
      text <ܗܵܝ̇ ܕܢܸܬܼܓܵܘܘܿܢ ܝܲܬܝܼܪ ܘܲܕܼܠܵܐ ܡܸܨܥܵܝܵܐ ܡܸܕܸܡ܃ ܠܩܘܼܒܵܠܵܐ>
      text <ܕܢܘܼܗܪܵܐ ܩܲܕܼܡܵܝܵܐ܃ ܐܵܘ ܕܲܐ̄ܚܪܵܝܘܼܬܼ ܛܲܟܼܤܵܐ܁ ܠܵܘ ܐܲܬܼܪܵܢܵܐܝܼܬܼ܃>
      text <ܐܸܠܵܐ ܠܦܘܼܬܼ ܪܵܡܘܼܬܼ ܡܨܲܠܠܘܼܬܼܵܐ ܐܵܘ ܡܡܲܫܚܘܼܬܼܵܐ ܕܗܵܘ̈ܢܹܐ܃>
      text <ܠܘܵܬܼ ܚܲܝܠܵܐ ܡܩܲܒܿܠܵܢܵܐ ܕܪܸ̈ܡܙܹܐ ܥܸܠܵܝܹ̈ܐ܀ ܟܠ ܕܲܟܼܝܵܢܵܐ ܡ̇ܢ>
      text <ܐܝܼܬܼܵܘܗܝ ܡܸܬܼܝܲܕܼܥܵܢܵܐ܃ ܡ̣ܢ ܐܲܝܠܹܝܢ ܕܡܸܢܹܗ ܘܲܠܬܲܚܬܿ܃ ܓܢܝܼܙܘܼܬܼܵܐ>
      text <ܠܵܘ ܒܲܟܼܝܵܢܵܐ ܡ̣ܢ ܚܕܼܵܕܹ̈ܐ܃ ܐܸܠܵܐ ܒܲܡܝܲܬܿܪܘܼܬܼܵܐ ܕܙܵܘ̈ܥܹܐ܁ ܘܗܵܕܹܐ>
      text <ܒܲܒܼ̈ܢܲܝ ܬܸܓܼܡܵܐ ܐܵܡܲ݁ܢܵܐ܁ ܗܵܢܵܘ ܕܹܝܢ܃ ܬܸܓܼܡܹ̈ܐ ܕܚܲܝ̈ܠܵܘܵܬܼܵܐ ܩܲܕܝܼ̈ܫܹܐ܃>
      text <ܘܬܸܓܼܡܹ̈ܐ ܕܢܲܦ̈ܫܵܬܼܵܐ܃ ܘܬܸܓܼܡܹ̈ܐ ܕܫܹܐܕܹ̈ܐ܁ ܩܲܕܼܡܵܝܹ̈ܐ ܡ̣ܢ ܡܸܨܥܵܝܹ̈ܐ܃>
      text <ܘܗܵܠܹܝܢ ܡ̣ܢ ܬܠܝܼܬܼܵܝܹ̈ܐ܃ ܐܵܦ ܒܲܟܼܝܵܢܵܐ܃ ܐܵܦ ܒܕܼܘܼ̈ܟܿܝܵܬܼܵܐ܃ ܐܵܦ>
      text <ܒܙܵܘ̈ܥܹܐ܁ ܟܠܚܲܕܼ ܡ̣ܢ ܬܸܓܼܡܹ̈ܐ ܕܹܝܢ ܡܸܢܗܘܿܢ ܘܲܠܗܘܿܢ܃ ܒܝܼܕܲܥܬܼܵܐ>
      text <ܓܢܝܼܙܝܼܢ ܠܚܲܘܿܬܲܝܗܘܿܢ܁ ܐܸܢ ܚܵܙܹ̇ܝܢ܃ ܘܐܸܢ ܠܵܐ ܚܵܙܹ̇ܝܢ܁ ܠܐܲܝܠܹܝܢ ܕܹܝܢ>
      text <ܕܡ̣ܢ ܬܚܘܿܬܲܝܗܘܿܢ܃ ܐܵܦ ܒܹܗ ܒܲܟܼܝܵܢܵܐ܁ ܡܸܛܠ ܕܹܝܢ ܕܚܵܙܘܿܝܘܼܬܼܵܐ>
      text <ܕܠܵܐ ܓܫܝܼ̈ܡܹܐ܃ ܠܵܘ ܒܕܲܠܒܲܪ ܡܸܢܗܘܿܢ ܗܵܘܝܵܐ ܚܫܲܚܬܼܵܗ̇ ܐܲܝܟܼ>
      text <ܦܲܓܼܪ̈ܵܢܹܐ܁ ܐܸܠܵܐ ܚܙܵܬܼܗܘܿܢ ܕܠܲܚܕܼܵܕܹ̈ܐ܃ ܠܓܼܵܘ ܡ̣ܢ ܙܵܘܥܲܝ̈ܗܘܿܢ>
      text <ܡܸܬܼܐܲܡܪܲܐ܃ ܕܐܝܼܬܹܝܗ̇ ܡܝܲܬܿܪܘܼܬܼܵܐ ܘܲܡܡܲܫܚܘܼܬܼܵܐ ܕܙܵܘ̈ܥܹܐ܁>
      text <ܡܸܛܠܗܵܢܵܐ ܐܸܢ ܒܗܵܕܹܐ ܫܘܹܝܢ܃ ܐܵܦ ܟܲܕܼ ܪܲܚܝܼܩܝܼܢ܃ ܚܵܙܹ̇ܝܢ ܠܲܚܕܼܵܕܹ̈ܐ܁>
      text <ܠܵܘ ܦܲܢܛܵܤܝܼܵܐܝܼܬܼ܃ ܐܸܠܵܐ ܒܲܚܙܵܬܼܵܐ ܫܲܪܝܼܪܬܵܐ܃ ܘܒܲܟܼܝܵܢܵܐ ܚܲܬܝܼܬܼܵܐ܁>
    block
      text <ܒܲܠܚܘܿܕܼ ܥܸܠܬܼܵܐ ܕܟܼܠ ܡܥܲܠܲܝ ܡ̣ܢ ܗܵܠܹܝܢ ܦܘܼܪ̈ܫܵܢܹܐ܃ ܕܗ̤ܘܝܘܼ>
      text <ܒܲܠܚܘܿܕܼܵܘܗܝ ܤܓܼܝܼܕܵܐ܀>
      text <ܫܹ̈ܐܕܹܐ ܕܹܝܢ܃ ܘܟܲܕܼ ܛܵܒܼ ܐܝܼܬܲܝܗܘܿܢ ܛܲܡ̈ܐܹܐ܃ ܠܵܐ ܓܠܝܼܙܝܼܢ>
      text <ܡ̣ܢ ܚܙܵܬܼܵܐ ܕܲܒܼ̈ܢܲܝ ܬܸܓܼܡܲܝ̈ܗܘܿܢ܁ ܕܗܵܠܹܝܢ ܬܲܪܬܹܝܢ ܡܘܼ̈ܫܚܵܢ>
      text <ܕܲܠܥܸܠ ܡܸܢܗܘܿܢ܃ ܠܵܐ ܚܵܙܹ̇ܝܢ܁ ܡܸܛܠ ܕܲܚܙܵܝܵܐ ܕܪܘܼܚ܃ ܢܲܗܝܼܪܘܼܬܼܵܐ>
      text <ܗ̄ܘ̣ ܕܙܵܘ̈ܥܹܐ܁ ܗܸܢܘܿܢ ܐܸܢܘܿܢ ܡܲܚܙܝܼܬܼܗܘܿܢ܃ ܘܥܲܝܢܲܝ̈ܗܘܿܢ܁ ܘܐܸܡܲܬܼܝ>
      text <ܕܲܚܫܸܟܼܘ ܙܵܘ̈ܥܹܐ܃ ܠܵܐ ܚܵܙܹ̇ܝܢ ܠܛܲܟܼܤܹ̈ܐ ܕܲܠܥܸܠ ܡܸܢܗܘܿܢ܁ ܠܲܚ̈ܕܼܵܕܹܐ>
      text <ܕܹܝܢ܃ ܡܸܛܠ ܕܲܥܒܹܝܢ ܡ̣ܢ ܛܲܟܼܤܵܐ ܕܲܟܼܝܵܢܹ̈ܐ ܪ̈ܘܼܚܵܢܹܐ܃ ܐܲܝܟܼ>
      text <ܕܡ̣ܢ ܦܸܚܡܵܐ ܕܗܵܠܹܝܢ܃ ܚܵܙܹ̇ܝܢ܁ ܗܵܠܹܝܢ ܕܫܹ̈ܐܕܹܐ ܗܵܟܲܢ܀ ܢܲܦ̈ܫܵܬܼܵܐ ܕܝܼܢ܃>
      text <ܟܡܵܐ ܕܛܲܡ̈ܐܵܢ ܐܸܢܹܝܢ ܘܚܲܫܝܼ̈ܟܼܵܢ܃ ܕܢܸܚܙ̈ܝܵܢ ܠܲܝܬܿ ܠܗܹܝܢ܃ ܐܵܦܠܵܐ>
      text <ܠܲܒܼ̈ܢܲܝ ܬܸܓܼܡܲܝ̈ܗܹܝܢ܁ ܐܸܠܵܐ ܓܠܝܼ̈ܙܵܢ ܡ̣ܢ ܚܙܵܬܼܵܐ ܕܲܚܕܼܵܕܹ̈ܐ܃ ܐܵܦ ܡ̣ܢ>
      text <ܕܢܸܚܙ̈ܝܵܢ ܩܢܘܿܡܲܝ̈ܗܹܝܢ܁ ܐܸܢ ܕܹܝܢ ܢܸܬܿܕܲܟ̈ܝܵܢ܃ ܘܲܠܛܲܟܼܤܵܐ ܩܲܕܼܡܵܝܵܐ>
      text <ܕܲܒܼܪܝܼܬܼܗܹܝܢ ܢܹܐܬܼ̈ܝܵܢ܃ ܕܵܝ̈ܩܵܢ ܢܲܗܝܼܪܵܐܝܼܬܼ ܒܲܬܼܠܵܬܲܝ̈ܗܘܿܢ ܗܵܠܹܝܢ>
      text <ܬܸܓܼܡܹ̈ܐ܁ ܗܵܢܵܘ ܕܹܝܢ܃ ܒܐܲܝܠܹܝܢ ܕܲܠܬܲܚܬܿ ܡܸܢܗܹܝܢ܃ ܘܒܲܐܝܠܹܝܢ ܕܲܠܥܸܠ>
      text <ܡܸܢܗܹܝܢ܃ ܘܲܠܗܹܝܢ ܠܲܚܕܼܵܕܼ̈ܐ܁ ܘܲܠܗܵܠܹܝܢ ܟܠܗܘܿܢ ܬܸܓܼܡܹ̈ܐ܃ ܠܵܐ>
      text <ܗ̄ܘ̣ܵܐ ܡܵܐ ܕܡܸܫܬܲܚܦܝܼܢ ܠܕܼܡ̈ܘܵܬܼܵܐ ܓܫܝܼ̈ܡܵܬܼܵܐ܃ ܘܗܵܝܕܹܝܢ ܚܵܙ̈ܝܵܢ>
      text <ܠܗܘܿܢ܃ ܐܸܢ ܠܡܲܠܲܐܟܹ̈ܐ ܘܐܸܢ ܠܫܹ̈ܐܕܹܐ ܐܵܘ ܠܢܲܦܫܵܐ ܐ̄ܚܢܵܬܗܹܝܢ܁>
      text <ܐܼܠܵܐ ܒܹܗ ܒܲܟܼܵܝܵܢܗܘܿܢ ܚܵܙ̈ܝܵܢ ܠܗܘܿܢ ܟܲܕܼ ܩܵܝ̇ܡܝܼܢ ܒܛܲܟܼܤܵܐ>
      text <ܕܪܘܼܚܵܢܘܼܬܼܗܘܿܢ܃ ܐܸܢ ܡܲܠܲܐܟܼܵܐ܃ ܘܐܸܢ ܫܹܐܕܼܵܐ܃ ܘܐܸܢ ܢܲܦܫܵܐ>
      text <ܠܢܲܦܫܵܐ܁ ܐܸܢ ܕܹܝܢ ܬܹܐܡܲܪ ܕܠܵܐ ܡܲܨܝܵܐ ܗܵܕܹܐ܃ ܕܫܹܐܕܼܵܐ ܐܵܘ ܡܲܠܲܐܟܼܵܐ>
      text <ܢܸܬܼܚܙܘܿܢ ܒܪܘܼܚܵܢܘܼܬܼܗܘܿܢ ܐܸܠܵܐ ܡܸܫܬܲܓܼܢܹܝܢ܃ ܡܵܕܹܝܢ ܠܵܐ ܢܲܦܫܵܐ>
    block
      text <ܗ̣̄ܝ ܕܚܵܙ̇ܝܵܐ܃ ܐܸܠܵܐ ܦܲܓܼܪܵܐ܁ ܘܡܸܟܹܝܠ܃ ܡܵܢ ܐܵܠܨܵܐ ܥܲܠ ܕܲܟܼܝܘܼܬܼܵܐ>
      text <ܗܵܐ ܐܵܦ ܠܐܲܝܠܹܝܢ ܕܠܵܐ ܕܟܹܝܢ܃ ܒܲܙܒܲܢ ܡܸܬܼܚܙܹܝܢ ܠܗܘܿܢ ܫܹ̈ܐܕܹܐ܃>
      text <ܗܵܟܲܢܵܐ ܘܡܲܠܲܐܟܹ̈ܐ܁ ܒܪܲܡ ܒܥܲܝܢܵܐ ܗ̄ܘ̣ ܕܦܲܓܼܪܵܐ ܚܵܙܹ̇ܝܢ ܐܸܡܲܬܼܝ>
      text <ܕܚܵܙܹ̇ܝܢ܃ ܐܲܝܟܵܐ ܕܠܵܐ ܤܢܝܼܩܵܐ ܥܲܠ ܕܲܟܼܝܘܼܬܼܵܐ܁ ܒܲܕܼܓܼܘܿܢ܃ ܠܵܘ ܗܵܟܲܢܵܐ>
      text <ܢܲܦܫܵܐ ܕܐܸܬܿܕܲܟܿܝܲܬ̤܃ ܐܸܠܵܐ ܒܪܘܼܚܵܢܘܼܬܼܗܘܿܢ ܚܵܙ̇ܝܵܐ ܠܗܘܿܢ܃ ܒܥܲܝܢܵܐ>
      text <ܕܲܟܼܝܵܢܵܗ̇܁ ܗܵܢܵܘ ܕܹܝܢ܃ ܒܡܲܕܥܵܐ ܡܸܤܬܲܟܿܠܵܢܵܐ܀>
      text <ܘܲܕܼܚܵܙ̈ܝܵܢ ܬܘܼܒܼ ܢܲܦܫܵܬܼܵܐ ܠܲܚܕܼܵܕܹ̈ܐ܃ ܐܵܦ ܟܲܕܼ ܒܦܲܓܼܪܵܐ ܐܸܢܹܝܢ܃>
      text <ܠܵܐ ܬܸܬܿܕܲܡܲܪ܁ ܗܵܐ ܬܲܚܘܝܼܬܼܵܐ ܓܠܝܼܬܼܵܐ ܕܡܸܬܿܛܦܝܼܣ ܐܲܢ̄ܬܿ ܠܵܗ̇܃>
      text <ܡܸܛܠ ܤܵܗܕܵܗ̇ ܫܲܪܝܼܪܵܐ܁ ܗܵܢܵܘ ܕܹܝܢ܃ ܛܘܼܒܼܵܢܵܐ ܐܵܬܵܢܵܤܝܼܣ>
      text <ܡܵܘܕܝܵܢܵܐ ܘܩܵܬܼܘܿܠܝܼܩܵܐ ܤܵܗܹ̇ܕܼ ܒܲܟܼܬܼܵܒܼܵܐ ܗܵܘ̇ ܕܲܥܒܼܝܼܕܼ ܠܹܗ ܥܲܠ>
      text <ܗܘܼܦܵܟܼܵܘ̈ܗܝ ܕܡܵܪܝܼ ܐܲܢܛܘܿܢ܁ ܒܲܙܒܲܢ ܠܲܡ ܟܲܕܼ ܡܨܲܠܸܐ ܡܵܪܝ>
      text <ܐܲܢܛܘܿܢܝܼܣ܃ ܚ̣ܙܵܐ ܢܲܦܫܵܐ ܕܐ̄ܢܵܫ ܟܲܕܼ ܡܸܤܬܲܠܩܵܐ ܒܐܝܼܩܵܪܵܐ ܪܲܒܵܐ܁>
      text <ܘܝܵܗܹ̇ܒܼ ܗ̄ܘ̣ܵܐ ܛܘܼܒܼܵܐ܃ ܠܗܵܘ̇ ܕܲܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ ܐܸܫܬܿܘܝܼ܁>
      text <ܐܝܼܬܼܵܘܗܝ ܗ̄ܘ̣ܵܐ ܕܹܝܢ܃ ܛܘܼܒܼܵܢܵܐ ܐܲܡܘܿܢ ܗܵܘ̇ ܕܲܢܛܝܼܪܵܐ܁ ܪܲܚܝܼܩ>
      text <ܗ̄ܘ̣ܵܐ ܠܲܡ ܡܲܪܕܹܡ ܬܠܵܬܲܥܤܲܪ ܝܵܘܡ̈ܝܼܢ܃ ܛܘܼܪܵܐ ܗܵܘ̇ ܕܥܵܡܲܪ>
      text <ܗ̄ܘ̣ܵܐ ܒܹܗ ܛܘܼܒܼܵܢܵܐ ܐܲܢܛܘܿܢ܃ ܡ̣ܢ ܢܛܝܼܪܘܿܣ ܐܲܬܼܪܵܐ܁ ܗܵܪܟܵܐ>
      text <ܡܵܕܹܝܢ ܐܸܫܬܲܪܪܲܬ̤ ܬܲܚܘܝܼܬܼܵܐ ܕܲܬܼܠܵܬܲܝ̈ܗܘܹܝܢ ܗܵܢܹܝܢ ܕܐܸܡ݂ܲܪܢܲܢ܁ ܗܵܢܵܘ>
      text <ܕܹܝܢ܃ ܐܵܦ ܟܲܕܼ ܪܲܚܝܼܩܝܼܢ܃ ܚܵܙܹ̇ܝܢ ܟܝܵܢܹ̈ܐ ܪ̈ܘܼܚܵܢܹܐ ܠܲܚܕܼܵܕܹ̈ܐ܃ ܘܲܕܼܠܵܐ>
      text <ܟܵܠܹ̇ܐ ܛܵܘܪܵܐ ܘܲܤܝܵܡܵܐ ܕܓܘܼ̈ܫܡܹܐ ܠܲܚܙܵܬܼܗܘܿܢ܁ ܘܲܕܼܚܵܙ̈ܝܵܢ ܢܲܦ̈ܫܵܬܼܵܐ>
      text <ܠܲܚܕܼܵܕܹ̈ܐ ܡܵܐ ܕܐܸܬܿܕܲܟܝܼ܃ ܘܲܕܼܠܵܘ ܓܫܝܼܡܵܐܝܼܬܼ ܚܵܙ̈ܝܵܢ ܐܸܡܲܬܼܝ ܕܚܵܙ̈ܝܵܢ܃>
    block
      text <ܐܸܠܵܐ ܒܲܟܼܝܵܢܵܐ ܪܘܼܚܵܢܵܐ܁ ܡܸܛܠ ܕܓܲܠܝܵܐ ܗ̣̄ܝ܃ ܕܲܚܙܵܬܼܵܐ ܓܫܝܼܡܬܼܵܐ܃>
      text <ܡܸܕܸܡ ܕܲܩܕܼܵܡܹܝܗ̇ ܐܝܼܬܼ ܠܵܗ̇ ܠܡܸܚܙܵܐ܁ ܐܸܡܲܬܼܝ ܕܹܝܢ ܕܡܲܒܼܥܲܕܼ܃>
      text <ܥܲܠ ܚܙܵܬܼܵܐ ܐ̄ܚܪܹܬܼܵܐ ܐܵܠܨܵܐ܀>
      text <ܗܵܢܘܿܢ ܡܲܢ ܬܸܓܼܡܹ̈ܐ ܥܸܠܵܝܹ̈ܐ܃ ܤܲܓܝܼܐܘܼܬܼܵܐ ܕܡܸܢܝܵܢܵܐ ܩܢܹܝܢ>
      text <ܒܲܗܘܵܝܗܘܿܢ܃ ܕܠܵܐ ܤܵܟܼܵܐ܁ ܘܦܘܼܪ̈ܫܵܢܹܐ ܬܘܼܒܼ܃ ܘܛܲܟܼܤܹ̈ܐ ܡܸܫܬܲܡܗܝܼܢ>
      text <ܒܲܝܢܵܬܼܗܘܿܢ܁ ܕܡܸܢܗܘܿܢ ܡܲܢ ܡܸܬܼܩܪܹܝܢ ܐܲܪ̈ܟܘܿܣ܃ ܘܫܘܼ̈ܠܛܵܢܹܐ܃>
      text <ܘܚܲܝ̈ܠܹܐ܃ ܘܡܵܪ̈ܵܘܵܬܼܵܐ܁ ܟܒܲܪ ܕܹܝܢ ܗܵܢܘܿܢ ܕܡܸܬܼܝܲܩܪܝܼܢ ܒܫܘܼܠܛܵܢܵܐ>
      text <ܘܲܒܼܪܹܫܵܢܘܼܬܼܵܐ܃ ܙܥܘܿܪܝܼܢ ܐܸܢܘܿܢ ܒܡܸܢܝܵܢܵܐ ܡ̣ܢ ܡܫܲܥ̈ܒܿܕܹܐ ܕܤܝܼܡܝܼܢ>
      text <ܠܡܸܫܬܲܥܒܵܕܼܘܼ ܠܦܘܼܩܕܵܢܗܘܿܢ܃ ܐܵܡܲ݁ܪ ܪܲܒܵܐ ܕܡܲܠܦܵܢܹ̈ܐ ܪܗܸܛܪܵܐ>
      text <ܕܝܼܘܿܕܘܿܪܘܿܣ܁ ܒܚܲܝܠܵܐ ܠܲܡ ܘܲܒܼܤܘܼ̈ܟܵܠܹܐ ܪܵܘܪ̈ܒܹܐ ܘܲܡܢܵܬܼܵܢܵܝܹ̈ܐ>
      text <ܐܝܼܬܲܝܗܘܿܢ܃ ܠܦܘܼܬܼ ܪܲܒܿܘܼܬܼܵܐ ܕܛܲܟܼܤܲܝ̈ܗܘܿܢ܃ ܟܲܕܼ ܡܸܬܿܕܲܪܓܼܝܼܢ>
      text <ܘܤܵܠ̇ܩܝܼܢ ܡ̣ܢ ܕܪܲܓܼ ܠܲܓܼܪܲܓܼ܃ ܥܕܲܡܵܐ ܕܡܸܬܼܡܲܢܥܝܼܢ ܠܗܵܘ̇ ܚܲܕܼ>
      text <ܕܩܲܫܝܼܫ ܘܚܲܝܠܬܼܵܢ ܡ̣ܢ ܟܠ ܘܲܫܒܼܝܼܚ܃ ܘܐܝܼܬܼܵܘܗܝ ܪܹܫܵܐ ܘܫܲܬܼܐܸܤܬܼܵܐ>
      text <ܕܟܼܠܗܹܝܢ ܒܸܪ̈ܝܵܬܼܵܐ܁ ܪܹܫܵܐ ܕܹܝܢ ܐܵܡܲ݁ܪܢܵܐ܀ ܠܵܐ ܗ̄ܘ̣ܵܐ ܒܵܪܘܿܝܵܐ ܕܲܡܩܲܕܿܡܘܼܬܼ>
      text <ܬܸܕܼܡܪܵܬܼܵܐ ܕܲܥܒܼܵܕܼܵܘ̈ܗܝ ܕܐܲܠܵܗܵܐ܀ ܤܲܓܝܼ ܦܲܝܝܼܫܝܼܢ ܘܲܒܼܨܝܼܪܝܼܢ ܐܸܢܘܿܢ>
      text <ܡܲܠܲܐܟܹ̈ܐ ܘܪܲܒܲܝ ܡܲܠܲܐܟܹ̈ܐ ܡ̣ܢ ܡܲܕܼܪܟܼܵܢܘܼܬܼܵܐ ܕܚܸܟܼܡܬܹܗ ܕܐܲܠܵܗܵܐ܃>
      text <ܒܵܪܘܿܝܵܐ ܕܝܼܠܲܢ ܘܕܼܝܼܠܗܘܿܢ܁ ܘܗܵܢܵܐ ܟ̱ܠܹܗ ܒܨܝܼܪܝܼܢ܃ ܐܲܝܟܼ ܡܵܐ>
      text <ܕܲܒܼܨܝܼܪܝܼܢ ܡܸܢܗܘܿܢ܃ ܗܵܢܘܿܢ ܕܡܸܢܗܘܿܢ ܡܬܲܚܬܹܝܢ܃ ܘܲܕܼܠܵܐ ܤܵܟܼ>
      text <ܝܲܬܝܼܪ܁ ܒܨܝܼܪܹ̈ܐ ܕܹܝܢ ܐܵܡܲ݁ܪܢܵܐ܃ ܒܲܡܥܲܠܝܘܼܬܼܵܐ ܘܒܲܡܬܲܚܬܝܘܼܬܼܵܐ ܕܡ̣ܢ>
      text <ܚܕܼܵܕܼ̈ܐ܁ ܠܵܐ ܗ̄ܘ̣ܵܐ ܐܲܬܼܪܵܢܵܐܝܼܬܼ܃ ܐܸܠܵܐ ܒܚܲܝܠܵܐ ܘܲܒܼܤܘܼܟܵܠܵܐ܁ ܕܢܹܐܡܲܪ>
      text <ܒܚܲܝܠܵܐ ܟܝܵܢܵܝܵܐ܃ ܘܲܒܼܤܘܼܟܵܠܵܐ ܡܥܲܠܹܝܢ ܘܲܒܼܨܝܼܪܝܼܢ܁ ܠܦܘܼܬܼ ܓܹܝܪ>
      text <ܡܫܘܼܚܬܼܵܐ ܕܲܩܢܹܝܢ܃ ܢܲܩܝܼܦܵܐ ܠܗܘܿܢ ܝܑܼܕܲܥܬܼܵܐ ܕܪܲܒܵܐ ܘܕܲܒܼܨܝܼܪܵܐ܀>
    block
      text <ܠܟܼܠܗܹܝܢ ܗܵܟܹܝܠ ܐܘܼܤ̈ܝܼܵܣ ܫܡܲܝܵܢ̈ܝܵܬܼܵܐ܃ ܝܘܼܦܠܵܢܵܐ ܐܲܠܵܗܵܝܵܐ>
      text <ܒܬܸܫܥܵܐ ܟܘܼܢܵܝܹ̈ܐ ܪ̈ܘܼܚܵܢܹܐ ܫܲܡܲܗ ܐܸܢܹܝܢ܁ ܘܲܠܗܘܿܢ ܠܗܵܠܹܝܢ ܬܸܓܼܡܹ̈ܐ>
      text <ܬܠܵܬܼܵܐ܃ ܬܠܝܼܬܼܵܐܝܼܬܼ ܦܲܪܸܫ܁ ܕܩܲܕܼܡܵܝܗܘܿܢ܃ ܡܵܘܬܿܒܹ̈ܐ܃ ܡܥܲܠܲܝ̈ܵܐ>
      text <ܘܪ̈ܵܡܹܐ ܘܩܲܕܝܼ̈ܫܹܐ܁ ܘܲܟܼܪ̈ܘܿܒܹܐ܃ ܤܲܓܝܼ̈ܐܲܝ ܥܲܝ̈ܢܹܐ܁ ܘܲܤܪ̈ܵܦܹܐ܃ ܤܲܓ̈ܝܼܐܲܝ>
      text <ܓܸܦܹ̈ܐ܁ ܘܬܸܓܼܡܵܐ ܕܹܝܢ ܬܠܝܼܬܼܵܝ ܛܲܟܼܤܹ̈ܐ܃ ܡܵܪ̈ܵܘܵܬܼܵܐ ܘܚܲܝ̈ܠܹܐ>
      text <ܘܫܘܼ̈ܠܛܵܢܹܐ܁ ܕܲܬܼܠܵܬܼܵܐ܃ ܐܲܪ̈ܟܘܿܣ ܘܪ̈ܲܒܲܝ ܡܲܠܲܐܟܹ̈ܐ ܘܡܲܠܲܐܟܹ̈ܐ܀>
      text <ܘܬܘܼܒܼ ܡܸܬܼܦܲܫܩܝܼܢ܃ ܥܸܒܼܪܵܐܝܼܬܼ܁ ܤܪ̈ܵܦܹܐ܃ ܡܲܚܡܵܢܹ̈ܐ ܘܡܵܘܩ̈ܕܼܵܢܹܐ܁>
      text <ܟܪ̈ܘܿܒܹܐ܃ ܤܲܓܝܼܐܘܼܬܼ ܝܑܼܕܲܥܬܼܵܐ܃ ܘܐܲܫܝܼܕܼܘܼܬܼ ܚܸܟܼܡܬܼܵܐ܁ ܘܡܵܘܬܿܒܹ̈ܐ܃>
      text <ܩܘܼܒܵܠܵܐ ܘܲܢܚܵܝܬܼܵܐ ܕܐܲܠܵܗܵܐ܁ ܝܲܕܘܼ̈ܥܬܼܵܢܹܐ ܕܹܝܢ ܐܸܫܬܲܡܲܗܘ ܬܸܓܼܡܵܐ>
      text <ܗܵܢܵܐ ܩܲܕܼܡܵܝܵܐ܃ ܠܵܘ ܐܲܝܟܼ ܡܲܢ ܕܲܒܼܝܲܕܼ ܦܸܠܵܐ̈ܬܼܵܐ ܦܬܼܝܼ̈ܟܼܵܬܼܵܐ>
      text <ܡܸܬܼܪ̈ܲܓܼܫܵܢܝܬܼܵܐ ܚܵܙܹ̇ܝܢ ܪܘܼܚܵܢܵܐܝܼܬܼ܃ ܐܵܘ ܡ̣ܢ ܟܬܼܵܒܲܝ̈ ܪܘܼܚܵܐ>
      text <ܡܸܤܬܲܟܿܠܝܼܢ ܥܲܠ ܐܝܼܬܼܘܼܬܼܵܐ܁ ܐܸܠܵܐ ܐܲܝܟܼ ܡܲܢ ܕܡܸܬܼܡܠܹܝܢ ܢܘܼܗܪܵܐ>
      text <ܡܪܲܡܪ̱ܡܵܐ ܕܟܼܠܵܗ̇ ܝܼܕܲܥܬܼܵܐ ܕܠܵܐ ܓܫܘܿܡ܃ ܘܡܸܤܬܲܒܼܥܝܼܢ ܐܲܝܟܼ>
      text <ܕܡܲܦܲܣ ܠܗܘܿܢ ܡ̣ܢ ܬܹܐܘܿܪܝܼܵܐ ܐܝܼܬܼܚܵܬܼܵܐ ܬܠܝܼܬܼܵܝܲܬܼ ܙܲܠܝܼ̈ܩܹܐ>
      text <ܕܫܘܼܦܪܵܐ ܒܵܪܹܐ ܟܠ ܫܘܼܦܪ̈ܝܼܢ܃ ܘܡܸܫܬܿܘܹܝܬ ܠܫܵܘܬܵܦܘܼܬܼܵܐ ܕܥܲܡ>
      text <ܝܼܫܘܿܥ܁ ܠܵܐ ܗ̄ܘ̣ܵܐ ܒܝܘܼܩ̈ܢܹܐ ܩܲܕܝܼ̈ܫܲܝ ܨܘܼܠܵܡܵܐ܃ ܕܡܲܤܒܿܗܵܐܝܼܬܼ>
      text <ܨܵܝ̇ܪܝܼܢ ܕܵܡܝܘܼܬܼܵܐ ܐܲܠܵܗܵܝܬܼܵܐ܃ ܐܸܠܵܐ ܐܲܝܟܼ ܡ̇ܢ ܕܒܲܫܪܵܪܵܐ ܩܲܪܝܼܒܼܝܼܢ>
      text <ܠܘܵܬܹܗ ܡܸܬܿܛܲܒܼܥܝܼܢ ܡܸܢܹܗ ܒܲܢܤܝܼܒܼܘܼܬܼܵܐ ܩܲܕܼܡܵܝܬܼܵܐ ܕܝܼܕܲܥܬܼܵܐ>
      text <ܕܢܲܗܝܼܪ̈ܵܘܗܝ ܐܲܠܵܗܵܝܹ̈ܐ܁ ܘܡܸܬܼܡ̱ܠܹܝܢ ܡ̣ܢ ܐܲܠܵܗܘܼܬܼܵܐ ܝܑܼܕܲܥܬܼܵܐ>
      text <ܐܝܼܬܼܚܵܬܼܵܐ܃ ܐܲܝܟܼ ܕܒܹܝܬܼ ܡܲܠܲܐܟܹ̈ܐ܃ ܘܤܘܼ̈ܟܵܠܹܐ ܩܲܕܼܡܵܝܹ̈ܐ ܕܐܲܠܵܗܘܼܬܼܵܐ܁>
      text <ܐ̄ܚܪܵܢܝܵܐܝܼܬܼ ܘܝܲܬܝܼܪ ܢܲܗܝܼܪܵܐܝܼܬܼ ܟܘܼ̈ܢܵܝܹܐ ܕܛܲܟܼܤܹ̈ܐ ܥܸܠܵܝܹ̈ܐ܁>
    block
      text <ܡܵܘ̈ܬܿܒܹܐ܃ ܡܝܲܩܪܹ̈ܐ܁ ܡܵܪ̈ܵܘܵܬܼܵܐ܃ ܫܲܠܝܼ̈ܛܲܝ ܥܲܠ ܡܲܠܟ̈ܘܵܬܼܵܐ܁>
      text <ܐܲܪ̈ܟܿܘܿܣ܃ ܡܕܲܒܿܪܵܢܲܝ ܐܵܐܲܪ܀ ܫܘܼ̈ܠܛܵܢܹܐ܃ ܕܫܲܠܝܼܛܝܼܢ ܥܲܠ ܥܲܡܡܹ̈ܐ܃>
      text <ܘܥܲܠ ܚܲܕܼ ܚܲܕܼ ܡ̣ܢ ܒܢܲܝ̈ܢܵܫܵܐ܀ ܘܚܲܝ̈ܠܹܐ܃ ܕܲܕܚܝܼܠ ܚܸܙܘܗܘܿܢ܁ ܗܵܢܵܘ>
      text <ܕܹܝܢ܃ ܡܨܝܢ ܒܚܲܝܠܵܐ܁ ܤܪ̈ܵܦܹܐ܃ ܡܩܲܕ̈ܫܵܢܹܐ܁ ܟܪ̈ܘܿܒܹܐ܃ ܛܵܥܘܿܢܹ̈ܐ܀>
      text <ܥܝܼܪܹ̈ܐ܃ ܢܵܛܘܿܪܹ̈ܐ܀ ܡܲܠܲܐܟܹ̈ܐ܃ ܡܸܫܬܲܕܪ̈ܵܢܹܐ܀ ܒܝܵܘܡܵܐ ܩܲܕܼܡܵܝܵܐ܃>
      text <ܬܡܵܢܝܵܐ ܟܝܵܢܹ̈ܐ ܐܸܬܼܒܪܝܼܘ܁ ܫܲܒܼܥܵܐ ܒܫܸܬܼܩܵܐ܃ ܘܚܲܕܼ ܒܩܵܠܵܐ܃>
      text <ܕܐܝܼܬܼܵܘܗܝ ܢܘܼܗܪܵܐ܀ ܘܲܒܼܕܲܬܼܪܹܝܢ܃ ܪܩܝܼܥܵܐ܀ ܘܲܒܼܕܲܬܼܠܵܬܼܵܐ܃ ܟܘܼܢܵܫܵܐ>
      text <ܕܡܲܝ̈ܵܐ܃ ܘܡܵܘܥܝܼܬܼܵܐ ܕܝܵܥ̈ܝܵܬܼܵܐ܀ ܘܲܒܼܕܲܐܪܒܿܥܵܐ܃ ܦܘܼܠܵܓܼܵܐ ܕܢܲܗܝܼܪܹ̈ܐ܀>
      text <ܘܒܲܕܼܚܲܡܫܵܐ܃ ܦܵܪܲܚܬܼܵܐ ܘܪ̈ܲܚܫܵܐ ܘܢܘܼ̈ܢܹܐ܀ ܘܲܒܼܕܸܫܬܼܵܐ܃ ܚܲܝ̈ܘܵܬܼܵܐ܃>
      text <ܘܒܲܪܢܵܫܵܐ܀ ܐܸܤܟܹܡܹܗ ܠܲܡ ܕܥܵܠܡܵܐ ܟ̱ܠܹܗ܃ ܐܘܼܪܟܵܐ ܘܲܦܬܼܵܝܵܐ܀>
      text <ܪܹܫܵܐ܃ ܡܲܕܼܢܚܵܐ܀ ܘܫܘܼܠܵܡܵܐ܃ ܡܲܥܪܒܼܵܐ܀ ܘܝܲܡܝܼܢܵܐ܃ ܓܲܪܒܿܝܵܐ܀>
      text <ܘܤܸܡܵܠܵܐ܃ ܬܲܚܡܢܵܐ܀ ܘܒܲܕܡܘܼܬܼ ܥܲܪܤܵܐ܃ ܐܝܼܬܹܝܗ̇ ܐܲܪܥܵܐ܀ ܘܲܫܡܲܝܵܐ>
      text <ܥܸܠܵܝܹ̈ܐ܃ ܐܲܝܟܼ ܟܲܦܬܼܵܐ܀ ܘܲܫܡܲܝܵܐ ܕܲܬܼܪܹܝܢ܃ ܐܲܝܟܼ ܓܝܼܓܼܠܵܐ ܡܠܲܚܲܡ>
      text <ܠܗܵܘ̇ ܥܸܠܵܝܵܐ܁ ܘܤܸܦ̈ܘܵܬܼܗܘܿܢ ܕܲܡܫܲܝܵܐ ܘܕܲܐܥܵܐ܃ ܕܲܒܿܝܼܩܝܼܢ>
      text <ܒܲܚܕܼܵܕܹ̈ܐ܀ ܘܐܘܼܩܝܵܢܘܿܣ܃ ܐܲܝܟܼ ܩܲܡܪܵܐ ܥܲܦܝܼܩ ܠܗܘܿܢ܁ ܘܲܠܟܼܵܐ>
      text <ܡܸܢܹܗ܃ ܛܘܼܪܹ݁ܐ ܪ̈ܵܡܹܐ ܕܤܵܠܩ̇ܝܼܢ ܥܕܲܡܵܐ ܠܲܫܡܲܝܵܐ܁ ܘܫܸܡܫܵܐ ܒܸܤܬܲܪ>
      text <ܗܵܢܘܿܢ ܛܘܼܪܹ̈ܐ ܥܵܒܹ̇ܕܼ ܡܹܐܙܲܠܬܹܗ ܟ̱ܠܹܗ ܠܸܠܝܵܐ܁ ܘܝܲܡܵܐ ܪܲܒܵܐ܃>
      text <ܠܟܼܵܐ ܡܸܢܗܘܿܢ܁ ܘܲܠܒܼܝܼܟܼ ܚܲܕܼ ܒܐܲܪܒܿܥܵܐ ܒܝܲܒܿܝܼܫܬܼܵܐ܃ ܘܚܲܕܼ ܡ̣ܢ>
      text <ܐܲܪܒܿܥܵܐ ܝܲܒܿܝܼܫܬܼܵܐ܁>
  text 26
    block
      text <ܠܘܼܩܒܲܠ ܗܵܢܘܿܢ ܕܐܵܡ̇ܪܝܼܢ܃ ܕܐܸܢ ܐܲܠܵܗܵܐ ܛܵܒܼܵܐ ܗ̄ܘ̣܃ ܡܸܛܠ ܡ̇ܢ>
      text <ܥܒܼܝܼ̈ܕܼܵܢ ܠܹܗ ܗܵܠܹܝܢ܁ ܟܘ܁>
    block
      text <ܚܛܝܼܬܼܵܐ ܘܓܹܗܲܢܵܐ ܘܡܵܘܬܵܐ܃ ܟܠ ܟ̱ܠܹܗ ܨܹܝܕܼ ܐܲܠܵܗܵܐ ܠܲܝܬܿ܁>
      text <ܤܘܼܥܪ̈ܵܢܹܐ ܐܸܢܘܿܢ ܓܹܝܪ ܗܵܠܹܝܢ܃ ܘܠܵܘ ܩܢܘܿܡܹ̈ܐ܀ ܚܛܝܼܬܼܵܐ ܓܹܝܪ܃>
      text <ܦܹܐܪܵܐ ܗ̄ܘ̣ ܕܨܸܒܼܝܵܢܵܐ܁ ܘܐܝܼܬܼ ܗ̄ܘ̣ܵܐ ܐܸܡܲܬܼܝ܃ ܕܠܲܝܬܹܝܗ̇ ܗ̄ܘ̣ܵܬܼ܁>
      text <ܘܗܵܘܹ̇ܐ ܐܸܡܲܬܼܝ܃ ܕܠܵܐ ܬܸܗܘܸܐ܁ ܓܹܗܲܢܵܐ ܓܹܝܪ ܦܹܐܪܵܐ ܕܲܚܛܝܼܬܼܵܐ܃>
      text <ܕܠܲܙܒܲܢ ܘܐܸܡܲܬܼܝ ܕܗ̤ܘ ܫܵܩ̇ܠܵܐ ܫܘܼܪܵܝܵܐ܁ ܟܲܕܼ ܤܵܟܼܵܗ̇܃ ܠܵܐ ܝܑܼܕܲܝܼܥ܁>
      text <ܡܵܘܬܵܐ ܕܹܝܢ܃ ܦܘܼܪܢܵܤܵܐ ܗ̄ܘ̣ ܕܚܸܟܼܡ̱ܬܹܗ ܕܥܵܒܼܘܿܕܼܵܐ܁ ܗܵܢܵܐ ܕܲܡܠܸܐ>
      text <ܙܒܲܢ ܒܲܠܚܘܿܕܼ ܫܲܠܝܼܛ ܥܲܠ ܟܵܝܵܢܵܐ܃ ܘܒܼܵܛܹ̇ܠ ܒܟܼܠ ܦܪܘܿܣ܁>
      text <ܤܵܛܵܢܵܐ܃ ܫܡܵܐ ܕܡܲܤܛܝܵܢܘܼܬܹܗ ܕܨܸܒܼܝܵܢܵܐ ܡ̣ܢ ܫܪܵܪܵܐ܃ ܘܠܵܘ ܕܲܟܼܝܵܢܵܐ>
      text <ܐܝܼܬܼܵܘܗܝ ܡܵܘܕܥܵܢܵܐ܀ ܐܸܢܕܹܝܢ ܬܸܫܵܟܲܚ ܐܵܚܝ ܡܸܕܸܡ ܡܸܕܸܡ ܡ̣ܢ>
      text <ܗܵܠܹܝܢ ܘܲܒܼܕܼܘܼܟ ܐ̄ܚܪܹܝܢ܃ ܠܵܐ ܐܲܝܟܼ ܡܸܬܼܚܙܵܘܙܸܐ ܢܸܬܼܚܫܸܒܼ ܚܢܲܢ>
      text <ܒܥܲܝܢܲܝ̈ܟ܃ ܕܲܒܼܕܲܐ̄ܚܪ̈ܵܢܹܐ ܡܚܵܘܹ̇ܝܢ ܚ̄ܢܲܢ ܢܲܦܫܲܢ܁ ܐܸܠܵܐ ܡܵܠܘܿܢ ܡܲܟܿܝܼ̈ܟܹܐ܃>
      text <ܕܝܵܢܩܝܼܢܲܢ ܡ̣ܢ ܚܲܠܒܼܵܐ ܕܐܲܒܼܵܗܲܝ̈ܢ ܩܲܕܼܡܵܝܹ̈ܐ܃ ܗܵܠܹܝܢ ܕܐܲܝܟܼ ܕܲܠܬܹܐܘܿܪܝܼܵܐ>
      text <ܟܲܢܸܫܢܲܢ ܤܵܡܢܲܢ ܩܕܼܵܡܲܝܢ܃ ܐܲܝܟܼ ܢܝܼܫܵܐ ܕܤܝܼܡ ܠܲܢ ܠܡܲܥܬܵܪܘܼ>
      text <ܠܡܲܕܥܵܐ ܒܐܲܤܵܢܹ̈ܐ܃ ܕܲܒܼܗܘܿܢ ܢܸܪܥܸܐ ܘܢܸܬܿܬܲܪܤܸܐ܁ ܠܵܐ ܓܹܝܪ ܛܲܥܝܵܐ>
      text <ܠܲܢ ܗܵܝ̇܃ ܕܠܵܐ ܐܸܬܼܥܲܠܝܼܢ ܡ̣ܢ ܛܲܟܼܤܵܐ ܕܝܵܠܘܿܦܹ̈ܐ܃ ܟܡܵܐ ܕܲܒܼܒܸܤܪܵܐ>
      text <ܥܕܲܟܹܝܠ ܫܪܹܝܢܲܢ܀ ܦܵܪܘܿܫܘܼܬܼܵܐ ܐܝܼܬܹܝܗ̇܃ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ>
      text <ܟܝܵܢܵܝܹ̈ܐ܁ ܐܸܡܲܬܼܝ ܕܗܵܠܹܝܢ ܒܐܘܼܪܚܹܗ ܕܲܟܼܝܵܢܵܐ ܪܵܕܹܝܢ ܒܙܵܘܥܲܝ̈ܗܘܿܢ܃>
      text <ܒܫܘܼܚܠܵܦܵܐ ܕܐܸܤܛܘܼܟܼܤܹ̈ܐ ܘܥܵܠܡܹ̈ܐ ܢܸܦܓܥܘܼܢ܁ ܟܲܕܼ ܕܹܝܢ>
    block
      text <ܒܲܬܼܪܲܝܵܢܝܼܬܼܵܐ܃ ܠܲܚܫܲܚܬܼܵܐ ܐ̄ܚܪܹܬܼܵܐ ܢܸܫܬܲܟܼ̈ܚܵܢ ܠܗܘܿܢ ܕܐܝܼܬܲܝܗܹܝܢ ܗܵܠܹܝܢ>
      text <ܕܲܗ̤ܘܲܝ̈܁ ܕܟܲܕܼ ܥܦܝܼ̈ܦܹܐ ܐܸܢܘܿܢ ܒܤܘܼܟܵܠܵܐ ܟܝܵܢܹ̈ܐ ܠܲܚܫܲܚܬܼܵܐ܃>
      text <ܢܸܤܬܲܟܿܠܘܼܢ ܠܗܘܿܢ ܠܦܸܠܓܘܼܬܼ ܚܫܲܚܬܵܐ܁ ܕܐܝܬܼܵܘܗܝ܃ ܛܲܟܼܤܵܐ>
      text <ܕܲܕܠܵܐ ܢܦܸܫ܀ ܐܸܡܲܬܼܝ ܕܲܒܼܗܲܢܝܼܐܘܼܬܼܵܐ ܕܦܸܬܼܓܼܵܡܲܝ̈ ܬܸܫܡܸܫܬܼܵܐ>
      text <ܬܸܦܓܲܥ܃ ܗܵܝܕܹܝܢ ܗܵܘܢܵܐ ܡܸܬܼܝܲܥܲܢ܃ ܕܒܼܵܗ̇ ܟܲܕܼ ܒܵܗ̇ ܢܸܫܬܿܟܲܚ>
      text <ܐܲܡܝܼܢܵܐܝܼܬܼ܁ ܐܸܢܕܹܝܬ ܫܸܐܠ̱ܬܹܗ ܕܲܬܼܡܲܠܸܐ ܨܵܒܹ̇ܐ ܐܲܢ̄ܬܿ܃ ܠܘܵܬܼ ܝܑܼܕܲܥܬܼܵܐ>
      text <ܬܸܤܬܲܪܗܲܒܼ ܕܥܸܠܬܼܵܐ܁ ܠܗܵܕ݂ܹܐ ܚܲܪܝܼܦܵܐܝܼܬܼ ܐܸܢ ܬܲܕܪܸܟܼ܃ ܐܲܝܟܼ>
      text <ܦܵܪܘܿܫܵܐ ܕܠܵܐ ܡܤܲܡܲܝ܃ ܠܵܐ ܥܲܤܩܵܐ ܠܵܟ܃ ܕܲܒܼܗܵܝ̇ ܐܲܡܝܼܢܵܐܝܼܬܼ>
      text <ܕܠܵܐ ܥܘܼܟܵܪ ܬܸܬܼܒܲܤܲܡ܁ ܘܡܵܢܵܐ ܟܲܝ ܡܲܥܒܿܕܼܵܢܵܐ܃ ܗܵܘ̇ ܕܡܸܫܬܲܡܲܗ>
      text <ܘܥܸܠܬܼܵܐ ܠܦܲܪܙܠܵܐ ܡ̇ܢ ܫܘܿܦܝܼܢܵܐ܃ ܘܠܵܐ ܡܸܕܹܡ ܬܵܘܤܲܦܬܼܵܐ ܒܹܗ>
      text <ܤܵܐܹ̇ܡ܃ ܠܡܲܝܬܵܝܘܼܬܹܗ ܠܘܵܬܼ ܡܲܒܼܗܩܘܼܬܼܵܐ ܘܨܵܡܘܿܚܘܼܬܼܵܐ܁ ܐܘܼܤܝܼܵܝܬܼܐ>
      text <ܗ̣̄ܝ ܓܹܝܪ ܕܗܵܢܵܐ܁ ܐܸܠܵܐ ܡܵܢܵܐ ܐܲܦܘܼܤܝܵܐ ܗ̄ܘ̣ ܕܹܝܢ ܫܵܕܹܐ ܡܸܢܹܗ܃>
      text <ܗܵܝ̇ ܕܡ̣ܢ ܒܠܲܝ ܦܘܼܠܚܵܢܵܐ ܤܸܠܩܲܬ̤ ܥܠܵܘܗܝ܁ ܘܗ̤ܝ ܟܲܕܼ ܗ̤ܝ>
      text <ܬܹܐܘܿܪܝܼܵܐ ܥܲܠ ܟܝܵܢܹܗ ܕܗܵܘܢܵܐ܁ ܠܘܵܬܼ ܫܘܿܦܝܼܢܵܐ ܩܲܪܸܒܲܝܗܝ ܠܗܵܢܵܐ܃>
      text <ܘܗܵܝܕܹܝܢ ܡܸܫܟܲܚ ܐܲܢ̄ܬܿ ܠܹܗ ܕܐܲܝܟܲܢ ܡܲܒܼܗܸܩ ܒܥܸܕܵܢ ܬܸܫܡܸܫܬܼܵܐ܃>
      text <ܟܲܕܼ ܡܡܲܪܸܐ ܒܨܸܡܚܵܐ ܕܟܼܵܘ̈ܟܿܒܹܐ܁ ܠܡܸܪܕܵܐ ܓܹܝܪ ܠܲܩܕܼܵܡܵܘܗܝ>
      text <ܤܘܼܥܪܵܢܵܐ܃ ܠܵܐ ܡܸܫܟܲܚ܁ ܦܲܚܝܼܫ ܡܲܢ܃ ܟܲܕܼ ܠܵܐ ܒܲܛܝܼܠ܁ ܡܸܛܠ>
      text <ܡܵܢܵܐ ܒܙܘܼܡܵܪܵܐ ܐܸܡ̇ܪܹܬܼ܃ ܘܠܵܐ ܒܲܨܠܘܿܬܼܵܐ ܕܠܸܒܵܐ ܘܲܒܼܩܸܪܝܵܢܵܐ܁>
      text <ܠܡܲܚܤܸܢ ܡܸܬܼܠܒܸܟܼ ܗܵܘܢܵܐ ܬܲܡܵܢ܁ ܠܵܘ ܗܵܟܲܢܵܐ ܘܲܒܼܗܵܠܹܝܢ܁>
      text <ܝܲܨܝܼܦܘܼܬܼܵܐ ܓܹܝܪ ܙܥܘܿܪܬܵܐ܃ ܤܵܦ̇ܩܵܐ ܠܗܘܿܢ܁ ܗܵܠܹܝܢ܃ ܤܵܦ̇ܩܝܼܢ>
      text <ܘܐܵܦ ܒܗܵܘ̇ ܠܲܡܥܲܕܵܪܘܼ܁ ܒܸܠܥܵܕܲܝܗܘܿܢ ܕܹܝܢ܃ ܤܪܝܼܩܬܼܵܐ ܡܸܫܬܲܟܼܚܵܐ>
    block
      text <ܝܲܨܝܼܦܘܼܬܼܵܐ ܕܒܹܗ܁ ܘܗܸܢܗܘܿܢ ܬܘܼܒܼ ܗܵܝܕܹܝܟ܃ ܡܵܐ ܕܐܲܤܵܢܵܐ ܢܸܫܠܲܡ>
      text <ܕܡ̣ܢ ܟܲܕܼܘܼ܃ ܘܬܼܵܘܤܲܦܬܼܵܐ ܐܝܼܬܹܝܗ̇ ܘܠܵܐ ܡ̣ܢ ܕܘܼܟ ܥܠܵܘܗܝ܁>
      text <ܟܲܦܢܵܐ܃ ܝܵܕܲܥ̇ ܡܸܬܼܦܲܪܲܣ ܤܲܝܒܵܪܬܵܐ܁ ܕܲܢܦܘܼܫ ܕܹܝܢ ܡ̣ܢ ܕܲܠܡܹܐܟܲܠ܃>
      text <ܠܵܐ ܡܸܬܿܛܦܝܼܣ܁>
      text <ܗܲܢܝܼ ܠܹܗ ܓܹܝܪ ܠܦܲܠܵܚܵܐ܃ ܠܲܚܡܵܐ ܕܡ̣ܢ ܕܘܼܥܬܹܗ ܡܸܬܼܟܲܢܲܫ܁>
      text <ܥܕܲܡܵܐ ܓܹܝܪ ܕܕܼܵܥܹ̇ܬܼ ܠܘܼܩܕܲܡ܃ ܠܵܐ ܤܵܒܲܥ̇ ܠܲܚܡܵܐ ܕܩܘܼܫܬܼܵܐ܁>
      text <ܓܘܼܫܡܵܐ ܦܵܠܘܿܚܵܐ ܕܵܥܹ̇ܬܼ܃ ܘܲܡܬܲܪܤܸܐ ܠܗܵܘܢܵܐ ܡܲܠܵܠܵܐ܁ ܘܗܵܕܹܐ>
      text <ܗܵܝܕܹܝܟ܃ ܐܸܡܲܬܼܝ ܕܡ̣ܢ ܬܘܼܪܤܵܝܵܐ ܕܲܥܝܵܕܼܵܐ ܘܠܵܐ ܟܝܵܢܵܝܵܐ ܢܸܬܼܡܲܤܟܲܢ>
      text <ܗܵܘܢܵܐ܀ ܡܝܲܬܿܪܘܼܬܼܵܐ ܪܘܼܚܵܢܵܝܬܼܵܐ܃ ܒܲܪܬܼܵܐ ܗ̣̄ܝ ܕܗܵܝ̇ ܕܨܸܒܼܝܵܢܵܐ܃>
      text <ܘܲܩܛܝܼܪܵܝܬܼܵܐ ܕܝܼܠܹܗ܁ ܒܗܵܝ̇ ܟܹܝܬܼ ܕܚܹܐܪܘܼܬܼܵܐ܃ ܚܲܝܠܵܐ ܗ̣̄ܝ ܟܝܵܢܵܝܵܐ>
      text <ܕܲܡܠܝܼܠܘܼܬܼܵܐ܃ ܘܠܵܐ ܐܲܤܝܼܪܘܼܬܼܵܐ܁ ܠܐܲܝܢܵܐ ܕܹܝܢ ܓܲܒܵܐ ܕܡܸܨܛܲܠܝܵܐ>
      text <ܘܲܡܟܲܬܪܵܐ܃ ܡܵܘܠܕܼܵܐ ܚܲܝܠܵܐ ܐ̄ܚܪܹܢܵܐ܃ ܕܠܵܐ ܒܲܟܼܝܵܢܵܐ܁ ܡܵܐ ܕܐܸܬܼܝܼܠܸܕܼ>
      text <ܗܵܢܵܐ܃ ܗܘ̤ܵܬܼ ܠܵܗ̇ ܗ̤ܝ ܚܹܐܪܘܼܬܼܵܐ܃ ܕܒܼܝܼܪܬܵܐ ܘܲܡܫܲܥܒܿܕܲܬܼ>
      text <ܠܲܩܛܝܼܪܵܐ܁ ܘܕܲܬܼܟܼܝܼܠܵܐܝܼܬܼ ܐܹܡ݂ܲܪ܃ ܐܲܤܝܼܪܬܵܐ܃ ܘܠܵܐ ܫܲܠܝܼܛܲܬܼ ܥܲܠ>
      text <ܝܵܬܼܵܗ̇܁ ܡ̣ܢ ܩܕܝܼܢ ܡܲܢ܃ ܩܛܝܼܪܵܐ ܨܸܒܼܝܵܢܵܝܵܐ܁ ܗܵܫܵܐ ܕܹܝܢ܃ ܩܛܝܼܪܵܐ>
      text <ܡܫܲܥܒܸܿܕܼ ܨܸܒܼܝܵܢܵܐ܁ ܘܗܵܕܹܐ܃ ܕܲܠܘܵܬܼ ܬܪ̈ܲܝܗܘܿܢ ܓܲܒܹ̈ܐ ܡܸܬܼܚܲܙܝܵܐ>
      text <ܐܵܡܲ̈ܪܢܵܐ܁ ܐܸܢ ܠܝܲܡܝܼܢܵܐ ܢܫܲܥܒܸܕܼ ܐ̄ܢܵܫ ܗ̤ܘ ܠܹܗ܃ ܘܐܸܢ ܠܤܸܡܵܠܵܐ>
      text <ܐܲܬܼܪܵܐ ܢܸܬܸܠ܁ ܗܵܘܢܵܐ ܕܹܝܢ ܕܝܵܕܲܥ̇ ܢܸܚܙܸܐ ܩܲܛܝܼܢܵܐܝܼܬܼ܃ ܡܨܸܐ ܚܵܙܹ̇ܐ>
      text <ܠܲܩܛܝܼܪܵܐ ܕܟܼܠܚܲܕܼ ܡ̣ܢ ܗܵܠܹܝܢ ܙܲܒܼ̈ܢܹܐ܃ ܟܲܕܼ ܚܲܝܠܵܐ ܗܵܘ̇ ܕܠܵܐ>
      text <ܒܲܟܼܝܵܢܵܐ ܢܸܬܼܝܼܠܸܕܼ ܡ̣ܢ ܫܘܼܥܒܵܕܼܵܐ ܨܸܒܼܝܵܢܵܝܵܐ܃ ܕܐܲܝܟܲܢ ܟܵܒܹ̇ܫ ܠܚܹܐܪܘܼܬܼܵܐ܁>
      text <ܠܵܘ ܠܚܲܝܠܵܐ ܕܡ̣ܢ ܥܝܵܕܼܵܐ ܐܵܡܲ݁ܪܢܵܐ܃ ܗܵܘ̇ ܕܪܲܒܲܬܼ ܥܤܸܩ܁ ܘܗܵܢܵܐ܃>
    block
      text <ܗܵܘ̇ ܕܲܡܫܲܡܗܝܼܢ ܠܹܗ ܬܵܒܼܘܿܥܵܐ܁ ܡ̣ܢ ܟܠܦܪܘܿܣ ܥܝܵܕܼܵܐ ܬܚܹܝܬܼ>
      text <ܨܸܒܼܝܵܢܵܐ ܗ̄ܘ̣܃ ܐܵܦܸܢ ܥܡܝܼܠܵܐ ܨܒܼܘܼܬܼܵܐ ܠܡܸܡܪܲܕܼ ܡܸܢܹܗ܁ ܬܪܹܝܢ>
      text <ܚܲܝ̈ܠܹܐ ܘܲܤܛܲܪ ܡ̣ܢ ܗܵܢܵܐ ܝܵܕܼܥܝܼܢܲܢ܁ ܐܸܠܵܐ ܚܲܕܼ ܡܲܢ܃ ܠܨܸܒܼܝܵܢܵܐ>
      text <ܡܫܲܥܒܸܿܕܼ܁ ܗܵܘ̇ ܕܹܝܢ ܐ̄ܚܪܹܢܵܐ܃ ܘܠܹܗ ܠܲܟܼܝܵܢܵܐ ܚܵܤܹ̇ܝܢ܁ ܫܲܠܝܼܛ ܠܹܗ>
      text <ܕܹܝܢ܃ ܘܐܵܦ ܠܲܡܫܲܚܠܵܦܘܼ ܠܲܟܼܝܵܢܵܐ܁ ܕܡܲܥܒܿܕܼܵܢܘܼܬܼܵܐ ܫܲܠܝܼܛܵܐ ܥܲܠ>
      text <ܟܝܵܢܵܐ܃ ܠܐܲܝܠܹܝܢ ܕܲܡܢܲܤܝܵܐ ܠܗܘܿܢ܃ ܝܑܼܕܼܝܼܥܵܐ ܗ̄ܝ̣܀ ܠܫܘܼ̈ܚܠܵܦܹܐ>
      text <ܕܠܸܒܵܘ̈ܵܬܼܵܐ ܘܲܠܬܲܪ̈ܥܝܵܬܼܵܐ ܠܵܐ ܕܵܡ̈ܝܵܬܼܵܐ ܕܡܸܢܗܘܿܢ ܡ̈ܥܵܕܼܵܢ ܠܡܸܬܼܝܼܠܵܕܼܘܼ܃>
      text <ܒܲܪܬܼ ܚܹܐܪܹ̈ܐ ܘܠܵܐ ܒܲܪܬܼ ܚܹܐܪܹ̈ܐ ܚܲܝܹ̈ܐ ܘܡܵܘܬܵܐ܃ ܪܲܒܲܬܼ ܡܥܲܕܪܵܐ>
      text <ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ܃ ܕܥܲܠ ܕܝܼ̈ܢܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܪܸ̈ܥܝܵܢܹܐ>
      text <ܐ̄ܢܵܫܵܝܹ̈ܐ܁ ܒܗܵܕܹܐ ܠܵܐ ܫܲܘܝܘܼܬܼܵܐ ܕܤܝܼܡܵܐ ܒܲܡܨܲܥܬܼܵܐ܃ ܢܛܝܼܪ ܠܹܗ>
      text <ܠܥܵܠܡܵܐ ܐܲܠܦܹ̈ܐ ܕܲܫ̈ܢܲܝܵܐ܁ ܗܵܕܹܐ ܠܵܐ ܫܲܘܝܘܼܬܼܵܐ܃ ܪܲܒܲܬܼ ܡܥܲܕܪܵܐ>
      text <ܠܫܘܼܚܠܵܦ ܕܘܼܒܵܪܹ̈ܐ ܕܐܘܼܪܚܵܐ ܕܡܵܝܘܿܬܼܘܼܬܼܵܐ܁ ܘܗܵܝ̇ ܕܡ̣ܢ ܟܠ>
      text <ܪܲܒܵܐ܃ ܠܘܵܬܼ ܬܹܐܘܿܪܝܼܵܐ ܕܕܼܝܼ̈ܢܹܐ܃ ܡܵܘܠܕܲܝ̈ ܡܲܤܒܿܪ̈ܵܢܘܵܬܼܵܐ>
      text <ܕܥܲܠ ܐܲܠܵܗܵܐ܁>
      text <ܠܸܒܵܘ̈ܬܼܵܐ ܤܲܓܝܼ̈ܐܹܐ܃ ܡܵܐ ܕܥܲܠ̣ ܠܓܼܵܘܗܘܿܢ ܬܘܼܟܼܠܵܢܵܐ܃ ܐܲܝܟܼ>
      text <ܐ̄ܢܵܫ ܕܲܢܤܲܒܼ ܤܲܡܵܐ ܕܡܵܘܬܵܐ܁ ܐܵܦ ܠܲܒܼܢܲܝ̈ܵܐ ܚܲܬܝܼ̈ܬܹܐ ܘܫܲܪܝܼܪܹ̈ܐ܃>
      text <ܒܲܥܤܲܪ ܡܢ̈ܵܘܵܬܼܵܐ ܕܚܘܼܒܵܐ ܕܐܝܼܬܼ ܠܗܘܿܢ܃ ܚܲܡܸܫ ܡܢ̈ܵܘܵܢ ܕܸܚܠܬܼܵܐ>
      text <ܡܚܲܠܛܵܐ ܒܗܹܝܢ܁ ܠܵܐ ܤܵܦܹ̇ܩ ܟܝܵܢܵܐ ܡܸܨܛܲܠܝܵܢܵܐ܃ ܠܫܘܼܡܠܵܝܹܗ>
      text <ܕܲܫܪܵܪܵܐ ܐܲܠܵܗܵܝܵܐ ܠܡܸܤܲܒܼ ܗܵܪܟܵܐ܃ ܐܵܘ ܠܡܸܕܲܥ ܠܟܼܠܹܗ ܨܸܒܼܝܵܢܵܐ>
      text <ܐܲܠܵܗܵܝܵܐ܃ ܕܲܩܢܸܐ ܠܹܗ ܠܘܵܬܼ ܓܸܢܤܵܐ ܕܲܡܠܝܼ̈ܠܹܐ܃ ܐܵܦܠܵܐ ܐܲܝܟܼ>
      text <ܦܵܘܠܘܿܣ ܘܕܲܐܟܼܘܵܬܹܗ܁ ܥܕܲܡܵܐ ܕܡܸܨܛܲܠܝܵܢܘܼܬܼܵܐ ܬܸܬܿܪܝܼܡ ܡ̣ܢ>
    block
      text <ܡܨܲܥܬܼܵܐ܃ ܕܠܵܐ ܢܸܨܛܠܸܐ ܟܝܵܢܵܐ ܒܡܲܪܓܫܵܢܘܼܬܼܵܐ ܕܗܵܕܹܐ܀ ܡܵܢܲܐ ܗ̣̄ܝ܃>
      text <ܫܲܘܝܘܼܬܼܵܐ ܘܠܵܐ ܫܲܘܝܘܼܬܼܵܐ ܠܵܐ ܫܲܘܝܘܼܬܼܵܐ ܕܬܹܐܘܿܪܝܼܵܐ܃ ܕܡ̣ܢ ܚܕܼܵܐ>
      text <ܢܲܦܫܵܐ ܡܫܲܠܦܵܐܝܼܬܼ ܘܠܵܐ ܕܵܡܝܵܐܝܼܬܼ܃ ܠܵܐ ܡܸܬܿܕܲܪܟܵܢܘܼܬܼܵܐ>
      text <ܕܬܲܪܥܝܼܬܹܗ ܡܬܼܘܿܡܵܝܬܼܵܐ ܕܐܲܠܵܗܵܐ܁ ܫܲܘܝܘܼܬܼܵܐ ܕܹܝܢ܃>
      text <ܡܸܬܼܓܲܠܝܵܢܘܼܬܹܗ ܕܲܫܪܵܪܵܐ܁ ܘܐܸܢ ܢܩܲܒܸܠ ܬܢܵܢ ܟܝܵܢܵܐ ܡܸܨܛܲܠܝܵܢܵܐ>
      text <ܫܪܵܪܵܐ ܚܲܬܝܼܬܼܵܐ܃ ܡܵܐܹ̇ܬܼ ܠܹܗ ܡ̣ܢ ܚܹܐܦܹ̈ܐ ܕܡܸܨܛܲܠܝܵܢܘܼܬܼܵܐ܁ ܗܵܝ̇>
      text <ܕܐܘܿ ܥܘܼܡܩܵܐ ܕܥܘܼܬܼܪܵܐ܃ ܘܕܼܝܼܢܵܘ̈ܗܝ ܠܲܡ ܠܵܐ ܡܸܬܼܒܿܨܹܝܢ܁>
      text <ܘܡܲܢ̣ܘܼ ܝܑܼܕܲܥ̣ ܪܸܥܝܵܢܹܗ ܕܡܵܪܝܵܐ܃ ܘܫܲܪܟܵܐ܃ ܕܡܸܬܿܕܲܡܪܵܢܵܐܝܼܬܼ>
      text <ܘܲܒܼܬܸܢ̈ܚܵܬܼܵܐ ܒܵܠ̈ܩܵܢ ܒܪܸܥܝܵܢܵܐ ܒܲܙܒܲܢ ܙܒܲܢ܃ ܕܡ̣ܢ ܐ̄ܢܵܫ̈ܝܼܢ ܥܲܪܦܸܠܵܐ>
      text <ܐܸܫܬܲܡܲܗ܃ ܡ̣ܢ ܗܵܕܹܐ ܠܵܐ ܫܲܘܝܘܼܬܼ ܬܹܐܘܿܪܝܼܵܐ ܘܲܡܫܲܚ̱ܠܦܘܼܬܼ>
      text <ܡܲܤܒܿܪ̈ܵܢܘܵܬܼܵܐ ܡܸܬܼܝܲܠ̈ܕܵܢ܃ ܕܥܲܠ ܒܨܵܬܼܵܐ ܠܵܐ ܡܸܬܿܕܲܪܟܵܢܝܼܬܼܵܐ ܕܕܼܝܼ̈ܢܹܐ>
      text <ܐܲܠܵܗܵܝܹ̈ܐ܀ ܡܵܐ ܕܐܸܬ̣ܼܵܐ ܕܹܝܢ ܫܘܼܡܠܵܝܹܗ ܕܲܟܼܝܵܢܵܐ ܒܥܵܠܡܵܐ ܠܵܐ>
      text <ܡܸܨܛܲܠܝܵܢܵܐ܃ ܠܵܐ ܬܘܼܒܼ ܩܵܢܹ̇ܛ ܟܝܵܢܵܐ ܠܡܸܕܲܥ ܫܪܵܪܹܗ ܕܐܲܠܵܗܵܐ܃>
      text <ܕܕܲܡ ܢܸܨܛܠܸܐ ܠܤܸܡܵܠܵܐ ܡܸܛܠ ܬܘܼܟܼܠܵܢܵܐ܁ ܬܘܼܟܼܠܵܢܵܐ ܒܲܤܝܘܼܬܼܵܐ>
      text <ܡܵܘܠܸܕܼ܃ ܘܐܲܫܝܼܕܼܘܼܬܼܵܐ ܕܬܲܪܥܝܼܬܼܵܐ܁ ܕܸܚܠܬܼܵܐ ܡ̇ܢ܃ ܡܥܵܕܼܵܐ ܡܚܲܝܨܵܐ>
      text <ܠܡܸܨܛܲܠܝܵܢܘܼܬܼܵܐ܃ ܕܬܸܗܘܸܐ ܡܦܲܓܿܕܼܵܐ܁ ܠܵܗ̇ ܠܗܵܕܹܐ ܡܸܫܟܲܚ>
      text <ܐܲܢ̄ܬܿ ܒܢܲܦܫܵܟܼ܃ ܒܬܹܐܘܿܪܝܼܵܐ ܕܫܘܼܚܠܵܦܵܐ ܕܕܝܼ̈ܢܹܐ ܘܲܕܼܥܵܠܡܹ̈ܐ܃ ܘܠܵܐ>
      text <ܫܲܘܝܘܼܬܼ ܕܘܼܒܵܪܹ̈ܐ ܘܫܘܼܚܠܵܦ ܦܘܼܪ̈ܥܵܢܹܐ ܕܲܠܘܵܬܼܗܘܿܢ ܡܸܬܼܦܲܪܢܤܝܼܢ>
      text <ܘܐܵܦ ܡܸܟܵܐ܃ ܘܟܹܐܢܘܼܬܼܵܐ ܕܲܡܚܵܘܝܵܐ ܢܲܦܫܵܗ̇ ܒܲܙܒܲܢ ܙܒܲܢ܃ ܘܡܸܛܠ>
      text <ܡܲܓܿܪܲܬܼ ܪܘܼܚܵܐ ܡܸܬܿܬܲܟܼܤܵܐ܃ ܘܲܒܼܬܹܐܘܿܪܝܼܵܐ ܕܙܲܕܝܼ̈ܩܹܐ ܘܲܕܼܚܲܛܵܝܹ̈ܐ܃>
    block
      text <ܘܤܲܩܘܼܒܼܠܵܝܘܼܬܼ ܦܸܓܼܥܹ̈ܐ ܠܵܐ ܕܵܡܝܵܝܹ̈ܐ܃ ܕܲܠܘܵܬܼ ܦܲܪ̈ܨܘܿܦܹܐ ܗܵܠܹܝܢ>
      text <ܕܲܠܩܘܼ̈ܒܼܠܵܝܹܐ ܡܦܲܪܢܤܵܢܵܐܝܼܬܼ܁ ܟܲܕܼ ܒܗܵܠܹܝܢ ܬܵܐܲܪ ܡܲܕܥܵܐ܃ ܙܵܘܥܵܐ>
      text <ܫܵܪܹܐ ܥܲܠ ܟ̱ܠܵܗ̇ ܢܲܦܫܵܐ܁ ܘܡܸܬܼܝܲܠܕܵܐ ܒܵܗ̇ ܡܸܟܵܐ܃ ܒܨܵܬܼܵܐ>
      text <ܕܚܘܼ̈ܫܵܒܹܐ ܘܡܸܠܹ̈ܐ ܘܤܘܼܥܪ̈ܵܢܹܐ܃ ܘܲܤܝܵܡ ܬܚܘܼ̈ܡܹܐ ܚܪ̈ܝܼܩܹܐ>
      text <ܕܟܹܐܢܘܼܬܼܵܐ ܐܲܠܵܗܵܝܵܐ܀ ܡܵܐ ܕܹܝܢ ܕܡ̣ܢ ܗܵܠܹܝܢ ܢܸܬܼܩܦܸܣ܃ ܘܲܠܘܵܬܼܵܗ̇>
      text <ܕܐܝܼܬܼܘܼܬܼܵܐ ܝܑܼܚܝܼܕܵܐܝܼܬܼ ܢܸܬܼܥܲܠܸܐ ܡܲܕܥܵܐ܃ ܒܝܲܕܼ ܚܵܘܪܵܐ ܕܗܵܠܹܝܢ>
      text <ܕܲܟܼܝܵܢܵܐ ܗܵܘ̇ ܛܵܒܼܵܐ ܘܲܩܢܸܐ ܝܑܼܕܲܥܬܼܵܐ ܡܬܼܘܿܡܵܝܬܼܵܐ܃ ܕܩܲܕܝܼܡܵܐ ܠܲܗܘܵܝܵܐ>
      text <ܕܟܼܠ܃ ܘܲܕܼܫܲܪܟܵܐ ܕܗܵܠܹܝܢ ܕܝܼܠܹܗ܃ ܡܸܚܕܼܵܐ ܡܸܫܬܲܕܼܝܵܐ ܠܵܗ̇>
      text <ܕܸܚܠ̱ܬܼܵܐ ܠܒܲܪ܃ ܘܲܒܼܬܼܘܼܟܼܠܵܢܵܐ ܡܸܤܬܿܡܸܟܼ ܪܸܥܝܵܢܵܐ܁ ܟܲܕܼ ܕܹܝܢ>
      text <ܬܘܼܒܼ ܡ̣ܢ ܬܲܡܵܢ ܢܸܬܿܬܲܚܬܸܐ ܘܲܠܘܵܬܼ ܥܵܠܡܹ̈ܐ ܘܦܘܼܪ̈ܫܵܢܲܝܗܘܿܢ>
      text <ܢܸܬܼܦܪܸܣ ܡܲܕܥܵܐ܃ ܡܸܟܵܐ ܥܵܪܹܩ ܗܵܢܵܐ܃ ܘܲܠܕܼܚ̱ܠܬܼܵܐ ܝܵܗܹ̇ܒܼ ܐܲܬܼܪܵܐ܁>
      text <ܒܕܵܐܦ ܗ̤ܝ ܒܛܝܼܠܘܼܬܼܵܐ܃ ܕܒܼܵܗ̇ ܟܲܕܼ ܒܵܗ̇ ܒܬܹܐܘܿܪܝܼܵܐ ܕܲܫܪܵܪܵܐ>
      text <ܢܸܫܬܿܒܸܩ ܡܲܕܥܵܐ ܟܠܫܵܥ܃ ܠܵܐ ܡܸܬܛܦܝܼܤܵܐ܁ ܘܒܲܕܼܓܼܘܿܢ ܒܲܙܒܲܢ>
      text <ܙܒܲܢ ܡܪܝܼܡܵܐ ܡ̣ܢ ܠܸܒܵܐ ܠܗܵܘ̇ ܚܲܝܠܵܐ ܕܬܼܘܼܟܼܠܵܢܵܐ ܕܡ̣ܢ ܬܹܐܘܿܪܝܼܵܐ>
      text <ܚܲܬܝܼܬܬܵܐ ܐܸܬܿܬܿܙܝܼܥ܃ ܘܫܵܒܼܩܵܐ ܠܹܗ ܕܢܸܬܿܛܲܪܲܦ ܬܘܼܒܼ>
      text <ܒܡܲܤܒܿܪ̈ܵܢܘܵܬܼܵܐ ܕܲܙܢܝܼ̈ܢ ܙܢܝܼ̈ܢ܁ ܐܲܝܟܼ ܕܠܵܐ ܢܦܘܼܫ ܡ̣ܢ ܕܲܢܕܼܘܼܢ>
      text <ܐܲܡܝܼܢܵܐܝܼܬܼ ܚܲܬܝܼܬܼܘܼܬܼܵܐ ܕܚܘܼܫܵܒܼܵܘ̈ܗܝ ܘܲܕܼܤܘܼܥܪ̈ܵܢܵܘܗܝ܃ ܘܲܕܢܸܩܢܸܐ>
      text <ܙܗܝܼܪܘܼܬܼܵܐ܁ ܒܲܕܼܠܵܐ ܝܵܕܲܥ̇ ܐܲܝܟܲܢ ܦܵܓܲܥ ܒܕܼܝܼܢܹܗ ܕܐܲܠܵܗܵܐ܃ ܕܠܹܗ>
      text <ܫܘܼܒܼܚܵܐ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
  text 27
    block
      text <ܕܒܲܟܼܡܵܐ ܦܘܼܪ̈ܫܵܢܹܐ ܡܸܬܼܩܲܒܿܠܵܐ ܚܙܵܬܼܵܐ ܕܠܵܐ ܓܫܝܼ̈ܡܹܐ ܠܲܟܼܝܵܢܵܐ>
      text <ܐ̄ܢܵܫܵܝܵܐ܁ ܟܙ܁>
    block
      text <ܟܠ ܟܝܵܢܹ̈ܐ ܡܲܢ ܗܵܟܹܝܠ ܠܵܐ ܡܚܲܝ̈ܕܹܐ ܘܩܲܛܝܼ̈ܢܹܐ ܡ̣ܢ ܓܘܼܫ̈ܡܹܐ>
      text <ܝܲܕܘܼ̈ܥܬܼܵܢܹܐ ܟܹܝܬܼ܃ ܒܲܬܼܠܵܬܼܵܐ ܙܢܲܝ̈ܵܐ ܢܵܦ̇ܠܵܐ ܡܸܬܿܕܲܪܟܵܢܘܼܬܼܗܘܿܢ ܬܚܹܝܬܼ>
      text <ܓܸܫܬܼܵܐ ܕܲܟܼܝܵܢܵܐ ܐ̄ܢܵܫܵܝܵܐ܁ ܒܥܲܒܼܝܘܼܬܼ ܩܢܘܿܡܹ̈ܐ ܕܠܵܐ ܐܘܼܤܝܼܵܐ܃>
      text <ܘܲܒܼܩܲܛܝܼܢܘܼܬܼ ܩܢܘܿܡܹ̈ܐ ܕܠܵܐ ܠܘܼܤܝܼܵܐ܃ ܘܲܒܼܬܹܐܘܿܪܝܼܵܐ ܕܩܘܼܫܬܼܵܐ܃>
      text <ܕܗ̤ܝ ܗ̣̄ܝ ܚܙܵܬܼܵܐ ܐܘܼܤܝܼܚܵܐ܁ ܘܥܲܠ ܚܲܕܼ܃ ܫܲܠܝܼܛܝܼܢ ܪܸ̈ܓܼܫܹܐ܁ ܘܥܲܠ>
      text <ܐ̄ܚܪܹܢܵܐ܃ ܫܚܝܼܡܘܼܬܼ ܚܵܘܪܵܐ ܢܲܦܫܵܢܵܝܵܐ܁ ܘܥܲܠ ܬܠܝܼܬܼܵܝܵܐ܃ ܚܲܝܠܵܐ>
      text <ܟܝܵܢܵܝܵܐ ܕܪܸܥܝܵܢܵܐ܁ ܘܬܘܼܒܼ ܥܲܠ ܚܲܕܼ ܡܸܢܗܘܿܢ ܫܲܠܝܼܛ ܨܸܒܼܝܵܢܵܐ܃>
      text <ܘܪܸܥܝܵܢܵܐ܁ ܘܥܲܠ ܚܲܕܼ ܨܸܒܼܝܵܢܵܐ܃ ܘܢܘܼܗܪܵܐ ܢܲܦܫܵܢܵܝܵܐ܃ ܘܗܵܘ̇ ܕܲܠܗܵܢܵܐ>
      text <ܡܚܲܝܸܠ܁ ܨܸܒܼܝܵܢܵܐ ܡܲܢ ܠܘܼܩܕܲܡ ܥܸܠܬܼܵܐ܃ ܘܗܵܠܹܝܢ ܝܲܠܕܹ̈ܐ>
      text <ܕܚܹܐܪܘܼܬܼܵܐ܃ ܐܵܦܸܢ ܒܥܸܕܵܢܵܐ ܕܲܚܫܲܚܬܼܵܐ ܡܸܫܬܲܠܝܵܐ ܚܹܐܪܘܼܬܼܵܐ ܘܨܸܒܼܝܵܢܵܐ܃>
      text <ܟܡܵܐ ܕܲܠܡܲܥܒܿܕܼܵܢܘܼܬܼܵܐ ܐܲܬܼܪܵܐ ܐܝܼܬܼ ܘܩܲܝܡܵܐ ܬܲܡܵܢ܁ ܘܥܲܠ ܚܲܕܼ>
      text <ܗ̤ܘ ܡܚܵܘܝܵܢܵܐ ܒܲܠܚܘܿܕܼܵܘܗܝ ܐܵܦ ܒܸܠܥܵܕܼ ܨܸܒܼܝܵܢܵܐ ܕܡܩܲܒܿܠܵܢܹ̈ܐ܃>
      text <ܘܝܼܕܲܥܬܼܵܐ ܩܘܼܫܬܵܢܵܝܬܼܵܐ܁ ܡܸܛܠ ܕܪܸ̈ܓܼܫܹܐ܃ ܡܩܲܒܿܠܵܢܹ̈ܐ ܐܸܢܘܿܢ>
      text <ܕܟܼܠ ܓܸܕܼܫܹ̈ܐ܃ ܘܐܵܦ ܒܸܠܥܵܕܼ ܨܸܒܼܝܵܢܵܐ܀ ܠܗܘܿܢ ܠܲܙܢܲܝ̈ܵܐ ܬܠܵܬܼܵܐ>
      text <ܗܵܠܹܝܢ܃ ܡܫܲܡܫܝܼܢ ܚܲܝ̈ܠܹܐ ܩܲܕܝܼ̈ܫܹܐ ܒܚܘܼܠܛܵܢܗܘܿܢ ܕܥܲܡܲܢ܃>
      text <ܠܝܘܼܠܦܵܢܵܐ ܕܝܼܠܲܢ ܘܠܲܫܟܼܵܚܬܼܵܐ ܕܚܲܝܲܝ̈ܢ܁ ܗܵܢܘܿܢ ܕܹܝܢ ܛܲܡ̈ܐܹܐ܃>
      text <ܠܲܬܼܪܹܝܢ ܡ̣ܢ ܗܵܠܹܝܢ ܐܝܼܬܼ ܠܗܘܿܢ ܚܲܝܠܵܐ ܠܲܡܫܲܡܵܫܘܼ܃ ܘܲܠܡܸܬܼܚܲܫܵܚܘܼ>
      text <ܒܗܘܿܢ ܒܩܘܼܪܵܒܼܗܘܿܢ ܕܲܠܘܵܬܲܢ܁ ܠܐܲܒܼܕܵܢܵܐ܃ ܘܠܵܐ ܗ̄ܘ̣ܵܐ ܠܝܘܼܬܼܪܵܢܵܐ܁>
    block
      text <ܠܲܙܢܵܐ ܡܲܢ ܬܠܝܼܬܼܵܝܵܐ܃ ܠܵܐ ܡܸܫܟܿܚܝܼܢ ܩܵܪܒܿܝܼܢ ܠܡܸܬܼܚܲܫܵܚܘܼ ܒܹܗ܃>
      text <ܐܲܝܟܼ ܕܢܸܬܼܡܨܘܿܢ ܕܐܵܦ ܒܗܵܕܹܐ ܢܲܛܥܘܿܢܵܢ܁ ܠܲܝܬܿ ܓܹܝܪ ܠܲܒܼܢܲܝ̈>
      text <ܚܸܫܘܿܟܼܵܐ܃ ܠܡܸܬܼܩܲܪܵܒܼܘܼ ܠܢܘܼܗܪܵܐ܁ ܡܸܛܠ ܠܲܡ ܕܫܹ̈ܐܕܹܐ ܠܵܐ ܩܢܹܝܢ>
      text <ܚܲܝܠܵܐ܃ ܠܲܡܙܵܥܘܼ ܤܘܼ̈ܟܵܠܹܐ ܟܝܵܢܵܝܹ̈ܐ ܒܗܵܘܢܵܐ܁ ܡܲܠܲܐܟܹ̈ܐ ܕܹܝܢ ܩܲܕܝܼ̈ܫܹܐ>
      text <ܩܢܹܝܢ ܠܵܗ̇ ܠܗܵܕܹܐ܃ ܠܲܡܙܵܥܘܼ ܘܲܠܡܲܢܗܵܪܘܼ܁ ܗܵܢܘܿܢ ܕܹܝܢ܃>
      text <ܠܤܘܼ̈ܟܵܠܹܐ ܕܲܓܵܠܹ̈ܐ܃ ܝܲܠܕܹ̈ܐ ܕܚܸܫܘܿܟܼܵܐ ܩܢܹܝܢ ܚܲܝܠܵܐ ܘܫܘܼܠܛܵܢܵܐ܁>
      text <ܡ̣ܢ ܢܲܗܝܼܪܹ̈ܐ ܢܘܼܗܪܵܐ ܢܵܤܹ̇ܒܼ ܡܩܲܒܿܠܵܢܵܐ܃ ܘܡ̣ܢ ܚܸܫ̈ܘܿܟܸܐ ܚܸܫܟܵܐ܁>
      text <ܘܡܵܢܲܐ ܗ̣̄ܝ ܥܸܠܬܼܵܐ ܕܲܠܗܵܢܘܿܢ ܝܑܼܗܝܼܒܼܵܐ ܗܵܕܹܐ܃ ܘܲܠܗܵܠܹܝܢ ܠܵܐ ܟܠ>
      text <ܚܲܕܼ ܡ̣ܢ ܗܵܠܹܝܢ ܡܲܠܦܵܢܹ̈ܐ܃ ܤܘܼܟܵܠܵܐ ܕܲܡܚܵܘܸܐ ܟܠܚܲܕܼ ܚܲܕܼ>
      text <ܘܡܲܠܸܦ܃ ܠܘܼܩܕܲܡ ܗ̤ܘ ܚܵܙܹ̇ܐ ܒܲܩܢܘܿܡܹܗ ܘܝܵܠܹ̇ܦ ܘܛܵܥܹ̇ܡ܃>
      text <ܘܗܵܝܕܹܝܢ ܡܸܫܟܲܚ ܠܲܡܝܼܒܵܠܘܼ ܠܘܵܬܼ ܝܵܠܘܿܦܹ̈ܐ܁ ܡܲܠܦܵܢܲܝ̈ܢ ܡܲܢ>
      text <ܗܵܠܹܝܢ ܩܲܕܼܡܵܝܹ̈ܐ܃ ܠܹܗ ܠܲܫܪܵܪܗܹܝܢ ܕܨܸܒܼ̈ܘܵܬܼܵܐ ܡ̣ܢ ܝܑܼܕܲܥܬܼܗܘܿܢ>
      text <ܫܲܪܝܼܪܬܵܐ ܕܲܥܠܲܝܗܹܝܢ ܡܝܲܒܿܠܝܼܢ ܠܘܵܬܲܢ܃ ܗܵܘ̇ ܕܗܸܢܘܿܢ ܠܘܼܩܕܲܡ>
      text <ܡܸܫܟܿܚܝܼܢ܃ ܒܡܲܕܼܪܟܼܵܢܘܼܬܼܵܐ ܚܲܪܝܼܦܬܼܵܐ ܕܗܵܘܢܵܐ ܩܲܠܝܼܠܵܐ ܘܕܲܟܼܝܵܐ܀>
      text <ܘܫܹ̈ܐܕܹܐ ܩܢܹܝܢ ܚܲܪܝܼܦܘܼܬܼܵܐ܃ ܠܵܐ ܘܐܵܦ ܢܲܗܝܼܪܘܼܬܼܵܐ ܒܪܲܡ܁ ܐ̄ܚܪܹܬܼܵܐ>
      text <ܗ̣̄ܝ ܚܲܪܝܼܦܘܼܬܼܵܐ܃ ܘܲܐ̄ܚܪܹܬܼܵܐ ܢܲܗܝܼܪܘܼܬܼܵܐ܁ ܩܲܕܼܡܵܝܬܼܵܐ܃ ܒܸܠܥܵܕܼ>
      text <ܕܬܲܪܬܹܝܢ܃ ܠܲܫܪܵܪܵܐ ܡܚܵܘܝܵܐ܁ ܗܵܝ̇ ܡܲܢ܃ ܠܕܼܘܼܡܝܵܐ ܕܝܼܠܵܗ̇܁ ܡܸܛܠ>
      text <ܕܢܘܼܗܪܵܐ܃ ܡܚܵܘܝܵܢܵܐ ܗ̣̄ܘ ܕܟܼܠ ܚܲܬܝܼܬܼܘܼܬܼ ܨܒܼܝܼܬܼܵܐ܃ ܘܡ̣ܢ>
      text <ܦܸܚܡܵܐ ܕܕܼܘܼܒܵܪܹ̈ܐ ܤܵܓܹ̇ܐ ܘܒܼܵܨܲܪ܀ ܡ̣ܢ ܝܑܼܕܲܥܬܼܗܘܿܢ ܗ̄ܘ̣ ܢܵܤ̇ܟܿܝܼܢ>
      text <ܒܲܢ ܡܲܠܲܐܟܹ̈ܐ ܩܲܕܝܼ̈ܫܹܐ ܥܲܠ ܙܵܘ̈ܥܹܐ ܕܨܸܒܼ̈ܘܵܬܼܵܐ܃ ܗܵܘ̇ ܡܵܐ ܕܗܸܢܘܿܢ>
      text <ܩܲܕܼܡܵܝܑܬܼ ܛܵܥ̇ܡܝܼܢ ܘܡܲܕܪܟܼܝܼܢ܃ ܘܗܵܝܕܹܝܢ ܡܝܲܒܿܠܝܼܢ ܠܹܗ ܠܘܵܬܲܢ܁>
    block
      text <ܘܐܵܦ ܗܵܠܹܝܢ ܡܲܠܦܵܢܹ̈ܐ ܬܪ̈ܲܢܹ̈ܐ܃ ܡ̣ܢ ܦܸܚܡܵܐ ܕܝܼܕܲܥܬܼܗܘܿܢ>
      text <ܡܙܝܼܥܝܼܢ ܒܲܢ ܙܵܘ̈ܥܹܐ ܕܥܲܠ ܨܸܒܼ̈ܘܵܬܼܵܐ܁ ܗܵܘ̇ ܡܵܐ ܕܗܸܢܘܿܢ ܒܹܗ ܠܵܐ>
      text <ܫܒܼܝܼܩܝܼܢ܃ ܒܲܢ ܠܲܡܙܵܥܘܼ ܚܘܼ̈ܫܵܒܹܐ ܬܪ̈ܝܼܨܹܐ ܕܥܲܠ ܕܐܲܝܟܼ ܗܵܠܹܝܢ܃>
      text <ܐܵܢܲܢܩܹܐ ܗ̣̄ܝ܁ ܒܲܕܼܓܼܘܿܢ ܐܲܟܼܡܵܐ ܕܐܸܡ̇ܪܹܬܼ܃ ܬܸܫܲܪ ܠܵܟܼ ܗܵܕܹܐ܃ ܕܐܵܦܠܵܐ>
      text <ܐܸܠܘܼ ܤܵܦܩܝܼܢܲܢ ܠܲܡܩܲܒܵܠܘܼ܃ ܗܸܢܘܿܢ ܠܡܲܠܵܦܘܼ ܬܹܐܘܿܪܝܼܵܐ ܕܩܘܼܫܬܼܵܐ>
      text <ܠܲܢ ܡܸܫܟܿܚܝܼܢ܃ ܘܟܲܕܼ ܛܵܒܼ ܡ̣ܢ ܩܕܝܼܡ ܒܵܗ̇ ܐܝܼܬܲܝܗܘܿܢ ܗ̄ܘ̣ܵܘ܀>
      text <ܬܘܼܒܼ ܕܹܝܢ ܟܠܚܲܕܼ ܚܲܕܼ ܡ̣ܢ ܗܵܠܹܝܢ ܘܡ̣ܢ ܗܵܠܹܝܢ܃ ܠܦܘܼܬܼ ܕܘܼܒܵܪܵܐ>
      text <ܕܒܹܗ ܡܸܬܿܕܲܒܲܪ܃ ܡܲܠܸܦ ܘܲܡܚܲܦܸܛ ܘܐܵܦܠܲܢ ܠܝܵܠܘܿܦܹ̈ܐ ܠܡܸܬܿܕܲܒܵܪܘܼ܃>
      text <ܐܸܢ ܡܲܠܲܐܟܹ̈ܐ ܩܲܕܝܼ̈ܫܹܐ܃ ܘܐܸܢ ܗܵܠܹܝܢ ܕܲܠܩܘܼܒܼܠܵܐ܀>
      text <ܠܝܼ ܕܹܝܢ ܘܗܵܕܹܐ ܚܲܬܝܼܬܼܵܐ ܠܝܼ܃ ܕܗܵܘܢܲܢ܃ ܘܒܸܠܥܵܕܼ ܡ̣ܢ>
      text <ܡܸܨܥܵܝܘܼܬܼܵܐ ܕܡܲܠܲܐܟܹ̈ܐ ܩܲܕܝܼ̈ܫܹܐ܃ ܡ̣ܢ ܝܵܬܹܗ ܡܸܬܿܬܿܙܝܼܥ ܗ̄ܘ̣ ܥܲܠ>
      text <ܛܵܒܼܬܼܵܐ܃ ܘܐܵܦ ܕܠܵܐ ܝܘܼܠܦܵܢܵܐ܁ ܝܑܼܕܲܥܬܼܗܹܝܢ ܕܹܝܢ ܕܒܼܝܼ̈ܫܵܬܼܵܐ܃ ܒܸܠܥܵܕܼ>
      text <ܡܸܨܥܵܝܘܼܬܼܵܐ ܕܫܹܐܕܹ̈ܐ ܐܵܘ ܪܸ̈ܓܼܫܹܐ ܠܲܡܩܲܒܵܠܘܼ܃ ܐܵܘ ܥܠܲܝܗܹܝܢ>
      text <ܠܡܸܬܿܬܿܙܵܥܘܼ ܡ̣ܢ ܝܵܬܹܗ܃ ܠܵܐ ܡܸܫܟܲܚ ܗܵܘܢܲܢ܀ ܒܲܟܼܝܵܢܲܢ܃ ܛܵܒܼܬܼܵܐ>
      text <ܢܨܝܼܒܼܵܐ܁ ܒܝܼܫܬܼܵܐ ܕܹܝܢ܃ ܠܵܐ܁ ܘܟܼܠ ܕܢܘܼܟܼܪܵܝܬܼܵܐ ܗ̣̄ܝ܃ ܘܡ̣ܢ ܠܒܲܪ>
      text <ܥܵܐ̇ܠܵܐ ܫܟܼܵܚܬܼܵܐ ܕܝܘܼܠܦܵܢܵܗ̇܃ ܥܲܠ ܡܸܨܥܵܝܵܐ ܤܢܝܼܩ܁ ܗܵܝ̇ ܕܹܝܢ>
      text <ܕܲܠܓܼܵܘ ܢܨܝܼܒܼܵܐ܃ ܐܵܦ ܕܠܵܐ ܝܘܼܠܦܵܢܵܐ܃ ܪܵܦܹ̇ܬܼ ܗ̄ܘ̣ ܟܝܵܢܵܐ܃ ܐܵܦܸܢ>
      text <ܒܲܗܘܼܪܵܐܝܼܬܼ܀ ܒܪܲܡ ܘܐܵܦܸܢ ܗܵܟܲܢ܃ ܘܐܝܼܬܼܵܘܗܝ ܟܝܵܢܲܢ ܡܙܝܼܥ ܡ̣ܢ>
      text <ܝܵܬܹܗ ܥܲܠ ܛܵܒܼܬܼܵܐ܃ ܬܲܪܒܿܝܼܬܼܵܗ̇ ܕܗܵܕܹܐ ܘܲܠܡܸܬܼܢܲܗܵܪܘܼ ܒܵܗ̇܃>
      text <ܒܸܠܥܵܕܼ ܬܵܪܐܘܼܬܼܵܐ ܕܡܲܠܲܐܟܹ̈ܐ ܩܲܕܝܼ̈ܫܹܐ܃ ܠܵܐ ܡܸܫܟܿܚܵܐ܀ ܡܲܠܦܵܢܹ̈ܐ>
      text <ܩܢܹܝܢܲܢ ܠܗܘܿܢ܃ ܐܲܝܟܲܢܵܐ ܕܐܵܦ ܗܸܢܘܿܢ ܠܲܚܕܼܵܕܹ̈ܐ܁ ܗܵܠܹܝܢ ܕܲܡܬܲܚܬܹܝܢ܃>
    block
      text <ܠܗܵܢܘܿܢ ܕܲܡܕܼܵܩܝܼܢ ܡܸܢܗܘܿܢ ܘܢܲܗܝܼܪܝܼܢ ܝܲܬܝܼܪ܁ ܘܗܵܟܲܢܵܐ ܠܲܚܕܼܵܕܹ̈ܐ܃>
      text <ܥܕܲܡܵܐ ܠܗܵܘ̇ ܚܲܕܼ܃ ܕܲܩܢܸܐ ܡܲܠܦܵܢܵܐ ܬܠܝܼܬܼܵܝܘܼܬܼܵܐ ܩܲܕܝܼܫܬܼܵܐ܁ ܘܐܵܦ>
      text <ܗܵܢܵܐ܃ ܬܟܼܝܼܠܵܐܝܼܬܼ ܐܹܡܲܪ܃ ܠܵܘ ܡܸܢܹܗ ܘܠܹܗ܃ ܐܸܠܵܐ ܡܲܠܦܵܢܵܐ>
      text <ܩܢܸܐ܃ ܠܡܸܨܥܵܝܵܐ ܝܼܫܘܿܥ܁ ܗܵܘ̇ ܕܒܼܐܝܼܕܹܗ ܡܩܲܒܸܠ܃ ܘܲܠܘܵܬܼ>
      text <ܐܲܝܠܹܝܢ ܕܡܸܢܹܗ ܘܲܠܬܲܚܬܿ ܡܝܲܒܸܿܠ܀ ܐܸܢܵܐ ܡܲܢ ܡܸܬܼܪܲܥܸܐ ܐ̄ܢܵܐ܃ ܐܵܦ>
      text <ܗܵܕܹܐ܁ ܕܟܲܕܼ ܛܵܒܼ ܬܹܐܘܿܪܝܼܵܐ ܐܲܠܵܗܵܝܵܬܐ ܠܵܐ ܩܢܸܐ ܗܵܘܢܲܢ ܟܝܵܢܵܐܝܼܬܼ>
      text <ܚܲܝܠܵܐ ܠܡܸܬܿܬܿܙܵܥܘܼ ܥܠܹܝܗ̇܃ ܘܲܠܗܵܕܹܐ ܚܲܤܝܼܪܘܼܬܼܵܐ ܫܲܘܝܵܐܝܼܬܼ ܩܢܹܝܢܲܢ>
      text <ܠܵܗ̇ ܚܢܲܢ ܥܲܡ ܟܠܗܹܝܢ ܐܘܼܤ̈ܝܼܵܣ ܫܡܲܝܵܢ̈ܝܵܬܼܵܐ܃ ܘܠܵܢ ܘܲܠܗܹܝܢ ܕܠܵܐ>
      text <ܕܘܼܪܵܫܵܐ ܘܡܲܚܫܲܒܼܬܼܵܐ ܕܲܥܠܹܝܗ̇܃ ܒܛܲܝܒܿܘܿܬܼܵܐ ܒܲܠܚܘܿܕܼ ܡܸܬܿܬܿܙܝܼܥܵܐ>
      text <ܒܲܢ܃ ܡܸܕܸܡ ܕܢܘܼܟܼܪܵܝ ܟܝܵܢܵܐܝܼܬܼ ܠܗܵܘܢܵܐ ܐ̄ܢܵܫܵܝܵܐ ܘܡܲܠܲܐܟܼܵܝܵܐ܁ ܒܗܵܝ̇>
      text <ܕܠܵܐ ܡܸܬܼܡܲܢܝܵܐ ܬܹܐܘܿܪܝܼܵܐ ܕܥܲܠ ܐܲܠܵܗܘܼܬܼܵܐ ܥܲܡ ܬܹܐܘܿܪ̈ܝܼܵܣ ܐ̄ܚܪ̈ܵܢܝܵܬܼܵܐ܃>
      text <ܒܗܵܝ̇ ܕܲܠܗܵܠܹܝܢ ܒܫܵܘܬܵܦܘܼܬܼ ܟܝܵܢܵܐ ܥܦܝܼܦܵܐ ܕܠܲܟܼܝܵܢܹ̈ܐ ܬܹܐܘܿܪܝܼܵܐ>
      text <ܕܝܼܠܗܘܿܢ ܩܢܹܝܢܲܢ܃ ܕܲܡܢܵܬܼܵܐ ܡ̣ܢ ܟܠ ܒܲܢ ܗ̣̄ܝ܃ ܡ̣ܢ ܟܝܵܢܵܐ ܕܹܝܢ>
      text <ܕܐܝܼܬܼܘܼܬܼܵܐ ܠܵܐ܃ ܒܲܕܼܓܼܘܿܢ܃ ܐܵܦܠܵܐ ܬܹܐܘܿܪܝܼܵܗ̇܁ ܘܟܲܕܼ ܠܟܼܠܗܘܿܢ>
      text <ܡܠܝܼ̈ܠܹܐ ܩܲܕܡܵܝܹ̈ܐ ܘܡܸܨܥܵܝܹ̈ܐ ܡܸܕܸܡ ܗ̄ܘ̣ ܕܠܵܐ ܒܲܟܼܝܵܢܵܐ܃ ܘܲܕܛܲܝܒܿܘܼܬܼܵܐ>
      text <ܗ̣̄ܝ ܡܸܬܿܬܿܙܝܼܥܵܢܘܼܬܼܵܐ ܕܥܲܠ ܗܵܕܹܐ ܬܹܐܘܿܪܝܼܵܐ ܒܟܼܠܗܘܿܢ ܗܵܘܢܹ̈ܐ>
      text <ܫܡܲܝܵܢܹ̈ܐ ܘܐܲܪ̈ܥܵܢܵܝܹܐ܁ ܘܠܵܘ ܫܟܼܵܚܬܼܵܐ ܗ̣̄ܝ ܕܲܟܼܝܵܢܵܐ ܐܲܝܟܼ ܕܫܲܪܟܵܐ܃>
      text <ܘܲܟܼܡܵܐ ܐܸܢ ܢܸܬܼܢܗܲܪ ܘܢܸܬܿܕܲܟܸܐ܁ ܐܸܢܵܐ ܕܹܝܢ ܡܸܬܼܪܲܥܸܐ ܐ̄ܢܵܐ܃ ܗܵܝ̇>
      text <ܕܐܝܼܬܹܝܗ̇ ܐܵܦ ܫܲܪܝܼܪܵܐ܃ ܘܲܚܢܲܢ ܒܢܲܝ̈ܢܵܫܵܐ ܓܸܠܝܵܢܹ̈ܐ ܘܤܘܼ̈ܟܵܠܹܐ>
      text <ܕܲܡܝܲܒܿܠܝܼܢ ܥܕܲܡܵܐ ܕܲܢܡܲܢܲܥ ܠܘܵܬܼܵܗ̇ ܕܗܵܕܹܐ ܬܹܐܘܿܪܝܼܵܐ ܐܝܼܬܼܵܚܵܝܬܐ܃>
      text <ܕܐܝܼܬܹܝܗ̇ ܐ̄ܪܵܙ ܓܸܠܝܵܢܵܐ ܚܲܬܝܼܬܼܵܐ܃ ܒܸܠܥܵܕܼ ܡܸܨܥܵܝܘܼܬܼܵܐ ܕܝܼܠܗܘܿܢ܃ ܠܵܐ>
    block
      text <ܡܸܬܼܝܲܒܿܠܝܼܢܲܢ ܒܗܵܘܢܲܢ܁ ܘܠܲܝܬܿ ܠܹܗ ܠܗܵܘܢܲܢ ܕܝܼܠܲܢ ܗܵܢܵܐ ܚܲܝܠܵܐ܃>
      text <ܕܐܲܝܟܼ ܗܵܢܹܝܢ ܐܘܼܤ̈ܝܼܵܣ ܪ̈ܵܡܵܬܼܵܐ ܘܥܸܠܵܝ̈ܵܬܐ܃ ܕܡܸܢܵܗ̇ ܡ̣ܢ ܐܝܼܬܼܘܼܬܼܵܐ>
      text <ܕܠܵܐ ܡܸܨܥܵܝܵܐ ܡܩܲܒܿܠܝܼܢ ܓܸܠܝܵܢܹ̈ܐ ܟܠܗܘܿܢ ܘܬܹܐܘܿܪ̈ܝܼܵܣ܀ ܟܲܕܼ>
      text <ܘܐܵܦ ܗܸܢܘܿܢ ܒܝܲܕܼ ܨܲܠܡܵܐ ܕܝܼܠܵܗ̇ ܘܠܵܘ ܡܸܢܵܗ̇ ܡܫܲܠܚܵܐܝܼܬܼ܃>
      text <ܕܐܵܦ ܗܵܘܢܲܢ ܕܝܼܠܲܢ ܗܵܟܲܢܵܐ܃ ܐܲܝܟܵܐ ܕܐܵܦܠܵܐ ܬܸܓܼܡܹ̈ܐ ܐ̄ܚܪ̈ܵܢܹܐ ܤܛܲܪ>
      text <ܡ̣ܢ ܗܵܘ̇ ܚܲܕܼ܃ ܡܸܢܹܗ ܡ̣ܢ ܝܼܫܘܿܥ ܐܲܚܝܼܕܼ ܬܲܩܕܵܐ ܕܡܲܠܟܘܼܬܼܵܐ܃>
      text <ܡܨܹܝܢ ܡܩܲܒܿܠܝܼܢ ܓܸܠܝܵܢܹ̈ܐ ܘܬܹܐܘܿܪܝܼܵܐ ܡܸܢܗܘܿܢ ܘܲܠܗܘܿܢ ܕܠܵܐ>
      text <ܡܸܨܥܵܝܵܐ܀ ܕܐܝܼܬܲܝܗܘܿܢ܃ ܬܸܓܼܡܹ̈ܐ ܐ̄ܚܪ̈ܵܢܹܐ ܩܲܕܼܡܵܝܹ̈ܐ܁ ܐܸܠܵܐ ܒܝܘܼܒܵܠܵܐ>
      text <ܡܩܲܒܿܠܝܼܢ ܚܲܕܼ ܡ̣ܢ ܚܲܕܼ܃ ܥܲܠ ܟܠܗܹܝܢ ܡܕܲܒܿܪ̈ܵܢܘܵܬܼܵܐ ܘܤܘܼ̈ܟܵܠܹܐ>
      text <ܕܲܥܠܲܝܗܹܝܢ܁ ܠܵܘ ܕܥܲܠ ܐܝܼܬܼܘܼܬܼܵܐ ܐܵܡܲ݁ܪܢܵܐ܃ ܡ̣ܢ ܗܵܘ̇ ܩܲܕܼܡܵܝܵܐ>
      text <ܠܘܵܬܼ ܬܪܲܝܵܢܵܐ܁ ܘܗܵܟܲܢܵܐ܃ ܥܕܲܡܵܐ ܕܥܵܒܲܪ ܐ̄ܪܵܙܵܐ ܒܟܼܠܗܘܿܢ ܬܸܓܼܡܹ̈ܐ܀>
      text <ܤܲܓܝܼ̈ܐܹܐ ܕܹܝܢ ܐ̄ܪ̈ܵܙܹܐ ܕܲܒܼܗܵܘ̇ ܚܲܕܼ ܬܸܓܼܡܵܐ ܩܲܕܼܡܵܝܵܐ ܦܵܝ̇ܫܝܼܢ܃>
      text <ܘܠܵܐ ܢܵܦ̇ܩܝܼܢ ܠܬܸܓܼܡܹ̈ܐ ܐ̄ܚܪ̈ܵܢܹܐ܁ ܐܲܝܟܼ ܡܲܢ ܕܠܵܐ ܤܵܦ̇ܩܝܼܢ ܤܛܲܪ>
      text <ܡ̣ܢ ܗܵܘ̇܃ ܠܘܵܬܼ ܩܘܼܒܵܠܵܐ ܕܪܲܒܿܘܼܬܹܗ ܕܐ̄ܪܵܙܵܐ܁ ܘܐܝܼܬܼ ܡܸܢܗܘܿܢ>
      text <ܕܐ̄ܪ̈ܵܙܹܐ܃ ܕܟܲܕܼ ܡ̣ܢ ܬܸܓܼܡܵܐ ܗܵܘ̇ ܩܲܕܼܡܵܝܵܐ ܢܦܲܩ̣܃ ܠܘܵܬܼ>
      text <ܬܪܲܝܵܢܵܐ ܒܲܠܚܘܿܕܼ ܡܸܬܼܓܠܸܐ܃ ܘܬܲܡܵܢ ܡܸܬܼܢܛܲܪ ܒܫܸܬܼܩܵܐ܃ ܟܲܕܼ>
      text <ܗܵܠܹܝܢ ܬܸܓܼܡܹ̈ܐ ܐ̄ܚܪ̈ܵܢܹܐ ܒܹܗ ܠܵܐ ܪܓܼܝܼܫܝܼܢ܁ ܘܐܝܼܬܼ܃ ܕܲܠܘܵܬܼ ܬܠܝܼܬܼܵܝܵܐ>
      text <ܘܲܪܒܼܝܼܥܵܝܵܐ܀ ܐܵܦ ܪܲܒܿܘܼܬܼܵܐ ܘܲܡܬܲܚܬܿܝܘܼܬܼܵܐ ܐܝܼܬܼ ܒܓܸܠܝܵܢܵܐ܃ ܕܗܵܘܹ̇ܐ>
      text <ܠܘܵܬܼ ܚܲܕܼ ܚܲܕܼ ܡܸܢܗܘܿܢ ܕܡܲܠܲܐܟܹ̈ܐ ܩܲܕܝܼ̈ܫܹܐ܁ ܐܝܼܬܼ ܕܥܲܬܿܝܼܪ ܒܓܸܠܝܵܢܹ̈ܐ܃>
    block
      text <ܘܪܵܡ ܛܲܟܼܤܵܐ ܕܐ̄ܪ̈ܵܙܹܐ ܕܲܠܘܵܬܹܗ ܡܸܬܼܓܠܹܝܢ܃ ܘܲܡܩܲܒܿܠܵܢܵܐ ܗ̄ܘ̣>
      text <ܕܢܘܼܗܪܵܐ ܝܲܬܝܼܪܵܐ܁ ܘܐܝܼܬܼ ܕܲܡܬܲܚܬܲܝ ܡܸܢܹܗ܃ ܘܲܡܚܝܼܠܝܼܢ ܠܐ̄ܪ̈ܵܙܹܐ>
      text <ܗܵܠܹܝܢ ܙܵܘܥܵܘ̈ܗܝ܁ ܘܗܵܟܲܢܵܐ܃ ܝܲܬܝܼܪܘܼܬܼܵܐ ܘܲܒܼܨܝܼܪܘܼܬܼܵܐ܃ ܘܪܲܒܿܘܼܬܼܵܐ>
      text <ܘܲܡܬܲܚܬܿܝܘܼܬܼܵܐ ܐܝܼܬܼ܃ ܒܛܲܟܼܤܹ̈ܐ ܪ̈ܘܼܚܵܢܹܐ ܒܩܘܼܒܵܠܵܐ ܕܓܸܠܝܵܢܹ̈ܐ܁ ܡ̣ܢ>
      text <ܟܠܦܪܘܿܣ ܕܹܝܢ܃ ܤܛܲܪ ܡ̣ܢ ܗܵܘ̇ ܒܲܠܚܘܿܕܼܵܘܗܝ ܬܸܓܼܡܵܐ ܪܹܫܵܝܵܐ>
      text <ܘܩܲܕܼܡܵܝܵܐ ܕܟܼܠܗܹܝܢ ܛܲܟܼܤ̈ܝܼܵܣ܁ ܕܫܲܪܟܵܐ ܕܹܝܢ܃ ܡ̣ܢ ܚܲܒܼܪ̈ܲܝܗܘܿܢ>
      text <ܡܩܲܒܿܠܝܼܢ ܬܹܐܘܿܪܝܼܵܐ ܘܪܸ̈ܡܙܹܐ ܕܥܲܠ ܟܠ ܡܕܲܒܿܪܵܢܘܼܬܼܵܐ ܐܲܠܵܗܵܝܬܼܵܐ܀>
      text <ܘܐܸܢ ܗܵܢܘܿܢ ܗܵܟܲܢܵܐ܃ ܟܡܵܐ ܝܲܬܝܼܪܵܐܝܼܬܼ ܚܢܲܢ܃ ܒܸܠܥܵܕܲܝܗܘܿܢ ܘܲܕܼܠܵܐ>
      text <ܡܸܨܥܵܝܵܐ ܠܵܐ ܡܨܸܝܼܢܲܢ ܠܲܡܩܲܒܵܠܘܼ ܐ̄ܪ̈ܵܙܹܐ ܕܐܲܝܟܼ ܗܵܠܹܝܢ܁ ܐܸܠܵܐ ܡܸܢܗܘܿܢ>
      text <ܗ̄ܘ̣ ܗܵܘ̇ܝܵܐ܃ ܐܸܡܲܬܼܝ ܕܢܵܦ̇ܠܵܐ ܒܗܵܘ̈ܢܹܐ ܕܩܲܕܝ̈ܫܹܐ ܡܲܪܓܫܵܢܘܼܬܼܵܐ܃>
      text <ܕܓܸܠܝܵܢܵܐ ܕܐ̄ܪܵܙܵܐ ܐܲܝܢܵܐ ܕܗ̤ܘ܁ ܘܐܲܝܟܲܢܵܐ ܕܡܵܐ ܕܡܸܬܼܦܤܸܣ ܡ̣ܢ>
      text <ܐܲܠܵܗܵܐ܃ ܡܸܬܼܓܠܸܐ ܠܬܸܓܼܡܵܐ ܡ̣ܢ ܬܸܓܼܡܵܐ ܕܲܠܥܸܠ ܡܸܢܹܗ܃ ܘܲܥܕܲܡܵܐ>
      text <ܠܲܐ̄ܚܪ̈ܵܝܹܐ܁ ܒܹܗ ܒܲܙܢܵܐ ܐܸܡܲܬܼܝ ܕܡܸܬܼܦܤܸܣ ܡ̣ܢ ܪܸܡܙܵܐ܃ ܐܵܦ>
      text <ܥܕܲܡܵܐ ܠܲܟܼܝܵܢܵܐ ܐ̄ܢܵܫܵܝܵܐ ܡܸܬܼܝܲܒܲܠ ܐ̄ܪܵܙܵܐ ܒܐܲܝܠܹܝܢ ܕܫܵܘܹ̇ܝܢ܁܀ ܡ̣ܢ>
      text <ܟܠܦܪܘܿܣ܃ ܒܐܝܼܕܲܝ̈ܗܘܿܢ ܗܵܘܹ̇ܝܢ ܩܲܕܝܼ̈ܫܹܐ ܡܩܲܒܠܵܢܹ̈ܐ ܕܢܘܼܗܪܵܐ>
      text <ܕܬܹܐܘܿܪܝܼܵܐ܃ ܥܕܲܡܵܐ ܠܘܵܬܼܵܗ̇ ܕܐܝܼܬܼܘܼܬܼܵܐ ܡܫܲܒܲܚܬܐ܁ ܐ̄ܪܵܙܵܐ ܕܠܵܐ>
      text <ܡܸܬܼܝܼܠܸܦ܃ ܐܵܦܠܵܐ ܗܸܢܘܿܢ ܡ̣ܢ ܚܕܼܵܕ̈ܐ܁ ܪ̈ܘܼܚܹܐ ܐܸܢܘܿܢ ܕܬܸܫܡܸܫܬܼܵܐ܃>
      text <ܕܡܸܫܬܲܕܪܝܼܢ ܠܘܵܬܼ ܐܲܝܠܹܝܢ ܕܲܥܬܼܝܼܕܝܼܢ ܠܡܹܐܪܲܬܼ ܚܲܝܹ̈ܐ܃ ܒܡܲܪܓܫܵܢܘܼܬܼܵܐ>
      text <ܕܤܘܼ̈ܟܵܠܹܐ ܕܲܫܪܵܪܵܐ ܕܲܒܼܗܘܿܢ ܡܕܸܝܠܝܼܢ܁ ܒܥܵܠܡܵܐ ܕܹܝܢ ܕܲܥܬܼܝܼܕܼ܃>
    block
      text <ܡܸܬܼܒܲܛܲܠ ܠܹܗ ܗܵܢܵܐ ܛܲܟܼܤܵܐ ܕܝܘܼܒܵܠܵܐ܁ ܗܵܝܕܹܝܟ ܓܹܝܪ܃ ܠܵܘ ܚܲܕܼ>
      text <ܡ̣ܢ ܚܲܒܼܪܹܗ܃ ܡܩܲܒܸܿܠ ܓܸܠܝܵܢܵܐ ܕܫܘܼܒܼܚܹܗ ܕܐܲܠܵܗܵܐ ܠܒܼܘܼܤܵܡ>
      text <ܢܲܦܫܹܗ܃ ܐܸܠܵܐ ܠܐ̄ܢܵܫ ܐ̄ܢܵܫ ܡܸܢܹܗ ܘܠܹܗ ܡܸܬܼܝܸܗܸܒܼ܃ ܗܵܘ̇ ܡܵܐ>
      text <ܕܡܸܫܬܿܘܸܐ ܐܲܝܟܼ ܡܫܘܼܚܬܼܵܐ ܕܲܡܝܲܬܿܪܘܼܬܹܗ ܡ̣ܢ ܡܵܪܹܟܠ܃ ܘܠܵܘ>
      text <ܒܝܲܕܼ ܚܲܒܼܪܹܗ ܡܩܲܒܸܿܠ ܡܵܘܗܲܒܼܬܼܵܐ ܐܲܝܟܼ ܕܗܵܪܟܵܐ܁ ܠܲܝܬܿ ܓܹܝܪ ܬܲܡܵܢ>
      text <ܕܝܵܠܹ̇ܦ ܘܡܲܠܸܦ܃ ܘܠܲܝܬܿ ܕܲܤܢܝܼܩ ܕܡ̣ܢ ܚܲܒܼܪܹܗ ܢܸܤܲܒܼ ܚܲܤܝܼܪ̈ܵܬܹܗ܁>
      text <ܚܲܕܼ ܗ̄ܘ̣ ܓܹܝܪ ܝܵܗ̇ܘܿܒܼܵܐ܃ ܡܸܬܼܓܠܸܐ ܬܲܡܵܢ ܕܠܵܐ ܡܸܨܥܵܝܵܐ܃ ܠܘܵܬܼ>
      text <ܟܠܗܘܿܢ ܢܵܤܘܿܒܹ̈ܐ܁ ܘܡܸܢܹܗ ܕܝܼܠܹܗ ܡܩܲܒܿܠܝܼܢ ܐܲܝܠܹܝܢ ܕܲܡܩܲܒܿܠܝܼܢ܃>
      text <ܟܠܗܘܿܢ ܒܘܼ̈ܤܵܡܹܐ ܪ̈ܘܼܚܵܢܹܐ܁ ܒܕܼܵܐܦܠܵܐ ܒܝܲܕܼ ܤܘܼ̈ܟܵܠܹܐ ܕܡܸܕܸܡ ܡܸܕܸܡ>
      text <ܡܲܪܓܫܝܼܢ ܒܹܗ܃ ܐܸܠܵܐ ܒܹܗ ܒܓܸܠܝܵܢܵܐ ܕܝܼܠܹܗ ܕܠܵܐ ܡܲܦܲܩܬܼܵܐ ܕܲܠܒܲܪ>
      text <ܡܸܢܹܗ ܒܙܵܘ̈ܥܝܼܢ܁ ܦܵܐܹ̇ܫ ܠܹܗ ܬܲܡܵܢ ܛܲܟܼܤܵܐ ܕܝܵܠܘܿܦܹ̈ܐ ܘܲܕܼܡܲܠܦܵܢܹ̈ܐ܃>
      text <ܘܲܒܼܚܲܕܼ ܡܸܬܿܬܲܠܝܵܐ ܚܲܪܝܼܦܘܼܬܼ ܚܘܼܒܵܐ ܕܟܼܠ܀>
      text <ܐܸܢܵܐ ܕܹܝܢ ܐܵܡܲ݁ܪܢܵܐ܃ ܕܐܵܦ ܡܸܬܼܢܲܓܿܕܼܵܢܹ̈ܐ ܕܲܒܼܓܹܗܲܢܵܐ܃ ܒܢܸܓܼܕܹܐ>
      text <ܕܚܘܼܒܵܐ ܡܸܫܬܲܢܩܝܼܢ܁ ܩܫܹܝܢ ܘܡܲܪܝܼܪܝܼܢ ܐܸܢܘܿܢ ܢܸܓܼܕܹ̈ܐ ܕܡ̣ܢ ܚܘܼܒܵܐ>
      text <ܗܵܘܹ̇ܝܢ܃ ܗܵܢܵܘ ܕܹܝܢ ܕܐܲܝܠܹܝܢ ܕܐܲܪܓܸܫ̣ܘ ܕܲܒܼܚܘܼܒܵܐ ܐܲܤܟܸܠ̣ܘ܃ ܡ̣ܢ>
      text <ܫܘܼ̈ܢܵܩܹܐ ܕܡ̣ܢ ܕܸܚܠ̱ܬܼܵܐ܁ ܚܲܫܵܐ ܕܡ̣ܢ ܡܲܤܟܠܵܢܘܼܬܼܵܐ ܕܲܒܼܚܘܼܒܵܐ ܕܢܵܨܹܦ>
      text <ܒܠܸܒܵܐ܃ ܚܲܪܝܼܦ ܡ̣ܢ ܟܠ ܫܘܼܢܵܩ̈ܝܼܢ ܕܗܵܘܹ̇ܝܢ܁ ܫܟܼܝܼܪܵܐ ܗ̣̄ܝ ܕܐ̄ܢܵܫ>
      text <ܢܸܬܼܪܲܥܸܐ܃ ܕܚܲܛܵܝܹ̈ܐ ܒܓܹܗܲܢܵܐ ܡܸܬܼܓܲܠܙܝܼܢ ܡ̣ܢ ܚܘܼܒܵܐ ܕܲܠܘܵܬܼ>
      text <ܥܵܒܼܘܿܕܼܵܐ܃ ܚܘܼܒܵܐ ܓܹܝܪ ܝܲܠܕܵܐ ܗ̄ܘ̣ ܕܝܼܕܲܥܬܼܵܐ ܕܲܫܪܵܪܵܐ܃ ܐܲܝܕܵܐ ܕܲܠܟܼܠܹܗ>
      text <ܓܵܘܵܐ ܡܸܬܿܬܵܘܕܝܵܐ ܕܡܸܬܼܝܲܗܒܵܐ܁ ܤܵܥܲܪ ܕܹܝܢ ܗ̤ܘ ܚܘܼܒܵܐ ܒܚܲܝܠܹܗ܃>
      text <ܥܦܝܼܦܵܐܝܼܬܼ܁ ܠܐܲܝܠܹܝܢ ܕܠܲܤܟܸܠ̣ܘ܃ ܡܫܲܢܸܩ܁ ܐܲܝܟܼ ܕܐܵܦ ܬܢܵܢ>
    block
      text <ܠܪ̈ܵܚܡܹ̇ܐ ܠܘܵܬܼ ܪ̈ܵܚܡܹ̇ܐ ܓܵܕܹܫ܁ ܘܠܲܐܝܠܹܝܢ ܕܲܢܛܲܪܘ ܘܵܠ̈ܝܵܬܹܗ܃>
      text <ܡܒܲܤܸܡ ܚܘܼܒܵܐ܁ ܗܵܟܲܢܵܐ ܘܲܒܼܓ݂ܹܗܲܢܵܐ܁ ܬܘܵܬܼܵܐ ܕܡ̣ܢ ܚܘܼܒܵܐ ܐܵܡܲ̇ܪܢܵܐ>
      text <ܕܐܝܼܬܹܝܗ̇܃ ܩܲܫܝܘܼܬܼ ܫܘܼܢܵܩܵܐ܁ ܠܲܒܼ̈ܢܲܝ ܪܵܘܡܵܐ ܕܹܝܢ܃ ܒܘܼܤܵܡܵܐ>
      text <ܕܲܒܼܗܵܢܵܐ ܡܲܪܘܸܐ ܢܲܦܫܗܘܿܢ܀ ܐܸܫܬܲܐܲܠ ܐ̄ܢܵܫ܃ ܕܐܸܡܲܬܼܝ ܡܸܬܿܬܿܟܸܠ>
      text <ܐ̄ܢܵܫ ܕܐܸܫܬܿܘܝܼ ܠܫܘܼܒܼܩܵܢܵܐ ܕܲܚܛܵܗܵܘ̈ܗܝ܁ ܘܦܲܢܝܼ܃ ܕܐܸܡܲܬܼܝ ܕܡܲܪܓܸܫ>
      text <ܒܢܲܦܫܹܗ ܕܲܤܢ̣ܵܐ ܐܸܢܘܿܢ ܡ̣ܢ ܠܸܒܹܗ ܡܲܠܝܵܐܝܼܬܼ܃ ܘܲܒܼܓܲܠ̈ܝܵܬܹܗ>
      text <ܕܲܠܩܘܼܒܼܠܵܐ ܕܩܲܕܼ̈ܡܵܝܵܬܹܗ ܡܸܬܼܗܲܦܲܟܼ܁ ܐܲܝܢܵܐ ܕܐܲܝܟܼ ܗܵܟܲܢܵܐ ܗ̄ܘ̣܃>
      text <ܐܝܼܬܼ ܠܹܗ ܬܘܼܟܼܠܵܢܵܐ ܒܫܘܼܒܼܩܵܢ ܚܛܵܗܹ̈ܐ ܠܘܵܬܼ ܐܲܠܵܗܵܐ܃ ܒܤܵܗܕܘܼܬܼܵܐ>
      text <ܕܬܹܐܪܬܵܐ ܕܲܩܢܸܐ ܒܢܲܦܫܹܗ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܁ ܠܸܒܵܐ ܕܹܝܢ>
      text <ܕܲܕܼܠܵܐ ܥܸܕܼܠܵܝ܃ ܗ̤ܘ ܤܵܗܹ̇ܕܼ ܥܲܠ ܢܲܦܫܹܗ܁>
  text 28
    block
      text <ܬܲܚܘܼܝܼܬܼܵܐ ܦܸܠ̱ܐܬܼܵܢܵܝܬܼܵܐ ܕܥܲܠ ܬܹܐܘܿܪܝܼܵܐ ܕܫܲܒܿܬܼܵܐ ܘܚܲܕܼܒܿܫܲܒܵܐ܁ ܟܚ܁>
    block
      text <ܚܲܕܒܿܫܲܒܵܐ܃ ܐ̄ܪܵܙܵܐ ܗ̄ܘ̣ ܕܝܼܕܲܥܬܼܵܐ ܕܲܫܪܵܪܵܐ܁ ܗܵܝ̇ ܕܥܲܡ ܒܸܤܪܵܐ>
      text <ܘܲܕܼܡܵܐ ܠܵܐ ܡܸܬܼܩܲܒܿܠܵܐ܃ ܘܥܘܼܠܵܝܵܐ ܕܡ̣ܢ ܡܲܤܒܿܪ̈ܵܢܘܵܬܼܵܐ܁ ܒܥܵܠܡܵܐ>
      text <ܕܹܝܢ ܗܵܢܵܐ܃ ܠܲܝܬܿ ܝܵܘܡܵܐ ܬܡܝܼܢܝܵܐ܁ ܐܸܠܵܐ ܕܹܝܢ ܐܵܦܠܵܐ ܫܲܒܿܬܼܵܐ>
      text <ܫܲܪܝܼܪܬܵܐ܁ ܗܵܝ̇ ܕܹܝܢ ܕܐܸܬܿܬܿܢܝܼܚ ܐܲܠܵܗܵܐ ܒܝܵܘܡܵܐ ܫܒܼܝܼܥܵܝܵܐ܃ ܐ̄ܪܵܙܵܐ>
      text <ܗ̄ܘ̇ ܕܫܸܠܝܹܗ ܕܲܟܼܝܵܢܲܢ ܡ̣ܢ ܪܲܗܛܵܐ ܕܚܲܝܹ̈ܐ ܗܵܠܹܝܢ܁ ܡܸܛܠ ܕܐܵܦ>
      text <ܩܲܒܼܪܵܐ܃ ܓܫܝܼܡܵܐ ܗ̄ܘ̣܁ ܡܸܢܹܗ ܗ̤ܘ ܡ̣ܢ ܥܵܠܡܵܐ ܗܵܢܵܐ܁ ܫܬܼܵܐ ܝܵܘ̈ܡܝܼܢ܃>
      text <ܒܦܘܼܠܚܵܢܵܐ ܕܚܲܝܹ̈ܐ ܡܸܬܼܓܲܡܪܝܼܢ܁ ܘܲܫܒܼܝܼܥܵܝܵܐ܃ ܒܩܲܒܼܪܵܐ ܡܸܫܬܲܡܠܸܐ܁>
      text <ܘܲܬܼܡܝܼܢܵܝܵܐ܃ ܒܡܲܦܲܩܬܼܵܐ ܕܡܸܢܹܗ܁ ܐܲܝܟܲܢܵܐ ܓܹܝܪ ܕܐ̄ܪ̈ܵܙܹܐ ܕܚܲܕܼܒܿܫܲܒܵܐ>
      text <ܒܦܸܠ̱ܐܬܼܵܐ ܡܩܲܒܿܠܝܼܢ ܬܢܵܢ ܐܲܝܠܹܝܢ ܕܫܵܘܹ̇ܝܢ܃ ܘܠܵܘ ܠܹܗ ܠܝܵܘܡܵܐ>
      text <ܡܩܲܒܿܠܝܼܢ ܒܲܓܼܫܝܼܡܘܼܬܼܗܘܿܢ܃ ܗܵܟܲܢܵܐ ܘܐ̄ܪ̈ܵܙܹܐ ܕܫܲܒܿܬܼܵܐ ܐܲܝܟܼ ܕܲܒܼܬܲܚܘܝܼܬܼܵܐ>
    block
      text <ܡܩܲܒܿܠܝܼܢ ܟܲܫܝܼܪܹ̈ܐ ܬܢܵܢ܃ ܘܠܵܘ ܠܵܗ̇ ܠܫܲܒܿܬܼܵܐ ܫܲܪܝܼܪܬܵܐ܃ ܕܐܝܼܬܹܝܗ̇>
      text <ܢܚܵܝܬܼܵܐ ܡܫܲܡܠܲܝܬܼܵܐ ܕܡ̣ܢ ܡܲܠܙܵܢ̈ܝܬܼܵܐ܁ ܡ̣ܢ ܟܠܡܸܕܸܡ ܐ̄ܪܵܙܵܐ ܐܲܛܥܸܡ̣>
      text <ܠܲܢ ܐܲܠܵܗܵܐ܃ ܘܠܵܘ ܒܹܗ ܒܤܘܼܥܪܵܢܵܐ ܚܲܬܝܼܬܼܵܐ ܕܢܸܬܼܗܲܦܲܟܼ ܒܫܲܪܝܼܪ̈ܵܬܼܵܐ>
      text <ܐܲܓܼܙܲܪ ܠܲܢ ܗܵܪܟܵܐ܁ ܫܲܒܿܬܼܵܐ ܓܹܝܪ ܫܲܪܝܼܪܬܵܐ ܘܠܵܐ ܦܸܠ̱ܐܬܼܵܢܵܝܬܼܵܐ܃>
      text <ܒܩܲܒܼܪܵܐ ܗ̄ܘ̣ ܗܵܘ̇ܝܵܐ܃ ܢܵܘܚܵܐ ܡܫܲܠܡܵܢܵܐ ܕܡ̣ܢ ܫܚܵܩܲܝ̈ ܚܲܫܹ̈ܐ܃>
      text <ܘܡ̣ܢ ܦܘܼܠܚܵܢܵܐ ܕܠܘܼܩܒܲܠܗܘܿܢ܁ ܟ̱ܠܹܗ ܒܲܪܢܵܫܵܐ ܡܲܫܒܸܿܬܼ ܬܲܡܵܢ܃>
      text <ܦܲܓܼܪܵܐ ܥܲܡ ܢܲܦܫܵܐ܀ ܒܸܫܬܼܵܐ ܝܵܘ̈ܡܝܼܢ ܛܲܟܸܣ̣ ܐܲܠܵܗܵܐ ܩܘܼܝܵܡܹܗ>
      text <ܕܥܵܠܡܵܐ ܗܵܢܵܐ܃ ܘܐܲܩܝܼܡ̣ ܐܸܤܛܘܼܟܼܤܹ̈ܐ܃ ܘܝܲܗܒܹܗ ܩܘܼܝܵܡܗܘܿܢ>
      text <ܠܙܵܘܥܵܐ ܠܵܐ ܫܵܠܘܿܝܵܐ ܠܬܸܫܡܸܫܬܼܵܐ܃ ܘܠܵܘ ܕܢܸܫܠܘܿܢ ܡ̣ܢ ܪܲܗܛܵܐ>
      text <ܩܕܼܵܡ ܕܢܸܫܬܿܪܘܿܢ܁ ܘܡ̣ܢ ܚܲܝܠܵܐ ܕܗܵܠܹܝܢ܃ ܗܵܢܵܘ ܕܹܝܢ ܐܸܤܛܘܼ̈ܟܼܤܹܐ>
      text <ܐܲܒܼܵܗܵܝܹ̈ܐ܃ ܐܲܩܝܼܡ̣ ܓܘܼܫܡܲܢ ܕܝܼܠܲܢ܁ ܘܠܵܐ ܠܗܘܿܢ ܝܲܗ̣̄ܒܼ ܫܸܠܝܵܐ ܕܡ̣ܢ>
      text <ܙܵܘܥܲܝ̈ܗܘܿܢ܃ ܘܠܵܐ ܠܓܼܘܼܫܡܲܢ ܝܲܠܕܵܐ ܕܡܸܢܗܘܿܢ܃ ܕܲܢܢܘܼܚ ܡ̣ܢ>
      text <ܦܘܼܠܚܵܢܵܐ܁ ܘܤܵܡ̣ ܠܗܵܠܹܝܢ ܕܒܲܢ ܬܚܘܼܡܵܐ ܠܢܵܘܚܵܐ܃ ܥܕܲܡܵܐ ܕܢܸܩܦܘܼܢ>
      text <ܠܲܐ̄ܚܝܵܢܲܝ̈ܗܘܿܢ ܩܲܕܼܡܵܝܹ̈ܐ܃ ܕܐܝܼܬܼܵܘܗܝ ܫܪܵܝܵܐ ܕܡ̣ܢ ܚܲܝܹ̈ܐ܁ ܐܵܦ ܠܐܵܕܼܵܡ܃>
      text <ܗܵܟܲܢܵܐ ܐܸܡ݂ܲܪ܃ ܕܲܒܼܕܼܘܼܥܬܼܵܐ ܕܐܲܦܲܝ̈ܟ ܬܹܐܟܼܘܿܠ ܠܲܚܡܵܐ܁ ܥܕܲܡܵܐ>
      text <ܠܐܸܡܲܬܼܝ ܥܕܲܡܵܐ ܠܲܡ ܕܬܸܗܦܘܿܟܼ ܠܐܲܪܥܵܐ ܕܡܸܢܵܗ̇ ܐܸܬ̱ܢܤܸܒܼܬܿ܁>
      text <ܘܬܸܦܠܘܿܚ ܒܐܲܪܥܵܐ܃ ܘܬܼܵܘܥܸܐ ܠܵܟܼ ܟܘܼ̈ܒܹܐ ܘܕܲܪܕܪܹ̈ܐ܁ ܕܐܝܼܬܼܵܘܗܝ܃>
      text <ܐ̄ܪܵܙܵܐ܁ ܕܥܵܠܡܵܐ ܕܦܘܼܠܚܵܢܵܐ ܗ̄ܘ̣ ܥܵܠܡܵܐ ܗܵܢܵܐ܁ ܟܡܵܐ ܕܚܲܝ܀>
      text <ܫܲܚܠ̱ܦܵܗ̇ ܕܹܝܢ ܡܵܪܲܢ ܡ̣ܢ ܗܵܘ̇ ܠܸܠܝܵܐ ܕܲܕܼܥܸܬܼ܃ ܠܕܼܘܼܥܬܼܵܐ>
      text <ܕܦܘܼܠܚܵܢܵܐ ܕܒܲܐܪܥܵܐ ܡܵܘܥܝܲܬܼ ܟܘܼ̈ܒܹܿܐ ܘܕܪܕܪܹ̈ܐ܃ ܠܕܼܘܼܥܬܼܵܐ>
      text <ܕܒܲܨܠܘܿܬܼܵܐ ܐܲܟܲܚ̄ܕܼ܃ ܘܲܕܼܢܸܕܼܥܲܬܼ ܒܦܘܼܠܚܵܢܵܐ ܕܙܲܕܝܼܩܘܼܬܼܵܐ܁ ܚܲܡܫܵܐ>
    block
      text <ܐܲܠܦܹ̈ܐ ܕܲܫ̈ܢܲܝܵܐ ܒܗܵܝ̇ ܫܲܒܼܩܹܗ ܕܢܸܥܡܲܠ܁ ܒܕܲܥܕܲܟܹܝܠ ܠܵܐ ܐܸܬܼܓܲܠܝܲܬ̤>
      text <ܗ̄ܘ̣ܵܬܼ ܐܘܼܪܚܵܐ ܕܩܲܕܝܼ̈ܫܹܐ܃ ܐܲܝܟܼ ܫܠܝܼܚܵܐ܁ ܐܸܬܼܵܐ ܕܹܝܢ ܒܛܲܝܒܿܘܼܬܹܗ>
      text <ܒܚܲܪܬܼܵܐ ܕܝܵܘ̈ܡܵܬܼܵܐ܃ ܦܲܩ̣ܕܼܵܗ̇ ܠܚܹܐܪܘܼܬܲܢ܃ ܕܲܬܼܫܲܚܠܸܦ ܠܕܼܘܼܥܬܵܗ̇>
      text <ܒܕܼܘܼܥܬܼܵܐ܁ ܡ̣ܢ ܟܠ ܦܪܘܿܣ܃ ܠܵܘ ܠܡܸܫܠܵܐ ܦܲܩܸܕܼ܃ ܚܘܼܠܵܦܵܐ>
      text <ܗ̄ܘ̣ ܚ̣ܵܘܝܼ ܠܵܗ̇܁ ܒܲܕܼܚ̣ܵܣ ܥܠܲܝܢ܃ ܡܸܛܠ ܢܲܓܼܝܪܘܼܬܼ ܠܹܐܘܬܲܢ>
      text <ܕܒܲܐܪܥܵܐ܁ ܐܸܢ ܢܸܫܠܸܐ ܕܹܝܢ ܡ̣ܢ ܕܢܸܕܼܥܲܬܼ ܒܗܵܕܹܐ܃ ܐܵܢܲܢܩܹܐ ܕܟܼܘܼ̈ܒܹܐ>
      text <ܐܝܼܬܼ ܠܲܢ ܠܡܸܚܨܲܕܼ܃ ܕܐܝܼܬܼܵܘܗܝ ܫܸܠܝܵܐ ܕܡ̣ܢ ܗܵܕܹܐ܃ ܦܘܼܠܚܵܢܵܐ>
      text <ܕܲܓܼܫܝܼܡܘܼܬܼ ܐܲܪܥܵܐ܃ ܗܵܝ̇ ܕܡܵܘܥܝܵܐ ܟܘܼ̈ܒܹܐ ܐܲܝܟܼ ܟܝܵܢܵܗ̇܁ ܒܲܫܪܵܪܵܐ܃>
      text <ܟܘܼ̈ܒܹܐ ܐܸܢܘܿܢ ܚܲܫܹ̈ܐ܃ ܕܡ̣ܢ ܙܲܪܥܵܐ ܕܲܒܼܓܼܘܼܫܡܵܐ ܝܵܥܹ̇ܝܢ ܠܲܢ܁ ܟܡܵܐ>
      text <ܕܲܠܨܲܠܡܹܗ ܕܐܵܕܼܵܡ ܛܥܝܼܢܝܼܢܲܢ܃ ܐܵܢܲܢܩܹܐ܃ ܘܲܠܚܲܫܵܘ̈ܗܝ܁ ܠܲܝܬܿ ܠܵܗ̇>
      text <ܠܐܲܪܥܵܐ ܕܬܸܫܠܸܐ ܡ̣ܢ ܕܬܼܵܘܥܸܐ܃ ܡܵܘܥܝܵܐ ܓܹܝܪ ܐܲܝܟܼ ܟܝܵܢܵܗ̇܁ ܒܲܪܬܼ>
      text <ܟܝܵܢܵܗ̇ ܗ̣̄ܝ ܘܐܲܪܥܵܐ ܕܝܼܠܲܢ܃ ܐܲܝܟܼ ܤܵܗܕܘܼܬܹܗ ܕܐܲܠܵܗܵܐ ܕܲܠܘܵܬܲܢ܃>
      text <ܐܲܪܥܵܐ ܠܲܡ ܕܡܸܢܵܗ̇ ܐܲܬܼܢܤܸܒܼܬܿ܁ ܗܵܝ̇ ܡܲܢ܃ ܟܘܼ̈ܒܹܐ܁ ܗܵܕܹܐ ܕܹܝܢ>
      text <ܡܠܝܼܠܬܼܵܐ܃ ܚܲܫܹ̈ܐ܀ ܐܸܢܕܹܝܢ ܡܵܪܲܢ ܒܟܼܠ ܡܸܕܸܡ ܛܘܼܦܤܵܐ ܠܲܢ ܗܘ̤ܵܐ>
      text <ܒܐ̄ܪܵܙܵܐ ܒܟܼܠܗܘܿܢ ܦܘܼܪ̈ܫܵܢܹܐ ܕܲܡܕܲܒܿܪܵܢܘܼܬܹܗ܃ ܥܕܲܡܵܐ ܓܹܝܪ>
      text <ܠܲܬܼܫܲܥ ܫܵܥ̈ܝܼܢ ܕܲܥܪܘܼܒܼܬܼܵܐ ܠܵܐ ܢܵܚ̣ܝ ܡ̣ܢ ܦܘܼܠܚܵܢܵܐ ܐܸܠܵܐ ܘܡ̣ܢ>
      text <ܛܘܼܪܵܦܵܐ܃ ܕܐܝܼܬܹܝܗ̇ ܦܸܠܐܬܼܵܐ ܕܟܼܠܗܘܿܢ ܚܲܝܲܝ̈ܢ ܐ̄ܪܵܙܵܐ ܗ̄ܘ̣ ܕܦܘܼܠܚܵܢܵܐ܃>
      text <ܠܫܲܒܿܬܐ ܕܹܝܢ ܠܵܐ ܐܲܩܒܸܠ̣ ܐܸܠܵܐ ܐܸܢ ܒܩܲܒܼܪܵܐ܃ ܐܲܝܟܵܐ ܐܸܢܘܿܢ ܗܵܠܹܝܢ>
      text <ܕܐܵܡ̇ܪܝܼܢ ܕܐܝܼܬܼ ܗ̄ܘ̣ ܫܲܒܿܬܼܵܐ ܒܥܵܠܡܵܐ ܗܵܢܵܐ܃ ܢܵܘܚܵܐ ܕܡ̣ܢ ܚܲܫܹ̈ܐ>
      text <ܥܲܠ ܚܲܕܼܒܿܫܲܒܵܐ ܕܹܝܢ܃ ܪܲܒܲܐ ܗ̣̄ܝ ܠܡܹܐܡܲܪ܁ ܫܲܒܿܬܼܵܐ ܕܝܼܠܲܢ܃ ܝܵܘܡܵܐ>
      text <ܗ̄ܘ̣ ܕܩܲܒܼܪܵܐ܁ ܚܲܬܿܝܼܬܵܐܝܼܬܼ܃ ܬܲܡܵܢ ܡܲܫܒܸܿܬܼ ܟܝܵܢܲܢ܁ ܡܵܕܹܝܢ ܟܠܝܘܿܡ>
    block
      text <ܠܡܸܥܩܲܪ ܟܘܼ̈ܒܹܐ ܡܸܢܵܗ̇ ܐܵܠܨܵܐ ܗ̣̄ܝ ܠܲܢ܃ ܟܡܵܐ ܕܩܲܝܵܡܵܐ ܗܵܕܹܐ>
      text <ܐܲܪܥܵܐ܁ ܡܸܛܠ ܐܲܡܝܼܢܘܼܬܼ ܦܘܼܠܚܵܢܵܐ ܡܲܢ܃ ܒܨܝܼܪܘܼܬܼ ܝܲܥܪܵܐ܁ ܠܵܐ ܕܹܝܢ>
      text <ܠܲܓܼܡܵܪ ܕܟܼܝܼܬܼܵܐ܃ ܘܐܵܦܸܢ ܗܵܟܲܢ܁ ܐܸܢ ܩܲܠܝܼܠ ܙܲܒܼܢܵܐ ܬܸܬܼܚܲܒܼܢܲܢ ܠܘܵܬܼ>
      text <ܗܵܕܹܐ܃ ܤܵܠܹ̇ܩ ܝܲܥܪܵܐ܃ ܘܲܡܟܲܤܸܐ ܐܲܦܹ̈ܝܗ̇܁ ܘܲܠܙܲܪܥܵܟܼ ܝܵܢܹ̇ܩ܃>
      text <ܘܲܠܥܲܡܠܵܟܼ ܕܡ̣ܢ ܟܲܕܘܼ܃ ܐܲܝܟܼ ܠܵܐ ܐܝܼܬܼܵܘܗܝ܁ ܡܵܕܹܝܢ܃ ܟܠܝܘܿܡ>
      text <ܤܢܝܼܩܵܐ ܠܲܡܕܲܟܵܝܘܼ܁ ܦܵܘܫܵܐ ܕܡ̣ܢ ܗܵܢܵܐ܃ ܝܲܬܝܼܪܘܼܬܼܵܐ ܕܗܵܢܘܿܢ>
      text <ܡܪܲܒܸܐ܁>
  text 29
    block
      text <ܥܲܠ ܫܘܼܚܠܵܦ ܙܢܹ̈ܝܗ̇ ܦܵܩܚܵܝܹ̈ܐ ܕܲܡܕܲܒܿܪܵܢܘܼܬܼܵܐ ܚܲܟܿܝܼܡܬܼܵܐ ܠܬܲܪܒܿܝܼܬܼܵܐ>
      text <ܕܡܸܬܿܕܲܒܿܪܵܢܹܐ܁ ܟܛ܁>
    block
      text <ܟܠ ܚܸܟܼܡܵܐ ܡ̣ܢ ܩܕܼܵܡ ܡܵܪܝܵܐ ܗ̄ܝ̇܃ ܐܲܝܟܼ ܕܐܲܡܝܼܪ܁ ܘܲܒܼܗܵܠܹܝܢ>
      text <ܕܝܼܠܲܢ ܡܸܬܿܕܲܪܫܝܼܢܲܢ܃ ܠܡܸܬܼܚܲܟܵܡܘܼ ܥܲܠ ܗܵܠܹܝܢ ܕܡܵܪܝܵܐ ܕܲܠܘܵܬܲܢ܁>
      text <ܐܲܒܼܵܐ ܕܲܫܪܵܪܵܐ܃ ܡܫܲܚܠܦܵܐܝܼܬܼ ܡܸܬܼܗܲܦܲܟܼ ܥܲܡ ܒܢܵܘ̈ܗܝ܁ ܡ̣ܢ ܫܲܘܝܘܼܬܼܵܐ>
      text <ܕܹܝܢ܃ ܢܵܛܲܪ ܢܲܦܫܹܗ܁ ܕܡܸܬܼܚܵܘܝܵܢܘܼܬܼܵܐ ܕܲܚܕܼܵܢܵܝܘܼܬܼ ܦܲܪܨܘܿܦܵܐ ܒܟܼܠܙܒܲܢ܃>
      text <ܠܝܘܼܬܼܪܵܢܵܐ ܕܝܼܠܗܘܿܢ ܕܲܒܼܢܵܘ̈ܗܝ܁ ܡܵܠܘܿܢ ܕܹܝܢ܃ ܠܕܼܘܼܪܵܫܵܐ܃ ܓܵܢܹ̇ܒܼ>
      text <ܠܚܘܼܒܹܗ܃ ܐܲܦܲܝ̈ ܛܲܟܼܤܵܐ ܓܹܝܪ܃ ܕܗܵܝ̇ ܕܠܵܐ ܐܝܼܬܹܝܗ̇ ܡܚܵܘܸܐ܁>
      text <ܠܕܼܐܝܼܬܹܝܗ̇ ܕܹܝܢ܃ ܚܵܡܹ̇ܠ܁ ܘܲܒܼܪܵܐ ܚܲܟܿܝܼܡܵܐ ܡ̣ܢ ܫܘܼ̈ܚܠܵܦܹܐ ܕܲܠܘܵܬܹܗ܃>
      text <ܡܸܫܬܵܘܕܲܥ ܒܛܝܼܠܘܼܬܼܵܐ ܕܐܲܒܼܘܼܗܝ ܕܲܥܠܵܘܗܝ܃ ܘܚܘܼܒܹܗ ܐܲܟܲܚ̄ܕܼ>
      text <ܦܵܪܘܿܫܵܐ܁ ܥܦܝܼܦܬܼܵܐ ܠܤܘܼܟܵܠܵܐ ܡܸܬܼܚܲܙܝܵܐ ܬܪܝܼܨܵܐ܃ ܤܵܥܘܿܪܘܼܬܹܗ>
      text <ܕܚܘܼܒܵܐ ܕܲܫܪܵܪܵܐ܁ ܒܲܡܚܲܕܝܵܢ̈ܝܵܬܼܵܐ ܓܹܝܪ܃ ܐܸܠܵܐ ܘܲܒܡܲܚܫܵܢ̈ܝܬܼܵܐ܁ ܗܵܢܵܘ>
      text <ܕܹܝܢ܃ ܐܲܡܝܼܢ ܠܲܢܚܵܝܵܐ ܡܸܬܼܥܲܬܲܕܼ ܕܚܲܒܿܝܼܒܹܗ܁ ܡܲܚܸܫ ܕܹܝܢ ܬܘܼܒܼ ܐܝܼܬܼ>
    block
      text <ܐܸܡܲܬܼܝ܃ ܡܸܛܠ ܗܵܝ̇ ܕܡܲܚܸܒܼ ܤܲܓܝܼ܁ ܚܵܐܹ̇ܫ ܡܲܢ ܥܲܡܹܗ܃ ܘܟܲܕܼ>
      text <ܡܲܚܸܫ܁ ܡܚܲܡܤܸܢ ܠܗܘܿܢ ܒܪܲܡ ܘܲܠܪ̈ܲܚܡܹܐ ܟܝܵܢܵܝܹ̈ܐ ܟܲܕܼ ܢܸܫܓܿܫܘܼܢ܃>
      text <ܡܸܛܠ ܩܸܢܛܵܐ ܕܡ̣ܢ ܚܘܼܒܵܠܵܐ ܕܒܼܵܬܲܪܟܸܢ܁ ܗܵܝ̇ ܕܢܸܫܬܵܘܬܲܦ܃ ܚܘܼܒܵܐ>
      text <ܐܵܠܹ̇ܨ܁ ܗܵܝ̇ ܕܲܢܚܲܡܤܸܢ ܬܘܼܒܼ ܘܲܠܗܵܠܹܝܢ܃ ܝܑܼܕܲܥܬܼܵܐ ܡܚܲܝܠܵܐ܁ ܥܲܡ>
      text <ܫܘܼ̈ܓܼܢܵܝܹܐ ܕܲܓܒܼܝܼܬܼܵܐ܃ ܗܵܟܲܢܵܐ ܘܲܡܫܲܚܠܦܘܼܬܼ ܐܵܕܹܫܹ̈ܐ ܕܚܘܼܒܵܐ ܚܲܟܿܝܼܡܵܐ܃>
      text <ܠܘܵܬܼ ܡܩܲܒܿܠܵܢܹ̈ܐ ܕܦܘܼܪ̈ܢܵܤܹܐ ܗܵܠܹܝܢ܁ ܠܵܐ ܢܸܒܼܥܸܐ ܡ̣ܢ ܪܵܚܡܵܐ>
      text <ܚܲܟܿܝܼܡܵܐ ܚܘܼܒܵܐ ܦܲܟܿܝܼܗܵܐ܁ ܠܵܐ ܦܪܝܼܫ ܐܲܝܢܵܐ ܕܠܲܒܼܪܹܗ ܒܬܲܪܤܝܼܬܼܵܐ>
      text <ܕܕܸܒܼܫܵܐ ܩܵܛܹ̇ܠ܃ ܡ̣ܢ ܗܵܘ̇ ܕܩܵܛܹ̇ܠ ܒܤܲܟܿܝܼܢܵܐ܀ ܠܵܐ ܓܹܝܪ ܝܵܐܝܵܐ>
      text <ܠܚܸܟܼܡ̱ܬܹܗ ܒܲܚܕܼܵܢܵܝܘܼܬܼ ܐܵܕܫܵܐ ܢܬܲܪܤܸܐ ܠܚܲܒܿܝܼܒܹܗ܃ ܒܙܲܒܼ̈ܢܲܝ>
      text <ܚܘܼܠܡܵܢܵܐ ܠܲܟܲܚ̄ܕܼ ܘܲܒܼܟܼܘܼܪܗܵܢܵܐ܁ ܗܵܠܹܝܢ ܕܨܸܒܼܝܵܢܵܐ ܛܥܝܼܢ ܐܵܡܲ݁ܪܢܵܐ>
      text <ܬܢܵܢ ܫܘܼ̈ܚܠܵܦܹܐ ܒܲܓܼܒܼܝܼܬܼܵܐ ܕܙܵܘ̈ܥܹܐ܃ ܘܠܵܘ ܕܓܼܘܼܫܡܵܐ܁ ܘܐܸܢ ܚܢܲܢ>
      text <ܝܵܕܼܥܝܼܢܲܢ ܠܲܡܦܲܪܢܵܣܘܼ ܠܙܲܒܼ̈ܢܹܐ ܗܵܠܹܝܢ ܐܸܡܲܬܼܝ ܕܲܒܼܦܘܼܪܢܵܫܵܐ ܢܲܚܸܒܼ>
      text <ܠܐ̄ܢܵܫ܃ ܡܵܠܘܿܢ ܘܟܲܕܼ ܒܫܘܼܥܒܵܕܲܢ ܐܝܼܬܼܵܘܗܝ܃ ܠܐܲܠܵܗܵܐ ܟܲܝ ܠܵܐ>
      text <ܝܵܐܝܵܐ ܕܢܸܬܸܠ ܠܹܗ ܕܲܢܫܲܡܠܸܐ ܙܸܕܼܩܹ̈ܐ ܕܚܘܼܒܹܗ ܦܵܪܘܿܫܵܐ ܕܲܠܘܵܬܲܢ܃>
      text <ܐܵܦܸܢ ܐܲܝܟܼ ܫܘܼ̈ܚܠܵܦܹܐ ܕܲܚܢܲܢ ܝܵܕܼܥܝܼܢܲܢ ܠܡܸܬܲܠ ܠܡܲܚ̈ܒܼܵܢܲܝܢ ܐܸܠܵܐ>
      text <ܥܲܤܩܵܐ ܗ̣̄ܝ ܠܲܡܤܲܝܒܵܪܘܼ܃ ܐܵܦ ܐܸܢܵܐ ܝܵܕܲܥ̇ܢܵܐ܃ ܐܸܠܵܐ ܡܵܘܬܿܪܵܢܝܵܐ>
      text <ܒܪܲܡ܁ ܡܸܨܛܲܠܝܵܢܘܼܬܼܵܐ ܐܲܤܢܸܩܬܵܟܼ ܥܲܠ ܗܵܕܹܐ܃ ܐܵܦܸܢ ܠܵܘ ܠܦܘܼܪܥܵܢܵܐ>
      text <ܕܗܵܝ̇ ܕܡ̣ܢ ܟܲܕܼܘܼ܃ ܡ̣ܢ ܩܸܢܛܵܐ ܕܗܵܝ̇ ܕܲܥܬܼܝܼܕܼܵܐ ܡ̣ܢ ܟܠ ܦܪܘܿܣ܁>
      text <ܓܸܕܼܫܹ̈ܐ ܡܥܝܼ̈ܩܵܢܹܐ ܠܬܲܪܒܿܝܼܬܼܵܐ ܓܵܘܵܝܬܼܵܐ܃ ܐܲܝܟܼ ܤܲܡ̈ܡܵܢܹܐ ܡܥܲܕܪ̈ܵܢܹܐ܃>
      text <ܠܠܵܐ ܫܲܘܝܘܼܬܼܵܐ ܕܓܼܘܼܫܡܹ̈ܐ܁ ܟܠ ܕܠܵܐ ܡܚܲܝܕܼܵܐ ܗ̄ܘ̣ ܒܲܥܒܼܝܼ̈ܕܹܐ܃>
      text <ܕܠܵܐ ܐܵܓܼܘܿܢܵܐ ܗ̄ܘ̣ ܒܕܼܘܼܒܵܪܹܗ܁ ܐܸܢ ܡ̣ܢ ܓܫܝܼ̈ܡܹܐ ܬܹܐܡܲܪ܃ ܘܐܸܢ>
    block
      text <ܠܵܐ ܓܫܝܼ̈ܡܹܐ܁ ܥܡܝܼܠܘܼܬܼܵܐ܃ ܒܠܵܐ ܫܲܘܝܘܼܬܼܵܐ ܡܟܼܵܢܵܐ ܠܡܸܗܘܵܐ܁>
      text <ܘܠܵܐ ܫܲܘܝܘܼܬܼܵܐ ܒܲܡܝܼܚ̈ܕܹܐ܃ ܡܸܛܠ ܬܪܲܝܵܢܘܼܬܼܵܐ ܐܲܤܝܼܬܵܐ܁ ܘܐܵܦܸܢ>
      text <ܐܝܼܬܲܝܗܘܿܢ ܘܡܸܬܼܩܪܹܝܢ ܡܸܨܛܲܠܝܵܢܹ̈ܐ ܒܠܵܐ ܡܚܲܝ̈ܕܹܐ ܘܲܦܫܝܼ̈ܛܹܐ܃>
      text <ܘܗܵܕܹܐ܃ ܠܘܵܬܼ ܝܲܡܝܼܢܵܐ ܟ̱ܠܵܗ̇܁ ܠܵܐ ܥܲܡܘܼܠܬܼܵܢܵܐܝܼܬܼ ܒܪܲܡ܃ ܟܲܕܼ>
      text <ܠܵܐ ܝܵܕܼܥܝܼܢ ܢܸܤܝܵܢܵܐ ܕܗܵܘ̇ ܐ̄ܚܪܹܢܵܐ܁ ܚܵܫܘܿܫܹ̈ܐ ܡܲܢ܃ ܠܘܵܬܼ ܛܵܒܼܬܼܵܐ܁>
      text <ܡܦܲܓܿܕܼܵܐ ܓܹܝܪ ܡܸܨܛܲܠܝܵܢܘܼܬܼܗܘܿܢ܃ ܒܝܲܕܼ ܚܘܼܒܵܐ ܚܲܪܝܼܦܵܐ܁ ܘܐܲܝܟܵܐ>
      text <ܕܚܘܼܒܵܐ܃ ܠܵܐ ܐܵܓܼܘܿܢܵܐ ܐܵܦܠܵܐ ܩܸܢܛܵܐ܁ ܘܗܵܕܹܐ܃ ܟܲܕܼ ܐܝܼܬܲܝܗܘܿܢ>
      text <ܡܫܲܠܛܲܝ̈ ܒܝܵܬܼܵܐ܃ ܗܵܝ̇ ܕܡܸܢܵܗ̇ ܐܵܦ ܠܡܸܨܛܲܠܝܵܢܘܼܬܼܵܐ܃ ܐܲܬܼܪܵܐ>
      text <ܡܸܬܼܐܲܡܪܵܐ܁ ܕܡܸܛܠܗܵܕܹܐ܃ ܫܵܘܼ̈ܚܲ ܠܩܘܼܠܵܤܵܐ ܝܲܬܝܼܪ܀>
      text <ܛܵܒܼ̈ܬܼܵܐ ܘܒܼܝܼ̈ܫܵܬܼܵܐ܃ ܝܲܠܕܼܵܐ ܐܸܢܹܝܢ ܕܚܹܐܪܘܼܬܼܵܐ܁ ܐܲܝܟܵܐ ܕܗܵܕܹܐ>
      text <ܚܲܤܝܼܪܵܐ܃ ܠܦܘܼܪܥܵܢܘܼܬܼܵܐ ܝܲܬܝܼܪܵܐ ܗ̄ܘ̣ ܐܵܦ ܦܘܼܠܚܵܢܗܹܝܢ܁ ܠܲܟܼܝܵܢܵܐ>
      text <ܡܲܢ܃ ܠܲܝܬܿ ܦܘܼܪܥܵܢܘܼܬܼܵܐ܁ ܐܲܓܼܪܵܐ܃ ܠܬܲܟܼܬܘܼܫܵܐ ܡܲܓܼܙܲܪ܁ ܙܵܟܼܘܼܬܼܵܐ>
      text <ܕܹܝܢ܃ ܠܵܐ ܡܸܬܼܐܲܡܪܵܐ ܒܠܵܐ ܐܵܓܼܘܿܢܵܐ܁ ܐܸܡܲܬܼܝ ܕܤܲܩܘܼܒܼܠܵܝܘܼܬܼܵܐ>
      text <ܡ̣ܢ ܡܨܲܥܬܼܵܐ ܬܸܬܿܪܝܼܡ܃ ܘܐܵܦ ܚܹܐܪܘܼܬܼܵܐ ܥܲܡܵܗ̇ ܒܵܛ̇ܠܵܐ܀ ܗܵܝܕܹܝܢ>
      text <ܟܝܵܢܵܐ܃ ܒܠܵܐ ܐܵܓܼܘܿܢܵܐ ܡܟܲܬܲܪ܁ ܢܛܝܼܪ ܗ̄ܘ̣ ܙܲܒܼܢܵܐ ܠܒܼܘܼܛܵܠ>
      text <ܚܹܐܪܘܼܬܼܵܐ܃ ܗܵܘ̇ܝܵܐ ܡܸܟܵܐ ܡܠܝܼܠܘܼܬܼܵܐ ܐܲܤܝܼܪܬܵܐ܁ ܒܲܒܼܢܲܝ̈ܢܵܫܵܐ ܐܲܟܲܚ̄ܕܼ܃>
      text <ܘܲܒܼܡܲܠܲܐܟܹ̈ܐ܁ ܡܠܝܼܠܘܼܬܼܵܐ܃ ܠܵܘ ܡܸܬܿܬܿܙܝܼܥܵܢܘܼܬܼܵܐ ܡܸܬܼܪܲܓܼܫܵܢܝܼܬܼܵܐ܁>
      text <ܒܝܲܕܘܼܥܬܼܵܢܘܼܬܼܵܐ ܓܹܝܪ܃ ܬܲܪܬܹܝܢ ܩܲܢܝܵܐ ܕܝܼ̈ܠܵܝܵܬܼܵܐ ܡܠܝܼܠܘܼܬܼܵܐ܁>
      text <ܗܵܢܵܘ ܕܹܝܢ܃ ܬܪܹܝܢ ܚܲܝ̈ܠܝܼܢ܁ ܚܲܝܠܵܐ ܡܲܠܵܠܐ܃ ܘܝܲܕܘܼܥܬܼܵܢܵܐ܁ ܩܲܕܼܡܵܝܬܼܵܐ>
      text <ܡܲܢ܃ ܡܸܤܬܲܝܟܼܵܐ ܠܲܓܼܡܵܪ܁ ܒܲܬܼܪܲܝܵܢܝܼܬܼܵܐ ܕܹܝܢ܃ ܡܸܬܼܟܲܠܲܠ ܟܝܵܢܵܐ܃>
      text <ܝܲܕܘܼܥܬܼܵܢܵܐ ܟܹܝܬܼ܁ ܐܸܠܵܐ ܘܐܲܤܝܼܪܬܵܐ ܗܵܝܕܹܝܟ܁ ܠܵܘ ܥܸܨܝܵܢܵܝܬܐ>
    block
      text <ܐܲܤܝܼܪܘܼܬܼܵܐ܃ ܒܗܲܝܢܝܘܼܬܼܵܐ ܡܵܠܘܿܢ܃ ܩܛܝܼܪܵܐ ܗܲܢܝܼܐܵܐ܁ ܐܝܼܬܼ ܐܸܡܲܬܼܝ܃>
      text <ܘܗܵܫܵܐ ܒܐ̄ܪܵܙܵܐ ܒܕܲܠܝܼ̈ܠܹܐ܁ ܒܫܘܼܢܵܝܵܐ ܒܪܲܡ܁ ܒܲܡܠܝܼ̈ܠܹܐ ܡܲܢ ܩܲܕܼܡܵܝܹ̈ܐ܃>
      text <ܒܠܵܐ ܫܘܼܢܵܝ ܟܡܵܐ ܕܡܲܨܝܵܐ܃ ܐܵܦܸܢ ܠܵܘ ܓܡܝܼܪܹ̈ܐ܁ ܘܡܵܢܵܐ ܗܘܵܝܵܐ>
      text <ܕܠܵܐ ܫܘܼܢܵܝܵܐ ܘܠܵܐ ܓܡܝܼܪܹ̈ܐ ܐܝܼܬܼ ܗ̄ܘ̣ ܓܹܝܪ ܐ̄ܪ̈ܵܙܹܐ ܕܠܵܐ ܡܲܨܝܵܐ>
      text <ܕܢܸܬܼܩܲܒܿܠܘܼܢ܃ ܩܕܼܵܡ ܙܲܒܼܢܵܐ ܕܲܚܪܝܼܩ܁ ܠܵܐ ܓܡܝܼܪܹ̈ܐ ܡܸܛܠܵܬܹܗ܃>
      text <ܠܵܘ ܡܸܛܠ ܓܲܒܼܫܘܼܢܵܝܵܐ ܩܢܹܝܢ ܠܗܵܘ̇ ܡܵܐ ܕܒܹܗ ܐܝܼܬܲܝܗܘܿܢ ܗܵܫܵܐ܁>
      text <ܠܲܝܬܹܝܗ̇ ܠܲܓܼܡܵܪ ܗܵܕܹܐ ܠܘܵܬܼ ܗܵܢܘܿܢ܁ ܐܲܡܝܼܢܘܼܬܼܵܐ ܡܵܠܘܿܢ܃ ܘܠܵܐ>
      text <ܫܘܼܢܵܝܵܐ܁ ܘܐܸܢ ܫܘܼܢܵܝܵܐ܃ ܠܐܲܝܠܹܝܢ ܕܝܲܬܼܝܼܪ ܡܝܲܬܿܪ̈ܵܢ܁ ܡܵܕܹܝܢ ܗܘ̤ܵܐ>
      text <ܠܹܗ ܫܘܼܢܵܝܵܐ ܕܗܵܢܘܿܢ ܕܝܼܠܗܘܿܢ܃ ܚܘܼܠܵܦܵܐ ܡܝܲܬܿܪܵܐ܁ ܕܝܼܠܲܢ ܕܹܝܢ>
      text <ܒܘܼܛܵܠܵܐ܃ ܡܸܛܠ ܟܪܝܼܗܘܼܬܼܵܐ ܕܒܸܤܪܵܐ܁>
  text 30
    block
      text <ܥܲܠ ܬܘܼܩܦܵܗ̇ ܘܡܲܥܒܿܕܼܵܢܘܼܬܼܵܗ̇ ܒܝܼܫܬܵܐ ܕܲܚܛܝܼܬܼܵܐ܃ ܕܒܲܐܝܠܹܝܢ>
      text <ܡܸܬܼܩܲܝܡܵܐ܃ ܘܒܲܐܝܠܹܝܢ ܒܵܛ̇ܠܵܐ܁ ܠ܁>
    block
      text <ܥܕܲܡܵܐ ܕܡ̣ܢ ܠܸܒܵܐ ܘܒܲܫܪܵܪܵܐ ܢܸܤܢܸܐ ܐ̄ܢܵܫ ܠܥܸܠܬܼܵܗ̇ ܕܲܚܛܝܼܬܼܵܐ܃>
      text <ܡ̣ܢ ܗܲܢܝܼܐܘܼܬܼܵܗ̇ ܕܡܲܥܒܿܕܼܵܐ ܒܠܸܒܵܐ ܠܵܐ ܡܸܬܼܚܲܪܲܪ܁ ܗܵܕܹܐ ܗ̣̄ܝ>
      text <ܚܲܤܝܼܢܘܼܬܼ ܐܵܓܼܘܿܢܵܐ܃ ܗܵܝ̇ ܕܲܠܩܘܼܒܼܠܹܗ ܩܵܝ̇ܡܵܐ ܕܒܲܪܢܵܫܵܐ ܥܕܲܡܵܐ>
      text <ܠܲܕܼܡܵܐ܃ ܕܒܼܵܗ̇ ܡܸܬܼܒܲܚܪܵܐ ܚܹܐܪܘܿܬܹܗ ܒܲܚܕܼܵܢܵܝܘܼܬܼ ܪܸܚܡܬܼܵܐ ܕܲܠܘܵܬܼ>
      text <ܡܝܲܬܿܪ̈ܵܬܼܵܐ܁ ܘܗܵܢܵܘ ܚܲܝܠܵܐ ܗܵܘ̇ ܕܲܡܫܲܡܗܝܼܢ ܠܹܗ ܚܘܼ̈ܬܼܚܵܬܹܐ܃>
      text <ܕܡ̣ܢ ܪܹܚܝܹܗ ܡܸܬܫܲܠܦܵܐ ܢܲܦܫܵܐ ܚܲܠܵܫܬܼܵܐ܃ ܡܸܛܠ ܓܘܼܪܵܓܼܵܐ ܥܲܙܝܼܙܵܐ>
      text <ܕܤܝܼܡ ܒܹܗ܁ ܗܵܢܵܘ ܚܲܝܠܵܗ̇ ܬܲܩܝܼܦܵܐ ܕܲܚܛܝܼܬܼܵܐ܃ ܕܒܹܗ ܡܕܼܵܘܕܼܵܐ>
    block
      text <ܠܫܲܦܝܼܘܼܬܼܵܐ ܕܢܲܟܼ̈ܦܹܐ܃ ܘܥܵܨ̇ܝܵܐ ܠܙܵܘ̈ܥܹܐ ܕܟܲܝ̈ܵܐ ܒܐܲܝܠܹܝܢ ܕܠܵܐ ܡܬܼܘܿܡ>
      text <ܫܩܝܼܠܝܼܢ ܢܸܤܝܵܢܵܐ ܕܝܼܕܲܥܬܼܗܹܝܢ܁ ܗܵܪܟܵܐ ܢܚܵܘܸܐ ܚܘܼܡܤܵܢܲܢ ܚܲܒܿܝܼ̈ܒܲܝ܀>
      text <ܗܵܢܵܘ ܙܲܒܼܢܵܐ ܕܤܵܗܕܘܼܬܼܵܐ ܕܠܵܐ ܡܸܬܼܚܲܝܵܐ܃ ܕܒܼܵܗ̇ ܡܸܬܼܐܡܲܪ ܬܸܓܼܡܵܐ>
      text <ܕܝܼܚܝܼ̈ܕܵܝܹܐ ܡܸܬܼܢܲܨܲܚ ܒܟܼܠܥܸܕܵܢ܁ ܒܦܸܓܼܥܵܐ ܕܗܵܢܵܐ ܩܪܵܒܼܵܐ ܡܸܬܿܕܵܘܲܕܼ>
      text <ܗܵܘܢܵܐ ܕܬܲܩ̈ܢܹܐ ܘܡܸܬܼܒܲܠܒܲܠ܃ ܐܸܢ ܠܵܐ ܐܝܼܬܼܵܘܗܝ ܙܗܝܼܪܵܐ ܕܛܵܒܼ܁>
      text <ܡܵܪܲܢ ܡܨܸܐ ܚܹܝܠ ܟܠ܃ ܡܲܒܘܼܥܵܐ ܕܟܼܠܗܘܿܢ ܥܘܼܕܼܪ̈ܵܢܹܐ܃ ܐܲܢ̄ܬܿ>
      text <ܤܲܡܸܟܼ ܒܥܸܕܵܢܹ̈ܐ ܗܵܠܹܝܢ ܕܐܝܼܬܲܝܗܘܿܢ ܙܲܒܼ̈ܢܹܐ ܕܤܵܗܕܘܼܬܼܵܐ܃ ܠܢܲܦ̈ܫܵܬܼܵܐ>
      text <ܕܐܲܡܟܲܪ ܝܵܬܼܗܹܝܢ ܚܵܕܼܝܵܐܝܼܬܼ ܠܵܟܼ ܚܲܬܼܢܵܐ ܫܡܲܝܵܢܵܐ܃ ܘܝܲܗ̣̄ܒܼ ܠܵܟܼ>
      text <ܫܘܼܘܕܵܝܵܐ ܕܩܲܕܝܼܫܘܼܬܼܵܐ܃ ܒܟܼܠܵܗ̇ ܫܲܦܝܘܼܬܼܵܐ ܕܙܵܘ̈ܥܹܐ ܘܠܵܘ ܚܵܪܥܵܐܝܼܬܼ܁>
      text <ܗܲܒܼ ܒܗܹܝܢ ܚܲܝܠܵܐ ܗܵܘ̇ ܟܵܒܹ̇ܫ ܚܸܤ̈ܢܹܐ ܡܪ̈ܝܼܕܹܐ ܘܟܼܠ ܪܵܘܡܵܐ>
      text <ܕܡܸܬܿܬܿܪܝܼܡ ܠܘܼܩܒܲܠ ܩܲܕܝܼܫܘܼܬܼܵܐ܃ ܕܠܵܐ ܢܸܬܿܕܵܘ̈ܕܼܵܢ ܡ̣ܢ ܢܝܼܫܵܐ>
      text <ܕܤܝܼܡ ܠܗܹܝܢ܃ ܒܲܩܛܝܼܪܵܐ ܠܵܐ ܡܸܤܬܲܝܒܿܪܵܢܵܐ ܕܥܸܕܵܢܵܐ ܗܵܘ̇ ܕܟܼܵܬܹ̇ܫ>
      text <ܒܹܗ ܐܵܓܼܘܿܢܵܐ ܕܲܕܼܡܵܐ܁ ܠܵܘ ܟܠ ܐܸܡܲܬܼܝ ܗܵܘܹ̇ܐ ܒܐܵܓܼܘܿܢܵܐ ܕܢܲܟܼܦܘܼܬܼܵܐ>
      text <ܬܲܟܼܬܘܼܫܵܐ ܗܵܢܵܐ ܥܲܤܩܵܐ܁ ܡܸܫܬܲܒܼܩܵܢܘܼܬܼܵܐ ܛܵܟܼ ܗܵܘ̇ܝܵܐ܃ ܐܲܝܟܼ>
      text <ܕܲܠܒܼܘܼܚܪܵܢܵܐ܁ ܘܵܝ ܠܚܲܠܵܫܵܐ ܕܡܸܬܼܒܿܚܲܪ ܒܗܵܢܵܐ ܬܲܟܼܬܘܼܫܵܐ ܦܪܝܼܫܵܐ܁>
      text <ܚܲܝܠܵܐ ܪܲܒܵܐ ܠܗܵܢܵܐ ܐܝܼܬܼ܃ ܬܘܼܩܦܵܐ ܕܡ̣ܢ ܥܝܵܕܼܵܐ ܢܵܤ݂̇ܒܼ܃ ܒܐܲܝܠܹܝܢ>
      text <ܕܠܲܓܼܡܵܪ ܝܲܗ̣̄ܒܼܘ ܢܲܦܫܗܘܿܢ ܠܡܸܙܕܲܟܼܝܵܢܘܼܬܼܵܐ ܐܵܦܸܢ ܚܕܼܵܐ ܙܒܲܢ܃>
      text <ܒܲܪܟܼܝܼܢܘܼܬܼ ܚܘܼܫܵܒܼܵܐ ܠܘܵܬܹܗ܀>
      text <ܐܸܙܕܲܗ̄ܪܘ ܡ̣ܢ ܒܸܛܠܵܢܵܐ ܚܲܒܿܝܼ̈ܒܲܝ܃ ܡܵܘܬܵܐ ܡܸܬܼܝܲܕܼܥܵܢܵܐ ܟܤܸܐ>
      text <ܒܓܼܵܘܹܗ܁ ܒܸܠܥܵܕܼܵܘܗܝ ܕܢܸܦܸܠ ܝܑܼܚܝܼܕܼܵܝܵܐ ܒܐܝܼܕܼܵܐ ܕܫܲܒܵܝܵܘ̈ܗܝ܃ ܠܵܐ>
      text <ܡܸܫܟܿܚܵܐ܁ ܠܵܘ ܕܥܲܠ ܡܲܙܡܘܿܪܹ̈ܐ ܕܵܐܹ̇ܢ ܠܲܢ ܐܲܠܵܗܵܐ ܒܗܵܘ̇ ܝܵܘܡܵܐ܃>
    block
      text <ܐܵܘ ܥܲܠ ܒܸܛܠܵܢܵܐ ܕܥܸܕܵܢܹ̈ܐ ܕܬܸܫܡܸܫܬܼܵܐ ܐܸܡܲܬܼܝ ܕܢܸܓܼܕܲܫ܁ ܐܸܠܵܐ>
      text <ܒܲܫܒܼܝܼܩܘܼܬܼܗܘܿܢ܃ ܗܵܘܹ̇ܐ ܡܲܥܠܵܢܵܐ ܠܫܹܐܕܹ̈ܐ܁ ܘܡܵܐ ܕܐܸܫܟܲܚ̣ܘ ܐܲܬܼܪܵܐ܃>
      text <ܘܥܲܠ̣ܘ ܘܐܸܚܲܕܼܘ ܩܲܝ̈ܛܘܿܢܲܝܢ܃ ܡܫܲܡܠܹܝܢ ܒܲܢ ܛܪܘܼܢܵܐܝܼܬܼ܃ ܗܵܠܹܝܢ>
      text <ܕܲܬܼܚܹܝܬܼ ܓܙܵܪ ܕܝܼܢܹ̈ܐ ܐܲܠܵܗܵܝܹ̈ܐ ܚܵܒܼ̈ܫܵܢ ܠܤܵܥܘܿܪ̈ܲܝܗܹܝܢ ܒܲܬܼܒܼܥܬܼܵܐ ܩܫܝܼܬܼܵܐ>
      text <ܕܲܥܠܲܝܗܹܝܢ܃ ܘܗܵܘ̇ܿܝܢܲܢ ܡܫܲܥ̈ܒܿܕܹܐ ܡܸܛܠ ܫܒܼܝܼܩܘܼܬܼܵܐ ܕܲܙܥܘܿܪ̈ܝܵܬܼܵܐ܃>
      text <ܕܒܲܫܩܵܠ ܛܲܥܢܵܐ ܡܸܬܼܝܲܨ̈ܦܵܢ ܡܸܛܠ ܡܫܝܼܚܵܐ ܡ̣ܢ ܚܲܟܿܝܼ̈ܡܹܐ܁ ܐܲܝܟܼ>
      text <ܗܵܝ̇ ܕܐܲܡܝܼܪܵܐ܃ ܕܡܲܢ ܕܠܵܐ ܡܫܲܥܒܸܕܼ ܠܐܲܠܵܗܵܐ ܨܸܒܼܝܵܢܹܗ܃ ܗܵܘܹ̇ܐ>
      text <ܡܫܲܥܒܿܕܼܵܐ ܠܲܒܼܥܸܠܕܝܼܢܹܗ܁ ܫܘܼܪܹ̈ܐ ܡܵܕܹܝܢ ܢܸܬܼܚܲܫ̈ܒܵܢ ܠܲܢ ܩܕܼܵܡ>
      text <ܫܲܒܼܵܝܲܝ̈ܢ ܗܵܠܹܝܢ ܕܡܵܟ̈ܵܬܼܵܐ ܡܸܤܬܲܒܼܪ̈ܵܢ܃ ܕܗܵܘܹ̇ܐ ܫܘܼܡܠܵܝܗܹܝܢ ܒܓܼܵܘ>
      text <ܩܸܠܵܝܬܼܵܐ܃ ܗܵܠܹܝܢ ܕܡ̣ܢ ܐܲܚܝܼ̈ܕܲܝ ܛܲܟܼܤܹ̈ܐ ܕܚܝܼ̈ܠܹܐ ܕܥܹܕܬܵܐ ܒܚܸܟܼܡܬܼܵܐ>
      text <ܐܸܬܿܬܿܤܝܼܡ܃ ܠܢܘܼܛܵܪ ܚܲܝܲܝ̈ܢ ܒܪܘܼܚ ܓܸܠܝܵܢܵܐ܁ ܗܵܠܹܝܢ ܕܲܫܒܼܝܼܩܘܼܬܼܗܹܝܢ܃>
      text <ܙܥܘܿܪܝܵܐ ܡܸܬܼܚܲܫܒܵܐ ܨܒܼܘܼܬܼܵܐ ܠܠܵܐ ܚܲܟܿܝܼ̈ܡܹܐ܁ ܒܤܘܼܪ̈ܚܵܢܹܐ ܕܹܝܢ>
      text <ܕܡܸܢܵܗ̇ ܡܸܬܼܝܲܠܕܝܼܢ܃ ܠܵܐ ܡܸܬܼܒܲܩܹܝܢ܁ ܫܘܼܪܵܝܵܐ ܘܲܡܨܲܥܬܼܵܐ ܕܐܘܼܪܚܗܘܿܢ܃>
      text <ܚܹܐܪܘܼܬܼܵܐ ܕܠܵܐ ܡܢܲܦܩܵܐ܃ ܕܗ̤ܝ ܗ̣̄ܝ ܐܸܡܵܐ ܕܬܼܘܼ̈ܟܹܐ܁ ܠܡܸܬܼܐ̱ܠܵܨܘܼ܁>
      text <ܒܲܫܩܝܼܠܘܼܬܼ ܨܸܦܬܼܵܐ ܕܲܙܥܘܿܪ̈ܝܵܬܼܵܐ ܦܲܩܵܚ܃ ܡ̣ܢ ܕܲܠܡܸܬܲܠ ܠܲܚܛܝܼܬܼܵܐ>
      text <ܐܲܬܼܪܵܐ ܒܲܪܘܲܚܬܼܵܐ ܕܡܸܢܗܹܝܢ܁ ܗܵܕܼܵܐ ܗ̣̄ܝ ܚܹܐܪܘܼܬܼܵܐ ܕܠܵܐ ܒܙܲܒܼܢܵܗ̇܃>
      text <ܕܚܲܪܬܼܵܗ̇ ܫܘܼܥܒܵܕܼܵܐ ܩܲܫܝܵܐ܀ ܟܠ ܟܡܵܐ ܕܪܸ̈ܓܼܫܲܝܟ ܚܲܝܼܢ ܠܦܸܓܼܥܹ̈ܐ>
      text <ܕܟܼܠ ܓܸܕܼܫ̈ܝܼܢ܃ ܡ̣ܢ ܟܲܕܘܼ ܡܝܼܬܼܵܐ ܬܸܚܫܘܿܒܼ ܢܲܦܫܵܟܼ܁ ܠܵܐ ܓܹܝܪ>
      text <ܡܬܼܘܿܡ ܚܵܤ̇ܪܵܐ ܠܵܟܼ ܝܵܩܘܿܕܼܘܼܬܼܵܐ ܕܲܚܛܝܼܬܼܵܐ ܒܟܼܠ ܫܘܼܚ̈ܠܵܦܝܼܢ ܡ̣ܢ>
      text <ܗܲܕܵܝ̈ܟ܃ ܘܠܵܐ ܫܲܝܢܵܐ ܕܲܢܨܘܼܒܼ ܒܢܲܦܫܵܟܼ ܡܸܫܟܿܚܵܐ܁ ܐܸܢ ܐܝܼܬܼ>
      text <ܡ̣ܢ ܝܑܼܚܝܼ̈ܕܼܵܐ ܕܥܲܡ ܗܵܠܹܝܢ ܕܢܸܙܕܗܲܪ ܒܠܸܒܹܗ ܡܸܫܬܵܘܕܹܐ܃ ܗܵܢܵܐ܃>
    block
      text <ܠܵܐ ܨܵܒܹ̇ܐ ܕܢܸܗܘܸܐ ܝܵܕܲܥ ܟܲܕܼ ܒܵܠܲܥ܁ ܕܲܒܼܚܲܒܼܪܹܗ ܐ̄ܢܵܫ ܢܲܛܥܸܐ>
      text <ܠܠܵܘܛܬܼܵܐ ܡܚܲܝܲܒܼ܃ ܐܲܝܟܼ ܕܡ̣ܢ ܢܵܡܘܿܤܵܐ܁ ܕܐ̄ܢܵܫ ܕܹܝܢ ܒܢܲܦܫܹܗ>
      text <ܢܲܛܥܸܐ܃ ܠܐܲܝܠܹܝܢ ܡܤܵܡ ܒܪܹܫܹܐ ܠܵܐ ܫܵܘܹ̇ܐ܃ ܕܟܲܕܼ ܝܵܕܲܥ̇܃ ܥܵܒܹ̇ܕܼ>
      text <ܗܘ̤ ܠܹܗ ܕܠܵܐ ܢܸܕܲܥ ܕܝܵܕܲܥ̇܃ ܡܸܛܠ ܗܵܝ̇ ܕܲܠܥܸܠܬܼܵܐ ܠܡܸܫܪܵܐ>
      text <ܡܸܬܿܬܿܒܲܥ ܗܵܝܕܹܝܟ ܡ̣ܢ ܬܹܐܪܬܹܗ܁ ܗܵܕܲܐ ܗ̣̄ܝ ܕܥܲܤܩܵܐ ܒܥܲܝܢܵܘ̈ܗܝ܃>
      text <ܕܡܸܛܠܵܬܼܵܗ̇ ܟܲܕܼ ܝܵܕܼܘܿܥܵܐ ܗ̄ܘ̣܃ ܨܵܒܹ̇ܐ ܕܢܸܗܘܸܐ ܐܝܼܬܼܵܘܗܝ ܠܵܐ>
      text <ܝܵܕܼܸܘܿܥܵܐ܁ ܐܘܿ ܟܡܵܐ ܚܲܠܝܵܐ ܥܸܠܬܼܵܐ ܕܚܲܫܹ̈ܐ! ܠܗܘܿܢ ܠܚܲܫܹ̈ܐ܃ ܦܵܤܹ̇ܩ>
      text <ܐܝܼܬܼ ܐܸܡܲܬܼܝ܁ ܘܲܠܡܸܕܼܚܵܐ ܐܸܢܘܿܢ܃ ܡܢܵܚ܁ ܒܒܼܘܼܛܵܠܗܘܿܢ ܕܹܝܢ ܚܵܕܹܐ>
      text <ܟܡܵܐ ܙܲܒܼ̈ܢܝܼܢ܃ ܠܥܸܠܬܼܵܐ ܕܹܝܢ ܕܝܼܠܗܘܿܢ ܕܢܸܥܩܪ̱ܝܼܗ̇ ܠܵܐ ܡܸܫܟܲܚ܁>
      text <ܡܸܛܠ ܗܵܢܵܐ܃ ܘܐܵܦ ܟܲܕܼ ܠܵܐ ܨܵܒܹ̇ܝܢܲܢ܃ ܡܸܬܼܢܲܤܹܝܢܲܢ܁ ܒܚܲܫܹ̈ܐ܃>
      text <ܡܥܵܩ̇ܝܼܢܲܢ܁ ܠܥܸܠ̈ܠܵܬܼܗܘܿܢ ܕܹܝܢ ܕܲܢܩܵܘ̈ܝܵܢ ܠܘܵܬܲܢ܃ ܡܲܚܒܼܝܼܢܲܢ܁>
      text <ܒܲܚܛܵܗܹ̈ܐ܃ ܠܵܐ ܨܵܒܹ̇ܝܢܲܢ܁ ܠܡܲܝܬܿܝܵܢܹ̈ܐ ܕܹܝܢ ܕܝܼܠܗܘܿܢ܃ ܗܲܢܝܼܵܐܝܼܬܼ>
      text <ܡܩܲܒܿܠܝܼܢܲܢ܁ ܡܸܛܠ ܗܵܢܵܐ܃ ܥܸܠܬܼܵܐ ܗܵܘܹ̇ܝܢ ܬܪ̈ܲܝܵܢܹܐ ܠܩܲܕܼܡܵܝܹ̈ܐ>
      text <ܠܲܓܼܡܵܪܵܐ܁ ܐܲܝܢܵܐ ܕܲܒܼܥܸܠ̈ܠܵܬܼܗܘܿܢ ܠܲܡ ܕܚܲܫܹ̈ܐ ܨܵܒܹ̇ܐ܃ ܡܫܲܥܒܲܕܼ ܗ̄ܘ̣>
      text <ܠܗܘܿܢ܃ ܘܟܲܕܼ ܠܵܐ ܨܵܒܹ̇ܐ܀>
      text <ܕܤܵܢܹ̇ܐ ܠܲܚܛܵܗܵܘ̈ܗ܃ ܦܵܐܹ̇ܫ ܡܸܢܗܘܿܢ܁ ܘܲܕܼܡܵܘܕܸܐ>
      text <ܒܚܵܘ̈ܒܵܬܹܗ܃ ܫܵܩܹ̇ܠ ܫܘܼܒܼܩܵܢܵܐ܁ ܘܠܵܐ ܦܵܘܫܵܐ ܕܡ̣ܢ ܚܛܵܗܹ̈ܐ ܕܲܥܝܵܕܼܵܐ>
      text <ܒܸܠܥܵܕܼ ܩܲܢܵܝܘܼܬܼ ܤܸܢܐܬܼܵܐ܃ ܘܠܵܐ ܡܲܤܒܼܵܐ ܕܫܘܼܒܼܩܵܢܵܐ ܒܸܠܥܵܕܼ>
      text <ܬܵܘܕܝܼܬܼܵܐ ܕܚܵܘ̈ܒܵܬܼܵܐ܁ ܠܗܵܕܹܐ܃ ܚܲܬܝܼܬܼܘܼܬܼ ܡܘܼܟܵܟܼܵܐ܁ ܘܲܠܗܵܝ̇܃ ܬܘܵܬܼܵܐ>
      text <ܕܡ̣ܢ ܒܸܗܬܿܬܼܵܐ ܕܲܒܼܠܸܒܵܐ ܢܵܩ̇ܦܵܐ܁ ܥܕܲܡܵܐ ܕܲܠܤܸܢܐܲܬܼܗܹܝܢ ܢܸܫܪܲܟܼ>
      text <ܕܲܥܕܼܝܼ̈ܠܵܬܼܵܐ܃ ܠܵܐ ܡܲܨܝܵܐ ܕܲܒܼܤܲܪܝܼܘܼܬܼܵܐ ܡܲܪܓܸܫ ܕܲܥܒܼܝܼܕܿܬܿܗܹܝܢ܃ ܘܠܵܐ>
    block
      text <ܒܙܲܦܘܼܪܘܼܬܼܗܹܝܢ ܟܡܵܐ ܕܲܒܲܩܢܘܿܡܲܢ ܛܥܝܼܢܝܼܢܲܢ܁ ܥܕܲܡܵܐ ܕܬܸܫܕܹܝܗ̇>
      text <ܠܲܤܢܝܼܬܼܵܐ ܡܸܢܵܟܼ܃ ܐܵܦ ܠܵܐ ܠܐܲܝܕܵܐ ܒܸܗܬܿܬܼܵܐ ܥܲܦܝܼܩ ܐܲܢ̄ܬܿ ܬܸܕܲܥ܃>
      text <ܘܠܵܐ ܠܟܼܘܼܚܵܕܼܵܐ ܕܡܸܢܵܗ̇܁ ܡܵܐ ܕܒܲܐ̄ܚܪ̈ܵܢܹܐ ܬܸܚܙܹܝܗ̇ ܠܲܛܥܘܼܢܬܵܟܼ܃>
      text <ܗܵܝܕܹܝܟ ܬܸܕܲܥ ܠܟܼܘܼܐܵܪܵܐ ܕܲܥܛܝܼܦ ܠܵܟܼ܁ ܐܲܪܚܸܩ ܡ̣ܢ ܒܝܼܫܬܼܵܐ܃>
      text <ܘܬܸܕܲܥ ܤܲܪܝܼܘܼܬܼܵܗ̇܁ ܐܸܠܵܐ ܬܲܚܸܩ܃ ܐܵܦܠܵܐ ܬܸܕܲܥ܁ ܐܲܝܟܼ ܪܹܝܚܵܐ>
      text <ܓܹܝܪ ܒܲܤܝܼܡܵܐ ܬܥܲܦܸܩ ܤܲܪܝܘܼܬܼܵܗ̇܃ ܘܥܲܪܛܸܠܵܝܘܼܬܼ ܦܘܼܪܤܵܝܵܟܼ>
      text <ܐܲܝܟܼ ܬܲܟܼܤܝܼܬܼܵܐ ܕܬܸܫܒܿܘܿܚܬܼܵܐ܀ ܛܘܼܒܼܵܘܗܝ ܠܡܲܢ ܕܐܲܪܚܸܩ̣ ܡ̣ܢ>
      text <ܚܸܫܘܿܟܼܵܐ ܘܲܚ̣ܙܵܐ ܢܲܦܫܹܗ܃ ܠܵܐ ܡܲܨܝܵܐ ܒܓܼܵܘܹܗ ܬܫܲܡܸܫ ܚܙܵܬܼܵܐ>
      text <ܘܲܠܡܸܦܪܲܫ܁ ܛܘܼܒܼ ܠܲܕܼܫܲܒܼܩܹܗ ܨܕܼܵܪܵܐ ܕܚܲܡܪܹܗ܃ ܘܲܠܙܲܠܝܼܠܘܼܬܼܵܐ>
      text <ܕܪܵܘܵܝܘܼܬܹܗ ܒܲܐ̄ܚܪ̈ܵܢܹܐ ܚ̣ܙܵܗ̇ ܕܐܲܝܟܲܢ ܐܝܼܬܹܝܗ̇܃ ܗܵܝܕܹܝܟ ܡܸܤܬܲܟܲܠ>
      text <ܒܸܗܬܿܬܼܵܐ ܕܲܩܢܘܿܡܹܗ܁ ܟܡܵܐ ܕܹܝܢ ܕܗ̤ܘ ܒܲܩܢܘܿܡܹܗ ܛܥܝܼܢ ܠܵܗ̇>
      text <ܠܪܵܘܵܝܘܼܬܼܵܐ ܕܒܲܚܛܵܗܹ̈ܐ܃ ܫܲܦܝܼܪ ܗ̄ܘ̣ ܒܥܲܝܢܵܘ̈ܗܝ ܟܠܡܸܕܸܡ ܕܤܵܥܲܪ܁>
      text <ܐܸܡܲܬܼܝ ܕܲܟܼܝܵܢܵܐ ܡ̣ܢ ܛܲܟܼܤܹܗ ܢܦܲܩ̣܃ ܫܘܸܐ ܗ̄ܘ̣ ܟܲܕܼ ܒܚܲܡܪܵܐ>
      text <ܪܘܸܐ ܘܒܲܪ̈ܓܼܝܼܓܼܵܬܐ܁ ܬܪ̈ܲܝܗܘܿܢ܃ ܡ̣ܢ ܘܵܠܝܼܬܼܵܐ ܡܲܦܩܝܼܢ܁ ܬܪ̈ܲܝܗܘܿܢ܃>
      text <ܠܲܚܕܼܵܐ ܗ̄ܘ̣ ܚܲܡܝܼܡܘܼܬܼܵܐ ܡܙܝܼܥܝܼܢ ܒܓܼܘܼܫܡܵܐ ܡܩܲܒܿܠܵܢܘܿܢ܁ ܐܵܕܼܫܹ̈ܐ>
      text <ܦܪܝܼܫܝܼܢ܃ ܡܘܼܙܵܓܼܵܐ ܕܹܝܢ ܚܲܕܼ ܗ̄ܘ̣܃ ܘܫܵܢܝܘܼܬܼܵܐ ܚܕܼܵܐ܁ ܠܵܐ ܫܲܘܝܘܼܬܼܵܐ>
      text <ܓܹܝܪ܃ ܒܐܵܕܼܫܹ̈ܐ ܥܸܠܬܼܵܢܹ̈ܐ܁ ܒܲܡܩܲܒܿܠܵܢܹ̈ܐ ܕܹܝܢ܃ ܠܲܝܬܿ ܦܘܼܪܫܵܢܵܐ܀>
      text <ܠܟܼܠ ܢܝܵܚܵܐ ܡܲܢ ܗܵܟܹܝܠ ܕܐܝܼܬܼ܃ ܤܝܼܡ ܗ̄ܘ̣ ܒܵܬܼܪܹܗ ܛܘܼܪܵܦܵܐ܁>
      text <ܘܲܠܟܼܠ ܛܘܼܪܵܦܵܐ܃ ܢܝܵܚܵܐ܁ ܐܸܢܕܹܝܢ ܟܠ ܕܲܒܼܥܵܠܡܵܐ ܗܵܢܵܐ ܡܸܫܬܲܚܠܦܵܢܵܐ>
      text <ܐܝܼܬܼܵܘܗܝ܃ ܫܘܼܚܠܵܦܹܗ ܕܹܝܢ ܤܲܩܘܼܒܼܠܵܐܝܼܬܼ ܡܩܲܒܸܠ܃ ܐܵܘ ܗܵܪܟܵܐ>
      text <ܐܵܘ ܠܗܲܠ܃ ܐܵܘ ܒܥܸܕܵܢ ܡܲܦܩܵܢܹܗ ܕܐ̄ܢܵܫ܁ ܘܝܲܬܝܼܪܵܐܝܼܬܼ܃ ܠܲܢܝܵܚܵܐ>
    block
      text <ܗܵܘ̇ ܕܡ̣ܢ ܦܲܚܙܘܼܬܼܵܐ܃ ܐܵܘ ܠܛܘܼܪܵܦܵܐ ܗܵܘ̇ ܕܠܘܼܩܒܲܠ ܗܵܢܵܐ܃>
      text <ܕܗܵܘܹ̇ܐ ܩܲܕܝܼܫܵܐܝܼܬܼ܁ ܘܗܵܕܹܐ ܟܲܕܼ ܡܤܲܚܡܵܢܵܐܝܼܬܼ ܡܸܬܼܚܲܫܲܚ ܐܲܠܵܗܵܐ܃>
      text <ܕܐܵܘ ܒܵܗ̇ ܒܐܘܼܪܚܵܐ܃ ܐܵܘ ܒܫܘܼܠܵܡܵܗ̇ ܛܵܥܹ̇ܡ ܠܹܗ ܐ̄ܢܵܫ ܠܗܵܘ̇>
      text <ܫܘܼܢܵܩܵܐ܃ ܘܗܵܝܕܹܝܢ ܥܵܒܲܪ܁ ܘܡܸܛܠ ܥܘܼܬܼܪܵܐ ܕܲܡܪܲܚܡܵܢܘܼܬܹܗ>
      text <ܕܐܲܠܵܗܵܐ܃ ܠܵܗ̇ ܠܗܵܕܹܐ܃ ܐܲܝܟܼ ܕܲܒܼܦܘܼܪܥܵܢܵܐ܁ ܠܗܵܝ̇ ܡܲܢ܃ ܐܲܝܟܼ>
      text <ܪܲܗܒܼܘܿܢܵܐ܁ ܒܗܵܝ̇ ܕܠܵܐ ܐܵܟܼܠܵܐ ܪܸܒܿܝܼܬܼܵܗ̇ ܕܛܵܒܼܬܼܵܐ ܠܩܲܪܢܵܗ̇܁ ܒܝܼܫܬܼܵܐ>
      text <ܕܹܝܢ܃ ܐܹܝܢ܁ ܐܲܝܟܼ ܕܐܲܡܝܼܪ܃ ܕܐܲܝܢܵܐ ܕܡܸܬܼܪ̱ܕܸܐ ܬܢܵܢ܃ ܡ̣ܢ ܓܹܗܲܢܹܗ>
      text <ܐܵܟܹ̇ܠ܀>
      text <ܐܸܙܕܲܗ̄ܪ ܡ̣ܢ ܚܹܐܪܘܼܬܼܵܐ ܕܲܩܕܼܵܡ ܫܘܼܥܒܵܕܼܵܐ܃ ܐܸܙܕܲܗ̄ܪ ܡ̣ܢ>
      text <ܒܘܼܝܵܐܵܐ ܕܩܲܕܝܼܡ ܠܲܩܪ̈ܵܒܹܐ܀ ܐܲܙܕܲܗ̄ܪ ܡ̣ܢ ܝܑܼܕܲܥܬܼܵܐ ܕܩܲܫܝܼܫܵܐ ܠܦܸܓܼܥܹ̈ܐ>
      text <ܕܢܸܤܝ̈݁ܘܿܢܹܐ܁ ܝܲܬܝܼܪ ܕܹܝܢ܃ ܡ̣ܢ ܚܘܼܒܵܐ ܗܵܘ̇ ܕܩܲܕܝܼܡ ܠܫܘܼܡܠܵܝܵܐ>
      text <ܕܲܬܼܝܵܒܼܘܼܬܼܵܐ܁ ܐܸܢ ܟ̱ܠܲܢ ܚܲܛܵܝܹ̈ܐ܃ ܘܠܲܝܬܿ ܕܥܸܠܵܝ ܡ̣ܢ ܢܸܤܝܵܢܗܘܿܢ܃>
      text <ܠܲܝܬܿ ܕܩܲܕܝܼܡܵܐ ܒܲܡܝܲܬܿܪ̈ܵܬܼܵܐ ܠܲܬܼܝܵܒܼܘܼܬܼܵܐ܁ ܥܗܲܕܼ ܕܟܼܠ ܗܲܢܝܼܐܘܼܬܼܵܐ܃>
      text <ܬܪܲܝܵܢܝܼܬܼܵܐ ܗ̣̄ܝ ܕܲܓܼܥܝܼܨܘܼܬܼܵܐ ܘܲܡܪܵܪܹ݁ܐ܀ ܐܸܙܕܲܗ̄ܪ ܘܡ̣ܢ ܚܲܕܼܘܼܬܼܵܐ܃>
      text <ܕܫܘܼܚܠܵܦܵܐ ܕܠܵܐ ܥܸܠܬܼܵܐ ܥܲܡܵܗ̇ ܠܵܐ ܟܕܼܝܼܢܵܐ܁ ܟܠܡܸܕܸܡ ܕܦܘܼܪܢܵܤܹܗ>
      text <ܡ̣ܢ ܠܥܸܠ܃ ܡܵܪܕܲܬܼ ܠܝܼܕܲܥܬܼܵܐ ܬܸܫܟܲܚ ܥܸܠܬܼܵܐ ܕܫܘܼܚܠܵܦܹܗ܁ ܡ̣ܢ>
      text <ܐܲܝܕܵܐ ܕܫܲܘܝܘܼܬܼܵܐ ܡܸܤܬܲܒܼܪܵܐ ܕܲܛܥܝܼܢܵܐ܃ ܕܚܲܠ܁ ܠܒܲܪ ܡ̣ܢ ܐܘܼܪܚܵܐ>
      text <ܡܸܬܼܐܲܡܪܵܐ ܕܲܕܼܪܝܼܫܵܐ܁ ܗܵܘ̇ ܕܚܲܟܿܝܼܡܵܐܝܼܬܼ ܝܵܕܲܥ ܕܲܢܕܲܒܲܪ ܐܸܠܦܹܗ>
      text <ܕܥܵܠܡܵܐ܃ ܫܘܼܚܠܵܦܵܐ ܐܲܠܘܸܬܼ ܠܟܼܠ ܕܝܼܠܹܗ܁ ܕܲܦܪܝܼܫ ܡ̣ܢ ܗܵܢܵܐ܃>
      text <ܕܘܼܡܝܵܐ܁ ܢܲܩܝܼܦ ܗ̄ܘ̣ ܠܲܢܝܵܚܵܐ ܕܗܲܕܵܡܹ̈ܐ܃ ܦܸܗܝܵܐ ܕܚܘܼܫܵܒܹ̈ܐ܁ ܠܥܲܡܠܵܐ>
      text <ܕܹܝܢ ܕܠܵܐ ܡܡܲܫܲܚ܃ ܩܘܼܛܵܥܵܐ܁ ܘܲܠܩܘܼܛܵܢܵܐ ܬܘܼܒܼ܃ ܦܸܗܝܵܐ܁>
      text <ܦܪܝܼܫ ܦܸܗܝܵܐ ܡ̣ܢ ܦܸܗܝܵܐ܁ ܠܗܵܘ̇ ܩܲܕܼܡܵܝܵܐ܃ ܐܵܓܼܘܿܢܵܐ ܕܨܲܚܢܘܼܬܼܵܐ>
    block
      text <ܢܲܩܝܼܦ܁ ܠܗܵܢܵܐ ܕܹܝܢ܃ ܫܘܼܢܵܝܵܐ ܕܡ̣ܢ ܟܘܼܪܚܵܐ܃ ܘܫܘܼܚܠܵܦ ܕܘܼ̈ܟܿܝܵܬܼܵܐ܁>
      text <ܠܥܲܡܠܹ̈ܐ ܕܹܝܢ ܡܡܲܫ̈ܚܹܐ ܟܲܕܼ ܟܕܼܝܼܢܵܐ ܥܲܡܗܘܿܢ ܐܲܡܝܼܢܘܼܬܼܵܐ܃ ܠܲܝܬܿ>
      text <ܕܡܲܝ̈ܵܐ܁ ܚܲܤܝܼܪܘܼܬܼܗܘܿܢ ܕܗܵܢܘܿܢ܃ ܝܲܬܝܼܪܘܼܬܼܵܐ ܒܪܸܓܿܬܼܵܐ܁>
      text <ܥܵܠܘܿܒܼܘܼܬܼܗܘܿܢ ܡܲܢ܃ ܐܲܬܼܪܵܐ ܠܕܼܸܘܼܘܵܕܼܵܐ܀>
      text <ܚܲܡܤܸܢ ܫܵܛܝܼܬܹܗ ܕܲܟܼܝܵܢܵܐ ܕܥܵܠ̇ܒܵܐ ܒܦܲܓܼܪܵܟܼ܃ ܐܲܚܵܐ܃ ܡܸܛܠ>
      text <ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܗܵܝ̇ ܚܸܟܼܡܬܼܵܐ ܕܠܵܐ ܥܵܒܲܪ ܬܵܓܼܵܐ ܕܪܹܫܢܘܼܬܼܵܗ̇܁>
      text <ܠܵܐ ܬܸܬܿܕܵܘܲܕܼ ܒܲܕܼܠܘܼܚܝܵܐ ܕܦܲܓܼܪܵܐ ܐܵܕܼܵܡܵܝܵܐ܃ ܕܲܥܬܼܝܼܕܼ ܠܡܸܗܘܵܐ>
      text <ܒܗܵܘ̇ ܒܘܼܤܵܡܵܐ܃ ܕܝܲܬܝܼܪܵܐ ܝܑܼܕܲܥܬܹܗ ܬܢܵܢ ܠܗܵܘ̈ܢܹܐ ܕܲܒܼ̈ܢܲܝ ܒܸܤܪܵܐ܃>
      text <ܡܵܐ ܕܢܸܠܒܲܫ ܨܲܠܡܵܐ ܗܵܘ̇ ܫܡܲܝܵܢܵܐ܃ ܕܐܝܼܬܼܵܘܗܝ ܡܲܠܟܵܐ ܕܫܲܝܢܵܐ܁>
      text <ܠܵܐ ܬܸܫܬܓܸܫ ܩܕܼܵܡ ܫܘܼ̈ܚܠܵܦܹܐ ܕܠܝܼܚܹ̈ܐ ܕܲܟܼܝܵܢܵܐ܁ ܡܠܸܐ ܙܲܒܼܢܵܐ ܗ̄ܘ̣>
      text <ܓܹܝܪ ܥܲܡܠܵܐ ܕܲܒܼܗܘܿܢ ܠܪܲܡܥܲܙܸܐ܃ ܐܲܝܟܼ ܗܸܢܝܵܢܵܐ ܕܩܘܼܒܵܠܗܘܿܢ܁>
      text <ܟܲܠܒܹ̈ܐ ܐܸܢܘܿܢ܁ ܕܐܸܬܼܥܲܝܲܕܼܘ ܠܘܵܬܼ ܛܲܒܵܚܵܐ܁ ܒܩܵܠܵܐ ܒܲܠܚܘܿܕܼ>
      text <ܕܦܘܼܡܵܐ܃ ܥܵܪܩܝܼܢ ܠܗܘܿܢ܁ ܐܸܢ ܕܹܝܢ ܬܸܬܼܪܡܸܐ ܠܥܸܢܝܵܢܗܘܿܢ܃ ܬܸܥܒܸܿܕܼ>
      text <ܐܸܢܘܿܢ ܐܲܪ̈ܝܵܘܵܬܼܵܐ ܥܲܫܝܼ̈ܢܹܐ܁ ܫܘܼܛ ܠܗܲܢܝܼܐܘܼܬܼܵܐ ܙܥܘܿܪܬܵܐ܃ ܕܠܵܐ>
      text <ܬܸܬܼܚܒܸܫ ܠܥܘܼܙܵܐ ܕܚܲܡܝܼܡܘܼܬܼܵܗ̇܁ ܡܤܲܝܒܿܪܵܢܘܼܬܼܵܐ ܙܥܘܿܪܬܵܐ>
      text <ܕܠܘܼܒܒܲܠ ܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ ܗܵܘ̇ܝܵܐ܃ ܠܩܹܘܲܢܕܹܝܢܘܿܣ ܕܡܹܐܬܼܝܼܬܼܗܹܝܢ>
      text <ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܪܵܘܪ̈ܒܼܵܬܼܵܐ ܬܵܟܼ̇ܤܵܐ܁ ܠܲܝܪ ܠܡܸܙܟܵܐ ܠܒܼܝܼ̈ܫܵܬܼܵܐ ܪܵܘܪ̈ܒܼܵܬܼܵܐ܃>
      text <ܒܸܠܥܵܕܼ ܙܵܟܼܘܼܬܼܵܐ ܙܥܘܿܪܬܵܐ ܕܥܲܠ ܒܨܝܼܪ̈ܵܬܼܵܐ܀ ܐܸܬܿܕܲܟܼ̄ܪ ܠܗܵܘ̇>
      text <ܐܸܤܟܹܡܵܐ ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܹܗ ܐܲܚܵܐ܃ ܕܠܵܐ ܬܘܼܒܼ ܗܵܘܹ̇ܝܢ>
      text <ܒܹܗ ܚܲܝܹ̈ܐ ܕܲܒܼܟܼܘܿܡܘܿ ܪܵܦܬܿܝܼܢ܃ ܕܲܒܼܗܘܿܢ ܡܸܫܬܲܚܩܵܐ ܡܵܝܘܿܬܼܘܼܬܼܵܐ܁>
      text <ܘܠܵܐ ܬܘܼܒܼ ܪܸܬܼܚܵܐ ܕܡܘܼܙܵܓܼܵܐ܃ ܕܲܒܼܫܘܼܕܵܠܵܐ ܕܗܲܢܝܼܐܘܼܬܹܗ ܡܛܲܪܸܦ>
      text <ܠܲܟܼܝܵܢܵܐ ܫܲܒܼܪܵܐ܁ ܤܲܝܒܲܪ ܠܥܲܡܠܵܐ ܕܐܵܓܼܘܿܢܵܐ ܕܲܠܒܼܘܼܚܪܵܢܵܐ ܐܲܥܠܵܟܼ>
    block
      text <ܒܹܗ܃ ܐܲܝܟܼ ܕܲܠܡܸܤܲܒܼ ܟܠܝܼܠܵܐ ܘܲܠܡܸܥܒܲܪ܁ ܒܵܬܲܪ ܩܲܠܝܼܠ ܓܹܝܪ܃>
      text <ܢܵܐܲܚ ܐܲܢ̄ܬܿ ܡ̣ܢ ܥܵܠܡܵܐ ܗܵܢܵܐ܁ ܐܲܬܿܕܲܟܼ̄ܪ ܠܗܵܘ̇ ܢܵܘܚܵܐ ܕܠܵܐ ܫܘܼܠܵܡܵܐ܃>
      text <ܠܗܵܢܘܿܢ ܚܲܝܹ̈ܐ ܕܠܵܐ ܫܘܼܕܵܠܵܐ܃ ܠܗܵܝ̇ ܩܵܘܡܬܼܵܐ ܡܫܲܡܠܲܝܬܼܵܐ ܕܓܲܒܼܪܘܼܬܼܵܐ܃>
      text <ܠܗܵܘ̇ ܕܘܼܒܵܪܵܐ ܕܲܕܼܠܵܐ ܫܘܵܪ̈ܵܬܼܵܐ܃ ܠܗܵܝ̇ ܫܲܒܼܝܘܼܬܼܵܐ ܕܲܩܛܝܼܪܹܗ>
      text <ܕܚܘܼܒܵܐ ܐܲܠܵܗܵܝܵܐ܃ ܕܥܲܠ ܟܝܵܢܵܐ ܡܲܡܠܸܟܼ܁>
  text 31
    block
      text <ܕܒܲܐܝܢܵܐ ܬܲܟܼܬܘܼܫܵܐ ܐܝܼܬܼ ܥܲܡܠܵܐ ܝܲܬܝܼܪܵܐ܃ ܡܵܠܘܿܢ ܩܹܘܲܢܕܹܝܢܘܿܣ>
      text <ܕܡܲܦܘܼܠܬܼܵܐ܁ ܠܐ܁>
    block
      text <ܠܲܝܬܿ ܠܡܸܙܟܵܐ ܠܚܘܼ̈ܫܵܒܹܐ ܒܝܼ̈ܫܹܐ ܕܥܲܡ ܚܘܼ̈ܬܼܚܵܬܹܐ ܕܲܒܼܓܼܘܼܫܡܵܐ>
      text <ܡܲܠ̱ܘܬܼܝܼܢ܃ ܐܵܘ ܠܡܲܚܤܸܢ܃ ܙܲܝܢܵܐ ܥܦܝܼܦܵܐ ܕܲܠܩܘܼܒܼܠܲܢ ܐܸܫܬܲܡܲܗܘ>
      text <ܡ̣ܢ ܐ̄ܢܵܫ̈ܝܼܢ܁ ܘܠܵܐ ܫܸܠܝܵܐ ܕܗܵܠܹܝܢ܃ ܥܲܡ ܤܲܒܼܥܵܐ ܕܠܲܚܡܵܐ ܘܡܲܝ̈ܵܐ>
      text <ܘܫܸܢܬܼܵܐ܃ ܘܩܘܼܪܵܒܼܵܐ ܕܲܠܘܵܬܼ ܨܸܒܼ̈ܘܵܬܼܵܐ ܡܙܝܼ̈ܥܵܢܝܵܬܼܵܐ ܕܲܒܼܪܸ̈ܓܼܫܹܐ܁ ܦܲܩܵܚ>
      text <ܛܘܼܠܵܩܵܐ ܕܡ̣ܢ ܚܲܝܹ̈ܐ܃ ܘܠܵܐ ܒܸܗܬܿܬܼܵܐ ܕܲܒܼܗܘܿܢ܁ ܟܲܕܼ ܬܹܐܟܲܦ>
      text <ܠܲܢ ܕܘܵܠ̈ܝܵܬܼܵܐ܃ ܡܲܥܒܿܕܼܵܢܘܼܬܼܵܐ ܕܒܸܤܪܵܐ ܡ̣ܢ ܗܲܕܵܡܹ̈ܐ ܫܵܗ̇ܝܵܐ܀ ܠܲܝܬܿ>
      text <ܠܡܹܐܨܲܦ ܕܡܸܬܼܪ̈ܲܓܼܫܵܢܝܬܼܵܐ܃ ܘܠܲܡܬܲܪܵܨܘܼ ܚܲܫܹ̈ܐ ܕܲܩܢܘܿܡܲܢ܁ ܕܒܸܠܥܵܕܼ>
      text <ܚܲܫܝܪܫܘܼܬܼ ܬܲܟܼܫ̈ܦܵܬܼܵܐ ܘܲܟܼ̈ܦܵܦܹܐ ܐܲܡܝܼ̈ܢܹܐ܃ ܕܢܸܓܸܕܼ ܪ̈ܲܚܡܹܐ ܠܘܵܬܲܢ܃>
      text <ܠܵܐ ܡܸܫܟܿܚܵܐ܁ ܘܲܠܗܵܠܹܝܢ ܥܲܡ ܗܵܢܹܝܢ ܠܡܸܬܼܐ̱ܡܵܢܘܼ܃ ܐܵܢܲܢܩܹܐ܁ ܒܸܠܥܵܕܼ>
      text <ܫܩܵܠ ܛܲܥܢܵܐ ܕܲܙܥܘܿܪ̈ܝܵܬܼܵܐ܃ ܠܡܸܦܠܲܛ ܡ̣ܢ ܒܝܼ̈ܫܵܬܐ ܪܵܘܪ̈ܒܼܵܬܼܵܐ܃ ܠܵܐ>
      text <ܡܸܫܟܿܚܵܐ܁>
  text 32
    block
      text <ܥܲܠ ܢܝܼܫܵܐ ܕܲܢܛܘܼܪܲܬܼ ܠܸܒܵܐ܃ ܘܥܲܠ ܬܹܐܘܿܪܝܼܵܐ ܩܲܛܝܼܢܬܐ ܕܒܹܗ>
      text <ܒܐܵܘܵܢܵܐ ܡܕܝܼܩܵܐ܁ ܠܒ܁>
    block
      text <ܠܵܐ ܢܸܬܿܛܥܸܐ ܠܝܼܕܲܥܬܼܵܟܼ ܚܲܝܠܵܐ ܗܵܘ̇ ܕܤܝܼܡ ܒܩܝܼ̈ܢܵܬܼܵܐ ܕܪܘܼܚܵܐ܃>
      text <ܟܲܕܼ ܒܤܘܼܟܵܠܵܐ ܢܸܬܼܚܲܫܲܚ܁ ܛܵܒܼ ܓܹܝܪ ܫܵܒܹ̇ܐ ܠܚܘܼܫܵܒܼܵܐ ܡ̣ܢ ܥܵܠܡܵܐ܁>
      text <ܓܵܢܹ̇ܒܼ ܡܲܢ ܘܲܠܦܸܗܝܵܐ ܡ̣ܢ ܪܸܥܝܵܢܵܐ܃ ܐܵܦܸܢ ܡܸܤܬܿܒܲܪ ܕܲܠܫܲܒܼܪܹ̈ܐ>
      text <ܚܵܫܲܚ܁ ܡܸܬܼܥܲܕܲܪ ܓܹܝܪ ܗܵܘܢܵܐ ܦܲܪܝܼܕܼܵܐ ܕܫܵܥܬܼܵܐ܁ ܚܲܝܠܬܼܵܢ ܗ̄ܘ̣>
      text <ܚܘܼܬܼܚܵܬܐ ܕܪܘܼܚܵܐ܃ ܡ̣ܢ ܩܛܝܼܪܵܐ ܕܝܼܕܲܥܬܼܵܐ ܠܘܼܩܒܲܠ ܚܲܫܹ̈ܐ܁ ܐܸܡܲܬܼܝ>
      text <ܕܬܸܗܘܸܐ ܒܲܠܚܘܿܕܲܝܟ܃ ܛܲܪ ܠܸܒܵܟܼ ܒܝܲܕܼ ܗܵܠܹܝܢ܃ ܐܸܢ ܠܵܐ ܥܕܲܟܹܝܠ>
      text <ܚܲܝܠܵܐ ܩ̣ܢܲܝܬܿ܃ ܒܬܹܐܘܿܪܝܼܵܐ ܕܐܝܼܬܹܝܗ̇ ܥܸܢܝܵܢܵܐ ܕܝܼܕܲܥܬܼܵܐ ܕܦܘܼܪܫܵܢܵܐ>
      text <ܠܡܸܛܲܪ ܒܝܵܬܼܵܟܼ܃ ܐܸܠܵܐ ܕܹܝܢ܃ ܘܐܲܡܝܼܢܘܼܬܼ ܥܘܼܗܕܵܢܵܐ ܕܫܘܼܢܵܝܵܐ ܡ̣ܢ>
      text <ܦܲܓܼܪܵܐ܃ ܘܲܒܼܥܘܼܗܕܵܢ ܐܲܝܠܹܝܢ ܕܡܸܤ̈ܬܲܟܿܝܵܢ ܒܤܲܒܼܪܵܐ܃ ܟܲܕܼ ܡܲܠ̱ܘܬܼܝܼܢ>
      text <ܠܗܘܿܢ ܙܸܕܼܩܹ̈ܐ ܡܲܥ̈ܒܿܕܲܝ ܗܲܢܝܼܐܘܼܬܼܵܐ܃ ܕܐܝܼܬܲܝܗܘܿܢ ܪ̈ܲܚܝܼܩܘܼܬܼܵܐ ܕܡ̣ܢ>
      text <ܨܸܒܼ̈ܘܵܬܼܵܐ ܡܙܝܼܥܵܢ̈ܝܵܬܼܵܐ܃ ܘܲܢܛܘܼܪ̈ܵܬܼܵܐ ܙܥܘܿܪ݁ܝܵܬܼܵܐ ܕܲܠܓܼܵܘ ܩܸܠܵܝܬܼܵܐ܀>
      text <ܐܸܢ ܡܸܫܟܲܚ ܐܲܢ̄ܬܿ ܠܹܗ ܠܡܹܐܢܵܟܼ ܒܵܬܲܪ ܤܘܿܓܼܵܐܐ ܕܫܘܼܥܒܵܕܼܵܐ>
      text <ܕܐܵܬܹ̇ܐ ܠܲܩܕܼܵܡܵܘܗܝ ܒܚܹܐܪܘܼܬܼܵܐ܃ ܐܵܘܫܸܛ ܠܹܗ܁ ܐܸܢ ܓܹܝܪ ܬܸܚܙܸܐ>
      text <ܕܡܸܫܬܲܛܸܐ܃ ܟܕܼܘܿܢܲܝܗܝ ܒܢܵܡܘܿܤܹ̈ܐ܁ ܬܵܪܹܨ ܓܹܝܪ ܕܠܝܼܠܵܐܝܼܬܼ ܗܵܪܟܵܐ܁>
      text <ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܫܘܼܚ̈ܠܵܦܹܐ ܒܝܲܕܼ ܤܘܼܟܵܠܵܐ ܪܵܕܹܐ>
      text <ܐܲܢ̄ܬܿ܃ ܒܐܸܠܩܵܐ ܛܥܝܼܢܲܬܼ ܤܝܼ̈ܡܵܬܼܵܐ ܕܩܸܠܵܝܬܐ܃ ܚܲܓܵܐ ܪܲܒܵܐ ܡܠܸܐ>
      text <ܬܹܐܓܼܘܼܪܬܵܐ ܕܟܲܫܝܼܪܹ̈ܐ܃ ܗܵܝܕܹܝܢ ܐܸܬܼܒܲܩܵܐ ܩܲܛܝܼܢܵܐܝܼܬܼ ܒܝܲܠܕܹ̈ܐ ܠܵܐ>
      text <ܕܵܡܝܵܚܹ̈ܐ܃ ܕܡ̣ܢ ܫܘܼܚ̈ܠܵܦܹܐ ܡܸܬܼܪ̈ܲܓܼܫܵܢܹܐ ܡܸܬܼܝܲܠܕܝܼܢ ܠܵܟܼ܁ ܕܐܲܝܟܲܢ>
      text <ܟܲܝ ܠܟܼܠ ܗܲܢܝܼܐܘܼܬܼܵܐ ܕܪܘܼܚ܃ ܩܲܕܝܼܡܝܼܢ ܠܵܗ̇ ܐܘܼ̈ܠܨܵܢܹܐ ܕܲܙܩܝܼܦܵܐ܁>
    block
      text <ܗܲܢܝܼܐܘܼܬܼܵܐ ܕܹܝܢ ܕܲܚܛܝܼܬܼܵܐ܃ ܡ̣ܢ ܢܝܵܚܵܐ ܡܸܬܼܝܲܠܕܵܐ ܒܓܼܘܼܫܡܵܐ܁>
      text <ܘܲܕܼܡܸܛܠ ܡܵܢܵܐ ܒܲܠܡܹܐܝܢ ܢܲܟܼܦܘܼܬܼܵܐ ܬܹܐܘܿܪܝܼܵܐ ܕܪܘܼܚ ܗܵܝ̇>
      text <ܕܲܠܗܵܘܢܵܐ ܡܲܐܤܝܵܐ܃ ܚܘܼܒܵܐ ܕܹܝܢ ܪܘܼܚܵܢܵܐ ܠܵܗ̇ ܥܸܠܬܼܵܐ ܩܢܸܐ܁ ܘܠܵܐ>
      text <ܬܪܲܝܵܢܝܼܬܼܵܐ ܒܸܠܥܵܕܼ ܥܸܠܬܼܵܐ ܕܡ̣ܢ ܟܲܕܼܘܼ܃ ܘܠܵܐ ܡܝܲܬܿܪܘܼܬܼܵܐ ܬܠܝܼܬܼܵܝܬܐ>
      text <ܒܸܠܥܵܕܼ ܕܲܩܕܼܵܡܹܝܗ̇܁ ܡܸܫܟܲܚ ܐܲܢ̄ܬܿ ܡܲܢ ܕܗܵܘܢܵܐ܃ ܕܲܒܼܡܲܪܒܿܥܵܗ̇>
      text <ܕܢܲܟܼܦܘܼܬܼܵܐ ܝܵܥܹ̈݁ܝܢ܃ ܕܲܒܼܗܘܿܢ ܡܸܬܼܥܲܠܸܐ ܠܚܘܼܒܵܐ ܐܲܠܵܗܵܝܵܐ܃ ܗܵܘ̇>
      text <ܕܒܹܗ ܠܘܵܬܼ ܥܲܪܦܸܠܵܐ ܕܢܸܗܡܘܿܣ ܡܸܬܿܬܲܡܪܲܚ܁>
      text <ܗܵܢܵܐ ܕܹܝܢ ܤܘܼܟܵܠܵܐ܃ ܚܲܝܠܵܐ ܕܛܵܒܼ ܡܵܘܫܸܛ ܠܐ̄ܢܵܫ܃ ܙܗܝܼܪܘܼܬܼܵܐ>
      text <ܠܡܸܚܠܲܛ ܒܨܸܒܼ̈ܘܵܬܹܗ܃ ܐܲܟܲܚ̄ܕܼ ܘܓܼܘܼܪ̈ܵܓܹܐ ܕܚܘܼܦܵܛܵܐ܁ ܕܘܼܒܵܪܵܐ>
      text <ܕܲܕܼܠܵܐ ܥܲܝ̈ܢܹܐ܃ ܢܸܬܼܒܲܛܲܠ܁ ܕܠܝܼܠܵܐܝܼܬܼ ܓܹܝܪ ܡܲܝܬܸܐ ܠܩܘܼܛܵܥܵܐ܃>
      text <ܡܸܛܠ ܦܸܗܝܵܐ܁ ܨܲܠܵܐ ܠܡܵܪܲܢ܃ ܕܢܲܩܢܸܐ ܥܲܝ̈ܢܹܐ ܠܕܼܘܼܒܵܪܵܟܼ܁ ܡܸܟܵܐ>
      text <ܡܫܲܪܝܵܐ ܢܵܒܼ̇ܥܵܐ ܠܵܟܼ ܚܲܕܼܘܼܬܼܵܐ܃ ܗܵܝܕܹܝܢ ܐܘܼ̈ܠܨܵܢܹܐ ܚܠܹܝܢ ܠܵܟܼ ܐܲܝܟܼ>
      text <ܟܲܟܵܪܝܼܬܼܵܐ܃ ܒܹܝܬܼ ܚܠܘܿܠܵܐ ܬܸܫܟܿܚܝܼܗ̇ ܠܲܤܝܵܓܼܬܵܟܼ ܡܸܟܵܐ܀ ܠܲܝܬܿ>
      text <ܠܡܸܙܟܵܐ ܠܚܲܫܹ̈ܐ ܒܸܠܥܵܕܼ ܡܝܲܬܿܪ̈ܵܬܼܵܐ ܡܸܬܼܪ̈ܲܓܼܫܵܢܝܬܼܵܐ܃ ܘܠܵܐ ܠܦܸܗܝܵܐ>
      text <ܕܫܸܓܼܡܵܐ ܒܸܠܥܵܕܼ ܥܸܢܝܵܢܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ܁ ܨܒܼܘܼܬܼܵܐ ܗ̣̄ܝ ܩܲܠܝܼܠܬܐ>
      text <ܗܵܘܢܲܢ܃ ܘܐܸܠܵܐ ܢܸܬܼܐ̱ܤܲܪ ܒܦܘܼܪܫܵܢܵܐ ܒܲܨܒܼܘܼ܃ ܠܵܐ ܫܵܠܹ̇ܐ ܡ̣ܢ>
      text <ܕܲܠܡܸܦܗܵܐ܁ ܘܒܸܠܥܵܕܼ ܫܘܼܡܠܵܝܵܐ ܕܩܲܕܼ̈ܡܵܝܵܬܼܵܐ܃ ܠܵܐ ܝܵܗ̇ܒܵܐ ܐܝܼܕܼܵܐ>
      text <ܠܗܵܕܹܐ ܗ̤ܝ ܨܒܼܘܼܬܼܵܐ܁ ܒܲܕܼܠܲܝܬܿ܃ ܒܸܠܥܵܕܼ ܙܵܟܼܘܼܬܼܵܐ ܕܥܲܠ>
      text <ܒܥܸܠܕܒܼܵܒܹ̈ܐ܃ ܫܲܝܢܵܐ܁ ܘܐܸܢ ܫܲܝܢܵܐ ܠܵܐ ܡܲܡܠܸܟܼ܃ ܟܸܢ ܠܡܸܫܟܵܚܘܼ܃>
      text <ܠܗܵܝ̇ ܕܲܠܓܼܵܘ ܡ̣ܢ ܫܲܝܢܵܐ ܤܝܼܡܵܐ܃ ܚܲܫܹ̈ܐ܃ ܤܝܵܓܼܵܐ ܐܸܢܘܿܢ ܕܲܡܝܲܬܿܪ̈ܵܬܼܵܐ>
      text <ܟܲܤ̈ܝܵܬܼܵܐ܁ ܗܵܠܹܝܢ ܕܐܸܠܵܐ ܠܘܼܩܕܲܡ ܢܸܦܠܘܼܢ ܒܝܲܕܼ ܡܝܲܬܿܪ̈ܵܬܼܵܐ ܓܲܠ̈ܝܵܬܼܵܐ܃>
      text <ܠܲܝܬܿ ܠܡܸܚܙܵܐ ܠܗܵܠܹܝܢ ܕܲܠܓܼܵܘ ܡܸܢܗܘܿܢ܁ ܠܲܝܬܿ ܓܹܝܪ ܠܲܡܩܵܡ>
    block
      text <ܠܒܲܪ ܡ̣ܢ ܫܘܼܪܵܐ܃ ܘܠܲܡܡܲܠܵܠܘܼ ܥܲܠ ܡܵܐ ܕܲܠܓܼܵܘ܁ ܠܲܝܬܿ ܠܡܸܚܙܵܐ>
      text <ܠܫܸܡܫܵܐ ܒܥܲܪܦܸܠܵܐ܃ ܘܠܵܐ ܠܲܡܝܲܬܿܪ̈ܵܬܼܵܐ ܟܝܵܢܵܝ̈ܬܼܵܐ ܕܢܲܦܫܵܐ ܥܲܡ>
      text <ܫܓܼܘܼܫܝܵܐ ܕܚܲܫܹ̈ܐ ܐܲܡܝܼ̈ܢܹܐ܀ ܨܲܠܵܐ ܠܐܲܠܵܗܵܐ܃ ܕܢܸܬܸܠ ܠܵܟܼ ܕܬܲܪܓܸܫ>
      text <ܒܚܘܼ̈ܬܹܚܵܬܹܐ ܕܪܘܼܚܵܐ܁ ܐܸܢ ܗܵܠܹܝܢ ܢܸܦܠܘܼܢ ܒܢܲܦܫܵܟܼ܃ ܦܵܐܹ̇ܫ ܡܸܢܵܟܼ>
      text <ܥܵܠܡܵܐ܃ ܘܐܲܢ̄ܬܿ ܡܸܢܹܗ܁ ܗܵܠܹܝܢ܃ ܒܸܠܥܵܕܼ ܡ̣ܢ ܫܸܠܝܵܐ ܘܢܵܚܘܿܒܼܘܼܬܼܵܐ>
      text <ܘܥܸܢܝܵܢܵܐ ܕܩܸܪܝܵܢܵܐ ܦܪܝܼܫܵܐ܃ ܠܵܐ ܡܸܬܼܪܲܓܼܫܝܼܢ܁ ܒܸܠܥܵܕܼ ܗܵܠܹܝܢ܃>
      text <ܗܵܢܘܿܢ ܠܵܐ ܬܸܒܼܥܸܐ܁ ܐܸܢ ܕܹܝܢ ܬܸܒܼܥܸܐ ܒܸܠܥܵܕܲܝܗܘܿܢ܃ ܡܸܬܼܗܲܦܟܝܼܢ>
      text <ܠܗܘܿܢ ܒܵܬܲܪ ܩܲܠܝܼܠ ܘܗܵܘܹ̇ܝܢ ܓܫܝܼ̈ܡܹܐ܁ ܡܲܢ̣ܘܼ ܕܡܸܤܬܲܟܲܠ܃>
      text <ܢܸܤܬܲܟܲܠ܁ ܒܕܘܼܥܬܼܵܐ ܐܸܨܛܒܼܝܼ ܕܢܹܐܟܼܠܝܼܘܗܝ ܠܗܵܢܵܐ ܠܲܚܡܵܐ܃ ܗܵܘ̇>
      text <ܡܵܪܵܐ ܚܲܟܿܝܼܡܵܐ܁ ܠܵܐ ܡ̣ܢ ܒܝܼܫܘܼ܃ ܐܸܠܵܐ ܕܠܵܐ ܢܸܗܘܸܐ ܠܲܢ ܐܲܦܬܿܪܵܐ>
      text <ܘܲܢܡܘܼܬܼ܀ ܟܠ ܡܝܲܬܿܪܘܼܬܼܵܐ ܕܹܝܢ܃ ܕܐܸܡܵܐ ܐܝܼܬܹܝܗ̇ ܠܲܬܼܪܲܝܵܢܝܼܬܼܵܐ܃>
      text <ܩܲܕܝܼܡܘܼܬܼ ܫܟܼܵܚܬܼܵܐ ܕܝܼܠܵܗ̇܃ ܐܵܟܸܕܼܢܵܐ ܗ̣̄ܝ ܠܢܲܦ̄ܫܵܬܼܵܐ ܕܡܸܫܟܿܚܵܢܹ̈ܝܗ̇܃>
      text <ܐܸܢ ܠܝܼܓܼ ܠܝܼܓܼ ܡܸܢܗܘܿܢ ܠܵܐ ܢܸܫܕܘܿܢܵܗ̇܁>
  text 33
    block
      text <ܥܲܠ ܡܲܥܒܿܕܼܵܢܘܼܬܼܵܐ ܕܚܘܼܒܵܐ ܐܲܠܵܗܵܝܵܐ܁ ܠܓ܁>
    block
      text <ܡܸܛܠ ܕܹܝܢ ܕܥܲܠ ܚܘܼ̈ܬܼܚܵܬܹܐ ܕܪܘܼܚܵܐ ܡ̣ܢ ܠܥܸܠ ܪܫܲܡܢܲܢ܃>
      text <ܕܲܢܦܲܫܸܩ ܥܸܕܵܢܵܐ ܡܲܦܸܣ܁ ܚܲܝܠܵܐ ܡܸܕܸܡ ܐܝܼܬܼܵܘܝܗ ܒܲܗܘܼܪܵܝܵܐ܃ ܕܡ̣ܢ>
      text <ܚܘܼܒܵܐ ܢܵܒܲܗ ܒܠܸܒܵܐ܁ ܠܘܼܩܕܲܡ ܕܹܝܢ܃ ܕܠܵܐ ܥܸܠܠܹ̈ܐ ܕܲܪܓܸܫܬܼܵܐ>
      text <ܒܕܲܡܙܝܼܥ ܠܡܘܪܙܵܓܼܵܐ ܕܠܵܐ ܚܵܘܪܵܐ ܩܢܘܿܡܵܝܵܐ܃ ܐܵܘ ܤܘܼܟܵܠܵܐ>
      text <ܕܡܲܥܒܸܿܕܼ ܘܚܘܼܫܵܒܼܵܐ܁ ܘܡܸܛܠܗܵܕܹܐ ܡܸܤܬܿܒܲܪ ܕܠܵܐ ܥܸܠ̈ܠܵܬܼܵܐ ܐܲܝܟܼ>
      text <ܗܵܘ̇܃ ܡܸܛܠ ܥܲܪܦܸܠܵܢܵܝܘܼܬܹܗ ܕܗܵܘܢܵܐ ܥܕܲܟܹܝܠ܃ ܠܠܵܐ ܡܢܲܦܩܹ̈ܐ>
    block
      text <ܡܲܢ܃ ܗܵܟܲܢܵܐ܁ ܠܲܡܫܲܡ̈ܠܲܝܵܐ ܕܹܝܢ܃ ܡܸܬܼܓܲܠܝܵܐ ܒܵܬܲܪܟܸܢ ܘܥܸܠܬܼܵܐ܁ ܥܲܡ>
      text <ܒܘܼܕܵܩܵܐ ܥܘܿܕܼ ܕܥܸܠܬܼܵܐ܃ ܘܝܲܬܝܼܪ ܚܲܤܝܼܢܵܐܝܼܬܼ ܗܵܢܵܐ܁ ܗܲܢܝܼܐܝܼܬܼܵܐ>
      text <ܟܹܝܬܼ ܦܵܪܚܵܐ ܒܠܸܒܵܐ܁ ܘܲܡܢܵܬܼܵܐ ܡܸܢܵܗ̇܃ ܒܓܼܘܼܫܡܵܐ ܡܫܲܡܲܪ>
      text <ܡܩܲܒܿܠܵܢܵܐ܃ ܘܡܸܢܵܗ̇܃ ܠܚܲܝ̈ܠܹܐ ܢܦܫܵܢܵܝܹ̈ܐ ܡܫܲܕܲܪ܁ ܡܸܛܠ ܕܠܸܒܵܐ>
      text <ܡܸܨܥܵܝܵܐ ܤܝܼܡ ܒܹܝܬܼ ܪܸ̈ܓܼܫܹܐ ܢܲܦܫܵܢܵܝܹ̈ܐ ܠܲܕܼܓܼܘܼܫܡܵܐ܃ ܠܗܵܢܘܿܢ ܡܲܢ>
      text <ܐܘܿܪܓܵܢܵܐܝܼܬܼ܃ ܠܗܵܠܹܝܢ ܕܹܝܢ ܟܝܵܢܵܐܝܼܬܼ܁ ܘܗ̤ܘܝܘܼ ܡܩܲܒܿܠܵܢܵܐ܃>
      text <ܠܲܬܼܪ̈ܲܝܗܘܿܢ ܓܲܒܹ̈ܐ ܡܙܝܼܥ ܛܥܵܡܬܐ ܕܡܲܥܒܿܕܼܵܢܘܼܬܹܗ܁ ܡܸܛܠܵܬܼܵܗ̇>
      text <ܗܘ̤ ܐܵܦ ܕܲܢܦܘܼܫ ܡܸܢܹܗ ܥܵܠܡܵܐ ܡܸܬܼܥܨܸܐ܃ ܘܗ̤ܘ ܡ̣ܢ ܗܵܠܹܝܢ>
      text <ܕܥܵܠܡܵܐ܁ ܥܸܠܬܼܵܐ ܐܵܠ̇ܨܵܐ ܕܲܢܥܲܩܸܒܼ܀ ܚܘܼܒܵܐ܃ ܡܸܕܸܡ ܗ̄ܘ̣ ܚܲܡܝܼܡܵܐ>
      text <ܒܲܟܼܝܵܢܹܗ܁ ܘܐܸܡܲܬܼܝ ܕܲܕܼܠܵܐ ܡܘܼܫܚܵܐ ܢܵܦܹ̇ܠ ܒܐ̄ܢܵܫ܃ ܥܵܒܹ̇ܕܼ ܠܵܗ̇>
      text <ܐܲܝܟܼ ܫܵܢܝܼܬܼܵܐ ܠܢܲܦܫܵܐ ܗܵܝ̇܁ ܡܸܛܠܗܵܢܵܐ܃ ܠܵܐ ܡܸܫܟܲܚ ܥܵܪܹܐ ܠܹܗ>
      text <ܠܸܒܵܐ ܕܐܲܪܓܸܫ̣ ܒܹܗ ܘܲܢܚܲܡܤܸܢ܃ ܕܠܵܐ ܒܲܟܼܡܵܝܘܼܬܼܵܐ ܐܵܦ ܫܘܼܚܠܵܦܵܐ>
      text <ܢܸܬܼܚܙܸܐ ܒܹܗ ܕܠܵܐ ܒܲܥܝܵܕܼܵܐ܁ ܘܗܵܠܹܝܢ ܐܵܬܼ̈ܘܵܬܹܗ ܡܸܬܼܪܲܓܼܫܵܢܵܐܝܼܬܼ>
      text <ܘܲܒܼܦܲܪܨܘܿܦܹܗ ܡܫܵܘܕܲܥ܃ ܒܲܪ ܫܵܥܬܹܗ ܤܵܡ̈ܩܵܢ ܐܲܦܵܘ̈ܗܝ ܘܪ̈ܵܘܙܵܢ܃>
      text <ܚܵܐܹ̇ܡ ܓܘܼܫܡܹܗ܁ ܕܵܚܹ̇ܩ ܡܸܢܹܗ ܩܸܢܛܵܐ܃ ܘܟܼܘܚܵܕܼܵܐ܁ ܗܵܘܹ̇ܐ܃ ܐܲܝܟܼ>
      text <ܙܲܠܝܼܠܵܐ܁ ܚܲܝܠܵܐ ܕܤܘܼܬܵܬܼܵܐ܃ ܥܵܪܹܩ ܡܸܢܹܗ܁ ܚܹܐܦܵܐ ܘܕܼܘܼܘܵܕܼܵܐ܃>
      text <ܫܵܠܛ̇ܝܼܢ ܒܹܗ܁ ܚܲܝܵܘ̈ܗܝ ܒܦܸܚܡܵܐ ܕܪܵܚܡܹ̇ܗ܃ ܐܲܝܟܼ ܠܵܐ ܡܸܕܸܡ܃ ܡ̣ܢ>
      text <ܗܵܐ ܡܸܟܵܐ ܒܥܲܝܢܵܘ̈ܗܝ܁ ܡܸܛܠܗܵܢܵܐ ܘܡܵܘܬܵܐ ܕܥܲܠ ܟܠ ܕܚܝܼܠ܃>
      text <ܠܹܗ܃ ܕܘܼܟܲܬܼ ܦܘܼܪܓܵܝܵܐ ܤܝܼܡܵܐ ܨܒܼܘܼܬܼܵܐ܁ ܘܥܲܡ ܟܠܗܹܝܢ܃ ܠܵܐ>
      text <ܡܸܤܬܕܹܩ ܚܵܘܪܹܗ ܗܵܘܢܵܢܵܝܵܐ ܡ̣ܢ ܦܸܗܝܵܐ ܕܒܹܗ ܗܲܓܵܓܼܵܐܝܼܬܼ܁ ܛܵܘܪܵܐ>
      text <ܡܲܒܼܥܲܕܼ܃ ܐܸܠܵܐ ܠܹܗ ܡܡܲܠܸܠ ܐܲܝܟܼ ܩܲܪܝܼܒܼܵܐ܁ ܟܤܸܐ ܡܲܢ ܡ̣ܢ>
      text <ܚܸܙܘܵܐ܃ ܒܟܲܤܝܘܼܬܹܗ ܝܑܼܕܼܝܼܥܬܼܵܐ ܦܵܗܹ̇ܐ܁ ܚܸܙܘܹܗ ܟܝܵܢܵܝܵܐ܃ ܘܡܲܪܝܼܕܼ>
    block
      text <ܠܲܪܓܸܫܬܼܵܐ܁ ܒܤܘܥܪ̈ܵܢܵܘܗ ܡܲܢ܃ ܐܲܝܟܼ ܕܒܲܚܙܵܬܹܗ ܡܸܫܬܲܠܗܲܒܼ܁>
      text <ܒܲܠܚܘܿܕܼܵܘܗܝ ܫܪܸܐ܃ ܡܸܤܬܵܘܲܕܼ ܟܹܝܬܼ ܚܘܼܫܵܒܼܵܐ ܐܲܝܟܼ ܕܥܲܡ ܐ̄ܚܪܹܝܢ>
      text <ܘܲܡܒܲܠܗܸܐ܁>
      text <ܒܗܵܢܵܐ ܚܲܫܵܐ ܪܘܝܼܘ ܤܵܗ̈ܕܹܐ܃ ܒܹܗ ܚܲܕܼܪܘܼܗ̇ ܫܠܝܼܚܹ̈ܐ ܠܐܲܪܥܵܐ>
      text <ܟ̱ܠܹܗ̇ ܟܲܕܼ ܫܲܢܝܼܐܝܼܢ܁ ܐܸܬܿܛܲܪܲܦܘ ܩܲܕܝܼ̈ܫܹܐ܃ ܩܲܒܸܠ̣ܘ ܒܸܙܚܵܐ܃ ܗܘ̤ܵܘ>
      text <ܛܲܥܲܝ̈ܵܐ ܒܚܘܼܪܒܵܐ܁ ܡܛܲܟܿܤܹ̈ܐ܃ ܘܲܗܘ̤ܵܘ ܠܵܐ ܡܛܲܟܿܤܹ̈ܐ܁ ܚܲܟܝܼ̈ܡܹܐ܃>
      text <ܘܲܫܛ̣ܵܘ ܒܨܸܒܼܝܵܢܵܐ܁ ܟܬܝܼ̈ܟܹܐ܃ ܘܐܸܙܕܲܠܲܠܘ ܒܦܘܼܪܫܵܢܵܐ܁ ܠܵܐ ܚܵܫܘܿܫܹ̈ܐ܃>
      text <ܘܥܲܡ ܒܸܤܪܵܐ܁ ܬܵܒܼܘܿܥܵܐ ܕܐܲܡܝܼܢ܃ ܘܲܫܠܝܼ ܕܠܵܐ ܥܨܵܬܼܵܐ܁ ܕܲܠܗܵܕܹܐ>
      text <ܫܵܢܝܘܼܬܼܵܐ ܢܸܫܘܸܐ ܢܸܡܛܸܐ ܡܸܟܵܐ܃ ܒܪ̈ܲܚܡܵܘܗܝ ܕܲܤܓܼܝܼܕܼܵܐ ܐܲܠܵܗܲܢ܃>
      text <ܗܵܘ̇ ܕܡܸܨܥܵܝܵܐ ܢܤܲܒܼ ܡ̣ܢ ܓܸܢܤܲܢ܃ ܘܒܼܐܝܼܕܹܗ ܗܵܠܹܝܢ ܝܲܗ̣̄ܒܼܠܲܢ܃>
      text <ܗܵܘ̇ ܕܲܒܼܟܼܠܗܹܝܢ ܕܝܼܠܲܢ ܡܢܲܤܲܝ ܐܲܟܼܘܵܬܲܢ ܤܛܲܪ ܡ̣ܢ ܚܛܝܼܬܼܵܐ܁>
      text <ܡܸܛܠ ܚܕܼܵܢܵܝܘܼܬܼ ܒܸܤܪܵܐ ܟܝܵܢܵܝܵܐ ܕܥܲܡܲܢ܃ ܘܠܲܗܵܠܲܡ ܕܠܵܐ>
      text <ܒܘܼܠܒܵܠܵܐ܃ ܒܚܲܕܼܵܝܘܼܬܼܵܐ ܢܵܛܪܲܬܼ ܕܝܼ̈ܠܵܝܵܬܼܵܐ ܕܲܟܼܝܵܢܹ̈ܐ܃ ܡܵܘܬܿܒܼܵܐ ܕܡ̣ܢ>
      text <ܝܲܡܝܼܢܵܐ ܙܲܕܸܩ̣ ܠܹܗ܁ ܕܒܼܐܝܼܕܹܗ ܠܹܗ ܫܘܼܒܼܚܵܐ ܘܐܘܼܚܕܵܢܵܐ ܘܤܸܓܼܕܬܼܵܐ܃>
      text <ܗܵܫܵܐ ܘܲܒܼܚܲܝܹ̈ܐ ܕܠܵܐ ܫܘܼܠܵܡ ܠܥܵܠܲܡ ܥܵܠܡܝܼܢ ܐܵܡܹܝܢ܀>
      text <ܡ̣ܢ ܩܕܼܵܡ ܕܬܸܥܘܿܠ ܠܲܡܕܼܝܢܬܐ ܕܡܲܟܿܝܼܟܼܘܼܬܼܵܐ܃ ܐܸܢ ܬܸܚܙܸܐ ܩܢܘܿܡܵܟܼ>
      text <ܕܲܡܢܵܚ ܐܲܢ̄ܬܿ ܡ̣ܢ ܫܚܵܩܵܐ ܕܚܲܫܹ̈ܐ܃ ܠܵܐ ܬܗܲܝܡܢܝܼܘܗܝ܁ ܟܡܹܐܢܵܐ ܡܸܕܸܡ>
      text <ܐܝܼܬܼܵܘܗܝ ܕܡܸܬܿܛܲܟܲܢ ܠܵܟܼ܁ ܘܤܲܟܵܐ܃ ܒܵܬܲܪ ܢܵܘܚܵܐ ܗܵܘ̇܃ ܠܲܕܼܠܘܼܚܝܵܐ>
      text <ܤܲܓܝܼܐܵܐ ܕܡܸܢܗܘܿܢ܁ ܟܲܕܼ ܥܲܠ ܟܠܗܘܿܢ ܐܵܘܵܢܹ̈ܐ ܕܲܡܝܲܬܿܪ̈ܵܬܼܵܐ ܥܵܒܲܪ>
      text <ܐܲܢ̄ܬܿ܃ ܠܵܐ ܦܵܓܲܥ ܐܲܢ̄ܬܿ ܒܢܵܘܚܵܐ ܕܡ̣ܢ ܛܘܼܪ̈ܵܦܲܝܟ ܘܒܲܢܦܹܐܫܵܐ>
    block
      text <ܕܡ̣ܢ ܪ̈ܵܕܼܘܿܦܲܝܟ܃ ܥܕܲܡܵܐ ܕܐܸܤܡܲܟܼ ܡܲܪܕܝܼܬܼܵܟܼ ܠܐܵܘܵܢܵܐ>
      text <ܕܡܲܟܿܝܼܟܼܘܼܬܼܵܐ܁>
  text 34
    block
      text <ܥܲܠ ܝܲܠܕܹ̈ܐ ܟܝܵܢܵܝܹ̈ܐ ܕܲܡܝܲܬܿܪ̈ܵܬܼܵܐ܃ ܘܲܕܼܫܲܪܟܵܐ܁ ܠܕ܁>
    block
      text <ܥܲܢܘܵܝܘܼܬܼܵܐ܃ ܐܸܡܵܐ ܗ̣̄ܝ ܕܩܲܕܝܼܫܘܼܬܼܵܐ܁ ܗܵܝ̇ ܕܡܸܢܵܗ̇ ܡܸܬܼܝܲܠܕܵܐ>
      text <ܛܥܵܡܬܼܵܐ ܕܡܲܪܓܫܵܢܘܼܬܼܵܐ ܩܲܕܼܡܵܝܬܼܵܐ ܕܐ̄ܪ̈ܵܙܵܘܗܝ ܕܐܲܠܵܗܵܐ܃ ܗܵܝ̇>
      text <ܕܲܡܫܲܡܗܝܼܢ ܠܵܗ̇ ܐܲܩܡܵܐ ܩܲܕܼܡܵܝܵܐ ܕܝܼܕܲܥܬܼܵܐ ܕܪܘܼܚ܀ ܠܵܐ ܐ̄ܢܵܫ>
      text <ܢܲܛܥܸܐ ܢܲܦܫܹܗ܃ ܘܢܸܩܨܘܿܡ ܗܲܓܵܓܹ̈ܐ܁ ܢܲܦܫܵܐ ܓܹܝܪ ܛܲܡܐܬܼܵܐ܃ ܠܵܐ>
      text <ܤܵܠܩܵܐ ܠܡܲܠܟܘܼܬܼܵܐ ܕܟܼܝܼܬܼܵܐ܁ ܐܸܢ ܗܵܕܹܐ ܦܸܠܐܬܼܵܢܵܝܬܼܵܐ ܬܹܐܡܲܪ܃>
      text <ܘܐܸܢ ܗܵܝ̇ ܫܲܪܝܼܪܬܵܐ܃ ܘܠܵܐ ܡܸܬܼܚܲܠܛܵܐ ܥܲܡ ܪ̈ܘܼܚܵܬܼܵܐ ܩܲܕܝܼ̈ܫܵܬܼܵܐ܁ ܐܸܠܵܐ>
      text <ܡܵܐ ܕܐܸܬܼܚܲܠܲܛܘ ܐܸܤܛܘܼ̈ܟܼܤܹܐ ܠܲܐ̄ܚܝܵܢܲܝ̈ܗܘܿܢ܃ ܒܦܘܼܪܫܵܢܵܐ ܕܲܚܕܼܵܝܘܼܬܼܵܐ>
      text <ܟܝܵܢܝܬܼܵܐ܃ ܡܸܬܼܢܲܛܪܵܐ ܕܵܘܝܼܬܼܵܐ ܠܕܼܝܼܢܵܐ ܪܲܒܵܐ ܕܲܥܬܼܝܼܕܼ܁ ܡܪܘܿܩ܃ ܐܵܚܝ܃>
      text <ܫܘܼܦܪ̈ܲܝ ܢܲܟܼܦܘܼܬܼܵܟܼ ܒܝܲܕܼ ܕܸܡ̈ܥܹܐ ܘܨܵܘܡܵܐ܃ ܘܡܵܘܬܿܒܼܵܐ ܠܚܘܿܕܼܵܝܵܐ>
      text <ܕܥܲܡ ܢܲܦܫܵܟܼ܁ ܡܵܐ ܕܲܫܠܸܡ̣ ܗܵܟܹܝܠ ܪܲܗܛܵܐ ܬܪܝܼܨܵܐ ܕܐܸܤܦܹܪܵܐ>
      text <ܟܝܵܢܵܝܬܼܵܐ ܘܲܡܛܵܬ̤ ܠܘܵܬܼ ܢܲܗܝܼܪܵܐ ܪܲܒܵܐ܃ ܗܵܘ̇ ܕܲܡܬܲܪܤܸܐ ܠܐܸܤܦܹܪ̈ܲܝ>
      text <ܟܵܘܟܿܒܹ̈ܐ ܤܲܓܝܼ̈ܐܲܝ ܦܘܼܪ̈ܫܵܢܹܐ ܩܢܘܿܡܵܝܹ̈ܐ܃ ܐܲܝܟܼ ܕܦܵܘܠܘܿܣ ܒܬܲܚܘܝܼܬܼܵܐ>
      text <ܕܥܲܠ ܩܝܵܡܬܵܐ ܕܲܥܬܼܝܼܕܼܵܐ܃ ܘܐܸܬܼܚܲܠܛܲܬ̤ ܒܙܲܠܝܼܩܵܘ̈ܗܝ ܠܵܘ ܟܝܵܢܵܐܝܼܬܼ>
      text <ܐܵܡܲ݁ܪܢܵܐ܃ ܗܵܝܕܹܝܢ ܡܲܪܟܲܒܼܬܼܵܐ ܕܨܸܒܼܝܵܢܵܐ ܒܲܦܟܼܵܪܹ̈ܐ ܕܠܵܐ ܝܑܼܕܲܥܬܼܵܐ>
      text <ܬܸܬܼܐܤܲܪ܃ ܘܲܬܼܪ̈ܲܝܗܘܿܢ ܡܲܒܿܘܼ̈ܥܹܐ ܤܲܓܝܼ̈ܐܲܝ ܪܸܕܼܝܵܐ ܢܓܿܝܸܙ ܡ̣ܢ ܢܸܒܼܥܵܐ>
      text <ܕܪܸܕܼܝܼܗܘܿܢ܁ ܘܢܸܦܩܘܼܢ ܡ̣ܢ ܩܘܼܕܼܫܵܐ ܗܵܝܕܹܝܢ ܘܟܼܵܗ̈ܢܹܐ܃ ܡ̣ܢ>
    block
      text <ܩܕܼܵܡ ܥܢܵܢܵܐ ܕܐܝܼܩܵܪܹܗ ܕܡܵܪܝܵܐ܁ ܒܙܲܒܼܢܵܐ ܗܵܘ̇ ܕܢܸܗܘܸܐ ܡܲܠܟܵܐ>
      text <ܠܝܼܤܪܵܝܹܠ ܫܠܹܝܡܘܿܢ܃ ܗܵܢܵܐ ܕܹܝܢ ܫܠܵܡܵܐ ܗܵܘ̇ ܕܡ̣ܢ ܡܲܟܿܝܼܟܼܘܼܬܼܵܐ>
      text <ܡܸܬܼܝܼܠܸܕܼ܃ ܗ̤ܘ ܢܸܒܼܢܸܐ ܒܲܝܬܼܵܐ ܠܡܵܪܝܵܐ܃ ܘܲܢܫܲܟܼܠܠܝܼܘܗܝ ܒܟܼܠܗܘܿܢ>
      text <ܡܵܐܢܲܝ̈ ܩܘܼܕܼܫܵܐ܀ ܐܘܼܠܨܵܢܵܐ ܙܥܘܿܪܵܐ ܕܗܵܘܹ̇ܐ ܡܸܛܠ ܐܲܠܵܗܵܐ܃>
      text <ܡܝܲܬܲܪ ܗ̄ܘ̣ ܥܲܠ ܐܲܠܵܗܵܐ܃ ܡ̣ܢ ܦܘܼܠܚܵܢܵܐ ܪܲܒܵܐ ܕܗܵܘܹ̇ܐ ܕܠܵܐ ܚܲܫܵܐ܁>
      text <ܡܸܛܠ ܕܐܘܼܠܨܵܢܵܐ ܨܸܒܼܝܵܢܵܝܵܐ܃ ܒܘܼܩܝܵܐ ܕܚܘܼܒܵܐ ܕܲܢܝܼܚ ܒܹܗ܁ ܦܘܼܠܚܵܢܵܐ>
      text <ܕܹܝܢ ܕܒܲܢܝܵܚܵܐ܃ ܡ̣ܢ ܤܲܒܼܥܵܐ ܕܬܹܐܪܬܵܐ ܗܵܘܹ̇ܐ܁ ܡܸܛܠܗܵܢܵܐ܃>
      text <ܒܐܘܼ̈ܠܨܵܢܹܐ ܐܸܬܼܒܲܩܝܼܘ ܩܲܕܝܼ̈ܫܹܐ ܚܠܵܦ ܚܘܼܒܹܗ ܕܲܡܫܝܼܚܵܐ܃ ܘܠܵܘ>
      text <ܒܦܘܼܠܚܵܢܵܐ ܕܥܲܡ ܢܝܵܚܵܐ܁ ܦܘܼܠܚܵܢܵܐ ܕܲܕܼܠܵܐ ܥܲܡܠܵܐ܃ ܙܲܕܝܼܩܘܼܬܼܵܐ>
      text <ܗ̣̄ܝ ܕܥܵܠܡܵܝܹ̈ܐ܃ ܗܵܢܘܿܢ ܕܲܒܼܕܼܝܼܠܘܗܘܿܢ ܡܸܙܕܲܕܲܩܝܼܢ܃ ܘܠܵܘ>
      text <ܒܲܩܢܘܿܡܗܘܿܢ ܡܸܬܼܝܲܬܿܪܝܼܢ܁>
      text <ܐܲܢ̄ܬܿ ܕܹܝܢ ܢܲܨܝܼܚܵܐ܃ ܠܚܲܫܹܗ ܕܲܡܫܝܼܚܵܐ ܒܲܩܢܘܿܡܵܟܼ ܛܲܥܲܡܲܝܗܝ܃>
      text <ܕܬܸܫܬܿܘܸܐ ܐܵܦ ܠܲܛܥܵܡܬܼܵܐ ܕܬܸܫܒܿܘܿܚܬܹܗ܁ ܐܸܢ ܢܸܚܲܫ ܠܲܡ ܥܲܡܹܗ܃>
      text <ܐܵܦ ܥܲܡܹܗ ܢܸܫܬܲܒܲܚ܁ ܠܵܐ ܡܸܫܬܲܒܲܚ ܗܵܘܢܵܐ ܥܲܡ ܝܼܫܘܿܥ܃ ܐܸܠܵܐ>
      text <ܢܸܚܲܫ ܦܲܓܼܪܵܐ ܚܠܵܦ ܝܼܫܘܿܥ܁ ܐܲܟܲܚ̄ܕܼ ܕܹܝܢ ܕܵܐܹ̇ܫ ܬܸܫܒܿܘܿܚܬܼܵܐ܃ ܘܢܵܤܹ̇ܒܼ>
      text <ܬܸܫܒܿܘܿܚܬܼܵܐ܁ ܒܦܲܓܼܪܹܗ ܥܲܡ ܢܲܦܫܹܗ ܗܵܘܹ̇ܐ ܡܸܫܬܲܒܿܚܵܢܵܐ܁ ܬܸܫܒܿܘܿܚܬܹܗ>
      text <ܕܦܲܓܼܪܵܐ܃ ܫܘܼܥܒܵܕܼܵܐ ܟܢܝܼܟܼܵܐ ܕܥܲܡ ܐܲܠܵܗܵܐ܁ ܬܸܫܒܿܘܿܚܬܹܗ ܕܗܵܘܢܵܐ܃>
      text <ܬܹܐܘܿܪܝܼܵܐ ܕܩܘܼܫܬܼܵܐ ܕܥܲܠ ܐܲܠܵܗܵܐ܁ ܫܘܼܥܒܵܕܼܵܐ ܬܪܝܼܨܵܐ܃ ܥܦܝܼܦܵܐܝܼܬܼ>
      text <ܗܵܘܹ̇ܐ܁ ܒܥܲܡܠܵܐ܃ ܘܨܲܥܪܵܐ܁ ܕܟܲܕܼ ܢܸܚܲܫ ܦܲܓܼܪܵܐ܃ ܢܸܚܲܫ ܥܲܡܹܗ ܘܐܵܦ>
      text <ܠܸܒܵܐ܀ ܐܸܠܵܐ ܬܸܕܿܥܝܼܘܗܝ ܠܐܲܠܵܗܵܐ܃ ܠܵܐ ܡܲܨܝܵܐ ܕܢܸܬܿܬܿܙܝܼܥ ܒܵܟܼ>
      text <ܚܘܼܒܹܗ܁ ܠܵܐ ܡܲܨܝܵܐ ܕܬܲܚܒܼܘܼܗܝ ܠܐܲܠܵܗܵܐ܃ ܐܸܠܵܐ ܚܙܲܝܬܵܝܗܝ>
      text <ܠܐܲܠܵܗܵܐ܁ ܚܙܲܝܬܵܝܗܝ ܠܐܲܠܵܗܵܐ܃ ܡܵܐ ܕܝܼܕܲܥܬܵܝܗܝ܁ ܠܵܐ ܩܲܕܝܼܡܵܐ>
    block
      text <ܚܙܵܬܹܗ ܠܝܼܕܲܥܬܹܗ܀ ܐܲܫܘܵܢܝ ܕܐܸܕܥܵܟܼ ܡܵܪܝ܃ ܕܐܵܦ ܐܲܚܒܼܵܟܼ܁ ܠܵܘ>
      text <ܒܗܵܝ̇ ܝܑܼܕܲܥܬܼܵܐ ܕܥܲܡ ܦܘܼܠܗܵܕܹܗ ܕܗܵܘܢܵܐ܃ ܡ̣ܢ ܢܘܼܦܵܩܵܐ ܗܵܘ̇ܝܵܐ>
      text <ܕܲܒܼܝܘܼܠܦܵܢܵܐ܁ ܐܸܠܵܐ ܐܲܫܘܵܢܝ ܠܗܵܝ̇ ܝܼܕܲܥܬܼܵܐ܃ ܆ܟܡܲܕܼ ܚܵܐܲܪ ܒܵܟܼ ܗܵܘܢܵܐ܃>
      text <ܗܵܘܹ̇ܐ ܡܫܲܒܿܚܵܢܹܗ ܕܲܟܼܝܵܢܵܟܼ܁ ܒܗܵܘ ܚܵܝܵܪܵܐ܃ ܕܓܼܵܢܹ̇ܒܼ ܪܸܓܸܫܬܹܗ ܕܥܵܠܡܵܐ>
      text <ܡ̣ܢ ܪܸܥܝܵܢܵܐ܁ ܐܲܫܘܵܢܝ ܕܐܸܬܼܥܲܠܸܐ ܡ̣ܢ ܚܵܘܪ̈ܵܐ ܨܼܒܼܝܵܢܵܝܵܐ ܡܵܘܠܸܕܼ>
      text <ܗܲܓܵܓܹ̈ܐ܃ ܘܐܹܚܘܼܪ ܒܵܟܼ ܒܲܩܛܝܼܪܵܐ ܕܐܲܤܘܼܪ̈ܲܝ ܨܠܝܼܒܼܵܐ܃ ܒܗܵܝ̇>
      text <ܡܢܵܬܼܵܐ ܕܬܲܪܬܹܝܢ ܕܲܨܠܝܼܒܼܘܼܬܹܗ ܕܗܵܘܢܵܐ܃ ܕܲܡܢܵܬܼ ܚܹܐܪܘܼܬܹܗ ܒܵܛ̇ܠܵܐ>
      text <ܡ̣ܢ ܦܘܼܠܚܵܢܵܐ ܕܙܵܘ̈ܥܹܐ܃ ܒܝܲܕܼ ܚܵܘܪܵܐ ܐܲܡܝܼܪܵܐ ܘܠܵܐ ܟܝܵܢܵܝܵܐ ܕܒܼܵܟܼ܀>
      text <ܤܝܼܡ ܒܝܼ ܨܪܵܦܹܗ ܕܚܘܼܒܵܟܼ܃ ܕܐܸܗܘܸܐ ܫܲܢܲܝ ܒܵܬܼܪܵܟܼ ܡ̣ܢ ܥܵܠܡܵܐ܁>
      text <ܐܙܝܼܥ ܒܝܼ ܤܘܼܟܵܠܵܐ ܕܡܲܟܿܝܼܟܼܘܼܬܼܵܟܼ܃ ܗܵܝ̇ ܕܒܼܵܗ̇ ܐܸܬܼܗܲܦܲܟܼܬܿ>
      text <ܒܥܵܠܡܵܐ ܒܝܲܕܼ ܬܲܟܼܤܝܼܬܼܵܐ ܕܐܸܥܲܛܲܦܬܿ ܡ̣ܢ ܗܲܕܵܡܲܝ̈ܢ܃ ܕܲܒܼܕܼܘܼܟܼܪܵܢܵܗ̇>
      text <ܐܲܡܝܼܪܵܐ ܘܠܵܐ ܡܸܬܿܛܲܥܝܵܢܵܐ܃ ܐܸܗܘܸܐ ܡܩܲܒܿܠܵܢܵܐ ܗܲܢܝܼܐܵܐ ܕܡܘܼܟܵܟܹܗ>
      text <ܕܲܟܼܝܼܢܝ܀>
      text <ܬܲܪܬܹܝܢ ܐܸܢܹܝܢ ܡܢܵܘ̈ܬܼܵܐ ܕܡܲܤܲܩܬܼܵܐ ܕܡܲܤܲܩܬܼܵܐ ܕܠܲܨܠܝܼܒܼܵܐ܁ ܚܕܼܵܐ܃>
      text <ܨܠܝܼܒܼܘܼܬܹܗ ܕܦܲܓܼܪܵܐ܁ ܘܲܕܿܬܿܪܬܹܝܢ܃ ܡܲܤܲܩܬܼܵܐ ܕܲܠܬܹܐܘܿܪܝܼܵܐ܁ ܐܸܠܵܐ>
      text <ܩܲܕܼܡܵܝܬܼܵܐ܃ ܕܚܹܐܪܘܼܬܼܵܐ܁ ܬܪ̈ܲܝܵܢܝܼܬܼܵܐ܃ ܕܡܲܥܒܿܕܼܵܢܘܼܬܼܵܐ܀ ܠܵܐ ܡܸܫܬܲܥܒܲܕܼ>
      text <ܗܵܘܢܵܐ܃ ܐܸܢ ܦܲܓܼܪܵܐ ܠܵܐ ܡܸܫܬܲܥܒܲܕ܁ ܡܲܠܟܘܼܬܹܗ ܕܗܵܘܢܵܐ܃>
      text <ܨܠܝܼܒܼܘܼܬܹܗ ܕܦܲܓܼܪܵܐ܁ ܠܵܐ ܡܸܫܬܲܥܒܲܕܼ ܗܵܘܢܵܐ ܠܐܲܠܵܗܵܐ܃ ܐܸܠܵܐ>
      text <ܡܸܫܬܲܥܒܿܕܼܵܐ ܚܹܐܪܘܼܬܼܵܐ ܠܲܡܠܝܼܠܘܼܬܼܵܐ܀ ܥܲܤܩܵܐ ܠܡܲܓܼܥܵܠܘܼ>
      text <ܠܩܵܘܡܬܼܵܐ ܫܒܲܪܬܼܵܐ ܨܒܼܘܼܬܼܵܐ ܡܥܲܠܲܝܬܼܵܐ܁ ܘܵܝ ܠܹܟܼܝ ܠܲܡ ܡܕܝܼܢܬܐ܃>
      text <ܕܡܲܠܟܹܟܼܝ ܛܠܸܐ܀ ܡ̇ܢ ܕܫܲܥܒܸܕܼ ܢܲܦܫܹܗ܃ ܩܲܪܝܼܒܼ ܗ̄ܘ̣ ܕܢܸܫܬܲܥܒܲܕܼ>
      text <ܠܹܗ ܟܠ܁ ܡܲܢ ܕܝܼܕܲܥ̣ ܝܵܬܹܗ܃ ܝܑܼܕܲܥܬܼܵܐ ܕܟܼܠܡܸܕܸܡ ܡܸܬܼܝܲܗܒܵܐ>
    block
      text <ܠܹܗ܁ ܗܵܝ̇ ܕܕܲܪ ܝܵܬܼܵܟܼ܃ ܫܘܼܡܠܵܝܵܐ ܗ̣̄ܝ ܕܝܼܕܲܥܬܼܵܐ ܕܟܼܠ܁ ܐܲܝܟܼ>
      text <ܕܲܒܼܝܵܬܼܵܟܼ ܡܸܤܬܲܝܲܟܼ ܟܠ܃ ܒܝܼܕܲܥܬܹܗ ܡܤܲܝܟܼܵܐ ܝܑܼܕܲܥܬܼܵܐ ܕܟܼܠ܁>
      text <ܘܲܒܼܫܘܼܥܒܵܕܼ ܝܵܬܼܵܟܼ܃ ܫܘܼܥܝܵܕܼܵܐ ܕܟܼܠ܀ ܒܙܲܒܼܢܵܐ ܗܵܘ̇ ܕܬܲܡܠܸܟܼ>
      text <ܡܲܟܿܝܼܟܼܘܼܬܼܵܐ ܥܲܠ ܕܘܼܒܵܪ̈ܲܝܟ܃ ܢܸܫܬܲܥܒܲܕܼ ܠܵܟܼ ܝܵܬܼܵܟܼ܃ ܘܥܲܡܹܗ>
      text <ܟܠ܁ ܡܸܛܠ ܕܢܸܬܼܝܼܠܸܕܼ ܒܠܸܒܵܟܼ܃ ܫܠܵܡܵܐ ܕܡ̣ܢ ܐܲܠܵܗܵܐ܁ ܟܡܵܐ>
      text <ܕܐܝܼܬܲܝܟ ܠܒܲܪ ܡ̣ܢ ܗܵܕܹܐ܃ ܠܵܘ ܒܲܠܚܘܿܕܼ ܡ̣ܢ ܚܲܫܹ̈ܐ܃ ܐܸܠܵܐ ܘܡ̣ܢ>
      text <ܓܸܕܼܫܹ̈ܐ܃ ܬܟܼܝܼܒܼܵܐܝܼܬܼ ܡܸܬܼܪܕܹܦ ܐܲܢ̄ܬܿ܁ ܫܲܪܝܼܪܵܐܝܼܬܼ ܡܵܪܝܵܐ܃ ܕܐܸܠܵܐ>
      text <ܡܸܬܼܡܲܟܿܟܼܝܼܢܲܢ܃ ܠܵܐ ܫܵܠܹ̇ܐ ܐܲܢ̄ܬܿ ܠܲܡܡܲܟܵܟܼܘܼܬܲܢ܁ ܡܲܟܿܝܼܟܼܘܼܬܼܵܐ>
      text <ܫܲܪܝܼܪܬܵܐ܃ ܝܲܠܕܵܐ ܗ̣̄ܝ ܕܝܼܕܲܥܬܼܵܐ܁ ܘܝܼܕܲܥܬܼܵܐ ܬܪܝܼܨܬܵܐ܃ ܝܲܠܕܵܐ>
      text <ܕܢܸܤܝ̈ܘܿܢܹܐ܁>
  text 35
    block
      text <ܡܹܐܡܪܵܐ ܕܲܒܼܫܘܼ̈ܐܵܠܹܐ ܘܦܘܼܢܵܝ ܦܸܬܼܓܼܵܡܹ̈ܐ ܕܥܲܠ ܕܘܼܒܵܪܹ̈ܐ ܬܲܩ̈ܢܹܐ܃>
      text <ܘܟܼܠ ܙܢܝܼ̈ܢ ܕܲܡܝܲܬܿܪܘܼܬܼܵܐ܀ ܘܚܵܫܲܝ ܝܲܬܝܼܪܵܐܝܼܬܼ ܠܲܫܠܝܼܚ̈ܝܲ ܠܥܵܠܡܵܐ>
      text <ܘܥܵܡܪ݁ܲܝ ܚܘܼܪܒܵܐ܃ ܘܲܚܒܼܝܼ̈ܫܹܐ ܘܠܲܐܝܠܹܝܢ ܕܲܒܼܡܵܘܬܵܐ ܨܒܼܝܼܢܵܝܵܐ>
      text <ܕܟܼܠܥܸܕܵܢ ܡܤܲܟܹܝܢ ܠܲܟܼܠܝܼܠܵܐ ܕܙܲܕܝܼܩܘܼܬܼܵܐ܁ ܠܗ܁>
    block
      text <ܝܵܠܘܿܦܵܐ ܐܵܡܲ݁ܪ܃ ܡܵܢܵܐ ܐܸܢܘܿܢ ܐܲܤܘܼܪܹ̈ܐ ܠܵܒܼܘܿܟܹ̈ܐ ܕܪܸܥܝܵܢܵܐ܃ ܡ̣ܢ>
      text <ܪܲܗܛܵܐ ܕܨܝܼܕܼ ܒܝܼ̈ܫܵܬܼܵܐ ܡܲܠܦܵܢܵܐ ܐܵܡܲ݁ܪ܃ ܒܥܵܬܼܵܐ ܐܲܡܝܼܢܬܼܵܐ ܕܚܸܟܼܡܬܼܵܐ܃>
      text <ܘܝܲܥܢܘܼܬܼܵܐ ܕܲܒܼܝܘܼܠܦܵܢܵܐ ܕܚܲܝܹ̈ܐ܁ ܐܲܤܘܼܪܹ̈ܐ ܓܹܝܪ ܕܚܲܤܝܼܢܝܼܢ ܡܸܢܗܘܿܢ܃>
      text <ܠܘܵܬܼ ܠܵܐ ܡܛܲܟܿܤܘܼܬܹܗ ܕܪܸܥܵܝܢܵܐ ܠܵܐ ܐܝܼܬܼ܁ ܝܵܠܘܿܦܵܐ ܐܵܡܲ݁ܪ܃>
      text <ܘܲܥܕܲܡܐ ܠܐܲܝܟܵܐ ܐܝܼܬܼ ܬܚܘܼܡܵܐ ܠܪܲܗܛܵܐ ܕܟܸܟܼܡܬܐ ܒܒܲܥܵܚܹ̈ܗ̇܃>
    block
      text <ܘܠܲܐܝܟܵܐ ܫܵܠܹ̇ܡ ܪܲܗܛܹܗ ܕܝܘܼܠܦܵܢܵܐ ܡܲܠܦܵܢܵܐ ܐܵܡܲ݁ܪ܃ ܗܵܟܲܢܵܐ ܓܹܝܪ>
      text <ܡܵܪܕܵܐ ܗ̣̄ܝ ܐܘܼܪܲܚ ܡܲܪܕܝܼܬܼܵܗ̇ ܡ̣ܢ ܬܚܘܼܡܵܐ܃ ܐܲܝܟܼ ܕܐܵܦ ܡܲܠܲܐܟܹ̈ܐ>
      text <ܩܲܕܝܼ̈ܫܹܐ ܚܲܤܝܼܪܝܼܢ ܡ̣ܢ ܗܵܢܵܐ ܫܘܼܡܠܵܝܵܐ܁ ܠܟܸܟܼܡܬܐ ܡܲܢ܃ ܠܲܝܬܿ>
      text <ܤܵܟܼܵܐ ܠܡܲܪܝܕܝܼܬܼܵܗ̇܁ ܥܕܲܡܵܐ ܠܗܵܟܼܘܵܬܼ ܡܸܬܼܥܲܠܝܵܐ܃ ܥܕܲܡܵܐ>
      text <ܕܒܲܐܠܵܗܵܐ ܡܚܲܠܛܵܐ ܠܹܗ ܠܗܵܘ̇ ܡܲܢ ܕܢܲܩܦ̣ܵܗ̇܁ ܘܗ̤ܝ ܗܵܕܹܐ܃>
      text <ܐܵܬ̤ܵܐ ܐܝܼܬܹܝܗ̇ ܕܠܵܐ ܡܤܲܝܟܼܘܼܬܼܵܗ̇܁ ܠܲܝܬܿ ܠܲܡ ܤܵܟܼܵܐ ܠܤܘܼ̈ܟܵܠܹܝܗ̇܁>
      text <ܚܸܟܼܡܬܐ܃ ܗ̤ܘܝܘܼ ܐܲܠܵܗܵܐ܁ ܝܵܠܘܿܦܵܐ܁ ܐܲܝܢܵܘ ܫܒܼܝܼܠܵܐ ܪܹܫܵܝܵܐ ܘܩܲܕܼܡܵܝܵܐ܃>
      text <ܕܲܠܘܵܬܼ ܚܸܟܼܡܬܐ ܡܝܲܒܸܿܠ ܡܲܠܦܵܢܵܐ܁ ܕܡ̣ܢ ܟ̱ܠܹܗ ܚܲܝܠܹܗ ܐ̄ܢܵܫ>
      text <ܠܐܲܠܵܗܵܐ ܢܸܒܼܥܸܐ܃ ܘܢܸܤܬܲܪܗܲܒܼ ܒܲܒܼܥܵܬܹܗ ܡܲܠܝܵܐܝܼܬܼ܃ ܐܲܝܟܲܢܵܐ ܕܐܵܦ>
      text <ܚܲܝܵܘ̈ܗܝ ܢܸܫܠܲܚ ܢܸܫܕܸܐ ܡܸܢܹܗ ܡܸܛܠ ܪܸܚܡܬܹܗ܃ ܠܵܐ ܡܵܐ̇ܢܵܐ ܠܹܗ܁>
      text <ܝܵܠܘܿܦܵܐ܁ ܐܲܝܢܵܘ ܕܲܦܐܸܐ ܠܹܗ ܕܢܸܬܼܩܪܸܐ ܤܲܟܿܘܼܠܬܼܵܢܵܐ ܡܲܠܦܵܢܵܐ܁>
      text <ܐܲܝܢܵܐ ܕܒܲܫܪܵܪܵܐ ܐܸܤܬܲܟܲܠ ܕܐܝܼܬܼ ܗ̄ܘ̣ ܬܚܘܼܡܵܐ ܠܚܲܝ̈ܘܗܝ ܗܵܠܹܝܢ܃>
      text <ܘܗ̤ܘܝܘܼ ܡܸܫܟܲܚ ܐܵܦ ܕܢܸܥܒܸܿܕܼ ܬܚܘܼܡܵܐ ܠܲܚܛܵܗܵܘ̈ܗܝ܁ ܐܲܝܕܵܐ>
      text <ܗ̣̄ܝ ܝܑܼܕܲܥܬܼܵܐ ܘܤܘܼܟܵܠܵܐ ܕܪܲܒܵܐ ܡ̣ܢ ܗܵܕܹܐ܃ ܕܐ̄ܢܵܫ ܢܸܬܼܚܲܟܲܡ>
      text <ܕܲܕܼܠܵܐ ܚܒܼܵܠܵܐ ܢܸܦܘܿܩ ܡ̣ܢ ܗܵܠܹܝܢ ܚܲܝܹ̈ܐ ܟܲܕܼ ܠܵܐ ܡܟܲܬܲܡ>
      text <ܒܗܲܕܵܡܵܘ̈ܗܝ ܪܹܚܝܵܐ ܕܲܪ̈ܓܼܝܼܓܼܵܬܐ܃ ܘܲܒܼܢܲܦܫܹܗ ܨܵܐܬܼܵܐ ܕܚܲܠܝܘܼܬܼܗܹܝܢ܁>
      text <ܕܐ̄ܢܵܫ ܕܹܝܢ ܢܸܬܼܩܲܛܲܢ ܒܙܵܘܥܵܘ̈ܗܝ ܠܡܸܥܲܠ ܒܐ̄ܪ̈ܵܙܹܐ ܕܟܼܠܗܘܿܢ>
      text <ܟܝܵܢܹ̈ܐ܃ ܘܢܸܫܬܲܪܬܲܚ ܒܤܘܼ̈ܟܵܠܹܐ ܕܟܼܠ ܝܵܕܲܥܵܢ ܐܲܝܟܼ ܐ̄ܢܵܫ ܢܹܐܡܲܪ܃>
      text <ܡܟܲܬܡܵܐ ܕܹܝܢ ܒܢܲܦܫܹܗ ܨܵܐܬܼܵܐ ܕܲܚܛܝܼܬܼܵܐ܃ ܟܲܕܼ ܠܵܐ ܩܢܸܐ ܤܲܒܼܪܵܐ>
      text <ܒܵܤܗܕܘܼܬܼܵܐ ܕܡ̣ܢ ܢܲܦܫܹܗ܃ ܕܲܢܡܲܢܲܥ ܫܲܦܝܼܪ ܠܗܵܘ̇ ܠܡܹܐܢܵܐ>
      text <ܕܬܘܼܟܼܠܵܢܵܐ܃ ܠܲܝܬܿ ܒܲܒܼܪܝܼܬܼܵܐ ܕܲܤܟܲܠ ܡܸܢܹܗ܁ ܕܲܥܕܲܡܵܐ ܗ̄ܘ̣>
    block
      text <ܠܤܲܒܼܪܵܐ ܕܗܵܢܵܐ ܥܵܠܡܵܐ ܒܲܠܚܘܿܕܼ ܝܲܒܿܠܘܼܗܝ ܥܲܡܠܵܘ̈ܗܝ܃>
      text <ܒܪܲܤܛܗܘܿܢ ܬܟܼܝܼܒܼܵܐ ܕܲܠܘܵܬܹܗ܁>
      text <ܝܵܠܘܿܦܵܐ܁ ܐܲܝܢܵܘ ܚܲܝܠܬܼܵܢܵܐ ܒܲܫܪܵܪܵܐ ܡܲܠܦܵܢܵܐ܁ ܐܲܝܢܵܐ ܕܒܼܐܘܼ̈ܠܨܵܢܹܐ>
      text <ܕܲܡܠܸܐ ܙܒܲܢ܃ ܕܲܒܼܗܘܿܢ ܟܲܤܝܵܐ ܬܸܫܒܿܘܿܚܬܐ ܕܙܲܟܵܝܘܼܬܹܗ܃ ܠܵܐ>
      text <ܐܸܬܼܝܲܐܲܒܼ ܠܲܪܘܲܚܬܼܵܐ܃ ܕܒܼܵܗ̇ ܟܤܹܝܢ ܚܲܝܹ̈ܐ ܕܒܸܬܿܬܼܵܐ܃ ܘܲܒܼܟܼܠܙܒܲܢ>
      text <ܡܲܫܩܝܵܐ ܠܡܸܫ̈ܟܿܚܵܢܹܝܗ̇ ܟܵܤܵܐ ܕܬܸܢ̈ܚܵܬܼܵܐ܁ ܝܵܠܘܿܦܵܐ܁ ܡܤܲܓܸܿܦ ܟܲܝ>
      text <ܠܡܲܪܕܝܼܬܹܗ ܕܲܠܘܵܬܼ ܐܲܠܵܗܵܐ܃ ܐܸܢ ܐ̄ܢܵܫ ܚܵܐܹ̇ܓܼ ܡ̣ܢ ܥܲܡܠܵܐ>
      text <ܡܲܠܦܵܢܵܐ܁ ܠܲܝܬܿ ܦܘܼܪܤܵܐ ܕܐ̄ܢܵܫ ܢܸܬܼܩܲܪܲܒܼ ܠܲܡܫܝܼܚܵܐ ܕܠܵܐ>
      text <ܐܘܼ̈ܠܨܵܢܹܐ܃ ܐܵܦܠܵܐ ܕܬܸܬܼܢܛܲܪ ܙܲܕܝܼܩܘܼܬܹܗ ܕܠܵܐ ܫܘܼܚܠܵܦ>
      text <ܒܸܠܥܵܕܼܝܗܘܿܢ܁ ܙܲܕܝܼܩܘܼܬܼܵܐ ܕܐܸܬܼܩܲܢܝܼܬ̤ ܡ̣ܢ ܟܲܕܼܘܼ܃ ܘܓܼܵܙܘ ܡܸܢܵܗ̇>
      text <ܥܲܡ̈ܠܹܐ ܡܪ̈ܲܒܿܝܵܢܹܝܗ̇ ܐܲܟܲܚ̄ܕܼ ܘܲܡܢܲܛܪ̈ܵܢܹܝܗ̇܃ ܐܲܝܟܼ ܤܝܼܡܬܼܵܐ>
      text <ܕܐܸܫܬܲܟܼܚܲܬ̤ ܡܸܢܫܹܠܝ ܕܠܵܐ ܢܵܛܘܿܕܹ̈ܐ܁ ܘܐܲܝܟܼ ܐܲܬܼܠܹܝܛܵܐ ܕܐܸܫܬܲܠܲܚ>
      text <ܡ̣ܢ ܙܲܝܢܹܗ܃ ܟܲܕܼ ܚܕܝܼܪ ܠܹܗ ܚܲܝܠܵܐ ܕܲܒܼܥܸܠܕܒܼܵܒܹ̈ܐ܁ ܘܐܲܝܟܼ ܐܸܠܦܵܐ܃>
      text <ܕܐܸܫܬܲܒܼܩܲܬ̤ ܕܠܵܐ ܡܵܐܢܲܝ̈ ܐܘܿܪܓܵܢܘܿܢ ܕܝܼܠܵܗ̇ ܒܓܼܵܘ ܝܲܡܵܐ܁ ܘܐܲܝܟܼ>
      text <ܦܲܪܕܲܝܤܵܐ ܟܲܤܝܼܢ ܦܹܐܪܹ̈ܐ܃ ܕܓܼܵܙ ܡܸܢܹܗ ܡܲܒܘܼܥܵܐ ܕܫܸܩܝܹܗ܁ ܝܵܠܘܿܦܵܐ܁>
      text <ܐܲܝܢܵܐ ܢܲܗܝܼܪ ܙܵܘ̈ܥܹܐ ܡܲܠܦܵܢܵܐ܁ ܐܲܝܢܵܐ ܕܐܸܫܟܲܚ̣ ܡܲܕܪܸܟܼ ܡܲܪܝܼܪܘܼܬܼܵܐ>
      text <ܕܟܲܤܝܵܐ ܒܓܼܵܘ ܚܲܠܝܘܼܬܹܗ ܕܥܵܠܡܵܐ܃ ܘܚܵܤܹ̇ܟܼ ܦܘܼܡܹܗ ܡ̣ܢ ܟܵܤܹܗ>
      text <ܕܠܵܐ ܢܸܫܬܹܝܘܗܝ܁ ܘܒܲܐܟܼܝܼܦܘܼ ܡܥܲܩܸܒܼ ܥܲܠ ܦܘܼܪܩܵܢܵܐ ܕܚܲܝܵܘ̈ܗܝ܃>
      text <ܘܠܵܐ ܫܵܠܹ̇ܐ ܡ̣ܢ ܕܪܵܗܹ̇ܛ ܥܕܲܡܵܐ ܠܝܘܿܡ ܫܪܵܝܹܗ ܕܡ̣ܢ ܥܵܠܡܵܐ܁>
      text <ܘܐܵܚܹ̇ܕܼ ܬܲܪ̈ܥܹܐ ܕܪܸ̈ܓܼܫܵܘܗܝ܃ ܕܠܵܐ ܢܸܥܘܿܠ ܢܸܫܪܸܐ ܒܓܼܵܘ ܡܸܢܹܗ>
      text <ܚܘܼܒܹܿܗ ܕܥܵܠܡܵܐ܃ ܘܲܢܚܲܠܸܨ ܡܸܢܹܗ ܓܲܙܵܘ̈ܗܝ ܟܤܲܝ̈ܵܐ܁>
      text <ܝܵܠܘܿܦܵܐ܁ ܗܵܢܵܘ ܥܵܠܡܵܐ܃ ܘܐܲܝܟܲܢ ܢܸܫܬܵܘܕܥܝܼܘܗܝ܃ ܘܲܒܼܡܵܢܵܐ>
    block
      text <ܡܸܫܟܲܚ ܡܤܲܓܸܦ ܠܪ̈ܵܚܡܵܘܗܝ ܡܲܠܦܵܢܵܐ܁ ܙܵܢܝܼܬܼܵܐ ܐܝܼܬܼܵܘܗܝ>
      text <ܥܵܠܡܵܐ܃ ܕܲܒܼܪܸܓܿܬܼܵܐ ܕܫܘܼܦܪܹܗ܃ ܢܵܓܹ̇ܕܼ ܠܡܲܙܵܝ̈ܘܗܝ ܠܪܸܚܡܬܹܗ܁>
      text <ܘܐܲܝܢܵܐ ܕܲܒܼܩܲܠܝܼܠ ܐܸܬܿܬܿܚܸܕܼ ܒܚܘܼܒܹܗ܃ ܠܵܐ ܡܸܫܟܲܚ ܦܵܠܹ̇ܛ ܡ̣ܢ>
      text <ܒܹܝܬܼ ܐܝܼܕܼܵܘ̈ܗܝ܃ ܥܕܲܡܵܐ ܕܐܵܦ ܠܚܲܝܵܘ̈ܗܝ ܡܲܫܠܲܚ ܡܸܢܹܗ܃ ܘܟܲܕܼ>
      text <ܥܲܪܛܸܠܵܝ ܡ̣ܢ ܟܠܗܹܝܢ ܢܲܦܸܩ ܠܹܗ ܒܝܲܕܼ ܡܵܘܬܵܐ ܡ̣ܢ ܓܵܘ ܒܲܝܬܹܗ܁>
      text <ܡܸܫܬܵܘܕܲܥ ܠܹܗ ܕܹܝܢ ܐ̄ܢܵܫ܃ ܡܵܐ ܕܡܸܬܿܚܲܦܲܛ ܕܢܸܗܘܸܐ ܢܵܦܹ̇ܩ>
      text <ܠܒܲܪ ܡ̣ܢ ܚܸܫܟܹܗ܁ ܘܗܵܝܕܹܝܢ ܡܸܫܟܲܚ ܚܵܙܹ̇ܐ ܠܤܲܓܝܼܐܘܼܬܼ ܚܲܒܼ̈ܠܹܐ>
      text <ܕܲܡܨܲܝܼ̈ܕܼܵܬܹܗ܁ ܟܡܵܐ ܕܲܠܓܼܵܘ ܡܸܢܹܗ ܚܡܝܼܠ܃ ܠܵܐ ܡܸܫܟܲܚ ܚܵܙܹ̇ܐ>
      text <ܠܥܘܼܪ̈ܙܵܠܵܘܗܝ܁ ܗܵܐ ܓܹܝܪ܃ ܠܵܘ ܒܲܠܚܘܿܕܼ ܠܬܲܠܡܝܼܕܼܵܘ̈ܗܝ>
      text <ܘܠܲܒܼܢܵܘ̈ܗܝ ܘܠܲܐܤܝܼܪܹ̈ܐ ܕܲܠܓܼܵܘ ܡܸܪܕܹܗ܃ ܐܸܠܵܐ ܘܠܲܡܤܲܪ̈ܩܹܐ>
      text <ܘܥܲܢܘܵܝܹ̈ܐ ܘܠܲܐܝܠܹܝܢ ܕܠܲܐܤܘܼܪ̈ܵܘܗܝ ܬܲܒܲܪܘ ܘܲܠܥܸܠ ܡܸܢܹܗ ܗܘ̤ܵܘ>
      text <ܚܕܼܵܐ ܙܒܲܢ܃ ܗܵܫܵܐ ܫܲܪܝܼ ܨܵܐܹ̇ܕܼ ܠܗܘܿܢ ܠܦܘܼܠܚܵܢܹܗ ܒܲܡ̈ܢܵܘܵܢ ܡ̈ܢܵܘܵܢ܃>
      text <ܘܥܵܒܹ̇ܕܼ ܠܗܘܿܢ ܕܝܵܫܵܐ ܬܚܹܝܬܼ ܪܸ̈ܓܼܠܵܘܗܝ܁ ܝܵܠܘܿܦܵܐ܁ ܡܸܛܠ ܕܹܝܢ>
      text <ܕܫܲܪܲܪܬܵܢܝ ܡܸܠܬܼܵܐ ܕܚܲܬܼܝܼܬܼܵܐܝܼܬܼ ܥܵܠܡܵܐ ܚܵܢܘܿܩܵܐ ܗ̄ܘ̣ ܕܕܲܝܵܪ̈ܵܘܗܝ܃>
      text <ܘܲܕܼܗܵܟܲܢ ܐܝܼܬܹܝܗ̇ ܥܲܤܩܲܬܼ ܠܡܲܕܼܪܟܼܵܢܘܼܬܼܵܐ ܐܘܼܡܵܢܘܼܬܼܵܐ ܕܐܲܤܘܼܪ̈ܵܘܗܝ܃>
      text <ܩܲܕܼܡܵܝܑܬܼ ܗܵܕܹܐ ܒܵܥܹ̇ܢܵܐ ܕܐܹܠܲܦ܃ ܕܠܲܝܢܵܘ ܫܘܼܪܵܝ ܙܵܘܥܵܐ ܕܒܹܗ ܡܫܲܪܸܐ>
      text <ܪܸܥܝܵܢܵܐ ܡܸܬܼܦܲܠܲܓܼ ܥܲܠ ܥܵܠܡܵܐ܃ ܟܲܕܼ ܗܵܢܵܐ ܟ̱ܠܹܗ ܚܠܹܝܢ>
      text <ܐܲܤܘܼܪ̈ܵܘܗܝ܃ ܘܲܟܼܤܹܝܢ ܐܸܤܟܹܡܹ̈ܐ ܕܲܦܟܼܵܘ̈ܗܝ ܡܲܠܦܵܢܵܐ܁ ܡܵܐ>
      text <ܕܐܸܬܿܬܿܙܝܼܥ ܒܹܗ ܚܘܼܫܵܒܼܵܐ ܕܪܸܚܡܲܬܼ ܢܲܦܫܵܐ܃ ܗܵܢܵܐ ܙܵܘܥܵܐ>
      text <ܕܚܘܼܫܵܒܼܵܐ܃ ܡܫܲܪܵܐ ܡܲܤܢܸܐ ܠܥܵܠܡܵܐ ܒܐܲܦܵܘ̈ܗܝ܃ ܘܡܲܪܡܸܐ ܒܹܗ>
      text <ܦܘܼܠܵܓܼܵܐ ܕܲܥܠܵܘܗܝ܁>
      text <ܝܵܠܘܿܦܵܐ܁ ܘܡ̣ܢ ܐܲܝܟܵܐ ܗܘ̤ܵܬܼ ܒܹܗ ܗܵܕܹܐ ܡܸܬܿܬܿܙܝܼܥܵܢܘܼܬܼܵܐ܃>
    block
      text <ܕܲܠܗܵܘ̇ ܕܲܒܼܟܼܠܙܒܲܢ ܡܩܲܠܸܣ ܗ̄ܘ̣ܵܐ ܘܲܕܼܫܲܦܝܼܪ ܐܝܼܬܼܵܘܗܝ ܡܸܬܼܚܙܸܐ>
      text <ܗ̄ܘ̣ܵܐ ܠܹܗ ܐܲܡܝܼܢܵܐܝܼܬܼ܃ ܕܐܲܝܟܼ ܠܵܐ ܫܲܦܝܼܪܵܐ ܠܹܗ ܢܸܬܼܚܙܸܐ ܡܸܢܫܹܠܝ܃>
      text <ܡܸܬܿܬܿܘܸܐ ܥܲܠ ܚܲܝܵܘ̈ܗܝ ܘܥܲܠ ܝܑܼܕܲܥܬܹܗ ܩܲܕܼܝܼܡܵܝܬܼܵܐ܃ ܐܲܝܟܼ ܡܲܢ>
      text <ܕܲܕܼܠܵܐ ܒܛܲܟܼܤܵܐ ܡܸܬܼܪܲܥܸܐ ܗ̄ܘ̣ܵܐ ܥܲܠ ܥܵܠܡܵܐ ܡܲܠܦܵܢܵܐ܁ ܠܘܼܩܕܲܡ>
      text <ܗ̤ܘ ܟܝܵܢܵܐ ܡܲܪܡܸܐ ܒܹܗ ܙܵܘܥܵܐ ܦܵܪܘܿܫܵܐ܃ ܟܲܕܼ ܪܵܡܹ̇ܙ ܠܹܗ ܒܫܸܬܼܩܵܐ܃>
      text <ܥܲܠ ܩܘܼܝܵܡܹܗ ܠܵܐ ܡܫܲܪܪܵܐ ܕܝܼܠܹܗ ܕܥܵܠܡܵܐ܃ ܘܤܵܟܼܵܐ ܕܗܵܘܹ̇ܐ>
      text <ܠܪܲܗܛܹܗ܁ ܘܥܲܠ ܠܵܐ ܡܩܵܘܝܵܢܘܼܬܼܵܐ ܕܐܲܝܠܹܝܢ ܕܥܵܐ̇ܠܝܼܢ ܠܹܗ܃>
      text <ܕܐܲܝܟܼ ܡܲܥܒܲܪܬܵܐ ܚܵܙܹ̇ܐ ܕܤܝܼܡ ܥܵܠܡܵܐ ܗܵܢܵܐ ܠܥܵܠܘܼܠܵܘ̈ܗܝ܁>
      text <ܘܲܠܕܼܵܪܹ̈ܐ ܤܲܓܝܼ̈ܐܹܐ ܕܡ̣ܢ ܩܕܼܵܡܵܘܗܝ܃ ܕܤܵܟܼܵܐ ܠܡܸܢܝܵܢܗܘܿܢ ܠܵܐ>
      text <ܝܑܼܕܲܥ܁ ܕܥܲܠ̣ܘ ܠܓܼܵܘܹܗ ܐܲܝܟܼ ܕܲܠܒܹܝܬܼ ܒܵܘܬܵܐ܃ ܘܲܢܦܲܩ̣ܘ ܡܸܢܹܗ>
      text <ܐܲܝܟܼ ܐܵܪ̈ܚܹܐ ܒܐܘܼܪܚܵܐ ܕܟܼܠܵܗ̇ ܐܲܪܥܵܐ܃ ܠܵܐ ܡܸܬܼܦܲܢܝܵܢܵܐܝܼܬܼ܁ ܡܸܢܗܘܿܢ>
      text <ܡܲܠܟܹ̈ܐ܃ ܘܡܸܢܗܘܿܢ ܫܲܠܝܼ̈ܛܵܢܹܐ܁ ܡܸܢܗܘܿܢ ܚܲܟܿܝܼ̈ܡܹܐ܃ ܘܡܸܢܗܘܿܢ>
      text <ܡܝܲܩܪܹ̈ܐ܁ ܡܵܪ̈ܲܝ ܚܲܝ̈ܠܹܐ܁ ܡܸܢܗܘܿܢ ܟܲܗܝܼ̈ܢܲܝ ܒܥܘܼܬܼܪܵܐ܃ ܘܡܸܢܗܘܿܢ>
      text <ܡܵܪ̈ܲܝ ܩܸܢ̈ܝܵܢܹܐ܁ ܘܠܲܝܬܵܘܗܝ ܗܵܫܵܐ ܒܵܬܲܪܗܘܿܢ܃ ܠܵܐ ܛܲܟܼܤܵܐ>
      text <ܕܕܲܪܲܓܲܝܗܘܿܢ܃ ܘܠܵܐ ܬܵܓܹ̈ܐ ܕܪܹܫܵܢܘܼܬܼܗܘܿܢ܁ ܠܵܐ ܟܘܼܪ̈ܤܵܘܵܬܼܗܘܿܢ>
      text <ܕܚܝܼܠܹ̈ܐ܃ ܠܵܐ ܦܘܼ̈ܢܵܩܹܐ ܕܓܹܐ̈ܘܵܬܼܗܘܿܢ܃ ܠܵܐ ܫܘܼܒܼܚܵܐ>
      text <ܕܲܡܝܲܩܪ̈ܵܢܲܝܗܘܿܢ܃ ܠܵܐ ܪܵܚܡܘܼܬܼܵܐ ܕܚܲܒܿܝܼܒܲܝ̈ܗܘܿܢ܃ ܠܵܐ ܓܘܼܫܡܲܝ̈ܗܘܿܢ>
      text <ܡܦܲܢ̈ܩܲܝ ܡ̣ܢ ܛܵܒܼ̈ܬܼܵܐ܃ ܠܵܐ ܫܘܼܦܪܵܐ ܦܲܐܝܵܐ ܕܲܤܩܝܼܠܘܼܬܼܗܘܿܢ܃ ܠܵܐ>
      text <ܩܵܘܡܵܐ ܡܫܲܩܠܵܐ ܕܓܲܐܝܘܼܬܼܗܘܿܢ܃ ܘܠܵܐ ܗܵܘܢܵܐ ܤܦܝܼܪܵܐ܃ ܘܠܵܐ>
      text <ܪܸܥܝܵܢܵܐ ܥܲܬܝܼܪ ܙܵܘ̈ܥܹܐ܃ ܘܠܵܐ ܫܸܦܥܹ̈ܐ ܥܲܬܿܝܼܪܹ̈ܐ ܕܓܼܝܼܚܘܿܢ>
    block
      text <ܕܡܲܠܦܵܢܘܼܬܼܵܐ ܕܓܼܵܐܲܚ ܗ̄ܘ̣ܵܐ ܡ̣ܢ ܦܘܼܡܗܘܿܢ܃ ܘܫܵܒܹ̇ܐ ܗ̄ܘ̣ܵܐ>
      text <ܒܲܤܩܝܼܠܘܼܬܹܗ ܠܠܸܒܵܐ ܕܫܵܡ̈ܘܿܥܹܐ܁ ܘܕܼܵܡ̇ܟܿܝܝܼܢ ܗܵܐ ܢܘܼܓܼܪܵܐ ܕܲܫ̈ܢܲܝܵܐ>
      text <ܒܲܫܝܘܿܠ܃ ܐܲܝܟܼ ܚܲܕܼ ܠܸܠܝܵܐ܁ ܘܠܵܐ ܝܑܼܕܲܝܥ ܕܲܟܼܡܵܐ ܬܘܼܒܼ ܙܲܒܼܢܵܐ ܐܝܼܬܼ>
      text <ܠܗܘܿܢ ܒܗܵܕܹܐ ܫܸܢܬܼܵܐ ܐܲܪܝܼܟܼܬܼܵܐ܃ ܘܕܸܐܡܲܬܼܝ ܕܵܢܲܚ ܠܗܘܿܢ ܨܲܦܪܵܐ>
      text <ܕܢܘܼܚܵܡܵܐ܃ ܘܲܡܥܝܼܪ ܠܗܘܿܢ ܡ̣ܢ ܕܲܡܟܿܘܼܬܼܗܘܿܢ܁ ܘܪܵܢܹܐ ܕܕܲܠܡܵܐ>
      text <ܟܲܝ ܗܵܟܲܢܵܐ ܡܸܫܬܲܒܼܩܝܼܢ܃ ܚܲܫܵܐ ܗ̄ܘ̣ ܪܲܒܵܐ܁ ܘܗܵܐ ܟܡܵܐ ܕܵܪܹ̈ܐ>
      text <ܚܒܝܼܫܝܼܢ ܬܚܹܝܬܼ ܗܵܕܹܐ ܐܲܪܥܵܐ܃ ܘܠܵܐ ܝܑܼܕܼܝܼܥܝܼܢ܁ ܘܐܵܦ ܐܸܢܵܐ ܐܲܝܟܼ ܚܲܕܼ>
      text <ܡܸܢܗܘܿܢ ܥܵܒܲܪܢܵܐ܃ ܠܝܼܛܝܼܢ ܥܘܼܬܼܪܹ̈ܐ ܘܲܢܝܵܚܹ̈ܐ܁ ܘܲܒܼܗܵܢܵܐ ܚܘܼܫܵܒܼܵܐ܃>
      text <ܬܵܘܸܗܬܼܵܐ ܪܲܒܿܬܼܵܐ ܢܵܦ̇ܠܵܐ ܒܠܸܒܹܗ܃ ܘܚܲܫܵܐ ܡܸܬܼܡܠܸܐ ܪܸܥܝܵܢܹܗ܁ ܘܡ̣ܢ>
      text <ܝܲܩܝܼܪܘܼܬܹܗ ܕܚܲܫܵܐ ܡܲܚܸܬܼ ܕܸܡ̈ܥܹܐ܃ ܒܟܲܪܝܼܘܼܬܼܵܐ ܪܲܒܿܬܼܵܐ܁ ܘܡܸܟܹܝܠ>
      text <ܒܵܤܲܪ ܠܹܗ ܠܥܵܠܡܵܐ܃ ܘܒܼܵܟܹ̇ܐ ܥܲܠ ܚܲܝܵܘ̈ܗܝ܁ ܘܐܵܠܹ̇ܐ ܠܢܲܦܫܹܗ܃>
      text <ܐܘܿܠ̈ܝܵܬܼܵܐ ܡܦܲܬ̈ܟܼܵܬܼܵܐ ܘܡܲܪܝܼܪ̈ܵܬܼܵܐ܁ ܘܥܲܡ ܬܸܢ̈ܚܵܬܼܵܐ܃ ܐܵܡܲ݁ܪ ܗ̤ܘ ܠܹܗ܃>
      text <ܐܲܝܟܵܐ ܐܲܢ̄ܬܿܝ ܢܲܦܫܝ ܕܵܘܝܼܬܼܵܐ܃ ܘܐܲܝܟܵܐ ܡܸܫܬܲܟܼܚܲܬܿܝ ܒܵܬܲܪ ܡܵܘܬܿܝ>
      text <ܛܵܟܼ ܘܐܵܦ ܗܵܕܹܐ ܡܲܚܫܲܒܼܬܼܵܐ ܕܵܝܠܵܐ ܒܹܗ܃ ܕܠܘܲܝ ܠܵܐ ܥܸܠܹ̇ܬܼ>
      text <ܠܲܒܼܪܝܼܬܼܵܐ܃ ܘܡ̣ܢ ܟܲܪܤܵܐ ܠܵܐ ܢܸܦܩܹ̇ܬܼ! ܘܲܒܼܗܵܢܵܐ ܐܸܤܟܹܡܵܐ ܕܐܘܿܠ̈ܝܵܬܼܵܐ܃>
      text <ܐܵܫܹ̇ܕܼ ܕܸܡ̈ܥܹܐ ܚܲܝ̈ܠܝܵܬܼܵܐ܃ ܡ̣ܢ ܚܢܲܓܼܬܼܵܐ ܕܠܸܒܹܗ܃ ܘܲܨܲܒܲܥ ܠܲܠܒܼܘܼܫܹܗ>
      text <ܒܕܸܡܥܵܘ̈ܗܝ܁ ܘܡܸܟܹܝܠ ܗܵܘܹ̇ܐ ܥܠܵܘܗܝ ܥܵܠܡܵܐ ܗܵܢܵܐ܃ ܐܲܝܟܼ ܒܹܝܬܼ>
      text <ܐܲܤܝܼܪܹ̈ܐ ܒܥܲܝܢܵܘ̈ܗܝ܁ ܘܚܲܠܝܘܼܬܹܗ ܗܵܝ̇ ܩܲܕܼܡܵܝܬܼܵܐ܃ ܝܲܬܝܼܪ ܡ̣ܢ ܟܠ>
      text <ܡܪܵܪ̈ܝܼܢ ܡܲܪܝܼܪܵܐ܁ ܘܪܸܚܡܬܼܵܐ ܕܚܲܝܵܘ̈ܗܝ ܘܫܘܼܦܪ̈ܵܘܗܝ ܪ̈ܓܼܝܼܓܹܐ܃>
      text <ܐܲܝܟܼ ܛܘܼܦܤܵܐ ܕܲܫܝܼܠ܀ ܗܵܝܕܹܝܢ ܐܵܬܹ̇ܐ ܒܪܸܥܝܵܢܹܗ ܠܵܘܬܼ ܟܬܼܵܒܼܵܐ>
      text <ܕܲܡܙܝܼܥ ܒܹܗ ܗܲܝܡܵܢܘܼܬܼܵܐ ܕܥܲܠ ܩܝܵܡܬܐ܃ ܘܫܘܼܠܵܡܵܐ ܕܗܵܘܹ̇ܐ>
    block
      text <ܠܟܼܠܗܹܝܢ ܨܸܒܼ̈ܘܵܬܹܗ ܕܥܵܠܡܵܐ ܗܵܢܵܐ܃ ܘܡܘܼ̈ܠܟܵܢܹܐ ܕܲܪܫܝܼܡܝܼܢ ܒܹܗ>
      text <ܠܐܲܝܠܹܝܢ ܕܫܲܦܝܼܪ ܚ̣ܝܵܘ ܒܹܗ ܒܥܵܠܡܵܐ܃ ܘܲܓܼܙܵܪ ܕܝܼ̈ܢܹܐ ܐܲܠܵܗܵܝܹ̈ܐ>
      text <ܕܲܠܚܝܼܡܝܼܢ ܠܥܵܒܼܪ̈ܲܝ ܥܲܠ ܢܵܡܘܿܤܵܐ܃ ܘܠܲܐܝܠܹܝܢ ܕܲܪܚܸܡ̣ܘ ܒܲܙܒܼܢܵܐ>
      text <ܙܥܘܿܪܵܐ ܕܚܲܝܲܝ̈ܗܘܿܢ ܐܘܼܪܚܵܐ ܦܬܼܝܼܬܼܵܐ ܕܲܚܛܝܼܬܼܵܐ܁ ܘܡ̣ܢ ܗܵܪܟܵܐ܃>
      text <ܐܲܝܟܼ ܡܲܢ ܕܲܒܼܢܘܼܗܪܵܐ ܡܸܕܸܡ ܦܵܓܲܥ܃ ܫܵܕܹܐ ܡܸܢܹܗ ܝܘܼܩܪܵܐ ܕܟܲܪܝܘܼܬܼܵܐ܃>
      text <ܘܡܸܬܿܬܿܙܝܼܥܵܐ ܒܹܗ ܚܲܕܼܘܼܬܼܵܐ ܪܲܒܿܬܼܵܐ܃ ܐܲܝܟܼ ܡܲܢ ܕܐܸܫܟܲܚ ܤܲܒܼܪܵܐ>
      text <ܕܲܡܝܲܬܲܪ ܘܫܲܪܝܼܪ܁ ܗܵܠܹܝܢ ܘܕܲܐܝܟܼ ܗܵܠܹܝܢ܃ ܟܝܵܢܵܐ ܠܲܡܚܵܘܵܝܘܼ ܡ̣ܢ>
      text <ܡܸܬܿܬܿܙܝܼܜܵܢܘܼܬܼܵܐ ܕܡ̣ܢ ܝܵܬܹܗ܃ ܠܵܐ ܡܸܫܟܲܚ܁ ܒܗܲܝܡܵܢܘܼܬܼܵܐ ܒܲܠܚܘܿܕܼ>
      text <ܡܸܤܬܲܪ̈ܠܵܢ܃ ܡ̣ܢ ܪ̈ܘܼܫܡܹܐ ܕܲܟܼܬܼܝܼ̈ܒܼܵܬܼܵܐ܁ ܠܵܘ ܟܠܡܸܕܸܡ ܡ̣ܢ ܟܝܵܢܵܐ>
      text <ܘܡ̣ܢ ܙܵܘ̈ܥܹܐ ܕܦܵܪܘܿܫܘܼܬܼܵܐ ܕܒܹܗ܃ ܡܸܫܟܲܚ ܒܲܪܢܵܫܵܐ ܕܢܸܩܢܸܐ>
      text <ܝܘܼܠܦܵܢܵܐ ܕܲܥܠܵܘܗܝ܁ ܥܲܠ ܡܕܲܒܿܪ̈ܵܢܘܵܬܹܗ ܕܹܝܢ ܕܐܲܠܵܗܵܐ ܕܲܥ̣ܒܲܪ>
      text <ܘܕܲܥܬܼܝܼ̈ܕܼܵܢ ܕܢܸܗܘ̈ܝܵܢ܃ ܗܵܠܹܝܢ ܡ̣ܢ ܟܬܼܵܒܹ̈ܐ ܡܨܝܢܲܢ ܕܢܹܐܠܲܦ܃ ܐܵܘ>
      text <ܡ̣ܢ ܓܸܠܝܵܢܵܐ ܕܪܘܼܚܵܐ܁ ܗܵܝܕܹܝܢ ܒܝܲܕܼ ܙܸܠܓܹ̈ܐ ܕܗܲܝܡܵܢܘܼܬܼܵܐ ܘܲܟܼܬܼܵܒܼܵܐ܃>
      text <ܢܵܗܪܵܐ ܥܲܝܢܵܐ ܕܪܸܥܝܵܢܵܐ܃ ܘܨܵܡ̇ܚܵܐ ܦܵܪܘܿܫܬܹܗ ܕܲܟܼܝܵܢܵܐ܃ ܘܡܸܬܿܬܿܥܝܼܪ>
      text <ܠܡܹܐܨܲܦ ܕܢܲܦܫܹܗ܁ ܘܡ̣ܢ ܗܵܪܟܵܐ ܡܸܟܹܝܠ ܦܘܼܪ̈ܤܹܐ ܡܸܬܼܚܲܫܲܒܼ܃>
      text <ܕܐܲܝܟܲܢ ܢܲܥܕܸܐ ܐܸܢܘܿܢ ܠܚܲܝܵܘ̈ܗܝ ܡ̣ܢ ܥܵܠܡܵܐ܃ ܕܢܸܫܟܲܚ ܩܕܼܵܡ>
      text <ܕܢܸܦܘܿܩ ܡ̣ܢ ܦܲܓܼܪܵܐ܃ ܢܛܲܝܸܒܼ ܠܹܗ ܙܘܵܕܹ̈ܐ ܕܲܠܬܲܡܵܢ ܡܥܲܕܪܝܼܢ܁>
      text <ܝܵܠܘܿܦܵܐ܁ ܘܐܲܝܟܲܢ ܡܸܫܟܲܚ ܒܲܪܢܵܫܵܐ ܢܵܦܹ̇ܩ ܡ̣ܢ ܥܵܠܡܵܐ ܡܲܠܝܵܐܝܼܬܼ>
      text <ܡܲܠܦܵܢܵܐ܁ ܒܪܸܓܿܬܼܵܐ ܕܥܘܼܗܕܵܢܗܹܝܢ ܕܛܵܒܼ̈ܬܼܵܐ ܕܲܥܬܼܝܼ̈ܕܼܵܢ܃ ܗܵܠܹܝܢ>
      text <ܕܲܟܼܬܼܵܒܼܵܐ ܐܲܠܵܗܝܵܐ ܙܵܪܲܥ ܒܠܸܒܹܗ ܒܚܲܠܝܘܼܬܼܵܐ ܕܦܸܬܼܓܼܵܡܵܘ̈ܗܝ ܡܲܠܚܲܝ̈>
      text <ܤܲܒܼܪܵܐ܁ ܟܠ ܐܸܡܲܬܼܝ ܓܹܝܪ ܕܪܸܓܿܬܼܵܐ ܕܲܡܝܲܬܿܪܵܐ ܡܸܢܗܹܝܢ ܠܵܐ ܬܸܥܘܿܠ>
      text <ܥܲܠ ܐܲܝܠܹܝܢ ܕܡܸܤܬܲܒܼܪ̈ܵܢ ܕܲܫܒܼܝܼ̈ܚܵܢ ܘܗܲܢܝܼ̈ܐܵܢ܃ ܕܲܒܼܗܹܝܢ ܐܲܚܝܼܕܼ>
    block
      text <ܒܲܪܢܵܫܵܐ܃ ܠܵܐ ܡܸܫܟܲܚ ܪܸܥܝܵܢܵܐ ܒܵܤܲܪ ܠܪܸܚܡܬܹܗ ܩܲܕܼܡܵܝܬܼܵܐ܁>
      text <ܝܵܠܘܿܦܵܐ܁ ܗܵܐ ܟܝܵܢܵܐ ܬܵܚܘܿܒܼ܃ ܘܠܵܐ ܡܸܫܟܲܚ ܒܲܚܕܼܵܐ ܡܲܪܦܸܐ ܡܸܢܫܹܠܝ>
      text <ܠܲܥܝܵܕܼܵܘ̈ܗܝ ܩܲܕܼܡܵܝܹ̈ܐ܃ ܘܢܹܐܚܘܿܕܼ ܚܲܝܹ̈ܐ ܕܐܘܼܠܨܵܢܵܐ܁ ܡܲܠܦܵܢܵܐ܁ ܐܸܢ>
      text <ܪܲܒܿܘܼܬܼܗܘܿܢ ܕܚܲܝܹ̈ܐ ܕܲܥܬܼܝܼܕܼܝܼܢ ܠܵܐ ܡܦܲܚܸܩ ܒܲܪܢܵܫܵܐ ܒܪܸܥܝܵܢܹܗ>
      text <ܒܚܸܟܼܡܬܼܵܐ ܪܲܒܿܬܼܵܐ܃ ܥܲܡ ܒܨܝܼܪܘܼܬܼܵܐ ܕܟܲܪܝܘܼܬܼ ܚܲܝܹ̈ܐ ܕܙܲܒܼܢܵܐ ܗܵܢܵܐ>
      text <ܙܥܘܿܪܵܐ܃ ܠܵܐ ܡܸܫܟܲܚ ܕܢܸܬܼܠܲܒܲܒܼ ܕܲܢܫܝܼܚ ܥܲܠ ܐܘܼ̈ܠܨܵܢܹܐ܃ ܕܲܢܫܲܪܸܐ>
      text <ܒܡܲܪܕܝܼܬܹܗ ܒܐܘܼܪܚܵܐ ܕܥܵܠܡܵܐ ܚܲܕܼܬܼܵܐ܁ ܚܫܘܿܒܼ ܢܹܐ ܒܪܸܥܝܵܢܵܟܼ>
      text <ܡܸܢܝܵܢܗܹܝܢ ܕܲܫ̈ܢܲܝܵܐ ܕܐܲܬܼܪܵܐ ܕܲܚܢܲܢ ܒܹܗ܃ ܘܐܸܬܼܥܲܠܵܐ ܟܡܵܐ ܕܲܡܨܸܐ>
      text <ܐܲܢ̄ܬܿ܃ ܘܦܲܚܸܩ ܥܲܡ ܝܵܘ̈ܡܵܬܼܵܐ ܕܥܵܠܡܵܐ ܕܲܥܬܼܝܼܕܼ܃ ܐܸܢ ܤܵܠܹ̇ܩ>
      text <ܒܚܘܼܫܒܵܢܵܐ ܡܸܕܸܡ ܕܝܵܗܹ̇ܒܼ ܐܲܢ̄ܬܿ ܥܲܡ ܗܵܘ̇ ܕܲܥܬܼܝܼܕܼ ܐܲܢ̄ܬܿ ܠܡܸܤܲܒܼ܁>
      text <ܘܐܸܬܼܒܲܝܲܢ ܡܵܢܵܐ ܡܲܪܦܸܐ ܐܲܢ̄ܬܿ܃ ܘܡܵܢܵܐ ܢܵܤܹ̇ܒܼ ܐܲܢ̄ܬܿ ܒܚܸܠܦܹܗ܃ ܐܸܢ>
      text <ܫܵܘܹ̇ܐ ܗ̤ܘ ܚܘܼܠܵܦܵܐ ܕܥܵܒܹ̇ܕܼ ܐܲܢ̄ܬܿ܁ ܡܸܛܠ ܗܵܢܵܐ ܟܲܕܼ ܡܸܬܿܬܲܡܲܗ>
      text <ܚܲܟܿܝܼܡܵܐ ܥܲܠ ܪܲܒܿܘܼܬܹܗ ܕܗܵܘ̇ ܥܵܠܡܵܐ܃ ܘܠܵܐ ܡܤܲܝܟܼܘܼܬܼܗܘܿܢ>
      text <ܕܚܲܝܹ̈ܐ ܕܒܹܗ܃ ܘܲܙܥܘܿܪܘܼܬܼ ܚܲܝܹ̈ܐ ܕܲܬܼܢܵܢ܃ ܐܵܡܲ݁ܪ܃ ܡܸܢܝܵܢܵܐ ܕܝܵܘܡܵܘ̈ܗܝ>
      text <ܕܒܲܪܢܵܫܵܐ܃ ܟܲܕܼ ܡܲܤܓܸܐ ܠܡܸܚܵܐ܁ ܡܵܐܐ ܫܢܝܼ̈ܢ܁ ܐܲܝܟܼ ܕܲܠܡܸܡܠܵܐ>
      text <ܓܵܘܕܵܐ ܡ̣ܢ ܝܲܡܵܐ܃ ܘܐܲܝܟܼ ܕܲܠܡܸܤܲܒܼ ܦܪܸܕܿܬܼܵܐ ܡ̣ܢ ܚܵܠܵܐ܁ ܐܵܠܹܦ>
      text <ܕܹܝܢ ܫܢ̈ܝܼܢ ܡ̣ܢ ܕܥܵܠܡܵܐ ܗܵܢܵܐ܃ ܠܵܐ ܐܝܼܬܲܝܗܘܿܢ ܐܲܝܟܼ ܚܲܕܼ ܝܘܿܡ>
      text <ܒܥܵܠܡܵܐ ܕܙܲܝܼ̈ܩܹܐ܁>
      text <ܝܵܠܘܿܦܵܐ܁ ܘܡܵܢܵܐ ܢܸܥܒܸܿܕܼ ܠܹܗ ܠܦܲܓܼܪܵܐ܃ ܕܡܵܐ ܕܟܲܪܟܼܘܼܗܝ>
      text <ܕܵܘ̈ܘܿܢܹܐ ܐܸܬܼܪܲܦܝܼ ܥܲܡܹܗ ܨܸܒܼܝܵܢܵܐ ܡ̣ܢ ܪܸܓܿܬܐ ܕܛܵܒܼ̈ܬܼܵܐ܃ ܘܡ̣ܢ>
      text <ܚܝܼܨܘܼܬܹܗ ܩܲܕܼܡܵܝܵܬܐ ܡܲܠܦܵܢܵܐ܁ ܗܵܕܹܐ ܗܵܘ̇ܝܵܐ ܐܲܝܟܼ ܕܲܒܼܤܘܿܓܼܵܐܐ܃>
    block
      text <ܠܐܲܝܠܹܝܢ ܕܦܸܠܓܼܘܼܢ ܒܲܪܢܵܫܗܘܿܢ ܢܸܦܩܲܬ̤ ܒܵܬܲܪ ܐܲܠܵܗܵܐ܃ ܦܸܠܓܗܘܿܢ>
      text <ܕܹܝܢ ܒܥܵܠܡܵܐ ܦܲܚ̣ܫ܁ ܗܵܢܵܘ ܕܹܝܢ܃ ܠܸܒܿܗܘܿܢ ܠܵܐ ܤܦܝܼܩ ܥܕܲܟܹܝܠ>
      text <ܡ̣ܢ ܕܲܬܼܢܵܢ܃ ܐܸܠܵܐ ܦܠܝܼܓܼܝܼܢ ܥܲܠ ܢܲܦܫܗܘܿܢ܃ ܟܲܕܼ ܒܲܙܒܲܢ>
      text <ܠܒܸܤܬܲܪܗܘܿܢ ܚܵܝ̇ܪܝܼܢ ܘܒܲܙܒܲܢ ܠܩܲܕܕܼܡܵܐ܁ ܘܤܵܒܲܪܢܵܐ ܕܚܲܟܿܝܼܡܵܐ>
      text <ܠܐܲܝܠܹܝܢ ܕܲܒܼܗܵܕܹܐ ܦܠܝܼܓܼܘܼܬܼܵܐ ܩܵܪܒܿܝܼܢ ܠܐܘܼܪܚܵܐ ܕܲܐܲܠܵܗܵܐ܃ ܡܲܪܬܸܐ>
      text <ܘܐܵܡܲ݁ܪ܃ ܠܵܐ ܠܲܡ ܬܸܩܪܘܿܒܼ ܥܠܹܝܗ̇ ܒܲܬܼܪܹܝܢ ܠܸܒ̈ܝܵܢ܃ ܐܸܠܵܐ ܐܲܝܟܼ>
      text <ܙܵܘܿܥܵܐ ܘܐܲܝܟܼ ܚܵܨܘܿܕܼܵܐ ܐܸܬܼܩܲܪܲܒܼ ܥܠܹܝܗ̇܁ ܘܡܵܪܲܢ ܬܘܼܒܼ ܠܐܲܝܠܹܝܢ>
      text <ܕܡܲܦܲܩܬܼܵܐ ܗܵܕܹܐ ܓܡܝܼܪܬܵܐ ܨܵܒܹ̇ܝܢ ܠܡܸܥܒܲܕܼ܃ ܟܲܕܼ ܚ̣ܙܵܐ ܕܐܝܼܬܼ>
      text <ܡܸܢܗܘܿܢ ܐ̄ܢܵܫ̈ܝܼܢ ܕܐܲܝܟܼ ܗܵܠܹܝܢ܃ ܕܨܸܒܼܝܵܢܗܘܿܢ ܡܥܲܬܲܕܼ܃ ܘܚܘܼܫܵܒܲܝ̈ܗܘܿܢ>
      text <ܬܘܼܒܼ ܠܒܸܤܬܲܪܗܘܿܢ ܡܸܬܼܢܲܬܼܦܝܼܢ܃ ܡ̣ܢ ܥܸܠܲܬܼ ܩܸܢܛܵܐ ܕܐܘܼ̈ܠܨܵܢܹܐ܃>
      text <ܡܸܛܠ ܪܸܚܡܬܐ ܕܦܲܓܼܪܵܐ ܕܠܵܐ ܥܕܲܟܹܝܠ ܫܕܵܪܐܝܼܘܼܗ̇ ܡܸܢܗܘܿܢ܃ ܟܲܕܼ>
      text <ܫܵܪܹܐ ܡܸܢܗܘܿܢ ܠܪܲܦܝܘܼܬܼ ܪܸܥܝܵܢܵܐ܃ ܐܵܡܲ݁ܪ ܠܗܘܿܢ ܡܸܠܬܐ ܦܵܤܘܿܩܵܐܝܼܬܼ܃>
      text <ܡ̇ܢ ܠܲܡ ܕܨܵܒܹ̇ܐ ܕܢܹܐܬܸܐ ܒܵܬܲܪܝ܃ ܠܘܼܩܕܲܡ ܢܸܟܼܦܘܿܪ ܒܢܲܦܫܹܗ܁>
      text <ܡܵܢܵܘ ܟܦܘܼܪܝܵܐ ܕܡܲܕܼܟܲܪ ܗܵܪܟܵܐ܃ ܗܵܢܵܘ ܕܹܝܢ܃ ܟܦܘܼܪܝܵܐ ܕܲܒܼܦܲܓܼܪܵܐ܁>
      text <ܘܐܲܝܟܼ ܐܲܝܢܵܐ ܕܠܲܙܩܝܼܦܵܐ ܡܙܲܡܲܢ ܠܡܸܤܲܩ ܡ̣ܢ ܟܲܕܼܘܼ܃ ܢܸܫܩܘܿܠ>
      text <ܬܲܪܥܝܼܬܐ ܕܵܡܘܬܵܐ ܒܚܘܼܫܵܒܼܵܘ̈ܗܝ܃ ܘܗܵܝܕܹܝܢ ܢܸܦܘܼܩ܁ ܐܲܝܟܼ ܐ̄ܢܵܫ>
      text <ܕܠܵܐ ܡܸܬܼܪܲܥܸܐ܃ ܕܬܘܼܒܼ ܐܝܼܬܼ ܠܹܗ ܒܚܲܝܹ̈ܐ ܗܵܠܹܝܢ ܡܢܵܬܐ܁ ܗܵܕܹܐ>
      text <ܗ̣̄ܝ܃ ܗܵܝ̇ ܕܢܸܫܩܘܿܠ ܙܩܝܼܦܹܗ ܘܢܹܐܬܸܐ ܒܵܬܲܪܝ܁ ܙܩܝܼܦܵܐ܃ ܠܨܸܒܼܝܵܢܵܐ>
      text <ܡܥܲܬܿܕܼܵܐ ܕܟܼܠ ܐܘܼܠܨܵܢ ܡܫܲܡܲܗ܁ ܘܟܲܕܼ ܡܵܘܕܲܥ ܕܡܸܛܠ>
      text <ܡܵܢܵܐ ܗܵܟܲܢ܃ ܐܵܡܲ݁ܪ܃ ܡܲܢ ܕܨܵܒܹ̇ܐ ܕܢܲܚܸܐ ܢܲܦܫܹܗ ܒܥܵܠܡܵܐ ܗܵܢܵܐ܃>
      text <ܡܵܘܒܸܿܕܼ ܠܵܗ̇ ܡ̣ܢ ܚܲܝܹ̈ܐ ܫܲܪܝܼܪܹ̈ܐ܁ ܘܡܲܢ ܕܢܵܘܒܸܿܕܼ ܩܢܘܼܡܹܗ ܡܸܛܠܵܬܼܝ>
    block
      text <ܗܵܪܟܵܐ܃ ܢܸܫܟܿܚܝܼܘܗܝ ܬܲܡܵܢ܁ ܗܵܢܵܘ ܕܹܝܢ܃ ܐܲܝܢܵܐ ܕܒܼܐܘܼܪܚܵܐ>
      text <ܕܲܙܩܝܼܦܘܼܬܼܵܐ ܦܤ̈ܵܥܵܬܹܗ ܪܵܡܹ̇ܐ܃ ܘܬܼܘܼܒܼ ܥܲܠ ܚܲܝܹ̈ܐ ܗܵܠܹܝܢ ܕܦܲܓܼܪܵܐ>
      text <ܐܝܼܬܼ ܠܹܗ ܒܛܝܼܠܘܼܬܼܵܐ ܠܡܸܪܢܵܐ܃ ܗܵܢܵܐ ܡܵܘܒܸܿܕܼ ܢܲܦܫܹܗ ܡ̣ܢ ܤܲܒܼܪܵܐ>
      text <ܗܵܘ̇ ܕܥܲܠ ܐܲܦܵܘ̈ܗܝ ܠܡܸܚܲܫ ܢܦܲܩ̣܁ ܒܗܵܝ̇ ܕܗ̤ܝ ܗܵܕܹܐ ܡܲܪܢܝܼܬܼܵܐ܃>
      text <ܠܵܐ ܫܵܒܼܩܵܐ ܠܹܗ ܠܡܸܩܪܲܒܼ ܠܐܘܼ̈ܠܨܵܢܹܐ܁ ܐܸܠܵܐ ܒܝܲܕܼ ܐܲܡܝܼܢܘܼܬܼܵܗ̇>
      text <ܕܲܠܘܵܬܹܗ ܢܵܬܼ̇ܦܵܐ ܠܹܗ ܒܩܲܠܝܼܠ ܩܲܠܝܼܠ܃ ܘܡܲܦܩܵܐ ܠܹܗ ܡ̣ܢ>
      text <ܡܸܨܥܲܬܼ ܐܵܓܼܘܿܢܵܐ ܕܥܲܠ ܐܲܦܲܝ̈ ܚܲܝܹ̈ܐ ܛܘܼܒܼ̈ܬܼܵܢܹܐ܁ ܟܲܕܼ ܡܸܬܼܪܲܒܸܐ ܒܹܗ>
      text <ܗ̤ܘ ܚܘܼܫܵܒܼܵܐ܃ ܥܕܲܡܵܐ ܕܡܸܬܼܥܲܫܲܬ ܡܸܢܹܗ܁ ܘܐܲܝܢܵܐ ܕܐܲܒܼܕܵܢܵܐ>
      text <ܕܲܩܢܘܿܡܹܗ ܡܸܛܠ ܫܟܼܵܚܬܐ ܕܪܸܚܡܬܐ ܕܝܼܠܝ ܢܤܲܒܼ ܒܪܸܥܝܵܢܹܗ܃>
      text <ܗܵܢܵܐ ܡܸܬܼܢܛܲܪ ܕܠܵܐ ܢܸܟܼܝܵܢ܃ ܠܚܲܝܹ̈ܐ ܕܲܠܥܵܠܲܡ܁ ܗܵܕܲܐ ܗ̣̄ܝ ܗܵܝ̇>
      text <ܕܡܲܢ ܕܢܵܘܒܸܿܕܼ ܢܲܦܫܹܗ ܡܸܛܠܵܬܼܝ܃ ܢܸܫܟܿܚܝܼܗ̇܁ ܗܵܢܵܘ ܕܹܝܢ܃ ܐܲܝܟܼ>
      text <ܕܡ̣ܢ ܨܹܐܕܲܝܟ ܡ̣ܢ ܟܲܕܘܼ܃ ܠܚܘܼܒܵܠܵܐ ܓܡܝܼܪܵܐ ܕܡ̣ܢ ܚܲܝܹ̈ܐ ܛܲܝܸܒܼ>
      text <ܢܲܦܫܵܟܼ܁ ܐܸܢܕܹܝܢ ܐܲܒܼܕܵܢܵܐ ܕܡ̣ܢ ܚܲܝܹ̈ܐ ܗܵܠܹܝܢ ܡܲܕܸܪܸܟܼ ܠܵܟܼ ܒܗܵܢܵܐ>
      text <ܪܸܥܝܵܢܵܐ܃ ܝܵܗܹ̇ܒܼܢܵܐ ܠܵܟܼ ܚܲܝܹ̈ܐ ܕܲܠܥܵܠܲܡ ܐܲܝܟܼ ܫܘܼܘܕܵܚ܁ ܘܐܸܢ>
      text <ܒܚܲܝܹ̈ܐ ܗܵܠܹܝܢ ܡܟܲܬܲܪ ܐܲܢ̄ܬܿ܃ ܫܘܼܘܕܵܝܝ ܒܲܥ̇ܒܼܵܕܼܵܐ ܡܚܵܘܸܢܵܐ ܒܵܟܼ>
      text <ܡܸܟܵܐ܃ ܠܫܘܪܵܪܵܐ ܕܛܵܒܼ̈ܬܐ ܕܲܥܬܼܝܼ̈ܕܼܵܢ܁ ܒܲܕܼܓܼܘܿܢ ܗܵܝܕܹܝܢ ܗ̄ܘ̣>
      text <ܡܸܫܟܲܚ ܐܲܢ̄ܬܿ ܠܗܘܿܢ ܠܚܲܝܹ̈ܐ ܗܵܢܘܿܢ ܠܵܐ ܡܵܝ̈ܘܿܬܹܐ܃ ܟܲܕܼ ܥܲܠ>
      text <ܗܵܠܹܝܢ ܚܲܝܹ̈ܐ ܡܲܡܤܲܪ ܐܲܢ̄ܬܿ܁ ܟܲܕܼ ܒܗܵܢܵܐ ܛܘܼܝܵܒܼܵܐ ܥܵܐܹ̇ܠ ܐܲܢ̄ܬܿ>
      text <ܠܐܵܓܼܢܘܿܢܵܐ܃ ܗܵܝܕܹܝܢ ܗܵܘܹ̇ܐ ܒܤܝܼܪ ܒܥܲܝܢܲܝ̈ܟ܃ ܟܠܡܸܕܸܡ ܕܤܲܓܝܼ ܓܢܝܼܚ>
      text <ܘܲܥܤܸܩ܁ ܛܘܼܝܵܒܼܵܐ ܕܹܝܢ ܕܕܲܐܝܟܼ ܗܵܢܵܐ ܨܸܒܼܝܵܢܵܐ܃ ܐܵܦܠܵܐ ܐܵܓܼܘܿܢܵܐ>
      text <ܗܵܘܹ̇ܐ ܒܪܸܥܝܵܢܹܗ ܡܸܛܠ ܚܲܝܵܘ̈ܗܝ܃ ܒܙܲܒܼܢܵܐ ܕܩܵܐܹ̇ܡ ܥܵܠܘܗܝ>
    block
      text <ܩܹܘܲܢܕܹܝܢܘܿܣ ܕܡܵܘܬܵܐ܁ ܒܦܵܤܝܼ̈ܩܵܬܼܵܐ܃ ܐܸܢ ܚܲܝ̈ܘܗܝ ܕܲܬܼܢܵܢ ܠܵܐ>
      text <ܢܸܤܢܸܐ ܒܲܪܢܵܫܵܐ ܒܪܸܚܡܲܬܼ ܚܲܝܹ̈ܐ ܕܲܥܬܼܝܼܕܼܝܼܢ܃ ܠܵܐ ܡܸܫܟܲܚ ܡܤܲܝܒܲܪ>
      text <ܐܘܼ̈ܠܨܵܢܹܐ܁>
      text <ܝܵܠܘܿܦܵܐ܁ ܒܐܲܝܢܵܐ ܙܢܵܐ ܢܸܦܤܘܿܩ ܡܸܢܹܗ ܐ̄ܢܵܫ ܠܲܥܝܵܕܼܵܘ̈ܗܝ>
      text <ܩܲܕܼܡܵܝܹ̈ܐ܃ ܘܲܢܥܲܝܼܕܼܝܼܘܗܝ ܠܲܩܢܘܿܡܹܗ ܒܚܲܝܹ̈ܐ ܕܲܡܙܲܠܗܙܘܼܬܼܵܐ>
      text <ܡܲܠܦܵܢܵܐ܁ ܕܢܸܚܸܐ ܡܲܢ ܦܲܓܼܪܵܐ ܒܨܝܼܪܵܐܝܼܬܼ ܠܵܐ ܡܸܬܿܛܦܝܼܣ܃ ܟܡܵܐ>
      text <ܕܲܟܼܪ̈ܝܼܟܼܵܢ ܠܹܗ ܥܸܠ̈ܠܵܬܼܵܐ ܕܦܘܼ̈ܢܵܩܹܐ ܘܲܕܼܪܲܦܝܘܼܬܼܵܐ܁ ܗ̤ܝ ܕܹܝܢ>
      text <ܚܙܵܬܼܗܹܝܢ ܕܨܸܒܼ̈ܘܵܬܼܵܐ ܘܓܹܐ̈ܘܵܬܼܵܐ ܘܲܫܟܼܝܼܚܘܼܬܼܗܹܝܢ܃ ܓܵܘܙܵܠܵܐ ܝܲܬܝܼܪܵܐ>
      text <ܕܪܸܓܲܬܼܗܹܝܢ ܒܹܗ ܡܥܝܼܪܵܐ܁ ܘܫܲܦܝܼܪ ܐܵܦ ܦܵܪܘܿܩܲܢ ܠܲܕܼܢܵܩ̇ܦܝܼܢ ܠܹܗ܃>
      text <ܠܡܸܤܬܲܪܵܩܘܼ ܦܵܩܹ̇ܕܼ ܠܘܼܩܕܲܡ ܘܡܲܦܲܩܬܐ ܕܡ̣ܢ ܓܵܘ ܥܵܠܡܵܐ܁>
      text <ܟܲܕܼ ܩܲܕܼܡܵܝܑܬܼ ܠܥܸܠ̈ܠܵܬܐ ܕܪܲܦܝܘܼܬܼܵܐ ܫܵܪܹܐ ܡܸܢܗܘܿܢ܃ ܘܗܵܝܕܹܝܢ>
      text <ܦܵܩܹ̇ܕܼ ܠܡܸܩܪܲܒܼ ܠܲܥ̇ܒܼܵܕܼܵܐ܁ ܘܐܵܦ ܗ̤ܘ ܡܵܪܲܢ ܟܲܕܼ ܫܲܪܝܼܪ ܒܲܩܪܵܒܼܵܐ>
      text <ܕܥܲܡ ܐܵܟ݂̇ܠܩܲܪܨܵܐ܃ ܒܚܘܼܪܒܵܐ ܝܲܒܿܝܼܫܵܐ ܘܫܵܗܝܵܐ ܐܲܩܪܸܒܼ ܥܲܡܹܗ܁ ܐܵܦ>
      text <ܦܵܘܠܘܼܣ܃ ܕܢܸܦܘܿܩ ܠܒܲܪ ܡ̣ܢ ܡܕܝܼܢ̄ܬܐ ܦܵܩܹ̇ܕܼ ܠܲܫܩ̈ܝܼܠܲܝ>
      text <ܙܩܝܼܦܹܗ ܕܲܡܫܝܼܚܵܐ܁ ܢܸܦܘܿܩ ܠܲܡ ܥܲܡܹܗ ܠܒܲܪ ܡ̣ܢ ܡܕܼܝܼܢ̄ܬܐ܃>
      text <ܟܲܕܼ ܫܩܝܼܠܝܼܢܲܢ ܚܸܤܕܹܗ܃ ܕܐܵܦ ܗ̤ܘ ܠܒܲܪ ܡ̣ܢ ܡܕܼܝܼܢ̄ܬܐ ܚܲܫ̣܁>
      text <ܒܦܘܼܪܫܵܢܵܐ ܕܹܝܢ ܕܡ̣ܢ ܥܵܠܡܵܐ ܘܕܝܼܠܹܗ܃ ܦܫܝܼܩܵܐܝܼܬܼ ܛܵܥܹ̇ܐ ܒܲܪܢܵܫܵܐ>
      text <ܐܵܦ ܠܲܥܝܵܕܼܵܘ̈ܗܝ ܩܲܕܝܼܡܵܝܹ̈ܐ܃ ܘܠܵܘ ܤܲܓܝܼ ܙܲܒܼܢܵܐ ܡܸܬܼܐܠܸܨ ܒܗܵܕܹܐ܁>
      text <ܩܲܪܝܼܒܼܘܼܬܼܵܐ ܡ̇ܢ ܕܲܠܘܵܬܼ ܨܸܒܼ̈ܘܵܬܼܵܐ܃ ܕܠܝܼܠܵܐܝܼܬܼ ܡܪܲܦܝܵܐ ܚܝܼܨܘܼܬܼܵܗ̇>
      text <ܕܬܲܪܥܝܼܬܼܵܐ܁ ܐܵܦ ܙܵܕܹܩ ܓܹܝܪ ܘܲܡܥܲܕܲܪ ܤܲܓܿܝܼ ܒܐܵܓܼܘܿܢܵܐ܃ ܕܲܒܼܟܼܠܵܗ̇>
      text <ܚܲܤܝܼܪܘܼܬܼܵܐ ܘܲܤܢܝܼܩܘܼܬܼܵܐ ܢܸܗܘܸܐ ܡܛܲܟܲܣ ܥܘܼܡܪܹܗ ܕܐ̄ܢܵܫ܃>
      text <ܟܲܕܼ ܤܦܝܼܩ ܡ̣ܢ ܟܠܗܹܝܢ ܕܠܲܢܚܵܝܵܐ ܡܓܲܪ̈ܓܼܵܢ ܠܹܗ܁ ܡܵܐ ܕܗܵܟܲܢܵܐ>
    block
      text <ܥܸܠ̈ܠܵܬܐ ܕܲܠܘܵܬܼ ܪܲܦܝܘܼܬܼܵܐ ܩܵܪ̈ܝܵܢ܃ ܗ̤ܘܲܝ̈ ܡܲܒܼܥ̈ܕܼܵܢ ܡܸܢܹܗ>
      text <ܕܒܲܪܢܵܫܵܐ܃ ܠܵܐ ܡܸܫܬܲܢܲܩ ܒܲܩܪܵܒܼܵܐ ܥܦܝܼܦܵܐ ܕܡ̣ܢ ܠܓܼܵܘ ܘܡ̣ܢ>
      text <ܠܒܲܪ܁ ܚܙܝܼ ܕܲܟܼܡܵܐ ܒܨܝܼܪ ܐܵܓܼܘܿܢܵܐ܃ ܗܵܝ̇ ܕܐ̄ܢܵܫ ܠܨܸܒܼ̈ܘܵܬܼܵܐ ܡ̣ܢ>
      text <ܪܘܼܚܩܵܐ ܢܸܪܲܓܼ ܠܗܹܝܢ܃ ܡ̣ܢ ܗܵܝ̇ ܕܟܲܕܼ ܗܸܢܹܝܢ ܨܸܒܼ̈ܘܵܬܼܵܐ ܩܢܘܼܡܗܹܝܢ>
      text <ܩܲܪ̈ܝܼܒܼܵܢ܃ ܘܲܒܼܝܲܕܼ ܚܙܵܬܼܗܹܝܢ ܡܚܲܬܼܚ̈ܬܼܵܢ ܠܗܘܿܢ ܠܚܘܼ̈ܫܵܒܹܐ܁ ܗܵܪܟܵܐ܃>
      text <ܐܵܓܼܘܿܢܵܐ ܥܦܝܼܦܵܐ ܚܵܙܹ̇ܝܢܲܢ ܕܐܝܼܬܼ܁ ܡܵܐ ܓܹܝܪ ܕܲܨܪܝܼܟܼ ܒܲܪܢܵܫܵܐ>
      text <ܒܥܘܼܡܪܹܗ܃ ܘܲܒܼܤܝܼܪܵܐ ܚܫܲܚܬܹܗ܃ ܐܵܦܠܵܐ ܒܙܲܒܼܢܵܐ ܕܤܘܼܢܩܵܢܹܗ>
      text <ܒܪܸܓܿܬܼܵܐ ܚܵܐܲܪ ܒܵܗ̇܁ ܘܲܒܼܡܸܕܸܡ ܙܥܘܿܪ܃ ܡܦܝܼܣ ܠܹܗ ܠܦܲܓܼܪܵܐ܁>
      text <ܟܲܕܼ ܐܵܦ ܗ̤ܘ ܗܵܢܵܐ ܫܝܼܛ ܥܠܵܘܗܝ܃ ܘܲܒܼܤܸܐ܁ ܘܠܵܘ ܡܸܛܠ>
      text <ܝܵܐܝܘܼܬܹܗ ܘܗܲܢܝܼܐܘܼܬܹܗ ܡܸܬܼܩܲܪܲܒܼ ܠܘܵܬܹܗ܃ ܐܸܠܵܐ ܐܲܝܟܼ ܕܢܸܤܡܘܿܟܼ>
      text <ܒܲܠܚܘܿܕܼ ܠܲܟܼܝܵܢܵܐ܁ ܦܘܼܪ̈ܤܹܐ ܕܹܝܢ ܗܵܠܹܝܢ܃ ܦܫܝܼܩܵܐܝܼܬܼ ܡܲܝܬܹܝܢ ܠܹܗ>
      text <ܠܐ̄ܢܵܫ ܠܘܵܬܼ ܥܲܢܘܵܝܘܼܬܼܵܐ܃ ܕܠܵܐ ܫܚܵܩܹ̈ܐ ܘܬܲܟܼܬܘܼܫܵܐ ܕܡܲܚܫ̈ܒܼܵܬܼܵܐ܁>
      text <ܙܵܕܹܩ ܠܹܗ ܠܒܲܪܢܵܫܵܐ܃ ܕܨܸܒܼ̈ܘܵܬܼܵܐ ܐܲܝܠܹܝܢ ܕܲܠܡܸܬܼܢܛܵܪܘܼ ܡ̣ܢ>
      text <ܚܘܼܠܛܵܢܵܐ ܕܲܒܼܗܹܝܢ ܐܵܓܼܘܿܢܵܐ ܐܝܼܬܼ ܒܗܹܝܢ܃ ܕܐܵܦ ܡ̣ܢ ܚܙܵܬܼܗܹܝܢ>
      text <ܢܸܙܕܗܲܪ܃ ܘܡ̣ܢ ܘܲܥܕܗܹܝܢ ܢܸܬܼܪܲܚܲܩ܁ ܗܵܕܹܐ ܕܹܝܢ ܐܵܡܲ݁ܪܢܵܐ܃ ܠܵܘ>
      text <ܒܲܠܚܘܿܕܼ ܥܲܠ ܗܵܠܹܝܢ ܕܟܲܪܤܵܐ܃ ܐܸܠܵܐ ܐܵܦ ܥܲܠ ܟܠܗܹܝܢ ܐܲܝܠܹܝܢ>
      text <ܕܲܒܼܒܼܘܼܚܪܵܢܵܐ ܕܲܒܼܗܹܝܢ ܡܸܬܼܒܲܩܝܵܐ ܚܹܐܪܘܼܬܹܗ ܕܝܼܚܝܼܕܼܵܝܵܐ܃ ܘܐܲܝܟܼ>
      text <ܕܲܠܦܘܼܪܫܵܢܵܐ ܕܡܸܢܗܹܝܢ ܒܲܩܝܵܡܵܐ ܥܲܠ̣ ܠܘܵܬܼ ܐܲܠܵܗܵܐ܁ ܗܵܢܵܘ ܕܹܝܢ܃>
      text <ܐܵܦ ܥܲܠ ܚܸܙܘܵܐ ܕܦܲܪܨܘܿܦܵܐ ܕܐܲܢ̄ܬܿܬܼܵܐ܃ ܐܵܦ ܥܲܠ ܚܙܵܬܼܵܐ>
      text <ܕܓܹܐ̈ܘܵܬܼܵܐ܃ ܐܵܦ ܥܲܠ ܓܹܐܘ̈ܬܼܵܢܹܐ ܘܦܘܼܢܵܩܲܝ̈ܗܘܿܢ܃ ܘܥܲܠ ܤܸܩ̈ܠܹܐ>
      text <ܘܠܵܒܼܘܿܫܲܝ̈ܗܘܿܢ܃ ܘܥܲܠ ܟ̱ܠܹܗ ܛܲܟܼܤܵܐ ܕܥܵܠܡܵܝܘܼܬܼܵܐ܃ ܘܡܡܲܠܠܵܐ>
      text <ܘܫܸܡܥܵܐ ܕܲܥܠܲܝܗܘܿܢ܁ ܚܲܝܠܵܐ ܓܹܝܪ ܪܲܒܵܐ ܩܵܢܹ̇ܝܢ ܚܲܫܹ̈ܐ܃ ܡ̣ܢ ܩܲܪܝܼܒܼܘܼܬܼܵܐ>
    block
      text <ܕܨܸܒܼ̈ܘܵܬܼܵܐ܃ ܠܲܡܪܲܦܵܝܘܼ ܠܐܵܓܼܘܿܢܸܤ̈ܛܹܐ܃ ܘܲܠܘܵܬܼ ܫܘܼܚܠܵܦܵܐ>
      text <ܠܡܲܝܬܵܝܘܼ ܠܬܲܪܥܝܼܬܐ܁ ܐܸܢ ܚܙܵܬܼܵܐ ܕܫܲܦܝܼܪ̈ܵܬܼܵܐ ܡܙܝܼܥܵܐ ܠܬܲܪܥܝܼܬܼܵܐ>
      text <ܒܲܛܢܵܢܵܐ ܠܡܸܤܛܵܐ ܨܹܝܕܼ ܦܘܼܠܚܵܢܗܹܝܢ܃ ܝܑܼܕܼܝܼܥܵܐ ܕܐܵܦ ܕܗܵܢܹܝܢ܆>
      text <ܕܕܲܠܩܘܼܒܼܠܵܐ܃ ܠܡܸܫܒܵܐ ܠܪܸܥܝܵܢܵܐ ܠܘܵܬܼܗܹܝܢ܃ ܚܲܝܠܵܐ ܩܲܢܝܵܐ܁ ܘܐܵܦܸܢ>
      text <ܡܸܕܸܡ ܝܲܬܝܼܪܵܐ ܠܵܐ ܢܸܗܘܸܐ܃ ܒܲܠܚܘܿܕܼ ܠܪܸܥܝܵܢܵܐ ܕܲܡܢܵܚ ܒܐܵܓܼܘܿܢܵܐ>
      text <ܢܲܪܡܸܐ܃ ܚܘܼܤܪܵܢܵܐ ܗ̄ܘ̣ ܪܲܒܵܐ ܘܗܵܢܵܐ܃ ܕܡ̣ܢ ܫܲܝܢܵܐ ܠܲܕܼܠܘܼܚܝܵܐ>
      text <ܢܸܬܿܕܚܸܐ ܐ̄ܢܵܫ ܒܨܸܒܼܝܵܢܹܗ܁>
      text <ܐܸܢܕܹܝܢ ܗܵܘ̇ ܚܲܕܼ ܡ̣ܢ ܩܲܕܝܼ̈ܫܹܐ ܤܵܒܼܵܐ ܥܡܝܼܠܵܐ܃ ܚܙܵܬܼܵܐ ܕܕܼܟܼܪܵܐ>
      text <ܡܲܤܒܲܗ ܒܢܸܫܹ̈ܐ ܡܲܟܿܝܵܢܝܼܬܼܵܐ ܚܲܫܒܵܗ̇ ܕܗܵܘܢܵܐ ܘܲܡܤܲܓܿܦܵܢܝܼܬܼܵܐ ܒܐܵܓܼܘܿܢܵܐ܃>
      text <ܟܲܕܼ ܐܸܤܬܲܩܒܲܠ ܒܲܙܒܲܡ ܠܲܚܕܼܵܐ ܡ̣ܢ ܕܲܝܪ̈ܵܬܼܵܐ܃ ܡܲܢܘܼ ܒܲܐ̄ܚܪ̈ܵܢܝܬܐ>
      text <ܢܲܗܡܸܐ܃ ܕܐܵܦܠܵܐ ܠܡܸܥܲܠ ܠܵܗ̇ ܘܲܠܡܸܤܓܲܕܼ ܐܸܬܿܛܦܝܼܣ ܗܵܘ̇>
      text <ܛܘܼܒܼܵܢܵܐ ܐܸܬܼܚܲܫܲܒܼ ܦܵܪܘܿܫܵܐܝܼܬܼ ܗܵܘ̇ ܤܵܒܼܵܐ ܚܲܟܝܼܡܵܐ܃ ܕܐܵܦܸܢ>
      text <ܒܲܠܚܘܿܕܼ ܢܸܤܲܩ ܥܲܠ ܠܹܒܿܝ ܒܠܸܠܝܵܐ ܗܵܢܵܐ ܕܒܼܵܐܹ̇ܬܼ ܐ̄ܢܵܐ ܒܵܗ̇܃>
      text <ܕܐܝܼܬܼ ܗܵܪܟܵܐ ܡܸܕܸܡ ܕܕܲܐܝܟܼ ܗܵܟܲܢ܃ ܚܘܼܤܪܵܢܵܐ ܗ̄ܘ̣ ܪܵܒܵܐ܁ ܘܠܵܐ>
      text <ܥܲܠ̣܃ ܡܸܛܠ ܗܵܕܹܐ܁ ܡܸܕܼܚܲܠ ܠܲܡ܃ ܒܢܲܝ̈܃ ܠܵܐ ܕܵܚܹ̇ܠ ܐ̄ܢܵܐ܁ ܒܪܲܡ܃>
      text <ܡܵܐ ܠܝܼ ܩܪܵܒܼܵܐ ܒܲܛܝܼܠܵܐ ܗܵܢܵܘ ܕܹܝܢ܃ ܘܐܵܦ ܥܘܼ̈ܗܕܵܢܹܐ ܕܕܲܐܝܟܼ>
      text <ܗܵܠܹܝܢ܃ ܚܠܵܦ ܫܲܦܝܼܘܼܬܼܵܐ ܕܦܘܼܠܚܵܢܝ܀ ܟܠܗܹܝܢ ܓܹܝܪ ܐܲܝܠܹܝܢ>
      text <ܕܕܼܝܼܠܹܗ ܐܸܢܹܝܢ ܕܗܵܢܵܐ ܦܲܓܼܪܵܐ܃ ܘܥܲܠ ܐܲܦܲܝ̈ܗܹܝܢ ܬܲܟܼܬܘܼܫܵܐ ܐܝܼܬܼ>
      text <ܠܹܗ ܠܒܲܪܢܵܫܵܐ ܥܲܠ ܐܲܦܲܝ̈ ܢܛܝܼܪ̈ܵܬܼܵܐ ܕܡܸܢܗܹܝܢ܃ ܟܠ ܟܡܵܐ>
      text <ܕܪ̈ܲܚܝܼܩܵܢ ܡܸܢܹܗ܃ ܬܲܟܼܬܘܼܫܵܐ ܒܨܝܼܪܵܐ ܐܝܼܬܼ ܠܹܗ ܡܸܛܠܵܬܼܗܹܝܢ܁>
      text <ܐܲܝܟܲܢܵܐ ܕܐܵܦ ܟܲܕܼ ܢܸܗܘ̈ܝܵܢ ܩܲܪ̈ܝܼܒܼܵܢ܃ ܟܡܵܐ ܐܸܢ ܒܩܸܢܛܵܐ ܕܒܼܝܼܪ>
      text <ܨܹܝܕܼ ܛܵܒܼ̈ܬܐ܃ ܡܸܬܼܠܗܸܩ ܒܩܲܪܝܼܒܼܘܼܬܼܗܹܝܢ ܠܲܚܫܲܚܬܐ ܕܲܒܼܗܹܝܢ܁>
    block
      text <ܥܸܩܵܪܹ̈ܐ ܤܲܓܝܼ̈ܐܹܐ ܚܵܙܹ̇ܝܢܲܢ ܕܲܩܒܼܝܼܪܝܼܢ܃ ܘܡܲܚܼܬܼܝܼܢ ܬܚܹܝܬܼ ܐܲܪܥܵܐ܃>
      text <ܕܲܒܼܙܲܒܼܢܵܐ ܕܩܲܝܛܵܐ ܡܸܛܠ ܚܲܝܠܹܗ ܕܫܸܡܫܵܐ ܘܥܘܼܙܵܐ ܕܚܘܼܡܵܐ܃>
      text <ܐܵܦܠܵܐ ܕܐܝܼܬܲܝܗܘܿܢ ܠܐ̄ܢܵܫ ܝܑܼܕܼܝܼܥܝܼܢ܁ ܡܵܐ ܕܲܡܛ̣ܵܘ ܨܹܐܕܲܝܗܘܿܢ>
      text <ܪ̈ܤܝܼܤܹܐ ܕܡܲܝ̈ܵܐ܃ ܘܚܵܝܠܵܐ ܕܦܲܝܘܼܚܘܼܬܼܵܐ ܕܐܵܐܲܪ܃ ܡܸܚܕܼܵܐ ܡܫܲܪܸܐ>
      text <ܟܠ ܚܲܕܼ ܡܸܢܗܘܿܢ ܡܚܵܘܸܐ ܬܲܦܫܹܗ ܡ̣ܢ ܟܠ ܟܲܪ ܕܲܩܒܼܝܼܪ܁ ܡܵܕܹܝܢ>
      text <ܠܵܐ ܬܚܘܼܪ ܐܵܦ ܐܲܢ̄ܬܿ܃ ܕܲܒܼܚܝܠܵܐ ܕܚܲܡܝܼܡܘܼܬܼܵܗ̇ ܕܥܲܢܘܵܝܘܼܬܼܵܐ܃>
      text <ܘܙܲܠܝܼ̈ܩܹܐ ܕܛܲܝܒܿܘܼܬܼܵܐ ܕܫܸܠܝܵܐ ܡܢܵܚ ܐܲܢ̄ܬܿ ܡ̣ܢ ܚܲܫܹ̈ܐ ܤܲܓܝܼ܁ ܐܸܢܕܹܝܢ>
      text <ܬܹܐܬܸܐ ܠܘܵܬܼ ܨܸܒܼ̈ܘܵܬܼܵܐ܃ ܗܵܕܹܝܢ ܚܵܙܹ̇ܐ ܐܲܢ̄ܬܿ ܐܲܝܟܲܢ ܡܸܬܼܢܲܚܡܝܼܢ ܟܠ>
      text <ܚܲܕܼ ܡܸܢܗܘܿܢ܃ ܘܲܡܪܝܼܡ ܪܹܫܹܗ ܡ̣ܢ ܕܘܼܟܿܬܹܗ܁ ܗܵܢܵܘ ܕܹܝܢ܃>
      text <ܘܐܸܢܗ̤ܘ ܕܩܲܠܝܼܠ ܢܪܝܼܚܘܼܢ ܘܪܹܚܵܝܐ ܕܲܢܝܵܚܵܐ܁ ܗܵܠܹܝܢ ܐܸܡ̇ܪܹܬܼ܃>
      text <ܕܐܹܚܵܘܸܐ ܕܠܵܐ ܐܲܢܵܫ ܢܸܬܿܬܿܟܸܠ ܥܕܲܡܵܐ ܕܡܵܐܹ̇ܬܼ ܘܲܡܫܲܢܸܐ ܡ̣ܢ ܗܵܠܹܝܢ>
      text <ܚܲܝܹ̈ܐ܁ ܘܕܲܥܪܘܼܩܝܵܐ ܘܪܲܚܝܼܩܘܼܬܼܵܐ܃ ܟܡܵܐ ܐܝܼܬܲܝܗܘܿܢ ܡܥܲܕܪ̈ܵܢܹܐ>
      text <ܕܐܵܓܼܘܿܢܲܢ܁ ܨܸܒܼ̈ܘܵܬܼܵܐ ܐܲܝܠܹܝܢ ܕܡ̣ܢ ܥܘܼܗܕܵܢܗܹܝܢ ܒܵܗ̇ ܬܝܼܢܲܢ ܟܲܤܝܵܐܝܼܬܼ܃>
      text <ܙܵܕܹܩ ܕܐܵܦ ܡ̣ܢ ܦܸܓܼܥܵܐ ܕܲܒܼܗܹܝܢ ܢܸܩܢܲܛ܁ ܘܠܵܐ ܢܕܼܘܼܫ ܠܬܹܐܪܬܵܐ܃>
      text <ܘܲܢܒܲܤܲܪ ܥܲܠ ܡܥܲܗܕܵܢܵܐ܁ ܒܐܼܲܪܵܐ ܓܹܝܪ ܫܵܗܝܵܐ ܘܲܕܼܠܵܐ>
      text <ܥܲܠ̈ܠܵܬܼܵܐ ܢܸܒܼܩܹܝܘܗܝ ܠܦܲܓܼܪܲܢ܃ ܟܲܕܼ ܡܲܩܢܹܝܢ ܚ̄ܢܲܢ ܠܹܗ ܕܘܼܪܵܫܵܐ>
      text <ܕܚܘܼܡܤܵܢܵܐ܀ ܕܐܵܦ ܐ̄ܚܪܹܬܼܵܐ ܐܝܼܬܹܝܗ̇܃ ܕܪܲܒܵܐ ܡ̣ܢ ܟܠܗܹܝܢ܁ ܕܟܼܠ>
      text <ܟܡܵܐ ܕܐ̄ܢܵܫ ܠܵܐ ܩܲܪܝܼܒܼ ܠܹܗ ܗܵܘ̇ ܡܸܕܸܡ ܕܥܸܠܬܼܵܐ ܐܝܼܬܼܵܘܗܝ>
      text <ܕܬܲܟܼܬܘܼܫܹܗ܃ ܐܵܦܸܢ ܢܸܫܬܿܚܸܩ ܒܬܲܪܥܝܼܬܼܵܐ܃ ܕܠܵܐ ܕܸܚܠܵܐ ܐܝܼܬܼܵܘܗܝ܁>
      text <ܕܕܲܡ ܟܲܕܼ ܢܸܙܕܟܸܐ ܡ̣ܢ ܚܘܼܫܵܒܼܵܐ܃ ܡܸܬܼܪܡܸܐ ܠܹܗ ܐܵܦ ܠܲܚܫܲܚܬܼܵܐ>
      text <ܡܸܛܠ ܩܲܪܝܼܒܼܘܼܬܼܵܐ܁>
    block
      text <ܝܵܠܘܿܦܵܐ܁ ܐܲܝܢܵܐ ܕܲܠܟܼܠܗܹܝܢ ܡܥܵܘ̈ܟܼܵܢܝܬܼܵܐ ܫ̣ܕܼܵܐ ܡ̣ܢ ܢܲܦܫܹܗ܃>
      text <ܘܥܲܠ̣ ܠܒܹܝܬܼ ܐܵܓܼܘܿܢܵܐ܃ ܡܵܢܵܘ ܫܘܼܪܵܝ ܬܲܟܼܬܘܼܫܹܗ ܕܥܲܡ ܚܛܝܼܬܼܵܐ܃>
      text <ܘܡ̣ܢ ܐܲܝܟܵܐ ܢܫܲܪܸܐ ܒܕܲܪܵܐ ܡܲܠܦܵܢܵܐ܁ ܗܵܕܹܐ܃ ܠܟܼܠܢܵܫ ܝܑܼܕܲܥܵܐ܁>
      text <ܕܲܠܟܼܠܗܘܿܢ ܐܵܓܼܘܿܢܹ̈ܐ ܕܠܘܼܩܒܲܠ ܚܛܝܼܬܼܵܐ ܘܲܪ̈ܓܼܝܼܓܼܵܬܼܵܗ̇܃ ܥܲܡܠܵܐ>
      text <ܕܨܵܘܡܵܐ ܩܲܕܝܼܡ܁ ܝܲܬܝܼܪܵܐܝܼܬܼ܃ ܗܵܘ̇ ܕܠܘܼܩܒܲܠ ܚܛܝܼܬܼܵܐ ܕܲܠܓܼܵܘ>
      text <ܡܸܢܹܗ ܡܸܬܼܟܲܬܲܫ܁ ܘܐܵܬ̤ܵܐ ܕܤܸܢܐܬܼܵܐ ܕܥܲܡ ܚܛܝܼܬܼܵܐ ܘܲܪ̈ܓܼܝܼܓܼܵܬܼܵܗ̇܃>
      text <ܡ̣ܢ ܗܵܕܹܐ ܡܸܬܼܚܲܙܝܵܐ ܒܐܲܝܠܹܝܢ ܕܲܠܬܲܟܼܬܘܼܫܵܐ ܗܵܢܵܐ ܠܵܐ ܡܸܬܼܚܲܙܝܵܢܵܐ>
      text <ܢܵܚܬܝܼܢ܃ ܕܲܒܼܨܵܘܡܵܐ ܡܫܲܪܹܝܢ܁ ܘܒܼܵܬܼܪܹܗ܃ ܩܵܘܡܵܐ ܕܲܒܼܠܸܠܝܵܐ܁ ܐܲܝܢܵܐ>
      text <ܕܲܒܼܟܼܠܗܘܿܢ ܚܲܝܵܘ̈ܗܝ ܠܥܸܢܝܵܢܵܐ ܕܨܵܘܡܵܐ ܡܲܚܸܒܼ܃ ܗܵܢܵܐ܃ ܪܵܚܡܵܐ>
      text <ܐܝܼܬܼܵܘܗܝ ܕܢܲܟܼܦܘܼܬܼܵܐ܁ ܐܲܟܼܙܢܵܐ ܓܹܝܪ ܕܪܹܫ ܛܘܼ̈ܒܹܐ ܟܠܗܘܿܢ>
      text <ܕܥܵܠܡܵܐ܃ ܘܲܠܤܲܢ̈ܝܵܬܹܗ ܟܠܗܹܝܢ ܢܝܵܚܵܐ ܕܟܲܪܤܵܐ ܩܲܕܝܼܡ܃ ܘܪܲܦܝܘܼܬܼܵܐ>
      text <ܕܫܸܢܬܼܵܐ ܕܲܡܓܲܪܓܼܵܐ ܠܡܲܕܼܡܟܼܵܐ ܛܲܢܦܵܐ܃ ܗܵܟܲܢܵܐ ܫܘܼܪܵܝ ܐܘܼܪܚܹܗ>
      text <ܩܲܕܝܼܫܬܼܵܐ ܕܐܲܠܵܗܵܐ ܘܲܕܼܟܼܠܗܹܝܢ ܡܝܲܬܿܪ̈ܵܬܼܵܐ܃ ܨܵܘܡܵܐ ܐܝܼܬܼܵܘܗܝ>
      text <ܫܲܬܼܐܸܤܬܼܵܐ܃ ܘܥܝܼܪܘܼܬܼܵܐ ܙܗܝܼܬܐ ܕܲܒܼܬܸܫܡܸܫܬܐ ܕܐܲܠܵܗܵܐ܃ ܒܲܙܩܝܼܦܘܼܬܹܗ>
      text <ܕܦܲܪܵܐ ܕܟܼܠܹܗ ܠܸܠܝܵܐ ܠܘܼܩܒܲܠ ܗܲܢܝܼܐܘܼܬܼܵܗ̇ ܕܫܸܢܬܼܵܐ܁ ܡܲܥܫܢܵܢܵܐ>
      text <ܗ̄ܘ̣ ܓܹܝܪ ܨܵܘܡܵܐ ܕܟܼܠܗܹܝܢ ܡܝܲܬܿܪ̈ܵܬܼܵܐ܃ ܘܫܘܼܪܵܝܵܐ ܗ̄ܘ̣ ܕܐܵܓܼܘܿܢܵܐ܃>
      text <ܘܲܟܼܠܝܼܠܵܐ ܕܲܢܙܝܼܪܹ̈ܐ܃ ܘܫܘܼܦܪܵܐ ܕܲܒܼܬܼܘܼܠܘܼܬܼܵܐ ܘܩܲܕܝܼܫܘܼܬܼܵܐ܃>
      text <ܘܲܡܙܲܗܝܵܢܵܐ ܕܢܲܟܼܦܘܼܬܼܵܐ܃ ܘܫܘܼܪܵܝܵܐ ܕܐܘܼܪܚܵܐ ܕܲܟܼܪܸܤܛܝܵܢܘܼܬܼܵܐ܃>
      text <ܘܡܵܘܠܕܼܵܢܵܐ ܕܲܨܠܘܿܬܼܵܐ܃ ܘܡܲܒܘܼܥܵܐ ܕܲܪܡܝܼܤܘܼܬܼܵܐ܃ ܘܡܲܠܦܵܢܵܐ>
      text <ܕܫܲܠܝܘܼܬܼܵܐ܃ ܘܲܠܟܼܠܗܹܝܢ ܫܲܦܝܼܪ̈ܵܬܼܵܐ ܗ̤ܘ ܩܲܕܝܼܡ܁ ܐܲܟܼܙܢܵܐ ܓܹܝܪ>
      text <ܕܢܲܩܝܼܦ ܗ̄ܘ̣ ܒܘܼܤܵܡܵܐ ܕܢܘܼܗܪܵܐ ܠܥܲܝ̈ܢܹܐ ܕܲܚܠܝܼ̈ܡܵܢ܃ ܗܵܟܲܢܵܐ>
      text <ܠܨܵܘܡܵܐ ܕܦܘܼܪܫܵܢܵܐ ܪܸܓܿܬܼܵܐ ܕܲܨܠܘܿܬܼܵܐ܁ ܡܸܚܕܼܵܐ ܓܹܝܪ ܕܫܲܪܝܼ ܐ̄ܢܵܫ>
    block
      text <ܒܨܵܘܡܵܐ܃ ܠܥܸܢܝܵܢܵܐ ܕܐܲܠܵܗܵܐ ܡ̣ܢ ܗܵܪܟܵܐ ܡܸܬܼܪܲܓܼܪܲܓܼ ܒܡܲܕܥܹܗ܁>
      text <ܠܵܐ ܡܚܲܡܤܸܢ ܓܘܼܫܡܵܐ ܨܲܝܡܵܐ܃ ܕܢܲܓܸܣ ܥܲܠ ܬܸܫܘܝܼܬܹܗ ܠܸܠܝܵܐ>
      text <ܟ̱ܠܹܗ܁ ܡܚܲܦܛܵܬܵܐ ܗ̄ܘ̣ ܓܹܝܪ ܨܵܘܡܵܐ ܕܥܝܼܪܘܼܬܼܵܐ ܕܲܠܘܵܬܼ ܐܲܠܵܗܵܐ܃>
      text <ܟܝܵܢܵܐܝܼܬܼ܁ ܠܵܘ ܒܲܠܚܘܿܕܼ ܒܐܝܼܡܵܡܵܐ܃ ܐܸܠܵܐ ܘܲܒܼܠܸܠܝܵܐ܁ ܠܵܐ ܓܹܝܪ ܠܵܐܹ̇ܐ>
      text <ܤܲܓܝܼ ܒܬܲܟܼܬܘܼܫܵܐ ܕܥܲܡ ܫܸܢܬܼܵܐ܃ ܦܲܓܼܪܵܐ ܤܦܝܼܩܵܐ ܕܨܲܝܵܡܵܐ܁ ܘܐܵܦܸܢ>
      text <ܡܚܝܼܠ ܒܪܸ̈ܓܼܫܵܘܗܝ܃ ܪܸܥܝܵܢܹܗ ܕܹܝܢ܃ ܥܝܼܪ ܠܘܵܬܼ ܐܲܠܵܗܵܐ ܒܬܲܟܼܫܲܦܬܐ܁>
      text <ܦܲܩܵܚ ܓܹܝܪ ܕܡ̣ܢ ܡܚܝܼܠܘܼܬܼܵܐ ܕܨܵܘܡܵܐ ܢܦܘܼܫ ܡ̣ܢ ܦܘܼܠܚܵܢܵܐ܃>
      text <ܘܠܵܐ ܡ̣ܢ ܝܼܘܼܩܪܵܐ ܕܡܹܐܟܼ̈ܠܵܬܐ܁>
      text <ܥܲܠ ܫܘܼܦܪܹ̈ܐ ܕܹܝܢ ܕܨܵܘܡܵܐ ܠܡܸܬܼܢܵܐ܃ ܤܲܓܝܼ ܠܵܐ ܐܵܠ̇ܨܵܐ ܠܲܢ܁>
      text <ܠܤܲܓܝܼ̈ܐܹܐ ܡ̣ܢ ܡܲܠܦܵܢܹ̈ܐ ܘܐܲܒܼ̈ܗܵܬܼܵܐ܃ ܥܲܠ ܢܸܨ̈ܚܵܢܹܐ ܕܨܵܘܡܵܐ ܘܥܲܠ>
      text <ܫܘܼܦܪܹ̈ܐ ܪܵܘܪ̈ܒܹܐ ܕܡܸܢܹܗ ܨܵܡ̇ܚܝܼܢ܃ ܐܲܡܝܼܪ ܠܗܘܿܢ܁ ܘܟܼܠܗܘܿܢ>
      text <ܟܬܼܵܒܹ̈ܐ ܡܵܘܕܥܝܼܢ ܥܲܠ ܪܲܒܿܘܼܬܹܗ ܕܨܵܘܡܵܐ܃ ܘܢܸܨ̈ܚܵܢܹܐ ܕܲܤܥܲܪ>
      text <ܒܟܼܠܕܼܵܪ ܘܕܼܵܪ܃ ܘܥܲܠ ܪܲܒܿܘܼܬܼ ܥܘܼܕܼܪܵܢܵܐ ܕܡܸܢܹܗ܃ ܘܫܘܼܒܼܚܵܐ>
      text <ܡܥܲܠܝܵܐ ܕܨܲܝܵܡܹ̈ܐ܁ ܘܐܵܦ ܡ̣ܢ ܢܸܤܝܵܢܵܐ ܠܟܼܠܢܵܫ ܝܑܼܕܼܝܼܥ܃ ܕܡܲܒܿܘܼܥܵܐ>
      text <ܗ̄ܘ̣ ܕܟܼܠܗܹܝܢ ܫܲܦܝܼܪ̈ܵܬܼܵܐ܁ ܟܡܵܐ ܕܹܝܢ ܕܛܲܒܼ̈ܥܹܐ ܕܨܵܘܡܵܐ ܪܡܹܝܢ>
      text <ܥܲܠ ܦܘܼܡܹܗ ܕܒܲܪܢܵܫܵܐ܃ ܚܘܼܫܵܒܹܗ ܒܲܬܼܘܵܬܼ ܢܲܦܫܵܐ ܗܵܪܹܓܼ܁ ܘܠܸܒܹܗ܃>
      text <ܨܠܵܘ̈ܵܬܼܵܐ ܡܙܝܼܥ܁ ܘܥܲܠ ܦܲܪܨܘܿܦܹܐ܃ ܪܲܡܝܵܐ ܟܡܝܼܪܘܼܬܼܵܐ܁ ܙܵܘ̈ܥܹܐ>
      text <ܤܲܢܝܵ̈ܐ܃ ܘܪܲܚܝܼܩܝܼܢ ܡܸܢܹܗ܁ ܦܨܝܼܚܘܼܬܼܵܐ܃ ܐܵܦܠܵܐ ܟܠ ܟ̱ܠܹܗ>
      text <ܡܸܬܼܚܲܙܝܵܐ ܒܹܝܬܼ ܥܲܝܢܵܘ̈ܗܝ܁ ܒܥܸܠܕܒܼܵܒܼܵܐ ܗ̄ܘ̣ ܓܹܝܪ ܕܲܪ̈ܓܼܝܼܓܼܵܬܐ>
      text <ܘܲܕܼܥܸܥ̈ܝܵܢܹܐ ܒܲܛܝܼ̈ܠܹܐ܁ ܠܵܐ ܡܬܼܘܿܡ ܐܸܬܼܚܙܝܼ ܐ̄ܢܵܫ ܨܲܝܵܡܵܐ ܕܦܘܼܪܫܵܢܵܐ܃>
      text <ܕܫܲܥܒܸܕܼܬܹܗ ܪܸܓܬܐ ܤܢܝܼܬܐ܁ ܕܘܼܡܤܵܐ ܗ̄ܘ̣ ܓܹܝܪ ܕܟܼܠ ܡܝܲܬܿܪ̈ܵܢ܁>
      text <ܘܐܲܝܢܵܐ ܕܲܒܼܗܵܢܵܐ ܒܵܤܹ̇ܐ܃ ܠܟܼܠܗܹܝܢ ܡܝܲܬܿܪ̈ܵܬܼܵܐ ܡܙܲܥܲܙܲܥ܁ ܡܸܛܠ>
    block
      text <ܕܹܝܢ ܕܦܘܼܩܕܵܢܵܐ ܩܲܕܼܡܵܝܵܐ ܕܐܸܬܿܬܿܤܝܼܡ ܠܲܟܼܝܵܢܲܢ ܒܫܘܼܪܵܝܵܐ܃ ܥܲܠ>
      text <ܛܥܵܡܬܐ ܕܡܹܐܟܼܘܼܠܬܐ ܙܲܗܪܹܗ܃ ܘܡ̣ܢ ܗܵܪܟܵܐ ܢܦܲܠ̣ ܪܹܫ ܛܘܿܗܡܲܢ܁>
      text <ܒܲܕܼܓܼܘܿܢ ܡ̣ܢ ܐܲܝܟܵܐ ܕܲܗܘ̤ܵܐ ܚܘܼܒܼܠܵܐ ܩܲܕܼܡܵܝܵܐ܃ ܡ̣ܢ ܬܲܡܵܢ ܡܫܲܪܹܝܢ>
      text <ܒܒܸܢܝܵܢܵܐ ܐܲܬܼܠܹܝ̈ܛܹܐ ܕܕܸܚܠܲܬܼ ܐܲܠܵܗܵܐ܃ ܡܵܐ ܕܤܵܝ̇ܡܝܼܢ ܫܘܼܪܵܝܵܐ>
      text <ܠܲܢܛܘܼܪ̈ܵܬܼܵܐ ܕܢܵܡܘܿܤܵܘ̈ܗܝ܁ ܘܐܵܦ ܦܵܪܘܿܩܲܢ܃ ܟܲܕܼ ܐܸܬܼܚܵܘܝܼ>
      text <ܠܥܵܠܡܵܐ ܥܲܠ ܝܘܿܪܕܢܵܢ܃ ܡ̣ܢ ܗܵܪܟܵܐ ܫܲܪܒܝܼ܁ ܡ̣ܢ ܒܵܬܲܪ ܠܲܡ>
      text <ܕܲܥܡܲܕܼ܃ ܐܲܦܸܩܬܹܗ ܪܘܼܚܵܐ ܠܡܲܕܼܒܿܪܵܐ܁ ܘܨܵܡ̣ ܐܲܪܒܿܥܝܼܢ ܐܝܼܡܵܡ̈ܝܼܢ܃>
      text <ܘܐܲܪܒܿܥܝܼܢ ܠܲܝ̈ܠܵܘܵܢ܁ ܘܟܼܠܗܘܿܢ ܕܲܒܼܥܸܩ̈ܒܼܵܬܹܗ ܢܵܦܩ̇ܝܼܢ܃ ܥܲܠ ܗܵܕܹܐ>
      text <ܫܲܬܼܐܸܤܬܼܵܐ ܤܵܝ̇ܡܝܼܢ ܫܘܼܪܵܝ ܐܵܓܼܘܿܢܘܗܘܿܢ܁ ܙܲܝܢܵܐ ܗ̄ܘ̣ ܚܫܝܼܠ ܡ̣ܢ>
      text <ܐܲܠܵܗܵܐ܃ ܡܲܢ̣ܘܼ ܢܸܒܼܤܸܐ ܒܹܗ ܘܢܸܗܘܸܐ ܕܠܵܐ ܡܲܪܫܘܼܢ ܐܸܢ ܤܵܐܹ̇ܡ>
      text <ܢܵܡܘܿܤܵܐ ܨܵܡ̣܃ ܡܲܢ̣ܘܼ ܡ̣ܢ ܢܵܛܪ̈ܲܝ ܢܵܡܘܿܤܵܐ ܕܠܵܐ ܤܢܝܼܩ ܥܲܠ>
      text <ܗܵܕܹܐ ܡܸܛܠ ܕܹܝܢ ܕܲܥܕܲܡܵܐ ܠܗܵܝܕܼܝܼܟ ܓܸܢܤܵܐ ܕܲܒܼܢܲܝ̈ܢܵܫܵܐ ܠܵܐ>
      text <ܝܑܼܕܲܥ̣ ܙܵܟܼܘܼܬܼܵܐ܃ ܘܠܵܐ ܤܵܛܵܢܵܐ ܡܬܼܘܿܡ ܐܸܬܼܢܲܤܝܼ ܗ̄ܘ̣ܵܐ ܒܚܘܼܝܵܒܹܗ>
      text <ܕܡ̣ܢ ܟܝܵܢܲܢ܃ ܘܲܒܼܗܵܢܵܐ ܙܲܝܢܵܐ ܐܸܫܬܲܦܲܠ ܡܸܢܹܗ ܕܫܘܼܪܵܝܵܐ܁ ܘܗ̤ܘ ܗܘ̤ܵܐ>
      text <ܒܘܼܟܼܪܵܐ ܕܙܵܟܼܘܼܬܼܵܐ܃ ܠܲܡܤܵܡ ܟܠܝܼܠܵܐ ܩܲܕܼܡܵܝܵܐ ܒܪܹܫܹܗ ܕܲܟܼܝܵܢܲܢ܁>
      text <ܡܵܐ ܕܡܸܬܼܚܙܸܐ ܗܵܢܵܐ ܙܲܝܢܵܐ ܥܲܠ ܐ̄ܢܵܫ܃ ܒܲܪ ܫܵܥܬܹܗ ܤܘܼܪܵܕܼܵܐ ܢܵܦܹ̇ܠ>
      text <ܒܚܘܼܫܵܒܼܵܘ̈ܗܝ ܕܗܵܘ̇ ܪܹܫ ܡܸܪܕܵܐ ܤܵܛܵܢܵܐ܁ ܘܡܸܚܕܼܵܐ ܒܬܲܪܥܝܼܬܹܗ܃>
      text <ܠܗܵܘ̇ ܚܘܼܝܵܒܹܗ ܕܲܒܼܡܲܕܼܒܿܪܵܐ܃ ܘܬܼܘܼܪܥܬܐ ܩܲܕܼܡܵܝܬܐ ܕܒܹܗ ܫܲܪܝܲܬ̤܃>
      text <ܡܸܬܬܙܝܼܥ ܒܥܘܼܗܕܵܢܵܐ܁ ܘܚܲܝܠܹܗ܃ ܡܸܬܿܬܿܒܲܪ ܒܲܚܙܵܬܹܗ ܕܙܲܝܢܵܐ>
      text <ܕܐܵܘܸܕܼ ܒܐܝܼ̈ܕܲܝܢ ܪܲܒܿ ܚܲܝܠܲܢ܁ ܡܸܚܕܼܵܐ ܕܚܵܙܹ̇ܐ ܗܵܢܵܐ ܙܲܝܢܵܐ ܥܲܠ ܐ̄ܢܵܫ܃>
      text <ܒܲܪ ܫܵܥܬܹܗ ܡܸܫܬܵܘܕܲܥ ܕܠܵܐ ܓܼܘܿܢܵܐ ܡܥܲܬܲܕܼ܁ ܐܲܝܢܵܘ ܙܲܝܢܵܐ ܕܚܲܤܝܼܢ>
      text <ܡܸܢܹܗ ܘܝܵܗܹ̇ܒܼ ܠܘܼܒܵܒܼܵܐ ܠܠܸܒܵܐ ܒܕܲܪܐ ܕܥܲܡ ܪ̈ܘܼܚܹܐ ܒܝܼ̈ܫܵܬܼܵܐ܃ ܐܲܝܟܼ>
    block
      text <ܟܲܦܢܵܐ ܕܡܸܛܠ ܡܫܝܼܚܵܐ ܟܡܵܐ ܓܹܝܪ ܕܲܡܛܲܪܲܦ ܐ̄ܢܵܫ ܘܡܫܲܦܲܠ>
      text <ܒܦܲܓܼܪܹܗ܃ ܒܙܲܒܼܢܵܐ ܕܲܚܕܼܝܼܪܵܐ ܠܹܗ ܦܠܲܓܼܵܐ ܕܤܵܛܵܢܵܐ܃ ܗܵܟܲܢܵܐ>
      text <ܤܡܝܼܟܼ ܠܸܒܹܗ ܒܬܼܘܼܟܼܠܵܢܵܐ܁ ܐܲܝܢܵܐ ܕܲܠܗܵܢܵܐ ܐܲܡܝܼܢ ܠܒܼܝܼܫ܃ ܒܲܛܢܵܢܵܐ>
      text <ܐܲܝܟܼ ܕܲܒܼܢܘܼܪܵܐ ܫܓܼܝܼܪ ܒܟܼܠܙܒܲܢ܁>
      text <ܨܵܘܡܵܐ ܐܲܡܝܼܢܵܐ܃ ܐܵܬ̤ܿܐ ܗ̣̄ܝ ܕܛܲܢܵܢܘܼܬܼܵܐ܃ ܘܚܲܡܝܼܡܘܼܬܼܵܐ ܕܒܲܩܪܵܒܼܵܐ>
      text <ܡܒܲܕܸܩ܁ ܐܵܦ ܗܵܘ̇ ܛܲܢܵܢܵܐ ܐܹܠܝܵܐ܃ ܟܲܕܼ ܚܠܵܦ ܢܵܡܘܿܤܵܐ ܐܲܠܵܗܝܵܐ>
      text <ܐܸܬܿܛܲܢܲܢ܃ ܗܵܢܵܐ ܥܲܡܠܵܐ ܩܲܒܸܿܠ̣ ܥܠܵܘܗܝ܁ ܐܲܪܒܿܥܝܼܢ ܝܵܘܡ̈ܝܼܢ ܚܲܡܤܸܢ>
      text <ܦܘܼܡܹܗ ܡ̣ܢ ܤܲܝܒܵܪܬܵܐ܃ ܒܲܗܠܲܟܼܬܐ ܢܲܓܿܝܼܪܬܵܐ ܕܲܒܼܡܲܕܼܒܿܪܵܐ܁>
      text <ܡܥܲܗܕܼܵܢܵܐ ܗ̄ܘ̣ ܓܹܝܪ ܕܦܘܼ̈ܩܕܵܢܹܐ ܕܪܘܼܚܵܐ ܒܡ̇ܢ ܕܲܩܢܸܐ ܠܹܗ܁>
      text <ܡܸܛܠ ܕܗ̤ܘ ܡܸܨܥܵܝܵܐ ܒܢܵܡܘܿܤܵܐ ܥܲܬܝܼܩܵܐ܃ ܘܲܒܼܛܲܝܒܿܘܼܬܼܵܐ>
      text <ܗܵܕܹܐ ܕܲܒܼܡܵܪܲܢ ܝܼܫܘܿܥ ܩܲܒܸܠܢܲܢ܁ ܘܡܵܢܵܐ ܡܲܤܓܸܢܵܐ ܥܲܠ ܫܒܼܝܼ̈ܚܵܬܹܗ>
      text <ܝܲܬܝܼܪܵܐ܃ ܕܲܠܟܼܠܢܵܫ ܝܑܼܕܼܝܼ̈ܥܵܢ ܐܲܝܢܵܐ ܕܲܒܼܗܵܢܵܐ ܒܵܤܹ̇ܐ܃ ܐܵܦ ܠܘܵܬܼ>
      text <ܫܲܪܟܵܐ ܕܢܸܨ̈ܚܵܢܹܐ ܪܲܦܝܵܐ ܐܝܼܬܼܵܘܗܝ ܘܫܲܦܠܵܐ܁ ܡܸܛܠ ܕܠܵܐ ܐܝܼܬܼ>
      text <ܥܠܵܘܗܝ ܙܲܝܢܵܐ܃ ܕܒܹܗ ܙܟܼܵܘ ܐܲܬܼܠܹܝ̈ܛܹܐ ܐܲܠܵܗܵܝܹ̈ܐ܁ ܘܲܕܡܸܢܹܗ ܕܫܘܼܪܵܝܵܐ>
      text <ܐܵܬ̤ܵܐ ܓܪܲܦܝܘܼܬܼܵܐ ܡܚܵܘܸܐ ܒܢܲܦܫܹܗ܃ ܘܗ̤ܘ ܝܵܗܹ̇ܒܼ ܦܸܠܥܵܐ ܕܬܼܵܚܘܿܒܼܘܹܗ>
      text <ܠܲܒܼܥܸܠ ܬܲܟܼܘܼܫܹܗ܃ ܘܲܡܫܲܠܚܵܐܝܼܬܼ ܥܵܐܹ̇ܠ ܠܐܵܓܼܘܿܢܵܐ܁ ܘܝܼܕܼܝܼܥܵܐ ܗ̣̄ܝ>
      text <ܕܲܕܼܠܵܐ ܙܵܟܼܘܼܬܼܵܐ ܡܸܢܹܗ ܢܵܦܹ̇ܩ܃ ܡܸܛܠ ܕܲܫ̣ܕܼܵܐ ܡܸܢܹܗ ܠܚܲܝܠܵܐ ܗܵܘ̇>
      text <ܕܲܡܙܝܼܥ ܒܹܗ ܛܢܵܢܵܐ ܐܲܠܵܗܝܵܐ܃ ܘܩܲܪܝܼܪܵܐܝܼܬܼ ܗ̄ܘ̣ ܥܵܐܹ̇ܠ ܠܬܲܟܼܬܘܼܫܵܐ>
      text <ܘܠܵܐ ܗ̄ܘ̣ܵܐ ܚܲܡܝܼܡܵܐܝܼܬܼ܁ ܠܵܐ ܓܹܝܪ ܠܒܼܝܼܫܝܼܢ ܗܲܕܵܡܵܘ̈ܗܝ ܫܲܠܗܹܒܼܝܼܬܼܵܐ>
      text <ܕܟܲܦܢܵܐ܃ ܗܵܢܵܘ ܕܹܝܢ ܕܨܵܘܡܵܐ܃ ܗܵܘ̇ ܕܠܵܐ ܡܸܬܿܬܿܙܝܼܥܵܢܵܐ ܡܩܵܘܸܐ>
      text <ܒܹܗ ܪܸܥܝܵܢܵܐ܃ ܒܦܸܓܼ̈ܥܹܐ ܕܟܼܠܗܹܝܢ ܥܲܤ̈ܩܵܬܼܵܐ ܘܲܓܼܢܝܼ̈ܚܵܬܼܵܐ܀>
      text <ܡܸܬܼܐܲܡܪܵܐ ܓܹܝܪ ܐܵܦ ܥܲܠ ܤܲܓܝܼ̈ܐܹܐ ܡ̣ܢ ܤܵܗ̈ܕܹܐ ܩܲܕܝܼ̈ܫܹܐ܃>
    block
      text <ܕܲܒܼܝܵܘܡܵܐ ܗܵܘ̇ ܕܲܥܬܼܝܼܕܼܝܼܢ ܗ̄ܘ̣ܵܘ ܕܲܢܩܲܒܿܠܘܼܢ ܟܠܝܼܠܵܐ܃ ܐܸܢ ܓܕܲܫ̣>
      text <ܘܲܡܩܲܕܿܡܝܼܢ ܝܵܠ̇ܦܝܼܢ ܗ̄ܘ̣ܵܘ ܥܲܠ ܗܵܕܹܐ ܡ̣ܢ ܓܸܠܝܵܢܵܐ ܕܪܘܼܚܵܐ܃ ܐܵܘ>
      text <ܡ̣ܢ ܐ̄ܢܵܫ ܡ̣ܢ ܪ̈ܵܚܡܲܝܗܘܿܢ܃ ܒܠܸܠܝܵܐ ܗܵܘ̇ ܡܸܕܸܡ ܠܵܐ ܛܵܥܡ̇ܝܼܢ>
      text <ܗ̄ܘ̣ܵܘ܃ ܘܠܵܐ ܢܵܤ̇ܒܿܝܼܢ ܗ̄ܘ̣ܵܘ ܤܲܝܒܵܪܬܵܐ܁ ܐܸܠܵܐ ܡ̣ܢ ܪܲܡܫܵܐ ܘܲܥܕܲܡܵܐ>
      text <ܠܨܲܦܪܵܐ ܩܵܝ̇ܡܝܼܢ ܗ̄ܘ̣ܵܘ ܟܲܕܼ ܥܝܼܪܝܼܢ ܒܲܨܠܘܿܬܼܵܐ܃ ܘܲܡܫܲܒܿܚܝܼܢ>
      text <ܠܐܲܠܵܗܵܐ ܒܲܙܡܝܼܪ̈ܵܬܼܵܐ ܘܲܒܼܬܸܫ̈ܒܿܚܵܬܐ ܘܲܒܼܡܲܕܼܪ̈ܵܫܹܐ ܘܲܒܼܩܝܼ̈ܢܵܬܼܵܐ ܕܪܘܼܚܵܐ܁>
      text <ܟܲܕܼ ܚܵܕܼܝܼܢ ܘܪܵܘܙܝܼܢ ܘܲܡܤܲܟܹܝܢ ܠܹܗ ܠܥܸܕܵܢܵܐ܃ ܐܲܝܟܼ ܐ̄ܢܵܫܵܐ ܕܲܠܒܹܝܬܼ>
      text <ܚܠܘܿܠܵܐ ܡܙܲܡܝܼܢ ܠܡܸܥܲܠ܁ ܘܲܡܤܲܟܹܝܢ ܕܟܲܕܼ ܨܲܝܡܵܝܼܢ ܢܸܦܓܥܘܼܢ>
      text <ܒܤܲܝܦܵܐ܃ ܘܲܢܩܲܒܿܠܘܼܢ ܠܟܼܠܝܼܠܵܐ ܕܡܵܘܕܝܵܢܘܼܬܼܵܐ܀ ܘܐܵܦ ܚܢܲܢ>
      text <ܒܗܵܢܵܐ ܛܘܼܝܵܒܼܵܐ ܢܩܝܼܡ ܐܲܡܝܼܢܵܐܝܼܬܼ ܐܲܚܲܝ̈܃ ܕܠܤܵܗܕܘܼܬܼܵܐ ܕܠܵܐ>
      text <ܡܸܬܼܚܲܙܝܵܐ ܡܙܲܡܢܝܼܢܲܢ܃ ܕܲܢܩܲܒܸܠ ܟܠܝܼܠܵܐ ܕܩܲܕܝܼܫܘܼܬܼܵܐ܃ ܕܕܲܠܡܵܐ>
      text <ܒܚܲܕܼ ܡ̣ܢ ܗܲܕܵܡܲܝ̈ܢ ܡܸܬܼܝܲܗܒܵܐ ܠܲܒܼܥܸܠܕܒܼܵܒܲܝ̈ܢ ܐܵܬܸܵܐ ܕܲܟܼܦܙܼܪܝܵܐ܁>
      text <ܐܸܠܵܐ ܟܲܕܼ ܠܒܼܝܼܫܝܼܢܲܢ ܥܲܠ ܪܸ̈ܓܼܫܲܝܢ ܡ̣ܢ ܠܒܲܪ ܘܥܲܠ ܙܵܘ̈ܥܲܝܢ ܡ̣ܢ>
      text <ܠܓܼܵܘ ܟ̱ܠܹܗ ܙܲܝܢܵܐ ܕܐܲܠܵܗܵܐ܃ ܢܩܲܒܸܠ ܠܲܟܼܠܝܼܠܵܐ ܗܵܢܵܐ ܟܲܫܝܼܪܵܐܝܼܬܼ܃>
      text <ܘܢܸܥܘܿܠ ܠܬܸܫܒܿܘܿܚܬܹܗ ܥܲܡ ܤܵܗ̈ܕܹܐ ܩܲܕܝܼ̈ܫܹܐ܃ ܘܲܢܩܝܼܡ ܐܸܢܘܿܢ>
      text <ܠܲܒܼܥܸܠ̈ܕܒܼܵܒܲܝܢ ܒܬܸܡܗܵܐ܁ ܕܠܵܐ ܥܲܡܠܵܐ ܓܹܝܪ ܠܲܝܬܿ ܕܲܡܩܲܒܸܠ>
      text <ܟܠܝܼܠܵܐ܃ ܐܲܝܟܼ ܕܐܸܡ݂ܲܪ ܡܲܠܦܵܢܵܐ ܪܲܒܵܐ ܕܝܼܵܕܘܿܪܘܿܣ܁ ܡܸܬܼܝܼܕܲܥ>
      text <ܠܲܡ ܕܲܫܟܼܝܼܪܵܐ ܤܲܓܝܼ܃ ܐܸܢܗ̤ܘ ܕܬܲܓܼܵܪܹ̈ܐ ܕܠܵܐ ܥܲܡܠܵܐ ܘܡܲܚܫܘܼܠܵܐ>
      text <ܕܩܹܘܲܢܕܹܝܢܘܿܣ ܠܵܐ ܡܫܵܘܙܒܼܝܼܢ ܥܘܼܬܼܪܵܐ܃ ܙܲܕܝܼܪܵܐ܃ ܙܲܕܝܼܩܵܐ ܕܹܝܢ ܕܠܵܐ>
      text <ܫܚܵܩܵܐ ܘܲܕܼܠܵܐ ܥܲܡܠܵܐ ܕܥܲܠ ܐܲܦܲܝ̈ ܙܲܕܝܼܩܘܼܬܼܵܐ܃ ܡܤܲܟܸܐ>
      text <ܠܦܘܼܪܥܵܢܘܼܬܼܵܐ ܕܲܟܼܠܝܼܠܵܐ܁>
    block
      text <ܝܠܵܘܿܦܵܐ܁ ܗܵܐ ܤܲܓܝܼ̈ܐܹܐ ܐܸܢܘܿܢ ܕܐܝܼܬܼ ܠܗܘܿܢ ܗܵܠܹܝܢ ܥܲܡ̈ܠܹܐ܃>
      text <ܘܒܲܒܼܗܝܼܠܘܼܬܼܵܐ ܕܡ̣ܢ ܚܲܫܹ̈ܐ ܘܲܒܼܫܲܝܢܵܐ ܕܡ̣ܢ ܚܘܼ̈ܫܵܒܹܐ܃ ܠܵܐ ܡܲܪܓܫܝܼܢ܁>
      text <ܡܲܠܦܵܢܵܐ܁ ܚܲܫܹ̈ܐ ܟܤܲܝ̈ܵܐ ܕܲܒܼܢܲܦܫܵܐ ܐܚܵܝ܃ ܠܵܐ ܗ̄ܘ̣ܵܐ ܒܥܲܡ̈ܠܹܐ ܝܑܼܚܝܼ̈ܕܼܵܐ>
      text <ܕܲܒܼܦܲܓܼܪܵܐ ܒܲܠܚܘܿܕܼ ܡܸܫܬܲܝܢܝܼܢ܃ ܐܵܦܠܸܐ ܠܚܘܼ̈ܫܵܒܹܐ ܟܵܠܹܝܢ ܕܡ̣ܢ>
      text <ܪܸ̈ܓܼܫܹܐ ܐܲܡܝܼܢ ܡܸܬܿܬܿܥܝܼܪܝܼܢ܁ ܗܵܠܹܝܢ ܥܲܡ̈ܠܹܐ ܢܵܛ̇ܪܝܼܢ ܠܹܗ ܠܐ̄ܢܵܫ܃>
      text <ܡ̣ܢ ܪ̈ܓܼܝܼܓܼܵܬܼܵܐ܃ ܕܠܵܐ ܢܸܙܕܟܸܐ ܡܸܢܗܹܝܢ܁ ܘܡ̣ܢ ܫܹܐܕܹ̈ܐ܃ ܕܠܵܐ>
      text <ܢܲܟܿܘܿܢܲܝܗܝ ܒܡܸܕܸܡ܁ ܠܵܐ ܗ̄ܘ̣ܵܐ ܐܵܦ ܫܲܝܢܵܐ ܘܲܒܼܗܝܼܠܘܼܬܼܵܐ ܝܵܗ̇ܒܿܝܼܢ>
      text <ܒܢܲܦܫܵܐ܁ ܥܲܡ̈ܠܹܐ ܕܹܝܢ ܗܵܝܕܹܝܢ ܝܵܗ̇ܒܿܝܼܢ ܠܵܐ ܚܵܫܘܿܫܘܼܬܼܵܐ܃ ܘܲܡܡܝܼܬܼܝܼܢ>
      text <ܠܗܲܕܵܡܹ̈ܐ ܕܒܲܐܪܥܵܐ܃ ܘܝܵܗ̇ܒܿܝܼܢ ܢܵܘܚܵܐ ܕܚܘܼ̈ܫܵܒܹܐ܃ ܐܸܡܲܬܼܝ ܕܲܠܫܸܠܝܵܐ>
      text <ܡܸܫܬܵܘܬܿܦܝܼܢ܃ ܡܵܐ ܕܐܵܦ ܗܸܢܘܿܢ ܪܸ̈ܓܼܫܹܐ ܒܲܪ̈ܝܹܐ ܡܸܬܿܬܿܢܝܼܚܝܼܢ ܡ̣ܢ>
      text <ܫܓܼܝܼܫܘܼܬܼܵܐ܃ ܘܡܸܬܼܐܲܡܝܼܢ ܠܦܘܼܠܚܵܢܵܐ ܕܚܸܟܼܡܬܼܵܐ ܙܲܒܼܢܵܐ܁ ܥܕܲܡܵܐ>
      text <ܟܹܝܬܼ ܕܡܸܬܼܚܤܸܟܼ ܒܲܪܢܵܫܵܐ ܡ̣ܢ ܦܸܓܼܥܹ̈ܐ ܕܐ̄ܢܵܫܘܼܬܼܵܐ܃ ܘܗܲܕܵܡܵܘ̈ܗܝ>
      text <ܡ̣ܢ ܠܲܫܝܼܕܼܘܼܬܼܵܐ ܕܲܒܼܤܲܓܝܼ̈ܐܵܬܼܵܐ܃ ܘܟܼܵܢܹ̇ܫ ܠܘܵܬܼ ܢܲܦܫܹܗ܃ ܐܵܦܠܵܐ>
      text <ܠܚܲܫܵܘ̈ܗܝ ܡܸܬܫܵܘܕܲܥ܁ ܫܸܠܝܵܐ ܓܹܝܪ܃ ܐܲܝܟܼ ܕܐܸܡ݂ܲܪ ܠܲܡܦܹܝܕܼܵܐ>
      text <ܢܲܗܝܼܪܵܐ ܕܟܼܠܵܗ̇ ܬܹܒܹܝܠ ܛܘܼܒܼܵܢܵܐ ܒܵܤܝܼܠܸܣ܃ ܫܘܼܪܵܝܵܐ ܗ̄ܘ̣>
      text <ܕܬܲܕܼܟܿܝܼܬܼܵܗ̇ ܕܢܲܦܫܵܐ܁ ܡܵܐ ܓܹܝܪ ܕܗܲܕܵܡܹ̈ܐ ܒܲܪ̈ܵܝܹܐ ܫܠܝܼܘ ܡ̣ܢ ܪܵܘܒܵܐ>
      text <ܕܲܠܒܲܪ܃ ܗܵܝܕܹܝܢ ܦܵܢܹ̇ܐ ܡܲܕܥܵܐ ܡ̣ܢ ܦܸܗܝܵܐ ܠܓܼܵܘ ܐܲܬܼܪܹܗ܃>
      text <ܘܡܸܬܿܬܿܥܝܼܪ ܠܸܒܵܐ ܠܡܸܒܼܨܵܐ ܠܙܵܘ̈ܥܹܐ ܓܵܘܵܝܹ̈ܐ ܕܢܲܦܫܵܐ܁ ܘܐܸܢ>
      text <ܡܚܲܡܤܸܢ ܫܲܦܝܼܪ ܗܵܪܟܵܐ܃ ܐܵܬܹ̇ܐ ܒܡܲܪܝܼܬܹܗ ܥܕܲܡܵܐ ܠܕܲܟܼܝܘܼܬܼܵܐ>
      text <ܕܢܲܦܫܵܐ܁>
      text <ܝܵܠܘܿܦܵܐ܁ ܘܠܵܐ ܡܨܲܝܵܐ ܟܲܝ ܒܗܘܼܦܵܟܼܵܐ ܕܲܠܒܲܪ܃ ܐܸܢ ܬܥܲܙܸܐ܃>
      text <ܡܸܬܿܕܲܟܿܝܵܐ ܢܲܦܫܵܐ ܡܲܠܦܵܢܵܐ܁ ܐܝܼܠܵܢܵܐ ܕܟܼܠܝܘܿܡ ܫܵܬܹ̇ܐ܃ ܐܸܡܲܬܼܝ>
    block
      text <ܝܵܒܹ̇ܫ ܥܸܩܵܪܹܗ ܘܡܵܐܢܵܐ ܕܟܼܠܝܘܿܡ ܬܵܘܤܲܦܬܐ ܫܵܩܹ̇ܠ܃ ܐܸܡܲܬܼܝ>
      text <ܚܵܤܲܪ ܐܸܢ ܕܲܟܼܝܘܼܬܼܵܐ ܘܠܵܐ ܡܸܕܸܡ ܐ̄ܚܪܹܝܢ ܐܝܼܬܹܝܗ̇܃ ܐܸܠܵܐ ܠܡܸܛܥܵܐ>
      text <ܗܘܼ̈ܦܵܟܹܐ ܕܠܵܐ ܚܹܐܪܘܼܬܼܵܐ ܘܲܠܡܸܫܬܲܝܵܢܘܼ ܡ̣ܢ ܥܘܼܗܕܵܢܗܘܿܢ܃ ܘܗ̤ܘ>
      text <ܗܵܢܵܐ ܟܠܝܘܿܡ ܒܲܩܢܘܿܡܹܗ ܤܘܼܥܪܵܢܵܐܝܼܬܼ ܐܵܘ ܒܲܐ̄ܚܪ̈ܵܢܹܐ܃ ܒܝܲܕܼ>
      text <ܪܸ̈ܓܼܫܹܐ ܡܚܲܕܸܬܼ ܠܹܗ ܠܥܘܼܗܕܵܢܗܘܿܢ ܒܢܲܦܫܹܗ܃ ܗܵܢܵܘ ܕܹܝܢ>
      text <ܠܝܼܕܲܥܬܼܗܹܝܢ ܕܒܼܝܼ̈ܫܵܬܼܵܐ܃ ܐܸܡܲܬܼܝ ܢܸܬܿܕܲܟܸܐ ܡܸܢܗܘܿܢ ܐܵܘ ܐܸܡܲܬܼܝ>
      text <ܢܸܤܬܲܦܲܩ ܡ̣ܢ ܬܲܟܼܬܘܼܫܵܐ ܕܗܵܠܹܝܢ ܕܲܠܒܲ܃ ܕܲܠܗܵܠܹܝܢ ܕܲܠܓܼܵܘ>
      text <ܢܸܚܙܸܐ ܘܲܢܫܲܝܸܢ ܡܸܫܟܲܚ ܟܲܕܼ ܟܠܝܘܿܡ ܡܸܨܛܲܐܸܐ ܠܸܒܵܐ܃ ܐܸܡܲܬܼܝ ܡ̣ܢ>
      text <ܨܵܐܘܼܬܹܗ ܡܸܬܿܕܲܟܸܐ ܕܲܠܡܵܐ ܘܐܵܦܠܵܐ ܠܘܼܩܒܲܠ ܗܵܝ̇ ܕܤܘܼܥܪܵܢܵܐ>
      text <ܡܸܫܟܲܚ ܠܲܡܩܵܡ܃ ܐܲܪܦܵܐ ܕܲܠܥܸܩܵܪܵܐ ܢܕܲܟܸܐ܁ ܒܲܡܨܲܥܬܼܵܗ̇ ܓܹܝܪ>
      text <ܕܡܲܫܪܝܼܬܼܵܐ ܩܵܐܹ̇ܡ܃ ܘܟܼܠܝܘܿܡ ܤܲܒܼܪ̈ܵܬܼܵܐ ܕܲܩܪ̈ܵܒܹܐ ܬܼܵܟܼ̈ܒܵܢ ܠܐܸܕܼܢܵܘ̈ܗܝ܃>
      text <ܐܲܝܟܲܢ ܡܲܡܪܲܚ ܡܲܟܼܪܸܙ ܫܲܝܢܵܐ ܠܢܲܦܫܹܗ ܐܸܢ ܕܹܝܢ ܡ̣ܢ ܗܵܠܹܝܢ>
      text <ܢܸܬܼܪܲܚܲܩ܃ ܗܵܝܕܹܝܢ ܡܸܫܟܲܚ ܕܒܼܐܝܼܕܼܵܐ ܒܐܝܼܕܼܵܐ ܢܫܲܠܸܐ ܠܗܵܠܹܝܢ>
      text <ܕܲܠܓܼܵܘ܁ ܥܕܲܡܵܐ ܕܢܲܗܪܵܐ ܡ̣ܢ ܠܥܸܠ ܠܵܐ ܡܸܤܬܿܟܲܪ܃ ܡ̣ܢ ܠܬܲܚܬܿ>
      text <ܠܵܐ ܝܵܒܼܫ̇ܝܼܢ ܡܵܘ̈ܗܝ܁ ܡܵܐ ܕܹܝܢ ܕܐܸܬ̣ܼܵܐ ܐ̄ܢܵܫ ܠܫܸܠܝܵܐ܃ ܗܵܝܕܹܝܢ ܡܲܨܝܵܐ>
      text <ܢܲܦܫܵܐ ܦܵܪܫܵܐ ܠܗܘܿܢ ܠܚܲܫܹ̈ܐ܃ ܘܒܼܵܨ̇ܝܵܐ ܚܸܟܼܡܬܐ ܕܒܼܵܗ̇܁ ܗܵܝܕܹܝܢ>
      text <ܒܲܪܢܫܵܢܵܐ ܓܵܘܝܵܐ܃ ܡܸܬܿܬܿܥܝܼܪ ܠܦܘܼܠܚܵܢܵܐ ܕܪܘܼܚ܁ ܘܝܘܿܡ ܡ̣ܢ>
      text <ܝܘܿܡ܃ ܡܲܪܓܸܫ ܒܚܸܟܼܡܬܐ ܟܤܝܼܬܐ ܕܢܵܒܼ̇ܗܵܐ ܒܢܲܦܫܹܗ܁>
      text <ܝܵܠܘܿܦܵܐ܁ ܐܲܝܠܹܝܢ ܐܸܢܘܿܢ ܫܘܼ̈ܕܵܥܹܐ ܚܲܬܝܼ̈ܬܹܐ ܘܐܵܬܼ̈ܘܵܬܼܵܐ ܩܲܪ̈ܝܼܒܼܵܬܐ܃>
      text <ܡܵܐ ܕܫܲܪܝܼܘ ܡܸܬܼܚܙܹܝܢ ܡ̣ܢ ܓܵܘ ܥܲܡܠܹܗ ܕܒܲܪܢܵܫܵܐ ܦܹܐܪܹ̈ܐ ܟܤܲܝ̈ܵܐ>
      text <ܕܲܒܼܢܲܦܫܵܐ ܡܲܠܦܵܢܵܐ܁ ܡܵܐ ܕܡܸܫܬܿܘܸܐ ܠܡܵܘܗܲܒܼܬܵܐ ܕܕܸܡ̈ܥܹܐ܃ ܗܵܝ̇>
      text <ܕܲܡܫܲܪܬܿܚܵܐܝܼܬܼ ܘܲܕܼܠܵܐ ܥܸܨܝܵܢ܁ ܐܲܝܟܼ ܬܚܘܼܡܵܐ ܡܸܕܸܡ ܤܝܼ̈ܡܵܢ>
    block
      text <ܕܸܡ̈ܥܹܐ ܠܪܸܥܝܵܢܵܐ܃ ܒܹܝܬܼ ܦܲܓܼܪܵܢܘܼܬܼܵܐ ܠܪܘܼܚܵܢܘܼܬܼܵܐ܃ ܘܒܹܝܬܼ ܚܵܫܘܿܫܘܼܬܼܵܐ>
      text <ܠܕܲܟܼܝܘܼܬܼܵܐ܁ ܥܕܲܡܵܐ ܓܹܝܪ ܕܲܠܗܵܕܹܐ ܡܵܘܗܲܒܼܬܼܵܐ ܡܩܲܒܸܿܠ܃ ܥܕܲܟܹܝܠ>
      text <ܒܒܲܪܢܵܫܵܐ ܒܲܪܵܝܵܐ ܐܝܼܬܼܵܘܗܝ ܥܲܡܠܵܐ ܕܦܘܼܠܚܵܢܹܗ܁ ܘܟܼܠ ܟ̱ܠܹܗ܃>
      text <ܐܵܦܠܵܐ ܩܲܠܝܼܠ ܐܲܪܓܸܫ̣ ܒܦܘܼܠܚܵܢܵܐ ܟܲܤܝܵܐ ܕܗܵܘ̇ ܒܲܪܢܵܫܵܐ ܕܪܘܼܚ܁>
      text <ܡܵܐ ܕܹܝܢ ܕܫܲܪܝܼ ܫܵܒܹ̇ܩ ܦܲܓܼܪܵܢܘܼܬܹܗ ܕܥܵܠܡܵܐ ܗܵܢܵܐ܃ ܘܦܵܤܲܥ̇>
      text <ܒܗܵܘ̇ ܬܘܼܚܡܵܐ ܕܲܠܓܼܵܘ ܡ̣ܢ ܗܵܢܵܐ ܟܝܵܢܵܐ ܕܡܸܬܼܚܙܸܐ܃ ܡܸܚܕܼܵܐ ܠܗܵܕܹܐ>
      text <ܛܲܝܒܿܘܼܬܼܵܐ ܕܕܸܡ̈ܥܹܐ ܡܵܛܹ̇ܐ܁ ܘܡܸܢܹܗ ܕܐܵܘܵܢܵܐ ܩܲܕܼܡܵܝܵܐ ܕܗܵܘ̇>
      text <ܕܘܼܒܵܪܵܐ ܟܲܣܝܵܐ ܡܫܲܪ̈ܝܵܢ ܗܵܠܹܝܢ ܕܸܡ̈ܥܹܐ܃ ܘܲܡܝܲܒ̈ܠܵܐ ܠܹܗ ܥܕܲܡܵܐ>
      text <ܠܚܘܼܒܵܐ ܓܡܝܼܪܵܐ ܕܐܲܠܵܗܵܐ܁ ܘܡܵܐ ܕܲܠܬܲܡܵܢ ܡܸܫܬܵܘܫܲܛ܃ ܗܵܟܲܢܵܐ>
      text <ܥܵܬܲܪ ܒܗܵܠܹܝܢ܃ ܥܕܲܡܵܐ ܕܥܲܡ ܤܲܝܒܵܪܬܹܗ ܘܫܸܩܝܹܗ ܫܵܬܹ̇ܐ ܠܗܹܝܢ܃>
      text <ܡ̣ܢ ܐܲܡܝܼܢܘܼܬܼܗܹܝܢ ܘܤܲܓܝܼܐܘܼܗܹܝܢ܁ ܘܗܵܢܵܘ ܫܘܼܘܕܵܥܵܐ ܚܲܬܝܼܬܼܵܐ>
      text <ܕܡܲܦܲܩܬܹܗ ܕܪܸܥܝܵܢܵܐ ܡ̣ܢ ܗܵܢܵܐ ܥܵܠܡܵܐ܃ ܘܡܲܪܓܫܵܢܘܼܬܹܗ ܕܒܼܗܵܘ̇>
      text <ܥܲܠܡܵܐ ܕܪܘܼܚ܁ ܘܲܟܼܡܵܐ ܕܲܠܗܵܢܵܐ ܥܵܠܡܵܐ ܒܪܸܥܝܵܢܹܗ ܡܸܬܼܩܲܪܲܒܼ܃>
      text <ܗܵܟܲܢܵܐ ܒܵܨܲܪ ܡ̣ܢ ܗܵܠܹܝܢ ܕܸܡ̈ܥܹܐ܁ ܘܡܵܐ ܕܓܼܡܝܼܪܵܐܝܼܬܼ ܐܝܼܬܼܵܘܗܝ>
      text <ܒܗܵܠܹܝܢ ܕܲܬܼܢܵܢ ܪܸܥܝܵܢܹܗ܃ ܓܡܝܼܪܵܐܝܼܬܼ ܘܐܵܦ ܡ̣ܢ ܕܸܡ̈ܥܹܐ ܟܠܸܐ܁>
      text <ܘܗܵܕܲܐ ܗ̣̄ܝ ܐܵܬ̤ܵܐ ܕܲܛܡܝܼܪܘܼܬܹܗ ܕܲܒܼܚܲܫܹ̈ܐ܁ ܡܸܢܗܹܝܢ ܕܕܸܡ̈ܥܹܐ܃>
      text <ܡܵܘ̈ܩܕܼܵܢܝܬܼܵܐ ܐܸܢܹܝܢ܁ ܘܡܸܢܗܹܝܢ܃ ܡܕܲܗ̈ܢܵܢܬܼܵܐ܁ ܟܠ ܕܸܡ̈ܥܹܐ ܕܹܝܢ܃>
      text <ܕܡ̣ܢ ܬܵܘܬܼܵܐ ܘܡ̣ܢ ܐܲܢܘܼܤܝܵܐ ܕܠܸܒܵܐ ܕܡܸܛܠ ܚܛܵܗܹ̈ܐ ܢܵܚ̈ܬܵܢ܃>
      text <ܡܝܲܒ̈ܫܵܢ ܠܹܗ ܠܦܲܓܼܪܵܐ ܘܡܵܘ̈ܩܕܼܵܢ ܠܹܗ܁ ܘܙܲܒܼ̈ܢܝܼܢ ܤܲܓܝܼ̈ܐܵܢ܃ ܐܵܦ>
      text <ܒܢܸܟܼܝܵܢܹܗ ܕܡܘܼܚܵܐ ܡܲܪܓܸܫ ܒܡܲܪܕܝܼܬܼܗܹܝܢ܁ ܘܩܲܕܼܡܵܝܑܬܼ ܒܗܵܢܵܐ>
      text <ܛܲܟܼܤܵܐ ܕܕܸܡ̈ܥܹܐ ܦܵܓܲܥ ܒܲܢܵܫܵܐ ܐܵܠܨܵܐܝܼܬܼ܁ ܘܲܒܼܗܹܝܢ ܡܸܬܼܦܬܲܚ>
    block
      text <ܠܹܗ ܬܲܪܥܵܐ ܠܘܵܬܼ ܗܵܘ̇ ܛܲܟܼܤܵܐ ܕܲܬܼܪܹܝܢ܃ ܕܲܡܝܲܬܲܪ ܤܲܓܝܼ ܡ̣ܢ>
      text <ܗܵܢܵܐ܃ ܕܐܝܼܬܼܵܘܗܝ ܐܵܬ̤ܵܐ ܕܩܘܼܒܵܠܵܐ ܕܪ̈ܲܚܡܹܐ܁ ܐܲܝܢܵܐ ܗܵܢܵܐ ܗܵܠܹܝܢ>
      text <ܕܡ̣ܢ ܤܘܼܟܵܠܵܐ ܫܵܦ̈ܥܵܢ܃ ܡܕܲܗ̈ܢܵܢ ܠܹܗ ܠܦܲܓܼܪܵܐ܃ ܘܡ̣ܢ ܢܲܦܫܗܹܝܢ>
      text <ܪ̈ܵܕܼܝܵܢ܃ ܘܥܸܨܝܵܢܵܐ ܠܲܝܬܿ ܒܗܹܝܢ܁ ܘܐܵܦ ܠܦܲܓܼܪܵܐ ܡܫܲܡ̈ܢܵܢ ܠܹܗ܁>
      text <ܘܚܸܙܘܵܐ ܕܦܲܪܨܘܿܦܵܐ܃ ܡܸܫܬܲܚܠܲܦ܁ ܠܸܒܵܐ ܠܲܡ ܚܲܕܵܝܵܐ ܡܲܫܦܲܪ>
      text <ܓܘܼܫܡܵܐ܁ ܘܡܸܬܼܐܲܫ̈ܕܵܢ܃ ܥܲܠ ܟ̱ܠܹܗ ܦܲܪܨܘܿܦܵܐ ܒܫܸܠܝܵܐ ܕܬܲܪܥܝܼܬܼܵܐ܁>
      text <ܘܐܲܝܟܼ ܬܘܼܪܤܵܝܵܐ ܡܸܕܸܡ ܡܩܲܒܸܠ ܡܸܢܗܹܝܢ ܗ̤ܘ ܦܲܓܼܪܵܐ܃ ܘܲܦܨܝܼܚܘܼܬܼܵܐ>
      text <ܡܸܬܼܪܲܫܡܵܐ ܥܲܠ ܦܲܪܨܘܿܦܵܐ܁ ܡܲܢ̣ܘ ܢܤܲܒܼ ܢܸܤܝܵܐ ܕܗܵܠܹܝܢ ܬܪܹܝܢ>
      text <ܫܘܼܚ̈ܠܵܦܹܐ܃ ܢܸܤܬܲܟܲܠ܁>
      text <ܝܵܠܘܿܦܵܐ܁ ܡܵܢܲܐ ܗ̣̄ܝ ܩܝܵܡܬܵܗ̇ ܕܢܲܦܫܵܐ܃ ܐܸܢ ܩܵܡܬܿܘܿܢ ܠܲܡ>
      text <ܥܲܡ ܡܫܝܼܚܵܐ ܡܲܠܦܵܢܵܐ܁ ܗܵܝ̇ ܗ̣̄ܝ ܕܐܡܝܼܪܵܐ ܠܲܫܠܝܼܚܵܐ ܒܕܼܘܼܟܿܬܐ>
      text <ܐ̄ܚܪܹܬܼܵܐ܃ ܕܐܲܠܵܗܵܐ ܗܵܘ̇ ܕܐܸܡ݂ܲܪ܃ ܕܡ̣ܢ ܚܸܫܘܿܟܼܵܐ ܢܘܼܗܪܵܐ ܢܸܕܼܢܲܚ܃>
      text <ܗ̤ܘ ܢܸܕܼܢܲܚ ܒܠܸܒܵܘ̈ܵܬܼܟܼܘܿܢ܁ ܩܝܵܡܬܐ܃ ܠܡܲܦܲܩܬܼܵܐ ܕܡ̣ܢ ܥܲܬܝܼܩܘܼܬܼܵܐ>
      text <ܩܵܪܹܐ܃ ܗܵܝ̇ ܕܒܲܕܼܡܘܼܬܼܵܐ ܕܲܫܝܘܿܠ ܐܲܚܝܼܕܼܵܐ ܒܐܲܦܵܘ̈ܗܝ܃ ܕܠܵܐ ܢܸܕܼܢܲܚ>
      text <ܠܹܗ ܢܘܼܗܪܹܗ ܕܐܹܘܲܢܓܲܝܼܘܿܢ ܒܐ̄ܪܵܙ܃ ܕܗ̤ܘܝܘܼ ܡܲܦܘܿܚܝܼܬܼܵܐ ܕܚܲܝܹ̈ܐ>
      text <ܒܤܲܒܼܪܵܐ ܕܲܩܝܵܡܬܼܵܐ܃ ܗܵܝ̇ ܕܒܼܵܗ̇ ܗ̤ܘ ܕܸܢܚܵܐ ܕܚܸܟܼܡܬܐ ܐܲܠܵܗܝܬܵܐ>
      text <ܕܵܢܲܚ ܒܠܸܒܵܐ܁ ܟܲܕܼ ܐܝܼܬܼܵܘܗܝ ܡܸܟܹܝܠ ܒܲܪܢܵܫܵܐ ܚܲܕܼܬܼܵܐ܃ ܕܠܲܝܬܿ ܒܹܗ>
      text <ܡܸܕܸܡ ܡ̣ܢ ܕܲܬܼܢܵܢ܁ ܐܲܝܟܼ ܕܐܲܡܝܼܪ܃ ܕܐܸܬܸܠ ܠܗܘܿܢ ܠܸܒܵܐ ܚܲܕܼܬܼܵܐ܃>
      text <ܘܪܘܼܚܵܐ ܚܕܼܵܬܵܐ܁ ܘܗܵܝܕܹܝܢ ܫܲܪܝܼܪܵܐܝܼܬܼ ܡܸܬܿܬܿܨܝܼܪ ܒܗܘܿܢ ܡܫܝܼܚܵܐ܃>
      text <ܒܝܲܕܼ ܪܘܼܚܵܐ ܕܚܸܟܼܡܬܐ ܘܲܕܼܓܸܠܝܵܢܵܐ ܒܝܼܕܲܥܬܼܵܐ ܕܲܥܠܵܘܗܝ܁ ܝܵܠܘܿܦܵܐ܁>
      text <ܡܵܢܵܘ ܐܲܝܟܼ ܕܲܒܼܤܵܟܼܵܐ ܚܲܝܠܵܐ ܕܤܵܥܘܪܘܼܬܹܗ ܕܫܸܠܝܵܐ ܡܲܠܦܵܢܵܐ܁>
    block
      text <ܠܪܸ̈ܓܼܫܹܐ ܒܲܪ̈ܵܝܹܐ ܡܡܝܼܬܼ܃ ܘܲܠܙܵܘ̈ܥܹܐ ܓܵܘܵܝܹ̈ܐ ܡܢܲܚܸܡ܁ ܗܘܼܦܵܟܼܵܐ ܕܹܝܢ>
      text <ܕܲܠܒܲܪ܃ ܕܲܠܩܘܼܒܼܠܵܐ ܕܗܵܕܹܐ ܤܵܥܲܪ܁>
      text <ܝܵܠܘܿܦܵܐ܁ ܐܲܝܕܵܐ ܗ̣̄ܝ ܥܸܠܬܼܵܐ ܕܚܸܙ̈ܘܵܢܹܐ ܘܲܕܼܓܸܝܵܢܹ̈ܐ ܕܡܸܫܬܲܡܫܝܼܢ>
      text <ܠܘܵܬܼ ܐ̄ܢܵܫ̈ܝܼܢ ܐ̄ܚܪ̈ܵܢܹܐ ܕܹܝܢ ܟܲܕܼ ܝܲܬܝܼܪ ܡܸܢܗܘܿܢ ܥܡܝܼܠܝܼܢ܃ ܠܵܐ>
      text <ܡܸܫܬܲܡܫܝܼܢ ܠܘܵܬܼܗܘܿܢ ܕܐܲܝܟܼ ܗܵܠܹܝܢ܁ ܡܲܠܦܵܢܵܐ܁ ܥܸܠ̈ܠܵܬܐ ܕܹܝܢ>
      text <ܠܓܸܠܝܵܢܹ̈ܐ ܘܲܠܚܸܙ̈ܘܵܢܹܐ ܤܲܓܿܝܼ̈ܐܵܬܼܵܐ ܐܸܢܹܝܢ܃ ܘܠܵܘ ܚܕܼܵܐ܁ ܘܥܸܠܬܼܵܐ>
      text <ܩܲܕܼܡܵܝܬܐ ܕܓܸܠܝܵܢܹ̈ܐ ܘܲܕܼܚܸܙ̈ܘܵܢܹܐ܃ ܬܲܚܘܝܼܬܼܵܐ ܐܝܼܬܹܝܗ̇ ܕܲܡܪܲܚܡܵܢܘܼܬܹܗ>
      text <ܕܐܲܠܵܗܵܐ܃ ܕܲܠܘܼܕܼܪܵܢܵܐ ܕܲܒܼܢܲܝ̈ܢܵܫܵܐ ܡܸܬܼܦܲܪܢܤܝܼܢ ܡ̣ܢ ܨܹܐܕܼܵܘܗܝ܁>
      text <ܘܐܝܼܬܼ܃ ܕܒܲܡܕܲܒܿܪܵܢܘܼܬܼܵܐ ܗܵܘܹ̇ܝܢ܁ ܗܵܕܹܐ܃ ܕܓܼܵܘܲܐ ܗ̣̄ܝ܁ ܕܫܲܪܟܵܐ>
      text <ܕܹܝܢ܃ ܐܲܝܟܼ ܕܲܠܚܘܼܝܵܠܵܐ ܘܠܘܼܒܵܒܼܵܐ ܕܲܡܚܝܼ̈ܠܹܐ ܗܵܘܹ̇ܝܢ܁ ܘܐܲܝܟܼ>
      text <ܕܲܠܒܼܘܼܝܵܐܵܐ܃ ܘܐܲܝܟܼ ܕܲܠܝܘܼܠܦܵܢܵܐ܀ ܕܲܡܕܲܒܿܪܵܢܘܼܬܼܵܐ܃ ܐܲܝܟܼ ܕܐܸܬܼܚܙܝܼܘ>
      text <ܥܲܠ ܓܸܢ̄ܒܼ ܩܲܒܼܪܵܐ܃ ܘܐܲܝܟܼ ܐܲܝܠܹܝܢ ܕܲܒܼܙܲܒܼܢܵܐ ܕܤܘܼܠܵܩܵܐ ܐܸܬܼܚܙܝܼܘ>
      text <ܠܲܫܠܝܼܚܹ̈ܐ ܟܲܕܼ ܡܥܵܩܝܼܢ ܐܲܟܲܚ̄ܕܼ ܘܬܲܡܝܝܼܗܝܼܢ ܘܲܪܡܹܝܢ ܒܦܘܼܫܵܟܼܵܐ܃>
      text <ܒܦܘܼܪܫܵܢܹܗ ܕܡܵܪܲܢ ܕܡܸܢܗܘܿܢ܁ ܘܒܲܪ ܫܵܥܬܹܗ ܐܸܬܼܚܙܝܼܘ ܠܘܵܬܼܗܘܿܢ>
      text <ܬܪܹܝܢ ܡܲܠܲܐܟܹ̈ܐ܃ ܕܩܵܝ̇ܡܝܼܢ ܒܲܠܒܼܘܼܫܵܐ ܚܸܘܵܪܵܐ܁ ܘܐܲܝܟܼ ܗܵܝ̇ ܕܲܒܼܒܹܝܬܼ>
      text <ܐܲܤܝܼܪܹ̈ܐ܃ ܘܲܒܼܕܼܘܼܟ ܕܘܼܟܼ܃ ܟܲܕܼ ܢܵܦ̇ܠܝܼܢ ܗ̄ܘ̣ܵܘ ܒܐܝܼܕܼܵܐ ܕܲܒܼܢܲܝ̈ܢܵܫܵܐ܁>
      text <ܠܘܵܬܼ ܦܲܪ̈ܨܘܿܦܹܐ ܕܹܝܢ ܝܑܼܚܝܼ̈ܕܵܝܹܐ܃ ܐܲܝܟܼ ܕܲܠܘܵܬܼ ܫܲܪܟܵܐ ܕܩܲܕܝܼ̈ܫܹܐ>
      text <ܕܒܼܵܬܲܪܗܘܿܢ܃ ܐܵܦ ܥܕܲܡܵܐ ܠܝܵܘܡܵܢܵܐ܁ ܘܲܠܘܵܬܼ ܗܵܠܹܝܢ ܬܠܵܬܐ ܙܢܲܝ̈ܵܐ>
      text <ܕܐ̄ܢܵܫܵܐ ܡܸܬܼܦܲܪܢܤܝܼܢ ܤܘܼܥܪ̈ܵܢܹܐ ܕܐܲܝܟܼ ܗܵܠܹܝܢ܃ ܐܲܝܟܼ ܕܲܒܼܤܘܿܓܼܵܐܐ܁>
      text <ܐܵܘ ܠܵܘܬܼ ܐܲܝܠܹܝܢ ܕܲܦܫܝܼܛܝܼܢ ܘܬܲܡܝܼܡܝܼܢ ܠܒܲܪ ܡ̣ܢ ܡܫܘܼܚܬܼܵܐ܃>
      text <ܐܵܘ ܠܘܵܬܼ ܐ̄ܢܵܫܵܐ ܩܲܕܝܼ̈ܫܹܐ ܘܲܓܼܡܝܼܪܹ̈ܐ܃ ܐܵܘ ܠܘܵܬܼ ܐܲܝܠܹܝܢ ܕܒܲܛܢܵܢܵܐ>
      text <ܕܪܸܬܼܚܵܐ ܒܲܦܤܵܩ ܤܲܒܼܪܵܐ ܢܵܦܩ̇ܝܼܢ ܡ̣ܢ ܓܵܘ ܥܵܠܡܵܐ܁ ܘܫܲܒܼܩ̣ܘܗܝ>
    block
      text <ܓܡܝܼܪܵܐܝܼܬܼ܃ ܘܐܸܬܼܪܲܚܲܩܘ ܡ̣ܢ ܟ̱ܠܹܗ ܝܲܬܼܒܵܐ ܕܐ̄ܢܵܫܘܼܬܼܵܐ܃ ܘܲܢܦܲܩ̣ܘ>
      text <ܒܵܬܲܪ ܐܲܠܵܗܵܐ ܫܠܝܼܚܵܐܝܼܬܼ ܕܠܵܐ ܤܲܒܼܪܵܐ ܘܥܘܼܕܼܪܵܢܵܐ ܕܡܸܕܸܡ>
      text <ܕܡܸܬܼܚܙܸܐ܁ ܘܥܵܕܼܝܵܐ ܥܠܲܝܗܘܿܢ ܕܚܸܠܬܐ ܕܡ̣ܢ ܡܫܵܘܚܕܼܘܼܬܼܵܐ܃ ܐܵܘ>
      text <ܟܵܪܹܟܼ ܠܗܘܿܢ ܩܹܘܲܢܕܹܝܢܘܿܣ ܕܡܵܘܬܵܐ܃ ܕܡ̣ܢ ܟܲܦܢܵܐ ܐܵܘ ܡ̣ܢ>
      text <ܟܘܼܪܗܵܢܵܐ܃ ܐܵܘ ܚܕܼܵܐ ܡ̣ܢ ܒܝܼ̈ܫܵܬܐ ܐܲܝܠܹܝܢ ܕܗܸܢܹܝܢ܃ ܘܩܲܪܝܼܒܼܝܼܢ>
      text <ܠܲܦܤܵܩ ܤܲܒܼܪܵܐ܁ ܗܵܝ̇ ܕܹܝܢ ܕܲܠܘܵܬܼ ܐ̄ܢܵܫ̈ܝܼܢ ܗܵܘܹ̇ܝܢ ܒܘܼ̈ܝܵܐܹܐ ܕܐܲܝܟܼ>
      text <ܗܵܠܹܝܢ܃ ܐ̄ܚܪ̈ܵܢܹܐ ܕܹܝܢ ܕܲܒܼܥܲܡ̈ܠܹܐ ܥܵܠ̇ܒܿܝܼܢ ܠܗܘܿܢ܃ ܠܵܐ ܗܵܘܹ̇ܐ>
      text <ܠܘܵܬܼܗܘܿܢ ܡܸܕܸܡ ܕܐܲܝܟܼ ܗܵܟܲܢ܃ ܥܸܠܬܐ ܩܲܕܼܡܵܝܬܐ ܐܝܼܬܹܝܗ̇܃ ܕܲܟܼܝܘܼܬܼܵܐ>
      text <ܘܠܵܐ ܕܲܟܼܝܘܼܬܼܵܐ܃ ܕܬܹܐܪܬܵܐ ܐܵܡܲ̈ܪܢܵܐ܃ ܥܸܠܬܐ ܕܹܝܢ ܕܬܲܪܬܹܝܢ>
      text <ܕܐܝܼܬܹܝܗ̇ ܚܲܬܝܼܬܼܵܐܝܼܬܼ ܗܵܕܲܐ ܗ̣̄ܝ܃ ܕܲܟܼܡܵܐ ܕܐܝܼܬܼ ܠܹܗ ܠܐ̄ܢܵܫ ܒܘܼܝܵܐܵܐ>
      text <ܕܡ̣ܢ ܒܢܲܝ̈ܢܵܫܵܐ܃ ܐܵܘ ܕܡܸܕܸܡ ܡ̣ܢ ܗܵܠܹܝܢ ܡܸܬܼܚܲܙܝܵܢ̈ܝܵܬܐ܃ ܠܵܐ ܗܵܘܹ̇ܝܢ>
      text <ܠܘܵܬܹܗ ܒܘܼ̈ܝܵܐܹܐ ܕܐܲܝܟܼ ܗܵܠܹܝܢ܁ ܐܸܠܵܐ ܐܸܢ ܐܲܝܟܼ ܕܒܲܡܕܲܒܿܪܵܢܘܼܬܼܵܐ܁>
      text <ܘܗܵܕܹܐ܃ ܕܓܼܵܘܲܐ ܗ̣̄ܝ܁ ܚܢܲܢ ܕܹܝܢ ܡܸܠܬܲܢ܃ ܠܘܵܬܼ ܝܑܼܚܝܼ̈ܕܼܵܝܹܐ ܐܝܼܬܹܝܗ̇܁>
      text <ܘܤܵܗܕܵܐ ܕܗܵܕܹܐ܃ ܚܲܕܼ ܡ̣ܢ ܩܲܕܼܝܼ̈ܫܹܐ ܕܐܲܝܼܣ ܥܠܹܝܗ̇ ܕܗܵܕܹܐ܁>
      text <ܘܐܸܬܿܬ̤ ܠܹܗ ܒܲܪܬܼ ܩܵܠܵܐ ܟܲܕܼ ܐܵܡ̇ܪܵܐ܃ ܤܵܦܹ̇ܩ ܠܵܟܼ ܒܘܼܝܵܐܵܐ ܘܥܸܢܝܵܢܵܐ>
      text <ܕܲܒܼܢܲܝ̈ܢܵܫܵܐ܁ ܘܲܐ̄ܚܪܹܢܵܐ ܕܒܹܗ ܒܲܙܢܵܐ ܐܲܦܝܼܣ ܠܐܲܠܵܗܵܐ܃ ܕܟܲܕܼ ܒܥܘܼܡܪܵܐ>
      text <ܝܑܼܚܝܼܕܼܵܝܵܐ ܚܵܝܹ̇ܐ ܗ̄ܘ̣ܵܐ ܘܲܒܼܗܘܼ̈ܦܵܟܹܐ ܕܲܠܚܘܿܕܼܵܝܘܼܬܼܵܐ܃ ܒܟܼܠܫܵܥ ܡ̣ܢ>
      text <ܒܘܼ̈ܝܵܐܹܐ ܕܡ̣ܢ ܛܲܝܒܿܘܼܬܼܵܐ ܡܸܬܼܒܲܤܲܡ ܗ̄ܘ̣ܵܐ܃ ܘܲܒܼܛܝܼܠܘܼܬܼܵܐ ܐܲܠܵܗܵܝܬܐ>
      text <ܢܲܩܝܼܦܵܐܝܼܬܼ ܒܡܲܪܓܫܵܢܘܼܬܼܵܐ ܓܠܝܼܬܼܵܐ ܠܹܗ ܡܸܬܼܚܲܙܝܵܐ ܗ̄ܘ̣ܵܬܼ܁ ܘܡܵܐ>
      text <ܕܐܸܬܼܩܲܪܲܒܼ ܠܝܲܬܼܒܵܐ ܕܥܵܠܡܵܐ܃ ܠܗܹܝܢ ܠܗܵܠܹܝܢ ܒܥ̣ܵܐ ܐܲܝܟܼ ܥܝܵܕܼܵܐ܃>
      text <ܘܠܵܐ ܐܸܫܟܲܚ܁ ܐܸܬܼܟܲܫܲܦ ܠܐܲܠܵܗܵܐ ܕܢܸܬܼܝܼܕܲܥ ܠܹܗ ܫܪܵܪܵܐ ܕܤܘܼܥܪܵܢܵܐ܃>
      text <ܟܲܕܼ ܐܵܡܲ݁ܪ܃ ܕܕܲܠܡܵܐ ܡܵܪܝ܃ ܡܸܛܠ ܐܲܦܸܤܩܘܿܦܘܼܬܼܵܐ ܐܸܬܼܪܲܚܩܲܬ̤>
    block
      text <ܡܹܢܝ ܛܲܝܒܿܘܼܬܼܵܐ܁ ܘܐܸܬܼܐܡܲܪ ܠܹܗ܃ ܠܵܐ܁ ܐܸܠܵܐ ܗܵܝܕܹܝܟ܃ ܡܲܕܼܒܿܪܵܐ>
      text <ܗ̄ܘ̣ܵܐ܁ ܠܲܝܬܿ ܗ̄ܘ̣ܵܐ ܒܢܲܝ̈ܢܵܫܵܐ܃ ܘܐܲܠܵܗܵܐ ܝܵܨܹ̇ܦ ܗ̄ܘ̣ܵܐ ܕܝܼܠܵܟܼ܁ ܗܵܫܵܐ>
      text <ܕܹܝܢ ܝܲܬܼܒܵܐ ܗ̄ܘ̣ ܕܥܵܠܵܡܵܐ܃ ܘܲܒܼܢܲܝ̈ܢܵܫܵܐ ܝܵܨܦܝܼܢ ܕܝܼܠܵܟܼ܁ ܕܢܹܐܡܲܪ܃>
      text <ܕܠܵܐ ܡܲܨܝܵܐ ܕܥܲܡ ܒܘܼܝܵܐܵܐ ܕܡܸܬܼܚܙܸܐ܃ ܢܸܫܬܵܘܬܲܦ ܐ̄ܢܵܫ>
      text <ܒܒܼܘܼܝܵܐܵܐ ܪܘܼܚܵܢܵܐ܁>
      text <ܝܵܠܘܿܦ܁ ܘܕܹܐܢ ܚܲܕܼ ܗ̄ܘ̣ ܚܸܙܘܵܐ ܘܓܸܠܝܵܢܵܐ܃ ܐܵܘ ܕܐܲܝܟܼ ܕܲܦܪܝܼܫܝܼܢ>
      text <ܒܲܫܡܵܗܹ̈ܐ܃ ܦܪܝܼܫܝܼܢ ܐܵܦ ܒܤܘܼܥܪ̈ܵܢܹܐ ܡܲܠܦܵܢܵܐ܁ ܐܝܼܬܼ ܗ̄ܘ̣>
      text <ܦܘܼܪܫܵܢܵܐ ܒܹܝܬܼ ܚܸܙܵܐ ܠܓܸܠܝܵܢܵܐ܁ ܓܸܠܝܵܢܵܐ ܕܹܝܢ ܐܵܦܸܢ ܥܲܠ ܬܪ̈ܲܝܗܘܿܢ>
      text <ܢܵܦܹ̇ܠ܃ ܒܗܵܝ̇ ܕܟܲܤܝܘܼܬܼܵܐ ܗ̣̄ܝ ܕܡܸܬܼܓܲܠܝܵܐ܃ ܕܡܸܕ̤ܡ ܕܲܟܼܤܸܐ ܗ̄ܘ̣ܵܐ>
      text <ܡ̣ܢ ܩܕܝܼܡ܃ ܘܗܵܫܵܐ ܢܦܲܩ̣ ܠܓܸܠܝܵܐ ܒܚܲܕܼ ܡ̣ܢ ܦܘܼܪ̈ܫܵܢܹܐ܁ ܐܸܠܵܐ>
      text <ܠܵܐ ܒܪܲܡ ܟܠܡܸܕܸܡ ܕܓܸܠܝܵܢܵܐ ܗ̄ܘ̣܃ ܐܵܦ ܚܸܙܘܵܐ ܗ̄ܘ̣܁ ܟܠܡܸܕܸܡ>
      text <ܕܚܸܙܘܵܐ ܗ̄ܘ̣܃ ܡܸܬܼܩܪܸܐ ܘܐܵܦ ܓܸܠܝܵܢܵܐ܁ ܡܸܛܠ ܕܟܲܤܝܘܼܬܼܵܐ ܗ̣̄ܝ>
      text <ܕܡܸܬܼܓܲܠܝܵܐ܁ ܠܵܘ ܕܹܝܢ ܟܠܡܸܕܸܡ ܕܲܠܓܸܠܝܵܐ ܘܠܝܼܕܲܥܬܼܵܐ ܐܵܬܹ̇ܐ܃>
      text <ܒܚܸܙܘܵܐ ܗܵܘܹ̇ܐ܁ ܓܸܠܝܵܢܵܐ ܡܲܢ ܐܲܝܟܼ ܕܲܒܼܤܘܿܓܼܵܐܐ܃ ܥܲܠ ܐܲܝܠܹܝܢ>
      text <ܕܡܸܬܼܝܲܕܼ̈ܥܵܢ ܘܕܲܒܼܡܲܕܥܵܐ ܡܸܬܿܛܲܥ̈ܡܵܢ ܡܸܬܼܢܤܸܒܼ܁ ܚܸܙܘܵܐ ܕܹܝܢ ܡ̣ܢ>
      text <ܟܠܦܪܘܿܣ܃ ܒܕܸܡ̈ܘܵܬܼܵܐ ܗܵܘܹ̇ܐ܁ ܐܝܟܼ ܗܵܢܹܝܢ ܕܲܠܘܵܬܼ ܩܲܕܼ̈ܡܵܝܹܐ>
      text <ܐܸܫܬܲܡܲܫ܃ ܐܲܝܟܼ ܕܲܒܼܛܲܒܿܝܼܘܼܬܼܵܐ ܡܸܕܸܡ ܕܲܒܼܫܸܬܼܵܐ܃ ܐܵܘ ܥܒܼܝܼܪܘܼܬܼܵܐ܁>
      text <ܘܒܲܙܒܲܢ ܚܲܬܝܼܬܼܵܐܝܼܬܼ܃ ܘܒܲܙܒܲܢ ܒܲܗܘܼܪܵܐܝܼܬܼ܁ ܟܲܕܼ ܗ̤ܘ ܗܵܘ̇ ܕܗܵܘܹ̇ܐ>
      text <ܠܘܵܬܹܗ ܚܸܙܘܵܐ܃ ܟܡܵܐ ܙܲܒܼ̈ܢܝܼܢ ܠܵܐ ܝܵܕܲܥ܃ ܕܐܸܢ ܒܥܝܼܪܘܼܬܼܵܐ ܗ̄ܘ̣>
      text <ܕܚܵܙܹ̇ܐ ܐܵܘ ܒܫܸܢܬܼܵܐ܁ ܐܵܦܠܵܐ ܒܵܬܲܪ ܕܐܸܬ̣ܼܵܐ ܠܘܵܬܼ ܢܲܦܫܹܗ ܝܵܕܲܥ ܕܐܸܢ>
      text <ܒܲܫܪܵܪܵܐ ܐܸܫܬܲܡܲܫ ܤܘܼܥܪܵܢܵܐ܃ ܐܵܘ ܐܲܝܟܼ ܕܲܒܼܚܸܠܡܵܐ܁ ܘܐܝܼܬܼ ܐܸܡܲܬܼܝ܃>
      text <ܕܒܲܪܬܼ ܩܵܠܵܐ ܡܸܫܬܲܡܥܵܐ ܕܥܘܼܕܼܪܵܢܵܐ܃ ܘܐܝܼܬܼ ܐܸܡܲܬܼܝ ܕܛܘܼܦܤܵܐ>
    block
      text <ܡܸܕܹܡ܁ ܘܒܲܙܒܲܢ ܢܲܗܝܼܪܵܐܝܼܬܼ܃ ܘܲܦܲܝ̈ܢ ܒܐܲܦܝܼ̈ܢ܁ ܐܵܦ ܚܙܵܬܼܵܐ ܘܡܲܡܠܠܵܐ>
      text <ܘܫܘ̈ܐܵܠܹܐ ܘܥܸܢܝܵܢܵܐ܁ ܘܚܲܝ̈ܠܵܘܵܬܼܵܐ ܐܸܢܘܿܢ ܩܲܕܝܼ̈ܫܹܐ܃ ܕܡܸܬܼܚܙܹܝܢ ܠܐܲܝܠܹܝܢ>
      text <ܕܫܵܘܹ̇ܝܢ܁ ܘܓܲܠܝܵܐ܃ ܕܲܒܼܡܲܕܼܒܿܪܵܐ ܘܲܒܼܚܘܼܪܒܵܐ ܘܲܒܼܕܼܘܼ̈ܟܿܝܵܬܼܵܐ ܕܲܡܫܵܘ̈ܚܕܼܵܢ܃>
      text <ܘܲܒܼܦܘܼܪܢܵܫܵܐ ܕܡ̣ܢ ܥܵܠܡܵܐ܃ ܗܵܘ̈ܝܵܢ ܨܼܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܁ ܐܲܝܟܵܐ>
      text <ܕܐܵܦ ܒܲܪܢܵܫܵܐ ܐܵܠܨܵܐܝܼܬܼ ܤܢܝܼܩ ܥܠܲܝܗܹܝܢ܃ ܒܲܕܼܠܲܝܬܿ ܠܹܗ ܐܝܼܠܵܐ>
      text <ܡ̣ܢ ܕܘܼܟܼ܁ ܓܸܠܝܵܢܹ̈ܐ ܕܹܝܢ ܕܐܲܝܠܹܝܢ ܕܲܒܼܤܘܼܟܵܠܵܐ ܡܸܬܼܪ̈ܲܓܼܫܵܢ܃>
      text <ܒܝܲܕܼ ܕܲܟܼܝܘܼܬܼܵܐ ܡܸܬܼܩܲܒܹܠܝܼܢ܁ ܘܒܲܠܚܘܿܕܼ܃ ܕܐ̄ܢܵܫܵܐ ܐܝܼܬܹܝܗ̇ ܝܲܕܼܘܼ̈ܥܬܼܵܢܹܐ>
      text <ܘܲܓܼܡܝܼܪܹ̈ܐ܁>
      text <ܝܵܠܘܿܦܵܐ܁ ܐܸܢ ܡܲܛܝܼ ܐ̄ܢܵܫ ܠܕܲܟܼܝܘܼܬܼܵܐ ܕܠܸܒܵܐ܃ ܡܵܢܵܘ>
      text <ܫܘܼܘܕܵܥܵܗ̇ ܘܐܸܡܲܬܼܝ ܢܸܕܲܥ ܩܢܘܿܡܹܗ܃ ܐܸܢ ܐܸܬ݂ܼܵܐ ܠܸܒܹܗ ܠܕܲܟܼܝܘܼܬܼܵܐ>
      text <ܡܲܠܦܵܢܵܐ܁ ܡܵܐ ܕܲܠܟܼܠܗܘܿܢ ܒܢܲܝ̈ܢܵܫܵܐ ܫܲܦܝܼܪ ܚܵܙܹ̇ܐ܃ ܘܠܵܐ ܡܸܬܼܚܙܸܐ>
      text <ܠܹܗ ܕܲܛܡܲܐ ܐ̄ܢܵܫ ܐܵܘ ܕܲܡܤܲܝܼܒܲ܁ ܗܵܢܵܐ ܒܕܲܟܼܝܘܼܬܼܵܐ ܩܵܐܹ̇ܡ܃>
      text <ܫܲܪܝܼܪܵܐܝܼܬܼ܁ ܘܐܸܠܵܐ܃ ܐܲܝܟܲܢ ܡܲܨܝܵܐ ܕܢܸܓܼܡܘܿܪ ܡܸܠܬܼܵܐ ܕܲܫܠܝܼܚܵܐ܃ ܕܟܲܕܼ>
      text <ܐ̄ܢܵܫ ܒܟܼܠܵܗ̇ ܡܝܲܬܿܪܘܼܬܼܵܐ ܩܵܐܹ̇ܡ ܢܸܚܫܘܿܒܼ ܠܟܼܠܢܵܫ ܐܲܝܟܼ ܕܲܡܝܲܬܲܪ>
      text <ܡܸܢܹܗ ܒܠܸܒܵܐ ܘܒܲܫܪܵܪܵܐ܃ ܐܸܠܵܐ ܐܸܢ ܐܸܬܼܡܲܛܝܼ ܠܗܵܝ̇ ܕܐܲܡܝܼܪܵܐ܃>
      text <ܕܕܲܟܼ̈ܝܵܢ ܥܲܝܢܵܘ̈ܗܝ ܠܵܐ ܚܵܙܹ̇ܐ ܒܝܼܫܬܼܵܐ܁ ܝܵܠܘܿܦܵܐ܁ ܡܵܢܲܐ ܗ̣̄ܝ ܕܲܟܼܝܘܼܬܼܵܐ>
      text <ܘܥܕܲܡܵܐ ܠܐܲܝܟܵܐ ܬܚܘܼܡܵܗ̇ ܡܲܠܦܵܢܵܐ܁ ܕܲܟܼܝܘܼܬܼܵܐ ܡܸܬܼܪܲܥܹܢܵܐ>
      text <ܕܐܝܼܬܹܝܗ̇܃ ܡܸܬܼܢܲܫܝܵܢܘܼܬܼܵܐ ܕܲܙܢܲܝ̈ ܝܑܼܕܲܥܬܼܵܐ ܕܲܠܒܲܪ ܡ̣ܢ ܟܝܵܢܵܐ܃ ܗܵܠܹܝܢ>
      text <ܕܲܒܼܓܼܵܘ ܥܵܠܡܵܐ ܐܸܫܟܲܚ ܐܸܢܘܿܢ ܟܝܵܢܵܐ܁ ܬܚܘܼܡܗ̇ ܕܹܝܢ܃ ܕܗܵܢܵܐ ܟ̱ܠܹܗ>
      text <ܢܸܬܼܚܲܪܲܪ ܡܸܢܗܘܿܢ܃ ܕܟܹܐܬܸܐ ܥܕܲܡܵܐ ܠܲܦܫܝܼܛܘܼܬܹܗ ܘܬܲܡܝܼܡܘܼܬܹܗ>
      text <ܩܲܕܼܡܵܝܬܼܵܐ ܕܲܟܼܝܵܢܵܐ܃ ܐܲܝܟܼ ܫܲܒܼܪܵܐ ܡܸܕܸܡ܃ ܤܛܲܪ ܡ̣ܢ ܙܥܘܿܪ̈ܝܵܬܼܵܐ>
    block
      text <ܒܲܠܚܘܿܕܼ܁ ܝܵܠܘܿܦܵܐ܁ ܘܡܲܨܝܵܐ ܕܢܹܐܬܸܐ ܒܲܪܢܵܫܵܐ ܠܗܵܢܵܐ ܛܲܟܼܤܵܐ>
      text <ܡܲܠܦܵܢܵܐ܁ ܐܹܝܢ܁ ܗܵܐ ܚܲܕܼ ܡ̣ܢ ܤܵܒܹ̈ܐ ܥܕܲܡܵܐ ܠܗܵܕܹܐ ܐܸܬ̣ܼܵܐ܃ ܥܕܲܡܵܐ>
      text <ܕܐܵܦ ܠܬܲܠܡܝܼܕܹܗ ܡܫܲܐܸܠ ܗ̄ܘ̣ܵܐ ܐܲܡܝܼܢܵܐܝܼܬܼ܃ ܕܐܸܢ ܐܲܝܟܼܝܼܠ ܠܹܗ>
      text <ܠܲܚܡܵܐ ܐܵܘ ܠܵܐ܁ ܘܚܲܕܼ ܡ̣ܢ ܩܲܕܝܼ̈ܫܹܐ ܕܒܲܙܒܲܢ ܐ̄ܢܵܫ ܤܵܒܼܵܐ ܥܲܬܝܼܩܵܐ܃>
      text <ܗܵܢܵܐ ܟ̱ܠܹܗ ܐܸܬܿܕܲܟܝܼ ܘܐܸܬܼܦܫܸܛ܃ ܘܐܸܬ̣ܼܵܐ ܠܬܲܡܝܼܡܘܼܬܼܵܐ>
      text <ܘܲܠܫܲܦܝܼܘܼܬܼܵܐ܃ ܥܕܲܡܵܐ ܕܐܲܝܟܼ ܥܘܸܠܵܐ ܢܸܗܘܸܐ ܒܨܝܼܪ ܩܲܠܝܼܠ܃>
      text <ܒܡܸܬܼܢܲܫܝܵܢܘܼܬܼܵܐ ܕܗܵܠܹܝܢ ܕܲܬܼܢܵܢ܁ ܘܲܟܼܒܲܪ ܠܵܐ ܡܸܬܼܗܲܝܡܲܢ ܠܤܲܓܝܼ̈ܐܹܐ>
      text <ܡܸܕܸܡ ܕܐܵܡ̇ܪܝܼܢܲܢ܃ ܡܸܛܠ ܕܕܼܘܼܡܵܪܵܐ ܗ̄ܘ̣ ܒܲܫܪܵܪܵܐ܁ ܕܐܵܦܠܵܐ>
      text <ܒܥܸܕܵܢܵܐ ܕܐ̄ܪ̈ܵܙܹܐ ܝܵܕܲܥ ܗ̄ܘ̣ܵܐ ܠܡܸܛܲܪ ܢܲܦܫܹܗ ܐܲܝܟܼ ܕܲܠܡܸܫܩܲܠ>
      text <ܐ̄ܪ̈ܵܙܹܐ܃ ܘܕܐܸܢ ܢܛܝܼܪ ܐܵܘ ܠܵܐ܃ ܥܕܲܡܵܐ ܕܬܲܠܡܝܼܕܼܵܘ̈ܗܝ ܢܵܛ̇ܪܝܼܢ>
      text <ܗ̄ܘ̣ܵܘ ܠܹܗ ܒܩܸܠܵܝܬܹܗ܃ ܘܡܵܘܒܿܠܝܼܢ ܗ̄ܘ̣ܵܘ ܠܹܗ ܠܩܘܼܕܼܫܵܐ܃ ܐܲܝܟܼ>
      text <ܕܲܠܛܲܠܝܵܐ ܙܥܘܿܪܵܐ܁ ܗܵܢܵܐ ܟ̱ܠܹܗ ܐܸܫܬܲܦܝܼ ܘܐܸܬܼܦܫܸܛ ܗܵܘ̇>
      text <ܛܘܼܒܼܵܢܵܐ܁ ܘܟܲܕܼ ܗܵܟܲܢܵܐ ܗܘ̤ܵܐ ܒܗܵܠܹܝܢ ܕܲܬܼܢܵܢ܃ ܒܢܲܦܫܹܗ ܓܡܝܼܪ>
      text <ܗ̄ܘ̣ܵܐ ܠܘܵܬܼ ܐܲܠܵܗܵܐ܁>
      text <ܝܵܠܘܿܦܵܐ܁ ܐܲܝܢܵܐ ܗܸܪܓܵܐ ܘܥܸܢܝܵܢܵܐ ܙܵܕܹܩ ܕܢܸܗܘܸܐ ܠܹܗ ܠܐ̄ܢܵܫ>
      text <ܒܓܼܵܘ ܚܒܼܘܼܫܝܹܗ ܘܲܒܼܫܸܠܝܹܗ܃ ܕܠܵܐ ܢܸܫܬܿܟܲܚ ܒܲܛܝܼܠ ܡܲܕܿܥܹܗ>
      text <ܒܚܘܼ̈ܫܵܒܹܐ ܕܫܸܓܼܡܵܐ ܡܲܠܦܵܢܵܐ܁ ܥܲܠ ܗܸܪܓܵܐ ܡܫܲܐܸܠ ܐܲܢ̄ܬܿ܃ ܕܡܵܢܵܐ>
      text <ܢܸܗܘܸܐ ܠܹܗ ܠܡܝܼܬܼ ܠܥܵܠܡܵܐ ܒܩܸܠܵܝܬܹܗ ܒܲܪܢܵܫܵܐ ܕܲܚܦܝܼܛ ܟܲܝ>
      text <ܘܥܝܼܪܵܐ ܢܲܦܫܹܗ܃ ܥܲܠ ܫܘܼܐܵܠܵܐ ܤܢܝܼܩ ܕܐܲܝܢܵܐ ܦܘܼܠܚܵܢܵܐ ܢܸܗܘܸܐ>
      text <ܠܹܗ ܟܲܕܼ ܐܝܼܬܼܵܘܗܝ ܒܲܠܚܘܿܕܼܵܘܗܝ܃ ܡܵܢܵܐ ܐܝܼܬܼܵܘܗܝ ܗܸܪܓܹܗ>
    block
      text <ܕܝܼܚܝܼܕܼܵܝܵܐ ܒܩܸܠܵܝܬܹܗ ܐܸܠܵܐ ܐܸܢ ܒܸܟܼܝܵܐ ܡ̣ܢ ܒܸܟܼܝܵܐ ܟܲܝ ܡܸܤܬܿܦܸܩ>
      text <ܠܘܵܬܼ ܚܘܼܫܵܒܼܵܐ ܐ̄ܚܪܹܢܵܐ ܠܲܡܚܵܪ܃ ܐܲܝܢܵܘ ܗܸܪܓܵܐ ܕܲܡܝܲܬܲܪ ܡܸܢܹܗ>
    block
      text <ܟܲܕܼ ܗ̤ܘ ܡܵܘܬܿܒܹܗ ܝܑܼܚܝܼܕܼܵܝܵܐ ܘܲܡܫܵܘܚܕܼܵܐ ܕܡܘܼܬܼ ܩܲܒܼܪܵܐ܃ ܕܲܫܠܸܐ>
      text <ܡ̣ܢ ܟܠܗܹܝܢ ܡܚܲܕܝܵܢ̈ܝܵܬܹܗ ܕܥܵܠܡܵܐ ܡܲܠܸܦ ܠܹܗ܃ ܕܲܕܒܸܟܼܝܵܐ ܗ̄ܘ̣>
      text <ܦܘܼܠܚܵܢܹܗ܁ ܐܵܦ ܗ̤ܘ ܟܘܼܢܵܝܵܐ ܕܲܫܡܹܗ܃ ܥܲܠ ܗܵܢܵܐ ܡܚܲܦܸܛ ܠܹܗ܁>
      text <ܐܲܒܼܝܼܠܵܐ ܓܹܝܪ ܡܸܬܼܩܪܸܐ܃ ܗܵܢܵܘ ܕܹܝܢ܃ ܡܲܪܝܼܪ ܠܸܒܵܐ܁ ܟܠܗܘܿܢ ܓܹܝܪ>
      text <ܙܲܕܝܼ̈ܩܹܐ܃ ܒܒܸܟܼܝܵܐ ܢܦܲܩ̣ܘ ܡ̣ܢ ܥܵܠܡܵܐ ܗܵܢܵܐ܁ ܐܸܢ ܩܲܕܝܼ̈ܫܹܐ ܒܵܟܹ̇ܝܢ>
      text <ܗ̄ܘ̣ܵܘ܃ ܘܦܘܼܡ̈ܡܲܝܗܘܿܢ ܡ̣ܢ ܕܹܡܥܲܝ̈ܗܘܿܢ ܒܟܼܠܥܸܕܵܢ ܡܵܠܹܝܢ ܗ̄ܘ̣ܵܘ܃>
      text <ܘܗܵܟܲܢܵܐ ܢܦܲܩ̣ܘ ܡ̣ܢ ܥܵܠܡܵܐ ܗܵܢܵܐ܃ ܡܲܢ̣ܘܼ ܠܵܐ ܢܸܒܼܟܸܿܐ ܒܘܼܝܵܐܹܗ>
      text <ܕܝܼܚܝܼܕܼܵܝܐ܃ ܡ̣ܢ ܒܸܟܼܝܵܐ ܗ̄ܘ̣ ܡܸܬܼܝܼܠܸܕܼ܁ ܐܸܢܕܹܝܢ ܐܲܝܠܹܝܢ ܕܙܲܟܵܚܝܼܢ ܗ̄ܘ̣ܵܘ>
      text <ܕܲܡܥ̣ܘ ܬܢܵܢ܃ ܐܲܝܢܵܐ ܕܲܚܒܼܵܪ̈ܵܬܼܵܐ ܡܠܸܐ܃ ܐܲܝܟܲܢ ܡܤܲܝܒܲܪ ܕܢܸܫܠܸܐ>
      text <ܡ̣ܢ ܒܸܟܼܝܵܐ ܡܵܪܹܐ ܒܲܝܬܐ ܟܲܝ ܕܤܝܼܡ ܚܲܒܿܝܼܒܹܗ ܩܕܼܵܡܵܘܡܝ ܟܲܕܼ>
      text <ܡܲܚܝܼܬܼ܃ ܥܲܠ ܝܘܼܠܦܵܢܵܐ ܤܢܝܼܩ ܕܲܐܝܢܵܐ ܚܘܼܫܵܒܼܵܐ ܢܙܝܼܥ ܒܹܗ ܒܸܟܼܝܵܐ>
      text <ܢܲܦܫܵܟܼ ܕܡܲܚܝܼܬܵܐ ܒܲܚܛܵܗܹ̈ܐ ܤܝܼܡܵܐ ܩܕܼܵܡܲܝܟܼ܃ ܕܛܵܒܲܐ ܗ̣̄ܝ ܠܵܟܼ ܡ̣ܢ>
      text <ܥܵܠܡܵܐ ܟ̱ܠܹܗ܁ ܐܸܢ ܕܹܝܢ ܠܫܸܠܝܵܐ ܢܹܐܬܸܐ܃ ܐܵܦ ܠܒܸܟܼܝܵܐ ܡܨܹܝܢܲܢ>
      text <ܕܢܸܬܼܐܡܸܢ܁ ܡܸܛܠܗܵܢܵܐ ܢܸܒܼܥܸܐ ܡ̣ܢ ܡܵܪܲܢ ܒܪܸܝܵܢܵܐ ܐܲܟܼܝܵܦܵܐ܃>
      text <ܕܗܵܕܹܐ ܢܸܬܸܠ ܠܲܢ܁ ܐܸܢܕܹܝܢ ܠܗܵܕܹܐ ܢܸܤܲܒܼ܃ ܡܵܘܗܲܒܼܬܼܵܐ ܕܡ̣ܢ ܟܠ>
      text <ܡܝܲܬܿܪܵܐ܃ ܒܹܗ ܒܒܸܟܼܝܵܐ ܠܕܲܟܼܝܘܼܬܼܵܐ ܥܵܐܠܝܼܢ ܚ̄ܢܲܢ܁ ܘܡܵܐ ܕܲܠܬܲܡܵܢ>
      text <ܥܲܠܢܲܢ܃ ܬܘܼܒܼ ܠܵܐ ܡܸܫܬܩܸܠ ܡܸܢܲܢ܃ ܥܕܲܡܵܐ ܠܝܘܿܡ ܡܲܦܩܵܢܲܢ>
      text <ܕܡ̣ܢ ܥܵܠܡܵܐ܁>
      text <ܛܘܼܒܲܝܗܘܿܢ ܗܵܟܹܝܠ ܠܕܲܟܼܝܲܝ̈ ܠܸܒܵܐ܃ ܕܠܲܝܬܿ ܥܸܕܵܢܵܐ ܕܠܵܘ>
      text <ܒܗܵܢܵܐ ܒܘܼܤܵܡܵܐ ܕܕܸܡ̈ܥܹܐ ܡܸܬܼܦܲܪܦܥܝܼܢ܃ ܘܒܹܗ ܗ̤ܘ ܚܵܙܹ̇ܝܢ ܠܡܵܪܲܢ>
      text <ܐܲܡܝܼܢܵܐܝܼܬܼ܁ ܕܟܲܕܼ ܕܸܡ̈ܥܹܐ ܒܥܲܝܢܲܝ̈ܗܘܿܢ܃ ܡܸܫܬܿܘܹܝܢ ܠܲܚܙܵܬܼܵܐ ܕܓܸܠܝܵܢܹܗ>
    block
      text <ܒܪܵܘܡܵܐ ܕܲܨܠܘܿܬܼܵܐ܁ ܒܕܼܵܐܦܠܵܐ ܐܝܼܬܼ ܠܗܘܿܢ ܨܠܘܿܬܼܵܐ ܕܠܵܐ ܕܸܡ̈ܥܹܐ܃>
      text <ܘܗܵܕܲܐ ܗ̣̄ܝ ܕܐܲܡܝܼܪܵܐ ܡ̣ܢ ܡܵܪܲܢ܃ ܕܛܘܼܒܲܝܗܘܿܢ ܠܐܲܒܼܝܼ̈ܠܹܐ܃ ܕܗܸܢܘܿܢ>
      text <ܢܸܬܼܒܲܝܐܘܼܢ܁ ܡ̣ܢ ܐܲܒܼܝܼܠܘܼܬܼܵܐ ܟܹܝܬܼ܃ ܐ̄ܢܵܫ ܐܵܬܹ̇ܐ ܠܕܲܟܼܝܘܼܬܼ ܢܲܦܫܵܐ܁>
      text <ܡܸܛܠܗܵܢܵܐ ܟܲܕܼ ܐܸܡ݂ܲܪ ܡܲܚܝܵܢܲܢ܃ ܕܛܘܼܒܲܝܗܘܿܢ ܠܐܲܒܼ̈ܝܼܠܹܐ ܕܗܸܢܘܿܢ>
      text <ܢܸܬܼܒܲܝܐܘܼܢ܃ ܠܵܐ ܦܲܫܸܩ̣ ܕܐܲܝܢܵܐ ܒܘܼܝܵܐܵܐ܁ ܟܲܕܼ ܢܸܫܬܿܘܸܐ ܝܑܼܚܝܼܕܼܵܝܵܐ ܕܲܒܼܝܲܕܼ>
      text <ܐܲܒܼܝܼܠܘܼܬܼܵܐ ܢܸܥܒܲܪ ܠܗܵܢܵܐ ܐܲܬܼܪܵܐ ܕܚܲܫܹ̈ܐ܃ ܘܲܢܡܲܢܲܥ ܠܘܵܬܼ ܦܩܲܥܬܐ>
      text <ܗܵܝ̇ ܕܕܲܟܼܝܘܼܬܼ ܢܲܦܫܵܐ܃ ܕܒܼܵܗ̇ ܒܗܵܕܹܐ ܦܵܓܲܥ ܒܗܵܘ̇ ܒܘܼܝܵܐܵܐ ܕܠܵܐ>
      text <ܥܵܒܲܪ ܡ̣ܢ ܐܲܝܠܹܝܢ ܕܐܸܫܟܚܘܼܗܝ ܬܢܵܢ܁ ܗܵܝܕܹܝܢ ܡܸܤܬܲܟܲܠ܃ ܕܲܠܗܵܢܵܐ>
      text <ܒܘܼܝܵܐܵܐ ܕܲܒܼܫܘܼܠܵܡܵܐ ܕܐܲܒܼܝܼܠܘܼܬܼܵܐ ܡܸܬܼܩܲܒܲܠ ܒܝܲܕܼ ܕܲܟܼܝܘܼܬܼܵܐ܃ ܙܲܡܸܢ>
      text <ܐܸܢܘܿܢ ܡܵܪܲܢ ܠܐܲܒܼܝܼ̈ܠܹܐ܁ ܒܕܼܵܐܦܠܵܐ ܐܝܼܬܼ ܕܐܲܡܝܼܢ ܒܵܟܹ̇ܐ܃ ܘܩܲܪܝܼܒܼܝܼܢ>
      text <ܚܲܫܹ̈ܐ ܠܠܸܒܹܗ܁ ܡܸܛܠ ܕܒܸܟܼܝܵܢܵܐ܃ ܠܗܲܠ ܡ̇ܢ ܚܵܫܘܿܫܘܼܬܼܵܐ ܗ̄ܘ̣܁ ܘܐܸܢ>
      text <ܐܲܝܢܵܐ ܕܒܲܡܠܸܐ ܙܒܲܢ ܡܸܬܼܐ̱ܒܸܠ ܘܒܼܵܟܹ̇ܐ܃ ܡܸܫ̈ܟܿܚܵܢ ܐܸܢܹܝܢ ܕܸܡ̈ܥܹܐ>
      text <ܠܲܡܟܲܦܵܪܘܼ ܡ̣ܢ ܪܸܥܝܵܢܵܐ ܥܘܼܗܕܵܢܵܐ ܕܚܲܫܹ̈ܐ܃ ܡܵܢܵܐ ܢܹܐܡܲܪ ܥܲܠ ܐܲܝܢܵܐ>
      text <ܕܦܘܼܠܚܵܢܵܐ ܝܑܼܕܼܝܼܥܵܐ ܠܸܠܝܵܐ ܘܐܝܼܡܵܡܵܐ ܠܗܵܢܵܐ ܤܝܼܡ ܠܹܗ ܥܘܼܕܼܪܵܢܵܐ>
      text <ܕܡ̣ܢ ܒܸܟܼܝܵܐ ܡܲܢ̣ܘܼ ܝܵܕܲܥ܃ ܐܸܠܵܐ ܐܲܝܠܹܝܢ ܕܢܲܦܫܗܘܿܢ ܠܗܵܕܹܐ ܝܲܗ̣̄ܝܼܘ>
      text <ܟܠܗܘܿܢ ܩܲܕܝܼ̈ܫܹܐ܃ ܪܓܼܝܼܓܼܝܼܢ ܠܵܗ̇ ܠܗܵܕܹܐ ܡܲܥܲܠܬܼܵܐ܁ ܘܲܒܼܝܲܕܼ ܒܸܟܼܝܵܐ>
      text <ܡܸܬܼܦܬܲܚ ܬܲܪܥܵܐ ܩܕܼܵܡܲܝܗܘܿܢ܃ ܠܡܸܥܲܠ ܠܹܗ ܠܗܵܘ̇ ܐܲܬܼܪܵܐ>
      text <ܕܒܼܘܼ̈ܝܵܐܹܐ܃ ܐܲܝܟܵܐ ܕܒܹܗ ܥܸܩ̈ܒܼܵܬܐ ܕܚܘܼܒܹܗ ܕܐܲܠܵܗܵܐ ܪ̈ܫܝܼܡܵܢ ܒܝܲܕܼ>
      text <ܓܸܠܝܵܢܹ̈ܐ܁>
      text <ܝܵܠܘܿܦܵܐ܁ ܡܸܛܠ ܕܹܝܢ ܕܠܵܐ ܤܵܦܹ̇ܩ ܒܲܪܢܵܫܵܐ ܠܐܲܡܝܼܢܘܼܬܼܵܐ ܗܵܕܹܐ܃>
      text <ܡܸܛܠ ܟܪܝܼܗܘܼܬܼܵܐ ܕܲܟܼܝܵܢܹܗ ܕܦܲܓܼܪܵܐ܃ ܕܢܸܗܘܸܐ ܐܝܼܬܼ ܠܹܗ ܘܡܸܕܸܡ>
      text <ܐ̄ܚܪܹܝܢ ܒܵܬܲܪ ܗܵܕܹܐ ܙܵܕܹܩ܃ ܕܚܵܫܲܝ ܠܲܠܒܼܘܼܟܼܝܵܐ ܕܪܸܥܝܵܢܹܗ܁ ܕܠܵܐ>
    block
      text <ܢܸܤܥܘܿܢ ܥܠܵܘܗܝ ܚܲܫܹ̈ܐ܃ ܒܝܲܕܼ ܒܸܛܠܵܢܵܐ ܕܡܲܕܥܵܐ܁ ܡܲܠܦܵܢܵܐ܁ ܠܵܐ>
      text <ܡܸܫܟܿܚܝܼܢ ܚܲܫܹ̈ܐ ܤܵܥܹ̇ܝܢ ܥܲܠ ܢܲܦܫܵܐ܃ ܘܫܵܓܼܫ̇ܝܼܢ ܠܝܼܚܝܼܕܼܵܝܵܐ ܕܲܦܤܝܼܩ>
      text <ܠܸܒܹܗ ܡ̣ܢ ܥܵܠܡܵܐ ܒܕܼܘܼܝܵܪܵܐ ܠܚܘܿܕܼܵܝܵܐ܃ ܒܗܵܘ̇ ܟ̱ܠܹܗ ܫܸܠܝܵܐ>
      text <ܕܡܲܕܼܒܿܪܵܐ ܚܤܝܼܟܼ ܡܸܢܟܠ ܙܡܵܡ̈ܝܼܢ ܘܩܵܠ̈ܝܼܢ ܕܲܫܓܼܘܼܫܝܵܗ̇ ܕܲܒܼܪܝܼܬܼܵܐ܃>
      text <ܐܸܠܵܐ ܐܸܢ ܐܲܗܡ̣ܝܼ ܡ̣ܢ ܘܵܠ̈ܝܵܬܹܗ܁ ܝܲܬܝܼܪܵܐܝܼܬܼ ܕܐܝܼܬܼ ܠܹܗ ܥܲܡ ܥܸܢܝܵܢܵܐ>
      text <ܕܲܟܼܬܼܵܒܹ̈ܐ܃ ܘܚܘܼ̈ܫܵܒܹܐ ܡܥܲܕܪ̈ܵܢܹܐ ܕܡܸܬܼܥܢܸܐ ܒܗܘܿܢ܃ ܕܒܲܡܝܲܬܿܪܘܼܬܼ>
      text <ܚܵܘܪܵܐ ܕܤܘܼܟܵܠܲܝ̈ܗܘܿܢ ܡܸܬܿܕܚܹܝܢ ܡ̣ܢ ܘܲܥܕܹܗ ܚܘܼ̈ܫܵܒܹܐ ܦܲܟܿܝܼ̈ܗܹܐ܃>
      text <ܕܠܵܐ ܡܸܫܟܲܚ ܢܸܬܼܦܤܸܩ ܪܸܥܝܵܢܹܗ ܡܸܢܗܘܿܢ܃ ܘܚܵܐܲܪ ܠܘܵܬܼ ܥܵܠܡܵܐ>
      text <ܟܠ ܟ̱ܠܹܗ܃ ܡܸܛܠ ܗܲܢܝܼܐܘܼܬܹܗ ܪܲܒܿܬܐ ܕܥܸܢܝܵܢܵܐ ܗܵܘ̇ ܕܒܹܗ>
      text <ܡܸܬܿܕܲܠܸܐ ܡܲܕܥܵܐ ܪܲܘܝܵܐܝܼܬܼ ܒܗܵܘ̇ ܨܸܕܹܝܗ ܤܲܓܝܼܐܵܐ ܕܡܲܕܼܒܿܪܵܐ܁ ܘܛܵܥܹ̇ܐ>
      text <ܢܲܦܫܹܗ܃ ܘܡܸܬܼܢܫܸܐ ܠܲܟܼܝܵܢܹܗ܁ ܘܗܵܘܹ̇ܐ ܐܲܝܟܼ ܐ̄ܢܵܫ ܕܲܫܢܸܐ܃ ܘܠܵܐ>
      text <ܡܸܬܿܕܟܲܪ ܠܹܗ ܠܥܵܠܵܡ ܟܠ ܟ̱ܠܹܗ܁ ܘܝܲܬܝܼܪ܃ ܟܲܕܼ ܡܸܬܼܪܲܥܸܐ>
      text <ܘܢܵܤܹ̇ܒܼ ܒܡܲܕܥܹܗ ܥܲܠ ܪܲܒܿܘܼܬܹܗ ܕܐܲܠܵܗܵܐ܃ ܫܘܼܒܼܚܵܐ ܕܲܟܼܝܵܢܹܗ܃>
      text <ܬܸܡܗܵܐ ܕܲܥ̇ܒܼܵܕܼܵܘ̈ܗܝ܃ ܘܲܒܼܱܝܼܛܘܼܬܼܵܐ ܬܘܼܒܼ ܕܲܩܢܘܿܡܹܗ܃ ܕܲܥܕܲܡܵܐ>
      text <ܠܐܲܝܟܵܐ ܐܸܬܼܥܲܠܝܼ܁ ܕܲܒܼܡ̇ܢ ܢܸܪܢܸܐ܃ ܘܐܲܝܠܹܝܢ ܚܘܼ̈ܫܵܒܹܐ ܢܲܡܪܲܚ ܢܸܤܲܒܼ>
      text <ܒܢܲܦܫܹܗ ܠܒܼܘܼܤܵܡܹܗ܃ ܕܲܒܼܬܸܡܗܵܐ ܕܙܵܘܥܵܘ̈ܗܝ ܢܸܪܘܸܐ ܒܟܼܠܥܸܕܵܢ܃>
      text <ܐܲܝܟܼ ܕܲܒܼܗܵܘ̇ ܕܘܼܒܵܪܵܐ ܕܒܼܵܬܲܪ ܩܝܵܡܬܼܵܐ܁ ܛܵܒܼ ܓܹܝܪ ܝܵܗܹ̇ܒܼ ܫܸܠܝܵܐ>
      text <ܐܝܼܕܼܵܐ ܠܗܵܕܹܐ܃ ܒܗܵܝ̇ ܕܐܝܼܬܼ ܐܲܬܼܪܵܐ ܠܡܲܕܥܵܐ ܠܡܸܫܟܲܢ ܥܲܠ ܝܵܬܹܗ>
      text <ܒܫܲܝܢܵܐ ܕܲܫܟܝܼܚ ܠܹܗ ܡ̣ܢ ܫܸܠܝܵܐ܁ ܐܲܟܲܚ̄ܕܼ ܕܹܝܢ ܘܡܸܬܿܬܿܙܝܼܥ ܡ̣ܢ>
      text <ܗܵܪܟܵܐ ܒܥܘܼܗܕܵܢܵܐ ܠܦܘܼܬܼ ܡܠܲܚܡܘܼܬܼܵܐ ܕܢܝܼܫܵܐ ܕܗܘܼܦܵܟܼܵܘ̈ܗܝ܃>
      text <ܘܢܵܤܹ̇ܒܼ ܒܪܸܥܝܵܢܹܗ ܫܘܼܒܼܚܹ̈ܐ ܕܥܵܠܡܵܐ ܕܲܥܬܼܝܼܕܼ܃ ܤܲܒܼܪܵܐ ܕܲܢܛܝܼܪ>
      text <ܠܙܲܕܝܼ̈ܩܹܐ܃ ܠܗܵܢܘܿܢ ܚܲܝܹ̈ܐ ܡܸܬܿܬܿܙܝܼ̈ܥܲܝ ܠܒܪܘܼܚ܃ ܘܢܵܒܼ̈ܗܲܝ ܒܐܲܠܵܗܵܐ>
    block
      text <ܟܠܗܘܿܢ܁ ܗܵܘ̇ ܗܘܼܦܵܟܼܵܐ ܚܲܕܼܬܼܵܐ܃ ܕܲܕܼܠܵܐ ܥܘܼܗܕܵܢܵܐ ܘܲܕܼܠܵܐ ܙܵܘܥܵܐ>
      text <ܕܥܲܠ ܗܵܠܹܝܢ ܕܲܬܼܢܵܢ܁ ܘܡܵܐ ܕܲܒܼܗܵܠܹܝܢ ܪܘܼܵܐ܃ ܬܘܼܒܼ ܡܫܲܢܸܐ ܡ̣ܢ>
      text <ܬܲܡܵܢ ܒܬܹܐܘܿܪܝܹܗ܃ ܠܘܵܬܼ ܗܵܠܹܝܢ ܕܥܵܠܡܵܐ ܗܵܢܵܐ ܕܐܝܼܬܼܵܘܗܝ ܒܹܗ>
      text <ܥܕܲܟܹܝܠ܃ ܟܲܕܼ ܐܵܡܲ݁ܪ ܡܸܬܿܕܲܪܵܢܵܐܝܼܬܼ܃ ܐܘܿ ܥܘܼܡܩܵܐ ܕܥܘܿܢܼܪܵܐ>
      text <ܘܚܸܟܼܡܬܐ ܘܡܲܕܥܵܐ ܘܬܲܪܥܝܼܬܼܵܐ ܠܵܐ ܡܸܬܼܒܲܨܝܵܢܘܼܬܼܵܐ ܕܐܲܠܵܗܵܐ܁ ܕܐ̄ܢܵܫ܃>
      text <ܠܵܐ ܡܵܫ̣ ܕܝܼܢܵܘ̈ܗܝ܁ ܘܐܘܼܪ̈ܚܵܬܹܗ܃ ܠܵܐ ܡܸܬܼܥܲܩ̈ܒܼܵܢ܁ ܕܟܲܕܼ ܥܵܠܡܵܐ>
      text <ܐ̄ܚܪܹܢܵܐ ܕܗܵܟܲܢܵܐ ܬܡܝܼܗ ܡܛܲܝܲܒܼ ܗ̄ܘ̣ܵܐ ܠܹܗ܃ ܕܠܹܗ ܢܲܥܸܠ>
      text <ܐܸܢܘܿܢ ܠܟܼܠܗܘܿܢ ܡܠܝܼ̈ܠܹܐ܃ ܘܢܸܛܲܪ ܐܸܢܘܿܢ ܕܠܵܐ ܫܘܼܢܵܝ ܒܚܲܝܹ̈ܐ ܕܠܵܐ>
      text <ܤܵܟܼܵܐ܁ ܡܵܢܲܐ ܗ̣̄ܝ ܟܲܝ ܥܸܠܬܼܵܐ ܕܲܥܒܲܕܼ ܠܗܵܢܵܐ ܠܘܼܩܕܲܡ܃ ܟܲܕܼ ܪܵܘܚܹܗ>
      text <ܘܫܲܪܬܚܹܗ ܒܲܤܒܼܝܼܤܘܼܬܼܵܐ ܤܲܓܝܼܐܬܼܵܐ ܕܲܟܼܝܵܢܹ̈ܐ܃ ܘܤܵܡ̣ ܒܹܗ ܚܲܫܹ̈ܐ>
      text <ܤܲܓܝܼ̈ܐܹܐ ܘܤܵܡܲܢ ܒܹܗ ܠܘܼܩܕܲܡ ܒܗܵܢܵܐ܃ ܘܲܩܒܲܥ̣ ܒܲܟܼܝܵܢܲܢ ܪܸܚܡܲܬܼܗܘܿܢ>
      text <ܤܲܓܝܼܐܬܼܵܐ ܕܚܲܝܝܵܘ̈ܗܝ܃ ܘܲܡܫܲܢܸܐ ܠܲܢ ܡܸܢܹܗ ܒܐܝܼܕܼܵܐ ܒܐܝܼܕܼܵܐ ܒܝܲܕܼ ܡܵܘܬܵܐ܃>
      text <ܘܢܵܛܲܪ ܠܲܢ ܡܸܬܼܚܵܐ ܕܠܵܐ ܙܥܘܿܪ ܒܠܵܐ ܡܲܪܓܫܵܢܘܼܬܼܵܐ ܐܲܝܟܼ ܟܹܐܦܹ̈ܐ>
      text <ܘܩܲܝ̈ܤܹܐ܃ ܘܲܡܚܲܒܸܠ ܕܸܡ̈ܘܵܬܲܢ܃ ܘܐܵܫܹ̇ܕܼ ܠܹܗ ܠܡܘܼܙܵܓܲܢ ܘܚܵܠܹ̇ܛ>
      text <ܒܓܼܵܘ ܐܲܪܥܵܐ܁ ܘܫܵܒܹ̇ܩ ܠܹܗ ܕܡܸܤܬܿܬܲܪ ܘܢܵܦܹ̇ܠ ܬܘܼܩܵܢܲܢ܃ ܥܕܲܡܵܐ>
      text <ܕܢܵܦܹ̇ܩ ܡ̣ܢ ܟ̱ܠܵܗ̇ ܕܡܘܼܬܼܵܐ ܕܪܘܼܟܵܒܼܵܐ܁>
      text <ܘܗܵܝܕܹܝܬ ܒܙܲܒܼܢܵܐ ܕܲܡܬܲܚܲܡ ܠܚܸܟܼܡܬܹܗ ܐܸܡܲܬܼܝ ܕܨܵܒܹ̇ܐ܃ ܡܢܲܚܸܡ>
      text <ܠܲܢ ܒܲܕܼܡܘܼܬܼܵܐ ܐ̄ܚܪܹܬܼܵܐ ܕܗ̤ܘ ܝܵܕܲܥ܃ ܘܡܲܥܸܠ ܠܲܢ ܠܗܵܘ̇ ܬܘܼܩܵܢܵܐ>
      text <ܐ̄ܚܪܹܢܵܐ܁ ܘܠܵܘ ܒܲܠܚܘܿܕܼ ܠܲܢ܃ ܐܸܠܵܐ ܘܲܡܠܲܡܲܠܲܐܟܹ̈ܐ ܩܲܕܝܼ̈ܫܹܐ ܕܠܵܐ>
      text <ܤܢܝܼܩܝܼܢ ܥܲܠ ܗܵܢܵܐ ܥܵܠܡܵܐ ܒܲܚܫܲܚܬܼܵܐ܁ ܡܸܛܠ ܬܡܝܼܗܘܼܬܼܵܐ>
    block
      text <ܕܲܟܼܝܵܢܘܗܘܿܢ܃ ܕܩܵܝ̇ܡܝܼܢ ܒܨܝܼܪ ܩܲܠܝܼܠ ܒܲܓܼܡܝܼܪܘܼܬܼܵܐ܃ ܡܤܲܟܹܝܢ>
      text <ܟܠܗܘܿܢ ܠܢܘܼܚܵܡܵܐ ܕܝܼܠܲܢ ܘܠܲܩܝܵܡܬܐ ܕܚܘܼܒܼܠܲܢ܁ ܕܐܸܡܲܬܼܝ ܢܩܘܼܡ>
      text <ܓܸܢܤܵܐ ܕܲܒܼܢܲܝ̈ܢܵܫܵܐ ܡ̣ܢ ܥܲܦܪܵܐ܃ ܘܢܸܪܦܲܬܼ ܘܢܹܐܬܸܐ ܚܘܼܒܵܠܹܗ>
      text <ܠܚܘܼܕܵܬܼܵܐ܃ ܕܡܸܛܠܵܬܲܢ ܟܠܹܝܢ ܡ̣ܢ ܡܲܥܲܠܬܼܵܐ܃ ܕܒܲܚܕܼܵܐ ܙܒܲܢ ܢܸܬܼܦܬܲܚ>
      text <ܬܲܪܥܵܐ ܕܗܵܘ̇ ܥܵܠܡܵܐ ܚܲܕܼܬܼܵܐ ܕܠܹܗ ܡܤܲܟܹܝܢ܁ ܒܕܼܵܐܦ ܗ̤ܝ ܒܪܝܼܬܼܵܐ>
      text <ܕܡܲܠܲܐܟܹ̈ܐ ܡܸܬܿܬܲܢܚܵܐ ܥܲܡܲܢ܃ ܡ̣ܢ ܝܘܼܩܪܵܐ ܕܦܲܓܼܪܵܐ ܕܚܵܙ̇ܝܵܐ ܕܐܝܼܬܲܝܢ>
      text <ܒܹܗ܃ ܘܲܡܤܲܒܿܪܵܐ ܘܲܡܤܲܟܿܝܵܐ ܠܓܸܠܝܵܢܵܐ ܕܲܒܼܢܵܘ̈ܗܝ ܕܐܲܠܵܗܵܐ܁ ܐܲܝܟܼ>
      text <ܕܬܸܬܼܚܲܪܲܪ ܐܵܦ ܗ̤ܝ ܡ̣ܢ ܥܲܒܼܕܘܼܬܼܵܐ ܕܲܚܒܼܵܠܵܐ܃ ܒܲܚܪܘܼܪܹ̈ܐ ܕܬܸܫܒܿܘܿܚܬܼܵܐ>
      text <ܕܲܒܼ̈ܢܲܝܵܐ ܕܐܲܠܵܗܵܐ܁ ܟܲܕܼ ܠܘܼܩܕܲܡ ܤܵܬܲܪ ܠܹܗ ܠܗܵܢܵܐ ܡ̣ܢ ܟ̱ܠܹܗ>
      text <ܬܘܼܩܵܢܹܗ܃ ܘܫܵܪܹܬܼ ܠܠܵܐ ܡܸܕܸܡ܃ ܐܲܝܟܲܢܵܐ ܕܗܵܘ̇ ܬܘܼܩܵܢܵܐ ܩܲܕܼܡܵܝܵܐ>
      text <ܕܦܲܓܼܪܲܢ܁ ܡܸܟܹܝܠ ܡܸܬܼܥܲܠܸܐ ܒܡܲܕܥܹܗ ܠܗܲܠ ܡ̣ܢ ܫܘܼܪܵܝ ܗܘܵܝܹܗ>
      text <ܕܥܵܠܡܵܐ܃ ܐܸܡܲܬܼܝ ܕܠܵܐ ܗܘ̤ܵܬܼ ܒܪܝܼܬܼܵܐ܃ ܘܠܵܐ ܡܸܕܸܡ܁ ܠܵܐ ܫܡܲܝܵܐ܃>
      text <ܘܠܵܐ ܐܲܪܥܵܐ܁ ܠܵܐ ܡܲܠܲܐܟܹ̈ܐ܃ ܘܠܵܐ ܚܕܼܵܐ ܡ̣ܢ ܐܲܝܠܹܝܢ ܕܲܗ̤ܘܲܝ̈܁ ܘܐܲܝܟܲܢ>
      text <ܡ̣ܢ ܫܹܠܝ ܐܲܝܬܝܼ ܠܲܗܘܵܝܵܐ ܠܟܼܠܗܹܝܢ܃ ܕܤܸܦܩܲܬ̤ ܠܹܗ ܕܢܸܨܒܸܿܐ>
      text <ܒܲܠܚܘܿܕܼ܁ ܘܟܼܠܡܸܕܸܡ ܟܲܕܼ ܡܫܲܡܠܲܝ܃ ܩܵܡ̣ ܩܕܼܵܡܵܘܗܝ܁ ܘܢܵܚܹ̇ܬܼ>
      text <ܡܸܟܹܝܠ ܒܪܸܥܝܵܢܹܗ܃ ܟܲܕܼ ܡܸܬܼܝܲܒܲܠ ܥܲܠ ܟܠܗܹܝܢ ܒܸܪ̈ܝܵܬܹܗ ܕܐܲܠܵܗܵܐ܁>
      text <ܘܡܸܬܼܒܲܩܸܐ ܒܲܥܒܼܵܕܼܵܘ̈̇ܝ ܪ̈ܵܡܹܐ ܘܲܬܼܗܝܼܪܹ̈ܐ܃ ܚܸܟܼܡܬܵܐ ܕܒܼܵܪܘܿܝܘܼܬܹܗ>
      text <ܕܲܒܼܗܘܿܢ܁ ܡܕܲܒܿܪܵܢܘܼܬܹܗ ܡܵܪܕܲܬ ܠܟܼܠ ܬܲܪ̈ܥܝܵܢ܃ ܚܲܝܠܵ ܬܡܝܼܗܵܐ>
      text <ܘܡܸܬܼܡܲܨܝܵܢܵܐ ܕܥܵܒܼܘܿܕܼܘܼܬܹܗ܃ ܒܪܝܬܼܵܐ ܕܡ̣ܢ ܠܵܐ ܡܸܕܸܡ ܐܲܝܬܝܼ>
      text <ܠܲܗܘܵܝܵܐ ܒܤܲܓܿܝܼܐܘܼܬܼ ܦܘܼܪ̈ܫܵܢܹܐ ܡܫܲܚ̈ܠܦܹܐ ܕܠܵܐ ܡܸܬܼܡܢܹܝܢ܁ ܘܕܲܐܝܟܲܢ>
      text <ܥܬܝܼܕܼ ܕܲܢܚܲܒܹܠܝܼܗ̇ ܬܘܼܒܼ ܠܗܵܕܹܐ܃ ܡ̣ܢ ܗܵܢܵܐ ܛܘܼܟܵܤܵܐ ܬܡܝܼܗܵܐ܃>
      text <ܡ̣ܢ ܗܵܢܵܐ ܨܸܒܼܬܼܵܐ ܕܲܟܼܝܵܢܹ̈ܐ܃ ܡ̣ܢ ܗܵܢܵܐ ܪܲܗܛܵܐ ܡܛܲܟܿܤܵܐ ܕܒܸܪ̈ܝܵܬܼܵܐ܃>
    block
      text <ܙܲܒܼ̈ܢܹܐ ܘܥܸܕܵܢܹ̈ܐ܃ ܡܠܲܚܡܘܼܬܼܵܐ ܕܠܸܠܝܵܐ ܘܐܝܼܡܵܡܵܐ܃ ܫܘܼܚ̈ܠܵܦܹܐ>
      text <ܡܥܲܕܼܪ̈ܵܢܹܐ ܕܫܲܢ̄ܬܐ܃ ܨܘܼܒܵܬܵܐ ܕܐܲܪܥܵܐ܃ ܐܵܕܼܫܹ̈ܐ ܡܫܲܓܼܢܲܝ̈ܵܐ ܕܡܸܢܵܗ̇܁>
      text <ܒܸܢܝܵܢܹ̈ܐ ܤܩܝܼ̈ܠܹܐ ܕܲܡܕܼܝ̈ܢܵܬܼܵܐ܃ ܘܒܼܝܼܪ̈ܵܬܼܵܐ ܦܐܲܝ̈ܬܐ ܕܲܒܼܗܹܝܢ܁ ܪܲܗܛܗܘܿܢ>
      text <ܬܟܼܝܼܒܼܵܐ ܕܲܒܼܢܲܝ̈ܢܵܫܵܐ܃ ܟܝܵܢܵܐ ܕܲܥܡܝܼܠ ܘܲܫܚܝܼܩ܁ ܡ̣ܢ ܕܟܲܕܼ ܥܵܐܹ̇ܠ܃>
      text <ܘܲܥܕܲܡܵܐ ܕܢܵܦܹ̇ܩ ܡܸܢܹܗ܁ ܘܕܐܲܝܟܲܢ ܒܵܛܹ̇ܠ ܡ̣ܢ ܫܹܠܝ ܛܘܼܟܵܤܵܐ ܗܵܢܵܐ>
      text <ܬܗܝܼܪܵܐ܃ ܘܐܵܬܹ̇ܐ ܥܵܠܡܵܐ ܐ̄ܚܪܹܢܵܐ ܕܟܼܠ ܟ̱ܠܹܗ ܥܘܼܗܕܵܢܵܐ ܕܗܵܕܹܐ>
      text <ܒܪܝܼܬܼܵܐ ܩܲܕܼܡܵܝܵܬܐ ܠܵܐ ܤܵܠܹ̇ܩ ܥܲܠ ܒܵܠܵܐ ܕܐ̄ܢܵܫ܁ ܘܗܵܘܹ̇ܐ ܗܘܼܦܵܟܼܵܐ>
      text <ܐ̄ܚܪܹܢܵܐ ܘܚܘܼ̈ܫܵܒܹܐ ܐ̄ܚܪ̈ܵܢܹܐ܃ ܘܪܸܢܝܵܐ ܐ̄ܚܪܹܢܵܐ ܘܬܼܘܼܒܼ܃ ܠܵܬ ܡܸܬܼܥܲܗܲܕܼ>
      text <ܟܝܵܢܵܐ ܕܲܒܼܢܲܝ̈ܢܵܫܵܐ ܠܗܵܢܵܐ ܥܵܠܡܵܐ܃ ܘܠܵܐ ܠܗܘܼܦܵܟܼܵܐ ܩܲܕܡܵܝܵܐ ܕܒܹܗ܁>
      text <ܡܸܬܼܠܒܸܟܼ ܠܹܗ ܓܹܝܪ ܚܵܘܪܵܐ ܕܪܸܥܝܵܢܗܘܿܢ܃ ܒܲܚܙܵܬܼܵܐ ܕܗܵܘ̇ ܬܘܼܩܵܢܵܐ܁>
      text <ܘܠܵܐ ܬܘܼܒܼ ܡܸܤܬܿܦܸܩ ܠܡܸܦܢܵܐ ܒܥܘܼܗܕܵܢܹܗ܃ ܥܲܠ ܕܵܪܹ̈ܐ ܕܒܸܤܪܵܐ>
      text <ܘܲܕܼܡܵܐ܁ ܕܥܲܡܹܗ ܕܚܘܼܒܵܠܵܐ ܕܗܵܢܵܐ܃ ܡܸܚܕܼܵܐ ܫܩܹ̇ܠ ܫܘܼܪܵܝܵܐ ܗܵܘ̇܁>
      text <ܐܘܿ ܐܸܡܵܐ ܕܡܸܬܿܛܲܥܝܵܐ ܡܸܢܫܹܠܝ ܡ̣ܢ ܒܢܹ̈ܝܗ̇ ܕܝܸܠܕܲܬ̤ ܘܪܲܝܲܬ̤>
      text <ܘܚܲܟܿܡܲܬ̤܃ ܘܒܲܪܦܵܦ ܥܲܝܢܵܐ ܡܸܢܼܟܲܬܦܝܼܢ ܠܥܘܼܒܵܐ ܐ̄ܚܪܹܢܵܐ܃ ܘܗܵܘܹ̇ܝܢ>
      text <ܒܢܲܝ̈ܵܐ ܚܲܬܝܼ̈ܬܹܐ ܠܲܥܩܲܪܬܼܵܐ ܗܵܝ̇ ܕܠܵܐ ܡܸܡܬܼܘܿܡ ܝܸܠܕܲܬ̤܁ ܐܸܬܼܒܲܤܲܡܝ>
      text <ܠܲܡ ܥܩܲܪܬܼܵܐ܃ ܗܵܝ̇ ܕܠܵܐ ܝܵܠ̇ܕܵܐ܃ ܒܲܒܼ̈ܢܲܝܵܐ ܕܝܸܠܕܲܬ̤ ܠܹܟܼܝ ܐܲܪܥܵܐ܁>
      text <ܘܪܵܢܹܐ ܒܗܵܘ̇ ܬܲܗܪܹܗ܃ ܐܵܪܵܐ ܡܟܵܐ ܟܲܝ ܐ̄ܚܪܹܢܵܐ ܐܝܼܬܼ ܠܹܗ ܠܲܡܩܵܡ>
      text <ܠܗܵܢܵܐ܃ ܘܕܸܐܡܲܬܼܝ ܫܵܩܹ̇ܠ ܫܘܼܪܵܝܵܐ ܗܵܘ̇ ܘܲܟܼܡܵܐ ܟܲܝ ܕܵܡ̇ܟܿܝܼܢ>
      text <ܗܵܠܹܝܢ ܦܲܓܼܪܹ̈ ܒܗܵܢܵܐ ܙܢܵܐ܃ ܟܲܕܼ ܡܙܝܼܓܼܝܼܢ ܓܘܿܫܡܵܐ ܘܥܲܦܪܵܐ>
      text <ܒܲܚ̈ܕܼܵܕܹܐ܃ ܘܕܲܐܝܟܲܢ ܟܲܝ ܗܵܘܹ̇ܐ ܗܵܘ̇ ܕܘܼܒܵܪܵܐ ܘܒܲܐܝܕܵܐ ܕܡܘܼܬܼܵܐ>
      text <ܩܵܐܹ̇ܡ ܗܵܢܵܐ ܟܝܵܢܵܐ܃ ܘܒܲܐܝܢܵܐ ܙܢܵܐ ܐܵܬܹ̇ܐ ܠܲܒܼܪܝܼܬܼܵܐ ܕܬܲܪܬܹܝܢ ܘܲܒܼܗܵܠܹܝܢ>
      text <ܘܕܲܐܝܟܼ ܗܵܠܹܝܢ܃ ܫܸܠܝܵܐ ܢܵܦܹ̇ܠ ܥܠܵܘܗܝ܁ ܘܡܸܬܼܓܲܢܒܵܐ܃ ܟ̱ܠܵܗ̇>
    block
      text <ܪܓܸܫܬܼܵܐ ܕܦܲܓܼܪܵܢܘܼܬܹܗ܁ ܘܛܵܘܪܵܐ ܪܲܒܵܐ ܒܫܸܬܼܩܵܐ ܡܩܵܘܸܐ܃ ܟܲܕܼ>
      text <ܬܲܗܝܼܪ ܥܲܠ ܤܘܼܥܪ̈ܵܢܵܘܗܝ ܠܵܐ ܡܸܬܿܕܲܪ̈ܟܵܢܹܐ ܕܐܲܠܵܗܵܐ܁ ܘܲܒܼܗܵܝ̇ ܫܵܥܬܐ>
      text <ܩܵܐܹ̇ܡ ܘܤܵܐܹ̇ܡ ܒܘܼܪܟܵܐ܃ ܘܡܲܤܸܩ ܬܵܘܕܝܼܬܼܵܐ ܒܕܸܡ̈ܥܹܐ ܤܲܓܝܼ̈ܐܵܬܼܵܐ܃>
      text <ܠܐܲܠܵܗܵܐ ܚܲܟܝܼܢ ܒܲܥܒܼܵܕܼܵܘ̈ܗܝ܃ ܕܠܵܐ ܡܸܬܿܕܲܪܟܿܝܼܢ ܤܘܼܥܪ̈ܵܢܵܘܗܝ܃>
      text <ܘܠܵܐ ܤܬܝܼܪ̈ܵܬܼܵܐ ܕܬܲܪܥܝܼܬܹܗ ܡܫܲܒܲܚܬܼܵܐ܃ ܒܐܲܝܠܹܝܢ ܕܲܥܒܲܕܼ ܘܕܲܥܬܼܝܼܕܼ>
      text <ܕܢܸܒܸܿܕܼ܁ ܐܲܝܢܵܘ ܠܸܒܵܐ ܕܟܹܐܦܵܐ܃ ܕܲܒܼܗܵܠܹܝܢ ܙܵܘ̈ܥܹܐ ܠܵܐ ܢܸܗܘܸܐ ܕܠܵܐ>
      text <ܢܲܦܫܵܐ܃ ܘܢܸܦܸܠ ܥܠܵܘܗܝ ܫܸܬܼܩܵܐ ܘܒܼܘܼܠܗܵܝܵܐ܃ ܘܢܸܬܿܕܒܲܪ ܡ̣ܢ>
      text <ܟ̱ܠܵܗ̇ ܡܸܬܿܬܿܙܝܼܥܵܢܘܼܬܼܵܐ ܕܪܸܓܼܫܹܐ ܘܲܕܼܙܵܘ̈ܥܹܐ ܛܘܼܒܼܵܘܗܝ ܠܡܲܢ>
      text <ܕܲܠܗܵܠܹܝܢ ܐܸܫܬܘܝܼ! ܛܘܼܒܼܵܘܗܝ ܠܡܲܢ ܕܗܵܕܹܐ ܗܘ̤ܵܬܼ ܡܲܪܢܝܼܬܹܗ>
      text <ܒܠܸܠܝܵܐ ܘܐܝܼܡܵܡܵܐ! ܛܘܼܒܼܵܘܗܝ ܠܡܲܢ ܕܲܒܼܗܵܠܹܝܢ ܐܸܬܼܥܢܝܼ ܒܟܼܠܗܘܿܢ>
      text <ܚܲܝܵܘ̈ܗܝ! ܠܟܼܠܒܲܪܢܵܫ ܚܵܫܲܚ ܪܸܥܝܵܢܵܐ ܗܵܢܵܐ܃ ܘܝܲܬܝܼܪܵܐܝܼܬܼ ܠܐܲܝܢܵܐ>
      text <ܕܲܒܼܫܸܠܝܵܐ ܚܵܝܹ̇ܐ܁ ܘܙܵܕܹܩ ܕܢܸܗܘܸܐ ܐܲܡܝܼܢ ܠܘܵܬܹܗ ܪܸܢܝܵܐ ܕܗܵܠܹܝܢ>
      text <ܥܘܼ̈ܗܕܵܢܹܐ܃ ܒܟܼܠܗܘܿܢ ܥܸܕܵܘ̈ܗܝ܁ ܠܗܵܠܹܝܢ ܪ̈ܘܼܫܡܹܐ ܐܵܠ̇ܨܵܐ ܕܢܸܤܲܒܼ>
      text <ܒܼܲܢܵܫܵܐ ܒܡܲܚܫܲܒܼܬܹܗ܃ ܘܡ̣ܢ ܕܲܢܦܲܩ̣ ܡ̣ܢ ܨܠܘܿܬܼܵܐ܃ ܒܗܘܿܢ ܢܸܪܢܸܐ>
      text <ܘܢܸܗܪܘܿܓܼ܁ ܒܗܵܠܹܝܢ ܥܸܢ̈ܝܵܢܹܐ ܘܲܒܼܗܵܢܵܐ ܪܸܢܝܵܐ܃ ܠܵܐ ܗܵܘܹ̇ܐ ܐܲܬܼܪܵܐ>
      text <ܠܥܘܼܗܕܵܢܵܐ ܢܘܼܟܼܪܵܝܵܐ ܒܓܼܵܘ ܪܸܥܝܵܢܹܗ ܕܒܲܪܢܵܫܵܐ ܠܲܡܒܲܛܵܠܘܼܬܹܗ܃>
      text <ܡ̣ܢ ܥܘܼܗܕܵܢܵܐ ܐܲܡܝܼܢܵܐ ܕܐܲܠܵܗܵܐ܁ ܘܐܸܢ ܒܫܘܼܪܵܝܵܐ ܠܵܐ ܡܲܪܓܸܫ>
      text <ܒܚܲܝܠܵܐ ܡܥܲܕܪܵܢܵܐ ܕܡ̣ܢ ܗܵܠܹܝܢ ܡܸܛܠ ܦܲܗܝܘܼܬܹܗ܃ ܠܵܐ ܬܸܬܼܩܲܛܲܥ>
      text <ܠܹܗ܁ ܠܵܘ ܡܸܚܕܼܵܐ ܕܪܵܡܹ̇ܐ ܐܲܟܵܪܵܐ ܙܲܪܥܵܐ ܒܐܲܪܥܹܗ܃ ܥܲܡܵܗ̇ ܕܬܲܪܡܝܼܬܹܗ>
      text <ܕܙܲܪܥܵܐ ܡܸܚܕܼܵܐ ܠܲܫܢܵܢܵܐ ܚܵܙܹ̇ܐ܁ ܢܲܩܝܼܦ ܗ̄ܘ̣ ܠܙܲܪܥܵܐ ܩܘܼܛܵܥܵܐ>
      text <ܘܲܽܦܤܵܩ ܡܥܲܝ̈ܵܐ܁ ܐܸܠܵܐ ܗܲܢܝܼ ܠܹܗ ܠܦܲܠܵܚܵܐ ܐܸܡܲܬܼܝ ܕܐܵܟܹ̇ܠ ܡ̣ܢ>
      text <ܠܲܚܡܹܗ܃ ܕܘܼܥܬܹܗ ܝܲܬܝܼܪܵܐܝܼܬܼ ܗܲܢܝܼܐܵܐ ܠܹܗ܁ ܪܸܢܝܵܐ ܕܹܝܢ ܗܵܢܵܐ ܒܓܼܵܘ>
    block
      text <ܫܸܠܝܵܐ ܢܛܝܼܪܵܐ܃ ܗܲܢܝܼܐܘܼܬܼܵܐ ܕܠܵܐ ܤܵܟܼ ܢܵܤܹ̇ܝܟܼ ܒܠܸܒܵܐ܁ ܘܲܠܘܵܬܼ>
      text <ܬܸܡܗܵܐ ܠܵܐ ܡܸܬܼܡܲܠܠܵܢܵܐ ܢܵܓܹ̇ܕܼ ܠܗܵܘܢܵܐ܃ ܩܲܠܝܼܠܵܐܝܼܬܼ܁ ܘܛܘܼܒܼܵܘܗܝ>
      text <ܠܡܲܢ ܕܐܸܬܼܦܬܲܚ ܩܕܼܵܡܵܘܗܝ ܗܵܢܵܐ ܡܲܒܘܼܥܵܐ܃ ܘܐܸܫܬܝܼ ܡܸܢܹܗ>
      text <ܒܟܼܠ ܫܵܥܵܘ̈ܗܝ ܕܠܸܠܝܵܐ ܘܕܐܝܼܡܵܡܵܐ!>
      text <ܝܵܠܘܿܦܵܐ܁ ܡܵܢܵܘ ܚܵܒܼܘܼܫܵܐ ܕܟܼܠܗܘܿܢ ܥܲܡ̈ܠܹܐ ܒܗܵܢܵܐ ܕܘܼܒܵܪܵܐ܃>
      text <ܕܟܲܕܼ ܠܵܘܬܹܗ ܢܡܲܢܲܥ ܐ̄ܢܵܫ܃ ܡܸܫܬܵܘܕܲܥ ܕܲܠܤܵܟܹܗ ܕܕܼܙܼܒܵܪܵܐ>
      text <ܡܲܓܝܼ ܡܲܠܦܵܢܵܐ܁ ܡܵܐ ܕܡܸܫܬܿܘܸܐ ܠܐܲܡܝܼܢܘܼܬܼܵܐ ܕܲܨܠܘܿܬܼܵܐ܁ ܡܵܐ>
      text <ܕܲܠܗܵܕܹܐ ܡܲܛܝܼ܃ ܨܹܝܕܼ ܤܵܟܼܵܐ ܕܟܼܠ ܡܝܲܬܿܪ̈ܵܢ ܤ̣ܡܲܟܼ܃ ܕܡܸܟܹܝܠ>
      text <ܗܘ̤ܵܐ ܠܹܗ ܒܹܝܬܼ ܡܲܥܡܪܵܐ ܕܪܘܼܚܵܐ܃ ܐܸܠܵܐ ܐ̄ܢܵܫ ܠܡܵܘܡܲܒܼܬܼܵܐ>
      text <ܕܦܵܪܲܩܠܹܝܛܵܐ ܩܲܒܸܠ̣ ܚܲܬܝܼܬܼܵܐܝܼܬܼ܃ ܠܗܵܕܹܐ ܐܲܡܝܼܢܘܼܬܼܵܐ ܕܲܨܠܘܿܬܼܵܐ>
      text <ܕܲܢܫܲܡܠܸܐ ܒܲܢܝܵܚܵܐ ܠܵܡ ܡܲܨܝܵܐ܁ ܪܘܼܚܵܐ ܠܲܡ ܡܵܐ ܕܥܸܡܪܲܬ̤ ܒܒܲܪܢܵܫܵܐ܃>
      text <ܠܵܐ ܫܵܠ̇ܝܵܐ ܡ̣ܢ ܨܠܘܿܬܼܵܐ܃ ܗ̤ܝ ܪܘܼܚܐ ܐܲܡܝܼܢܵܐܝܼܬܼ ܡܨܲܠܝܵܐ܁ ܗܵܝܕܹܝܟ>
      text <ܠܵܐ ܟܲܕܼ ܕܲܡܝܼܟܼ ܘܠܵܐ ܟܲܕܼ ܥܝܼܪ܃ ܨܠܘܿܬܼܵܐ ܠܵܐ ܦܵܤ̇ܩܵܐ ܡ̣ܢ>
      text <ܢܲܦܫܹܗ܁ ܐܸܠܵܐ ܐܸܢ ܐܵܟܹ̇ܠ ܘܐܸܢ ܫܵܬܹ̇ܐ܃ ܘܐܸܢ ܕܲܡܝܼܟܼ ܘܐܸܢ ܨܒܼܘܼ>
      text <ܤܵܥܲܪ܃ ܘܲܥܕܲܡܵܐ ܕܐܸܢ ܒܫܸܢܬܼܵܐ ܛܲܒܿܝܼܥ܃ ܥܸܛܪܹ̈ܐ ܕܲܨܠܘܿܬܼܵܐ ܒܓܼܵܘ>
      text <ܠܸܒܹܗ ܥܵܛ̇ܪܝܼܢ ܕܠܵܐ ܥܲܡܠܵܐ܁ ܘܠܲܨܠܘܿܬܼܵܐ ܠܵܘ ܒܲܬܼܚܘܼܡܵܐ ܩܢܸܐ>
      text <ܠܵܗ̇ ܗܵܝܕܹܝܟܼ܃ ܐܸܠܵܐ ܘܲܒܼܟܼܠܗܘܿܢ ܥܸܕܵܢܵܘ̈ܗܝ܃ ܘܟܲܕܼ ܫܠܸܐ ܡ̣ܢ>
      text <ܠܒܲܪ܃ ܗ̤ܝ ܟܲܕܼ ܗ̤ܝ ܡܸܫܬܲܡܫܵܐ ܒܟܲܤܝܘܼܬܹܗ܁ ܫܸܬܼܩܗܘܿܢ ܠܲܡ>
      text <ܕܲܫ̈ܦܲܝܵܐ ܨܠܘܿܬܼܵܐ ܗ̄ܘ̣܃ ܐܵܡܲ݁ܪ ܐ̄ܢܵܫ ܠܒܼܝܼܫ ܠܲܫܝܼܚܵܐ܁ ܡܸܛܠ>
      text <ܕܚܘܼܫܵܒܲܝ̈ܗܘܿܢ܃ ܙܵܘ̈ܥܹܐ ܐܸܢܘܿܢ ܐܲܠܵܗܵܝܹ̈ܐ܁ ܪ̈ܦܵܬܹܝܗ̇ ܠܲܡ ܕܬܲܪܥܝܼܬܼܵܐ܆>
      text <ܕܟܼܝܼܵܬܼܵܐ܃ ܩܵܠܹ̈ܐ ܐܸܢܘܿܢ ܒܗܝܼ̈ܠܹܐ܃ ܕܲܒܼܗܘܿܢ ܙܵܡ̇ܪܝܼܢ ܠܟܲܤܝܵܐ>
      text <ܟܲܤܝܵܐܝܼܬܼ܁>
    block
      text <ܝܵܠܘܿܦܵܐ܁ ܡܵܢܲܐ ܨܠܘܿܬܼܵܐ ܕܪܘܼܚ܃ ܘܐܲܝܟܲܢ ܢܸܫܬܘܸܐ ܠܗܵܕܹܐ>
      text <ܡܲܠܦܵܢܵܐ܁ ܙܵܘ̈ܥܹܐ ܐܸܢܘܿܢ ܢܲܦܫܵܢܵܝܹ̈ܐ܃ ܕܡܸܫܬܵܘܬܿܦܝܼܢ ܠܡܲܥܒܿܕܼܵܢܘܼܬܼܵܐ>
      text <ܕܪܘܼܚܵܐ ܕܩܘܼܕܼܫܵܐ܃ ܒܝܲܕܼ ܚܲܬܿܝܼܬܼܘܼܬܼܵܐ ܕܕܲܟܼܝܘܼܬܼܵܐ܁ ܘܚܲܕܼ ܡ̣ܢ>
      text <ܪܸܒܿܘܿ ܒܢܲܝ̈ܢܵܫܵܐ܃ ܡܸܫܬܿܟܲܚ ܕܡܸܫܬܿܘܸܐ ܠܗܵܕܹܐ܁ ܐ̄ܪܵܙܵܐ ܗ̄ܘ̣ ܕܲܗܘܵܝܵܐ>
      text <ܕܗܵܘ̇ ܕܘܼܒܵܪܵܐ ܕܲܥܬܼܝܼܕܼ܁ ܒܲܕܼܡܸܬܼܥܲܠܸܐ ܘܦܵܐܹ̇ܫ ܟܵܝܵܢܵܐ܃ ܡ̣ܢ ܟ̱ܠܹܗ>
      text <ܙܵܘܥܵܐ ܕܥܘܼܗܕܵܢܵܐ ܕܐܲܝܠܹܝܢ ܕܲܬܼܢܵܢ܁ ܠܵܘ ܕܲܡܨܲܠܵܝܘܼ ܡܨܲܠܸܐ܃ ܐܸܠܵܐ>
      text <ܡܲܪܓܵܫܘܼ ܡܲܪܓܫܵܐ ܢܲܦܫܵܐ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܕܗܵܘ̇ ܥܵܠܡܵܐ܃>
      text <ܡܸܕܸܡ ܕܪܲܒܿ ܡ̣ܢ ܬܲܪܥܝܵܬܼܵܐ ܕܲܒܼܢܲܝ̈ܢܵܫܵܐ܁ ܐܲܝܠܹܝܢ ܕܤܘܼܟܵܠܵܐ ܕܲܥܠܲܝܗܹܝܢ>
      text <ܡܸܬܿܬܿܙܝܼܥ ܒܹܗ܃ ܒܝܲܕܼ ܚܲܝܠܵܐ ܕܪܘܼܚܵܐ܁ ܚܵܘܪܵܐ ܐܝܼܬܼܵܘܗܝ ܗܵܘܢܵܢܵܝܵܐ܃܆>
      text <ܘܠܵܘ ܙܵܘܥܵܐ ܘܲܒܼܥܵܬܼܵܐ ܕܲܨܠܘܿܬܼܵܐ܁ ܡ̣ܢ ܨܠܘܿܬܼܵܐ ܓܹܝܪ܃ ܥܸܠܬܐ>
      text <ܫܵܩ̇ܠܵܐ܁ ܡܸܛܠ ܗܵܟܹܝܠ ܕܐ̄ܢܵܫܵܐ ܕܕܲܐܝܟܼ ܗܵܠܹܝܢ܃ ܠܤܵܟܼܵܐ ܕܕܲܟܼܝܘܼܬܼܵܐ>
      text <ܐܸܬܼܡܲܛܝܼܘ ܡ̣ܢ ܟܲܕܘܼ܁ ܠܲܝܬܿ ܥܸܕܵܢܵܐ ܕܠܵܘ ܒܲܨܠܘܿܬܼܵܐ ܢܵܒܼ̇ܗܝܼܢ>
      text <ܙܵܘܥܲܝ̈ܗܘܿܢ ܓܵܘܵܝܹ̈ܐ܃ ܐܲܝܟܼ ܕܐܸܡ̇ܪܹܬܼ ܡ̣ܢ ܠܥܸܠ܃ ܟܠ ܐܸܡܲܬܼܝ>
      text <ܕܲܡܕܝܼܩ ܥܠܲܝܗܘܿܢ ܪܘܼܚܵܐ܃ ܒܲܨܠܘܿܬܼܵܐ ܡܸܫܟܲܚ ܠܗܘܿܢ ܕܐܝܼܬܲܝܗܘܿܢ܁>
      text <ܘܡܸܢܵܗ̇ ܕܵܒܲܪ ܠܗܘܿܢ ܒܝܲܕܼ ܬܹܐܘܿܪܝܼܵܐ܃ ܗܵܝ̇ ܕܡܸܬܼܦܲܫܩܵܐ ܚܙܵܬܼܵܐ>
      text <ܕܪܘܼܚ܁ ܠܵܘ ܟܲܕܼ ܥܲܠ ܡܬܼܵܚܵܐ ܕܲܨܠܘܿܬܼܵܐ ܤܢܝܼܩܝܼܢ܃ ܘܤܸܕܼܪܵܐ>
      text <ܕܛܲܟܼܤܵܐ ܕܬܸܫܡܸܫܬܼܵܐ ܤܲܓܝܼܐܬܼܵܐ܁ ܕܒܲܠܚܘܿܕܼ ܤܵܦܹ̇ܩ ܠܗܘܿܢ ܗ̤ܘ>
      text <ܥܘܼܗܕܵܢܵܐ ܕܐܲܠܵܗܵܐ܃ ܘܡܸܚܕܼܵܐ ܐܲܝܟܼ ܕܲܒܼܫܸܒܼܝܼܵܐ ܡܸܬܿܕܲܒܼܪܝܼܢ ܒܚܘܼܒܵܐ܁>
      text <ܒܪܵܡ ܡ̣ܢ ܩܵܘܡܵܐ ܕܒܼܵܗ̇ ܠܵܐ ܡܲܗܡܹܝܢ ܠܲܓܼܡܵܪ܃ ܟܲܕܼ ܐܝܼܩܵܪܵܐ>
      text <ܡܦܲܠܓܼܝܼܢ ܠܲܨܠܘܿܬܼܵܐ܃ ܒܗܵܝ̇ ܕܥܲܠ ܪܸ̈ܓܼܠܲܝܗܘܿܢ ܩܵܝ̇ܡܝܼܢ ܒܥܸܕܵܢܹ̈ܐ>
      text <ܕܝܼܕܼܝܼܥܝܼܢ܃ ܤܛܲܪ ܡ̣ܢ ܗܵܝ̇ ܕܐܲܡܝܼܢܘܼܬܼܵܐ܁ ܚܵܙܹ̇ܝܢܲܢ ܓܹܝܪ ܠܩܲܕܝܼܫܵܐ>
      text <ܐܲܢܛܘܿܢܝܼܣ܃ ܕܟܲܕܼ ܥܲܠ ܪܸ̈ܓܼܠܵܘܗܝ ܩܵܐܹ̇ܡ ܒܲܨܠܘܿܬܼܵܐ ܕܲܬܼܫܲܥ>
    block
      text <ܫܵܥ̈ܝܼܢ܃ ܐܲܪܓܸܫ̣ ܕܐܸܬܼܥܲܠܝܼ ܡܲܕܥܹܗ܁ ܘܲܐ̄ܚܪܹܢܵܐ ܡ̣ܢ ܩܲܕܝܼ̈ܫܹܐ܃ ܟܲܕܼ>
      text <ܦܫܝܼܛܵܢ ܐܝܼܕܼܵܘ̈ܗܝ ܘܩܵܐܹ̇ܡ ܒܲܨܠܘܿܬܼܵܐ܃ ܐܸܫܬܿܟܲܚ ܒܬܸܡܗܵܐ ܐܲܪܒܿܥܵܐ>
      text <ܝܵܘܡ̈ܝܼܢ܁ ܘܲܐ̄ܚܪ̈ܵܢܹܐ ܤܲܓܝܼ̈ܐܹܐ܃ ܐܲܝܠܹܝܢ ܕܐܸܢ ܐ̄ܢܵܫ ܒܵܥܹ̇ܐ܃ ܡܸܫܟܲܚ>
      text <ܠܗܘܿܢ ܒܬܲܫܥ̈ܝܵܬܼܗܘܿܢ܃ ܕܲܒܼܩܵܘܡܵܐ ܝܑܼܕܼܝܼܥܵܐ ܕܒܲܨܠܘܿܬܼܵܐ ܐܸܫܬܿܟܲܚܘ܃>
      text <ܟܲܕܼ ܐܝܼܬܲܝܗܘܿܢ ܒܡܵܘܗܲܒܼܬܼܵܐ ܕܐܲܝܟܼ ܗܵܕܹܐ܁ ܡܸܫܬܿܘܸܐ ܕܹܝܢ ܐ̄ܢܵܫ ܠܵܗ̇>
      text <ܠܗܵܕܹܐ܃ ܐܸܡܲܬܼܝ ܕܢܸܫܠܚܝܼܗ̇ ܠܲܚܛܝܼܬܼܵܐ ܡ̣ܢ ܠܒܲܪ ܘܡ̣ܢ ܠܓܼܵܘ܃>
      text <ܒܝܲܕܼ ܢܛܘܼܪܲܬܼ ܦܘܼܩܕܵܢܵܘ̈ܗܝ ܕܡܵܪܲܢ܃ ܗܵܠܹܝܢ ܕܤܝܼܡܝܼܢ ܠܘܼܩܒܲܠ>
      text <ܗܵܕܹܐ܁ ܗܵܠܹܝܢ ܕܐ̄ܢܵܫ ܒܛܲܟܼܤܹܗ ܐܸܢ ܡܸܬܼܚܲܫܲܚ ܒܗܘܿܢ܃ ܡܸܬܼܐ̱ܠܸܨ>
      text <ܗܵܢܵܐ ܡ̣ܢ ܩܛܝܼܪ܃ ܕܐܵܦ ܡ̣ܢ ܟܠܗܘܿܢ ܤܘܼܥܪ̈ܵܢܹܐ ܐ̄ܢܵܫܵܝܹ̈ܐ ܢܸܦܘܿܩ܁>
      text <ܗܵܢܵܘ ܕܹܝܢ܃ ܠܦܲܓܼܪܵܐ ܠܡܸܫܠܲܚ܃ ܘܲܠܡܸܗܘܵܐ ܠܒܲܪ ܡܸܢܹܗ܃ ܐܲܝܟܼ>
      text <ܕܲܠܡܹܐܡܲܪ܁ ܠܵܐ ܠܲܟܼܝܵܢܹܗ܃ ܐܸܠܵܐ ܠܲܚܫܲܚܬܹܗ܁ ܠܲܝܬܿ ܐ̄ܢܵܫ ܕܲܒܼܝܼܫܹܗ>
      text <ܕܤܵܝܘܿܡܵܐ ܐܸܬܼܚܲܫܲܚ ܒܗܘܿܢ ܒܗܵܠܹܝܢ܃ ܘܲܚܛܝܼܬܼܵܐ ܚܲܡܤܢܲܬ̤ ܕܲܬܼܩܵܘܸܐ>
      text <ܠܘܵܬܹܗ܁ ܡܸܛܠܗܵܕܹܐ ܐܵܦ ܡܵܪܲܢ܃ ܕܐܵܘܵܢܹܗ ܢܸܥܒܿܕܼܝܼܘܗܝ ܠܗܵܘ̇>
      text <ܕܲܠܗܘܿܢ ܢܵܛܲܪ܃ ܐܸܫܬܵܘܕܝܼ ܒܐܹܘܲܢܓܲܠܝܼܘܿܢ܁>
      text <ܝܵܠܘܿܦܵܐ܁ ܘܐܲܝܢܵܘ ܫܘܼܡܠܵܝܵܐ ܕܟܼܠܗܘܿܢ ܦܹܐܪܹ̈ܐ ܕܪܘܼܚ ܡܲܠܦܵܢܵܐ܁>
      text <ܡܵܐ ܕܡܸܫܬܿܘܸܐ ܐ̄ܢܵܫ ܠܚܘܼܒܵܐ ܓܡܝܼܪܵܐ ܕܐܲܠܵܗܵܐ܁ ܝܵܠܘܿܦܵܐ܁ ܘܡ̣ܢ>
      text <ܐܲܝܟܵܐ ܡܸܫܬܵܘܕܲܥ ܐܲܝܢܵܐ ܕܲܠܗܵܕܹܐ ܡܲܓܝܼ ܡܲܠܦܵܢܵܐ܁ ܕܟܼܠ ܐܸܡܲܬܼܝ>
      text <ܕܡܸܬܿܬܿܙܝܼܥ ܥܘܼܗܕܵܢܹܗ ܕܐܲܠܵܗܵܐ ܒܬܲܪܥܝܼܬܼܵܐ܃܃ ܡܸܚܕܼܵܐ ܪܵܬܲܚ ܠܸܒܵܐ>
      text <ܒܚܘܼܒܹܗ܁ ܘܥܲܝ̈ܢܹܐ܃ ܡܲܚ̈ܬܼܵܢ ܕܸܟ̈ܥܹܐ ܒܲܡܫܲܪܬܿܚܘܼܬܼܵܐ܁ ܡܥܵܕܼ ܗ̄ܘ̣>
      text <ܓܹܝܪ ܚܘܼܒܵܐ܃ ܡ̣ܢ ܥܘܼܗܕܵܢܵܐ ܕܚܲܒܿܝܼܒܼܵܐ܃ ܠܡܸܫܓܲܪ ܕܸܡ̈ܥܹܐ܁ ܐܲܝܢܵܐ>
      text <ܕܐܲܝܟܼ ܗܵܟܲܢܵܐ ܗ̄ܘ̣܃ ܠܵܐ ܡܸܫܬܿܟܲܚ ܠܹܗ ܥܸܕܵܢܵܐ܃ ܕܲܤܦܝܼܩ ܡ̣ܢ>
      text <ܕܸܡ̈ܥܹܐ܁ ܒܗܵܝ̇ ܕܠܵܐ ܚܵܤܲܪ ܠܹܗ ܐܲܡܝܼܢܵܐܝܼܬܼ ܡܠܘܿܐܵܐ ܕܥܘܼܗܕܵܢܵܐ>
      text <ܕܸܡ̈ܥܹܐ܁ ܒܗܵܝ̇ ܕܠܵܐ ܚܤܲܪ ܠܹܗ ܐܡܝܼܢܵܐܝܼܬܼ ܡܠܘܼܐܵܐ ܕܥܘܼܗܪܵܢܵܐ>
    block
      text <ܕܐܲܠܵܗܵܐ ܠܗܵܢܵܐ܁ ܐܲܝܟܲܢܵܐ ܕܐܵܦ ܒܓܼܵܘܼ ܫܸܢܬܼܵܐ܃ ܥܲܡܹܗ ܡܡܲܠܸܠ܁>
      text <ܡܥܵܕܼ ܗ̄ܘ̣ ܚܘܼܒܵܐ ܤܵܥܲܪ ܗܵܠܹܝܢ܁ ܘܗܵܢܵܘ ܫܘܼܡܠܵܝܹܗ ܕܒܲܪܢܵܫܵܐ>
      text <ܒܗܵܠܹܝܢ ܚܲܝܹ̈ܐ܁>
      text <ܝܵܠܘܿܦܵܐ܁ ܐܲܝܢܵܐ ܕܒܼܵܬܲܪ ܥܲܡܠܹ̈ܐ ܤܲܓܝܼ̈ܐܹܐ ܘܛܘܼܪ̈ܵܦܹܐ܃ ܘܢܸܨ̈ܚ̤ܵܐ>
      text <ܕܐܸܬܼܟܲܫܲܪ ܘܲܩܢ̣ܵܐ܃ ܤܵܥܹ̇ܐ ܥܠܵܘܗܝ ܚܘܼܫܒܼܵܐ ܗܵܘ̇ ܕܪܵܡܘܼܬܼܵܐ܃>
      text <ܒܲܕܼܢܵܤܹ̇ܒܼ ܡܠܘܿܐܵܐ ܡ̣ܢ ܫܘܼܦܪܵܐ ܕܲܡܝܲܬܿܪܘܼܬܹܗ܃ ܘܡܲܝܬܸܐ>
      text <ܠܥܘܼܗܕܵܢܵܐ ܤܘܿܓܼܵܐܐ ܕܥܲܡ̈ܠܹܐ ܕܲܤܒܲܠ̣܃ ܒܡܵܢܵܐ ܡܲܨܝܵܐ ܕܢܹܐܚܘܿܕܼ>
      text <ܚܘܼܫܵܒܼܵܘ̈ܗܝ܃ ܘܢܲܩܢܸܐ ܙܗܝܼܪܘܼܬܼܵܐ ܠܢܲܦܫܹܗ ܕܠܵܐ ܢܸܬܿܛܦܝܼܣ ܠܹܗ>
      text <ܡܲܠܦܵܢܵܐ܁ ܟܲܕܼ ܝܵܕܼܥ̇ ܕܗܵܟܲܢܵܐ ܢܵܦܹ̇ܠ ܡ̣ܢ ܐܲܠܵܗܵܐ ܐܲܝܟܼ ܛܲܪܦܵܐ>
      text <ܝܲܒܿܝܼܫܵܐ ܕܢܵܦܹ̇ܠ ܡ̣ܢ ܐܝܼܠܵܢܵܐ܃ ܗܵܝܕܹܝܟ ܝܵܕܲܥ ܠܚܲܝܠܵܐ ܕܢܲܦܫܹܗ܃>
      text <ܕܐܸܢ ܒܚܲܝܠܹܗ ܩܢ̣ܵܐ ܐܸܢܹܝܢ ܠܗܵܠܹܝܢ ܡܝܲܬܿܪ̈ܵܬܼܵܐ܃ ܘܤܲܝܒܲܪ ܠܗܵܠܹܝܢ>
      text <ܟܠܗܘܿܢ ܐܵܓܼܘܼܢܹ̈ܐ ܥܲܠ ܐܲܦܲܝ̈ܗܘܿܢ܃ ܐܸܢ ܩܵܦܹ̇ܣ ܡܸܢܹܗ ܡܵܪܝܵܐ>
      text <ܠܥܘܼܕܼܪܵܢܹܗ܃ ܘܠܹܗ ܒܲܠܚܘܿܕܼܵܘܗܝ ܢܲܥܠܝܼܘܗܝ ܥܲܡ ܤܵܛܵܢܵܐ>
      text <ܠܕܼܪܵܐ܃ ܟܲܕܼ ܠܵܐ ܢܵܚܹ̇ܬܼ ܥܲܡܹܗ ܐܲܝܟܼ ܥܵܝܵܕܼܵܐ܃ ܚܲܝܠܵܐ ܗܵܘ̇ ܕܢܵܚܹ̇ܬܼ>
      text <ܥܲܡ ܢܲܨܝܼ̈ܚܹܐ ܒܐܵܓܼܘܿܢܲܝ̈ܗܘܿܢ܁ ܬܲܡܵܢ ܓܹܝܪ ܡܸܬܼܓܲܠܝܵܐ ܚܲܝܠܬܼܵܢܘܼܬܹܗ܃>
      text <ܐܵܘ ܡܵܠܘܿܢ ܬܵܚܘܿܒܼܘܼܬܹܗ܁ ܕܐܝܼܬܼ ܗ̄ܘ̣ ܟܵܟܹܝܠ ܒܛܝܼܠܘܼܬܹܗ>
      text <ܕܐܲܠܵܗܵܐ ܥܲܠ ܒܲܪܢܵܫܵܐ܃ ܕܲܒܼܟܼܠܙܒܲܢ ܢܵܛ̇ܪܵܐ ܘܲܡܚܲܝܠܵܐ ܠܹܗ܁ ܘܒܼܵܗ̇>
      text <ܗ̤ܘ ܙܵܟܹ̇ܐ ܟܠ ܬܸܓܼܡ̈ܝܼܢ ܕܲܒܼܢܲܝ̈ܢܵܫܵܐ܃ ܐܸܢ ܒܐܵܓܼܘܿܢܵܐ ܕܢܲܟܼܦܘܼܬܼܵܐ܃>
      text <ܘܐܸܢ ܒܚܲܫܵܐ ܕܤܵܗܕܘܼܬܼܵܐ܃ ܘܒܼܫܲܪܟܵܐ ܕܟܼܠܗܹܝܢ ܥܲܤ̈ܩܵܬܼܵܐ ܕܲܡܤܲܝܒܲܪ>
      text <ܚܠܵܦ ܗܵܠܹܝܢ ܐܲܠܵܗܵܝ̈ܵܬܐ܁ ܗܵܕܹܐ ܝܑܼܕܼܝܼܥܵܐ ܗ̣̄ܝ ܢܲܗܝܼܪܵܐܝܼܬܼ܃ ܘܠܲܝܬܿ>
      text <ܦܘܼܠܵܓܼܵܐ ܕܲܥܠܹܝܗ̇܁ ܐܲܝܟܲܢܵܐ ܓܹܝܪ ܡܲܨܝܵܐ ܕܲܟܼܝܵܢܵܐ ܢܸܙܟܹܝܘܗܝ ܠܗܵܢܵܐ>
      text <ܟ̱ܠܹܗ ܚܲܝܠܵܐ ܕܚܘܼ̈ܬܼܚܵܬܹܐ ܕܠܵܐ ܫܲܠܘܵܐ܃ ܕܤܝܼܡܝܼܢ ܒܗܲܕܵܡܵܘ̈ܗ>
    block
      text <ܘܲܡܛܲܪܦܝܼܢ ܠܹܗ܃ ܘܲܢܚܲܡܤܸܢ ܐܸܢܘܿܢ ܘܐܲܝܟܲܢ ܐ̄ܚܪ̈ܵܢܹܐ ܕܠܵܐ ܟܲܕܼ>
      text <ܠܵܗ̇ ܠܕܲܟܼܝܘܼܬܼܵܐ ܡܲܚܒܼܝܼܢ ܘܝܲܐܝܼܒܼܝܼܢ܃ ܗܵܕܹܐ ܠܵܐ ܡܸܫܟܿܚܝܼܢ ܟܲܕܼ>
      text <ܤܲܓܝܼ ܡܸܬܼܟܲܬܿܫܝܼܢ܁ ܐܸܠܵܐ ܟܠܝܘܿܡ ܚܵܝ̇ܒܝܼܢ ܡܸܢܵܗ̇܃ ܟܲܕܼ ܡܛܲܪܦܝܼܢ>
      text <ܘܐܲܒܼܝܼܠܝܼܢ ܘܒܼܵܟܹ̇ܝܢ ܥܲܠ ܢܲܦܫܗܘܿܢ܃ ܐܲܢ̄ܬܿ ܕܹܝܢ ܦܫܝܼܩܵܐܝܼܬܼ ܛܥܝܼܢ>
      text <ܐܲܢ̄ܬܿ ܠܗܘܿܢ ܠܥܘܼܤܵܩܵܘ̈ܗܝ ܕܲܟܼܝܵܢܵܐ ܕܗܵܟܲܢ ܩܫܹܝܢ ܘܠܵܐ ܡܸܬܼܐܠܸܨ>
      text <ܐܲܢ̄ܬܿ ܤܲܓܼܝܼ ܐܵܘ ܐܲܝܟܲܢܵܐ ܡܲܨܝܵܐ ܘܲܐ̄ܚܪܹܢܵܐ܃ ܕܢܹܐܪܥܝܼܘܗܝ ܗ̄ܘ̣ܵܐ>
      text <ܒܒܸܤܪܵܐ ܚܵܫܘܿܫܵܐ ܠܲܦܤܵܩܵܐ ܕܲܒܼܦܲܪ̈ܙܠܹܐ ܘܲܤܪ̈ܵܩܹܐ ܕܲܒܼܟܼܠ>
      text <ܗܲܕܵܡܵܘ̈ܗܝ܃ ܘܲܒܼܟܼܠܙܢ̈ܝܼܢ ܕܫܸܢ̈ܕܹܐ ܘܠܵܐ ܚܵܐܹ̇ܒܼ ܡ̣ܢ ܚܲܫܹ̈ܐ܃ ܗܵܘ̇>
      text <ܕܠܵܐ ܡܨܸܐ ܡܤܲܝܒܲܪ ܐܵܦܠܵܐ ܠܟܼܘܼܒܵܐ ܙܥܘܿܪܵܐ ܕܕܼܵܥܹ̇ܨ ܒܛܸܦܪܹܗ܃>
      text <ܘܗܵܢܵܐ ܟ̱ܠܹܗ ܫܘܼܚܠܵܦܵܐ ܕܫܸܢ̈ܕܹܐ ܡܤܲܝܒܲܪ ܗ̄ܘ̣ܵܐ ܘܠܵܐ ܚܵܐܹ̇ܫ ܐܲܝܟܼ>
      text <ܥܝܵܕܹܐ ܕܲܟܼܝܵܢܵܐ܃ ܐܸܠܘܼ ܠܵܐ ܕܚܲܝܠܵܐ ܐ̄ܚܪܹܢܵܐ ܤܛܲܪ ܡ̣ܢ ܗܵܘ̇ ܕܲܟܼܝܵܢܵܐ>
      text <ܐܝܼܬܼ ܠܹܗ ܡ̣ܢ ܓܲܒܼ ܐ̄ܚܪܹܝܢ܃ ܘܗ̤ܘܝܘܼ ܬܼܵܟܹ̇ܣ ܡܸܢܹܗ ܘܲܡܦܲܟܲܗ>
      text <ܠܚܲܝܠܵܐ ܗܵܘ̇ ܕܬܲܫܢܝܼ̈ܕܹܐ܀>
      text <ܠܲܝܬܿ ܓܹܝܪ ܟܵܠܝܼܬܼܵܐ ܕܐܵܦ ܢܤܝܼܡ ܗܵܪܟܵܐ ܬܲܫܥܝܼܬܼܵܐ܃ ܕܬܲܗܪܵܐ>
      text <ܗ̄ܘ̣ ܐܲܝܟܼ ܕܒܲܫܪܵܪܵܐ ܫܲܪܒܵܗ̇ ܠܫܵܡܘܿܥܹ̈ܐ܁ ܡܸܛܠ ܕܹܝܢ ܕܐܲܝܬܝܼܢܲܢ>
      text <ܠܥܘܼܗܕܵܢܵܐ ܫܲܪܒܵܐ ܕܲܒܼܛܝܼܠܘܼܬܹܗ ܕܐܲܠܵܗܵܐ ܕܨܹܝܕܼ ܒܲܪܢܵܫܵܐ܃ ܗܵܝ̇>
      text <ܕܲܡܢܲܨܚܵܐ ܠܹܗ ܒܟܼܠܗܘܿܢ ܐܵܓܼܘܿܢܹ̈ܐ ܕܲܚܠܵܦ ܡܝܲܬܿܪܘܼܬܼܵܐ܃ ܠܵܐ>
      text <ܙܵܕܹܩ ܕܢܸܥܒܲܪ ܠܬܲܫܥܝܼܬܼܵܐ ܗܵܕܹܐ܀ ܤܘܿܩܪܵܛܝܼܣ ܡܲܟܼܬܒܼܵܢܵܐ ܒܫܲܪܒܵܐ>
      text <ܕܥܲܠ ܬܲܫܥ̈ܝܵܬܼܵܐ ܥܹܕ̈ܬܵܢܵܝܵܬܼܵܐ ܕܡܲܟܼܬܿܒܼܵܢܘܼܬܹܗ܃ ܟܲܕܼ ܥܵܒܹ̇ܕܼ ܥܘܼܗܕܵܢܵܐ>
      text <ܕܡܲܠܟܹ̈ܐ ܕܪ̈ܗܘܿܡܵܝܹܐ܃ ܘܡܵܛܹ̇ܐ ܠܘܵܬܼ ܝܘܼܠܝܵܢܘܿܣ ܡܲܠܟܵܐ܃ ܟܲܕܼ>
      text <ܒܲܙܥܘܿܪ̈ܝܵܬܼܵܐ ܡܚܵܘܸܐ ܥܲܠ ܒܝܼ̈ܫܬܼܵܐ ܕܲܤܒܲܠ̣ܘ ܒܢܲܝ̈ ܥܹܕܬܵܐ ܘܢܵܚܹ̇ܬܼ>
      text <ܩܲܠܝܼܠ ܒܫܲܪܒܹܗ܃ ܐܵܡܲ݁ܪ ܬܲܫܥܝܼܬܼܵܐ ܚܕܼܵܐ ܡ̣ܢ ܗܵܠܹܝܢ ܕܲܗ̤ܘܲܝ̈ ܒܐܲܢܛܝܵܟܼܝܵܐ>
    block
      text <ܡܕܼܝܼܢ̄ܬܐ܀ ܠܚܲܕܼ ܠܲܡ ܕܹܝܢ ܛܲܠܝܵܐ ܕܲܫܡܹܗ ܬܹܐܵܕܘܿܪܘܿܣ܃ ܕܐܸܬܼܩܲܪܲܒܼ>
      text <ܠܹܗ ܡ̣ܢ ܚܲܢ̈ܦܹܐ ܠܤܘܿܠܘܼܣܛܝܼܣ ܕܐܸܬܼܦܩܸܕܼ ܗ̄ܘ̣ܵܐ ܥܲܠ ܗܵܕܹܐ܃>
      text <ܠܐܘܼ̈ܠܨܵܢܹܐ ܘܲܠܫܸܢ̈ܕܹܐ ܐܲܫܠ̱ܡܹܗ܁ ܟܲܕܼ ܦܩܲܕܼ ܕܢܸܤܬܿܪܸܩ ܥܲܠ>
      text <ܟ̱ܠܹܗ ܦܲܓܼܪܹܗ܃ ܘܗܵܝܕܹܝܢ ܫܲܒܼܩܹܗ ܗ̄ܘ̣ܵܐ ܡ̣ܢ ܫܸܢ̈ܕܹܐ܃ ܟܲܕܼ ܒܤܲ>
      text <ܕܠܵܐ ܡܸܟܹܝܠ ܚܵܝܹ̇ܐ܁ ܐܲܠܵܗܵܐ ܕܹܝܢ ܐܝܼܬܼܵܘܗܝ ܗ̄ܘ̣ܵܐ ܡܫܵܘܙܒܼܵܢܹܗ ܕܓܲܒܼܪܵܐ>
      text <ܗܵܘ̇ ܛܘܼܒܼܵܢܵܐ܃ ܚ̣ܝܵܐ ܓܹܝܪ ܡ̣ܢ ܒܵܬܲܪ ܗܵܝ̇ ܡܵܘܕܝܵܢܘܼܬܼܵܐ ܙܲܒܼܢܵܐ>
      text <ܤܲܓܝܼܐܵܐ܁ ܠܹܗ ܠܗܵܢܵܐ ܬܹܐܵܕܘܿܪܘܼܣ܃ ܪܘܼܦܝܼܢܘܿܣ ܗܵܘ̇ ܕܐܲܟܼܬܸܒܼ>
      text <ܐܹܩܠܹܤܝܲܣܬܝܼܩܹܐ ܒܠܸܫܵܢܵܐ ܪܗܘܿܡܵܝܵܐ܃ ܐܸܡ݂ܲܪ܃ ܕܒܼܵܬܲܪ ܙܲܒܼܢܵܐ ܤܲܓܝܼܐܵܐ>
      text <ܗܘ̤ܵܐ ܒܥܸܢܝܵܢܹܗ ܕܗܵܢܵܐ ܛܘܼܒܼܵܢܵܐ ܬܹܐܵܕܘܘܿܪܘܿܣ܁ ܘܫܲܐܠܹܗ ܕܐܸܢ>
      text <ܟܲܕܼ ܒܵܠܲܥ ܗ̄ܘ̣ܵܐ܃ ܡܲܪܓܸܫ ܗ̄ܘ̣ܵܐ ܒܟܹܐܒܼܵܐ ܤܲܓܝܼܐܵܐ܁ ܗ̤ܘ ܕܹܝܢ ܠܲܡ>
      text <ܦܲܢܝܼ ܠܹܗ ܦܸܬܼܓܼܵܡܵܐ܃ ܕܩܠܝܼܠ ܙܥܘܿܪ ܛܵܒܼ ܗܵܘ̇ܝܵܐ ܗ̄ܘ̣ܵܬܼ ܠܹܗ>
      text <ܡܲܪܓܫܵܢܘܼܬܼܵܐ ܕܚܲܫܹ̈ܐ܁ ܥܠܲܝܡܵܐ ܓܿܝܪ ܚܲܕܼ ܩܵܐܹ̇ܡ ܗ̄ܘ̣ܵܐ ܠܘܵܬܹܗ܃>
      text <ܘܲܡܟܲܦܲܪ ܗ̄ܘ̣ܵܐ ܠܹܗ ܕܘܼܥܬܼܵܐ ܡ̣ܢ ܐܵܓܼܘܿܢܵܐ܃ ܘܲܡܚܲܝܸܠ ܗ̄ܘ̣ܵܐ ܢܲܦܫܹܗ܃>
      text <ܘܦܘܼܪܓܵܝܵܐ ܥܵܒܹ̇ܕܼ ܗ̄ܘ̣ܵܐ ܠܹܗ ܥܸܕܵܢܵܐ ܕܐܵܓܼܘܿܢܵܐ ܕܫܸܢܕܵܘ̈ܗܝ܁ ܐܘܿ>
      text <ܠܲܡܪܲܚܡܵܢܘܼܬܹܗ ܕܲܠܵܗܵܐ܃ ܟܡܵܐ ܩܲܪܝܼܒܼܵܐ ܛܲܝܒܿܘܼܬܹܗ܃ ܠܐܲܝܠܹܝܢ>
      text <ܕܡܸܛܠܵܬܹܗ ܥܵܐ̇ܠܝܼܢ ܠܐܵܓܼܘܿܢܵܐ ܠܲܡܤܲܝܒܵܪܘܼ ܒܲܤܝܼܡܵܐܝܼܬܼ ܚܲܫܹ̈ܐ>
      text <ܕܲܚܠܵܦܵܘܗܝ! ܠܵܐ ܬܸܛܠܘܿܡ ܛܲܝܒܿܘܼܬܹܗ ܕܐܲܠܵܗܵܐ ܕܲܠܘܵܬܼܵܟܼ܃ ܐܘܿ>
      text <ܒܲܪܢܵܫܵܐ܁ ܐܸܢ ܕܹܝܢ ܓܲܠܝܵܐ ܗ̣̄ܝ ܡܵܕܹܝܢ ܕܠܵܘ ܐܲܢ̄ܬܿ ܗ̄ܘ̣ ܙܲܟܵܝܵܐ܃ ܐܸܠܵܐ>
      text <ܐܝܼܬܲܝܟ ܐܲܢ̄ܬܿ ܐܲܝܟܼ ܐܘܿܪܓܵܢܘܿܢ܃ ܘܡܵܪܝܵܐ ܗ̄ܘ̣ ܙܵܟܹ̇ܐ ܚܠܵܦܲܝܟ܃ ܘܐܲܢ̄ܬܿ>
      text <ܫܵܩܹ̇ܠ ܐܲܢ̄ܬܿ ܫܡܵܐ ܕܙܲܟܵܝܹ̈ܐ ܡܵܘܗܲܒܼܬܼܵܐ ܕܡܲܓܵܢ܃ ܡܵܢܵܐ ܟܵܠܝܼܬܼܵܐ ܐܝܼܬܼ>
      text <ܕܲܒܼܟܼܠܙܒܲܢ ܠܹܗ ܟܲܕܼ ܠܹܗ ܠܚܲܝܠܵܐ ܬܸܫܐܲܠ܃ ܕܲܒܼܟܼܠܙܒܲܢ ܠܗܘܿܢ>
      text <ܟܲܕܼ ܠܗܘܿܢ ܠܢܸܨ̈ܚܵܢܹܐ ܬܸܤܲܒܼ ܟܲܕܼ ܡܵܘܕܸܐ ܐܲܢ̄ܬܿ ܒܗܵܕܹܐ ܠܵܐ ܟܲܝ>
    block
      text <ܫܡܝܼܥܵܐ ܠܵܟܼ ܐܘܿ ܓܲܒܼܪܵܐ܃ ܡ̣ܢ ܒܪܵܫܝܼܬܼ ܘܡ̣ܢ ܪܵܘܡܵܐ ܕܝܵܘ̈ܡܵܬܼܵܐ܃>
      text <ܕܲܟܼܡܵܐ ܐܲܬܼܠܹܝ̈ܛܹܐ ܢܦܲܠ̣ܘ ܡ̣ܢ ܪܵܘܡܵܐ ܕܢܸܨܚܵܢܲܝ̈ܗܘܿܢ ܟܲܕܼ ܠܗܵܕܹܐ>
      text <ܛܠܲܡ̣ܘܼ>
      text <ܥܠܵܘܗܝ ܕܫܲܪܒܵܐ܁ ܟܲܕܼ ܤܲܓܝܼ̈ܐܵܢ ܘܲܡܫܲܚ̈ܠܦܵܢ ܡܵܘ̈ܗܒܼܵܬܹܗ>
      text <ܕܐܲܠܵܗܵܐ ܠܘܵܬܼ ܓܸܢܤܵܐ ܐ̄ܢܵܫܵܝܵܐ܃ ܦܘܼܪܫܵܢܵܐ ܐܝܼܬܼ ܒܗܹܝܢ ܠܘܵܬܼ>
      text <ܡܩܲܒܿܠܵܢܲܝ̈ܗܹܝܢ܃ ܘܲܙܥܘܿܪܘܼܬܼܵܐ ܘܪܲܒܿܘܼܬܼܵܐ ܒܡܵܘ̈ܗܒܼܵܬܵܐ܁ ܘܐܵܦܸܢ ܟܠܗܹܝܢ>
      text <ܬܡܝܼ̈ܗܵܢ ܐܸܢܹܝܢ ܘܲܫܒܼܝܼ̈ܚܵܢ܃ ܐܝܼܬܼ ܗ̄ܘ̣ ܒܗܹܝܢ ܕܥܵܠܒܵܐ ܠܲܚܒܲܪܬܼܵܗ̇>
      text <ܒܲܫܒܼܝܼܚܘܼܬܼܵܐ ܘܒܼܐܝܼܩܵܪܵܐ܁ ܘܕܲܪܓܼܵܐ ܡ̣ܢ ܕܲܪܓܼܵܐ ܡܥܲܠܲܝ ܗ̄ܘ̣܃ ܐܲܝܟܼ>
      text <ܡܸܠܲܬܼ ܟܬܼܵܒܼܵܐ܁ ܘܗܵܕܹܐ ܬܘܼܒܼ ܕܐ̄ܢܵܫ ܠܤܵܥܘܿܪܘܼܬܼܵܐ ܕܛܵܒܼ̈ܬܼܵܐ>
      text <ܘܲܠܕܼܘܼܒܵܪܹ̈ܐ ܬܲܩ̈ܢܹܐ ܢܸܬܼܦܪܸܫ܃ ܚܕܼܵܐ ܡ̣ܢ ܡܵܘ̈ܗܒܼܵܬܼܵܐ ܗ̣̄ܝ ܪܹ̈ܫܵܝܵܬܼܵܐ>
      text <ܕܲܡܫܝܼܚܵܐ܁ ܤܲܓܝܼ̈ܐܹܐ ܓܹܝܪ ܠܗܵܕܹܐ ܛܲܝܒܿܘܼܬܼܵܐ ܛܵܥܹ̇ܝܢ܃ ܕܲܫ̣ܘܵܘ ܕܒܹܝܬܼ>
      text <ܠܗܘܿܢ ܘܲܠܫܲܪܟܵܐ ܕܲܒܼܢܲܝ̈ܢܵܫܵܐ ܦܘܼܪܫܵܢܵܐ ܢܸܗܘܸܐ ܡ̣ܢ ܐܲܠܵܗܵܐ܃>
      text <ܘܢܸܗܘܘܿܢ ܡ̇ܢ ܢܵܤܘܿܒܹ̈ܐ ܕܡܵܘ̈ܗܒܼܵܬܹܗ܃ ܘܗܵܢܵܐ ܟ̱ܠܹܗ ܥܕܲܡܵܐ ܕܐܵܦ>
      text <ܠܬܸܫܡܸܫܬܹܗ ܕܡܵܪܝܵܐ ܡܸܬܼܓܒܹܝܢ܃ ܚܠܵܦ ܩܘܼܒܵܠܛܲܝܒܿܘܼܬܼܵܐ ܕܐܲܡܝܼܢ>
      text <ܒܦܘܼܡܗܘܿܢ ܥܲܠ ܐܲܦܲܝ̈ ܗܵܕܹܐ܃ ܠܘܵܬܼ ܚܬܝܼܪܘܼܬܼܵܐ ܐܸܨܛܠܝܼܘ܃>
      text <ܘܪܵܡܘܼܬܼܵܐ ܕܬܲܪܥܝܼܬܼܵܐ ܢܤܲܒܼܘ܃ ܘܠܵܘ ܐܲܝܟܼ ܡ̇ܢ ܕܢܵܤܘܿܒܹ̈ܐ ܐܸܢܘܿܢ>
      text <ܕܛܲܝܒܿܘܼܬܼܵܐ܃ ܒܕܲܫ̣ܘܵܘ ܕܲܢܫܲܡܫܘܼܢ ܠܐܲܠܵܗܵܐ ܒܕܼܘܼܒܵܪܹ̈ܐ ܕܟܲܝ̈ܵܐ>
      text <ܘܲܒܼܥܲܡ̈ܠܹܐ ܪ̈ܘܼܚܵܢܹܐ܃ ܐܸܠܵܐ ܐܲܝܟܼ ܡ̇ܢ ܕܒܹܗ ܒܐܲܠܵܗܵܐ ܡܸܙܕܲܕܩܝܼܢ>
      text <ܒܗܵܕܹܐ܃ ܗܵܟܲܢܵܐ ܚܵܫ̇ܒܿܝܼܢ ܢܲܦܫܗܘܿܢ܃ ܚܠܵܦ ܗܵܕܹܐ ܕܐܸܬܼܓܒܼܝܼܘ ܡ̣ܢ>
      text <ܫܲܪܟܵܐ ܕܲܒܼܢܲܝ̈ܢܵܫܵܐ ܠܒܲܝܬܵܝܘܼܬܹܗ܃ ܘܠܝܼܕܲܥܬܼܵܐ ܕܐ̄ܪ̈ܵܙܵܘܗܝ܁ ܘܐܵܦܠܵܐ>
      text <ܡܸܪܥܲܠ ܪ̈ܵܥ̇ܠܝܼܢ ܒܟܼܠܵܗ̇ ܢܲܦܫܗܘܿܢ ܡܵܐ ܕܗܵܠܹܝܢ ܡܸܬܼܪܲܥܹܝܢ܃ ܕܲܚ̣ܙܵܘ>
      text <ܠܚܲܒܼܪ̈ܲܝܗܘܿܢ ܐܲܝܠܹܝܢ ܕܗܵܠܹܝܢ ܐܸܬܼܪܲܥܝܼܘ܃ ܕܐܲܝܟܲܢ ܐܸܫܬܿܩܸܠ ܡܸܢܗܘܿܢ>
    block
      text <ܡ̣ܢ ܫܸܠܝܵܐ ܚܲܝܠܵܐ ܗܵܘ̇ ܕܐܸܬܼܗܲܝܡܲܢ ܦܵܛܪܘܿܢܘܼܬܼܗܘܿܢ܃ ܘܐܸܫܬܿܕܼܝܼܘ>
      text <ܒܲܪܦܵܦ ܥܲܝܢܵܐ ܡ̣ܢ ܐܝܼܩܵܪܵܐ ܗܵܘ̇ ܪܲܒܵܐ ܕܲܩܢܹܝܢ ܗ̄ܘ̣ܵܘ܃ ܘܐܸܨܛܠܝܼܘ>
      text <ܡ̣ܢ ܫܹܠܝ ܘܠܵܬܼ ܦܲܚܙܘܼܬܼܵܐ܃ ܘܐܸܬܼܦܢܝܼܘ ܥܲܠ ܕܘܼܒܵܪܹ̈ܐ ܨܥܝܼܪܹ̈ܐ>
      text <ܕܚܲܝ̈ܘܵܬܼܵܐ ܠܵܐ ܡܠܝܼ̈ܠܵܬܐ܁ ܘܒܲܕܼܠܵܐ ܝܑܼܕܲܥ̣ܘ ܠܚܲܝܠܵܐ ܕܢܲܦܫܗܘܿܢ܃>
      text <ܘܐܸܬܼܥܲܗܲܕܼܘ ܕܠܵܐ ܫܲܠܘܵܐ ܠܗܵܘ̇ ܕܐܲܫܘܝܼ ܐܸܢܘܿܢ ܠܪܲܒܿܘܼܬܼܵܐ ܗܵܕܹܐ>
      text <ܟ̱ܠܵܗ̇ ܕܲܢܫܲܡܫܘܼܢܵܝܗܝ܃ ܘܲܠܓܼܵܘ ܡ̣ܢ ܐܝܼܩܵܪܵܐ ܕܡܲܠܟܘܼܬܹܗ>
      text <ܢܸܗܘܘܿܢ܃ ܘܚܲܒܼܪܹ̈ܐ ܠܪ̈ܘܼܚܵܢܹܐ ܥܒܲܕܼ ܐܸܢܘܿܢ܃ ܘܲܠܕܼܘܼܒܵܪܹ̈ܐ ܕܡܲܠܲܐܟܹ̈ܐ>
      text <ܩܲܪܸܒܼ ܐܸܢܘܿܢ܃ ܫ̣ܪܵܐ ܐܸܢܘܿܢ ܡ̣ܢ ܦܘܼܠܚܵܢܗܘܿܢ܁ ܘܚܵܘ̣ܝܼ ܐܸܢܘܿܢ ܒܝܲܕܼ>
      text <ܫܘܼ̈ܚܠܵܦܹܐ ܕܕܼܘܼܒܵܪ̈ܲܝܗܘܿܢ ܕܡ̣ܢ ܫܸܠܝܵܐ܃ ܕܠܵܘ ܕܝܼܠܗܘܿܢ ܗ̄ܘ̣ܵܬܼ ܗ̤ܝ>
      text <ܗܵܕܹܐ ܕܲܢܚܲܡܤܢܘܼܢ ܒܕܼܘܼܒܵܪܹ̈ܐ ܬܲܩ̈ܢܹܐ ܒܟܼܠܵܗ̇ ܗܵܝ̇ ܠܸܙܬܼܵܐ ܕܡ̣ܢ>
      text <ܟܝܵܢܵܐ ܘܡ̣ܢ ܫܹܐܕܹ̈ܐ ܘܫܲܪܟܵܐ ܕܤܲܩܘܼ̈ܒܼܠܹܐ ܐ̄ܚܪ̈ܵܢܹܐ܁ ܐܸܠܵܐ ܕܚܲܠܵܐ>
      text <ܗ̄ܘ̣ܵܬܼ ܕܡܵܘܗܲܒܼܬܼܵܐ ܕܡܸܢܹܗ܁ ܕܡܸܕܸܡ ܕܫܲܪܟܵܐ ܕܲܒܼܢܲܝ̈ܢܵܫܵܐ ܐܵܦܠܵܐ>
      text <ܕܢܸܫܡܥܘܼܢ ܡܚܲܡܤܢܝܼܢ ܗ̄ܘ̣ܵܘ ܡܸܛܠ ܥܲܤܩܘܼܬܹܗ܃ ܗܸܢܘܿܢ>
      text <ܢܘܼܓܼܪܵܐ ܕܙܲܒܼܢܵܐ ܚܲܡܤܸܢܘ ܒܹܗ ܘܠܵܐ ܚܵܒܼܘ܁ ܒܗܵܝ̇ ܕܤܵܦܹ̇ܩ ܗ̄ܘ̣ܵܐ>
      text <ܚܲܝܠܵܐ ܗܵܘ̇ ܕܢܲܩܝܼܦ ܠܗܘܿܢ ܠܲܡܥܲܕܵܪܘܼܬܗܘܿܢ ܒܟܼܠ ܘܠܲܡܢܲܛܵܪܘܼ>
      text <ܐܸܢܘܿܢ ܒܟܼܠ܁ ܕܒܲܕܼܓܼܘܿܢ ܟܲܕܼ ܠܗܵܕܹܐ ܛܥ̣ܵܘ܃ ܫܸܠܡܲܬ̤ ܠܘܵܬܼܗܘܿܢ>
      text <ܡܸܠܬܼܵܐ ܗܵܝ̇ ܕܐܲܡܝܼܪܵܐ܃ ܕܒܲܕܼܠܵܐ ܕܵܢ̣ܘ ܒܢܲܦܫܗܘܿܢ ܕܢܸܕܥܘܼܢ>
      text <ܠܐܲܠܵܗܵܐ܁ ܗܵܢܵܘ ܕܹܝܢ ܠܡܵܪܗܘܿܢ܃ ܕܲܠܥܲܦܪܵܐ ܩܲܪܸܒܼ ܠܬܸܫܡܸܫܬܐ>
      text <ܕܪ̈ܘܼܚܵܢܹܐ܁ ܐܲܫܠܸܡ̣ ܐܸܢܘܿܢ ܐܲܠܵܗܵܐ܃ ܠܡܲܕܥܵܐ ܕܲܤܪܝܼܩܘܼܬܼܵܐ܁ ܘܦܘܼܪܥܵܢܵܐ>
      text <ܕܙܵܕܹܩ ܗ̄ܘ̣ܵܐ ܠܛܵܥܝܘܼܬܼܗܘܿܢ܃ ܒܲܩܢܘܿܡܗܘܿܢ ܩܲܒܿܠܘܼܗܝ܁>
      text <ܝܵܠܘܼܦܵܐ܁ ܐܝܼܬܼ ܟܲܝ ܐ̄ܢܵܫ ܕܟܲܕܼ ܡܲܡܪܲܚ ܐܲܝܟܼ ܕܲܠܡܹܐܡܲܪ ܘܒܲܚܕܼܵܐ>
      text <ܫܵܒܹ̇ܩ ܠܥܘܼܡܪܵܐ ܕܲܒܼܢܲܝ̈ܢܵܫܵܐ܃ ܘܡ̣ܢ ܫܹܠܝ ܐܵܕܼܵܡܵܐܝܼܬܼ ܢܵܦܹ̇ܩ ܠܡܲܕܼܒܿܪܵܐ>
    block
      text <ܠܵܐ ܡܝܲܬܿܒܼܵܐ܃ ܘܲܠܚܘܼܪܒܵܐ ܕܚܝܼܠܵܐ ܒܲܛܢܵܢܵܐ ܫܲܦܝܼܪ܃ ܕܡܸܛܠܗܵܕܹܐ>
      text <ܡܵܐܹ̇ܬܼ ܡ̣ܢ ܝܲܕܼ ܟܲܦܫܵܐ܃ ܗܵܢܵܘ ܕܹܝܢ ܘܡ̣ܢ ܠܵܐ ܫܟܼܝܼܚܘܼܬܼܵܐ ܕܤܸܬܵܪܵܐ>
      text <ܘܫܲܪܟܵܐ ܡܲܠܦܵܢܵܐ܁ ܗܵܘ̇ ܓܹܝܪ ܕܛܲܝܸܒܼ ܥܘܼܡܪܵܐ ܠܚܲܝ̈ܘܵܬܼܵܐ ܡ̣ܢ>
      text <ܩܕܼܵܡ ܕܢܸܒܼܪܸܐ ܐܸܢܹܝܢ ܘܝܵܨܹ̇ܦ ܕܲܚܫܲܚܬܼܗܹܝܢ܃ ܠܵܐ ܡܲܗܡܸܐ ܡ̣ܢ>
      text <ܕܵܚܠܵܘ̈ܗܝ܁ ܝܲܬܝܪܵܐܝܼܬܼ ܕܲܦܫܝܼܛܵܐܝܼܬܼ܃ ܘܲܕܼܠܵܐ ܥܘܼܬܵܕܼܵܐ ܐܸܙܲܠ̣ܘ ܒܵܬܼܪܹܗ܁>
      text <ܐܲܝܢܵܐ ܕܠܲܐܠܵܗܵܐ ܫܵܠܹ̇ܡ ܨܸܒܼܝܵܢܹܗ ܒܟܼܠܡܸܕܸܡ܃ ܠܵܐ ܡܬܼܘܿܡ ܡܸܬܼܪܲܥܸܐ>
      text <ܡܸܛܠ ܒܝܼ̈ܫܵܬܹܗ ܕܦܲܓܼܪܵܐ ܘܩܸܢܛܹܗ ܠܲܡܦܵܫ ܒܨܵܐܘܼܬܼܵܐ ܕܕܼܘܼܒܵܪܹ̈ܐ܃>
      text <ܘܠܲܡܤܲܝܒܵܪܘܼ ܚܲܝܹ̈ܐ ܕܡܘܼܟܵܟܼܵܐ܃ ܒܲܕܸܟܵܘܹ̇ܙ ܡ̣ܢ ܐܘܼ̈ܠܨܵܢܹܐ܁ ܐܸܠܵܐ>
      text <ܕܓܲܒܼܝܵܐ ܘܗܲܢܝܼܐܵܐ ܚܵܫܹ̇ܒܼ ܗܵܕܹܐ܃ ܕܟܲܕܼ ܡܸܬܼܢܲܟܼܪܸܐ ܠܟܼܠܹܗ ܥܵܠܡܵܐ>
      text <ܒܕܲܟܼܝܘܼܬܼܵܐ ܕܕܼܘܼܒܵܪܹ̈ܐ܃ ܡܸܬܿܛܲܦ ܒܹܝܬܼ ܪ̈ܵܡܵܬܐ ܘܛܘܼܪܹ̈ܐ ܘܛܵܥܹ̇ܐ>
      text <ܒܐܲܬܼܪܵܐ ܕܚܲܝ̈ܘܵܬܼܵܐ܃ ܘܠܵܐ ܕܟܲܕܼ ܡܸܬܿܬܿܬܝܼܚ ܒܲܦܓܲܪ ܕܲܡܠܹܝܢ>
      text <ܨܵܐܘܼܬܼܵܐ ܢܸܚܸܐ܃ ܟܲܕܼ ܡܫܲܥܒܸܕܼ ܢܲܦܫܹܗ ܠܡܵܘܬܵܐ ܕܟܠܥܸܕܵܢ ܕܡ̣ܢ>
      text <ܚܲܤܝܘܼܬܼܵܐ ܕܕܼܘܼܒܵܪܹ̈ܐ ܕܟܲܝ̈ܵܐ ܕܲܠܘܵܬܼ ܐܲܠܵܗܵܐ܁ ܕܠܹܗ ܫܘܼܒܼܚܵܐ ܘܐܝܼܩܵܪܵܐ܃>
      text <ܘܠܲܢ ܢܸܛܲܪ ܒܚܲܤܝܘܼܬܹܗ ܘܲܢܩܲܕܼܫܲܢ ܒܪܘܼܚܹܗ ܠܐܝܼܩܵܪܵܐ ܕܲܫܡܹܗ܃>
      text <ܕܲܢܫܲܒܿܚܝܼܘܗܝ ܙܲܗܝܵܐܝܼܬܼ ܟܠܗܘܿܢ ܝܵܘ̈ܡܵܬܼܵܐ ܕܚܲܝܲܝ̈ܢ܁ ܐܵܡܹܝܢ܀>
      text <ܐܵܡܲ݁ܪ ܓܹܝܪ ܚܲܕܼ ܡ̣ܢ ܩܲܕܝܼ̈ܫܹܐ܃ ܕܗܵܘܹ̇ܐ ܠܲܡ ܦܲܓܼܪܵܐ ܠܲܚܛܝܼܬܼܵܐ>
      text <ܚܲܒܼܝܵܘ̈ܗܝ܁ ܗܵܟܲܢ ܓܹܝܪ ܐܵܠ̇ܨܵܐ ܠܹܗ ܪܘܼܚܵܐ ܕܐܲܠܵܗܵܐ܃ ܕܲܢܡܘܼܬܼ܁>
      text <ܝܑܼܕܼܝܼܥܵܐ ܓܹܝܪ܃ ܕܐܸܢ ܠܵܐ ܡܵܐܹ̇ܬܼ܃ ܠܵܐ ܙܵܟܹ̇ܐ ܠܲܚܛܝܼܬܼܵܐ܁ ܡ̇ܢ ܕܨܵܒܹ̇ܐ>
      text <ܠܲܡ ܕܹܝܢ ܕܢܸܥܡܲܪ ܒܹܗ ܡܵܪܲܢ܃ ܐܵܠܹ̇ܨ ܦܲܓܼܪܹܗ܃ ܘܲܡܫܲܡܸܫ ܠܡܵܪܲܢ>
      text <ܒܗܵܠܹܝܢ ܦܹܐܪܹ̈ܐ ܕܪܘܼܚܵܐ ܕܲܟܼܬܼܝܼܒܼܝܼܢ ܒܲܫܠܝܼܚܵܐ܁ ܘܢܵܛܲܪ ܢܲܦܫܹܗ ܡ̣ܢ>
      text <ܗܵܠܹܝܢ ܥܒܼܵܕܹ̈ܐ ܕܒܸܤܪܵܐ܃ ܕܲܟܼܬܲܒܼ ܦܵܘܠܘܿܣ܁ ܦܲܓܼܪܵܐ ܕܹܝܢ ܕܲܡܙܝܼܓܼܵܐ>
    block
      text <ܒܹܗ ܚܛܝܼܬܼܵܐ܃ ܥܲܠ ܥܒܼܵܕܹ̈ܐ ܕܒܸܤܪܵܐ ܡܸܬܿܬܿܬܝܼܚ܁ ܘܪܘܸܚܵܐ ܕܐܲܠܵܗܵܐ>
      text <ܡܸܬܿܬܿܢܝܼܚܵܐ܃ ܥܲܠ ܦܹܐܪܹ̈ܝܗ̇܁ ܐܸܡܲܬܼܝ ܠܲܡ ܓܹܝܪ ܕܲܟܼܪܝܼܗ ܦܲܓܼܪܵܐ>
      text <ܒܨܵܘ̈ܡܹܐ ܘܲܒܼܡܘܼ̈ܟܵܟܹܐ܃ ܚܲܝܠܬܼܵܢܝܵܐ ܗ̣̄ܝ ܢܲܦܫܵܐ ܗ̣̄ ܢܲܦܫܵܐ ܒܪܘܼܚ ܒܲܨܠܘܿܬܼܵܐ܁>
      text <ܡܥܵܕܼ ܗ̄ܘ̣ ܦܲܓܼܪܵܐ ܕܡܵܐ ܕܡܸܬܼܐܠܸܨ ܤܲܓܼܝܼ ܒܐܘܼ̈ܠܨܵܢܹܐ ܕܫܸܠܝܵܐ>
      text <ܘܚܲܤܝܼܪܘܼܬܼܵܐ܃ ܘܩܲܪܝܼܒܼܝܼܢ ܕܢܸܬܿܛܲܠܩܘܼܢ ܚܲܝܵܘ̈ܗܝ܃ ܡܦܝܼܣ ܠܵܟܼ>
      text <ܕܐܲܪܦܵܢܝ ܩܲܠܝܼܠ܃ ܕܐܸܬܕܲܝܲܤ ܒܲܡܫܘܼܚܬܼܵܐ܁ ܗܵܫܵܐ ܠܲܡ ܬܵܪܹܨ ܐ̄ܢܵܐ܃>
      text <ܒܲܕܸܫܸܩ̇ܠܹܬܼ ܢܸܤܝܵܢܵܐ ܕܗܵܟܼܘܵܬܼ ܒܝܼ̈ܫܬܼܵܐ܁ ܘܡܵܐ ܕܐܲܪܦܝܼܬܵܝܗܝ ܩܲܠܝܼܠ>
      text <ܡ̣ܢ ܐܘܼܠܨܵܢܵܐ܃ ܘܤܵܡ̇ܟܲܬܿ ܠܹܗ ܒܲܢܝܵܚܵܐ ܙܥܘܿܪܵܐ܃ ܒܲܕܼܚܵܤ̣ܬܿ ܥܠܵܘܗܝ܃>
      text <ܘܐܸܬܼܪܵܘܲܚ ܩܲܠܝܼܠ܃ ܗܵܝܕܹܝܢ ܠܵܚܹ̇ܫ ܠܵܟܼ ܢܝܼܚܵܐܝܼܬܼ ܩܲܠܝܼܠ ܩܲܠܝܼܠ܃>
      text <ܕܐܵܦ ܡ̣ܢ ܚܘܼܪܒܵܐ ܢܸܦܘܿܩ܁ ܚܲܝܠܬܼܵܢܝܼܢ ܫܘܼܕܵܠܵܘ̈ܗܝ ܤܲܓܝܼ܃ ܡܨܹܝܢܲܢ>
      text <ܗ̄ܘ̣ ܠܲܡ ܡ̣ܢ ܗܵܫܵܐ ܕܢܸܬܿܕܲܒܲܪ ܫܲܦܝܼܪ܃ ܘܲܒܼܩܲܪܝܼܒܼܘܼܬܼܵܐ ܕܝܲܬܼܒܵܐ܁>
      text <ܐܸܬܼܢܲܤܝܼܢܲܢ ܓܹܝܪ ܤܒܲܓܝܼ̈ܐܵܬܼܵܐ܃ ܘܲܒܼܗܹܝܢ ܒܗܵܠܹܝܢ ܬܲܡܵܢ ܡܸܬܿܕܲܒܿܪܝܼܢܲܢ܁>
      text <ܢܲܤܵܢܝ ܠܲܡ ܡܢܲܤܵܝܘܼ܃ ܘܐܸܠܵܐ ܗܵܘܹ̇ܐ ܐ̄ܢܵܐ ܐܲܝܟܼ ܨܸܒܼܝܵܢܵܟܼ܃ ܡܨܹܝܢܲܢ>
      text <ܗ̄ܘ̣ ܬܘܼܒܼ ܠܡܹܐܬܼܵܐ ܡܸܢܕܪܹܫ܃ ܗܵܐ ܡܲܕܼܒܿܪܵܐ ܩܕܼܵܡܲܝܢ܁ ܠܵܐ ܓܹܝܪ>
      text <ܬܗܲܝܡܢܝܼܘܗܝ܃ ܐܵܦܸܢ ܪܲܒܲܬܼ ܡܦܝܼܣ ܘܡܸܫܬܵܘܕܸܐ܃ ܡܸܛܠ ܕܠܵܐ>
      text <ܥܵܒܹ̇ܕ܁ ܕܡ̣ܢ ܕܝܲܗ̣̄ܒܼܬܿ ܠܹܗ ܗܵܝ̇ ܩܲܠܝܼܠ ܕܲܬܼܒܲܥ̣܃ ܕܵܚܹ̇ܐ ܠܵܟܼ>
      text <ܠܪܵܘܪ̈ܒܼܵܬܼܵܐ܃ ܕܬܼܘܼܒܼ ܠܵܐ ܤܵܠܹ̇ܩ ܐܲܢ̄ܬܿ ܡܸܢܗܹܝܢ܁ ܐܸܡܲܬܼܝ ܕܡܸܬܼܩܲܛܥܵܐ>
      text <ܠܵܟܼ ܡ̣ܢ ܐܘܼ̈ܠܨܵܢܹܐ ܒܕܲܤܒܲܥ̣ܬܿ ܐܸܢܘܿܢ܃ ܐܸܡܲܪ ܐܲܢ̄ܬܿ ܠܵܟܼ܃ ܠܗܵܝ̇>
      text <ܛܲܡܐܘܼܬܼܵܐ ܘܚܲܝܹ̈ܐ ܡܟܲܬܡܹ̈ܐ ܪܓܝܼܓܼܵܐ ܠܵܟܼ܁ ܘܐܸܢ ܐܵܡܲ݁ܪ ܠܵܟܼ ܕܲܚܛܝܼܬܼܵܐ>
      text <ܪܲܒܿܬܐ ܕܗܵܐ ܩܵܛܹ̇ܠ ܐܲܢ̄ܬܿ ܢܲܦܫܵܟܼ܃ ܐܸܡܲܪ ܠܹܗ܃ ܩܵܛܹ̇ܠ ܐ̄ܢܵܐ ܠܢܲܦܫܝ܃>
      text <ܡܸܛܠ ܕܠܵܐ ܡܨܸܐ ܐ̄ܢܵܐ ܠܡܸܚܵܐ ܕܲܟܼܝܵܐܝܼܬܼ܁ ܐܹܡܘܼܬܼ ܗܵܪܟܵܐ܃ ܘܠܵܐ>
      text <ܬܘܼܒܼ ܐܸܚܙܸܐ ܡܵܘܬܵܗ̇ ܫܲܝܼܪܵܐ ܕܢܲܦܫܝ ܕܡ̣ܢ ܐܲܠܵܗܵܐ܁ ܦܲܩܵܚ ܠܝܼ>
    block
      text <ܕܗܵܪܟܵܐ ܐܹܡܘܼܬܼ ܚܠܵܦ ܕܲܟܼܝܘܼܬܼܵܐ܃ ܘܠܵܐ ܚܲܝܹ̈ܐ ܒܝܼ̈ܫܹܐ ܐܸܚܸܐ ܒܥܵܠܡܵܐ܁>
      text <ܗܵܢܵܐ ܡܵܘܬܵܐ܃ ܒܨܸܝܼܢܝ ܓܒܹܝ̇ܬܼ ܚܠܵܦ ܚܛܗܲܝ̈܁ ܩܵܛܹ̇ܠ ܐ̄ܢܵܐ>
      text <ܢܲܦܫܝܼ܃ ܡܸܛܠ ܕܲܚܛܹ̇ܝܬܼ ܠܐܲܠܵܗܵܐ܁ ܘܬܼܘܼܒܼ܃ ܠܵܐ ܡܲܪܓܸܙ ܐ̄ܢܵܐ ܠܹܗ܁>
      text <ܡܵܐ ܠܝܼ ܚܲܝܹ̈ܐ ܕܪܲܚܝܼܩܝܼܢ ܡ̣ܢ ܐܲܠܵܗܵܐ ܗܵܠܹܝܢ ܒܝܼ̈ܫܵܬܼܵܐ ܡܚܲܡܤܸܢ ܐ̄ܢܵܐ>
      text <ܠܗܹܝܢ܃ ܘܡܸܛܠܵܬܼܗܹܝܢ܃ ܠܵܐ ܐܸܗܘܸܐ ܢܘܼܟܼܪܵܝܵܐ ܠܗܵܘ̇ ܤܲܒܼܪܵܐ ܫܡܲܝܵܢܵܐ܁>
      text <ܡܵܢܵܐ ܐܸܬܼܒܿܪܝܼܬܼ ܒܥܵܠܡܵܐ܃ ܐܸܢ ܤܦܝܼܩܵܐܝܼܬܼ ܥܸܠܹ̇ܬܼ ܘܢܸܦ̇ܩܹܬܼ ܡܸܢܹܗ>
      text <ܘܡܵܢܵܐ ܝܘܼܬܼܪܵܢܵܐ ܐܝܼܬܼ ܠܐܲܠܵܗܵܐ ܡ̣ܢ ܚܲܝܹ̈ܐ ܕܝܼܠܝ ܕܲܒܼܥܵܠܡܵܐ܃ ܐܸܢ>
      text <ܒܝܼܫܵܐܝܼܬܼ ܚܵܝܹ̇ܐ ܐ̄ܢܵܐ ܒܹܗ ܕܲܠܩܘܼܒܼܠܵܐ܃ ܐܵܦ ܡܲܪܓܵܙܘܼ ܡܲܪܓܸܙ>
      text <ܐ̄ܢܵܐ ܠܹܗ!>
  text 36
    block
      text <ܥܲܠ ܫܘܼܚܠܵܦ ܙܢܵܘ̈ܗܝ ܕܲܩܪܵܒܹܗ ܕܤܵܛܵܢܵܐ܃ ܠܘܵܬܼ ܐܲܝܠܹܝܢ>
      text <ܕܒܼܐܘܼܪܚܵܐ ܐܲܠܝܼܨܬܵܐ ܕܲܠܥܸܠ ܡ̣ܢ ܥܵܠܡܵܐ ܪܵܕܹܝܢ܁ ܠܘ܁>
    block
      text <ܐܝܼܬܼ ܠܹܗ ܬܘܼܒܼ ܐܵܦ ܥܝܵܕܹ̈ܐ ܐ̄ܚܪ̈ܵܢܹܐ ܠܲܒܼܥܸܠܕܲܪܲܢ ܤܵܛܵܢܵܐ܃>
      text <ܕܠܲܐܝܠܹܝܢ ܕܠܵܐܓܼܘܿܢܵܐ ܗܵܢܵܐ ܢܵܚ̇ܬܝܼܢ܃ ܦܘܿܪܤܬܼܵܢܵܐܝܼܬܼ ܡܦܲܪܸܫ>
      text <ܠܗܘܿܢ ܠܕܲܪ̈ܵܘܗܝ ܕܠܘܼܩܒܲܠܗܘܿܢ܁ ܡ̣ܢ ܒܘܼܩܝܵܐ ܕܲܙܢܲܝ̈ܗܘܿܢ܃>
      text <ܘܲܠܦܘܼܬܼ ܢܝܼܫܵܐ ܕܦܲܪ̈ܨܘܿܦܹܐ܃ ܙܢܵܐ ܕܐܵܓܼܘܿܢܹܗ ܡܫܲܚܠܸܦ܀ ܠܘܵܬܼ>
      text <ܐܲܝܠܹܝܢ ܕܚܵܙܹ̇ܐ ܠܗܘܿܢ ܕܨܸܒܼܝܵܢܗܘܿܢ ܪܦܸܐ܃ ܘܚܘܼܫܵܒܲܝ̈ܗܘܿܢ ܡܚܝܼܠܝܼܢ܃>
      text <ܡܸܢܹܗ ܕܫܘܼܪܵܝܵܐ ܩܲܫܝܵܐܝܼܬܼ ܡܲܩܪܸܒܼ ܥܲܡܗܘܿܢ܃ ܟܲܕܼ ܡܥܝܼܪ ܥܠܲܝܗܘܿܢ>
      text <ܢܸܤܝ̈ܘܿܢܹܐ ܬܲܩܝܼ̈ܦܹܐ ܘܲܕܼܚܝܼ̈ܠܹܐ܃ ܐܲܝܟܲܢܵܐ ܕܢܲܛܥܸܩ ܐܸܢܘܿܢ ܠܲܙܢܵܝܐ>
      text <ܕܒܼܝܼܫܘܼܬܹܗ܃ ܡ̣ܢ ܪܹܫܵܗ̇ ܕܐܘܼܪܚܵܐ܁ ܐܲܝܟܼ ܕܟܲܕܼ ܢܲܩܢܸܐ ܐܸܢܘܿܢ ܤܘܼܪܵܕܼܵܐ>
      text <ܡܸܢܹܗ ܕܐܵܓܼܘܿܢܵܐ ܩܲܕܼܡܵܝܵܐ܃ ܥܲܤܩܲܬܼ ܠܲܡܪܕܝܼܬܼܵܐ ܡܸܬܼܚܲܙܝܵܐ ܠܗܘܿܢ>
      text <ܐܘܪܚܵܐ ܗܵܕܹܐ܁ ܕܟܲܕܼ ܠܲܡ ܫܘܼܪܵܝܵܗ̇ ܗܵܟܲܢ ܥܤܸܩ ܘܲܦܫܸܐ܃ ܥܕܲܡܵܐ>
    block
      text <ܠܫܘܼܠܵܡܵܗ̇ ܡܲܢ̣ܘܼ ܢܤܲܝܒܲܪ܃ ܘܢܸܦܓܲܥ ܒܟܼܠܗܘܿܢ ܐܵܓܼܘܿܢܹ̈ܐ ܕܲܤܕܝܼܪܝܼܢ>
      text <ܒܲܡܨܲܥܬܼܵܗ̇܁ ܘܠܵܐ ܬܘܼܒܼ ܢܲܡܪܚܘܼܢ ܠܡܸܤܡܲܟܼ ܩܕܼܵܡܵܘܗܝ܃>
      text <ܘܲܠܘܵܬܼ ܡܸܕܸܡ ܐ̄ܚܪܹܝܢ ܠܲܡܚܵܪ ܡ̣ܢ ܚܹܐܦܵܐ ܕܡܲܪܢܝܼܬܼܵܐ ܕܗܵܠܹܝܢ>
      text <ܕܝܼܠܹܗ܁ ܘܟܲܕܼ ܩܲܠܝܼܠ ܢܚܘܼܨ ܥܠܲܝܗܘܿܢ ܠܚܹܐܦܹܗ܃ ܝܵܗ̇ܒܿܝܼܢ ܢܲܦܫܗܘܿܢ>
      text <ܠܲܥܪܘܼܩܝܵܐ܁ ܡܵܠܘܿܢ ܕܹܝܢ܃ ܗ̤ܘ ܐܲܠܵܗܵܐ ܫܵܒܹ̇ܩ ܠܹܗ ܠܡܸܬܼܚܲܝܵܠܘܼ>
      text <ܥܠܲܝܗܘܿܢ܃ ܟܲܕܼ ܠܵܐ ܡܥܲܕܲܪ ܠܗܘܿܢ ܒܡܸܕܸܡ܃ ܒܗܵܝ̇ ܕܩܲܪܝܼܪܵܐܝܼܬܼ>
      text <ܘܐܲܝܟܼ ܕܲܒܼܦܘܼܠܵܓܼܵܐ ܥܵܐ̇ܠܝܼܢ ܠܐܵܓܼܘܿܢܹܗ ܕܡܵܪܝܵܐ܁ ܠܝܼܛ ܗ̄ܘ̣ ܠܲܡ>
      text <ܟܠܡ̇ܢ ܕܥܵܒܹ̇ܕܼ ܥ̇ܒܼܵܕܹܗ ܕܡܵܪܝܵܐ ܡܲܗܡܝܵܢܵܐܝܼܬܼ܃ ܘܟܼܵܠܹ̇ܐ ܐܝܼܕܹܗ ܡ̣ܢ>
      text <ܕܡܵܐ܁ ܘܬܼܘܼܒܼ܃ ܩܲܪܝܼܒܼ ܗ̄ܘ̣ ܥܘܼܕܼܪܵܢܹܗ ܠܕܵܚܠܵܘ̈ܗܝ܁ ܘܲܕܼܠܵܐ ܩܲܪܝܼܪܵܐܝܼܬܼ>
      text <ܘܕܲܚܘܼܠܬܼܵܢܵܐܝܼܬܼ ܢܸܦܓܥܝܼܘܗܝ ܠܲܒܼܥܸܠܕܲܪܵܐ܃ ܦܵܩܹ̇ܕܼ܁ ܫܲܪܵܐ ܠܲܡ>
      text <ܠܡܵܘܒܵܕܼܸܘܼܬܹܗ܃ ܘܐܸܬܼܓܲܪܵܐ ܥܲܡܹܗ ܠܲܩܪܵܒܼܵܐ܁ ܘܐܹܫܲܪܸܐ ܠܡܸܬܲܠ>
      text <ܕܸܚܠܬܼܵܟܼ ܘܙܵܘܸܥܬܼܵܟܼ܁ ܥܲܠ ܐܲܦܲܝ̈ ܟܠܗܘܿܢ ܥܲܡܡܹ̈ܐ ܕܲܬܼܚܝܬܼ>
      text <ܫܡܲܝܵܐ܀ ܐܸܠܵܐ ܬܡܘܼܬܼ ܡܵܘܬܵܐ ܡܸܬܼܪܲܓܼܫܵܢܵܐ ܨܸܒܼܝܵܢܵܐܝܼܬܼ ܚܠܵܦ>
      text <ܪܸܚܡܬܹܗ ܕܐܲܠܵܗܵܐ܃ ܒܠܵܐ ܨܸܒܼܝܵܢܵܟܼ ܡܵܐܹ̇ܬܼ ܐܲܢ̄ܬܿ ܡܵܘܬܵܐ ܡܸܬܼܝܲܕܼܥܵܢܵܐ>
      text <ܕܡ̣ܢ ܐܲܠܵܗܵܐ܁ ܠܡܸܕܸܡ ܕܲܡܢܵܬܼܵܟܼ ܗ̄ܘ̣܃ ܠܵܐ ܬܸܬܼܥܲܤܲܩ ܠܲܡܩܲܒܵܠܘܼ>
      text <ܒܨܸܒܼܝܵܢܵܟܼ ܒܚܲܫܵܐ ܕܲܡܠܸܐ ܙܲܒܼܢܵܐ܃ ܘܲܠܡܸܥܲܠ ܠܬܸܫܒܿܘܿܚܬܹܗ ܕܐܲܠܵܗܵܐ܁>
      text <ܐܸܢܕܹܝܢ ܒܐܵܓܼܘܿܢܹܗ ܕܡܵܪܝܵܐ ܡܵܐܹ̇ܬܼ ܐܲܢ̄ܬܿ ܦܲܓܼܪܵܢܵܐܝܼܬܼ܃ ܗ̤ܘ ܡܵܪܝܵܐ>
      text <ܡܟܲܠܸܠ ܠܵܟܼ܁ ܘܲܠܓܲܪ̈ܡܲܝܟ ܢܲܨܝܼ̈ܚܹܐ܃ ܐܝܼܩܵܪܵܐ ܕܤܵܗ̈ܕܹܐ ܡܦܲܠܸܓܼ>
      text <ܠܗܘܿܢ܁ ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ ܡ̣ܢ ܠܥܸܠ܃ ܡܵܐ ܕܡ̣ܢ>
      text <ܫܘܼܪܵܝܵܐ ܠܵܐ ܙܪܲܙܘ܃ ܘܥܲܙܝܼܘ ܘܝܲܗ̣̄ܒܼܘ ܢܲܦܫܗܘܿܢ ܠܡܵܘܬܵܐ܃>
      text <ܡܸܟܵܐ ܒܟܼܠܗܘܿܢ ܕܲܪܹ̈ܐ܃ ܗܸܢܘܿܢ ܡܸܬܼܚܙܹܝܢ ܫܲܦ̈ܠܹܐ܁ ܡܵܠܘܿܢ>
      text <ܕܹܝܢ ܟܲܕܼ ܐܵܦ ܐܲܠܵܗܵܐ ܡܲܗܡܸܐ ܒܗܘܿܢ ܠܡܸܬܼܪܕܵܦܘܼ܃ ܒܗܵܝ̇>
    block
      text <ܕܐܲܝܟܼ ܕܲܒܼܨܵܕܼܘܵܐ ܘܐܲܝܟܼ ܕܲܒܼܢܘܼܤܵܝܵܐ ܡܢܲܤܹܝܢ ܠܲܡܫܲܠܵܡܘܼ ܥ̇ܒܼܵܕܹܗ>
      text <ܕܡܵܪܝܵܐ܁ ܕܐܵܦ ܗ̤ܘ ܤܵܛܵܢܵܐ ܝܑܼܠܸܦ̣ ܐܸܢܘܿܢ ܡܸܢܹܗ ܕܫܘܼܪܵܝܵܐ܃ ܘܲܒܼܩ̣ܵܐ>
      text <ܚܘܼܫܵܒܲܝ̈ܗܘܿܢ ܕܡܵܢ ܐܸܢܘܿܢ܁ ܗܵܢܵܘ ܕܹܝܢ܃ ܕܲܚܘܼ̈ܠܬܼܵܢܹܐ ܘܪ̈ܵܚܡܲܝ>
      text <ܢܲܦܫܗܘܿܢ܃ ܡܵܠܘܿܢ ܚܵܝܤܲܝ̈ ܥܲܠ ܦܲܓܼܪܵܐ܃ ܘܐܲܝܟܼ ܥܲܠܥܵܠܵܐ ܪܵܕܹܦ>
      text <ܠܗܘܿܢ܁ ܒܗܵܝ̇ ܕܐܵܦ ܚܲܝܠܵܐ ܡܸܕܸܡ ܡܸܬܼܚܲܕܼܥܵܢܵܐ ܕܚܵܙܹ̇ܐ ܒܲܥܝܵܕܼܵܐ>
      text <ܠܘܵܬܼ ܢܲܨܝܼ̈ܚܹܐ܃ ܠܵܐ ܚܵܙܹ̇ܐ ܠܘܵܬܼ ܗܵܠܹܝܢ܁ ܠܦܘܼܬܼ ܨܸܒܼܝܵܢܹܗ ܓܹܝܪ ܕܐ̄ܢܵܫ>
      text <ܕܲܠܘܵܬܼ ܐܲܠܵܗܵܐ ܕܪܵܚܹ̇ܡ ܥܲܡܠܹ̈ܐ ܕܡܸܛܠܵܬܹܗ܃ ܗܵܟܲܢܵܐ ܡܩܲܪܸܒܼ>
      text <ܠܹܗ ܐܲܠܵܗܵܐ ܥܘܼܕܼܪܵܢܹܗ܃ ܘܲܡܚܵܘܸܐ ܥܵܠܘܗܝ ܒܛܝܼܠܘܼܬܹܗ܁ ܠܵܐ>
      text <ܓܹܝܪ ܡܸܫܟܲܚ ܩܵܪܹܒܼ ܤܵܛܵܢܵܐ ܠܐ̄ܢܵܫ ܐܵܘ ܠܲܡܩܲܪܵܒܼܘܼ ܠܹܗ ܢܸܤܝܘܿܢܵܐ܃>
      text <ܐܸܠܵܐ ܗܘ̤ܵܬܼ ܠܘܵܬܹܗ ܡܲܗܡܝܵܢܘܼܬܼܵܐ ܡ̣ܢ ܗܵܘ̇ ܪܸܡܙܵܐ ܫܡܲܝܵܢܵܐ܁ ܐܵܘ>
      text <ܡܵܐ ܕܐܸܬܼܪܲܦܝܼ ܒܨܸܒܼܝܵܢܹܗ ܘܝܲܗ̣̄ܒܼ ܢܲܦܫܹܗ ܠܚܘܼ̈ܫܵܒܹܐ ܫܟܼܝܼܪܹ̈ܐ ܕܦܸܗܝܵܐ܃>
      text <ܐܵܘ ܕܐܸܬܿܬܿܪܝܼܡ܃ ܐܵܘ ܕܐܸܬܼܦܲܠܲܓܼ܁ ܥܲܠ ܕܐܲܝܟܼ ܗܵܠܹܝܢ ܕܹܝܢ܃ ܠܵܐ>
      text <ܫܵܐܹ̇ܠ ܤܵܛܵܢܵܐ ܐܲܝܟܼ ܕܥܲܠ ܐ̄ܢܵܫܵܐ ܓܡܝܼܪܹ̈ܐ ܘܪܵܘܪ̈ܒܹܐ܃ ܐܲܝܟܼ ܕܠܲܡܢܲܤܵܝܘܼ>
      text <ܐܸܢܘܿܢ܁ ܒܲܕܼܝܵܕܲܥ̇܃ ܕܐܵܦܠܵܐ ܡܸܫܬܲܠܡܝܼܢ ܒܐܝܼܕܹܗ܁ ܝܵܕܲܥ̇ ܓܹܝܪ>
      text <ܐܲܠܵܗܵܐ܃ ܕܠܵܐ ܤܵܦ̇ܩܝܼܢ܃ ܐܸܠܵܐ ܐܸܢ ܡܸܫܬܲܠܡܝܼܢ ܒܐܝܼܕܹܗ܁ ܝܵܕܲܥ̇ ܓܹܝܪ>
      text <ܐܲܠܵܗܵܐ܃ ܕܠܵܐ ܤܵܦ̇ܩܝܼܢ܃ ܐܸܠܵܐ ܐܸܢ ܒܲܚܕܼܵܐ ܡ̣ܢ ܗܵܠܹܝܢ ܥܸܠ̈ܠܵܬܼܵܐ>
      text <ܕܐܸܡ̇ܪܹܬܼ܃ ܕܡܵܕܹܝܢ ܚܲܝܠܵܐ ܕܲܒܼܛܝܼܠܘܼܬܹܗ ܕܐܲܠܵܗܵܐ ܡܸܬܼܪܲܚܲܩ ܡ̣ܢ>
      text <ܠܘܵܬܼܗܘܿܢ܁ ܗܵܢܵܘ ܚܲܕܼ ܙܢܵܐ ܕܕܲܪܹܗ ܕܼܒܼܥܸܠܕܲܪܵܐ܀>
      text <ܠܐܲܝܠܹܝܢ ܕܹܝܢ ܕܚܵܙܹ̇ܐ ܕܓܲܢ̄ܒܵܪ ܨܸܒܼܝܵܢܗܘܿܢ܃ ܘܡܵܘܬܵܐ ܐܲܝܟܼ ܠܵܐ>
      text <ܡܸܕܸܡ ܚܫܝܼܒܼ ܒܥܲܝܢܲܝ̈ܗܘܿܢ܃ ܘܒܲܛܢܵܢܵܐ ܚܲܪܝܼܦܵܐ ܢܦܲܩ̣ܘ ܟܲܕܼ ܡܲܫܠܡܵܐ>
      text <ܢܲܦܫܗܘܿܢ ܠܟܼܠ ܢܸܤܝܘܿܢ ܘܲܠܡܵܘܬܵܐ܃ ܘܕܼܵܫ̣ܘ ܥܲܠ ܚܲܝܹ̈ܐ ܘܥܵܠܡܵܐ>
      text <ܘܦܲܓܼܪܵܐ ܘܢܸܤܝܘܿܢܵܘ̈ܗܝ܁ ܠܗܵܠܹܝܢ܃ ܠܵܐ ܒܲܪ ܫܵܥܬܹܗ ܐܵܪܲܥ̇܃>
      text <ܘܲܡܚܵܘܸܐ ܠܗܘܿܢ ܢܲܦܫܹܗ ܐܲܝܟܼ ܕܲܒܼܤܘܿܓܼܵܐܐ܁ ܐܸܠܵܐ ܩܵܦܹ̇ܣ ܢܲܦܫܹܗ܃>
    block
      text <ܘܝܵܗܹ̇ܒܼ ܠܗܘܿܢ ܐܲܬܼܪܵܐ܁ ܘܠܵܐ ܦܵܓܲܥ ܒܗܘܿܢ ܒܗܵܘ̇ ܚܹܐܦܵܐ ܩܲܕܼܡܵܝܵܐ܃>
      text <ܘܠܵܐ ܤܵܕܲ̇ܪ ܕܲܪܵܐ ܥܲܡܗܘܿܢ܁ ܝܵܕܲܥ̇ ܗ̄ܘ̣ ܓܹܝܪ܃ ܕܲܡܥܵܕܼ ܗ̄ܘ̣>
      text <ܫܘܼܪܵܝ ܕܲܪܵܐ ܗܵܘܹ̇ܐ ܚܲܡܝܼܡ܃ ܘܛܵܐܹ̇ܢ ܤܲܓܝܼ ܐܵܓܼܘܿܢܸܤܛܵܐ܃ ܘܠܵܘ>
      text <ܐܲܝܟܼ ܕܐܵܬܼܝܵܐ ܡܸܙܕܟܹܝܢ ܕܲܪܵܪܹ̈ܐ ܛܲܢܵܢܹ̈ܐ܁ ܠܵܘ ܓܹܝܪ ܟܲܕܼ ܡܸܢܗܘܿܢ>
      text <ܩܵܢܹ̇ܛ ܗܵܕܹܐ ܥܵܒܹ̇ܕܼ܃ ܐܸܠܵܐ ܡ̣ܢ ܗܵܘ̇ ܚܲܝܠܵܐ ܐܲܠܵܗܵܝܵܐ ܕܲܡܫܲܠܗܸܒܼ>
      text <ܠܗܘܿܢ ܒܝܲܕܼ ܡܠܘܿܐܹ̈ܐ ܕܲܛܥܝܼܢܝܼܢ܃ ܥܕܲܡܵܐ ܕܗܸܢܘܿܢ ܡ̣ܢ ܨܒܼܘܼܬܼ>
      text <ܢܲܦܫܗܘܿܢ ܫܵܕܹܝܢ ܠܹܗ ܒܩܲܠܝܼܠ ܩܲܠܝܼܠ ܟܲܕܼ ܡܸܬܿܬܿܟܼܠܝܼܢ܁ ܐܸܠܵܐ>
      text <ܡܲܪܦܸܐ ܠܗܘܿܢ ܡܠܸܐ ܙܲܒܼܢܵܐ܃ ܥܕܲܡܵܐ ܕܩܵܗܹ̇ܐ ܛܢܵܢܗܘܿܢ܃ ܘܡܸܬܼܦܲܠܗܲܕܼ>
      text <ܛܘܼܝܵܒܼܵܐ ܕܙܲܝܢܵܐ ܗܵܘ̇ ܕܥܲܬܸܕܼܘ܃ ܘܒܹܗ ܙܲܝܸܢ̣ܘ ܪܸܥܝܵܢܗܘܿܢ܃>
      text <ܒܫܘ̈ܚܠܵܦܹܐ ܕܡܸܠܹ̈ܐ ܐܲܠܵܗܵܝ̈ܵܬܐ ܘܥܘܼܗ̈ܕܵܢܹܐ ܡܥܲܕܪ̈ܵܢܹܐ ܘܲܡܚܲܝ̈ܠܵܢܹܐ܃>
      text <ܟܲܕܼ ܚܵܐܲܪ ܠܙܲܒܼܢܵܐ ܕܡܲܗܡܝܵܢܘܼܬܼܵܐ܁ ܘܡ̣ܢ ܕܲܦܟܲܗܘ ܩܲܠܝܼܠ ܚܘܼ̈ܫܵܒܹܐ>
      text <ܩܲܕܼܡܵܝܹ̈ܐ܃ ܟܡܵܐ ܙܲܒܼ̈ܢܝܼܢ ܗܸܢܘܿܢ ܡ̣ܢ ܢܲܦܫܗܘܿܢ ܡܸܫܟܚܝܼܢ ܫܟܼܵܚ̈ܬܼܵܐ>
      text <ܕܚܘܼܝܵܒܼܵܐ܃ ܒܝܲܕܼ ܫܘܼ̈ܕܵܠܹܐ ܕܡ̣ܢ ܬܲܪܥܝܼܬܼܵܐ ܢܵܒܼ̇ܥܝܼܢ܁ ܘܗܸܢܘܿܢ ܠܗܘܿܢ>
      text <ܚܵܦ̇ܪܝܼܢ ܓܘܼܡܵܨܵܐ ܡ̣ܢ ܢܲܦܫܗܘܿܢ܃ ܒܝܲܕܼ ܦܸܗܝܵܐ ܕܚܘܼ̈ܫܵܒܹܐ ܕܡ̣ܢ>
      text <ܡܲܐܝܼܢܘܼܬܼܵܐ ܡܸܬܼܝܲܠܕܝܼܢ ܒܪܸܥܝܵܢܗܘܿܢ܃ ܗܵܝ̇ ܕܒܼܵܗ̇ ܩܲܪܝܼܪܘܼܬܼܵܐ ܐܲܡܠܟܲܬ̤>
      text <ܥܠܲܝܗܘܿܢ܁>
      text <ܠܵܐ ܗ̄ܘ̣ܵܐ ܡ̣ܢ ܨܒܼܘܼܬܼ ܢܲܦܫܹܗ ܤܵܥܲܪ ܠܵܗ̇ ܤܵܛܵܢܵܐ ܠܗܵܕܹܐ܃>
      text <ܟܲܕܼ ܡܬܲܗܸܐ ܠܹܗ ܠܙܲܒܼܢܵܐ ܕܬܲܟܼܬܘܼܫܵܐ܁ ܒܲܕܼܠܵܐ ܟܲܕܼ ܚܵܐܹ̇ܣ ܥܠܲܝܗܘܿܢ܃>
      text <ܐܵܦܠܵܐ ܟܲܕܼ ܚܵܐܹ̇ܓܼ ܡܸܢܗܘܿܢ܃ ܐܲܝܟܼ ܠܵܐ ܡܸܕܸܡ ܚܫܝܼܒܝܼܢ ܒܥܲܝܵܢܵܘ̈ܗܝ܁>
      text <ܡܸܬܼܪܲܥܸܢܵܐ ܕܹܝܢ܃ ܕܚܲܝܠܵܐ ܡܸܕܸܡ ܚܕܝܼܪ ܠܗܘܿܢ ܠܐܲܝܠܹܝܢ ܕܲܒܼܪܸܬܼܚܵܐ>
      text <ܕܲܠܘܵܬܼ ܐܲܠܵܗܵܐ ܫܓܼܝܼܪܝܼܢ܃ ܘܫܲܒܼܪܵܐܝܼܬܼ ܢܲܦܩ̣ܘ ܠܗܘܿܢ ܕܠܵܐ ܚܘܼܫܵܒܼ܃>
      text <ܟܲܕܼ ܥܠܵܘܗܝ ܡܸܬܿܬܲܟܼܠܝܼܢ ܒܗܲܝܡܵܢܘܼܬܼܵܐ܃ ܟܲܕܼ ܠܵܐ ܝܵܕܼܥܝܼܢ ܕܠܘܼܩܒܲܠ>
    block
      text <ܡܲܢ̣ܘܼ ܐܝܼܬܼ ܠܗܘܿܢ ܬܲܟܼܬܘܼܫܵܐ܁ ܒܲܕܓܼܘܿܢ ܬܵܟܹ̇ܣ ܠܹܗ ܠܝܲܨܪܵܐ>
      text <ܕܒܼܝܼܫܘܼܬܹܗ ܡܸܢܗܘܿܢ܃ ܕܠܵܐ ܢܸܩܪܘܿܒܼ ܚܕܼܵܪܲܝܗܘܿܢ܁ ܒܕܲܡܦܲܓܲܕܼ>
      text <ܝܲܨܪܹܗ܃ ܡ̣ܢ ܢܵܛܘܿܪܵܐ ܗܵܘ̇ ܕܚܵܙܹ̇ܐ ܨܹܐܕܲܝܗܘܿܢ ܐܲܡܝܼܢܵܐܝܼܬܼ܁ ܐܸܢܕܹܝܢ>
      text <ܠܥܸܠ̈ܠܵܬܼܵܐ ܕܥܘܼܕܼܪܵܢܵܐ ܠܵܐ ܫܵܕܹܝܢ ܡܸܢܗܘܿܢ܃ ܕܐܝܼܬܲܝܗܘܿܢ ܬܲܟܼܫܲܦܬܼܵܐ>
      text <ܘܥܲܡ̈ܠܹܐ ܘܡܲܟܿܝܼܟܼܘܼܬܼܵܐ܃ ܡܥܲܕܪܵܢܵܐ ܠܵܐ ܡܸܡܬܼܘܿܡ ܡܲܪܚܸܩ>
      text <ܡܸܢܗܘܿܢ܁ ܪܸܚܡܲܬܼ ܢܝܵܚܹ̈ܐ ܕܹܝܢ܃ ܥܸܠܬܼܵܐ ܗ̣̄ܝ ܕܡܸܫܬܲܒܼܩܵܢܘܼܬܼܵܐ܀>
      text <ܐܸܢܕܹܝܢܢ ܒܗܵܢܹܝܢ ܡܚܲܡܤܢܝܼܢ ܚܝܼܨܵܐܝܼܬܼ܃ ܡ̣ܢ ܥܘܼܕܼܪܵܢܵܐ ܠܵܐ>
      text <ܡܸܡܬܼܘܿܡ ܡܸܫܬܲܠܚܝܼܢ܁ ܘܲܒܼܥܸܠܕܲܪܵܐ܃ ܠܵܐ ܡܵܫܬܿܒܸܩ ܕܡܸܬܼܩܲܪܲܒܼ>
      text <ܚܕܼܵܪܲܝܗܘܿܢ܁ ܘܐܸܢ ܗ̤ܘ ܕܡܸܫܬܲܒܼܩܝܼܢ ܒܲܙܒܲܬ ܙܒܲܢ܃ ܐܲܝܟܼ ܕܲܠܕܼܘܼܪܵܫܵܐ܁>
      text <ܟܲܕܼ ܐܲܚܝܼܕܼ ܘܬܲܩܝܼܦ ܠܗܘܿܢ ܗܵܘ̇ ܚܲܝܠܵܐ ܩܲܕܝܼܫܵܐ܃ ܘܠܵܐ ܕܵܚ̇ܠܝܼܢ>
      text <ܡܸܢܗܘܿܢ ܕܡܢܲܤ̈ܝܵܢܹܐ܁ ܒܲܕܼܡܸܬܼܠܲܒܲܒܼ ܚܘܼܫܵܒܼܵܐ܃ ܘܒܼܵܤܹ̇ܐ ܒܗܘܿܢ>
      text <ܡܸܛܠܵܬܹܗ܁ ܘܗ̤ܘ ܡܕܲܪܸܫ ܠܗܘܿܢ܃ ܐܲܝܟܼ ܐ̄ܢܵܫ ܕܡܲܠܸܦ ܤܲܚܘܵܐ>
      text <ܠܛܲܠܝܵܐ ܙܥܘܿܪܵܐ܁ ܘܡܵܐ ܕܫܲܪܝܼ ܛܵܒܲܥ̇܃ ܡܕܲܠܸܐ ܠܹܗ܁ ܒܲܕܿܛܵܐܹ̇ܦ>
      text <ܛܲܠܝܵܐ ܠܥܸܠ ܡ̣ܢ ܐܝܼ̈ܕܲܝܵܐ ܕܡܲܠܦܵܢܹܗ܁ ܘܐܸܡܲܬܼܝ ܕܫܲܪܝܲܬ̤ ܙܵܥܪܵܐ>
      text <ܢܲܦܫܹܗ܃ ܗ̤ܘ ܛܲܠܝܵܐ ܕܕܲܡ ܢܸܛܒܲܥ܃ ܗ̤ܘ ܗܵܘ̇ ܕܲܛܥܝܼܢ ܠܹܗ>
      text <ܒܐܝܼܕܼܵܘ̈ܗܝ܃ ܩܵܥܹ̇ܐ ܠܹܗ܃ ܕܠܵܐ ܬܸܕܼܚܲܠ܃ ܐܸܢܵܐ ܛܥܝܼܢ ܐ̄ܢܵܐ ܠܵܟܼ܁>
      text <ܘܐܲܝܟܼ ܐܸܡܵܐ ܬܘܼܒܼ ܕܡܲܠܦܵܐ ܗܠܲܟܼܬܼܵܐ ܠܲܒܼܪܵܗ̇ ܙܥܘܿܪܵܐ܃ ܕܲܡܩܝܼܡܵܐ>
      text <ܠܹܗ ܒܪܘܼܚܩܵܐ ܡܸܢܵܗ̇ ܘܩܵܪܝܵܐ ܠܹܗ܁ ܟܲܕܼ ܗ̤ܘ ܕܹܝܢ ܛܲܠܝܵܐ ܡܫܲܪܸܐ>
      text <ܠܡܹܐܬܼܵܐ ܨܹܝܕܼ ܐܸܡܹܗ܃ ܒܪܸ̈ܓܼܠܵܘܗܝ ܗܵܢܹܝܢ ܙܥܘܿܪ̈ܝܵܬܼܵܐ ܘܠܵܐ>
      text <ܡܫܲܪܪ̈ܵܬܼܵܐ܃ ܡܸܛܠ ܪܲܓܼܝܘܼܬܼܗܹܝܢ ܪ̈ܵܥܠܵܢ ܠܗܹܝܢ܁ ܘܡܵܐ ܕܫܲܪܝܼ>
      text <ܢܵܦܹ̇ܠ ܗ̤ܘ ܛܲܠܝܵܐ܃ ܪܵܗ̇ܛܵܐ ܐܸܡܹܗ ܘܛܵܥ̇ܢܵܐ ܠܹܗ ܥܲܠ ܕܪ̈ܵܥܹܝܗ̇܁>
    block
      text <ܗܵܟܲܢܵܐ ܛܥܝܼܢܵܐ ܛܲܝܒܿܘܼܬܼܵܐ ܕܐܲܠܵܗܵܐ ܘܲܡܕܲܪܫܵܐ ܠܗܘܿܢ ܠܲܒܼܢܲܝ̈ܢܵܫܵܐ܃>
      text <ܠܐܲܝܠܹܝܢ ܕܫܲܦܝܵܐܝܼܬܼ ܘܲܦܫܝܼܛܵܐܝܼܬܼ ܡܲܓܼܥܠܝܼܢ ܢܲܦܫܗܘܿܢ ܒܐܝܼܕܲܝ̈ ܗܵܘ̇>
      text <ܕܲܒܼܪܵܐ ܐܸܢܘܿܢ܃ ܡ̣ܢ ܟ̱ܠܹܗ ܠܸܒܿܗܘܿܢ ܫܵܒܼܩ̇ܝܼܢ ܠܹܗ ܠܥܵܠܡܵܐ ܗܵܢܵܐ>
      text <ܘܐܵܙ̇ܠܝܼܢ ܒܵܬܼܪܹܗ܀>
      text <ܐܲܢ̄ܬܿ ܕܹܝܢ ܒܲܪܢܵܫܵܐ ܕܲܢܦܲܩ̣ ܒܵܬܲܪ ܐܲܠܵܗܵܐ܃ ܒܟܼܠܹܗ ܙܲܒܼܢܵܐ>
      text <ܕܐܵܓܼܘܿܢܵܟܼ܃ ܐܲܡܝܼܢܵܐܝܼܬܼ ܠܫܘܼܪܵܝܵܐ ܗ̤ܘܲܝܬܿ ܡܸܬܼܥܲܗܲܕܼ܃ ܘܲܠܗܵܘ̇ ܛܢܵܢܵܐ>
      text <ܩܲܕܼܡܵܝܵܐ ܕܲܒܼܪܹܚܵܐ܃ ܘܲܠܗܵܘ̇ ܚܘܼܫܵܒܼܵܐ ܚܲܡܝܼܡܵܐ ܕܒܹܗ ܢܦܲܩ̣ܬܿ>
      text <ܡ̣ܢ ܥܘܼܡܪܵܟܼ ܩܲܕܼܡܵܝܵܐ܃ ܘܐܲܥܸܠ̣ܬܿ ܢܲܦܫܵܟܼ ܠܤܸܕܼܪܵܐ ܕܲܩܪܵܒܼܵܐ܁>
      text <ܘܲܒܼܩܝܼ ܢܲܦܫܵܟܼ ܒܟܼܠܝܘܿܡ܃ ܕܕܲܠܡܵܐ ܩܗܵܐ ܪܸܬܼܚܵܐ ܕܢܲܦܫܵܟܼ ܡ̣ܢ>
      text <ܗܵܘ̇ ܛܢܵܢܵܐ ܕܒܹܗ ܡܸܫܬܲܠܗܲܒܼ ܗ̣̄ܘܲܝܬܿ܁ ܕܲܠܡܵܐ ܚܲܤܝܼܪ ܐܲܢ̄ܬܿ ܡܸܕܸܡ>
      text <ܡ̣ܢ ܙܲܝܢܵܐ܃ ܕܲܡܚܲܙܲܩ ܗ̄ܘ̣ܵܝܬܿ ܒܪܹܫ ܐܵܓܼܘܿܢܵܟܼ܁ ܘܐܲܪܝܼܡ ܩܵܠܵܟܼ>
      text <ܐܲܡܝܼܢܵܐܝܼܬܼ ܒܓܼܵܘ ܡܲܫܪܝܼܬܼܵܐ܃ ܘܠܲܒܸܿܒܼ ܠܲܒܼܢܲܝ̈ ܝܲܡܝܼܢܵܐ ܚܘܼ̈ܫܵܒܼܵܐ ܒܲܝܬܵܝܹ̈ܐ܁>
      text <ܘܚܵܘܵܐ ܐܸܢܘܿܢ ܠܓܲܒܵܐ ܕܤܲܩܘܼܒܼܠܵܐ܃ ܕܥܝܼܪ ܐܲܢ̄ܬܿ ܗ̄ܘ̣܁ ܘܐܸܗ̤ܘ>
      text <ܕܲܒܼܫܘܼܪܵܝܵܐ ܬܸܚܙܸܐ ܚܹܐܦܵܐ ܟܲܕܼ ܡܕܲܝܸܠ ܗܵܘ̇ ܕܲܡܢܲܤܸܐ܃ ܠܵܐ>
      text <ܬܸܬܼܪܲܦܸܐ܁ ܕܲܠܡܵܐ܃ ܗܵܕܹܐ ܕܥܲܕܪܵܐ ܠܵܟܼ܁ ܠܵܐ ܡܲܓܵܢ ܫܵܒܹ̇ܩ ܦܵܪܘܿܩܵܟܼ>
      text <ܡܸܕܸܡ ܠܡܸܗܘܵܐ ܨܹܐܕܲܝܟ܃ ܐܸܠܵܐ ܐܸܢ ܐܲܚܝܼܪܹܗ ܘܦܲܪܢܤܹܗ ܐܲܝܟܼ>
      text <ܕܲܠܥܘܼܕܼܪܵܢܵܟܼ܁ ܘܠܵܐ ܬܚܵܘܸܐ ܐܲܢ̄ܬܿ ܪܲܦܝܘܼܬܼܵܐ ܡܸܢܹܗ ܕܫܘܼܪܵܝܵܐ܃>
      text <ܕܲܠܡܵܐ ܟܲܕܼ ܗܵܪܟܵܐ ܪܲܦܝܘܼܬܼܵܐ ܡܚܵܘܸܐ ܐܲܢ̄ܬܿ܃ ܠܵܐ ܬܘܼܒܼ ܡܸܫܟܲܚ>
      text <ܐܲܢ̄ܬܿ ܠܲܡܩܵܩ ܩܕܼܵܡ ܫܲܪܟܵܐ ܕܒܼܵܬܲܪܗܹܝܢ܃ ܟܲܦܢܵܐ܃ ܟܘܼܪܗܵܢܵܐ܃>
      text <ܕܲܚܠܘܼ̈ܠܹܐ ܕܚܸܙ̈ܘܵܢܹܐ܃ ܥܲܡ ܕܫܲܪܟܵܐ܁ ܠܵܐ ܬܲܗܦܸܟܼ ܠܢܝܼܫܹܗ ܕܤܵܐܹ̇ܡ>
      text <ܐܵܓܼܘܿܢܵܟܼ ܕܲܠܘܵܬܼ ܥܘܼܕܼܪܵܢܵܐ ܡܚܝܼܪ܃ ܠܓܲܒܵܐ ܕܤܲܩܘܼܒܼܠܵܐ܃ ܕܕܲܠܡܵܐ>
    block
      text <ܢܸܫܟܿܚܵܟܼ ܒܥܸܠܕܲܪܲܟܼ ܐܲܝܟܼ ܤܘܼܟܵܝܹܗ܁ ܐܸܠܵܐ ܩܪܝܼ ܠܐܲܠܵܗܵܐ ܕܠܵܐ>
      text <ܫܲܠܘܵܐ܃ ܘܲܒܼܟܼܝܼ ܩܕܼܵܡ ܛܲܝܒܿܘܼܬܹܗ܃ ܘܐܸܬܼܟܲܫܲܦ ܘܐܸܬܿܛܲܪܲܦ܃ ܥܕܲܡܵܐ>
      text <ܕܲܡܫܲܕܲܪ ܠܵܟܼ ܡܥܲܕܪܵܢܵܐ܁ ܐܸܢܕܹܝܢ ܚܕܼܵܐ ܙܒܲܢ ܬܸܚܙܹܝܘܗܝ ܠܗܵܘ̇>
      text <ܦܵܪܘܿܩܵܐ ܕܲܠܘܵܬܼܵܟܼ܀ ܗܠܹܝܢ ܬܪܹܝܢ ܙܲܢܲܝ̈ܵܐ ܕܬܲܟܼܬܘܼܫܵܐ ܕܲܥܕܲܡܵܐ>
      text <ܠܗܵܪܟܵܐ܁>
      text <ܢܝܼܫܵܐ ܐ̄ܚܪܹܢܵܐ ܕܬܲܟܼܘܼܫܵܐ ܕܤܵܛܵܢܵܐ ܕܠܘܼܩܒܲܠ ܙܪ̈ܝܼܙܹܐ܁>
      text <ܐܸܡܲܬܼܝ ܗܵܟܹܝܠ ܕܒܼܵܬܲܪ ܗܵܠܹܝܢ ܟܠܗܹܝܢ܃ ܩܵܐܹ̇ܡ ܤܵܛܵܢܵܐ ܥܲܡ ܐ̄ܢܵܫ>
      text <ܒܕܲܪܵܐ ܘܠܵܐ ܡܸܫܟܲܚ ܚܲܝܠܹܗ ܒܐܵܓܼܘܿܢܵܐ܃ ܡܵܠܘܿܢ ܕܹܝܢ ܕܗܵܘ̇>
      text <ܡܥܲܕܪܵܢܵܐ ܕܲܡܥܲܕܲܪ ܠܹܗ܁ ܗܵܘ̇ ܕܡܸܛܠܵܬܹܗ ܡܸܫܲܥܠܸܐ ܥܠܵܘܗܝ܃>
      text <ܘܗܵܢܵܐ ܟ̱ܠܹܗ ܡܥܲܕܲܪ ܘܲܡܚܲܤܸܢ ܠܹܗ܃ ܕܗܵܘ̇ ܕܐܝܼܬܼܵܘܗܝ ܒܸܤܪܵܐ>
      text <ܥܲܒܼܝܵܐ ܘܓܼܫܡܵܐ܃ ܕܲܢܚܘܼܒܼ ܡ̣ܢ ܨܹܐܕܼܵܘܗܝ ܪܘܼܚܵܢܵܐ ܠܵܐ ܡܓܲܫܡܵܐ܁>
      text <ܡܵܐ ܕܲܚ̣ܙܵܐ ܤܵܛܵܢܵܐ ܠܗܵܢܵܐ ܟ̱ܠܹܗ ܥܘܼܕܼܪܵܢܵܐ ܕܩܲܒܸܿܠ̣ ܒܲܪܢܵܫܵܐ ܗܵܘ̇>
      text <ܡ̣ܢ ܐܲܠܵܗܵܐ܃ ܕܠܵܐ ܪܸ̈ܓܼܫܵܘܗܝ ܒܲܪ̈ܵܝܹܐ ܡ̣ܢ ܚܸܙ̈ܘܵܢܹܐ ܘܩܵܠܹ̈ܐ ܚܵܝ̇ܒܿܝܼܢ܃>
      text <ܘܠܵܐ ܚܘܼܫܵܒܼܵܘ̈ܗܝ ܡ̣ܢ ܓܘܼܪ̈ܵܓܹܐ ܘܫܘܼ̈ܕܵܠܹܿܐ ܡܸܬܼܪܲܦܹܝܢ܃ ܟܒܲܪ ܕܹܝܢ>
      text <ܘܐܵܦ ܥܲܠ ܡܲܚ̈ܘܵܬܼܵܐ ܕܡܸܢܗܘܿܢ ܡܲܩܠܸܐ܃ ܘܨܵܒܹ̇ܐ ܡܸܟܹܝܠ ܕܦܘܼܤܵܐ>
      text <ܢܸܒܼܥܸܐ ܕܢܲܦܪܸܩ ܡܸܢܹܗ ܠܗܵܘ̇ ܡܲܠܲܐܟܼܵܐ ܡܥܲܕܪܵܢܹܗ܁ ܡܵܠܘܿܢ ܕܹܝܢ>
      text <ܨܵܒܹ̇ܐ ܕܲܢܤܲܡܸܐ ܗܵܘܢܹܗ ܕܗܵܘ̇ ܕܡܸܬܿܥܲܕܲܪ܃ ܘܡܸܫܬܿܒܸܩ ܕܠܵܐ>
      text <ܐܝܼܵܠ܁ ܡܙܝܼܥ ܒܹܗ ܚܘܼ̈ܫܵܒܹܐ ܕܡܲܤܒܿܪܵܢܘܼܬܼܵܐ܃ ܕܚܲܝܠܬܼܵܢܘܼܬܼܵܐ ܡܲܢ܃>
      text <ܕܬܲܪܥܝܼܬܹܗ ܐܝܼܬܹܝܗ̇ ܥܸܠܬܼܵܐ ܠܗܵܕܹܐ ܟ̱ܠܵܗ̇ ܚܝܼܨܘܼܬܼܵܐ܃ ܘܥܘܼܬܼܪܵܐ>
      text <ܫܒܼܝܼܚܵܐ ܕܲܒܼܢܲܦܫܹܗ ܩܢܸܐ܁ ܢܛܝܼܪܘܼܬܹܗ ܕܹܝܢ ܕܡ̣ܢ ܤܲܩܘܼ̈ܒܼܠܹܗ ܗܵܠܹܝܢ>
      text <ܟܠܗܘܿܢ ܓܢܝܼ̈ܚܹܐ ܘܠܵܐ ܡܸܬܼܡܲܠܠܵܢܹ̈ܐ ܨܲܗ̈ܝܲܝ ܠܲܕܼܡܵܐ܃ ܒܲܙܒܲܢ>
    block
      text <ܠܓܸܕܼܫܹ̈ܐ܃ ܒܲܙܒܲܢ ܕܹܝܢ ܠܲܡܚܝܼܠܘܼܬܼܗܘܿܢ ܕܗܵܠܹܝܢ ܡܲܩܸܨ܁ ܫܵܠܹ̇ܐ ܐ̄ܢܵܐ>
      text <ܘܡ̣ܢ ܐ̄ܚܪ̈ܵܢܝܵܬܼܵܐ܃ ܕܒܲܙܢܵܐ ܕܓܼܘܼܕܵܦܵܐ ܕܙܵܘܸܥܬܼܵܐ ܢܵܦ̇ܠܵܐ ܒܢܲܦܫܵܐ ܡ̣ܢ>
      text <ܥܘܼܗܕܵܢܗܹܝܢ ܒܲܠܚܘܿܕܼ܁ ܐܝܼܬܼ ܕܹܝܢ ܐܸܡܲܬܼܝ ܕܐܵܦ ܒܐܸܤ̈ܟܹܿܡܹܐ>
      text <ܕܓܸܠܝܵܢܹ̈ܐ ܕܡ̣ܢ ܐܲܠܵܗܵܐ ܙܹܐܦܹܐ ܠܲܡܨܲܥܬܼܵܐ ܡܲܝܬܸܐ܃ ܘܲܒܼܝܲܕܼ ܫܸܢܬܼܵܐ>
      text <ܡܒܲܕܸܩ ܠܹܗ ܥܲܠ ܨܸܒܼ̈ܘܵܬܼܵܐ܁ ܘܲܒܼܥܝܼܪܘܼܬܼܵܐ ܬܘܼܒܼ܃ ܡܸܬܿܕܲܡܸܐ ܠܹܗ>
      text <ܒܡܲܠܲܐܟ ܢܘܼܗܪܵܐ܁ ܘܗܵܠܹܝܢ ܟܠܗܹܝܢ܃ ܥܕܲܡܵܐ ܕܐܸܢ ܡܲܨܝܵܐ܃ ܐܵܦܸܢ>
      text <ܩܲܠܝܼܠ ܢܸܫܠܲܡ ܠܗܘܿܢ܃ ܐܲܝܟܼ ܕܢܸܦܸܠ ܒܐܝܼܕܲܝ̈ܗܘܿܢ܁ ܐܸܢ ܕܹܝܢ ܐܵܚܹ̇ܕܼ>
      text <ܠܗܘܿܢ ܠܚܘܼܫܵܒܼܵܘ̈ܗܝ ܒܲܙܗܝܼܪܘܼ ܗ̤ܘ ܒܲܪܢܵܫܵܐ ܚܲܟܿܝܼܡܵܐ܃ ܡܵܠܗܘܿܢ>
      text <ܕܹܝܢ ܟܲܕܼ ܐܲܠܵܗܵܐ ܒܥܘܼܕܼܪܵܢܹܗ܃ ܘܬܼܵܠܹ̇ܐ ܚܝܵܪܵܐ ܕܠܸܒܹܗ ܒܲܫܡܲܝܵܐ܃ ܕܠܵܐ>
      text <ܢܚܘܼܪ ܒܗܵܠܹܝܢ ܕܡܲܠܚܫܝܼܢ܃ ܡܸܨܛܲܢܲܥ ܗ̤ܘ ܒܥܸܠܕܒܼܵܒܼܵܐ ܬܘܼܒܼ܁>
      text <ܗܦܵܟܼܬܼܵܐ ܐ̄ܚܪܹܬܼܵܐ ܕܲܩܪܵܒܼܵܐ܁ ܗܵܕܹܐ ܚܕܼܵܐ ܫܲܪܝܼܟܼܵܐ ܠܹܗ ܡܸܟܹܝܠ܃>
      text <ܐܲܝܟܼ ܡ̇ܢ ܕܒܼܵܗ̇ ܐܝܼܬܼ܃ ܘܲܐ̄ܚܝܵܢܘܼܬܼܵܐ ܠܲܟܼܝܵܢܵܐ܁ ܘܟܹܐܡܲܬܼ܃ ܕܡܸܛܠܗܵܕܹܐ܃>
      text <ܝܲܬܝܼܪܵܐܝܼܬܼ ܡܤܲܟܸܐ ܠܥܘܼܪܩܵܠܹܗ ܕܒܲܪܢܵܫܵܐ܁ ܐܲܝܕܵܐ ܗ̣̄ܝ ܗܵܕܹܐ>
      text <ܡܸܬܼܦܲܪܲܣ ܕܹܝܢ ܒܟܼܠܥܸܠ̈ܠܵܢ ܕܢܲܦܛܲܥ ܒܹܗ ܨܸܒܼ̈ܘܵܬܼܵܐ ܗܵܢܹ̇ܝܢ܃>
      text <ܟܲܟܼܡܵܐ ܙܲܒܼ̈ܢܝܼܢ ܡܸܛܠܵܬܼܗܹܝܢ ܚܵܘܒܿܬܼܵܐ ܐܝܼܬܼ ܠܹܗ ܥܠܵܘܗܝ ܡܸܛܠ>
      text <ܟܝܵܢܵܐ܁ ܡܸܤܬܲܡܸܐ ܓܹܝܪ ܗܵܘܢܵܐ ܡܸܬܼܟܲܬܿܫܵܢܵܐ܃ ܡ̣ܢ ܚܙܵܬܼܵܐ ܘܡ̣ܢ>
      text <ܩܲܪܝܼܒܼܘܼܬܼܵܐ ܕܨܸܒܼ̈ܘܵܬܼܵܐ܁ ܘܲܕܼܠܝܼܠܵܐܝܼܬܼ ܚܵܐܹ̇ܒܼ ܒܐܵܓܼܘܿܢܵܐ܃ ܟܲܕܼ ܐܝܼܬܼܵܘܗܝ>
      text <ܒܘܲܥܕܗܹܝܢ܃ ܡܵܠܘܿܢ ܕܹܝܢ ܟܲܕܼ ܤܕܼܝܼܪ̈ܵܢ ܠܥܹܢܵܘܗܝ܃ ܒܝܼܕܲܥܬܼܵܐ ܩܢܸܐ>
      text <ܠܵܗ̇ ܚܵܪܥܵܐ ܠܗܵܕܹܐ ܐܘܼܡܵܢܘܼܬܼܵܐ܃ ܡ̣ܢ ܢܸܤܝܵܢܵܐ ܕܥܲܡ ܐܵܓܼܘܿܢܸܤ̈ܛܹܐ>
      text <ܤܲܓܝܼ̈ܐܹܐ ܚܝܼ̈ܨܹܐ ܕܐܲܫܦܸܠ̣ܘ ܒܵܗ̇܁ ܘܡܸܛܠܗܵܢܵܐ ܘܗ̤ܝ ܗܵܕܹܐ܃>
    block
      text <ܨܢܝܼܥܵܐܝܼܬܼ ܡܸܬܿܛܲܟܲܢ܁ ܘܐܸܢ ܠܵܗ̇ ܤܘܼܥܪܵܢܵܐܝܼܬܼ ܠܵܐ ܡܸܬܼܟܲܝܢܵܐ>
      text <ܠܡܸܥܒܲܕܼ܃ ܡܸܛܠ ܚܲܬܿܝܼܬܼܘܼܬܼܵܐ ܕܫܸܠܝܹܗ܃ ܘܐܲܬܼܪܵܐ ܕܥܘܼܡܪܹܗ>
      text <ܕܪܲܚܩ ܡ̣ܢ ܥܸܠ̈ܠܵܬܼܵܐ܃ ܐܵܦܸܢ ܒܲܫܪܲܓܼܪ̈ܲܓܼܝܵܬܼܵܐ܃ ܡܸܬܼܚܲܦܲܛ>
      text <ܠܲܡܗܲܓܵܓܼܘܼ ܩܕܼܵܡܵܘܗܝ܁ ܘܕܲܡ̈ܘܵܬܼܵܐ ܠܵܐ ܫܲܪܝܼܪ̈ܵܬܼܵܐ܃ ܒܐܸܤܟܹܡܵܐ>
      text <ܕܲܫܪܵܪܵܐ ܡܚܵܘܸܐ ܠܹܗ܁ ܐܲܝܟܼ ܕܢܸܬܠܗܸܩ ܒܲܚܙܵܬܼܗܹܝܢ ܘܢܸܬܼܚܲܬܼܚܲܬܼ܃>
      text <ܘܢܸܤܲܒܼ ܒܪܸܥܝܵܢܹܗ ܥܠܲܝܗܹܝܢ ܚܘܼ̈ܫܵܒܹܐ ܫܟܼܝܼܪܹ̈ܐ ܘܢܸܬܼܚܲܝܲܒܼ܃ ܘܢܲܪܚܸܩ>
      text <ܡܸܢܹܗ ܗܵܘ̇ ܕܲܡܥܲܕܲܪ ܠܹܗ܁ ܝܵܕܲܥ̇ ܗ̄ܘ̣ ܓܹܝܪ ܕܙܵܟܼܘܼܬܹܗ ܘܚܘܼܝܵܒܹܗ܃>
      text <ܘܓܲܙܹܗ ܘܥܘܼܕܼܪܵܢܹܗ܃ ܘܟܼܠܗܹܝܢ ܕܝܼܚܝܼܕܼܵܝܵܐ܃ ܒܚܘܼܫܵܒܼܵܐ ܗ̄ܘ̣ ܩܵܐܹ̇ܡ܁>
      text <ܘܲܕܼܪܸܡܙܵܐ ܗ̄ܘ̣ ܙܥܘܿܪܵܐ܃ ܐܲܝܟܼ ܕܒܲܠܚܘܿܕܼ ܚܘܼܫܵܒܼܵܐ ܡ̣ܢ ܕܘܼܟܿܬܹܗ>
      text <ܢܸܬܿܬܿܙܝܼܥ܃ ܘܡ̣ܢ ܗܵܘ̇ ܪܲܦܵܐ ܕܚܲܝܹ̈ܐ ܢܸܚܘܿܬܼ ܠܐܲܪܥܵܐ܃ ܘܨܸܒܼܝܵܢܵܐ>
      text <ܢܚܵܘܸܐ ܒܪܸܡܙܵܐ ܕܫܵܥܬܼܵܐ܁ ܐܲܝܟܼ ܕܲܠܤܲܓܝܼ̈ܐܹܐ ܡ̣ܢ ܩܲܕܝܼ̈ܫܹܐ܃ ܕܚ̣ܵܘܝܼ ܐܸܢܘܿܢ>
      text <ܕܸܡ̈ܘܵܬܼܵܐ ܕܐܲܢ̄ܬܿܬܼܵܐ ܫܲܦܝܼܪܬܵܐ܁ ܐܲܝܠܹܝܢ ܕܹܝܢ ܕܩܲܪܝܼܒܼܝܼܢ ܗ̄ܘ̣ܵܘ>
      text <ܒܕܼܘܼܝܵܪܗܘܿܢ ܠܝܲܬܼܒܵܐ܃ ܐܘܼܪܚܵܐ ܕܦܲܤܚܵܐ ܘܲܬܼܪܹܝܢ ܘܲܥܕܲܡܵܐ>
      text <ܠܡܲܤܝܘܿܢܵܐ܃ ܠܵܗ̇ ܠܐܲܢ̄ܬܿܬܼܵܐ ܫܲܪܝܼܪܵܐܝܼܬܼ ܐܸܬܼܦܲܪܲܣ ܐܲܝܬܲܝܼ ܥܠܲܝܗܘܿܢ܁>
      text <ܘܐܲܝܠܹܝܢ ܕܟܲܕܼ ܡܸܛܠ ܪܲܚܝܼܩܘܼܬܼܵܐ ܕܕܼܘܼܝܵܪܗܘܿܢ ܗܵܕܹܐ ܠܵܐ ܐܸܫܟܲܚ܃>
      text <ܕܸܡ̈ܘܵܬܼܵܐ ܕܫܘܼܦܪܵܐ ܕܐܲܢ̄ܬܿܬܼܵܐ ܚ̣ܵܘܝܼ ܐܸܢܘܿܢ܁ ܟܲܕܼ ܒܲܙܒܲܢ ܒܬܲܨܒܿܝܼܬܼܵܐ>
      text <ܘܢܲܚ̈ܬܹܐ ܡܲܦܪ̈݁ܓܹܐ ܘܲܚܙܵܬܼܵܐ ܙܲܠܝܼܠܬܼܵܐ܃ ܘܒܲܙܒܲܢ ܐܵܦ ܒܐܸܤܟܹܡܵܐ>
      text <ܕܐܲܢ̄ܬܿܬܼܵܐ ܥܲܪܛܸܒܵܝܬܐ ܠܗܘܿܢ ܡܸܬܼܚܵܘܸܐ܁ ܘܲܠܐ̄ܢܵܫ̈ܝܼܢ ܡܸܢܗܘܿܢ܃ ܙܟܼܵܐ>
      text <ܒܝܲܕܼ ܗܵܠܹܝܢ ܘܕܲܐܟܼܘܵܬܼܗܹܝܢ܁ ܟܲܕܼ ܡܸܢܗܘܿܢ܃ ܒܹܗ ܒܤܘܼܥܪܵܢܵܐ܁>
      text <ܘܡܸܢܗܘܿܢ܃ ܒܝܲܕܼ ܛܸܠܵܢ̈ܝܵܬܼܵܐ ܐܸܬܼܓܚܸܟܼܘ ܒܝܲܕܼ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ܃>
      text <ܘܲܠܥܘܼܡܩܵܐ ܕܲܦܤܵܩ ܤܲܒܼܪܵܐ ܢܚܸܬܼܘ܃ ܘܲܠܘܵܬܼ ܥܵܠܡܵܐ ܐܸܨܛܠܝܼܘ܃>
      text <ܘܡ̣ܢ ܤܲܒܼܪܵܐ ܫܡܲܝܵܢܵܐ ܢܲܦܫܗܘܿܢ ܫ̣ܕܼܵܘ܁ ܐ̄ܚܪ̈ܵܢܹܐ ܕܹܝܢ ܐܲܝܠܹܝܢ ܕܚܝܼܨܝܼܢ>
    block
      text <ܗ̄ܘ̣ܵܘ ܘܢܲܗܝܼܪܝܼܢ ܡ̣ܢ ܛܲܝܒܿܘܼܬܼܵܐ܃ ܠܹܗ ܘܠܲܫܪܲܓܼܪ̈ܵܓܼܝܵܬܹܗ ܙܟܼܵܘ܁>
      text <ܘܲܠܗܲܢ̈ܝܼܵܐܬܹܗ ܕܦܲܓܼܪܵܐ ܕܵܫ̣ܘ܃ ܘܲܒܼܚܝܼܪܹ̈ܐ ܒܚܘܼܒܹܗ ܕܐܲܠܵܗܵܐ>
      text <ܐܸܫܬܟܲܚܘ܁ ܘܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܘܐܵܦ ܛܸܠܵܢ̈ܝܵܬܼܵܐ ܕܕܲܗܒܼܵܐ ܘܲܕܼܨܒܼ̈ܘܵܬܼܵܐ>
      text <ܝܲܩܝܼܪ̈ܵܬܼܵܐ܃ ܘܐܲܝܟܼ ܓܲܙܹ̈ܐ ܡܲܢ ܕܲܛܡܝܼܪܝܼܢ ܒܕܼܘܼܟ܃ ܩܕܼܵܡܲܝܗܘܿܢ>
      text <ܡܗܲܓܸܿܓܼ܁ ܘܐܝܼܬܼ ܐܸܡܲܬܼܝ ܕܐܵܦ ܠܗܹܝܢ ܠܗܵܠܹܝܢ܃ ܒܲܫܪܵܪܵܐ ܡܚܵܘܸܐ>
      text <ܠܗܘܿܢ܁ ܐܲܝܟܼ ܕܲܒܼܚܲܕܼ ܡ̣ܢ ܗܵܠܹܝܢ ܫܘܼ̈ܚܠܵܦܹܐ܃ ܡܸܫܟܲܚ ܕܲܠܡܵܐ ܠܐ̄ܢܵܫ>
      text <ܡܸܢܗܘܿܢ ܢܥܵܘܸܟܼ ܘܲܢܦܝܼܫ ܡ̣ܢ ܤܲܗܛܹܗ܃ ܟܲܕܼ ܡܸܬܼܥܲܪܩܲܠ ܒܝܲܕܼ>
      text <ܡ̣ܢ ܗܵܠܹܝܢ ܦܲܚܹ̈ܐ ܕܲܡܨܝܼ̈ܕܼܵܬܼܵܐ܁ ܠܵܐ ܬܲܥܠܲܢܝ܃ ܡܵܪܝܵܐ܃ ܠܗܵܠܹܝܢ>
      text <ܒܘܼܚܪ̈ܵܢܹܐ܁ ܕܐܵܦ ܚܲܝ̈ܠܬܼܵܢܹܐ ܘܲܒܼܚܝܼܪܹ̈ܐ܃ ܠܡܲܚܤܸܢ ܢܵܦ̇ܩܝܼܢ ܒܗܵܢܵܐ>
      text <ܬܲܪܥܵܐ ܟܲܕܼ ܙܲܟܵܝܑܝܼܢ܀>
      text <ܘܗܵܠܹܝܢ ܟܠܗܹܝܢ ܡܸܫܢܒܸܩ ܡܢܲܤܝܵܢܵܐ ܠܡܲܩܪܵܒܼܘܼ ܒܢܸܤ̈ܝܘܿܢܹܐ>
      text <ܠܘܵܬܼ ܩܲܕܝܼ̈ܫܹܐ܃ ܐܲܝܟܼ ܕܢܸܬܼܒܿܚܲܪ ܒܗܹܝܢ ܚܘܼܒܹܗ ܕܐܲܠܵܗܵܐ ܕܲܒܼܗܘܿܢ܁>
      text <ܕܐܸܢ ܡܸܛܠ ܡܲܒܼܥܕܼܘܼܬܼܵܐ ܘܪܲܚܝܼܩܘܼܬܼܵܐ܃ ܘܠܵܐ ܫܟܼܝܼܚܘܼܬܼܵܐ ܕܨܸܒܼ̈ܘܵܬܼܵܐ>
      text <ܐܝܼܬܲܝܗܘܿܢ ܪ̈ܵܚܡܹܐ ܠܐܲܠܵܗܵܐ ܘܲܡܩܵܘܹܝܢ ܒܚܘܼܒܹܗ܃ ܐܵܘ ܒܲܫܪܵܪܵܐ>
      text <ܠܹܗ ܠܐܲܠܵܗܵܐ ܡܲܚܒܼܝܼܢ܃ ܘܐܵܦ ܟܲܕܼ ܢܸܗܘ̈ܝܵܢ ܘܲܫܟܼܝܼ̈ܚܵܢ ܗܵܠܹܝܢ܃>
      text <ܥܵܒܼܕܝܼܢ ܐܵܓܼܘܿܢܵܐ ܘܫܵܝ̇ܛܝܼܢ ܠܗܹܝܢ ܡܸܛܠܵܬܹܗ܃ ܘܠܵܐ ܡܸܙܕܟܹܝܢ>
      text <ܘܲܡܚܲܠܦܝܼܢ ܪܸܚܡܬܹܗ ܒܓܼܘܼܪ̈ܵܓܲܝܗܹܝܢ܁ ܠܵܘ ܕܠܹܗ ܠܐܲܠܵܗܵܐ>
      text <ܢܸܬܼܝܲܕܼܥܘܼܢ ܒܝܲܕܼ ܗܵܠܹܝܢ܃ ܐܸܠܵܐ ܠܐܵܟܹ̇ܠܩܲܪܨܵܐ ܕܲܪܓܼܝܼܓܼ ܤܲܓܝܼ܃>
      text <ܕܐܸܠܘܼ ܡܨܸܐ ܗ̄ܘ̣ܵܐ ܟܲܝ ܠܡܹܐܠܲܦ ܗܵܠܹܝܢ܁ ܐܲܝܟܼ ܕܐܵܦ ܥܲܠ ܐܝܼܘܿܒܼ>
      text <ܐܸܡ݂ܲܪ܃ ܐܵܦ ܒܥ̣ܵܐ ܥܠܵܘܗܝ ܡ̣ܢ ܐܲܠܵܗܵܐ܃ ܤܪܝܼܩܵܐܝܼܬܼ ܠܲܡ ܚܵܚܹ̇ܠ>
      text <ܐܝܼܘܿܒܼ ܠܐܲܠܵܗܵܐ ܗܵܝܕܹܝܢ ܩܲܠܝܼܠ ܡܲܗܡܝܵܢܘܼܬܼܵܐ ܗܵܘ̇ܝܵܐ܃ ܘܩܵܪܹܒܼ>
      text <ܡܢܲܤܝܵܢܵܐ ܡܫܲܠܛܵܐܝܼܬܼ܃ ܒܲܡܫܘܼܚܬܼܵܐ ܕܲܟܼܡܵܝܘܼܬܼܵܐ ܕܨܹܐܕܲܝܗܘܿܢ܁ ܗܵܝܕܹܝܢ>
    block
      text <ܒܵܠܹ̇ܩ ܥܵܘ̇ܠܵܐ܃ ܐܲܝܟܼ ܪܸܓܬܹܗ ܕܲܒܼܗܵܠܹܝܢ܁ ܘܡ̣ܢ ܗܵܠܹܝܢ ܡܸܬܼܒܿܩܹܝܢ>
      text <ܕܫܲܪܝܼܪܝܼܢ ܒܚܘܼܒܹܗ܃ ܕܲܒܼܟܼܠܗܹܝܢ ܒܵܤܹ̇ܝܢ܃ ܘܐܲܝܟܼ ܠܵܐ ܡܸܕܸܡ>
      text <ܡܸܬܼܚܲܫ̈ܒܵܢ ܒܥܲܝܢܲܝ̈ܗܘܿܢ ܒܦܸܚܡܵܐ ܕܚܘܼܒܹܗ ܕܐܲܠܵܗܵܐ ܟܲܕܼ ܡܲܟܿܝܼܟܼܝܼܢ܃>
      text <ܘܠܹܗ ܠܲܡܚܲܠܵܢܵܐ ܕܟܼܠ ܘܥܸܠܬܼܵܐ ܕܙܵܟܼܘܼܬܼܗܘܿܢ ܝܵܗ̇ܒܿܝܼܢ ܙܵܟܼܘܼܬܼܵܐ܃>
      text <ܘܒܼܐܝܼܕܼܵܘ̈ܗܝ ܡܲܓܼܥܠܝܼܢ ܠܐܵܓܼܘܿܢܵܐ܁ ܕܐܲܢ̄ܬܿ ܗ̄ܘ̣ ܚܲܝܠܵܬܼܵܢܵܐ܃>
      text <ܘܕܝܼܠܵܟܼ ܗ̄ܘ̣ ܐܵܓܼܘܿܢܵܐ܁ ܐܸܬܼܟܲܬܲܫ܃ ܘܲܙܟܼܝܼ ܒܹܗ ܡܵܪܝܵܐ ܚܠܵܦܲܝܢ܁>
      text <ܗܵܝܕܹܝܢ ܡܸܬܼܒܲܚܪܝܼܢ܃ ܐܲܝܟܼ ܕܲܗܒܼܵܐ ܒܟܼܘܼܪܵܐ ܒܝܲܕܼ ܗܵܠܹܝܢ܁ ܐܲܝܠܹܝܢ>
      text <ܕܹܝܢ ܕܙܹܐܦܵܐ ܐܸܢܘܿܢ܃ ܡܸܬܼܝܲܕܼܥܝܼܢ ܬܲܡܵܢ ܒܗܵܠܹܝܢ ܒܘܼܚܪܵܢܹܐ܁>
      text <ܘܡܸܫܬܿܕܹܝܢ ܠܒܲܪ܃ ܐܲܝܟܼ ܤܘܼܠܐܵܢܵܐ܁ ܟܲܕܼ ܝܵܗ̇ܒܿܝܼܢ ܐܝܼܕܼܵܐ ܠܲܒܼܥܸܠܕܲܪܗܘܿܢ܃>
      text <ܘܢܵܦܩ̇ܝܼܢ ܚܲܝܵܒܹ̈ܐ ܡ̣ܢ ܐܵܓܼܘܿܢܵܐ܃ ܡܸܛܠ ܪܲܦܝܘܼܬܼܵܐ ܕܪܸܥܝܵܢܗܘܿܢ܃>
      text <ܐܵܘ ܟܹܝܬܼ ܡܸܛܠ ܪܵܡܘܼܬܼܗܘܿܢ܃ ܕܠܵܐ ܐܸܫܬܿܘܝܘܼ ܠܚܲܝܠܵܐ ܗܵܘ̇>
      text <ܚܲܤܝܼܢܵܐ ܕܥܲܡ ܩܲܕܝܼ̈ܫܹܐ ܐܲܡܝܼܢ ܠܥܘܼܕܼܪܵܢܗܘܿܢ܁>
      text <ܠܵܐ ܓܹܝܪ ܚܵܐܹ̇ܒܼ ܚܲܝܠܹܗ ܕܲܡܥܲܕܪܵܢܲܢ܃ ܬܲܩܝܼܦ ܒܟܼܠ ܘܲܡܨܸܐ>
      text <ܚܹܝܠ ܟܠ ܘܙܲܟܵܝ ܒܟܼܠܙܒܲܢ܃ ܒܦܲܓܼܪܵܐ ܕܡܵܝܵܘ̈ܬܹܗ܃ ܐܸܡܲܬܼܝ>
      text <ܕܥܲܡܗܘܿܢ ܢܵܚܹ̇ܬܼ ܠܕܲܪܵܐ܁ ܐܸܠܵܐ ܓܲܠܝܵܐ ܗ̣̄ܝ ܕܐܲܝܠܹܝܢ ܕܡܸܙܕܟܹܝܢ܃>
      text <ܒܸܠܥܵܕܼܵܘܗܝ ܡܸܙܕܟܹܝܢ܁ ܗܵܠܹܝܢ ܐܸܢܘܿܢ ܕܥܲܪܛܸܠܵܝܑܝܼܢ ܡܸܢܹܗ>
      text <ܒܨܸܒܼܝܵܢܗܘܿܢ ܡܸܛܠ ܛܵܠܘܿܡܘܼܬܼܗܘܿܢ܃ ܕܵܠܐ ܫܵܘܹ̇ܝܢ ܠܗܵܘ̇ ܚܲܝܠܵܐ>
      text <ܕܐܝܼܬܼܵܘܗܝ ܡܤܲܝܥܵܢܵܐ ܕܙܲܟܵܝܹ̈ܐ܁ ܐܵܦ ܡܲܪܓܿܫܝܼܢ ܘܲܒܼܙܲܒܼ̈ܢܹܐ ܕܕܲܪܵܐ>
      text <ܗܸܢܘܿܢ ܗܵܠܹܝܢ܃ ܕܲܤܦܝܼܩܝܼܢ ܐܸܢܘܿܢ ܡ̣ܢ ܚܲܝܠܵܐ ܕܲܥܝܵܕܼܵܐ܃ ܗܵܘ̇>
      text <ܕܲܒܼܟܼܸܠܗܘܿܢ ܕܲܪܹ̈ܐ ܚܲܤܝܼ̈ܢܹܐ ܘܥܲܤ̈ܩܹܐ ܒܢܲܦܫܗܘܿܢ ܚܵܙܹ̇ܝܢ ܗ̄ܘ̣ܵܘ܁>
      text <ܕܐܲܝܟܼ ܐܲܝܟܲܢܵܐ ܡܲܪܓܫܝܼܢ ܚܵܙܹ̇ܝܢ ܓܹܝܪ ܒܢܲܦܫܗܘܿܢ܃ ܕܗܲܢܝܼ ܠܗܘܿܢ>
      text <ܚܘܼܝܵܒܼܗܘܿܢ܃ ܘܥܲܤܩܝܼܢ ܥܠܲܝܗܘܿܢ ܥܘܼܤܵܩܵܘ̈ܗܝ ܕܐܵܓܼܘܿܢܵܐ>
    block
      text <ܠܲܡܤܲܝܒܵܪܘܼ܃ ܐܲܝܠܹܝܢ ܕܲܒܼܗܘܿܢ ܒܟܼܠ ܙܲܒܼ̈ܢܝܼܢ ܡܸܫܬܲܟܼܚܵܐ ܗ̄ܘ̣ܵܬܼ>
      text <ܠܗܘܿܢ ܙܵܟܼܘܼܬܼܗܘܿܢ ܕܲܟܼܝܵܐܝܼܬܼ܁ ܘܡܸܬܿܬܿܙܝܼܥܵܢܘܼܬܼܵܐ ܗܵܝ̇ ܕܲܛܢܵܢܵܐ܃>
      text <ܕܲܡܙܝܼܥ ܟܝܵܢܵܐ ܒܚܹܐܦܵܐ ܒܪܲܐܝܟܼ ܗܵܠܹܝܢ ܙܲܒܼ̈ܢܹܐ܃ ܕܡܸܬܼܥܲܙܲܙ ܗ̄ܘ̣ܵܐ>
      text <ܒܚܸܡܬܼܵܐ ܢܘܼܪܵܢܵܐܝܼܬܼ܃ ܠܵܐ ܡܸܫܟܿܚܝܼܢ ܠܵܗ̇ ܒܢܲܦܫܗܘܿܢ܁ ܐܲܝܠܹܝܢ ܕܹܝܢ ܕܡ̣ܢ>
      text <ܫܲܬܼܐܸܤܬܼܗܘܿܢ ܪܦܹܝܢ܃ ܠܵܘ ܒܲܠܚܘܿܕܼ ܡ̣ܢ ܗܵܠܹܝܢ ܐܵܓܼܘܿܢܹ̈ܐ ܘܕܲܐܝܟܼ>
      text <ܗܵܠܹܝܢ܃ ܐܸܠܵܐ ܘܐܵܦ ܡ̣ܢ ܩܵܠ ܛܲܪ̈ܦܹܐ ܕܐܝܼ̈ܠܵܢܹܐ ܡܸܬܼܪܲܗܒܼܝܼܢ܁>
      text <ܘܒܼܐܘܼܠܨܵܢܵܐ ܩܲܠܝܼܠ ܕܡ̣ܢ ܟܲܦܢܵܐ ܘܟܼܘܼܪܗܵܢܵܐ ܙܥܘܿܪܵܐ ܚܵܝܒ̇ܝܼܢ>
      text <ܘܟܼܵܦ̇ܪܝܼܢ܃ ܘܲܠܒܸܤܬܲܪܗܘܿܢ ܥܵܛ̇ܦܝܼܢ܁ ܫܲܪܝܼܪܹ̈ܐ ܕܹܝܢ ܘܲܒܼܚܪܹ̈ܐ܃>
      text <ܐܵܦܠܵܐ ܡ̣ܢ ܥܸܤ̈ܒܹܿܐ ܘܝܘܼܪܵܩܵܐ ܤܵܒܼ̇ܥܝܼܢ܁ ܐܸܠܵܐ ܘܐܵܦ ܟܲܕܼܸ ܥܸܩܵܪܹ̈ܐ>
      text <ܘܓܸܠܹ̈ܐ ܝܲܒܿܝܼ̈ܫܹܐ ܡܸܤܬܲܝܒܿܪܝܼܢ܃ ܐܵܦܠܵܐ ܗܵܟܲܢܵܐ ܡܸܬܿܛܦܝܼܤܝܼܢ ܕܡ̣ܢ>
      text <ܩܕܼܵܡ ܥܸܕܵܢܵܐ܃ ܢܸܫܪܘܿܢ ܦܘܼܡܗܘܿܢ ܠܲܛܥܘܼܡܵܐ܁ ܐܸܠܵܐ ܘܟܲܕܼ ܥܲܠ>
      text <ܐܲܪܥܵܐ ܪܡܹܝܢ܃ ܘܦܲܓܼܪܵܐ ܐܸܫܬܲܦܲܠ܃ ܘܥܲܝ̈ܢܹܐ ܚܫܸܟܼ ܡ̣ܢ ܥܘܼܙܹܗ>
      text <ܕܤܘܼܦܵܩܵܐ ܕܦܲܓܼܪܵܐ܃ ܘܢܲܦܫܵܐ ܩܲܪܝܼܒܼܵܐ ܠܦܘܼܡܵܐ ܡ̣ܢ ܐܘܼܠܨܵܢܵܐ܃>
      text <ܐܵܦܠܵܐ ܗܵܟܲܢܵܐ ܝܵܗ̇ܒܿܝܼܢ ܐܝܼܕܼܵܐ ܠܡܸܙܕܲܟܼܝܵܢܘܼܬܼܵܐ܃ ܠܡܸܦܲܠ ܡ̣ܢ>
      text <ܨܸܒܼܝܵܢܗܘܿܢ ܚܠܝܼܡܵܐ܁ ܗܲܢܝܼ ܠܗܘܿܢ ܓܹܝܪ ܠܡܸܬܼܐܠܵܨܘܼ ܡܸܛܠ>
      text <ܚܘܼܒܵܐ܃ ܒܥܲܡ̈ܠܹܐ ܕܲܚܠܵܦ ܡܝܲܬܿܪܘܼܬܼܵܐ܃ ܝܲܬܝܼܪ ܡ̣ܢ ܚܲܝܹ̈ܐ ܗܵܠܹܝܢ>
      text <ܕܙܲܒܼܢܵܐ ܘܟܼܠ ܢܝܵܚ̈ܝܼܢ ܕܲܒܼܗܘܿܢ܁ ܘܟܲܕܼ ܐܘܼ̈ܠܨܵܢܹܐ ܡܸܤܬܲܩܒܿܠܝܼܢ>
      text <ܠܗܘܿܢ܃ ܚܵܕܹܝܢ܁ ܕܝܵܕܼܥ̇ܝܼܢ܃ ܕܗܸܢܘܿܢ ܗ̄ܘ̣ ܓܵܡ̇ܪܝܼܢ ܠܗܘܿܢ܁ ܘܠܵܘ>
      text <ܒܲܠܚܘܿܕܼ ܡܸܛܠ ܛܘܼܪ̈ܵܦܹܐ ܕܦܲܓܼܪܵܐ ܕܗܵܘܹ̇ܝܢ ܨܹܐܕܲܝܗܘܿܢ ܠܵܐ>
      text <ܡܸܬܼܦܲܠܓܼܝܼܢ ܥܲܠ ܚܘܼܒܹܗ ܕܲܡܫܝܼܚܵܐ܃ ܐܸܠܵܐ ܐܵܦ ܥܕܲܡܵܐ ܠܛܘܼܠܵܩܵܐ>
    block
      text <ܕܡ̣ܢ ܚܲܝܹ̈ܐ ܗܲܢܝܼ ܠܗܘܿܢ ܠܲܡܩܲܒܵܠܘܼ ܡܸܛܠܵܬܹܗ܃ ܘܠܵܐ>
      text <ܡܸܬܼܦܲܪܫܝܼܢ܁>
  text 37
    block
      text <ܥܲܠ ܐܲܝܠܹܝܢ ܕܒܼܝܼܕܲܥܬܼܵܐ ܕܦܘܼܪܫܵܢܵܐ ܐܸܬܼܝܲܠܦܹ̇ܬܼܸ ܚܲܬܿܝܼܬܼܘܼܬܼܵܐ>
      text <ܕܚܲܫ̈ܚܵܬܼܗܹܝܢ܁ ܠܙ܁>
    block
      text <ܟܲܕܼ ܓܹܝܪ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ ܐܸܬܼܸܢܲܤ̇ܝܼܬܼ ܒܲܕܼܝܲܡܝܼܢܵܐ ܘܒܲܕܼܤܸܡܵܠܵܐ܃>
      text <ܘܲܒܼܩܹ̇ܝܬܼ ܢܲܦܫܝܼ ܒܲܬܼܪ̈ܲܝܗܘܿܢ ܫܘܼ̈ܚܠܵܦܹܐ ܙܲܒܼ̈ܢܝܼܢ ܤܲܓܝܼ̈ܐܵܢ܃ ܘܩܲܒܿܠܹ̇ܬܼ>
      text <ܡܲܚ̈ܘܵܬܼܵܐ ܕܠܵܐ ܡܸܢܝܵܢ ܡ̣ܢ ܕܲܠܩܘܼܒܼܠܵܐ܃ ܘܐܸܫ̇ܬܿܘܝܼܬܼ ܠܥܘܼܕܼܪ̈ܵܢܹܐ>
      text <ܪܵܘܪ̈ܒܹܐ ܒܟܸܤܝܵܐ܃ ܘܫܸܩ̇ܠܹܬܼ ܒܘܼܩܝܵܐ ܕܲܩܢܘܿܡܝ ܙܲܒܼܢܵܐ ܢܲܓܝܼܪܵܐ>
      text <ܕܲܫܢܲܝ̈ܵܐ܃ ܒܢܸܤܝܵܢܵܐ ܗܵܕܹܐ ܝܼܠܦܹ̇ܬܼ܁ ܕܫܲܬܼܐܸܤܲܝ̈ ܟܠܗܹܝܢ ܛܵܒܼ̈ܬܼܵܐ܃>
      text <ܘܦܘܼܢܵܝܵܐ ܕܢܲܦܫܵܐ ܡ̣ܢ ܫܒܼܝܼܬܼܵܐ ܕܲܒܼܥܸܠܕܒܼܵܒܹ̈ܐ܃ ܘܐܘܼܪܚܵܐ ܕܲܠܘܵܬܼ>
      text <ܚܲܝܹ̈ܐ ܘܢܘܼܗܪܵܐ܃ ܗܵܠܹܝܢ ܬܲܪܬܹܝܢ ܐܝܼܬܲܝܗܹܝܢ܃ ܟܵܘܫܵܐ ܕܒܲܚܕܼܵܐ ܕܘܼܟܵܐ܃>
      text <ܘܨܵܘܡܵܐ ܐܲܡܝܼܢܵܐ܁ ܗܵܢܵܘ ܕܹܝܢ܃ ܕܲܢܤܝܼܡ ܐ̄ܢܵܫ ܢܵܡܘܿܤܵܐ ܦܲܐܝܵܐ>
      text <ܠܟܲܪܤܹܗ ܐܲܝܟܼ ܚܲܟܿܝܼܡܵܐ܃ ܒܝܲܕܼ ܡܵܘܬܿܒܼܵܐ ܠܵܐ ܡܸܙܕܲܥܙܲܥܢܵܐ>
      text <ܕܐܲܡܝܼܢܘܼܬܼܵܐ܁ ܡ̣ܢ ܗܵܪܟܵܐ܃ ܟܘܼܒܵܫܵܐ ܕܪܸ̈ܓܼܫܹܐ܁ ܡ̣ܢ ܗܵܪܟܵܐ܃ ܥܝܼܪܘܼܬܼܵܐ>
      text <ܕܗܵܘܢܵܐ܁ ܡ̣ܢ ܗܪܟܵܐ܃ ܡܫܲܝܢܘܼܬܼܵܐ ܕܚܲܫܹ̈ܐ ܒܲܥܪܝܼܪܵܐܝܹܐ܃ ܕܲܒܼܦܲܓܼܪܵܐ>
      text <ܢܵܒܼ̇ܗܝܼܢ܁ ܡ̣ܢ ܗܵܪܟܵܐ܃ ܒܗܝܼܠܘܼܬܼܵܐ ܕܡܲܚܫ̈ܒܼܵܬܐ܁ ܡ̣ܢ ܗܵܪܟܵܐ܃ ܙܵܘ̈ܥܹܐ>
      text <ܢܲܗܝܼܪܹ̈ܐ ܕܪܸܥܝܵܢܵܐ܁ ܡ̣ܢ ܗܵܪܟܵܐ܃ ܚܦܝܼܛܘܼܬܼܵܐ ܕܲܠܘܵܬܼ ܥ̇ܒܼܵܕܹ̈ܐ>
      text <ܕܲܡܝܲܬܿܪܘܼܬܼܵܐ܁ ܡ̣ܢ ܗܵܪܟܵܐ܃ ܤܘܼ̈ܟܵܠܹܐ ܪ̈ܵܡܹܐ ܘܩܲܛܝ̈ܢܹܐ܁ ܡ̣ܢ>
      text <ܗܵܪܟܵܐ܃ ܕܸܡ̈ܥܹܐ ܕܠܵܐ ܟܲܝܠܵܐ ܕܟܼܠܥܸܕܵܢ܁ ܡ̣ܢ ܗܵܪܟܵܐ܃ ܢܲܟܼܦܘܼܬܼܵܐ>
      text <ܙܗܝܼܬܼܵܐ܃ ܕܪܲܚܝܼܩܵܐ ܠܲܓܼܡܵܪ ܡ̣ܢ ܢܸܤ̈ܝܵܢܹܐ ܕܕܸܡ̈ܘܵܬܼܵܐ ܕܲܒܼܪܸܥܝܵܢܵܐ܁ ܡ̣ܢ>
      text <ܗܵܪܟܵܐ܃ ܕܵܘܩܵܐ ܩܲܠܝܼܠܵܐ ܘܚܲܪܝܼܦܵܐ ܕܲܠܪܘܼܚܩܵܐ܁ ܡ̣ܢ ܗܵܪܟܵܐ܃>
    block
      text <ܒܘܼܝܵܢܵܐ ܥܲܡܝܼܩܵܐ ܕܥܵܡܹ̇ܕܼ ܘܡܲܕܼܪܸܟܼ ܤܬܼܝܼܪ̈ܵܬܼܵܐ ܕܟܼܠ ܥܘܼܡ̈ܩܝܼܢ܁>
      text <ܚܲܝܠܵܐ ܕܦܸܓܼܵܡܹ̈ܐ܃ ܘܙܵܘ̈ܥܹܐ ܤܬܝܼܪܹ̈ܐ ܕܲܒܼܢܲܦܫܵܐ܁ ܘܦܘܼܪ̈ܫܵܢܹܐ>
      text <ܕܪ̈ܘܼܚܹܐ܃ ܘܲܕܼܚܲܝ̈ܠܹܐ ܩܲܕܝܼ̈ܫܹܐ܁ ܘܚܸܙ̈ܘܹܐ ܫܲܪܝܼܪܹ̈ܐ܃ ܘܕܸܡ̈ܘܵܬܼܵܐ ܕܫܘܼܩܪܵܐ܁¬¬>
      text <ܡ̣ܢ ܗܵܪܟܵܐ܃ ܕܸܚܠܬܼܵܐ ܕܐܘܼܪ̈ܚܵܬܼܵܐ ܘܲܫܒܼܝܼ̈ܠܹܐ ܒܝܲܡܵܐ ܕܪܸܥܝܵܢܵܐ܃>
      text <ܕܦܵܤ̇ܩܵܐ ܠܡܲܗܡܝܵܢܘܼܬܼܵܐ܁ ܘܫܘܼܠܗܵܒܼܵܐ ܕܲܛܢܵܢܵܐ ܕܕܼܵܐܹ̇ܫ ܟܠ>
      text <ܩܹܘܲܢܕܝܢܘܿܣ܃ ܘܦܵܤܲܥ̇ ܥܲܠ ܟܠ ܕܸܚ̈ܠܵܢ܃ ܘܪܸܬܼܚܵܐ ܕܒܼܵܤܲܪ ܟܠ>
      text <ܪ̈ܓܼܝܼܓܼܵܢ܃ ܘܕܼܵܚܹ̇ܐ ܡ̣ܢ ܬܲܪܥܝܼܬܼܵܐ ܘܡܲܢܫܸܐ ܥܘܼܗܕܵܢܵܐ ܕܟܼܠܗܹܝܢ>
      text <ܥܵܒܼܘܿܪ̈ܝܵܬܼܵܐ܁ ܥܲܡ ܐ̄ܚܪ̈ܢܝܵܬܼܵܐ ܘܲܐ̄ܚܪ̈ܵܢܝܵܬܐ܁ ܘܲܒܼܦܵܤܝܼ̈ܩܵܬܐ܃ ܚܘܼܪܵܪܵܐ>
      text <ܕܒܲܪܢܵܫܵܐ ܕܲܫܪܵܪܵܐ܃ ܘܚܘܼܕܵܬܼܵܐ ܕܢܲܦܫܵܐ܃ ܘܲܩܝܵܡܬܵܐ ܕܥܲܡ ܡܫܝܼܚܵܐ>
      text <ܒܡܲܠܟܿܘܼܬܼܵܐ܃ ܡ̣ܢ ܗܵܪܟܵܐ܁>
      text <ܐܲܝܢܵܐ ܕܲܒܼܗܵܠܹܝܢ ܬܲܪܬܹܝܢ ܡܲܗܡܸܐ܃ ܢܸܗܘܸܐ ܝܵܕܲܥ܃ ܕܠܵܘ ܡ̣ܢ>
      text <ܗܵܠܹܝܢ ܗ̄ܘ̣ ܒܲܠܚܘܿܕܼ ܡܲܚܤܲܪ ܢܲܦܫܹܗ܃ ܐܸܠܵܐ ܠܫܲܬܼܐܸܤܬܐ ܗ̄ܘ̣>
      text <ܕܟܼܠܗܹܝܢ ܡܝܲܬܿܪ̈ܵܬܼܵܐ ܡܙܲܥܙܲܥ܃ ܒܒܲܤܝܘܼܬܼܵܐ ܕܗܵܠܹܝܢ ܬܲܪܬܹܝܢ>
      text <ܡܝܲܬܿܪ̈ܵܢ܁ ܘܐܲܝܟܲܢܵܐ ܕܲܠܗܵܠܹܝܢ ܟܠܗܹܝܢ ܐܝܼܬܲܝܗܹܝܢ ܫܘܼܪܵܝܵܐ ܒܢܲܦܫܵܐ܃>
      text <ܗܵܠܹܝܢ ܪܹ̈ܫܲܝ ܦܘܼܠܚܵܢܵܐ ܕܟܼܠܗܹܝܢ ܐܲܠܵܗܵܝ̈ܬܐ܃ ܘܬܲܪܥܵܐ ܘܲܫܒܼܝܼܠܵܐ>
      text <ܕܲܠܘܵܬܼ ܡܫܝܼܚܵܐ܃ ܠܐܲܝܢܵܐ ܕܐܵܚܹ̇ܕܼ ܘܲܒܼܗܹܝܢ ܡܚܲܡܤܸܢ܃ ܗܵܟܲܢܵܐ>
      text <ܘܫܘܼܢܵܝܵܐ ܘܲܫܘܵܪܬܵܐ ܕܡܸܢܗܹܝܢ܃ ܠܘܵܬܼ ܗܵܢܹܝܢ ܬܲܪܬܹܝܢ ܕܲܠܩܘܼܒܼܠܵܐ>
      text <ܕܗܵܠܹܝܢ܃ ܐܵܡܲ݁ܪܢܵܐ ܦܸܗܝܵܐ ܕܦܲܓܼܪܵܐ ܘܟܲܪܤܵܐ ܕܠܵܐ ܢܵܡܘܿܣ܃ ܠܫܘܼܪܵܝܵܐ>
      text <ܕܟܼܠܗܹܝܢ ܕܤܲܩܘܼܒܼܠܵܐ ܠܐܲܝܠܹܝܢ ܕܐܸܬܼܐܡܲܪ ܐܲܬܼܪܵܐ ܥܵܒܹ̇ܕܼ ܒܢܲܦܫܹܗ܁>
      text <ܪܹܫܝܼܬܼܵܐ ܐܝܼܬܹܝܗ̇ ܘܲܠܗܵܝ̇ ܡ̇ܢ ܚܕܼܵܐ܃ ܕܠܘܼܩܕܼܵܡ ܠܪܸ̈ܓܼܫܵܘܗܝ>
      text <ܟܒܼܝܼ̈ܫܹܐ ܢܸܫܪܸܐ ܡ̣ܢ ܐܲܤܘܼܪܹ̈ܐ ܕܟܼܵܘܫܵܐ܁ ܘܡܵܢܵܐ ܡܸܟܹܝܠ ܡ̣ܢ ܗܵܠܹܝܢ>
      text <ܡ̣ܢ ܗܵܪܟܵܐ܃ ܦܸܓܼܥܹ̈ܐ ܫܟܼܝܼܪܹ̈ܐ ܕܠܵܐ ܤܘܼܟܵܝ܃ ܩܸܢܛܵܐ ܩܲܪܝܼܒܼܵܐ ܕܡ̣ܢ>
    block
      text <ܡܲܦ̈ܠܵܬܼܵܐ܁ ܕܠܘܼܚܝܵܐ܃ ܘܓܲܠ̈ܠܹܐ ܥܲܫܝ̈ܢܹܐ ܕܡ̣ܢ ܚܵܘܪܵܐ ܕܥܲܝ̈ܢܹܐ>
      text <ܡܸܬܿܬܿܥܝܼܪ܁ ܫܲܠܗܹܒܼ̈ܝܵܬܼܵܐ ܥܲܙܝܼ̈ܙܵܬܼܵܐ ܕܲܒܼܓܼܘܼܫܡܵܐ ܤܵܒܼ̈ܟܟܵܢ܃ ܫܲܪ̈ܥܵܬܼܵܐ>
      text <ܩܲܠܝܼ̈ܠܵܬܼܵܐ ܕܲܒܼܬܲܪܥܝܼܬܼܵܐ܁ ܚܘܼ̈ܫܒܹܐ ܠܵܐ ܡܸܬܼܠܲܒܼ̈ܟܵܢܹܐ܃ ܕܲܠܘܵܬܼ ܡܲܦܘܼܠܬܼܵܐ>
      text <ܡܸܤܬܲܪܗܒܼܝܼܢ܁ ܫܘܼܗܵܝܵܐ ܕܡ̣ܢ ܪܸܚܡ̱ܬܐ ܕܦܘܼܠܚܵܢܹܗ܁ ܥܛܵܝܵܐ>
      text <ܕܲܒܼܩܲܠܝܼܠ ܩܲܠܝܼܠ ܕܦܘܼܪ̈ܫܵܢܹܐ ܕܫܸܠܝܵܐ܁ ܫܒܼܝܼܩܘܼܬܼܵܐ ܓܡܝܼܪܬܵܐ>
      text <ܕܩܵܢܘܿܢܲܝ̈ ܕܘܼܒܵܪܹܗ܁ ܚܘܼܕܵܬܼܵܐ ܕܩܲܕܼ̈ܡܵܝܬܼܵܐ ܕܐܸܬܼܥܛܝܼ ܗ̄ܘܲܝ̈܃>
      text <ܘܝܘܼܠܦܵܢܵܐ ܕܥܲܠ ܐ̄ܚܪ̈ܵܢܝܬܼܵܐ ܚܲܕܼ̈ܬܼܵܬܼܵܐ ܕܠܵܐ ܝܵܕܲܥ̇ ܗ̄ܘ̣ܵܐ܁ ܗܵܠܹܝܢ>
      text <ܕܡ̣ܢ ܫܡ̈ܘܼܥܵܬܼܵܐ ܡܫܲܚ̈ܠܦܵܬܼܵܐ ܘܐܲܡܝܼ̈ܢܵܬܼܵܐ܃ ܘܚܸܙܘܹ̈ܐ ܤܲܓܝܼܐܲܝ̈ ܙܢܲܝ̈ܵܐ>
      text <ܕܲܕܼܠܵܐ ܒܨܸܒܼܝܵܢܵܐ܃ ܕܲܒܼܝܲܕܼ ܚܙܘܼܩܝܵܐ ܐܲܡܝܼܢܵܐ ܕܡ̣ܢ ܐܲܬܲܪ ܠܐܲܬܲܪ>
      text <ܘܕܼܘܼܟܵܐ ܠܕܼܘܼܟܵܐ ܠܹܗ ܡܸܤܬܲܩ̈ܒܿܠܵܢ܁ ܐܲܝܟܲܢܵܐ ܕܚܲܫܹ̈ܐ ܗܵܢܘܿܢ>
      text <ܕܲܒܼܛܲܝܒܿܘܼܬܹܗ ܕܐܲܠܵܗܵܐ ܡ̣ܢ ܟܲܕܼܘܼ ܕܡܸܟܼܘ ܒܢܲܦܫܵܐ܃ ܒܝܲܕܼ>
      text <ܡܸܬܼܢܲܫܝܵܢܘܼܬܼܵܐ ܕܥܘܼܗ̈ܕܵܢܹܐ ܕܐܸܒܲܕܼܘ ܗ̄ܘ̣ܵܘ ܡ̣ܢ ܪܸܥܝܵܢܵܐ܃ ܬܘܼܒܼ>
      text <ܠܘܵܬܼ ܙܵܘܥܵܐ ܡܫܲܪܹܝܢ ܠܡܸܬܼܢܲܚܵܡܘܼ܁ ܘܲܠܢܲܦܫܵܐ܃ ܠܘܵܬܼ ܥܒܼܵܕܹܵܐ>
      text <ܡܫܲܪܹܝܢ ܠܡܸܥܨܵܐ܁ ܥܲܡ ܐ̄ܚܪ̈ܵܢܝܵܬܼܵܐ܃ ܕܠܵܐ ܟܠܗܹܝܢ ܐܸܬܼܢܸܐ ܠܝܼ܁>
      text <ܗܵܠܹܝܢ ܡܲܢ܃ ܡ̣ܢ ܗܵܝ̇ ܩܲܕܼܡܵܝܬܼܵܐ܃ ܡܸܬܼܦܲܬ̈ܚܵܢ ܥܠܵܘܗܝ>
      text <ܠܲܡܤܲܝܒܵܪܘܼ ܕܵܘܝܵܐܝܼܬܼ܀>
      text <ܘܡܵܢܵܐ ܘܲܒܼܗܵܝ̇ ܐ̄ܚܪܹܬܼܵܐ ܗܵܢܵܘ ܕܹܝܢ܃ ܕܲܢܫܲܪܸܐ ܒܲܥ̇ܒܼܵܕܼܵܐ ܕܲܚܙܝܼܪܹ̈ܐ܁>
      text <ܘܡܵܢܵܐ ܐܝܼܬܼܵܘܗܝ ܥ̇ܒܼܵܕܼܗܘܿܢ ܕܲܚܙܝܼܪܹ̈ܐ ܕܲܕܼܠܵܐ ܬܚܘܼܡܵܐ ܢܤܝܼܡܝܼܗ̇>
      text <ܠܟܲܪܤܵܐ܃ ܘܲܒܼܟܼܠܙܒܲܢ ܠܡܸܡܠܝܵܗ̇܃ ܘܲܕܼܠܵܐ ܢܸܗܘܸܐ ܥܸܕܵܢܵܐ>
      text <ܠܲܛܥܘܼܡܵܐ ܐܲܝܟܼ ܡܠܝܼ̈ܠܹܐ܁ ܘܡܵܢܵܐ ܡܸܟܹܝܠ ܡ̣ܢ ܗܵܪܟܵܐ ܫܸܢܬܐ>
      text <ܛܲܒܿܝܼܥܬܼܵܐ ܘܝܲܩܝܼܪܬܵܐ܃ ܝܘܼܩܪܵܐ ܤܲܓܝܼܐܵܐ ܕܦܲܓܼܪܵܐ܃ ܥܲܡ ܦܘܼܪܵܩܵܐ>
    block
      text <ܕܟܲܬܼ̈ܦܵܬܼܵܐ܁ ܥܸܨܝܵܢܵܐ ܕܦܵܘܫܵܐ ܕܡ̣ܢ ܬܸܫܡ̈ܫܵܬܼܵܐ܃ ܡܲܐܝܼܢܘܼܬܼܵܐ ܕܡ̣ܢ>
      text <ܟܦܵܦܹ̈ܐ ܕܲܒܼܗܹܝܢ܁ ܒܲܤܝܘܼܬܼܵܐ ܕܡ̣ܢ ܤܸܓܼ̈ܕܵܬܼܵܐ ܕܲܥܝܵܕܼܵܐ܃ ܥܲܡܘܼܛܘܼܬܼܵܐ>
      text <ܘܩܲܪܝܼܪܘܼܬܼܵܐ ܕܬܲܪܥܝܼܬܼܵܐ܁ ܗܵܘܢܵܐ ܐܲܛܝܼܡܵܐ ܕܠܵܐ ܦܵܪܹܫ܃ ܕܠܘܼܚܝܵܐ>
      text <ܘܥܲܡܛܵܢܵܐ ܤܲܓܝܼܐܵܐ ܕܡܲܚܫ̈ܒܼܵܬܐ܁ ܥܲܪܦܸܠܵܐ ܥܒܼܝܼܬܵܐ ܘܚܸܫܘܿܟܼܬܵܐ>
      text <ܕܲܦܪܝܼܤܵܐ܃ ܥܲܠ ܟ̱ܠܵܗ̇ ܢܲܦܫܵܐ܁ ܩܘܼܛܵܥܵܐ ܤܲܓܝܼܐܵܐ ܕܲܒܼܟܼܠ ܥ̇ܒܼܵܕܼ>
      text <ܕܐܲܠܵܗܵܐ܃ ܐܲܟܲܚ̄ܕܼ ܘܲܒܼܩܸܪܝܵܢܵܐ܁ ܡ̣ܢ ܗܵܝ̇ ܕܠܵܐ ܛܵܥܹ̇ܡ ܒܲܤܝܼܡܘܼܬܼܵܐ>
      text <ܕܤܘܼܟܵܠܗܹܝܢ ܕܡܸ̈ܠܹܐ܁ ܒܸܛܠܵܢܹ̈ܐ ܤܲܓܿܝܼ̈ܐܹܐ ܕܡ̣ܢ ܐܵܠ̈ܨܵܬܼܵܐ܁ ܗܵܘܢܵܐ>
      text <ܠܵܐ ܡܸܬܼܠܲܒܼܟܵܢܵܐ܃ ܕܲܡܕܲܥܲܪ ܒܦܸܗܝܵܐ ܕܲܒܼܟܼܠܵܗ̇ ܬܹܒܹܝܠ܃ ܟܘܼܡܘܿ>
      text <ܤܲܓܝܼܐܬܼܵܐ ܕܲܡܟܲܢܫܵܐ ܒܗܲܕܵܡܹ̈ܐ܁ ܦܲܢܛܵܤ̈ܝܼܷܵܣ ܢܕܼܝܼ̈ܕܵܬܼܵܐ ܕܟܼܠܹܗ>
      text <ܠܸܠܝܵܐ܃ ܒܝܲܕܼ ܕܸܡ̈ܘܵܬܼܵܐ ܛܲܢ̈ܦܵܬܼܵܐ ܘܨܲܠܡܹ̈ܐ ܡܫܲܟܿܪܹ̈ܐ ܡܲܠܚܲܝ̈ ܪܸܓܿܬܼܵܐ܃>
      text <ܕܲܠܢܲܦܫܵܐ ܕܲܒܿܝܼܩܝܼܢ܃ ܘܲܡܫܲܡܠܹܝܢ ܒܵܗ̇ ܨܸܒܼܝܵܢܗܘܿܢ ܨܲܚܢܵܐܝܼܬܼ܁>
      text <ܘܬܸܫܘܝܼܬܹܗ ܘܦܲܓܼܪܹܗ ܟ̱ܠܹܗ ܕܲܡܛܲܢܲܦ ܒܝܲܕܼ ܤܲܓܝܼܐܘܼܬܼ ܫܸܚܠܵܐ>
      text <ܕܒܸܗܬܿܬܼܵܐ܃ ܕܪܵܘܕܹܐ ܡܸܢܹܗ ܐܲܝܟܼ ܕܡ̣ܢ ܡܲܒܿܘܼܥܵܐ܁ ܘܗܵܠܹܝܢ ܠܵܘ>
      text <ܒܠܲܝ̈ܠܵܘܵܬܼܵܐ ܒܲܠܚܘܿܕܼ܃ ܐܸܠܵܐ ܘܒܼܐܝܼܡܵܡܵܐ܃ ܦܲܓܼܪܵܐ ܕܫܵܚܹ̇ܠ ܒܟܼܠܥܸܕܵܢ܃>
      text <ܘܲܡܛܲܢܸܦ ܠܪܸܥܝܵܢܵܐ܁ ܘܐܲܝܟܼ ܕܡܸܢܗܘܿܢ ܕܤܘܼܥܪ̈ܵܢܹܐ܃ ܡ̣ܢ ܟܲܕܼܘܼ>
      text <ܟܦܲܪ ܠܹܗ ܒܢܲܟܼܦܘܼܬܼܵܐ܁ ܘܚܲܠܝܘܼܬܼ ܚܘܼ̈ܬܼܚܵܬܹܐ ܕܡܲܥܒܿܕܼܝܼܢ ܒܓܼܘܼܫܡܹܗ>
      text <ܟ̱ܠܹܗ܃ ܒܚܲܡܝܼܡܘܼܬܼܵܐ ܠܵܐ ܡܸܤܬܲܝܒܿܪܵܢܝܼܬܼܵܐ ܕܲܕܼܠܵܐ ܫܲܠܘܵܐ܁ ܚܘܼ̈ܫܵܒܹܐ>
      text <ܡܓܲܪ̈ܓܼܵܢܹܐ ܕܲܛܥܝܼܢܝܼܢ ܫܘܼܦܪܹ̈ܐ ܕܦܲܪ̈ܨܘܿܦܹܐ ܕܡܸܬܿܬܿܨܝܼܪܝܼܢ ܩܕܼܵܡܵܘܗܝ>
      text <ܙܲܠܝܼܠܵܐܝܼܬܼ ܒܟܼܠܗܘܿܢ ܥܸܕܵܢܵܘ̈ܗܝ ܘܲܡܚܲܬܼܚܬܼܝܼܢ܃ ܘܗܵܘܢܵܐ ܕܲܥܦܸܐ>
      text <ܒܥܸܢܝܵܢܗܘܿܢ ܕܠܵܐ ܦܘܼܫܵܟܼ܃ ܘܫܵܠܹ̇ܡ ܠܗܘܿܢ ܒܝܲܐܝܼܒܼܘܼܬܼܵܐ ܘܗܸܪܓܵܐ܃>
      text <ܡܸܛܠ ܦܵܪܘܿܫܘܼܬܼܵܐ ܕܐܸܤܬܲܡܝܲܬ̤܁>
    block
      text <ܘܗܵܕܹܐ ܗ̣̄ܝ ܕܐܲܡܝܼܪܵܐ ܠܚܲܕܼ ܪ̈ܲܒܵܢܹܐ ܕܦܝܼܠܵܤ̈ܘܿܦܹܐ܃>
      text <ܕܐܲܝܢܵܐ ܕܲܠܦܲܓܼܪܹܗ ܒܪܵܘܪ̈ܒܼܵܬܼܵܐ ܡܬܲܪܤܸܐ܃ ܬܚܹܝܬܼ ܩܹܐܪܤܵܐ ܤܵܐܹ̇ܡ>
      text <ܢܲܦܫܹܗ܁ ܘܐܵܦܸܢ ܐܝܼܬܼ ܐܸܡܲܬܼܝ ܕܥܵܗܹ̇ܕܼ ܢܲܦܫܹܗ܃ ܘܒܼܵܥܹ̇ܐ ܕܢܸܥܨܸܐ ܗ̤ܘ>
      text <ܠܹܗ܃ ܕܢܸܠܒܿܘܿܟܼ ܢܲܦܫܹܗ ܠܵܐ ܡܸܫܟܲܚ܃ ܡܸܛܠ ܡܸܬܿܬܿܙܝܼ̈ܥܵܢܘܵܬܼܵܐ>
      text <ܚܲܡܝܼ̈ܡܵܬܼܵܐ ܕܲܒܼܦܲܓܼܪܵܐ܃ ܕܲܒܼܝܲܕܼ ܩܛܝܼܪܵܐ ܕܚܘܼܬܼܚܵܬܼܗܹܝܢ܃ ܚܲܝܠܬܼܵܢܵܐܝܼܬܼ>
      text <ܫܸܒܼ̈ܝܵܢ ܠܵܗ̇ ܠܢܲܦܫܵܐ ܠܨܸܒܼܝܵܢܗܹܝܢ܁ ܐܲܝܟܼ ܕܐܸܡ݂ܲܪ ܡܠܝܼܛ ܒܲܡܠܝܼܠܘܼܬܼܵܐ>
      text <ܘܪܵܡ ܒܘܼܝܵܢܵܐ ܡܵܪܝ ܕܝܼܵܕܘܿܪܘܿܣ ܕܛܲܪܤܘܿܣ܃ ܬܘܼܪܤܵܝܵܐ ܠܲܡ>
      text <ܕܦܲܓܼܪܵܐ ܒܪܲܓܼܝܼܘܼܬܹܗ ܘܲܒܼܪܲܟܿܝܼܟܼܘܼܬܹܗ܃ ܪܓܸܫܬܼܵܐ ܕܚܲܫܵܐ ܚܲܪܝܼܦܵܐܝܼܬܼ>
      text <ܡܲܩܢܸܐ ܠܵܗ̇ ܠܢܲܦܫܵܐ܃ ܘܲܚܢܝܼܓܼ ܥܠܹܝܗ̇ ܡܵܘܬܵܐ܃ ܘܲܠܕܼܝܼܢܹܗ ܕܐܲܠܵܗܵܐ>
      text <ܕܚܝܼܠܵܐܝܼܬܼ ܩܵܢ̇ܝܵܐ܁ ܢܲܦܫܵܐ ܕܹܝܢ ܗܵܝ̇ ܕܐܲܡܝܼܢܵܐܝܼܬܼ ܪܵܢܝܵܐ ܒܨܸܦܬܼܵܐ>
      text <ܕܐܲܝܠܹܝܢ ܕܘܵܠ̈ܝܵܢ܃ ܢܝܼܚܵܐ ܒܝܵܬܼܵܗ̇܃ ܘܲܒܼܝܼܪ̈ܵܢ ܡܲܪ̈ܢܝܵܬܼܵܗ̇܃ ܟܲܕܼ ܠܵܐ>
      text <ܡܸܬܿܬܵܘܝܵܢܘܼܬܼܵܐ ܩܵܢ̇ܝܵܐ܁ ܒܛܝܼܠܘܼܬܼܵܐ ܕܥܲܠ ܡܝܲܬܿܪܘܼܬܼܵܐ܃ ܗܸܢܝܘܿܟܼܵܐ>
      text <ܐܝܼܬܹܝܗ̇ ܕܚܲܫܹ̈ܐ܁ ܡܢܲܛܪܵܢܝܼܬܼܵܐ ܕܲܡܝܲܬܿܪܘܼܬܼܵܐ܃ ܘܬܲܪܒܿܝܼܬܼܵܐ ܕܠܵܐ>
      text <ܦܘܼܠܵܓܼܵܐ܁ ܘܚܲܕܼܘܼܬܼܵܐ ܕܠܵܐ ܨܸܦܬܼܵܐ܃ ܚܲܝܹ̈ܐ ܛܵܒܹ̈ܐ܃ ܘܲܠܡܹܐܢܵܐ ܕܠܵܐ>
      text <ܩܹܘܲܢܕܹܝܢܘܿܣ܁ ܦܘܼܪ̈ܦܵܥܹܐ ܓܹܝܪ ܦܲܓܼܪ̈ܵܢܵܝܹܐ܃ ܡܚܲܝܠܝܼܢ ܠܚܲܫܹ̈ܐ܃>
      text <ܘܡܲܥܫܢܝܼܢ ܠܗܘܿܢ ܥܲܠ ܢܲܦܫܵܐ܁ ܟܹܐܡܲܪ ܕܹܝܢ܃ ܘܐܲܝܟܼ ܕܡ̣ܢ ܫܸܪ̈ܫܹܝܗ̇>
      text <ܥܵܩ̇ܪܝܼܢ ܠܵܗ̇܁ ܘܥܲܡ ܗܵܠܹܝܢ ܟܠܗܹܝܢ܃ ܥܕܲܟܹܝܠ ܫܵܓܲܪ ܠܵܗ̇>
      text <ܠܟܲܪܤܵܐ ܒܝܲܕܼ ܠܲܥܒܿܘܼܬܼܵܐ܃ ܘܲܒܼܠܵܐ ܡܛܲܟܿܤܘܼܬܼܵܐ ܕܥܸܕܼܵܢܹ̈ܐ܁ ܘܠܵܐ>
      text <ܨܵܒܹ̇ܐ ܕܲܒܼܝܲܕܼ ܩܲܠܝܼܠ ܚܲܫܹ̈ܐ ܕܟܲܦܢܵܐ ܢܸܫܬܲܠܲܛ ܥܲܠ ܢܲܦܫܹܗ܃>
      text <ܕܲܕܼܒܼܝܼܪܵܐ ܡܸܢܹܗ ܒܲܩܛܝܼܪܵܐ ܠܚܹܐܦܵܐ ܕܚܲܫܹ̈ܐ܁ ܗܵܠܹܝܢ ܐܸܢܘܿܢ ܦܹܐܪܹ̈ܐ>
      text <ܕܒܸܗܬܿܬܼܵܐ ܕܡ̣ܢ ܟܲܪܤܵܐ܃ ܘܗܵܠܹܝܢ ܐܸܢܘܿܢ ܦܹܐܪܹ̈ܐ ܕܡ̣ܢ ܠܵܐ>
    block
      text <ܚܘܼܡܤܵܢܵܐ ܕܒܲܚܕܼܵܐ ܕܘܼܟܵܐ ܒܫܲܠܝܘܼܬܼܵܐ܁ ܕܒܲܕܼܓܼܘܿܢ ܐܲܝܟܼ ܡ̇ܢ>
      text <ܕܲܠܗܘܿܢ ܠܗܵܠܹܝܢ ܙܲܒܼ̈ܢܹܐ ܝܵܕܲܥ̇ ܘܲܒܼܥܸܠܕܲܪܲܢ ܗܵܘ̇ ܕܢܲܩܝܼܦ ܠܲܢ>
      text <ܒܟܼܠܥܸܕܵܢ܃ ܕܲܒܼܗܵܠܹܝܢ ܬܪܹܝܢ ܥܸܕܵܢܹ̈ܐ ܝܲܬܿܝܼܪ ܡܥܵܕܼ ܡܸܬܿܕܲܠܲܚ ܟܝܵܢܵܐ>
      text <ܘܙܵܩܹ̇ܬܼ ܠܹܗ ܚܲܫܹ̈ܐ܁ ܘܗܵܘܢܵܐ ܡܸܬܿܕܵܘܲܕܼ ܝܲܬܝܼܪܵܐܝܼܬܼ܃ ܗܵܢܵܘ ܕܹܝܢ ܡ̣ܢ>
      text <ܚܵܘܪܵܐ ܕܥܲܝ̈ܢܹܐ ܘܡ̣ܢ ܢܝܵܚܵܐ ܕܟܲܪܤܵܐ܃ ܐܵܦ ܗ̤ܘ ܡܸܬܼܚܲܦܲܛ܃>
      text <ܕܬܼܵܘܤܲܦܬܼܵܐ ܢܸܥܒܸܿܕܼ ܥܲܠ ܗܵܝ̇ ܕܲܟܼܝܵܢܵܐ܁ ܘܲܒܼܗܵܠܹܝܢ ܥܸܕܵܢܹ̈ܐ ܪܵܡܹ̇ܐ>
      text <ܒܹܗ ܚܘܼ̈ܫܵܒܹܐ ܕܲܙܢ̈ܝܼܢ ܙܢ̈ܝܼܢ܃ ܐܲܝܟܼ ܕܐܸܢ ܡܸܫܟܿܚܵܐ ܢܸܬܼܥܲܫܲܢ ܚܲܫܵܐ ܥܲܠ>
      text <ܟܝܵܢܵܐ܃ ܒܝܲܕܼ ܓܵܘܙܵܠܵܐ ܝܲܬܿܝܼܪܵܐ܃ ܘܲܢܛܲܒܲܥ ܠܐ̄ܢܵܫ ܒܡܲܦܘܼܠܬܼܵܐ܁>
      text <ܡܸܛܠܗܵܢܵܐ܁ ܙܵܕܹܩ ܘܐܵܦ ܠܲܢ܃ ܕܐܲܟܼܙܢܵܐ ܕܲܒܼܥܸܠܕܲܪܲܢ ܝܵܕܲܥ>
      text <ܠܗܘܿܢ ܠܗܵܠܹܝܢ ܙܲܒܼ̈ܢܹܐ܃ ܘܐܵܦ ܚܢܲܢ ܢܸܫܬܵܘܕܲܥ ܐܸܢܘܿܢ܃ ܘܠܲܡܚܝܼܠܘܼܬܲܢ܁>
      text <ܘܲܠܚܲܝܠܹܗ ܕܲܟܼܝܵܢܲܢ ܕܠܵܐ ܤܵܦܹ̇ܩ ܠܘܼܩܒܲܠ ܚܹܐܦܹ̈ܐ ܕܡܸܬܿܬܿܙܝܼ̈ܥܵܢܘܵܬܼܵܐ>
      text <ܕܡ̣ܢ ܗܵܠܹܝܢ ܙܲܒܼ̈ܢܹܐ܃ ܘܲܠܚܘܼ̈ܫܵܒܹܐ ܕܲܩܝܼ̈ܩܹܐ ܕܡܘܼܬܼ ܥܲܦܪܵܐ ܕܡܲܕܼܪܸܐ>
      text <ܩܕܼܵܡ ܥܲܝ̈ܢܲܝܢ܃ ܕܠܵܐ ܢܸܫܟܲܚ ܠܡܸܚܙܵܐ ܩܢܘܿܡܲܢ܃ ܘܲܠܡܸܤܡܲܟܼ>
      text <ܩܕܼܵܡ ܓܸܕܼܫܹ̈ܐ܁ ܘܲܒܼܝܲܕܼ ܢܸܤ̈ܝܵܢܹܐ ܕܐܲܝܠܹܝܢ ܕܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ܃ ܕܵܘܝܵܐܝܼܬܼ>
      text <ܡܸܢܹܗ ܤܒܲܠܢܲܢ܃ ܕܢܸܬܼܚܲܟܲܡ ܡܸܟܹܝܠ܁ ܘܠܵܐ ܢܲܪܦܸܐ ܚܢܲܢ ܠܲܢ>
      text <ܕܢܸܫܬܿܪܸܐ ܠܡܸܥܒܲܕܼ ܨܸܒܼܝܵܢܵܐ ܕܲܢܝܵܚܲܢ܃ ܘܲܢܚܘܼܒܼ ܡ̣ܢ ܟܲܦܢܵܐ܃ ܘܐܵܦܸܢ>
      text <ܤܲܓܝܼ ܢܸܬܼܐܠܸܨ܁ ܐܵܘ ܕܢܸܬܿܬܿܙܝܼܥ ܡ̣ܢ ܕܘܼܟܿܬܼܵܐ ܕܫܸܠܝܲܢ܃ ܘܢܸܬܼܘܲܥܲܕܼ>
      text <ܠܐܲܝܟܵܐ ܕܲܕܼܠܝܼܠ ܠܓܸܕܼܫܹ̈ܐ ܕܕܲܐܝܟܼ ܗܵܠܹܝܢ܃ ܟܲܕܼ ܓܵܒܼܠܝܼܢܲܢ ܥܸܠ̈ܠܵܬܼܵܐ>
      text <ܘܲܡܪܲܟܿܒܼܝܼܢܲܢ ܦܘܼܪ̈ܤܹܐ܃ ܕܢܸܦܘܿܩ ܡ̣ܢ ܚܘܼܪܒܵܐ ܠܒܲܪ܁ ܗܵܠܹܝܢ>
      text <ܕܨܸܢ̈ܥܵܬܼܵܐ ܐܸܢܹܝܢ ܓܲܠܝܵܐܝܼܬܼ܃ ܕܤܵܛܵܢܵܐ܁ ܐܸܢܕܹܝܢ ܬܚܲܡܤܸܢ ܒܚܘܼܪܒܵܐ܃>
      text <ܠܵܐ ܡܸܬܼܢܲܤܸܐ ܐܲܢ̄ܬܿ܁ ܠܵܐ ܓܹܝܪ ܚܵܙܹ̇ܐ ܐܲܢ̄ܬܿ ܐܲܢ̄ܬܿܬܼܵܐ ܒܚܘܼܪܒܵܐ܃ ܘܠܵܐ>
    block
      text <ܡܸܕܸܡ ܕܲܠܕܼܘܼܒܵܪܵܟܼ ܡܲܟܸ̇ܐ܃ ܘܠܵܐ ܒܢܵܬܼ̈ ܩܵܠܹ̈ܐ ܕܠܵܐ ܫܲܦܝܼܪ̈ܵܢ܁ ܡܵܐ>
      text <ܠܵܟܼ ܘܠܐܘܼܪ̈ܚܵܬܐ ܕܡܸܼܨܪܹܝܢ܃ ܠܡܸܫܬܼܵܐ ܡܲܝ̈ܵܐ ܡ̣ܢ ܓܝܼܚܘܿܢ ܐܸܤܬܲܟܲܠ>
      text <ܡܸܕܸܡ ܕܐܵܡ̇ܲܪܢܵܐ܁ ܗܲܒܼ ܠܲܒܼܥܸܠܕܲܪܵܟܼ ܢܸܤܝܵܢܵܟܼ܃ ܒܚܘܼܡܤܵܢܵܟܼ>
      text <ܕܒܲܙܥܘܿܪ̈ܝܵܬܼܵܐ܃ ܕܠܵܐ ܢܸܬܼܒܲܥ ܠܵܟܼ ܪܵܘܪܒܼܵܬܼܵܐ܁ ܒܐܲܡܝܼܢܘܼ ܢܸܗܘܸܐ ܐܝܼܬܼ>
      text <ܠܵܟܼ ܢܵܡܘܿܤܹ̈ܐ ܕܗܵܠܹܝܢ ܕܲܩܪ̈ܩܵܬܼܵܐ܃ ܕܲܗܘ̤ܵܐ ܪܵܡܹ̇ܐ ܐܲܢ̄ܬܿ ܠܹܗ>
      text <ܓܸܪܓܼܵܐ ܒܐܵܓܼܘܿܢܵܐ ܕܲܒܼܗܘܿܢ܁ ܕܡܸܢܗܘܿܢ ܠܵܐ ܢܸܗܘܸܐ ܤܦܝܼܩ܃>
      text <ܠܡܸܛܡܲܪ ܠܵܟܼ ܦܲܚܹ̈ܐ ܪܵܘܪ̈ܒܹܐ܁ ܐܲܝܢܵܐ ܕܹܝܢ ܕܲܠܡܸܦܲܩ ܘܲܥܕܲܡܵܐ>
      text <ܬܘܼܒܼ ܠܚܲܡܸܫ ܦܤ̈ܵܥܵܢ ܡ̣ܢ ܬܲܪܥܵܐ ܕܟܼܘܼܪܚܹܗ ܠܵܐ ܡܸܬܿܛܦܝܼܣ܃>
      text <ܐܲܝܟܲܢܵܐ ܡܸܫܟܲܚ ܕܲܡܦܝܼܣ ܠܹܗ ܕܡ̣ܢ ܚܘܼܪܒܵܐ ܢܸܦܘܿܩ܃ ܐܵܘ>
      text <ܕܲܠܘܲܥܕܵܐ ܕܲܩܪܝܼܬܼܵܐ ܢܸܬܼܩܲܪܲܒܼ܁ ܘܗܵܘ̇ ܕܐܵܦܠܵܐ ܡ̣ܢ ܟܵܘܬܼܵܐ ܡܸܙܕܟܸܐ>
      text <ܕܲܢܕܝܼܩ ܠܒܲܪ ܡ̣ܢ ܚܒܼܘܼܫܝܹܗ܃ ܐܲܝܟܲܢ ܡܦܝܼܣ ܠܹܗ ܕܲܠܒܲܪ>
      text <ܡܸܢܹܗ ܢܸܦܘܿܩ ܐܲܝܢܵܐ ܕܐܲܦܠܵܐ ܒܪܲܡܫܵܐ ܥܲܡܝܼܩܵܐ ܕܢܸܤܬܲܝܒܲܪ>
      text <ܡܸܬܿܛܦܝܼܣ܃ ܒܗܵܝ̇ ܕܲܠܒܼܵܘ̈ܬܹܐ ܡܸܬܼܪܲܓܼܪܲܓܼ܃ ܐܲܝܟܲܢ ܘܡ̣ܢ ܩܕܼܵܡ>
      text <ܥܸܕܵܢܵܐ ܕܢܸܫܪܸܐ ܡܓܲܪܸܓܼ ܠܚܘܼܫܵܒܼܵܘ̈ܗܝ ܘܗܵܘ̇ ܕܐܵܽܦ ܡ̣ܢ ܫܝܼ̈ܛܵܬܼܵܐ>
      text <ܒܵܗܹ̇ܬܼ ܠܡܸܤܒܲܥ܃ ܐܲܝܟܲܢ ܠܘܵܬܼ ܪܵܘܪ̈ܒܼܵܬܼܵܐ ܩܵܪܹܐ ܠܹܗ ܘܗܵܘ̇ ܕܐܵܦܠܵܐ>
      text <ܒܦܲܓܼܪܹܗ ܕܝܼܠܹܗ ܡܸܬܿܛܦܝܼܣ ܕܢܸܬܼܒܲܩܸܐ܃ ܐܲܝܟܲܢܵܐ ܠܘܵܬܼ ܫܘܼܦܪܹܐ>
      text <ܢܘܼܟܼܪ̈ܵܝܹܐ ܢܓܲܪܓܼܘܼܗܝ ܩܲܕܼܡܵܝܑܬܼ ܡ̣ܢ ܙܥܘܿܪ̈ܝܵܬܼܵܐ ܡܸܙܕܟܸܐ ܐ̄ܢܵܫ>
      text <ܟܲܕܼ ܒܵܤܹ̇ܐ܃ ܘܗܵܝܕܹܝܢ ܝܵܗܹ̇ܒܼ ܥܸܠܬܼܵܐ ܕܢܸܬܿܕܿܚܸܐ ܠܘܵܬܼ ܪܵܘܪ̈ܵܒܼܵܬܐ܁>
      text <ܘܗܵܘ̇ ܕܥܲܠ ܚܲܝܹ̈ܐ ܕܙܲܒܼܢܵܐ ܐܵܦܠܵܐ ܩܲܠܝܼܠ ܒܛܝܼܠ ܠܹܗ ܠܲܡܟܲܬܵܪܘܼ>
      text <ܒܗܵܘܿܢ܃ ܐܲܝܟܲܢ ܡܙܝܼܥ ܠܹܗ ܡ̣ܢ ܐܘܼ̈ܠܨܵܢܹܐ ܕܲܡܝܲܒܿܠܝܼܢ ܠܘܵܬܼ>
      text <ܡܵܘܬܵܐ ܗܵܘ̇ ܕܪܵܚܹ̇ܡ>
      text <ܗܵܟܲܢ ܐܝܼܬܼܵܘܗܝ ܩܪܵܒܼܵܐ ܕܦܵܪܘܿܫܘܼܬܼܵܐ܃ ܠܵܐ ܫܵܒܼܩ̇ܝܼܢ ܚܲܟܿܝ̈ܡܹܐ>
    block
      text <ܕܲܠܘܵܬܼ ܐܵܓܼܘܿܢܹ̈ܐ ܪܵܘܪ̈ܒܹܐ ܡܙܲܡܸܢ ܠܗܘܿܢ ܒܥܸܠܕܲܪܗܘܿܢ܁ ܐܸܠܵܐ>
      text <ܚܘܼܡܤܵܢܗܘܿܢ ܕܲܒܼܕܲܙܥܘܿܪ̈ܝܵܢ ܕܲܡܚܵܘܹܝܢ܃ ܗ̤ܘ ܡܢܲܛܲܪ ܠܗܘܿܢ>
      text <ܕܲܒܼܗܲܡ̈ܠܹܐ ܪܵܘܪ̈ܒܹܐ ܠܵܐ ܢܸܦܠܘܼܢ܁ ܩܲܕܼܡܵܝܑܬܼ ܡ̣ܢ ܨܠܘܿܬܼܵܐ ܗܵܝ̇>
      text <ܕܐܲܡܝܼܢܘܼܬܼܵܐ ܒܒܼܵܥܘܼܬܼܵܐ ܕܲܒܼܪܸܥܝܵܢܵܐ ܦܵܐܹ̇ܫ܃ ܘܗܵܝܕܹܝܢ ܡܦܝܼܣ ܠܹܗ܃>
      text <ܕܲܒܼܗܵܕܹܐ ܕܦܲܓܼܪܵܐ ܘܲܕܼܙܲܒܼ̈ܢܹܐ ܝܑܼܕܼܝܼ̈ܥܹܐ ܕܢܵܡܘܿܤܵܐܝܼܬܼ ܢܸܒܼܤܸܐ܁>
      text <ܘܠܘܼܩܕܲܡ ܡܸܬܼܪܲܫܲܠ ܚܘܼܫܵܒܼܵܐ܃ ܕܡ̣ܢ ܩܕܼܵܡ ܥܸܕܵܢܵܐ ܢܸܫܬܿܪܸܐ>
      text <ܒܲܙܥܘܿܪ̈ܝܵܬܼܵܐ ܘܲܒܼܫܝܼ̈ܛܵܬܼܸܵܐ ܘܲܒܼܡܸܕܸܡ ܙܥܘܿܪ܁ ܘܒܼܵܬܲܪ ܡܲܦܘܼܠܬܐ>
      text <ܕܡ̣ܢ ܚܘܼܡܤܵܢܹܗ܃ ܡܸܫܬܿܪܲܥ ܒܗܵܝ̇ ܕܠܲܥܒܵܐܝܼܬܼ܁ ܘܠܘܼܩܕܲܡ>
      text <ܡܸܙܕܟܸܐ܃ ܡܵܠܘܿܢ ܕܹܝܢ ܙܥܘܿܪܝܵܐ ܒܥܲܝܢܵܘ̈ܗܝ܃ ܕܢܸܬܼܒܲܩܸܐ ܒܦܲܓܼܪܹܗ>
      text <ܥܲܪܛܸܠܵܐܝܼܬܼ܃ ܐܵܘ ܒܲܤܩܝܼܠܘܼܬܼܵܐ ܕܚܲܕܼ ܚܲܕܼ ܡ̣ܢ ܗܲܕܵܡܵܘ̈ܗܝ ܕܲܢܚܘܼܪ>
      text <ܟܲܕܼ ܓܠܸܐ ܡ̣ܢ ܡܵܐܢܵܐ܃ ܐܵܘ ܟܹܝܬܼ ܒܲܤܝܵܐܝܼܬܼ ܢܲܪܦܸܐ ܪܸ̈ܓܼܫܵܘܗܝ܃ ܡܵܐ>
      text <ܕܢܵܦܹ̇ܿܩ ܠܲܚܫܲܚܬܐ ܕܦܲܓܼܪܵܐ܃ ܐܵܘ ܕܢܲܥܸܠ ܬܟܼܝܼܠܵܐܝܼܬܼ ܘܲܒܼܦܵܪܹܗ̄ܤܝܼܵܐ>
      text <ܐܝܼܕܹܗ ܠܓܼܵܘ ܡܵܐܢܵܘ̈ܗܝ ܘܲܢܡܘܼܫ ܒܓܼܘܼܫܡܹܗ܃ ܘܗܵܝܕܹܝܢ ܒܵܠ̈ܩܵܢ>
      text <ܥܠܵܘܗܝ ܐ̄ܚܪ̈ܵܢܝܵܬܼܵܐ ܘܲܐ̄ܚܪ̈ܵܢܝܬܼܵܐ܁ ܡܵܐ ܕܠܘܼܩܕܲܡ ܙܗܝܼܪܘܼܬܼܵܐ>
      text <ܕܪܸܥܝܵܢܵܐ ܢܸܫܪܸܐ܃ ܘܒܲܚܕܼܵܐ ܡ̣ܢ ܗܵܠܹܝܢ ܡܲܗܡܝܵܢܘܼܬܼܵܐ ܢܚܵܘܸܐ܃>
      text <ܘܗܵܝܕܹܝܢ ܡܸܬܼܦܬܲܚ ܥܠܵܘܗܝ ܬܲܪܥܵܐ ܠܪܵܘܪ̈ܒܼܵܬܼܵܐ܁ ܚܘܼ̈ܫܵܒܲܝܢ>
      text <ܕܹܝܢ܃ ܐܲܝܟܼ ܡܲܝ̈ܵܐ ܐܝܼܬܲܝܗܘܿܢ܃ ܐܲܝܟܼ ܕܲܒܼܬܲܚܘܝܼܬܼܵܐ܁ ܘܲܟܼܡܵܐ ܕܲܚܒܼܝܼܫܝܼܢ>
      text <ܡ̣ܢ ܟܠ ܓܲܒܿܗܘܿܢ܃ ܒܛܲܟܼܤܗܘܿܢ ܪܵܕܹܝܢ܁ ܐܸܢܕܹܝܢ ܟܠ ܟ̱ܠܹܗ>
      text <ܐܸܫܟܲܚܘ ܡܲܦܩܵܢܵܐ ܙܥܘܿܪܵܐ܃ ܡ̣ܢ ܬܲܡܵܢ ܢܵܦ̇̄ܩܝܼܢ ܠܒܲܪ܃ ܟܲܕܼ ܥܵܒܼ̇ܕܝܼܢ>
      text <ܬܘܼܪ̈ܥܵܬܼܵܐ ܘܚܘܼܪ̈ܒܹܐ ܤܲܓܝܼ̈ܐܹܐ܁ ܩܵܐܹ̇ܡ ܓܹܝܪ ܗ̤ܘ ܩܲܛܝܼܢܵܐ ܕܢܵܛܲܤ>
      text <ܘܲܥܕܲܢ܃ ܘܲܡܤܲܟܸܐ ܟܲܕܼ ܝܲܬܿܝܼܒܼ ܠܹܠܲܝ ܐܝܼܡܵܡ ܩܕܼܵܡ ܢܚܝܼܪ̈ܲܝܢ ܘܚܵܐܲܪ>
    block
      text <ܒܲܢ܃ ܕܐܲܝܢܵܐ ܐܲܪܥܵܐ ܢܸܬܼܦܬܲܚ ܠܹܗ ܥܠܲܝܢ ܒܚܲܕܼ ܡ̣ܢ ܪܸ̈ܓܼܫܲܝܢ܃>
      text <ܐܵܘ ܒܒܲܤܝܘܼܬܼܵܐ ܕܚܲܕܼܵܐ ܡ̣ܢ ܗܵܠܹܝܢ ܕܤܸ̇ܕܼܪܹܬܼ܃ ܘܡܸܚܕܼܵܐ ܡܫܲܡܲܪ>
      text <ܥܠܲܝܢ ܗܵܠܹܝܢ ܕܝܼܠܹܗ܁ ܒܲܙܒܲܢ܃ ܐܵܦ ܗ̤ܘ ܟܝܵܢܲܢ܁ ܕܐܵܦ ܗ̤ܘ܃ ܪܵܚܹ̇ܡ>
      text <ܢܝܵܚܵܐ ܗ̄ܘ̣܃ ܘܪܵܚܹ̇ܡ ܥܸܢܝܵܢܵܐ ܤܲܢܝܵܐ܃ ܘܪܵܚܹܡ ܨܲܕܘܵܐ܃ ܘܪܵܚܹ̇ܡ>
      text <ܦܘܼܪܓܵܝܵܐ܃ ܘܪܵܚܹ̇ܡ ܪܲܦܝܘܼܬܼܵܐ܁ ܘܡܲܒܘܼܥܵܐ ܕܲܚܲܫܹ̈ܐ܆ ܘܝܲܡܵܐ ܕܲܕܼܠܝܼܚܘܼܬܼܵܐ܁>
      text <ܒܲܙܒܲܢ ܕܹܝܢ܃ ܗ̤ܘ ܒܥܸܠܕܲܪܲܢ܁ ܢܚܲܠܸܦ ܡܵܕܹܝܢ ܠܥܲܡ̈ܠܹܐ ܪܵܘܪ̈ܒܹܐ>
      text <ܘܥܸܠ̈ܠܵܬܐ ܕܩܹܘܲܢܕܹܝܢܘܿܣ ܕܲܫܚܵܩܵܐ܃ ܒܥܲܡ̈ܠܹܐ ܙܥܘܿܪܹ̈ܐ ܕܲܡܚܵܘܹܝܢܲܢ>
      text <ܒܗܵܠܹܝܢ ܙܥܘܿܪ̈ܵܝܵܬܼܵܐ ܕܠܵܐ ܡܸܕܸܡ ܐܸܢܹܝܢ܃ ܕܡܲܨ̈ܝܵܢ ܡܵܘ̈ܠܕܼܵܢ ܐܸܢ>
      text <ܡܸܬܼܒܲܤ̈ܝܵܢ ܐܵܓܼܘܿܢܹ̈ܐ ܪܵܘܪ̈ܒܹܐ܃ ܘܥܲܡ̈ܠܹܐ ܥܲܤ̈ܩܲܝ ܠܬܼܘܼܪܵܨܵܐ܃>
      text <ܘܲܩܪ̈ܵܒܹܐ ܡܥܲܪ̈ܩܠܹܐ ܘܫܘܼܚ̈ܢܹܐ ܪܵܘܪ̈ܒܹܐ܁ ܡܲܢ̣ܘܼ ܕܒܼܢܦܲܩܬܼܵܐ ܙܥܘܿܪܬܵܐ܃>
      text <ܠܵܐ ܢܸܕܼܡܲܟܼ ܫܸܢܬܐ ܢܝܼܚܬܵܐ>
      text <ܐܘܿ ܚܸܟܼܡܬܐ ܟܡܵܐ ܬܗܝܼܪܲܝܬܿܝ! ܘܲܟܼܡܵܐ ܩܵܕܼܡܵܐ ܚܵܙ̇ܝܵܐ ܐܲܢ̄ܬܿܝ>
      text <ܟܠܡܸܕܸܡ ܡ̣ܢ ܪܘܼܚܩܵܐ! ܛܘܼܒܼܵܘܗܝ ܠܟܼܸܠ ܕܐܸܫܟܿܚܹܟܼܣ܃ ܕܡ̣ܢ>
      text <ܕܲܡܟܘܼܬܼܵܐ ܕܛܲܠܝܘܼܬܼܵܐ ܐܸܬܼܚܲܪܲܪ ܠܹܗ܃ ܗܵܝ̇ ܕܡܸܬܿܬܲܓܪܵܐ ܒܒܲܤܝܘܼܬܼܵܐ>
      text <ܙܥܘܿܪܬܵܐ ܫܚܵܩܹ̈ܐ ܪܵܘܪ̈ܒܹܐ܁ ܘܫܲܦܝܼܪ ܐܸܡ݂ܲܪ ܚܲܟܿܝܼܡܵܐ ܚܲܕܼ܃ ܕܟܲܕܼ>
      text <ܒܲܙܒܲܢ ܒܲܨܒܘܼܬܼܵܐ ܕܲܡܫܵܟܼܵܐ܃ ܕܡܸܢܫܹܠܝ ܐܸܬܿܬܿܙܝܼܥ ܘܲܬܼܪܲܨ܁ ܝܑܼܬܸܒܼ>
      text <ܒܵܗ̇ ܒܫܵܥܬܼܵܐ܃ ܗܵܝ̇ ܕܠܵܐ ܫܵܘܝܵܐ ܗ̄ܘ̣ܵܬܼ ܗ̤ܝ ܨܒܼܘܼܬܼܵܐ ܠܕܸܚܠ̱ܬܐ܁>
      text <ܐ̄ܢܵܫ ܕܹܝܢ ܐܲܝܟܼ ܕܒܲܪܦܸܐ ܬܲܪܥܝܼܬܼܵܐ ܓܚܸܟܼ ܒܹܗ ܡܸܛܠܗܵܕܹܐ܁ ܦܲܢ̣ܝܼ>
      text <ܠܹܗ ܦܸܬܼܓܼܵܡܵܐ܃ ܟܲܕܼ ܐܵܡܲ݁ܪ܃ ܠܵܘ ܡ̣ܢ ܗܵܝ̇ ܕܸܚ̇ܠܹܬܼ܃ ܡ̣ܢ ܢܸܤܝܵܢܵܐ>
      text <ܗ̄ܘ̣ ܕܵܚܹ̇ܠܢܵܐ܃ ܕܲܟܼܡܵܐ ܙܲܒܼ̈ܢܝܼܢ ܒܲܤܝܘܼܬܼܵܐ ܕܒܲܙܥܘܿܪ̈ܝܵܬܼܵܐ܃>
    block
      text <ܠܩܹܘܲܢܕܲܝܢܘܿܣ ܕܲܒܼܪܵܘܪ̈ܒܼܵܬܼܵܐ ܡܲܝܬܿܝܵܐ܁ ܡܸܛܠܗܵܕܹܐ܃ ܒܗܵܝ̇ ܓܹܝܪ>
      text <ܕܐܸܬܿܬܿܙ̇ܝܼܥܹܬܼ ܘܠܝܼܓܼ ܠܝܼܓܼ ܬܸܪܨܹ̇ܬܼ ܝܸܬܼܒܹ̇ܬܼ܃ ܒܲܕܩܹ̇ܬܼ ܥܲܠ ܢܲܦܫܝܼ܃>
      text <ܕܥܝܼܪܵܐ ܐ̄ܢܵܐ ܗ̄ܘ̣܁ ܕܐܵܦܠܵܐ ܬܘܼܒܼ܃ ܘܲܒܼܗܵܝ̇ ܕܠܵܐ ܫܵܘܝܵܐ ܠܕܼܚܠܬܼܵܐ>
      text <ܒܵܤܹ̇ܐ ܐ̄ܢܵܐ܁ ܦܝܼܠܵܤܘܿܦܘܼܬܼܵܐ ܗ̣̄ܝ ܓܹܷܝܪ ܗܵܕܹܐ܃ ܕܐ̄ܢܵܫ ܒܲܙܥܘܿܪ̈ܝܵܬܼܵܐ>
      text <ܕܡܸܬܼܚܵܘ̈ܝܵܢ ܡܸܢܹܗ ܥܝܼܪܵܐܝܼܬܼ܃ ܢܝܵܚܹ̈ܐ ܪܵܘܪ̈ܒܹܐ ܐܵܤܹ̇ܢ ܠܢܲܦܫܹܗ܁>
      text <ܘܲܕܼܠܵܐ ܢܸܕܼܡܲܟܼ ܥܲܕܼ ܢܹܐܬܸܐ ܘܢܸܡܛܹܝܘܗܝ ܗ̤ܘ ܓܸܕܼܫܵܐ܃ ܐܸܠܵܐ>
      text <ܠܥܸܠ̈ܠܵܬܐ ܕܡ̣ܢ ܩܕܼܵܡ ܙܲܒܼܢܵܐ ܢܹܐܚܘܿܕܼ܃ ܘܒܲܨܒܼܘܼܬܼܵܐ ܕܫܵܘܝܵܐ ܠܲܫܚܵܩܵܐ>
      text <ܩܲܠܝܼܠ ܢܸܩܕܘܿܡ ܢܸܙܒܸܢ ܗܵܝ̇ ܕܪܲܒܵܐ܁ ܤܲܟܼ̈ܠܹܐ ܓܹܝܪ܃ ܝܲܩܝܼܪ>
      text <ܥܠܲܝܗܘܿܢ ܢܚܵܝܵܐ ܙܥܘܿܪܵܐ ܕܩܲܪܝܼܒܼ܃ ܡ̣ܢ ܡܲܠܟܿܘܼܬܼܵܐ ܕܪܲܚܝܼܩܵܐ܁>
      text <ܛܵܒܲܐ ܗ̣̄ܝ ܕܲܒܼܟܲܫܝܼܪܘܼܬܼܵܐ ܫܘܼܢܵܩܹ̈ܐ ܠܲܡܤܲܝܒܵܪܘܼ܃ ܡ̣ܢ ܕܢܸܬܼܪܲܦܸܐ>
      text <ܥܲܠ ܥܲܪܤܵܐ ܕܲܢܚܵܝܹ̈ܐ ܒܡܲܠܟܿܘܼܬܼܵܐ܃ ܒܓܼܘܼܢܵܝܵܐ ܕܫܲܦܠܘܼܬܼܵܐ܁ ܚܲܟܿܝܼ̈ܡܹܐ>
      text <ܓܹܝܪ܃ ܚܲܒܿܝܼܒܼ ܥܠܲܝܗܘܿܢ ܡܵܘܬܵܐ܃ ܘܠܵܐ ܠܡܸܬܼܚܲܤܵܕܼܘܼ ܒܠܵܐ>
      text <ܥܝܼܪܘܼܬܼܵܐ ܕܥܲܠ ܨܸܒܼ̈ܘܵܬܼܗܘܿܢ܁ ܗ̤ܘܲܝܬܿ ܓܹܝܪ ܥܝܼܪ ܥܲܠ ܚܲܝ̈ܝ̈ܟ܃>
      text <ܐܵܡܲ݁ܪ ܦܝܼܠܵܤܘܿܦܵܐ܁ ܒܲܪܬܼ ܓܸܢܤܵܐ ܗ̣̄ܝ ܠܲܡ ܓܹܝܪ ܕܡܵܘܬܵܐ ܫܲܪܝܼܪܵܐ܃>
      text <ܕܲܡܟܘܼܬܹܗ ܕܪܸܥܝܵܢܵܐ܀ ܦܝܼܠܵܤܘܿܦܵܐ ܕܒܹܝܬܼ ܐܲܠܵܗܵܐ ܒܵܤܝܼܠܸܣ>
      text <ܐܵܡܲ݁ܪ܃ ܐܲܝܢܵܐ ܕܒܲܙܥܘܿܪ̈ܝܵܬܹܗ ܐܝܼܬܼܵܘܗܝ ܫܲܦܠܵܐ܃ ܕܢܸܬܼܟܲܫܲܪ>
      text <ܒܪܵܘܪ̈ܒܼܵܬܹܗ܃ ܠܵܐ ܬܗܲܝܡܢܝܼܘܗܝ܁ ܐܲܝܠܹܝܢ ܕܡܸܛܠܵܬܼܗܹܝܢ ܨܵܒܹ̇ܐ ܐܲܢ̄ܬܿ>
      text <ܕܬܸܚܸܐ܃ ܡܸܛܠܵܬܼܗܹܝܢ ܕܗܵܠܹܝܢ ܠܲܡܡܵܬܼ ܠܵܐ ܬܸܬܼܩܲܛܲܥ ܠܵܟܼ܁>
  text 38
    block
      text <ܪܹ̈ܫܹܐ ܟܪ̈ܲܝܵܐ ܕܦܘܼܪܵܫ ܘܵܙ̈ܥܹܐ ܕܬܲܪܥܝܼܬܼܵܐ܁ ܠܚ܁>
    block
      text <ܙܥܘܿܪܘܼܬܼ ܢܲܦܫܵܐ܃ ܐܵܬ̤ܵܐ ܐܝܼܬܹܝܗ̇ ܕܲܡܩܲܛܥܘܼܬܼܵܐ܁ ܐܸܡܵܐ ܕܹܝܢ>
      text <ܠܬܲܪ̈ܬܲܝܗܹܝܢ ܐܝܼܬܹܝܗ̇܃ ܒܲܤܝܘܼܬܼܵܐ܁ ܒܲܪܢܵܫܵܐ ܕܲܚܘܼܠܬܼܵܢܵܐ܃ ܒܲܬܼܪܹܝܢ>
      text <ܟܘܼܪ̈ܗܵܢܝܼܢ ܡܫܵܘܕܲܥ ܕܲܟܼܪܝܼܗ܁ ܒܪܸܚܡܬܐ ܕܦܲܓܼܪܵܐ܃ ܘܒܲܒܼܨܝܼܪܘܼܬܼ>
      text <ܗܲܝܡܵܢܘܼܬܼܵܐ܁ ܪܸܚܡܲܬܼ ܦܲܓܼܪܵܐ܃ ܐܵܬ̤ܵܐ ܐܝܼܬܹܝܗ̇ ܕܠܵܐ ܗܲܝܡܵܢܘܼܬܼܵܐ܁ ܐܲܝܢܵܐ>
      text <ܕܲܡܒܲܤܲܪ ܥܠܵܘܗܝ܃ ܡܫܵܘܕܲܥ ܥܲܠ ܢܲܦܫܹܗ ܕܢܲܫܲܪ ܠܐܲܠܵܗܵܐ܃>
      text <ܘܲܡܤܲܟܸܐ ܠܕܲܥܬܼܝܼ̈ܕܼܵܢ܁ ܐܸܢ ܐܝܼܬܼ ܕܒܸܠܥܵܕܼ ܐܘܼ̈ܠܨܵܢܹܐ ܐܸܬܼܩܲܪܲܒܼ>
      text <ܠܘܵܬܼ ܐܲܠܵܗܵܐ܃ ܐܵܦ ܐܲܢ̄ܬܿ ܐܸܬܿܕܲܡܵܐ ܒܹܗ܁ ܠܒܼܝܼܒܼܘܼܬܼܵܐ ܕܠܸܒܵܐ܃ ܘܗܵܝ̇>
      text <ܕܲܢܒܲܤܲܪ ܐ̄ܢܵܫ ܥܲܠ ܟܠ ܩܹܘܲܢܕܹܝܢܘܿܣ܃ ܡ̣ܢ ܚܕܼܵܐ ܡ̣ܢ ܬܲܪܬܹܝܢ>
      text <ܥܸܠ̈ܠܵܢ ܗܵܘ̇ܝܵܐ܁ ܐܵܘ ܡ̣ܢ ܩܲܫܝܼܘܼܬܼ ܠܸܒܵܐ܃ ܐܵܘ ܡ̣ܢ ܗܲܝܡܵܢܘܼܬܼܵܐ>
      text <ܤܲܓܼܝܼܐܬܼܵܐ ܕܒܲܐܠܵܗܵܐ܁ ܘܲܠܗܵܝ̇ ܡ̇ܢ܃ ܢܲܩܝܼܦܵܐ ܪܵܡܘܼܬܼܵܐ܁ ܠܗܵܕܹܐ>
      text <ܕܹܝܢ܃ ܡܘܼܟܼܵܟܼܵܐ ܕܠܸܒܵܐ܁ ܠܵܐ ܡܸܫܟܲܚ ܒܲܪܢܵܫܵܐ ܕܢܸܩܢܸܐ ܬܘܼܟܼܠܵܢܵܐ>
      text <ܕܥܲܠ ܐܲܠܵܗܵܐ܃ ܐܸܠܵܐ ܐܘܼܩܕܲܡ ܫܲܡܠܝܼ ܨܸܒܼܝܵܢܹܗ ܒܲܡܢܵܬܼܵܐ܁ ܬܘܼܟܼܠܵܢܵܐ>
      text <ܕܥܲܠ ܐܲܠܵܗܵܐ ܘܓܲܢ̄ܒܵܪܘܼܬܼܵܐ ܕܠܸܒܵܐ܃ ܤܵܗܕܘܼܬܼܵܐ ܕܬܹܐܪܬܵܐ>
      text <ܡܵܘܠܕܼܵܐ ܠܗܹܝܢ܁ ܡ̣ܢ ܤܵܗܕܘܼܬܼܵܐ ܠܲܡ ܫܲܪܝܼܪܬܵܐ ܕܪܸܥܝܵܢܲܢ܃ ܐܝܼܬܼ>
      text <ܠܲܢ ܬܘܼܟܼܠܵܢܵܐ ܠܘܵܬܼ ܐܲܠܵܗܵܐ܁ ܤܵܗܕܘܼܬܼܵܐ ܕܪܸܥܝܵܢܵܐ ܗܵܘ̇ܝܵܐ܃ ܡ̣ܢ>
      text <ܗܵܝ̇ ܕܐ̄ܢܵܫ ܠܵܐ ܒܤܝܼܪ ܡ̣ܢ ܢܲܦܫܹܗ ܕܐܲܗܡ̣ܝܼ ܡ̣ܢ ܘܵܠܝܼܬܼܵܐ ܟܡܵܐ>
      text <ܕܐܸܫܟܲܚ܁ ܐܸܢ ܠܸܒܲܢ ܠܵܐ ܒܵܤܲܪ ܠܲܢ܃ ܓܲܠ̈ܝܵܢ ܐܸܢܹܝܢ ܐܲܦܲܝ̈ܢ ܠܘܵܬܼ>
      text <ܐܲܠܵܗܵܐ܁ ܓܲܠܝܘܼܬܼ ܐܲܦܹ̈ܐ ܕܹܝܢ܃ ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ܃ ܘܡ̣ܢ ܬܲܪܥܝܼܬܼܵܐ>
      text <ܫܲܦܝܼܪܬܵܐ ܗܵܘ̇ܝܵܐ܁ ܩܲܫܝܵܐ ܗ̣̄ܝ ܠܲܡܫܲܡܵܫܘܼ ܥܲܒܼܕܘܼܬܼܵܐ ܠܦܲܓܼܪܵܐ܁>
      text <ܐܲܝܢܵܐ ܕܹܝܢ ܕܩܲܠܝܼܠ ܡ̣ܢ ܤܲܓܝܼ ܐܲܪܓܸܫ̣ ܒܤܲܒܼܪܹܗ܃ ܠܵܐ>
    block
      text <ܬܘܼܒܼ ܡܸܬܿܛܦܝܼܣ ܠܡܸܦܠܲܚ ܠܗܵܕܹܐ ܐܵܢܲܢܩܹܐ ܕܡܵܪܵܐ>
      text <ܗܵܢܵܐ ܩܲܫܝܵܐ܀>
      text <ܫܸܬܼܩܵܐ ܐܲܡܝܼܪܵܐ ܘܲܢܛܘܼܪܬܵܐ ܘܲܢܛܘܼܪܬܵܐ ܕܫܸܠܝܵܐ܃ ܡ̣ܢ ܚܕܼܵܐ ܡ̣ܢ ܬܠܵܬܼ>
      text <ܥܸܠ̈ܠܵܢ ܗܵܘܹ̇ܐ ܚܘܼܡܤܵܢܗܹܝܢ ܒܐ̄ܢܵܫ܁ ܐܵܘ ܡܸܛܠ ܫܘܼܒܼܚܵܐ ܕܲܒܼܢܲܝ̈ܢܵܫܵܐ܃>
      text <ܐܵܘ ܡܸܛܠ ܛܢܵܢܵܐ ܚܲܡܝܼܡܵܐ ܕܲܡܝܲܬܿܪܘܼܬܼܵܐ܃ ܐܵܘ ܕܥܸܢܝܵܢܵܐ ܡܸܕܸܡ>
      text <ܐܲܠܵܗܵܝܵܐ ܐܝܼܬܼ ܠܹܗ ܡ̣ܢ ܠܓܼܵܘ܃ ܕܲܢܓܼܝܼܕܼ ܠܘܵܬܹܗ ܪܸܥܝܵܢܵܐ܁ ܐܲܝܢܵܐ ܕܹܝܢ>
      text <ܕܗܵܠܹܝܢ ܐ̄ܚܪ̈ܵܝܵܬܼܵܐ ܠܲܝܬܿ ܠܹܗ܃ ܐܲܝܟܼ ܕܡ̣ܢ ܐܵܢܲܢܩܹܐ܃ ܒܗܵܝ̇ ܩܲܕܼܡܵܝܬܼܵܐ>
      text <ܟܪܝܼܗ܁ ܡܝܲܬܿܪܘܼܬܼܵܐ ܐܝܼܬܹܝܗ̇܃ ܠܵܐ ܗ̄ܘ̣ܵܐ ܦܘܼܪ̈ܫܵܢܹܐ ܤܲܓܝܼ̈ܐܹܐ>
      text <ܕܓܲܠܝܘܼܬܼ ܤܘܼܥܪ̈ܵܢܹܐ ܕܦܲܓܼܪܵܐ܃ ܐܸܠܵܐ ܠܸܒܵܐ ܕܚܲܟܿܝܼܡ ܒܤܲܒܼܪܹܗ܃>
      text <ܕܡܲܠܘܸܬܼ ܠܗܘܿܢ ܠܲܥ̇ܒܼܵܕܹ̈ܐ ܢܝܼܫܵܐ ܬܪܝܼܨܵܐ܁ ܙܲܒܼ̈ܢܝܼܢ ܓܹܝܪ ܤܲܓܼ̈ܐܵܢ܃>
      text <ܕܟܲܕܼ ܤܘܼܥܪ̈ܵܢܹܐ ܠܵܐ ܝܵܗ̇ܒܿܝܼܢ ܐܝܼܕܼܵܐ ܠܦܘܼܠܚܵܢܵܐ܃ ܪܸܥܝܵܢܵܐ ܡܸܫܟܲܚ܃>
      text <ܘܒܸܠܥܵܕܲܝܗܘܿܢ ܡܸܬܼܝܲܬܲܪ܁ ܦܲܓܼܪܵܐ ܕܹܝܢ܃ ܒܸܠܥܵܕܼ ܚܸܟܼܡܬܹܗ ܕܠܸܒܵܐ܃>
      text <ܐܵܦܠܵܐ ܟܲܕܼ ܢܸܦܠܘܿܚ ܡܸܫܟܲܚ ܝܵܬܲܪ܁ ܠܵܐ ܒܪܲܡ ܡܚܲܡܤܸܢ ܒܲܪܢܵܫܵܐ>
      text <ܕܐܲܠܵܗܵܐ܃ ܐܸܡܲܬܼܝ ܕܐܝܼܬܼ ܐܲܬܼܪܵܐ ܠܦܘܼܠܚܵܢܵܐ ܕܫܲܦܝܼܪ̈ܵܬܼܵܐ܃ ܕܠܵܐ>
      text <ܗ̄ܘ̣ܵܐ ܐܵܦ ܒܓܲܠ̈ܠܝܵܬܼܵܐ ܢܚܵܘܸܐ ܚܘܼܒܹܗ ܒܥܲܡܠܵܐ ܕܦܘܼܠܚܵܢܗܹܝܢ܁>
      text <ܛܲܟܼܤܵܐ ܡ̇ܢ ܩܲܕܼܡܵܝܵܐ܃ ܠܟܼܠܙܒܲܢ ܡܲܨܠܲܚ܁ ܬܪܲܝܵܢܵܐ ܕܹܝܢ܃ ܐܲܝܬܼ>
      text <ܐܸܡܲܬܼܝ ܕܡܲܨܠܲܚ܃ ܘܐܝܼܬܼ ܐܸܡܲܬܼܝ ܕܠܵܐ܁ ܠܵܐ ܬܸܤܒܲܪ ܠܵܟܼ>
      text <ܕܲܨܒܼܘܼܬܼܵܐ ܗ̣̄ܝ ܙܥܘܿܪܬܵܐ܃ ܕܐ̄ܢܵܫ ܥܸ̈ܠܠܵܬܼܵܐ ܕܚܲܫܹ̈ܐ ܗ̤ܘܲܝ̈ ܪ̈ܲܚܝܼܩܵܢ>
      text <ܘܡܲܒܼ̈ܥܕܼܵܢ ܡܸܢܹܗ܁ ܡܙܝܼܥܵܢܘܼܬܼܵܐ ܡ̇ܢ ܕܗܲܕܵܡܹ̈ܐ ܬܲܚ̈ܬܵܝܹܐ܃ ܗܵܝ̇>
      text <ܕܒܸܠܥܵܕܼ ܚܘܼ̈ܫܵܒܹܐ ܚܲܪܝܼܦܵܐܝܼܬܼ ܗܵܘ̇ܝܵܐ܃ ܐܵܘ ܟܹܝܬܼ ܗܲܢܝܼܢܵܐܘܼܬܼܵܐ ܫܟܼܝܼܪܬܵܐ܃>
      text <ܗܵܝ̇ ܕܪܵܦ̇ܬܐ ܠܬܲܚܬܿ ܡ̣ܢ ܫܘܼܪܵܐ ܚܲܡܝܼܡܵܐܝܼܬܼ܃ ܘܕܼܵܒܼ̇ܪܵܐ ܠܢܲܦܫܵܐ>
    block
      text <ܒܫܵܢܝܘܼܬܼܵܐ ܠܒܲܪ ܡ̣ܢ ܨܸܒܼܝܵܢܵܐ܁ ܕܠܵܐ ܦܘܼܠܵܓܼ܃ ܡ̣ܢ ܟܲܪܤܵܐ ܕܡܲܠܝܵܐ>
      text <ܬܸܬܼܗܲܝܡܲܢ ܠܵܟܼ ܕܢܵܒܼ̇ܥܵܐ ܒܹܗ ܒܦܲܓܼܪܵܐ܁ ܙܲܝܢܵܐ ܡܚܲܤܢܵܐ ܕܒܼܵܐܓܼܘܿܢܵܐ>
      text <ܗܵܢܵܐ ܢܸܬܼܚܫܸܒܼ ܠܵܟܼ ܕܐܝܼܬܹܝܗ̇܃ ܕܐ̄ܢܵܫ ܡ̣ܢ ܚܙܵܬܼܵܐ ܕܢܸܫܹ̈ܐ ܗܘ̤ܵܐ>
      text <ܪܲܚܝܼܩ܁ ܗܵܘ̇ ܡܸܕܸܡ ܕܲܟܼܝܵܢܵܐ ܤܵܥܲܪ ܒܚܲܝܠܹܗ܃ ܐܵܦܠܵܐ ܒܥܸܠܕܲܪܵܐ>
      text <ܡܸܫܟܲܚ ܤܵܥܲܪ܁ ܠܵܐ ܬܸܤܒܲܪ ܠܵܟܼ ܕܲܟܼܝܵܢܵܐ ܛܵܥܹ̇ܐ ܥܕܲܡܵܐ ܠܡܵܘܬܵܐ܃>
      text <ܠܡܸܕܸܡ ܕܡ̣ܢ ܐܲܠܵܗܵܐ ܒܫܸܪ̈ܫܵܘܗܝ ܐܸܙܕܪܲܥ ܘܐܸܬܿܛܡܲܪ܃>
      text <ܠܝܘܼܒܵܠܹܗ ܕܲܟܼܝܵܢܲܢ ܘܲܠܒܼܘܼܚܪܵܢܲܢ ܕܒܼܵܐܓܼܘܿܢܵܐ܁ ܗܵܟܲܢܵܐ ܠܟܼܠ ܪܸܓܿܬܐ>
      text <ܕܐܝܼܬܼ܃ ܪܲܚܝܼܩܘܼܬܼܵܐ ܕܨܸܒܼ̈ܘܵܬܼܵܐ ܡܲܕܼܡܟܼܵܐ ܠܵܗ̇ ܒܗܲܕܵܡܹ̈ܐ܃>
      text <ܘܠܲܐܒܿܝܼܕܼܘܼܬܼܵܐ ܘܲܠܛܘܼܥܝܲܝ ܝܵܗ̇ܒܵܐ ܥܘܼܗܕܵܢܵܗ̇܀>
      text <ܐ̄ܚܪ̈ܵܢܹܐ ܐܸܢܘܿܢ ܚܘܼ̈ܫܵܒܹܐ ܕܨܸܒܼ̈ܘܵܬܼܵܐ ܪ̈ܲܚܝܼܩܵܬܼܵܐ܃ ܕܥܵܒܼ̇ܕܝܼܢ ܡܲܥܒܲܪܬܵܐ>
      text <ܫܚܝܼܡܬܐ ܒܪܸܥܝܵܢܵܐ܃ ܘܙܵܘܥܵܐ ܥܲܡܘܼܛܵܐ ܘܩܲܪܝܼܪܵܐ ܕܡ̣ܢ ܢܲܦܫܹܗ>
      text <ܗܵܘܹ̇ܐ܁ ܘܲܐ̄ܚܪ̈ܵܢܹܐ ܐܸܢܘܿܢ ܕܡ̣ܢ ܡܠܘܿܐܵܐ ܚܲܝܵܐ܃ ܕܛܵܒܲܥ ܠܬܲܪܥܝܼܸܬܼܵܐ>
      text <ܒܚܸܙܘܵܐ ܠܵܐ ܡܸܬܿܛܲܥܝܵܢܵܐ܃ ܘܡ̣ܢ ܩܘܼܪܒܵܐ ܡܝܼܪ ܠܹܗ ܠܚܲܫܵܐ܃ ܟܲܕܼ>
      text <ܡܬܲܪܤܸܐ ܠܹܗ ܐܲܝܟܼ ܡܸܫܚܵܐ ܠܕܸܠܩܹܗ ܕܲܫܪܵܓܼܵܐ܃ ܗܵܘ̇ ܕܡ̣ܢ ܟܲܕܼܘܼ>
      text <ܛܲܦܛܸܦ̣ ܘܩܲܪܝܼܒܵܐ ܗ̄ܘ̣ܵܐ ܠܕܼܘܼܥܵܟܼܵܐ܃ ܘܕܼܵܠܲܚ ܠܹܗ ܠܝܲܡܹܗ>
      text <ܕܓܼܘܼܸܫܡܵܐ ܒܝܲܕܼ ܙܵܘܥܵܘ̈ܗܝ ܕܠܝܼ̈ܚܹܐ ܥܲܠ ܤܦܝܼܢ̄ܬܵܗ̇ ܕܬܲܪܥܝܼܬܼܵܐ܀>
      text <ܗ̤ܝ ܡܸܬܿܬܿܙܝܼܥܵܢܘܼܬܼܵܐ ܕܡ̣ܢ ܟܝܵܢܵܐ ܠܚܘܿܕܼܵܐܝܼܬܼ ܡܸܢܵܗ̇ ܘܠܵܗ̇܃ ܗܵܝ̇>
      text <ܕܡ̣ܢ ܐܲܠܵܗܵܐ ܒܵܪܘܿܝܵܐ ܐܲܤܝܼܢܵܐ ܒܲܢ ܠܬܲܪܒܿܝܼܬܼܵܐ ܕܥܵܠܡܵܐ ܕܦܲܓܼܪܵܐ܃>
      text <ܒܸܠܥܵܕܼ ܬܵܘܤܲܦܬܵܐ ܕܡ̣ܢ ܠܒܲܪ܃ ܠܡܸܫܓܲܫ ܠܨܸܒܼܝܵܢܵܐ ܡ̣ܢ>
      text <ܫܲܦܝܼܘܼܬܹܗ܃ ܠܲܡܕܼܵܘܕܼܘܼܬܹܗ ܡ̣ܢ ܢܲܟܼܦܘܼܬܼܵܐ܃ ܠܵܐ ܡܸܫܟܿܚܵܐ܁ ܠܵܐ>
      text <ܓܹܝܪ ܝܵܗܹ̇ܒܼ ܐܲܠܵܗܵܐ ܚܲܝܠܵܐ ܠܲܟܼܝܵܢܵܐ܃ ܠܡܸܙܟܵܐ ܠܨܸܒܼܝܵܢܵܐ ܡܝܲܬܿܪܵܐ>
      text <ܕܲܠܘܵܬܹܗ܁ ܐܸܠܵܐ ܐܸܡܲܬܼܝ ܕܡܸܙܕܟܸܐ ܐ̄ܢܵܫ ܡ̣ܢ ܚܸܡܬܵܐ ܘܡ̣ܢ ܪܸܓܿܬܵܐ܃>
    block
      text <ܠܵܘ ܗܵܝ̇ ܕܒܲܟܼܝܵܢܵܐ ܤܝܼܡܵܐ ܥܵܨ̇ܝܵܐ ܠܹܗ ܠܡܸܦܲܩ ܡ̣ܢ ܬܚܘܼܡܹܗ>
      text <ܕܲܟܼܝܵܢܵܐ܃ ܘܬܸܗܘܸܐ ܠܒܲܪ ܡ̣ܢ ܘܵܠܝܼܬܼܵܐ܃ ܐܸܠܵܐ ܬܵܘܤܲܦܬܐ ܕܲܚܢܲܢ>
      text <ܥܵܒܼܕܝܼܢܲܢ ܥܲܠ ܗܵܝ̇ ܟܝܵܢܵܝܬܐ܃ ܒܝܲܕܼ ܥܸܠ̈ܠܵܬܐ ܕܨܸܒܼܝܵܢܵܐ܁ ܐܲܠܵܗܵܐ܃>
      text <ܟܠܡܸܕܸܡ ܕܲܥ̣ܒܲܕܼ܃ ܫܲܦܝܼܪ ܘܲܒܼܟܲܝܠܵܐ ܥ̣ܒܲܕܼ܁ ܘܲܟܼܡܵܐ ܕܲܡܫܘܼܚܬܐ>
      text <ܕܝܼܠܗܹܝܢ ܕܲܟܼ̈ܝܵܢܵܝܵܬܐ ܬܪܝܼܨܵܐܝܼܬܼ ܒܲܢ ܢܛܝܼܪܵܐ܃ ܠܲܢ ܠܡܸܓܼܪܲܦ ܐܲܝܟܼ>
      text <ܕܲܒܼܡܵܡܘܿܠܵܐ ܠܒܲܪ ܡ̣ܢ ܐܘܼܪܚܵܐ ܕܢܵܡܘܿܤܵܐ ܕܐܲܠܵܗܵܐ܃ ܠܵܐ ܥܵܨ̈ܝܵܢ܁>
      text <ܐܸܠܵܐ ܙܵܘ̈ܥܹܐ ܡܫܲܝ̈ܢܹܐ ܢܵܒܲܗ ܒܲܠܚܘܿܕܼ ܦܲܓܼܪܵܐ ܒܡܸܬܿܬܿܙܝܼ̈ܥܵܢܘܵܬܹܗ܁>
      text <ܗܵܟܼܘܵܬܼ܃ ܟܡܵܐ ܕܒܲܠܚܘܿܕܼ ܝܵܕܼܥܝܼܢ ܚ̄ܢܲܢ ܕܐܝܼܬܼܵܘܗܝ ܗ̤ܘ ܚܲܫܵܐ܃ ܠܵܘ>
      text <ܕܹܝܢ ܘܐܵܦ ܕܲܢܚܲܬܼܚܸܬܼ ܐܵܘ ܕܲܢܥܲܟܲܕܪ ܠܪܲܗܛܵܐ ܕܢܲܟܼܦܘܼܬܼܵܐ ܘܲܢܕܼܵܘܸܕܼ܃>
      text <ܐܵܘ ܡ̣ܢ ܡܫܲܝܢܘܼܬܼܵܐ ܠܚܸܡܬܼܵܐ܁ ܐܸܢܕܹܝܢ ܐܝܼܬܼ ܐܸܡܲܬܼܝ ܕܲܚܢܲܢ ܢܸܬܼܝܲܥܲܢ>
      text <ܒܡܸܬܼܪ̈ܲܓܼܫܵܢܝܵܬܼܵܐ܃ ܗܵܕܹܝܢ ܕܡܸܛܠܵܬܼܗܹܝܢ ܘܚܸܡܬܵܐ ܕܠܵܐ ܒܲܟܼܝܵܢܵܐ>
      text <ܡܥܵܕܼܵܐ ܠܡܸܤܲܒܼ ܚܹܐܦܵܐ܃ ܐܵܘ ܒܡܹܐܟܼܠܵܐ ܘܲܒܼܡܲܫܬܿܝܵܐ ܝܲܬܿܝܼܪܵܐ܃ ܐܵܘ>
      text <ܒܲܚܙܵܬܼܵܐ ܕܲܒܼܩܲܪܝܼܒܼܘܼܬܼܵܐ ܕܐܲܢ̄ܬܿܬܼܵܐ ܢܸܬܼܐܡܸܢ܃ ܐܵܘ ܒܬܲܫ̈ܥܝܵܬܼܵܐ ܕܲܥܠܹܝܗ̇܃>
      text <ܗܵܢܹܝܢ ܕܡܸܢܗܹܝܢ ܢܘܼܪܵܐ ܪܸܓܿܬܼܵܢܵܝܬܐ ܡܥܵܕܼܵܐ ܡܸܬܼܒܲܥܪܪܵܐ ܒܓܼܘܼܫܡܵܐ܃>
      text <ܡ̣ܢ ܗܵܪܟܵܐ ܠܲܡܫܲܝܢܘܼܬܼܵܐ ܗܵܝ̇ ܕܲܟܼܝܵܢܵܐ܃ ܠܘܵܬܼ ܒܲܥܪܝܼܪܵܝܘܼܬܼܵܐ>
      text <ܠܡܸܬܿܕܒܼܵܪܘܼ ܚܲܝܠܵܐ ܤܵܝܡܝܼܢܲܢ܃ ܐܵܘ ܒܡܲܠܝܘܼܬܼܵܐ ܕܟܼܘܼ̈ܡܘܿ ܕܲܒܼܘܲܪ̈ܝܼܕܹܐ܃>
      text <ܐܵܘ ܒܝܲܕܼ ܚܸܙ̈ܘܹܐ ܡܫܲܚ̈ܠܦܹܐ ܕܨܸܒܼ̈ܘܵܬܼܵܐ܀>
      text <ܐܝܼܬܼ ܗ̄ܘ̣ ܕܹܝܢ܃ ܘܐܵܦ ܕܡ̣ܢ ܡܸܫܬܲܒܼܩܵܢܘܼܬܼܵܐ ܕܡ̣ܢ ܡܲܤܒܿܪܵܢܘܼܬܼܵܐ܁>
      text <ܒܪܲܡ ܗܵܕܹܐ܃ ܠܵܘ ܕܗܵܝ̇ ܐܝܼܬܹܝܗ̇܁ ܠܗܵܠܹܝܢ܃ ܩܪ̈ܵܒܹܐ ܕܚܹܐܪܘܼܬܼܵܐ>
      text <ܩܵܪܹܝܢܲܢ܃ ܕܐܝܼܬܹܝܗ̇ ܐܘܼܪܚܵܐ ܕܲܟܼܝܵܢܵܐ ܕܓܼܵܘܵܐ܁ ܩܪܵܒܼܵܐ ܕܡ̣ܢ>
      text <ܡܸܫܬܲܒܼܩܵܢܘܼܬܼܵܐ ܕܡ̣ܢ ܥܸܠܲܬܼ ܡܲܤܒܪܵܢܘܼܬܼܵܐ ܗܵܘܹ̇ܐ ܢܸܕܥܝܼܘܗܝ܃>
      text <ܐܸܡܲܬܼܝ ܕܟܲܕܼ ܒܥܲܡ̈ܠܹܐ ܘܲܙܗܝܼܪܘܼܬܼܵܐ ܢܘܼܓܼܪܵܐ ܐܝܼܬܲܝܢ܃ ܘܲܠܒܲܪ ܡ̣ܢ>
    block
      text <ܗܵܠܹܝܢ ܥܸ̈ܠܵܠܵܬܐ ܡܸܬܿܬܿܝܼܥ ܥܠܲܝܢ ܚܹܐܦܵܐ ܕܪܸܓܿܬܼܵܐ ܕܲܠܒܲܪ ܡ̣ܢ>
      text <ܚܲܝܠܵܐ܁ ܕܫܲܪܟܵܐ ܕܹܝܢ܃ ܡ̣ܢ ܪܲܦܝܘܼܸܬܲܢ ܗܵܘܹ̇ܝܢ ܒܲܢ܁ ܟܝܵܢܵܐ ܐܸܡܲܬܼܝ>
      text <ܕܬܼܵܘܤܲܦܬܵܐ ܒܝܲܕܼ ܪܸ̈ܓܼܫܹܐ ܐܵܘ ܒܝܲܕܼ ܟܲܪܤܵܐ ܢܵܤܹ̇ܒܼ܃ ܠܡܸܛܲܪ>
      text <ܡܸܟܹܝܠ ܠܲܡܫܘܼܚܬܼܵܐ ܗܵܝ̇ ܩܲܕܼܡܵܝܬܵܐ ܕܲܓܼܒܼܝܼܠܬܹܗ܃ ܠܵܐ ܡܸܬܿܛܦܝܼܣ܁>
      text <ܐܲܝܢܵܐ ܕܹܝܢ ܕܠܐܘܼ̈ܠܨܵܢܹܐ ܘܟܼܵܘܫܵܐ ܡܲܤܠܸܐ܃ ܒܠܵܐ ܨܸܒܼܝܵܢܹܗ܃ ܕܠܲܚܛܵܗܹ̈ܐ>
      text <ܢܲܚܸܒܼ ܡܸܬܼܐܠܸܨ܁ ܕܠܵܐ ܗܸܢܘܿܢ ܓܹܝܪ ܕܢܸܬܼܪܲܚܲܩ ܡ̣ܢ ܓܘܼܪ̈ܵܓܹܐ>
      text <ܕܲܒܼܬܲܪܥܝܼܬܼܵܐ܃ ܠܵܐ ܡܸܫܟܿܚܝܼܢܲܢ܃ ܟܡܵܐ ܕܗܵܢܘܿܢ ܤܵܓܹܝܢ܃ ܗܵܠܹܝܢ>
      text <ܒܵܨ̇ܪܝܼܢ܁ ܡܸܛܠ ܕܐܘܼ̈ܠܨܵܢܹܐ܃ ܡܛܲܠܩܵܢܹ̈ܐ ܐܸܢܘܿܢ ܕܗܲܢܝܼܐܘܼܬܼ ܚܲܫܹ̈ܐ܁>
      text <ܢܚܵܝܹ̈ܐ ܕܹܝܢ ܡܪ̈ܲܒܿܝܵܢܹܐ܃ ܘܡܲܝܬܝܵܢܹ̈ܐ ܕܝܼܸܠܗܘܿܢ܁ ܡܵܕܹܝܢ ܐܸܬܼܝܲܕܼܥܲܬ̤>
      text <ܢܲܗܝܼܪܵܐܝܼܬܼ܃ ܕܐܲܠܵܗܵܐ ܘܡܲܠܲܐܟܼܵܘ̈ܗܝ ܒܐܘܼ̈ܠܨܵܢܹܐ ܡܸܬܼܚܲܕܹܝܢ܁ ܤܵܛܵܢܵܐ>
      text <ܕܹܝܢ ܘܦܵܠܚܵܘ̈ܗܝ܃ ܒܲܢܝܵܚܹ̈ܐ܁ ܡܸܛܠ ܕܐܸܢ ܦܘܼܩܕܵܢܵܘ̈ܗܝ ܕܐܲܠܵܗܵܐ>
      text <ܒܛܘܼܪ̈ܦܹܐ ܕܦܲܓܼܪܵܐ ܡܸܫܬܲܡܠܹܝܢ܃ ܚܢܲܢ ܕܹܝܢ ܠܗܵܠܹܝܢ ܢܲܤܠܸܐ܃>
      text <ܡܵܕܹܝܢ ܠܹܗ ܠܗܵܘ̇ ܕܐܝܼܬܼܵܘܗܝ ܤܵܝܘܿܡܵܐ ܕܦܘܼ̈ܩܕܵܢܹܐ ܡܸܬܼܦܲܪܤܝܼܢܲܢ>
      text <ܠܡܲܤܠܵܝܘܼ܁ ܐܲܝܟܲܢܵܐ ܕܲܒܼܝܲܕܼ ܚܲܫܹ̈ܐ ܕܐܝܼܬܲܝܗܘܿܢ ܝܲܠܕܵܐ ܕܲܢܝܵܚܹ̈ܐ܃ ܠܗܵܝ̇>
      text <ܕܐܝܼܬܹܝܗ̇ ܥܸܠܬܼܵܐ ܕܲܡܝܲܬܿܪܘܼܬܼܵܐ ܢܒܲܛܸܠ܁ ܗܵܢܵܘ ܕܹܝܢ܃ ܐܲܠܝܼܨܘܼܬܼܵܐ܁>
      text <ܒܵܗ̇ ܒܲܡܫܘܼܚܬܵܐ ܕܲܢܩܲܪܸܒܼ ܠܲܢܝܵܚܹ̈ܐ ܨܹܐܕܲܝܢ܃ ܒܹܗ ܒܲܙܢܵܐ ܐܲܬܼܪܵܐ ܠܚܲܫܹ̈ܐ>
      text <ܥܵܒܼ̇ܕܝܼܢܲܢ܁ ܒܗܵܝ̇ ܕܲܒܼܦܲܓܼܪܵܐ ܕܐܲܠܝܼܨ܃ ܠܵܐ ܡܨܹܝܢ ܦܵܗܹ̇ܝܢ ܚܘܼ̈ܫܵܒܹܐ>
      text <ܒܲܤܪ̈ܝܼܩܵܬܵܐ܁ ܐܸܡܲܬܼܝ ܕܹܝܢ ܕܲܒܼܚܲܕܼܘܼܬܼܵܐ ܐ̄ܢܵܫ ܢܤܲܝܒܲܪ ܛܘܼܪ̈ܵܦܹܐ܃ ܐܵܦ>
      text <ܕܲܢܦܲܓܸܕܼ ܠܚܘܼ̈ܫܵܒܹܐ܃ ܚܲܝܠܵܐ ܝܲܬܝܼܪܵܐ ܐܝܼܬܼ ܠܹܗ܁ ܒܗܵܝ̇ ܕܐܵܦܠܵܐ>
      text <ܗܸܢܘܿܢ ܚܘܼ̈ܫܵܒܹܐ ܡܲܡܐܢܝܼܢ ܒܥܲܡ̈ܠܹܐ܁ ܐܸܡܲܬܼܝ ܗܵܟܹܝܠ ܕܒܲܪܢܵܫܵܐ>
      text <ܒܥܘܼܗܕܵܢܵܐ ܕܒܼܝܼ̈ܫܵܬܹܗ ܩܲܕܼܸ̈ܡܵܝܵܬܐ ܠܲܩܢܘܿܡܹܗ ܒܐܘܼ̈ܠܨܵܢܹܐ ܢܢܲܓܸܕܸ܃>
      text <ܗܵܝܕܹܝܢ ܐܵܦ ܐܲܠܵܗܵܐ ܠܲܢܝܵܚܹܗ ܡܸܬܼܦܲܪܲܣ܁ ܐܲܝܟܼ ܡ̇ܢ ܕܚܵܕܹܐ܃>
    block
      text <ܕܲܚ̣ܙܵܝܗܝ ܕܗ̤ܘ ܩܲܕܸܡ ܦܤܲܩ̣ ܥܲܠ ܢܲܦܫܹܗ ܓܙܵܪ ܕܝܼܢܵܐ ܡܸܛܠ>
      text <ܡܲܤܛܝܵܢܘܼܬܼܵܐ ܡ̣ܢ ܐܘܼܪܚܹܗ܃ ܕܐܝܼܬܼܵܘܗܝ ܝܲܕܸܥܵܐ ܕܲܬܼܝܵܒܼܘܼܬܼܵܐ܁>
      text <ܘܲܟܼܡܵܐ ܕܗ̤ܘ ܡܤܓܸܐ ܐܵܠܹ̇ܨ ܢܲܦܫܹܗ܃ ܗܵܟܲܢܵܐ ܤܵܓܹ̇ܝܢ ܐܝܼܩܵܪ̈ܵܘܗܝ>
      text <ܡ̣ܢ ܐܲܠܵܗܵܐ܁ ܟܠ ܚܲܕܼܘܼܬܼܵܐ ܕܹܝܢ ܕܥܸܠܬܼܵܗ̇ ܠܵܘ ܡܝܲܬܿܪܘܼܬܼܵܐ ܗܘ̤ܵܬܼ܃>
      text <ܗܵܕܹܐ ܒܲܪ ܫܵܥܬܹܗ ܢܸܒܼ̈ܗܹܐ ܕܪܸܓܿܬܵܐ ܡܙܝܼܥܵܐ ܒܗܵܘ̇ ܕܐܸܫܟܿܚܵܗ̇܁ ܥܲܠ>
      text <ܟܠ ܪܸܓܿܬܵܐ ܚܵܫܘܿܫܬܵܐ ܕܐܝܼܬܼ ܬܸܫܬܲܟܲܠ ܗܵܕܹܐ܃ ܠܵܘ ܕܲܟܼܝܵܢܵܐ>
      text <ܒܲܠܚܘܿܕܼ܁>
  text 39
    block
      text <ܬܘܼܒܼ ܡܸܠܟܹ̈ܐ ܡܥܲܕܪ̈ܵܢܹܐ ܕܚܘܼܒܵܐ܁ ܠܛ܁>
    block
      text <ܪ̈ܚܝܼ̈ܡܵܢ ܥܲܤ̈ܩܵܬܵܐ ܕܲܚܠܵܦ ܛܵܒܼܬܵܐ܃ ܐܲܟܼܘܵܬܼܵܗ̇ ܕܛܵܒܼܬܵܐ܁ ܠܲܝܬܿ>
      text <ܕܐܸܫܟܲܚ ܢܹܐܚܘܿܕܼ ܡܤܲܪܩܘܼܬܼܵܐ ܚܲܬܝܼܬܬܵܐ܃ ܐܸܠܵܐ ܐܲܝܢܵܐ ܕܲܦܤܲܩ̣>
      text <ܒܪܸܥܝܵܢܹܗ ܕܲܢܤܲܝܒܲܪ ܐܘܼ̈ܠܨܵܢܹܐ ܗܲܢܝܼܐܝܼܬܼ܁ ܘܠܲܝܬܿ ܕܐܸܫܟܲܚ ܢܤܲܝܒܲܪ>
      text <ܐܘܼ̈ܠܨܵܢܹܐ܃ ܐܸܠܵܐ ܐܲܝܢܵܐ ܕܗܲܝܡܸܢ ܕܐܝܼܬܼ ܗ̄ܘ̣ ܡܸܕܸܡ ܕܲܡܝܲܬܲܪ ܡ̣ܢ>
      text <ܢܝܵܚܹ̈ܐ ܦܲܓܼܪ̈ܵܢܵܝܹܐ܃ ܕܲܚܠܵܦ ܐܘܼ̈ܠܨܵܢܹܐ ܥܬܝܼܕܼ ܕܢܸܤܲܒܼ܁ ܟܠ>
      text <ܕܠܲܡܤܲܪܩܘܼܬܼܵܐ ܥܲܬܸܕܼ ܢܲܦܫܹܗ܃ ܩܲܕܼܡܵܝܑܬܼ ܪܸܚܡܲܬܼ ܐܘܼ̈ܠܨܵܢܹܐ>
      text <ܡܸܬܿܬܿܙܝܼܥܵܐ ܒܹܗ܃ ܘܗܵܝܕܹܝܢ ܕܵܐܹ̇ܠ ܒܹܗ ܚܘܼܫܵܒܼܵܐ ܠܡܸܤܬܲܪܵܩܘܼ ܡ̣ܢ>
      text <ܡܵܐ ܕܲܬܼܢܵܢ܁ ܘܟܼܠ ܕܠܐܘܼ̈ܠܨܵܢܹܐ ܡܸܬܼܩܲܪܲܒܼ܃ ܩܲܕܼܸܡܵܝܑܬܼ ܒܗܲܝܡܵܢܘܼܬܼܵܐ>
      text <ܡܸܫܬܲܪܲܪ܃ ܘܗܵܝܕܹܝܢ ܩܵܪܹܒܼ ܠܐܘܼ̈ܠܨܵܢܹܐ܁ ܐܲܝܢܵܐ ܕܟܲܕܼܸ ܡ̣ܢ ܨܸܒܼ̈ܘܵܬܼܵܐ>
      text <ܐܸܤܬܲܪܲܩ܃ ܡ̣ܢ ܪܸ̈ܓܼܫܹܐ ܠܵܐ ܐܸܤܬܲܪܲܩ ܒܲܚܙܵܬܼܵܐ ܘܲܒܼܫܸܡܥܵܐ܃>
      text <ܐܘܼ̈ܠܨܵܢܹܐ ܥܦܝܼ̈ܦܹܐ ܥܲܬܸܕܼܸ ܠܢܲܦܫܹܗ܃ ܘܲܥܦܝܼܦܵܐܝܼܬܼ ܡܸܬܼܐܠܸܨ܁>
      text <ܡܵܠܘܿܢ ܕܹܝܢ܃ ܕܟܲܕܼ ܡ̣ܢ ܚܫܲܚܬܵܐ ܕܲܒܼܗܹܝܢ ܐܸܬܼܢܙܲܪ܃ ܒܝܲܕܼ ܪܸ̈ܓܼܫܹܐ>
      text <ܡܸܬܼܒܲܤܲܡ ܒܗܹܝܢ܃ ܗܸܢܹܝܢ ܟܲܕܼ ܗܸܢܹܝܢ ܤܵܒܹ̇ܠ ܡ̣ܢ ܚܲܫܹ̈ܐ ܕܲܒܼܗܹܝܢ܃>
    block
      text <ܐܲܝܠܹܝܢ ܕܡ̣ܢ ܩܕܝܼܡ ܬܵܥܹ̇ܫ ܗ̄ܘ̣ܵܐ ܤܘܼܥܪܵܢܵܐܝܼܬܼ܁ ܡܸܛܠ ܕܥܘܼܗܕܵܢܵܐ>
      text <ܕܲܥܝܵܕܲܝ̈ܗܹܝܢ܃ ܠܵܐ ܡܸܬܼܠܚܸܐ ܡ̣ܢ ܬܲܪܥܝܼܸܬܼܵܐ܁ ܐܸܢܕܼܝܼܢ ܨܘܼܪ̈ܵܬܼܵܐ ܗܲܓܵܓܼܵܝ̈ܵܬܐ>
      text <ܕܪܸܥܝܵܢܵܐܝܼܬܼ ܗܵܘ̈ܝܵܢ܃ ܐܵܠ̈ܨܵܢ ܠܒܲܪܢܵܫܵܐ ܒܸܠܥܵܕܼ ܨܸܼܒܼ̈ܘܵܬܼܵܐ܃ ܡܵܢܵܐ ܢܹܐܡܲܪ>
      text <ܥܲܠ ܐܝܼܬܼܘܼܬܼܵܐ ܩܲܪܝܼܒܼܵܬܐ ܀ ܫܲܦܝܼܸܪܵܐ ܡܵܕܹܝܢ ܝܑܼܚܝܼܕܼܵܝܘܼܬܼܵܐ ܘܛܵܒܼ ܡܥܲܕܪܵܐ܃>
      text <ܕܲܠܚܘܼ̈ܫܵܒܹܐ ܓܲܢ̄ܒܵܪܵܐܝܼܬܼ ܡܫܲܬܿܩܵܐ܃ ܘܒܲܡܤܲܝܒܿܪܵܢܘܼܬܼܵܐ ܕܢܸܬܿܕܲܪܲܫ>
      text <ܚܵܝܠܵܐ ܩܵܪܝܵܐ܁ ܘܚܘܼܡܤܵܢܵܐ ܪܲܒܵܐ ܡܲܠܦܵܐ ܠܹܗ ܠܐ̄ܢܵܫ܃ ܒܝܲܕܼ ܕܘܼܪܵܫܵܐ>
      text <ܕܡܲܩܢܝܵܐ ܠܹܗ ܥܪܝܼܨܘܼܬܼ ܐܘܼ̈ܠܨܵܢܹܐ܃ ܕܲܫܟܼܝܼܚܵܐ ܒܵܗ̇ ܐܵܐܲܢܩܵܐܝܼܬܼ܀>
      text <ܠܵܐ ܬܸܒܼܥܸܐ ܡܸܠܟܵܐ ܡ̣ܢ ܐܲܝܢܵܐ ܕܠܵܐ ܐܝܼܬܼܵܘܗ ܒܲܪ ܢܝܼܫܵܟܼ ܒܕܼܘܼܒܵܪܵܐ܃>
      text <ܘܐܵܦܸܢ ܛܵܒܼ ܚܲܟܿܝܼܡ܁ ܡܗܲܝܡܲܢ ܗ̄ܘ̣ ܗܸܕܼܸܝܘܿܛܵܐ ܕܢܲܤ̣ܝܼ ܨܸܒܼ̈ܘܵܬܼܵܐ܃>
      text <ܡ̣ܢ ܚܲܟܿܝܼܡܵܐ ܕܲܡܡܲܠܸܠ ܡ̣ܢ ܒܘܼܚܵܢܵܐ܃ ܠܒܲܪ ܡ̣ܢ ܢܸܤܝܵܢܵܐ ܕܲܒܼܗܹܝܢ܁>
      text <ܡܵܢܵܘ ܢܸܤܝܵܢܵܐ ܢܸܤܝܵܢܵܐ ܢܸܤܝܵܢܵܐ ܠܵܘ ܗܵܢܵܘ܃ ܕܐ̄ܢܵܫ ܢܸܥܘܿܠ ܘܢܸܓܘܿܫ ܨܸܒܼ̈ܘܵܬܼܸܵܐ܃>
      text <ܟܲܕܼ ܠܵܐ ܢܵܤܹ̇ܒܼ ܝܲܕܼܥܵܬܼ̈ܗܹܝܢ ܒܝܘܼܬܼܪܵܢܵܐ ܘܚܘܼܤܪܵܢܵܐ܃ ܘܙܲܒܼܢܵܐ ܢܟܲܬܲܪ>
      text <ܒܗܹܝܢ܁ ܟܡܵܐ ܙܲܒܼ̈ܢܝܼܢ ܐܲܦܲܝ̈ܗܹܝܢ ܕܨܸܒܼ̈ܘܵܬܼܵܐ ܡܚܵܘ̈ܝܵܢ ܕܚܘܼܤܪܵܢܵܐ܃ ܟܲܕܼ>
      text <ܠܓܼܵܘ ܡܸܢܗܹܝܢ܃ ܬܹܐܓܼܘܪܬܵܐ ܫܟܼܝܼܚܵܐ ܕܡܲܠܝܵܐ ܝܘܼܬܼܪ̈ܵܢܹܐ܁ ܒܹܗ ܒܲܙܢܵܐ>
      text <ܘܗܵܝ̇ ܕܕܲܠܩܘܼܒܼܠܵܐ ܕܗܵܕܹܐ܃ ܗܵܟܲܢܵܐ ܡܸܤܬܲܟܿܠܵܐ܀ ܤܲܓܝܼ̈ܐܹܐ ܬܘܼܒܼ>
      text <ܐܝܼܬܼ܃ ܕܡ̣ܢ ܨܸܒܼ̈ܘܵܬܼܵܐ ܕܝܘܼܬܼܪܵܢܵܐ܃ ܚܘܼܤܪܵܢܵܐ ܤܵܒܼ̇ܠܝܼܢ܁ ܘܐܵܦܠܵܐ>
      text <ܕܗܵܠܹܝܢ ܫܲܪܝܼܪܵܐ ܤܵܗܕܘܼܬܼܵܐ ܕܝܼܕܲܥܬܼܗܘܿܢ܁ ܐܸܠܵܐ ܕܐܲܝܢܵܐ ܕܝܵܕܲܥ̇>
      text <ܠܡܸܒܼܩܵܐ ܨܸܒܼ̈ܘܵܬܼܵܐ ܒܲܡܤܲܝܒܪܵܢܘܼܬܼܵܐ ܕܦܘܼܪܫܵܢܵܐ܁ ܡܸܛܠ ܗܵܢܵܐ܃ ܠܵܐ>
      text <ܗ̄ܘ̣ܵܐ ܟܠܢܵܫ ܡܗܲܝܡܲܢ ܠܡܸܬܲܠ ܡܸܠܟܵܐ܁ ܐܸܠܵܐ ܐܲܝܢܵܐ ܕܠܘܼܩܕܲܡ>
      text <ܕܲܒܲܪ ܝܵܬܹܗ ܫܲܦܝܼܪ܃ ܘܐܝܼܬܼ ܠܹܗ ܝܑܼܕܲܥܬܵܐ ܕܢܸܤܝܵܢܵܐ ܒܟܼܠ ܨܒܼܘܼ܃>
      text <ܘܠܵܐ ܪܵܚܹ̇ܡ ܝܵܬܹܗ܃ ܘܠܵܐ ܢܵܐܹ̇ܕܼ ܡ̣ܢ ܓܘܼ̈ܢܵܝܹܐ܀ ܟܠ ܓܹܝܪ ܐܸܡܲܬܼܝ>
    block
      text <ܕܐܘܼܪܚܵܐ ܕܡܲܪܕܝܼܬܼܵܟܼ ܒܫܲܝܢܵܐ ܕܠܵܐ ܫܘܼܚܠܵܦܵܐ ܡܸܫܬܲܟܼܚܵܐ ܠܵܟܼ܃>
      text <ܩܢܲܛ܁ ܡܲܒܼܥܵܕܼܘܼ ܡܲܒܼܥܲܕܼ ܐܲܢ̄ܬܿ ܡ̣ܢ ܨܹܝܕܼ ܫܒܼܝܼ̈ܠܹܐ ܐܲܠܵܗܵܝܹ̈ܐ܃ ܕܪ̈ܝܼܫܲܝ>
      text <ܒܕܼܘܼܪ̈ܟܵܬܼܵܐ ܠܲܐܝܵ̈̄ܬܐ ܕܩܲܕܝܼ̈ܫܹܐ܁ ܟܡܵܐ ܓܹܝܪ ܕܬܸܫܬܵܘܲܛ ܒܐܘܼܪܚܵܐ>
      text <ܕܲܡܕܲܝܼܢܲܬܼ ܡ̣ܠܟܘܼܬܼܵܐ܃ ܘܲܒܼܘܲܥܕܵܐ ܬܸܩܪܘܿܒܼ ܕܲܫܒܵܒܼܘܼܬܼܵܗ̇܃>
      text <ܫܘܼܘܕܵܥܵܟܼ ܗܵܢܵܐ ܢܸܗܘܸܐ܃ ܕܥܲܤܩܘܼܬܼ ܢܸܤܝ̈ܘܿܢܹܐ ܐܵܪܥܵܐ ܠܵܟܼ܁ ܘܲܟܼܡܵܐ>
      text <ܕܝܲܬܝܼܪ ܬܸܬܼܩܲܪܲܒܼ܃ ܝܲܬܝܼܪ ܬܸܥܘܿܠ ܠܢܸܤ̈ܝܘܿܢܹܐ܀ ܗܵܟܲܢܵܐ ܓܹܝܪ܃ ܟܠ>
      text <ܐܸܡܲܬܼܝ ܕܫܘܼܚ̈ܠܵܦܹܐ ܥܲܤ̈ܩܹܐ ܬܲܪܓܸܫ ܢܲܦܫܵܟܼ ܒܐܘܼܪܚܵܗ̇܃ ܕܲܥ>
      text <ܒܙܲܒܼ̈ܢܹܐ ܗܵܢܘܿܢ܃ ܕܫܘܼܚܠܵܦܵܐ ܕܕܲܪܓܼܵܠܐ ܩܲܒܿܠܲܬ̤ ܢܲܦܫܵܟܼ ܒܟܸܤܝܵܐ܃>
      text <ܘܬܼܵܘܤܲܦܬܵܐ ܕܡܵܘܗܲܒܼܬܼܵܐ ܗܘ̤ܵܬܼ ܨܹܐܕܹܝܗ̇܃ ܥܲܠ ܛܲܟܼܤܵܐ ܕܒܹܗ>
      text <ܩܵܝ̇ܡܵܐ ܗ̄ܘ̣ܵܬܼ܀ ܠܦܘܼܬܼ ܪܲܒܿܘܼܬܼܵܐ ܕܫܘܼ̈ܟܵܢܹܐ܃ ܗܵܟܲܢܵܐ ܠܩܲܫܝܘܼܬܼܵܐ>
      text <ܕܢܸܤ̈ܝܘܿܢܹܐ ܡܲܥܸܠ ܠܵܗ̇ ܐܲܠܵܗܵܐ ܠܢܲܦܫܵܐ܁ ܐܸܢ ܕܹܝܢ ܐܝܼܬܼ ܢܲܦܫܵܐ>
      text <ܕܲܡܚܝܼܠܵܐ܃ ܘܲܠܢܸܤܝܘܿܢܵܐ ܕܤܲܓܝܼ ܩܫܸܐ ܠܵܐ ܤܵܦ̇ܩܵܐ܃ ܘܡܲܫܸܦ>
      text <ܠܘܵܬܼܵܗ̇ ܐܲܠܵܗܵܐ܃ ܕܲܥ ܚܲܟܿܝܼܡܵܐܝܼܬܼ܃ ܕܲܟܼܡܵܐ ܕܲܠܢܸܤܝܘܿܢܵܐ ܪܲܒܵܐ ܠܵܐ>
      text <ܤܵܦ̇ܩܵܐ܃ ܘܐܵܦܠܵܐ ܠܫܘܼܟܵܢܵܐ ܪܲܒܵܐ܁ ܐܲܝܟܼ ܕܐܸܬܼܟܠܝܼ ܡܸܢܵܗ̇ ܪܲܒܿܘܼܬܼ>
      text <ܢܸܤܝܘܿܢܵܐ܃ ܗܵܟܲܢܵܐ ܟܠܸܐ ܡܸܢܵܗ̇ ܘܪܲܒܿܘܼܬܼ ܫܘܼܟܵܢܵܐ܁ ܠܵܐ ܠܲܓܼܡܵܪ>
      text <ܡܵܘܗܲܒܼܬܵܐ ܕܪܲܒܵܐ ܘܢܸܤܝܘܿܢܵܐ ܒܨܝܼܪܵܐ ܝܲܗ̣̄ܒܼ ܐܲܠܵܗܵܐ܁ ܡܛܲܟܿܤܝܼܢ>
      text <ܗܵܟܹܝܠ ܢܸܤ̈ܝܘܿܢܹܐ ܒܦܘܼܚܵܡܵܐ ܕܫܘܼ̈ܟܵܢܹܐ܁ ܡܵܕܹܝܢ܃ ܡܸܢܗܹܝܢ ܕܥܲܤ̈ܩܵܬܼܵܐ>
      text <ܕܨܹܐܕܲܝܟ ܐܸܬܼܦܲܪܢܲܣ܃ ܡܲܕܪܸܟܼ ܐܲܢ̄ܬܿ ܟܡܵܝܘܼܬܼܵܐ ܕܪܲܒܿܘܼܬܼܵܐ ܕܩܲܒܿܒܲܬ̤>
      text <ܢܲܦܫܵܟܼ܁ ܒܦܸܚܡܵܐ ܕܚܲܫܵܐ܃ ܒܘܼܝܵܐܵܐ܀>
      text <ܡܵܢܵܐ ܗܵܟܹܝܠ ܢܸܤܝܘܿܢܵܐ܃ ܘܗܵܝܝܕܹܝܢ ܫܘܼܟܵܢܵܐ܁ ܐܵܘ ܡܵܘܗܲܒܼܬܼܵܐ܃>
      text <ܘܒܼܵܬܼܪܵܗ̇ ܢܸܤܝܘܿܢܵܐ܁ ܠܵܐ ܓܹܝܪ ܐܵܬܹ̇ܐ ܢܸܤܝܘܿܢܵܐ܃ ܐܸܠܵܐ ܩܲܒܿܠܲܬ̤>
      text <ܢܲܦܫܵܐ ܪܲܒܿܘܼܬܼܵܐ ܒܟܸܤܝܵܐ ܥܲܠ ܡܫܘܼܚܬܼܵܗ̇ ܩܲܕܼܡܵܝܬܵܐ܃ ܘܩܲܒܿܠܲܬ̤>
    block
      text <ܪܘܼܚܵܐ ܕܤܝܼܡܲܬܼ ܒܢܲܝ̈ܵܐ܁ ܐܝܼܬܼ ܠܲܢ ܬܲܚܘܝܼܬܼܵܐ ܒܗܵܕܹܐ܃ ܡ̣ܢ ܢܸܤܝܘܿܢܹܗ>
      text <ܕܡܵܪܲܢ܁ ܗܵܟܲܢܵܐ܃ ܘܕܲܫܠܝܼܚܹ̈ܐ܁ ܠܵܐ ܓܹܝܪ ܐܸܫܬܒܸܩܘ ܠܡܸܥܲܠ ܠܒܼܘܼܚܪܵܢܵܐ܃>
      text <ܥܕܲܡܵܐ ܕܩܲܒܸܠ̣ܘ ܦܵܪܲܩܠܹܝܛܵܐ܁ ܐܲܝܠܹܝܢ ܕܡܸܫܬܵܘܬܦܝܼܢ ܒܛܵܒܼܬܼܵܐ܃>
      text <ܙܵܕܹܩ ܕܲܢܤܲܝܒܿܪܘܼܢ ܐܵܦ ܢܸܤ̈ܝܘܿܢܹܐ܁ ܥܲܡܵܗ̇ ܕܛܵܒܼܬܵܐ܃ ܬܘܼܟܹ̈ܝܝܗ̇܁>
      text <ܗܵܟܲܢܵܐ ܫ̣ܦܲܪ ܠܚܲܪܝܼܡ ܒܟܼܠ ܐܲܠܵܗܵܐ܁ ܘܟܿܕܼ ܗܵܟܲܢ܃ ܩܲܕܝܼܡܵܐ ܒܪܲܡ>
      text <ܡܲܪܓܫܵܢܘܼܬܼܵܐ ܕܢܸܤܝܘܿܢܵܐ ܠܡܲܪܓܫܵܢܘܼܬܼܵܗ̇ ܕܡܵܘܗܲܒܼܬܼܵܐ܃ ܡܸܛܠ>
      text <ܒܘܼܚܪܵܢܵܗ̇ ܕܚܹܐܪܘܼܬܼܵܐ܁ ܠܵܐ ܡܬܼܘܿܡ ܩܲܕܡܲܬ̤ ܛܲܝܒܿܘܼܬܼܸܵܐ ܠܒܲܪܢܵܫܵܐ܃>
      text <ܩܕܼܵܡ ܛܥܵܡܬܼܵܐ ܕܢܸܤܝܘܿܢܵܐ܁ ܒܲܗܘܵܝܵܐ ܡܲܢ܃ ܩܲܕܝܼܡܵܐ܁ ܒܲܪܓܸܫܬܵܐ>
      text <ܕܹܝܢ܃ ܡܵܘܚܪܵܐ܀ ܒܲܕܓܼܘܿܢ܃ ܙܵܕܹܩ ܕܲܗ̤ܘܲܝ̈ ܐܝܼܬܼ ܨܹܐܲܕܝܟ ܒܲܙܒܼ̈ܢܹܐ>
      text <ܗܵܠܹܝܢ܃ ܬܲܪܬܹܝܢ ܤܲܩܘܼ̈ܒܼܠܵܝܵܬܼܵܐ ܠܵܐ ܕܵܡ̈ܝܵܬܵܐ܁ ܡܵܢܵܐ ܗܵܠܹܝܢ ܚܲܕܼܘܼܬܼܵܐ܃>
      text <ܘܕܸܚܠܬܼܵܐ܁ ܚܲܕܼܘܼܬܼܵܐ܃ ܡܸܛܠ ܕܒܼܐܘܼܪܚܵܐ ܕܪܝܼܫܲܬܼ ܠܩܲܪܝ̈ܫܹܐ܃ ܡܵܠܘܿܢ>
      text <ܠܡܲܚܝܵܢܵܐ ܕܟܼܠ ܐܸܫܬܿܟܲܚ ܪܵܕܹܐ ܐܲܢ̄ܬܿ܃ ܐܲܝܟܼ ܕܡ̣ܢ ܫܘܼ̈ܘܕܵܥܹܐ>
      text <ܕܢܸܤ̈ܝܘܿܢܹܐ܁ ܕܸܚܠ̱ܬܵܐ ܕܹܝܢ܃ ܕܕܲܠܡܵܐ ܡ̣ܢ ܥܸܠܲܬܼ ܪܵܡܘܼܬܼܵܐ ܡܸܬܼܢܲܤܸܐ>
      text <ܐܲܢ̄ܬܿ ܗ̄ܘ̣ ܒܗܵܠܹܝܢ܁ ܡܸܬܼܚܲܟܿܡܝܼܢ ܒܪܲܡ ܡܲܟܿܝܼ̈ܟܹܐ ܡ̣ܢ ܛܲܝܒܿܘܼܬܼܵܐ܃>
      text <ܠܡܸܫܬܵܘܕܵܥܘܼ ܦܘܼܪ̈ܫܵܢܹܐ ܕܗܵܠܹܝܢ܁ ܗܵܢܵܘ ܕܹܝܢ܃ ܢܸܤ̈ܝܘܿܢܹܐ ܕܡ̣ܢ>
      text <ܦܹܐܪ̈ܲܝ ܪܵܡܘܼܬܼܵܐ܃ ܡ̣ܢ ܦܲܟܹ̈ܐ ܕܒܼܵܠܥܹܝܢ ܡ̣ܢ ܚܘܼܒܵܐ܁ ܦܪܝܼܫܝܼܢ ܓܹܝܪ>
      text <ܢܸܤ̈ܝܘܿܢܹܐ ܕܲܠܬܲܪܒܿܝܼܬܼܵܐ ܕܕܘܼܒܵܪܹ̈ܐ ܗܵܘܹ̇ܝܢ܃ ܠܐܲܝܠܹܝܢ ܕܡ̣ܢ ܡܸܫܬܲܒܼܩܵܢܘܼܬܼܵܐ>
      text <ܗܵܘܹܝܢ܃ ܠܩܘܼܦܵܚܵܐ ܕܲܡܫܲܩܠܘܼܬܼܵܐ ܕܠܸܒܵܐܘ ܢܸܤ̈ܝܘܿܢܹܐ ܡܲܢ ܐܲܝܠܹܝܢ>
      text <ܕܲܬܼܚܹܝܬܼ ܫܲܒܼܛܵܐ ܕܐܲܒܼܵܗܘܼܬܼܵܐ ܠܬܲܪܒܿܝܼܬܼܵܐ ܕܢܲܦܫܵܐ ܗܵܘܹ̇ܝܢ܃ ܗܵܠܹܝܢ>
      text <ܕܲܒܼܗܘܿܢ ܡܸܬܿܕܲܪܫܵܐ ܘܡܸܬܼܒܲܚܪܵܐ ܘܗܵܘ̇ܝܵܐ ܢܲܨܝܼܚܬܼܵܐ܃ ܐܝܼܬܲܝܗܘܿܢ>
      text <ܗܵܠܹܝܢ܃ ܡܲܐܝܼܢܘܼܬܼܵܐ܃ ܝܘܼܩܪܵܐ ܕܦܲܓܼܪܵܐ܃ ܫܘܼܪܵܝ ܗܲܕܵܡܹ̈ܐ܃ ܩܘܼܛܵܥܵܐ܃>
    block
      text <ܒܘܼܠܒܵܠܵܐ ܕܬܲܪܥܝܼܬܼܵܐ܃ ܟܹܐܢܹ̈ܐ ܦܲܓܼܪ̈ܵܢܵܝܹܐ܃ ܦܤܵܩ ܤܲܒܼܪܵܐ ܕܲܡܠܸܐ>
      text <ܥܸܕܵܢܵܐ܃ ܥܲܡܛܵܢܵܐ ܕܚܘܼ̈ܫܵܒܹܐ܃ ܓܠܝܼܙܘܼܬܼ ܐܝܼܠܵܐ ܐ̄ܢܵܫܵܝܵܐ܃ ܨܪܝܼܟܼܘܼܬܼ>
      text <ܚܫܲܚܬܵܐ ܦܲܓܼܪܵܢܵܝܬܵܐ܃ ܘܲܕܼܫܲܪܟܵܐ܁ ܕܡ̣ܢ ܗܵܠܹܝܢ ܩܵܢܹ̇ܐ ܒܲܪܢܵܫܵܐ ܢܲܦܫܵܐ>
      text <ܡܫܵܘܚܲܕܬܵܐ ܘܡܘܼܟܵܟܼܵܐ܃ ܘܠܸܒܵܐ ܡܝܼܬܼܵܐ܁ ܘܡܸܬܼܒܿܚܲܪ ܡ̣ܢ ܗܵܠܹܝܢ܃>
      text <ܒܪܸܚܡܲܬܼ ܚܘܼܒܹܗ ܕܒܼܵܪܘܿܝܵܐ܁ ܗܵܠܹܝܢ ܕܲܠܦܘܼܬܼ ܚܲܝܠܵܐ ܡܦܲܪܢܸܣ>
      text <ܠܵܗ̇ ܡܕܲܒܿܪܵܢܵܐ ܠܲܚܫܲܚܬܵܐ ܕܲܒܼܗܘܿܢ܃ ܠܘܵܬܹܗ ܕܲܡܩܲܒܿܠܵܢܵܐ܁ ܘܲܒܼܗܘܿܢ>
      text <ܒܗܵܠܹܝܢ ܡܡܲܙܓܼܝܼܢ܃ ܒܘܼ̈ܝܵܐܹܐ܃ ܘܥܵܩ̈ܵܬܵܐ܁ ܢܘܼܗܪܵܐ܃ ܘܚܸܫܘܿܟܼܵܐ܁>
      text <ܩܪ̈ܵܒܹܐ܃ ܘܥܘܼܕܼܪܵܢܵܐ܁ ܘܐܲܝܟܼ ܕܒܲܟܼܢܝܼܫܘܼ܃ ܐܵܠܹ̇ܨ ܘܡܲܪܘܲܚ܃ ܕܐܝܼܬܹܝܗ̇>
      text <ܐܵܬ̤ܵܐ ܕܬܲܪܒܿܝܼܬܼܵܐ ܕܥܘܼܕܼܪܵܢܵܐ܁>
      text <ܢܸܤ̈ܝܘܿܢܹܐ ܕܹܝܢ ܐܲܝܠܹܝܢ ܕܲܒܼܡܸܫܬܲܒܼܩܵܢܘܼܬܼܸܵܐ ܗܵܘܹ̇ܝܢ܃ ܨܹܝܕܼ ܐܲܝܠܹܝܢ>
      text <ܕܲܩܕܼܵܡ ܗܵܝ̇ ܒܲܤܝܼܡܘܼܬܼܵܐ ܕܥܵܒܹ̇ܕܼ ܛܵܒܼ̈ܬܲܢ ܡܲܡܪܚܝܼܢ ܠܡܸܫܬܲܩܵܠܘܼ>
      text <ܒܬܲܪܥܝܼܬܼܗܘܿܢ܃ ܘܲܠܡܸܗܘܵܐ ܛܵܠܘܿܡܹ̈ܐ ܕܛܵܒܼ̈ܬܹܗ ܪܵܡܵܐܝܼܬܼ܃>
      text <ܐܝܼܬܲܝܗܘܿܢ ܗܵܠܹܝܢ܃ ܢܸܤ̈ܝܘܿܢܹܐ ܓܠܲܝܵ̈ܐ ܕܫܹܐܕܹ̈ܐ܃ ܕܲܠܒܲܪ ܡ̣ܢ ܬܚܘܼ̈ܡܹܐ>
      text <ܕܚܲܝ̈ܠܹܐ ܢܲܦܫܵܢܵܝܹ̈ܐ܃ ܟܲܕܼ ܓܠܝܼܙܝܼܢ ܡ̣ܢ ܚܲܝܠܵܐ ܡܚܲܟܿܡܵܢܵܐ ܕܲܒܼܗܘܿܢ܁>
      text <ܪܓܸܫܬܵܐ ܚܲܪܝܼܦܬܵܐ ܕܙܵܘ̈ܥܹܐ ܕܙܵܢܝܘܼܬܼܵܐ܃ ܕܐܲܝܟܼ ܕܲܠܩܘܼܦܵܚܵܐ ܕܫܘܼܩܵܠܗܘܿܢ>
      text <ܒܵܗ̇ ܡܸܫܬܲܒܼܩܝܼܢ܁ ܕܠܝܼܠܘܼܬܼܵܐ ܕܲܠܘܵܬܼ ܚܸܡܬܵܐ܃ ܡܩܵܡܘܼܬܼ ܨܸܒܼܝܼܢܵܐ܃>
      text <ܪܸܚܡܲܬܼ ܙܵܟܼܘܼܬܼܵܐ ܕܲܒܼܡܸܠܹ̈ܐ܃ ܙܥܝܼܦܘܼܬܼܵܐ܃ ܠܸܒܵܐ ܫܵܝܘܿܛܵܐ܃ ܛܵܥܝܘܼܬܼܵܐ>
      text <ܓܡܝܼܪܬܵܐ ܕܗܵܘܢܵܐ܃ ܓܘܼܕܵܦܵܐ ܕܥܲܠ ܒܪܝܼܟܸ ܐܝܼܩܵܪܹܗ܃ ܬܲܪ̈ܥܝܵܬܵܐ>
      text <ܤܲܟܼ̈ܠܵܬܵܐ ܕܡܲܠ̈ܝܵܢ ܓܘܼܚܟܵܐ܁ ܡܵܠܘܿܢ ܕܹܝܢ ܒܸܟܼܝܵܐ܃ ܫܝܼܛܘܼܬܼܵܐ ܕܡ̣ܢ>
      text <ܒܢܲܝ̈ܢܵܫܵܐ܃ ܙܲܠܝܼܠܘܼܬܼܵܐ ܕܝܲܩܝܼܪܘܼܬܼܵܐ܃ ܒܘܼ̈ܙܵܚܹܐ ܕܒܸܐܤ̈ܟܹܡܹܐ ܤܲܓܝܼ̈ܐܹܐ ܕܡ̣ܢ>
      text <ܫܹܐܕܹ̈ܐ܃ ܒܟܸܤܝܵܐ ܐܲܟܲܚ̄ܕܼ ܘܲܒܼܓܸܠܝܵܐ܁ ܪܸܚܡܲܬܼ ܚܘܼܠܛܵܢܵܐ ܘܗܘܼܦܵܟܼܵܐ>
      text <ܕܲܒܼܥܵܠܡܵܐ܃ ܦܲܠܝܼ̈ܛܵܬܵܐ ܤܒܼܝܼ̈ܤܵܬܵܐ ܕܡܸܠܹ̈ܐ ܫܲܛܘܼܪ̈ܵܬܼܵܐ܁ ܫ̈ܟܼܵܚܵܬܵܐ ܚܲܕܼ̈ܬܼܵܬܼܵܐ>
    block
      text <ܕܡ̣ܢ ܢܲܦܫܹܗ܃ ܥܲܡ ܢܒܼ̈ܝܼܵܘܵܬܼܵܐ ܕܲܓܵܠ̈ܬܐ܁ ܘܫܘܼܘ̈ܕܵܝܹܐ ܤܲܓܝܼ̈ܐܹܐ܃>
      text <ܕܲܠܥܸܠ ܡ̣ܢ ܚܲܝܠܵܐ܁ ܘܐܵܦ ܒܗܵܠܹܝܢ ܕܦܲܓܼܪܵܐ܃ ܐܲܡܝܼܢܘܼܬܼ ܓܸܕܼܫܹ̈ܐ ܥܲܤ̈ܩܹܐ>
      text <ܘܲܡܥܲܪ̈ܩܠܹܐ܃ ܠܵܐ ܕܠܝܼ̈ܠܲܝ ܠܲܫܲܪܵܝܵܐ܁ ܦܸܓܼܥܹ̈ܐ ܐܲܡܝܼ̈ܢܹܐ ܕܐ̄ܢܵܫܵܐ ܒܝܼ̈ܫܹܐ>
      text <ܘܲܕܼܠܵܐ ܐܲܠܵܗ܁ ܡܲܦܘܼܠܬܐ ܕܒܼܐܝܼ̈ܕܲܝ ܒܢܲܝ̈ܢܵܫܵܐ ܒܝܼ̈ܫܹܐ܁ ܡܸܬܿܬܿܙܝܼܥܵܢܘܼܬܼܵܐ>
      text <ܐܲܡܝܼܢܬܵܐ ܕܠܸܒܵܐ܃ ܒܕܸܚܠ̱ܬܐ ܕܲܕܼܠܵܐ ܥܸܠܬܵܐ ܕܡܸܢܫܹܠܝ܁ ܘܲܟܼܡܵܐ>
      text <ܙܲܒܼ̈ܢܝܼܢ ܡܲܦܘܼܠܬܵܐ ܚܲܤܝܼܢܬܵܐ ܕܡ̣ܢ ܫܩܝܼ̈ܦܹܐ܃ ܘܕܼܘܼ̈ܟܿܝܵܬܵܐ ܪ̈ܵܡܵܬܼܵܐ>
      text <ܘܲܕܼܫܲܪܟܵܐ܃ ܐܲܝܟܼ ܕܠܲܬܼܒܼܵܪܵܐ ܕܝܼܠܹܗ ܕܓܼܘܼܫܡܵܐ܁ ܨܪܝܼܟܼܘܼܬܼܵܐ ܕܠܸܒܵܐ>
      text <ܕܡ̣ܢ ܤܘܼܡܵܟܼܵܐ ܕܥܲܠ ܒܛܝܼܠܘܼܬܼܵܐ ܐܲܠܵܗܵܝܬܵܐ܃ ܘܬܼܘܼܟܼܠܵܢܵܐ>
      text <ܕܗܲܝܡܵܢܘܼܬܹܗ܁ ܘܐܲܝܟܼ ܕܲܒܼܦܵܤܝܼ̈ܩܵܬܵܐ܃ ܟܠܗܹܝܢ ܠܵܐ ܡܸܬܼܡܲܨ̈ܝܵܢܝܵܬܐ>
      text <ܘܕܲܠܥܸܠ ܡ̣ܢ ܚܲܝܠܵܐ܃ ܡܸܫܬܲܡܪ̈ܵܢ ܥܠܵܘܗܝ ܘܗܵܠܹܝܢ ܕܲܠܘܵܬܹܗ܀>
      text <ܗܵܠܹܝܢ ܟܠܗܹܝܢ ܕܤܸܕܼܪܹܬܼ܃ ܡ̣ܢ ܡܢܵܬܵܐ ܐܸܢܹܝܢ ܕܢܸܤܝܘܿܢܹ̈ܐ ܕܪܵܡܘܼܬܼܵܐ܁>
      text <ܗܵܠܹܝܢ ܕܫܘܼܪܵܝܵܐ ܕܲܒܼܗܘܿܢ ܡܸܬܼܚܵܘܸܐ ܒܐ̄ܢܵܫ܃ ܡ̣ܢ ܐܸܡܲܬܼܝ ܕܲܡܫܲܪܸܐ>
      text <ܕܢܸܗܘܸܐ ܚܲܟܿܝܼܡ ܒܥܲܝ̈ܢܲܝ ܢܲܦܫܹܗ܁ ܘܡܸܬܼܝܲܒܲܠ ܒܟܼܠܗܹܝܢ ܗܵܠܹܝܢ>
      text <ܒܝܼ̈ܫܵܬܼܵܐ܃ ܠܦܘܼܬܼ ܦܸܚܡܵܐ ܕܡܸܬܿܛܦܝܼܤܵܢܘܼܬܹܗ ܕܲܠܚܘܼܫܵܒܼܵܐ ܗܵܢܵܐ܁>
      text <ܡܵܕܹܝܢ܃ ܡ̣ܢ ܦܘܼܪܫܵܢܵܐ ܕܢܸܤܝܘܿܢܲܝ̈ܟ܃ ܩܵܐܹ̇ܡ ܐܲܢ̄ܬܿ ܥܲܠ ܐܘܼܪ̈ܚܵܬܵܐ>
      text <ܩܲܛܝܼ̈ܢܵܬܵܐ ܕܪܸܥܝܵܢܵܟܼ܁ ܐܸܢ ܕܹܝܢ ܬܸܚܙܸܐ ܘܡܸܕܸܡ ܡܸܕܸܡ ܡ̣ܢ ܗܵܠܹܝܢ>
      text <ܕܲܚܠܝܼܛܝܼܢ ܒܗܵܢܘܿܢ܃ ܕܲܥ ܕܐܲܝܟܼ ܟܡܵܝܘܼܬܼܵܐ ܕܡ̣ܢ ܗܵܠܹܝܢ܃ ܐܵܦ>
      text <ܡܲܤܒܪܵܢܘܼܬܼܵܐ ܡܟܲܬܿܡܵܐ ܬܲܡܵܢ܀>
      text <ܬܘܼܒܼ ܐܵܦ ܢܝܼܫܵܐ ܐ̄ܚܪܹܢܵܐ ܫܡܲܥ܁ ܟܠ ܥܲܤ̈ܩܵܬܼܵܐ ܕܹܝܢ ܘܐܘܼ̈ܠܨܵܢܹܐ܃>
      text <ܕܲܡܤܲܝܒܿܪܵܢܘܼܬܼܵܐ ܥܲܡܗܘܿܢ ܠܵܐ ܐܝܼܬܼ܃ ܥܦܝܼܦܵܐ ܐܝܼܬܼܵܘܗ ܫܘܼܢܵܩܗܘܿܢ܁>
      text <ܡܤܲܝܒܿܪܵܢܘܼܬܹܗ ܕܓܲܒܼܪܵܐ܃ ܕܲܚ̇ܩܵܐ ܥܵܩ̈ܬܹܗ܁ ܙܥܘܿܪܘܼܬܼ ܢܲܦܫܵܐ>
      text <ܕܹܝܢ܃ ܐܸܡܲܐ ܗ̣̄ܝ ܕܫܘܼ̈ܢܵܩܹܐ܁ ܡܤܲܝܒܪܵܢܘܼܬܼܵܐ ܐܝܼܬܹܝܗ̇܃ ܐܸܡܵܐ ܕܒܼܘܼ̈ܝܵܐܹܐ܃>
    block
      text <ܚܲܝܠܵܐ ܡܸܕܸܡ ܕܡ̣ܢ ܪܘܼܝܼܚܘܼܬܼ ܠܸܒܵܐ ܡܸܬܼܝܼܠܸܕܼ܁ ܥܲܤܩܵܐ ܗ̣̄ܝ>
      text <ܠܒܲܪܢܵܫܵܐ ܗܵܕܹܐ ܠܡܸܫܟܵܚܘܼ ܡ̣ܢ ܢܲܦܫܹܗ ܒܐܘܼܠܨܵܢܵܘ̈ܗܝ܃ ܒܸܠܥܵܕܼ>
      text <ܡ̣ܢ ܗܵܘܗܒܲܬܼ ܐܲܠܵܗܵܐ܃ ܕܲܒܼܝܲܕܼ ܫܸܐܠܲܬܼ ܨܠܘܿܬܼܵܐ ܘܐܲܫܝܼܕܼܘܼܬܼ ܕܸܡ̈ܥܹܐ>
      text <ܡܸܫܬܲܟܼܚܵܐ܁ ܡܵܐ ܕܹܝܢ ܕܨܵܒܹ̇ܐ ܐܲܠܵܗܵܐ ܕܲܒܼܝܲܬܝܝܼܪܵܐ ܢܸܬܼܐܠܸܨ ܒܲܪܢܵܫܵܐ܃>
      text <ܡܲܪܦܸܐ ܠܹܗ ܒܐܝܼܕܼܵܐ ܕܲܙܥܘܿܪܘܼܬܼ ܢܲܦܫܵܐ܁ ܘܗ̤ܝ ܗܵܕܹܐ ܡܵܘܠܕܼܵܐ>
      text <ܒܹܗ܃ ܚܲܝܠܵܐ ܚܲܤܝܼܢܵܐ ܕܩܘܼܛܵܥܵܐ܃ ܗܵܘ̇ ܕܡܸܬܿܛܥܸܡ ܒܐܝܼܕܹܗ>
      text <ܚܢܘܼܩܝܵܐ ܢܲܦܫܵܢܵܝܵܐ܃ ܕܗܸܢܹܝܢ ܐܸܢܹܝܢ ܛܥܵܡܬܵܗ̇ ܕܓܼܗܲܢܵܐ܁ ܡ̣ܢ ܗܵܪܟܵܐ>
      text <ܕܹܝܢ ܡܸܫܬܲܡܪܵܐ ܥܠܵܘܗܝ ܪܘܼܚܵܐ ܕܕܼܘܼܘܵܕܼܵܐ܃ ܗܵܝ̇ ܕܡܸܢܵܗ̇ ܢܵܒܼܥ̇ܝܼܢ>
      text <ܪܸܒܿܘܿ ܢܸܤܝ̈ܘܿܢܝܼܢ܃ ܒܠܝܼܠܘܼܬܼܵܐ܃ ܚܸܡܬܼܵܢܘܼܬܼܵܐ܃ ܓܘܼܕܵܦܵܐ܃>
      text <ܡܸܬܼܥܲܕܿܠܵܢܘܼܬܼܵܐ܃ ܠܵܐ ܫܲܘܝܘܼܬܼ ܚܘܼ̈ܫܵܒܹܐ܃ ܫܘܼܢܵܝܵܐ ܕܡ̣ܢ ܐܲܬܲܪ>
      text <ܠܐܲܬܲܪ܃ ܥܲܡ ܐ̄ܚܪ̈ܵܢܝܬܵܐ ܕܐܲܟܼܘܵܬܼܗܹܝܢ܁ ܐܸܢܕܹܝܢ ܬܹܐܡܲܪ܃ ܕܥܸܠܬܵܐ>
      text <ܕܗܵܠܹܝܢ ܟܠܗܹܝܢ ܡܲܢ ܐܝܼܬܼܵܘܗܝ ܐܵܡܲ݁ܪ ܐ̄ܢܵܐ ܠܵܟܼ܃ ܕܐܲܢ̄ܬܿ܁ ܡܸܛܠ>
      text <ܗܵܝ̇ ܕܠܵܐ ܐܸܬܼܒܛܸܠ ܠܵܟܼ ܠܲܡܥܲܩܵܒܼܘܼ ܥܸܠܬܼܵܐ ܕܐܵܤܝܘܼܬܼܗܹܝܢ܁ ܐܵܤܝܘܼܬܼܵܐ>
      text <ܕܹܝܢ ܕܗܵܠܹܝܢ ܟܠܗܹܝܢ܃ ܐܝܼܬܹܝܗ̇ ܚܕܼܵܐ܁ ܕܒܼܐܝܼܕܼܵܗ̇܃ ܡܸܚܕܼܵܐ ܡܸܫܟܲܚ>
      text <ܐ̄ܢܵܫ ܒܓܼܵܘ ܢܲܦܫܹܗ ܒܘܼܝܵܐܵܐ܁ ܡܵܢܲܐ ܗ̣̄ܝ ܕܹܝܢ ܗܵܕܹܐ ܡܘܼܟܵܟܼܵܐ ܕܠܸܒܵܐ܁>
      text <ܒܸܠܥܵܕܼ ܗܵܕܹܐ ܕܹܝܢ܃ ܕܐ̄ܢܵܫ ܢܸܫܪܸܐ ܤܝܵܓܼܵܐ ܕܗܵܠܹܝܢ ܒܝܼ̈ܫܵܬܼܵܐ܃ ܠܵܐ>
      text <ܡܸܫܟܲܚ܁ ܒܝܲܬܝܼܪܵܐ ܕܹܝܢ ܡܸܫܬܲܚ ܠܗܹܝܢ ܕܥܵܫ̈ܢܵܢ ܥܠܵܘܗܝ܁ ܠܵܐ>
      text <ܬܸܬܼܚܲܡܲܬܼ ܥܠܲܝ ܕܐܵܡܲ݁ܪܢܵܐ ܠܵܟܼ ܫܪܵܪܵܐ܃ ܕܠܵܐ ܡܬܼܘܿܡ ܒܥܲܝܬܵܗ̇>
      text <ܒܓܼܵܘ ܢܲܦܫܵܟܼ ܠܗܵܕܹܐ܁ ܘܐܸܢ ܨܵܒܹ̇ܐ ܐܲܢ̄ܬܿ܃ ܗ̤ܘܝܼ ܒܵܬܼܪܵܗ̇܃ ܘܚܵܙܹ̇ܐ>
      text <ܐܲܢ̄ܬܿ ܐܲܝܟܲܢ ܝܵܗ̇ܒܵܐ ܫܪܵܝܗܹܝܢ ܕܒܼܝܼ̈ܫܵܬܼܵܟܼ܁ ܡ̣ܢ ܦܸܚܡܵܐ ܕܡܘܼܟܵܟܼܵܟܼ܃>
      text <ܡܸܬܼܝܲܗܒܵܐ ܠܵܟܼ ܡܤܲܝܒܿܪܵܢܘܼܬܼܵܐ ܒܥܵܩ̈ܵܬܼܵܟܼ܁ ܘܡ̣ܢ ܦܸܚܡܵܐ>
      text <ܕܲܡܤܲܝܒܿܪܵܢܘܼܬܼܵܟܼ܃ ܩܵܐܹ̇ܠ ܝܘܼܩܪܗܹܝܢ ܡ̣ܢ ܢܲܦܫܵܟܼ܃ ܘܬܸܬܼܒܲܝܲܐ>
    block
      text <ܒܐܘܼ̈ܠܨܵܢܹܝܗ̇܁ ܘܡ̣ܢ ܦܸܚܡܵܐ ܕܒܼܘܼܝܵܐܵܗ̇܃ ܝܵܪܹܒܼ ܚܘܼܒܵܟܼ ܕܒܲܐܠܵܗܵܐ܁>
      text <ܘܡ̣ܢ ܦܸܚܡܵܐ ܕܚܘܼܒܵܟܼ܃ ܝܵܪܒܵܐ ܚܲܕܼܘܼܬܼܵܟܼ ܕܲܒܼܪܘܼܚ܁ ܠܐܲܝܠܹܝܢ ܕܲܒܼ̈ܢܲܝܵܐ>
      text <ܐܸܢܘܿܢ ܚܲܬܼܝܼ̈ܬܹܐ܃ ܐܲܒܼܘܼܢ ܡܪܲܚܡܵܢܵܐ ܟܲܕܼ ܨܵܒܹ̇ܐ ܕܢܲܪܘܲܚ ܐܸܢܘܿܢ>
      text <ܒܢܸܤܝܘܿܢܲܝ̈ܗܘܿܢ܃ ܠܵܐ ܗ̄ܘ̣ܵܐ ܡܸܫܩܲܠ ܫܵܩܹ̇ܠ ܠܗܘܿܢ ܡܸܢܗܘܿܢ܃ ܐܸܠܵܐ>
      text <ܠܲܡܤܲܝܒܿܪܵܢܘܼܬܼܵܐ ܡܫܲܟܸܢ ܠܵܗ̇ ܠܗܘܿܢ ܒܢܸܤ̈ܝܘܿܢܹܐ܁ ܘܗܵܠܹܝܢ ܟܠܗܹܝܢ>
      text <ܛܵܒܼ̈ܬܼܵܐ ܒܐܝܼܕܸܿܗ̇ ܡܩܲܒܿܠܝܼ̤ܢ܃ ܠܫܘܼܡܠܵܝܵܐ ܕܢܲܦ̈ܫܵܬܼܗܘܿܢ܁ ܕܐܵܦ ܠܲܢ>
      text <ܢܲܫܘܸܐ ܡܫܝܼܚܵܐ ܒܛܲܝܒܿܘܼܬܹܗ܃ ܕܲܢܤܲܝܒܲܪ ܒܝܼ̈ܫܵܬܼܵܐ ܡܸܛܠ ܚܘܼܒܹܗ܃>
      text <ܒܬܼܵܘܕܝܼܬܼܵܐ ܕܠܸܒܵܐ܁ ܐܵܡܹܝܢ܁>
  text 40
    block
      text <ܦܘܼܫܵܩ ܛܲܟܼܤܹ̈ܐ ܕܕܼܘܼܒܵܪܹ̈ܐ܃ ܕܡܵܢܵܘ ܚܲܝܠܵܐ ܕܦܘܼܠܚܵܢܵܐ ܕܟܼܠܚܲܕܼ>
      text <ܡܸܢܗܘܿܢ܁ ܡܩ܁>
    block
      text <ܕܘܼܒܵܪܵܐ ܦܲܓܼܪܵܢܵܐ ܕܲܒܼܫܸܠܝܵܐ܃ ܠܦܲܓܼܪܵܐ ܡܕܲܟܸܐ ܡ̣ܢ ܗܝܼܘܼ̈ܠܹܐ>
      text <ܕܒܹܗ܁ ܕܘܼܒܵܪܵܐ ܕܪܸܥܝܵܢܵܐ܃ ܠܢܲܦܫܵܐ ܡܡܲܕܸܟܼ܃ ܘܲܡܨܲܠܸܠ ܠܵܗ̇>
      text <ܡ̣ܢ ܙܵܘ̈ܥܹܐ ܥܒܲܝ̈ܐ ܕܥܲܠ ܡܸܬܼܚܲܒܿܠܵܢ̈ܝܬܼܵܐ܁ ܡ̣ܢ ܗܵܝ̇ ܕܚܲܫܵܢܵܐܝܼܬܼ>
      text <ܢܸܬܼܥܢܘܿܢ܃ ܠܘܵܬܼ ܗܵܝ̇ ܕܲܒܼܬܹܐܘܿܪܝܼܵܐ ܕܝܼܠܗܹܝܢ ܢܸܬܿܬܙܝܼܥܘܼܢ܁ ܘܗ̤ܝ>
      text <ܗܵܕܹܐ ܡܩܲܪܒܼܵܐ ܠܵܗ̇܃ ܠܥܲܪܛܸܠܵܝܘܼܬܼܵܐ ܕܗܵܘܢܵܐ܃ ܗܵܝ̇ ܕܩܵܪܹܝܢ ܠܵܗ̇>
      text <ܬܹܐܘܿܪ̈ܝܼܵܣ ܕܠܵܐ ܗܝܼܘܼ̈ܠܹܐ܃ ܕܗ̤ܘܝܘܼ ܕܘܼܒܵܪܵܐ ܪܘܼܚܵܢܵܐ܁ ܗܵܢܵܐ ܕܹܝܢ>
      text <ܟܲܕܼ ܡܕܲܠܸܐ ܠܹܗ ܠܡܲܕܥܵܐ ܡ̣ܢ ܐܲܪ̈ܥܵܢܵܝܵܬܼܵܐ܃ ܡܩܲܪܸܒ ܠܹܗ ܠܬܹܐܘܿܪܝܼܵܐ>
      text <ܩܲܕܼܡܵܝܬܵܐ ܕܪܘܼܚ܃ ܘܲܠܘܵܬܹܗ ܕܐܲܠܵܗܵܐ ܡܩܝܼܡ ܠܡܲܕܥܵܐ ܒܚܸܙܘܵܐ>
      text <ܕܫܘܼܒܼܚܵܐ ܕܠܵܐ ܡܸܬܼܡܲܠܲܠ܃ ܘܡܸܬܼܒܲܤܲܡ ܪܸܥܝܵܢܵܐܝܼܬܼ ܒܤܲܒܼܪܵܐ>
      text <ܕܲܥܬܼܝܼ݁ܕܼܵܬܼܵܐ܀ ܡܵܢܵܐ ܘܐܲܝܟܲܢܵܐ ܟܠ ܚܲܕܼ ܚܲܕܼ ܡ̣ܢ ܗܵܠܹܝܢ܃ ܕܘܼܒܵܪܵܐ>
      text <ܦܲܓܼܪܵܢܵܐ ܕܲܠܘܵܬܼ ܐܲܠܵܗܵܐ܃ ܠܥܲܡ̈ܠܹܐ ܕܦܲܓܼܪܵܐ ܩܵܪܹܝܢ܁ ܕܗܵܘܹ̇ܝܢ ܠܕܼܘܼܟܵܝܵܐ>
    block
      text <ܕܦܲܓܼܪܵܐ܃ ܒܦܘܼܠܚܵܢܵܐ ܕܲܡܝܲܬܿܪܘܼܬܼܵܐ܃ ܕܒܲܥ̈̇ܒܼܵܕܹܐ ܓܠܲܝ̈ܵܐ ܕܒܲܩܢܘܿܡܹܗ܃>
      text <ܕܲܒܼܗܘܿܢ ܡܸܨܛܲܠܲܠ ܡ̣ܢ ܬܲܡܤܘܼܬܹܗ ܕܒܸܤܪܵܐ܁ ܕܘܼܒܵܪܵܐ ܕܪܸܥܝܵܢܵܐ>
      text <ܐܝܼܬܼܵܘܗܝ܃ ܥܲܡܠܵܐ ܕܠܸܠܵܐ܃ ܕܗܵܘܹ̇ܐ ܕܠܵܐ ܢܵܘܚܵܐ ܒܡܲܪܢܝܼܬܼܵܐ܃>
      text <ܕܗܵܘ̇ ܕܝܼܢܵܐ ܪܲܒܵܐ ܕܲܥܬܼܝܼܕܼ܃ ܘܒܲܨܠܘܿܬܼܵܐ ܐܲܡܝܼܢܬܵܐ ܕܠܸܒܵܐ܃>
      text <ܘܒܲܡܦܲܪܢܤܵܢܘܼܬܹܗ ܘܒܲܒܼܛܝܼܠܘܼܬܹܗ ܕܐܲܠܵܗܵܐ ܕܲܒܼܗܵܢܵܐ ܥܵܠܡܵܐ܃>
      text <ܒܲܡ̈ܢܵܘܬܼܵܐ ܝܑܼܚܲܝܼ̈ܕܼܵܝܵܬܵܐ ܘܓܼܵܘܵܢܵܐܝܼܬܼ܃ ܐܲܟܲܚ̄ܕܼ ܘܲܠܡܸܛܲܪ ܬܚܘܼ̈ܡܲܝ>
      text <ܚܲܫܹ̈ܐ ܓܵܘܵܝܹ̈ܐ܃ ܕܠܵܐ ܢܸܕܪܘܿܟܼ ܚܲܕܼ ܡܸܢܗܘܿܢ ܒܐܲܬܼܪܵܐ ܟܲܤܝܵܐ ܘܪܘܼܚܵܢܵܐ܁>
      text <ܗܵܢܵܘ ܥܲܡܠܵܐ ܕܠܸܒܵܐ܃ ܕܩܵܪܹܝܢ ܠܹܗ ܕܘܼܒܵܪܵܐ ܕܪܸܥܝܵܢܵܐ܁ ܒܗܵܢܵܐ>
      text <ܥܲܡܠܵܐ ܕܕܘܼܒܵܪܵܐ܃ ܕܡܸܬܼܩܪܸܐ ܦܘܼܠܚܵܢܵܐ ܢܲܦܫܵܢܵܝܵܐ܃ ܡܸܬܼܩܲܛܲܢ>
      text <ܠܸܒܵܐ܃ ܘܡܸܬܼܩܪܸܫ ܡ̣ܢ ܫܵܘܬܵܦܘܼܬܼܵܐ ܕܲܚܒܼܵܠܵܐ܃ ܕܚܲܫܹ̈ܐ ܕܲܠܒܲܪ ܡܢ>
      text <ܟܝܵܢܵܐ܁ ܕܡܸܢܹܗ ܡ̣ܢ ܗܵܪܟܵܐ ܡܫܲܪܸܐ ܡܸܬܿܬܿܙܝܼܥ ܟܠ ܐܸܡܲܬܼܝ ܒܤܘܼܟܵܠܵܐ>
      text <ܥܲܠ ܗܵܠܹܝܢ ܕܡܸܬܼܪ̈ܲܓܼܸܫܵܢ܃ ܗܵܠܹܝܢ ܕܠܲܚܫܲܚܬܼܵܐ ܒܲܪ̈ܝܵܢ ܕܬܵܪܒܿܝܼܬܹܗ>
      text <ܕܦܲܓܼܪܵܐ܃ ܘܲܒܼܝܲܕܼ ܬܸܫܡܸܫܬܿܗܹܝܢ ܚܲܝܠܵܐ ܝܵܗ̈ܒܵܢ ܠܐܲܪܒܿܥܵܐ ܐܸܤܛܘܼ̈ܟܼܤܹܐ>
      text <ܕܲܒܼܓܼܘܼܫܡܵܐ܁ ܕܘܒܵܪܵܐ ܪܘܼܚܵܢܵܐ ܐܝܼܬܼܵܘܗܝ܃ ܦܘܼܠܚܵܢܵܐ ܕܠܵܐ ܪܸ̈ܓܼܫܹܐ܁>
      text <ܗܵܝ̇ ܗ̣̄ܝ ܕܲܟܼܬܼܝܼܒܼܵܐ ܠܐܲܒܼܵܗ̈ܵܬܼܵܐ܃ ܕܡܵܐ ܕܗܵܘ̈ܢܹܐ ܕܩܲܪܝܼ̈ܫܹܐ ܩܲܒܸܿܠ̣ܘ>
      text <ܬܹܐܘܿܪܝܼܵܐ ܕܲܩܢܘܿܡܗܘܿܢ܃ ܗܵܝܕܹܝܢ ܐܵܦ ܥܲܒܼܝܘܼܬܹܗ ܕܓܼܘܼܫܡܵܐ>
      text <ܬܸܫܬܿܩܸܠ ܡ̣ܢ ܡܨܲܥܬܼܵܐ܁ ܘܲܚܙܵܬܼܵܐ ܡܸܟܹܝܠ ܬܸܗܘܸܐ܃ ܪܘܼܚܵܢܵܝܬܵܐ܀>
      text <ܬܹܐܘܿܪܝܼܵܐ ܕܲܩܢܘܿܡܗܘܿܢ܃ ܥܲܠ ܒܪܝܼܬܼܵܐ ܩܲܕܼܡܵܝܬܼܵܐ ܕܲܟܼܝܵܢܵܐ ܐܵܡܲ݁ܪ܁>
      text <ܕܡ̣ܢ ܗܵܪܟܵܐ ܡܸܟܹܝܠ܃ ܦܫܘܼܩܐܵܝܵܬܼ ܢܸܗܘܸܐ ܡܸܬܿܬܿܙܝܼܥ ܥܲܠ ܗܵܝ̇>
      text <ܕܡܸܫܬܲܡܗܵܐ ܝܑܼܕܲܥܬܵܐ ܝܑܼܚܝܼܕܼܵܝܵܬܐ܃ ܕܐܝܼܬܹܝܗ̇ ܐܲܝܟܼ ܕܲܒܼܦܘܼܫܵܩܵܐ ܢܲܗܝܼܪܵܐ܃>
      text <ܬܲܗܪܵܐ ܕܒܲܐܠܵܗܵܐ܁ ܗܵܢܵܘ ܛܲܟܼܤܵܐ ܕܗܵܘ̇ ܕܘܼܒܵܪܵܐ ܪܲܒܵܐ ܕܲܥܬܼܝܼܕܼ܃>
      text <ܕܡܸܬܼܝܼܗܸܒܼ ܒܚܹܐܪܘܼܬܼܵܐ ܕܚܵܝܵܐ ܕܠܵܐ ܡܵܝܘܿܬܼܘܼܬܼܵܐ܃ ܒܗܵܘ̇ ܗܘܼܦܵܟܼܵܐ>
    block
      text <ܕܒܼܵܬܲܪ ܩܝܵܡܬܼܵܐ܁ ܒܗܵܝ̇ ܕܠܵܐ ܬܘܼܒܼ ܡܸܬܼܦܤܸܩ ܟܝܵܢܵܐ ܐ̄ܢܵܫܵܝܵܐ ܡ̣ܢ>
      text <ܗܵܪ ܬܲܡܵܢ܃ ܡ̣ܢ ܬܲܗܪܵܐ ܐܲܡܝܼܢܵܐ ܕܒܲܐܠܵܗܵܐ܃ ܠܘܵܬܼ ܡܸܕܸܡ ܡ̣ܢ>
      text <ܒܪܝܼܬܼܵܐ ܠܡܸܬܼܐܵܫܵܕܼܘܼ܁ ܐܸܠܘܼ ܐܝܼܬܼ ܗ̄ܘ̣ܵܐ ܡܸܕܸܡ ܐ̄ܚܪܹܝܢ ܕܦܵܚܹ̇ܩ ܠܹܗ܃>
      text <ܦܵܗܹ̇ܐ ܗ̄ܘ̣ܵܐ ܒܲܙܒܲܢ ܒܹܗ܃ ܘܒܲܙܒܲܢ ܒܗܵܢܘܿܢ܁ ܐܸܢ ܕܹܝܢ ܫܘܼܦܪܵܐ>
      text <ܕܟܼܠ ܡܸܕܸܡ ܕܐܝܼܬܼ ܒܗܵܘ̇ ܬܘܼܩܵܢܵܐ ܕܲܥܬܼܝܼܕܼ܃ ܠܬܲܚܬܿ ܡ̣ܢ ܫܘܼܦܪܹ̈ܐ>
      text <ܐܸܢܘܿܢ ܕܝܼܠܹܗ܃ ܐܲܝܟܲܢܵܐ ܡܸܫܟܲܚ ܡܲܕܼܥܵܐ ܢܵܦܹ̇ܩ ܒܲܚܙܵܬܹܗ ܠܒܲܪ ܡ̣ܢ>
      text <ܗܵܢܵܐ ܡܵܢܵܐ ܗܵܟܹܝܠ ܡܵܝܘܿܬܼܘܼܬܼܵܐ ܐܵܠ̇ܨܵܐ ܠܹܗ܃ ܘܐܸܠܵܐ ܝܘܼܩܪܹܗ>
      text <ܕܒܸܤܪܵܐ܃ ܘܐܸܠܵܐ ܥܘܼܗܕܵܢܵܐ ܕܲܐ̄ܚܝܵܢܵܘ̈ܗܝ܃ ܘܐܸܠܵܐ ܤܘܼܢܩܵܢܵܐ>
      text <ܕܲܟܼܝܵܢܵܐ܃ ܘܐܸܠܵܐ ܤܲܩܘܼ̈ܒܼܠܹܐ ܕܲܫܟܼܝܼܚܝܼܢ܁ ܐܵܘ ܦܸܗܝܵܐ ܕܠܵܐ ܝܑܼܕܲܥܬܼܵܐ܃>
      text <ܐܵܘ ܠܵܐ ܓܡܝܼܪܘܼܬܹܗ ܕܲܟܼܝܵܢܵܐ܃ ܐܵܘ ܦܸܗܝܵܐ ܕܒܸܤܛܘܼ̈ܟܼܤܹܐ܃ ܐܵܘ>
      text <ܥܸܢܝܵܢܵܐ ܕܚܲܕܼ ܥܲܡ ܚܲܕܼ܃ ܐܵܘ ܩܘܼܛܵܥܵܐ ܕܡܲܥܡܸܠ܃ ܐܵܘ ܠܹܐܘܬܹܗ>
      text <ܕܒܸܤܪܵܐ܁ ܐܸܢܕܹܝܢ ܐܵܦ ܒܥܵܠܡܵܐ ܗܵܢܵܐ܃ ܟܲܕܼ ܟܠܗܹܝܢ ܗܵܠܹܝܢ ܐܝܼܬܲܝܗܹܝܢ܃>
      text <ܐܸܡܲܬܼܝ ܕܒܲܙܒܲܢ ܬܸܬܼܓܠܸܓܼ ܘܹܐܠܵܐ ܕܚܲܫܹ̈ܐ ܡ̣ܢ ܩܕܼܵܡ ܥܲܝ̈ܢܹܐ ܕܪܸܥܝܵܢܵܐ܃>
      text <ܘܲܡܕܼܝܼܩ ܒܗܵܘ̇ ܫܘܼܒܼܚܵܐ܃ ܡܸܚܕܼܵܐ ܡܸܫܬܿܩܸܠ ܡܲܕܥܵܐ ܒܬܸܗܡܵܐ܁>
      text <ܘܐܸܠܘܼ ܠܵܐ ܕܲܬܼܚܘܼܡܵܐ ܤܝܼܡ ܠܹܗ ܠܐܲܠܵܗܵܐ ܒܗܵܠܹܝܢ ܚܲܝܹ̈ܐ ܠܨܸܒܼ̈ܘܵܬܼܵܐ>
      text <ܕܐܲܝܟܼ ܗܵܠܹܝܢ܃ ܕܲܟܼܡܵܐ ܬܸܗܘܸܐ ܬܵܘܚܲܪܬܵܐ ܕܲܒܼܗܹܝܢ܃ ܒܟܼܠܗܘܿܢ>
      text <ܚܲܝܵܘ̈ܗܝ ܕܒܲܪܢܵܫܵܐ ܐܸܠܘܼ ܐܸܫܬܒܸܩ܃ ܠܵܐ ܢܵܦܹ̇ܩ ܗ̄ܘ̣ܵܐ ܡ̣ܢ ܬܲܡܵܢ܁>
      text <ܐܲܝܟܲܢܵܐ ܡܵܕܹܝܢ ܠܗܲܠ ܟܲܕܼ ܟܠܗܹܝܢ ܗܵܠܹܝܢ ܠܲܝܬܿ܃ ܘܕܼܘܼܒܵܪܵܐ ܗ̄ܘ̣>
      text <ܕܠܵܐ ܬܚܘܼܡܵܐ܃ ܘܲܒܼܗܘܿܢ ܒܤܘܼܥܪ̈ܵܢܹܐ ܩܢܘܿܡܵܐܝܼܬܼ܃ ܗܵܘܹܝܢܲܢ ܡܸܟܹܝܠ>
      text <ܠܓܼܵܘ ܡ̣ܢ ܕܵܪ̈ܲܝ ܡܲܠܟܿܘܼܬܼܵܐ ܐܸܢ ܫܵܘܹ̇ܝܢ ܕܘܼܒܵܪ̈ܲܝܢ܃ ܬܘܼܒܼ ܗܵܘܹ̇ܐ>
      text <ܠܹܗ ܡܲܦܩܵܢܵܐ ܠܪܸܥܝܵܢܵܐ܃ ܠܡܸܬܼܪܲܚܵܩܘܼ ܡ̣ܢ ܚܙܵܬܼܵܐ ܕܬܸܕܼܡܘܼܪܬܵܐ>
      text <ܕܐܲܠܵܗܵܐ܃ ܠܡܸܫܟܲܢ ܠܘܵܬܼ ܡܸܕܸܡ ܐ̄ܚܪܹܝܢ܀ ܘܵܝ ܠܲܢ ܕܠܵܐ ܝܵܕܼܥܝܼܢܲܢ>
    block
      text <ܢܲܦܫܲܢ܃ ܕܠܲܐܝܢܵܐ ܕܘܼܒܵܪܵܐ ܡܙܲܡܢܝܼܢܲܢ܁ ܘܲܠܗܵܠܹܝܢ ܚܲܝܹ̈ܐ ܕܲܟܼܪܝܼܗܘܼܬܼܵܐ>
      text <ܘܛܲܟܼܤܵܐ ܕܚܲܝ̈ܘܵܬܼܵܐ܃ ܘܲܠܥܵܠܡܵܐ ܘܠܐܘܼ̈ܠܨܵܢܵܘܗܝ ܘܒܼܝܼ̈ܫܵܬܹܗ ܘܲܢܚܵܝܹܗ܃>
      text <ܕܡܸܕܸܡ ܐܝܼܬܼܵܘܗܝ ܚܵܫܒܿܝܼܢܲܢ܀>
      text <ܡܫܝܼܚܵܐ ܕܒܲܠܚܘܿܕܼܵܘܗ ܝܚܲܠܬܼܵܢܵܐ܃ ܛܘܼܒܼܵܘܗܝ ܠܒܲܪܢܵܫܵܐ>
      text <ܕܐܲܢ̄ܬܿ ܗ̄ܘ̣ ܡܤܲܝܥܵܢܹܗ܃ ܘܡܲܤܩܵܢܲܢܝ̈ܟ ܒܠܸܒܹܗ܁ ܐܲܢ̄ܬܿ ܡܵܪܝ ܐܲܗܦܸܟܼ>
      text <ܐܲܦܲܝ̈ܢ ܡ̣ܢ ܥܵܠܡܵܐ ܒܝܲܕܼ ܪܸܓܿܬܼܵܐ ܕܒܼܵܟܼ܃ ܕܢܸܗܘܸܐ ܚܵܙܹ̇ܝܢܲܢ ܠܹܗ ܐܲܝܟܼ>
      text <ܕܐܝܼܬܼܵܘܗܝ܃ ܕܠܵܐ ܬܘܼܒܼ ܢܲܫܲܪ ܛܸܠܵܢ̈ܝܬܼܵܐ ܐܲܝܟܼ ܫܲܪܝܼܪ̈ܵܬܼܵܐ܁ ܐܲܪܡܵܐ>
      text <ܡܵܪܝ ܒܪܸܥܝܵܢܲܢ ܚܘܼܦܵܛܵܐ ܡ̣ܢ ܩܕܼܵܡ ܡܵܘܬܵܐ܃ ܕܲܒܼܥܸܕܵܢܵܐ ܗܵܘ̇>
      text <ܕܡܲܦܩܵܢܲܢ܃ ܢܸܕܲܥ ܕܲܠܡܵܢܵܐ ܗܘ̤ܵܬܼ ܡܲܥܲܠܬܲܢ ܘܡܲܦܲܩܬܲܢ ܕܲܠܗܵܢܵܐ>
      text <ܥܲܠܡܵܐ܁ ܕܟܲܕܼ ܠܲܥ̇ܒܼܵܕܼܵܐ ܕܠܹܗ ܐܸܬܼܩܪܝܼܢ ܢܫܲܡܠܸܐ܃ ܐܲܝܟܼ ܢܝܼܫܵܟܼ>
      text <ܕܒܲܤܝܵܡܲܢ ܕܲܒܼܗܵܠܹܝܢ ܚܲܝܹ̈ܐ ܠܘܼܩܕܼܵܡ܃ ܢܤܲܟܸܿܐ ܒܪܸܥܝܵܢܵܐ ܕܲܡܠܸܐ>
      text <ܬܘܼܟܼܠܵܢܵܐ܃ ܠܩܘܼܒܵܠܵܐ ܕܪܵܘܪ̈ܒܼܵܬܼܵܐ܃ ܕܐܲܝܟܼ ܫܘܼ̈ܘܼܕܵܝܹܐ ܕܲܟܼܬܼܵܒܹ̈ܐ ܒܲܒܼܪܝܼܬܼܵܐ>
      text <ܕܬܲܪܬܹܝܢ ܡܛܲܝ̈ܒܼܵܢ ܠܚܘܼܒܵܟܼ܃ ܐܲܝܠܹܝܢ ܕܲܢܛܝܼܪ ܠܘܵܬܲܢ ܥܘܼܗܕܵܢܗܹܝܢ>
      text <ܒܗܲܝܡܵܢܘܼܬܼܵܐ ܕܐ̄ܪܵܙ܀>
      text <ܕܲܟܼܝܘܼܬܼܵܐ ܕܦܲܓܼܪܵܐ ܐܝܼܬܹܝܗ̇܃ ܚܲܤܝܘܼܬܼܵܐ ܕܡ̣ܢ ܛܲܡܐܘܼܬܼܵܐ܁>
      text <ܕܲܟܼܝܘܼܬܼܵܐ ܕܹܝܢ ܕܢܲܦܫܵܐ ܐܝܼܬܹܝܗ̇܃ ܡܚܲܪܪܘܼܬܼܵܐ ܕܡ̣ܢ ܚܲܫܹ̈ܐ ܟܤܲܝ̈ܵܐ܃>
      text <ܕܲܒܼܬܲܪܥܝܼܬܼܵܐ ܡܸܬܼܩܲܝܡܝܼܢ܁ ܕܲܟܼܝܘܼܬܼܵܐ ܕܗܵܘܢܵܐ ܐܝܼܬܹܝܗ̇܃ ܗܵܝ̇ ܕܲܒܼܓܸܠܝܵܢܹ̈ܐ>
      text <ܢܸܬܿܕܲܟܸܐ܃ ܡ̣ܢ ܙܵܘܥܵܐ ܕܥܲܠ ܟܠ ܟܢܵܦܹ̇ܠ ܬܚܹܝܬܼ ܪܓܸܫܬܵܐ ܒܢܝܼܫܵܐ>
      text <ܕܥܲܒܼܝܘܼܬܼܗܹܝܢ܁ ܐܵܦ ܛܠܵܝܗܹܐ ܫܲܒܼܪܹ̈ܐ܃ ܕܟܹܝܢ ܐܸܢܘܿܢ ܒܦܲܓܼܪܵܐ܁>
      text <ܘܲܒܼܢܲܦܫܢܗܘܿܢ ܐܝܼܬܲܝܗܘܿܢ܃ ܕܠܵܐ ܚܲܫܹ̈ܐ܁ ܠܵܐ ܓܹܝܪ ܐ̄ܢܵܫ ܩܵܪܹܐ ܠܗܘܿܢ>
      text <ܕܲܟܼܝܲܝ̈ ܒܗܵܘܢܵܐ܁ ܕܲܟܼܝܘܼܬܼܵܐ ܕܗܵܘܢܵܐ܃ ܓܡܝܼܪܘܼܬܼܵܐ ܐܝܼܬܹܝܗ̇ ܕܲܒܼܕܼܘܼܪܵܫܵܐ>
    block
      text <ܕܬܹܐܘܿܪ̈ܝܼܵܣ ܫܡܲܝܵܢ̈ܝܵܬܼܵܐ܃ ܕܒܸܠܥܵܕܼ ܡ̣ܢ ܪܸ̈ܓܼܫܹܐ ܡܸܬܿܬܿܙܝܼܥ܃ ܥܲܠ>
      text <ܚܲܝ̈ܠܹܐ ܪ̈ܘܼܚܵܢܹܐ ܕܥܵܠܡܹ̈ܐ ܗܵܢܘܿܢ ܕܲܠܥܸܠ܃ ܬܡܝܼ̈ܗܹܐ ܘܥܵܒܼܪ̈ܲܝ>
      text <ܠܡܸܢܝܵܢܵܐ܃ ܘܲܦܪ̈ܝܼܫܲܝ ܒܗܘܼ̈ܦܵܟܹܐ ܘܲܚܠܝܼ̈ܛܲܝ ܒܬܸܫܡܸܫܬܵܐ ܠܵܐ>
      text <ܡܸܬܼܚܲܙܝܵܢܝܼܬܼܵܐ܃ ܕܲܒܼܙܵܘܥܵܐ ܕܓܸܠܝܵܢܹ̈ܐ ܐܲܠܵܗܵܝܹ̈ܐ ܤܒܼܝܼ̈ܤܲܝ ܒܫܘܼܚܠܵܦܝ̈ܗܘܿܢ>
      text <ܕܲܒܼܟܼܠܥܵܕܵܢ܁>
  text 41
    block
      text <ܐܸܓܲܪܬܼܵܐ ܕܲܟܼܬܲܒܼ ܠܘܵܬܼ ܐ̄ܢܵܫ ܡ̣ܢ ܐܲܚܹ̈ܐ ܪܵܚܹ̇ܡ ܫܸܠܝܵܐ܃ ܥܲܠ ܗܵܝ̇>
      text <ܕܐܲܝܟܲܢ ܡܸܬܼܦܲܪܲܣ ܤܵܛܵܢܵܐ ܠܲܡܒܲܛܵܠܘܼ ܠܲܚܦܝܼ̈ܛܹܐ ܡ̣ܢ ܐܲܡܝܼܢܘܼܬܼܵܐ>
      text <ܕܲܒܼܫܸܠܝܵܐ܃ ܒܦܲܪܨܘܿܦ ܚܘܼܒܵܐ ܕܩܲܪܝܼܒܼܵܐ ܘܲܕܼܐ̄ܢܵܫܵܐ ܡܒܲܩܪܹ̈ܐ܃ ܘܲܕܼܙܵܕܹܩ>
      text <ܕܲܗܘ̤ܵܐ ܒܤܝܼܪ ܒܥܲܝܢܵܘ̈ܗܝ ܟܠܡܸܕܸܡ܃ ܚܠܵܦ ܝܑܼܕܲܥܬܹܗ ܕܐܲܠܵܗܵܐ>
      text <ܕܲܒܼܫܸܠܝܵܐ ܡܸܫܬܲܟܼܚܵܐ܃ ܐܲܝܟܼ ܕܐܸܬܼܚܲܙܝܲܬ̤ ܕܡܘܼܬܼܵܐ ܒܐܲܒܼܵܗܲܝ̈ܢ>
      text <ܩܲܕܼܡܵܝܹ̈ܐ܁ ܡܐ܁>
    block
      text <ܡܸܛܠ ܕܝܵܕܲܥ̇ܢܵܐ ܠܵܟܼ ܕܪܵܚܹ̇ܡ ܫܸܠܝܵܐ ܐܲܢ̄ܬܿ܃ ܘܲܒܼܤܲܓܝܼ̈ܐܵܬܼܵܐ>
      text <ܡܥܲܪܩܸܠ ܠܵܟܼ ܤܵܛܵܢܵܐ ܒܦܲܪܨܘܿܦܵܐ ܕܲܡܝܲܬܿܪܘܼܬܼܵܐ܃ ܒܗܵܝ̇ ܕܝܵܕܲܥ̇>
      text <ܠܢܝܼܫܹܗ ܕܪܸܥܝܵܢܵܟܼ܃ ܐܲܝܟܼ ܕܲܢܦܲܠܗܕܼܵܟܼ ܡ̣ܢ ܡܝܲܬܿܪܘܼܬܼܵܐ ܗܵܕܹܐ>
      text <ܚܵܒܼܘܿܫܬܼܵܐ ܘܤܲܓܝܼܐܲܬܼ ܡܢܵܘ̈ܬܼܵܐ܃ ܐܘܿ ܐܲܚܘܼܢ ܡܝܲܬܿܪܵܐ܃ ܐܲܝܟܼ ܗܲܕܵܡܵܐ>
      text <ܠܒܲܪ ܙܵܘܓܹܗ܃ ܠܲܡܥܲܕܵܪܘܼ ܠܨܸܒܼܝܵܢܵܟܼ ܫܲܦܝܼܪܵܐ ܒܡܸܠܬܵܐ ܕܝܘܼܢܼܪܵܢܵܐ܃>
      text <ܒܛܝܼܠܘܼܬܼܵܐ ܗܘ̤ܵܬܼ ܠܝܼ܁ ܐܲܝܕܵܐ ܕܡ̣ܢ ܐ̄ܢܵܫܵܐ ܚܲܟܿܝܼ̈ܡܲܝ ܒܕܼܘܼܒܵܪܵܐ܃>
      text <ܘܡ̣ܢ ܟܬܼܵܒܹ̈ܐ ܕܐܲܒܼܵܘ̈ܗܝ ܘܢܸܤܝܵܢܵܐ ܩܢܸܐ ܐ̄ܢܵܐ ܠܵܗ̇܁ ܕܐܸܢ ܠܵܐ ܡܒܲܤܲܪ>
      text <ܒܲܪܢܵܫܵܐ ܥܲܠ ܐܝܼܩܵܪܹ̈ܐ ܘܨܲܥܪܹ̈ܐ܃ ܘܲܡܤܲܝܒܲܪ ܚܠܵܦ ܫܸܠܝܵܐ ܚܸܤܕܵܐ>
      text <ܘܡܘܼܝܵܩܵܐ ܘܚܘܼܤܪ̈ܵܢܹܐ܃ ܘܲܥܕܲܡܵܐ ܠܡܲܘ̈ܘܵܬܼܵܐ܃ ܘܢܸܗܘܸܐ ܓܘܼܚܟܵܐ܃>
      text <ܘܢܸܬܼܚܫܸܒܼ ܫܵܢܝܵܐ ܘܫܲܛܘܼܪܵܐ ܡ̣ܢ ܚܲܙܵܝܵܘ̈ܗܝ܃ ܠܵܐ ܡܩܲܕܹܐ ܠܛܵܒܼ̈ܬܹܗ>
    block
      text <ܕܫܸܠܝܵܐ܁ ܒܗܵܝ̇ ܕܐܸܢ ܚܕܼܵܐ ܙܒܲܢ ܬܲܪܥܵܐ ܠܥܸܠ̈ܠܵܬܼܵܐ ܢܸܦܬܲܚ ܒܲܪܢܵܫܵܐ܃>
      text <ܠܵܐ ܫܵܠܹ̇ܐ ܤܵܛܵܢܵܐ ܠܡܲܝܬܵܝܘܼ ܥܠܵܘܗܝ ܒܢܲܝ̈ܢܵܫܵܐ ܒܥܸܠ̈ܠܵܐ ܥܸܠ̈ܠܵܢ܃>
      text <ܥܲܡ ܦܸܓܼܥܹ̈ܐ ܐܲܡܝܼ̈ܢܹܐ ܕܠܵܐ ܡܸܢܝܵܢ܁ ܡܸܛܠ ܗܵܢܵܐ ܐܵܚܝ܃ ܐܸܢ ܐܚܲܬܝܼܬܼܘܼܬܼ>
      text <ܕܘܼܒܵܪܵܐ ܕܲܒܼܫܸܠܝܵܐ ܡܲܚܸܒܼ ܐܲܢ̄ܬܿ܃ ܗܵܝ̇ ܕܠܲܝܬܿ ܒܵܗ̇ ܦܘܼܠܗܵܕܵܐ>
      text <ܘܲܫܘܵܪ̈ܵܬܼܵܐ ܘܲܦܤܵܩܵܐ ܒܲܡܨܲܥܬܼܵܐ܃ ܐܲܝܟܼ ܕܒܼܵܗ̇ ܐܸܬܼܢܲܨܲܚܘ ܩܲܕܼܡܵܝܹ̈ܐ܃>
      text <ܗܵܟܲܢܵܐ ܡܸܫܟܲܚ ܐܲܢ̄ܬܿ ܠܲܡܫܲܠܵܡܘܼ ܪܸܓܿܬܵܐ ܗܵܕܹܐ ܡܩܲܠܲܤܬܵܐ܃ ܟܲܕܼ>
      text <ܡܸܬܿܕܲܡܸܐ ܐܲܢ̄ܬܿ ܒܐܲܒܼܵܗܲܝ̈ܟ܃ ܘܫܵܩܹ̇ܠ ܐܲܢ̄ܬܿ ܒܪܸܥܝܵܢܵܟܼ ܐܲܝܟܼ ܕܲܒܼܪ̈ܘܼܫܡܹܐ>
      text <ܥܘܼܗܕܵܢܵܐ ܕܬܲܫ̈ܥܝܵܬܼܗܘܿܢ܁ ܕܐܲܝܠܹܝܢ ܡܸܢܗܘܿܢ ܕܲܠܫܸܠܝܵܐ ܓܡܝܼܪܵܐ>
      text <ܚܲܒܸܒܼܘ܃ ܠܵܐ ܠܚܘܼܒܵܐ ܕܩܲܪܝܼܒܼܵܐ ܐܸܬܼܒܿܛܸܠ ܠܗܘܿܢ ܠܲܡܩܲܝܵܡܘܼ܃>
      text <ܒܝܲܕܼ ܫܲܪܝܼܘܼܬܼܵܐ ܕܲܩܢܘܿܡܗܘܿܢ܃ ܘܠܵܐ ܡ̣ܢ ܦܲܪ̈ܨܘܿܦܹܐ ܕܡܸܤܬܲܒܼܪܝܼܢ>
      text <ܡܝܲܩܪܹ̈ܐ܃ ܒܵܗ̇ܬܿܝܼܢ ܗ̄ܘ̣ܵܘ ܒܲܥܪܘܼܩܝܵܐ ܕܡ̣ܢ ܦܸܓܼܥܲܝ̈ܗܘܿܢ܁ ܘܟܲܕܼ ܗܵܟܲܢ>
      text <ܪܵܕܹܝܢ ܗ̄ܘ̣ܵܘ܃ ܠܵܐ ܗ̄ܘ̣ܵܐ ܫܵܝܘܿܛܹ̈ܐ ܕܐܲܚܲܝ̈ܗܘܿܢ ܡܸܬܼܚܲܫܒܿܝܼܢ ܗ̄ܘ̣ܵܘ>
      text <ܡ̣ܢ ܝܵܕܼܘܿܥܹ̈ܐ ܘܚܲܟܝܼ̈ܡܹܐ܃ ܐܵܦܠܵܐ ܡܒܲܤܪ̈ܵܢܹܐ ܘܲܡܒܲܤ̈ܝܵܢܹܐ ܘܲܓܼܠܝܼ̈ܙܲܝ>
      text <ܡ̣ܢ ܦܘܼܪܫܵܢܵܐ܃ ܐܲܝܟܼ ܕܐܲܡܝܼܪ ܠܐ̄ܢܵܫ̈ܝܼܢ ܡܸܢܗܘܿܢ܃ ܐܲܝܟܼ ܕܲܠܡܲܦܲܩ>
      text <ܒܪܘܼܚܵܐ܃ ܕܐܲܝܠܹܝܢ ܕܲܡܝܲܩܪܝܼܢ ܠܫܲܠܝܘܼܬܼܵܐ ܘܲܥܪܘܼܩܝܵܐ܃ ܝܲܬܝܼܪ ܡ̣ܢ>
      text <ܦܸܓܼܥܵܐ ܕܩܲܪܝܼܒܼܵܐ܁ ܒܲܪܢܵܫܵܐ ܠܲܡ ܕܝܼܠܸܦ̣ ܒܢܸܤܝܵܢܵܐ ܚܲܠܝܘܼܬܼܵܐ ܕܫܲܠܝܘܼܬܼܵܐ>
      text <ܕܩܸܠܵܝܬܹܗ܃ ܠܵܐ ܗ̄ܘ̣ܵܐ ܐܲܝܟܼ ܡ̇ܢ ܕܫܵܐܹ̇ܛ ܠܩܲܪܝܼܒܹܗ ܥܵܪܹܩ ܡ̣ܢ>
      text <ܦܸܓܼܥܹܗ܃ ܐܸܠܵܐ ܡܸܛܠ ܦܹܐܪܵܐ ܕܩܵܛܹ̇ܦ ܡ̣ܢ ܫܸܠܝܵܐ܁ ܕܐܲܝܟܼ ܐܲܝܟܲܢ>
      text <ܥܵܪܩܝܼܢ ܗ̄ܘ̣ܵܘ ܐܲܒܵܐ ܠܲܡ ܐܲܪܤܵܢܝܼܣ܃ ܠܵܐ ܡܢܵܚ ܗ̄ܘ̣ܵܐ ܕܢܸܦܓܲܥ>
      text <ܒܐ̄ܢܵܫ܁ ܐܲܒܵܐ ܕܹܝܢ ܬܹܐܵܕܘܿܪܵܐ ܐܵܦܸܢ ܦܵܓܲܥ ܗ̄ܘܼܵܐ܃ ܒܲܕܼܡܘܼܬܼ ܤܲܝܦܵܐ>
      text <ܚܲܪܝܼܦܵܐ ܗܵܘܹ̇ܐ ܗ̄ܘ̣ܵܐ ܒܦܸܓܼܥܹܗ܁ ܗܵܢܵܘ ܕܹܝܢ܃ ܕܐܵܦܠܵܐ ܒܲܫܠܵܡܵܐ ܕܐ̄ܢܵܫ>
      text <ܫܵܐܹ̇ܠ ܗ̄ܘ̣ܵܐ܃ ܐܸܡܲܬܼܝ ܕܐܲܝܟܼ ܕܲܒܼܓܸܕܼܫܵܐ ܢܸܫܬܿܟܲܚ ܗ̄ܘ̣ܵܐ ܠܒܲܪ ܡ̣ܢ>
    block
      text <ܩܸܠܝܵܬܹܗ܁ ܩܲܕܝܼܫܵܐ ܕܹܝܢ ܐܲܪܤܵܢܝܼܣ܃ ܘܐܵܦܠܵܐ ܬܘܼܒܼ ܐܲܝܢܵܐ ܕܠܲܫܠܵܡܹܗ>
      text <ܐܵܙܹ̇ܠ ܗ̄ܘ̣ܵܐ܃ ܡܫܲܠܸܡ ܗ̄ܘ̣ܵܐ ܠܹܗ܁ ܒܲܙܒܲܢ ܠܲܡ ܚܲܕܼ ܡ̣ܢ ܐܲܒܼܵܗ̈ܬܼܵܐ܃>
      text <ܐܸܙܲܠ̣ ܕܢܸܚܙܸܐ ܠܐܲܒܼܵܐ ܐܲܪܤܵܢܝܼܣ܃ ܘܲܦܬܲܚ̣ ܤܵܒܼܵܐ ܟܲܕܼ ܤ̣ܒܲܪ ܠܹܗ܃>
      text <ܕܲܡܫܲܡܫܵܢܹܗ ܐܝܼܬܼܵܘܗܝ܁ ܘܟܲܕܼ ܚ̣ܙܵܝܗܝ ܕܡܲܢ̣ܘܼ܃ ܫ̣ܕܼܵܐ ܢܲܦܫܹܗ ܥܲܠ>
      text <ܐܲܦܵܘ̈ܗܝ܁ ܘܟܲܕܼ ܤܲܓܝܼ ܐܲܦܝܼܤܹܗ ܟܲܕܼ ܐܵܡܲ݁ܪ܃ ܕܩܘܼܡ ܐܲܒܵܐ ܕܐܵܦܸܢ>
      text <ܒܹܗ ܒܬܲܪܥܵܐ ܐܹܫܲܠܡܵܟܼ ܘܐܹܙܲܠ܁ ܗ̤ܘ ܕܹܝܢ ܩܲܕܝܼܫܵܐ ܡܸܬܼܚܪܸܐ ܗ̄ܘ̣ܵܐ>
      text <ܘܐܵܡܲ݁ܪ܃ ܕܠܵܐ ܩܵܐܹ̇ܡ ܐ̄ܢܵܐ ܥܕܲܡܵܐ ܕܐܵܙܹ̇ܠ ܐܲܢ̄ܬܿ܁ ܘܠܵܐ ܩܵܡ̣܃ ܥܕܲܡܵܐ>
      text <ܕܫܲܒܼܩܹܗ ܘܫܲܢܝܼ܁ ܗܵܕܹܐ ܕܹܝܢ ܥܵܒܹ̇ܕܼ ܗ̄ܘ̣ܵܐ ܗܵܘ̇ ܛܘܼܒܼܵܢܵܐ܃ ܕܠܵܐ ܟܲܕܼ>
      text <ܢܸܬܸܠ ܠܗܘܿܢ ܚܕܼܵܐ ܙܒܲܢ ܐܝܼܕܼܵܐ܃ ܬܘܼܒܼ ܙܒܲܢ̄ܬܵܐ ܐ̄ܚܪܹܬܼܵܐ ܢܹܐܬܼܘܿܢ܁>
      text <ܐ̄ܢܵܫ ܠܲܡ ܡ̣ܢ ܐܲܒܼܵܗ̈ܬܼܵܐ܁ ܚܙܝܼ ܤܸܕܼܪܵܗ̇ ܕܡܸܠܬܼܵܐ܃ ܕܠܵܐ ܬܹܐܡܲܪ>
      text <ܕܕܲܠܡܵܐ ܡܸܛܠ ܒܨܝܼܪܘܼܬܹܗ ܒܲܤܲܪ ܥܠܵܘܗܝ܁ ܐܸܠܵܐ ܚܲܕܼ ܡ̣ܢ ܐܲܒܼܵܘ̈ܬܼܵܐ>
      text <ܐܵܡܲ݁ܪ ܠܹܗ܁ ܐܝܼܬܼ ܠܲܢ ܬܲܚܘܝܼܬܼܵܐ ܕܪܲܒܵܐ ܤܲܓܝܼ܃ ܡ̣ܢ ܓܲܒܿ ܐ̄ܚܪܹܝܢ܁>
      text <ܕܠܵܐ ܬܹܐܡܲܪ ܕܲܠܚܲܕܼ ܫܵܐܹ̇ܛ ܗ̄ܘ̣ܵܐ܃ ܘܠܲܐ̄ܚܪܹܢܵܐ ܡܸܛܠ ܐܝܼܩܵܪܹܗ>
      text <ܢܵܤܹ̇ܒܼ ܗ̄ܘ̣ܵܐ ܒܐܲܦܵܘ̈ܗܝ܃ ܘܡܸܬܼܥܢܸܐ ܥܲܡܹܗ܁ ܐܸܠܵܐ ܚܕܼܵܐ ܫܲܘܝܘܼܬܼܵܐ>
      text <ܩܢܸܐ ܗ̄ܘ̣ܵܐ ܒܲܥܪܘܼܩܝܵܐ܃ ܡ̣ܢ ܦܸܓܼܥܵܐ ܕܟܼܠ ܡܘܼ̈ܫܚܵܢ܁ ܘܚܲܕܼ ܚܫܝܼܒܼ>
      text <ܗ̄ܘ̣ܵܐ ܒܥܲܝܢܵܘ̈ܗܝ ܠܲܡܒܲܤܵܪܘܼ ܥܲܠ ܦܸܓܼܥܲܝ̈ܗܘܿܢ ܚܠܵܦ ܫܸܠܝܵܐ܃>
      text <ܠܪܲܒܵܐ܃ ܐܲܝܟܼ ܙܥܘܿܪܵܐ܁ ܘܲܠܡܸܛܥܲܢ ܥܸܕܼܠܵܝܵܐ ܥܠܵܘܗܝ ܡ̣ܢ ܟܠܢܵܫ܃>
      text <ܚܠܵܦ ܐܝܼܩܵܪܹܗ ܕܫܸܠܝܵܐ ܘܫܸܬܼܩܵܐ܁ ܝܵܕܼܥܝܼܢܲܢ ܓܹܝܪ܃ ܕܟܲܕܼ ܒܲܙܒܲܢ>
      text <ܐܸܙܲܠ̣ ܠܘܵܬܹܗ ܛܘܼܒܼܵܢܵܐ ܬܹܐܘܿܦܝܼܠܵܐ ܪܹܫ ܐܲܦܸܤܩ̈ܘܿܦܹܐ ܕܐܵܠܹܟܼܤܲܢܕܪܝܼܵܐ܃>
      text <ܟܲܕܼ ܕܒܼܝܼܪ ܥܲܡܹܗ ܐܵܦ ܕܲܝܵܢܵܐ ܕܐܲܬܼܪܵܐ܃ ܐܲܝܟܼ ܕܠܐܝܼܩܵܪܵܐ ܘܝܲܐܝܼܒܼܘܼܬܼܵܐ>
      text <ܕܲܚܙܵܬܹܗ ܕܩܲܕܝܼܫܵܐ܁ ܟܲܕܼ ܝܑܼܬܸܒܼ ܠܘܵܬܼܗܘܿܢ܃ ܐܵܦܠܵܐ ܒܡܸܠܬܼܵܐ>
      text <ܙܥܘܿܪܬܵܐ ܐܲܝܟܼ ܕܠܐܝܼܩܵܪܗܘܿܢ ܐܲܢܝܼܚ ܐܸܢܘܿܢ܃ ܘܟܲܕܼ ܪܲܒܲܬܼ ܝܲܐܝܼܒܼܝܼܢ>
    block
      text <ܗ̄ܘ̣ܵܘ ܕܢܸܫܡܥܘܼܢ ܡܸܠܬܹܗ܁ ܘܟܲܕܼ ܐܲܦܝܼܤܹܗ ܪܹܫܵܐ ܕܐܲܦܸܤܩ̈ܘܿܦܹܐ>
      text <ܥܲܠ ܗܵܕܹܐ܃ ܩܲܠܝܼܠ ܠܲܡ ܕܹܝܢ ܫܬܸܩ̣ ܤܵܒܼܵܐ܁ ܘܐܲܓܼܝܼܒܼ ܐܸܢܘܿܢ>
      text <ܡܸܠܬܼܵܐ܃ ܘܐܸܡ݂ܲܪ ܠܗܘܿܢ܃ ܘܐܸܢ ܐܹܡܲܪ ܠܟܼܘܿܢ܃ ܬܸܛܪܘܼܢ>
      text <ܘܗܸܢܘܿܢ܃ ܐܸܫܬܵܘܕܝܼܘ ܠܹܗ܁ ܐܵܡܲ݁ܪ ܠܗܘܿܢ ܤܵܒܼܵܐ܃ ܐܲܝܟܵܐ ܕܫܵܡ̇ܥܝܼܬܿܘܿܢ>
      text <ܕܐܝܼܬܼܵܘܗܝ ܐܲܪܤܵܬܝܼܣ܃ ܠܬܲܡܵܢ ܠܵܐ ܬܸܬܼܩܲܪܒܼܘܼܢ܁ ܚ̣ܙܲܝܬܿ ܬܡܝܼܗܘܼܬܹܗ>
      text <ܕܤܵܒܼܵܐ ܚܙܲܝܬܿ ܡܒܲܤܪܵܢܘܼܬܼܵܐ ܕܥܲܠ ܐܝܼܩܵܪܵܐ ܕܐ̄ܢܵܫܵܐ ܗܵܢܵܘ ܕܝܼܕܲܥ̣>
      text <ܠܡܸܩܛܲܦ ܦܹܐܪ̈ܵܘܗܝ ܕܫܸܠܝܵܐ܃ ܟܲܕܼ ܠܵܐ ܐܸܬܼܚܲܫܲܒܼ ܗܵܘ̇ ܛܘܼܒܼܵܢܵܐ܃>
      text <ܕܓܲܒܼܪܵܐ ܗ̄ܘ̣ ܩܵܬܼܘܿܠܝܼܩܵܐ܃ ܘܪܹܫܵܐ ܕܟܼܠܵܗ̇ ܥܹܕܼܬܵܐ܁ ܟܲܕܼ ܗܵܕܹܐ>
      text <ܐܸܬܼܪܲܥܝܼ܃ ܕܐܸܢܵܐ ܚܕܼܵܐ ܙܒܲܢ ܠܥܵܠܡܵܐ ܡܲܚܬܼ ܐ̄ܢܵܐ ܗ̄ܘ̣܃ ܡܵܢܵܐ>
      text <ܡܵܘܬܲܪ ܡܝܼܬܼܵܐ ܠܚܲܝܹ̈ܐ ܘܐܸܬܼܪܫܝܼ ܥܲܠ ܗܵܕܹܐ ܪܸܫܝܵܢܵܐ ܕܿܡܠܸܐ ܚܘܼܒܵܐ>
      text <ܡ̣ܢ ܛܘܼܒܼܵܢܵܐ ܡܵܩܵܪܝܼܣ ܟܲܕܼ ܐܵܡܲ݁ܪ ܠܹܗ܃ ܠܡܵܢܵܐ ܠܲܡ ܥܵܪܹܩ ܐܲܢ̄ܬܿ>
      text <ܡܸܢܲܢ ܘܲܥܒܲܕܼ ܤܵܒܼܵܐ ܩܲܕܝܼܫܵܐ ܡܲܦܲܩ ܒܪܘܼܚܵܐ ܬܡܝܼܗܵܐ ܕܫܵܘܹ̇ܐ>
      text <ܠܩܘܼܠܵܤܵܐ܃ ܐܲܠܵܗܵܐ ܠܲܡ ܝܵܕܲܥ̇ ܕܡܲܚܸܒܼ ܐ̄ܢܵܐ ܠܟܼܘܿܢ܃ ܐܸܠܵܐ ܠܵܐ>
      text <ܡܸܫܟܲܚ ܐ̄ܢܵܐ ܕܐܸܗܘܸܐ ܥܲܡ ܐܲܠܵܗܵܐ ܘܥܲܡ ܒܢܲܝ̈ܢܵܫܵܐ܀>
      text <ܙܒܲܢ̄ܬܼܵܐ ܕܹܝܢ ܐ̄ܚܪܹܬܼܵܐ ܫܠܲܚ̣ ܠܹܗ ܪܹܫܵܐ ܕܐܲܦܸܤܩ̈ܘܿܦܹܐ ܥܲܠ ܗܵܕܹܐ܁>
      text <ܘܲܫܠܲܚ̣ ܠܹܗ ܤܵܒܼܵܐ ܟܲܕܼ ܐܵܡܲ݁ܪ܃ ܕܐܸܢ ܗ̤ܘ ܕܬܹܐܬܸܐ܃ ܦܵܬܲܚܢܵܐ>
      text <ܠܵܟܼ܁ ܐܸܢܕܹܝܢ ܠܵܟܼ ܐܸܦܬܲܚ܃ ܠܟܼܠܢܵܫ ܦܵܬܲܚܢܵܐ܁ ܘܐܸܢ ܠܟܼܠܢܵܫ>
      text <ܦܵܬܲܚܢܵܐ܃ ܬܘܼܒܼ ܗܵܪܟܵܐ ܠܵܐ ܡܟܲܬܲܪ ܐ̄ܢܵܐ܁ ܘܠܵܗ̇ ܠܗܵܕܹܐ ܕܡܝܼܪܘܼܬܼ>
      text <ܝܘܼܠܦܵܢܵܐ܃ ܠܵܘ ܡ̣ܢ ܓܲܒܿ ܐ̄ܚܪܹܝܢ܃ ܐܸܠܵܐ ܡ̣ܢ ܒܲܪܬܼ ܩܵܠܵܐ ܐܲܠܵܗܵܝܬܵܐ>
      text <ܝܲܠܦܵܗ̇܁ ܐܲܪܤܵܢܝܲܐ ܠܲܡ܃ ܥܪܘܿܩ ܡ̣ܢ ܒܢܲܝ̈ܢܵܫܵܐ܃ ܘܚܵܝܹ̇ܐ ܐܲܢ̄ܬܿ܁ ܠܵܐ>
      text <ܐ̄ܢܵܫ ܡ̣ܢ ܒܲܛܝܼ̈ܠܹܐ ܘܪ̈ܵܚܡܲܝ ܥܸܢ̈ܝܵܢܹܐ܃ ܡܲܡܪܲܚ ܠܡܸܫܪܵܐ ܒܲܗ̈ܦܵܟܼܵܬܵܐ>
      text <ܕܡܸܠܵܘ̈ܗܝ ܠܗܵܕܹܐ܃ ܘܠܲܡܡܲܠܵܠܘܼ ܠܩܘܼܒܼܠܵܗ̇܃ ܐܲܝܟܼ ܡ̇ܢ ܕܲܫܟܼܵܚܬܵܐ>
    block
      text <ܗ̣̄ܝ ܐ̄ܢܵܫܵܝܬܵܐ ܒܥܵܬܵܐ ܕܫܲܠܝܘܼܬܼܵܐ܁ ܕܗܵܐ܃ ܝܘܼܠܦܵܢܵܐ ܗ̄ܘ̣ ܕܡ̣ܢ ܫܡܲܝܵܐ܁>
      text <ܘܲܕܼܠܵܐ ܢܸܤܒܲܪ ܕܗܵܕܹܐ ܥܲܠ ܥܪܘܼܩܝܵܐ ܘܡܲܦܲܩܬܼܵܐ ܕܡ̣ܢ ܓܵܘ ܥܵܠܡܵܐ>
      text <ܐܸܬܼܐܲܡܪܲܬ̤ ܠܹܗ܃ ܘܠܵܘ ܠܗܵܝ̇ ܕܫܲܘܝܵܐܝܼܬܼ ܐܵܦ ܡܸܢܗܘܿܢ ܕܐܲܚܹ̈ܐ>
      text <ܢܸܥܪܘܿܩ܃ ܡ̣ܢ ܒܵܬܲܪ ܕܲܫܒܲܩ̣ ܬܘܼܒܼ ܠܥܵܠܡܵܐ܃ ܘܐܝܼܬܼܵܘܗܝ ܡܸܟܹܝܠ>
      text <ܒܥܘܼܡܪܵܐ ܕܕܲܝܪܵܐ܃ ܬܘܼܒܼ ܡܨܲܠܸܐ ܠܘܵܬܼ ܡܵܪܲܢ܃ ܕܐܲܝܟܲܢ ܡܲܨܝܵܐ>
      text <ܕܢܸܚܐ ܫܲܦܝܼܪ܁ ܡܵܪܝܵܐ ܠܲܡ܃ ܕܲܒܲܪܲܝܢܝ ܠܡܸܚܵܐ܁ ܟܲܕܼ ܤܵܒܲܪ ܕܗܵܫܵܐ>
      text <ܡܸܟܹܝܠ܃ ܡܸܕܸܡ ܐ̄ܚܪܹܝܢ ܡܸܫܬܿܡܲܥ ܠܹܗ܁ ܘܩܵܠܵܐ ܡܵܪܵܢܵܝܵܐ ܬܘܼܒܼ>
      text <ܠܵܗ̇ ܟܲܕܼ ܠܵܗ̇ ܠܡܸܠܬܼܵܐ ܡܲܫܡܲܥ ܠܹܗ ܬܸܢܝܵܢܘܼܬܼ܃ ܟܲܕܼ ܡܵܘܤܸܦ>
      text <ܠܹܗ ܐܲܝܟܼ ܕܲܠܢܘܼܗܵܪܵܐ܃ ܘܐܵܡܲ݁ܪ܃ ܥܪܘܿܩ ܠܲܡ ܘܲܫܬܼܘܿܩ܃ ܘܲܫܠܝܼ܁>
      text <ܐܵܦܸܢ ܠܲܡ ܪܲܒܲܬܼ ܡܵܘܬܪܵܐ ܚܙܵܬܼܗܘܿܢ ܘܥܸܢܝܵܢܗܘܿܢ ܕܐܲܚܹ̈ܐ܃ ܠܵܐ>
      text <ܓܹܝܪ ܤܵܘܬܪܵܐ ܠܵܟܼ ܗܵܝ̇ ܕܬܸܬܼܥܢܸܐ ܥܲܡܗܘܿܢ܃ ܐܲܝܟܼ ܗܵܝ̇ ܕܬܸܥܪܘܿܩ>
      text <ܡܸܢܗܘܿܢ܁ ܘܟܲܕܼ ܗܵܠܹܝܢ ܒܓܸܠܝܵܢܵܐ ܐܲܠܵܗܵܝܵܐ ܩܲܒܸܿܠ̣ ܛܘܼܒܼܵܢܵܐ ܐܲܪܤܵܢܝܼܣ܃>
      text <ܕܟܲܕܼ ܥܕܲܟܹܝܠ ܒܥܵܠܡܵܐ ܗ̄ܘ̣ ܕܢܸܥܪܘܿܩ ܦܵܩܹ̇ܕܼ ܠܹܗ܃ ܘܐܵܦ ܟܲܕܼ>
      text <ܥܲܡܗܘܿܢ ܕܐܲܚܹ̈ܐ ܐܝܼܬܼܵܘܗܝ܃ ܗ̤ܝ ܟܲܕܼ ܗ̤ܝ ܡܸܬܼܐܲܡܪܵܐ ܠܘܵܬܹܗ܃>
      text <ܗܵܝܕܹܝܢ ܐܸܫܬܲܪܲܪ ܘܝܼܕܲܥ̣܃ ܕܠܵܐ ܤܵܦܹ̇ܩ ܠܘܵܬ ܩܸܢܝܵܢܵܐ ܕܚܲܝܹ̈ܐ ܬܲܩ̈ܢܹܐ܃>
      text <ܥܪܘܼܩܝܵܐ ܒܲܠܚܘܿܕܼ ܕܡ̣ܢ ܥܵܠܡܵܝܹ̈ܐ܃ ܐܸܠܵܐ ܫܲܘܝܵܐܝܼܬܼ ܡ̣ܢ ܟܠܢܵܫ܁>
      text <ܕܲܠܡܵܐ ܐܝܼܬܼ ܐ̄ܢܵܫ܃ ܕܠܘܼܩܒܲܠ ܩܵܠܵܐ ܐܲܠܵܗܵܝܵܐ ܐܝܼܬܼ ܠܹܗ ܠܲܡܡܲܠܵܠܘܼ܃>
      text <ܘܠܲܐܒܵܐ ܐܲܢܛܘܿܢܝܼܣ ܡܸܬܼܐܡܲܪ ܠܹܗ ܒܓܸܠܝܵܢܵܐ܃ ܐܸܢ ܠܲܡ ܒܵܥܹ̇ܐ ܐܲܢ̄ܬܿ>
      text <ܠܡܸܗܘܵܐ ܒܫܸܠܝܵܐ܃ ܠܵܘ ܒܲܠܚܘܿܕܼ ܠܬܹܐܒܼܵܐܝܼܣ ܬܹܐܙܲܠ܃ ܐܸܠܵܐ>
      text <ܠܡܲܕܼܒܪܵܐ ܓܵܘܝܵܐ܀ ܐܸܢܕܹܝܢ ܐܲܠܵܗܵܐ ܗܵܟܲܢ ܦܵܩܹ̇ܕܼ ܠܲܢ ܠܡܸܥܪܲܩ>
      text <ܡ̣ܢ ܟܠ܃ ܘܗܵܟܲܢ ܡܲܚܸܒܼ ܫܸܠܝܵܐ ܟܲܕܼ ܢܟܲܬܪܘܼܢ ܒܹܗ ܪ̈ܵܚܡܵܘܗܝ܃>
      text <ܡܲܢ̣ܘܼ ܒܥܸܠ̈ܠܵܬܼܵܐ ܢܩܵܘܸܐ ܒܥܸܢܝܵܢܵܐ ܘܩܲܪܝܼܒܼܘܼܬܼܵܐ ܕܲܒܼܢܲܝ̈ܢܵܫܵܐ ܐܸܢ>
    block
      text <ܕܹܝܢ ܠܐܲܢܛܘܿܢܝܼܣ ܘܐܲܪܤܵܢܝܼܣ܃ ܙܗܝܼܪܘܼܬܼܵܐ ܡܵܘܬܪܵܐ ܘܲܥܪܘܼܩܝܵܐ>
      text <ܡܥܲܕܲܪ܃ ܟܡܵܐ ܝܲܬܿܝܼܪܵܐܝܼܬܼ ܠܲܡܚܝܼ̈ܠܹܐ ܘܐܸܢ ܐܲܝܠܹܝܢ ܕܥܵܠܡܵܐ>
      text <ܟ̱ܠܹܗ܃ ܥܲܠ ܡܸܠܲܝ̈ܗܘܿܢ ܘܥܘܼܕܼܪܵܢܵܐ ܕܡ̣ܢ ܚܙܵܬܼܗܘܿܢ ܤܢܝܼܩ>
      text <ܗ̄ܘ̣ܵܐ܃ ܡܝܲܩܲܪ ܐܲܠܵܗܵܐ ܠܲܗܘܵܝܗܘܿܢ ܕܲܒܼܫܸܠܝܵܐ܃ ܝܲܬܝܼܪ ܡ̣ܢ ܥܘܼܕܼܪܵܢܵܐ>
      text <ܕܟܼܠܵܗ̇ ܐ̄ܢܵܫܘܼܬܼܵܐ܃ ܟܡܵܐ ܝܲܬܝܼܪܵܐܝܼܬܼ ܠܐܲܝܢܵܐ ܕܐܵܦܠܵܐ ܩܢܘܿܡܹܗ>
      text <ܡܨܸܐ ܕܢܸܛܲܪ ܫܲܦܝܼܪ>
      text <ܝܵܕܼܥܝܼܢܲܢ ܠܲܐ̄ܚܪܹܢܵܐ ܡ̣ܢ ܩܲܕܝܼ̈ܫܹܐ܃ ܕܐܲܚܘܼܗܝ ܟܝܵܢܵܝܵܐ܃ ܟܪܝܼܗ>
      text <ܗ̄ܘ̣ܵܐ܁ ܘܗ̤ܘ ܚܒܲܫ̣ ܗ̄ܘ̣ܵܐ ܢܲܦܫܹܗ܃ ܒܩܸܠܵܝܬܼܵܐ ܐ̄ܚܪܹܬܼܵܐ܁ ܘܟܲܕܼ ܚܲܡܤܸܢ>
      text <ܠܪ̈ܲܚܡܵܘܗܝ ܙܲܒܼܢܵܐ ܟܠܹܗ ܕܟܼܘܼܪܗܵܢܹܗ ܡ̣ܢ ܕܢܸܦܘܼܩ ܢܸܚܙܹܝܘܗܝ܃>
      text <ܒܙܲܒܼܢܵܐ ܡܸܟܹܝܠ ܕܡܲܦܩܵܢܹܗ ܕܡ̣ܢ ܥܵܠܡܵܐ܃ ܫܠܲܚ̣ ܠܹܗ܃ ܕܐܵܦܸܢ>
      text <ܗܵܫܵܐ ܬܵܐ ܐܸܚܙܹܝܟܼ ܩܕܼܵܡ ܕܐܸܦܘܿܩ ܡ̣ܢ ܥܵܠܡܵܐ܃ ܐܵܦܸܢ ܒܠܸܠܝܵܐ܁>
      text <ܘܐܹܫܲܠܡܵܟܼ܃ ܘܐܸܬܿܬܿܬܝܼܚ܁ ܘܠܵܐ ܐܸܬܿܛܦܝܼܣ ܗܵܘ̇ ܛܘܼܒܼܵܢܵܐ܃ ܐܵܦܠܵܐ>
      text <ܒܥܸܕܵܢܵܐ ܗܵܢܵܐ܃ ܕܲܡܥܵܕܼܝܼܢ ܢܫܲܓܿܫܘܼܢ ܪ̈ܲܚܡܹܐ ܟܝܵܢܵܝܹ̈ܐ܃ ܠܡܸܙܟܵܐ>
      text <ܠܲܬܼܚܘܼ̈ܡܹܐ ܨܸܒܼܝܵܢܵܝܹ̈ܐ܃ ܟܲܕܼ ܐܵܡܲ݁ܪ܃ ܕܐܸܢ ܐܸܦܘܿܩ܃ ܠܵܐ ܗܵܘܹ̇ܐ ܕܟܸܐ>
      text <ܠܹܒܿܝ ܩܕܼܵܡ ܐܲܠܵܗܵܐ܃ ܕܒܲܐܚܹ̈ܐ ܕܲܒܼܪܘܼܚ ܐܸܒܼܤܸܐ ܕܐܸܤܥܘܿܪ ܐܸܢܘܿܢ܃>
      text <ܠܲܟܼܝܵܢܵܐ ܕܹܝܢ ܐܹܝܲܩܲܪ ܝܲܬܝܼܪ ܡ̣ܢ ܡܫܝܼܚܵܐ܁ ܘܡܝܼܬܼ ܐܲܚܘܼܗܝ܃ ܘܠܵܐ>
      text <ܚ̣ܙܵܝܗܝ܀ ܠܵܐ ܐ̄ܢܵܫ ܡܵܕܹܝܢ ܠܪܲܦܝܘܼܬܼܵܐ ܕܚܘܼ̈ܫܵܒܹܐ ܥܸܠܬܼܵܐ ܢܤܝܼܡܝܼܗ̇܃>
      text <ܠܵܐ ܡܸܬܼܡܲܨܡܵܝܵܢܝܼܬܼܵܐ ܘܠܵܐ ܡܫܲܥܒܿܕܲܬܼ ܠܲܫܪܵܝܵܐ܃ ܘܦܘܼܪܢܵܤܵܐ ܕܡ̣ܢ>
      text <ܠܥܸܠ ܠܒܼܘܼܛܵܠܵܐ ܕܫܸܠܝܵܐ܁ ܐܸܢ ܠܲܟܼܝܵܢܵܐ ܕܗܵܟܲܢ ܚܲܤܝܼܢ ܙܵܟܹ̇ܝܢ>
      text <ܩܲܕܝܼ̈ܫܹܐ܃ ܘܲܡܫܝܼܚܵܐ ܟܲܕܼ ܢܸܬܼܒܿܤܸܐ ܒܲܒܼܢܵܘ̈ܗܝ܃ ܡܲܚܸܒܼ ܐܲܝܟܵܐ ܕܫܸܠܝܵܐ>
      text <ܡܸܬܼܝܲܩܲܪ܃ ܐܲܝܕܵܐ ܐܵܢܲܢܩܹܐ ܐ̄ܚܪܹܬܼܵܐ ܐܝܼܬܼ ܕܠܵܐ ܝܵܗ̇ܒܵܐ ܐܝܼܕܼܵܐ ܠܡܸܬܼܒܤܵܝܘܼ>
      text <ܟܲܕܼ ܬܸܥܪܲܨ ܗܵܘ̇ ܦܘܼܩܕܵܢܵܐ܃ ܕܐܲܚܸܒܼ ܠܡܵܪܝܵܐ ܐܲܠܵܗܵܟܼ܃ ܡ̣ܢ>
    block
      text <ܟ̱ܠܹܗ̇ ܢܲܦܫܵܟܼ ܘܡ̣ܢ ܟ̱ܠܹܗ ܠܸܒܵܟܼ܃ ܘܝܲܬܝܼܪ ܡ̣ܢ ܥܵܠܡܵܐ ܟ̱ܠܹܗ>
      text <ܘܲܟܼܝܵܢܵܐ ܘܕܝܼܠܹܗ܃ ܗܵܟܲܢܵܐ ܡܸܬܼܓܡܲܪ܃ ܟܲܕܼ ܗܵܪܟܵܐ ܬܩܵܘܸܐ܁ ܐܵܦ>
      text <ܗܵܝ̇ ܕܥܲܠ ܚܘܼܒܵܐ ܕܩܲܪܝܼܒܼܵܐ ܦܵܩ̇ܕܵܐ܃ ܠܓܼܵܘ ܡܸܢܵܗ̇ ܚܒܼܝܼܫܵܐ܁ ܨܵܒܹ̇ܐ>
      text <ܐܲܢ̄ܬܿ ܠܡܸܩܢܵܐ ܚܘܼܒܵܐ ܕܩܲܪܝܼܒܼܵܐ܃ ܐܲܝܟܼ ܦܘܼܩܕܵܢܹܐ ܕܐܹܘܲܢܓܲܠܝܼܘܿܢ܃>
      text <ܒܓܼܵܘ ܢܲܦܫܵܟܼ ܐܸܬܼܪܲܚܲܩ ܡܸܢܹܗ܁ ܘܗܵܝܕܹܝܢ܃ ܬܹܐܩܲܕܼ ܒܵܟܼ ܫܲܠܗܹܒܼܝܼܬܼܵܐ>
      text <ܕܚܘܼܒܹܗ ܘܬܸܤܘܲܚ ܠܲܚܙܵܬܹܗ܃ ܐܲܝܟܼ ܠܲܚܙܵܬܼܵܐ ܕܡܲܠܐܟܼ ܢܘܼܗܪܵܐ܁>
      text <ܨܵܒܹ̇ܐ ܐܲܢ̄ܬܿ ܬܘܼܒܼ ܕܢܸܨܛܲܗܘܿܢ ܠܵܟܼ ܚܲܒܿܝܼܒܲܝ̈ܟܼ ܒܲܬܼܚܘܿܬܡ ܝܵܘ̈ܡܵܬܼܵܐ>
      text <ܬܸܚܙܸܐ ܦܲܪ̈ܨܘܿܦܲܝܗܘܿܢ܁ ܫܲܪܝܼܪܵܐܝܼܬܼ ܢܸܤܝܵܢܵܐ܃ ܡܲܠܦܵܢܵܐ ܗ̄ܘ̣ ܕܟܼܠ܁>
      text <ܗ̤ܘܝܼ ܚܠܝܼܡ܁>
  text 42
    block
      text <ܥܸܢܝܵܢܵܐ ܕܫܲܕܲܪ ܠܘܵܬܼ ܐܲܚܘܼܗܝ ܟܝܵܢܵܝܵܐ ܘܪܘܼܚܵܢܵܝܵܐ܃ ܕܐܲܦܝܼܤܹܗ>
      text <ܒܲܟܼܬܼܝܼ̈ܒܼܵܬܵܐ ܕܢܹܐܙܲܠ ܢܸܤܥܪܝܼܘܗܝ ܒܓܼܵܘ ܝܲܬܼܒܵܐ܃ ܐܲܝܟܼ ܡܲܢ ܕܲܨܗܸܐ>
      text <ܠܲܚܙܵܬܹܗ܁ ܡܒ܁>
    block
      text <ܠܵܘ ܐܲܝܟܼ ܡܵܐ ܕܤܵܒܲܪ ܐܲܢ̄ܬܿ܃ ܐܝܼܬܲܝܢ ܚܲܝ̈ܠܬܼܵܢܹܐ܃ ܐܘܿ ܛܘܼܒܼܵܢܵܐ܁>
      text <ܐܸܠܵܐ ܟܒܲܪ ܡܦܵܣ ܐܲܢ̄ܬܿ ܒܲܡܚܝܼܠܘܼܬܼܝ܃ ܦܫܝܼܩ ܠܵܟܼ ܕܹܝܢ ܐܲܒܼܕܵܢܝ܁>
      text <ܥܲܠ ܗܵܕܹܐ ܐܲܡܝܼܢܵܐܝܼܬܼ ܬܵܒܲܥ ܐܲܢ̄ܬܿ ܡܹܢܝ܃ ܗܵܝ̇ ܕܟܲܕܼ ܟܝܵܢܵܐ ܬܥܲܠܸܐ>
      text <ܡ̣ܢ ܪܸܥܝܵܢܵܐ ܕܝܵܩܹ̇ܕܼ ܒܵܟܼ ܐܲܝܟܼ ܥܝܵܕܹܗ܁ ܠܵܘ ܫܲܘܝܲܬܼ ܠܨܸܦܬܼܵܐ ܕܐܝܼܬܹܝܗ̇>
      text <ܘܠܵܟܼ ܡܸܬܼܚܲܙܝܵܐ܃ ܐܸܢܗ̤ܘ ܕܡܸܢܲܢ ܡܸܬܼܨܦܵܢܝܼܬܼܵܐ ܬܸܬܼܚܵܘܸܐ܁ ܠܵܐ ܬܸܒܼܥܸܐ>
      text <ܡܹܢܝ܃ ܗܵܘ̇ ܡܸܕܸܡ ܕܲܠܦܲܓܼܪܵܐ ܘܬܲܪܥܝܼܬܼܵܐ ܡܢܝܼܚ ܐܵܚܝ܃ ܐܸܠܵܐ>
      text <ܕܦܘܼܪܩܵܢܵܗ̇ ܕܢܲܦܫܝ ܐܸܬܼܦܲܪܲܣ܁ ܩܲܠܝܼܠ ܬܘܼܒܼ ܙܲܒܼܢܵܐ܃ ܘܲܥܒܲܪܢܲܢ ܡ̣ܢ>
      text <ܥܵܠܡܵܐ ܗܵܢܵܐ܁ ܕܒܲܟܼܡܵܐ ܦܲܪ̈ܨܘܿܦܝܼܢ ܦܵܓܲܥ̇ܢܵܐ ܡܵܐ ܕܐܹܬܸܐ ܠܬܲܡܵܢ܃>
      text <ܘܒܲܟܼܡܵܐ ܙܢܲܝ̈ܵܐ ܕܐ̄ܢܵܫܵܐ ܘܕܘܼ̈ܟܿܝܬܼܵܐ܃ ܥܲܕܼ ܐܸܥܛܘܿܦ ܬܘܼܒܼ ܠܕܼܘܼܟܿܬܼܝ>
    block
      text <ܘܐܲܝܠܹܝܢ ܥܸܠ̈ܠܵܬܵܐ ܕܚܘܼ̈ܫܵܒܹܐ ܡܩܲܒܿܠܵܐ ܢܲܦܫܝ ܒܦܸܓܼܥܲܝ̈ܗܘܿܢ܃ ܕܡܸܫܬܲܓܼܫܵܐ>
      text <ܒܝܲܕܼ ܚܲܫܹ̈ܐ ܕܡܸܬܿܬܿܥܝܼܪܝܼܢ ܒܵܗ̇ ܕܲܡܢܵܚܵܐ ܡܸܢܗܘܿܢ ܩܲܠܝܼܠ܃ ܡܸܢܵܟܼ>
      text <ܠܵܐ ܡܟܲܤ̈ܝܵܢ܁ ܕܡܲܟܿܝܵܐ ܠܹܗ ܗܵܟܹܝܠ ܠܝܼܚܝܼܕܼܵܝܵܐ ܚܙܵܬܼܢܗܘܿܢ ܕܥܵܠܡܵܝܹ̈ܐ܃>
      text <ܘܐܲܢ̄ܬܿ ܡܦܵܣ ܐܲܢ̄ܬܿ܁ ܠܵܘ ܒܲܠܚܘܿܕܼ ܕܢܸܫܹ̈ܐ܃ ܐܸܠܵܐ ܘܐܵܦ ܕܓܲܒܼܪܹ̈ܐ܀>
      text <ܘܲܚܙܝܼ ܕܲܟܼܡܵܐ ܫܘܼ̈ܚܠܵܦܹܐ ܡܩܲܒܸܠ ܒܬܲܪܥܝܼܬܹܗ܃ ܐܲܝܢܵܐ ܕܲܫܠܸܐ ܙܲܒܼܢܵܐ>
      text <ܤܲܓܝܼܐܵܐ ܥܲܡ ܢܲܦܫܹܗ܃ ܐܸܡܲܬܼܝ ܕܬܘܼܒܼ ܒܗܵܠܹܝܢ ܦܵܓܲܥ̇ ܡܸܢܫܹܠܝ܃>
      text <ܘܡܸܕܸܡ ܕܲܠܒܲܪ ܡ̣ܢ ܥܝܵܕܹܗ ܫܵܡܲܥ ܘܚܵܙܹ̇ܐ܁ ܐܸܢܕܹܝܢ ܦܸܓܼܥܹ̈ܐ ܕܒܼܢܲܝ̈>
      text <ܐܸܤܟܹܡܹܗ܃ ܡܲܟܹܿܝܢ ܠܐܲܝܢܵܐ ܕܲܪܡܸܐ ܒܐܵܓܼܘܿܢܵܐ܃ ܘܲܥܕܲܟܹܝܠ ܟܵܬܹ̇ܫ>
      text <ܥܲܡ ܒܥܸܠܕܲܪܹܗ܃ ܐܸܡܲܬܼܝ ܕܲܠܢܝܼܫܹܗ ܠܵܐ ܫܵܠܡ̇ܝܼܢ܃ ܒܐܲܝܕܵܐ ܒܹܪܵܐ>
      text <ܢܸܦܸܠ ܡܵܕܹܝܢ ܕܢܸܬܼܦܲܨܸܐ ܡ̣ܢ ܫܦܵܝܵܐ ܕܲܒܼܥܸܠܕܲܪܲܢ ܝܲܬܝܼܪܵܐܝܼܬܼ ܠܐܲܝܠܹܢܝ>
      text <ܕܢܸܤܝܵܢܵܐ ܕܤܲܓܝܼ̈ܐܵܬܼܵܐ܃ ܝܑܼܕܲܥܬܵܐ ܩܢܹܝܢ ܡ̣ܢ ܟܲܕܘܼ܁ ܡܸܛܠܗܵܢܵܐ ܕܹܝܢ>
      text <ܕܠܵܐ ܐܵܢܲܢܩ̈ܘܿܣ܃ ܗܵܕܹܐ ܐܸܥܒܸܿܕܼ ܠܵܐ ܐܸܬܛܦܝܼܣ ܠܝܼ܁ ܠܵܐ ܢܸܛܥܸܐ>
      text <ܠܸܒܲܢ ܒܵܬܲܪ ܐܲܝܠܹܝܢ ܕܐܵܡ̇ܪܝܼܢ܃ ܕܠܵܐ ܒܡܸܕܸܡ ܡܤܵܓܿܦܝܼܢ ܠܲܢ>
      text <ܫܸܡܥܵܐ ܘܲܚܙܵܬܼܵܐ܃ ܘܕܲܫܘܹܝܢܲܢ ܠܲܡ ܒܚܘܼܪܒܵܐ ܘܲܒܼܝܲܬܼܒܵܐ܃ ܒܩܸܠܵܝܬܲܢ>
      text <ܘܲܠܒܲܪ ܒܚܘܼ̈ܫܵܒܲܝܢ܃ ܒܝܲܕܼ ܢܵܘܚܵܐ ܕܡ̣ܢ ܕܠܘܼܚܝܵܐ܃ ܟܲܕܼ ܠܵܐ>
      text <ܡܩܲܒܿܠܝܼܢܲܢ ܫܘܼܚܠܵܦܵܐ ܒܝܼܫܵܐ܃ ܘܠܵܐ ܡܲܪܓܫܝܼܢ ܚ̄ܢܲܢ ܒܦܸܓܼܥܹ̈ܐ>
      text <ܕܦܪ̈ܨܘܿܦܹܐ ܘܨܸܒܼ̈ܘܵܬܼܵܐ ܒܲܫܚܵܩܵܐ ܕܚܲܫܹ̈ܐ܁ ܐܲܝܠܹܝܢ ܕܗܵܠܹܝܢ ܐܵܡ̇ܪܝܼܢ܃>
      text <ܐܵܦܠܵܐ ܟܲܕܼ ܡܸܬܼܡܚܹܝܢ ܝܵܕܼܥ̇ܝܼܢ܁ ܚܢܲܢ ܓܹܝܪ܃ ܠܵܐ ܥܕܲܟܹܝܠ ܠܗܵܢ>
      text <ܚܘܼܠܡܵܢ ܢܲܦܫܵܐ ܡܲܛܝܼܢ܁ ܫܘܼ̈ܚܢܹܐ ܐܝܼܬܼ ܠܲܢ܃ ܤܪ̈ܲܝܵܐ܁ ܕܐܸܢ ܡ̣ܢ>
      text <ܥܨܵܒܼܵܐ ܢܸܫܬܲܒܼܩܘܼܢ ܐܵܦܸܢ ܚܲܕܼ ܝܘܿܡ܃ ܘܡ̣ܢ ܬܚܹܝܬܼ ܐܸܤܦܠܵܢܝܼܵܐ>
      text <ܘܐܲܤܘܿܪܹ̈ܐ ܢܸܦܩܘܼܢ܃ ܬܵܘܼ̈ܠܥܹܐ ܢܸܪܦܬܼܘܼܢ܁>
  text 43
    block
      text <ܫܲܪ̈ܒܹܐ ܡܵܘܬܿܪ̈ܵܢܹܐ ܡܲܠܝܲܝ̈ ܚܸܟܼܡܬܵܐ ܕܪܘܼܚ܁ ܡܓ܁>
    block
      text <ܗܲܝܡܵܢܘܼܬܼܵܐ ܐܝܼܬܹܝܗ̇܃ ܬܲܪܥܵܐ ܕܐ̄ܪ̈ܵܙܹܐ܁ ܗܵܘ̇ ܡܸܕܸܡ ܕܥܲܝ̈ܢܹܐ>
      text <ܕܦܲܓܼܪܵܐ ܠܨܸܒܼ̈ܘܵܬܼܵܐ ܕܡܸܬܼܪ̈ܲܝܓܼܫܵܢ܃ ܗ̤ܘ ܟܲܕܼܸ ܗ̤ܘ ܗܲܝܡܵܢܘܼܬܼܵܐ ܒܓܲܙܹ̈ܐ>
      text <ܟܤܲܝ̈ܵܐ ܠܥܲܝ̈ܢܹܐ ܕܗܵܘܢܵܐ܁ ܬܲܪܬܹܝܢ ܥܲܝ̈ܢܹܐ ܢܲܦ̈ܫܵܢܵܝܬܵܐ ܩܢܹܝܢܲܢ܃ ܐܲܝܟܼ>
      text <ܕܐܵܡ̇ܪܝܼܢ ܐܲܒܼܵܗ̈ܬܼܵܐ܃ ܐܲܝܟܼ ܬܲܪܬܹܝܢ ܥܲܝ̈ܢܹܐ ܕܦܲܓܼܪܵܐ܁ ܘܠܵܘ ܗ̤ܝ ܟܲܕܼ>
      text <ܗ̤ܝ ܚܫܲܚܬܵܐ ܠܲܚܙܵܬܼܵܐ܃ ܒܟܼܠ ܚܕܼܵܐ܁ ܒܲܚܕܼܵܐ ܡܸܢܗܹܝܢ ܚܵܙܹ̇ܝܢܲܢ܃ ܠܟܲܤܝܘܼܬܼ>
      text <ܫܘܼܒܼܚܹܗ ܕܐܲܠܵܗܵܐ ܕܒܲܟܼ̈ܝܵܢܹܐ ܛܡܝܼܪܵܐ܁ ܘܚܲܝܠܹܗ܃ ܘܚܸܟܼܡܬܹܗ܁>
      text <ܘܬܲܪܥܝܼܬܹܗ ܡܬܼܘܿܡܵܝܬܵܐ ܕܲܥܠܲܝܢ܃ ܕܡ̣ܢ ܦܪܝܼܫܘܼܬܼ ܡܕܲܒܿܪܵܢܘܼܬܹܗ>
      text <ܡܸܬܿܕܲܪܟܵܐ ܠܘܵܬܲܢ܁ ܘܒܼܵܗ̇ ܟܲܕܼ ܒܵܗ̇܃ ܐܵܦ ܠܬܸܓܼܡܹ̈ܐ ܪ̈ܘܼܚܵܢܹܐ>
      text <ܟܢܵܘ̈ܬܲܢ܁ ܘܲܒܼܗܵܝ̇ ܚܕܼܵܐ ܚܵܙܹ̇ܝܢܲܢ܃ ܠܫܘܼܒܼܚܵܐ ܕܲܟܼܝܵܢܹܗ ܩܲܕܝܼܫܵܐ܁>
      text <ܐܸܡܲܬܼܝ ܕܹܝܢ ܕܢܸܨܒܸܐ ܡܵܪܲܢ܃ ܕܢܲܥܸܠ ܠܲܢ ܠܘܵܬܼ ܐ̄ܪ̈ܙܹܐ ܪ̈ܘܿܚܵܢܹܐ܃>
      text <ܝܲܡܵܐ ܕܗܲܝܡܵܢܘܼܬܼܵܐ ܦܵܬܲܚ ܒܪܸܥܝܵܢܲܢ܀ ܛܲܝܒܿܘܼܬܼܵܐ ܥܲܠ ܛܲܝܒܿܘܼܬܼܵܐ܃>
      text <ܬܝܵܒܼܘܼܬܼܵܐ ܐܸܬܼܝܲܗܒܲܬ̤ ܠܲܒܼܢܲܝ̈ܢܵܫܵܐ܁ ܬܝܵܒܼܘܼܬܼܵܐ ܐܝܼܬܹܝܗ̇܃ ܡܵܘܠܵܕܼܵܐ ܕܲܬܼܪ݂ܝܢ>
      text <ܕܡ̣ܢ ܐܲܠܵܗܵܐ܁ ܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ܃>
      text <ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ܁ ܬܝܵܒܼܘܼܬܼܵܐ ܐܝܼܬܹܝܗ̇܃ ܬܲܪܥܵܐ ܕܪ̈ܲܚܡܹܐ܁>
      text <ܗܵܘ̇ ܕܲܦܬܼܝܼܚ܃ ܠܟܼܠ ܕܒܼܵܥܹ̇ܝܢ ܠܹܗ܁ ܒܝܲܕܼ ܗܵܢܵܐ ܬܲܪܥܵܐ ܥܵܠ̇ܝܼܢܲܢ܃>
      text <ܠܘܵܬܼ ܪ̈ܲܚܡܹܐ ܐܲܠܵܗܵܝܹ̈ܐ܁ ܒܸܠܥܵܕܼ ܡ̣ܢ ܡܲܥܲܠܬܵܐ ܗܵܕܹܐ܃ ܠܲܝܬܿ ܠܡܸܫܟܵܚܘܼ>
      text <ܪ̈ܲܚܡܹܐ܁ ܡܸܛܠ ܕܟܼܠܗܘܿܢ ܚܛ̣ܵܘ܁ ܐܲܝܟܼ ܡܸܠܲܬ̤ ܟܬܼܵܒܼܵܐ܁ ܘܡܙܕܲܕܩܝܼܢ>
      text <ܒܛܲܝܒܿܘܼܬܼܵܐ ܡܲܓܵܢ܁ ܕܗ̤ܝ ܗ̣̄ܝ ܬܝܵܒܼܘܼܬܼܵܐ܃ ܛܲܝܒܿܘܼܬܼܵܐ ܬܸܢܝܵܢܵܝܬܵܐ܁>
      text <ܡܸܬܼܝܲܠܕܵܐ ܡܲܢ ܒܠܸܒܵܐ܃ ܡ̣ܢ ܗܲܝܡܵܢܘܼܬܼܵܐ ܘܕܸܚܠܬܵܐ܁ ܕܸܚܠܬܵܐ ܐܝܼܬܹܝܗ̇܃>
      text <ܫܲܒܼܛܵܐ ܐܲܒܼܵܗܵܝܵܐ܃ ܕܲܡܕܲܒܿܪܵܐ ܠܲܢ ܥܕܲܡܵܐ ܠܲܥܕܸܢ ܪܘܼܚܵܢܵܝܬܵܐ܁ ܘܡܵܐ>
    block
      text <ܕܡܲܛܝܼܢ ܠܬܲܡܵܢ܃ ܫܵܒܼ̇ܩܵܐ ܠܲܢ ܘܗܵܦ̇ܟܵܐ܁ ܥܕܸܢ ܐܝܼܬܹܝܗ̇܃ ܚܘܼܒܵܐ>
      text <ܐܲܠܵܗܵܝܵܐ܁ ܕܐܝܼܬܼ ܒܹܗ ܦܲܪܕܲܝܤܵܐ܃ ܕܟܼܠܗܘܿܢ ܛܲܘܼ̈ܒܹܐ܁ ܐܲܝܟܵܐ ܕܛܘܼܒܼܵܢܵܐ>
      text <ܦܵܠܘܿܣ܃ ܐܸܬܿܬܲܪܤܝܼ ܤܲܝܒܵܪܬܵܐ ܕܠܵܐ ܒܲܟܼܝܵܢܵܐ܁ ܘܒܼܵܬܲܪ ܕܛܥܸܡ̣>
      text <ܡ̣ܢ ܐܝܼܠܵܢ ܚܲܝܹ̈ܐ ܕܬܲܡܵܢ܃ ܩܵܥܹ̇ܐ ܗ̄ܘ̣ܵܐ ܘܐܵܡܲ̇ܪ܃ ܥܲܝܢܵܐ܃ ܠܵܐ ܚܙܵܬ̤܁>
      text <ܘܐܸܕܼܢܵܐ܃ ܠܵܐ ܫܸܡܥܲܬ̤܁ ܘܥܲܠ ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣܃ ܡܸܕܸܡ>
      text <ܕܛܲܝܸܒܼ ܐܲܠܵܗܵܐ ܠܪ̈ܵܚܡܵܘܗܝ܁ ܡ̣ܢ ܗܵܢܵܐ ܐܝܼܠܵܢܵܐ ܐܸܬܼܓܠܸܙ ܐܵܕܼܵܡ>
      text <ܒܡܘܼܠܟܵܢܹܗ ܕܐܵܟܹ̇ܠܩܲܪܨܵܐ܁ ܐܝܼܠܵܢ ܚܲܝܹ̈ܐ܃ ܗ̤ܘܝܘܼ ܚܘܼܒܵܐ ܕܐܲܠܵܗܵܐ܃>
      text <ܗܵܘ̇ ܕܡܸܢܹܗ ܢܦܲܠ̣ ܐܵ݊ܕܼܵܡ܃ ܘܬܼܘܼܒܼ ܠܵܐ ܦܸܓܼܥܲܬ̤ ܒܹܗ ܚܲܕܼܘܼܬܼܵܐ܃>
      text <ܐܸܠܵܐ ܒܐܲܪܥܵܐ ܕܟܼܘ̈ܒܹܐ ܦܵܠܲܚ ܘܡܸܬܿܛܲܪܲܦ ܗ̄ܘ̣ܵܐ܁ ܐܲܝܠܹܝܢ ܕܡ̣ܢ>
      text <ܚܘܼܒܵܐ ܐܲܠܵܗܵܝܵܐ ܓܠܝܼܙܝܼܢ܃ ܠܲܚܡܵܐ ܕܕܘܼܥܬܼܵܐ ܐܵܟܼ̇ܠܝܼܢ ܥܕܲܟܹܝܠ>
      text <ܒܦܘܼܠܚܵܢܗܘܿܢ܃ ܐܵܦܸܢ ܟܹܐܢܘܼܬܼܵܐ ܦܵܠ̇ܚܝܼܢ܃ ܗܵܘ̇ ܕܐܸܬܼܦܩܸܕܼ ܪܹܫ>
      text <ܛܘܿܗܡܲܢ ܒܡܲܦܘܼܠܬܵܐ ܕܡܸܢܹܗ܁ ܥܕܲܡܵܐ ܕܡܸܫܟܿܚܝܼܢܲܢ ܠܚܘܼܒܵܐ܃>
      text <ܒܐܲܪܥܵܐ ܗ̄ܘ̣ ܕܟܼܘܼ̈ܒܹܐ ܦܵܠܚܝܼܢܲܢ܁ ܘܡܸܨܥܲܬܼ ܟܘܼ̈ܒܹܐ ܙܵܪܥܝܝܼܢܲܢ ܘܚܵܨܕܝܼܢܲܢ܃>
      text <ܐܵܦܸܢ ܙܲܪܥܵܐ ܕܟܹܐܢܘܼܬܼܵܐ܁ ܘܲܒܼܟܼܠܥܸܕܵܢ ܡܸܬܿܕܲܒܼܨܼܢܲܢ ܡܸܢܗܘܿܢ܃ ܘܲܟܼܡܵܐ>
      text <ܐܸܢ ܢܸܙܕܲܕܲܩ܃ ܘܲܒܼܕܼܘܼܥܬܵܐ ܚܵܐܹ̇ܝܢܲܢ ܕܐܲܦܲܝ̈ܢ܁>
      text <ܡܵܐ ܕܹܝܢ ܕܐܸܫܟܲܚ̄ܢ ܚܘܼܒܵܐ܃ ܠܲܚܡܵܐ ܫܡܲܝܝܵܢܵܐ ܐܵܟܼܠܝܼܢܲܢ܃>
      text <ܘܡܸܬܿܬܲܪܤܹܝܢܲܢ ܕܠܵܐ ܥܲܡܠܵܐ ܘܲܕܼܠܵܐ ܠܹܐܘܬܼܵܐ܁ ܠܲܚܡܵܐ ܫܡܲܝܵܢܵܐ>
      text <ܐܝܼܬܼܵܘܗܝ܃ ܗܵܘ̇ ܕܲܢܚܸܬܼ ܡ̣ܢ ܫܡܲܝܵܐ܃ ܘܝܵܗܹ̇ܒܼ ܚܲܝܹ̈ܐ ܠܥܵܠܡܵܐ܁ ܗܵܢܵܘ>
      text <ܤܲܝܒܵܪܬܵܐ ܕܡܲܠܲܐܟܹ̈ܐ܁ ܐܲܝܢܵܐ ܕܲܠܚܘܼܒܵܐ ܐܸܫܟܲܚ܃ ܠܲܡܫܝܼܚܵܐ ܐܵܟܹ̇ܠ>
      text <ܒܟܼܠ ܥܸܕܵܢ܃ ܘܗܵܘܹ̇ܐ ܠܵܐ ܡܵܝܘܿܬܼܵܐ ܡ̣ܢ ܗܵܝܕܹܝܟ܁ ܡܲܢ ܠܲܡ ܕܐܵܟܹ̇ܠ>
      text <ܡ̣ܢ ܗܵܢܵܐ ܠܲܚܡܵܐ܃ ܡܵܘܬܵܐ ܠܵܐ ܢܸܛܥܲܡ ܠܥܵܠܲܡ܁ ܛܘܼܒܼ ܠܡ̇ܢ>
    block
      text <ܕܐܸܟܲܠ̣ ܡ̣ܢ ܠܲܚܡܵܐ ܕܚܘܼܒܵܐ܃ ܕܗ̤ܘܝܘܼ ܝܼܫܘܿܥ܁ ܡܲܢ ܕܚܘܼܒܵܐ>
      text <ܡܸܤܬܲܝܒܲܪ܃ ܠܲܡܫܝܼܚܵܐ ܡܸܤܬܲܝܒܲܪ܃ ܕܐܝܼܬܼܵܘܗܝ ܐܲܠܵܗܵܐ ܕܥܲܠ ܟܠ܁>
      text <ܘܤܵܗܹ̇ܕܼ ܝܘܿܚܲܢܵܢ ܕܐܸܡ݂ܲܪ܃ ܚܘܼܒܵܐ܃ ܗ̤ܘܝܘܼ ܐܲܠܵܗܵܐ܁ ܡܵܕܹܝܢ܃ ܚܲܝܹ̈ܐ ܡ̣ܢ>
      text <ܐܲܠܵܗܵܐ ܤܵܐܹ̇ܩ܃ ܡ̇ܢ ܕܲܒܼܚܘܼܒܵܐ ܚܵܝܹ̇ܐ ܒܲܒܼܪܝܼܬܼܵܐ ܗܵܕܹܐ܁ ܡ̣ܢ ܗܵܘ̇ ܐܵܐܲܪ>
      text <ܕܢܘܼܚܵܡܵܐ܃ ܤܵܐܹ̇ܩ ܗܵܪܟܵܐ ܗܵܢܵܐ܁ ܒܗܵܢܵܐ ܐܵܐܲܪ ܡܸܬܼܒܲܤܡܝܼܢ ܙܲܕܝܼ̈ܩܹܐ>
      text <ܒܲܩܝܵܡܬܵܐ܁ ܚܘܼܒܵܐ܃ ܗ̤ܘܝܘܼ ܡܲܠܟܘܼܬܼܵܐ܃ ܗܵܝ̇ ܕܒܼܵܗ̇ ܐܸܫܬܵܘܕܝܼ ܡܵܪܲܢ>
      text <ܠܲܫܠܝܼܚܹ̈ܐ ܐ̄ܪܵܙܵܢܵܐܝܼܬܼ܃ ܕܢܹܐܟܼܠܘܼܢ ܒܡܲܠܟܘܼܬܹܗ܁ ܬܹܐܟܼܠܘܼܢ ܠܲܡ>
      text <ܘܬܸܫܬܘܿܢ ܥܲܠ ܦܵܬܼܘܿܪܵܐ ܕܡܲܠܟܿܘܼܬܼܵܐ ܕܝܼܠܝ܁ ܡܵܢܵܘ ܕܐܵܟܹ̇ܠܝܼܢ܃ ܐܸܠܵܐ>
      text <ܐܸܢ ܚܘܼܒܵܐ ܤܵܦܹ̇ܩ ܗ̤ܘ ܚܘܼܒܵܐ܃ ܕܘܼܟܲܬܼ ܡܹܐܟܼܠܵܐ ܘܡܲܫܬܿܝܵܐ>
      text <ܡܬܲܪܤܸܐ ܠܐ̄ܢܵܫ܁ ܗܵܢܵܘ ܚܲܡܪܵܐ ܡܚܲܕܸܐ ܠܸܒܹܗ ܕܒܲܪܢܵܫܵܐ܁ ܛܘܼܒܼܵܘܗ>
      text <ܠܡܲܢ ܕܐܸܫܬܼܝ ܡ̣ܢ ܗܵܢܵܐ ܚܲܡܪܵܐ! ܗܵܢܵܘ ܕܐܸܫܬܝܼܘ ܡܸܢܹܗ ܙܲܠܝܼ̈ܠܹܐ܃>
      text <ܘܐܸܬܼܢܲܟܲܦܘ܁ ܘܚܲܛܵܝܹ̈ܐ܃ ܘܲܛܥ̣ܵܘ ܠܐܘܼܪ̈ܚܵܬܼܵܐ ܕܬܼܘܼ̈ܩܠܵܬܵܐ܁ ܘܪ̈ܵܘܵܝܹܐ܃>
      text <ܘܲܗܘ̤ܵܘ ܨܲܝܡܹ̈ܐ܁ ܘܥܲܬܝܼܪܹ̈ܐ܃ ܘܐܸܬܼܪܲܓܼܪܲܓܼܘ ܠܡܸܤܟܹܢܘܼܬܼܵܐ܁ ܘܡܸܤ̈ܟܹܢܹܐ܃>
      text <ܘܲܥܬܲܪܘ ܒܤܲܒܼܪܵܐ܁ ܘܲܟܼܪ̈ܝܼܗܹܐ܃ ܘܲܗܘ̤ܵܘ ܚܲܝ̈ܠܬܼܵܢܹܐ܁ ܘܗܸܕܼܝܼܘܿܛܹ̈ܐ܃>
      text <ܘܐܸܬܼܚܲܟܲܡܘ܁ ܐܲܝܟܲܢܵܐ ܠܵܐ ܐ̄ܢܵܫ ܥܵܒܲܪ܃ ܒܸܠܥܵܕܼ ܡ̣ܢ ܕܸܚܠܬܼܵܐ ܠܘܵܬܼ>
      text <ܚܘܼܒܵܐ܁ ܗܵܘ̇ ܝܲܡܵܐ ܤܲܪܝܵܐ܃ ܕܤܝܼܡ ܒܹܝܬܼ ܠܲܢ ܘܲܠܦܲܪܕܲܝܤܵܐ ܡܸܬܼܝܲܕܼܥܵܢܵܐ܃>
      text <ܒܩܲܪܩܘܼܪܵܐ ܕܲܬܼܝܵܒܼܘܼܬܼܵܐ ܥܵܒܼܪܝܼܢܲܢ܃ ܕܐܝܼܬܼ ܠܹܗ ܠܹܐܩܹ̈ܐ ܕܕܸܚܠܬܼܵܐ܁>
      text <ܐܸܢ ܠܹܐܩܹ̈ܐ ܕܕܸܚܠܬܵܐ ܠܵܐ ܡܕܲܒܿܪ̈ܵܢ ܠܗܵܕܹܐ ܐܸܠܦܵܐ ܕܲܬܼܝܵܒܼܘܼܬܼܵܐ܃>
      text <ܗܵܕܹܐ ܕܒܼܵܗ̇ ܥܵܒܼܪܝܼܢܲܢ ܠܝܲܡܵܐ ܕܥܵܠܡܵܐ ܗܵܢܵܐ ܠܘܵܬܼ ܐܲܠܵܗܵܐ܃>
      text <ܡܸܬܿܛܲܒܿܥܼܝܼܢܲܢ ܒܝܲܡܵܐ ܤܲܪܝܵܐ܁ ܬܝܵܒܼܘܼܬܼܵܐ ܐܝܼܬܹܝܗ̇܃ ܐܸܠܦܵܐ܁ ܕܸܚܠܬܵܐ>
      text <ܕܹܝܢ܃ ܡܕܲܒܿܪܵܢܵܐ ܕܝܼܠܵܗ̇܁ ܘܚܘܼܒܵܐ܃ ܠܡܹܐܢܵܐ ܐܲܠܵܗܵܝܵܐ܁ ܡܵܘܬܿܒܼܵܐ>
    block
      text <ܠܲܢ ܕܸܚܠܬܵܐ ܒܐܸܠܦܵܐ ܕܲܬܼܝܵܒܼܘܼܬܼܵܐ܃ ܘܡܲܥܒܹܪܵܐ ܠܲܢ ܠܝܲܡܵܐ ܤܲܪܝܵܐ>
      text <ܕܥܵܠܡܵܐ܁ ܘܲܡܡܲܢܥܵܐ ܠܲܢ ܠܲܠܡܹܐܢܵܐ ܐܲܠܵܗܵܝܵܐ܃ ܕܗ̤ܘܝܘܼ ܚܘܼܒܵܐ܃>
      text <ܠܐܲܝܟܵܐ ܕܚܵܝ̇ܪܝܼܢ ܟܠܗܘܿܢ ܠܐܲܝ̈ܐ ܫܚܝܼ̈ܩܲܝ ܒܲܬܼܝܵܒܼܘܼܬܼܵܐ܁ ܡܵܐ ܕܹܝܢ>
      text <ܕܡܲܢܲܥܢܲܢ ܠܚܘܼܒܵܐ܃ ܡܲܢܲܥܢ ܠܘܵܬܼ ܐܲܠܵܗܵܐ܁ ܘܫܸܠܡܲܬ̤ ܐܘܼܪܝܲܝܢ܃>
      text <ܘܲܥܒܲܪܢܲܢ ܠܓܼܵܙܲܪܬܵܐ ܕܲܠܗܲܠ ܡ̣ܢ ܥܵܠܡܵܐ܃ ܠܐܲܝܟܵܐ ܕܐܝܼܬܼܵܘܗܝ>
      text <ܐܲܒܼܵܐ ܘܲܒܼܪܵܐ ܘܪܘܼܚܵܐ ܕܩܘܼܕܼܫܵܐ܁ ܕܠܹܗ ܫܘܼܒܼܚܵܐ ܘܐܘܼܪܚܕܵܢܵܐ܃ ܘܠܲܢ>
      text <ܢܲܫܘܸܐ ܠܕܸܚܠܬܹܗ ܘܲܠܚܘܼܒܹܗ܁ ܐܵܡܹܝܢ܁>
  text 44
    block
      text <ܕܲܟܼܡܵܐ ܡܘܼ̈ܫܚܵܬܼܵܐ ܐܝܼܬܼ ܠܝܼܕܲܥܬܼܵܐ܃ ܘܡܘܼ̈ܫܚܵܬܵܐ ܕܤܝܼ̈ܡܵܢ>
      text <ܠܡܲܝܡܵܢܘܼܬܼܵܐ܁ ܡܕ܁>
    block
      text <ܐܝܼܬܼ ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ܃ ܘܐܝܼܬܼ ܝܑܼܕܲܥܬܵܐ ܕܡ̣ܢ>
      text <ܗܲܝܡܵܢܘܼܬܼܵܐ ܡܸܬܼܝܲܠܕܵܐ܁ ܝܑܼܕܲܥܬܵܐ ܕܩܲܕܝܼܡܵܐ ܠܗܲܝܡܵܢܘܼܬܼܵܐ܃ ܝܑܼܕܲܥܬܵܐ>
      text <ܟܝܵܢܵܝܬܵܐ܁ ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ܃ ܝܑܼܕܲܥܬܵܐ ܪܘܼܚܵܢܵܝܬܵܐ܁ ܡܵܢܲܐ>
      text <ܗ̣̄ܝ ܝܑܼܕܲܥܬܵܐ ܟܝܵܢܵܝܬܵܐ ܝܑܼܕܲܥܬܵܐ ܦܵܪܫܲܬܼ ܛܵܒܼܬܵܐ ܡ̣ܢ ܒܝܼܫܬܵܐ܃ ܘܡܸܬܼܩܲܪܝܵܐ܃>
      text <ܐܵܦ ܦܵܪܘܿܫܘܼܬܼܵܐ ܟܝܵܢܵܝܝܬܵܐ܁ ܗܵܕܹܐ ܕܢܸܕܲܥ ܛܵܒܼܬܵܐ ܡ̣ܢ ܒܝܼܫܬܵܐ܃ ܟܝܵܢܵܐܝܼܬܼ>
      text <ܕܠܵܐ ܝܘܼܠܦܵܢܵܐ܃ ܒܲܟܼܝܵܢܵܐ ܡܠܝܼܠܵܐ ܤܵܡ̣ ܐܲܠܵܗܵܐ܁ ܡ̣ܢ ܝܘܼܠܦܵܢܵܐ ܕܹܝܢ܃>
      text <ܬܵܘܤܲܦܬܵܐ ܫܵܩ̇ܠܵܐ܁ ܠܲܝܬܿ ܕܠܵܐ ܕܵܝ̇ܠܵܐ ܒܹܗ ܗܵܕܹܐ܁ ܘܗܵܢܵܘ ܚܲܝܠܵܐ>
      text <ܕܝܕܲܥܬܼܵܐ ܕܢܲܦܫܵܐ ܡܠܝܼܠܬܵܐ ܟܝܵܢܵܐܝܼܬܼ܃ ܗܵܢܵܘ ܕܹܝܢ܃ ܦܵܪܘܿܫܘܼܬܼܵܐ>
      text <ܕܛܵܒܼܬܼܵܐ ܘܒܼܝܼܫܬܵܐ ܬܸܬܿܙܝܼܥ ܒܵܗ̇ ܕܠܵܐ ܫܲܠܘܵܐ܁ ܐܲܝܠܹܝܢ ܡ̇ܢ ܕܡ̣ܢ>
      text <ܗܵܕܹܐ ܚܲܤܝܼܪܝܼܢ܃ ܠܬܲܚܬܿ ܡ̣ܢ ܛܲܟܼܤܵܐ ܕܲܡܠܝܼܠܘܼܬܼܵܐ ܐܸܢܘܿܢ܁ ܐܲܝܠܹܝܢ>
      text <ܕܹܝܢ ܕܗܵܕܹܐ ܫܡܼܝܼܚܵܐ ܒܗܘܿܢ܃ ܬܪܝܼܨܵܐܝܼܬܼ ܒܲܟܼܝܵܢܵܐ ܢܲܦܫܵܢܵܝܵܐ ܩܵܝ̇ܡܝܼܢ܃>
    block
      text <ܟܲܕܼ ܠܵܐ ܡܚܲܒܲܠ ܒܗܘܿܢ ܗܵܘ̇ ܡܸܕܸܡ ܕܡ̣ܢ ܐܲܠܵܗܵܐ ܠܲܟܼܝܵܢܵܐ ܢܲܦܫܵܢܵܝܵܐ>
      text <ܐܸܬܼܝܼܗܸܒܼ܃ ܠܐܝܼܩܵܪܵܐ ܕܲܡܠܝܼܠܘܼܬܹܗ܁ ܠܐܲܝܠܹܝܢ ܕܗܵܕܹܐ ܝܑܼܕܲܥܬܵܐ ܦܵܪܫܲܬܼ>
      text <ܛܵܒܼܬܵܐ ܡ̣ܢ ܒܝܼܫܬܵܐ ܐܵܘܒܸܿܕܼܘ܃ ܡܚܲܤܸܕܼ ܢܒܼܝܼܵܐ܃ ܒܲܪܢܵܫܵܐ ܠܲܡ ܒܐܝܼܩܵܪܹܗ>
      text <ܠܵܐ ܐܸܬܼܒܲܝܲܢ܁ ܐܝܼܩܵܪܹܗ ܕܲܟܼܵܝܵܢܵܐ ܡܠܝܼܠܵܐ܃ ܗ̤ܝ ܗ̣̄ܝ ܦܵܪܘܿܫܘܼܬܼܵܐ܃ ܦܵܪܫܲܬܼ>
      text <ܛܵܒܼܬܵܐ ܡ̣ܢ ܒܝܼܫܬܵܐ܁ ܘܟܹܐܢܵܐܝܼܬܼ ܠܐܲܝܠܹܝܢ ܕܐܵܘܒܸܿܕܼܘ ܗܵܕܹܐ܃ ܕܲܡܝܼ>
      text <ܠܲܒܼܥܝܼܪܵܐ ܠܵܐ ܩܲܢܝܲܬܼ ܢܲܦܫܵܐ ܦܵܪܘܿܫܬܼܵܐ ܘܲܡܠܝܼܠܬܵܐ܁ ܒܗܵܕܹܐ ܡܟܼܵܢܵܐ>
      text <ܠܡܸܫܟܵܚܘܼ ܠܐܘܼܪܚܵܐ ܕܐܲܠܵܗܵܐ܃ ܘܗܵܕܲܐ ܗ̣̄ܝ ܝܑܼܕܲܥܬܵܐ ܟܝܵܢܵܝܬܐ>
      text <ܕܩܲܕܝܼܡܵܐ ܠܗܲܝܡܵܢܘܼܬܼܵܐ܃ ܘܐܝܼܬܹܝܗ̇ ܐܘܼܪܚܵܐ ܕܲܠܘܵܬܼ ܐܲܠܵܗܵܐ܁ ܒܵܗ̇>
      text <ܕܹܝܢ ܒܗܵܕܹܐ ܕܢܸܕܲܥ܃ ܦܵܪܹܫ ܕܛܵܒܼ ܡ̣ܢ ܕܒܼܝܼܫ܃ ܡܩܲܒܸܠ>
      text <ܠܵܗ̇ ܠܗܲܝܡܵܢܘܼܬܼܵܐ܁ ܟܲܕܼ ܤܵܗܹ̇ܕܼ ܗ̤ܘ ܚܲܝܠܵܐ ܕܲܟܼܝܵܢܵܐ܃ ܕܫܲܦܝܼܪ ܗ̄ܘ̣>
      text <ܕܐ̄ܢܵܫ ܢܗܲܝܡܸܢ܃ ܒܡܲܢ ܕܗܵܠܹܝܢ ܟܠܗܹܝܢ ܐܲܝܬܝܼ ܠܲܡܘܵܝܵܐ܃ ܘܲܕܼܢܲܫܲܪ>
      text <ܠܡܸܠܬܼܵܐ ܕܦܘܼܩܕܵܢܵܘ̈ܗܝ ܘܲܕܼܢܸܥܒܸܿܕܼ ܐܸܢܘܿܢ܁ ܘܡܸܢܵܗ̇ ܕܗܵܕܹܐ ܕܗܲܝܡܸܢ܃>
      text <ܡܸܬܼܝܲܠܕܵܐ ܕܸܚܠܲܬܼ ܐܲܠܵܗܵܐ܁ ܠܵܗ̇ ܕܹܝܢ ܠܕܸܚܠܲܬܼ ܐܲܠܵܗܵܐ܃ ܟܲܕܼ ܢܸܩܲܦ>
      text <ܠܦܘܼܠܚܵܢܵܗ̇܃ ܘܩܲܠܝܼܠ ܢܸܤܲܩ ܒܵܗ̇ ܒܦܘܼܠܚܵܢܵܐ܃ ܡܵܘܠܕܼܵܐ ܠܗܵܝ̇>
      text <ܝܑܼܕܲܥܬܼܵܐ ܪܘܼܚܵܢܵܝܬܵܐ ܕܐܸܡ݂ܲܪܢܲܢ܃ ܕܡ̣ܢ ܗܲܝܡܵܢܘܼܬܼܵܐ ܡܸܬܼܝܲܠܕܵܐ܁ ܠܵܘ>
      text <ܕܲܦܫܝܼܛܵܐܝܼܬܼ܃ ܡܸܢܵܗ̇ ܕܗܲܝܡܵܢܘܼܬܼܵܐ ܡܸܬܼܝܲܠܕܵܐ܁ ܡ̣ܢ ܗܲܝܡܵܢܘܼܬܼܵܐ>
      text <ܒܲܠܚܘܿܕܼ ܫܚܝܼܡܬܵܐ܃ ܠܵܐ ܡܸܬܼܝܲܠܕܵܐ ܝܑܼܕܲܥܬܵܐ ܪܘܼܚܵܢܵܝܬܵܐ܃ ܐܸܠܵܐ ܡ̣ܢ>
      text <ܗܲܝܡܵܢܘܼܬܼܵܐ ܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ܁ ܘܲܠܕܸܚܠܲܬܼ ܐܲܠܵܗܵܐ ܟܲܕܼ>
      text <ܢܫܲܪܸܐ ܒܦܘܼܠܚܵܢܵܗ̇܃ ܡ̣ܢ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܬܼܝܲܠܕܵܐ>
      text <ܝܑܼܕܲܥܬܵܐ ܪܘܼܚܵܢܵܬܵܐ܃ ܐܲܝܝܟܼ ܡܸܠܬܹܗ ܕܛܘܼܒܼܵܢܵܐ ܡܦܲܫܩܵܢܵܐ܃ ܡܵܐ ܠܲܡ>
      text <ܓܹܝܪ ܕܐ̄ܢܵܫ ܩܵܢܹ̇ܐ ܨܒܼܝܵܢܵܐ ܕܢܲܩܝܼܦ ܠܕܸܚܠܲܬܼ ܐܲܠܵܗܵܐ܃ ܘܬܲܪܥܝܼܬܼܵܐ>
      text <ܬܪܝܼܨܬܵܐ܃ ܕܠܝܼܠܵܐܝܼܬܼ ܢܵܤܹ̇ܒܼ ܓܸܠܝܵܢܵܐ ܕܟܲܤ̈ܝܵܬܵܐ܁ ܓܸܠܝܵܢܵܐ ܕܟܲܤ̈ܝܵܬܵܐ>
    block
      text <ܩܵܪܹܐ܃ ܠܝܼܕܲܥܬܵܐ ܪܘܼܚܵܢܵܝܬܵܐ܁ ܠܵܘ ܕܗ̤ܝ ܕܸܚܠܲܬܼ ܐܲܠܵܗܵܐ ܝܵܠܕܵܐ ܠܵܗ̇>
      text <ܠܗܵܕܹܐ܁ ܡܸܕܸܡ ܕܠܵܐ ܒܲܟܼܝܵܢܵܐ ܤܝܼܡ ܠܡܵܘܠܵܕܼܘܼ܃ ܠܵܐ ܡܲܨܝܵܐ܁>
      text <ܐܸܠܵܐ ܡܵܘܗܒܲܬܼ ܡܵܘܗܒܲܬܼ ܡܸܬܼܝܲܗܒܵܐ ܗ̤ܝ ܝܑܼܕܲܥܬܵܐ܃ ܠܦܘܼܠܚܵܢܵܐ ܕܕܸܚܠܲܬܼ>
      text <ܐܲܠܵܗܵܐ܁>
      text <ܟܲܕܼ ܕܹܝܢ ܬܥܲܩܸܒܼ ܫܲܦܝܼܪ܃ ܦܘܼܠܚܵܢܵܐ ܕܕܸܚܠܲܬܼ ܐܲܠܵܗܵܐ ܡܸܫܟܲܚ>
      text <ܐܲܢ̄ܬܿ܃ ܕܗ̤ܝ ܗ̣̄ܝ ܬܝܵܒܼܘܼܬܼܵܐ܁ ܘܝܼܕܲܥܬܼܵܐ ܪܘܼܚܵܢܵܝܬܐ ܕܗܵܪܟܵܐ܃ ܗܵܝ̇>
      text <ܗ̣̄ܝ ܕܐܸܡ݂ܲܪܢܲܢ܃ ܕܗܵܘ̇ ܡܸܕܸܡ ܕܲܒܼܡܲܥܡܘܿܕܼܝܼܬܼܵܐ ܢܤܲܒܼܢܲܢ ܪܲܗܒܼܘܿܢܹܗ܃>
      text <ܒܲܬܼܝܵܒܼܘܼܬܼܵܐ ܢܵܤ̇ܒܿܝܼܢܲܢ ܫܘܼܟܵܢܹܗ܁ ܫܘܼܟܵܢܵܐ ܕܐܸܡ݂ܲܪܢܲܢ ܕܒܲܬܼܝܵܒܼܘܼܬܼܵܐ>
      text <ܢܵܤ̇ܒܿܝܼܢܲܢ܃ ܗ̤ܝ ܗ̣̄ܝ ܝܑܼܕܲܥܬܼܵܐ ܕܪܘܼܚ܃ ܕܲܒܼܦܘܼܠܚܵܢܵܐ ܕܕܸܚܠܲܬܼ>
      text <ܐܲܠܵܗܵܐ ܡܸܬܼܝܲܗܒܵܐ ܡܵܘܗܒܲܬܼ܁ ܝܑܼܕܲܥܬܼܵܐ ܪܘܼܚܵܢܵܝܬܵܐ ܐܝܼܬܹܝܗ̇܃ ܡܲܪܓܫܵܢܘܼܬܼܵܐ>
      text <ܕܐܲܝܠܹܝܢ ܕܟܲܤ̈ܝܵܢ܁ ܡܵܐ ܕܹܝܢ ܕܐܲܪܓܸܫ̣ ܐ̄ܢܵܫ ܒܗܵܠܹܝܢ ܕܠܵܐ ܡܸܬܼܚܲܙ̈ܝܵܢ>
      text <ܘܕܲܡܝܲܬܿܪ̈ܵܢ ܤܲܓܝܼ܃ ܕܡܸܢܗܹܝܢ ܢܵܤ̇ܒܵܐ ܫܘܼܡܵܗܵܐ ܗ̤ܝ ܪܘܼܚܵܢܘܼܬܼܵܗ̇>
      text <ܕܝܼܕܲܥܬܵܐ܃ ܡܸܬܼܝܲܠܕܵܐ ܒܵܗ̇ ܒܗܵܕܹܐ ܡܲܪܓܫܵܢܘܼܬܼܵܐ܃ ܗܲܝܡܵܢܘܼܬܼܵܐ>
      text <ܐ̄ܚܪܹܬܼܵܐ܁ ܠܵܘ ܕܤܲܩܘܼܒܼܠܵܐ ܠܗܵܝ̇ ܩܲܕܼܡܵܝܬܵܐ܃ ܐܸܠܵܐ ܕܲܡܫܲܪܪܵܐ ܠܗܵܝ̇>
      text <ܕܗܲܝܡܸܢ܁ ܩܵܪܹܝܢ ܠܵܗ̇ ܕܹܝܢ܃ ܗܲܝܡܵܢܘܼܬܼܵܐ ܕܲܚܙܵܝܝܵܐ܁ ܥܕܲܡܵܐ ܠܗܵܝܕܹܝܟ܃>
      text <ܫܸܡܥܵܐ܁ ܗܵܫܵܐ ܕܹܝܢ܃ ܚܙܵܝܵܐ܁ ܫܲܪܝܼܪܵܐ ܚܙܵܬܼܵܐ ܡ̣ܢ ܫܸܡܥܵܐ܁ ܗܵܠܹܝܢ>
      text <ܟܠܗܹܝܢ܃ ܡ̣ܢ ܗܵܝ̇ ܝܑܼܕܲܥܬܼܵܐ ܦܵܪܫܲܬܼ ܛܵܒܼܬܼܵܐ ܡ̣ܢ ܒܝܼܫܬܵܐ܃ ܕܒܲܟܼܝܵܢܵܐ>
      text <ܢܵܒܼ̇ܗܵܐ܃ ܡܸܬܼ̈ܝܲܠܕܵܢ܁ ܘܗܵܕܲܐ ܗ̣̄ܝ ܙܲܪܥܵܐ ܕܲܡܝܲܬܿܪܘܼܬܼܵܐ ܕܐܲܡܝܼܪܵܐ܁ ܡܵܐ>
      text <ܕܹܝܢ ܕܲܠܗܵܕܹܐ ܡܚܲܦܹܝܢܲܢ ܠܵܗ̇ ܒܨܸܵܢܲܢ ܪܵܚܹ̇ܡ ܪ̈ܓܼܝܼܓܼܵܬܵܐ܃ ܡ̣ܢ ܗܵܠܹܝܢ>
      text <ܟܠܗܹܝܢ ܛܵܒܼ̈ܬܼܵܐ ܢܵܦ̇ܠܝܼܢܲܢ܁ ܠܵܗ̇ ܠܗܵܕܹܐ ܝܑܼܕܲܥܬܵܐ ܢܲܩܝܼܦܵܐ܃ ܕܩܵܪܵܐ>
      text <ܐܲܡܝܼܢܵܐ ܕܬܹܐܪܬܵܐ܁ ܥܵܩܬܼܵܐ܃ ܘܟܲܪܝܘܼܬܼܵܐ܁ ܕܸܚܠܬܵܐ ܕܐܲܠܵܗܵܐ܃ ܘܟܼܘܼܚܵܕܼܵܐ>
      text <ܕܡ̣ܢ ܟܝܵܢܵܐ܁ ܟܲܪܝܘܼܬܼܵܐ ܕܥܲܠ ܐܲܦܲܝ̈ ܡܸܬܼܥܲܒܼܪ̈ܵܢܘܵܬܼܵܐ ܕܡܸܢܩܕܹܝܡ܃>
    block
      text <ܘܲܚܦܝܼܛܘܼܬܼܵܐ ܕܐܲܝܠܹܝܢ ܕܘܵܠ̈ܝܵܢ܁ ܥܘܼܗܕܵܢܵܐ ܐܲܡܝܼܢܵܐ ܕܡܵܘܬܵܐ܃>
      text <ܘܪܸܢܝܵܐ ܡܫܲܢܩܵܢܵܐ ܕܡܲܥܒܲܪܬܵܐ ܗܵܕܹܐ܃ ܘܝܲܨܝܼܦܘܼܬܼܵܐ ܕܲܙܘܵܕ̈ܝܝܹܗ̇܃>
      text <ܘܬܲܟܼܫܲܦܬܵܐ ܚܲܫܝܼܫܬܵܐ ܕܡ̣ܢ ܐܲܠܵܗܵܐ܃ ܕܫܲܦܝܼܪ ܢܸܥܘܿܠ ܒܗܵܢܵܐ ܬܲܪܥܵܐ܃>
      text <ܕܐܝܼܬܼܵܘܗܝ ܡܲܥܒܲܪܬܵܐ ܕܟܼܠܹܗ ܟܝܵܢܵܐ܁ ܒܲܤܝܘܼܬܼܵܐ ܕܥܲܠ ܥܵܠܡܵܐ܃>
      text <ܘܐܵܓܼܘܿܢܵܐ ܫܲܦܝܼܪܵܐ ܕܥܲܠ ܐܲܦܲܝ̈ ܡܝܲܬܿܪܘܼܬܼܵܐ܁ ܗܵܠܹܝܢ ܟܠܗܹܝܢ܃>
      text <ܒܗܵܕܹܐ ܝܑܼܕܲܥܬܼܵܐ ܟܝܵܢܵܝܬܵܐ ܫܟܼܝܼ̈ܚܵܢ܁ ܢܒܲܝܸܢ ܐ̄ܢܵܫ ܕܘܼܒܵܪܹܗ ܡ̣ܢ ܗܵܠܹܝܢ܁>
      text <ܡܵܐ ܕܲܒܼܗܵܠܹܝܢ ܐܝܼܬܼܵܘܗܝ ܒܲܪܢܵܫܵܐ܃ ܒܐܘܼܪܚܵܐ ܕܲܟܼܝܵܢܵܐ ܪܵܕܹܐ܁ ܡܵܐ>
      text <ܕܹܝܢ ܕܡ̣ܢ ܗܵܠܹܝܢ ܐܸܬܼܥܲܠܝܼ ܘܲܡܛ̣ܵܐ ܠܚܘܼܒܵܐ܃ ܐܸܬܼܥܲܠܝܼ ܡ̣ܢ ܗܵܝ̇>
      text <ܕܲܟܼܝܵܢܵܐ܃ ܘܲܥ̣ܒܲܪ ܡܸܢܹܗ ܐܵܓܼܘܿܢܵܐ ܘܕܸܚܠܬܵܐ ܘܠܹܐܘܬܼܵܐ܁ ܡ̣ܢ ܗܵܠܹܝܢ>
      text <ܕܐܸܬܼܐܡܲܪ܃ ܢܲܦܚܸܡ ܐ̄ܢܵܫ ܨܸܒܼ̈ܘܵܬܹܗ܃ ܒܐܲܝܕܵܐ ܪܵܕܹܐ ܒܗܵܝ̇ ܕܲܠܬܲܚܬܿ>
      text <ܡ̣ܢ ܟܝܵܢܵܐ܃ ܐܵܘ ܒܲܟܼܵܢܵܐ܃ ܐܵܘ ܒܗܵܠܹܝܢ ܕܲܠܥܸܠ ܡ̣ܢ ܟܝܵܢܵܐ ܡ̣ܢ>
      text <ܗܵܠܹܝܢ ܦܘܼܪ̈ܫܵܢܹܐ ܕܢܲܗܝܼܪܵܐܝܼܬܼ ܐܸܬܼܐ̱ܡܲܪܘ܃ ܦܫܝܼܩܵܐܝܼܬܼ ܡܨܸܐ ܕܢܲܕܼܪܸܟܼ>
      text <ܐ̄ܢܵܫ܃ ܕܘܼܒܵܪܵܐ ܕܟܼܠܗܘܿܢ ܚܲܝܵܘ̈ܗܝ܁ ܐܸܡܲܬܼܸܝ ܕܲܒܼܗܵܠܹܝܢ ܕܲܟܼܝܵܢܵܐ>
      text <ܕܲܪ̈ܫܝܼܡܵܢ ܬܢܵܢ ܠܵܐ ܐܝܼܬܲܝܟ܃ ܘܲܒܼܗܵܢܹܝܢ ܕܲܠܥܸܠ ܡ̣ܢ ܟܝܵܢܵܐ ܠܵܐ܃>
      text <ܝܑܼܕܼܝܼܸܥܵܐ ܗ̣̄ܝ ܕܲܠܬܲܚܬܿ ܡ̣ܢ ܟܝܵܢܵܐ ܫܪܸܐ ܐܲܢ̄ܬܿ܁>
  text 45
    block
      text <ܡܸܠܟܹ̈ܐ ܡܲܠܝܲܝ̈ ܝܘܼܬܼܪܵܢܵܐ܁ ܡܗ܁>
    block
      text <ܠܲܝܬܿ ܙܵܘܥܵܐ ܛܵܒܼܵܐ܃ ܕܠܵܘ ܡ̣ܢ ܡܵܘܗܲܒܼܬܼܵܐ ܕܲܠܥܸܠ ܢܵܦܹ̇ܠ ܒܠܸܒܵܐ܁>
      text <ܘܠܲܝܬܿ ܚܘܼܫܵܒܼܵܐ ܒܝܼܫܵܐ܃ ܕܠܵܘ ܐܲܝܟܼ ܕܲܒܼܢܸܤܝܘܿܢܵܐ ܡܸܬܼܩܲܪܲܒܼ ܠܢܲܦܫܵܐ܁>
      text <ܒܲܪܢܵܫܵܐ ܕܲܡܛ̣ܵܐ ܠܝܼܕܲܥܬܵܐ ܕܲܡܚܝܼܠܘܼܬܹܗ܃ ܡܛ̣ܵܐ ܠܤܵܟܼܵܠܐ>
      text <ܕܡܲܟܿܝܼܟܼܘܼܬܼܵܐ܀ ܗܲܕܿܝܵܝܵܐ ܕܛܲܝ̈ܒܿܘܵܬܹܗ ܕܐܲܠܵܗܵܐ ܠܘܵܬܼ ܒܲܪܢܵܫܵܐ܃>
    block
      text <ܠܸܒܵܐ ܕܡܸܬܿܬܿܙܝܼܥ ܒܩܘܼܒܵܠܛܲܝܒܿܘܼܬܼܵܐ ܐܲܡܝܼܢܵܐ܀ ܗܲܕܿܝܵܝܵܐ ܕܢܸܤ̈ܝܘܿܢܹܐ>
      text <ܩܕܼܵܡ ܢܲܦܫܵܐ܃ ܙܵܘܥܵܐ ܕܲܪܛܘܼܢܝܵܐ܃ ܕܐܲܡܝܼܢ ܕܵܐܹ̇ܠ ܒܠܸܒܵܐ܁ ܠܟܼܠ>
      text <ܡܚܝܼ̈ܠܵܬܹܗ ܕܒܲܪܢܵܫܵܐ܃ ܛܵܥܹ̇ܢ ܐܲܠܵܗܵܐ܁ ܠܒܲܪܢܵܫܵܐ ܕܐܲܡܝܼܢ ܡܪܲܛܸܢ܃>
      text <ܠܵܐ ܡܤܲܝܒܲܪ ܕܠܵܐ ܪܵܕܹܐ ܠܹܗ܁ ܢܲܦܫܵܐ ܕܪܲܚܝܼܩܵܐ ܡ̣ܢ ܟ̱ܠܹܗ ܙܲܗܪܵܐ>
      text <ܕܝܼܕܲܥܬܼܵܐ܃ ܒܗܵܠܹܝܢ ܙܵܘ̈ܥܹܐ ܡܸܫܬܲܟܼܚܵܐ܁ ܦܘܼܡܵܐ ܕܐܲܡܝܼܢ ܡܵܘܕܸܐ܃>
      text <ܒܘܼܪܟܿܬܼܵܐ ܡܩܲܒܸܠ ܡ̣ܢ ܐܲܠܵܗܵܐ܁ ܘܠܸܒܵܐ ܕܐܲܡܝܼܢ ܒܩܘܼܒܵܠܛܲܝܒܿܘܼܬܼܵܐ܃>
      text <ܫܵܟܼܢܵܐ ܒܹܗ ܛܲܝܒܿܘܼܬܼܵܐ܀ ܩܕܼܵܡ ܛܲܝܒܿܘܼܬܼܵܐ܃ ܡܘܼܟܵܟܼܵܐ ܤܵܗܹ̇ܛ܁>
      text <ܘܲܩܕܼܵܡ ܡܲܪܕܘܼܬܼܵܐ܃ ܪܵܗܛܵܐ ܡܲܤܒܿܪܵܢܘܼܬܼܵܐ܁ ܐܲܝܢܵܐ ܕܡܸܛܠ ܝܑܼܕܲܥܬܵܐ>
      text <ܡܸܬܿܬܿܪܝܼܡ ܒܬܹܐܪܬܹܗ܃ ܒܓܼܘܼܕܵܦܵܐ ܡܸܬܼܢܲܤܸܐ܁ ܘܐܲܝܢܵܐ ܕܒܲܡܝܲܬܿܪܘܼܬܼܵܐ>
      text <ܕܦܘܼܠܚܵܢܵܐ܃ ܒܙܵܢܝܘܼܬܼܵܐ ܡܸܬܼܡܲܨܲܥ܁ ܘܕܲܒܼܚܸܟܼܡܬܼܵܐ ܡܸܫܬܲܩܲܠ܃>
      text <ܒܹܝܬܼ ܦܲܚܹ̈ܐ ܥܲܡܘܼ̈ܛܹܐ ܡܸܬܿܕܵܘܲܕܼ܀ ܒܲܪܢܵܫܵܐ ܕܪܲܚܝܼܩ ܡ̣ܢ ܟ̱ܠܹܗ>
      text <ܕܘܼܟܼܪܵܢܵܐ ܕܐܲܠܵܗܵܐ܃ ܗܵܘ̇ ܕܲܛܥܝܼܢ ܒܠܸܒܹܗ ܡܲܪܢܝܼܬܼܵܐ ܕܥܲܠ ܩܲܪܼܝܼܒܹܗ܃>
      text <ܒܒܼܝܼܫܘܼܬܼ ܥܘܼܗܕܵܢܵܐ܀ ܐܲܝܢܵܐ ܕܲܡܝܲܩܲܪ ܠܟܼܠܒܲܪܢܵܫ ܒܥܘܼܗܕܵܢܵܐ>
      text <ܕܐܲܠܵܗܵܐ܃ ܡܸܫܟܲܚ ܡܥܲܕܪܵܢܵܐ ܠܟܼܠܒܲܪܢܵܫ܃ ܒܪܸܡܙܵܐ ܟܲܤܝܵܐ>
      text <ܕܐܲܠܵܗܵܐ܀ ܕܢܵܦܹ̇ܩ ܪܘܼܚܵܐ ܥܲܠ ܥܫܝܼܩܵܐ܃ ܡܸܫܟܲܚ ܤܢܹܐܓܼܪܵܐ>
      text <ܠܒܼܵܪܝܹܗ܁ ܕܝܵܗܹ̇ܒܼ ܕܪܵܥܹܗ ܠܥܘܼܕܼܪܵܢ ܩܲܪܝܼܒܹܗ܃ ܕܪܵܥܹܗ ܕܐܲܠܵܗܵܐ>
      text <ܢܵܤܹ̇ܒܼ ܚܠܵܦܵܘܗܝ܀ ܕܲܡܩܲܛܪܸܓܼ ܠܐܲܚܘܼܗܝ ܥܲܠ ܒܝܼ̈ܫܬܹܗ܃>
      text <ܡܸܫܟܲܚ ܠܐܲܠܵܗܵܐ ܩܛܹܐܓܼܪܵܢܹܗ܁ ܕܲܡܬܲܪܸܨ ܠܐܲܚܘܼܗܝ ܒܬܼܵܘܵܢܹ̈ܐ܃>
      text <ܡܲܐܤܸܐ ܒܝܼܫܬܹܗ܁ ܕܲܡܩܲܛܪܸܓܼ ܠܹܗ ܒܲܟܼܢܘܼܫܬܼܵܐ܃ ܡܲܥܫܸܢ ܚܒܼܵܪ̈ܵܬܹܗ܁>
      text <ܕܡܲܐܤܸܐ ܠܐܲܚܘܼܗܝ ܒܲܝܬܵܐܝܼܬܼ܃ ܥܲܠ ܥܘܼܫܢܵܐ ܕܚܘܼܒܹܗ ܡܒܲܕܸܩ܁>
      text <ܘܕܲܡܦܲܪܤܸܐ ܠܹܗ ܠܥܹܝܢ ܚܲܒܼܪ̈ܵܘܗܝ܃ ܚܲܝܠܵܐ ܕܲܚܤܵܡܹܗ ܐܵܘܕܲܥ̣܀>
      text <ܪܵܘܡܵܐ ܕܲܒܼܛܘܼܫܝܵܐ ܡܲܟܸܿܣ܃ ܐܵܤܝܵܐ ܗ̄ܘ̣ ܚܲܟܹܝܼܡܵܐ܁ ܘܕܲܠܥܹܝܢ ܤܲܓܝܼ̈ܐܹܐ>
    block
      text <ܡܲܐܤܸܐ܃ ܡܒܲܙܚܵܢܵܐ ܗ̄ܘ̣ ܒܲܫܪܵܪܵܐ܁ ܐܵܬ̤ܵܐ ܕܲܡܪܲܚܡܵܢܘܼܬܼܵܐ܃ ܫܘܼܒܼܩܵܢܵܐ>
      text <ܕܟܼܠ ܤܘܼܪܚܵܢ܁ ܘܐܵܬ̤ܵܐ ܕܒܼܝܼܫܘܼܬܼ ܬܲܪܥܝܼܬܼܵܐ܃ ܫܘܼܚ̈ܠܵܦܹܐ ܕܡܸܠܹ̈ܐ>
      text <ܕܨܹܐܕܼܵܘܗܝ ܕܡܲܤܟܿܠܵܢܵܐ܀ ܐܲܝܢܵܐ ܕܠܵܐܤܝܘܼܬܼܵܐ ܡܩܲܪܸܒܼ ܡܲܪܕܘܼܬܼܵܐ܃>
      text <ܒܚܘܼܒܵܐ ܪܵܕܹܐ܁ ܘܕܲܢܩܲܡܬܵܐ ܤܝܼܡܵܐ ܬܒܲܥܬܹܗ܃ ܤܦܝܼܩ ܗ̄ܘ̣ ܡ̣ܢ>
      text <ܚܘܼܒܵܐ܁ ܐܲܠܵܗܵܐ ܪܵܕܹܐ ܒܚܘܼܒܵܐ܃ ܘܠܵܘ ܐܲܝܟܼ ܕܠܲܢܩܲܡܬܼܵܐ܃ ܚܵܣ!>
      text <ܡܸܛܠ ܕܢܸܬܼܐܲܤܸܐ ܨܲܠܡܹܗ ܒܵܥܹ̇ܐ܃ ܘܠܵܐ ܢܵܛܲܪ ܪܘܼܓܼܙܵܐ܃ ܠܙܲܒܼܢܵܐ>
      text <ܡܲܪܝܼܕܼ ܡ̣ܢ ܬܘܼܪܨܵܐ܁ ܡܸܛܠ ܕܠܵܘ ܢܩܲܡܬܵܐ ܕܢܲܦܫܹܗ ܬܵܒܲܥ܁>
      text <ܗܵܢܵܘ ܢܝܼܫܹܗ ܕܚܘܼܒܵܐ܁ ܘܡܲܪܕܘܼܬܼܵܐ ܕܚܘܼܒܵܐ܃ ܡܸܛܠ ܬܘܼܪܵܨܵܐ ܗ̄ܝ܁>
      text <ܘܲܠܦܘܼܪܥܵܢܵܐ܃ ܠܵܐ ܡܚܝܼܪܵܐ ܒܢܝܼܫܵܐ܀>
      text <ܙܲܕܝܼܩܵܐ ܕܚܲܕܿܝܼܡ܃ ܠܐܲܠܵܗܵܐ ܕܵܡܹ̇ܐ܁ ܠܵܐ ܪܵܕܹܐ ܤܵܟܼ ܠܒܲܪܢܵܫܵܐ܃>
      text <ܡܸܛܠ ܕܢܸܬܼܒܲܥ ܤܲܟܼܠܘܼܬܹܗ܁ ܐܸܠܵܐ ܕܐܵܘ ܗ̤ܘ ܢܸܬܿܬܲܪܲܨ܃ ܐܵܘ>
      text <ܕܲܐ̄ܚܪ̈ܵܢܹܐ ܢܸܤܬܲܪܕܼܘܼܢ܁ ܕܲܡܫܲܚܠܦܵܐ ܓܹܝܪ ܡ̣ܢ ܗܵܕܹܐ܃ ܠܲܝܬܹܿܝܗ̇>
      text <ܡܲܪܕܘܼܬܼܵܐ܁ ܘܗܵܕܹܐ܃ ܐܲܝܟܼ ܕܲܒܼܨܲܠܡܵܐ ܨܵܐܲܪ ܒܵܗ̇ ܪܘܼܚܵܐ܃ ܬܲܪܥܝܼܬܼܵܐ>
      text <ܕܐܝܼܬܼ ܠܹܗ ܠܐܲܠܵܗܵܐ ܡܬܼܘܿܡܵܐܝܼܬܼ܁ ܐܲܝܢܵܐ ܕܠܲܐܠܵܗܵܐ ܐܲܝܟܼ ܬܵܒܼܘܿܥܵܐ>
      text <ܨܵܒܹ̇ܐ ܕܢܸܪܢܸܐ܃ ܟܲܕܼ ܠܟܹܐܢܘܼܬܼܵܐ ܤܵܒܲܪ ܕܲܡܩܝܼܡ܃ ܒܠܵܐ ܛܵܒܼܘܼܬܼܵܐ>
      text <ܡܩܲܛܪܸܓܼ ܠܹܗ܁ ܚܵܣ ܠܹܗ ܠܗܵܘ̇ ܡܲܒܿܘܼܥ ܚܘܼܒܵܐ܃ ܘܝܲܡܵܐ>
      text <ܕܲܡܠܸܐ ܛܵܒܼܘܼܬܼܵܐ܃ ܕܦܘܼܪܥܵܢܘܼܬܼܵܐ ܫܟܼܝܼܚܵܐ ܒܹܗ܁ ܢܝܼܫܵܐ ܕܬܲܪܥܝܼܬܹܗ܃>
      text <ܠܬܼܘܼܪܵܨܵܐ ܗ̄ܘ̣ ܕܲܒܼܢܲܝ̈ܢܵܫܵܐ܁ ܘܐܸܠܘܼ ܠܵܐ ܕܢܸܫܬܲܠܲܚ ܐܝܼܩܵܪ ܚܹܐܪܘܼܬܼܵܐ܃>
      text <ܕܲܠܡܵܐ ܐܵܦܠܵܐ ܒܲܟܼܐܵܬܼܵܐ ܡܲܐܤܸܐ ܠܲܢ܁ ܬܚܘܼܡܵܐ ܕܚܹܐܪܘܼܬܼܵܐ ܒܝܲܕܼ>
      text <ܤܘܼܥܪ݁ܵܢܲܝܢ܃ ܚܲܝܠܵܐ ܕܓܲܠܝܘܼܬܼ ܐܲܦܹ̈ܐ ܡܲܤܪܚܵܐ ܠܲܡܠܝܼܠܘܼܬܼܵܐ܁ ܘܐܵܦ>
      text <ܗܵܕܹܐ܃ ܠܪܲܒܿܘܼܬܼ ܛܵܒܼܘܼܬܹܗ ܬܸܤܓܘܿܕܼ܁ ܕܠܵܐ ܐܲܝܟܼ ܕܲܒܼܕܼܝܼܠܹܗ ܨܵܒܹ̇ܐ>
      text <ܕܢܸܚܕܹܐ܃ ܐܸܠܵܐ ܐܲܝܟܼ ܕܲܒܼܙܸܕܼܩܹ̈ܐ ܕܲܥ̇ܒܼܵܕܲܝ̈ܢ܁ ܕܟܲܕܼ ܕܝܼܠܹܗ ܗ̄ܘ̣>
    block
      text <ܟܠܡܸܕܸܡ܃ ܠܵܐ ܪܵܚܹ̇ܡ ܕܢܸܚܫܘܿܒܼ ܕܝܼܠܹܗ܃ ܐܸܠܵܐ ܐܲܝܟܼ ܕܲܒܼܕܼܝܼܠܲܢ>
      text <ܢܸܬܼܒܲܤܲܡ܀ ܠܦܘܼܬܼ ܛܵܒܼܘܼܬܹܗ ܕܒܲܪܢܵܫܵܐ܃ ܥܲܠ ܐܲܠܵܗܵܐ ܡܸܬܼܢܲܗܲܪ܁>
      text <ܘܲܠܦܘܼܬܼ ܕܢܸܬܿܕܲܠܸܐ ܠܘܵܬܼ ܝܑܼܕܲܥܬܹܗ܃ ܠܚܹܐܪܘܼܬܼ ܢܲܦܫܵܐ ܡܸܬܼܩܲܪܲܒܼ܀>
      text <ܐܲܝܢܵܐ ܕܡܸܛܠ ܦܘܼܪܥܵܢܵܐ ܕܲܥܬܼܝܼܕܼ ܡܸܬܼܝܲܬܲܪ ܒܫܲܦܝܝܼܪ̈ܵܬܼܵܐ܃ ܕܠܝܼܠ>
      text <ܗ̄ܘ̣ ܤܲܓܝܼ ܠܫܘܼܚܠܵܦܵܐ܁ ܐܲܝܢܵܐ ܕܚܲܝܠܵܐ ܕܝܼܕܲܥܬܹܗ ܡܲܬܼܗܲܪ ܠܹܗ܃>
      text <ܒܲܚܙܵܬܼܵܐ ܕܚܘܼܒܵܐ ܕܐܝܼܬܼ ܠܹܗ ܠܐܲܠܵܗܵܐ܃ ܗܵܢܵܐ ܐܵܦܸܢ ܒܸܤܪܹܗ>
      text <ܢܸܬܼܦܲܤܲܩ܃ ܠܵܐ ܒܪܸܥܝܵܢܹܗ ܡܸܬܿܬܿܪܝܼܡ܃ ܘܠܵܐ ܡ̣ܢ ܡܝܲܬܿܪܘܼܬܼܵܐ>
      text <ܡܸܫܬܲܓܼܢܸܐ܁ ܐܲܝܢܵܐ ܕܲܒܼܚܘܼ̈ܒܼܠܹܐ ܕܐܝܼܬܼ ܠܹܗ ܠܐܲܠܵܗܵܐ ܥܠܲܝܢ ܡܸܬܼܢܲܗܲܪ>
      text <ܪܸܥܝܵܢܹܗ܃ ܗܵܢܵܐ ܠܥܘܼܡܩܵܐ ܕܡܘܼܟܵܟܼܵܐ ܢܵܚܹ̇ܬܼ ܒܦܲܓܼܪܹܗ ܘܲܒܼܢܲܦܫܹܗ܁>
      text <ܩܕܼܵܡ ܕܢܸܬܼܩܲܪܲܒܼ ܒܲܪܢܵܫܵܐ ܠܘܵܬܼ ܝܑܼܕܲܥܬܼܵܐ܃ ܡܸܬܿܕܠܸܐ ܘܡܸܬܿܬܲܚܬܸܐ>
      text <ܒܕܼܘܼܒܵܪܹܗ܁ ܡܵܐ ܕܹܝܢ ܕܐܸܬܼܩܲܪܲܒܼ ܨܹܝܕܼ ܝܑܼܕܲܥܬܼܵܐ܃ ܟ̱ܠܹܗ ܡܸܬܿܕܲܠܵܝܘܼ>
      text <ܡܸܬܿܕܲܠܸܐ܃ ܘܟܼܠ ܟܡܵܐ ܕܡܸܬܿܕܲܠܸܐ܃ ܠܵܐ ܫܵܠܡܵܐ ܡܲܤܲܩܬܵܗ̇>
      text <ܕܝܼܕܲܥܬܼܵܐ܃ ܩܕܼܵܡ ܕܢܹܐܬܸܐ ܗܵܘ̇ ܥܵܠܡܵܐ ܕܬܸܫܒܿܘܿܚܬܼܵܐ܃ ܘܢܸܤܲܒܼ>
      text <ܤܵܟܼܵܐ ܕܥܘܼܬܼܪܹܗ܁ ܟܡܵܐ ܐܸܢ ܢܸܬܼܓܡܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ܃>
      text <ܡܹܐܙܲܠ ܗ̄ܘ̣ ܐܵܙܹ̇ܠ ܒܵܬܼܪܹܗ܁ ܒܥܵܠܡܵܐ ܕܹܝܢ ܕܲܫܪܵܪܵܐ܃ ܐܲܦܵܘ̈ܗܝ>
      text <ܡܚܵܘܸܐ ܠܹܗ܃ ܠܵܐ ܗ̄ܘ̣ܵܐ ܕܐܝܼܬܼܘܼܬܹܗ܁ ܟܡܵܐ ܐܸܢ ܢܸܬܼܓܵܘܘܿܢ ܘܲܕܝܼ̈ܩܹܐ>
      text <ܒܚܸܙܘܵܘ̈ܗܝ܃ ܦܸܠ̱ܐܬܼܵܗ̇ ܗ̄ܘ̣ ܕܲܚܙܵܬܼܵܐ ܚܵܙܹ̇ܝܢ܃ ܐܲܝܟܼ ܨܲܠܡܵܐ ܕܡܸܬܼܚܵܘܸܐ>
      text <ܒܝܲܕܼ ܡܲܚܙܝܼܬܼܵܐ܁ ܬܲܡܵܢ ܕܹܝܢ܃ ܠܓܸܠܝܵܢܹܗ ܕܲܫܪܵܪܵܐ ܚܵܙܹ̇ܝܢ܀>
      text <ܢܘܼܪܵܐ ܕܲܒܼܩܲܝ̈ܤܹܐ ܝܲܒܝܼ̈ܫܹܐ ܐܵܚ̇ܕܵܐ܃ ܥܲܤܩܵܐܝܼܬܼ ܕܵܥ̇ܟܵܐ܁ ܘܪܸܬܼܚܵܐ>
      text <ܕܒܲܐܠܵܗܵܐ܃ ܕܲܒܼܠܸܒܵܐ ܕܲܦܤܝܼܩ ܡ̣ܢ ܥܵܠܡܵܐ ܢܵܦܹ̇ܠ܃ ܢܲܒܼܪܲܫܬܹܗ ܠܵܐ>
      text <ܡܸܬܿܕܲܥܟܼܵܢܝܼܬܵܐ ܗ̣̄ܝ܁ ܘܚܲܪܝܼܦܵܐ܃ ܐܵܦ ܡ̣ܢ ܢܘܼܪܵܐ܁ ܚܲܡܪܵܐ ܡܵܐ ܕܥܲܠ̣>
      text <ܚܲܝܠܹܗ ܒܫܸܪ̈ܝܵܢܹܐ܃ ܛܵܥܹ̇ܐ ܗܵܘܢܵܐ ܚܲܬܝܼܬܼܘܼܬܼܵܐ ܕܟܼܠܡܸܕܸܡ܁>
    block
      text <ܘܥܘܼܗܕܵܢܵܐ ܕܐܲܠܵܗܵܐ ܡܵܐ ܕܐܸܚܲܕܼ ܢܘܿܡܹܐ ܒܢܲܦܫܵܐ܃ ܥܵܛܹ̇ܐ ܕܘܼܟܼܪܵܢܵܐ>
      text <ܕܡܸܬܼܚܲܙ̈ܝܵܢܝܵܬܼܵܐ ܡ̣ܢ ܠܸܒܵܐ܁ ܪܸܥܝܵܢܵܐ ܕܐܸܫܟܲܚ ܚܸܟܼܡܬܵܐ ܕܪܘܼܚ܃ ܐܲܝܟܼ>
      text <ܐ̄ܢܵܫ ܕܐܸܫܟܲܚ ܐܸܠܦܵܐ ܡܛܲܝܝܲܒܼܬܵܐ ܒܓܼܵܘ ܝܲܡܵܐ܁ ܕܡܵܐ ܕܝܼܬܸܒܼ ܒܵܗ̇܃>
      text <ܡܲܥܒܿܪܵܐ ܠܹܗ ܡ̣ܢ ܝܲܡܵܐ ܕܥܵܠܡܵܐ ܗܵܢܵܐ܃ ܘܲܡܡܲܢܥܵܐ ܠܹܗ ܠܘܵܬܼ ܓܵܙܲܪܬܵܐ>
      text <ܕܥܵܠܡܵܐ ܕܲܥܬܼܝܼܕܼ܁ ܗܵܟܲܢܵܐ ܓܹܝܪ ܐܝܼܬܹܝܗ̇ ܡܲܪܓܫܵܢܘܼܬܼܵܐ ܕܲܥܬܼܝܼ̈ܕܼܵܬܼܵܐ>
      text <ܒܥܵܠܡܵܐ ܗܵܢܵܐ܃ ܐܲܝܟܼ ܓܵܙܲܪܬܵܐ ܙܥܘܿܪܬܵܐ ܒܓܼܵܘ ܝܲܡܵܐ܁ ܘܐܲܝܢܵܐ>
      text <ܕܲܠܘܵܬܼܵܗ̇ ܐܸܬܼܩܲܪܲܒܼ܃ ܠܵܐ ܬܘܼܒܼ ܡܸܬܿܛܲܪܲܦ ܒܡܲܚܫܘܼ̈ܠܹܐ ܕܗܲܓܵܓܲܝ̈>
      text <ܙܲܒܼܢܵܐ܁ ܬܲܓܵܪܵܐ ܡܵܐ ܕܫܲܡܠܝܼ ܙܸܒܼܢܹܗ܃ ܠܒܲܝܬܹܗ ܡܸܟܹܝܠ ܡܸܤܬܲܪܗܲܒܼ>
      text <ܕܢܹܐܙܲܠ܁ ܘܕܲܝܪܵܐ ܟܡܵܐ ܕܲܥܕܲܟܹܝܠ ܦܲܚ̣ܫ ܙܲܒܼܢܵܐ ܕܦܘܼܠܚܵܢܹܗ܃>
      text <ܡܥܵܩ ܕܢܸܦܘܿܩ ܡ̣ܢ ܦܲܓܼܪܵܐ܁ ܡܵܐ ܕܹܝܢ ܕܐܲܪܓܸܫ̣ ܒܢܲܦܫܹܗ ܕܲܙܒܲܢ>
      text <ܩܹܐܪܤܹܗ ܘܲܢܤܲܒܼ ܪܲܗܒܼܘܿܢܹܗ܃ ܡܸܬܼܪܲܓܼܪܲܓܼ ܠܥܵܠܡܵܐ ܕܲܥܬܼܝܼܕܼ܁>
      text <ܬܲܓܵܪܵܐ ܟܡܵܐ ܕܲܒܼܝܼܡܵܐ ܗ̄ܘ̣܃ ܙܵܘܥܵܐ ܫܪܸܐ ܥܲܠ ܗܲܕܵܡܵܘ̈ܗܝ܁ ܕܕܲܡ>
      text <ܢܸܙܕܩܸܦ ܡܲܚܫܘܼܠܵܐ܃ ܘܢܸܛܒܲܥ ܤܲܒܼܪܵܐ ܕܥܲܡܠܹܗ܁ ܘܕܲܝܪܵܝܵܐ>
      text <ܟܡܵܐ ܕܲܒܼܥܵܠܡܵܐ ܗ̄ܘ̣܃ ܩܸܢܛܵܐ ܐܲܚܝܼܕܼ ܠܦܘܼܠܚܵܢܹܗ܁ ܕܕܲܡ>
      text <ܢܸܬܿܬܿܥܝܼܪ ܥܠܵܘܗܝ ܟܝܼܡܘܿܢܵܐ܃ ܘܢܹܐܒܲܕܼ ܥܲܡܠܵܐ ܕܡ̣ܢ ܛܲܠܝܝܘܼܬܼܵܐ>
      text <ܠܤܲܝܒܲܘܼܬܼܵܐ܁ ܬܲܓܵܪܵܐ ܠܝܲܒܼܫܵܐ ܚܵܐܲܪ܃ ܘܕܲܝܪܵܝܵܐ ܠܥܸܕܵܢ ܡܵܘܬܹܗ܁>
      text <ܡܲܠܵܚܵܐ ܒܟܼܵܘܟܿܒܼܵܐ ܚܵܐܲܪ܃ ܡܵܐ ܕܪܵܕܹܐ ܡܸܨܥܲܬܼ ܝܲܡܵܐ܁ ܘܲܠܘܲܥܕܹܗ>
      text <ܬܵܪܹܨ ܐܸܠܦܹܗ܃ ܕܲܢܚܵܘܸܐ ܠܹܗ ܠܲܠܡܹܐܢܵܐ܁ ܘܕܲܝܪܵܝܵܐ ܚܵܐܲܪ ܒܲܨܠܘܿܬܼܵܐ܃>
      text <ܕܗ̤ܝ ܬܵܪܨܵܐ ܠܹܗ ܡܲܪܕܝܼܬܼܵܐ܃ ܕܠܲܐܝܢܵܐ ܠܡܹܐܢܵܐ ܢܸܬܼܪܘܿܨ ܕܘܼܒܵܪܹܗ܁>
      text <ܒܲܨܠܘܿܬܼܵܐ ܚܵܐܲܪ ܕܲܝܪܵܝܵܐ ܒܟܼܠܥܸܕܵܢ܃ ܕܲܬܼܚܵܘܸܐ ܠܹܗ ܓܵܙܲܪܬܵܐ܃ ܕܒܼܵܗ̇>
      text <ܢܹܐܤܘܿܪ ܐܸܠܦܹܗ ܡ̣ܢ ܩܸܢܛܵܐ܁ ܘܡ̣ܢ ܬܲܡܵܢ ܬܲܡܵܢ ܢܸܥܒܸܿܕܼ ܙܘܵܕܹ̈ܐ܃ ܘܢܸܬܼܪܘܿܨ>
    block
      text <ܬܘܼܒܼ ܠܓܼܵܙܲܪܬܵܐ ܐ̄ܚܪܹܬܼܵܐ܁ ܗܵܟܲܢܵܐ ܐܝܼܬܹܝܗ̇ ܡܲܪܕܝܼܬܹܗ ܕܝܼܚܝܼܕܼܵܝܵܐ܃>
      text <ܟܡܵܐ ܕܐܝܼܬܼܵܘܗܝ ܒܗܵܠܹܝܢ ܚܲܝܹ̈ܐ܁ ܘܡ̣ܢ ܓܵܙܲܪܬܵܐ ܠܓܼܵܙܲܪܬܵܐ ܡܫܲܢܸܐ܃>
      text <ܘܡ̣ܢ ܝܑܼܕܲܥܬܼܵܐ ܠܝܼܕܼܥܬܼܵܐ܁ ܘܐܲܝܟܼ ܕܲܒܼܫܘܼ̈ܚܠܵܦܹܐ ܕܓܼܵܙܪ̈ܵܬܼܵܐ܃ ܒܝܲܕܼ̈ܥܵܬܼܵܐ>
      text <ܡܫܲܚ̈ܠܦܵܬܼܵܐ ܦܵܓܲܥ̇܁ ܥܕܲܡܵܐ ܕܤܵܠܹ̇ܩ ܡ̣ܢ ܝܲܡܵܐ܃ ܘܲܠܗܵܝ̇ ܡܕܼܝܼܢ̄ܬܹܗ>
      text <ܕܲܫܪܵܪܵܐ ܡܲܪܕܝܼܬܹܗ ܬܸܡܤܲܟܼ܁ ܕܠܵܐ ܬܘܼܒܼ ܡܸܬܿܬܲܓܿܪܝܼܢ ܒܵܗ̇>
      text <ܥܵܡܘܿܪܹ݁ܝܗ̇܃ ܐܸܠܵܐ ܟܠܢܵܫ ܥܲܠ ܡܲܪ̈ܗܵܛܵܘܗܝ ܡܸܬܿܬܿܢܝܼܚ܁ ܛܘܼܒܼ>
      text <ܠܡܲܢ ܕܠܵܐ ܐܸܬܿܕܵܘܕܲܬ̤ ܡܲܪܕܝܝܼܬܹܗ܃ ܒܓܼܵܘ ܝܲܡܵܐ ܪܲܒܵܐ! ܛܘܼܒܼ>
      text <ܠܡܲܢ ܕܠܵܐ ܐܸܬܿܬܲܒܼܪܲܬ̤ ܐܸܠܦܹܗ܃ ܘܲܡܛ̣ܵܐ ܠܲܠܡܹܐܢܵܐ ܗܵܘ̇ ܟܲܕܼ ܚܵܪܹܐ!>
      text <ܤܲܚܵܝܵܐ ܥܲܪܛܸܠ ܥܵܡܹ̇ܕܼ ܒܓܼܵܘ ܝܵܡܵܐ܃ ܐܲܝܟܼ ܕܢܸܫܟܲܚ ܡܲܪܓܵܢܝܼܬܼܵܐ܁>
      text <ܘܕܲܝܪܵܝܵܐ ܚܲܟܿܝܼܡܵܐ ܥܲܪܛܵܠ ܪܵܕܹܐ ܒܲܒܼܪܝܼܬܼܵܐ܃ ܕܢܸܫܟܲܚ ܠܡܲܪܓܵܢܝܼܬܼܵܐ>
      text <ܝܼܫܘܿܥ ܡܫܝܼܚܵܐ ܒܲܩܢܘܿܡܹܗ܁ ܘܡܵܐ ܕܐܸܫܟܿܚܵܗ̇܃ ܥܲܡܵܗ̇ ܠܵܐ ܩܵܢܹ̇ܐ>
      text <ܬܘܼܒܼ ܡܸܕܸܡ܁ ܡܲܪܓܵܢܝܼܬܼܵܐ܃ ܒܬܼܵܘܵܢܹ̈ܐ ܡܸܬܼܢܲܛܪܵܐ܁ ܘܒܼܘܼܤܵܡܹܗ>
      text <ܕܝܼܚܝܼܕܼܵܝܵܐ܃ ܒܓܼܵܘ ܫܸܠܝܵܐ܁ ܒܬܼܘܼܠܬܼܵܐ܃ ܒܲܟܼܢܘܼ̈ܫܝܹܐ ܡܸܬܼܚܲܠܨܵܐ܁ ܘܪܸܥܝܵܢܹܗ>
      text <ܕܕܲܝܪܵܝܵܐ܃ ܒܥܸܢܝܵܢܹ̈ܐ܁ ܦܵܪܲܚܬܼܵܐ ܡ̣ܢ ܟܠ ܕܘܼܟ ܠܩܸܢܵܗ̇ ܪܵܗ̇ܛܵܐ܃>
      text <ܕܬܸܥܒܸܿܕܼ ܒܢ̈ܵܬܼܵܐ܁ ܘܕܲܝܪܵܝܵܐ ܦܵܪܘܿܫܵܐ܃ ܡܸܤܬܲܪܗܲܒܼ ܠܟܼܘܼܪܚܹܗ܃>
      text <ܕܢܸܥܒܸܿܕܼ ܒܓܼܵܘܹܗ ܦܹܐܪܹ̈ܐ ܕܚܲܝܹ̈ܐ܁ ܚܸܘܝܵܐ ܟܲܕܼ ܟ̱ܠܹܗ ܓܘܼܫܡܹܗ>
      text <ܡܪܲܨܨܝܼܢ܃ ܒܪܹܫܹܗ ܡܸܙܕܗܲܪ܁ ܘܝܼܚܝܼܕܼܵܝܵܐ ܕܚܲܟܿܝܼܡ܃ ܡܸܙܕܗܲܪ ܒܟܼܠ>
      text <ܒܝܼ̈ܫܵܢ ܒܗܲܝܡܵܢܘܼܬܹܗ܃ ܕܐܝܼܬܹܝܗ̇ ܪܹܫܵܐ ܕܚܲܝܵܘ̈ܗܝ܁ ܥܢܵܢܵܐ܃ ܡܚܲܦܝܵܐ>
      text <ܠܫܸܡܫܵܐ܁ ܘܡܲܡܠܵܠܐ ܤܲܓܝܼܐܵܐ܃ ܠܢܲܦܫܵܐ ܕܫܲܪܝܲܬ̤ ܢܵܗ̇ܪܵܐ ܒܬܹܐܘܿܪܝܼܵܐ>
      text <ܕܲܨܠܘܼܬܼܵܐ܁ ܗܵܝ̇ ܦܵܪܲܚܬܼܵܐ ܕܡܸܬܼܩܲܪܝܵܐ ܚܘܼܪܒܼܵܐ܃ ܒܗܵܘ̇ ܙܲܒܼܢܵܐ ܪܵܘܙܵܐ>
      text <ܘܡܸܬܼܒܲܤܡܵܐ܃ ܐܲܝܟܼ ܡܸܠܬܼܵܐ ܕܚܲܟܿܝܼ̈ܡܹܐ܃ ܡܵܐ ܕܦܵܪܫܵܐ ܢܲܦܫܵܗ̇ ܡ̣ܢ>
    block
      text <ܕܘܼ̈ܟܿܝܵܬܼܵܐ ܕܫܲܝܢܵܐ܃ ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪܵܐ ܚܘܼܪܒܵܐ܁ ܘܢܲܦܫܹܗ>
      text <ܕܝܼܚܕܼܵܝܵܐ܃ ܒܗܵܘ̇ ܙܲܒܼܢܵܐ ܡܩܲܒܿܠܵܐ ܚܲܕܼܘܼܬܼܵܐ ܫܡܲܝܵܢܼܬܼܵܐ܃ ܡܵܐ ܕܡܲܪܚܩܵܐ>
      text <ܝܵܬܼܵܗ̇ ܡ̣ܢ ܒܢܲܝ̈ܢܵܫܵܐ܃ ܘܐܵܙܵܠ̇ܐ ܥܵܡ̇ܪܵܐ ܒܐܲܬܼܪ̈ܵܘܵܬܼܵܐ ܕܲܫܠܹܝܢ܃ ܘܬܲܡܵܢ>
      text <ܡܤܲܟܿܝܵܐ ܠܙܲܒܼܢܵܐ ܕܡܲܦܩܵܢܵܗ̇܁ ܐܲܡܝܼܪܵܐ ܓܹܝܪ ܥܲܠ ܦܵܪܲܚܬܵܐ ܗܵܝ̇>
      text <ܕܡܸܬܼܩܲܪܝܵܐ ܤܹܝܪܹܝܢܵܣ܃ ܕܟܼܠ ܐܲܝܢܵܐ ܕܢܸܥܡܬܼܵܗ̇ ܨܵܐܹ̇ܬܼ܃ ܗܵܢܵܐ ܟ̱ܠܹܗ>
      text <ܡܸܫܬܿܒܸܐ ܒܵܬܼܪܵܗ̇ ܒܡܲܪܕܝܼܬܼܵܐ ܕܲܒܼܡܲܕܼܒܿܪܵܐ܃ ܥܕܲܡܵܐ ܕܲܒܼܚܲܠܝܘܼܬܼܵܐ>
      text <ܕܩܝܼ̈ܢܵܬܼܵܗ̇ ܛܵܥܹ̇ܐ ܚܲܝܵܘ̈ܗܝ܃ ܘܢܵܦܹ̇ܠ ܡܵܐܹ̇ܬܼ܁ ܠܗܵܕܹܐ ܕܵܡ̇ܝܵܐ ܨܒܼܘܼܬܼܵܗ̇>
      text <ܕܢܲܦܫܵܐ܃ ܕܐܸܡܲܬܼܝ ܕܢܵܦ̇ܠܵܐ ܒܵܗ̇ ܚܲܠܝܘܼܬܼܵܐ ܗܵܝ̇ ܫܡܲܝܵܢܝܼܬܼܵܐ܃ ܡ̣ܢ>
      text <ܢܸܥ̈ܡܵܬܼܵܐ ܕܦܸܬܼܓܼܵܡܵܘ̈ܗܝ ܕܐܲܠܵܗܵܐ܃ ܒܝܲܕܼ ܡܲܪܓܿܫܵܢܘܼܬܼܵܐ ܕܲܒܼܗܵܘܢܵܐ܃>
      text <ܗܵܢܵܐ ܟ̱ܠܹܗ ܐܵܙܵܠ̇ܐ ܒܵܬܼܪܹܗ܃ ܥܕܲܡܵܐ ܕܛܵܥ̇ܝܵܐ ܠܚܲܝܹܝ̈ܗ̇ ܓܘܼܫܡܵܢܵܝܹ̈ܐ܃>
      text <ܘܫܵܒܼ̇ܩܵܐ ܠܦܲܓܼܪܵܐ ܡ̣ܢ ܗܲܢܝܼܐܘܼܬܼܵܗ̇܃ ܘܡܸܬܼܥܲܠܝܵܐ ܠܘܵܬܹܗ ܡ̣ܢ>
      text <ܚܲܝܹ̈ܐ܁ ܚܠܹܝܢ ܚܲܝܵܘ̈ܗܝ ܕܥܵܠܡܵܐ ܗܵܢܵܐ܃ ܠܐܲܝܢܵܐ ܕܚܵܝܹ̇ܐ ܦܲܓܼܪܵܢܵܐܝܼܬܼ܁>
      text <ܠܵܘ ܕܹܝܢ ܐܲܝܟܼ ܦܘܼܪܫܵܢܵܐ ܕܡܸܢܗܘܿܢ܃ ܠܐܲܝܢܵܐ ܕܦܵܪܹܫ ܡܸܢܗܘܿܢ ܒܝܲܕܼ>
      text <ܪܓܸܫܬܼܵܐ ܕܒܲܐܠܵܗܵܐ܁ ܐܝܼܠܵܢܵܐ ܥܕܲܡܵܐ ܕܠܵܐ ܫܵܠܲܚ ܛܲܪ̈ܦܹܐ ܩܲܕܼܡܵܝܹ̈ܐ܃>
      text <ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ܁ ܘܝܼܚܝܼܕܼܵܝܵܐ ܥܕܲܡܵܐ ܕܠܵܐ ܢܵܦܹ̇ܨ ܡ̣ܢ>
      text <ܠܸܒܹܗ ܥܘܼ̈ܗܕܵܢܹܐ ܕܩܲܕܼ̈ܡܵܝܵܬܹܗ܃ ܠܵܐ ܡܲܦܸܩ ܦܸܪ̈ܥܹܐ ܚܲܕܼ̈ܬܹܐ܃ ܒܝܲܕܼ>
      text <ܝܼܫܘܿܥܡܫܝܼܚܵܐ܀>
      text <ܪܘܼܚܵܐ܃ ܡܫܲܡܢܵܐ ܦܹܐܪܹ̈ܐ܁ ܘܪܘܼܚܵܐ ܕܐܲܠܵܗܵܐ܃ ܠܦܹܐܪܹ̈ܐ ܕܲܒܼܢܲܦܫܵܐ܁>
      text <ܙܠܵܦܬܼܵܐ ܗܵܝ̇ ܕܡܸܬܼܓܲܒܼܠܵܐ ܒܵܗ̇ ܡܲܪܓܵܢܝܼܬܼܵܐ܃ ܡ̣ܢ ܐܵܐܲܪ ܡܩܲܒܿܠܵܐ>
      text <ܡܠܘܿܐܵܗ̇܃ ܐܲܝܟܼ ܕܐܵܡ̇ܪܵܐ ܡܸܠܬܼܵܐ܁ ܘܲܥܕܲܡܵܐ ܠܗܵܝܕܹܝܟ܃ ܒܸܤܪܵܐ ܗ̄ܘ̣>
      text <ܫܚܝܼܡܵܐ܀ ܘܠܸܒܹܗ ܕܕܲܝܪܵܝܵܐ܃ ܥܕܲܡܵܐ ܕܲܡܩܲܒܸܠ ܡܠܘܿܐܵܐ ܫܡܲܝܵܢܵܐ>
      text <ܒܝܲܕܼ ܤܘܼ̈ܟܵܠܹܐ܃ ܥܕܲܟܹܝܠ ܫܚܝܼܡܵܐ ܗ̄ܘ̣ ܦܘܼܠܚܵܢܹܗ܃ ܘܠܲܝܬܼ ܒܵܗ̇>
    block
      text <ܒܘܼܝܵܐܵܐ ܒܓܼܵܘ ܙܠܵܦܬܹܗ܀ ܦܹܐܪܹ̈ܐ ܕܐܝܼ̈ܠܵܢܹܐ ܚܲܪܘܼܤܝܼܢ܃ ܘܲܓܼܥܝܼܨܝܼܢ>
      text <ܒܛܲܥܡܘܿܢ܁ ܘܠܵܐ ܚܵܫ̇ܚܝܼܢ ܠܡܹܐܟܼܘܼܠܬܼܵܐ܃ ܥܕܲܡܵܐ ܕܢܵܦ̇ܠܵܐ ܒܗܘܿܢ>
      text <ܚܲܠܝܘܼܬܼܵܐ ܡ̣ܢ ܫܸܡܫܵܐ܁ ܘܥܲܡ̈ܠܹܐ ܩܲܕܼ̈ܡܵܝܹܐ ܕܲܬܼܝܵܒܼܘܼܬܼܵܐ܃ ܡܲܪܝܼܪܝܼܢ>
      text <ܘܲܓܼܥܝܼܨܝܼܢ ܤܲܓܿܝܼ܁ ܘܠܵܐ ܡܒܲܝܐܝܼܢ ܠܝܼܚܝܼܕܼܵܝܵܐ܃ ܥܕܲܡܵܐ ܕܢܵܦ̇ܠܵܐ>
      text <ܒܗܘܿܢ ܚܲܠܝܘܼܬܼܵܐ ܗܵܝ̇ ܕܬܹܐܘܿܪܝܼܵܐ܃ ܕܡܫܲܢܝܵܐ ܠܠܸܒܵܐ ܡ̣ܢ ܐܲܪ̈ܥܵܢܵܝܵܬܼܵܐ܃>
      text <ܘܛܵܥܹ̇ܐ ܩܢܘܿܡܹܗ܀ ܟܲܠܒܵܐ ܕܲܡܠܲܚܸܟܼ ܫܘܿܦܝܼܢܵܐ܃ ܡ̣ܢ ܕܡܹܗ ܫܵܬܹ̇ܐ܁>
      text <ܘܠܵܐ ܝܵܕܲܥ̇ ܤܘܼܓܦܵܢܹܗ܃ ܡ̣ܢ ܚܲܠܝܘܼܬܼܵܐ ܕܡܸܢܹܗ܁ ܘܝܼܚܝܼܕܼܵܝܵܐ>
      text <ܘܡܸܬܼܪܟܸܢ ܠܡܸܫܬܼܵܐ ܫܘܼܒܼܚܵܐ ܪܤܝܼܩܵܐ܃ ܡ̣ܢ ܚܲܝܵܘ̈ܗܝ ܡܵܐܹ̇ܨ܁ ܘܠܵܐ>
      text <ܡܲܪܓܸܫ ܒܤܘܼܓܦܵܢܹܗ܃ ܡܸܛܠ ܚܲܠܝܘܼܬܼܵܐ ܕܫܵܥܬܼܵܐ܁ ܫܘܼܒܼܚܵܐ>
      text <ܕܥܵܠܡܵܝܹ̈ܐ܃ ܐܲܝܟܼ ܩܲܬܵܪܵܐ ܗ̄ܘ̣ ܕܲܡܟܲܤܲܝ ܒܓܼܵܘ ܝܲܡܵܐ܁ ܘܠܵܐ>
      text <ܡܸܬܼܝܼܕܲܥ ܠܡܲܠܵܚܵܐ܃ ܥܕܲܡܵܐ ܕܡܸܬܼܢܲܩܫܵܐ ܒܹܗ ܐܸܠܦܵܐ܁ ܘܢܵܩܹ̇ܒܼ>
      text <ܠܐܸܫܬܵܗ̇܃ ܘܡܸܬܼܡܲܠܝܵܐ ܡܲܝ̈ܵܐ܁ ܐܲܡܝܼܪܵܐ ܗ̣̄ܝ ܡܸܛܠܵܬܹܗ ܠܐܲܒܼ̈ܗܵܬܼܵܐ܃>
      text <ܕܒܼܐܝܼܕܹܗ ܥܵܛ̇ܦܝܼܢ ܬܘܼܒܼ ܟܠܗܘܿܢ ܚܲܫܹ̈ܐ ܠܓܼܵܘ ܢܲܦܫܵܐ܃ ܐܲܝܠܹܝܢ>
      text <ܕܲܚܕܼܸܵܐ ܙܒܲܢ ܐܸܙܕܟܼܝܼܘ ܗ̄ܘ̣ܵܘ ܘܲܢܦܲܩ̣ܘ ܡܸܢܵܗ̇܀ ܥܢܵܢܵܐ ܙܥܘܿܪܬܵܐ܃>
      text <ܡܚܲܦܝܵܐ ܐܸܤܦܹܪܵܐ܁ ܘܫܸܡܫܵܐ ܕܒܼܵܬܼܪܵܗ̇܃ ܨܲܚܝܝܼܚ ܤܲܓܿܝܼ܁ ܘܩܘܼܛܵܥܵܐ>
      text <ܙܥܘܿܪܵܐ܃ ܡܟܲܤܸܐ ܠܢܲܦܫܵܐ܁ ܘܚܲܕܼܘܼܬܼܵܐ ܕܡ̣ܢ ܒܵܬܼܪܹܗ܃ ܝܲܬܿܝܼܪ ܦܨܝܼܚܵܐ܁>
      text <ܙܲܡܵܪܵܐ ܕܙܵܡܲܪ ܐܲܒܿܘܼܒܼܵܐ܃ ܡ̣ܢ ܩܵܠ ܩܝܼ̈ܢܵܬܹܗ ܠܵܐ ܡܸܬܿܬܲܪܤܸܐ܁>
      text <ܘܡܵܐ ܕܐܲܪܦ̣ܝܼ ܙܡܵܪܹܗ܃ ܝܲܬܝܼܪ ܟܲܦܢܵܐ ܟܲܪܤܹܐ܁ ܘܚܲܠܝܘܼܬܼܵܐ ܕܡܸܠܹ̈ܐ>
      text <ܕܠܵܐ ܥ̇ܒܼܵܕܹ̈ܐ܃ ܠܵܐ ܡܤܲܒܿܥܵܐ܁ ܘܡܵܐ ܕܫܲܢܝܼ ܡܸܢܗܹܝܢ ܒܲܪܢܵܫܵܐ܃ ܝܲܬܝܼܪ>
      text <ܒܵܗܹ̇ܬܼ܁ ܐܲܟܼܙܢܵܐ ܕܠܵܐ ܡܲܨܝܵܐ ܕܐ̄ܢܵܫ ܢܸܫܬܸܐ ܚܲܡܪܵܐ܃ ܘܠܵܐ ܢܵܦܲ݁ܚ>
      text <ܪܹܝܚܵܐ ܡ̣ܢ ܦܘܼܡܹܗ܃ ܗܵܟܲܢܵܐ ܠܵܐ ܡܲܨܝܵܐ ܕܢܸܫܬܘܸܐ ܐ̄ܢܵܫ ܠܲܝܵܚܵܐ>
    block
      text <ܪܘܼܚܵܢܵܐ ܒܕܼܘܼܒܵܪܹܗ܃ ܘܫܘܼܚܠܵܦܵܐ ܕܨܸܒܼ̈ܘܵܬܹܗ ܠܵܐ ܡܸܫܬܵܘܕܲܥ>
      text <ܠܚܲܟܿܝܼ̈ܡܹܐ܁ ܠܸܒܵܐ ܕܩܲܒܸܿܠ̣ ܙܲܪܥܵܐ ܫܡܲܝܵܢܵܐ܃ ܡܫܲܓܼܢܲܝ ܒܡܲܡܠܠܹܗ܃>
      text <ܡܫܲܓܼܢܲܝ ܒܬܲܪܥܝܼܬܹܗ܃ ܡܫܲܓܼܢܲܝ ܒܕܼܘܼܒܵܪܹܗ܃ ܡܫܲܓܼܢܲܝ ܒܪܸ̈ܓܼܫܵܘܗܝ܁>
      text <ܘܲܒܼܟܼܠܡܸܕܸܡ ܕܝܼܠܹܗ܃ ܡܫܲܚܠܲܦ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܫܚܝܼ̈ܡܹܐ܁>
      text <ܘܐܲܝܟܼ ܐ̄ܢܵܫ ܕܕܲܡܝܼܟܼ ܗ̄ܘ̣ܵܐ܃ ܘܢܵܕܼ ܡ̣ܢ ܫܸܢܬܼܵܐ܁ ܠܡܹܠܹ̈ܐ ܐ̄ܪ̈ܵܙܵܢܵܝܵܬܼܵܐ>
      text <ܕܒܲܟܼܬܼܵܒܹ̈ܐ܃ ܕܠܵܐ ܨܠܘܿܬܼܵܐ ܘܫܸܐܠܲܬܼ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܠܵܐ>
      text <ܬܸܩܪܘܿܒܼ܃ ܟܲܕܼ ܐܵܡܲ݁ܪ ܐܲܢ̄ܬܿ܃ ܡܵܪܝܵܐ ܗܲܒܼܠܝܼ ܕܐܸܤܲܒܼ ܪܓܸܫܬܼܵܐ>
      text <ܕܚܲܝܠܵܐ ܕܲܒܼܗܹܝܢ܁ ܩܠܝܼ̈ܕܹܐ ܕܤܘܼ̈ܟܵܠܹܐ ܕܲܫܪܵܪܵܐ ܒܲܟܼܬܼܵܒܼܵܐ܃ ܨܠܘܼܬܼܵܐ>
      text <ܫܚܘܿܒܼ ܠܵܟܼ ܕܐܝܼܬܹܝܗ̇܀>
      text <ܐܸܡܲܬܼܝ ܕܨܵܒܹ̇ܐ ܐܲܢ̄ܬܿ ܕܬܸܬܼܩܲܪܲܒܼ ܒܠܸܒܵܟܼ ܠܘܵܬܼ ܐܲܠܵܗܵܐ܃>
      text <ܠܘܼܩܕܲܡ ܒܦܲܓܼܪ̈ܵܢܵܝܵܬܼܵܐ ܚܵܘܵܐ ܠܹܗ ܚܘܼܒܵܐ܁ ܡ̣ܢ ܗܵܪܟܵܐ ܐܝܼܬܼܵܘܗܝ>
      text <ܫܘܼܪܵܝܵܐ ܕܕܘܼܒܵܪܵܐ܁ ܪܵܘܪܒܼܵܐܝܼܬܼ ܓܹܝܪ ܡܸܬܼܩܲܪܲܒܼ ܠܸܒܵܐ ܠܘܵܬܼ ܐܲܠܵܗܵܐ܃>
      text <ܒܤܘܼܪܵܩܵܐ ܕܤܘܼܢܩܵܢ ܚܫܲܚܬܼܵܐ ܕܒܲܚܕܼܵܐ܃ ܘܢܘܼܩܵܦܵܐ ܕܲܠܥܲܡ̈ܠܹܐ܁ ܐܵܦ>
      text <ܡܵܪܲܢ܃ ܡ̣ܢ ܗܵܪܟܵܐ ܥ̣ܒܲܕܼ ܫܲܬܼܐܸܤܬܵܐ ܠܲܓܼܡܝܼܪܘܼܬܼܵܐ܁ ܠܚܸܫܟܵܐ>
      text <ܕܢܲܦܫܵܐ ܚܫܘܿܒܼ ܠܵܟܼ ܕܐܝܼܬܼܵܘܗܝ ܫܘܼܪܵܝܵܐ܃ ܒܸܛܠܵܢܵܐ܁ ܚܸܫܟܵܐ ܥܲܠ>
      text <ܚܸܫܟܵܐ܃ ܥܸܢܝܵܢܵܐ ܕܡܲܡܠܠܵܐ܁ ܘܥܸܠܬܵܐ ܠܩܲܕܼܡܵܝܵܐ܃ ܬܪܲܝܵܢܵܐ܁ ܐܵܦ>
      text <ܡܸܠܹ̈ܐ ܡܵܘܬܿܪ̈ܵܢܝܵܬܼܵܐ ܕܠܵܐ ܬܚܘܼܡܵܐ܃ ܚܸܫܟܵܐ ܥܵܒܼ̈ܕܵܢ܁ ܡܸܙܕܲܠܠܵܐ>
      text <ܠܵܗ̇ ܢܲܦܫܵܐ ܒܥܸܢܝܵܢܵܐ ܝܲܬܝܼܪܵܐ܃ ܐܵܦܸܢ ܢܸܗܘܸܐ ܕܲܠܕܼܸܚܠܲܬܼ ܐܲܠܵܗܵܐ>
      text <ܐܝܼܬܼܵܘܗܝ ܥܘܼܬܵܕܼܵܐ܃ ܘܲܙܢܵܐ ܕܩܘܼܪܵܒܼܵܐ܁ ܡܙܝܝܼܥܵܢܵܐ ܠܕܼܘܼܘܵܕܼܵܐ ܚܫܘܿܒܼ>
      text <ܠܵܟܼ ܕܐܝܼܬܼܵܘܗܝ܃ ܚܸܫܟܵܐ ܢܲܦܫܵܢܵܝܵܐ܁ ܚܸܫܟܵܐ ܕܹܝܢ ܒܢܲܦܫܵܐ܃ ܡ̣ܢ ܠܵܐ>
      text <ܡܛܲܟܿܤܘܼܬܼܵܐ ܕܕܼܘܼܒܵܪܹ̈ܐ܀ ܡܫܘܼܚܬܼܵܐ ܘܙܲܒܼܢܵܐ ܒܕܼܘܼܒܵܪܵܐ܃ ܡܲܢܗܪ̈ܵܢܹܐ>
    block
      text <ܕܪܸܥܵܝܵܐ ܘܕܼܵܘܘܿܩܹ̈ܐ ܕܕܼܘܼܘܵܕܼܵܐ܁ ܡܵܐ ܕܡܸܬܼܒܲܠܒܲܠ ܪܸܥܵܝܵܢܵܐ ܡ̣ܢ ܠܵܐ>
      text <ܡܛܲܟܿܤܘܼܬܼܵܐ܃ ܚܵܫܹ̇ܟܼ܁ ܘܡܵܐ ܕܲܚܫܵܟܼ܃ ܡܸܬܿܕܵܘܕܼܵܐ ܢܲܦܫܵܐ܁ ܫܲܝܢܵܐ܃>
      text <ܡ̣ܢ ܡܛܲܟܿܤܘܼܬܼܵܐ ܗܵܘܹ̇ܿܐ܁ ܘܢܘܼܗܪܵܐ܃ ܡ̣ܢ ܫܲܝܢܵܐ ܒܢܲܦܫܵܐ ܡܸܬܼܝܼܠܸܕܼ܁>
      text <ܘܡ̣ܢ ܫܲܝܢܵܐ܃ ܐܵܐܲܪ ܦܨܝܼܚܵܐ ܒܪܸܥܝܵܢܵܐ܁ ܒܡܲܬܼܩܵܠܵܐ ܕܡܸܬܼܩܲܪܲܒܼ ܠܸܒܵܐ>
      text <ܠܚܸܟܼܡܬܼܵܐ܃ ܗܵܟܲܢܵܐ ܡܩܲܒܸܠ ܚܲܕܼܘܼܬܼܵܐ ܕܒܲܐܠܵܗܵܐ܁ ܦܘܼܪܫܵܢܵܐ ܕܚܸܟܼܡܬܼܵܐ>
      text <ܕܪܘܼܚܵܐ܃ ܡ̣ܢ ܗܵܝ̇ ܕܥܵܠܡܵܐ ܡܲܪܓܸܫ ܐܲܢ̄ܬܿ ܒܢܲܦܫܵܟܼ܁ ܒܗܵܝ̇ ܡ̇ܢ܃>
      text <ܫܸܬܼܩܵܐ ܡܲܡܠܸܟܼ ܥܲܠ ܢܲܦܫܵܟܼ܁ ܒܗܵܕܹܐ ܕܹܝܢ܃ ܡܲܒܿܘܼܥܵܐ ܕܦܸܗܝܵܐ>
      text <ܬܸܗܘܸܐ܁ ܘܒܼܵܬܲܪ ܫܟܼܵܚܬܼܵܐ ܕܩܲܕܼܡܵܝܬܼܵܐ܃ ܡܸܬܼܡܠܸܐ ܐܲܢ̄ܬܿ ܡܘܼܟܵܟܼܵܐ>
      text <ܤܲܓܝܼܐܵܐ܁ ܘܲܒܼܗܝܼܠܘܼܬܼܵܐ܃ ܘܫܲܝܢܵܐ ܕܡܲܡܠܸܟܼ ܒܟܼܠܗܘܿܢ ܚܘܼܫܵܒܲܝ̈ܟ܃>
      text <ܘܗܲܕܲܡܲܝܝ̈ܟ ܕܐܸܬܼܒܗܸܠܘ܃ ܘܲܫܠܝܼܘ ܡ̣ܢ ܬܲܙܝܼܙܘܼܬܼܵܐ ܘܕܼܘܼܘܵܕܼܵܐ܁ ܒܵܬܲܪ>
      text <ܫܟܼܵܚܬܼܵܐ ܕܲܬܼܪܲܝܵܢܝܼܬܼܵܐ܃ ܩܵܢܹܐ ܐܲܢ̄ܬܿ ܡܲܤܒܿܪܵܢܘܼܬܼܵܐ ܒܬܲܪܥܝܼܬܼܵܟܼ܃>
      text <ܘܚܲܘܼ̈ܫܵܒܹܐ ܡܫܵܚ̈ܠ̱ܦܹܐ ܕܠܵܐ ܡܸܬܼܡܲܠܠܝܼܢ܃ ܘܕܼܘܼܥܵܪܵܐ ܕܗܵܘܢܵܐ܃>
      text <ܘܪܸ̈ܓܼܫܲܝܟ ܕܗܵܘܹ̇ܝܢ ܬܲܙܝܼܙܝܼܢ ܘܝܲܨܝܼܦܝܼܢ܀>
  text 46
    block
  text 47
    block
      text <ܥܲܠ ܡܸܬܿܬܿܙܝܼ̈ܥܵܢܘܵܬܼܵܐ ܡܲܠܲܐܟܼܵܝܵܬܼܵܐ܃ ܕܲܠܬܲܪܒܿܝܼܬܼܵܐ ܕܢܲܦܫܵܐ ܒܪ̈ܘܼܚܵܢܵܝܵܬܼܵܐ܃>
      text <ܡ̣ܢ ܦܘܼܪ̈ܢܵܤܹܐ ܐܲܠܵܗܵܝܹ̈ܐ ܢܵܒܼ̈ܗܵܢ ܒܲܢ܁ ܡܙ܁>
    block
      text <ܙܵܘܥܵܐ ܩܲܕܼܡܵܝܵܐ ܕܡ̣ܢ ܪ̈ܲܚܡܹܐ ܐܲܠܵܗܵܝܹ̈ܐ ܢܵܦܹ̇ܠ ܒܒܲܪܢܵܫܵܐ܃ ܕܲܠܘܵܬܼ>
      text <ܚܲܝܹ̈ܐ ܢܵܓܹ̇ܕܼ ܠܵܗ̇ ܠܢܲܦܫܵܐ܃ ܥܲܠ ܥܒܼܘܼܪܝܹܗ ܕܗܵܢܵܐ ܟܝܵܢܵܐ ܢܵܦܹ̇ܠ>
    block
      text <ܒܠܸܒܵܐ܁ ܠܗܵܢܵܐ ܚܘܼܫܵܒܼܵܐ ܢܵܩ̇ܦܵܐ ܟܝܵܢܵܐܝܼܬܼ܃ ܒܲܤܝܘܼܬܼܵܐ ܕܥܲܠ ܥܵܠܡܵܐ܁>
      text <ܘܡ̣ܢ ܗܵܪܟܵܐ ܡܫܲܪ̈ܝܵܢ ܒܒܲܪܢܵܫܵܐ܃ ܠܗܹܝܢ ܡܸܬܿܬܿܙܝܼ̈ܥܵܢܘܵܬܼܵܐ ܫܲܦܝܼܪ̈ܵܬܼܵܐ>
      text <ܕܲܠܘܵܬܼ ܚܲܝܹ̈ܐ ܡܬܲܪ̈ܐܵܢ ܠܹܗ܁ ܐܲܝܟܼ ܫܲܬܼܐܸܤܬܼܵܐ ܡܸܕܸܡ ܤܵܐܹ̇ܡ>
      text <ܒܒܲܪܢܵܫܵܐ ܚܲܝܠܵܐ ܗܵܘ̇ ܐܲܠܵܗܵܝܵܐ ܕܢܲܩܝܼܦ ܠܹܗ܃ ܨܵܒܹ̇ܐ ܕܢܸܓܼܠܸܐ>
      text <ܒܹܗ ܚܲܝܹ̈ܐ܁ ܠܹܗ ܠܗܵܢܵܐ ܙܵܘܥܵܐ ܕܐܸܡ̇ܪܹܬܼ܃ ܘܐܸܢ ܠܵܐ ܡܕܲܥܸܟܼ ܠܹܗ>
      text <ܒܲܪܢܵܫܵܐ ܒܝܲܕܼ ܢܲܩܝܼܦܘܼܬܼܵܐ ܕܐܲܝܠܹܝܢ ܕܥܵܠܡܵܐ ܗܵܢܵܐ ܘܥܸܢܝܵܢܵܐ ܒܲܛܝܼܠܵܐ܃>
      text <ܘܲܡܪܲܒܸܐ ܒܵܗ̇ ܒܢܲܦܫܹܗ ܠܗܵܢܵܐ ܙܵܘܥܵܐ ܒܲܟܼܢܝܼܫܘܼܬܼܵܐ ܐܲܡܝܼܢܬܼܵܐ ܕܥܲܡ>
      text <ܢܲܦܫܹܗ ܘܚܵܘܪܵܐ ܕܒܹܗ܃ ܠܘܵܬܼ ܗܵܘ̇ ܡܸܕܸܡ ܡܩܲܪܸܒܼ ܠܹܗ܃ ܕܠܸܫܵܢܵܐ>
      text <ܕܢܸܫܬܲܥܸܐ ܠܵܐ ܡܸܫܟܲܚ܁ ܠܗܵܢܵܐ ܚܘܼܫܵܒܼܵܐ܃ ܤܵܛܵܢܵܐ ܪܲܒܲܬܼ ܤܵܢܹ̇ܐ܃>
      text <ܘܲܒܼܟܼܠܹܗ ܚܲܝܠܹܗ ܡܸܬܼܟܲܬܲܫ ܕܢܸܥܛܸܐ ܡ̣ܢ ܒܲܪܢܵܫܵܐ܁ ܘܐܸܢ ܡܲܨܝܵܐ>
      text <ܕܡܲܠܟܿܘܼܬܼܵܐ ܕܟܼܠܵܗ̇ ܐܲܪܥܵܐ ܢܸܬܸܠ ܠܹܗ܃ ܕܲܒܼܝܲܕܼ ܦܘܼܪ̈ܬܵܟܹܐ ܕܒܼܵܗ̇>
      text <ܢܸܠܚܸܐ ܡ̣ܢ ܪܸܥܝܵܢܹܗ ܠܗܵܢܵܐ ܚܘܼܫܵܒܼܵܐ܃ ܐ̄ܚܪܹܝܵܐܝܼܬܼ ܠܵܐ ܥܵܒܹ̇ܕܼ܁>
      text <ܝܵܕܲܥ ܗ̄ܘ̣ ܓܹܝܪ܃ ܕܐܸܢ ܗܵܢܵܐ ܥܘܼܗܕܵܢܵܐ ܡܟܲܬܲܪ ܠܘܵܬܹܗ܃ ܬܘܼܒܼ>
      text <ܪܸܥܝܵܢܹܗ ܒܐܲܪܥܵܐ ܗܵܕܹܐ ܕܛܵܥܝܘܼܬܼܵܐ ܠܵܐ ܡܩܵܘܸܐ܁ ܘܦܘܼܪ̈ܤܹܐ ܕܝܼܠܹܗ܃>
      text <ܠܘܵܬܹܗ ܠܵܐ ܡܸܬܼܩܲܪܒܼܝܼܢ܀ ܙܵܘ̈ܥܹܐ ܢܘܼܪ̈ܵܢܹܐ ܠܒܼܝܼܫܵܐ ܚܙܵܬܼܵܐ ܗܵܕܹܐ܁>
      text <ܘܬܼܘܼܒܼ ܒܥܵܠܡܵܐ܃ ܠܵܐ ܡܸܬܼܒܲܩܸܐ ܐܲܝܢܵܐ ܕܫܲܩܠ̣ܵܗ̇܁ ܘܲܠܘܵܬܼ ܦܲܓܼܪܵܐ܃>
      text <ܠܵܐ ܡܟܲܬܲܪ܁>
      text <ܫܲܪܝܼܪܵܐܝܼܬܼ ܚܲܒܿܝܼ̈ܒܲܝ܃ ܕܐܸܢ ܐܲܠܵܗܵܐ ܫܵܒܹ̇ܩ ܠܗܵܕܹܐ ܚܲܬܝܼܬܼܘܼܬܼ>
      text <ܚܙܵܬܼܵܐ ܠܘܵܬܼ ܒܢܲܝ̈ܢܵܫܵܐ ܩܲܠܝܼܠ ܙܲܒܼܢܵܐ܃ ܦܵܐܹ̇ܫ ܠܹܗ ܪܲܗܛܹܗ ܕܥܵܠܡܵܐ>
      text <ܡ̣ܢ ܝܘܼܒܵܠܵܐ܁ ܐܲܤܘܼܪܵܐ ܗ̣̄ܝ܃ ܕܠܵܐ ܡܸܫܟܲܚ ܟܝܵܢܵܐ ܩܵܐܹ̇ܡ ܩܕܼܵܡܵܘܗܝ܁>
      text <ܘܐܲܝܢܵܐ ܕܡܸܬܼܝܼܗܸܒܼ ܠܹܗ ܥܸܢܝܵܢܵܐ ܗܵܢܵܐ ܒܢܲܦܫܹܗ܃ ܡܵܘܗܲܒܼܬܼܵܐ ܗ̣̄ܝ>
      text <ܕܡ̣ܢ ܐܲܠܵܗܵܐ܃ ܕܚܲܤܝܼܢܵܐ ܡ̣ܢ ܟܠܗܹܝܢ ܡܲܥܒܿܕܼܵܢ̈ܘܵܬܼܵܐ ܡܢܵܬܼܵܢܵܝ̈ܬܼܵܐ܃>
    block
      text <ܕܲܒܼܛܲܟܼܤܵܐ ܗܵܢܵܐ ܡܸܨܥܵܝܵܐ ܡܸܫ̈ܬܲܟܿܢܵܢ ܠܐܲܝܠܹܝܢ ܕܲܒܼܠܸܒܵܐ ܬܪܝܼܨܵܐ>
      text <ܪܵܓܼܝܼܢ ܬܝܵܒܼܘܼܬܼܵܐ܁ ܕܡܸܬܼܝܲܒܵܐ ܚܲܬܝܼܬܵܐܝܼܬܼ܃ ܠܐܲܝܢܵܐ ܕܝܵܕܲܥ ܐܲܠܵܗܵܐ>
      text <ܕܚܵܫܲܚ ܠܫܘܼܢܵܝܵܐ ܚܲܬܝܼܬܼܵܐ ܡ̣ܢ ܥܵܠܡܵܐ ܠܘܵܬܼ ܚܲܝܹ̈ܐ ܡܝܲܬܿܪܹ̈ܐ܃>
      text <ܡܸܛܠ ܨܸܒܼܝܵܢܵܐ ܛܵܒܼܵܐ ܕܡܸܫܟܲܚ ܒܹܗ܁ ܡܸܬܼܪܲܒܿܝܵܐ ܕܹܝܢ ܘܲܡܟܲܬܿܪܵܐ>
      text <ܠܘܵܬܹܗ܃ ܒܲܥܡܘܼܪܝܵܐ ܠܚܘܿܕܼܵܝܵܐ ܕܐ̄ܢܵܫ ܥܲܡ ܢܲܦܫܹܗ܁ ܠܗܵܕܹܐ܃>
      text <ܒܲܨܠܘܿܬܼܵܐ ܢܸܒܼܥܸܐ܁ ܚܠܵܦ ܗܵܕܹܐ܃ ܫܲܗܪܹ̈ܐ ܢܲܓܝܼܪܹ̈ܐ ܢܸܥܒܸܿܕ܁ ܘܐܲܝܟܼ>
      text <ܡܵܘܗܲܒܼܬܼܵܐ ܕܠܲܝܬܿ ܠܵܗ̇ ܦܸܚܡܵܐ܃ ܒܕܸܡ̈ܥܹܐ ܢܸܫܗܲܪ ܥܲܠ ܬܲܪܥܹܗ>
      text <ܕܡܵܪܲܢ ܕܲܢܫܲܟܸܢ ܠܲܢ܁ ܘܬܼܘܼܒܼ܃ ܠܵܐ ܠܵܐܹ̇ܝܢܲܢ ܒܲܬܼܥܵܫܹܗ ܕܥܵܠܡܵܐ>
      text <ܗܵܢܵܐ܁ ܗܵܢܵܘ ܫܘܼܪܵܝ ܙܵܘܥܵܐ ܕܚܲܝܹ̈ܐ܃ ܕܓܼܵܡܲܪ ܒܒܲܪܢܵܫܵܐ ܟ̱ܠܹܗ>
      text <ܫܘܼܡܠܵܝܵܐ ܕܙܲܕܝܼܩܘܼܬܼܵܐ܁>
      text <ܥܲܠ ܡܲܥܒܿܕܼܵܢܘܼܬܼܵܐ ܕܬܲܪܬܹܝܢ ܕܲܠܘܵܬܼ ܒܲܪܢܵܫܵܐ܁ ܡܲܥܒܿܕܼܵܢܘܼܬܼܵܐ>
      text <ܐ̄ܚܪܹܬܼܵܐ ܕܒܼܵܬܲܪ ܗܵܕܹܐ܃ ܡܵܐ ܕܫܲܦܝܼܪ ܪܵܕܹܐ ܒܲܪܢܵܫܵܐ ܒܕܼܘܼܒܵܪܵܐ܃>
      text <ܘܲܡܛ̣ܵܐ ܠܡܸܤܲܩ ܡ̣ܢ ܕܲܪܓܼܵܐ ܕܲܬܼܝܼܒܼܘܼܬܼܵܐ܃ ܘܲܩܪܸܒܼ ܠܡܸܛܥܲܡ>
      text <ܡ̣ܢ ܬܹܐܘܿܪܝܼܵܐ ܕܦܘܼܠܚܵܢܹܗ܃ ܡܵܐ ܕܢܵܦ̇ܠܵܐ ܒܹܗ ܡܵܘܗܲܒܼܬܼܵܐ ܕܡ̣ܢ>
      text <ܠܥܸܠ܃ ܠܡܸܛܥܲܡ ܗܲܢܝܼܐܘܼܬܼܵܐ ܕܝܼܕܲܥܬܼܵܐ ܕܪܘܼܚ܃ ܐܝܼܬܼܵܘܗܝ ܫܘܼܪܵܝܵܗ̇>
      text <ܡ̣ܢ ܗܵܪܟܵܐ܁ ܩܲܕܼܡܵܝܑܬܼ܃ ܥܲܠ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܒܲܪܢܵܫܵܐ>
      text <ܡܸܫܬܲܪܲܪ܃ ܘܥܲܠ ܚܘܼܒܹܗ ܕܲܠܘܵܬܼ ܒܪܝܼܬܼܵܐ ܡܸܬܼܢܲܗܲܪ܁ ܒܪܝܼܬܼܵܐ>
      text <ܕܲܡܠܝܼ̈ܠܹܐ܃ ܘܐܘܼܟܼܦܵܢܹܗ ܤܲܓܝܼܐܵܐ ܕܥܲܠ ܗܵܠܹܝܢ ܕܡܸܛܠܵܬܼܗܘܿܢ܁>
      text <ܡܸܟܵܐ ܓܹܝܪ ܡܫܲܪܝܵܐ ܒܹܗ ܗܵܝ̇ ܚܲܠܝܘܼܬܼܵܐ ܕܐܲܠܵܗܵܐ܃ ܘܓܼܵܘܙܵܠܵܐ>
      text <ܕܚܘܼܒܹܗ ܕܝܵܩܹ̇ܕܼ ܒܠܸܒܵܐ܃ ܘܡܵܘܩܸܕܼ ܠܟܼܠܗܘܿܢ ܚܲܫܹ̈ܐ ܕܦܲܓܼܪܵܐ>
      text <ܘܲܕܼܢܲܦܫܵܐ܁ ܘܲܠܗܵܢܵܐ ܚܲܝܠܵܐ ܡܲܪܓܸܫ ܠܹܗ ܒܟܼܠܗܘܿܢ ܟܝܵܢܹ̈ܐ>
      text <ܕܲܒܼܪܝܼܬܼܵܐ܃ ܘܲܒܼܟܼܠ ܨܒܼܘܼ ܕܦܵܓܼܥܵܐ ܒܹܗ܁ ܘܒܲܙܒܲܢ ܙܒܲܢ ܪܵܘܹܐ ܒܹܗ܃>
    block
      text <ܐܲܝܟܼ ܕܲܒܼܚܲܡܪܵܐ܁ ܘܡܸܬܼܪܲܫܠܝܼܢ ܗܲܕܵܡܵܘ̈ܗܝ܃ ܘܦܵܐܹ̇ܫ ܪܸܥܝܵܢܹܗ܃>
      text <ܘܡܸܫܬܒܸܐ ܠܸܒܹܗ ܒܵܬܲܪ ܐܲܠܵܗܵܐ܁ ܘܗܵܟܲܢ ܗܵܘܹ̇ܐ ܐܲܝܟܼ ܕܐܸܡ̇ܪܹܬܼ܃>
      text <ܐܲܝܟܼ ܐ̄ܢܵܫ ܕܲܒܼܚܲܡܪܵܐ ܪܘܸܐ܁ ܘܲܟܼܡܵܐ ܕܡܸܬܼܚܲܝܠܝܼܢ ܪܸ̈ܓܼܫܵܘܗܝ ܓܵܘܵܝܹ̈ܐ܃>
      text <ܗܵܟܲܢܵܐ ܡܸܬܼܚܲܝܠܵܐ ܚܙܵܬܼܵܐ ܗܵܕܹܐ܁ ܘܲܟܼܡܵܐ ܕܝܵܨܹ̇ܦ ܕܕܼܘܼܒܵܪܵܐ>
      text <ܘܲܙܗܝܼܪܘܼܬܼܵܐ܃ ܘܥܵܡܹ̇ܠ ܒܩܸܪܝܵܢܵܐ ܘܲܨܠܘܿܬܼܵܐ܃ ܗܵܟܲܢܵܐ ܡܸܤܬܲܬܲܬܼ>
      text <ܘܡܸܫܬܲܪܲܪ ܒܹܗ ܚܲܝܠܵܗ̇܁ ܫܲܪܝܼܪܵܐܝܼܬܼ ܐܲܝܲܚ̈܃ ܕܲܠܗܵܕܹܐ ܐܵܬܹ̇ܐ ܒܲܙܒܲܢ>
      text <ܙܒܲܢ܃ ܕܠܵܐ ܡܸܬܿܕܟܲܪ ܩܢܘܿܡܹܗ ܕܦܲܓܼܪܵܐ ܠܒܼܝܼܫ܃ ܘܠܵܐ ܝܵܕܲܥ>
      text <ܕܲܒܼܥܵܠܡܵܐ ܐܝܼܬܼܵܘܗܝ܁ ܗܵܢܵܘ ܫܘܼܪܵܝܵܐ ܕܲܚܙܵܬܼܵܐ ܪܘܼܚܵܢܵܝܬܼܵܐ ܒܒܲܪܢܵܫܵܐ܁>
      text <ܘܗܵܕܹܐ ܗ̣̄ܝ ܪܹܫܝܼܬܼܵܐ ܕܟܼܠܗܘܿܢ ܓܸܠܝܵܢܹ̈ܐ ܕܡܲܕܥܵܐ܁ ܘܒܼܵܗ̇ ܡܸܬܼܪܲܒܸܐ>
      text <ܡܲܕܥܵܐ ܠܘܵܬܼ ܟܲܤ̈ܝܵܬܼܵܐ ܘܡܸܬܼܥܲܠܲܡ܃ ܘܒܼܵܗ̇ ܡܸܬܿܕܲܪܲܓܼ ܠܘܵܬܼ>
      text <ܐ̄ܚܪ̈ܵܢܝܬܼܵܐ܃ ܕܪ̈ܵܡܵܢ ܡ̣ܢ ܟܝܵܢܵܐ ܐ̄ܢܵܫܵܝܵܐ܁ ܘܐܲܝܟܼ ܕܲܒܼܦܵܤܝܼ̈ܩܬܼܵܐ ܠܡܹܐܡܲܪ܃>
      text <ܒܐܝܼܕܼܵܗ̇ ܡܸܬܼܝܲܒܿܠܝܼܢ ܠܘܵܬܹܗ ܕܒܲܪܢܵܫܵܐ܃ ܟܠܗܘܿܢ ܚܸܙ̈ܘܵܢܹܐ ܐܲܠܵܗܵܝܹ̈ܐ>
      text <ܘܓܸܠܝܵܢܹ̈ܐ ܕܪܘܼܚܵܐ܃ ܕܡܲܩܲܒܿܠܝܼܢ ܩܲܕܝܼ̈ܫܹܐ ܒܥܵܠܡܵܐ ܗܵܢܵܐ܃ ܘܐܝܼܬܼ>
      text <ܠܲܟܼܝܵܢܵܐ ܠܡܸܕܲܥ ܡܵܘܗܲܒܼܬܼܵܐ ܕܓܸܠܝܵܢܹ̈ܐ ܕܒܼܗܵܠܹܝܢ ܚܲܝܹ̈ܐ܁ ܗܵܢܵܘ>
      text <ܥܸܩܵܪܵܐ ܕܡܲܪܓܫܵܢܘܼܬܲܢ ܕܲܒܼܥܵܒܼܘܿܕܲܢ܁ ܛܘܼܒܼܵܘܗܝ ܠܡܲܢ ܕܢܲܛܪܹܗ>
      text <ܠܗܵܢܵܐ ܙܲܪܥܵܐ ܛܵܒܼܵܐ ܡܵܐ ܕܲܢܦܲܠ̣ ܒܢܲܦܫܹܗ܃ ܘܪܲܒܿܝܹܗ܃ ܘܠܵܐ>
      text <ܦܲܠܗܸܕܼ ܡܸܢܹܗ ܒܲܪܤ̈ܝܼܩܵܬܼܵܐ ܘܦܸܗܝܵܐ ܕܥܵܒܼܘܿܪ̈ܝܵܬܼܵܐ!>
  text 48
    block
      text <ܥܲܠ ܫܘܼ̈ܚܠܵܦܹܐ ܕܲܡܩܲܒܿܠܵܐ ܢܲܦܫܵܐ ܒܟܼܠܥܸܕܵܢ܃ ܕܢܘܼܗܪܵܐ ܘܲܕܚܸܫܘܿܟܼܵܐ܃>
      text <ܘܕܼܘܼܪܵܫܵܐ ܕܢܵܤ̇ܒܵܐ ܒܲܕܼܝܲܡܝܼܢܵܐ ܘܒܲܕܼܤܸܡܵܠܵܐ܁ ܡܚ܁>
    block
      text <ܢܚܘܼܪ ܒܢܲܦܫܲܢ ܚܲܒܿܝܼ̈ܒܲܝ܃ ܒܥܸܕܵܢܵܐ ܕܬܸܫܡܸܫܬܼܵܐ ܘܲܨܠܘܿܬܼܵܐ܁ ܐܝܼܬܼ>
      text <ܠܲܢ ܟܲܝ ܬܹܐܘܿܪܝܼܵܐ ܒܦܸܬܼܓܼܵܡܹ̈ܐ ܕܙܘܼܡܵܪܵܐ ܘܲܨܠܘܿܬܼܵܐ܃ ܗܵܕܹܐ ܗܵܘ̇ܝܵܐ>
      text <ܡ̣ܢ ܫܸܠܝܵܐ ܚܲܬܝܼܬܼܵܐ܁ ܒܙܲܒܼܢܵܐ ܕܗܵܘܹ̇ܝܢܲܢ ܒܥܲܡܛܵܢܵܐ܃ ܠܵܐ ܢܸܫܬܿܓܸܫ܁>
      text <ܝܲܬܿܝܼܪܵܐܝܼܬܼ܃ ܐܸܢ ܚܢܲܢ ܠܲܝܬܲܝܢ ܠܹܗ ܥܸܠܬܼܵܐ܁ ܒܛܝܼܠܘܼܬܼܵܐ ܓܹܝܪ ܐܲܠܵܗܵܝܬܼܵܐ>
      text <ܥܵܒܼ̇ܕܵܐ ܗܵܕܹܐ܃ ܡܸܛܠ ܥܸܠ̈ܠܵܬܼܵܐ ܕܗ̤ܘ ܒܲܠܚܘܿܕܼܵܘܗܝ ܝܵܕܲܥ̇܁>
      text <ܡܸܬܼܚܲܢܩܵܐ ܓܹܝܪ ܢܲܦܫܲܢ܃ ܘܗܵܘ̇ܝܵܐ ܐܲܝܟܼ ܕܲܒܼܡܲܚܫܘܼ̈ܠܹܐ܁ ܘܐܸܢ ܠܘܵܬܼ>
      text <ܟܬܼܵܒܼܵܐ ܩܵܪܹܒܼ ܐ̄ܢܵܫ܃ ܘܐܸܢ ܠܘܵܬܼ ܬܸܫܡܸܫܬܵܐ܁ ܘܲܠܟܼܠ ܕܩܵܪܹܒܼ܃>
      text <ܚܸܫܟܵܐ ܥܲܠ ܚܸܫܟܵܐ ܢܵܤܹ̇ܒܼ ܘܢܵܦܹ̇ܩ܁ ܟܡܵܐ ܙܲܒܼ̈ܢܝܼܢ܃ ܐܵܦܠܵܐ>
      text <ܠܡܸܩܪܲܒܼ ܡܸܫܬܿܒܸܩ܁ ܠܵܐ ܟܠ ܟ̱ܠܹܗ ܡܗܲܝܡܸܢ ܗܵܢܵܐ܃ ܕܬܼܘܼܒܼ>
      text <ܡܩܲܒܸܠ ܫܘܼܚܠܵܦܵܐ ܘܗܵܘܹ̇ܐ ܒܫܲܝܢܵܐ܁ ܡܲܠܝܵܐ ܕܹܝܢ ܫܵܥܬܵܐ ܗܵܕܹܐ ܦܤܵܩ>
      text <ܤܲܒܼܪܵܐ܃ ܘܕܸܚܠܬܼܵܐ܁ ܘܤܲܒܼܪܵܐ ܕܐܲܠܵܗܵܐ ܘܒܼܘܼܝܵܐܵܐ ܕܗܲܝܡܵܢܘܼܬܼܵܐ>
      text <ܠܲܓܼܡܵܪ܃ ܥܵܛ̇ܝܵܐ ܡ̣ܢ ܢܲܦܫܵܐ܁ ܘܟܼܠܵܗ̇ ܒܟܼܠܵܗ̇ ܡܸܬܼܡܲܠܝܵܐ>
      text <ܦܠܝܼܓܼܘܼܬܼܵܐ܃ ܘܕܸܚܠ̱ܬܼܵܐ܁ ܐܲܝܠܹܝܢ ܕܲܡܢܲܤܹܝܢ ܒܡܲܚܫܘܼܠܵܐ ܕܥܸܕܵܢܵܐ>
      text <ܗܵܢܵܐ܃ ܡܸܢܹܗ ܕܢܸܤܝܵܢܵܐ ܝܵܕܼܥ̇ܝܼܢ ܠܫܘܼܚܠܵܦܵܐ܃ ܕܢܵܩܹ̇ܦ ܠܹܗ ܒܥܸܩܒܼܵܐ܁>
      text <ܠܵܐ ܠܲܓܼܡܵܪ ܫܵܒܹ̇ܩ ܐܲܠܵܗܵܐ ܠܢܲܦܫܵܐ ܝܵܘܡܵܐ ܫܲܠܡܵܐ ܒܗܵܕܹܐ܁ ܘܐܸܠܵܐ>
      text <ܐܵܒܼ̇ܕܵܐ ܠܵܗ̇ ܡ̣ܢ ܚܲܝܹ̈ܐ܃ ܘܡ̣ܢ ܟ̱ܠܹܗ ܤܲܒܼܪܵܐ ܕܲܟܼܪܸ̈ܤܛܝܵܢܹܐ܁ ܐܸܠܵܐ>
      text <ܩܲܠܝܼܠܵܐܝܼܬܼ ܘܐܵܦܸܬ ܬܵܟܹ̇ܒܼ ܬܘܼܒܼ ܗ̤ܘ ܗܵܢܵܐ ܚܸܫܟܵܐ܃ ܫܘܼ̈ܚܠܵܦܹܐ ܡ̣ܢ>
      text <ܡܨܲܥܬܹܗ ܡܸܬܼܚܙܹܝܢ ܕܚܲܝܹ̈ܐ܁ ܠܵܟܼ ܕܹܝܢ ܒܲܪܢܵܫܵܐ ܡܵܠܹ̇ܟܼ ܐ̄ܢܵܐ܃ ܕܐܸܢ>
      text <ܠܲܝܬܿ ܠܵܟܼ ܚܲܝܠܵܐ ܠܡܸܠܒܲܟܼ ܢܲܦܫܵܟܼ܃ ܘܲܠܡܸܦܲܠ ܥܲܠ ܐܲܦܲܝ̈ܟ>
    block
      text <ܒܲܨܠܘܿܬܼܵܐ܃ ܟܪܘܼܟܼ ܪܹܫܵܟܼ ܒܓܼܵܠܵܟܼ ܘܲܕܼܡܲܟܼ ܠܵܟܼ܃ ܥܕܲܡܵܐ ܕܥܵܒܼ̇ܪܵܐ>
      text <ܡܸܢܵܟܼ ܫܵܥܬܼܵܐ ܕܚܸܫܘܿܟܼܵܐ܃ ܡ̣ܢ ܟܘܼܪܚܵܟܼ ܕܹܝܢ܃ ܠܵܐ ܬܸܦܘܿܩ܁ ܢܸܤܝܵܢܵܐ>
      text <ܗܵܢܵܐ ܡܸܬܼܢܲܤܹܝܢ܃ ܝܲܬܿܝܼܪܵܐܝܼܬܼ ܐܲܝܠܹܝܢ ܕܲܒܼܕܼܘܼܒܵܪܵܐ ܕܪܸܥܝܵܢܵܐ ܨܵܒܹ̇ܝܢ>
      text <ܕܢܸܬܿܕܲܒܿܪܘܼܢ܃ ܘܲܠܒܼܘܼܝܵܐܵܐ ܕܡ̣ܢ ܗܲܝܡܵܢܘܼܬܼܵܐ ܤܵܘ̇ܚܝܼܢ ܒܡܲܪܕܝܼܬܼܗܘܿܢ܁>
      text <ܡܸܛܠܗܵܢܵܐ ܝܲܬܝܼܪ ܡ̣ܢ ܕܲܒܼܟܼܠܡܸܕܸܡ ܡܛܲܪܦܵܐ ܠܗܘܿܢ ܫܵܥܬܼܵܐ ܗܵܕܹܐ>
      text <ܚܸܫܘܿܟܼܬܼܵܐ܃ ܒܲܦܠܝܼܓܼܘܼܬܼܵܐ ܕܪܸܥܝܵܢܵܐ܁ ܢܲܩܝܼܦ ܠܵܗ̇ ܬܘܼܒܼ܃ ܘܓܼܘܼܕܵܦܵܐ>
      text <ܚܲܤܝܼܢܵܐ܁ ܘܐܝܼܬܼ ܐܸܡܲܬܼܝ ܕܐܵܦ ܦܘܼܫܵܟܼܵܐ ܕܥܲܠ ܩܝܵܡܬܼܵܐ܃ ܘܫܲܪܟܵܐ>
      text <ܕܠܵܐ ܐܵܠ̇ܨܵܐ ܕܲܢܥܲܗܸܕܼ ܐܸܢܹܝܢ܁ ܗܵܠܹܝܢ ܟܠܗܹܝܢ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ>
      text <ܒܢܸܤܝܵܢܗܹܝܢ ܗ̤ܘܲܝܢ܃ ܘܐܲܝܟܼ ܕܲܠܒܼܘܼܝܵܐܵܐ ܕܤܲܓܝܼ̈ܐܹܐ ܐܲܟܼܬܸܒܼܢܲܢ܁ ܗܵܢܵܐ>
      text <ܐܵܓܼܘܿܢܵܐ܃ ܐܲܝܠܹܝܢ ܕܲܒܼܥܲܡ̈ܠܹܐ ܒܲܠܚܘܿܕܼ ܦܲܓܼܪ̈ܵܢܵܝܹܐ ܡܸܬܿܕܲܒܿܪܝܼܢ܃ ܠܲܓܼܡܵܪ>
      text <ܡܲܒܼܥܕܝܼܢ ܡܸܢܸܗ܁ ܩܘܼܛܵܥܵܐ ܥܵܕܹܐ ܥܠܲܝܗܘܿܢ܃ ܗܵܘ̇ ܕܲܠܟܼܠܢܵܫ>
      text <ܓܠܸܐ܁ ܕܲܦܪܝܼܫ ܗ̄ܘ̣ ܒܲܙܢܵܘ̈ܗܝ ܡ̣ܢ ܗܵܠܹܝܢ ܘܕܲܐܝܟܼ ܗܵܠܹܝܢ܁>
      text <ܐܵܤܝܘܼܬܹܗ ܕܗܵܢܵܐ܃ ܡܸܢܹܗ ܡ̣ܢ ܫܸܠܝܵܐ ܢܵܒܼ̇ܥܵܐ܁ ܗܵܢܵܘ ܕܹܝܢ܃ ܒܘܼܝܵܐܹܗ܁>
      text <ܒܥܸܢܝܵܢܹ̈ܐ ܕܹܝܢ܃ ܠܵܐ ܡܸܡܬܼܘܿܡ ܡܩܲܒܸܠ ܢܘܼܗܪܵܐ ܕܒܼܘܼܝܵܐܵܐ܁ ܐܸܠܵܐ>
      text <ܒܲܡܠܸܐ ܙܲܒܼܢܵܐ܃ ܡܸܬܼܪܵܘܲܚ܁ ܒܵܬܲܪܟܸܢ ܕܹܝܢ܃ ܚܲܤܝܼܢܵܐܝܼܬܼ ܩܵܐܹ̇ܡ>
      text <ܥܠܵܘܗܝ܁ ܐܵܠ̇ܨܵܐ ܡܲܢ܃ ܥܲܠ ܓܲܒܼܪܵܐ ܢܲܗܝܼܪܵܐ ܕܲܡܢܲܤܲܝ ܒܗܵܠܹܝܢ܃>
      text <ܕܢܸܬܼܢܲܗܲܤ ܘܢܸܬܼܠܲܒܲܒ ܡܸܢܹܗ ܒܲܙܒܲܢ ܙܒܲܢ܃ ܠܵܘ ܐܲܡܝܼܢܵܐܝܼܬܼ܁>
      text <ܛܘܼܒܼܵܘܗܝ ܠܡܲܢ ܕܤܲܝܒܲܪ ܥܲܡ ܗܵܠܹܝܢ ܠܓܼܵܘ ܡ̣ܢ ܬܲܪܥܵܐ!>
      text <ܕܠܵܐܘܵܢܵܐ ܪܲܒܵܐ ܘܥܲܫܝܼܢܵܐ ܡܵܛܹ̇ܐ ܒܵܬܲܪ ܗܵܠܹܝܢ܃ ܐܲܝܟܼ ܕܐܵܡ̇ܪܝܼܢ>
      text <ܐܲܒܼ̈ܗܵܬܼܵܐ܁ ܠܵܐ ܒܪܲܡ ܡܸܢܫܹܠܝ ܡܫܲܢܸܐ ܗ̤ܘ ܗܵܢܵܐ ܐܵܓܼܘܿܢܵܐ܃ ܐܵܦܠܵܐ>
      text <ܒܲܚܕܼܵܐ ܛܲܝܒܿܘܼܬܼܵܐ ܡܫܲܡܠܝܵܐܝܼܬܼ ܐܵܬܼ̇ܝܵܐ ܘܫܵܪܝܵܐ ܒܢܲܦܫܵܐ܃ ܐܸܠܵܐ>
      text <ܒܩܲܠܝܼܠ ܩܲܠܝܼܠ܁ ܡ̣ܢ ܗܵܕܹܐ܃ ܘܡ̣ܢ ܗܵܝ̇܁ ܒܙܲܒܲܢ ܢܸܤܝܘܿܢܵܐ܃>
    block
      text <ܘܒܲܙܒܲܢ ܒܘܼܝܵܐܵܐ܁ ܡܸܢܹܗ ܦܵܐܹ̇ܫ܃ ܘܐܵܦ ܥܕܲܡܵܐ ܠܡܲܦܩܵܢܵܐ܁>
      text <ܠܚܘܼܪܵܪܵܐ ܓܡܝܼܪܵܐ ܕܡܸܢܹܗ ܠܵܐ ܢܤܲܟܸܐ ܬܢܵܢ܃ ܐܵܦܠܵܐ ܠܒܼܘܼܝܵܐܵܐ>
      text <ܓܡܝܼܪܵܐ܁ ܗܵܟܲܢܵܐ ܓܹܝܪ ܨܒܼܵܐ ܐܲܠܵܗܵܐ ܕܢܸܗܘܘܿܢ ܡܸܬܼܦܲܪܢܤܝܼܢ ܚܲܝܲܝ̇ܢ>
      text <ܕܲܬܼܢܵܢ܁ ܘܗܵܠܹܝܢ܃ ܠܐܲܝܠܹܝܢ ܕܒܼܐܘܼܪܚܵܐ ܪܵܕܹܝܢ܁>
  text 49
    block
      text <ܥܲܠ ܚܸܫܟܵܠ ܗܵܘ̇ ܟܡܝܼܪܵܐ܃ ܕܗܵܘܹ̇ܐ ܒܫܸܠܝܵܐ܃ ܠܐܲܝܠܹܝܢ>
      text <ܕܲܒܼܕܼܘܼܒܵܪܵܐ ܕܝܼܕܲܥܬܼܵܐ ܡܸܬܿܕܲܒܿܪܝܼܢ܁ ܡܛ܁>
    block
      text <ܒܙܲܒܼܢܵܐ ܕܥܲܡܛܵܢܵܐ ܝܲܬܝܼܪ ܡ̣ܢ ܟܠܡܸܕܸܡ܃ ܤܝܵܡ ܒܘܼܪܟܵܐ>
      text <ܡܥܲܕܲܪ܁ ܘܐܵܦ ܗ̤ܝ ܗܵܕܹܐ ܕܠܵܐ ܬܸܫܟܲܚ ܠܲܡܩܲܪܵܒܼܘܼ ܠܗܵܢܵܐ>
      text <ܘܲܬܼܚܲܡܤܸܢ ܒܹܗ܃ ܩܪܵܒܼܵܐ ܗ̄ܘ̣ ܕܤܵܛܵܢܵܐ܁ ܙܵܕܹܩ ܠܵܟܼ܃ ܕܬܸܬܼܟܲܬܲܫ>
      text <ܠܘܼܩܒܲܠ ܗܵܕܹܐ܁ ܝܵܕܲܥ̇ ܗ̄ܘ̣ ܓܹܝܪ ܤܵܛܵܢܵܐ ܥܘܼܕܼܪܵܢܵܐ ܕܡ̣ܢ ܤܝܵܡ>
      text <ܒܘܼܪܟܵܐ܃ ܡܸܛܠܗܵܢܵܐ ܒܟܼܠܹܗ ܚܲܝܠܹܗ ܡܸܬܼܚܲܦܲܛ ܕܠܵܐ ܢܸܫܒܿܩܵܟܼ>
      text <ܕܲܬܼܩܲܪܸܒܼ܁ ܘܐܸܡܲܬܼܝ ܕܬܸܩܪܘܿܒܼ ܠܡܸܦܲܠ ܥܲܠ ܐܲܦܲܝ̈ܟܼ܃ ܫܵܓܹ̇ܫ ܠܵܟܼ܁>
      text <ܘܐܵܦܸܢ ܙܟܲܝܬܵܝܗܝ ܘܤܵܡ̣ܬܿ ܒܘܼܪܟܵܐ܃ ܥܵܨܹ̇ܐ ܠܵܟܼ ܕܠܵܐ ܬܟܲܬܲܪ>
      text <ܒܵܗ̇܁ ܐܵܦܸܢ ܩܲܪܝܼܪܝܼܢ ܘܥܲܡܘܼܛܝܼܢ ܙܵܘ̈ܥܲܝܢ܃ ܢܵܘܚܲܪ ܒܲܤܝܵܡ>
      text <ܒܘܼܪܟܵܐ܁ ܐܵܦܸܢ ܡܲܚܼܬܼ ܠܸܒܼܵܢ ܒܙܲܒܼ̈ܢܹܐ ܗܵܠܹܝܢ܃ ܘܠܲܝܬܿ ܠܲܢ ܘܐܵܦܠܵܢ>
      text <ܨܠܘܿܬܼܵܐ܃ ܘܠܵܐ ܝܵܕܼܥܝܼܢܲܢ ܡܵܢܵܐ ܢܹܐܡܲܪ܁ ܒܕܼܵܐܦܠܵܐ ܦܸܬܼܓܼܵܡܹ̈ܐ>
      text <ܕܒܼܵܥܘܼܬܼܵܐ ܐܵܬܹ̇ܝܢ ܠܲܢ܃ ܘܠܵܐ ܬܲܟܼܫܲܦܬܵܐ܁ ܘܥܲܡ ܕܗܵܟܲܢ܃ ܢܸܫܬܿܟܲܚ>
      text <ܟܲܕܼ ܪܡܹܝܢܲܢ ܥܲܠ ܐܲܦܲܝ̈ܢ ܐܲܡܝܼܢܵܐܝܼܬܼ܃ ܘܐܵܦܸܢ ܫܠܹܝܢܲܢ܀ ܐܸܡܲܬܼܝ>
      text <ܕܲܤܢܝܼܩܝܼܢܲܢ ܥܲܠ ܥܘܼܕܼܪܵܢܵܐ ܡܸܕܸܡ ܕܡ̣ܢ ܐܲܠܵܗܵܐ ܘܲܓܼܠܝܼܙܝܼܢܲܢ܃>
    block
      text <ܒܘܵܠܝܼܬܼܵܐ ܠܵܐ ܢܵܤܒܿܝܼܢܲܢ܁ ܒܲܕܼܠܵܐ ܩܵܪܒܿܝܼܢܲܢ ܠܘܵܬܼ ܐܲܠܵܗܵܐ ܒܲܨܠܘܿܬܼܵܐ>
      text <ܒܲܚܦܝܼܛܘܼܬܼܵܐ ܘܲܒܼܚܲܡܝܼܡܘܼܬܼܵܐ ܠܹܠܲܝ ܐܝܼܡܵܡ܃ ܟܲܕܼ ܓܵܥܹ̇ܝܢܲܢ ܠܘܵܬܹܗ>
      text <ܒܟܹܐܒܹ̈ܐ܃ ܐܸܠܵܐ ܡܤܲܟܹܝܢܲܢ ܕܗ̤ܘ ܡ̣ܢ ܨܒܼܘܼܬܼ ܢܲܦܫܹܗ ܢܸܬܸܠ ܠܲܢ܁>
      text <ܗ̤ܘ ܡ̇ܢ ܡܸܬܼܦܲܪܲܣ ܥܸܠܬܼܵܐ܁ ܕܢܸܬܼܦܲܪܲܒܼ ܠܘܵܬܹܗ܃ ܒܕܼܵܐ ܠܡܸܬܼܐܲܠܵܨܘܼ>
      text <ܡܲܪܦܸܐ ܠܲܢ܁ ܘܲܒܼܗܵܝ̇ ܕܡܸܫܬܵܘܚܲܪ ܠܡܸܦܪܩܲܢ܃ ܕܢܵܘܚܲܪ ܥܲܠ>
      text <ܬܲܪܥܹܗ ܒܒܼܵܥܘܼܬܲܢ܃ ܡܸܬܼܦܲܪܲܣ ܠܥܘܼܕܼܪܵܢܵܢ܀>
      text <ܚܢܲܢ ܕܹܝܢ ܡܵܐ ܕܐܸܬܲܝ̈ ܥܠܲܝܢ ܥܸܠ̈ܠܵܬܼܵܐ ܕܥܘܼܕܼܪ̈ܵܢܹܐ܃ ܡܸܬܼܩܲܒܠܗܹܝܢܲܢ>
      text <ܘܦܵܝ̇ܫܝܼܢܲܢ܃ ܘܝܵܗ̇ܒܿܝܼܢܲܢ ܢܲܦܫܲܢ ܠܝܘܼܩܪܵܐ ܘܲܠܡܲܐܝܼܢܘܼܬܼܵܐ ܘܲܠܩܘܼܛܵܥܵܐ܃>
      text <ܘܝܲܬܿܝܼܪ ܡ̣ܢ ܡܲܝ̈ܵܐ ܩܲܪܝܼܪܝܼܢܲܢ܁ ܒܟܼܠ ܒܝܼ̈ܫܬܼܵܐ ܘܢܸܤ̈ܝܘܿܢܹܐ ܕܐܵܬܹ̇ܝܢ>
      text <ܥܠܲܝܟ܃ ܐܸܢ ܡ̣ܢ ܠܓܼܵܘ ܐܵܘ ܡ̣ܢ ܠܒܲܪ܃ ܗܵܐ ܐܘܼܪܚܵܐ ܕܲܨܠܘܿܬܼܵܐ>
      text <ܩܕܼܵܡܲܝܟ܁ ܦܸܠ ܥܲܠ ܐܲܦܲܝ̈ܟ ܐܵܦܸܢ ܠܹܠܲܝ ܐܝܼܡܵܡ ܚܲܕܼ܃ ܟܲܕܼ ܡܦܝܼܣ>
      text <ܐܲܢ̄ܬܿ ܠܐܲܠܵܗܵܐ ܒܚܲܫܵܐ ܕܠܸܒܵܐ܁ ܘܐܲܠܵܗܵܐ ܕܐܝܼܬܼܵܘܗܝ ܡܪܲܚܡܵܢܵܐ>
      text <ܘܛܵܒܼܵܐ܃ ܠܵܐ ܡܵܘܚܲܪ ܡ̣ܢ ܕܢܸܬܸܠ ܒܘܼܝܵܐܵܐ ܘܲܢܦܹܫܵܐ܃ ܟܲܕܼ ܚܵܙܹ̇ܐ>
      text <ܕܲܒܼܟܹܐܒܼܵܐ ܕܠܸܒܵܐ ܡܦܝܼܣ ܐܲܢ̄ܬܿ ܠܹܗ܃ ܐܸܠܵܐ ܐܸܢ ܐܒܲܪ ܡ̣ܢ ܐܲܘܪܚܵܐ>
      text <ܫܵܐܹ̇ܠ ܐܲܢ̄ܬܿ܁ ܘܟܼܠܗܘܿܢ ܚܲܝܼܝ̈ܟ܃ ܗܵܟܲܢ ܐܝܼܬܼ ܠܵܟܼ ܠܡܸܥܒܲܕܼ܁ ܫܵܩܹ̇ܠ>
      text <ܐܲܢ̄ܬܿ܃ ܘܡܵܘܒܸܿܕܼ ܐܲܢ̄ܬܿ܁ ܘܬܼܘܼܒܼ ܡܦܝܼܣ ܐܲܢ̄ܬܿ ܒܟܹܐܒܼܵܐ܃ ܘܝܵܗܹ̇ܒܼ>
      text <ܠܵܟܼ܁ ܘܬܼܘܼܒܼ܃ ܐܵܙܹ̇ܠ ܡܸܢܵܟܼ܁ ܘܦܵܓܲܥ ܐܲܢ̄ܬܿ ܗܵܫܵܐ ܒܡܸܕܸܡ ܟܲܕܼ>
      text <ܤܵܒܲܪ ܐܲܢ̄ܬܿ܃ ܘܗܵܢܵܘ ܤܵܟܼܵܐ ܕܟܼܠ܁ ܘܟܲܕܼ ܒܥܲܝܬܵܝܗܝ܃ ܬܘܼܒܼ>
      text <ܒܫܵܥܬܼܵܐ ܚܕܼܵܐ ܐ̄ܚܪܹܬܼܵܐ ܠܲܝܬܵܘܗܝ܁ ܗܵܟܲܢ ܡܛܲܟܿܤܵܐ ܡܲܪܕܝܼܬܼܵܐ ܗܵܕܹܐ܃>
      text <ܠܵܐ ܬܸܬܼܩܲܛܲܥ܀ ܒܙܲܒܼܢܵܐ ܕܚܸܫܟܵܐ ܗܵܘ̇ ܥܲܒܿܝܼܛܵܐ ܕܤܵܡܹ̇ܟܼ ܥܲܠ>
      text <ܢܲܦܫܵܐ܀ ܢܸܙܕܗܲܪ ܡ̣ܢ ܦܤܵܩ ܤܲܒܼܪܵܐ܁ ܫܡܲܥܲܝܢܝ ܐܵܚܝ܃ ܐܲܝܟܼ ܝܵܠܹܕܬܵܐ>
      text <ܠܘܼܩܒܲܠ ܚܸܒܼ̈ܠܹܝܗ̇܃ ܐܸܬܼܟܲܬܲܫ܃ ܕܠܵܐ ܬܸܦܘܿܩ ܡ̣ܢ ܩܸܠܝܵܬܵܟܼ܃>
    block
      text <ܘܐܲܝܟܼ ܐ̄ܢܵܫ ܕܲܡܤܲܝܒܲܪ ܫܸܢ̈ܕܹܐ܁ ܪܵܘܪܒܼܵܐܝܼܬܼ ܓܹܝܪ ܡܸܬܼܦܲܪܲܣ>
      text <ܒܥܸܠܕܒܼܵܒܼܵܐ ܝܲܬܿܝܼܪ ܡ̣ܢ ܟܠܡܸܕܸܡ܃ ܠܡܲܦܵܩܘܼ ܠܵܟܼ ܡ̣ܢ ܩܸܠܵܝܬܵܟܼ܃>
      text <ܒܥܸܠܲܬܼ ܠܵܐ ܡܤܲܝܒܿܪܵܢܘܼܬܼܵܐ܃ ܒܙܲܒܼܢܵܐ ܕܐܵܓܼܘܿܢܵܐ܁ ܘܟܼܠܹܗ ܕܥܵܨܹ̇ܐ>
      text <ܠܵܟܼ ܠܡܸܦܲܩ ܠܒܲܪ܃ ܐܲܝܟܼ ܕܕܲܠܡܵܐ ܟܲܕܼ ܬܩܵܘܸܐ܃ ܬܸܩܪܘܿܒܼ>
      text <ܠܲܝܤܵܡ ܒܘܼܪܟܵܐ܁ ܪܲܒܲܬܼ ܕܵܚܹ̇ܠ܃ ܝܲܬܝܼܪ ܡ̣ܢ ܟܠܡܸܕܸܡ܃ ܡ̣ܢ>
      text <ܗܵܢܵܐ ܥ̇ܒܼܵܕܼܵܐ܁>
  text 50
    block
      text <ܬܘܼܒܼ ܪܹ̈ܫܹܐ ܟܪ̈ܲܝܵܐ ܕܐܝܼܬܼ ܒܗܘܿܢ ܪܸ̈ܥܝܵܢܹܐ ܡܫܲܚ̈ܠ̱ܦܹܐ܃ ܕܲܒܼܗܘܿܢ>
      text <ܡܵܘܕܲܥ ܤܘܼܓܦܵܢܵܐ ܕܡ̣ܢ ܛܢܵܢܵܐ ܤܲܟܼܠܵܐ ܕܲܒܼܦܲܪܨܘܿܦ ܕܸܚܠܲܬܼ>
      text <ܐܲܠܵܗܵܐ܁ ܘܥܘܼܕܼܪܵܢܵܐ ܕܡ̣ܢ ܢܝܼܚܘܼܬܼܵܐ܃ ܥܲܡ ܢܝܼ̈ܫܹܐ ܐ̄ܚܪ̈ܢܹܐ܁ ܢܢ܁>
    block
      text <ܒܲܪܢܵܫܵܐ ܛܲܢܵܢܵܐ܃ ܠܵܐ ܡܬܼܘܿܡ ܡܵܛܹ̇ܐ ܠܫܲܝܢܵܐ ܕܪܸܥܝܵܢܵܐ܁>
      text <ܘܕܲܓܼܠܝܼܙ ܡ̣ܢ ܫܲܝܢܵܐ܃ ܓܠܝܼܙ ܘܡ̣ܢ ܚܲܕܼܘܼܬܼܵܐ܁ ܐܸܢ ܓܹܝܪ ܫܲܝܢܵܐ>
      text <ܕܪܸܥܝܵܢܵܐ ܚܘܼܠܡܵܢܵܐ ܓܡܝܼܪܵܐ ܡܸܬܼܐܡܲܪ܃ ܛܢܵܢܵܐ ܕܹܝܢ ܤܲܩܘܼܒܼܠܵܐ>
      text <ܗ̄ܘ̣ ܠܫܲܝܢܵܐ܁ ܡܵܕܹܝܢ ܟܘܼܪܗܵܢܵܐ ܗ̄ܘ̣ ܪܲܒܵܐ ܟܪܝܼܗ܃ ܐܲܝܢܵܐ ܕܒܲܛܢܵܢܵܐ>
      text <ܡܸܬܿܬܿܙܝܼܥ܁ ܐܘܿ ܒܲܪܢܵܫܵܐ܃ ܥܕܲܡܵܐ ܕܠܘܼܩܒܲܠ ܟܘܼܪܗܵܢܵܐ ܕܲܐ̄ܚܪ̈ܵܢܹܐ>
      text <ܡܸܤܬܒܲܪ ܕܲܡܙܝܼܥ ܐܲܢ̄ܬܿ ܛܢܵܢܵܟܼ܃ ܐܲܢ̄ܬܿ ܕܹܝܢ ܠܚܘܼܠܡܵܢܵܐ ܡ̣ܢ>
      text <ܢܲܦܫܵܟܼ ܛܲܪܕܬܿ܁ ܥܲܠ ܐܵܤܝܘܼܬܼܵܐ ܕܲܩܢܘܿܡܵܟܼ܃ ܝܲܬܝܼܪ ܢܸܗܘܸܐ ܠܵܟܼ>
      text <ܐܘܼܟܼܦܵܢܵܐ܁ ܐܸܢܕܹܝܢ ܘܠܲܟܼܪ̈ܝܼܗܹܐ ܨܵܒܹ̇ܐ ܐܲܢ̄ܬܿ ܠܡܲܐܤܵܝܘܼ܃ ܕܲܥ ܕܐܲܝܠܹܝܢ>
      text <ܕܼܟܼܪܝܼܗܝܼܢ܃ ܥܲܠ ܤܘܼܤܵܝܵܐ ܝܲܬܝܼܪ ܤܢܝܼܩܝܼܢ܃ ܡ̣ܢ ܕܥܲܠ ܟܐܵܬܼܵܐ܁>
      text <ܒܲܕܓܼܘܿܢ ܟܲܕܼ ܠܲܐ̄ܚܪ̈ܵܢܹܐ ܠܵܐ ܡܥܲܕܲܪ ܐܲܢ̄ܬܿ܃ ܠܲܩܢܘܿܡܵܟܼ ܒܟܼܘܼܪܗܵܢܵܐ>
      text <ܪܲܒܵܐ ܡܢܵܘܸܠ ܐܲܢ̄ܬܿ܁ ܠܵܘ ܡ̣ܢ ܐܵܕܹܫܹ̈ܐ ܕܚܸܟܼܡܬܼܵܐ ܡܢܸܐ ܛܢܵܢܵܐ>
    block
      text <ܒܲܒܼܢܲܝ̈ܢܵܫܵܐ܃ ܐܸܠܵܐ ܡ̣ܢ ܚܲܕܼ ܡ̣ܢ ܟܘܼܪ̈ܗܵܢܹܐ ܕܢܲܦܫܵܐ܃ ܕܐܝܼܬܹܝܗ̇>
      text <ܐܲܠܝܼܨܘܼܬܼܵܐ ܕܬܲܪܥܝܼܬܼܵܐ܃ ܘܠܵܠ ܝܑܼܕܲܥܬܼܵܐ ܤܲܓܝܼܐܬܼܵܐ܁ ܪܹܫ ܚܸܟܼܡܬܼܵܐ>
      text <ܐܲܠܵܗܝܬܼܵܐ܃ ܒܗܝܼܠܘܼܬܼܵܐ܃ ܕܡ̣ܢ ܪܲܒܿܘܼܬܼ ܢܲܦܫܵܐ ܡܸܬܼܩܲܢܝܵܐ܃ ܘܛܵܥܘܿܢܘܼܬܼܵܐ>
      text <ܕܲܡܚܝܼ̈ܠܬܼܵܐ ܕܲܒܼܢܲܝ̈ܢܵܫܵܐ܁ ܐܲܢ̄ܬܿܘܿܢ ܠܲܡ ܚܲܝ̈ܠܬܼܵܢܹܐ܃ ܤܲܒܼܘ ܛܲܥܢܵܐ>
      text <ܕܲܟܼܪ݁ܝܼܗܹܐ܁ ܘܐܲܬܼܩܢܘܼܗܝ ܠܡܸܬܼܥܲܒܼܪܵܢܵܐ܃ ܒܪܘܼܚܵܐ ܡܲܟܿܝܼܟܼܬܼܵܐ܁ ܡ̣ܢ>
      text <ܦܹܐܪܹ̈ܐ ܕܪܘܼܚܵܐ ܕܩܘܼܕܼܫܵܐ ܡܵܢܹ̇ܐ ܫܠܝܼܚܵܐ ܠܫܲܝܢܵܐ ܘܲܡܤܲܝܒܿܪܵܢܘܼܬܼܵܐ܀>
      text <ܠܸܒܵܐ ܕܲܡܠܸܐ ܚܲܫܵܐ ܥܲܠ ܐܲܦܲܝ̈ ܠܵܐ ܤܵܦܩܘܼܬܹܗ ܕܲܠܘܵܬܼ ܓܲܠܝܘܼܬܼ>
      text <ܥܲܡ̈ܠܹܐ ܕܼܒܼܓܼܘܼܫܡܵܐ܃ ܤܵܟܼܵܐ ܗ̄ܘ̣ ܕܟܼܠܗܘܿܢ ܥܲܡ̈ܠܹܐ ܦܲܓܼܪ̈ܵܢܵܝܹܐ܀>
      text <ܥܲܡ̈ܠܹܐ ܕܦܲܓܼܪܵܐ܃ ܒܸܠܥܵܕܼ ܚܲܫܵܐ ܕܪܸܥܝܵܢܵܐ܃ ܐܲܝܟܼ ܦܲܓܼܪܵܐ ܕܠܵܐ ܢܲܦܫܵܐ܀>
      text <ܕܚܲܫܝܼܫ ܒܠܸܒܹܗ ܘܲܫܪܸܐ ܒܪܸ݁ܓܼܫܵܘܗܝ܃ ܐܲܝܟܼ ܟܪܝܼܗܵܐ ܕܡܲܟܼܐܲܒܼ>
      text <ܒܦܲܓܼܪܹܗ܃ ܘܲܫܪܸܐ ܦܘܼܡܹܗ ܠܡܼܠ ܡܹܐܟܼ̈ܠܵܢ ܕܲܡܤܲܓ̈ܦܵܢ܀ ܕܚܲܫܝܼܫ>
      text <ܒܠܸܒܹܗ ܘܲܫܪܸܐ ܒܪܸ̈ܓܼܫܵܘܗܝ܃ ܐܲܝܟܼ ܐ̄ܢܵܫ ܕܐܝܼܬܼ ܠܹܗ ܒܪܵܐ ܝܑܼܚܝܼܕܼܵܝܵܐ>
      text <ܘܢܟܹ̇ܣ ܠܹܗ ܒܐܝܼܓܼܵܘ̈ܗܝ ܒܩܲܠܝܼܠ ܩܲܠܝܼܠ܀ ܚܲܫܝܼܫܘܼܬܼܵܐ ܕܪܸܥܝܵܢܵܐ܀>
      text <ܡܵܘܗܲܒܼܬܼܵܐ ܗ̣̄ܝ ܡܝܲܩܲܪܬܵܐ ܕܡ̣ܢ ܐܲܠܵܗܵܐ܁ ܘܐܲܝܢܵܐ ܕܲܛܥܝܼܢ ܠܵܗ̇ ܥܲܡ>
      text <ܙܸܕܼܩܹ̈ܝܗ̇܃ ܐܲܝܟܼ ܐ̄ܢܵܫ ܕܲܛܥܝܼܢ ܩܘܼܕܼܫܵܐ ܥܲܠ ܗܲܕܵܡܵܘ̈ܗܝ܀ ܒܲܪܢܵܫܵܐ>
      text <ܕܲܡܫܲܠܲܛ ܒܹܗ ܠܸܫܵܢܵܐ ܒܟܼܠ ܛܵܒܼ ܘܒܼܝܼܫ܃ ܠܵܐ ܡܸܫܬܿܘܸܐ ܠܗܵܕܹܐ>
      text <ܛܲܝܒܿܘܼܬܼܵܐ܀ ܬܝܵܒܼܘܼܬܼܵܐ ܘܥܸܢܝܵܢܵܐ܃ ܝܸܨܒܵܐ ܢܩܝܼܒܼܵܐ܁ ܡܵܘܗܲܒܼܬܼܵܐ>
      text <ܘܩܘܼ̈ܦܵܚܹܐ܃ ܤܲܟܿܝܼܢܵܐ ܕܲܡܛܲܫܝܵܐ ܒܕܸܒܼܫܵܐ܀ ܢܲܟܼܦܘܼܬܼܵܐ ܘܥܸܢܝܵܢܵܐ>
      text <ܕܥܲܡ ܐܲܢ̄ܬܿܬܼܵܐ܃ ܐܲܝܟܼ ܐܲܪܝܘܼܬܼܵܐ ܘܐܸܡܪܵܐ ܒܚܲܕܼ ܒܲܝܬܼܵܐ܀ ܥܲܡ̈ܠܹܐ>
      text <ܘܚܲܪܡܘܼܬܼܵܐ ܩܕܼܵܡ ܐܲܠܵܗܵܐ܃ ܐܲܝܟܼ ܐ̄ܢܵܫ ܕܢܵܟܹ̇ܣ ܒܪܵܐ ܩܕܼܵܡ>
      text <ܐܲܒܼܘܗܝ܀ ܕܲܟܼܪܝܼܗ ܒܢܲܦܫܹܗ ܘܲܡܬܲܪܸܨ ܚܲܒܼܪ̈ܵܘܗܝ܃ ܐܲܝܟܼ ܐ̄ܢܵܫ>
    block
      text <ܕܤܲܡ̈ܝܵܢ ܥܲܝܢܵܘ̈ܗܝ ܘܲܡܚܵܘܸܐ ܐܘܼܪܚܵܐ܀ ܡܪܲܚܡܵܢܘܼܬܼܵܐ ܘܟܹܐܢܘܼܬܼܵܐ>
      text <ܒܲܚܕܼܵܐ ܢܲܦܫܵܐ܃ ܐܲܝܟܼ ܐ̄ܢܵܫ ܕܤܵܓܹ̇ܕܼ ܠܐܲܠܵܗܵܐ ܘܠܲܦܬܲܟܼܪܹ̈ܐ ܒܚܲܕܼ>
      text <ܒܲܝܬܵܐ܁ ܒܟܼܠܕܘܼܟ ܡܪܲܚܡܵܢܘܼܬܼܵܐ܃ ܒܥܸܠܕܒܼܵܒܼܵܐ ܗ̣̄ܝ ܕܟܹܐܢܘܼܬܼܵܐ܀>
      text <ܟܹܐܢܘܼܬܼܵܐ ܐܝܼܬܹܝܗ̇܃ ܬܪܝܼܨܘܼܬܼ ܡܲܬܼܩܵܠܵܐ ܫܲܘܝܵܐ܃ ܕܲܠܟܼܠܢܵܫ>
      text <ܐܲܝܟܼ ܕܫܵܘܹ̇ܐ ܝܵܗ̇ܒܵܐ܃ ܟܲܕܼ ܠܵܐ ܡܸܨܛܲܠܝܵܐ ܠܚܲܕܼ ܡ̣ܢ ܓܲܒܿܝܼ̈ܢ>
      text <ܠܡܸܤܲܒܼ ܒܐܲܦܹ̈ܐ ܦܘܼܪܥܵܬܵܗ̇܁ ܡܪܲܚܡܵܢܘܼܬܼܵܐ ܕܹܝܢ܃ ܚܲܫܵܐ ܐܝܼܬܹܝܗ̇܃>
      text <ܕܡ̣ܢ ܛܵܒܼܘܼܬܼܵܐ ܡܸܬܿܬܿܙܝܼܥܵܐ܃ ܕܲܠܘܵܬܼ ܟܠ ܡܸܬܼܪܲܟܼܢܵܐ ܠܚܵܘܤܵܢܵܐ܁>
      text <ܘܠܲܐܝܢܵܐ ܕܲܠܒܼܝܼܫܬܼܵܐ ܫܵܘܹ̇ܐ܃ ܠܵܐ ܦܵܪܥܵܐ܁ ܘܲܕܼܫܵܘܹ̇ܐ ܠܛܵܒܼܬܼܵܐ܃ ܒܐܲܥ̈ܦܹܐ>
      text <ܡܲܫܦܥܵܐ܁ ܐܸܢ ܗܵܕܹܐ ܡ̣ܢ ܓܲܒܵܐ ܕܙܲܕܝܼܩܘܼܬܼܵܐ ܗ̣̄ܝ܃ ܡܵܕܹܝܢ ܗܵܝ̇ ܡ̣ܢ>
      text <ܓܲܒܵܐ ܕܒܼܝܼܫܘܼܬܼܵܐ ܗ̣̄ܝ܁ ܐܲܝܟܼ ܕܠܵܐ ܡܤܲܝܒܿܪܝܼܢ ܘܢܘܼܪܵܐ ܒܚܲܕܼ>
      text <ܒܲܝܬܵܐ܃ ܗܵܟܲܢܵܐ ܟܹܐܢܘܼܬܼܵܐ ܘܪ̈ܲܚܡܹܐ ܒܲܚܕܼܵܐ ܢܲܦܫܵܐ܀ ܐܲܝܟܼ ܕܠܵܐ>
      text <ܬܵܩ̇ܠܵܐ ܦܪܸܕܿܬܼܵܐ ܕܚܵܠܵܐ ܠܘܼܩܒܲܠ ܝܘܼܩܪܵܐ ܤܲܓܝܼܐܵܐ ܕܕܲܗܒܼܵܐ܃>
      text <ܗܵܟܲܢܵܐ ܚܫܲܚܬܼܵܐ ܕܟܹܐܬܘܼܬܹܗ ܕܐܲܠܵܗܵܐ܃ ܠܘܼܩܒܲܠ ܦܸܚܡܵܐ>
      text <ܕܲܡܪܲܚܡܵܢܘܼܬܹܗ ܒܡܲܬܼܩܵܠܵܐ܁ ܐܲܝܟܼ ܟܲܦܵܐ ܕܚܵܠ̇ܐ ܕܢܵܦܹ̇ܠ ܒܝܲܡܵܐ>
      text <ܪܲܒܵܐ܃ ܗܵܟܲܢܵܐ ܚܛܵܗܹ̈ܐ ܕܟܼܠ ܒܤܲܪ܃ ܒܦܸܚܡܵܐ ܕܬܲܪܥܝܼܬܹܗ>
      text <ܕܐܲܠܵܗܵܐ܀ ܐܲܝܟܼ ܕܠܵܐ ܡܸܤܬܿܟܲܪ ܡܲܒܿܘܼܥܵܐ ܥܲܬܝܼܪ ܫܸܦܥܹ̈ܐ ܒܲܡܠܸܐ>
      text <ܚܘܼܦܢܵܐ ܕܥܲܦܪܵܐ܃ ܗܵܟܲܢܵܐ ܠܵܐ ܡܸܙܕܟܹܝܢ ܪ̈ܲܚܡܹܐ ܕܥܵܒܼܘܿܕܼܵܐ܃ ܡ̣ܢ>
      text <ܒܝܼܫܘܼܬܼܵܐ ܕܲܥܒܼܝܼ̈ܕܹܐ܀ ܐܲܝܟܼ ܐ̄ܢܵܫ ܕܙܵܪܲܥ ܒܝܲܡܵܐ ܘܲܡܤܲܟܸܐ>
      text <ܕܢܸܚܨܘܿܕܼ܃ ܗܵܟܲܢܵܐ ܡܲܢ ܕܐܲܚܝܼܕܼ ܐܲܟܿܬܼܵܐ ܘܲܡܨܲܠܸܐ܀ ܐܲܝܟܼ ܕܠܵܐ>
      text <ܡܸܬܼܟܲܒܼ̈ܫܵܢ ܨܘܿܨ̈ܝܵܬܼܵܐ ܕܢܘܼܪܵܐ ܡ̣ܢ ܡܲܤܲܩܬܼܵܐ ܕܲܠܥܸܠ܃ ܗܵܟܲܢܵܐ ܠܵܐ>
      text <ܡܸܬܼܥܵܘ̈ܟܼܵܢ ܨܠܵܘ̈ܬܹܗ ܕܲܡܪܲܚܡܵܢܵܐ ܡ̣ܢ ܡܲܤܲܩܬܼܵܐ ܕܠܲܫܡܲܝܵܐ܀ ܐܲܝܟܼ>
    block
      text <ܚܹܐܦܵܐ ܕܡܲܝ̈ܵܐ ܒܐܲܬܼܪܵܐ ܨܲܠܝܵܐ܃ ܗܵܟܲܢܵܐ ܚܲܝܠܵܗ̇ ܕܚܸܡܬܼܵܐ ܐܸܡܲܬܼܝ>
      text <ܕܢܸܫܟܲܚ ܐܲܦܬܼܵܐ ܒܬܲܪܥܝܼܬܲܢ܀>
      text <ܕܲܩܢܸܐ ܡܘܼܟܵܟܼܵܐ ܒܠܸܒܹܗ܃ ܗܘ̤ܵܐ ܡܝܼܬܼܵܐ ܠܥܵܠܡܵܐ܁ ܕܡܝܼܬܼ>
      text <ܠܥܵܠܡܵܐ܃ ܡܝܼܬܼ ܠܚܲܫܹ̈ܐ܀ ܡܝܼܬܼ ܒܠܸܒܹܗ ܡ̣ܢ ܩܲܪ̈ܝܼܒܼܵܘܗܝ܃ ܡܝܼܬܼ>
      text <ܡܸܢܹܗ ܤܵܛܵܢܵܐ܀ ܕܐܸܫܟܲܚ ܠܲܚܤܵܡܵܐ܃ ܘܥܲܡܹܗ ܐܸܫܟܲܚ ܠܗܵܘ̇>
      text <ܕܲܗܘܸܵܐ ܡܸܫܟܚܵܢܹܗ ܩܲܕܼܡܵܝܵܐ܀ ܐܝܼܬܼ ܡܲܟܿܝܼܟܼܘܼܬܼܵܐ ܕܡ̣ܢ ܕܸܚܠܲܬܼ>
      text <ܐܲܠܵܗܵܐ܃ ܘܐܝܼܬܼ ܕܡ̣ܢ ܪܸܚܡܲܬܼ ܐܲܠܵܗܵܐ܁ ܐܝܼܬܼ ܕܡ̣ܢ ܕܸܚܠܬܹܗ>
      text <ܡܸܬܼܡܲܟܲܟܼ܃ ܘܐܝܼܬܼ ܕܡ̣ܢ ܚܲܕܼܘܼܬܹܗ ܡܸܬܼܡܲܟܲܟ܁ ܘܲܠܗܵܘ̇ ܢܲܩܝܼܦܵܐ>
      text <ܟܢܝܼܟܼܘܼܬܼܵܐ ܕܗܲܕܵܡܹ̈ܐ܃ ܥܲܡ ܡܛܲܟܿܤܘܼܬܼܵܐ ܕܪܸ̈ܓܼܫܹܐ܃ ܘܠܸܒܵܐ>
      text <ܕܲܒܼܟܼܠܙܒܲܢ ܬܒܼܝܼܪ܁ ܠܗܵܢܵܐ ܕܹܝܢ ܐܲܫܝܼܕܼܘܼܬܼܵܐ ܤܲܓܝܼܐܬܼܵܐ ܘܠܸܒܵܐ>
      text <ܕܫܵܘܲܚ܃ ܘܠܵܐ ܡܸܬܼܠܒܸܟܼ܁ ܚܘܼܒܵܐ܃ ܠܵܐ ܝܵܕܲܥ̇ ܟܘܼܚܵܕܼܵܐ܁ ܡܸܛܠܗܵܢܵܐ܃>
      text <ܠܵܐ ܝܵܕܲܥ̇ ܕܢܸܬܸܠ ܐܸܤܟܹܡܵܐ ܘܲܡܛܲܟܿܤܘܼܬܼܵܐ ܠܗܲܕܵܡܵܘ̈ܗܝ܁ ܚܘܼܒܵܐ܃>
      text <ܟܝܵܢܵܐܝܼܬܼ ܐܝܼܬܼ ܠܹܗ ܠܵܐ ܡܸܬܼܟܲܚܕܼܵܢܘܼܬܼܵܐ ܘܢܘܼܫܵܝܵܐ ܕܲܡܫܘܼܚܬܹܗ܀>
      text <ܛܘܼܒܼܵܘܗܝ ܠܡܲܢ ܕܐܸܫܟܚܵܟܼ܃ ܠܡܹܐܢܵܐ ܕܟܼܠ ܚܲܕ̈ܘܵܢ܀ ܪܚܝܼܡ>
      text <ܥܲܠ ܐܲܠܵܗܵܐ ܟܢܘܼܫܝܵܐ ܕܡܲܟܼܝܼ̈ܟܹܐ܃ ܐܲܝܟܼ ܗܵܘ̇ ܟܢܘܼܫܝܵܐ ܕܲܤܪ̈ܵܦܹܐ܀>
      text <ܝܲܩܝܼܪ ܗ̄ܘ̣ ܥܲܠ ܐܲܠܵܗܵܐ ܦܲܓܼܪܵܐ ܢܲܟܼܦܵܐ܃ ܛܵܒܼ ܡ̣ܢ ܕܼܒܼܚܵܐ ܕܲܟܼܝܵܐ܁>
      text <ܬܲܪ̈ܬܲܝܗܹܝܢ ܕܹܝܢ܃ ܡܲܫܟܢܵܐ ܠܲܬܼܠܝܼܬܼܵܝܘܼܬܼܵܐ ܡܛܲܝ̈ܒܼܵܢ ܒܢܲܦܫܵܐ܀>
      text <ܠܘܵܬܼ ܪ̈ܵܚܡܲܝܟܼ܃ ܒܐܸܤܟܹܡܵܐ ܗܲܠܸܟܼ܁ ܟܲܕܼ ܗܵܕܹܐ ܬܸܥܒܸܕܼ܃ ܐܵܦ>
      text <ܠܢܲܦܫܵܟܼ ܐܵܦ ܠܗܘܿܢ ܬܵܘܬܲܪ܁ ܐܲܝܟܼ ܕܲܒܼܤܘܿܓܼܵܐܐ ܓܹܝܪ܃ ܒܐܸܤܟܹܡܵܐ>
      text <ܕܪܵܚܡܘܼܬܼܵܐ ܫܵܠ̇ܚܵܐ ܢܲܦܫܵܐ ܦܓܼܘܼ̈ܕܹܐ ܕܲܙܗܝܼܪܘܼܬܼܵܐ܀ ܡ̣ܢ ܥܸܢܝܵܢܵܐ>
      text <ܐܸܙܕܲܗ̄ܪ܃ ܠܵܐ ܗ̄ܘ̣ܵܐ ܒܟܼܠܙܒܲܢ ܡܵܘܬܲܪ܀ ܒܲܟܼܢܘܼܫܝܵܐ ܕܹܝܢ ܝܲܩܲܪ>
      text <ܫܸܬܼܩܵܐ܃ ܬܘܼ̈ܟܹܐ ܓܹܝܪ ܤܲܓܝܼ̈ܐܹܐ ܬܵܟܹ̇ܣ ܗܵܢܵܐ܀ ܒܟܲܪܤܵܐ ܡ̇ܢ>
    block
      text <ܐܸܙܕܲܗ̄ܕܼ܃ ܠܵܐ ܗ̄ܘ̣ܵܐ ܐܲܝܟܼ ܕܒܲܚܝܵܪܵܐ܁ ܦܫܝܼܚ ܗ̣̄ܝ ܩܪܵܒܼܵܐ ܒܲܝܬܵܝܵܐ܃>
      text <ܡ̣ܢ ܟܠܦܪܘܼܣ܀ ܠܵܐ ܬܗܲܝܡܸܢ ܐܲܚܘܼܢ ܕܡܸܬܬܲܟܼܤܝܼܢ ܚܘܼ̈ܫܵܒܹܐ>
      text <ܓܵܘܵܝܹ̈ܐ܃ ܒܸܠܥܵܕܼ ܛܘܼܟܵܤܹܗ ܕܦܲܓܼܪܵܐ܀>
      text <ܕܚܲܕܠ ܡ̣ܢ ܥܝܵܕܹ̈ܐ܃ ܝܲܬܝܼܪ ܡ̣ܢ ܒܥܸܠܕܒܼܵܒܹ̈ܐ܁ ܕܲܡܬܲܪܤܸܐ ܠܲܥܝܵܕܼܵܐ܃>
      text <ܐܲܝܟܼ ܐ̄ܢܵܫ ܕܲܡܬܲܪܤܸܐ ܠܢܘܼܪܵܐ܁ ܬܪ̈ܲܝܗܘܿܢ܃ ܒܲܡ̈ܠܘܿܐܹܐ ܩܵܝ̇ܡܵܐ>
      text <ܡܫܘܼܚܬܼܵܐ ܕܚܲܝܠܗܘܿܢ܁ ܥܝܵܕܼܵܐ ܐܸܢ ܡܵܐ ܕܲܬܼܒܲܥ ܚܕܼܵܐ ܙܒܲܢ>
      text <ܐܸܬܼܟܲܠܝܲܬ̤ ܒܥܵܬܹܗ܃ ܙܒܲܢ̄ܬܵܐ ܐ̄ܚܪܹܬܼܵܐ܃ ܡܚܝܼܠܵܐ ܡܸܫܟܲܚ ܐܲܢ̄ܬܿ ܠܹܗ܁>
      text <ܘܐܸܢ ܗܵܕܹܐ ܙܒܲܢ̄ܬܼܵܐ ܥܒܲܕܼܬܵܝܗܝ ܨܸܒܼܝܵܢܹܗ܃ ܙܒܲܢ̄ܬܼܵܐ ܕܬܲܪܬܹܝܢ ܝܲܬܝܼܪ>
      text <ܚܲܝܠܬܼܵܢܵܐ ܡܸܫܟܲܚ ܐܲܢ̄ܬܿ ܒܥܵܬܹܗ ܥܠܲܝܟܼ܁ ܥܲܠ ܟܠ ܤܘܼܥܪ̈ܵܢܝܼܢ܃>
      text <ܗܵܢܵܐ ܥܘܼܗܕܵܢܵܐ ܢܩܵܘܸܐ ܒܵܟܼ܀ ܛܵܒܼ ܗ̄ܘ̣ ܥܘܼܕܼܪܵܢܵܐ ܕܡ̣ܢ ܙܗܝܼܪܘܼܬܼܵܐ܃>
      text <ܡ̣ܢ ܥܘܼܕܼܪܵܢܵܐ ܕܡ̣ܢ ܥܲܡ̈ܠܹܐ܀ ܠܪܵܚܹ̇ܡ ܓܘܼܚܟܵܐ ܘܪܵܚܹ̇ܡ ܨܲܕܘܵܐ܃>
      text <ܪܵܚܡܵܐ ܠܵܐ ܬܸܗܘܸܐ܃ ܢܵܓܹܕܼ ܠܵܟܼ ܓܹܝܪ܃ ܠܲܥ̈ܝܵܕܹܐ ܪ̈ܦܲܝܵܐ܀ ܥܲܡ>
      text <ܐܲܝܢܵܐ ܕܲܫܪܹܝܢ ܕܘܼܒܵܪ̈ܵܘܗܝ܃ ܠܵܐ ܬܲܦܨܲܚ ܐܲܦܲܝ̈ܟ܁ ܡ̣ܢ ܕܬܸܤܢܹܝܘܗܝ>
      text <ܓܹܝܪ܃ ܐܸܙܕܲܗ̄ܪ܁ ܐܸܢ ܪܵܚܹܡ ܠܲܡܩܵܡ܃ ܗܲܒܼ ܠܹܗ ܐܝܼܕܼܵܐ܁ ܘܥܕܲܡܵܐ>
      text <ܠܡܵܘܬܵܐ܃ ܝܑܼܨܲܦ ܕܲܫܟܼܵܚܬܹܗ܀ ܐܸܢ ܟܪܝܼܗ ܐܲܢ̄ܬܿ ܥܕܲܟܹܝܠ܃ ܠܵܐ ܠܵܟܼ>
      text <ܘܠܵܐ ܤܝܘܼܬܼܵܐ܁ ܪܹܫ ܚܘܼܛܪܵܟܼ ܠܲܡ ܐܵܘܫܸܛ ܠܹܗ܃ ܘܲܕܼܫܲܪܟܵܐ܀>
      text <ܩܕܼܵܡ ܫܲܒܼܗܪܵܢܵܐ ܘܲܟܼܪܝܼܗ ܒܲܚܤܵܡܵܐ܃ ܒܲܙܗܝܼܪܘܼ ܬܡܲܠܸܠ܁ ܕܟܲܕܼ>
      text <ܐܲܢ̄ܬܿ ܡܡܲܠܸܠ܃ ܗ̤ܘ ܥܵܒܹ̇ܕܼ ܠܗܹܝܢ ܦܘܼܫܵܩܵܐ ܠܡܸܠܲܝ̈ܟ ܒܠܸܒܹܗ܃>
      text <ܐܲܝܟܼ ܡܵܐ ܕܗ̤ܘ ܪܵܚܹ̇ܡ܁ ܐܵܦ ܡ̣ܢ ܫܲܦܝܼܪ̈ܵܬܼܵܐ ܕܒܼܵܟܼ܃ ܢܵܤܹ̇ܒܼ ܡܠܘܿܐܵܐ>
      text <ܠܡܲܬܼܩܵܠܘܼ ܠܲܐ̄ܚܪ̈ܵܢܹܐ܁ ܘܡܸܬܼܗܲܦ̈ܟܵܢ ܡܸܠܲܝ̈ܟ ܒܓܼܵܘ ܬܲܪܥܝܼܬܹܗ܃>
      text <ܠܲܡ̈ܠܘܿܐܹܐ ܕܟܼܘܼܪ̈ܗܵܢܹܐ܀ ܥܲܡ ܐܲܝܢܵܐ ܕܲܡܫܲܪܸܐ ܡܡܲܠܸܠ ܥܲܠ ܐܲܚܵܘ̈ܗܝ>
    block
      text <ܩܕܼܵܡܲܝܟ܃ ܐܲܟܼܡܲܪ ܐܲܦܲܝ̈ܟ܁ ܟܲܕܼ ܗܵܕܹܐ ܬܸܥܒܸܿܕܼ܃ ܗܵܟܲܢܵܐ ܠܐܲܠܵܗܵܐ>
      text <ܘܠܹܗ ܡܸܫܬܿܟܲܚ ܐܲܢ̄ܬܿ ܙܗܝܼܪܵܐ܀ ܐܸܢ ܬܸܬܸܠ ܡܸܕܸܡ ܠܲܤܢܝܼܩܵܐ܃>
      text <ܬܸܩܕܘܿܡ ܠܡܵܘܗܲܒܼܬܼܵܟܼ ܦܨܝܼܚܘܼܬܼܵܐ ܕܦܲܪܨܘܿܦܵܐ܃ ܘܡܸܠܹ̈ܐ ܒܲܤܝܼ̈ܡܵܬܼܵܐ܃>
      text <ܘܠܘܼܒܵܒܼܵܐ ܠܚܲܫܝܼܫܘܼܬܹܗ܁ ܟܲܕܼ ܕܹܝܢ ܗܵܕܹܐ ܬܸܥܒܸܿܕܼ܃ ܥܵܠܹ̇ܒܼ>
      text <ܒܡܵܘܗܲܒܼܬܼܵܟܼ ܒܘܼܤܵܡܵܐ ܕܪܸܥܝܵܢܹܗ܃ ܝܲܬܝܼܪ ܡ̣ܢ ܚܫܲܚܬܼܵܐ ܕܦܲܓܼܪܵܐ܀>
      text <ܒܝܵܘܡܵܐ ܕܦܵܬܲܚ ܐܲܢ̄ܬܿ ܦܘܼܡܵܟܼ ܠܲܡܡܲܠܵܠܘܼ ܥܲܠ ܒܲܪܢܵܫܵܐ܃>
      text <ܡܝܼܬܼܵܐ ܬܸܚܫܲܘܿܒܼ ܢܲܦܫܵܟܼ ܠܐܲܠܵܗܵܐ܃ ܘܲܤܪܝܼܩܵܐ ܠܟܼܠ ܥܲܡܠܲܝ̈ܟ܃>
      text <ܐܵܦܸܢ ܡܸܤܬܿܒܲܪ ܕܲܠܬܼܘܼܪܵܨܵܐ ܘܲܠܒܸܢܝܵܢܵܐ ܡܗܲܓܸܓܼ ܠܵܟܼ ܚܘܼܫܵܒܼܵܐ>
      text <ܠܲܡܡܲܠܵܠܘܼ܁ ܠܡܵܢܵܐ ܐܵܠ̇ܨܵܐ ܠܡܸܤܬܲܪ ܐ̄ܢܵܫ ܒܸܢܝܵܢܹܗ܃ ܘܲܠܡܲܬܼܩܵܢܘܼ>
      text <ܕܚܲܒܼܪܹܗ܀ ܒܝܵܘܡܵܐ ܕܚܵܐܹ̇ܫ ܐܲܢ̄ܬܿ ܚܠܵܦ ܒܲܪܢܵܫܵܐ ܒܚܲܕܼ ܡ̣ܢ ܐܸܤܟܹܡ̈ܝܼܢ܃>
      text <ܐܸܢ ܚܠܵܦ ܛܵܒܹ̈ܐ ܘܐܸܢ ܚܠܵܦ ܪ̈ܲܫܝܼܥܹܐ܃ ܒܦܲܓܼܪܵܐ ܐܵܘ ܒܬܲܪܥܝܼܬܼܵܐ܃>
      text <ܤܵܗܕܵܐ ܬܸܚܫܘܿܒܼ ܢܲܦܫܵܟܼ ܒܝܵܘܡܵܐ ܗܵܘ̇܃ ܘܐܲܝܟܼ ܡܲܢ ܕܲܠܚܲܫܵܐ>
      text <ܕܡܵܘܕܝܵܢܘܼܬܼܵܐ ܚܠܵܦ ܡܫܝܼܚܵܐ ܐܸܫ̣ܬܘܝܼܬܿ܁ ܐܸܬܼܥܲܗܲܕܼ ܕܲܡܫܝܼܚܵܐ܃>
      text <ܚܠܵܦ ܪ̈ܲܫܝܼܥܵܐ ܡܝܼܬܼ܃ ܐܲܝܟܼ ܡܸܠܬܹܗ ܕܼܟܼܬܼܵܒܼܵܐ܃ ܠܵܘ ܚܠܵܦ ܛܵܒܹ̈ܐ܁>
      text <ܚܙܝܼ ܕܲܟܼܡܵܐ ܪܲܒܵܐ ܨܒܼܘܼܬܼܵܐ ܠܡܸܚܲܫ ܚܠܵܦ ܒܝܼ̈ܫܹܐ ܘܲܠܡܲܛܐܵܒܼܘܼ>
      text <ܠܚܲܛܵܝܹ̈ܐ܃ ܐܵܦ ܝܲܬܼܝܼܪ ܡ̣ܢ ܗܵܝ̇ ܕܲܠܙܲܕܝܼ̈ܩܹܐ܁ ܫܠܝܼܚܵܐ܃ ܐܲܝܟܼ ܡܸܕܸܡ>
      text <ܕܫܵܘܹ̇ܐ ܠܕܼܘܼܡܵܪܵܐ ܡܥܲܗܸܕܼ ܠܵܗ̇ ܠܗܵܕܹܐ܀ ܐܸܢ ܬܸܫܟܲܚ ܬܸܙܕܲܕܲܩ>
      text <ܒܪܲܡ܃ ܐܲܢ̄ܬܿ ܒܵܟܼ ܠܓܼܵܘ ܢܲܦܫܵܟܼ܃ ܠܵܐ ܢܸܬܼܒܛܸܠ ܠܵܟܼ ܠܡܸܒܼܥܵܐ>
      text <ܙܲܕܝܼܩܘܼܬܼܵܐ ܐ̄ܚܪܹܬܼܵܐ܀ ܠܟܼܠ ܤܘܼܥܪ̈ܵܢܲܝܟ ܗ̤ܘܲܝ̈ ܩܲܕܝܼ̈ܡܵܢ ܢܲܟܼܦܘܼܬܼܵܐ>
      text <ܕܦܲܓܼܪܵܐ܃ ܘܕܼܟܼܝܘܼܬܼܵܐ ܕܬܹܐܪܬܵܐ܁ ܒܸܠܥܵܕܲܝܗܹܝܢ܃ ܤܪܝܼܩܘܼ ܩܕܼܵܡ>
      text <ܐܸܠܵܗܵܐ ܟܠ ܤܘܼܥܪܵܢ܀ ܟܠ ܥ̇ܒܼܵܕܼ ܕܲܕܼܠܵܐ ܚܘܼܫܵܒܼ ܬܸܥܒܸܿܕܼ ܘܲܕܼܠܵܐ>
      text <ܒܘܼܚܵܢ܃ ܕܲܥ ܕܲܤܪܝܼܩܘܼ ܥܲܡܠܵܟܼ ܕܒܹܗ܃ ܐܵܦܸܢ ܕܫܲܦܝܼܪܬܵܐ>
    block
      text <ܢܸܗܘܸܐ܁ ܐܲܠܵܗܵܐ ܓܹܝܪ ܠܲܚܫܲܚܬܼܵܐ ܕܩܘܼܪܫܵܢܵܐ ܡܲܩܸܨ ܙܲܕܝܼܩܘܼܬܼܵܐ܃ ܘܠܵܐ>
      text <ܗ̄ܘ̣ܵܐ ܠܦܘܼܠܚܵܢܵܐ ܕܫܸܓܼܡܵܐ܀>
      text <ܫܪܵܓܼܵܐ ܕܲܒܼܫܸܡܫܵܐ܃ ܙܲܕܝܼܩܵܐ ܕܠܵܐ ܚܲܟܿܝܼܡ܀ ܙܲܪܥܵܐ ܕܥܲܠ>
      text <ܫܘܿܥܵܐ܃ ܨܠܘܿܬܹܗ ܕܐܲܟܿܬܼܵܢܵܐ܀ ܐܝܼܠܵܢܵܐ ܕܠܵܐ ܦܹܐܪܹ̈ܐ܃ ܥܲܢܘܵܝܵܐ ܕܠܵܐ>
      text <ܡܪܲܚܡܵܢ܀ ܓܹܐܪܵܐ ܕܲܤܡܝܼܡ܃ ܡܲܟܿܤܵܢܘܼܬܼܵܐ ܕܚܲܤܵܡܵܐ܀ ܦܲܚܵܐ ܟܲܤܝܵܐ܃>
      text <ܩܘܼܠܵܤܹܗ ܕܲܢܟܼܝܼܠܵܐ܀ ܡܵܠܘܿܟܼܵܐ ܤܲܟܼܠܵܐ܃ ܕܵܘܩܵܐ ܥܘܿܝܼܪܵܐ܀ ܬܒܼܵܪܵܐ>
      text <ܕܠܸܒܵܐ܃ ܡܵܘܬܿܒܼܵܐ ܕܥܲܡ ܤܲܟܼ̈ܠܹܐ܀ ܡܲܒܿܘܼܥܵܐ ܚܲܠܝܵܐ܃ ܥܸܢܝܵܢܵܐ>
      text <ܕܥܲܡ ܚܲܟܿܝܼ̈ܡܹܐ܀ ܡܵܠܘܿܟܼܵܐ ܕܚܲܟܿܝܼܡ܃ ܫܘܼܪܵܐ ܗ̄ܘ̣ ܕܬܼܘܼܟܼܠܵܢܵܐ܀>
      text <ܪܵܚܡܵܐ ܤܲܟܼܠܵܐ܃ ܓܲܙܵܐ ܗ̄ܘ̣ ܕܚܘܼܤܪܵܢܵܐ܀ ܡܝܲܬܲܪ ܗ̄ܘ̣ ܠܡܸܚܙܵܐ>
      text <ܒܹܝܬܼ ܒܵܟܹ̈ܐ܁ ܡ̣ܢ ܕܲܠܡܸܚܙܵܐ ܚܲܟܿܝܼܡܵܐ ܕܢܲܩܝܼܦ ܠܤܲܟܼܠܵܐ܀ ܡܝܲܬܲܪ>
      text <ܗ̄ܘ̣ ܠܡܸܥܡܲܪ ܥܲܡ ܚܲܝ̈ܘܵܬܼܵܐ܃ ܡ̣ܢ ܕܲܠܡܸܥܡܲܪ ܥܲܡ ܚܲܤܵܡܹ̈ܐ܀>
      text <ܛܵܒܼ ܗ̄ܘ̣ ܥܡܘܼܪܝܵܐ ܕܲܒܼܩܲܒܼܪܵܐ܃ ܡ̣ܢ ܠܡܸܥܲܡܲܪ ܥܲܡ ܫܟܼܝܼܪ̈ܲܝ>
      text <ܒܗܘܼ̈ܦܵܟܹܐ܀ ܬܸܒܼ ܥܲܡ ܟܘܼܕܼܪܹ̈ܐ܃ ܘܠܵܐ ܥܲܡ ܝܲܥ̈ܢܹܐ܀ ܐܸܬܼܠܵܘܵܐ>
      text <ܠܩܵܛܘܿܠܵܐ܃ ܘܠܵܐ ܠܚܸܪܝܵܝܵܐ܀ ܘܐܸܬܼܥܲܢܵܐ ܥܲܡ ܚܙܝܼܪܵܐ܃ ܘܠܵܐ ܥܲܡ>
      text <ܦܲܟܵܢܵܐ܁ ܡܝܲܬܲܪ ܗ̄ܘ̣ ܓܘܼܪܝܵܐ ܕܲܚܙܝܼܪܵܐ܃ ܡ̣ܢ ܦܘܼܡܹܗ ܕܦܲܟܵܢܵܐ܀>
      text <ܬܸܒܼ ܡܸܨܥܲܬܼ ܐܲܪ̈ܝܵܢܹܐ܃ ܘܠܵܐ ܡܸܨܥܲܬܼ ܪ̈ܵܡܹܐ܀ ܗ̤ܘܝܼ ܪܕܝܼܦܵܐ܃ ܘܠܵܐ>
      text <ܪܵܕܼܘܿܦܵܐ܀ ܗ̤ܘܝܼ ܙܩܝܼܦܵܐ܃ ܘܠܵܐ ܙܵܩܘܿܦܵܐ܀ ܗ̤ܘܝܼ ܥܲܠܝܼܒܼܵܐ܃ ܘܠܵܐ>
      text <ܥܵܠܘܿܒܼܵܐ܀ ܗ̤ܘܝܼ ܥܫܝܼܩܵܐ܃ ܘܠܵܐ ܥܵܫܘܿܩܵܐ܀ ܗ̤ܘܝܼ ܢܝܼܚܵܐ܃ ܘܠܵܐ>
      text <ܛܲܢܵܢܵܐ܀ ܐܲܚܘܿܕܼ ܛܲܒܼܘܼܬܼܵܐ܃ ܘܠܵܐ ܟܹܐܢܘܼܬܼܵܐ܁ ܟܹܐܢܘܼܬܼܵܐ܃ ܠܵܘ ܡ̣ܢ>
      text <ܕܘܼܒܵܪܵܐ ܗ̄ܝ̣ ܕܲܟܼܪܸܤܛܝܵܢܘܼܬܼܵܐ܃ ܘܠܵܐ ܪܫܝܼܡ ܕܘܼܟܼܪܵܢܵܗ̇ ܒܝܘܼܠܦܵܢܹܗ>
      text <ܕܲܡܫܝܼܚܵܐ܀ ܚܕܝܼ ܥܲܡ ܕܚܵܕܹܝܢ܃ ܘܲܒܼܟܼܝܼ ܥܲܡ ܕܒܼܵܟܹ̇ܝܢ܁ ܕܐܝܼܬܹܝܗ̇܃>
    block
      text <ܐܵܬ̤ܵܐ ܕܫܲܦܝܼܘܼܬܼܵܐ܀ ܥܲܡ ܟܪ̈ܝܼܗܹܐ܃ ܐܸܬܼܟܲܪܗ܁ ܘܥܲܡ ܚܲܛܵܝܹ̈ܐ܃>
      text <ܐܸܬܼܐܲܒܼ̄ܠ܁ ܘܥܲܠ ܬܲܝܵܒܹ̈ܐ܃ ܚܕܝܼ܀ ܗ̤ܘܝܼ ܪܵܚܡܵܐ ܠܟܼܠܢܵܫ܃ ܘܲܡܫܵܘܚܕܼܵܐ>
      text <ܒܪܸܥܝܵܢܵܟܼ܀ ܐܸܫܬܵܘܬܲܦ ܒܚܲܫܵܐ ܕܟܼܠ܃ ܘܲܒܼܦܲܓܼܪܵܟܼ ܗ̤ܘܝܼ ܪܲܚܝܼܩ>
      text <ܡ̣ܢ ܟܠ܀ ܠܐ̄ܢܵܫ܃ ܠܵܐ ܬܲܟܸܣ܁ ܘܲܠܐ̄ܢܵܫ܃ ܠܵܐ ܬܟܼܵܘܸܢ܃ ܐܵܦܠܵܐ>
      text <ܠܐܲܝܠܹܝܢ ܕܒܼܝܼܫܝܼܢ ܤܲܓܿܝܼ ܒܕܼܘܼܒܵܪ̈ܲܝܗܘܿܢ܀ ܦܪܘܿܣ ܓܵܠܵܟܼ ܥܲܠ>
      text <ܚܲܛܵܝܵܐ܃ ܘܟܲܤܵܐ ܥܠܵܘܗܝ܁ ܐܸܢ ܠܵܐ ܡܸܫܟܲܚ ܐܲܢ̄ܬܿ ܕܲܬܼܤܝܼܡ ܥܲܠ>
      text <ܢܲܦܫܵܟܼ ܤܘܼܪ̈ܚܵܢܵܘܗܝ܃ ܘܲܬܼܩܲܒܸܠ ܚܠܵܦܵܘܗܝ ܡܲܪܕܘܼܬܼܵܐ܃ ܐܵܦܸܢ>
      text <ܡܦܲܪܤܵܝܘܼ ܬܚܲܡܤܸܢ ܕܠܵܐ ܬܦܲܪܤܹܝܘܗܝ܀ ܠܵܐ ܬܸܨܸܐ ܡܸܛܠ>
      text <ܟܲܪܤܵܐ܀ ܘܠܵܐ ܬܸܤܢܸܐ ܚܠܵܦ ܐܝܼܩܵܪܵܐ܀ ܘܠܵܐ ܬܸܪܚܲܡ ܕܲܝܵܢܘܼܬܼܵܐ܀>
      text <ܗ̤ܘܲܝܬܿ ܝܵܕܲܥ̇ ܐܵܚܝ܃ ܕܡܸܛܠܗܵܢܵܐ ܗܵܘܹ̇ܝܢܢ ܠܓܼܵܘ ܡ̣ܢ>
      text <ܬܲܪܥܵܐ܃ ܐܲܝܟܼ ܕܠܵܐ ܢܸܕܲܥ ܤܘܼܥܪ̈ܵܢܹܐ ܒܝܼ̈ܫܹܐ ܕܲܒܼܢܲܝ̈ܢܵܫܵܐ܀>
      text <ܕܟܲܕܼ ܠܟܼܠܢܵܫ ܐܲܝܟܼ ܕܲܠܛܵܒܹ̈ܐ ܢܸܚܙܸܐ܃ ܢܸܡܛܸܐ ܠܕܲܟܼܝܘܼܬܼܵܐ>
      text <ܒܬܲܪܥܝܼܬܲܢ܁ ܐܸܢܕܹܝܢ ܘܐܵܦ ܚܢܲܢ ܢܸܗܘܸܐ ܡܲܟܿܤܵܢܹ̈ܐ ܘܪ̈ܵܕܼܘܿܝܹܐ܃ ܘܕܲܝܢܹ̈ܐ>
      text <ܘܬܼܵܒܼ̈ܘܿܥܹܐ܃ ܘܒܼܵܨ̈ܘܿܝܹܐ܃ ܒܡܲܢ̣ܘܼ ܕܲܤܢܸܐ ܡܵܘܬܿܒܼܵܐ ܕܒܲܡܕܼܝܼ̈ܢܵܬܼܵܐ>
      text <ܡ̣ܢ ܥܘܼܡܪܵܐ ܕܲܒܼܡܲܕܼܒܿܪܵܐ ܐܸܢ ܠܵܐ ܐܝܼܬܲܝܟ ܫܲܠܝܵܐ ܒܠܸܒܵܟܼ܃ ܗ̤ܘܝܼ>
      text <ܫܲܠܝܵܐ ܒܠܸܫܵܢܵܟܼ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܗܘܸܐ ܡܬܲܟܿܤܵܢܵܐ>
      text <ܕܚܘܼ̈ܫܵܒܲܝܟܼ܃ ܗ̤ܘܝܼ ܡܛܲܟܿܤܵܢܵܐ ܕܪܸ̈ܓܼܫܲܝܟ܀ ܐܸܢ ܠܵܐ ܐܝܼܬܲܝܟ ܡܫܵܘܚܕܼܵܐ>
      text <ܒܬܲܪܥܝܼܬܼܵܟܼ܃ ܗ̤ܘܝܼ ܡܫܵܘܚܕܼܵܐ ܒܦܲܓܼܪܵܟܼ܀ ܐܸܢ ܠܵܐ ܡܨܸܐ ܐܲܢ̄ܬܿ ܕܬܸܫܗܲܪ>
      text <ܥܲܠ ܪܸ̈ܓܼܠܲܝܟܼ܃ ܫܗܲܪ ܥܲܠ ܬܸܫܘܼܝܼܬܼܵܟ܀ ܐܸܢ ܠܵܐ ܤܵܦܹ̇ܩ ܐܲܢ̄ܬܿ>
      text <ܠܒܼܵܘ̈ܬܹܐ܃ ܨܘܼܡ ܐܵܦܸܢ ܪܲܡܫܵܝܵܐ܀ ܘܐܸܢ ܠܵܐ ܤܵܦܹ̇ܩ ܐܲܢ̄ܬܿ ܠܨܵܘܡܵܐ>
    block
      text <ܪܲܡܫܵܝܵܐ܃ ܛܲܪ ܐܵܦܸܢ ܡ̣ܢ ܤܲܒܼܥܘܼܬܼܵܐ܀ ܠܵܐ ܐܝܼܬܲܝܟ ܩܲܕܝܼܫܵܐ ܒܠܸܒܵܟܼ܃>
      text <ܗ̤ܘܝܼ ܩܲܕܝܼܫܵܐ ܒܦܲܓܼܪܵܟܼ܀ ܘܐܸܢ ܠܵܐ ܐܝܼܬܲܝܟ ܐܲܒܼܝܼܠܵܐ ܒܠܸܒܵܟܼ܃>
      text <ܐܸܬܼܥܲܛ̄ܦ ܐܸܒܼܠܵܐ ܐܵܦܸܢ ܥܲܠ ܦܲܪܨܘܿܦܵܟܼ܀ ܠܵܐ ܡܨܸܐ ܐܲܢ̄ܬܿ ܕܬܸܙܕܲܕܲܩ܃>
      text <ܗ̤ܘܝܼ ܡܡܲܠܸܠ ܐܲܝܟܼ ܚܲܛܵܝܵܐ܀ ܠܵܐ ܐܝܼܬܲܝܟ ܥܵܒܹ̇ܕ ܫܲܝܢܵܐ܃ ܠܵܐ ܬܸܗܘܸܐ>
      text <ܐܵܦ ܕܵܠܘܿܚܵܐ܀ ܠܵܐ ܡܸܫܟܲܚ ܐܲܢ̄ܬܿ ܕܬܸܬܼܟܲܫܲܪ܃ ܗ̤ܘܝܼ ܒܬܲܪܥܝܼܬܼܵܟܼ>
      text <ܐܲܝܟܼ ܫܲܦܠܵܐ܀ ܠܵܐ ܐܝܼܬܲܝܟ ܙܲܟܵܝܵܐ܃ ܠܵܐ ܬܸܫܬܓܲܪ ܥܲܠ ܚܲܝܵܒܹ̈ܐ܀>
      text <ܠܵܐ ܤܵܦܹ̇ܩ ܐܲܢ̄ܬܿ ܕܬܸܤܟܘܿܪ ܦܘܼܡܵܐ ܕܐܲܝܢܵܐ ܕܲܡܡܲܠܸܠ ܥܲܠ>
      text <ܚܲܒܼܪܹܗ܃ ܛܲܪ ܐܵܦܸܢ ܢܲܦܫܵܟܼ܃ ܕܠܵܐ ܬܸܗܘܸܐ ܠܹܗ ܫܵܘܬܵܦܵܐ܀>
      text <ܕܲܥ ܕܐܸܢ ܡܸܢܵܟܼ ܬܸܦܘܿܩ ܢܘܼܪܵܐ ܘܬܼܵܘܩܸܕܼ ܠܲܐ̄ܚܪ̈ܵܢܹܐ܃ ܢܲܦܫܵܬܼܵܐ>
      text <ܕܟܼܠ ܕܤܵܪܟܵܐ ܒܗܘܿܢ ܡ̣ܢ ܗܵܝ̇ ܢܘܼܪܵܐ܃ ܒܐܝܼܕܲܝ̈ܟ ܡܸܬܿܬܲܒܼ̈ܥܵܢ܁>
      text <ܘܐܸܢ ܐܲܢ̄ܬܿ ܠܵܐ ܬܲܪܡܸܐ ܢܘܼܪܵܐ܃ ܫܵܠܹ̇ܡ ܐܲܢ̄ܬܿ ܠܐܲܝܢܵܐ ܕܪܵܡܹ̇ܐ܃>
      text <ܘܲܡܢܵܚ ܐܲܢ̄ܬܿ ܒܹܗ ܒܤܘܼܥܪܵܢܵܐ܃ ܡܫܵܘܬܸܦ ܐܲܢ̄ܬܿ ܥܲܡܹܗ ܒܕܼܝܼܢܵܐ܀>
      text <ܐܸܢ ܠܢܝܼܚܘܼܬܼܵܐ ܬܸܪܚܲܡ܃ ܬܸܗܘܸܐ ܡܫܲܝܢܵܐ܁ ܘܐܸܢ ܠܫܲܝܢܵܐ ܬܸܫܬܿܘܸܐ܃>
      text <ܬܸܚܕܸܐ ܒܟܼܠܙܒܲܢ܀ ܒܥܝܼ ܤܘܼܟܵܠܵܐ܃ ܘܠܵܐ ܕܲܗܒܼܵܐ܀ ܠܒܲܫ ܡܘܼܟܵܟܼܵܐ܃>
      text <ܘܠܵܐ ܒܘܼܨܵܐ܀ ܩܢܝܼ ܫܲܝܢܵܐ܃ ܘܠܵܐ ܡܲܠܟܿܘܼܬܼܵܐ܀ ܠܲܝܬܿ ܕܡܸܤܬܲܟܿܠܵܢ>
      text <ܘܠܵܐ ܡܲܟܿܝܼܟܼ܁ ܘܲܐܲܝܢܵܐ ܕܠܵܐ ܡܲܟܿܝܼܟ܃ ܐܵܦܠܵܐ ܡܸܤܬܲܟܿܠܵܢ܀ ܠܲܝܬܿ>
      text <ܡܲܟܿܝܼܟܼ ܘܠܵܐ ܡܫܲܝܲܢ܁ ܘܐܲܝܢܵܐ ܕܠܵܐ ܡܫܲܝܲܢ܃ ܐܵܦܠܵܐ ܡܲܟܿܝܼܟܼ܀ ܠܲܝܬܿ>
      text <ܕܲܡܫܲܝܲܢ܃ ܘܠܵܐ ܚܵܕܹܐ܀ ܟܲܕܼ ܒܟܼܠ ܐܘܼܪ̈ܚܵܬܼܵܐ ܕܐܝܼܬܼ ܪܵܕܹܝܢ ܒܢܲܝ̈ܢܵܫܵܐ>
      text <ܒܥܵܠܡܵܐ ܗܵܢܵܐ܃ ܠܵܐ ܡܸܫܟܿܚܝܼܢ ܫܲܝܢܵܐ܃ ܥܕܲܡܵܐ ܕܩܵܪܒܿܝܼܢ ܠܘܵܬܼ>
      text <ܤܲܒܼܪܵܐ ܕܒܲܐܠܵܗܵܐ܀ ܠܵܐ ܡܸܫܬܲܝܲܢ ܠܸܒܵܐ ܡ̣ܢ ܛܘܼܪ̈ܵܦܹܐ ܘܬܼܘܼ̈ܩܠܵܬܼܵܐ܃>
      text <ܥܕܲܡܵܐ ܕܡܸܬܼܩܲܪܲܒܼ ܠܗܵܪܟܵܐ܁ ܘܗ̤ܘ ܤܲܒܼܪܵܐ ܡܫܲܝܸܢ ܠܗܘܿܢ܃>
      text <ܘܐܵܫܹ̇ܕܼ ܚܲܕܼܘܼܬܼܵܐ ܒܠܸܒܿܗܘܿܢ܁ ܘܗܵܕܲܐ ܗ̣̄ܝ ܗܵܝ̇ ܕܐܸܡ݂ܲܪ ܗܵܘ̇ ܦܘܼܡܵܐ>
    block
      text <ܤܓܼܝܼܕܼܵܐ ܡܠܸܐ ܩܘܼ̈ܕܫܹܐ܃ ܕܬܼܵܘ ܠܘܵܬܼܝ ܟܠܟܼܘܿܢ ܠܐܲܝ̈ܵܐ ܘܲܫܩܝܼ̈ܠܲܝ>
      text <ܡܵܘ̈ܒܿܠܹܐ܃ ܘܐܸܢܵܐ ܐܲܢܚܝܼܟܼܘܿܢ܁ ܩܪܘܿܒܼܘ ܠܲܡ ܠܘܵܬܼ ܤܲܒܼܪܵܐ ܕܒܼܝܼ܃>
      text <ܘܦܘܼܫܘ ܡ̣ܢ ܐܘܼܪ̈ܚܵܬܼܵܐ ܤܲܓܝܼ̈ܐܵܬܼܵܐ܃ ܘܡܸܬܿܬܿܢܝܼܚܝܼܢ ܐܢ̄ܬܿܘܿܢ ܡ̣ܢ>
      text <ܥܲܡ̈ܠܹܐ܃ ܘܡ̣ܢ ܕܸܚܠܬܼܵܐ܁ ܤܲܒܼܪܵܐ ܕܒܲܐܠܵܗܵܐ܃ ܡܪܝܼܡ ܠܸܒܵܐ܁ ܕܸܚܠܬܼܵܐ>
      text <ܕܓܹܗܲܢܵܐ܃ ܬܵܒܼܪܵܐ ܠܹܗ܀ ܢܘܼܗܪܵܐ ܕܪܸܥܝܵܢܵܐ܃ ܡܵܘܠܸܕܼ ܗܲܝܡܵܢܘܼܬܼܵܐ܁>
      text <ܘܗܲܝܡܵܢܘܼܬܼܵܐ ܡܵܘܠܕܼܵܐ܃ ܒܘܼܝܵܐܵܐ ܕܤܲܒܼܪܵܐ܁ ܘܤܲܒܼܪܵܐ܃ ܡܲܫܥܸܢ ܠܸܒܵܐ܀>
      text <ܗܲܝܡܵܢܘܼܬܼܵܐ ܐܝܼܬܹܝܗ̇܃ ܓܸܠܝܵܢܵܐ ܕܤܘܼ̈ܟܵܠܹܐ܁ ܡܵܐ ܕܲܚܫܸܟܼ ܪܸܥܝܵܢܵܐ܃>
      text <ܡܸܬܿܛܲܫܝܵܐ ܗܲܝܡܵܢܘܼܬܼܵܐ܁ ܘܫܵܠܛܵܐ ܒܲܢ ܕܸܚܠܬܼܵܐ܃ ܘܦܵܤ̇ܩܵܐ ܠܹܗ>
      text <ܠܤܲܒܼܪܲܢ܁ ܗܲܝܡܵܢܘܼܬܼܵܐ ܕܡ̣ܢ ܝܘܼܠܦܵܢܵܐ܃ ܠܵܐ ܡܚܲܪܪܵܐ ܠܐ̄ܢܵܫ ܡ̣ܢ>
      text <ܡܲܤܒܿܪܵܢܘܼܬܼܵܐ ܘܦܘܼ̈ܠܵܓܹܐ܃ ܐܸܠܵܐ ܐܲܝܕܵܐ ܕܲܒܼܤܘܼ̈ܟܵܠܹܐ ܕܵܢܚܵܐ܁ ܘܡܸܬܼܩܲܪܝܵܐ܃>
      text <ܓܸܠܝܵܢܹܗ ܕܲܫܪܵܪܵܐ܀ ܟܡܵܐ ܕܠܐܠܵܗܵܐ ܡܸܤܬܲܟܲܠ ܗܵܘܢܵܐ ܐܲܝܟܼ ܐܲܠܵܗܵܐ܃>
      text <ܒܝܲܕܼ ܓܸܠܝܵܢܵܐ ܕܤܘܼ̈ܟܵܠܹܐ܃ ܠܵܐ ܩܵܪܒܵܐ ܕܸܚܠܬܼܵܐ ܠܘܵܬܼ ܠܸܒܵܐ܁ ܡܵܐ>
      text <ܕܡܸܫܬܲܒܼܩܝܼܢܲܢ ܒܚܸܫܟܵܐ܃ ܘܡܵܘܒܿܕܼܝܼܢܲܢ ܠܗܵܢܵܐ ܤܘܼܟܵܠܵܐ ܐܲܝܟܼ>
      text <ܕܢܸܬܼܡܲܟܲܟܼ܃ ܥܵܕܼܝܵܐ ܥܠܲܝܢ ܕܸܚܠܬܼܵܐ܃ ܕܲܬܼܩܲܪܒܲܢ ܠܡܘܼܟܵܟܼܵܐ>
      text <ܘܠܲܬܼܝܵܒܼܘܼܬܼܵܐ܀>
      text <ܒܪܵܐ ܕܐܲܠܵܗܵܐ ܨܠܝܼܒܼܵܐ ܤܲܝܒܲܪ܃ ܚܲܛܵܝܹ̈ܐ ܐܸܬܼܠܲܒܲܒܼܘ ܒܲܬܼܝܵܒܼܘܼܬܼܵܐ܀>
      text <ܐܸܢ ܐܸܤܟܹܡܵܐ ܕܲܬܼܝܵܒܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡ̣ܢ ܡܲܠܟܵܐ܃ ܠܵܐ>
      text <ܡܲܤܠܸܐ ܗܵܫܵܐ ܫܪܵܪܵܐ ܕܪܸ̈ܥܝܵܢܲܝܟܿܘܿܢ܁ ܐܸܢ ܠܗܵܘ̇ ܕܝܵܕܲܥ̇ ܗ̄ܘ̣ܵܐ ܠܹܗ>
      text <ܕܠܵܐ ܫܲܪܝܼܪ܃ ܐܸܤܟܹܡܵܐ ܕܡܲܟܿܝܼܟܼܘܼܬܼܵܐ ܐܲܗܦܸܟܼ ܪܘܼܓܼܙܵܐ ܡܸܢܹܗ܃ ܟܡܵܐ>
      text <ܠܟܼܘܿܢ ܝܲܬܝܼܪܵܐܝܼܬܼ܃ ܕܒܲܫܪܵܪܵܐ ܚܵܫ̇ܝܼܢ ܐܢ̄ܬܿܘܿܢ ܥܲܠ ܤܘܼܪ̈ܚܵܢܲܝܟܿܘܿܢ!>
      text <ܤܵܦܹ̇ܩ ܠܹܗ ܚܲܫܵܐ ܕܪܸܥܝܵܢܵܐ܃ ܚܠܵܦ ܤܵܟܼܵܐ ܕܥܲܡ̈ܠܲܝ ܦܲܓܼܪܵܐ܃ ܐܲܝܟܼ>
      text <ܡܸܠܬܹܗ ܕܲܡܦܲܫܩܵܢܵܐ܀ ܢܵܘܤܵܐ ܕܛܲܝܒܿܘܼܬܼܵܐ ܐܝܼܬܼܵܘܗܝ܃ ܡ̇ܢ ܕܲܡܡܡܲܙܲܓܼ>
    block
      text <ܒܐܲܠܵܗܵܐ ܒܐܲܡܝܼܢܘܼܬܼ ܪܸܢܝܵܐ ܕܲܒܼܕܼܝܼܠܹܗ܁ ܡܵܢܲܐ ܗ̣̄ܝ ܡܲܪܢܝܼܬܼܵܐ>
      text <ܕܲܒܼܕܼܝܼܠܹܗ ܦܸܗܝܵܐ ܐܲܡܝܼܢܵܐ ܕܒܲܢܝܵܚܹܗ܃ ܘܚܲܫܵܐ ܕܲܒܼܟܼܠ ܙܒܲܢ܃>
      text <ܘܲܫܚܝܼܩܘܼܬܼ ܪܸܢܝܵܐ ܐܲܡܝܼܢܵܐ ܕܲܚܠܵܦ ܐܲܝܠܹܝܢ ܕܡܸܛܠ ܕܵܘܝܘܼܬܹܗ ܕܲܟܼܝܵܢܵܐ>
      text <ܕܒܲܐܡܝܼܢܘܼ ܦܵܝ̈ܫܵܢ ܡ̣ܢ ܫܘܼܡܠܵܝܵܐ܃ ܘܟܿܪܝܘܼܬܼܵܐ ܐܲܡܝܼܢܬܵܐ ܕܥܲܠ ܐܲܦܲܝ̈ܗܹܝܢ܃>
      text <ܕܲܛܥܝܼܢ ܪܸܥܝܵܢܵܐ ܒܙܵܘ̈ܥܹܐ ܚܲܤܝܼ̈ܢܹܐ܃ ܘܲܡܩܲܪܸܒܼ ܩܕܼܵܡܵܘܗܝ ܒܲܬܼܘܵܬܼܵܐ>
      text <ܕܡܘܼܟܵܟܼܵܐ ܐܲܝܟܼ ܩܘܼܪܒܵܢܵܐ ܒܲܨܠܘܿܬܹܗ܁ ܘܲܟܼܡܵܐ ܕܡܲܨܝܵܐ ܒܲܤܝܵܐ>
      text <ܠܹܗ ܨܸܦܬܼܵܐ ܕܥܲܠ ܦܲܓܼܪܵܐ܃ ܐܲܝܟܼ ܚܲܝܠܹܗ܁ ܗܵܢܵܘ ܕܲܛܥܝܼܢ ܒܢܲܦܫܹܗ>
      text <ܕܘܼܟܼܪܵܢܵܐ ܐܲܡܝܼܢܵܐ ܕܐܲܠܵܗܵܐ܃ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܒܵܤܝܼܠܸܣ>
      text <ܐܲܦܸܤܩܘܿܦܵܐ܁ ܨܠܘܿܬܼܵܐ ܠܲܡ ܕܠܵܐ ܦܸܗܝܵܐ ܐܝܼܬܹܝܗ̇܃ ܐܲܝܕܵܐ ܕܥܵܒܼ̇ܕܵܐ>
      text <ܒܵܗ̇ ܒܢܲܦܫܵܐ ܪܸܢܝܵܐ ܐܲܡܝܼܢܵܐ ܕܐܲܠܵܗܵܐ܁ ܐܵܦ ܓܹܝܪ ܗܵܢܵܘ ܠܲܡ ܡܲܥܡܪܵܐ>
      text <ܕܐܲܠܵܗܵܐ܃ ܕܲܒܼܝܲܕܼ ܥܘܼܗܕܵܢܵܐ ܐܲܡܝܼܢܵܐ ܕܥܵܗܕܝܼܢܲܢ ܠܹܗ܃ ܒܲܢ ܗ̄ܘ̣>
      text <ܥܵܡܲܪ܁ ܗܵܢܵܘ ܕܹܝܢ܃ ܒܪܸܢܝܵܐ ܫܚܝܼܩܵܐ ܕܲܒܼܠܸܒܵܐ ܒܥܘܼܬܵܕܼܵܐ ܕܲܢܝܵܚܵܘ̈ܗܝ܁>
      text <ܚܘܼ̈ܫܒܹܐ ܒܝܼ̈ܫܹܐ ܕܠܵܐ ܡ̣ܢ ܨܸܒܼܝܵܢܵܐ܃ ܡ̣ܢ ܫܲܪܝܘܼܬܼܵܐ ܕܡ̣ܢ ܩܕܼܵܡܲܝܗܘܿܢ>
      text <ܗܵܘܹ̇ܝܢ܀ ܐ̄ܢܵܫܵܐ܃ ܐܲܚܲܝ̈܃ ܕܐܲܝܟܼ ܕܲܠܤܘܼܡܵܟܼܵܐ ܒܲܠܚܘܿܕܼ ܨܵܒܹ̇ܝܢ ܕܲܢܢܝܼܚܘܼܢ>
      text <ܠܦܲܓܼܪܵܐ ܩܲܠܝܼܠ ܡܸܛܠ ܦܘܼܠܚܵܢܵܐ ܕܐܲܠܵܗܵܐ܃ ܐܲܝܟܼ ܕܢܸܬܼܚܲܝܠܘܼܢ>
      text <ܘܬܼܘܼܒܼ ܢܸܗܦܟܼܘܼܢ ܠܦܘܼܠܚܵܢܗܘܿܢ܁ ܒܝܵܘ̈ܡܵܬܼܵܐ ܙܥܘܿܪܹ̈ܐ ܕܲܢܝܵܚܲܢ܃>
      text <ܠܵܐ ܢܸܫܪܸܐ ܙܗܝܼܪܘܼܬܲܢ ܓܡܲܝܼܪܵܐܝܼܬܼ܃ ܘܢܸܬܸܠ ܟܠܵܗ̇ ܢܲܦܫܲܢ ܠܫܲܪܝܘܼܬܼܵܐ܃>
      text <ܐܲܝܟܼ ܐ̄ܢܵܫܵܐ ܕܠܵܐ ܬܘܼܒܼ ܤܝܼܡܵܐ ܠܗܘܿܢ ܠܡܸܦܢܵܐ ܠܦܘܼܠܚܵܢܗܘܿܢ܀>
      text <ܐܲܝܠܹܝܢ ܕܲܒܼܙܲܒܼܢܵܐ ܕܫܲܝܢܵܐ ܓܹܐܪܹ̈ܐ ܒܵܠ̇ܥܝܼܢ܃ ܗܵܠܹܝܢ ܐܸܢܘܿܢ ܕܡ̣ܢ>
      text <ܦܵܪܹܗ̄ܤܝܼܵܐ ܕܨܸܒܼܝܵܢܵܐ܃ ܡܠܘܿܐܹ̈ܐ ܒܓܼܵܘ ܢܲܦܫܗܘܿܢ ܚܡܲܠ̣ܘ܁ ܘܲܠܒܼܘܼܫܵܐ>
      text <ܕܨܵܐܘܼܬܼܵܐ ܕܒܲܐܬܼܪܵܐ ܩܲܕܝܼܫܵܐ ܚܵܙܹ̇ܝܢ ܕܲܠܒܼܝܼܫܝܼܢ܃ ܗܵܢܵܘ ܕܹܝܢ܃ ܒܥܸܕܵܢܵܐ>
    block
      text <ܕܐܲܠܵܗܵܐ ܒܢܲܦܫܗܘܿܢ ܕܐܹ̇ܠ ܗܵܠܹܝܢ ܐܸܢܘܿܢ܃ ܕܲܒܼܙܲܒܼܢܵܐ ܕܫܲܪܝܘܼܬܼܵܐ ܙܩܲܪܘ܁>
      text <ܗܵܠܹܝܢ ܕܲܒܼܙܲܒܼܢܵܐ ܕܲܨܠܘܿܬܼܵܐ ܕܟܼܝܼܬܼܵܐ܃ ܕܟܲܕܼ ܢܸܒܼܥܸܐ ܠܲܡܩܲܪܵܒܼܘܼ>
      text <ܘܡܲܒܼܗܬܼܝܼܢ ܠܲܢ܃ ܗܵܠܹܝܢ ܐܸܢܘܿܢ ܕܲܒܼܙܲܒܼܢܵܐ ܕܒܲܤܝܘܼܬܼܵܐ ܕܪܸ̈ܓܼܫܲܝܢ ܥܒܲܕܼܢ>
      text <ܐܸܢܘܿܢ ܒܲܝܬܵܝܹ̈ܐ܀ ܡܥܲܕܪܵܐ ܗ̣̄ܝ ܙܗܝܼܪܘܼܬܼܵܐ ܠܒܲܪܢܵܫܵܐ܃ ܝܲܬܝܼܪ ܡ̣ܢ>
      text <ܥܲܡ̈ܠܹܐ܁ ܘܲܡܤܲܓܦܵܐ ܠܹܗ ܫܲܪܝܘܼܬܼܵܐ܃ ܝܲܬܝܼܪ ܡ̣ܢ ܢܝܵܚܵܐ܁ ܡ̣ܢ ܢܝܵܚܵܐ>
      text <ܓܹܝܪ܃ ܩܪ̈ܵܒܹܐ ܒܲܝܬܵܝܹ̈ܐ ܗܵܘܹ̇ܝܢ܁ ܕܐܵܦܸܢ ܫܵܚ̇ܩܝܼܢ ܠܹܗ ܠܐ̄ܢܵܫ܃ ܫܲܠܝܼܛ>
      text <ܠܹܗ ܠܡܸܫܪܵܐ ܐܸܢܘܿܢ܁ ܟܡܵܐ ܕܐܲܪܦܝܼ ܠܲܢܝܵܚܵܐ܃ ܘܲܥܛܲܦ ܬܘܼܒܼ ܠܐܲܬܼܪܵܐ>
      text <ܕܥܲܠܡܵܐ܃ ܐܸܫܬܲܬܲܩܘ ܘܲܥܪܲܩ̣ܘ ܡܸܢܹܗ܁ ܠܵܐ ܗܵܟܲܢܵܐ ܐܵܦ ܡܸܕܸܡ>
      text <ܕܡ̣ܢ ܫܲܪܝܘܼܬܼܵܐ ܡܸܬܼܝܼܠܸܕܼ܃ ܐܵܦܸܢ ܡܸܬܼܝܲܠܕܵܐ ܗ̤ܝ ܪܲܦܝܘܼܬܼܵܐ ܡ̣ܢ>
      text <ܢܝܵܚܹ̈ܐ܃ ܡܵܐ ܓܹܝܪ ܕܲܥܕܲܟܹܝܠ ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ܃>
      text <ܡܸܫܟܲܚ ܗ̣̄ܘ ܬܘܼܒܼ ܢܸܚܛܘܿܦ ܢܕܲܒܲܪܝܵܬܹܗ ܠܛܲܟܼܤܵܐ ܕܢܵܡܘܿܤܵܘ̈ܗܝ܁>
      text <ܒܐܲܬܼܪܵܐ ܕܚܹܐܪܘܼܬܹܗ ܐܝܼܬܼܵܘܗܝ ܥܕܲܟܹܝܠ܃ ܒܫܲܪܝܘܼܬܼܵܐ ܕܹܝܢ܃ ܢܦܲܩ̣>
      text <ܠܹܗ ܡ̣ܢ ܐܲܬܼܪܵܐ ܕܚܹܐܪܘܼܬܼܵܐ܁ ܐܸܠܵܘܼ ܒܲܪܢܵܫܵܐ ܓܡܝܼܪܵܐܝܼܬܼ ܟ̱ܠܵܗ̇>
      text <ܙܗܝܼܪܘܼܬܹܗ ܡܸܢܹܗ ܠܵܐ ܢܸܫܕܸܐ܃ ܠܵܐ ܡܸܬܼܢܲܨܲܥ ܒܲܩܛܝܼܪܵܐ܃ ܕܲܕܼܠܵܐ>
      text <ܒܨܸܒܼܝܵܢܹܗ ܢܸܬܼܥܨܸܐ ܠܡܸܬܿܛܦܵܤܘܼ ܠܐܲܝܠܹܝܢ ܕܠܵܐ ܡܢܵܚ܁ ܘܐܸܠܘܼ>
      text <ܬܚܘܼܡܵܐ ܕܚܹܐܪܼܬܹܗ ܓܡܝܼܪܵܐܝܼܬܼ ܠܵܐ ܢܲܪܦܸܐ܃ ܠܵܐ ܥܵܪܨܝܼܢ ܥܠܵܘܗܝ>
      text <ܓܸܕܼܫܹ݁ܐ܃ ܕܦܵܟܼܪܝܼܢ ܠܹܗ ܠܐܵܢܲܢܩܹܐ ܕܲܢܩܘܼܡ ܠܩܘܼܒܼܠܵܗ̇ ܠܵܐ>
      text <ܡܲܨܝܵܐ܀>
      text <ܠܵܐ ܬܲܪܦܸܐ ܠܐܲܬܼܪܵܐ ܕܚܹܐܪܘܼܬܼܵܐ ܒܝܲܕܼ ܡ̣ܢ ܪܸ̈ܓܼܫܲܝܟ܃ ܐܘܿ>
      text <ܒܲܪܢܵܫܵܐ܁ ܕܲܠܡܵܐ ܬܘܼܒܼ ܠܡܸܥܲܠ ܠܬܲܡܵܢ܃ ܠܵܐ ܡܸܫܟܲܚ ܐܲܢ̄ܬܿ܁>
      text <ܢܝܵܚܵܐ ܡ̇ܢ܃ ܠܲܛܠܵܝܹ̈ܐ ܒܲܠܚܘܿܕܼ ܡܤܲܓܸܦ܁ ܫܲܪܝܘܼܬܼܵܐ ܕܹܝܢ܃ ܐܵܦ>
    block
      text <ܠܲܓܼܡܝܼܪܹ̈ܐ ܘܲܠܤܵܒܹ̈ܐ܁ ܐܲܝܠܹܝܢ ܕܹܝܢ ܕܡ̣ܢ ܢܝܵܚܵܐ ܕܚܘܼ̈ܫܵܒܹܐ ܒܝܼ̈ܫܹܐ>
      text <ܐܸܬܿܕܒܲܪܘ܃ ܬܘܼܒܼ ܡܸܛܠ ܙܗܝܼܪܘܼܬܼܵܐ ܥܛܲܦ̣ܘ ܩܵܡ̣ܘ ܥܲܠ ܪܵܘܡܵܐ>
      text <ܕܕܼܘܼܒܵܪܹ̈ܐ ܛܵܒܹ̈ܐ܁ ܐܲܝܠܹܝܢ ܓܹܝܪ ܕܲܒܼܬܼܘܼܟܼܠܵܢܵܐ ܕܥܲܡ̈ܠܹܐ ܒܲܙܗܝܼܪܘܼܬܼܵܐ>
      text <ܐܲܗܡ̣ܝܼܘ܃ ܡ̣ܢ ܪܵܘܡܵܐ ܕܕܼܘܼܒܵܪܹ̈ܐ ܠܘܵܬܼ ܫܲܪܝܘܼܬܼܵܐ ܕܚܲܝܹ̈ܐ ܐܸܫܬܒܼܝܼܘ܀>
      text <ܐܝܼܬܼ ܕܒܲܐܬܼܪܵܐ ܕܲܒܼܥܸܠܕܒܼܵܒܹ̈ܐ ܒܠܲܥ̣ܘ܃ ܘܲܒܼܙܲܒܼܢܵܐ ܕܫܲܝܢܵܐ ܡܝܼܬܼܘ܁>
      text <ܘܐܝܼܬܼ ܕܲܒܼܥܸܠܲܬܼ ܬܹܐܓܼܘܼܪܬܵܐ ܕܚܲܝܹ̈ܐ ܢܦܲܩ̣ܘ܃ ܘܲܫܦܵܝܵܐ ܠܢܲܦܫܗܘܿܢ>
      text <ܫܩܲܠ̣ܘ܀ ܠܵܐ ܗ̄ܘ̣ܵܐ ܡܵܐ ܕܡܸܫܬܲܪܥܝܼܢ ܚ̄ܢܲܢ ܒܲܨܒܼܘܼܢ ܢܸܬܿܬܿܥܝܼܩ܃>
      text <ܐܸܠܵܐ ܡܵܐ ܕܲܡܩܵܘܹܝܢܲܢ ܒܵܗ̇܁ ܫܵܪ̈ܥܵܬܼܵܐ ܕܹܝܢ܃ ܐܵܦ ܠܲܙܗܝܼܪܹ̈ܐ ܓܵܕܼ̈ܫܵܢ>
      text <ܐܝܼܬܼ ܐܸܡܲܬܼܝ܁ ܦܵܘܫܵܐ ܕܹܝܢ ܕܲܒܼܗܹܝܢ܃ ܡܝܼܬܼܘܼܬܼܵܐ ܗ̣̄ܝ ܕܠܲܓܼܡܵܪ܁>
      text <ܚܲܫܵܐ ܕܤܵܒܼܠܝܼܢܲܢ ܚܠܵܦ ܚܲܕܼܚ̈ܕܼܵܢܵܝܵܬܼܵܐ ܕܡܸܬܼܥܲܒܼܪܝܼܢܲܢ ܒܗܹܝܢ>
      text <ܥܵܪܨܵܐܝܼܬܼ܁ ܕܘܼܟܲܬܼ ܦܘܼܠܚܵܢܵܐ ܕܲܟܼܝܵܐ ܠܲܢ ܡܸܬܼܚܫܸܒܼ ܡ̣ܢ ܛܲܝܒܿܘܼܬܼܵܐ>
      text <ܛܥܝܼܢܲܬܼ ܚܲܝܹ̈ܢ܀ ܐܲܝܢܵܐ ܕܲܒܼܤܘܼܟܵܝܵܐ ܚܵܛܹ̇ܐ ܒܬܸܢܝܵܐ ܕܫܘܼܪܥܬܹܗ܃>
      text <ܥܲܡ ܐܲܠܵܗܵܐ ܒܨܸܢܥܬܼܵܐ ܡܗܲܠܸܟܼ܁ ܠܗܵܢܵܐ ܟܲܕܼ ܠܵܐ ܝܵܕܲܥ>
      text <ܫܵܘܪܵܐ ܥܠܵܘܗܝ ܨܵܦܲܚܬܵܐ ܕܲܡܤܵܡ ܒܪܹܫܵܐ܃ ܘܠܵܐ ܡܲܕܪܸܟܼ ܠܙܲܒܼܢܵܐ>
      text <ܕܤܘܼܟܵܝܹܗ܀>
      text <ܟܠ ܒܲܪܢܵܫܵܐ ܕܲܫܪܹܝܢ ܪܸ̈ܓܼܫܵܘܗܝ܃ ܫܪܸܐ ܠܸܒܹܗ܁ ܦܘܼܠܚܵܢܵܐ>
      text <ܕܠܸܒܵܐ܃ ܐܲܤܘܼܪܵܐ ܗ̄ܘ̣ ܕܗܲܕܵܡܹ̈ܐ ܒܲܪ̈ܵܝܹܐ܁ ܐܸܢ ܐܝܼܬܼ ܡܲܢ ܕܲܒܼܦܘܼܪܫܵܢܵܐ>
      text <ܥܵܒܹ̇ܕܼ ܠܵܗ̇ ܠܗܵܕܹܐ ܐܲܝܟܼ ܐܲܒܼܵܗ̈ܬܼܵܐ ܕܡ̣ܢ ܩܕܼܵܡܲܝܢ܃ ܝܑܼܕܼܝܼܥܵܐ ܗ̣̄ܝ>
      text <ܓܹܝܪ ܡ̣ܢ ܐ̄ܚܪ̈ܵܢܝܵܬܼܵܐ ܕܡܸܬܼܚܲܙ̈ܝܵܢ ܒܹܗ܃ ܕܠܵܐ ܐܲܤܝܼܪ ܒܝܘܼܬܼܪ̈ܵܢܹܐ>
      text <ܦܲܓܼܪ̈ܵܢܵܝܹܐ܃ ܘܠܵܐ ܪܵܚܹ̇ܡ ܟܸܤܦܵܐ܃ ܘܦܲܪܝܼܩܵܐ ܡܸܢܹܗ ܚܸܡܬܼܵܐ ܓܡܝܼܪܵܐܝܼܬܼ܁>
    block
      text <ܐܲܝܟܵܐ ܕܹܝܢ ܕܲܬܼܠܵܬܼ ܗܵܠܹܝܢ ܒܕܲܠܩܘܼܒܼܠܵܐ ܫܟܼܝܼ̈ܚܵܢ܃ ܪܸܚܡܲܬܼ ܝܘܼܬܼܪ̈ܵܢܹܐ>
      text <ܦܲܓܼܪ̈ܵܢܵܝܹܐ ܐܸܢ ܒܲܙܥܘܿܪ ܘܐܸܢ ܒܪܲܒܿ܃ ܘܲܕܼܠܝܼܠܘܼܬܼ ܚܸܡܬܼܵܐ܃ ܘܡܸܙܕܲܟܼܝܵܢܘܼܬܼܵܐ>
      text <ܕܡ̣ܢ ܟܲܪܤܵܐ܃ ܐܵܦܸܢ ܒܩܲܕܝܼ̈ܫܹܐ ܩܲܕܼܡܵܝܹ̈ܐ ܡܗܲܓܸܠܼ܃ ܕܲܥ܃ ܕܡ̣ܢ>
      text <ܠܵܐ ܡܤܲܝܒܿܪܵܢܘܼܬܼܵܐ ܕܲܠܓܼܵܘ ܐܝܼܬܹܝܗ̇ ܫܲܪܝܘܼܬܼܵܐ ܕܒܲܪ̈ܵܝܵܬܹܗ܃ ܘܠܵܐ>
      text <ܗ̄ܘ̣ܵܐ ܚܠܵܦ ܫܝܼܛܘܼܬܼ ܢܲܦܫܵܐ ܕܦܘܼܪܫܵܢܵܐ܁ ܘܐܸܠܵܐ܃ ܐܲܝܟܲܢ ܒܲܤܝܘܼܬܼܵܐ>
      text <ܕܥܲܠ ܦܲܓܪ̈ܵܢܵܝܬܼܵܐ܃ ܘܢܝܼܚܘܼܬܼܵܐ ܠܵܐ ܩܢܸܐ ܠܫܝܼܛܘܼܬܼܵܐ ܕܦܘܼܪܫܵܢܵܐ>
      text <ܢܲܩܝܼ̈ܦܵܢ܃ ܠܵܐ ܐܲܤܝܼܪܘܼܬܼܵܐ ܕܒܲܨܒܼܘܼ܃ ܘܒܲܤܝܘܼܬܼ ܚܲܝܹ̈ܐ܃ ܘܪܸܚܡܲܬܼ>
      text <ܒܢܲܝ̈ܢܵܫܵܐ܁ ܐܸܢ ܡܥܲܬܿܕܼܵܐܝܼܬܼ ܤܵܒܹ̇ܠ ܚܘܼܤܪ̈ܵܢܹܐ ܡܸܛܠ ܐܲܠܵܗܵܐ܃>
      text <ܕܟܸܐ ܡ̣ܢ ܠܓܼܵܘ܁ ܐܸܢ ܠܵܐ ܫܵܐܹ̇ܛ ܠܐ̄ܢܵܫ ܡܸܛܠ ܡܘܼ̈ܡܹܐ ܕܐܝܼܬܼ>
      text <ܠܹܗ܃ ܫܲܪܝܼܪܵܐܝܼܬܼ ܒܲܪ ܚܹܐܪܹ̈ܐ ܗ̄ܘ̣܁ ܐܸܢ ܠܵܐ ܤܲܘܲܚ ܠܘܼܩܒܲܠ>
      text <ܡܝܲܩܪ̈ܵܢܵܘܗܝ܃ ܘܡܸܬܿܬܿܙܝܼܥ ܒܦܸܓܼܥܵܐ ܕܐܲܝܠܹܝܢ ܕܠܹܗ ܠܵܐ ܫܵܠ̇ܡܝܼܢ܃>
      text <ܡܝܼܬܼܵܐ ܗ̄ܘ̣ ܒܲܫܪܵܪܵܐ ܠܚܲܝܹ̈ܐ ܕܲܬܼܢܵܢ܀ ܛܵܒܲܐ ܗ̣̄ܝ ܙܗܝܼܪܘܼܬܼܵܐ ܕܦܘܼܪܫܵܢܵܐ܃>
      text <ܡ̣ܢ ܕܘܼܒܵܪܹ̈ܐ ܕܟܼܠ ܐܸܤܟܹܝܡ ܕܡܸܬܼܩܲܠܚܝܼܢ ܒܟܼܠ ܡܘܼ̈ܫܚܵܢ ܕܲܒܼܢܲܝ̈ܢܵܫܵܐ܀>
      text <ܠܵܐ ܬܸܤܢܸܐ ܠܚܲܛܵܝܵܐ܁ ܟ̱ܠܲܢ܃ ܡܚܲܝܒܼܝܼܢܲܢ܁ ܐܸܢ ܡܸܛܠ ܐܲܠܵܗܵܐ ܗ̄ܘ̣>
      text <ܡܸܬܿܬܿܙܝܼܥ ܐܲܢ̄ܬܿ܃ ܒܟܼܝܼ ܥܠܵܘܗܝ܁ ܠܡܵܢܵܐ ܤܵܢܹ̇ܐ ܐܲܢ̄ܬܿ ܠܹܗ>
      text <ܠܲܚܛܵܗܵܘ̈ܗܝ ܟܲܝ ܤܵܢܹ̇ܐ ܐܲܢ̄ܬܿ ܨܲܠܵܐ ܥܲܠ ܩܢܘܿܡܹܗ܃ ܕܒܲܡܫܝܼܚܵܐ>
      text <ܬܸܬܿܕܲܡܸܐ܃ ܕܠܵܐ ܪܵܓܹ̇ܙ ܗ̄ܘ̣ܵܐ ܥܲܠ ܚܲܛܵܝܹ̈ܐ܃ ܐܸܠܵܐ ܡܨܲܠܸܐ ܗ̄ܘ̣ܵܐ>
      text <ܥܠܲܝܗܘܿܢ܁ ܠܵܐ ܚ̣ܙܲܝܬܿ ܐܲܝܟܲܢ ܒܵܟܹ̇ܐ ܗ̄ܘ̣ܵܐ ܥܲܠ ܐܘܿܪܸܫܠܸܡ ܒܤܲܓܝܼ̈ܐܵܬܼܵܐ>
      text <ܓܹܝܪ ܡܸܬܼܓܲܚܟܿܝܼܢܲܢ ܡ̣ܢ ܤܵܛܵܢܵܐ܁ ܡܸܛܠ ܡܵܢܵܐ ܠܗܵܘ̇ ܕܐܸܬܼܓܚܸܟܼ>
      text <ܐܲܟܼܘܵܬܲܢ ܡ̣ܢ ܗܵܘ̇ ܕܲܡܓܲܚܸܟܼ ܒܲܢ ܢܸܤܢܹܝܘܗܝ ܠܡܵܢܵܐ ܤܵܢܹ̇ܐ ܐܲܢ̄ܬܿ>
    block
      text <ܠܹܗ ܠܚܲܛܵܝܵܐ܃ ܐܘܿ ܒܲܢܵܫܵܐ ܐܵܪܵܐ܃ ܕܡܸܛܠ ܡܵܢܵܐ ܠܵܐ ܙܲܕܝܼܩ>
      text <ܐܲܟܼܘܵܬܼܵܟܼ ܘܐܲܝܟܵܘ ܐܝܼܬܲܝܟ ܙܲܕܝܼܩܵܐ܃ ܕܠܲܝܬܿ ܠܵܟܼ ܚܘܼܒܵܐ ܘܐܸܢ>
      text <ܐܝܼܬܼ ܠܵܟܼ ܚܘܼܒܵܐ܃ ܠܡܵܢܵܐ ܠܵܐ ܒܵܟܹ̇ܐ ܐܲܢ̄ܬܿ ܥܠܵܘܗܝ܃ ܐܸܠܵܐ ܪܵܕܹܦ>
      text <ܐܲܢ̄ܬܿ ܠܹܗ ܡ̣ܢ ܠܵܐ ܝܑܼܕܲܥܬܼܵܐ ܡܸܬܿܬܿܙܝܼܥܝܼܢ ܐ̄ܢܵܫ̈ܝܼܢ ܕܡܸܤܬܲܒܼܪܝܼܢ>
      text <ܦܵܪ̈ܘܿܫܹܐ܃ ܥܲܠ ܥ̇ܒܼܵܕܹ̈ܐ ܕܚܲܛܵܝܹ̈ܐ܀ ܗ̤ܘܝܼ ܟܵܪܟܿܙܵܐ ܕܛܲܝܒܿܘܼܬܹܗ>
      text <ܕܐܲܠܵܗܵܐ܃ ܡ̣ܢ ܗܵܝ̇ ܕܟܲܕܼ ܠܵܐ ܫܵܘܹ̇ܐ ܐܲܢ̄ܬܿ ܡܦܲܪܢܸܣ ܠܵܟܼ܁ ܘܟܲܕܼ>
      text <ܤܲܓܿܝܼ̈ܐܵܬܼܵܐ ܡܚܲܝܲܒܼ ܐܲܢ̄ܬܿ܃ ܒܬܲܥܬܹܗ ܒܵܟܼ ܠܵܐ ܝܑܼܕܼܝܼܥܵܐ܁ ܘܒܲܙܥܘܿܪ̈ܝܵܬܼܵܐ>
      text <ܕܲܡܚܵܘܸܐ ܐܲܢ̄ܬܿ ܨܸܒܼܝܵܢܵܐ܃ ܪܵܘܪ̈ܒܼܵܬܼܵܐ ܦܵܪܲܥ ܠܵܟܼ܁>
      text <ܠܵܐ ܬܘܼܒܼ ܬܸܩܪܸܐ ܟܹܐܢܵܐ ܠܐܲܠܵܗܵܐ܃ ܕܟܹܐܢܘܼܬܹܗ ܠܵܐ ܝܑܼܕܼܝܼܥܵܐ>
      text <ܒܤܘܼܥܪ̈ܵܢܲܝܟܼ܁ ܐܵܦܸܢ ܕܵܘܝܼܕܼ ܫܲܡܗܹܗ ܟܹܐܢܵܐ ܘܲܬܼܪܝܼܨܵܐ܃ ܐܸܠܵܐ ܒܪܹܗ>
      text <ܒܲܕܼܩ̣ ܠܲܢ ܕܛܵܒܼܵܐ ܐܝܼܬܼܵܘܗܝ ܘܒܲܤܝܼܡܵܐ܁ ܒܲܤܝܼܡ ܗ̄ܘ̣ ܠܲܡ ܥܲܠ>
      text <ܒܝܼ̈ܫܹܐ ܘܥܲܠ ܟܵܦܘܿܪܹ̈ܐ܁ ܐܲܝܟܲܢܵܐ ܡܫܲܡܲܗ ܐܲܢ̄ܬܿ ܟܹܐܢܵܐ ܠܐܲܠܵܗܵܐ܃>
      text <ܐܸܡܲܬܼܝ ܕܦܵܓܲܥ ܐܲܢ̄ܬܿ ܒܦܵܤܘܿܩܵܐ ܗܵܘ̇ ܕܥܲܠ ܐܲܓܼܪܵܐ ܕܦܵܥܠܹ̈ܐ>
      text <ܚܲܒܼܪܝܼ܃ ܠܵܐ ܡܲܥܘܸܠ ܐ̄ܢܵܐ ܒܵܟܼ܁ ܨܵܒܹ̇ܐ ܐ̄ܢܵܐ ܕܐܸܬܸܠ ܠܗܵܢܵܐ ܐ̄ܚܪܵܝܵܐ܃>
      text <ܐܲܝܟܼ ܕܠܵܟܿ܁ ܐܵܘ ܥܲܝܢܵܟܼ ܕܝܼܠܵܟܼ ܒܝܼܫܵܐ ܕܐܸܢܵܐ ܛܵܒܼ ܐ̄ܢܵܐ ܐܲܝܟܲܢܵܐ>
      text <ܐ̄ܢܵܫ ܠܐܲܠܵܗܵܐ ܢܸܩܪܸܐ ܟܹܐܢܵܐ܃ ܡܵܐ ܕܢܸܦܓܲܥ ܒܫܲܪܒܵܐ ܗܵܘ̇ ܕܥܲܠ>
      text <ܒܪܵܐ ܐܵܤܘܿܛܵܐ ܕܟܲܕܼ ܦܲܪܲܚ ܩܸܢܝܵܢܹܗ ܒܲܫܟܼܝܼܪܘܼܬܼܵܐ܃ ܒܲܬܼܘܵܬܼܵܐ>
      text <ܒܲܠܚܘܿܕܼ ܕܚ̣ܵܘܝܼ܃ ܪܗܸܛ̣ ܘܲܢܦܲܠ̣ ܥܲܠ ܨܵܘܪܹܗ܃ ܘܐܲܫܠܛܹܗ>
      text <ܥܲܠ ܟ̱ܠܹܗ ܩܸܢܝܵܢܹܗ܁ ܠܵܘ ܐ̄ܢܵܫ ܐ̄ܚܪܹܝܢ ܐܵܡܲ݁ܪ ܡܸܛܠܹܵܗ܃ ܕܢܸܬܼܦܲܠܲܓܼ>
      text <ܥܲܠ ܛܵܒܼܘܼܬܹܗ܁ ܒܪܹܗ ܗ̤ܘ ܡܲܤܗܸܕܼ ܥܠܵܘܗܝ ܗܵܠܹܝܢ܁ ܐܲܝܟܵܐ>
      text <ܐܝܼܬܹܝܗ̇ ܟܹܐܢܘܼܬܼܵܐ ܒܐܲܠܵܗܵܐ܃ ܕܟܲܕܼ ܚܲܛܵܝܹ̈ܐ ܐܝܼܬܲܝܢ ܗ̣̄ܘܲܝܢ܃ ܡܫܝܼܚܵܐ>
      text <ܚܠܵܦܲܝܢ ܡܝܼܬܼ ܐܸܢܕܹܝܢ ܗܵܪܟܵܐ ܡܪܲܚܡܵܢܵܐ ܗ̄ܘ̣܃ ܡܗܲܝܡܢܝܼܢܲܢ>
    block
      text <ܕܫܘܼܚܠܵܦܵܐ ܠܵܐ ܡܩܲܒܸܠ܁ ܚܵܣ܃ ܕܢܸܬܼܪܲܥܸܐ ܪܘܼܫܥܵܐ ܗܵܢܵܐ܃ ܕܐܝܼܬܼ>
      text <ܐܸܡܲܬܼܝ ܕܗܵܘܹ̇ܐ ܐܲܠܵܗܵܐ ܠܵܐ ܡܪܲܚܡܵܢܵܐ܁ ܠܵܐ ܡܸܫܬܲܚ̈ܠܦܵܢ ܕܝܼ̈ܠܵܝܵܬܹܗ>
      text <ܕܐܲܠܵܗܵܐ ܐܲܝܟܼ ܡܵܝ̈ܘܿܬܹܐ܁ ܘܠܲܝܬܿ ܐܸܡܲܬܝ ܕܠܵܐ ܩܢܸܐ ܡܸܕܸܡ܃ ܘܒܼܵܬܲܪܟܸܢ>
      text <ܩܵܢܹ̇ܐ܃ ܐܵܘ ܡ̣ܢ ܡܵܐ ܕܲܩܢܸܐ ܡܸܬܼܒܲܨܲܪ܃ ܐܵܘ ܡܸܬܿܬܵܘܤܲܦ ܐܲܝܟܼ>
      text <ܥܒܼܝܼ̈ܕܹܐ܁ ܐܸܠܵܐ ܐܲܝܠܹܝܢ ܕܐܝܼܬܼ ܠܹܗ ܠܐܲܠܵܗܵܐ܃ ܡܬܼܘܿܡܵܐܝܼܬܼ܃ ܘܲܕܼܠܵܐ>
      text <ܤܵܘܦܵܐ ܐܝܼܬܼ ܠܘܵܬܹܗ܃ ܐܲܝܟܼ ܕܐܸܡ݂ܲܪ ܐܵܦ ܛܘܼܒܼܵܢܵܐ ܡܦܲܫܩܵܢܵܐ ܒܦܘܼܫܵܩܵܐ>
      text <ܕܲܒܼܪܝܼܬܼܵܐ܀ ܕܚܲܠ ܡ̣ܢ ܚܘܼܒܹܗ܃ ܘܠܵܐ ܡ̣ܢ ܫܡܵܐ ܕܩܲܫܝܘܼܬܼܵܐ ܕܤܝܼܡ>
      text <ܥܠܵܘܗܝ܁ ܐܲܚܸܒܲܝܗܝ܃ ܡܸܛܠ ܕܚܲܝܵܒܼܝܼܢ ܚ̄ܢܲܢ ܕܢܲܚܒܼܝܘܼܗܝ܁ ܠܵܘ ܡܸܛܠ>
      text <ܐܲܝܠܹܝܢ ܕܲܥܬܼܝܼܕܼ ܕܢܸܬܸܠ܃ ܐܸܠܵܐ ܐܵܦ ܚܠܵܦ ܐܲܝܠܹܝܢ ܕܲܢܤܲܒܼܢ܁ ܐܵܦܸܢ>
      text <ܗܵܢܵܐ ܚܲܕܼ ܥܵܠܡܵܐ ܒܲܠܚܘܿܕܼ ܥ̣ܒܲܕܼ ܡܸܛܠܵܬܲܢ܃ ܡܲܢ̣ܘܼ ܡܵܘܦܸܐ>
      text <ܠܛܲܝܒܿܘܼܬܹܗ ܐܲܝܟܵܐ ܐܸܢܘܿܢ ܦܘܼܪ̈ܥܵܢܵܘܗܝ ܒܤܘܼܥܪ̈ܵܢܲܝܢ ܡܲܢ̣ܘܼ>
      text <ܐܲܦܝܼܤܹܗ ܡ̣ܢ ܠܘܼܩܕܲܡ ܕܢܲܝܬܝܲܢ ܠܲܗܘܵܝܵܐ ܘܡܲܢ̣ܘܼ ܡܦܝܼܣ ܠܹܗ>
      text <ܚܠܵܦܲܝܢ܃ ܡܵܐ ܕܗܵܘܹ̇ܝܢܲܢ ܕܠܵܐ ܕܘܼܟܼܪܵܢ ܐܲܝܟܼ ܠܵܐ ܗ̤ܘܲܝܢܲܢ ܡܲܢ̣ܘܼ>
      text <ܡܙܝܼܥ ܗܵܘ̇ ܚܘܼܒܵܠܲܢ ܠܘܵܬܼ ܚܲܝܹ̈ܐ ܘܡ̣ܢ ܐܲܝܟܵܐ ܬܘܼܒܼ ܢܵܦܹ̇ܠ ܙܵܘܥܵܐ>
      text <ܕܝܼܕܲܥܬܼܵܐ ܒܓܼܵܘ ܕܲܚܝܼܚܵܐ ܐܘܿ ܠܬܸܡܗܵܐ ܕܲܡܪܲܚܡܵܢܘܼܬܹܗ ܕܐܲܠܵܗܵܐ!>
      text <ܐܘܿ ܠܕܼܘܼܡܵܪܵܐ ܕܛܵܒܼܘܼܬܹܗ ܕܒܼܵܪܘܿܝܲܢ! ܐܘܿ ܠܚܲܝܠܵܐ ܕܤܵܦܩܘܼܬܹܗ>
      text <ܕܲܠܟܼܠ! ܐܘܿ ܠܒܲܤܝܼܡܘܼܬܼܵܐ ܕܠܵܐ ܟܲܝܠܵܐ ܕܥܲܠ ܟܝܵܢܲܢ܃ ܐܵܦܸܢ>
      text <ܠܚܲܛܵܝܹ̈ܐ ܡܲܝܬܸܐ ܬܘܼܒܼ ܠܲܗܘܵܝܵܐ! ܡܲܢ̣ܘܼ ܤܵܦܹ̇ܩ ܠܬܸܫ̈ܒܿܚܵܬܹܗ ܗܵܘ̇>
      text <ܕܐܲܪܫܲܥ̣ ܘܓܲܕܸܦ̣ ܥܠܵܘܗܝ܃ ܕܲܡܩܝܼܡ ܠܹܗ ܠܥܲܦܪܵܐ ܕܠܵܐ ܙܵܘܥܵܐ܃>
      text <ܬܘܼܩܵܢܵܐ ܫܒܼܝܼܚܵܐ ܘܝܲܕܼܘܼܥܬܼܵܢܵܐ ܘܡܲܠܵܠܵܐ܁ ܘܲܙܪܝܼܩܘܼܬܹܗ ܕܕܲܚܝܼܚܵܐ>
      text <ܠܵܐ ܪܵܓܼܘܿܫܵܐ ܘܪܸ̈ܓܼܫܹܐ ܡܒܲܕܿܪܹ̈ܐ܃ ܟܝܵܢܵܐ ܡܲܠܵܠܵܐ ܘܩܲܠܝܼܠ ܙܵܘ̈ܥܹܐ܁>
      text <ܐܵܦܸܢ ܠܢܘܼܚܵܡܹܗ ܠܵܐ ܤܵܦܹ̇ܩ ܚܲܛܵܝܵܐ܃ ܠܛܲܝܒܿܘܼܬܹܗ ܠܡܸܬܼܪܲܥܵܝܘܼ܁>
    block
      text <ܐܲܝܟܵܐ ܗ̣̄ܝ ܓܹܗܲܢܵܐ ܕܡܲܨܝܵܐ ܕܬܲܚܸܫ ܠܲܢ ܘܐܲܝܢܵܐ ܗ̄ܘ̣ ܬܲܫܢܝܼܕܼܵܐ>
      text <ܕܥܵܠܒܵܐ ܒܲܢ ܕܼܸܚܠ̱ܬܹܗ܃ ܠܡܸܙܟܵܐ ܠܚܲܕܼܘܼܬܼܵܐ ܕܚܘܼܒܹܗ ܘܡܵܢܲܐ ܗ̣̄ܝ>
      text <ܓܹܗܲܢܵܐ܃ ܠܘܼܩܒܲܠ ܛܲܝܒܿܘܼܬܼܵܐ ܕܢܘܼܚܵܡܵܐ ܕܡ̣ܢ ܫܝܘܿܠ ܟܲܝ ܡܢܲܚܸܡ>
      text <ܠܲܢ܃ ܘܥܵܒܹ̇ܕܼ ܠܗܵܢܵܐ ܡܸܬܼܚܲܒܿܠܵܢܵܐ ܕܢܸܠܒܲܫ ܠܵܐ ܡܸܬܼܚܲܒܿܠܵܢܘܼܬܼܵܐ܃>
      text <ܘܲܠܗܵܢܵܐ ܥܓܼܝܼܢ ܒܨܲܥܪܵܗ̇ ܕܲܫܝܘܿܠ ܡܩܝܼܡ ܒܫܘܼܒܼܚܵܐ ܐܘܿ ܦܵܪ̈ܘܿܫܹܐ܃>
      text <ܬܵܘ ܐܸܬܿܕܲܡܲܪܘ! ܡ̇ܢ ܐܝܼܬܼ ܠܹܗ ܡܲܕܥܵܐ ܚܲܟܿܝܼܡܵܐ ܕܬܼܵܡܲܗ ܬܵܘ>
      text <ܢܸܬܼܡܲܗ ܥܲܠ ܛܲܝܒܿܘܼܬܹܗ ܕܒܼܵܪܘܿܝܲܢ! ܦܘܼܪܥܵܢܵܐ ܕܚܲܛܵܝܹ̈ܐ ܗܵܢܵܐ ܗܵܘܹ̇ܐ܃>
      text <ܕܲܚܠܵܦ ܦܘܼܪܥܵܢ ܟܹܐܢܘܼܬܼܵܐ܃ ܗ̤ܘ ܢܘܼܚܵܡܵܐ ܦܵܪܲܥ ܠܗܘܿܢ܁ ܘܲܚܠܵܦ>
      text <ܦܲܓܼܪܹ̈ܐ ܗܵܢܘܿܢ ܕܕܼܵܫ̣ܘ ܥܲܠ ܢܵܡܘܿܤܵܘ̈ܗܝ܃ ܗ̤ܘ ܫܘܼܒܼܚܵܐ ܕܲܓܼܡܝܼܪܘܼܬܼܵܐ>
      text <ܠܗܘܿܢ ܢܲܠܒܸܫ܁ ܪܲܒܵܐ ܗ̣̄ܝ ܗܵܕܹܐ ܛܲܝܒܿܘܼܬܼܵܐ ܕܒܼܵܬܲܪ ܕܐܲܤܟܸܠܢ܃>
      text <ܡ̣ܢ ܗܵܝ̇ ܕܟܲܕܼ ܠܵܐ ܗ̤ܘܲܝܢܲܢ܃ ܐܲܝܬܝܼ ܠܬܼܘܿܩܵܢܲܢ ܠܲܗܘܵܝܵܐ܀ ܫܘܼܒܚܵܐ>
      text <ܠܛܲܝܒܲܘܼܬܼܵܟܼ ܕܠܵܐ ܡܸܬܼܡܲܫܚܵܐ! ܗܵܫܵܐ ܫܲܬܿܩܘܼܢܝ ܡܵܡ̈ܘܿܠܲܝ ܛܲܝ̈ܒܿܘܵܬܼܵܟܼ܃>
      text <ܘܠܵܐ ܐܸܫܬܚܲܪ ܒܝܼ ܙܵܘܥܵܐ܃ ܐܵܦܠܵܐ ܠܩܘܼܒܵܠܛܲܝܒܿܘܼܬܼܵܟܼ܁ ܒܐܲܝܠܹܝܢ>
      text <ܦܘܼ̈ܡܹܐ ܢܵܘܕܹܐ ܠܵܟܼ܃ ܡܲܠܟܵܐ ܛܵܒܼܵܐ ܪܵܚܹ̇ܡ ܚܲܝܲܝ̈ܢ ܫܘܼܒܼܚܵܐ ܠܵܟܼ>
      text <ܒܲܬܼܪ̈ܲܝܗܘܿܢ ܥܵܠܡܹ̈ܐ ܕܲܒܼܪܲܝܬܿ ܠܬܲܪܒܿܝܼܬܲܢ ܘܲܠܒܼܘܼܤܵܡܲܢ܃ ܡ̣ܢ ܟܠ>
      text <ܕܐܲܝܬܝܼܬܿ ܠܲܗܘܵܝܵܐ ܠܡܸܕܲܥ ܬܸܫܒܿܘܿܚܬܵܟܼ܃ ܐܵܦ ܗܵܫܵܐ ܘܲܒܼܟܼܠܙܒܲܢ>
      text <ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
  text 51
    block
    block
      text <ܥܲܠ ܬܠܵܬܼܵܐ ܛܲܟܼܤܹ̈ܐ ܕܝܼܕܲܥܬܼܵܐ܃ ܘܦܘܼܪܫܵܢܵܐ ܕܦܘܼܠܚܵܢܗܘܿܢ>
      text <ܘܙܵܘܥܲܝ̈ܗܘܿܢ܁ ܘܥܲܠ ܗܲܝܡܵܢܘܼܬܼܵܐ ܕܢܲܦܫܵܐ܃ ܘܥܘܼܬܼܪܵܐ ܕܐ̄ܪ̈ܵܙܹܐ>
      text <ܕܲܟܼܤܹܝܢ ܒܵܗ̇܁ ܘܕܲܟܼܡܵܐ ܤܲܩܘܼܒܼܠܵܝܵܐ ܝܑܼܕܲܥܬܼܵܐ ܕܥܵܠܡܵܐ ܗܵܢܵܐ>
      text <ܒܦܘܼܪ̈ܤܹܝܗ̇܃ ܠܲܦܫܝܼܛܘܼܬܼ ܗܲܝܡܵܢܘܼܬܼܵܐ܁ ܢܐ܁>
    block
      text <ܢܲܦܫܵܐ ܗܵܟܹܝܠ ܕܒܲܫܒܼܝܼ̈ܠܹܐ ܕܕܼܘܼܒܵܪܹ̈ܝܗ̇ ܒܐܘܼܪܚܵܐ ܕܗܲܝܡܵܢܘܼܬܼܵܐ>
      text <ܪܵܕܼܝܵܐ܃ ܘܗ̤ܝ ܗܵܕܹܐ ܐܲܨܠܚܲܬ̤ ܠܵܗ̇ ܙܲܒܼܢ̈ܝܼܢ ܤܲܓܝܼ̈ܐܵܢ܁ ܦܢܵܬ̤ ܠܵܗ̇>
      text <ܬܘܼܒܼ ܥܲܠ ܦܘܼܪ̈ܤܹܐ ܕܝܼܕܲܥܬܼܵܐ܃ ܡܸܚܕܼܵܐ ܐܸܬܼܚܲܓܿܪܲܬ̤ ܠܵܗ̇>
      text <ܡ̣ܢ ܗܲܝܡܵܢܘܼܬܼܵܐ܁ ܘܐܸܬܼܚܲܤܟܲܬ̤ ܠܵܗ̇ ܡ̣ܢ ܚܲܝܠܵܐ ܗܵܘ̇ ܡܸܬܼܝܲܕܼܥܵܢܵܐ>
      text <ܕܗܲܝܡܵܢܘܼܬܼܵܐ܃ ܕܲܒܼܥܘܼܕܼܪ̈ܵܢܹܐ ܡܫܲܚ̈ܠ̱ܦܹܐ ܓܿܠܝܵܐ ܝܵܬܼܵܗ̇ ܒܢܲܦܫܵܐ>
      text <ܫܦܝܼܬܼܵܐ܃ ܕܲܕܼܠܵܐ ܥܘܼܩܵܒܼ ܒܵܗ̇ ܡܸܬܼܚܲܫܚܵܐ ܦܫܝܼܛܵܐܝܼܬܼ ܒܟܼܠܗܹܝܢ>
      text <ܕܝܼܠܵܗ̇܁ ܢܲܦܫܵܐ ܕܲܚܕܼܵܐ ܙܒܲܢ ܒܗܲܝܡܵܢܘܼܬܼܵܐ ܐܲܓܼܥܠܲܬ̤ ܝܵܬܼܵܗ̇>
      text <ܠܐܲܠܵܗܵܐ܃ ܘܲܒܼܢܸܤ̈ܝܵܢܹܐ ܤܲܓܝܼ̈ܐܹܐ ܩܲܒܿܠܲܬ̤ ܛܥ̈ܡܵܬܼܵܐ ܕܥܘܼܕܼܪ̈ܵܢܹܝܗ̇܃>
      text <ܬܘܼܒܼ ܠܲܝܬܿ ܠܵܗ̇ ܪܸܢܝܵܐ ܕܲܩܢܘܿܡܵܗ̇܃ ܐܸܠܵܐ ܒܬܸܡܗܵܐ ܘܲܒܼܫܸܬܼܩܵܐ>
      text <ܒܠܝܼܡܵܐ܁ ܘܲܕܿܬܸܬܼܦܢܸܐ ܬܘܼܒܼ ܥܲܠ ܦܘܼܪ̈ܤܹܐ ܕܝܼܕܲܥܬܼܵܗ̇܃>
      text <ܘܲܠܡܸܬܼܚܲܫܵܚܘܼ ܒܗܘܿܢ ܠܵܐ ܫܲܠܝܼܛܵܐ܁ ܕܠܵܐ ܐܲܝܟܼ ܕܲܒܼܕܲܠܩܘܼܒܼܠܵܐ>
      text <ܬܸܬܼܓܠܸܙ ܐܵܦ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܼܵܐ܃ ܗܵܝ̇ ܕܲܒܼܟܸܤܝܵܐ ܤܵܥ̇ܪܵܐ>
      text <ܠܵܗ̇ ܕܠܵܐ ܫܸܠܝܵܐ܃ ܘܝܵܨ̇ܦܵܐ ܕܝܼܠܵܗ̇܃ ܘܒܲܐܡܝܼܢܘܼ ܢܲܩܝܼܦܵܐ ܠܵܗ̇>
      text <ܒܟܼܠܕܘܼܟ܁ ܐܲܝܟܼ ܡ̇ܢ ܕܫܵܛܲܬ̤ ܥܠܹܝܗ̇܃ ܕܗ̤ܝ ܠܲܩܢܘܿܡܵܗ̇ ܤܵܦ̇ܩܵܐ>
      text <ܠܲܡܕܲܒܵܪܘܼ ܒܚܲܝܠܵܐ ܕܝܼܕܲܥܬܼܵܗ̇܁ ܐܲܝܠܹܝܢ ܓܹܝܪ ܕܢܘܿܗܪܵܐ ܕܗܲܝܡܵܢܘܼܬܼܵܐ>
      text <ܒܠܸܒܵܪ̈ܵܬܼܗܘܿܢ ܕܢܲܚ̣܃ ܠܵܐ ܬܘܼܒܼ ܕܲܢܨܲܠܘܿܢ ܥܲܠ ܢܲܦܫܗܘܿܢ ܡܲܡܪܚܝܼܢ܃>
      text <ܐܵܦܠܵܐ ܕܢܸܒܼܥܘܿܢ ܡ̣ܢ ܐܲܠܵܗܵܐ ܗܲܒܼܠܲܢ ܙܲܦܠܵܢ܃ ܐܵܘ ܕܲܫܩܘܿܠ ܡܼܢܲܢ>
    block
      text <ܙܲܦܠܵܢ܃ ܘܠܵܐ ܕܢܸܪܢܘܿܢ ܕܢܲܦܫܗܘܿܢ ܒܚܲܕܼ ܡ̣ܢ ܙܢܝܼ̈ܢ܁ ܒܗܵܝ̇>
      text <ܕܲܒܼܥܲܝ̈ܢܹܐ ܝܲܕܼܘܼ̈ܥܬܼܵܢܝܵܬܼܵܐ ܕܗܲܝܡܵܢܘܼܬܼܗܘܿܢ܃ ܒܟܼܠܥܸܕܵܢ ܚܵܙܹܝܢ>
      text <ܠܲܒܼܛܝܼܠܘܼܬܼܵܐ ܐܲܒܼܵܗܵܝܬܵܐ ܕܡܲܛܠܠܵܐ ܥܠܲܝܗܘܿܢ܃ ܡ̣ܢ ܗܵܘ̇ ܐܲܒܼܵܐ>
      text <ܫܲܪܝܼܪܵܐ ܕܙܵܟܼܝܵܐ ܥܲܙܝܼܙܘܼܬܼ ܚܘܼܒܹܗ ܠܵܐ ܡܸܬܼܡܲܫܚܵܢܝܼܬܼܵܐ܃ ܠܟܼܠܵܗ̇>
      text <ܪܸܚܡܬܵܐ ܕܐܲܒܼܵܗܹ̈ܐ ܕܒܸܤܪܵܐ܁ ܗܵܘ̇ ܕܲܡܨܸܐ ܒܚܲܝܠܵܐ ܝܲܬܝܼܪ ܡ̣ܢ ܟܠ>
      text <ܠܡܸܥܒܲܕܼ ܠܲܢ܃ ܘܝܲܬܝܼܪ ܡ̣ܢ ܡܵܐ ܕܫܵܐܠܝܼܢܲܢ ܘܪܵܢܹܝܢܲܢ܁ ܤܲܩܘܼܒܼܠܵܝܵܐ>
      text <ܓܹܝܪ ܝܑܼܕܲܥܬܼܵܐ ܠܗܲܝܡܵܢܘܼܬܼܵܐ܃ ܘܫܵܪܘܿܝܬܼܵܐ ܗ̣̄ܝ ܗܲܝܡܵܢܘܼܬܼܵܐ ܒܟܼܠܗܹܝܢ>
      text <ܕܝܼܠܵܗ̇܃ ܠܢܵܡܘܿܤܹ̈ܝܗ̇ ܕܝܼܕܲܥܬܼܵܐ܁ ܠܵܘ ܕܪܘܼܚ ܐܵܡܲ݁ܪܢܵܐ܁ ܦܤܵܩܵܐ ܓܹܝܪ>
      text <ܕܲܬܼܚܘܼܡܹ̈ܝܗ̇ ܕܝܼܕܲܥܬܼܵܐ ܗܵܢܵܘ܃ ܕܲܠܒܲܪ ܡ̣ܢ ܥܘܼܩܵܒܼܵܐ ܘܲܒܼܨܵܬܼܵܐ ܕܢܸܥܒܸܕܼ>
      text <ܐ̄ܢܵܫ ܚܕܼܵܐ ܡ̣ܢ ܨܒܼܘܼ ܠܵܐ ܫܲܠܝܼܛ ܠܹܗ܁ ܐܸܠܵܐ ܢܸܗܘܸܐ ܡܥܲܩܸܒܼ܃>
      text <ܕܐܸܢ ܡܲܨܝܵܐ ܠܡܸܗܘܵܐ܃ ܗܵܘ̇ ܡܵܐ ܕܢܸܗܡܘܿܣ ܠܘܵܬܹܗ ܐܸܬܼܪܲܥܝܼ܁>
      text <ܗܲܝܡܵܢܘܼܬܼܵܐ ܕܹܝܢ܃ ܡܵܢܵܐ ܐܸܡܲܬܼܝ ܗܵܟܹܝܠ ܕܐܹܝܢ ܘܠܵܐ ܫܲܘܝܵܐܝܼܬܼ>
      text <ܩܪܸܒܼ ܠܘܵܬܼܵܗ̇܃ ܕܲܬܼܟܲܬܲܪ ܬܲܡܵܢ ܗܲܝܡܵܢܘܼܬܼܵܐ ܠܵܐ ܡܸܬܿܛܦܝܼܤܵܐ܁>
      text <ܝܑܼܕܲܥܬܼܵܐ ܡ̇ܢ ܕܠܵܐ ܩܸܦ̈ܠܹܐ ܘܦܘܼܪ̈ܤܹܐ ܕܬܸܬܼܚܲܫܲܚ܃ ܘܐܵܦܠܵܐ>
      text <ܕܐܝܼܬܹܝܗ̇ ܡܸܬܼܝܲܕܼܥܵܐ܁ ܘܗ̤ܝ ܗܵܕܹܐ ܐܵܬ̤ܵܐ ܐܝܼܬܹܝܗ̇ ܕܲܦܠܝܼܓܼܘܼܬܼܵܗ̇>
      text <ܕܥܲܠ ܫܪܵܪܵܐ܁ ܗܲܝܡܵܢܘܼܬܼܵܐ ܕܹܝܢ܃ ܚܕܼܵܐ ܬܲܪܥܝܼܬܼܵܐ ܫܦܝܼܬܼܵܐ ܘܲܦܫܝܼܛܬܐ>
      text <ܒܵܥ̇ܝܵܐ܃ ܕܪܲܚܝܼܩܵܐ ܡ̣ܢ ܟ̱ܠܵܗ̇ ܨܢܝܼܥܘܼܬܼܵܐ ܘܲܒܼܥܵܬܵܐ ܕܦܘܼܪ̈ܤܹܐ܁ ܚܙܝܼ>
      text <ܐܲܝܟܲܢ ܤܲܩܘܼ̈ܒܼܠܵܝܵܢ ܠܲܚ̈ܕܼܵܕܹܐ܁ ܒܲܝܬܵܗ̇ ܕܗܲܝܡܵܢܘܼܬܼܵܐ܃ ܬܲܪܥܝܼܬܼܵܐ>
      text <ܫܒܲܪܬܵܐ܃ ܘܠܸܒܵܐ ܒܪܝܼܪܵܐ܁ ܒܲܒܼܪܝܼܪܘܼܬܼܵܐ ܠܲܡ ܕܠܸܒܿܗܘܿܢ܃>
      text <ܡܫܲܒܿܚܝܼܢ ܗ̄ܘ̣ܵܘ ܠܐܲܠܵܗܵܐ܁ ܘܐܸܠܵܐ ܠܲܡ ܬܸܬܼܗܲܦܟܿܘܼܢ ܘܬܸܗܘܘܿܢ>
      text <ܐܲܝܟܼ ܛܠܵܝܹ̈ܐ܃ ܘܫܲܪܟܵܐ܁ ܝܑܼܕܲܥܬܼܵܐ ܕܹܝܢ܃ ܠܬܲܪ̈ܬܲܝܗܹܝܢ ܗܵܠܹܝܢ>
    block
      text <ܪܵܕܼܘܿܦ ܐܝܼܬܹܝܗ̇ ܘܤܲܩܘܼܒܼܠܵܝܵܐ܁ ܝܑܼܕܲܥܬܼܵܐ܃ ܬܚܘܿܡܵܘ̈ܗܝ ܕܲܟܼܝܵܢܵܐ>
      text <ܢܵܛ̇ܪܵܐ܃ ܒܟܼܠܗܘܿܢ ܫܒܼܝܼ̈ܠܹܝܗ̇܁ ܗܲܝܡܵܢܘܼܬܼܵܐ ܓܹܝܪ܃ ܠܥܸܠ ܡ̣ܢ ܟܝܵܢܵܐ>
      text <ܥܵܒܼ̇ܕܵܐ ܡܲܪܕܝܼܬܵܗ̇܁ ܝܑܼܕܲܥܬܼܵܐ ܠܟܼܠ ܡܸܕܸܡ ܕܫܵܪܘܿܝܵܐ ܗ̄ܘ̣ ܕܲܟܼܝܵܢܵܐ܃>
      text <ܐܵܦܠܵܐ ܠܲܡܢܲܤܵܝܘܼ ܠܘܵܬܼܵܗ̇ ܫܵܒܼ̇ܩܵܐ܃ ܐܸܠܵܐ ܠܡܸܫܪܵܐ ܠܗܲܠ ܡܸܢܹܗ>
      text <ܒܪܘܼܚܩܵܐ܁ ܗܲܝܡܵܢܘܼܬܼܵܐ ܕܹܝܢ ܡܫܲܠܛܵܠܝܼܬܼ ܦܵܩ̇ܕܵܐ ܘܐܵܡ̇ܪܵܐ܃ ܕܥܲܠ>
      text <ܓܵܪܤܵܐ ܠܲܡ ܘܥܲܠ ܚܲܪܡܵܢܵܐ ܬܸܕܼܪܘܿܟܼ܃ ܘܲܬܿܕܼܘܼܫ ܐܲܪܝܵܐ ܘܬܲܢܝܼܢܵܐ܁>
      text <ܠܝܼܕܼܥܬܼܵܐ܃ ܕܸܚܠܬܼܵܐ ܢܲܩܝܼܦܵܐ܁ ܠܗܲܝܡܵܢܘܼܬܼܵܐ ܕܹܝܢ܃ ܢܘܼܟܼܠܵܢܵܐ܁ ܟܡܵܐ>
      text <ܕܲܒܼܦܘܿܪ̈ܤܹܝܗ̇ ܕܝܼܕܲܥܬܼܵܐ ܪܵܕܹܐ ܒܲܪܢܵܫܵܐ܃ ܠܵܐ ܡܸܬܼܚܲܪܲܪ ܡ̣ܢ ܕܸܚܠܬܼܵܐ܃>
      text <ܘܐܵܦܠܵܐ ܠܚܹܐܪܘܼܬܼܵܐ ܕܢܸܫܬܘܸܐ ܡܲܨܝܵܐ܁ ܡܵܐ ܕܹܝܢ ܕܲܢܩܸܦ̣ ܠܵܗ̇>
      text <ܠܗܲܝܡܵܢܘܼܬܼܵܐ܃ ܡܸܚܕܼܵܐ ܐܲܝܟܼ ܒܲܪ ܚܹܐܪܹ̈ܐ ܘܡܲܠܟܵܐ ܕܢܲܦܫܹܗ܃ ܘܐܲܝܟܼ>
      text <ܒܪܵܐ ܕܐܲܠܵܗܵܐ܃ ܒܟܼܠܡܸܕܸܡ ܒܚܹܐܪܘܼܬܼܵܐ ܡܸܬܼܚܲܫܲܚ ܡܫܲܠܛܵܐܝܼܬܼ܁>
      text <ܒܲܪܢܵܫܵܐ ܕܐܸܫܟܲܚ ܩܠܝܼ̈ܕܹܐ ܕܗܲܝܡܵܢܘܼܬܼܵܐ܃ ܐܲܝܟܼ ܐܲܠܵܗܵܐ ܡܸܬܼܚܲܫܚ>
      text <ܒܟܼܠܗܘܿܢ ܟܝܵܢܹ̈ܐ ܕܲܒܼܪܝܼܬܼܵܐ܁ ܠܗܲܝܡܵܢܘܼܬܼܵܐ ܓܹܝܪ ܫܲܠܝܼܛ ܠܵܗ̇܃>
      text <ܐܵܦ ܒܪܝܼܬܼܵܐ ܚܕܼܵܬܵܐ ܠܡܸܒܼܪܵܐ܃ ܒܲܕܼܡܘܼܬܼܵܐ ܕܐܲܠܵܗܵܐ܁ ܨܒܲܝܬܿ ܠܲܡ܃>
      text <ܘܟܼܠ ܡܸܕܸܡ ܩܵܡ̣ ܩܕܼܵܡܲܝܟܼ܁ ܘܲܙܒܼܢ̈ܝܼܢ ܤܲܓܝܼ̈ܐܵܢ܃ ܡ̣ܢ ܠܵܐ ܡܸܕܸܡ>
      text <ܟܠܡܸܕܸܡ ܤܸܦܩܲܬ̤ ܠܡܸܥܒܲܕܼ܁>
      text <ܝܑܼܕܲܥܬܼܵܐ ܟܹܝܬܼ܃ ܒܸܠܥܵܕܼ ܡ̣ܢ ܡܠܘܿܐܹ̈ܐ܃ ܕܬܸܥܒܸܿܕܼ ܡܸܕܸܡ ܠܵܐ>
      text <ܡܸܫܟܿܚܵܐ܁ ܝܑܼܕܲܥܬܼܵܐ ܡܲܢ܃ ܠܗܵܘ̇ ܡܵܐ ܕܠܵܐ ܐܸܬܼܝܼܗܸܒܼ ܠܲܟܼܝܵܢܵܐ܃>
      text <ܠܡܸܦܤܲܥ ܥܠܵܘܗܝ ܠܵܐ ܡܲܡܪܚܵܐ܁ ܕܐܲܝܟܼ ܐܲܝܟܲܢ ܗܵܝ̇ ܓܹܝܪ>
      text <ܕܲܟܼܝܵܢܵܐ ܫܲܪܝܵܐ ܕܡܲܝ̈ܵܐ ܠܵܐ ܡܩܲܒܸܠ ܠܥܸܠ ܡ̣ܢ ܚܲܨܹܗ ܕܘܼܪ̈ܟܵܬܼܵܐ>
      text <ܒܸܤܪ̈ܵܢܵܝܬܼܵܐ܃ ܘܕܼܵܐ̇ܠܹܡ ܠܢܘܼܪܵܐ ܡܵܘܩܕܼܵܐ ܠܹܗ܃ ܘܲܠܡܲܡܪܵܚܘܼ ܥܲܠ>
    block
      text <ܗܵܠܹܝܢ ܕܩܹܘܲܢܕܹܝܢܘܿܣ ܐܝܼܬܹܝܗ̇܁ ܠܗܵܕܹܐ ܝܑܼܕܲܥܬܼܵܐ܃ ܙܗܝܼܪܵܐܝܼܬܼ>
      text <ܢܵܛ̇ܪܵܐ܁ ܘܲܕܬܸܦܩܘܿܕܼ ܠܡܸܥܒܲܪ ܥܲܠ ܗܵܢܵܐ ܬܚܘܼܡܵܐ܃ ܠܲܓܼܡܵܪ ܠܵܐ>
      text <ܡܸܬܿܛܦܝܼܤܵܐ܁ ܗܲܝܡܵܢܘܼܬܼܵܐ ܕܹܝܢ ܡܫܲܠܛܵܐܝܼܬܼ ܦܵܩ̇ܕܵܐ ܗܵܕܹܐ ܟܲܕܼ>
      text <ܐܵܡ̇ܪܵܐ܃ ܕܐܸܢ ܠܲܡ ܬܗܲܠܸܟܼ ܥܲܠ ܢܘܼܪܵܐ܃ ܠܵܐ ܬܵܘܩܵܕܵܟܼ܁ ܘܢܲܗܪ̈ܵܘܵܬܼܵܐ܃>
      text <ܠܵܐ ܢܸܓܼܪܦܘܼܢܵܟܼ܁ ܘܗ̤ܝ ܗܵܕܹܐ ܙܲܒܼܢ̈ܝܼܢ ܤܲܓܝܼ̈ܐܵܢ ܤܸܥܪܲܬ̤ ܗܲܝܡܵܢܘܼܬܼܵܐ܃>
      text <ܠܥܹܝܢ ܟ̱ܠܵܗ̇ ܒܪܝܼܬܼܵܐ܁ ܕܐܸܠܘܼ ܠܝܼܕܲܥܬܼܵܐ ܐܸܬܼܝܼܗܸܒܼ ܐܲܬܼܪܵܐ ܬܲܡܵܢ܃>
      text <ܠܲܓܼܡܵܪ ܠܲܡܢܲܤܵܝܘܼ ܠܘܵܬܼ ܕܐܲܝܟܼ ܗܵܠܹܝܢ܃ ܠܵܐ ܡܲܦܤܵܐ ܗ̄ܘ̣ܵܬܼ܁>
      text <ܒܗܲܝܡܵܢܘܼܬܼܵܐ ܓܹܝܪ܃ ܤܲܓܝܼ̈ܐܹܐ ܠܦܘܼܡܵܗ̇ ܕܫܲܠܗܹܒܼܝܼܬܼܵܐ ܥܲܠܘ܃>
      text <ܘܚܲܝܠܵܗ̇ ܕܢܘܼܪܵܐ ܝܵܩܹܕܬܵܐ ܦܲܓܸܕܼܘ܃ ܘܲܕܼܠܵܐ ܢܸܟܼܝܵܢ ܒܓܼܵܘܵܗ̇ ܩܵܘܝܼܘ܃>
      text <ܘܥܲܠ ܚܲܨܹܗ ܕܝܲܡܵܐ ܐܲܝܟܼ ܕܥܲܠ ܐܲܪܥܵܐ ܝܲܒܿܝܼܫܬܼܵܐ ܗܲܠܸܟܼܘ܁ ܘܗܵܐ>
      text <ܗܵܠܹܝܢ ܟܠܗܹܝܢ ܠܥܸܠ ܡ̣ܢ ܟܝܵܢܵܐ ܐܸܢܹܝܢ܃ ܘܤܲܩܒܼܘܼܠܵܐ ܠܩܸܦ̈ܠܹܝܗ̇>
      text <ܕܝܼܕܲܥܬܼܵܐ܁ ܚ̣ܙܲܝܬܿ ܠܗܲܝܡܵܢܘܼܬܼܵܐ܃ ܐܲܝܟܲܢ ܙܲܥܙܥܲܬ̤ ܠܫܲܬܼܐܸܤܹ̈ܝܗ̇>
      text <ܕܝܼܕܲܥܬܼܵܐ܃ ܘܚܵܘܝܲܬ̤ ܤܪ̈ܝܼܩܹܐ ܠܟܼܠܗܘܿܢ ܦܘܼܪ̈ܤܹܝܗ̇ ܘܢܵܡܘܿܤܹ̈ܝܗ̇>
      text <ܚ̣ܙܲܝܬܿ ܠܝܼܕܲܥܬܼܵܐ܃ ܐܲܝܟܲܢ ܢܵܛ̇ܪܵܐ ܬܚܘܼܡܵܘ̈ܗܝ ܕܲܟܼܝܵܢܵܐ ܚ̣ܙܲܝܬܿ>
      text <ܘܲܠܗܲܝܡܵܢܘܼܬܼܵܐ܃ ܐܲܝܟܲܢ ܦܵܤ̇ܥܵܠ ܠܥܸܠ ܡ̣̤ܢ ܟܝܵܢܵܐ ܠܡܸܥܒܲܕܼ ܫܒܼܝܼ̈ܠܹܐ>
      text <ܕܡܲܪܕܝܼܬܼܵܗ̇ ܚܲܡܫܵܐ ܐܲܠܦܹ̈ܐ ܕܲܫܢܲܝ̈ܵܐ ܚܲܤܝܼܪ ܝܲܬܿܝܼܪ܃ ܦܘܼܪ̈ܤܹܐ>
      text <ܕܝܼܕܲܥܬܼܵܐ ܡܕܲܒܿܪܝܼܢ ܗ̄ܘ̣ܵܘ ܠܥܵܠܡܵܐ܁ ܘܠܲܓܼܡܵܪ ܠܲܡܪܵܡܘܼ ܪܹܫܹܗ>
      text <ܡ̣ܢ ܐܲܪܥܵܐ܃ ܘܲܠܡܲܪܓܵܫܘܼ ܒܚܲܝܠܵܐ ܕܥܵܒܼܘܿܕ݂ܹܗ ܠܵܐ ܐܸܬܼܡܨܝܼ܁>
      text <ܥܕܲܡܵܐ ܕܕܸܢܚܲܬ̤ ܠܲܢ ܗܲܝܡܵܢܘܼܬܼܵܐ܃ ܘܚܲܪܲܪܬܲܢ ܡ̣ܢ ܬܥܵܫܵܐ ܕܥܲܡ̈ܠܹܐ>
      text <ܕܒܲܐܪ̈ܥܵܢܝܵܬܼܵܐ܃ ܘܡ̣ܢ ܫܘܼܥܒܵܕܼܵܐ ܤܪܝܼܩܵܐ ܕܒܼܵܬܲܪ ܦܸܗܝܵܐ ܕܡܲܓܵܢ܁>
      text <ܘܐܵܦ ܗܵܫܵܐ ܬܘܼܒܼ ܕܐܸܫܟܲܚܢܲܢ ܝܲܡܵܐ ܕܠܵܐ ܡܸܬܼܓܫܸܫ ܘܓܲܙܵܐ ܕܠܵܐ>
    block
      text <ܡܸܤܬܲܝܲܟ܃ ܨܹܝܕܼ ܪܨܝܼܢܵܐ ܡܸܤܟܹܢܵܐ ܪܓܼܝܼܓܼܵܐ ܠܲܢ ܠܡܸܫܪܲܟܼ܁ ܠܲܝܬܿ>
      text <ܝܑܼܕܲܥܬܼܵܐ ܕܠܵܐ ܤܢܝܼܩܵܐ܃ ܘܲܟܼܡܵܐ ܐܸܢ ܗܥܵܬܼܪܵܐ܁ ܠܗܲܝܡܵܢܘܼܬܼܵܐ ܓܲܙܹܝ̈ܗ̇>
      text <ܫܡܲܝܵܐ ܘܐܲܪܥܵܐ܃ ܠܵܐ ܡܤܲܝܟܼܝܼܢ܁>
      text <ܠܵܐ ܡܬܼܘܿܡ ܚܲܤܝܼܪ ܠܹܗ ܡܸܕܸܡ܃ ܠܗܵܘ̇ ܕܲܒܼܬܼܘܼܠܵܢܵܐ>
      text <ܕܗܲܝܡܵܢܘܼܬܼܵܐ ܠܸܒܹܗ ܤܡܝܼܟܼ܁ ܘܟܲܕܼ ܡܸܕܸܡ ܠܲܝܬܿ ܠܹܗ܃ ܒܗܲܝܡܵܢܘܼܬܼܵܐ>
      text <ܟܠܡܸܕܸܡ ܐܲܚܝܼܕܼ܁ ܐܲܝܟܼ ܕܲܟܼܬܼܝܼܒܼ܃ ܕܟܼܠܡܸܕܸܡ ܕܬܸܫ̱ܐܠܘܼܢ ܒܲܨܠܘܿܬܼܵܐ>
      text <ܘܲܬܼܗܲܝܡܢܘܼܢ܃ ܬܸܤܒܼܘܼܢ܁ ܘܬܼܘܼܒܼ܃ ܡܪܲܢ ܩܲܪܝܼܒܼ ܗ̄ܘ̣܁ ܕܡܸܕܸܡ܃>
      text <ܠܵܐ ܬܹܐܨܦܘܼܢ܁ ܝܑܼܕܲܥܬܼܵܐ ܒܐܲܡܝܼܢܘܼ܃ ܦܘܼܪ̈ܤܹܐ ܒܵܥ̇ܝܵܐ ܠܢܘܼܛܵܪܵܐ>
      text <ܕܩܲܢܵܚܹ̈ܗ̇܁ ܗܲܝܡܵܢܘܼܬܼܵܐ ܗܵܟܹܝܠ ܡܵܢܵܐ ܐܸܢ ܠܲܡ ܡܲܪܝܵܐ ܠܵܐ ܒܵܢܹ̇ܐ>
      text <ܒܲܝܢܵܐ ܘܢܵܛܲܪ ܩܪܝܼܬܼܵܐ܃ ܤܪܝܼܩܵܐܝܼܬܼ ܥܵܡܹ̇ܠ ܐܲܝܢܵܐ ܕܒܼܵܢܹ̇ܐ ܘܫܵܗܲܪ>
      text <ܠܡܸܛܲܪ܁ ܠܵܐ ܡܸܡܬܼܘܿܡ ܐܲܝܢܵܐ ܕܲܒܼܗܲܝܡܵܢܘܼܬܼܵܐ ܡܸܬܼܓܵܘܲܣ܃>
      text <ܒܦܘܼܪ̈ܤܹܐ ܡܸܬܼܚܲܫܲܚ܁ ܝܑܼܕܲܥܬܼܵܐ ܓܹܝܪ ܒܟܼܠܕܼܘܼܟ܃ ܠܕܸܚ̱ܠܬܼܵܐ>
      text <ܡܩܲܠܤܵܐ܁ ܐܲܝܟܼ ܕܐܵܦ ܚܲܟܝܼܡܵܐ ܐܸܡ݂ܲܪ܃ ܕܐܲܝܢܵܐ ܠܲܡ ܕܕܵܚܹ̇ܠ>
      text <ܠܸܒܹܗ܃ ܛܘܼܒܼܵܘܗ܁ ܡܵܢܵܐ ܕܹܝܢ ܗܲܝܡܵܢܘܼܬܼܵܐ ܕܚܸܠ̣ ܠܲܡ܃ ܘܫܲܪܝܼ>
      text <ܠܡܸܛܒܲܥ܁ ܘܬܼܘܼܒܼ܃ ܠܵܐ ܠܲܡ ܢܤܲܒܼܬܘܿܢ ܪܘܼܚܵܐ ܕܕܸܚܠܬܼܵܐ>
      text <ܠܥܲܒܼܕܘܼܬܼܵܐ܃ ܐܸܠܵܐ ܪܘܼܚܵܐ ܕܤܝܼܡܲܬܼ ܒܢܲܝ̈ܐ܃ ܠܚܹܐܪܘܼܬܼܵܐ>
      text <ܕܲܒܼܗܲܝܡܵܢܘܼܬܼܵܐ܃ ܘܬܼܘܼܟܼܠܵܢܵܐ ܕܒܲܐܠܵܗܵܐ܁ ܘܠܵܐ ܠܲܡ ܬܸܕܼܚܲܠ>
      text <ܡܸܢܗܘܿܢ܃ ܕܕܲܠܡܵܐ ܐܹܬܼܒܿܪܵܟܼ ܩܕܼܵܡܲܝܗܘܿܢ܁ ܢܲܩܝܼܦܵܐ ܒܟܼܠܙܒܲܢ>
      text <ܕܸܚܠܬܼܵܐ ܠܲܦܠܝܼܓܼܘܼܬܼܵܐ܃ ܘܲܦܠܝܼܓܼܘܼܬܼܵܐ ܠܲܒܼܨܵܬܼܵܐ܁ ܘܥܘܼܩܵܒܼܵܐ>
      text <ܠܦܘܼܪ̈ܤܹܐ܃ ܘܦܘܼܪ̈ܤܹܐ ܠܝܼܕܲܥܬܼܵܐ܁ ܘܗ̤ܝ ܗܵܕܹܐ ܕܒܼܵܨܝܵܐ ܘܲܡܥܲܩܒܼܵܐ>
      text <ܒܟܼܠܙܒܲܢ܃ ܦܠܝܼܓܼܘܼܬܼܵܐ ܘܕܸܚܠܬܼܵܐ ܡܫܵܘܕܥܵܐ܁ ܒܗܵܝ̇ ܕܠܵܘ ܒܟܼܠܙܒܲܢ>
      text <ܒܟܼܠܡܸܕܸܡ ܡܲܨܠܚܵܐ ܝܑܼܕܲܥܬܼܵܐ܃ ܐܲܝܟܼ ܡܵܐ ܕܡ̣ܢ ܠܥܸܠ ܐܸܬܼܚܵܘܝܲܬ̤܁>
    block
      text <ܙܲܒܼܢ̈ܝܼܢ ܤܲܓܼܝܼ̈ܐܵܢ ܓܸܕܼܫܹ̈ܐ ܥܲܤ̈ܩܹܐ ܘܥܸܠ̈ܠܵܬܼܵܐ ܤܲܓܝܼ̈ܐܵܬܼܵܐ ܡܸܤܬܲܩ̈ܒܿܠܵܢ܃>
      text <ܕܩܹܘܲܢܕܹܝܢܘܿܣ ܡܲܠ̈ܝܵܢ܁ ܐܲܝܠܹܝܢ ܕܟܼܠ ܟ̱ܠܹܗ ܝܑܼܕܲܥܬܼܵܐ ܘܦܘܼܪ̈ܤܹܐ>
      text <ܕܚܸܟܼܡܬܵܐ ܕܲܢܥܲܕܪܘܼܢ ܬܲܡܵܢ ܡܸܕܸܡ܃ ܠܵܐ ܡܸܫܟܿܚܝܼܢ܁ ܗܵܢܹܝܢ>
      text <ܕܥܲܤܩܘܼܬܼܗܹܝܢ ܡܵܪܕܵܐ܃ ܠܟܼܠܹܗ ܚܲܝܠܵܐ ܕܲܬܼܚܘܼ̈ܡܹܐ ܕܝܼܕܲܥܬܼܵܐ>
      text <ܐ̄ܢܵܫܵܝܬܵܐ܁ ܗܲܝܡܵܢܘܼܬܼܵܐ ܓܹܝܪ܃ ܠܵܐ ܡܸܡܬܼܘܿܢ ܚܵܒܲܬ̤ ܡ̣ܢ ܡܸܕܸܡ܁ ܡܵܢܵܐ>
      text <ܓܹܝܪ ܤܵܦ̇ܩܵܐ ܕܲܬܼܥܲܕܲܪ ܝܑܼܕܲܥܬܼܵܐ ܐ̄ܢܵܫܵܝܬܼܵܐ܃ ܒܬܲܟܼܬܘܼ̈ܫܹܐ ܓܠܲܝ̈ܵܐ>
      text <ܕܠܘܼܩܒܲܠ ܟܝܵܢܹ̈ܐ ܠܵܐ ܡܸܬܼܚܲܙ̈ܝܵܢܹܐ܃ ܘܚܲܝ̈ܠܹܐ ܠܵܐ ܡܓܲܫܡܹ̈ܐ܃ ܥܲܡ>
      text <ܐ̄ܚܪ̈ܵܝܬܼܵܐ ܤܲܓܝܼ̈ܐܵܬܼܵܐ>
      text <ܚ̣ܙܲܝܬܿ ܡܚܝܼܠܘܼܬܼ ܚܲܝܠܵܗ̇ ܕܝܼܕܲܥܬܼܵܐ܃ ܘܬܼܘܼܩܦܵܐ ܕܚܲܝܠܵܗ̇>
      text <ܕܗܲܝܡܵܢܘܼܬܼܵܐ܁ ܝܑܼܕܲܥܬܼܵܐ܃ ܠܟܼܠ ܕܢܵܟܼܘܿܝܵܐ ܗ̄ܘ̣ ܕܲܟܼܝܵܢܵܐ܃ ܠܡܸܬܼܩܲܪܵܒܼܘܼ>
      text <ܠܘܵܬܹܗ ܚܵܤ̇ܟܵܐ ܠܬܲܠܡܝܼ̈ܕܹܝܗ̇܁ ܚܙܝܼ ܓܹܝܪ ܗܵܪܟܵܐ ܠܚܲܝܠܵܗ̇>
      text <ܕܗܲܝܡܵܢܘܼܬܼܵܐ܃ ܡܵܢܵܐ ܦܵܩ̇ܕܵܐ ܠܲܒܼ̈ܢܹܝܗ̇ ܒܫܹܡܝ ܠܲܡ܃ ܫܹ̈ܐܕܹܐ>
      text <ܢܲܦܩܘܼܢ܃ ܘܲܚ̈ܘܵܘܵܬܼܵܐ ܢܸܫܩܠܘܼܢ܁ ܘܐܸܢ ܤܲܡܵܐ ܕܡܵܘܬܵܐ ܢܸܫܬܘܿܢ܃>
      text <ܠܵܐ ܢܲܗܲܪ ܐܸܢܘܿܢ܁ ܝܑܼܕܲܥܬܼܵܐ ܠܟܼܠ ܕܒܼܐܘܼܪܚܵܗ̇ ܪܵܕܹܝܢ܃ ܗܵܕܹܐ ܦܵܩܕܵܐ>
      text <ܐܲܝܟܼ ܢܵܡܘܿܤܹ̈ܝܗ̇܃ ܕܡ̣ܢ ܫܘܼܪܵܝܵܐ ܠܟܼܠܡܸܕܸܡ ܥܲܠ ܚܲܪܬܹܗ ܢܥܲܩܒܼܘܼܢ܃>
      text <ܘܗܵܝܕܹܝܢ ܢܫܲܪܘܿܢ܁ ܕܕܲܠܡܵܐ ܟܹܝܬܼ ܡܵܪܕܵܐ ܚܲܪܬܹܗ ܕܤܘܼܥܪܵܢܵܐ>
      text <ܠܲܬܼܚܘܼ̈ܡܹܐ ܕܚܲܝܠܵܐ ܐ̄ܢܵܫܵܝܵܐ܃ ܘܲܬܼܥܵܫܹ̈ܐ ܕܡܲܓܵܢ ܤܵܒܼ̇ܠܝܼܢ܃ ܟܲܕܼ>
      text <ܡܸܫܬܲܟܼܚܵܐ ܠܗܘܿܢ ܠܵܐ ܡܸܬܼܡܲܨܝܵܢܝܼܬܼܵܐ ܘܥܲܤܩܲܬܼ ܠܲܗܘܵܝܵܐ܁>
      text <ܗܲܝܡܵܢܘܼܬܼܵܐ ܕܹܝܢ܃ ܡܵܢܵܐ ܐܵܡ̇ܪܵܐ ܟܠܡܸܕܸܡ ܠܲܡ ܡܸܫܟܿܚܵܐ ܠܡܸܗܘܵܐ>
      text <ܠܗܵܘ̇ ܕܲܡܗܲܝܡܸܢ܃ ܡܸܛܠ ܕܠܵܐ ܥܛܸܠ ܠܐܲܠܵܗܵܐ ܡܸܕܸܡ܁ ܐܹܝܘ>
      text <ܥܘܼܬܼܪܵܐ ܠܵܐ ܡܸܬܼܡܲܠܠܵܢܵܐ܃ ܘܝܲܡܵܐ ܥܲܬܝܼܪ ܒܓܲܠܠܵܘ̈ܗܝ ܘܲܒܼܤܝܼ̈ܡܵܬܹܗ>
    block
      text <ܬܡܝܼ̈ܗܵܬܼܵܐ܃ ܘܫܸܦ̈ܥܹܐ ܕܚܲܝܠܵܗ̇ ܕܗܲܝܡܵܢܘܼܬܼܵܐ! ܕܲܟܼܡܵܐ ܡܲܠܝܵܐ>
      text <ܠܘܼܒܵܒܼܵܐ܃ ܘܲܟܼܡܵܐ ܗܲܢܝܼܐܵܐ ܘܡܲܠܝܵܐ ܬܘܼܟܼܠܵܢܵܐ ܡܲܪܕܝܼܬܼܵܐ ܕܥܲܡܵܗ̇!>
      text <ܘܡܵܘܒ̈ܠܹܝܗ̇܃ ܟܡܵܐ ܦܫܝܼ̈ܩܵܢ! ܘܦܘܼܠܚܵܢܵܗ̇܃ ܟܡܵܐ ܗܲܢܝܼ! ܐܲܝܢܵܐ>
      text <ܕܐܸܫܬܘܝܼ ܠܲܛܥܵܡܬܼܵܐ ܕܗܲܝܡܵܢܘܼܬܼܵܐ܃ ܘܬܼܘܼܒܼ ܦܢ̣ܵܐ ܥܲܠ ܝܑܼܕܲܥܬܼܵܐ>
      text <ܕܢܲܦܫܵܐ܃ ܠܵܐ ܦܪܝܼܫܵܐ ܨܒܼܘܼܬܹܗ ܡ̣ܢ ܐܲܝܢܵܐ ܕܐܸܫܟܲܚ ܡܲܪܓܵܢܝܼܬܼܵܐ>
      text <ܤܲܓܝܼܐܲܬܼ ܕܡܲܝ̈ܵܐ܃ ܘܚܲܠܦܵܗ̇ ܒܦܘܼܠܤܵܐ ܕܲܢܚܵܫܵܐ܁ ܕܐܲܪܦܝܼ ܠܚܹܐܪܘܼܬܼܵܐ>
      text <ܡܫܲܠܲܛܬܼܵܐ܃ ܘܐܸܬܼܦܢܝܼ ܥܲܠ ܦܘܼܪ̈ܤܹܐ ܕܡܸܤܟܹܢܘܼܬܼܵܐ܃ ܕܲܡܠܹܝܢ>
      text <ܕܚܸܠܬܼܵܐ ܕܥܲܒܼܕܘܼܬܼܵܐ܃>
      text <ܠܵܐ ܗ̄ܘ̣ܵܐ ܝܑܼܕܲܥܬܼܵܐ ܡܲܤܠܝܵܐ܃ ܐܸܠܵܐ ܗܲܝܡܵܢܘܼܬܼܵܐ ܡܥܲܠܝܵܐ ܡܸܢܵܗ̇܁>
      text <ܘܐܸܢ ܡܲܤܠܹܝܢܲܢ܃ ܠܵܐ ܗ̄ܘ̣ܵܐ ܠܵܗ̇ ܠܝܼܕܲܥܬܼܵܐ ܡܲܤܠܹܝܢܲܢ܃ ܚܵܣ! ܐܸܠܵܐ>
      text <ܠܦܘܼܪ̈ܫܵܢܹܐ ܕܲܡܫܲܚܠܦܘܼܬܼ ܛܲܟܼܤܹ̈ܐ ܕܲܒܼܗܘܿܢ ܪܵܕܹܝܵܐ܃ ܠܘܼܩܒܲܠ>
      text <ܫܒܼܝܼܚܘܼܬܼܵܐ ܕܲܟܼܝܵܢܵܐ܃ ܘܲܠܬܼܓܼܡܵܐ ܕܫܹ̈ܐܕܹܐ ܡܸܬܼܚܲܝܢܵܐ܁ ܐܲܝܠܹܝܢ ܕܒܼܵܬܲܪܟܸܢ>
      text <ܡܦܲܪܫܝܼܢܲܢ ܠܗܘܿܢ ܢܲܗܝܼܪܵܐܝܼܬܼ܃ ܘܕܲܟܼܡܵܐ ܕܲܪ̈ܓܹܐ ܐܝܼܬܼ ܕܲܒܼܗܘܿܢ>
      text <ܪܵܕܹܝܵܐ ܝܑܼܕܲܥܬܼܵܐ܃ ܘܐܲܝܠܹܝܢ ܦܘܼܪ̈ܫܵܢܹܐ ܐܝܼܬܼ ܒܟܼܠܚܲܕܼ ܡܸܢܗܘܿܢ܁>
      text <ܘܒܲܐܝܠܹܝܢ ܙܵܘ̈ܥܹܐ ܢܵܒܼ̇ܗܵܐ ܒܟܼܠܚܲܕܼ ܡ̣ܢ ܛܲܟܼܤܹ̈ܐ܃ ܡܵܐ ܕܲܒܼܗܘܿܢ>
      text <ܡܩܵܘܝܵܐ܁ ܘܲܕܼܒܲܐܝܢܵܐ ܡ̣ܢ ܗܵܠܹܝܢ ܛܲܟܼܤܹ̈ܐ܃ ܟܲܕܼ ܪܵܕܹܝܵܐ ܒܹܗ܃ ܗܵܘ̇ܝܵܐ>
      text <ܤܲܩܘܼܒܼܠܵܐ ܠܗܲܝܡܵܢܘܼܬܼܵܐ܃ ܘܢܵܦ̇ܩܵܐ ܠܒܲܪ ܡ̣ܢ ܟܝܵܢܵܐ܁ ܘܐܲܝܠܹܝܢ>
      text <ܐܸܢܘܿܢ ܦܘܼܪ̈ܫܵܢܹܐ ܕܦܘܼܠܚܵܢܵܐ ܕܒܹܗ܁ ܘܠܲܐܝܢܵܐ ܛܲܟܼܤܵܐ܃ ܟܲܕܼ>
      text <ܬܲܗܦܟܼܝܼܘܗܝ ܠܢܝܼܫܵܗ̇ ܩܲܕܼܡܵܝܵܐ܃ ܐܵܬܼ̇ܝܵܐ ܠܲܟܼܝܵܢܵܝܘܼܬܼܵܗ̇܃ ܘܡܲܬܼܩܢܵܐ>
      text <ܕܲܪ̈ܓܹܐ ܩܕܼܵܡ ܗܲܝܡܵܢܘܼܬܼܵܐ ܒܕܼܘܼܒܵܪܹ̈ܝܗ̇ ܫܲܦܝܼܪܹ̈ܐ܁ ܘܲܥܕܲܡܵܐ ܠܐܲܝܟܵܐ>
      text <ܡܡܲܢܥܝܼܢ ܠܵܗ̇ ܦܘܼܪ̈ܫܵܢܹܐ ܕܛܲܟܼܤܵܐ ܗܵܢܵܐ܁ ܘܕܲܐܝܟܲܢ ܬܸܥܒܲܪ ܡ̣ܢ>
    block
      text <ܗܵܢܵܐ܃ ܠܗܵܘ̇ ܕܲܡܥܲܠܲܝ ܡܸܢܹܗ܁ ܘܡܵܢܵܐ ܐܸܢܘܿܢ ܙܢܲܝ̈ ܦܘܼܠܚܵܢܵܐ>
      text <ܕܛܲܟܼܤܵܐ ܗܵܘ̇ ܐ̄ܚܪܵܝܵܐ܃ ܕܐܲܝܟܼ ܕܒܼܐܝܼܩܵܪܵܐ ܗ̤ܘܝܘܼ ܩܲܕܼܡܵܝܵܐ܁>
      text <ܘܕܸܐܡܲܬܼܝ ܡܸܬܼܚܲܝܕܼܵܐ ܝܑܼܕܲܥܬܼܵܐ ܠܗܲܝܡܵܢܘܼܬܼܵܐ܃ ܘܗܵܘ̇ܝܵܐ ܥܲܡܵܗ̇ ܚܕܼܵܐ܃>
      text <ܘܠܵܒܼ̇ܫܵܐ ܡܸܢܵܗ̇ ܙܵܘ̈ܥܹܐ ܢܘܼܪ̈ܵܢܹܐ ܘܡܸܫܬܲܓܼܪܵܐ ܒܪܘܼܚܵܐ܃ ܘܩܵܢ̇ܝܵܐ>
      text <ܐܸܒܼܪܹ̈ܐ ܕܠܵܐ ܚܵܫܘܿܫܘܼܬܼܵܐ܃ ܘܡܸܬܼܥܲܠܝܵܐ ܡ̣ܢ ܬܸܫܡܸܫܬܼܵܐ ܕܐܲܪ̈ܥܵܢܵܝܵܬܵܐ>
      text <ܠܐܲܬܼܪܵܐ ܕܥܲܒܼܘܿܕܼܵܗ̇܃ ܥܲܡ ܢܝܼ̈ܫܹܐ ܐ̄ܚܪ̈ܵܢܹܐ܁ ܕܒܲܕܓܼܘܿܢ ܙܵܕܹܩ ܠܲܢ>
      text <ܠܡܸܕܲܥ܃ ܕܗܲܝܡܵܢܘܼܬܼܵܐ ܡܥܲܠܲܝ ܗ̄ܘ̣ ܕܲܪܓܼܵܐ ܕܦܘܼܠܚܵܢܵܗ̇ ܡ̣ܢ>
      text <ܕܝܼܕܲܥܬܼܵܐ܁ ܐܵܦ ܗ̤ܝ ܝܑܼܕܲܥܬܼܵܐ܃ ܒܗܲܝܡܵܢܘܼܬܼܵܐ ܡܸܬܼܓܲܡܪܵܐ܁ ܘܩܵܢ̇ܝܵܐ>
      text <ܚܲܝܠܵܐ ܠܡܸܤܲܩ ܠܥܸܠ܃ ܘܲܠܡܲܪܓܵܫܘܼ ܒܗܵܘ̇ ܕܲܡܥܲܠܲܝ ܡ̣ܢ ܟ̱ܠܵܗ̇>
      text <ܡܲܪܓܫܵܢܘܼܬܼܵܐ܃ ܘܲܠܡܸܚܙܵܐ ܨܸܡܚܹܗ ܕܗܵܘ̇ ܕܠܵܐ ܡܸܬܿܕܪܸܟܼ܃ ܡ̣ܢ>
      text <ܗܵܘܢܵܐ ܘܝܼܕܲܥܬܼܵܐ ܕܲܥܒܼܝܼ̈ܕܹܐ܁>
      text <ܝܼܕܲܥܬܼܵܐ ܗܵܟܹܝܠ܃ ܕܲܪܓܼܵܐ ܗ̣̄ܝ ܕܒܼܵܗ̇ ܤܵܠܹ̇ܩ ܐ̄ܢܵܫ ܠܪܵܘܡܵܐ>
      text <ܕܗܲܝܡܵܢܘܼܬܼܵܐ܁ ܕܟܲܕܼ ܡܲܛܝܼ ܠܘܵܬܼܵܗ̇܃ ܠܵܐ ܬܘܼܒܼ ܚܵܫ̇ܚܵܐ ܗܵܕܹܐ܁>
      text <ܗܵܫܵܐ ܠܲܡ ܩܲܠܝܼܠ ܗ̄ܘ̣ ܡ̣ܢ ܤܲܓܝܼ ܝܵܕܼܥ̇ܝܼܢܲܢ܃ ܘܩܲܠܝܼܠ ܗ̄ܘ̣ ܡ̣ܢ>
      text <ܤܲܓܝܼ ܡܸܤܬܲܟܿܠܝܼܢܲܢ܁ ܡܵܐ ܕܹܝܢ ܕܐܸܬܲܬ̤ ܓܡܝܼܪܘܼܬܼܵܐ܃ ܒܸܛܠܲܬ̤ ܠܵܗ̇>
      text <ܘܐܵܦ ܗܵܝ̇ ܕܩܲܠܝܼܠ܁ ܗܲܝܡܵܢܘܼܬܼܵܐ ܗܵܟܹܝܠ܃ ܐܲܝܟܼ ܕܲܒܼܥܲܝ̈ܢܹܐ ܡܚܵܘ̇ܝܵܐ>
      text <ܠܲܢ܃ ܫܪܵܪܵܗ̇ ܕܗܵܝ̇ ܓܡܝܼܪܘܼܬܼܵܐ ܕܲܥܬܼܝܼܕܼܵܐ܁ ܒܗܲܝܡܵܢܘܼܬܼܵܐ ܡܵܕܹܝܢ>
      text <ܝܵܠܦ̇ܝܼܢܲܢ ܥܲܠ ܗܵܝ̇ ܠܵܐ ܡܸܬܿܕܲܪܟܵܢܘܼܬܼܵܐ܃ ܘܠܵܐ ܗ̄ܘ̣ܵܐ ܒܥܘܼܩܵܒܼܵܐ>
      text <ܘܚܲܝܠܵܐ ܕܝܼܕܲܥܬܼܵܐ܁ ܟܠܗܘܿܢ ܥ̇ܒܼܵܕܹ̈ܐ ܕܙܲܝܼܩܘܼܬܼܵܐ܃ ܨܵܘܡܵܐ܃ ܙܸܕܼܩܬܼܵܐ܃>
      text <ܫܲܗܪܵܐ܃ ܩܲܕܝܼܫܘܼܬܼܵܐ܃ ܥܲܡ ܫܲܪܟܵܐ ܐܲܝܠܹܝܢ ܕܲܒܼܦܲܓܼܪܵܐ ܡܸܬܼܦܲܠ̈ܚܵܢ܃>
      text <ܘܚܘܼܒܵܐ ܕܲܠܘܵܬܼ ܩܲܪܝܼܒܼܵܐ܃ ܡܘܼܟܵܟܼܵܐ ܕܠܸܒܵܐ܃ ܫܘܼܒܼܩܵܢܵܐ ܕܤܲܟܼ̈ܠܘܵܬܼܵܐ܃>
      text <ܘܗܸܪܓܵܐ ܕܫܲܦܝܼܪ̈ܵܬܼܵܐ܃ ܥܘܼܩܵܒܼܵܐ ܕܐ̄ܪ̈ܵܙܹܐ ܕܒܲܟܼܬܼܵܒܹ̈ܐ ܩܲܕܝܼ̈ܫܹܐ>
    block
      text <ܡܚܲܦܹܝܢ܃ ܘܥܸܢܝܵܢܵܐ ܕܡܲܕܥܵܐ ܒܥܲܡ̈ܠܹܐ ܕܛܵܒܼ̈ܬܼܵܐ܃ ܘܲܠܡܸܛܲܪ ܬܚܘܼ̈ܡܹܐ>
      text <ܕܚܲܫܲܝ̈ ܢܲܦܫܵܐ܃ ܘܫܲܪܟܵܐ ܕܲܡܝܲܬܿܪ̈ܵܬܼܵܐ ܐܲܝܠܹܝܢ ܕܲܒܼܢܲܦܫܵܐ ܡܸܬܼܓܲܡܪܵܢ܃>
      text <ܗܵܠܹܝܢ ܟܠܗܹܝܢ ܥܲܠ ܝܑܼܕܲܥܬܼܵܐ ܤܢܝܼ̈ܩܵܢ܃ ܘܗ̤ܝ ܐܝܼܬܹܝܗ̇ ܡܛܲܪܤܵܢܝܼܬܼܗܹܝܢ܁>
      text <ܘܟܼܠܗܘܿܢ ܗܵܠܹܝܢ ܥܕܲܟܹܝܠ ܕܪ̈ܓܹܐ ܐܸܢܘܿܢ܃ ܕܲܒܼܗܘܿܢ ܤܵܠ̇ܩܵܐ ܢܲܦܫܵܐ>
      text <ܠܪܵܘܡܵܐ ܡܥܲܠܝܵܐ ܕܗܲܝܡܵܢܘܼܬܼܵܐ܃ ܘܲܡܝܲܬܿܪ̈ܵܬܼܵܐ ܡܸܬܼܩܲܪ̈ܝܵܢ܁ ܕܘܼܒܵܪܵܐ>
      text <ܕܹܝܬ ܕܗܲܝܡܵܢܘܼܬܼܵܐ܃ ܘܐܵܦ ܠܥܸܠ ܡ̣ܢ ܡܝܲܬܪܘܼܬܼܵܐ ܗ̄ܘ̣ ܦܘܼܠܚܵܢܹܗ܁>
      text <ܠܵܐ ܗ̄ܘ̣ܵܐ ܕܥܲܡܠܵܐ ܗ̄ܘ̣܃ ܐܸܠܵܐ ܕܲܢܝܵܚܵܐ ܡܫܲܠܡܵܢܵܐ܁ ܘܒܼܘܼܝܵܐܵܐ܃>
      text <ܘܡܲܡܠܸܐ ܒܠܸܒܵܐ܁ ܘܲܒܼܙܵܘ̈ܥܹܐ ܕܢܲܦܫܵܐ ܡܸܬܼܓܲܡܪܵܐ܁ ܟܠܗܘܿܢ>
      text <ܟܲܟܼܤܹ̈ܐ ܬܗܝܼܪܹ̈ܐ ܕܕܼܘܼܒܵܪܵܐ ܪܘܼܚܵܢܵܝܵܐ܃ ܕܐܝܼܬܼܵܘܗܝ ܦܘܼܠܚܵܢܹܗ>
      text <ܡܲܪܓܫܵܢܘܼܬܼܵܐ ܕܲܒܼܚܲܝ̈ܠܹܐ ܪ̈ܘܼܚܵܢܹܐ܃ ܘܒܼܘܼܤܵܡܵܐ ܘܲܪܘܵܙܵܐ ܕܢܲܦܫܵܐ܃>
      text <ܘܚܘܼܒܵܐ ܘܚܲܕܼܘܼܬܼܵܐ ܕܒܲܐܠܵܗܵܐ܃ ܘܫܲܪܟܵܐ ܕܟܼܠܡܸܕܸܡ ܕܡܸܫܬܲܟܲܢ>
      text <ܒܗܵܘ̇ ܕܘܼܒܵܪܵܐ܃ ܠܢܲܦܫܵܐ ܕܲܫܘܵܬ̤ ܒܛܲܝܒܿܘܼܬܼܵܐ ܠܗܵܝ̇ ܛܘܼܒܼܬܼܵܢܘܼܬܼܵܐ܃>
      text <ܐܲܝܟܼ ܪܸ̈ܡܙܿܐ ܕܲܛܥܝܼܢܝܼܢ ܟܬܼܵܒܹ̈ܐ ܩܲܕܝܼ̈ܫܹܐ܃ ܒܗܲܝܡܵܢܘܼܬܼܵܐ ܡܸܬܼܚܲܡܪܵܢ>
      text <ܡܸܟܵܐ ܠܘܵܬܼܵܗ̇ ܡ̣ܢ ܐܲܠܵܗܵܐ ܥܲܬܝܼܪ ܒܡܵܘ̈ܗܒܼܵܬܹܗ܁>
      text <ܐܸܠܵܐ ܐܵܡܲ݁ܪ ܐ̄ܢܵܫ܃ ܕܐܸܢ ܗܵܢܹܝܢ ܟܠܗܹܝܢ ܛܵܒܼ̈ܬܼܵܐ ܘܲܥ̇ܒܼܵܕܹ̈ܐ>
      text <ܕܲܡܝܲܬܿܪܘܼܬܼܵܐ ܕܡ̣ܢ ܠܥܸܠ ܐܸܬܼܐܡܲܪܘ܃ ܘܐܵܦ ܚܤܝܼܟܼܘܼܬܼܵܐ ܕܡ̣ܢ>
      text <ܒܝܼ̈ܫܵܬܼܵܐ܃ ܘܲܠܡܸܦܪܲܫ ܙܵܘ̈ܥܹܐ ܩܲܛܝܼ̈ܢܹܐ ܕܒܼܢܲܦܫܵܐ ܢܵܒܼܗ̇ܝܼܢ܃ ܘܬܲܟܼܬܘܼܫܵܐ>
      text <ܕܥܲܡ ܚܘܼ̈ܫܵܒܹܐ܃ ܘܐܵܓܼܘܿܢܵܐ ܕܠܘܼܩܒܲܠ ܚܲܫܹ̈ܐ ܡܓܲܪ̈ܓܼܵܢܹܐ܃ ܘܫܲܪܟܵܐ܃>
      text <ܕܒܸܠܥܵܕܲܝܗܹܝܢ ܐܵܦ ܠܵܐ ܗ̤ܝ ܗܲܝܡܵܢܘܼܬܼܵܐ ܡܲܨܝܵܐ ܠܲܡܚܵܘܵܝܘܼ ܚܲܝܠܵܗ̇>
      text <ܒܡܲܥܒܿܕܼܵܢܘܼܬܼܵܗ̇ ܕܢܲܦܫܵܐ܃ ܗܵܠܹܝܢ ܟܠܗܹܝܢ ܝܑܼܕܲܥܬܼܵܐ ܗ̣̄ܝ ܓܵܡܘܿܪܬܗܹܝܢ܃>
      text <ܐܲܝܟܲܢ ܡܵܕܹܝܢ ܡܸܬܼܪܲܢܝܵܐ܃ ܕܤܲܩܘܼܒܼܠܵܝܵܐ ܝܑܼܕܲܥܬܼܵܐ ܠܗܲܝܡܵܢܘܼܬܼܵܐ>
    block
      text <ܫܪܵܝܵܐ ܕܦܘܼܫܵܟܼܵܐ܁ ܬܠܵܬܼܵܐ ܐܸܢܘܿܢ ܛܲܟܼܤܹ̈ܐ܃ ܕܡܸܬܼܝܲܕܼܥܵܢܵܐܝܼܬܼ>
      text <ܒܗܘܿܢ ܤܵܠ̇ܩܵܐ ܘܢܵܚ̇ܬܼܵܐ ܝܑܼܕܲܥܬܼܵܐ܁ ܕܲܠܦܘܼܬܼ ܫܘܼ̈ܚܠܵܦܹܐ ܕܐܲܬܼܪ̈ܵܘܵܬܼܵܐ>
      text <ܕܲܒܼܗܘܿܢ ܪܵܕܹܝܵܐ܃ ܗܵܟܲܢܵܐ ܡܩܲܒܿܠܵܐ ܫܘܼܚܠܵܦܵܐ܃ ܐܵܦ ܡܤܲܓܦܵܐ ܐܵܘ>
      text <ܡܥܲܕܼܪܵܐ܁ ܐܵܡܲ݁ܪܢܵܐ ܕܹܝܢ ܬܠܵܬܼܵܐ ܛܲܟܼܤ̈ܝܼܢ܃ ܦܲܓܼܪܵܐ܃ ܢܲܦܫܵܐ܃ ܪܘܼܚܵܐ܁>
      text <ܘܟܲܕܼ ܚܕܼܵܐ ܗ̣̄ܝ ܝܑܼܕܲܥܬܼܵܐ ܒܲܟܼܝܵܗ̇܃ ܠܦܘܼܬܼ ܗܘܵܝܵܗ̇ ܕܲܒܼܗܵܠܹܝܢ>
      text <ܐܲܬܼܪ̈ܵܘܵܬܼܵܐ ܡܸܬܼܝܲܕ̈ܥܵܢܹܐ ܡܸܬܼܓܲܫܡܵܐ ܘܡܸܬܼܩܲܢܵܐ܁ ܘܲܡܫܲܚܠܦܵܐ ܐܵܦ>
      text <ܐܼܲܤܵܢܹ̈ܝܗ̇܃ ܐܵܦ ܡܲܥܒܿܕܼܵܢܘܼܬܼܵܐ ܕܙܵܘ̈ܥܹܝܗ̇܁ ܫܡܲܥ ܡܵܕܹܝܢ ܛܲܟܼܤܹ̈ܐ>
      text <ܕܦܘܼܠܚܵܢܵܗ̇܃ ܘܥܸܠ̈ܠܵܬܼܵܐ ܕܡܸܛܠܵܬܼܗܹܝܢ ܡܤܲܓܦܵܐ ܐܵܘ ܡܥܲܕܼܪܵܐ܁>
      text <ܝܑܼܕܲܥܬܼܵܐ ܗܵܟܹܝܠ܃ ܡܵܘܗܲܒܼܬܼܵܐ ܗ̣̄ܝ ܕܡ̣ܢ ܐܲܠܵܗܵܐ ܠܲܟܼܝܵܢܵܐ ܕܲܡܠܝܼ̈ܠܹܐ>
      text <ܡ̣ܢ ܫܘܼܪܵܝ ܗܘܵܝܗܘܿܢ ܐܸܬܼܝܲܗܒܲܬ̤܁ ܘܲܦܫܝܼܛܬܵܐ ܗ̣̄ܝ ܘܠܵܐ>
      text <ܡܸܬܼܦܲܠܓܼܵܢܝܼܬܼܵܐ ܒܲܟܼܝܵܢܵܗ̇܃ ܐܲܝܟܼ ܢܘܼܗܪܹܗ ܕܫܸܡܫܵܐ܁ ܩܵܢ̇ܝܵܐ ܕܹܝܢ>
      text <ܫܘܼ̈ܚܠܵܦܹܐ ܘܦܘܼ̈ܠܵܓܹܐ܃ ܠܦܘܼܬܼ ܦܘܼܠܚܵܢܵܗ̇܁>
      text <ܟܲܟܼܤܵܐ ܩܲܕܼܡܵܝܵܐ ܕܝܼܕܲܥܬܼܵܐ܁ ܐܸܡܲܬܼܝ ܕܲܠܪܸܚܡܬܼܵܐ ܕܦܲܓܼܪܵܐ ܢܵܩ̇ܦܵܐ>
      text <ܗ̤ܝ ܝܑܼܕܲܥܬܼܵܐ܃ ܗܵܠܹܝܢ ܐܲܤܵܢܹ̈ܐ ܟܵܢ̇ܫܵܐ܃ ܕܐܝܼܬܲܝܗܘܿܢ܃ ܥܘܼܬܼܪܵܐ܃ ܫܒܼܚܵܐ>
      text <ܤܪܝܼܩܵܐ܃ ܐܝܼܩܵܪܵܐ܃ ܤܸܩ̈ܠܹܐ܃ ܢܝܵܚܹ̈ܐ ܕܦܲܓܼܪܵܐ܃ ܦܘܼܪ̈ܤܹܐ ܠܢܘܼܛܵܪܹܗ>
      text <ܡ̣ܢ ܐܲܝܠܹܝܢ ܕܤܲܩܘܼܒܼܠܵܐ ܐܸܢܹܝܢ ܕܲܟܼܝܵܢܵܐ ܕܦܲܚܼܪܵܐ܃ ܚܘܼܦܵܛܵܐ ܕܚܸܟܼܡܬܼܵܐ>
      text <ܕܲܡܠܝܼܠܘܼܬܼܵܐ ܕܚܵܫ̇ܚܵܐ ܠܲܡܕܲܒܿܪܵܢܘܼܬܼܵܐ ܕܥܵܠܡܵܐ ܗܵܢܵܐ܃ ܘܲܠܡܸܗܘܵܐ>
      text <ܡܲܒܿܥܵܢܵܐ ܕܚܲܕܿܬܼܘܼܬܼ ܫܟܼܵܚ̈ܬܼܵܐ ܕܐܘܼܡܵܢ̈ܘܵܬܼܵܐ ܘܝܘܼ̈ܠܦܵܢܹܐ܃ ܘܫܲܪܟܵܐ>
      text <ܐܲܝܠܹܝܢ ܕܲܠܦܲܓܼܪܵܐ ܡܟܲܠ̈ܠܵܢ ܒܥܵܠܡܹܗ ܗܵܢܵܐ ܡܸܬܼܚܲܙܝܵܢܵܐ܁ ܡ̣ܢ>
      text <ܕܝܼ̈ܠܵܝܵܬܼܵܐ ܕܗܵܕܹܐ ܝܑܼܕܲܥܬܼܵܐ ܐܝܼܬܲܝܗܹܝܢ܃ ܗܵܢܹܝܢ ܕܡ̣ܢ ܠܥܸܠ ܠܘܼܩܒܲܠ>
      text <ܗܲܝܡܵܢܘܼܬܼܵܐ ܤܕܼܝܼܪ̈ܵܢ܁ ܗܵܕܹܐ ܕܐܵܦ ܝܑܼܕܲܥܬܼܵܐ ܫܚܝܼܡܬܼܵܐ ܡܸܬܼܩܲܪܝܵܐ܃>
      text <ܡܸܛܠ ܕܲܡܫܲܠܚܵܐ ܡ̣ܢ ܟ̱ܠܹܗ ܪܸܢܝܵܐ ܐܲܠܵܗܵܝܵܐ܁ ܘܲܡܚܝܼܠܘܼܬܼܵܐ ܕܠܵܐ>
    block
      text <ܡܸܬܼܡܲܠܠܵܐ ܡܲܥܠܵܐ ܥܲܠ ܡܲܕܥܵܐ܃ ܡܸܛܠ ܐܲܚܝܼܕܼܘܼܬܼܵܗ̇ ܕܲܒܼܦܲܓܼܪܵܐ܃>
      text <ܘܟܼܠܵܢܵܝܘܼܬܼ ܡܲܪܢܝܼܬܼܵܗ̇ ܕܲܒܼܗܵܢܵܐ ܥܵܠܡܵܐ܁ ܗܵܕܹܐ ܗܵܟܹܝܠ ܡܫܘܼܚܬܼܵܐ>
      text <ܕܝܼܕܲܥܬܼܵܐ܃ ܕܐܝܼܬܼ ܟܠ ܟ̱ܠܹܗ ܚܲܝܠܵܐ ܡܸܬܼܝܲܓܼܥܵܢܵܐ ܘܲܡܕܲܒܪܵܢܵܐ ܟܲܤܝܵܐ>
      text <ܠܘܵܬܼ ܒܲܪܢܵܫܵܐ܃ ܐܵܘ ܒܛܝܼܠܘܼܬܼܵܐ ܐܲܠܵܗܵܝܬܼܵܐ ܕܝܵܨ̇ܦܵܐ ܕܝܼܠܹܗ܃ ܠܲܓܼܡܵܪ>
      text <ܠܵܐ ܪܵܢܝܵܐ܁ ܐܸܠܵܐ ܟ̱ܠܵܗ̇ ܛܵܒܼܬܼܵܐ ܕܗܵܘܝܵܐ ܨܹܝܕܼ ܒܲܪܢܵܫܵܐ܃ ܘܫܘܼܘܙܵܒܹܗ>
      text <ܕܡ̣ܢ ܢܸܟܼܝܵܢܹ̈ܐ܃ ܘܲܢܛܝܼܪܘܼܬܹܗ ܕܡ̣ܢ ܓܸܕܼܫܹ̈ܐ ܥܲܤܩܹ̈ܐ܃ ܘܡ̣ܢ>
      text <ܤܲܩܘܼ̈ܒܼܠܹܗ ܤܲܓܝܼ̈ܐܹܐ ܕܢܲܩܦܝܼܢ ܠܲܟܼܝܵܢܲܢ ܒܓܸܠܝܵܐ ܘܲܒܼܟܸܤܝܵܐ܃ ܒܝܲܕܼ>
      text <ܚܦܝܼܛܘܼܬܼܵܗ̇ ܘܦܘܼܪ̈ܤܹܐ ܕܝܼܠܵܗ̇ ܪܵܢܝܵܐ ܕܐܝܼܬܲܝܗܹܝܢ܁ ܗܵܕܹܐ ܡܫܘܼܚܬܼܵܐ>
      text <ܕܝܼܕܼܥܬܼܵܐ ܗ̣̄ܝ ܕܪܵܢܝܵܐ ܗܵܝ̇ ܕܐܲܡܝܼܪܵܐ܃ ܕܐܵܡ̇ܪܝܼܢ ܕܠܲܝܬܿ ܠܲܡ>
      text <ܡܕܲܒܿܪܵܢܘܼܬܼܵܐ ܒܗܵܠܹܝܢ ܕܡܸܬܼܚܲܙ̈ܝܵܢ܁ ܘܒܲܕܼܓܼܘܿܢ܃ ܕܲܬܼܦܘܼܫ ܡ̣ܢ>
      text <ܐܲܡܝܼܢܘܼܬܼ ܡܲܪܢܝܼܬܼܵܐ܃ ܘܕܸܚܠܬܼܵܐ ܕܲܚܠܵܦ ܗܵܠܹܝܢ ܕܦܲܓܼܪܵܐ܃ ܠܵܐ>
      text <ܡܸܫܟܚܵܐ܁ ܘܡܸܛܠܗܵܢܵܐ܃ ܙܥܘܿܪܘܼܬܼ ܢܲܦܫܵܐ܃ ܟܲܪܝܘܼܬܼܵܐ܃ ܦܤܵܩ>
      text <ܤܲܒܼܪܵܐ܃ ܕܸܚܠܬܼܵܐ ܕܫܹ̈ܐܕܹܐ܃ ܩܸܢܛܵܐ ܕܡ̣ܢ ܒܢܲܝ̈ܢܵܫܵܐ܃ ܛܸܒܹ̈ܐ ܕܓܲܝܵܤܹ̈ܐ܃>
      text <ܫܸܡ̈ܥܹܐ ܕܡܵܘ̈ܬܵܢܹܐ܃ ܪܸܢܝܵܐ ܕܟܼܘܼܪ̈ܗܵܢܹܐ܃ ܡܲܪܢܝܼܬܼܵܐ ܕܚܲܤܝܼܪܘܼܬܼ>
      text <ܡܵܙܘܿܢܵܐ܃ ܡܸܬܿܬܿܙܝܼܥܵܢܘܼܬܼܵܐ ܕܡ̣ܢ ܡܵܘܬܵܐ܃ ܕܸܚܠܬܼܵܐ ܕܪ̈ܲܚܫܵܐ ܘܚܲܝ̈ܘܵܬܼܵܐ܃>
      text <ܘܫܲܪܟܵܐ ܕܐܲܝܟܼ ܗܵܠܹܝܢ܁ ܘܒܲܕܼܡܘܼܬܼ ܝܲܡܵܐ ܡ̣ܢ ܓܲܠ̈ܠܹܐ܃ ܡܸܫܬܲܓܼܫܵܐ>
      text <ܒܟܼܠܗܘܿܢ ܥܸܕܼܵܢܹ̈ܐ ܕܐܝܼܡܵܡܹ̈ܐ ܘܠܲܝ̈ܠܵܘܵܬܼܵܐ܃ ܕܠܵܐ ܝܵܕܼܥܵܐ ܠܡܸܫܕܵܐ>
      text <ܨܸܦܬܼܵܗ̇ ܥܲܠ ܐܲܠܵܗܵܐ ܒܬܼܘܼܟܼܠܵܢܵܐ ܕܗܲܝܡܵܢܘܼܬܼܵܐ ܕܒܹܗ܁ ܡܸܛܠܗܵܢܵܐ>
      text <ܒܦܘܼܪ̈ܤܹܐ ܘܨܸܢ̈ܥܵܬܼܵܐ ܡܸܬܼܚܲܫܚܵܐ܃ ܒܟܼܠܗܹܝܢ ܕܝܼܠܵܗ̇܁ ܘܐܸܡܲܬܼܝ>
      text <ܕܡܸܬܼܒܲܛܠܝܼܢ ܦܘܼܪ̈ܤܹܝܗ̇ ܒܲܚܕܼܵܐ ܡ̣ܢ ܥܸܠ̈ܠܵܢ܃ ܒܲܕܼ ܠܵܐ ܚܵܙ̇ܝܵܐ>
      text <ܠܡܦܲܪܤܵܢܘܬܼܵܐ ܟܤܝܼܬܼܵܐ܃ ܥܲܡ ܒܢܲܝ̈ܢܵܫܵܐ ܢܵܨ̇ܝܵܐ܃ ܐܲܝܟܼ ܡܥܵܘ̈ܟܼܵܢܹܐ>
    block
      text <ܘܤܵܩܘܿܪܹ̈ܐ ܕܝܼܠܵܗ̇܁ ܒܵܗ̇ ܓܹܝܪ ܒܗܵܕܹܐ ܝܑܼܕܲܥܬܼܵܐ ܢܨܝܼܒܼ ܐܝܼܠܵܢܵܐ ܗܵܘ̇>
      text <ܕܛܵܒܼܬܼܵܐ ܘܲܕܼܒܼܝܼܫܬܼܵܐ܃ ܕܐܝܼܬܼܵܘܗܝ ܥܵܩܘܿܪܹܗ ܕܚܘܼܒܵܐ܁ ܗ̤ܝ ܒܵܨ̇ܝܵܐ>
      text <ܡܘܼ̈ܡܹܐ ܩܲܛܝܼ̈ܢܹܐ ܕܒܲܐ̄ܚܪ̈ܵܢܹܐ܃ ܘܒܼܘܼܨܵܪܹ̈ܐ ܘܲܡܚܝܼ̈ܠܵܬܼܵܐ ܕܲܒܼܢܲܝ̈ܢܵܫܵܐ܃>
      text <ܘܐܵܪܘܿܥܘܼܬܼܵܐ ܕܲܕܼܪܵܫܵܐ܃ ܘܲܗ̈ܦܵܟܼܵܬܼܵܐ ܕܡܸܠܹ̈ܐ܃ ܘܨܸܢ̈ܥܵܬܼܵܐ ܡܕܲܪ̈ܡܵܬܼܵܐ܃>
      text <ܘܫܲܪܟܵܐ ܕܟܼܠܗܘܿܢ ܦܘܼܪ̈ܤܹܐ ܡܨܲܥܪ̈ܵܢܵܘܗܝ ܕܒܲܪܢܵܫܵܐ ܒܵܗ̇>
      text <ܐܝܼܬܲܝܗܘܿܢ܁ ܒܵܗ̇ ܐܵܦ ܚܘܼܬܼܪܵܐ ܘܪܵܡܘܼܬܼܵܐ܃ ܒܗܵܝ̇ ܕܥܲܠ ܩܢܘܿܡܵܗ̇>
      text <ܤܵܝ̇ܡܵܐ ܟܠܗܹܝܢ ܕܗܵܘ̈ܝܵܢ܃ ܐܸܢ ܕܲܫܠܵܡܵܐ ܐܸܢܹܝܢ܃ ܘܠܵܘ ܥܲܠ ܐܲܠܵܗܵܐ܁>
      text <ܗܲܝܢܵܘܼܬܼܵܐ ܕܹܝܢ܃ ܥܲܠ ܛܲܝܒܿܘܼܬܼܵܐ ܤܵܝ̇ܡܵܐ ܥܒܼܝܼ̈ܕܵܪܬܼܵܗ̇܁ ܡܸܛܠܗܵܢܵܐ>
      text <ܠܡܸܬܿܬܿܪܵܡܘܼ ܠܵܐ ܡܸܫܟܿܚܵܐ܃ ܐܲܝܟܼ ܕܲܟܼܬܼܝܼܒܼ܃ ܕܟܼܠܡܸܕܸܡ ܠܲܡ>
      text <ܡܸܫܟܲܚ ܐ̄ܢܵܐ ܚܲܝܠܵܐ܃ ܒܛܲܝܒܿܘܼܬܼܵܐ ܕܲܡܤܲܝܵܐ ܠܝܼ܁ ܘܬܼܘܼܒܼ܃ ܠܵܐ>
      text <ܐܸܢܵܐ܃ ܐܸܠܵܐ ܛܲܝܒܿܘܼܬܼܵܐ ܕܥܲܡܝ܁ ܘܗܵܝ̇ ܕܐܸܡ݂ܲܪ ܛܘܼܒܼܵܢܵܐ ܫܠܝܼܚܵܐ܃>
      text <ܕܝܼܕܲܥܬܼܵܐ ܡܲܚܬܿܪܵܐ܁ ܥܲܠ ܗܵܕܹܐ ܝܑܼܕܲܥܬܼܵܐ ܐܸܡ݂ܲܪ܃ ܕܠܵܐ ܡܡܲܙܓܼܵܐ>
      text <ܒܗܲܝܡܵܢܘܼܬܼܵܐ ܘܬܼܘܼܟܼܠܵܢܵܐ ܕܒܲܐܠܵܗܵܐ܃ ܘܠܵܘ ܥܲܠ ܝܑܼܕܲܥܬܼܵܐ ܕܲܫܪܵܪܵܐ܃>
      text <ܚܵܣ! ܝܑܼܕܲܥܬܼܵܐ ܓܹܝܪ ܕܲܫܪܵܪܵܐ܃ ܒܡܲܟܿܝܼܟܼܘܼܬܼܵܐ ܓܵܡܪܵܐ ܠܢܲܦ̈ܫܵܬܼܵܐ>
      text <ܕܩܲܢܵܚܚܹ̈ܗ̇܁ ܐܲܝܟܼ ܡܘܼܫܹܐ ܘܕܼܵܘܝܼܕܼ ܘܐܹܫܲܥܝܵܐ ܘܦܲܛܪܘܿܣ ܘܦܵܘܠܘܿܣ܃>
      text <ܘܫܲܪܟܵܐ ܕܩܲܕܝܼ̈ܫܹܐ܃ ܕܐܸܫܬܿܘܝܼܘ ܠܝܼܕܲܥܬܼܵܐ ܓܡܝܼܪܬܵܐ܃ ܐܲܝܟܼ ܬܚܘܼܡܹܗ>
      text <ܕܲܟܼܝܵܢܵܐ܁ ܘܲܒܼܗܵܝ̇ ܕܲܒܼܫܘܼܚܠܵܦ ܚܸܙ̈ܘܵܢܹܐ ܘܓܸܠܝܵܢܹ̈ܐ ܐܲܠܵܗܵܝܹ̈ܐ܃ ܘܒܲܚܙܵܬܼܵܐ>
      text <ܡܥܲܠܲܝܬܼܵܐ ܕܪ̈ܘܼܚܵܢܝܬܼܵܐ܃ ܘܲܒܼܐ̄ܪ̈ܵܙܹܐ ܠܵܐ ܡܸܬܼܡܲܠ̈ܠܵܢܹܐ ܡܸܬܼܒܲܠܥܵܐ>
      text <ܝܼܕܲܥܬܼܗܘܿܢ ܒܲܐܡܝܼܢܘܼ܁ ܡ̣ܢ ܦܸܚܡܵܐ ܕܗܵܠܹܝܢ܃ ܥܲܦܪܵܐ ܘܩܸܛܡܵܐ>
      text <ܚܫܝܼܒܼܵܐ ܢܲܦܫܗܘܿܢ ܒܥܲܝܢܲܝ̈ܗܘܿܢ܁ ܗܵܝ̇ ܝܑܼܕܲܥܬܼܵܐ ܐ̄ܚܪܹܬܼܵܐ܃ ܘܵܠܝܵܐܝܼܬܼ>
      text <ܡܸܬܼܚܲܬܪܵܐ܁ ܡܸܛܠ ܕܲܒܼܚܸܫܘܿܟܼܵܐ ܪܵܕܼܝܵܐ܃ ܘܡ̣ܢ ܦܸܚܡܵܐ ܕܗܵܠܹܝܢ>
      text <ܕܒܲܐܪܥܵܐ ܒܵܩ̇ܝܵܐ ܨܸܒܼ̈ܘܵܬܼܵܗ̇܁ ܘܕܲܐܝܼܬܼ ܡܸܕܸܡ ܕܲܡܝܲܬܲܪ܃ ܠܵܐ ܝܵܕܼܥܵܐ܁>
    block
      text <ܘܟܼܠܗܘܿܢ ܐܲܝܠܹܝܢ ܕܡܸܬܼܚܲܛܦܝܼܢ ܡ̣ܢ ܪܵܡܘܼܬܼܵܐ܃ ܡܸܛܠ ܕܡ̣ܢ>
      text <ܗܵܠܹܝܢ ܕܒܲܐܪܥܵܐ ܘܲܕܼܦܲܓܼܪܵܐ ܬܵܩ̇ܠܝܼܢ ܕܘܼܒܵܪ̈ܲܝܗܘܿܢ܃ ܘܥܲܠ ܦܘܼܠܚܵܢܵܐ>
      text <ܡܸܤܬܲܡܟܿܝܼܢ܃ ܘܠܵܐ ܗ̄ܘ̣ܵܐ ܒܠܵܐ ܡܸܬܿܕܲܪ̈ܟܵܢܝܬܼܵܐ ܡܲܥܠܝܼܢ ܗܵܘܢܗܘܿܢ܁>
      text <ܟܡܵܐ ܕܲܒܼܗܵܢܘܿܢ ܓܲܠ̈ܠܹܐ ܕܙܝܼܘܵܐ ܡܫܲܒܿܚܵܐ ܕܐܲܠܵܗܘܼܬܼܵܐ ܗܵܪܓܝܼܢ܃>
      text <ܘܦܘܼܠܚܵܢܗܘܿܢ ܠܥܸܠ ܐܝܼܬܼܵܘܗܝ܃ ܠܵܐ ܡܸܨܛܲܠܝܵܐ ܬܲܪܥܝܼܬܼܗܘܿܢ>
      text <ܠܡܸܪܢܵܐ ܒܲܫܟܼܝܼܪ̈ܵܬܼܵܐ ܘܲܒܼܚܘܼ̈ܫܵܒܹܐ ܤܪ̈ܝܼܩܹܐ܁ ܐܲܝܠܹܝܢ ܓܹܝܪ ܕܲܒܼܢܘܼܗܪܵܐ>
      text <ܪܵܕܹܝܢ܃ ܠܵܐ ܡܸܫܟܿܚܝܼܢ ܠܡܸܛܥܵܐ܁ ܡܸܛܠܗܵܢܵܐ܃ ܟܠܗܘܿܢ ܐܲܝܠܹܝܢ>
      text <ܕܛܵܥܹ̇ܝܢ ܡ̣ܢ ܢܘܼܗܪܵܐ ܕܝܼܕܲܥܬܼܵܐ ܕܲܒܼܪܹܗ ܕܐܲܠܵܗܵܐ܃ ܘܤܵܛܹ̇ܝܢ ܡ̣ܢ>
      text <ܩܘܼܫܬܼܵܐ܃ ܒܗܵܠܹܝܢ ܫܒܼܝܼ̈ܠܹܐ ܪܵܕܹܝܢ܁ ܗܵܢܵܐ ܛܲܟܼܤܵܐ ܩܲܕܼܡܵܝܵܐ ܕܝܼܕܲܥܬܼܵܐ܃>
      text <ܡܵܐ ܕܲܠܪܸܚܡܬܼܵܐ ܕܦܲܓܼܪܵܐ ܢܵܩ̇ܦܵܐ܁ ܠܵܗ̇ ܗ̄ܘ̣ ܡܲܤܠܹܝܢܲܢ܃>
      text <ܘܤܲܩܘܼܒܼܠܵܝܵܐ ܐܵܡ̇ܪܝܼܢܲܢ ܕܐܝܼܬܹܝܗ̇܃ ܠܵܘ ܒܲܠܚܘܿܕܼ ܠܗܲܝܡܵܢܘܼܬܼܵܐ܃>
      text <ܐܸܠܵܐ ܘܲܠܟܼܠܗܘܿܢ ܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ܁>
      text <ܛܲܟܼܤܵܐ ܕܲܬܼܪܹܝܢ ܕܝܼܕܲܥܬܼܵܐ܁ ܐܸܡܲܬܼܝ ܓܹܝܪ ܕܲܠܢܝܼܫܵܐ ܩܲܕܼܡܵܝܵܐ>
      text <ܬܸܫܒܿܘܿܩ܃ ܘܲܠܘܵܬܼ ܗܸܪܓܵܐ ܘܪܸܚܡܬܼܵܐ ܕܢܲܦܫܵܐ ܦܵܢܝܵܐ܃ ܗܵܢܹܝܢ>
      text <ܫܲܦܝܼܪ̈ܵܬܼܵܐ ܕܡ̣ܢ ܠܥܸܠ ܪ̈ܫܝܼܡܵܢ ܦܵܠ̇ܚܵܐ܃ ܒܙܵܘ̈ܥܹܝܗ̇ ܕܢܲܦܫܵܐ ܥܲܡ>
      text <ܪܸ̈ܓܼܫܵܘܗܝ ܕܦܲܓܼܪܵܐ܃ ܒܢܘܼܗܪܵܐ ܕܲܟܼܝܵܢܵܗ̇܁ ܗܵܢܵܘ ܕܹܝܢ܃ ܨܵܘܡܵܐ܃>
      text <ܨܠܘܿܬܼܵܐ܃ ܡܪܲܚܡܵܢܘܼܬܼܵܐ܃ ܩܸܪܝܵܢܵܐ ܕܲܟܼܬܼܵܒܹ̈ܐ ܩܲܕܝܼ̈ܫܹܐ ܒܢܝܼ̈ܫܲܝ>
      text <ܡܝܲܬܿܪܘܼܬܼܵܐ܃ ܬܲܟܼܬܘܼܫܵܐ ܕܠܘܼܩܒܲܠ ܚܲܫܹ̈ܐ܃ ܥܲܡ ܫܲܪܟܵܐ܃ ܟܠܗܘܿܢ>
      text <ܓܹܝܪ ܤܘܼܥܪ̈ܢܹܐ ܫܲܦܝܼܪܹ̈ܐ܃ ܘܦܘܼܪ̈ܫܵܢܹܐ ܡܝܲܬܿܪܹ̈ܐ ܕܲܒܼܢܲܦܫܵܐ>
      text <ܡܸܬܼܚܙܹܝܢ܃ ܘܛܲܟܼܤܹ̈ܐ ܬܡܝܼ̈ܗܹܐ ܕܲܒܼܥܹܕܬܹܗ ܕܲܡܫܝܼܚܵܐ ܡܸܫܬܲܡܫܝܼܢ܃>
      text <ܒܛܲܟܼܤܵܐ ܗܵܢܵܐ ܡܸܨܥܵܝܵܐ ܕܝܼܲܕܲܥܬܼܵܐ܃ ܓܵܡܪܵܐ ܪܘܼܚܵܐ ܕܩܘܼܕܼܫܵܐ>
    block
      text <ܒܡܲܥܒܿܕܼܵܢܘܼܬܼܵܐ ܕܚܲܝܠܵܗ̇܁ ܘܗ̤ܝ ܕܵܪܫܵܐ ܒܠܸܒܲܢ ܫܒܼܝܼ̈ܠܹܐ܃ ܕܲܠܘܵܬܼ>
      text <ܗܲܝܡܵܢܘܼܬܼܵܐ ܡܡܲܢܥܝܼܢ܁ ܘܒܼܵܗ̇ ܡܟܲܢܫܝܼܢܲܢ ܙܘܵܪܹ̈ܐ ܠܗܵܘ̇ ܥܵܠܡܲܢ>
      text <ܫܲܪܝܼܪܵܐ܁ ܘܲܥܕܲܡܵܐ ܬܘܼܒܼ ܠܗܵܪܟܵܐ܃ ܥܕܲܟܹܝܠ ܓܫܝܼܡܬܼܵܐ ܗ̣̄ܝ ܝܑܼܕܲܥܬܼܵܐ܁>
      text <ܘܲܡܪܲܟܲܒܼܬܼܵܐ ܐܵܦܸܢ ܒܲܡܝܲܬܪܘܼܬܼܵܐ ܥܲܢܝܵܐ܃ ܘܐܵܦܸܢ ܗ̤ܝ ܗ̣̄ܝ ܐܘܼܪܚܵܐ>
      text <ܕܲܡܝܲܒܿܠܵܐ ܠܲܢ ܠܘܵܬܼ ܗܲܝܡܵܢܘܼܬܼܵܐ܁ ܐܝܼܬܼ ܗ̄ܘ̣ ܓܹܝܪ ܛܲܟܼܤܵܐ܃>
      text <ܕܲܡܥܲܠܲܝ ܡܸܢܵܗ̇܁ ܕܐܸܢ ܡܲܟܼܫܪܵܐ܃ ܡܸܫܟܿܚܵܐ ܠܡܸܬܿܕܲܪܵܓܼܘܼ ܒܤܘܼܝܵܥܹܗ>
      text <ܕܲܡܫܝܼܚܵܐ܃ ܟܲܕܼ ܤܵܝ̇ܡܵܐ ܫܲܬܼܤܬܼܵܐ ܠܦܘܼܠܚܵܢܵܗ̇܃ ܫܸܠܝܵܐ ܕܡ̣ܢ>
      text <ܒܢܲܝ̈ܢܵܫܵܐ܃ ܘܩܸܪܝܵܢܵܐ ܕܲܟܼܬܼܵܒܹ̈ܐ ܩܲܕܝܼ̈ܫܹܐ ܘܲܨܠܘܿܬܼܵܐ܁ ܘܫܲܪܟܵܐ ܕܛܵܒܼ̈ܬܼܵܐ܃>
      text <ܒܗܵܠܹܝܢ ܡܸܬܼܓܲܡܪ̈ܵܢ܁ ܗܵܕܹܐ ܗ̣̄ܝ ܡܫܘܼܚܵܬܼܵܐ ܕܬܲܪܬܹܝܢ ܕܝܼܕܲܥܬܼܵܐ܃>
      text <ܕܒܼܵܗ̇ ܡܸܬܼܦܲܠ̈ܚܵܢ ܟܠܗܹܝܢ ܫܲܦܝܼܪ̈ܬܼܵܐ܁ ܘܡܸܬܼܩܲܪܝܵܐ܃ ܝܑܼܕܲܥܬܼܵܐ>
      text <ܕܤܘܼܥܪ̈ܢܹܐ܁ ܡܸܛܠ ܕܲܒܼܤܘܼܥܪ̈ܵܢܹܐ ܡܸܬܼܪ̈ܲܓܼܫܵܢܹܐ ܒܪܸ̈ܓܼܫܲܝ ܦܲܓܼܪܵܐ>
      text <ܓܵܡܪܵܐ ܤܵܥܘܿܪܘܼܬܼܵܗ̇܃ ܒܛܲܟܼܤܵܐ ܕܲܠܒܲܪ܁>
      text <ܛܲܟܼܤܵܐ ܕܲܬܼܠܵܬܼܵܐ ܕܝܼܕܲܥܬܼܵܐ܃ ܕܗ̤ܘܝܘܼ ܛܲܟܼܤܵܐ ܕܫܘܼܡܠܵܝܵܐ܁>
      text <ܕܐܲܝܟܲܢ ܕܝܼܢ ܡܸܬܼܩܲܛܢܵܐ ܘܩܵܢ̇ܝܵܐ ܪܘܼܚܵܢܘܼܬܼܵܐ܃ ܘܡܲܤܒܿܗܵܐ ܒܕܼܘܼܒܵܪܵܐ>
      text <ܕܗܵܢܘܿܢ ܚܲܝ̈ܠܵܘܵܬܼܵܐ ܠܵܐ ܡܸܬܼܚܲܙ̈ܝܵܢܹܐ܃ ܐܲܝܠܹܝܢ ܕܬܸܫܡܸܫܬܿܗܘܿܢ ܠܵܐ>
      text <ܗ̄ܘ̣ܵܐ ܒܤܵܥܘܿܪܘܼܬܼܵܐ ܡܸܬܼܪܲܓܼܫܵܢܝܼܬܼܵܐ ܕܥܲܡ̈ܠܹܐ܃ ܐܸܠܵܐ ܒܪܸܢܝܵܐ ܕܡܲܕܼܥܵܐ>
      text <ܡܸܬܼܓܲܡܪܵܐ܃ ܫܡܲܥ܁ ܡܵܐ ܕܹܝܢ ܕܗ̤ܝ ܝܑܼܕܲܥܬܼܵܐ ܐܸܬܼܥܲܠܝܲܬ̤ ܡ̣ܢ>
      text <ܐܲܪ̈ܥܵܢܵܝܬܼܵܐ ܘܡ̣ܢ ܪܸܢܝܵܐ ܕܦܘܼܠܚܵܢܵܐ܃ ܘܫܲܪܝܲܬ̤ ܠܲܡܢܲܤܵܝܘܼ ܙܵܘ̈ܥܹܝܗ̇>
      text <ܒܐܲܝܠܹܝܢ ܕܲܠܓܼܵܘ ܡ̣ܢ ܥܲܝ̈ܢܹܐ ܡܚܲܦ̈ܝܵܢ܃ ܘܫܵܛܲܬ̤ ܠܵܗ̇ ܒܲܡܢܵܬܼܵܐ>
      text <ܥܘܼ̈ܗܕܵܢܹܐ ܕܨܸܒܼ̈ܘܵܬܼܵܐ܃ ܕܡܸܢܗܘܿܢ ܗܵܘܹ̇ܐ ܦܘܼܬܵܠܵܐ ܕܚܲܫܹ̈ܐ܁ ܘܦܸܫܛܲܬ̤>
      text <ܝܵܬܼܵܗ̇ ܠܥܸܠ܃ ܘܢܸܩܦܲܬ̤ ܠܗܲܝܡܵܢܘܼܬܼܵܐ ܒܪܸܝܢܵܐ ܕܥܵܠܡܵܐ ܕܲܥܬܼܝܼܕܼ܃>
      text <ܘܪܸܚܡܬܼܵܐ ܕܡܘܼ̈ܠܟܵܢܹܐ܃ ܘܥܘܼܩܵܒܼܵܐ ܕܥܲܠ ܟܲܤ̈ܝܵܬܼܵܐ܁ ܗܵܝܕܹܝܢ ܗ̤ܝ>
    block
      text <ܗܲܝܡܵܢܘܼܬܼܵܐ ܒܵܠ̇ܥܵܐ ܠܵܗ̇ ܠܝܼܕܲܥܬܼܵܐ܃ ܘܗܵܦ̇ܟܵܐ ܝܵܠܕܵܐ ܠܵܗ̇ ܡܸܢܕܪܹܫ܃>
      text <ܟܲܕܼ ܐܝܼܬܹܝܗ̇ ܟ̱ܠܵܗ̇ ܒܟܼܠܵܗ̇ ܕܪܘܼܚ܁ ܗܵܝܕܝܼܢ ܡܸܫܟܿܚܵܐ ܛܵܝ̇ܤܵܐ>
      text <ܒܐܲܬܼܪ̈ܵܘܵܬܼܵܐ ܠܵܐ ܓܫܝܼ̈ܡܹܐ܃ ܘܲܠܡܸܓܲܫ ܥܘܼ̈ܡܩܹܐ ܕܝܲܡܵܐ ܠܵܐ>
      text <ܡܸܬܼܓܲܫܫܵܢܵܐ ܕܲܡܕܲܒܿܪܵܢܘܼܬܼܵܐ ܬܡܝܼܗܬܵܐ ܘܐܲܠܵܗܵܝܬܼܵܐ܃ ܕܒܲܟܼ̈ܝܵܢܹܐ>
      text <ܡܸܬܼܝܲܕܼ̈ܥܵܢܹܐ ܘܡܸܪ̈ܲܓܼܫܵܢܹܐ܃ ܘܲܠܡܸܒܼܨܵܐ ܐ̄ܪ̈ܵܙܹܐ ܪ̈ܘܼܚܵܢܹܐ܃ ܕܲܒܼܡܲܕܥܵܐ>
      text <ܦܫܝܼܛܵܐ ܘܩܲܛܝܼܢܵܐ ܡܸܬܿܕܲܪܟܿܝܼܢ܁ ܗܵܝܕܹܝܢ ܪܸ̈ܓܼܫܹܐ ܓܵܘܵܝܹ̈ܐ܃ ܡܸܬܿܬܿܥܝܼܪܝܼܢ>
      text <ܠܦܘܼܠܚܵܢܵܐ ܕܪܘܼܚ܃ ܐܲܝܟܼ ܛܲܟܼܤܵܐ ܕܗܵܘܹ̇ܐ ܒܗܵܘ̇ ܗܘܼܦܵܟܼܵܐ>
      text <ܕܠܵܐ ܡܵܝܘܿܬܼܘܼܬܼܵܐ ܘܠܵܐ ܡܸܬܼܚܲܒܿܠܵܢܘܼܬܼܵܐ܁ ܡܛܸܠ ܕܲܩܝܵܡܬܼܵܐ>
      text <ܡܸܬܼܝܲܕܼܥܵܢܝܼܬܼܵܐ ܐܲܝܟܼ ܕܲܒܼܐ̄ܪܵܙܵܐ ܩܲܒܸܠ̣ܘ ܡܸܟܵܐ܃ ܠܬܲܚܘܝܼܬܼܵܐ ܫܲܪܝܼܪܬܵܐ>
      text <ܕܗܵܘ̇ ܚܘܼܕܵܬܼܵܐ ܕܓܼܵܘܵܐ܀ ܗܵܠܹܝܢ ܐܸܢܘܿܢ ܬܠܵܬܼܵܐ ܛܲܟܼܤܹ̈ܐ ܕܝܼܕܲܥܬܼܵܐ܃>
      text <ܕܲܒܼܗܘܿܢ ܡܤܲܝܲܟ ܟ̱ܠܹܗ ܪܲܗܛܵܐ ܕܒܲܪܢܵܫܵܐ܃ ܕܦܲܓܼܪܵܐ܃ ܘܢܲܦܫܵܐ܃>
      text <ܘܪܘܼܚܵܐ܁ ܡ̣ܢ ܕܲܡܫܲܪܸܐ ܒܲܪܢܵܫܵܐ ܠܡܸܦܪܲܫ ܒܹܝܬܼ ܛܵܒܼܬܼܵܐ ܠܒܼܝܼܫܬܼܵܐ܃>
      text <ܘܲܥܕܲܡܵܐ ܕܢܵܦܹ̇ܩ ܡ̣ܢ ܥܵܠܡܵܐ܃ ܒܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܥܵܐ̇ܠܵܐ>
      text <ܝܑܼܕܥܕܲܡܵܐ ܕܢܵܦܹ̇ܩ ܡ̣ܢ ܥܵܠܡܵܐ܃ ܒܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ ܥܵܐ̇ܠܵܐ>
      text <ܝܑܼܕܲܥܬܼܵܐ ܕܢܲܦܫܹܗ܃ ܘܫܘܼܡܠܵܝܵܐ ܕܟܼܠܹܗ ܥܵܘ̣ܠܵܐ ܘܪܘܼܫܥܵܐ܃ ܘܤܵܟܼܵܐ>
      text <ܕܟܼܠܵܗ̇ ܙܲܕܝܼܩܘܼܬܼܵܐ܃ ܘܲܠܡܸܓܲܫ ܥܘܼ̈ܡܩܹܐ ܕܟܼܠܗܘܿܢ ܐ̄ܪ̈ܵܙܹܐ ܕܪܘܼܚ܃>
      text <ܚܕܼܵܐ ܝܑܼܕܲܥܬܼܵܐ ܤܵܥ̇ܪܵܐ ܒܗܵܠܹܝܢ ܬܠܵܬܼ ܡܘܼ̈ܫܚܵܬܼܵܐ܁ ܘܲܒܼܗܹܝܢ ܐܝܼܬܹܝܗ̇܃>
      text <ܟ̱ܠܵܗ̇ ܡܸܬܿܬܿܙܝܼܥܵܢܘܼܬܼܵܐ ܕܗܵܘܢܵܐ ܕܤܵܠܹ̇ܩ ܐܵܘ ܢܵܚܹ̇ܬܼ܃ ܒܛܵܒܼ̈ܬܼܵܐ܃>
      text <ܐܵܘ ܒܼܒܼܝܼ̈ܫܵܬܼܵܐ܃ ܐܵܘ ܒܡܸܨܥܵܝܘܼܬܼܵܐ܁ ܠܗܵܠܹܝܢ ܡܘܼ̈ܫܚܵܬܼܵܐ ܩܵܪܹܝܢ ܐܲܒܼܵܗ̈ܬܼܵܐ܃>
      text <ܟܝܵܢܵܐ܃ ܠܒܲܪ ܡ̣ܢ ܟܝܵܢܵܐ܃ ܠܥܸܠ ܡ̣ܢ ܟܝܵܢܵܐ܁ ܘܗܵܠܹܝܢ ܐܸܢܹܝܢ ܬܠܵܬܼ>
      text <ܦܸܢ̈ܝܵܢ܃ ܕܲܠܗܹܝܢ ܡܸܬܼܥܲܠܸܐ ܘܡܸܬܿܬܲܚܬܸܐ ܥܘܼܗܕܵܢܵܗ̇ ܕܢܲܦܫܵܐ>
      text <ܡܲܠܵܠܬܼܵܐ܃ ܐܲܝܟܼ ܕܐܲܡܝܼܪ܁ ܐܵܘ ܒܲܟܼܝܵܢܵܐ ܦܵܠ̇ܚܵܐ ܙܲܕܝܼܩܘܼܬܼܵܐ܃ ܐܵܘ>
      text <ܠܥܸܠ ܡ̣ܢ ܟܝܵܢܵܐ ܡܸܬܼܚܲܛܦܵܐ ܒܥܘܼܗܕܵܢܵܗ̇ ܒܬܹܐܘܿܪܝܼܵܐ ܕܲܠܘܵܬܼ>
    block
      text <ܐܲܠܵܗܵܐ܃ ܐܵܘ ܠܒܲܪ ܡ̣ܢ ܟܝܵܢܵܐ ܬܸܦܘܿܩ ܠܡܸܪܥܵܐ ܚܙܝܼܪܹ̈ܐ܃ ܐܲܝܟܼ>
      text <ܗܵܘ̇ ܕܐܵܘܒܸܕܼ ܥܘܼܬܼܪܵܐ ܕܦܵܪܘܿܫܘܼܬܹܗ܃ ܟܲܕܼ ܦܵܠܲܚ ܗ̄ܘ̣ܵܐ ܥܲܡ>
      text <ܫܸܚܪܵܐ ܕܫܹ̈ܐܕܹܐ܁>
      text <ܛܲܟܼܤܵܐ ܓܹܝܪ ܩܲܕܼܡܵܝܵܐ ܕܝܼܕܲܥܬܼܵܐ܃ ܡܫܲܗܝܵܢܵܐ ܗ̄ܘ̣ ܕܢܲܦܫܵܐ ܡ̣ܢ>
      text <ܥܲܡ̈ܠܹܐ ܕܲܒܼܪܲܗܛܼܵܐ ܕܒܼܵܬܲܪ ܛܵܒܼ̈ܬܼܵܐ܁ ܘܛܲܟܼܤܵܐ ܡܸܨܥܵܝܵܐ܃ ܡܲܪܬܚܵܢܵܐ>
      text <ܗ̄ܘ̣ ܕܢܲܦܫܵܐ ܒܚܹܐܦܵܐ ܕܪܲܗܛܵܐ ܕܲܒܼܕܲܪ̈ܓܹܐ ܕܗܲܝܡܵܢܘܼܬܼܵܐ܁ ܘܛܲܟܼܤܼܵܐ>
      text <ܬܠܝܼܬܼܵܝܵܐ܃ ܦܵܘܫܵܐ ܗ̄ܘ̣ ܕܢܲܦܫܵܐ ܡ̣ܢ ܦܘܼܠܚܵܢܵܐ܃ ܘܛܘܼܦܤܵܐ ܗ̄ܘ̣>
      text <ܕܗܵܝ̇ ܕܲܥܬܼܝܼܕܼܵܐ܃ ܕܒܼܪܸܢܝܵܐ ܒܲܠܚܘܿܕܼ ܕܡܲܕܼܥܵܐ ܡܸܬܼܒܲܤܡܵܐ܃ ܒܐ̄ܪ̈ܵܙܹܐ>
      text <ܕܛܵܒܼ̈ܬܼܵܐ ܕܲܥܬܼܝܼ̈ܕܼܵܢ܁ ܐܸܠܵܐ ܡܸܛܠ ܕܲܥܕܲܟܹܝܠ ܠܵܐ ܐܸܬܼܥܲܠܝܼ ܟܝܵܢܵܐ>
      text <ܡ̣ܢ ܛܲܟܼܤܵܐ ܕܡܵܝܘܿܬܼܘܼܬܼܵܐ ܘܡ̣ܢ ܝܘܼܩܪܵܐ ܕܒܸܤܪܵܐ܃ ܕܢܸܗܘܸܐ>
      text <ܓܡܝܼܪܵܐܝܼܬܼ ܒܗܵܝ̇ ܕܘܼܚܵܢܘܼܬܼܵ ܕܲܡܥܲܠܝܵܐ ܡ̣ܢ ܡܸܨܛܲܠܝܵܢܘܼܬܼܵܐ܃ ܘܠܵܐ>
      text <ܡܲܨܝܵܐ ܕܠܲܓܼܡܝܼܪܘܼܬܼܵܐ ܕܠܵܐ ܚܲܤܝܼܪܵܐ ܢܫܲܡܸܫ ܒܥܵܠܡܵܐ ܕܡܵܝܘܿܬܼܘܼܬܼܵܐ܃>
      text <ܘܢܲܪܦܸܐ ܠܲܟܼܝܵܢܵܐ ܕܒܸܤܪܵܐ ܓܡܝܼܪܵܐܝܼܬܼ܃ ܟܲܕܼ ܥܕܲܟܹܝܠ ܒܵܗ̇ ܡܸܬܼܗܲܦܲܟܼ܃>
      text <ܒܫܘܼܢܵܝܵܐ ܗܵܘܹ̇ܐ ܒܗܵܢܵܐ ܘܲܒܼܗܵܘ̇܁ ܟܲܕܼ ܒܲܙܒܲܢ ܐܲܝܟܼ ܡܸܤܟܹܢܵܐ ܘܲܤܢܝܼܩܵܐ>
      text <ܥܲܢܝܵܐ ܢܲܦܫܵܐ ܒܛܲܟܼܤܵܐ ܗܵܘ̇ ܡܸܨܥܵܝܵܐ ܕܝܼܕܲܥܬܼܵܐ܃ ܒܲܡܝܲܬܪ̈ܵܬܼܵܐ>
      text <ܕܒܲܟܼܝܵܢܵܐ ܤܝܼ̈ܡܵܢ ܒܚܲܝܠܵܐ ܠܡܸܦܠܲܚ܃ ܡܸܛܠ ܟܝܵܢܹܗ ܕܦܲܓܼܪܵܐ܁>
      text <ܘܒܲܙܒܲܢ ܐܲܝܟܼ ܐܲܝܠܹܝܢ ܕܪܘܼܚܵܐ ܕܤܝܼܡܲܬܼ ܒܢܲܝ̈ܵܐ ܢܤܲܒܼܘ܃ ܒܐ̄ܪ̈ܵܙܹܐ>
      text <ܕܚܹܐܪܘܼܬܼܵܐ ܡܸܬܼܒܲܤܡܵܐ ܒܡܵܘܗܲܒܼܬܼܵܐ ܕܪܘܼܚ܃ ܐܲܝܟܼ ܟܡܵܐ>
      text <ܕܲܠܝܵܗܘܿܒܼܵܗ̇ ܫܵܦ̇ܪܵܐ܁ ܘܬܼܘܼܒܼ ܦܵܢ̇ܝܵܐ ܠܡܸܤܟܹܿܢܘܼܬܼܵܐ ܕܥܵܠܡܵܗ̇܃>
      text <ܗܵܢܵܘ ܕܹܝܢ ܕܦܲܓܼܪܵܐ܃ ܟܲܕܼ ܙܗܝܼܪܵܐ ܒܹܗ ܒܦܲܓܼܪܵܐ܃ ܕܠܵܐ ܢܸܫܒܹܝܗ̇>
      text <ܒܲܡܓܲܪ̈ܓܼܵܢܝܬܼܵܐ ܕܲܫܟܼܝܼ̈ܚܵܢ ܒܥܵܠܡܹܗ܃ ܒܝܲܕܼ ܙܵܘܥܵܘ̈ܗܝ ܫܓܼܝܼ̈ܫܹܐ>
      text <ܘܡܸܨ̈ܛܲܠܝܵܢܹܐ܁ ܒܕܲܟܼܡܵܐ ܕܲܬܼܚܹܝܬܼ ܐܲܦܲܝ̈ ܬܲܪܥܵܐ ܕܒܸܤܪܵܐ ܚܒܼܝܼܫܵܐ܃>
    block
      text <ܠܲܝܬܿ ܠܵܗ̇ ܬܘܼܟܼܠܵܢܵܐ܁ ܠܲܝܬܿ ܓܹܝܪ ܚܘܼܪܵܪܵܐ ܓܡܝܼܪܵܐ ܒܥܵܠܡܵܐ ܠܵܐ>
      text <ܓܡܝܼܪܵܐ܁ ܟ̱ܠܹܗ ܓܹܝܪ ܦܘܼܠܚܵܢܵܐ ܕܝܼܕܲܥܬܼܵܐ܃ ܕܥܲܠܡܵܐ ܗ̄ܘ̣ ܘܲܕܿܕܼܘܼܪܵܫܵܐ>
      text <ܗ̄ܘ̣܁ ܥ̇ܒܼܵܕܹ̈ܐ ܕܹܝܢ ܕܗܲܝܡܵܢܘܼܬܼܵܐ܃ ܠܵܐ ܗ̄ܘ̣ܵܐ ܒܥܲܡ̈ܠܹܐ ܡܸܬܼܦܲܠܚܝܼܢ܁>
      text <ܡܸܛܠ ܕܲܒܼܙܵܘ̈ܥܹܐ ܪ̈ܘܼܚܵܢܹܐ ܒܡܲܥܕܼܵܢܘܼܬܼܵܐ ܥܲܪܛܸܠܵܝܵܬܼܵܐ ܕܢܲܦܫܵܐ>
      text <ܡܸܬܼܓܲܡܪܝܼܢ܃ ܘܲܠܥܸܠ ܡ̣ܢ ܪܸ̈ܓܼܫܹܐ܁ ܩܲܛܝܼܢܵܐ ܓܹܝܪ ܗܲܝܡܵܢܘܼܬܼܵܐ ܡ̣ܢ>
      text <ܝܑܼܕܲܥܬܼܵܐ܃ ܐܲܝܟܼ ܡܵܐ ܕܝܼܕܲܥܬܼܵܐ ܡ̣ܢ ܤܘܼܥܪ̈ܵܢܹܐ ܡܸܬܼܪ̈ܓܼܫܵܢܹܐ܁ ܟܠܗܘܿܢ>
      text <ܓܹܝܪ ܩܲܕܝܼ̈ܫܹܐ ܕܲܠܕܼܘܼܒܵܪܵܐ ܪܘܼܚܵܢܵܐ ܐܸܫܬܿܘܝܼܘ܃ ܕܐܝܼܬܼܵܘܗܝ ܬܲܗܪܵܐ>
      text <ܕܒܲܐܠܵܗܵܐ܃ ܒܚܲܝܠܵܐ ܕܗܲܝܡܵܢܘܼܬܼܵܐ ܡܸܬܿܕܲܒܿܪܝܼܢ܃ ܒܒܼܘܼܤܵܡܵܐ ܕܕܼܘܼܒܵܪܵܐ>
      text <ܗܵܘ̇ ܕܲܠܥܸܠ ܡ̣ܢ ܟܝܵܢܵܐ܁ ܗܲܝܡܵܢܘܼܬܼܵܐ ܕܹܝܢ ܐܵܡܲ݁ܪܢܵܐ܃ ܠܵܘ ܠܗܵܝ̇>
      text <ܕܲܝܢܲܗܝܡܸܢ ܐ̄ܢܵܫ ܒܦܘܼܪܫܵܢܵܐ ܕܲܩܢܘܿܡܹ̈ܐ ܤܓܿܝܼ̈ܕܹܐ ܕܐܝܼܬܼܵܘܬܼܵܐ܃>
      text <ܘܲܒܼܕܼܝܼ̈ܠܵܝܬܼܵܐ ܕܲܟܼܝܵܢܵܗ̇܃ ܘܒܲܡܕܲܒܿܪܵܢܘܼܬܼܵܐ ܬܡܝܼܗܬܵܐ ܕܲܗܘ̤ܵܬܼ>
      text <ܒܐ̄ܢܵܫܘܼܬܲܢ ܒܲܢܤܝܼܒܼܘܼܬܹܗ ܕܲܟܼܝܵܢܲܢ܁ ܐܸܠܵܐ ܗܲܝܡܵܢܘܼܬܼܵܐ ܗܵܕܹܐ ܐܵܡܲ݁ܪܢܵܐ܃>
      text <ܠܢܘܼܗܪܵܐ ܡܸܬܼܝܲܕܼܥܵܢܵܐ܃ ܕܡ̣ܢ ܛܲܝܒܿܘܼܬܼܵܐ ܕܵܢܲܚ ܒܢܲܦܫܵܐ܁>
      text <ܘܲܒܼܤܵܗܕܘܼܬܼܵܐ ܕܪܸܥܝܵܢܵܐ ܤܵܡܹ̇ܟܼ ܠܠܸܒܵܐ ܠܵܐ ܦܠܝܼܓܼܵܐܝܼܬܼ܃ ܒܲܦܝܵܤܵܐ>
      text <ܕܤܲܒܼܪܵܐ ܕܪܲܝܼܩ ܡ̣ܢ ܟܠܗܹܝܢ ܡܲܤܒܪ̈ܵܢܘܵܬܼܵܐ܃ ܘܠܵܐ ܒܝܘܼܒܵܠܵܐ>
      text <ܕܡ̣ܢ ܡܲܫܡܲܥ ܐܸܕܼܢܵܐ܁ ܘܲܡܚܵܘܸܐ ܠܵܗ̇ ܒܥܲܝ̈ܢܹܐ ܪ̈ܘܼܚܵܢܵܝܬܼܵܐ܃ ܐ̄ܪ̈ܵܙܹܐ>
      text <ܛܡܝܼܪܹ̈ܐ ܕܲܒܼܢܲܦܫܵܐ܃ ܘܥܘܼܬܼܪܵܐ ܓܢܝܼܙܵܐ ܕܐܲܠܵܗܘܼܬܼܵܐ܃ ܕܲܡܤܲܬܲܪ ܡ̣ܢ>
      text <ܥܲܝ̈ܢܹܐ ܕܲܒܼܢܲܝ̈ ܒܸܤܪܵܐ܃ ܘܡܸܬܼܓܠܸܐ ܒܪܘܼܚܵܐ ܠܐܲܝܠܹܝܢ ܕܥܲܠ>
      text <ܦܵܬܼܘܿܪܹܗ ܕܲܡܫܝܼܚܵܐ ܡܸܬܼܪܲܒܹܝܢ ܒܗܸܪܓܵܐ ܕܢܵܡܘܿܤܵܘ̈ܗܝ܁ ܐܲܝܟܼ>
      text <ܕܐܸܡ݂ܲܪ܃ ܕܐܸܢ ܦܘܼܩ̈ܕܵܢܲܝ ܬܸܛܪܘܼܢ܃ ܡܫܲܕܲܪܢܵܐ ܠܟܼܘܿܢ ܪܘܼܚܵܐ>
      text <ܦܵܪܲܩܠܹܝܛܵܐ܃ ܗܵܘ̇ ܕܥܵܠܡܵܐ ܠܵܐ ܡܸܫܟܲܚ ܠܲܡܩܲܒܵܠܘܼܬܹܗ܃>
    block
      text <ܘܲܢܚܵܘܹܝܟܼܘܿܢ ܟ̱ܠܹܗ ܫܪܵܪܵܐ܁ ܗܵܟܲܢܵܐ ܘܲܡܚܵܘܸܐ ܠܹܗ ܠܒܲܪܢܵܫܵܐ>
      text <ܚܲܝܠܵܐ ܩܲܕܝܼܫܵܐ܃ ܕܡܲܓܸܢ ܥܠܵܘܗܝ ܒܟܼܠܥܸܕܵܢ܀ ܚܲܝܠܵܐ ܗܵܘ̇܃>
      text <ܗ̤ܘ ܐܝܼܬܼܵܘܗܝ ܦܵܪܲܩܠܹܝܛܵܐ܁ ܒܚܲܝܠܵܗ̇ ܕܗܵܕܹܐ ܗܲܝܡܵܢܘܼܬܼܵܐ>
      text <ܡܸܫܬܲܓܼܪܵܢ ܟܠܗܹܝܢ ܡܢܵܘ̈ܬܼܵܗ̇ ܕܢܲܦܫܵܐ ܐܲܝܟܼ ܕܲܒܼܢܘܼܪܵܐ܃>
      text <ܘܡܲܤܪܵܐ ܥܲܠ ܟܠ ܩܹܘܲܢܕܹܝܢܘܿܣ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܁>
      text <ܘܒܸܐܒܼܪܹ̈ܐ ܕܡ̣ܢ ܗܲܝܡܵܢܘܼܬܼܵܐ ܡܸܬܼܥܲܠܝܵܐ ܡ̣ܢ ܚܘܿܓܼܬܼܵܗ̇ ܕܲܒܼܪܝܼܬܼܵܐ>
      text <ܗܵܕܹܐ ܡܸܬܼܚܲܙܝܵܢܝܼܬܼܵܐ܃ ܘܐܲܝܟܼ ܪܵܘܝܵܐ ܗܵܘܝܵܐ ܒܐܲܡܝܼܢܘܼ ܒܬܲܗܪܵܐ ܕܡܲܪܢܝܬܼܵܐ>
      text <ܕܒܲܐܠܵܗܵܐ܁ ܘܲܒܼܚܸܙܘܵܐ ܠܵܐ ܡܪܲܟܿܒܼܵܐ܃ ܘܲܒܼܤܘܼ̈ܟܵܠܹܐ ܕܠܵܐ ܚܸܙܘܵܐ ܕܥܲܠ>
      text <ܟܝܵܢܵܐ ܐܲܠܵܗܵܝܵܐ܃ ܡܥܲܝܕܼܵܐ ܠܹܗ ܠܡܲܕܥܵܐ ܠܲܡܚܵܪ ܒܗܸܪܓܵܐ ܕܥܲܠ>
      text <ܟܲܤܝܘܼܬܹܗ܁ ܥܕܲܡܵܐ ܓܹܝܪ ܕܢܹܐܬܸܐ ܗܵܘ̇ ܕܐܝܼܬܼܵܘܗܝ ܫܘܼܡܠܵܝܵܐ>
      text <ܕܐ̄ܪ̈ܵܙܹܐ܃ ܘܲܠܓܸܠܝܵܢܹܗ ܥܹܝܢ ܒܲܓܼܠܸܐ ܢܸܫܬܿܘܸܐ܃ ܗܲܝܡܵܢܘܼܬܼܵܐ ܡܫܲܡܫܵܐ>
      text <ܒܹܝܬܼ ܐܲܠܵܗܵܐ ܠܩܲܕܝܼ̈ܫܹܐ ܐ̄ܪ̈ܵܙܹܐ ܕܠܵܐ ܡܸܬܼܡܲܠܠܝܼܢ܁ ܕܲܠܗܘܿܢ ܢܸܫܬܿܘܸܐ>
      text <ܒܛܲܝܒܿܘܼܬܹܗ ܕܲܡܫܝܼܚܵܐ܃ ܗܵܪܟܵܐ ܒܪܲܗܒܼܘܿܢܵܐ܃ ܘܬܲܡܵܢ ܒܲܩܢܘܿܡܹ̈ܐ>
      text <ܚܲܬܝܼ̈ܬܹܐ ܒܡܲܠܟܿܘܼܬܼܵܐ ܕܲܫܡܲܝܵܐ܃ ܥܲܡ ܟܠܗܘܿܢ ܪ̈ܵܚܡܵܘܗܝ܁ ܐܵܡܹܝܢ܁>
  text 52
    block
      text <ܬܘܼܒܼ ܪܹ̈ܫܹܐ ܡܤܲܝ̈ܟܹܐ ܕܥܲܠ ܢܝܼܫܵܐ ܐ̄ܚܪܹܢܵܐ ܕܦܘܼܪ̈ܫܵܢܹܐ ܕܙܵܘ̈ܥܲܝ>
      text <ܝܑܼܕܲܥܬܼܵܐ܁ ܢܒ܁>
    block
      text <ܝܑܼܕܲܥܬܼܵܐ ܐܸܡܲܬܼܝ ܕܲܒܼܡܸܬܼܚܲܙܝܵܢ̈ܝܵܬܼܵܐ ܦܵܗ̇ܝܵܐ܃ ܐܲܝܠܹܝܢ ܕܲܒܼܝܲܕܼ ܪܸ̈ܓܼܫܹܐ>
      text <ܡܩܲܒܿܠܵܐ ܝܘܼܠܦܵܢܵܐ܃ ܕܲܥܠܲܝܗܹܝܢ܃ ܟܝܵܢܵܝܬܼܵܐ ܡܸܬܼܩܲܪܝܵܐ܁ ܘܐܸܡܲܬܼܝ>
      text <ܕܲܒܼܚܲܝ̈ܠܹܐ ܡܸܬܼܝܲܕܼ̈ܥܵܢܹܐ ܕܲܠܓܼܵܘ ܡܸܢܗܘܿܢ ܘܒܲܟܼ̈ܝܵܢܹܐ ܕܠܵܐ ܓܫܘܿܡ܃>
      text <ܪܘܼܚܵܢܵܝܬܼܵܐ ܡܸܬܼܩܲܪܝܵܐ܁ ܡܸܛܠ ܕܡܲܪܓܿܫܵܢܘܼܬܼܵܐ ܡܩܲܒܿܠܵܐ ܒܪܘܼܚܵܐ܃>
    block
      text <ܘܠܵܐ ܗ̄ܘ̣ܵܐ ܒܝܲܕܼ ܪܸ̈ܓܼܫܹܐ܁ ܘܲܠܬܲܪ̈ܬܲܝܗܹܝܢ ܗܵܠܹܝܢ܃ ܡܠܘܿܐܵܐ ܡ̣ܢ>
      text <ܠܒܲܪ ܐܝܼܬܼܵܘܗܝ ܠܢܲܦܫܵܐ ܠܡܸܤܬܲܟܵܠܘܼ܁ ܐܸܡܲܬܼܝ ܕܹܝܢ ܕܒܼܐܝܼܬܼܘܼܬܼܵܐ܃>
      text <ܠܥܸܠ ܡ̣ܢ ܟܝܵܢܵܐ ܡܸܬܼܩܲܪܝܵܐ܁ ܘܲܒܼܠܵܐ ܝܑܼܕܲܥܬܼܵܐ ܡܵܠܘܿܢ܃ ܕܲܡܥܲܠܝܵܐ>
      text <ܡ̣ܢ ܝܑܼܕܲܥܬܼܵܐ܁ ܗܵܕܹܐ ܕܹܝܢ܃ ܠܵܐ ܗ̄ܘ̣ܵܐ ܒܲܡܠܘܿܐܵܐ ܕܲܠܒܲܪ ܡܸܢܵܗ̇>
      text <ܡܩܲܒܿܠܵܐ ܢܲܦܫܵܐ ܬܹܐܘܿܪܝܼܵܐ ܕܲܥܠܹܝܗ̇܃ ܐܲܝܟܼ ܗܵܢܹܝܢ ܩܲܕܼ̈ܡܵܝܬܼܵܐ܁ ܐܸܠܵܐ>
      text <ܕܠܵܐ ܡܠܘܿܐܵܐ ܠܓܼܵܘ ܡܸܢܵܗ̇ ܒܛܲܝܒܿܘܼ ܡܸܢܫܠܹܝ܃ ܕܠܵܐ ܤܘܼܟܵܝܵܐ>
      text <ܡܸܬܼܓܲܠܝܵܐ ܡ̣ܢ ܠܓܼܵܘ܁ ܡܸܛܠ ܕܡܲܠܟܿܘܼܬܼܵܐ ܕܐܲܠܵܗܵܐ܃ ܠܓܼܵܘ ܡܸܢܲܢ>
      text <ܗ̣̄ܝ܁ ܘܠܵܐ ܗ̄ܘ̣ܵܐ ܒܤܘܼܟܵܝܵܐ ܕܡ̣ܢ ܕܘܼܟ܃ ܘܒܲܢܛܘܼܪ̈ܵܬܼܵܐ ܐܵܬܼܝܵܐ܃>
      text <ܐܲܝܟܼ ܡܸܠܬܹܗ ܕܡܵܪܲܢ܁ ܐܸܠܵܐ ܒܓܼܵܘ ܨܘܼܪܬܹܗ ܠܲܡ ܓܢܝܼܙܬܵܐ>
      text <ܕܡܲܕܿܥܵܐ ܡܸܬܼܓܲܠܝܵܐ ܕܠܵܐ ܥܸܠܬܼܵܐ܃ ܘܲܕܼܠܵܐ ܗܸܪܓܵܐ ܕܲܥܠܹܝܗ̇܁>
      text <ܒܕܼܵܐܦܠܵܐ ܡܠܘܿܐܵܐ ܠܗܸܪܓܵܐ ܕܲܥܠܹܝܗ̇ ܐܝܼܬܼ ܠܹܗ ܠܡܲܕܿܥܵܐ܀>
      text <ܩܲܕܼܡܵܝܬܼܵܐ ܠܲܡ܃ ܡ̣ܢ ܗܸܓܼܝܵܢܵܐ ܐܲܡܝܼܢܵܐ܃ ܘܚܘܼܦܵܛܵܐ ܕܲܒܼܝܘܼܠܦܵܢܵܐ܁>
      text <ܬܪܲܝܵܢܝܼܬܼܵܐ ܕܹܝܢ܃ ܡ̣ܢ ܕܘܼܒܵܪܹ̈ܐ ܬܲܩ̈ܢܹܐ܃ ܘܗܲܝܡܵܢܘܼܬܼܵܐ ܕܡܲܕܿܥܵܐ܁>
      text <ܘܲܬܼܠܝܼܬܼܵܝܬܼܵܐ ܡܸܟܹܝܠ ܫܸܪܟܲܬ̤ ܠܵܗ̇܃ ܠܗܲܝܡܵܢܘܼܬܼܵܐ ܒܲܠܚܘܿܕܼ܁ ܡܸܛܠ>
      text <ܕܬܲܡܵܢ ܝܑܼܕܲܥܬܼܵܐ܃ ܬܸܬܼܒܲܛܲܠ܁ ܘܲܥ̇ܒܼܵܕܹ̈ܐ܃ ܢܸܤܬܲܝܟܼܘܼܢ܁ ܘܪܸ̈ܓܼܫܹܐ܃>
      text <ܢܸܗܘܘܿܢ ܝܲܬܿܝܼܪܹ̈ܐ ܠܚܘܼܫܵܚܵܐ܁ ܟܡܵܐ ܗܵܟܹܝܠ ܕܡ̣ܢ ܗܵܢܵܐ ܬܚܘܼܡܵܐ>
      text <ܡܸܬܼܢܲܚܬܼܵܐ܃ ܝܑܼܕܲܥܬܼܵܐ ܡܸܬܼܩܲܪܝܵܐ܁ ܘܲܟܼܡܵܐ ܕܝܲܬܿܝܼܪ ܢܸܚܬܲܬ̤܃ ܝܲܬܝܼܪܵܐܝܼܬܼ>
      text <ܡܝܲܩܪܵܐ ܝܑܼܕܲܥܬܼܵܐ܁ ܘܟܲܕܼ ܡܲܛܝܲܬ̤ ܠܐܲܪܥܵܐ ܘܐܲܪ̈ܥܵܢܝܵܬܼܵܐ܃ ܝܑܼܕܲܥܬܼܵܐ>
      text <ܡܵܪܬܵܐ ܗ̣̄ܝ ܕܟܼܠܡܸܕܸܡ܁ ܘܒܸܠܥܵܕܹܝܗ̇܃ ܟܠܡܸܕܸܡ ܚܓܝܼܪܵܐ ܗ̄ܘ̣>
      text <ܘܒܲܛܝܼܠܵܐ܁ ܡܵܐ ܕܹܝܢ ܕܐܲܪܝܼܡܲܬ̤ ܢܲܦܫܵܐ ܚܝܵܪܪܵܗ̇ ܠܥܸܠ܃ ܘܦܸܫܛܲܬ̤>
      text <ܛܵܘܚܵܐ ܕܙܵܘ̈ܥܹܝܗ̇ ܠܘܵܬܼ ܫܡܲܝܵܢ̈ܝܬܼܵܐ܃ ܘܐܸܬܼܪܲܓܼܪܓܲܬ̤ ܠܗܵܠܹܝܢ ܕܲܒܼܥܲܝ̈ܢܹܐ>
    block
      text <ܕܦܲܓܼܪܵܐ ܠܵܐ ܡܸܬܼܚܲܙ̈ܝܵܢ܃ ܘܒܸܤܪܵܐ ܥܠܲܝܗܹܝܢ ܠܵܐ ܫܲܠܝܼܛ ܠܹܗ܃>
      text <ܗܵܝܕܹܝܢ ܒܗܲܝܡܵܢܘܼܬܼܵܐ ܩܵܐܹ̇ܡ ܟܠܡܸܕܸܡ܁>
  text 53
    block
      text <ܬܘܼܒܼ ܢܝܼܫܵܐ ܕܲܨܠܘܿܬܼܵܐ ܘܫܼܲܟܵܐ ܕܐܲܝܠܹܝܢ ܕܲܒܼܥܘܼܗܕܵܢܵܐ ܐܲܡܝܼܢܵܐ>
      text <ܐܵܠܨܵܐܝܼܬܼ ܕܸܬܼܒܲܥ̈ܝܵܢ܃ ܘܤܲܓܝܼ ܡܵܘܬܪ̈ܵܢ ܐܸܢ ܐ̄ܢܵܫ ܒܦܘܼܪܫܵܢܵܐ ܩܵܪܹܐ>
      text <ܘܐܵܚܹ̇ܕܼ ܠܗܹܝܢ܁ ܢܓ܁>
    block
      text <ܕܢܸܫܬܲܪܲܪ ܐ̄ܢܵܫ ܒܫܸܠܬܼܵܐ ܕܲܨܠܘܿܬܹܗ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃>
      text <ܡܢܵܬܼܵܐ ܗ̣̄ܝ ܪܹܫܵܝܬܼܵܐ ܕܡܵܘܗܲܒܼܬܼܵܐ ܕܗܲܝܡܵܢܘܼܬܼܵܐ܁ ܡܫܲܪܪܘܼܬܼ ܗܲܝܡܵܢܘܼܬܼܵܐ>
      text <ܕܒܲܐܠܵܗܵܐ܃ ܠܵܘ ܚܠܝܼܡܘܼܬܼܵܐ ܗ̣̄ܝ ܕܬܼܵܘܕܝܼܬܼܵܐ܃ ܐܵܦܸܢ ܐܸܡܲܐ ܗ̣̄ܝ>
      text <ܕܗܲܝܡܵܢܘܼܬܼܵܐ܃ ܐܸܠܵܐ ܢܲܦܫܵܐ ܕܚܵܝ̇ܪܵܐ ܒܲܫܪܵܪܹܗ ܕܐܲܠܵܗܵܐ ܡ̣ܢ ܚܲܝܠܵܐ>
      text <ܕܕܘܼܒܵܪܹ̈ܐ܁ ܐܸܡܲܬܼܝ ܕܗܲܝܡܵܢܘܼܬܼܵܐ ܒܫܲܪ̈ܒܹܝܗ̇܃ ܕܥܲܡ ܕܘܼܒܵܪܹ̈ܐ>
      text <ܚܠܝܼܛܵܐ܃ ܬܸܫܟܲܚ ܒܲܟܼܬܼܵܒܹ̈ܐ ܩܲܕܝܼ̈ܫܹܐ܃ ܠܵܘ ܥܲܠ ܬܪܝܼܨܘܼܬܼ ܬܵܘܕܝܼܬܼܵܐ>
      text <ܬܸܤܒܼܝܼܗ̇ ܠܬܹܐܘܿܪܝܼܵܐ ܕܲܥܠܹܝܗ̇܁ ܠܵܐ ܡܬܼܘܿܡ ܡܸܬܿܬܲܒܼܥܵܐ>
      text <ܗܲܝܡܵܢܘܼܬܼܵܐ ܕܝܵܗ̇ܒܵܐ ܦܝܵܤܵܐ ܕܬܼܘܼܟܼܠܵܢܵܐ ܡ̣ܢ ܠܵܐ ܓܡܝܼܪܹ̈ܐ܃ ܐܵܘ>
      text <ܡ̣̤ܢ ܐܲܝܠܹܝܢ ܕܲܡܚܲܒܲܠ ܪܸܥܝܵܢܗܘܿܢ ܡ̣ܢ ܫܪܵܪܵܐ܁ ܡܫܲܪܪܘܼܬܼ ܗܲܝܡܵܢܘܼܬܼܵܐ>
      text <ܕܹܝܢ ܓܵܠ̇ܝܵܐ ܝܵܬܼܵܗ̇ ܒܢܲܦܫܵܐ܃ ܠܘܼܩܒܲܠ ܦܸܚܡܵܐ ܕܥܘܼܠܵܝܵܐ>
      text <ܕܲܒܼܕܼܘܼܒܵܪܹ̈ܐ܃ ܒܢܝܼܫܵܐ ܕܚܵܐܲܪ ܠܲܤܝܵܡܵܐ ܕܦܘܼܩܕܵܢܵܘ̈ܗܝ ܕܡܵܪܲܢ܁>
      text <ܢܘܼܗܪܵܐ ܕܢܲܦܫܵܐ܃ ܗܸܪܓܵܐ ܐܲܡܝܼܢܵܐ ܕܒܲܟܼܬܼܵܒܹ̈ܐ܁ ܗܸܢܘܿܢ ܓܹܝܪ ܪܵܫܡܝܼܢ>
      text <ܒܡܲܕܥܵܐ ܥܘܼ̈ܫܕܵܢܹܐ ܡܵܘܬܵܪ̈ܵܢܹܐ ܠܲܙܗܝܼܪܘܼܬܼܵܐ ܕܡ̣ܢ ܚܲܫܹ̈ܐ܃>
      text <ܘܲܠܡܸܬܼܐܡܵܢܘܼ ܠܘܵܬܼ ܐܲܠܵܗܵܐ܃ ܒܚܘܼܒܵܐ ܘܲܒܼܕܲܟܼܝܘܼܬܼܵܐ ܕܲܨܠܘܿܬܼܵܐ܁>
      text <ܘܬܼܵܪܨܝܼܢ ܩܕܼܵܡܲܝܢ ܐܘܼܪܚܵܐ܃ ܕܲܡܫܲܝܢܵܐ ܒܕܼܘܼܪ̈ܟܵܬܼܵܐ ܕܩܲܕܝܼ̈ܫܹܐ܁ ܒܪܲܡ>
    block
      text <ܕܹܝܢ܃ ܠܵܐ ܬܸܬܟܸܠ ܥܲܠ ܝܲܕܼܥܹ̈ܐ ܕܦܸܬܼܓܼܵܡܹ̈ܐ܃ ܐܸܡܲܬܼܝ ܕܲܠܗܘܿܢ ܠܵܐ>
      text <ܢܲܩܝܼܦܵܐ ܥܝܼܪܘܼܬܼܵܐ ܤܲܓܝܼܐܬܼܵܐ܃ ܘܚܲܫܝܼܫܘܼܬܼܵܐ ܐܲܡܝܼܢܬܼܵܐ ܕܒܲܨ̈ܠܵܘܵܬܼܵܐ>
      text <ܕܲܒܼܟܼܠܫܵܥ̈ܝܼܢ܁ ܡܸܠܹ̈ܐ ܕܡ̣ܢ ܢܸܤܝܵܢܵܐ ܡܸܬܼܐܲܡܪ̈ܵܢ܃ ܐܲܠܨܵܐܝܼܬܼ ܩܲܒܸܠ>
      text <ܐܸܢܹܝܢ܃ ܘܐܵܦܸܢ ܗܸܕܼܝܘܿܛܵܐ ܢܸܗܘܸܐ ܐܲܝܢܵܐ ܕܲܠܗܹܝܢ ܡܡܲܠܸܠ܁ ܐܵܦ ܓܲܙܵܐ>
      text <ܪܲܒܵܐ ܕܡܲܠܟܹ̈ܐ ܐܲܪ̈ܥܵܢܵܝܹܐ܃ ܠܵܐ ܓܵܥܹ̇ܝܨ ܕܢܸܤܲܒܼ ܬܵܘܤܲܦܬܼܵܐ ܡ̣ܢ>
      text <ܦܘܼܠܤܹܗ ܕܚܵܕܼܘܿܪܵܐ܁ ܘܡ̣ܢ ܪ̈ܨܝܼܢܹܐ ܙܥܘܿܪܹ̈ܐ܃ ܝܵܪܒܿܝܼܢ ܫܸܦ̈ܥܹܐ ܪܵܘܪ̈ܒܹܐ>
      text <ܕܢܲܗܪ̈ܵܘܵܬܼܵܐ܁ ܐܸܢ ܓܹܝܪ ܥܘܼܗܕܵܢܵܐ ܕܲܡܝܲܬܿܪܹ̈ܐ ܡܚܲܕܸܬܼ ܒܲܢ ܪܸܓܿܬܼܵܐ>
      text <ܕܲܡܝܲܬܿܪܘܼܬܼܵܐ ܐܸܡܲܬܼܝ ܕܗܵܘܹ̇ܝܢܲܢ ܒܥܸܢܝܵܢܗܘܿܢ ܒܡܲܚܫܲܒܼܬܲܢ܃ ܐܵܦ>
      text <ܥܘܼܗܪܵܢܵܐ ܕܦܲܚ̈ܙܹܐ ܡܚܲܕܸܬܼ ܒܬܲܪܥܝܼܬܲܢ ܪܸܓܿܬܼܵܐ ܫܟܼܝܼܪܬܵܐ ܐܸܡܲܬܼܝ>
      text <ܕܲܠܗܘܿܢ ܥܵܗܕܝܼܢܲܢ܁ ܒܗܵܝ̇ ܕܥܘܼܗܕܵܢܵܐ ܕܟܼܠܚܲܕܼ ܡ̣ܢ ܗܵܠܹܝܢ܃>
      text <ܦܘܼܪ̈ܫܵܢܹܐ ܕܤܘܼܥܪ̈ܵܢܵܘܗܝ ܪܵܫܹ̇ܩ ܒܡܲܚܫܲܒܼܬܲܢ܁ ܘܐܲܝܟܼ ܕܲܒܼܨܸܒܼܥܵܐ>
      text <ܡܚܵܘܸܐ ܠܲܢ ܤܲܢ̈ܝܬܼܵܐ ܕܤܘܼܥܪ݁ܵܢܲܝܗܘܿܢ܃ ܐܵܘ ܪ̈ܵܡܵܬܼܵܐ ܕܲܡܥܲܠܝܘܼܬܼ>
      text <ܕܘܼܒܵܪ̈ܲܝܗܘܿܢ܃ ܐܸܢ ܕܗܵܢܘܿܢ ܘܐܸܢ ܕܗܵܠܹܝܢ܁ ܘܐܵܠܹ̇ܨ ܠܲܢ ܗ̤ܘ>
      text <ܥܘܼܗܕܵܢܵܐ ܒܓܼܘܼܪ̈ܵܓܼܵܘܗܝ܃ ܐܸܢ ܕܝܲܡܝܼܢܵܐ ܘܐܸܢ ܕܤܸܡܵܠܵܐ܃ ܕܲܗ̤ܘܲܝܢ>
      text <ܗܵܪܓܝܼܢܲܢ ܒܒܲܤܝܘܼܬܼܵܐ ܕܬܲܪܥܝܼܬܲܢ܁ ܟܲܕܼ ܡܸܬܿܬܨܝܼܪܝܼܢ ܝܘܼ̈ܩܢܹܐ>
      text <ܕܲܦܪܝܼܫܘܼܬܼ ܕܘܼܒܵܪ̈ܲܝܗܘܿܢ ܒܗܲܓܵܠܹ̈ܐ ܕܪܸܥܝܵܢܲܢ܃ ܘܕܲܚܢܲܢ ܚܲܙܵܝܹ̈ܐ>
      text <ܕܝܼܠܗܘܿܢ ܕܢܸܗܘܸܐ ܚܸܦܝܼܛܵܐܝܼܬܼ܁>
      text <ܡܵܕܹܝܢ܃ ܠܵܐ ܗ̄ܘ̣ܵܐ ܗܸܪܓܵܐ ܕܒܼܝܼܫܬܼܵܐ ܡܤܲܓܸܦ ܒܲܠܚܘܿܕܼ ܠܲܕܼܒܹܗ>
      text <ܐܲܚܝܼܕܝܼܢ܃ ܐܸܠܵܐ ܐܵܦ ܚܙܵܬܼܵܐ܃ ܐܵܦ ܥܘܼܗܕܵܢܵܐ ܬܘܼܒܼ ܕܐܲܝܠܹܝܢ ܕܲܠܗܹܝܢ>
      text <ܡܫܲܡܠܹܝܢ܁ ܘܠܵܘ ܬܘܼܒܼ ܦܘܼܠܚܵܢܵܐ ܕܲܡܝܲܬܿܪ̈ܵܬܼܵܐ ܡܥܲܕܲܪ ܠܓܼܵܡܘܿܪܲܝܗܹܝܢ>
      text <ܪܵܘܪܒܼܵܐܝܼܬܼ܃ ܐܸܠܵܐ ܐܵܦ ܦܲܢܛܵܤܝܼܵܐ ܕܪܸܥܝܵܢܵܐ ܕܡܸܨܛܲܠܲܡ ܡ̣ܢ>
      text <ܥܘܼ̈ܗܕܵܢܹܐ ܕܦܲܪ̈ܨܘܿܦܹܐ ܐܲܝܠܹܝܢ ܕܲܠܗܹܝܢ ܦܵܠ̇ܚܝܼܢ܁ ܘܡ̣ܢ ܗܵܕܹܐ>
    block
      text <ܝܑܼܕܼܝܼܥܵܐ ܗ̣̄ܝ܃ ܕܐܵܦ ܐܲܝܠܹܝܢ ܕܲܠܛܲܟܼܤܵܐ ܕܕܲܟܼܝܘܼܬܼܵܐ ܩܲܪܝܼܒܼܝܼܢ>
      text <ܕܢܸܬܼܡܲܛܘܿܢ܃ ܠܲܚܙܵܬܼܵܐ ܕܐ̄ܢܵܫܵܐ ܩܲܕܝܼ̈ܫܹܐ ܡܸܫܬܘܹܝܢ܃ ܒܚܸܙܘܹ̈ܐ ܕܠܸܠܝܵܐ>
      text <ܐܲܡܝܼܢܵܐܝܼܬܼ܁ ܘܲܠܥܸܕܵܢܹ̈ܐ ܕܐܝܼܡܵܡܵܐ ܟܠܹܗ ܝܵܘܡܵܐ܃ ܡܠܘܿܐܵܐ ܗܵܘܹ̇ܝܢ>
      text <ܠܗܘܿܢ ܠܚܲܕܼܘܼܬܼܵܐ܃ ܒܥܸܢܝܵܢܵܐ ܡܸܬܼܝܲܕܼܥܵܢܵܐ ܕܪܸܥܝܵܢܗܘܿܢ܃ ܚܸܙܘܲܝ̈ܗܘܿܢ>
      text <ܕܩܲܕܝ̈ܫܹܐ ܕܐܸܬܿܛܒܲܥܘ ܒܢܲܦܫܗܘܿܢ܁ ܘܲܒܼܝܲܕܼ ܗܵܕܹܐ ܝܲܬܝܼܪ ܚܲܡܝܼܡܵܐܝܼܬܼ>
      text <ܗܵܡ̇ܤܝܼܢ ܠܘܵܬܼ ܦܘܼܠܚܵܢܗܹܝܢ ܕܲܡܝܲܬܿܪ̈ܵܬܼܵܐ܃ ܘܢܘܼܪܵܐ ܝܲܬܝܼܪܬܵܐ>
      text <ܡܸܫܬܲܒܼܩܵܐ ܒܗܘܿܢ ܕܪܸܚܡܬܼܵܐ ܕܲܡܝܲܬܿܪܘܼܬܼܵܐ܁ ܘܐܵܡ̇ܪܝܼܢ܃ ܕܡܲܠܲܐܟܹ̈ܐ>
      text <ܩܲܕܝܼ̈ܫܹܐ ܢܵܤ̇ܒܿܝܼܢ ܕܘܼܡܝܵܐ ܕܐ̄ܢܵܫܵܐ ܝܲܩܝܼܪܹ̈ܐ ܘܲܡܝܲܬܿܪܹ̈ܐ܃ ܘܡܸܬܼܚܵܘܹܝܢ>
      text <ܠܢܲܦܫܵܐ ܒܗܲܓܵܓܹ̈ܐ ܕܫܸܢܬܼܵܐ ܒܦܸܗܝܵܐ ܕܙܵܘ̈ܥܹܝܗ̇܃ ܐܲܝܟܼ ܕܲܠܚܲܕܼܘܼܬܼܵܐ>
      text <ܘܓܘܼܪܵܓܼܵܐ ܝܲܬܝܼܪܵܐ܁ ܘܲܠܗܘܿܢ ܒܐܝܼܡܵܡܵܐ ܡܙܝܼܥܝܼܢ ܒܚܸܙܘܵܐ ܕܡܲܚܫܲܒܼܬܼܵܐ܃>
      text <ܘܩܵܐܹ̇ܠ ܥܲܡܠܗܘܿܢ ܕܐܝܼܡܵܡܵܐ ܡ̣ܢ ܪܘܵܙܵܐ ܕܲܒܼܐ̄ܢܵܫܵܐ ܩܲܕܝܼ̈ܫܹܐ܁>
      text <ܘܒܲܕܼܓܼܘܿܢ ܡܵܘܤܦܝܼܢ ܥܲܠ ܪ̈ܲܗܛܲܝܗܘܿܢ܁ ܗܵܟܲܢܵܐ ܘܒܲܙܒܲܢ>
      text <ܬܟܼܝܼܒܼܘܼܬܹܗ ܕܲܩܪܵܒܼܵܐ܃ ܠܐܲܝܢܵܐ ܕܲܠܥܸܢܝܵܢܵܐ ܒܝܼܫܵܐ ܢܩܸܐ ܐܲܡܝܼܢܵܐܝܼܬܼ܃>
      text <ܫܹ̈ܐܕܹܐ ܒܵܗ̇ ܒܲܕܼܡܘܼܬܼܵܐ ܤܵܥ̇ܪܝܼܢ܁ ܟܲܕܼ ܢܵܤ̇ܒܿܝܼܢ ܕܘܼܡܝܵܐ>
      text <ܠܡܸܬܼܚܵܘܵܝܘܼ ܠܢܲܦܫܵܐ܃ ܚܸܙ̈ܘܹܐ ܕܲܡܙܝܼܥܝܼܢ ܝܲܬܝܼܪ܃ ܒܥܘܼ̈ܗܕܵܢܹܐ>
      text <ܕܐܝܼܡܵܡܵܐ ܠܐܲܝܢܵܐ ܕܲܡܡܲܨܲܥ ܒܗܵܠܹܝܢ܁ ܒܲܙܒܲ܃ ܘܐܵܦ ܒܲܚܙܵܬܼܵܐ>
      text <ܕܚܝܼܠܬܼܵܐ ܕܡܲܪܗܒܼܵܐ ܠܢܲܦܫܵܐ ܘܡܲܡܚܠܵܐ܃ ܘܲܡܚܵܘܝܵܐ ܥܲܤܩܘܼܬܼܵܐ>
      text <ܕܕܼܘܼܒܵܪܵܐ ܕܲܒܼܫܸܠܝܵܐ ܘܲܠܚܘܿܕܼܵܝܘܼܬܼܵܐ ܥܲܡ ܐ̄ܚܪ̈ܵܢܝܵܬܼܵܐ܁ ܘܲܚܢܲܢ ܗܵܟܹܝܠ>
      text <ܐܲܚܲܝ̈܃ ܢܸܗܘܸܐ ܐܝܼܬܼ ܠܲܢ ܦܘܼܪܫܵܢܵܐ ܕܥܘܼ̈ܗܕܵܢܹܐ ܒܗܸܪܓܲܢ܃ ܕܒܲܐܝܠܹܝܢ>
      text <ܡܸܢܗܘܿܢ ܢܸܬܼܥܢܸܐ܃ ܘܐܲܝܠܹܝܢ ܡܸܢܗܘܿܢ ܢܸܕܼܚܸܐ ܡ̣ܢ ܨܹܐܕܲܝܢ ܪܗܒܼܵܐܝܼܬܼ>
      text <ܟܲܕܼ ܢܸܬܼܩܲܪܒܼܘܼܢ ܠܬܲܪܥܝܼܬܲܢ܃ ܐܸܢ ܡ̣ܢ ܒܛܝܼܠܘܼܬܼܵܐ ܕܫܹ̈ܐܕܹܐ>
    block
      text <ܕܫܵܕܹܝܢ ܡܠܘܿܐܵܐ ܠܚܲܫܹ̈ܐ܃ ܐܸܢ ܕܪܸܓܿܬܼܵܐ ܐܵܘ ܕܚܸܡܬܼܵܐ܁ ܘܐܸܢ ܡ̣ܢ>
      text <ܡܲܠܲܐܟܹ̈ܐ ܩܲܕܝܼ̈ܫܹܐ ܕܝܵܗ̇ܒܿܝܼܢ ܪܸܡܙܵܐ ܕܲܪܘܵܙܵܐ ܘܕܝܼܕܲܥܬܼܵܐ܃ ܘܲܕܼܥܘܼܪ̈ܵܢܹܐ>
      text <ܒܚܘܼ̈ܫܵܒܲܝܗܘܿܢ ܕܲܡܕܼܝܼܠܝܼܢ ܒܩܘܼܪܵܒܼܗܘܿܢ ܕܨܹܐܕܲܝܢ܃ ܘܐܸܢ ܡ̣ܢ>
      text <ܥܘܼܗܕܵܢܵܐ ܕܩܲܕܝܼܡܘܼܬܼ ܤܘܼܥܪ̈ܵܢܹܐ ܘܲܪܓܸܫܬܼܵܐ܃ ܕܡܸܢܗܘܿܢ ܒܢܲܦܫܵܐ>
      text <ܡܸܬܿܬܿܙܝܼܥܝܼܢ ܚܘܼ̈ܫܵܒܹܐ܃ ܕܚܵܫ̇ܚܝܼܢ ܠܐܲܝܢܵܐ ܕܗ̤ܘ ܓܲܒܵܐ܁ ܘܢܸܤܝܵܢܵܐ>
      text <ܕܬܲܪ̈ܬܲܝܗܹܝܢ܃ ܒܝܼܕܲܥܬܼܵܐ ܦܵܪܘܿܫܬܼܵܐ ܢܸܩܢܸܐ܃ ܐܵܦ ܕܵܚܙܵܬܼܗܘܿܢ܃ ܐܵܦ>
      text <ܕܥܸܢܝܵܢܗܘܿܢ܃ ܐܵܦ ܕܦܘܼܠܚܵܢܵܐ ܕܲܥ̇ܒܼܵܕܲܝ̈ܗܘܿܢ܁ ܘܲܠܟܼܠ ܚܕܼܵܐ>
      text <ܡܸܢܗܹܝܢ ܢܲܠܘܸܬܼ ܒܲܪ ܫܵܥܬܹܗ܃ ܨܠܘܿܬܼܵܐ ܦܪܝܼܫܬܼܵܐ܁ ܚܘܼܒܵܐ ܕܡ̣ܢ>
      text <ܨܸܒܼ̈ܘܵܬܼܵܐ ܡܸܬܼܩܲܝܲܡ܃ ܐܲܝܟܼ ܕܸܠܩܵܐ ܙܥܘܿܪܵܐ ܕܲܒܼܬܼܘܼܪܤܵܝܵܐ ܕܡܸܫܚܵܐ>
      text <ܩܵܐܹ̇ܡ ܢܘܼܗܪܵܐ ܕܡܸܢܹܗ܃ ܘܐܲܝܟܼ ܢܲܗܪܵܐ ܕܩܵܐܹ̇ܡ ܡ̣ܢ ܡܸܛܪܵܐ܃ ܕܥܲܡ>
      text <ܕܲܚ̣ܤܲܪ ܡܠܘܿܐܵܐ ܕܩܘܼܝܵܡܹܗ܃ ܦܵܫ̣ ܠܹܗ ܚܹܐܦܵܐ ܕܡܲܪܕܝܼܬܹܗ܁ ܚܘܼܒܵܐ>
      text <ܕܐܲܠܵܗܵܐ ܐܝܼܬܼܵܘܗܝ ܥܸܠܬܹܗ܃ ܐܲܝܟܼ ܡܥܝܼܢܵܐ ܕܡ̣ܢ ܥܘܼ̈ܡܩܹܐ ܓܵܤܝܵܐ܃>
      text <ܕܠܵܐ ܡܬܼܘܿܡ ܓܵܐܹ̇ܙ ܪܸܕܼܝܵܐ ܕܡܲܪܕܝܼܬܹܗ܁ ܕܗ̤ܘܝܘܼ ܒܲܠܚܘܿܕܼܵܘܗܝ>
      text <ܡܥܝܼܢܵܐ ܕܚܘܼܒܵܐ܃ ܕܠܵܐ ܚܵܤܲܪ ܡܠܘܿܐܵܐ ܕܐܲܤܵܢܹܗ܀>
      text <ܨܵܒܹ̇ܐ ܐܲܢ̄ܬܿ ܕܬܸܬܼܒܲܤܲܡ ܒܙܘܼܡܵܪܵܐ ܕܬܸܫܡܸܫܵܟ܃ ܘܲܪܓܸܫܬܼܵܐ>
      text <ܬܸܤܲܒܼ ܕܡܸ̈ܠܲܝ ܪܘܼܚܵܐ ܕܡܸܢܵܟܼ ܡܸܙܕܲܡܪ̈ܲܢ ܡܘܼܠܵܝܵܐ ܕܲܟܼܡܵܝܘܼܬܼܵܐ܃>
      text <ܐܲܪܦܵܐ܁ ܘܝܼܕܲܥܬܼܵܐ ܕܡܘܼ̈ܫܚܵܬܼܵܐ ܕܒܼܵܗ̇܃ ܠܵܐ ܬܩܝܼܡ܁ ܘܲܠܦܸܬܼܓܼܵܡܹ̈ܐ܃>
      text <ܒܢܝܼܫܵܐ ܕܲܨܠܘܿܬܼܵܐ ܗ̤ܘܲܝܬܿ ܐܵܡܲ̈ܪ܁ ܘܬܸܢܝܵܐ ܥܝܵܕܼܵܢܵܝܵܐ܃ ܫܒܼܘܼܩ܁>
      text <ܐܸܤܬܲܟܲܠ ܡܸܕܸܡ ܕܐܵܡܲ݁ܪܢܵܐ܁ ܘܐܲܝܠܹܝܢ ܕܬܲܫܥܝܼܬܼܵܢܵܐܝܼܬܼ ܐܲܡܝܼܪܵܢ܃ ܐܲܝܟܼ>
      text <ܕܲܒܼܩܸܪܝܵܢܵܐ ܡܸܕܸܡ ܕܲܡܕܲܒܿܪܵܢܘܼܬܼܵܐ ܐܲܠܵܗܵܝܬܼܵܐ ܗܘ̤ܵܐ ܚܵܐܲܪ ܪܸܥܝܵܢܵܟܼ>
      text <ܒܬܸܢܝܼܗܹܝܢ܁ ܐܲܝܟܲܢܵܐ ܕܲܒܼܤܘܼ̈ܟܵܠܹܐ ܪܵܘܪ̈ܒܹܐ ܕܲܒܼܗܹܝܢ܃ ܬܸܬܿܥܝܼܪ ܢܲܦܫܵܐ>
    block
      text <ܠܬܲܗܪܵܐ ܕܒܲܡܕܲܒܿܪܵܢܘܼܬܼܵܐ܁ ܘܡ̣ܢ ܗܵܪܟܵܐ ܬܸܬܿܙܝܼܥ ܐܵܘ ܠܬܸܫܒܿܘܿܚܬܼܵܐ܃>
      text <ܐܵܘ ܠܚܲܫܵܐ ܡܵܘܬܪܵܢܵܐ܁ ܘܐܲܝܠܹܝܢ ܕܲܨ̈ܠܵܘܵܬܼܵܐ ܐܸܢܹܝܢ܃ ܥܲܠ ܩܢܘܿܡܵܟܼ>
      text <ܬܸܤܲܒܼ ܐܸܢܹܝܢ܁ ܡܵܐ ܕܹܝܢ ܕܐܸܫܬܲܪܪܲܬ̤ ܬܲܪܥܝܼܬܼܵܟܼ ܒܗܵܠܹܝܢ܃ ܕܘܼܘܵܕܼܵܐ ܡ̣ܢ>
      text <ܟܲܕܼܘܼ ܝܲܗ̣̄ܒܼ ܐܲܬܼܪܵܐ ܘܫܲܢ̣ܝܼ܁ ܠܲܝܬܿ ܓܹܝܪ ܒܦܘܼܠܚܵܢܵܐ ܕܥܲܒܼܕܘܼܬܼܵܐ ܫܲܝܢܵܐ>
      text <ܕܪܸܥܝܵܢܵܐ܃ ܘܠܵܐ ܒܚܹܐܪܘܼܚܵܐ ܕܲܒܼܢܲܝ̈ܵܐ ܫܓܼܘܼܫܝܵܐ ܕܕܼܘܼܘܵܕܼܵܐ܁ ܗ̤ܘ ܓܹܝܪ>
      text <ܡܥܵܕܼ ܡܵܬܹ̇ܩ ܠܵܗ̇ ܠܲܛܥܵܡܬܼܵܐ ܕܤܘܼ̈ܟܵܠܹܐ܃ ܘܒܼܵܐܹ̇ܙ ܠܒܼܘܼܝܵܢܵܐ>
      text <ܕܲܒܼܗܘܿܢ܁ ܒܲܕܼܡܘܼܬܼ ܥܠܲܩܬܼܵܐ܃ ܕܡܵܬܲܩܵܐ ܚܲܝܘܼܬܹܗ ܕܦܲܓܼܪܵܐ܃ ܒܲܕܼܡܵܐ>
      text <ܕܗܲܕܵܡܵܘ̈ܗܝ܁ ܐܵܦ ܓܹܝܪ ܪܟܼܘܿܒܹܗ ܕܤܵܛܵܢܵܐ܃ ܐܸܢ ܡܲܨܝܵܐ܃ ܙܵܕܹܩ>
      text <ܕܢܸܬܼܩܪܸܐ ܕܘܼܘܵܕܼܵܐ܁ ܗ̤ܘ ܤܵܛܵܢܵܐ ܒܲܕܼܡܘܼܬܼ ܗܸܢܝܘܿܟܼܵܐ ܡܥܵܕܼ>
      text <ܐܲܡܝܼܢܵܐܝܼܬܼ ܪܵܟܹܒܼ ܥܲܠ ܗܵܢܵܐ܃ ܟܲܕܼ ܕܒܼܝܼܪ ܥܲܡܹܗ ܟܸܢܫܵܐ ܕܚܲܫܹ̈ܐ܁>
      text <ܘܥܲܠ ܢܲܦܫܵܐ ܕܵܘܝܼܬܼܵܐ ܥܵܐܹ̇ܠ܃ ܒܚܲܒܵܪܵܐ ܕܕܼܘܼܘܵܕܼܵܗ̇܁ ܘܐܵܦ ܗܵܕܹܐ܃>
      text <ܦܵܪܘܿܫܵܐܝܼܬܼ ܗ̤ܘܲܝܬܿ ܡܸܤܬܲܟܲܠ܁ ܕܲܡܝܲܒܿܠܵܢܵܐ ܕܡܸܠܹ̈ܐ ܐܲܝܟܼ ܕܡ̣ܢ>
      text <ܦܲܪܨܘܿܦܵܐ ܢܘܼܟܼܪܵܝܵܐ ܒܦܸܬܼܓܼܵܡܹ̈ܐ ܕܙܘܼܡܵܪܵܟܼ ܘܲܨܠܘܿܬܼܵܟܼ܃ ܠܵܐ ܬܸܗܘܸܐ܁>
      text <ܕܠܵܐ ܬܸܤܬܿܒܲܪ ܠܵܟܼ ܕܲܥ̇ܒܼܵܕܼܵܐ ܕܲܫܠܝܼܚܘܼܬܼܵܐ ܡܲܤܓܸܐ ܐܲܢ̄ܬܿ>
      text <ܚܦܝܼܛܵܐܝܼܬܼ܃ ܟܲܕܼ ܡ̣ܢ ܚܲܫܵܐ ܘܚܲܕܼܘܼܬܼܵܐ ܕܲܒܼܗܘܿܢ ܡܒܲܪܲܝ ܐܲܢ̄ܬܿ>
      text <ܠܲܓܼܡܵܪ܁ ܐܸܠܵܐ ܐܲܝܟܼ ܕܡ̣ܢ ܦܲܪܨܘܿܦ ܝܵܬܼܵܟܼ ܗ̤ܘܲܝܬܿ ܐܵܡܲ݁ܪ ܠܗܹܝܢ>
      text <ܠܡܸܠܹ̈ܐ ܡܸܬܼܟܲܫܦܵܢܵܐܝܼܬܼ܃ ܒܒܼܘܼܝܵܢܵܐ ܘܲܒܼܚܚܲܫܵܐ ܕܦܘܼܪܫܵܢܵܐ܁ ܐܲܝܟܼ ܐܲܝܢܵܐ>
      text <ܕܲܡܦܵܣ܃ ܕܒܲܥ̇ܒܼܵܕܼܵܐ ܕܲܩܢܘܿܡܹܗ ܐܝܼܬܼܵܘܗܝ ܫܲܪܝܼܪܵܐܝܼܬܼ܁ ܩܘܼܛܵܥܵܐ܃>
      text <ܡ̣ܢ ܦܸܗܝܵܐ ܕܪܸܥܝܵܢܵܐ܁ ܘܦܸܗܝܵܐ܃ ܡ̣ܢ ܒܸܛܠܵܢܵܐ ܕܥܲܡ̈ܠܐ ܘܩܸܪܝܵܢܵܐ>
      text <ܘܡ̣ܢ ܥܸܢܝܵܢܵܐ ܕܲܡܫܵܟܼܵܐ ܗܵܘܹ̇ܐ܀ ܗܵܝ̇ ܕܠܵܐ ܢܸܬܼܚܲܫܲܚ ܒܗܘܼܦܵܟܼ>
      text <ܚܘܼ̈ܫܵܒܹܐ ܠܘܼܩܒܲܠ ܗܵܢܘܿܢ ܕܲܡܡܲܠܠܝܼܢ ܒܲܢ܃ ܐܸܠܵܐ ܒܝܲܕܼ ܬܲܟܼܫܲܦܬܼܵܐ>
    block
      text <ܢܸܦܤܘܿܩ ܡܲܡܠܲܠܗܘܿܢ܃ ܗܵܕܹܐ܃ ܫܘܼܘܕܵܥܵܐ ܗ̣̄ܝ ܕܗܵܘܢܵܐ ܕܐܸܫܟܲܚ>
      text <ܚܸܟܼܡܬܼܵܐ ܘܚܲܝܠܵܐ ܕܡ̣ܢ ܛܲܝܒܿܘܼܬܼܵܐ܁ ܕܡ̣ܢ ܥܲܡܠܵܐ ܤܲܓܝܼܐܵܐ܃ ܚܲܪܲܪܬܹܗ>
      text <ܝܑܼܕܲܥܬܹܗ ܫܲܪܝܼܪܬܵܐ܁ ܘܒܲܫܟܼܵܚܬܵܐ ܕܲܫܒܼܝܼ̈ܠܹܐ ܦܵܤ̈ܘܿܩܹܐ ܕܐܲܕܼܪܸܟܼ܃>
      text <ܤܲܓܝܼܐܘܼܬܼ ܟܪܘܼܟܼܝܵܐ ܕܐܘܼܪܚܵܐ ܢܲܓܝܼܪܬܵܐ ܦܲܤܩ̣ܵܗ̇܁ ܒܗܵܝ̇ ܕܐܵܦ ܠܵܐ>
      text <ܒܟܼܠܙܒܲܢ ܐܝܼܬܼ ܠܲܢ ܚܲܝܠܵܐ܃ ܕܒܲܗ̈ܦܵܟܼܵܬܼܵܐ ܠܟܼܠܗܘܿܢ ܚܘܼ̈ܫܵܒܹܐ>
      text <ܕܲܠܩܘܼ̈ܒܼܠܵܝܹܐ ܢܫܲܬܸܩ ܐܸܢܘܿܢ܁ ܐܸܠܵܐ ܓܵܕܼܫܵܐ ܐܸܡܲܬܼܝ ܕܢܵܤ̇ܒܿܝܼܢܲܢ>
      text <ܡܸܢܗܘܿܢ ܡܚܘܿܬܼܵܐ܃ ܕܲܠܙܲܒܼܢܵܐ ܤܲܓܝܼܐܵܐ ܠܵܐ ܡܸܬܼܐܲܤܝܵܐ܀>
      text <ܠܘܼܩܒܲܠ ܗܵܢܘܿܢ ܕܐܝܼܬܲܝܗܘܿܢ ܒܢܲܝ̈ ܫܬܼܵܐ ܐܲܠܦܹ̈ܐ ܕܲܫܢܲܝ̈ܵܐ܃ ܡܲܥܸܠ>
      text <ܐܲܢ̄ܬܿ ܢܲܦܫܵܟܼ ܠܕܲܪܵܐ܁ ܐܝܼܬܼ ܕܹܝܢ ܘܲܠܗܘܿܢ ܐܵܦ ܥܘܼܬܵܕܼܵܐ ܕܐܲܝܠܹܝܢ>
      text <ܕܲܒܼܗܹܝܢ ܢܸܡܚܘܿܢܵܟܼ܃ ܘܝܲܬܿܝܼܪ ܡ̣ܢ ܚܸܟܼܡܬܼܵܟܼ ܘܕܼܘܼܪܵܫܵܟܼ ܕܝܼܠܵܟܼ܁>
      text <ܐܸܠܵܐ ܘܐܵܦ ܟܲܕܼ ܙܵܟܹ̇ܐ ܐܲܢ̄ܬܿ܃ ܫܘܼܚܬܼܵܐ ܕܚܘܼ̈ܫܵܒܹܐ ܡܟܲܬܡܵܐ ܗ̣̄ܝ>
      text <ܒܪܸܥܝܵܢܵܟܼ܃ ܘܪܹܚܝܵܐ ܕܤܲܪܝܼܘܼܬܼܗܘܿܢ ܥܲܕܼ ܙܲܒܼܢܵܐ ܦܵܐܲܚ ܒܤܵܘܩܵܟܼ܁>
      text <ܒܝܼܫܵܐ ܕܹܝܢ ܩܲܕܼܡܵܝܵܐ܃ ܡ̣ܢ ܟܠܗܹܝܢ ܗܵܠܹܝܢ ܘܩܸܢܛܵܐ ܡܚܲܪܲܪ ܐܲܢ̄ܬܿ܃>
      text <ܒܗܵܝ̇ ܕܲܠܲܝܬܿ ܤܘܼܝܵܥܵܐ ܐܲܝܟܼ ܐܲܠܵܗܵܐ܀ ܕܸܡ̈ܥܹܐ ܐܲܡܝܼ̈ܢܵܬܼܵܐ ܕܒܲܨܠܘܿܬܼܵܐ܃>
      text <ܫܘܼܘܕܵܥܵܐ ܐܸܢܹܝܢ ܕܪ̈ܲܚܡܹܐ ܐܲܠܵܗܵܝܹ̈ܐ܃ ܕܲܫܘܵܬ̤ ܠܗܘܿܢ ܢܲܦܫܵܐ ܒܝܲܕܼ>
      text <ܬܝܵܒܼܘܼܬܼܵܗ̇ ܕܐܸܬܼܩܲܒܿܠܲܬ̤܃ ܘܫܲܪܝܲܬ̤ ܥܵܐ̇ܠܵܐ ܠܲܦܩܲܥܬܼܵܐ ܕܫܲܦܝܼܘܼܬܼܵܐ>
      text <ܒܕܸܡ̈ܥܹܐ܁ ܐܸܠܵܐ ܓܹܝܪ ܐܸܬܿܕܲܠܝܼܘ ܚܘܼ̈ܫܵܒܹܐ ܡ̣ܢ ܪܸܢܝܵܐ ܕܥܵܒܼܘܿܪ̈ܝܵܬܼܵܐ܃>
      text <ܘܲܫܕܼܵܘ ܡܸܢܗܘܿܢ ܤܲܒܼܪܹܗ ܕܥܵܠܡܵܐ܃ ܘܕܼܵܠܲܬ̤ ܒܗܘܿܢ ܒܲܤܝܘܼܬܼܵܐ>
      text <ܕܲܥܠܵܘܗܝ܃ ܘܫܲܪܝܼܘ ܠܡܲܬܼܩܵܢܘܼ ܙܘܵܕܹ̈ܐ ܕܲܠܝܘܿܡ ܡܲܦܩܵܢܹܗ>
      text <ܕܒܲܪܢܵܫܵܐ܁ ܒܲܕܼܙܠܲܬ̤ ܠܵܗ̇ ܒܢܲܦܫܵܐ ܡܲܚܫܲܒܼܬܼܵܐ ܕܨܸܒܼ̈ܘܵܬܼܵܐ ܕܲܠܗܲܠ ܡ̣ܢ>
      text <ܕܲܬܼܢܵܢ܃ ܠܵܐ ܡܲܨܝܵܐ ܕܢܲܪ̈ܕܝܵܢ ܥܲܝ̈ܢܹܐ ܕܸܡ̈ܥܹܐ܀ ܕܡ̈ܥܹܐ ܓܹܝܪ ܡ̣ܢ>
    block
      text <ܗܸܪܓܵܐ ܚܲܬܝܼܬܼܵܐ ܘܲܕܼܠܵܐ ܦܸܗܝܵܐ܃ ܘܡ̣ܢ ܚܘܼ̈ܫܵܒܹܐ ܬܟܼܝܼ̈ܒܹܐ ܘܠܵܐ>
      text <ܡܸܨܛܲܠܝܵܢܹ̈ܐ ܗܵܘ̈ܝܵܢ܁ ܘܲܒܼܝܲܕܼ ܥܘܼܗܕܵܢܵܐ ܡܸܕܸܡ ܩܲܛܝܼܢܵܐ ܕܢܵܦܹ̇ܠ>
      text <ܒܪܸܥܝܵܢܵܐ܃ ܘܡܲܚܸܫ ܠܠܸܒܵܐ ܒܨܸܦܬܼܵܐ ܕܲܥܠܵܘܗܝ܁ ܘܡ̣ܢ ܗܵܪܟܵܐ܃>
      text <ܬܵܟܼ̈ܒܵܢ ܕܸܡ̈ܥܹܐ܁ ܐܸܡܲܬܼܝ ܕܬܸܦܢܸܐ ܠܘܵܬܼ ܥ̇ܒܼܵܕܼܵܐ ܕܐܝܼ̈ܕܲܝܵܐ ܒܐܲܡܝܼܢܘܼܬܼܵܐ>
      text <ܕܲܒܼܫܸܠܝܵܟܼ܃ ܠܵܐ ܬܤܝܼܡܝܼܘܗܝ ܠܦܘܼܩܕܵܢܵܐ ܕܐܲܒܼܵܗ̈ܬܼܵܐ ܕܡܸܛܠܵܬܹܗ܃>
      text <ܬܲܚܦܝܼܬܼܵܐ ܠܪܸܚܲܬܼ ܟܸܤܦܵܐ܁ ܥ̇ܒܼܵܕܼܵܐ ܠܲܡ ܙܥܘܿܪܵܐ ܢܸܗܘܸܐ ܠܵܟܼ>
      text <ܡܸܛܠ ܩܘܼܛܵܥܵܐ܃ ܐܲܝܢܵܐ ܕܠܵܐ ܫܵܓܹ̇ܫ ܠܹܗ ܠܗܵܘܢܵܐ܁ ܐܸܢܕܹܝܢ ܡܸܛܠ>
      text <ܙܸܕܼܩܬܼܵܐ ܟܹܐܡܲܬܼ ܕܬܸܗܡܘܿܣ ܠܘܵܬܹܗ ܒܝܲܬܿܝܼܪ ܨܵܒܹ̇ܐ ܐܲܢ̄ܬܿ܃ ܕܲܥ>
      text <ܕܲܡܝܲܬܿܪܵܐ ܨܠܘܿܬܼܵܐ ܡ̣ܢ ܙܸܕܼܩܬܼܵܐ ܒܛܲܟܼܤܵܗ̇܁ ܘܐܸܢ ܡܸܛܠ ܤܘܼܢܩܵܢܵܟܼ܃>
      text <ܐܸܢ ܠܵܐ ܬܸܬܼܝܲܥܲܢ܃ ܡܸܤܬܼܵܟܼ ܠܡܘܼܠܵܝܵܐ ܕܲܚܫܲܚܬܼܵܟܼ܃ ܗܵܘ̇ ܡܸܕܸܡ>
      text <ܕܲܡܦܲܪܢܸܣ ܠܵܟܼ ܡܵܪܲܢ܁ ܠܵܐ ܡܸܡܬܼܘܿܡ ܐܲܪܦ̣ܝܼ ܠܦܵܠܚܵܘ̈ܗܝ܃>
      text <ܕܢܸܤܬܲܬܩܝܼܢ ܥܲܠ ܥܵܒܼܘܿܪ̈ܝܵܬܼܵܐ܁ ܒܥܵܘ ܠܘܼܩܕܲܡ ܡܲܠܟܿܘܼܬܹܗ>
      text <ܕܐܲܠܵܗܵܐ ܘܙܲܕܼܝܼܩܘܼܬܹܗ܃ ܘܗܵܠܹܝܢ ܡܸܬܿܬܵܘ̈ܤܦܵܢ ܠܟܼܘܿܢ܃ ܥܲܕܼܠܵܐ>
      text <ܬܸܫܠܘܼܢ܃ ܐܸܡ݂ܲܪ ܡܵܪܲܢ܀>
      text <ܐܸܡ݂ܲܪ ܚܲܕܼ ܡ̣ܢ ܩܲܕܝܼ̈ܫܹܐ܃ ܠܵܘ ܓܹܝܪ ܗܵܢܵܘ ܢܝܼܫܵܐ ܕܕܼܘܼܒܵܪܵܟܼ܃>
      text <ܐܲܝܟܲܢܵܐ ܕܲܬܼܤܲܒܲܥ ܠܟܲܦ̈ܢܹܐ܃ ܘܬܸܗܘܸܐ ܩܸܠܵܝܬܵܟܼ ܒ݂ܹܝܬܼ ܨܵܘܒܵܐ>
      text <ܠܐܲܟܼܤ̈ܢܵܝܹܐ܁ ܗܵܢܵܐ ܓܹܝܪ ܕܘܼܒܵܪܵܐ܃ ܠܐܲܝܠܹܝܢ ܕܲܒܼܥܵܠܡܵܐ ܐܸܢܘܿܢ ܝܲܬܝܼܪ>
      text <ܫܲܦܝܼܪ ܠܵܚܹ̇ܡ܃ ܘܠܵܘ ܠܝܼܚܝܼ̈ܕܼܵܝܹܐ ܡܚܲܪܪ̈ܲܝ ܡ̣ܢ ܡܲܪ̈ܢܝܵܬܼܵܐ>
      text <ܕܡܸܬܼܚܲܙܝܵܢ̈ܝܵܬܼܵܐ܃ ܘܢܵܛܪ̈ܲܝ ܗܵܘܢܵܐ ܒܲܨܠܘܿܬܼܵܐ܁ ܐܸܢ ܡܸܡܬܼܘܿܡ>
      text <ܬܸܫܬܿܘܸܐ ܠܝܼܚܝܼܕܼܵܝܘܼܬܼܵܐ ܩܲܠܝܼܠܲܬܼ ܡܵܘ̈ܒܠܹܐ ܒܡܲܠܟܿܘܼܬܼܵܐ ܕܚܹܐܪܘܼܬܼܵܗ̇܃>
    block
      text <ܠܵܐ ܬܲܪܗܒܼܵܟܼ ܡܲܚܫܲܒܼܬܼܵܐ ܗܵܝ̇ ܕܕܸܚܠܬܼܵܐ ܐܲܝܟܼ ܥܝܵܕܼܵܐ܃ ܒܤܘܿܓܼܵܐܐ>
      text <ܕܲܙܢܲܝ̈ ܫܘܼ̈ܚܠܵܦܹܐ ܕܚܘܼ̈ܫܵܒܹܐ ܕܲܗ̈ܦܵܟܼܵܬܼܵܗ̇܁ ܐܸܠܵܐ ܐܲܝܟܼ ܐ̄ܢܵܫ>
      text <ܕܲܡܗܲܝܡܸܢ ܕܢܵܛܘܿܪܵܐ ܐܝܼܬܼ ܥܲܡܹܗ܃ ܘܲܡܦܵܣ ܒܚܸܟܼܡܬܹܗ>
      text <ܚܲܬܝܼܬܵܐܝܼܬܼ܃ ܕܗ̤ܘ ܥܲܡ ܟ̱ܠܵܗ̇ ܒܪܝܼܬܼܵܐ ܬܚܹܝܬܼ ܚܲܕܼ ܡܵܪܵܐ ܐܝܼܬܲܝܗܘܿܢ܃>
      text <ܘܚܲܕܼ ܪܸܡܙܵܐ ܠܟܼܠܗܘܿܢ ܡܙܝܼܥ ܘܲܡܫܲܠܸܐ ܐܵܦ ܡܕܲܒܲܪ܁ ܘܠܵܐ>
      text <ܡܸܫܟܲܚ ܚܲܕܼ ܡ̣ܢ ܟܢܵܘ̈ܬܼܵܐ ܠܚܲܒܼܪܹܗ ܕܢܲܟܸܐ ܒܸܠܥܵܕܼ ܡ̣ܢ ܦܘܼܩܕܵܢܹܗ>
      text <ܕܲܡܕܲܒܿܪܵܢܵܐ܃ ܘܕܲܬܼܚܹܝܬܼ ܒܛܝܼܠܘܼܬܼܵܐ ܐܝܼܬܼܵܘܗܝ ܟܠ܃ ܗܵܟܲܢܵܐ ܩܘܼܡ>
      text <ܘܐܸܬܼܠܲܒܲܒܼ܁ ܘܐܵܦܸܢ ܝܑܼܗܝܼܒܼܵܐ ܚܹܐܪܘܼܬܼܵܐ ܠܡܸܢܗܘܿܢ܃ ܠܵܐ ܗ̄ܘ̣ܵܐ>
      text <ܒܟܼܠܡܸܕܸܡ܃ ܘܠܵܐ ܫܹ̈ܐܕܹܐ ܐܵܦܠܵܐ ܚܲܝ̈ܘܵܬܼܵܐ ܚܲܒ̈ܵܠܵܬܼܵܐ܃ ܘܠܵܐ ܒܢܲܝ̈ܢܵܫܵܐ>
      text <ܒܒܼܝܼܫܘܼܬܼܵܐ܃ ܕܲܢܢܝܼܚ ܚܲܕܼ ܡܸܢܗܘܿܢ ܨܸܒܼܝܵܢܹܗ ܒܚܘܼܒܵܠܵܐ ܕܐ̄ܢܵܫ>
      text <ܡܸܫܟܲܚ܃ ܥܕܲܡܵܐ ܕܦܵܩܹ̇ܕܼ ܪܸܡܙܵܐ ܘܡܸܬܼܝܼܗܵܒܼ ܐܲܬܼܪܵܐ ܒܲܟܼܡܵܝܘܼܬܼܵܐ܀>
      text <ܠܵܐ ܗ̄ܘ̣ܵܐ ܟܠܵܗ̇ ܚܹܐܪܘܼܬܼܵܐ ܕܬܹܐܬܸܐ ܠܤܵܥܘܿܪܘܼܬܼܵܐ܃ ܡܲܦܲܣ ܡ̣ܢ>
      text <ܪܸܡܙܵܐ ܐܲܠܵܗܵܝܵܐ܃ ܘܐܸܠܵܐ܃ ܠܵܐ ܚܵܝܹ̇ܐ ܗ̄ܘ̣ܵܐ ܟܠ ܒܤܲܪ܁ ܠܵܐ ܓܹܝܪ>
      text <ܫܵܒܹ̇ܩ ܡܵܪܝܵܐ ܠܼܲܒܼܪܝܼܬܹܗ܃ ܕܬܸܬܼܩܲܪܲܒܼ ܠܵܗ̇ ܚܹܐܪܘܼܬܼܵܐ ܕܫܹ̈ܐܕܹܐ ܐܵܘ>
      text <ܕܲܒܼܢܲܝ̈ܢܵܫܵܐ܃ ܕܢܸܬܼܚܲܫܚܘܼܢ ܒܵܗ̇ ܚܲܕܼ ܡܸܢܗܘܿܢ ܐܲܝܟܼ ܨܸܒܼܝܵܢܗܘܿܢ܁>
      text <ܡܸܛܠܗܵܢܵܐ ܗ̤ܘܲܝܬܿ ܐܵܡܲ݁ܪ ܠܝܵܬܼܵܟܼܸ܃ ܕܢܵܛܘܿܪܵܐ ܐܝܼܬܼ ܥܲܡܝܼ܁ ܘܠܲܝܬܿ>
      text <ܡܸܬܼܡܲܨܝܵܢܘܼܬܼܵܐ ܠܲܚܕܼܵܐ ܡ̣ܢ ܒܸܪ̈ܝܵܬܼܵܐ ܐܵܦܸܢ ܠܡܸܬܼܚܙܵܝܘܼ ܒܲܠܚܘܿܕܼ>
      text <ܩܕܼܵܡܲܝ܃ ܐܸܠܵܐ ܡܲܦܤܵܢܘܼܬܼܵܐ ܗܘ̤ܵܬܼ ܡ̣ܢ ܠܥܸܠ܁ ܐܲܝܟܲܢܵܐ ܕܐܵܦܠܵܐ܃>
      text <ܟܲܕܼ ܒܥܲܝܢܲܝ̈ܟ ܬܸܚܙܸܐ ܘܒܸܐܕܸܢܲܝ̈ܟ ܬܸܫܡܲܥ ܠܲܓܼܙܵܡܗܘܿܢ܃ ܬܲܫܲܪ>
      text <ܕܡܲܡܪܚܝܼܢ܁ ܐܸܠܘܼ ܦܘܼܩܕܵܢܵܐ ܐܝܼܬܼ ܗ̄ܘ̣ܵܐ ܠܘܵܬܼܗܘܿܢ ܡ̣ܢ ܪܸܡܙܵܐ>
    block
      text <ܫܡܲܝܵܢܵܐ܃ ܠܵܐ ܐܵܠ̇ܨܵܐ ܗ̄ܘ̣ܵܬܼ܃ ܠܵܐ ܡܹܐܡܪܵܐ ܐܵܦܠܵܐ ܡܸܠܹ̈ܐ܁ ܐܸܠܵܐ>
      text <ܠܨܸܒܼܝܵܢܵܐ܃ ܥ̇ܒܼܵܕܼܵܐ ܢܵܩܹ̇ܦ ܗ̄ܘ̣ܵܐ܁ ܘܐܸܢ ܕܹܝܢ ܗܵܢܵܘ ܨܸܒܼܝܵܢܹܗ ܕܡܵܪܝ܃>
      text <ܐܸܡܲܪ ܐܲܢ̄ܬܿ ܠܵܟܼ܃ ܕܢܸܫܬܲܠܛܘܼܢ ܒܝܼ̈ܫܹܐ ܒܬܼܘܼܩܵܢܹܗ܃ ܐܵܦܠܵܐ ܐܸܢܵܐ>
      text <ܡܸܬܼܥܲܤܲܩ ܐ̄ܢܵܐ ܠܘܼܩܒܲܠ ܗܵܕܹܐ܃ ܐܲܝܟܼ ܐ̄ܢܵܫ ܕܲܡܢܵܚ ܕܲܢܒܲܛܸܠ>
      text <ܨܸܒܼܝܵܢܵܐ ܕܡܵܪܹܗ܁ ܘܒܲܕܼܓܼܘܿܢ ܐܵܦ ܒܢܸܤܝܘܿܢܵܟܼ܃ ܚܲܕܼܘܼܬܼܵܐ ܡܸܬܼܡܠܸܐ>
      text <ܐܲܢ̄ܬܿ܃ ܐܲܝܟܼ ܐܲܝܢܵܐ ܕܝܼܕܲܥ̣ ܘܐܼܲܪܓܸܫ̣܃ ܕܡܵܪܹܗ ܐܝܼܬܼܵܘܗܝ ܠܹܗ>
      text <ܡܕܲܒܿܪܵܢܵܐ܁ ܡܵܕܹܝܢ ܤܡܘܿܟܼ ܠܸܒܵܟܼ ܒܬܼܘܼܟܼܠܵܢ ܗܲܝܡܵܢܘܼܬܼܵܐ ܕܡܵܪܝܵܐ܃>
      text <ܘܠܵܐ ܬܸܬܿܙܝܼܥ܃ ܠܵܐ ܡ̣ܢ ܕܸܚܠܬܹܗ ܕܠܸܠܝܵܐ܃ ܘܐܵܦܠܵܐ ܡ̣ܢ ܓܹܐܪܵܐ>
      text <ܕܦܵܪܲܚ ܒܐܝܼܡܵܡܵܐ܁ ܗܲܝܡܵܢܘܼܬܹܗ ܠܲܡ ܕܙܲܕܝܼܩܵܐ ܕܲܠܘܵܬܼ ܐܲܠܵܗܵܐ܃>
      text <ܥܵܒܼܕܵܐ ܠܗܹܝܢ ܠܚܲܝ̈ܘܵܬܼܵܐ ܕܒܲܪܵܐ ܐܲܝܟܼ ܐܸܡܪܹ̈ܐ ܘܥܸܙܹ̈ܐ܁ ܠܵܐ ܠܲܡ>
      text <ܐܝܼܬܲܝ ܙܲܕܝܼܩܵܐ܃ ܕܐܸܬܿܬܿܟܸܠ ܒܐܲܠܵܗܵܐ܁ ܐܸܠܵܐ ܚܲܬܝܼܬܼܵܐ ܠܵܟܼ܃ ܕܡܸܛܠ>
      text <ܦܘܼܠܚܵܢܵܐ ܕܙܲܕܝܼܩܘܼܬܼܵܐ ܢܦܲܩ̣ܬܿ ܠܚܘܼܪܒܵܐ ܤܒܼܝܼܣ ܒܐܘܼܠܨܵܢܹ̈ܐ܃>
      text <ܘܡܸܛܠܗܵܢܵܐ ܡܫܲܡܫܵܢܵܐ ܐܝܼܬܲܝܟ ܕܨܒܼܝܵܢܹܗ ܕܐܲܠܵܗܵܐ܁ ܡܵܕܹܝܢ܃ ܡܲܓܵܢ>
      text <ܬܵܥܹ̇ܫ ܐܲܢ̄ܬܿ܃ ܟܲܕܼ ܤܵܒܹ̇ܠ ܐܲܢ̄ܬܿ ܛܘܼܪ̈ܵܦܹܐ ܗܵܠܹܝܢ܁ ܠܵܐ ܗ̄ܘ̣ܵܐ ܕܐܲܠܵܗܵܐ>
      text <ܨܵܒܹ̇ܐ ܒܛܘܼܪ̈ܵܦܹܐ ܕܲܒܼܢܲܝ̈ܢܵܫܵܐ܃ ܐܸܠܵܐ ܕܐܲܢ̄ܬܿ ܬܩܲܪܸܒܼ ܠܹܗ ܕܸܒܼܚܬܼܵܐ>
      text <ܕܚܘܼܒܵܐ܃ ܚܲܫܹ̈ܐ ܕܲܩܢܘܿܡܵܟܼ܁ ܗܵܢܵܐ ܦܘܼܪܫܵܢܵܐ ܡܚܵܘܹܝܢ ܠܐܲܠܵܗܵܐ>
      text <ܟܠܗܘܿܢ ܪ̈ܵܚܡܵܘܗܝ܃ ܕܲܚܠܵܦ ܚܘܼܒܹܗ ܢܸܬܼܐܲܠܨܘܼܢ܁ ܡܸܛܠ ܕܟܼܠܗܘܿܢ>
      text <ܐܲܝܠܹܝܢ ܕܨܵܒܹ̇ܝܢ ܕܲܒܼܕܸܚܠܲܬܼ ܐܲܠܵܗܵܐ ܕܢܸܚܘܿܢ ܒܝܼܫܘܿܥܡܫܝܼܚܵܐ܃>
      text <ܡܸܬܼܠܲܨܝܼܢ܁ ܘܗܵܝܕܹܝܢ ܡܲܫܠܸܛ ܠܗܘܿܢ ܥܲܠ ܤܬܼܝܼܪ̈ܵܬܼܵܐ>
      text <ܕܓܲܙܵܘ̈ܗܝ܀>
      text <ܐܸܡ݂ܲܪ ܓܹܝܪ ܚܲܕܼ ܡ̣ܢ ܩܲܕܝܼ̈ܫܹܐ܃ ܕܐܝܼܬܼ ܗ̄ܘ̣ܵܐ ܐ̄ܢܵܫ ܝܑܼܚܝܼܕܼܵܝܵܐ ܤܵܒܼܵܐ>
      text <ܝܲܩܝܼܪܵܐ܃ ܘܐܸܙܹ̇ܠܬܼ ܠܘܵܬܹܗ ܒܲܙܒܲܢ܃ ܟܲܕܼ ܫܚܝܼܩ ܐ̄ܢܵܐ ܡ̣ܢ ܢܸܤܝ̈ܘܿܢܹܐ܁>
    block
      text <ܗ̤ܘ ܕܹܝܢ ܟܪܝܼܗ ܗ̄ܘ̣ܵܐ ܘܡܲܓܲܣ ܗ̄ܘ̣ܵܐ܁ ܘܟܲܕܼ ܫܲܠܸܡ̇ܬܹܗ܃ ܝܸܬܼܒܹ̇ܬܼ>
      text <ܠܘܵܬܹܗ܃ ܘܐܸܡ̇ܪܹܬܼ ܠܹܗ܃ ܨܲܠܵܐ ܥܠܲܝ ܐܲܒܼܘܼܢ܃ ܕܤܲܓܝܼ ܫܚܝܼܩ ܐ̄ܢܵܐ>
      text <ܡ̣ܢ ܢܸܤܝ̈ܘܿܢܹܐ ܕܫܹ̈ܐܕܹܐ܁ ܗ̤ܘ ܕܹܝܢ ܦܬܲܚ̣ ܥܲܝܢܵܘ̈ܗܝ ܘܚ̣ܵܪ ܒܝܼ>
      text <ܫܲܦܝܼܪ܃ ܘܐܸܡ݂ܲܪ ܠܝܼ܃ ܒܹܪܝ܃ ܛܲܠܝܵܐ ܐܲܢ̄ܬܿ܃ ܘܠܵܐ ܫܵܒܹ̇ܩ ܥܠܲܝܟ>
      text <ܐܲܠܵܗܵܐ ܢܸܤܝ̈ܘܿܢܹܐ܁ ܗܵܝܕܹܝܢ ܐܸܡ̇ܪܹܬܼ ܠܹܗ܃ ܕܛܲܠܝܵܐ ܐ̄ܢܵܐ܃ ܐܸܠܵܐ>
      text <ܢܸܤܝ̈ܘܿܢܹܐ ܕܓܲܒܼܪܹ̈ܐ ܚܲܝ̈ܠܵܬܼܵܢܹܐ ܐܝܼܬܼ ܥܲܡܝ܁ ܗܵܝܕܹܝܢ ܐܸܡ݂ܲܪ ܠܝܼ܃>
      text <ܡܵܕܹܝܢ ܠܲܡܚܲܟܵܡܘܼܬܼܵܟܼ ܒܵܥܹ̇ܐ ܐܲܠܵܗܵܐ܁ ܘܐܸܡ̇ܪܹܬܼ ܠܹܗ ܐܸܢܵܐ܃ ܕܐܲܝܟܲܢ>
      text <ܡܸܬܼܚܲܟܲܡܢܵܐ܃ ܟܲܕܼ ܟܠܝܘܿܡ ܡܵܘܬܵܐ ܛܵܥܹ̇ܡ ܐ̄ܢܵܐ ܗ̤ܘ ܕܹܝܢ ܐܸܡ݂ܲܪ>
      text <ܠܝܼ܃ ܐܲܠܵܗܵܐ ܪܵܚܹܡ ܠܵܟܼ܃ ܫܬܼܘܿܩ܁ ܥܬܼܝܼܕܼ ܗ̄ܘ̣ ܐܲܠܵܗܵܐ ܕܢܸܬܸܠ>
      text <ܠܵܟܼ ܡܵܘܗܲܒܼܬܹܗ܁ ܬܘܼܒܼ ܐܸܡ݂ܲܪ ܠܝܼ܃ ܕܲܗ̤ܘܲܝܬܿ ܝܵܕܲܥ̇ ܒܹܪܝ܃>
      text <ܕܲܬܼܠܵܬܼܝܼܢ ܫܢ̈ܝܼܢ ܩܪܵܒܼܵܐ ܥܲܡ ܫܹ̈ܐܕܹܐ ܥܒܼܝܼܕܼ ܠܝܼ܃ ܟܲܕܼ ܥܸܤܪܝܼܢ>
      text <ܫܢ̈ܝܼܢ ܠܵܐ ܐܸܬܼܥܲܕܪܹܬܼ ܟܠ ܟ̱ܠܹܗ܁ ܟܲܕܼ ܗ̤ܘܲܝ̈ ܕܹܝܢ ܥܸܤܪܝܼܢ ܘܚܲܡܸܫ>
      text <ܫܢ̈ܝܼܢ܃ ܫܲܪܝܼ ܡܕܝܼܩ ܗ̄ܘ̣ܵܐ ܢܝܵܚܵܐ܁ ܘܲܟܼܡܵܐ ܕܐܵܬܹ̇ܐ ܗ̄ܘ̣ܵܐ܃ ܤܵܓܹ̇ܐ>
      text <ܗ̄ܘ̣ܵܐ܁ ܘܟܲܕܼ ܗ̤ܘܲܝ̈ ܥܸܤܪܝܼܢ ܘܲܬܼܡܵܢܹܐ ܫܢܝܼ̈ܢ܃ ܤ̣ܓܝܼ ܝܲܬܿܝܼܪ ܒܝܲܬܝܼܪ܁>
      text <ܘܲܒܼܡܘܼܠܵܝܵܐ ܕܹܝܢ ܕܲܬܼܠܵܬܼܝܼܢ ܫܢ̈ܝܼܢ ܗܵܟܲܢܵܐ ܤ̣ܓܼܝܼ ܢܝܵܚܵܐ܃ ܕܠܵܐ ܝܵܕܲܥ̇ܢܵܐ>
      text <ܟܡܵܐ ܗܵܘܹ̇ܐ܁ ܘܐܵܡܲ̇ܪ ܗ̄ܘ̣ܵܐ܃ ܕܡܵܐ ܕܒܼܵܥܹ̇ܐ ܐ̄ܢܵܐ ܕܐܹܩܘܼܡ ܒܬܸܫܡܸܫܬܼܵܐ܃>
      text <ܚܕܼܵܐ ܡܲܪܡܝܼܬܼܵܐ ܡܸܫܬܒܸܩ ܐ̄ܢܵܐ ܕܐܹܫܲܡܸܫ܁ ܕܫܲܪܟܵܐ ܕܹܝܢ܃ ܐܸܢ ܩܵܐܹ̇ܡ>
      text <ܐ̄ܢܵܐ ܬܠܵܬܼܵܐ ܝܵܘܡ̈ܝܼܢ܃ ܒܬܲܗܪܵܐ ܕܥܲܡ ܐܲܠܵܗܵܐ ܗܵܘܹ̇ܐ ܐ̄ܢܵܐ܃ ܟܲܕܼ ܠܵܐ>
      text <ܡܲܪܓܸܫ ܐ̄ܢܵܐ ܒܠܹܐܘܬܼܵܐ܀ ܗܵܐ ܥܲܡܠܵܐ ܕܙܲܒܼܢܵܐ ܤܲܓܝܼܐܵܐ܃ ܐܲܝܢܵܐ ܢܝܵܚܵܐ>
      text <ܕܠܵܐ ܤܵܟܼܵܐ ܐܵܘܠܸܕܼ܀>
      text <ܐܝܼܬܼ ܗ̄ܘ̣ܵܐ ܚܲܕܼ ܡ̣ܢ ܐܲܒܼܵܗ̈ܵܬܼܵܐ܃ ܕܐܵܟܹ̇ܠ ܗ̄ܘ̣ܵܐ ܬܲܪܬܹܝܢ ܙܲܒܼܢ̈ܝܼܢ>
      text <ܒܫܲܒܿܬܼܵܐ܁ ܘܐܸܡ݂ܲܪ ܠܲܢ܃ ܕܲܒܼܗܵܘ̇ ܝܵܘܡܵܐ ܕܲܡܡܲܠܸܠ ܐ̄ܢܵܐ ܥܲܡ ܐ̄ܢܵܫ܃>
    block
      text <ܩܵܢܘܿܢܵܐ ܕܨܵܘܡܵܐ ܐܲܝܟܼ ܥܝܵܕܼܵܐ ܕܐܝܼܬܼ ܠܝܼ܃ ܠܵܐ ܡܸܫܟܲܚܢܵܐ ܠܡܸܛܲܪ܃>
      text <ܐܸܠܵܐ ܡܸܬܼܐ̱ܠܸܨ ܐ̄ܢܵܐ ܕܐܸܫܪܸܐ܁ ܘܐܸܤܬܲܟܲܠܢܲܢ܃ ܕܲܢܛܘܼܪܬܵܐ ܕܠܸܫܵܢܵܐ܃>
      text <ܠܵܐ ܒܲܠܚܘܿܕܼ ܡܥܝܼܪܵܐ ܠܗܵܘܢܵܐ ܠܘܵܬܼ ܐܲܠܵܗܵܐ܃ ܐܸܠܵܐ ܐܵܦ ܠܥܲܡ̈ܠܹܐ>
      text <ܓܠܲܝ̈ܵܐ ܕܲܒܼܦܲܓܼܪܵܐ ܡܸܬܼܦܲܠܚܝܼܢ܃ ܚܲܝܠܵܐ ܪܲܒܵܐ ܟܲܤܝܵܐܝܼܬܼ ܡܵܘܫܛܵܐ>
      text <ܠܫܘܼܡܠܵܝܗܘܿܢ܁ ܘܢܵܗܲܪ ܡܲܕܥܵܐ ܐܲܡܝܼܢܵܐܝܼܬܼ ܒܦܘܼܠܚܵܢܵܐ ܟܲܤܝܵܐ܃>
      text <ܐܲܝܟܼ ܕܐܸܡ݂ܲܪܘ ܐܲܒܼܵܗܲܝ̈ܢ܁ ܕܗܵܝ̇ ܕܢܸܛܲܪ ܠܦܘܼܡܵܐ܃ ܡܥܝܼܪܵܐ ܠܬܹܐܪܬܵܐ>
      text <ܠܘܵܬܼ ܐܲܠܵܗܵܐ܃ ܐܸܢ ܒܝܼܕܲܥܬܼܵܐ ܢܸܫܬܘܿܩ܁ ܗ̤ܘ ܕܹܝܢ ܗܵܢܵܐ ܩܲܕܝܼܫܵܐ܃>
      text <ܓܪܸܐ ܗ̄ܘ̣ܵܐ ܤܲܓܝܼ ܒܫܲܗܪܵܐ ܕܠܲܝ̈ܠܵܘܵܬܼܵܐ܃ ܘܐܸܡ݂ܲܪ܃ ܕܗܵܘ̇ ܠܸܠܝܵܐ>
      text <ܕܩܵܐܹ̇ܡ ܐ̄ܢܵܐ ܥܕܲܡܵܐ ܠܨܲܦܪܵܐ܃ ܘܒܼܵܬܲܪ ܡܲܙܡܘܿܪܹ̈ܐ ܡܸܬܿܬܿܢܝܼܚ>
      text <ܐ̄ܢܵܐ܁ ܡ̣ܢ ܒܵܬܲܪ ܕܡܸܬܬܿܥܝܼܪ ܐ̄ܢܵܐ ܡ̣ܢ ܫܸܢܬܼܵܐ܃ ܒܗܵܘ̇ ܝܵܘܡܵܐ ܗܵܘܹ̇ܐ>
      text <ܐ̄ܢܵܐ ܐܲܝܟܼ ܕܠܵܐ ܐܝܼܬܼܵܘܗ ܒܥܵܠܡܵܐ ܗܵܢܵܐ܁ ܘܡܸܕܸܡ ܚܘܼܫܵܒܼܵܐ>
      text <ܐܲܪܥܵܢܵܝܵܐ ܥܲܠ ܠܹܒܿܝ ܠܵܐ ܤܵܠܹ̇ܩ܃ ܐܵܦܠܵܐ ܥܲܠ ܩܵܢܘܿܢܹ̈ܐ ܡܬܲܚܡܹ̈ܐ>
      text <ܡܸܤܬܿܢܸܩ ܐ̄ܢܵܐ܃ ܐܸܠܵܐ ܒܬܸܡܗܵܐ ܗܵܘܹ̇ܐ ܐ̄ܢܵܐ ܝܵܘܡܵܐ ܗܵܘ̇ ܟ̱ܠܹܗ܁>
      text <ܒܚܲܕܼ ܡ̣ܢ ܝܵܘ̈ܡܵܬܼܵܐ ܗܵܟܹܝܠ ܕܐܝܼܬܼܵܘܗܝ ܝܵܘܡܵܐ ܗܵܘ̇ ܕܒܹܗ ܐܹܟܼܘܿܠ܃>
      text <ܘܐܝܼܬܼ ܗ̄ܘ̣ܵܐ ܠܝܼ ܝܵܘ̈ܡܵܬܼܵܐ ܐܲܪܒܿܥܵܐ ܕܡܸܕܸܡ ܠܵܐ ܛܥܝܼܡ ܠܝܼ܁ ܟܲܕܼ>
      text <ܩܵܡܹ̇ܬܼ ܕܐܹܫܲܡܸܫ ܪܲܡܫܵܐ ܘܐܸܛܥܲܡ܃ ܩܵܡܹ̇ܬܼ ܒܕܼܵܪܬܵܐ ܕܩܸܠܵܝܬܝ܃>
      text <ܟܲܕܼ ܐܝܼܬܼ ܗ̄ܘ̣ܵܐ ܫܸܡܫܵܐ ܤܲܓܝܼ܁ ܘܲܕܼܫܲܪܝܼܬܼ ܒܲܠܚܘܿܕܼ ܒܡܲܪܡܝܼܬܼܵܐ>
      text <ܕܪܹܫ ܬܸܫܡܸܫܬܼܵܐ ܐܲܪܓܫܹ̇ܬܼ܃ ܘܬܼܘܼܒܼ ܥܕܲܡܵܐ ܠܝܵܘܡܵܐ ܐ̄ܚܪܹܢܵܐ ܕܲܕܼܢܲܚ̣>
      text <ܫܸܡܫܵܐ ܒܐܲܦܲܝ̈܃ ܘܚܲܡ̣ܘ ܠܗܘܿܢ ܡܵܐܢܲܝ̈ ܥܲܠ ܓܘܼܫܡܝ܃ ܠܵܐ ܪܓܼܝܼܫ>
      text <ܗ̄ܘܹ̇ܝܬܼ ܕܐܲܝܟܵܐ ܐܝܼܬܲܝ܁ ܡ̣ܢ ܕܐܲܠܨܲܢܝ ܫܸܡܫܵܐ ܟܲܕܼ ܚܵܪܹܟܼ ܗ̄ܘ̣ܵܐ>
      text <ܦܲܪܨܘܿܦܝ܃ ܐܸܬܼܟܲܢܲܫ ܗܵܘܢܝ ܠܘܵܬܼܝ܃ ܘܗܵܐ ܚܵܙܹ̇ܐ ܐ̄ܢܵܐ>
      text <ܕܐܝܼܬܼܵܘܗܝ ܝܵܘܡܵܐ ܐ̄ܚܪܹܢܵܐ܁ ܘܐܵܘܕܝܼܬܼ ܠܐܲܠܵܗܵܐ܃ ܕܲܟܼܡܵܐ>
    block
      text <ܫܦܝܼܥܵܐ ܛܲܝܒܿܘܼܬܹܗ ܠܘܵܬܼ ܒܢܲܝ̈ܢܵܫܵܐ܃ ܘܠܲܐܝܕܵܐ ܪܲܒܿܘܼܬܼܵܐ ܡܫܘܸܐ>
      text <ܠܲܕܼܒܼܵܥܹ̇ܝܢ ܠܹܗ܁>
      text <ܫܠܸܡ̣ܘ ܫܲܪ̈ܒܹܐ ܕܐ̄ܢܵܫܵܐ ܩܲܕܝܼ̈ܫܹܐ܁>
  text 54
    block
      text <ܬܘܼܒܼ ܫܲܪ̈ܒܹܐ ܐ̄ܚܪܵܢܹܐ ܥܲܠ ܡܲܓܿܢܵܢܘܼܬܼܵܐ܁ ܢܕ܁>
    block
      text <ܐܵܦܸܢ ܒܓܲܒܵܐ ܐ̄ܚܪܹܢܵܐ ܐܲܡܝܼܪ ܗ̄ܘ̣ ܠܲܢ ܥܲܠ ܗܵܕܹܐ ܒܗܵܠܹܝܢ>
      text <ܥܸܠܵܝ̈ܵܬܼܵܐ ܠܦܘܼܬܼ ܕܕܼܘܼܟܿܬܼܵܐ ܝܸܗܒܲܬ̤ ܐܝܼܕܼܵܐ܃ ܕܲܢܢܲܗܲܪ ܒܝܲܬܝܼܪܵܐ ܬܘܼܒܼ>
      text <ܗܵܪܟܵܐ ܠܵܐ ܡܵܐ̇ܢܵܐ ܠܲܢ܀ ܡܲܓܢܵܢܘܼܬܼܵܐ ܐܝܼܬܹܝܗ̇܃ ܫܡܵܐ ܡܵܘܕܥܵܢܵܐ>
      text <ܕܥܘܼܕܼܪܵܢܵܐ ܘܢܘܼܛܵܪܵܐ܃ ܘܐܵܦ ܕܩܘܼܒܵܠܵܐ ܕܡܵܘܗܲܒܼܬܼܵܐ ܕܡܵܘܗܲܒܼܬܼܵܐ ܫܡܲܝܵܢܝܼܬܼܵܐ܁>
      text <ܐܲܝܟܼ ܗܵܝ̇܃ ܕܪܘܼܚܵܐ ܕܩܘܼܕܼܫܵܐ ܬܹܐܬܸܐ܃ ܘܚܲܝܠܹܗ ܕܥܸܠܵܝܵܐ ܢܲܓܸܢ>
      text <ܥܠܲܝܟܿܝ܁ ܘܲܐ̄ܚܪܹܬܼܵܐ ܐܲܝܟܼ ܗܵܝ̇܃ ܕܝܲܡܝܼܢܵܟܼ ܡܵܪܝܵܐ ܐܲܓܸܢ ܥܠܲܝ܁>
      text <ܕܐܝܼܬܹܝܗ̇܃ ܫܸܐܠܬܼܵܐ ܕܥܘܼܕܼܪܵܢܵܐ܁ ܘܐܲܝܟܼ ܗܵܝ̇܃ ܕܐܲܓܸܢ ܥܲܠ ܩܪܝܼܬܼܵܐ>
      text <ܗܵܕܹܐ ܘܐܸܦܪܩܝܼܗ̇܁ ܕܒܲܕܼܓܼܘܿܢ܃ ܬܪܹܝܢ ܙܢܲܝ̈ܵܐ ܡܸܤܬܲܟܿܠܝܼܢ ܚ̄ܢܲܢ>
      text <ܕܡܲܥܒܿܕܼܵܢܘܼܬܼܵܐ܃ ܒܡܲܓܢܵܢܘܼܬܼܵܐ ܕܗܵܘ̇ܝܵܐ ܡ̣ܢ ܐܲܠܵܗܵܐ ܥܲܠ ܒܢܲܝ̈ܢܵܫܵܐ܁>
      text <ܚܲܕܼ ܐ̄ܪܵܙܵܢܵܐܝܼܬܼ ܘܡܸܬܼܝܲܕܼܥܵܢܵܐܝܼܬܼ܃ ܘܲܐ̄ܚܪܹܢܵܐ ܤܘܼܥܪܵܢܵܐܝܼܬܼ܁ ܘܗܵܘ̇>
      text <ܩܲܕܼܡܵܝܵܐ܃ ܕܩܲܕܝܼܫܘܼܬܼܵܐ ܗ̣̄ܝ ܕܡܸܬܼܩܲܒܿܠܵܐ ܒܝܲܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ܁>
      text <ܗܵܢܵܘ ܕܹܝܢ܃ ܒܝܲܕܼ ܡܲܥܒܿܕܼܵܢܘܼܬܼܵܐ ܕܪܘܼܚܵܐ ܕܩܘܼܕܼܫܵܐ܃ ܡܸܬܼܩܲܕܲܫ>
      text <ܐ̄ܢܵܫ ܒܦܲܓܼܪܹܗ ܘܲܒܼܢܲܦܫܹܗ܁ ܐܲܝܟܼ ܗܵܝ̇ ܕܐܹܠܝܼܫܲܥ ܘܝܘܿܚܲܢܵܢ܃ ܘܛܘܼܒܼܵܢܝܼܬܼܵܐ>
      text <ܡܲܪܝܲܡ ܒܪܝܼܟܲܬܼ ܒܢܸܫܹ̈ܐ܁ ܐܸܠܵܐ ܕܗܵܕܹܐ ܕܠܵܐ ܦܘܼܚܵܡ ܗ̄ܝ̣܃ ܘܕܲܠܥܸܠ>
      text <ܡ̣ܢ ܛܲܟܼܤܵܐ ܕܲܥܒܼܝܼ̈ܕܹܐ܁ ܚܢܲܢ ܢܹܐܬܸܐ ܠܗܵܝ̇ ܕܒܲܡܢܵܬܼܵܐ ܕܲܠܘܵܬܼ ܫܼܲܪܟܵܐ>
      text <ܕܩܲܕܝܼ̈ܫܹܐ܃ ܐܲܝܟܼ ܗܲܕܵܡܹ̈ܐ ܡ̣ܢ ܓܘܼܫܡܵܐ܁ ܙܢܵܐ ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ܃>
      text <ܐܲܝܟܼ ܗܵܠܹܝܢ ܕܲܠܘܵܬܼ ܐ̄ܢܵܫ ܐ̄ܢܵܫ ܡ̣ܢ ܩܲܕܝܼ̈ܫܹܐ܃ ܕܐܝܼܬܼܵܘܗܝ ܙܢܵܐ>
    block
      text <ܡܲܥܒܿܕܼܵܢܵܝܵܐ܃ ܕܥܲܠ ܗܵܘܢܵܐ ܡܲܓܸܢ܁ ܘܐܸܡܲܬܼܝ ܕܲܠܗܵܕܹܐ ܡܲܓܢܵܢܘܼܬܼܵܐ>
      text <ܡܸܫܬܿܘܸܐ ܒܲܪܢܵܫܵܐ܃ ܒܝܲܕܼ ܬܸܡܗܵܐ ܡܸܬܼܚܛܸܦ ܗܵܘܢܵܐ ܘܡܸܬܼܡܬܲܚ܃>
      text <ܒܓܸܠܝܵܢܵܐ ܡܸܕܸܡ ܐܲܠܵܗܵܝܵܐ܁ ܘܲܟܼܡܵܐ ܙܲܒܼܢܵܐ ܕܡܲܥܒܿܕܼܵܢܘܼܬܼܵܐ ܡܲܓܢܵܐ>
      text <ܥܲܠ ܗܵܘܢܵܐ܃ ܠܥܸܠ ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ>
      text <ܐܝܼܬܼܵܘܗܝ ܒܲܪܢܵܫܵܐ܃ ܒܝܲܕܼ ܫܵܘܬܵܦܘܼܬܼܵܐ ܕܪܘܼܚܵܐ ܕܩܘܼܕܼܫܵܐ܁ ܘܗܵܕܲܐ>
      text <ܗ̣̄ܝ ܕܐܲܡܝܼܪܵܐ ܡ̣ܢ ܫܠܝܼܚܵܐ ܒܐܸܤܟܹܝܡ ܨܠܘܿܬܼܵܐ ܠܘܵܬܼ ܐܲܦܸܤܵܝܹ̈ܐ܃>
      text <ܟܲܕܼ ܨܵܒܹ̇ܐ ܕܵܢܫܵܘܕܲܥ ܐܸܢܘܿܢ ܐ̄ܪܵܙܵܐ ܗܵܢܵܐ܃ ܘܐܵܡܲܪ܃ ܐܲܠܵܗܹܗ ܕܡܵܪܲܢ>
      text <ܝܼܫܘܿܥ ܡܫܝܼܚܵܐ ܐܲܒܼܵܐ ܕܬܸܫܒܿܘܿܚܬܼܵܐ܃ ܢܸܬܸܠ ܠܟܼܘܿܢ ܪܘܼܚܵܐ ܕܚܸܟܼܡܬܼܵܐ>
      text <ܘܲܕܓܸܠܝܵܢܵܐ ܒܝܼܕܲܥܬܹܗ܃ ܘܢܸܢܗܪ̈ܵܢ ܥܲܝ̈ܢܹܐ ܕܠܸܒܵܘ̈ܵܬܼܟܼܘܿܢ܁ ܘܡܵܢܵܐ>
      text <ܡ̣ܢ ܗܵܕܹܐ ܕܬܸܕܥܘܼܢ ܡܵܢܵܘ ܤܲܒܼܪܵܐ ܕܩܸܪܝܵܢܹܗ܃ ܘܡܵܢܵܘ ܥܘܼܬܼܪܵܐ>
      text <ܕܫܘܼܒܼܚܵܐ ܕܝܵܪܬܘܼܬܹܗ ܒܩܲܕܝܼ̈ܫܹܐ܃ ܘܡܵܢܲܐ ܗ̣̄ܝ ܝܲܬܝܼܪܘܼܬܼܵܐ ܕܪܲܒܿܘܼܬܼܵܐ>
      text <ܕܚܲܝܠܹܗ܃ ܒܲܢ ܒܐܲܝܠܹܝܢ ܕܲܡܗܲܝܡܢܝܼܢܲܢ܀ ܗܵܢܵܐ ܐܝܼܬܼܵܘܗܝ ܚܲܕܼ ܙܢܵܐ>
      text <ܐ̄ܪܵܙܵܢܵܝܵܐ ܕܡܲܓܢܵܢܘܼܬܼܵܐ܃ ܕܐܸܡܲܬܼܝ ܕܡܲܓܸܢ ܚܲܝܠܵܐ ܗܵܢܵܐ ܥܲܠ ܒܲܪܢܵܫܵܐ܃>
      text <ܠܫܘܼܒܼܚܵܐ ܕܥܵܠܡܵܐ ܚܲܕܼܬܼܵܐ ܡܸܫܬܿܘܸܐ ܒܝܲܕܼ ܓܸܠܝܵܢܵܐ܁ ܘܗܵܕܲܐ ܗ̣ܝ>
      text <ܡܢܵܬܼܵܐ ܕܲܡܛܵܬ̤ ܠܩܲܕܝܼ̈ܫܹܐ ܒܢܘܼܗܪܵܐ܃ ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ܃>
      text <ܕܠܵܗ̇ ܡܸܫܬܿܘܹܝܢ ܐܲܝܠܹܝܢ ܕܩܲܒܸܠ̣ܘ ܩܲܕܝܼܫܘܼܬܼܵܐ ܕܗܵܘܢܵܐ ܡ̣ܢ>
      text <ܪܘܼܚܵܐ܃ ܒܝܲܕܼ ܕܘܼܒܵܪ̈ܲܝܗܘܿܢ ܩܲܕܝܼ̈ܫܹܐ ܘܲܡܝܲܬܪܹ̈ܐ܁ ܙܢܵܐ ܐ̄ܚܪܹܢܵܐ>
      text <ܕܡܲܓܢܵܢܘܼܬܼܵܐ ܐܝܼܬܼܵܘܗܝ܃ ܗܵܝ̇ ܕܤܘܼܥܪܵܢܵܐܝܼܬܼ ܡܸܬܼܝܲܕܼܥܵܐ>
      text <ܡܲܥܒܿܕܼܵܢܘܼܬܹܗ܁ ܚܲܝܠܵܐ ܐܝܼܬܼܵܘܗܝ ܡܸܬܼܝܲܕܼܥܵܢܵܐ܃ ܕܲܡܤܲܬܲܪ ܘܲܡܪܲܚܸܦ>
      text <ܥܲܠ ܒܲܪܢܵܫܵܐ ܐܲܡܝܼܢܵܐܝܼܬܼ܃ ܘܕܵܚܹ̇ܩ ܡܸܢܹܗ ܤܘܼܓܦܵܢܵܐ ܡܸܕܸܡ ܘܓܸܕܼܫܵܐ>
      text <ܕܥܵܪܹܨ܃ ܕܢܸܬܼܩܲܪܲܒܼ ܠܦܲܓܼܪܹܗ ܐܵܘ ܠܢܲܦܫܹܗ܁ ܗܵܘ̇ ܕܠܵܐ>
      text <ܡܸܬܼܚܲܙܝܵܢܵܐܝܼܬܼ ܠܗܵܘܢܵܐ ܡܸܬܼܪܓܸܫ܃ ܢܲܗܝܼܪܵܐ ܘܝܲܕܼܘܼܥܬܼܵܢܵܐ ܒܥܲܝܢܵܐ>
    block
      text <ܕܗܲܝܡܵܢܘܼܬܼܵܐ܁ ܗܵܘ̇ ܕܲܠܩܲܕܝܼ̈ܫܹܐ ܝܲܬܝܼܪ ܡܸܬܼܝܼܕܲܥ ܢܸܤܝܵܢܹܗ܃ ܐܲܝܟܼ>
      text <ܕܲܟܼܬܼܝܼܒܼ܃ ܕܡܲܫܪܝܼܬܼܵܐ ܕܡܲܠܲܐܟܼܵܘ̈ܗܝ ܕܡܵܪܝܵܐ܃ ܚܕܝܼܪܵܐ ܠܕܼܵܚܠܵܘ̈ܗܝ>
      text <ܘܲܡܦܲܨܸܐ ܠܗܘܿܢ܁ ܘܤܲܓܝܼܐܝܼܢ ܠܲܡ ܢܸܤܝܘܿܢܲܝ̈ܗܘܿܢ ܕܙܲܕܝܼ̈ܩܹܐ܃ ܘܡ̣ܢ>
      text <ܟܠܗܘܿܢ ܡܦܲܨܸܐ ܠܗܘܿܢ ܡܵܪܝܵܐ܁>
  text 55
    block
      text <ܕܡ̣ܢ ܐܲܝܟܵܐ ܡܸܬܼܢܲܛܪܵܐ ܥܝܼܪܘܼܬܼܵܐ ܟܤܝܼܬܼܵܐ ܒܓܼܵܘ ܢܲܦܫܵܐ܃ ܘܡ̣ܢ>
      text <ܡܵܢܵܐ ܥܵܐ̇ܠܵܐ ܕܲܡܟܘܼܬܼܵܐ ܘܩܲܪܝܼܪܘܼܬܼܵܐ ܒܪܸܥܝܵܢܵܐ܃ ܘܲܡܕܲܥܟܼܵܐ>
      text <ܠܚܲܡܝܼܡܘܼܬܼܵܐ ܩܲܕܝܼܫܬܼܵܐ ܡ̣ܢ ܢܲܦܫܵܐ܃ ܘܲܡܡܝܼܬܼܵܐ ܠܪܸܓܿܬܼܵܐ ܕܒܲܐܠܵܗܵܐ܃>
      text <ܕܥܲܠ ܪ̈ܓܼܝܼܓܼܵܬܼܵܐ ܪ̈ܘܼܚܵܬܵܝܵܬܼܵܐ ܘܲܡܫܲܝܵܢ̈ܝܬܼܵܐ܁ ܢܗ܁>
    block
      text <ܠܲܝܬܹܝܗ̇ ܡܸܬܼܡܲܨܝܵܢܘܼܬܼܵܐ ܒܤܲܩܘܼܒܼܠܵܝܘܼܬܼܵܐ ܠܘܵܬܼ ܥܘܼܟܵܪܵܐ>
      text <ܒܪ̈ܵܓܲܝ ܫܲܦܝܼܪ̈ܵܬܼܵܐ܃ ܐܸܠܘܼ ܠܵܗ̇ ܠܒܼܝܼܫܘܼܬܼ ܨܸܢ̈ܥܵܬܹܗ ܐܲܦܬܼܵܐ ܠܵܐ>
      text <ܡܸܫܬܿܟܲܚ ܗ̄ܘ̣ܵܐ ܡ̣ܢ ܝܲܕܼ ܡܲܚܒܼܵܢܲܝ̈ܗܹܝܢ ܕܫܲܦܝܼܪܵܬܼܵܐ܁ ܐܝܼܬܹܝܗ̇ ܡܲܢ>
      text <ܨܒܼܘܼܬܼܵܐ܃ ܕܐܲܝܟܼ ܗܵܟܲܢܵܐ܁ ܠܟܼܠ ܙܵܘܥܵܐ ܕܪܸܚܡܬܼܵܐ ܕܫܲܦܝܼܪܬܵܐ ܕܐܝܼܬܼ܃>
      text <ܥܲܡܹܗ ܕܫܘܼܪܵܝ ܡܸܬܿܬܿܙܝܼܥܵܢܘܼܬܼܵܐ ܢܵܩܹ̇ܦ ܠܹܗ ܛܢܵܢܵܐ ܡܸܕܸܡ܃ ܕܕܼܵܡܹ̇ܐ>
      text <ܠܲܕܼܓܼܘܼܡܪܹ̈ܐ ܕܢܘܼܪܵܐ ܒܚܲܡܝܼܡܘܼܬܹܗ܁ ܘܗ̤ܘ ܗܵܢܵܐ ܡܥܵܕܼ ܚܵܕܲܪ>
      text <ܠܹܗ ܐܲܝܟܼ ܫܘܼܪܵܐ ܠܹܗ ܠܙܵܘܥܵܐ ܗܵܘ̇ ܕܪܸܚܡܬܼܵܐ܃ ܘܛܵܪܹܕ ܡ̣ܢ>
      text <ܘܲܥܕܹܗ ܟܠ ܤܲܩܘܼܒܼܠܵܐ ܘܥܘܼܘܵܟܼܵܐ ܕܐܝܼܬܼ܁ ܥܘܼܫܢܵܐ ܕܹܝܢ ܤܲܓܝܼܐܵܐ>
      text <ܘܚܲܝܠܵܐ ܩܢܸܐ ܗܵܢܵܐ ܕܠܵܐ ܡܸܬܼܡܲܠܲܠ܃ ܠܲܡܚܲܤܢܘܼ ܠܟܼܠܵܗ̇ ܢܵܦܫܵܐ>
      text <ܡ̣ܢ ܕܬܸܬܼܪܲܦܸܐ ܐܵܘ ܕܬܸܬܿܙܝܼܥ ܡ̣ܢ ܚܹܐܦܹ̈ܐ ܕܟܼܠ ܥܘܼܤܵܩ̈ܝܼܢ܁ ܘܗܵܘ̇>
      text <ܡܲܢ ܩܲܕܡܵܝܵܐ ܐܝܼܬܼܵܘܗܝ܃ ܚܲܝܠܵܗ̇ ܕܪܸܓܿܬܼܵܐ ܩܲܕܝܼܫܬܼܵܐ܃ ܕܲܢܨܝܼܒܼܵܐ>
      text <ܒܲܟܪܝܵܢܵܗ̇ ܕܢܲܦܫܵܐ܁ ܗܵܢܵܐ ܕܹܝܢ܃ ܢܸܒܼܗܵܐ ܕܡܸܬܿܬܿܙܝܼܥ ܡ̣ܢ ܚܲܝܠܵܗ̇>
    block
      text <ܕܚܸܡܬܼܵܐ ܕܲܡܟܼܝܼܢܵܐ ܒܵܗ̇܃ ܗܵܝ̇ ܕܡ̣ܢ ܐܲܠܵܗܵܐ ܒܲܢ ܤܝܼܡܵܐ ܡܟܲܝܢܵܐܝܼܬܼ܃>
      text <ܠܡܸܛܲܪ ܬܚܘܼܡܵܘ̈ܗܝ ܕܲܟܼܝܵܢܵܐ܃ ܕܲܬܼܫܲܡܲܪ ܥܘܼܙܵܐ ܕܚܹܐܦܵܗ̇ ܠܡܘܼܠܵܝ>
      text <ܪܸܓܿܬܼܵܐ ܟܝܵܢܵܝܬܼܵܐ ܕܢܲܦܫܵܐ܃ ܕܗ̤ܝ ܗ̣̄ܝ ܡܝܲܬܿܪܘܼܬܼܵܐ܁ ܠܲܝܬܿ ܠܡܸܦܠܲܚ>
      text <ܡܝܲܬܿܪܘܼܬܼܵܐ ܒܸܠܥܵܕܼܵܘܗܝ܁ ܡܸܫܬܲܡܲܗ ܓܹܝܪ܃ ܛܢܵܢܵܐ܁ ܗ̤ܘܝܘܼ ܕܲܡܛܲܢܲܢ>
      text <ܘܲܡܙܝܼܥ ܘܲܡܫܲܠܗܸܒܼ ܘܲܡܓܲܒܲܪ ܠܒܲܪܢܵܫܵܐ ܒܲܙܒܲܢ ܙܒܲܢ܃ ܕܲܢܒܲܤܲܪ>
      text <ܥܲܠ ܦܲܓܼܪܵܐ ܒܐܘܼ̈ܠܨܵܢܹܐ ܘܢܸܤܝ̈ܘܿܢܹܐ ܕܚܝܼ̈ܠܹܐ ܕܐܵܪܥ̇ܝܼܢ܃ ܠܡܲܫܠܵܡܘܼ>
      text <ܢܲܦܫܹܗ ܬܟܼܝܼܠܵܐܝܼܬܼ ܠܡܵܘܬܵܐ܃ ܘܲܠܡܹܐܪܲܥ ܚܲܝ̈ܠܲܝ ܡܵܪܘܿܕܼܵܐ܃ ܚܠܵܦ>
      text <ܫܘܼܡܠܵܝܵܐ ܕܗܵܘ̇ ܡܸܕܸܡ ܕܐܲܚܒܲܬ̤ ܢܲܦܫܵܐ ܡܝܲܬܿܪܵܐܝܼܬܼ܁>
      text <ܐ̄ܢܵܫ ܓܹܝܪ ܠܒܼܝܼܫ ܠܲܡܫܝܼܚܵܐ ܒܕܼܘܼܟ ܒܲܟܼܬܼܵܒܹܗ܃ ܟܲܠܒܵܐ>
      text <ܩܪܵܝܗܝ ܠܗܵܢܵܐ ܛܢܵܢܵܐ܃ ܘܢܵܛܘܿܪܵܐ ܕܢܵܡܘܿܤܹܗ ܕܐܲܠܵܗܵܐ܃ ܕܗ̤ܝ>
      text <ܗ̣̄ܝ ܡܝܲܬܿܪܘܼܬܼܵܐ܁ ܡܝܲܬܿܪܘܼܬܼܵܐ ܐܝܼܬܹܝܗ̇܃ ܫܘܼܡܠܵܝ ܢܵܡܘܿܤܵܘ̈ܗܝ>
      text <ܕܐܲܠܵܗܵܐ܁ ܥܵܫ̇ܢ ܓܹܝܪ ܗ̤ܘ ܗܵܢܵܐ ܚܲܝܠܵܐ ܛܲܢܵܢܵܐ܃ ܘܡܸܬܿܬܿܥܝܼܪ>
      text <ܘܡܸܫܬܲܠܗܲܒܼ ܠܡܸܛܲܪ ܒܲܝܬܵܐ ܒܬܲܪܬܹܝܢ ܥܸܠ̈ܠܵܢ܁ ܘܡܸܬܼܡܚܸܠ>
      text <ܬܘܼܒܼ ܘܢܵܐܹ̇ܡ ܘܒܼܵܤܹ̇ܐ܃ ܒܬܲܪܬܹܝܢ ܥܸܠ̈ܠܵܬܼܵܐ ܐ̄ܚܪ̈ܢܝܬܼܵܐ܁ ܘܥܸܠܬܼܵܐ>
      text <ܩܲܕܼܡܵܝܬܼܵܐ ܕܚܲܡܝܼܡܘܼܬܹܗ ܘܥܝܼܪܘܼܬܹܗ܃ ܐܸܡܲܬܼܝ ܕܕܸܚܠܬܵܐ ܡܸܕܸܡ>
      text <ܢܵܒܼ̇ܗܵܐ ܒܹܗ ܒܒܲܪܢܵܫܵܐ܃ ܒܲܕܼܩܵܢܹ̇ܛ ܥܲܠ ܐܲܦܲܝ̈ ܡܝܲܬܿܪ̈ܵܬܼܵܐ ܕܲܩܢܸܐ>
      text <ܐܵܘ ܕܲܥܬܼܝܼܕܼ ܕܢܸܩܢܸܐ܁ ܕܕܲܡ ܬܸܬܼܚܲܠܲܨ ܐܵܘ ܬܸܬܼܚܲܒܲܠ܃ ܡ̣ܢ ܓܸܕܼܫܵܐ>
      text <ܡܸܕܸܡ ܕܢܵܩܹ̇ܦ ܠܵܗ̇܁ ܘܗܵܕܹܐ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܵܐ ܡܸܬܿܬܿܙܝܼܥܵܐ܃>
      text <ܒܟܼܠܗܘܿܢ ܦܵܠܚܹ̈ܝܗ̇ ܚܲܬܝܼ̈ܬܹܐ ܕܲܡܝܲܬܿܪܘܼܬܼܵܐ܃ ܠܥܝܼܪܘܼܬܼܵܐ ܘܲܛܢܵܢܵܐ>
      text <ܐܲܡܝܼܢܵܐ ܕܢܲܦܫܵܐ܃ ܕܠܵܐ ܬܸܗܘܸܐ ܢܵܝ̇ܡܵܐ܁ ܐܸܡܲܬܼܝ ܕܹܝܢ܃ ܕܗܵܕܹܐ ܕܸܚܠܬܼܵܐ>
      text <ܡܸܬܿܬܿܙܝܼܥܵܐ ܒܲܟܼܝܵܢܵܐ܃ ܟܲܠܒܵܐ ܗܵܢܵܐ ܕܐܸܡ݂ܲܪܢܲܢ܃ ܒܠܸܠܝܵܐ ܘܒܼܐܝܼܡܵܡܵܐ>
    block
      text <ܐܲܝܟܼ ܬܲܢܘܼܪܵܐ ܕܲܫܓܼܝܼܪ ܚܵܐܹ̇ܡ܁ ܟܲܕܼ ܡܥܝܼܪ ܠܹܗ ܠܲܟܼܝܵܢܵܐ܃ ܕܒܲܕܼܡܘܼܬܼ>
      text <ܟܪܘܿܒܼܵܐ ܗܘ̤ܵܐ ܥܝܼܪ ܘܕܼܵܐܹ̇ܩ ܠܟܼܠ ܚܘܼܕܼܪ̈ܵܘܗܝ ܒܟܼܠܥܸܕܵܢ܁ ܐܲܝܟܼ>
      text <ܐ̄ܢܵܫ ܢܹܐܡܲܪ܃ ܐܸܢ ܦܵܪܲܚܬܼܵܐ ܬܸܥܒܲܪ ܚܕܼܵܪܵܘܗܝ܃ ܡܸܬܿܬܿܙܝܼܥ ܘܢܵܒܲܚ>
      text <ܒܚܹܐܦܵܐ ܚܲܪܝܼܦܵܐ ܕܠܵܐ ܡܸܬܼܡܲܠܲܠ܁ ܗ̤ܝ ܕܸܚܠܬܼܵܐ܃ ܐܸܡܲܬܼܝ ܕܲܚܠܵܦ>
      text <ܦܲܓܼܪܵܐ ܬܸܗܘܸܐ܃ ܤܵܛܵܢܵܝܬܼܵܐ ܗ̣̄ܝ܁ ܒܕܸܐܬܼܦܲܠܲܓܼ ܥܲܠ ܒܛܝܼܠܘܼܬܹܗ>
      text <ܕܐܲܠܵܗܵܐ ܒܗܲܝܡܵܢܘܼܬܹܗ܃ ܘܲܛܥ̣ܵܐ ܕܐܲܝܟܲܢ ܒܛܝܼܠ ܠܹܗ ܠܐܲܠܵܗܵܐ>
      text <ܥܲܠ ܐܲܝܠܹܝܢ ܕܝܵܨ̇ܦܝܼܢ ܕܲܡܝܲܬܪܘܼܬܼܵܐ܃ ܠܡܹܐܨܲܦ ܕܝܼܠܗܘܿܢ ܒܟܼܠܥܸܕܵܢ܁>
      text <ܐܲܝܟܼ ܕܐܸܡ݂ܲܪ ܪܘܼܚܵܐ ܕܩܘܼܕܼܫܵܐ ܒܦܘܼܡܵܐ ܕܲܢܒܼܝܼܵܐ܃ ܥܲܝܢܵܘ̈ܗܝ ܠܲܡ>
      text <ܕܡܵܪܝܵܐ ܥܲܠ ܙܲܕܝܼ̈ܩܹܐ܃ ܘܐܸܕܼܢܵܘ̈ܗܝ ܠܡܸܫܡܲܥ ܐܸܢܘܿܢ܁ ܘܬܲܪܥܝܼܬܹܗ>
      text <ܠܲܡ ܕܡܵܪܝܵܐ܃ ܥܲܠ ܕܵܚܠܵܘ̈ܗܝ܁ ܘܐܲܝܟܼ ܕܡ̣ܢ ܦܲܪܨܘܿܦܵܐ ܕܝܼܠܹܗ ܠܘܵܬܼ>
      text <ܦܵܠܚܲܝ̈ ܡܝܲܬܿܪܘܼܬܼܵܐ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܵܡܲ݁ܪ܃ ܠܵܐ ܠܲܡ ܬܸܩܪܘܿܒܼ>
      text <ܠܵܟܼ ܒܝܼܫܬܼܵܐ܃ ܘܲܡܚܘܿܬܼܵܐ ܠܵܐ ܬܸܬܼܩܲܪܲܒܼ ܠܒܹܝܬܼ ܡܲܫܪܝܵܟܼ܁ ܡܸܛܠ>
      text <ܕܲܠܡܲܠܲܐܟܼܵܘ̈ܗܝ ܢܦܲܩܸܕܼ ܥܠܲܝܟܼ ܕܲܢܢܲܛܪܘܼܢܵܟܼ܃ ܘܥܲܠ ܕܪ̈ܵܥܲܝܗܘܿܢ>
      text <ܢܸܫܩܠܘܼܢܵܟܼ܁ ܥܲܡ ܫܲܪܟܵܐ ܕܦܸܬܼܓܼܵܡܹ̈ܐ ܕܲܟܼܬܼܝܼܒܼܝܼܢ܁ ܐܸܡܲܬܼܝ ܗܵܟܹܝܠ>
      text <ܕܲܚܠܵܦ ܢܲܦܫܵܐ ܬܸܗܘܸܐ ܗ̤ܝ ܕܸܚܠܬܼܵܐ܃ ܡܸܛܠ ܓܸܕܼܫܹ̈ܐ ܕܲܢܩܹܝܢ>
      text <ܠܲܡܝܲܬܿܪܘܼܬܼܵܐ܃ ܕܕܲܡ ܬܸܬܼܚܲܠܲܨ ܐܵܘ ܬܸܬܼܢܟܸܐ ܒܲܚܕܼܵܐ ܡ̣ܢ ܥܸܠ̈ܠܵܬܼܵܐ܃>
      text <ܚܘܼܫܒܼܵܐ ܗ̄ܘ̣ ܐܲܠܵܗܵܝܵܐ ܗܵܢܵܐ܃ ܘܪܸܢܝܵܐ ܡܝܲܬܿܪܵܐ܁ ܘܡ̣ܢ ܒܛܝܼܠܘܼܬܼܵܐ>
      text <ܕܐܲܠܵܗܵܐ ܐܝܼܬܹܝܗ̇ ܗ̤ܝ ܥܵܩܬܼܵܐ ܘܕܸܚܠܬܼܵܐ ܒܢܲܦܫܵܐ܃ ܘܩܸܢܛܵܐ>
      text <ܕܲܡܫܲܢܸܩ ܠܪܸܥܝܵܢܵܐ ܒܨܸܦܬܹܗܘ>
      text <ܐܵܦ ܥܸܠܬܼܵܐ ܬܘܼܒܼ ܕܬܲܪܬܹܝܢ܃ ܕܥܘܼܫܢܹܗ ܘܬܲܒܼܪܲܫܬܹܗ ܕܟܲܠܒܵܐ>
      text <ܐܝܼܬܹܝܗ̇܃ ܡܵܐ ܕܲܒܼܝܲܬܝܼܪܵܐ ܝܵܪܒܵܐ ܪܸܚܡܬܼܵܐ ܕܲܡܝܲܬܿܪܘܼܬܼܵܐ ܒܢܲܦܫܵܐ܁>
      text <ܒܦܘܼܚܵܡܵܐ ܓܹܝܪ ܕܪܸܚܡܬܼܵܐ ܕܲܒܼܢܲܦܫܵܐ܃ ܥܲܠ ܗܵܘ̇ ܡܵܐ ܕܐܲܚܝܼܕܼܵܐ>
    block
      text <ܒܚܘܼܒܹܗ܃ ܕܗ̤ܘܝܘܼ ܚܘܼܫܵܒܼܵܐ ܐܲܠܵܗܵܝܵܐ܃ ܗܵܟܲܢܵܐ ܡܸܬܼܢܲܒܼܪܲܫ ܛܢܵܢܵܐ>
      text <ܗܵܢܵܐ ܟܝܵܢܵܝܵܐ ܥܲܠ ܐܲܦܹ̈ܝܗ̇܁ ܥܸܠ̈ܠܵܬܼܵܐ ܕܫܘܼܗܵܝܹܗ ܘܲܕܿܕܲܡܟܿܘܼܬܹܗ܃>
      text <ܚܕܼܵܐ ܡܸܢܗܹܝܢ܃ ܐܸܡܲܬܼܝ ܕܗ̤ܝ ܪܸܚܡܬܼܵܐ ܩܵܗ̇ܝܵܐ ܘܡܸܬܼܒܲܨܪܵܐ ܒܢܲܦܫܵܐ܁>
      text <ܕܬܲܪܬܹܝܢ ܕܹܝܢ܃ ܡܵܐ ܕܚܘܼܫܵܒܼܵܐ ܡܸܕܸܡ ܕܬܼܘܼܟܼܠܵܢܵܐ ܥܵܐܹ̇ܠ ܫܵܪܹܐ>
      text <ܒܵܗ̇ ܒܢܲܦܫܵܐ܁ ܟܲܕܼ ܡܸܬܿܬܿܟܸܠ ܒܲܪܢܵܫܵܐ ܘܪܵܢܹܐ ܟܡܵܐ ܙܲܒܼܢ̈ܝܼܢ܃ ܕܠܲܝܬܿ>
      text <ܠܹܗ ܩܸܢܛܵܐ ܡ̣ܢ ܡܸܕܸܡ ܕܡܲܨܝܵܐ ܕܲܢܤܲܓܿܦܝܼܘܗܝ܁ ܘܡ̣ܢ ܗܵܪܟܵܐ>
      text <ܫܵܕܹܐ ܡܸܢܹܗ ܠܙܲܝܢܵܐ ܕܲܛܢܵܢܵܐ܃ ܘܗܵܘܹ̇ܐ ܐܲܝܟܼ ܒܲܝܬܼܵܐ ܕܠܵܐ ܢܵܛܘܿܪܵܐ܁>
      text <ܘܕܼܵܡܹ̇ܝܟܼ ܟܲܠܒܵܐ܃ ܘܲܠܡܲܛܪܬܵܐ ܡܲܪܦܸܐ܁ ܐܲܝܟܼ ܕܲܒܼܤܘܿܓܼܵܐܐ܃ ܡ̣ܢ>
      text <ܗܵܢܵܐ ܚܘܼܫܵܒܼܵܐ ܗܵܘܹ̇ܐ ܚܘܼܠܨܵܐ ܠܤܘܿܓܼܐܗܘܿܢ ܕܒܼܵܬܹ̈ܐ ܡܸܬܼܝܲܕܼ̈ܥܵܢܹܐ܁>
      text <ܗܵܕܹܐ ܗܵܘ̇ܝܵܐ܃ ܐܸܡܲܬܼܝ ܕܥܵܡ̇ܛܵܐ ܠܵܗ̇ ܫܲܦܝܼܘܼܬܼ ܕܸܠܩܵܐ ܗܵܘ̇>
      text <ܕܝܼܕܲܥܬܼܵܐ ܩܲܕܝܼܫܬܼܵܐ ܕܲܒܼܢܲܦܫܵܐ܁ ܡ̣ܢ ܡܵܢܵܐ ܥܵܡ̇ܛܵܐ ܗܵܕܹܐ܃ ܐܸܠܵܐ ܐܸܢ>
      text <ܕܐܵܘ ܚܘܼܫܵܒܼܵܐ ܡܸܕܸܡ ܩܲܛܝܼܢܵܐ ܕܡܲܤܒܿܪܵܢܘܼܬܼܵܐ ܥܵܐܹ̇ܠ ܚܵܠܹ̇ܕܼ ܒܵܗ̇>
      text <ܒܢܲܦܫܵܐ܃ ܐܵܘ ܠܢܸܩܦܵܐ ܕܝܲܬܝܼܪܘܼܬܼ ܨܸܦܬܼܵܐ ܕܗܵܠܹܝܢ ܦܲܓܼܪ̈ܵܢܵܝܬܼܵܐ>
      text <ܡܸܬܼܪܡܸܐ ܒܲܪܢܵܫܵܐ܃ ܐܵܘ ܕܦܸܓܼܥܹ̈ܐ ܬܟܼܝܼ̈ܒܹܐ ܕܥܵܠܡܵܐ ܡܸܤܬܲܩܒܼܠܝܼܢ>
      text <ܠܹܗ܁ ܟܠ ܐܸܡܲܬܼܝ ܕܲܡܩܲܒܸܠ ܐܵܓܼܘܿܢܸܤܛܵܐ ܦܸܓܼܥܵܐ ܕܥܵܠܡܵܝܹ̈ܐ܃ ܒܲܪ>
      text <ܫܵܥܬܹܗ ܡܸܫܬܲܦܠܵܐ ܢܲܦܫܵܐ܃ ܝܲܬܝܼܪܵܐܝܼܬܼ ܕܐܲܢ̄ܬܿܬܼܵܐ܁ ܗܵܟܲܢܵܐ ܐܸܢ>
      text <ܢܸܤܬܲܩܒܿܠܘܼܢ ܤܲܓܝܼ̈ܐܹܐ܃ ܗܵܠܹܝܢ ܕܲܒܼܚܵܘܪܗܘܿܢ ܡ̣ܢ ܐܵܢܲܢܩܹܐ ܡ̣ܢ>
      text <ܫܘܼܒܼܚܵܐ ܤܪܝܼܩܵܐ ܡܸܫܬܲܚܩܵܐ ܢܲܦܫܵܐ܁ ܘܐܲܝܟܼ ܕܲܒܼܦܵܤܝܼ̈ܩܵܬܼܵܐ܃ ܡܸܬܿܕܲܡܸܐ>
      text <ܗܵܘܢܵܐ ܫܵܢܘܿܙܵܐ܃ ܟܠ ܐܸܡܲܬܼܝ ܕܐܵܪܲܥ̇ ܠܹܗ ܥܵܠܡܵܐ܃ ܠܩܘܼܒܲܪܢ݂ܝܛܵܐ>
      text <ܕܪܵܕܹܐ ܗ̄ܘ̣ܵܐ ܒܲܤܝܼܡܵܐܝܼܬܼ ܒܝܲܡܵܐ܃ ܟܲܕܼ ܢܵܫ̇ܒܵܐ ܠܹܗ ܪܘܼܚܵܐ ܒܲܤܝܼܡܬܼܵܐ>
      text <ܡ̣ܢ ܒܸܤܪܹܗ ܠܘܼܩܒܲܠ ܠܡܹܐܢܵܐ܃ ܘܢܸܢܫܹܠܝ ܢܦܲܠ̣ ܒܲܝܢܵܬܼ ܫܩܝܼ̈ܦܹܐ܁>
  text 56
    block
      text <ܦܘܼܪ̈ܫܵܢܹܐ ܫܲܦܝܼܪܹ̈ܐ ܕܥܲܠ ܚܲܝܵܘ̈ܗܝ ܕܒܲܪܢܵܫܵܐ܁ ܢܘ܁>
    block
      text <ܟܠ ܟܡܵܐ ܕܒܲܪܢܵܫܵܐ ܒܕܼܘܼܒܵܪܹܗ ܡܸܬܼܩܲܪܲܒܼ ܠܥܵܠܡܵܐ ܗܵܢܵܐ܃>
      text <ܪܸܚܡܬܼܵܐ ܕܨܸܒܼ̈ܘܵܬܼܵܐ ܡܸܤܬܲܬܿܬܼܵܐ ܒܹܗ܁ ܘܲܒܼܪܸܢܝܵܐ ܕܲܒܼܗܹܝܢ܃ ܡܸܫܬܓܸܫ>
      text <ܐܲܡܝܼܢܵܐܝܼܬܼ܁ ܘܲܚܠܵܦܝܗܹܝܢ܃ ܢܵܨܹ̇ܐ ܥܲܡ ܒܢܲܝ̈ܢܵܫܵܐ܁ ܘܲܒܼܚܲܕܼ ܚܲܕܼ ܡ̣ܢ>
      text <ܦܲܪ̈ܨܘܿܦܹܐ ܐܲܝܠܹܝܢ ܕܗܸܢܘܿܢ܃ ܡܸܬܿܬܿܚܸܕܼ ܕܠܵܐ ܒܘܼܝܵܢ ܒܪܸܚܡܬܼܵܐ܁ ܟܲܕܼ>
      text <ܕܹܝܢ ܒܗܸܪܓܵܐ ܩܲܛܝܼܢܵܐ ܕܥܵܠܡܵܐ ܕܲܥܬܼܝܼܕܼ ܡܸܬܼܝܲܬܲܪ ܪܸܥܝܵܢܵܐ܃ ܪܸܢܝܵܐ>
      text <ܕܠܵܐ ܕܡܘܼ ܢܵܒܲܗ ܒܹܗ ܐܲܡܝܼܢܵܐܝܼܬܼ܁ ܘܕܲܐܝܠܹܝܢ ܕܠܵܐ ܚܲܙ̈ܝܵܢ ܠܹܗ܃>
      text <ܒܤܲܒܼܪܵܐ ܤܵܘܲܚ ܠܗܹܝܢ܃ ܒܡܸܬܼܢܲܫܝܵܢܘܼܬܼܵܐ ܕܐܲܝܠܹܝܢ ܕܲܬܼܢܵܢ܁ ܘܛܵܥܹ̇ܐ>
      text <ܢܲܦܫܹܗ ܒܲܙܒܲܢ ܙܒܲܢ ܟܲܕܼ ܡܸܬܼܒܿܠܲܥ ܒܤܘܼ̈ܟܵܠܹܐ܃ ܘܲܒܼܚܘܼܫܵܒܼܵܘ̈ܗܝ>
      text <ܡܲܗܡܸܐ ܥܲܠ ܗܵܠܹܝܢ ܕܡܸܬܼܚܲܙ̈ܝܵܢ܁ ܗܵܟܲܢܵܐ ܘܐܲܝܟܼ ܚܘܼܫܵܒܼܵܐ ܐܵܦ>
      text <ܤܘܼܥܪܵܢܵܐ܃ ܡܸܬܼܒܿܤܸܐ ܟܡܵܐ ܕܡܸܛܠܵܬܼܗܹܝܢ ܡܸܬܼܝܼܨܸܦ܁ ܚܘܼܒܵܐ ܚܒܼܝܼܟܼܵܐ>
      text <ܡܵܘܕܥܵܢܵܐ ܕܦܲܪ̈ܨܘܿܦܹܐ ܡܸܬܼܠܚܸܐ ܡܸܢܹܗ܃ ܘܪܸܚܡܬܼܵܐ ܝܑܼܚܝܼܕܼܵܝܵܬܼܵܐ ܕܠܵܐ>
      text <ܚܸܙܘܵܐ ܡܸܬܼܩܲܒܼܥܵܐ ܒܬܲܦܫܹܗ܁ ܪܓܸܫܬܼܵܐ ܕܥܘܼܗܕܵܢܵܐ ܒܐܝܼܕܼܵܐ ܒܐܝܼܕܼܵܐ>
      text <ܡܸܬܼܓܲܢܒܵܐ ܡ̣ܢ ܪܸܥܝܵܢܹܗ ܒܗܵܠܹܝܢ ܐ̄ܢܵܫܝ̈ܬܼܵܐ܃ ܘܪܸܢܝܵܐ ܕܟܲܤ̈ܝܵܬܼܵܐ ܤܵܓܹ̇ܐ>
      text <ܒܹܗ܁ ܘܥܵܫܹ̇ܢ܃ ܘܙܵܟܹ̇ܐ ܠܚܘܼ̈ܫܵܒܹܐ ܦܲܓܼܪ̈ܵܢܵܝܹܐ܁ ܘܦܵܐܹ̇ܫ ܡܸܟܹܝܠ ܡ̣ܢ>
      text <ܗܵܠܹܝܢ ܡܸܬܼܚܲܒܿܠܵܢ̈ܝܵܬܼܵܐ܃ ܟܡܵܐ ܕܤܵܦܹ̇ܩ ܟܝܵܢܵܐ܁ ܘܐܸܠ̣ܘܼ ܠܵܐ ܕܗ̤ܘ>
      text <ܕܘܼܟܼܪܵܢܵܐ ܕܓܼܵܘܵܐ ܡܥܝܼܪ ܠܹܗ܃ ܒܲܙܒܲܢ ܤܘܼܢܩܵܢܵܐ ܠܡܸܕܸܡ ܡܸܕܸܡ>
      text <ܕܠܲܝܬܿ ܠܡܸܬܼܒܿܤܵܝܘܼ ܠܲܓܼܡܵܪ܃ ܤܘܼܓܹܐܗ ܕܥܸܕܵܢܵܐ ܒܗܵܢܹܝܢ ܥܬܼܝܼ̈ܕܼܵܬܼܵܐ>
      text <ܚܡܝܼܠ ܪܸܥܝܵܢܵܐ܃ ܒܪܸܢܝܵܐ ܕܐܸܬܼܝܲܬܲܪ ܒܹܗ ܕܝܼܠܗܹܝܢ܁ ܘܗܵܘܹ̇ܐ ܫܵܛܝܵܐ>
      text <ܡܸܛܠܵܬܼܗܹܝܢ܃ ܠܟܼܠܵܗ̇ ܚܸܟܼܡܬܼܵܐ ܕܲܬܼܢܵܢ܁ ܘܗܵܘܹ̇ܐ ܒܨܝܼܪ ܥܘܼܗܕܵܢܵܐ܃>
      text <ܘܠܸܠܵܐ ܐܲܝܟܼ ܕܡ̣ܢ ܒܘܼܚܵܢܵܐ ܕܝܼܕܲܥܬܼܵܐ ܐ̄ܢܵܫܵܝܬܼܵܐ܀>
    block
      text <ܛܘܼܒܼܵܘܗ ܠܒܲܪܢܵܫܵܐ ܕܲܠܗܵܠܹܝܢ ܐܸܫܬܘܝܼ! ܕܸܡ̈ܥܹܐ ܕܡ̣ܢ ܥܲܝܢܵܘ̈ܗܝ>
      text <ܠܵܐ ܫܵܠ̈ܝܵܢ܃ ܐܸܡܲܬܼܝ ܕܦܵܢܹ̇ܐ ܠܘܵܬܼ ܢܲܦܫܹܗ܃ ܒܕܼܘܼܟܼܪܵܢܵܐ ܕܐܲܝܠܹܝܢ>
      text <ܕܲܒܼܗܹܝܢ ܛܵܥܹ̇ܝܢ ܒܢܲܝ̈ܢܵܫܵܐ܁ ܕܲܠܡܵܢ ܫܒܼܝܼܩ ܠܗܘܿܢ܃ ܘܒܲܐܝܠܹܝܢ ܚܡܝܼܠ>
      text <ܤܵܟܹܗ ܕܓܼܵܘܵܐ܁ ܘܐܲܝܢܵܐ ܥܲܡܠܵܐ܃ ܘܐܲܝܕܵܐ ܛܵܥܝܘܼܬܼܵܐ ܡܸܛܠ ܐܲܝܠܹܝܢ܁>
      text <ܬܠܵܬܼ ܫܢ̈ܝܼܢ ܐܲܡܝܼܪܵܐ ܡܸܛܠ ܦܵܘܠܘܿܣ ܕܲܒܼܗܵܠܹܝܢ ܙܵܘ̈ܥܹܐ ܕܐܲܡܠܸܟܼܘ>
      text <ܒܢܲܦܫܹܗ܃ ܐܸܬܼܝܲܬܲܪ ܒܹܗ ܕܸܡ̈ܥܹܐ ܟܲܕܼ ܠܵܐ ܤܦܲܩ̣ ܠܲܡܫܲܠܵܝܘܼ ܐܸܢܹܝܢ܁>
      text <ܗܵܢܵܐ ܚܘܼܫܵܒܼܵܐ ܒܡܸܬܿܬܿܙܝܼܥܵܢܘܼܬܼܵܐ ܕܕܸܡܥ̱ܬܼܵܐ ܡܲܡܠܸܟ ܒܒܲܪܢܵܫܵܐ܃>
      text <ܡܵܐ ܕܡܲܪܓܸܫ ܒܗܵܘ̇ ܤܲܒܼܪܵܐ ܕܲܥܬܼܝܼܕܼ܃ ܘܦܵܢܹ̇ܐ ܒܪܸܥܝܵܢܹܗ ܥܲܠ>
      text <ܗܵܠܹܝܢ ܕܥܵܠܡܵܐ ܗܵܢܵܐ܁ ܕܲܟܼܡܵܐ ܒܨܝܼܪܝܼܢ ܚܲܝܹ̈ܐ ܢܲܦܫܵܢܵܝܹ̈ܐ܃ ܡ̣ܢ ܗܵܘ̇>
      text <ܤܲܒܼܪܵܐ ܕܲܢܛܝܼܪ ܠܥܵܠܡܹ̈ܐ ܒܚܲܝܹ̈ܐ ܚܲܕܼ̈ܬܹܐ܁ ܘܲܒܼܗܵܢܵܐ ܚܲܫܵܐ ܗܵܘܹ̇ܐ ܡܝܼܬܼܵܐ܃>
      text <ܠܟܼܠܗܹܝܢ ܥܵܒܼܘܿܪ̈ܝܵܬܼܵܐ ܘܨܸܦܬܼܵܐ ܕܲܒܼܗܹܝܢ܁ ܘܡܝܼܬܼܝܼܢ ܒܹܗ܃ ܟܠܗܘܿܢ>
      text <ܚܲܫܹ̈ܐ ܕܦܲܓܼܪܵܐ ܘܲܕܼܢܲܦܫܵܐ܁ ܠܗܵܠܹܝܢ ܢܸܬܼܥܲܗܲܕܼ ܚܲܒܿܝܲܒܲܝ܃ ܘܲܢܫܘܼܛ>
      text <ܥܠܲܝܗܹܝܢ ܕܗܵܠܹܝܢ ܕܲܬܼܢܵܢ܃ ܟܡܵܐ ܕܡܸܫܟܚܝܼܢܲܢ܃ ܗܵܟܲܢܵܐ ܒܩܲܠܝܼܠ ܩܲܠܝܼܠ>
      text <ܡܸܬܼܩܲܪܒܼܝܼܢܲܢ ܠܘܵܬܼ ܗܵܢܹܝܢ ܥܬܝܼ̈ܕܼܵܬܼܵܐ ܒܙܵܘ̈ܥܲܝܢ܁ ܐܸܠܵܐ ܓܹܝܪ ܠܘܼܩܕܲܡ>
      text <ܥܵܨܹ̇ܐ ܐ̄ܢܵܫ ܢܲܦܫܹܗ܃ ܘܒܲܙܝܒܲܢ ܙܒܲܢ ܢܒܲܤܲܪ ܥܲܠ ܐܲܝܠܹܝܢ ܕܲܩܕܼܵܡ>
      text <ܥܲܝܢܵܘ̈ܗܝ܃ ܕܲܒܼܩܲܠܝܼܠ ܩܲܠܝܼܠ ܢܸܫܒܿܘܿܩ ܠܗܹܝܢ܃ ܕܗܵܟܲܢܵܐ ܢܸܬܼܩܲܪܲܒܼ>
      text <ܠܲܩܕܼܵܡܵܘܗܝ܁ ܘܤܵܓܹ̇ܝܢ ܒܹܗ ܪܸܢܝܵܐ ܘܗܸܪܓܵܐ ܕܗܵܢܹܝܢ܃ ܦܵܐܹ̇ܫ ܠܹܗ>
      text <ܒܲܪܢܵܫܵܐ ܒܗܵܢܵܐ ܦܲܓܼܪܵܐ ܒܕܼܘܼܒܵܪ̈ܵܘܗܝ܁ ܐܵܦ ܗܵܢܘܿܢ ܕܒܼܐܘܼܪܚܵܐ ܪܵܕܹܝܢ܃>
      text <ܐܸܠܘܼܠܵܐ ܕܒܲܗܠܲܟܼܬܼܵܐ ܕܝܘܿܡ ܡ̣ܢ ܝܘܿܡ ܐܵܬܹ̇ܝܢ ܠܲܩܕܼܵܡܲܝܗܘܿܢ܃>
      text <ܘܒܲܨܲܪܘ ܡ̣ܢ ܐܘܼܪܚܗܘܿܢ܃ ܐܸܠܵܐ ܐܸܠܘܼ ܥܲܠ ܕܘܲܟܲܬܼܗܘܿܢ ܩܵܝ̇ܡܝܼܢ܃>
      text <ܠܵܐ ܡܸܡܬܼܘܿܡ ܚܵܤ̇ܪܵܐ ܐܘܼܪܚܵܐ ܕܲܩܕܼܵܡܲܝܗܘܿܢ܃ ܘܠܵܐ ܡܸܡܬܼܘܿܡ>
    block
      text <ܡܵܛܹ̇ܝܢ ܠܐܲܝܟܵܐ ܕܚܵܝܪܝܼܢ ܕܲܡܡܲܢܥܝܼܢ܁ ܗܵܟܲܢܵܐ ܘܲܠܗܵܠܹܝܢ ܕܵܡܝܵܐ ܐܵܦ>
      text <ܨܒܼܘܼܬܲܢ ܕܝܼܠܲܢ܁ ܐܸܢ ܠܵܐ ܥܵܨܹ̇ܝܢܲܢ ܢܲܦܫܲܢ ܒܩܲܠܝܼܠ ܩܲܠܝܼܠ܃ ܠܵܐ>
      text <ܡܸܡܬܼܘܿܡ ܡܸܬܼܚܲܝܠܝܼܢܲܢ ܠܡܸܤܬܲܦܵܩܘܼ ܡ̣ܢ ܗܵܠܹܝܢ ܕܦܲܓܼܪܵܐ ܠܲܡܚܵܪ>
      text <ܠܘܵܬܼ ܐܲܠܵܗܵܐ܁ ܚܸܟܼܡܬܼܵܐ܃ ܗܵܕܲܐ ܗ̣̄ܝ܁ ܕܡܸܛܠ ܕܲܪܵܝܗܹܝܢ ܗܵܟܲܢ ܥܤܸܩ܃>
      text <ܡܵܐ ܕܲܚܕܼܵܐ ܙܒܲܢ ܐ̄ܢܵܫ ܐܸܬܿܬܿܚܸܕܼ ܒܡܸܕܸܡ ܡܸܢܗܹܝܢ܃ ܢܸܬܼܟܲܬܲܫ>
      text <ܕܠܵܐ ܢܸܬܼܩܲܪܲܒܼ ܠܗܹܝܢ܁ ܘܗܵܟܲܢܵܐ ܒܵܨܲܪ܃ ܐܵܦ ܡ̣ܢ ܚܘܼܫܵܒܲܝ̈ܗܹܝܢ܁>
      text <ܘܪܸܥܝܵܢܵܐ ܬܘܼܒܼ ܡܸܤܬܿܦܸܩ ܡܸܛܠ ܒܨܝܼܪܘܼܬܼ ܪܸܢܝܵܐ܃ ܘܠܲܡܚܵܪ ܠܘܵܬܼ>
      text <ܡܸܕܸܡ ܐ̄ܚܪܹܢܵܐ܁ ܠܵܘ ܕܠܵܐ ܢܹܐܨܲܦ ܕܲܚܫܲܚܬܲܢ ܐܵܡܲܪܢܵܐ܃ ܗܵܢܵܐ ܩܛܝܼܪܵܐ>
      text <ܗ̄ܘ̣ ܕܫܵܪܹܐ ܠܲܟܼܝܵܢܵܐ ܡ̣ܢ ܚܲܝܹ̈ܐ܁ ܐܸܠܵܐ ܠܵܐ ܢܤܝܼܡܝܼܗ̇ ܕܘܼܟܲܬܼ ܦܘܼܠܚܵܢܵܐ>
      text <ܪܹܫܝܵܐ܃ ܘܲܬܼܪܲܝܵܢܵܐ ܢܤܝܼܡ ܕܗܵܕܹܐ ܦܘܼܠܚܵܢܵܐ ܐܲܠܵܗܵܝܵܐ܁ ܐܸܠܵܐ ܕܟܲܕܼ>
      text <ܗܵܕܹܐ ܒܲܡܢܵܬܼܵܐ ܬܵܒܼܥܝܼܢܲܢ܃ ܨܸܦܬܵܐ ܕܲܥܠܹܝܗ̇ ܠܐܲܠܵܗܵܐ ܢܸܫܒܿܘܿܩ܁ ܝܲܬܿܝܼܪ>
      text <ܡ̣ܢ ܕܥܲܠ ܢܲܦܫܲܢ܃ ܢܤܝܼܡ ܬܘܼܟܼܠܵܢܲܢ ܥܲܠ ܐܲܠܵܗܵܐ܁ ܘܕܸܐܢ ܢܲܡܪܲܚ>
      text <ܐ̄ܢܵܫ܃ ܕܐܵܦ ܓܡܝܼܪܵܐܝܼܬܼ ܥܲܠ ܗܵܕܹܐ ܢܒܲܤܲܪ ܡܸܛܠ ܗܵܢܹܝܢ܁ ܠܵܐ>
      text <ܤܵܒܲܪܢܵܐ ܕܲܫܟܼܝܼܪܵܐ ܗ̣̄ܝ܃ ܐܲܝܟܵܐ ܕܟܼܠܗܘܿܢ ܗܵܠܹܝܢ ܠܘܼܒܵܒܹ̈ܐ ܡ̣ܢ>
      text <ܟܬܼܵܒܹ̈ܐ ܐܝܼܬܼ ܠܲܢ܃ ܘܲܕܼܢܸܬܼܓܲܒܲܪ ܒܤܲܒܼܪܵܐ ܡܲܠܦܝܼܢ ܠܲܢ܃ ܐܲܝܟܼ>
      text <ܕܲܟܼܬܼܝܼܒܼ܃ ܕܡܵܪܲܢ܃ ܩܲܪܝܼܒܼܘܼ܁ ܕܡܸܕܸܡ܃ ܠܵܐ ܬܸܐܨܦܘܼܢ܁ ܘܕܼܵܘܝܼܕܼ>
      text <ܐܵܡܲ݁ܪ܃ ܫܕܼܝܼ ܠܲܡ ܨܸܦܬܼܵܟܼ ܥܲܠ ܡܵܪܝܵܐ܃ ܘܗ̤ܘ ܢܬܲܪܤܹܝܟܼ܁>
      text <ܥܲܬܼܝܼܪܹ̈ܐ ܐܸܬܼܡܲܤܟܲܢܘ ܘܲܟܼܦܸܢ̣ܘ܁ ܘܐܲܝܠܹܝܢ ܕܲܠܡܵܪܝܵܐ ܒܵܥܹ̇ܝܢ܃ ܠܵܐ>
      text <ܬܸܚܤܲܪ ܠܗܘܿܢ ܛܵܒܼܬܼܵܐ܁ ܘܡܵܪܲܢ ܦܲܩ̣ܕܲܢ ܘܐܸܡ݂ܲܪ܃ ܕܠܵܐ ܬܹܐܨܦܘܼܢ>
      text <ܕܡܸܕܸܡ܃ ܐܸܠܵܐ ܐܲܤܓܵܘ ܒܢܲܦܫܟܼܘܿܢ ܪܸܢܝܵܐ ܕܲܥܬܼܝܼ̈ܕܼܵܬܼܵܐ܁ ܘܗܵܠܹܝܢ>
      text <ܐܲܪ̈ܥܵܢܵܝܵܬܼܵܐ ܕܐܵܠ̈ܨܵܢ ܡܸܛܠ ܤܘܼܢܩܵܢ ܟܝܵܢܵܐ܃ ܠܵܐ ܚܵܤܪܵܢ ܠܟܼܘܿܢ܁>
    block
      text <ܕܐܲܠܵܗܵܐ ܒܛܲܝܒܿܘܼܬܹܗ ܢܸܬܸܠ ܠܲܢ ܕܢܸܬܼܝܲܬܲܪ ܒܲܢ ܚܘܼܒܹܗ܃ ܕܲܒܼܪܸܢܝܵܐ>
      text <ܐܲܡܝܼܢܵܐ ܕܒܹܗ ܢܸܛܥܸܐ ܠܥܵܠܡܵܐ ܘܲܠܕܼܝܼܠܹܗ܃ ܒܲܫܪܵܝܵܐ ܕܡ̣ܢ>
      text <ܐܲܤܘܼܪ̈ܵܘܗܝ܁ ܘܲܚܠܵܦ ܐܲܤܘܼܪܹ̈ܐ ܤܲܓܝܼ̈ܐܹܐ܃ ܢܸܬܼܐܤܲܪ ܒܚܲܕܼ ܐܲܤܘܼܪܵܐ܃>
      text <ܗܵܘ̇ ܕܠܲܝܬܿ ܠܹܗ ܫܪܵܝܵܐ ܒܡܲܚܒܼܵܢܵܘ̈ܗܝ܁ ܕܗ̤ܘܝܘܼ ܡܲܠܟܿܘܼܬܼܗܘܿܢ>
      text <ܕܥܵܠܡܹ̈ܐ ܕܲܠܥܸܠ܃ ܕܒܹܗ ܘܲܚܢܲܢ ܢܸܬܼܐܤܲܪ܃ ܕܢܸܫܬܿܘܸܐ ܠܐ̄ܪܵܙ>
      text <ܛܘܼ̈ܒܹܐ܁ ܕܤܵܟܼܗܘܿܢ ܢܛܝܼܪ ܒܥܵܠܡܵܐ ܕܲܥܬܼܝܼܕܼ ܠܐܲܝܠܹܝܢ ܕܲܩܢܵܐܘܼܗܝ>
      text <ܬܢܵܢ܁ ܕܐܵܦ ܚܢܲܢ ܢܸܩܢܹܝܘܗܝ ܘܢܸܬܼܩܢܸܐ ܠܹܗ ܒܚܲܝܠܵܐ ܕܡ̣ܢ>
      text <ܨܹܐܕܼܵܘܗܝ܃ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
  text 57
    block
      text <ܥܲܠ ܡܤܲܝܒܿܪܵܢܘܼܬܼܵܐ ܕܡܸܛܠ ܚܘܼܒܵܐ ܕܐܲܠܵܗܵܐ܃ ܕܲܟܼܡܵܐ ܫܟܼܝܼܚ>
      text <ܠܵܗ̇ ܥܘܼܕܼܪܵܢܵܐ ܕܡ̣ܢ ܐܲܠܵܗܵܐ܁ ܢܙ܁>
    block
      text <ܟܡܵܐ ܕܒܼܵܤܹ̇ܐ ܒܲܪܢܵܫܵܐ ܒܗܵܢܵܐ ܥܵܠܡܵܐ܃ ܟܲܕܼ ܝܵܨܹ̇ܦ ܕܕܸܠܲܬܼ>
      text <ܐܲܠܵܗܵܐ܃ ܗܵܟܲܢܵܐ ܡܸܬܼܩܲܪܒܼܵܐ ܠܘܵܬܹܗ ܒܛܝܼܠܘܼܬܼܵܐ ܐܲܠܵܗܵܝܬܼܵܐ܃>
      text <ܘܲܒܼܥܘܼܕܼܪܵܢܵܗ̇ ܡܲܪܓܸܫ ܒܟܸܤܝܵܐ܃ ܘܡܸܬܼܝܲܗܒܿܝܼܢ ܠܹܗ ܙܵܘ̈ܥܹܐ ܫܦܲܝ̈ܵܐ>
      text <ܠܡܸܤܬܲܟܵܠܘܼ ܒܵܗ̇܁ ܐܵܦܸܢ ܕܠܵܐ ܒܨܸܒܼܝܵܢܹܗ ܢܸܗܘܸܐ ܓܠܝܼܙ ܐ̄ܢܵܫ ܡ̣ܢ>
      text <ܛܵܒܼ̈ܬܹܗ ܕܥܵܠܡܵܐ ܗܵܢܵܐ܃ ܟܡܵܐ ܕܲܨܪܝܼܟܼ ܡܸܢܗܹܝܢ܃ ܗܵܟܲܢܵܐ ܪ̈ܲܚܡܹܐ>
      text <ܢܩ̇ܦܝܼܢ ܠܹܗ܃ ܘܛܵܥ̇ܢܵܐ ܠܹܗ ܡܪܲܚܡܵܢܘܼܬܼܵܐ ܐܲܠܵܗܵܝܬܼܵܐ܁ ܫܘܼܒܼܚܵܐ>
      text <ܠܗܵܘ̇ ܕܲܒܼܕܲܝܲܡܝܼܢܵܐ ܘܒܲܕܼܤܸܡܵܠܵܐ ܚܵܐܹ̇ܢ ܠܲܢ܃ ܘܲܒܼܟܼܠܗܹܝܢ ܥܸܠܬܼܵܐ>
      text <ܤܵܐܹ̇ܡ ܠܲܫܟܼܵܚܬܼܵܐ ܕܚܲܝܲܝ̈ܢ! ܕܠܲܐܝܠܹܝܢ ܕܡ̣ܢ ܨܼܸܒܼܝܵܢܗܘܿܢ ܡܚܝܼܠܝܼܢ>
      text <ܠܩܸܢܝܵܢ ܚܲܝܲܝ̈ܗܘܿܢ܃ ܒܥܵܩܬܼܵܐ ܕܠܵܐ ܒܨܸܒܼܝܵܢܵܐ ܡܕܲܪܸܓܼ ܢܲܦܫܵܬܼ̈ܗܘܿܢ>
      text <ܠܘܵܬܼ ܡܝܲܬܿܪܘܼܬܼܵܐ܁ ܐܵܦ ܗܵܝ̇ ܠܵܥܵܙܲܪ ܡܸܤܟܹܢܵܐ܃ ܠܵܐ ܗ̄ܘ̣ܵܐ>
    block
      text <ܒܨܸܒܼܝܵܢܹܗ ܚܲܤܝܼܪ ܗ̄ܘ̣ܵܐ ܡ̣ܢ ܛܵܒܼ̈ܬܹܗ ܕܗܵܢܵܐ ܥܵܠܡܵܐ܃ ܐܸܠܵܐ>
      text <ܘܦܲܓܼܪܹܗ ܡܡܲܝܲܚ ܗ̄ܘ̣ܵܐ ܒܫܘܼ̈ܚܢܹܐ܁ ܬܪܹܝܢ ܟܹܐܒܼ̈ܝܼܢ ܡܲܪܝܼܪܹ̈ܐ ܐܝܼܬܼ>
      text <ܗ̄ܘ̣ܵܐ ܠܹܗ܃ ܕܚܲܕܼ ܡ̣ܢ ܚܲܒܼܪܹܗ ܩܫܸܐ܁ ܟܘܼܪܗܵܢܵܐ܃ ܘܡܸܤܟܹܢܘܼܬܼܵܐ܁>
      text <ܒܪܲܡ܃ ܒܥܘܼܒܵܐ ܕܪܹܫ ܐܲܒܼܵܗ̈ܵܬܼܵܐ ܐܸܬܼܝܲܩܲܪ ܒܚܲܪܬܼܵܐ܁ ܩܲܪܝܼܒܼܘܼ ܐܲܠܵܗܵܐ>
      text <ܠܠܸܒܵܐ ܚܲܫܝܼܫܵܐ܃ ܕܡ̣ܢ ܐܘܼܠܨܵܢܵܐ ܓܵܥܹ̇ܐ ܠܘܵܬܹܗ܁ ܘܐܵܦܸܢ ܒܲܕܼܦܲܓܼܪܵܐ>
      text <ܐܝܼܬܼ ܐܸܡܲܬܼܝ ܕܡܲܗܡܸܐ ܠܲܡܤܲܝܒܵܪܘܼ ܗܵܠܹܝܢ ܠܥܘܼܕܼܪܵܢܵܐ܃ ܐܲܝܟܼ>
      text <ܐܵܤܝܵܐ ܕܲܒܼܟܹܐܒܼܵܐ ܥܲܤܩܵܐ ܕܓܼܙܵܕܹ̈ܐ ܡܲܤܪܲܚ ܚܘܼܠܡܵܢܵܐ܃ ܐܸܠܵܐ>
      text <ܒܢܲܦܫܹܗ ܪܵܘܪܒܵܐܝܼܬܼ ܚܵܐܹ̇ܢ ܠܹܗ ܡܵܪܝܵܐ܃ ܠܦܘܼܬܼ ܩܲܫܝܘܼܬܼܵܐ ܕܟܹܐܒܲܝ̈>
      text <ܥܵܩ̈ܬܹܗ܁ ܐܸܡܲܬܼܝ ܗܵܟܹܝܠ ܕܪܸܚܡܬܹܗ ܕܲܡܫܝܼܚܵܐ܃ ܠܵܘ ܗܵܟܲܢ ܥܸܠܒܲܬ̤>
      text <ܒܵܟܼ܃ ܕܲܕܼܠܵܐ ܚܲܫܵܐ ܬܸܗܘܸܐ ܒܟܼܠܗܘܿܢ ܐܘܼ̈ܠܨܵܢܹܐ ܡܸܛܠ ܚܲܕܼܘܼܬܼܵܐ>
      text <ܕܒܹܗ܃ ܕܲܥ ܕܝܲܚ ܒܵܟܼ ܥܵܠܡܵܐ ܝܲܬܝܼܪ ܡ̣ܢ ܡܫܝܼܚܵܐ܁ ܐܸܡܲܬܼܝ>
      text <ܕܟܼܘܼܪ̈ܗܵܢܹܐ ܘܚܲܤܝܼܪܘܼܬܼܵܐ܃ ܐܵܘ ܚܘܼܒܵܠܵܐ ܕܦܲܓܼܪܵܐ܃ ܐܵܘ ܕܸܚܠܬܼܵܐ>
      text <ܕܡ̣ܢ ܢܸܟܼܝܵܢܵܘ̈ܗܝ܃ ܡܕܼܵܘܸܕܼ ܪܸܥܝܵܢܵܟܼ ܡ̣ܢ ܚܲܕܼܘܼܬܼܵܐ ܕܤܲܒܼܪܵܟܼ ܘܪܸܢܝܵܐ>
      text <ܫܲܦܝܵܐ ܕܲܒܼܡܵܪܲܢ܃ ܕܲܥ ܕܝܲܚ ܒܵܟܼ ܦܲܓܼܪܵܐ܃ ܘܠܵܘ ܡܫܝܼܚܵܐ܁ ܐܲܝܢܵܐ>
      text <ܕܝܲܬܝܼܪ ܚܲܝܠܬܼܵܢܝܵܐ ܥܠܲܝܟܼ ܪܸܚܡܬܹܗ܃ ܗ̤ܘܝܘܼ ܚܲܝ ܒܵܟܼ܁ ܐܸܢ ܐܸܡܲܬܼܝ>
      text <ܕܲܒܼܡܘܼܠܵܝܵܐ ܕܨܸܒܼ̈ܘܵܬܼܵܐ ܟܠܗܹܝܢ ܕܲܚܫܲܚܬܼܵܐ ܕܠܵܐ ܚܲܤܝܼܪܘܼ܃ ܘܦܲܓܼܪܵܐ>
      text <ܠܵܐ ܡܢܵܘܠܵܐ܃ ܘܠܵܐ ܩܸܢܛܵܐ ܕܤܲܩܘܼ̈ܒܼܠܹܐ܃ ܗܵܝܕܹܝܢ ܡܸܫܟܲܚ ܐܲܢ̄ܬܿ>
      text <ܫܲܦܝܵܐܝܼܬܼ ܕܬܸܪܕܸܐ ܒܡܲܪܕܝܼܬܼܵܟܼ ܕܲܠܘܵܬܼ ܡܫܝܼܚܵܐ܃ ܕܲܥ ܕܲܟܼܪܝܼܗ>
      text <ܐܲܢ̄ܬܿ ܒܪܸܥܝܵܢܵܟܼ܃ ܘܚܲܤܝܼܪ ܐܲܢ̄ܬܿ ܡ̣ܢ ܛܥܵܡܬܼܵܐ ܕܬܸܫܒܿܘܿܚܬܼܵܐ>
      text <ܕܐܲܠܵܗܵܐ܁>
      text <ܠܵܘ ܕܡܸܛܠ ܡܵܢܵܐ ܗܵܟܲܢ ܐܝܼܬܲܝܟ ܕܵܐܹ̇ܢ ܐ̄ܢܵܐ ܠܵܟܼ܃ ܐܸܠܵܐ>
      text <ܕܒܲܠܚܘܿܕܼ ܬܸܕܲܥ܃ ܕܲܟܼܡܵܐ ܚܲܤܝܼܪ ܐܲܢ̄ܬܿ ܡ̣ܢ ܫܘܼܡܠܵܝܵܐ܃ ܐܵܦܸܢ ܗܵܘ̇>
    block
      text <ܕܲܡܢܵܬܼܵܐ܃ ܕܕܼܘܼܒܵܪܵܐ ܕܩܲܕܝܼ̈ܫܹܐ ܕܡ̣ܢ ܩܕܼܵܡܲܝܢ܁ ܠܵܐ ܬܹܐܡܲܪ܃ ܕܠܵܐ>
      text <ܐܸܫܬܿܟܲܚ ܒܲܪܢܵܫܵܐ ܕܐܸܬܼܥܲܠܝܼ ܪܸܥܝܵܢܹܗ ܡ̣ܢ ܟܪܝܼܗܘܼܬܼܵܐ ܠܲܓܼܡܵܪ܃>
      text <ܐܵܦ ܟܲܕܼ ܦܲܓܼܪܵܐ ܐܸܬܼܢܵܘܲܓܼ ܒܟܼܠ ܢܸܤܝܘܿܢ ܕܐܘܼ̈ܠܨܵܢܹܐ܃ ܘܲܙܟܼܵܐ ܓܲܒܵܐ>
      text <ܕܚܘܼܒܹܗ ܕܲܡܫܝܼܚܵܐ ܠܚܲܫܝܼܘܼܬܹܗ ܕܪܸܥܝܵܢܵܐ܁ ܫܵܠܹ̇ܐ ܐ̄ܢܵܐ ܕܹܝܢ ܡ̣ܢ>
      text <ܕܲܢܩܲܪܸܒܼ ܠܥܘܼܗܕܵܢܵܐ܃ ܠܗܵܠܹܝܢ ܕܤܵܗ̈ܕܹܐ܁ ܕܲܠܡܵܐ ܠܵܐ>
      text <ܡܸܫܟܿܚܝܼܢܲܢ ܠܲܡܩܵܡ ܩܕܼܵܡ ܡܵܡܘܿܠܵܐ ܕܚܲܫܲܝ̈ܗܘܿܢ܃ ܕܲܟܼܡܵܐ ܙܟܼܵܐ>
      text <ܓܲܒܵܐ ܕܲܡܤܲܝܒܿܪܵܢܘܼܬܼܵܐ ܕܡ̣ܢ ܚܲܝܠܵܐ ܕܚܘܼܒܵܐ܃ ܠܥܲܤܩܘܼܬܼ>
      text <ܐܘܼܠܨܵܢܹܗ ܘܲܠܚܘܼܒܹܗ ܕܝܼܠܹܗ ܕܦܲܓܼܪܵܐ܁ ܐܸܠܵܐ ܡܸܛܠ ܕܗܵܠܹܝܢ>
      text <ܥܲܤ̈ܩܵܢ ܐܵܦ ܥܘܼܗܕܵܢܗܹܝܢ ܠܲܟܼܝܵܢܵܐ ܐ̄ܢܵܫܵܝܵܐ܃ ܡܸܛܠ ܕܡܸܬܕܵܘܕܝܼܢܲܢ>
      text <ܒܪܲܒܿܘܼܬܼܵܗ̇ ܕܲܨܒܼܘܼܬܼܵܐ ܘܬܲܗܪܵܐ ܕܲܚܙܵܬܼܵܗ̇܃ ܢܸܬܼܦܲܪܲܒܼ ܠܘܵܬܼ>
      text <ܦܝܼܠܵܤ̈ܘܿܦܹܐ ܕܠܵܐ ܐܲܠܵܗ܁ ܘܡ̣ܢ ܬܵܡܵܢ ܢܹܐܠܲܦ ܥܲܠ ܡܚܝܼܠܘܼܬܼܵܐ>
      text <ܕܨܸܒܼܝܵܢܲܢ܃ ܡ̣ܢ ܦܸܚܡܵܐ ܕܲܡܤܲܝܒܿܪܵܢܘܼܬܼܗܘܿܢ܁ ܐܸܠܵܐ ܐܵܦ ܗܵܢܵܐ>
      text <ܢܸܬܼܢܛܲܪ ܠܙܲܒܼܢܹܗ܃ ܕܲܒܼܘܼܟܿܬܹܗ ܥܬܼܝܼܕܼܝܼܢܲܢ ܠܲܡܚܵܘܵܝܘܼ܃ ܟܲܕܼ>
      text <ܝܵܕܼܥܝܼܢܲܢ ܕܐܵܦ ܗ̤ܝ ܗܵܕܹܐ ܐܵܬܹ̇ܐ ܗ̣̄ܝ ܕܟܼܪܝܼܗܘܼܬܼܵܐ܁ ܕܡ̣ܢ ܢܲܦܫܲܢ>
      text <ܠܵܐ ܕܵܝ̇ܢܝܼܢܲܢ ܨܒܼܘܼܬܼܵܐ܃ ܕܢܗܲܝܡܸܢ ܕܲܟܼܡܵܐ ܪܡܹܝܢܲܢ ܠܬܲܚܬܿ܃ ܘܡܲܨܝܵܐ>
      text <ܗ̣̄ܝ ܕܢܸܗܘܸܐ ܥܸܠܝܵܐ ܐ̄ܢܵܫ ܠܲܓܼܡܵܪ܁ ܠܵܐ ܡܸܡܬܼܘܿܡ ܡܗܲܝܡܸܢ>
      text <ܪܵܘܝܵܐ܃ ܕܐܝܼܬܼ ܤܲܓܝܼ̈ܐܹܐ ܕܐܵܦܠܵܐ ܫܵܬܹ̇ܝܢ ܚܲܡܪܵܐ܁ ܘܠܵܐ ܦܲܚܙܵܐ܃ ܕܐܝܼܬܼ>
      text <ܗ̄ܘ̣ ܕܐܵܦ ܐܲܓܼܡܵܪ ܠܵܐ ܡܸܙܕܵܘܓܼܝܼܢ܁ ܘܠܵܐ ܐܲܝܢܵܐ ܕܲܒܼܪܸܓܿܬܼܵܐ ܐܲܠܝܼܨ܃>
      text <ܕܐܝܼܬܼ ܗ̄ܘ̣ ܕܟܼܠ ܟ̱ܠܹܗ ܠܵܐ ܡܸܬܼܐܠܸܨ ܒܗܵܕܹܐ܃ ܐܵܦܸܢ ܡ̣ܢ>
      text <ܐ̄ܚܪ̈ܵܢܝܵܬܼܵܐ ܡܸܬܼܠܙܸܙ܁ ܘܠܵܐ ܕܲܟܼܪܝܼܗ ܐܲܡܝܼܢܵܐܝܼܬܼ܃ ܕܐܝܼܬܼ ܦܲܓܼܪܵܐ ܕܠܵܐ>
      text <ܫܚܵܩܵܐ ܕܟܼܘܼܪ̈ܗܵܢܹܐ܁ ܗܵܟܲܢ ܐܸܢܘܿܢ ܐܲܝܠܹܝܢ ܕܲܠܗܵܠܹܝܢ ܕܪܸܥܝܵܢܵܐ ܠܵܐ>
    block
      text <ܡܨܹܝܢ ܙܵܟܹ̇ܝܢ ܡܫܲܡܠܝܵܐܝܼܬܼ܁ ܒܘܼܝܵܐܗܘܿܢ ܕܹܝܢ ܒܗܵܕܹܐ ܗܵܘܹ̇ܐ܃ ܕܠܲܝܬܿ>
      text <ܠܲܡ ܒܲܪܢܵܫܵܐ ܕܲܡܚܲܤܲܪ ܡ̣ܢ ܡܸܙܕܲܟܼܝܵܢܘܼܬܼܵܐ ܕܗܵܠܹܝܢ ܠܲܓܼܡܵܪ܁ ܕܐܝܼܬܼ>
      text <ܗ̄ܘ̣ ܓܹܝܪ ܐ̄ܢܵܫܵܐ܃ ܕܪܸܚܡܬܹܗ ܕܲܡܫܝܼܚܵܐ ܚܸܤܢܲܬ̤ ܒܗܘܿܢ>
      text <ܠܲܡܚܝܼܠܘܼܬܹܗ ܕܲܟܼܝܵܢܵܐ܃ ܘܒܲܤܲܪܘ ܥܲܠ ܦܲܓܼܪܵܐ ܘܚܘܼܒܹܗ ܠܲܓܼܡܵܪ܃>
      text <ܘܪܸܥܝܵܢܵܐ ܠܵܐ ܐܸܬܿܕܵܘܲܕܼ ܡ̣ܢ ܚܲܕܼܘܼܬܼܵܐ ܕܒܲܡܫܝܼܚܵܐ܃ ܘܝܲܗ̣̄ܒܼܘ ܐܝܼܕܼܵܐ>
      text <ܠܡܸܙܕܲܟܼܝܵܢܘܼܬܼܵܐ ܡ̣ܢ ܚܹܐܦܹ̈ܐ ܕܤܲܩܘܼ̈ܒܼܠܵܝܵܬܼܵܐ ܕܡ̣ܢ ܓܲܒܵܐ ܕܦܲܓܼܪܵܐ܃>
      text <ܘܲܕܼܫܘܼ̈ܟܵܢܹܐ ܙܟܼܵܘ ܠܠܵܐ ܤܵܦܩܘܼܬܹܗ ܕܲܟܼܝܵܢܵܐ܃ ܠܲܓܼܡܵܐ ܠܵܐ>
      text <ܡܗܲܝܡܢܝܼܢ܁ ܠܵܘ ܕܫܵܠ̈ܡܵܢ ܥܲܤ̈ܩܵܬܼܵܐ ܡ̣ܢ ܐܘܼܪܚܹܗ ܕܐܲܠܵܗܵܐ ܐܵܡܲ݁ܪ>
      text <ܐ̄ܢܵܐ܃ ܐܵܘ ܕܐܝܼܬܼ ܗ̄ܘ̣ ܕܲܕܼܠܵܐ ܢܸܤܝܘܿܢܵܐ ܚܲܝܹ̇ܐ ܒܐܘܼܪܚܵܐ ܗܵܕܹܐ܁>
      text <ܕܲܠܩܘܼܒܼܠܵܐ ܕܹܝܢ܃ ܐܵܡܲ݁ܪ ܐ̄ܢܵܐ܃ ܕܐܲܝܢܵܐ ܕܒܲܡܝܲܬܿܪܘܼܬܼܵܐ ܚܵܝܹ̇ܐ܃ ܝܘܿܡ>
      text <ܡ̣ܢ ܝܘܿܡ ܥܲܠ ܐܘܼܠܨܵܢܵܘ̈ܗܝ ܡܸܬܿܬܵܘܤܲܦ܁ ܘܲܟܼܡܵܐ ܕܡܸܬܼܩܲܪܲܒܼ>
      text <ܠܲܩܕܼܡܵܘܗܝ܃ ܒܥܵܩ̈ܬܼܵܐ ܡܸܬܼܡܲܨܲܥ܁ ܘܗܵܕܲܐ ܗ̣̄ܝ ܐܵܬ̤ܵܐ ܕܫܲܪܝܼܪܘܼܬܼ>
      text <ܡܲܪܕܝܼܬܹܗ܃ ܕܚܲܝܹ̈ܐ ܡܲܪܝܼܪܹ̈ܐ ܚܲܝܹ̇ܐ ܒܥܵܠܡܵܐ ܗܵܢܵܐ܃ ܘܲܒܼܫܘܼܢܵܩܵܐ ܢܵܦܹ̇ܩ>
      text <ܡ̣ܢ ܗܵܢܵܐ ܦܲܓܼܪܵܐ܁ ܡܸܛܠ ܕܥܵܠܡܵܐ ܕܙܲܕܝܼ̈ܩܹܐ܃ ܠܵܘ ܗܵܢܵܘ܁ ܘܲܕܼܠܵܐ>
      text <ܥܵܩ̇ܬܼܵܐ܃ ܠܵܐ ܡܸܫܟܿܚܵܐ ܕܢܸܗܘܘܿܢ ܒܹܗ܁ ܐܸܠܵܐ ܕܨܸܒܼܝܵܢܵܐ ܡܸܫܟܲܚ ܗ̄ܘ̣>
      text <ܒܝܲܕܼ ܫܘܼܟܵܢܵܐ ܕܢܸܬܼܚܲܝܲܠ܃ ܘܲܢܒܲܤܲܪ ܥܲܠ ܟܠܗܹܝܢ܃ ܘܢܸܛܲܪ ܠܪܸܥܝܵܢܵܐ>
      text <ܕܠܵܐ ܕܘܼܘܵܕܼ܃ ܒܚܲܕܼܘܼܬܼܵܐ ܕܚܘܼܒܹܗ ܕܲܡܫܝܼܚܵܐ܀>
      text <ܘܕܐܝܼܬܼ ܗ̄ܘ̣ܵܘ ܐ̄ܢܵܫܵܐ ܕܲܡܛ̣ܵܘ ܠܗܵܕ݂ܹܐ܃ ܘܡܸܫܟܿܚܵܐ ܐܵܦ ܗܵܫܵܐ>
      text <ܕܢܸܗܘܘܿܢ ܕܐܲܝܟܼ ܗܵܟܲܢ܃ ܒܪܲܒܘܼܬܼ ܥܘܼܕܼܪܵܢܵܐ ܕܡܵܘܗܲܒܼܬܹܗ ܕܲܡܫܝܼܚܵܐ܁>
      text <ܐܘܿ ܒܲܪܢܵܫܵܐ܃ ܠܵܐ ܬܕܘܼܢ ܠܤܘܼܥܪܵܢܵܐ ܕܟܼܠܗܘܿܢ ܒܢܲܝ̈ܢܵܫܵܐ ܡ̣ܢ>
    block
      text <ܨܒܼܘܼܬܼܵܟܼ ܕܝܼܠܵܟܼ܁ ܘܠܵܐ ܬܸܬܩܘܿܠ ܕܘܼܒܵܪܗܘܿܢ܃ ܡ̣ܢ ܡܲܬܼܩܵܠܵܐ>
      text <ܕܲܡܚܝܼܠܘܼܬܼܵܟܼ܁ ܐܸܢ ܒܵܥܹ̇ܐ ܐܲܢ̄ܬܿ ܫܲܪܵܐ ܥܲܠ ܤܲܒܼܪܵܐ܃ ܘܡܸܬܼܥܲܕܲܪ>
      text <ܐܲܢ̄ܬܿ܁ ܘܠܵܐ ܬܸܗܘܸܐ ܠܵܐ ܡܗܲܝܡܢܵܐ܃ ܕܲܠܡܵܐ ܐܵܦܠܵܐ ܬܸܫܬܒܸܩ>
      text <ܡ̣ܢ ܗܵܘ̇ ܕܗܵܠܹܝܢ ܒܵܟܼ ܙܵܪܲܥ܃ ܕܬܲܕܪܸܟܼ ܡܫܘܼܚܬܼܵܐ ܕܚܲܤܝܼܪܘܼܬܼܵܟܼ>
      text <ܕܲܟܼܡܵܐ ܗ̣̄ܝ܃ ܡ̣ܢ ܦܸܚܡܵܐ ܕܐܲܝܠܹܝܢ ܕܲܙܟܼܵܘ ܠܥܵܠܡܵܐ ܘܕܼܘܼܘܵܕܹܗ>
      text <ܠܲܓܼܡܵܪ܁ ܐܸܢ ܠܥܹܕܬܵܐ ܠܵܐ ܡܗܲܝܡܸܢ ܐܲܢ̄ܬܿ܃ ܩܪܘܿܒܼ ܠܘܵܬܼ>
      text <ܦܝܼܠܵܤ̈ܘܿܦܹܐ܁ ܘܬܸܚܙܸܐ ܕܲܟܼܡܵܐ ܚܲܝܠܵܐ ܐܝܼܬܼ ܠܨܸܒܼܝܵܢܵܐ ܠܡܸܗܘܵܐ ܠܥܸܠ>
      text <ܡ̣ܢ ܦܲܓܼܪܵܐ܃ ܘܕܲܢܩܵܘܸܐ ܕܠܵܐ ܕܘܼܘܵܕܼܵܐ ܒܲܓܼܒܼܝܼܬܼܵܐ ܕܓܼܵܒܹ̇ܐ܁ ܟܲܕܼ ܬܸܚܙܸܐ>
      text <ܐܸܢܘܿܢ܃ ܠܗܵܠܹܝܢ ܕܐܵܦܠܵܐ ܝܵܕܼܥܝܼܢ ܗ̄ܘ̣ܵܘ ܠܐܲܠܵܗܵܐ܃ ܟܡܵܐ ܚܘܼܤܵܢܵܐ>
      text <ܘܚܲܝܠܬܵܢܘܼܬܼܵܐ ܚܵܘܝܼܘ ܠܥܵܠܡܵܐ ܒܓܲܢ̄ܒܵܪܘܼܬܼܵܐ ܕܨܸܒܼܝܵܢܵܐ܃ ܘܚܵܘܝܼܘ>
      text <ܕܲܟܼܡܵܐ ܚܲܝܠܵܐ ܩܢܸܐ ܗܵܘ̇ ܟܝܵܢܵܐ ܕܲܠܓܼܵܘ܁ ܕܐܸܢ ܨܵܒܹ̇ܐ܃ ܠܟܼܠܡܸܕܸܡ>
      text <ܙܵܟܹ̇ܐ܁ ܐܲܝܟܲܢܵܐ ܕܡ̣ܢ ܩܸܪܝܵܢܵܐ ܕܬܲܫܥ̈ܝܵܬܼܗܘܿܢ܃ ܬܸܡܗܵܐ ܢܵܦܹ̇ܠ ܥܲܠ>
      text <ܐ̄ܢܵܫ܁ ܕܲܟܼܡܵܐ ܚܲܝܠܵܐ ܐܲܤܸܢ ܐܲܠܵܗܵܐ ܤܵܡ̣ ܒܗܵܢܵܐ ܟܝܵܢܵܐ܃ ܕܐܸܢ ܢܸܨܒܸܿܐ܃>
      text <ܢܸܙܟܸܿܐ ܠܟܼܠܡܸܕܸܡ܁ ܘܡܸܛܠ ܕܲܚܢܲܢ ܠܵܐ ܨܵܒܹ̇ܝܢܲܢ܃ ܡܚܝܼܠܘܼܬܹܗ>
      text <ܕܲܟܼܝܵܢܵܐ ܡܲܟܼܪܙܝܼܢܲܢ܁ ܘܟܲܕܼ ܒܲܡܚܝܼܠܘܼܬܹܗ ܕܨܸܒܼܝܵܢܲܢ ܡܚܲܦܹܝܢܲܢ>
      text <ܠܚܲܝܠܬܼܵܢܘܼܬܹܗ ܕܲܟܼܝܵܢܵܐ܃ ܐܵܡܪܝܼܢܲܢ܃ ܡܲܢ̣ܘܼ ܡܸܫܟܲܚ ܠܡܸܙܟܵܐ ܠܗܵܠܹܝܢ>
      text <ܡ̣ܢ ܡܬܼܘܿܡ>
      text <ܚܲܕܼ ܡܸܢܗܘܿܢ ܓܹܝܪ ܥܕܲܡܵܐ ܠܗܵܕܹܐ ܐܸܬܼܓܲܒܲܪ ܥܲܠ ܨܸܒܼܝܵܢܹܗ>
      text <ܕܦܲܓܼܪܵܐ܃ ܡܸܛܠ ܕܠܵܐ ܢܸܫܪܸܐ ܠܲܓܼܒܼܝܼܬܼܵܐ ܕܲܓܼܒܼܵܐ ܘܲܫܲܢܸܐ ܡܸܢܵܗ̇܃>
      text <ܕܐܵܦܠܵܐ ܥܸܕܵܢܵܐ ܕܤܲܝܦܵܐ ܡܫܝܼܛܵܐ ܕܵܘܸܕܼ ܠܪܸܥܝܵܢܹܗ܃ ܘܲܙܟܼܵܬ̤ ܕܸܚܠܲܬܼ>
      text <ܡܵܘܬܵܐ ܠܲܬܼܚܘܼܡܵܐ ܕܤܵܡ̣ ܠܢܲܦܫܹܗ܁ ܗܵܘ̇ ܕܟܲܕܼ ܫܢܲܝ̈ܵܐ ܠܵܐ ܙܥܘܿܪ>
      text <ܢܛܲܪ ܫܸܬܼܩܵܐ܃ ܘܡܲܠܟܵܐ ܕܝܵܘ̈ܢܵܝܹܐ ܬܗܲܪ ܡ̣ܢ ܫܸܡܥܵܐ ܕܲܨܒܼܘܼܬܼܵܐ܃>
    block
      text <ܘܲܨܒܼܵܐ ܕܢܸܤܲܒܼ ܒܘܼܚܪܵܢܹܗ܃ ܦ̣ܩܲܕܼ ܠܡܹܐܬܼܵܐ ܠܲܩܕܼܵܡܵܘܗܝ܁>
      text <ܘܟܲܕܼ ܗ̤ܘ ܫܠܸܐ ܗ̄ܘ̣ܵܐ ܥܲܠ ܟܠ ܡܸܕܸܡ ܕܡܲܠܸܠ̣ ܥܲܡܹܗ ܘܫܸܿܐܠܹܗ܃>
      text <ܘܡܸܕܸܡ ܠܲܓܼܡܵܪ ܠܵܐ ܦܲܢܝܼ ܠܹܗ܁ ܐܸܬܼܓܵܘܙܲܠ ܡܲܠܟܵܐ܃ ܘܲܦ̣ܩܲܕܼ>
      text <ܕܲܢܡܘܼܬܼ܃ ܕܐܵܦܠܵܐ ܡ̣ܢ ܐܝܼܩܵܪܵܐ ܕܟܼܘܼܪܤܝܹܗ ܘܬܼܵܓܹܗ ܒܗܸܬܼ܁ ܗ̤ܘ>
      text <ܕܹܝܢ܃ ܠܵܐ ܙܵܥ̣ ܡ̣ܢ ܗܵܕܹܐ܃ ܐܸܠܵܐ ܢܵܡܘܿܤܹܗ ܢܵܛܲܪ ܗ̄ܘ̣ܵܐ ܟܲܕܼ>
      text <ܒܗܝܼܠ܁ ܡܲܠܟܵܐ ܕܹܝܢ ܙܲܗܲܪ ܗ̄ܘ̣ܵܐ ܠܩܵܛ̈ܘܿܠܹܐ܃ ܕܐܸܢ ܗ̤ܘ>
      text <ܕܢܵܡܘܿܤܹܗ ܢܸܫܪܸܐ܃ ܟܲܕܼ ܩܵܢܹ̇ܛ ܡ̣ܢ ܤܲܝܦܵܐ܃ ܢܸܩܛܠܘܼܢܵܝܗܝ܁>
      text <ܐܸܢܕܹܝܢ ܒܹܗ ܒܨܸܼܝܢܵܐ ܢܩܘܼܡ܃ ܢܲܝܬܿܘܿܢܵܝܗܝ ܬܘܼܒܼ ܠܘܵܬܹܗ ܟܲܕܼ>
      text <ܚܲܝ܁ ܗ̤ܘ ܕܹܝܢ܃ ܟܲܕܼ ܡܛ̣ܵܐ ܥܸܕܵܢܵܐ܃ ܘܐܵܠܨ̇ܝܼܢ ܗ̄ܘ̣ܵܘ ܠܹܗ ܗܵܢܘܿܢ>
      text <ܕܤܝܼܡܝܼܢ ܗ̄ܘ̣ܵܘ ܥܲܠܗܵܕܹܐ܃ ܕܢܸܫܪܸܐ ܨܸܒܼܝܵܢܹܗ ܘܐܸܠܵܐ ܡܵܐܹ̇ܬܼ܁ ܗ̤ܘ>
      text <ܐܸܬܼܚܲܫܲܒܼ ܕܦܲܩܵܚ ܡܵܘܬܵܐ ܕܚܲܕܼ ܥܸܕܵܢܵܐ ܠܲܡܤܲܝܒܵܪܘܼ ܟܲܕܼ ܢܛܝܼܪ>
      text <ܬܚܘܼܡܹܗ ܕܨܸܒܼܝܵܢܝ܃ ܕܗܵܢܵܐ ܟ̱ܠܹܗ ܙܲܒܼܢܵܐ ܒܹܗ ܚܲܡܤ̇ܢܸܬܼ܃ ܡ̣ܢ>
      text <ܕܐܹܚܘܼܒܼ ܡ̣ܢ ܕܸܚܠܲܬܼ ܡܵܘܬܵܐ܃ ܘܐܹܨܲܥܲܪ ܠܚܸܟܼܡܲܬܼܝ܃ ܘܐܸܫܬܿܟܲܚ>
      text <ܫܲܦܠܵܐ܃ ܡܸܛܠ ܗܵܘ̇ ܡܸܕܸܡ ܕܡ̣ܢ ܟܠ ܦܪܘܿܣ ܥܬܼܝܼܕܼ ܐ̄ܢܵܐ ܗ̄ܘ̣>
      text <ܕܐܸܦܓܲܥ ܒܹܗ ܐܸܡܲܬܼܝ ܕܗ̤ܘ܁ ܘܲܒܼܗܵܕܹܐ ܡܛܲܝܒܼܘܼܬܼܵܐ ܕܨܸܒܼܝܵܢܵܐ>
      text <ܘܪܸܥܝܵܢܵܐ ܓܲܢ̄ܒܵܪܵܐ܃ ܐܵܦ ܡ̣ܢ ܡܵܘܬܵܐ ܐܸܫܬܵܘܙܲܒܼ܃ ܐܵܦ ܒܢܵܡܘܿܤܹܗ>
      text <ܐܸܫܟܲܚ ܟܹܐܢܵܐ ܘܫܲܪܝܼܪܵܐ܁ ܚ̣ܙܲܝܬܿ ܚܲܝܠܵܐ ܕܲܩܢܸܐ ܨܸܒܼܝܵܢܵܐ ܦܫܲܛ̣>
      text <ܨܵܘܪܹܗ ܩܕܼܵܡ ܤܲܝܦܵܐ ܗܵܢܵܐ ܚܲܟܿܝܼܡܵܐ܃ ܘܠܵܐ ܫ̣ܪܵܐ ܠܢܵܡܘܿܤܵܐ>
      text <ܕܢܲܦܫܹܗ܁>
      text <ܘܲܐ̄ܚܪܵܢܹܐ܃ ܥܲܠ ܪܸܓܿܬܹܗ ܕܲܟܼܝܵܢܵܐ ܕܵܫ̣ܘ܃ ܘܲܗܘ̤ܵܘ ܠܥܸܠ ܡܸܢܹܗ>
      text <ܒܲܦܓܼܘܼܕܼܵܐ ܕܐܲܡ̣ܝܼܘ ܒܹܗ܁ ܐ̄ܚܪ̈ܵܢܹܐ ܒܨܲܥܪܹ̈ܐ܃ ܠܵܐ ܡܸܬܿܬܿܙܝܼ̈ܥܵܢܹܐ>
    block
      text <ܩ̣ܵܘܝܘܼ܁ ܐ̄ܚܪ̈ܵܢܹܐ ܒܡܲܚ̈ܘܵܬܼܵܐ ܕܠܵܐ ܚܵܘܤܵܢ܃ ܕܠܵܐ ܚܸܡܬܼܵܐ ܐܸܫܬܿܟܲܚܘ܁>
      text <ܘܗܵܠܹܝܢ ܡ̣ܢ ܒܢܲܝ̈ ܦܸܚܡܵܐ܃ ܗܵܝ̇ ܕܲܠܡܲܚܤܸܢ ܡܸܤܬܲܝܒܿܪܵܐ܁ ܐܚܪ̈ܵܢܹܐ܃>
      text <ܘܐܵܦ ܡ̣ܢ ܐܲܝܠܹܝܢ ܕܲܒܼܨܝܼܪܝܼܢ ܤܲܓܝܼ܁ ܐ̄ܚܪ̈ܵܢܹܐ ܒܒܸܙܬܼܵܐ ܕܩܸܢܝܵܢܗܘܿܢ܃>
      text <ܕܠܵܐ ܒܥܸܠܕܒܼܵܒܼܘܼܬܼܵܐ ܘܲܕܼܠܵܐ ܪܘܼܓܼܙܵܐ ܟܲܬܲܪܘ܁ ܐ̄ܚܪ̈ܵܢܹܐ ܒܟܼܘܼܪ̈ܗܵܢܹܐ>
      text <ܢܕܝܼ̈ܕܹܐ ܘܥܲܤ̈ܩܹܐ܃ ܚܘܼܡܤܵܢܵܐ ܚܵܘܝܼܘ ܕܠܵܐ ܟܡܝܼܪܘܼܬܼܵܐ܁>
      text <ܘܥܲܡܗܘܿܢ ܐܵܘܤܸܦ̣ܘ܃ ܐܵܦ ܢܛܘܼܪ̈ܬܼܵܐ ܕܲܐ̄ܚܪ̈ܵܢܝܬܼܵܐ܁ ܐ̄ܚܪ̈ܵܢܹܐ܃>
      text <ܥܲܡ̈ܠܹܐ ܨܼܒܼ̈ܝܵܢܵܝܹܐ܁ ܐ̄ܚܪ̈ܵܢܹܐ܃ ܥܲܪܛܸܠܵܝܘܼܬܼܵܐ ܕܠܲܓܼܡܵܪ܃ ܤܛܲܪ ܡ̣ܢ>
      text <ܬܲܚܦܝܼܬܼܵܐ ܕܢܘܼܟܵܦܵܐ܃ ܘܥܘܼܡܪܵܐ ܡܫܵܘܚܕܼܵܐ ܘܤܲܝܒܵܪܬܵܐ ܝܘܼܪܵܩܵܐ>
      text <ܕܡ̣ܢ ܢܲܦܫܹܗ ܝܵܥܹ̈ܐ܁ ܐܲܝܟܲܢܵܐ ܕܐܵܦ ܡܲܠܟܵܐ ܐܵܠܹܟܼܤܲܢܕܪܘܿܣ܃ ܟܲܕܼ>
      text <ܒܲܙܒܲܢ ܐܸܬܼܘܲܥܲܕܼ ܠܲܚܙܵܬܼܵܐ ܕܚܲܕܼ ܡܸܗܘܿܢ܃ ܡܸܢܹܗ ܠܵܐ ܫܡܲܥ̣܃>
      text <ܐܸܠܵܐ ܥܲܠ ܒܲܤܝܘܼܬܼܵܐ ܕܥܲܠ ܥܵܠܡܵܐ܁ ܘܗܵܠܹܝܢ ܟܠܗܹܝܢ܃ ܡܸܛܠ>
      text <ܕܠܵܐ ܢܸܬܼܒܲܛܠܘܼܢ ܡ̣ܢ ܗܸܪܓܵܐ ܘܥܸܢܝܵܢܵܐ ܕܚܸܟܼܡܲܬܼܗܘܿܢ܁ ܐܸܢ>
      text <ܥܲܡܠܵܐ ܕܝܘܼܠܦܵܢܵܐ ܘܡܲܪܕܘܼܬܼܵܐ ܕܚܸܟܼܡܬܼܵܐ܃ ܠܒܲܪ ܡ̣ܢ ܕܸܚܠܲܬܼ>
      text <ܐܲܠܵܗܵܐ ܘܢܘܼܗܪܵܐ ܕܗܲܝܡܵܢܘܼܬܼܵܐ ܘܤܲܒܼܪܵܐ ܕܥܵܠܡܵܐ ܕܲܥܬܼܝܼܕܼ܃>
      text <ܗܵܠܹܝܢ ܡܲܨܝܵܐ ܠܡܸܬܼܓܲܒܵܪܘܼ܃ ܡܲܢ̣ܘܼ ܕܠܵܐ ܢܸܬܼܒܿܤܲܪ ܡ̣ܢ ܬܹܐܪܬܹܗ܃>
      text <ܕܲܒܼܗܵܢܵܐ ܟ̱ܠܹܗ ܢܘܼܗܪܵܐ ܕܲܡܫܝܼܚܵܐ ܕܐܸܬܼܐܫܸܕܼ ܥܲܠ ܥܵܠܡܵܐ܃>
      text <ܘܫܘܼ̈ܟܵܢܹܐ ܤܲܓܝܼ̈ܐܹܐ ܕܲܒܼܤܸܝܵܐ ܫܦܝܼܥܵܐܝܼܬܼ܃ ܘܤܲܒܼܪܵܐ ܕܐܲܠܵܗܵܐ ܕܡ̣ܢ>
      text <ܤܘܼܥܪ̈ܵܢܹܐ ܕܝܘܿܡ ܡ̣ܢ ܝܘܿܡ ܡܸܫܬܲܪܲܪ܃ ܥܕܲܟܹܝܠ ܙܵܟܼ̈ܝܵܢ ܠܹܗ>
      text <ܥܲܤ̈ܩܵܬܼܵܐ ܘܚܲܕܼܘܼܬܼܵܐ ܕܗܵܢܵܐ ܦܲܓܼܪܵܐ܃ ܘܠܵܐ ܢܩܵܘܸܐ ܐܲܝܟܼ ܐܵܕܵܡܘܿܣ>
      text <ܡܸܛܠ ܪܸܚܡܬܹܗ ܕܐܲܠܵܗܵܐ܃ ܘܢܲܩܠܸܐ ܚܵܕܼܝܵܐܝܼܬܼ ܥܲܠ ܟܠܡܸܕܸܡ>
      text <ܐܸܠܵܐ ܘܐܵܦ ܕܐܝܼܬܼ ܠܹܗ ܦܘܼܠܵܓܼܵܐ ܕܐܲܝܟܲܢ ܙܵܟܹ̇ܝܢ ܒܢܲܝ̈ܢܵܫܵܐ ܠܗܵܠܹܝܢ܃>
    block
      text <ܕܠܵܐ ܡܨܸܐ ܐ̄ܢܵܫ ܒܚܹܝܠ ܢܲܦܫܹܗ ܡܸܕܸܡ ܠܡܸܥܒܲܕܼ܃ ܠܟܼܠܢܵܫ>
      text <ܕܚܲܟܿܝܼܡ ܝܑܼܕܼܝܼܥܵܐ ܗܵܕܹܐ܁ ܕܲܒܼܥܘܼܕܼܪܵܢܵܐ ܕܡ̣ܢ ܐܲܠܵܗܵܐ ܘܨܸܒܼܝܵܢܵܐ>
      text <ܡܛܲܝܒܼܵܐ ܡܸܫܟܲܚ ܚܵܐܹ̇ܒܼ ܡܸܢܸܗ܃ ܗܵܕܹܐ ܡܲܨܝܵܐ ܗ̣̄ܝ܁>
      text <ܒܗܵܠܹܝܢ ܐܸܬܿܛܲܢܲܢܘ ܐ̄ܢܵܫܵܐ ܝܑܼܚܝܼ̈ܕܼܵܝܹܐ܃ ܘܐܲܪܫܸܠ̣ܘ ܫܒܲܩ̣ܘ ܡܸܢܫܹܠܝ>
      text <ܠܥܵܠܡܵܐ ܘܲܠܕܼܝܼܠܹܗ܃ ܘܥܲܙܝܼܘ ܘܩܵܡ̣ܘ ܠܘܼܩܒܲܠ ܟܠܗܹܝܢ>
      text <ܤܲܩܘܼ̈ܒܼܠܵܝܬܼܵܐ܃ ܘܲܙܟܼܵܘ ܒܚܘܼܡܤܵܢܵܐ ܕܨܸܒܼܝܵܢܵܐ ܘܥܘܼܕܼܪܵܢܵܐ ܕܡܵܪܗܘܿܢ>
      text <ܠܟܼܠ ܥܘܼܤܵܩ̈ܝܼܢ ܕܐܝܼܬܼ܁ ܒܲܝܢܵܬܼܗܘܿܢ ܓܹܝܪ ܥܵܡܪܝܼܢ ܗ̄ܘ̣ܵܘ܁>
      text <ܤܲܓܝܼ̈ܐܹܐ ܡܸܢܗܘܿܢ܃ ܡ̣ܢ ܝܘܼܠܦܵܢܵܐ ܕܝܼܠܗܘܿܢ ܕܦܝܼܠܵܤ̈ܘܿܦܹܐ ܗ̄ܘ̣ܵܘ܁>
      text <ܕܐܸܢ ܠܲܡ ܚܲܟܝܼ̈ܡܹܐ ܒܲܪ̈ܵܝܹܐ ܚܠܵܦ ܚܸܟܼܡܬܼܵܐ ܥܵܒܼܘܿܪܬܵܐ ܘܕܼܘܼܪܵܫܵܐ>
      text <ܕܲܒܼܝܘܼܠܦܵܢܵܐ ܕܥܵܠܡܵܐ ܗܵܢܵܐ ܕܡܸܬܼܒܲܛܲܠ܃ ܠܒܲܪ ܡ̣ܢ ܐܘܼܪܚܵܐ>
      text <ܕܐܲܠܵܗܵܐ ܗܵܠܹܝܢ ܡܩܲܒܿܠܝܼܢ ܥܠܲܝܗܘܿܢ ܠܲܡܤܲܝܒܵܪܘܼ܃ ܕܐܵܦ ܠܥܵܠܡܵܐ>
      text <ܡܸܬܼܢܲܟܼܪܹܝܢ܃ ܘܗܵܘܹ̇ܝܢ ܠܒܲܪ ܡܸܢܹܗ ܒܗܘܼܦܵܟܲܝ̈ܗܘܿܢ܃ ܡܸܛܠ>
      text <ܕܢܸܡܛܘܿܢ ܠܪܸܓܿܬܼܵܐ ܕܨܸܒܼܝܵܢܗܘܿܢ܃ ܕܠܵܐ ܟܹܐܢܘܼܬܼܵܐ ܐܝܼܬܼ ܒܪܸܢܝܼܗܘܿܢ܃>
      text <ܘܠܵܐ ܤܲܒܼܪܵܐ ܕܒܼܵܬܲܪ ܡܵܘܬܵܐ ܒܥܲܡܠܲܝ̈ܗܘܿܢ܃ ܘܗܵܠܹܝܢ ܗܵܢܵܐ ܟ̱ܠܹܗ>
      text <ܥܲܠ ܐܲܦܲܝ̈ ܤܲܒܼܪܵܐ ܤܦܝܼܩܵܐ܁ ܟܡܵܐ ܝܲܬܝܝܼܪܵܐܝܼܬܼ ܠܲܢ ܙܵܕܹܩ>
      text <ܠܲܡܤܲܝܒܵܪܘܼ ܚܠܵܦ ܪܸܚܡܬܼܵܐ ܕܐܲܠܵܗܵܐ܃ ܘܠܲܡܒܲܗܵܪܘܼ ܥܲܠ ܟܠ>
      text <ܥܘܼܤܵܩ̈ܝܼܢ܃ ܚܠܵܦ ܤܲܒܼܪܵܐ ܪܵܒܵܐ ܕܲܡܠܝܼܟܼ ܠܲܢ܁ ܘܐܸܬܼܚܲܝܲܠܘ ܒܗܵܢܵܐ>
      text <ܪܸܥܝܵܢܵܐ܃ ܘܐܲܡܠܸܟܼܘ ܥܲܠ ܪܲܦܝܘܼܬܼܵܐ ܕܚܘܼܫܵܒܲܝ̈ܗܘܿܢ܁ ܘܥܲܠ̣ܘ>
      text <ܠܐܵܓܼܘܿܢܵܐ ܘܠܵܐ ܗܦܲܟܼܘ܃ ܥܕܲܡܵܐ ܕܲܢܤܲܒܼܘ ܟܠܝܼܠܵܐ܁ ܘܲܗܘ̤ܵܘ ܚܵܘܪܵܐ܃>
      text <ܐܵܦ ܠܕܼܵܪܹ̈ܐ ܕܒܼܵܬܲܪܗܘܿܢ܁ ܘܐܲܩܝܼܡ̣ܘ ܢܝܼܫܵܐ ܠܥܵܠܡܵܐ܃ ܕܐܲܝܟܲܢ ܙܵܕܹܩ>
      text <ܠܗܘܿܢ ܕܢܸܥܠܘܼܢ ܠܐܵܓܼܘܿܠܹܝܢ ܕܠܐܘܼܪܚܵܐ ܗܵܕܹܐ ܡܲܦܠܚܝܼܢ܁>
  text 58
    block
      text <ܥܲܠ ܗܵܢܘܿܢ ܕܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ ܚܵܐܹ̇ܝܢ ܘܲܒܼܚܲܝܹ̈ܐ ܕܝܼܕܲܥܬܼܵܐ>
      text <ܟܠܗܘܿܢ ܝܵܘ̈ܡܵܬܼܗܘܿܢ܁ ܢܚ܁>
    block
      text <ܛܘܼܒܼܵܘܗܝ ܠܡܲܢ ܕܚܲܝܹ̈ܐ ܙܥܝܼܪܹ̈ܐ ܚܵܝܹ̇ܐ ܒܥܵܠܡܵܐ ܗܵܢܵܐ! ܤܵܒܼܵܐ>
      text <ܚܲܕܼ ܟܬܝܼ̈ܒܵܢ ܗ̣̄ܘܲܝ̈ ܠܹܗ ܥܲܠ ܐܸܤܹ̈ܐ ܟܠܗܹܝܢ ܕܩܸܠܵܝܬܹܗ܃ ܟܬܼܝܼ̈ܒܼܵܬܼܵܐ>
      text <ܡܫܲܚ̈ܠܦܵܬܼܵܐ ܘܪܸ̈ܥܝܵܢܹܐ ܕܲܙܢ̈ܝܼܢ܃ ܘܡܸܠܹ̈ܐ ܬܡܝܼ̈ܗܵܬܼܵܐ ܘܲܡܫܲܚ̈ܠܦܵܬܼܵܐ>
      text <ܕܟܼܠ ܪܸ̈ܥܝܵܢܝܼܢ܁ ܘܫܲܐܠܘܼܗܝ ܕܗܵܠܹܝܢ ܡܵܢܵܐ ܐܸܢܹܝܢ ܤܵܒܼܵܐ܁ ܐܵܡܲ݁ܪ>
      text <ܠܗܘܿܢ܃ ܚܘܼ̈ܫܵܒܹܐ ܐܸܢܘܿܢ ܕܟܹܐܢܘܼܬܼܵܐ܃ ܕܥܵܒܼ̇ܪܝܼܢ ܒܝܼ ܡ̣ܢ ܡܲܠܲܐܟܼܵܐ>
      text <ܕܲܠܘܵܬܼܝ܃ ܘܡ̣ܢ ܙܵܘ̈ܥܹܐ ܬܪ̈ܝܼܨܵܐ ܕܲܟܼܝܵܢܵܐ܁ ܘܪܵܫܹ̇ܡ ܐ̄ܢܵܐ ܠܗܘܿܢ>
      text <ܒܙܲܒܼܢܵܐ ܕܐܝܼܬܲܝ ܒܗܵܠܹܝܢ ܐܵܘܵܢܹ̈ܐ܃ ܕܲܒܼܙܲܢܵܐ ܕܥܲܡܛܵܢܵܐ ܥܢܸܐ ܐ̄ܢܵܐ>
      text <ܒܗܘܿܢ܃ ܘܦܵܪܩܝܼܢ ܠܝܼ ܡ̣ܢ ܛܵܥܝܘܼܬܼܵܐ܁ ܗܵܟܲܢܵܐ ܙܵܕܹܩ ܠܹܗ>
      text <ܠܒܲܪܢܵܫܵܐ ܠܡܸܥܒܲܕܼ ܟܠܗܘܿܢ ܝܵܘ̈ܡܵܬܹܗ܁ ܠܤܵܒܼܵܐ ܚܲܕܼ ܝܵܗ̇ܒܿܝܼܢ ܗ̄ܘ̣ܵܘ>
      text <ܠܹܗ ܛܘܼܒܼܵܐ ܚܘܼܫܵܒܼܵܘ̈ܗܝ܃ ܘܲܡܫܲܒܿܚܝܼܢ ܗ̄ܘ̣ܵܘ ܠܹܗ܃ ܕܲܚܠܵܦ ܥܵܠܡܵܐ>
      text <ܕܥܵܒܲܪ܃ ܐܸܫܬܘܝܼܬܿ ܠܤܲܒܼܪܵܐ ܕܠܵܐ ܡܸܬܼܚܲܒܲܠ܁ ܐܵܡܲ݁ܪ ܠܗܘܿܢ ܗ̤ܘ>
      text <ܤܵܒܼܵܐ܁ ܟܲܕܼ ܥܕܲܟܹܝܠ ܚܲܝ ܐ̄ܢܵܐ܃ ܡܵܢܵܐ ܝܵܗ̇ܒܿܝܼܢ ܐܢ̄ܬܿܘܿܢ ܠܝܼ ܛܘܼܒܼܵܐ>
      text <ܠܵܐ ܝܵܕܲܥ̇ ܐ̄ܢܵܐ ܡܵܢܵܐ ܓܵܕܹܫ ܠܝܼ ܥܕܲܡܵܐ ܠܡܵܘܬܿܝ܁ ܒܐܘܼܪܚܵܐ ܐܝܼܬܲܝ>
      text <ܥܕܲܟܹܝܠ܃ ܠܵܐ ܫܲܪܝܼܪ ܠܝܼ ܛܘܼܒܼܵܐ܃ ܥܕܲܡܵܐ ܕܡܵܛܹ̇ܐ ܐ̄ܢܵܐ ܠܒܲܝܬܿܝ܁>
      text <ܫܲܪܝܼܪܵܐܝܼܬܼ܃ ܗܵܢܵܘ ܚܘܼܫܵܒܼܵܐ ܟܹܐܢܵܐ܁ ܙܵܕܹܩ ܕܹܝܢ ܕܲܢܤܝܼܡ ܢܝܼܫܵܐ>
      text <ܠܙܵܟܼܘܼܬܼܵܐ܃ ܝܵܘܡܵܐ ܕܡܵܘܬܵܐ܁ ܡ̣ܢ ܩܕܼܵܡ ܡܵܘܬܵܐ܃ ܠܵܐ ܐܝܼܬܼܵܘܗܝ>
      text <ܙܲܟܵܝܵܐ ܗܵܘ̇ ܕܡܸܬܼܢܲܨܚ܁ ܚܲܝܼܢ ܐܸܢܘܿܢ ܓܹܝܪ ܒܥܸܠܕܒܼܵܒܼܵܘ̈ܗܝ܃>
      text <ܘܐܘܼܪܚܵܐ ܐܝܼܬܼ ܩܕܼܵܡܵܘܗܝ܃ ܘܠܵܐ ܝܵܕܼܥ̇ ܒܡܵܢܵܐ ܡܸܬܼܡܲܨܲܥ܁ ܠܵܐ>
    block
      text <ܓܹܝܪ ܫܸܠܡܲܬ̤ ܐܘܼܪܚܹܗ܃ ܘܲܡܛ̣ܵܐ ܠܥܸܕܵܢܵܐ ܕܬܼܘܼܟܼܠܵܢܵܐ܁ ܘܗܵܟܲܢܵܐ܃>
      text <ܐܵܦܠܵܐ ܐܲܝܢܵܐ ܕܲܡܡܲܨܲܥ ܒܒܼܝܼ̈ܫܵܬܼܵܐ܃ ܐܝܼܬܼ ܠܹܗ ܦܤܵܩ ܪܲܒܼܪܵܐ܁ ܡܨܸܐ>
      text <ܓܹܝܪ ܕܡܸܬܿܬܲܓܲܪ ܚܲܝܹ̈ܐ܃ ܚܲܝܲ ܓܹܝܪ ܥܕܲܟܹܝܠ܁ ܐܝܼܬܼ ܠܹܗ ܤܲܒܼܪܵܐ܃>
      text <ܐܲܟܼܘܵܬܹܗ ܕܗܵܘ̇ ܕܡܸܬܿܕܲܒܲܪ ܫܲܦܝܼܪ܁ ܡܵܢܵܐ ܡܩܲܦܲܚ ܐܲܢ̄ܬܿ ܠܚܲܛܵܝܵܐ܃>
      text <ܐܘܿ ܒܲܪܢܵܫܵܐ ܠܵܐ ܓܹܝܪ ܥܕܲܟܹܝܠ ܥܲܠ̣ܘ ܥܲܡ̈ܠܲܝ ܬܹܐܓܼܘܼܪܬܵܟܼ>
      text <ܕܝܼܠܵܟܼ ܠܲܠܡܹܐܢܵܐ܃ ܕܡܸܬܿܬܿܪܝܼܡ ܐܲܢ̄ܬܿ ܥܠܵܘܗܝ܃ ܠܵܐ ܦܤܝܼܩ>
      text <ܤܲܒܼܪܹܗ ܡ̣ܢ ܠܘܵܬܼ ܐܲܠܵܗܵܐ܁ ܡܲܨܝܵܐ ܗ̣̄ܝ ܓܹܝܪ ܕܥܵܒܲܪ ܠܵܟܼ>
      text <ܒܲܡܝܲܬܿܪܘܼܬܼܵܐ ܒܵܬܲܪ ܩܲܠܝܼܠ܃ ܘܡܸܬܼܩܲܪܲܒܼ ܠܘܵܬܼ ܐܲܠܵܗܵܐ ܝܲܬܝܼܪ>
      text <ܡܸܢܵܟܼ܁ ܠܵܐ ܓܹܝܪ ܐܸܬ݂ܼܵܐ ܡܵܘܬܵܐ ܘܲܚܬܲܡ ܕܘܼܒܵܪܹܗ܃ ܐܵܦܠܵܐ ܕܝܼܠܵܟܼ܁>
      text <ܫܘܼܚ̈ܠܵܦܹܐ ܤܲܓܝܼ̈ܐܹܐ ܗܵܘܹ̇ܝܢ ܠܒܲܪܢܵܫܵܐ ܟܡܵܐ ܕܚܲܝ܁ ܐܲܠܵܗܵܐ ܓܹܝܪ>
      text <ܠܫܘܼܠܵܡܵܐ ܗ̄ܘ̣ ܕܚܵܐܲܪ܃ ܘܠܵܘ ܠܗܵܠܹܝܢ ܕܗܵܘ̈ܝܵܢ ܒܲܡܨܲܥܬܼܵܐ܁>
      text <ܤܲܓܿܝܼ̈ܐܹܐ ܗܘ̤ܵܘ ܙܲܕܝܼ̈ܩܹܐ ܙܲܕܝܼ̈ܩܹܐ ܕܲܢܦܲܠ̣ܘ ܡ̣ܢ ܙܲܕܝܼܩܘܼܬܼܗܘܿܢ܃ ܘܲܤܠܸܩ̣ܘ>
      text <ܚܲܛܵܝܹ̈ܐ ܘܩܵܡ̣ܘ ܒܕܼܘܼܟܲܬܼܗܘܿܢ܁ ܡܵܕܹܝܢ܃ ܠܵܐ ܢܸܬܿܬܿܪܝܼܡ ܙܲܕܝܼܩܵܐ܃>
      text <ܡܸܛܠ ܕܚܲܝ ܗ̄ܘ̣܁ ܘܠܵܐ ܢܸܦܤܘܿܩ ܚܲܛܵܝܵܐ ܤܲܒܼܪܹܗ܃ ܡܸܛܠ>
      text <ܕܩܲܪܝܼܒܼ ܗ̄ܘ̣ ܠܹܗ ܐܲܠܵܗܵܐ ܐܸܢ ܒܵܥܹ̇ܐ܁ ܘܲܡܥܲܬܲܕܼ ܠܩܘܼܒܵܠܹܗ ܐܸܢܗ̤ܘ>
      text <ܕܥܵܒܹ̇ܕܼ ܫܘܼܚܠܵܦܵܐ ܠܕܼܘܼܒܵܪܹܗ܃ ܘܦܵܢܹ̇ܐ ܠܘܵܬܹܗ܁ ܐܸܢ ܦܠܲܚܼܬܿ>
      text <ܡܝܲܬܿܪܘܼܬܼܵܐ ܫܲܦܝܼܪ܃ ܘܠܵܐ ܐܲܪܓܸܫ̣ܬܿ ܒܲܛܥܵܡܬܼܵܐ ܕܥܘܼܕܼܪܵܢܵܗ̇܃ ܠܵܐ>
      text <ܬܸܬܿܕܲܡܲܪ܁>
      text <ܥܕܲܡܵܐ ܕܡܸܬܼܡܲܟܲܟܼ ܒܲܪܢܵܫܵܐ܃ ܠܵܐ ܢܵܤܹ̇ܒܼ ܐܼܲܓܼܪܵܐ ܕܦܘܼܠܚܵܢܹܗ܁>
      text <ܦܘܪܥܵܢܵܐ ܠܵܐ ܗ̄ܘ̣ܵܐ ܠܦܘܼܠܚܵܢܵܐ ܡܸܬܿܒܿܗܸܒܼ܃ ܐܸܠܵܐ ܠܡܲܟܿܝܼܟܼܘܼܬܼܵܐ܁>
      text <ܐܲܝܢܵܐ ܕܛܲܠܡ̣ܵܗ̇ ܠܲܬܼܪܲܝܵܢܝܼܬܼܵܐ܃ ܐܵܘܒܸܿܕܼ ܠܩܲܕܼܡܵܝܬܼܵܐ܁ ܐܲܝܢܵܐ ܕܩܲܕܸܡ>
      text <ܢܤܲܒܼ ܡܝܲܬܿܪܘܼܬܹܗ ܕܦܘܼܠܚܵܢܵܐ܃ ܗܘ̤ܵܐ ܩܲܕܼܡܵܝܵܐ ܠܗܵܘ̇ ܕܲܢܤܲܒܼ>
    block
      text <ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ܁ ܡܝܲܬܿܪܘܼܬܼܵܐ܃ ܐܸܡܵܐ ܗ̣̄ܝ ܕܥܵܩ̈ܬܼܵܐ܁ ܡ̣ܢ>
      text <ܥܵܩ̈ܬܼܵܐ܃ ܡܸܬܼܝܲܠܕܵܐ ܡܲܟܿܝܼܟܼܘܼܬܼܵܐ܁ ܘܲܠܡܲܟܿܝܼܟܼܘܼܬܼܵܐ܃ ܡܸܬܼܝܲܗܒܵܐ>
      text <ܡܵܘܗܲܒܼܬܼܵܐ܁ ܡܵܕܹܝܢ ܦܘܼܪܥܵܢܵܐ܃ ܠܵܐ ܠܲܡܝܲܬܿܪܘܼܬܼܵܐ܃ ܘܠܵܐ ܠܟܹܐܒܹ̈ܐ>
      text <ܕܲܚܠܵܦܹܝܗ̇܃ ܐܸܠܵܐ ܠܡܲܟܼܝܼܟܼܘܼܬܼܵܐ ܕܡܢܗܘܿܢ ܡܸܬܼܝܲܠܕܵܐ܁ ܐܸܢܕܹܝܢ ܗܵܕܹܐ>
      text <ܚܲܤܝܼܪܵܐ܃ ܤܪ̈ܝܼܩܵܢ ܐܸܢܹܝܢ ܩܲܕܼ̈ܡܵܝܵܬܼܵܐ܁ ܦܘܼܠܚܵܢܵܗ̇ ܕܲܡܝܲܬܿܪܘܼܬܼܵܐ܃>
      text <ܢܛܘܼܪܲܬܼ ܦܘܼܩܕܵܢܵܘ̈ܗܝ ܕܡܵܪܲܢ܁ ܡܝܲܬܿܪܘܼܬܹܗ ܕܦܘܼܠܚܵܢܵܐ܃>
      text <ܬܲܩܢܘܼܬܹܗ ܕܪܸܥܝܵܢܵܐ܃ ܕܡ̣ܢ ܡܲܟܿܝܼܟܼܘܼܬܼܵܐ ܘܲܙܥܝܼܪܘܼܬܼܵܐ ܡܸܬܼܩܲܝܡܵܐ܁>
      text <ܐܲܝܟܵܐ ܕܚܲܤܝܼܪ ܚܲܝܠܵܐ ܠܩܲܕܼ̈ܡܵܝܵܬܼܵܐ܃ ܗܵܕܹܐ ܡܸܬܼܩܲܒܿܠܵܐ ܚܠܵܦܲܝܗܹܝܢ܁>
      text <ܡܫܝܼܚܵܐ ܡܵܕܹܝܢ܃ ܠܵܘ ܠܦܘܼܠܚܵܢܵܐ ܕܦܘܼܩ̈ܕܵܢܹܐ ܒܵܥܹ̇ܐ܃ ܐܸܠܵܐ>
      text <ܠܬܲܩܢܘܼܬܼܵܐ ܕܢܲܦܫܵܐ܃ ܗܵܝ̇ ܕܐܵܦ ܢܸܗܘܿܢ ܦܘܼܩ̈ܕܵܢܹܐ ܡܸܛܠܵܬܼܵܗ̇>
      text <ܤܵܡ̣ ܠܲܡܠܝܼ̈ܠܹܐ܁ ܦܲܓܼܪܵܐ ܦܵܠܲܚ ܒܝܲܡܝܼܢܵܐ ܘܲܒܼܤܸܡܵܠܵܐ܃ ܫܲܘܝܵܐܝܼܬܼ܁>
      text <ܪܸܥܝܵܢܵܐ ܕܹܝܢ܃ ܐܲܝܟܼ ܡܵܐ ܕܘܵܠܹ̇ܐ ܡܸܙܕܲܕܲܩ ܐܵܘ ܚܵܐܹ̇ܒܼ ܡܫܲܚܠܦܵܐܝܼܬܼ܁>
      text <ܐܝܼܬܼ ܕܲܒܲܨܒܼܘܼܬܼܵܐ ܕܤܸܡܵܠܵܐ܃ ܚܲܝܹ̈ܐ ܦܵܠܲܚ ܒܚܸܟܼܡܬܼܵܐ ܕܡ̣ܢ ܐܲܐܵܗܵܐ܁>
      text <ܘܐܝܼܬܼ ܕܲܚܛܝܼܬܼܵܐ ܡܸܬܿܬܲܓܲܪ܃ ܒܦܲܪܨܘܿܦܵܐ ܕܐܲܠܵܗܵܝ̈ܬܼܵܐ܁ ܒܘܼܨܵܪܹ̈ܐ>
      text <ܕܲܒܼܚܲܕܼܚܕܼܵܝ̈ܬܼܵܐ ܕܲܒܼܗܘܿܢ ܡܸܫܬܲܟܼܚܝܼܢ ܐܲܝܠܹܝܢ ܕܲܙܥܝܼܪܝܼܢ܃ ܠܲܢܛܘܼܪܬܵܐ>
      text <ܕܙܲܕܝܼܩܘܼܬܼܗܘܿܢ ܡܸܫܬܲܒܼܩܝܼܢ ܒܗܘܿܢ ܡ̣ܢ ܐܲܠܵܗܵܐ܁ ܕܢܸܗܘ̈ܝܵܢ ܠܗܘܿܢ>
      text <ܠܥܸܠܬܼܵܐ ܕܡܲܟܿܝܼܟܼܘܼܬܼܵܐ܃ ܡܸܬܼܥܲܒܼܪ̈ܵܢܘܵܬܼܗܘܿܢ ܘܚܲܤܝܝܼܪ̈ܵܬܼܗܘܿܢ܁ ܘܗ̤ܝ>
      text <ܡܲܟܿܝܼܟܼܘܼܬܼܵܐ܃ ܢܵܛ̇ܪܵܐ ܠܦܘܼܠܚܵܢܲܝ̈ܗܘܿܢ ܪܵܘܪ̈ܒܹܐ܃ ܠܵܘ ܒܲܠܚܘܿܕܼ>
      text <ܕܡ̣ܢ ܪܵܡܘܼܬܼܵܐ ܢܸܬܼܢܲܛܪܘܼܢ܃ ܐܸܠܵܐ ܐܲܝܟܼ ܕܲܒܼܥܘܼܗܕܵܢܗܹܝܢ>
      text <ܢܸܬܼܡܲܟܿܟܲܘܿܢ܃ ܕܐܲܓܼܪܵܐ ܝܲܬܝܼܪܵܐ ܢܸܤܒܼܘܼܢ܁ ܒܸܠܥܵܕܼ ܡ̣ܢ ܩܘܼܦܵܚܹ̈ܐ܃>
      text <ܠܵܐ ܡܸܬܼܢܲܛܪܵܐ ܡܵܘܗܲܒܼܬܼܵܐ܁ ܡܵܘܗܲܒܼܬܼܵܐ ܕܠܵܐ ܢܸܤܝܼ̈ܘܿܢܹܐ܃ ܠܐܲܒܼܕܵܢܵܐ>
    block
      text <ܕܲܡܩܲܒܹܠܵܢܹ̈ܝܗ̇ ܡܸܫܬܲܟܼܚܵܐ܁ ܐܸܢ ܦܠܲܚ̣ܬܿ ܫܲܦܝܼܪ ܩܕܼܵܡ ܐܲܠܵܗܵܐ܃>
      text <ܘܝܲܗ̣̄ܒܼܠܵܟܼ ܚܠܵܦ ܬܪܝܼܨܘܼܬܼܵܟܼ ܕܲܠܘܵܬܹܗ ܡܵܘܗܲܒܼܬܼܵܐ܃ ܐܲܝܟܼ ܕܲܢܓܲܪܓܼܵܟܼ>
      text <ܝܲܬܿܝܼܪܵܐ ܘܲܢܚܲܕܹܝܟܼ ܒܦܘܼܠܚܵܢܵܟܼ܃ ܐܲܦܝܼܤܲܝܗܝ ܕܢܸܬܸܠ ܠܵܟܼ ܝܑܼܕܲܥܬܼܵܐ܃>
      text <ܕܬܸܕܲܥ ܐܲܝܟܲܢܵܐ ܡܸܬܼܒܿܥܸܐ ܠܡܸܬܼܡܲܟܵܟܼܘܼ܁ ܐܵܘ ܕܲܢܩܝܼܡ ܥܠܹܝܗ̇>
      text <ܩܲܤܛܘܼܢܵܪܹ̈ܐ܃ ܐܵܘ ܕܢܸܤܒܼܝܼܗ̇ ܬܘܼܒܼ ܡܸܢܵܟܼ܃ ܕܠܵܐ ܬܸܗܘܸܐ ܥܸܠܬܼܵܐ>
      text <ܕܐܲܒܼܕܵܢܵܐ ܡܸܢܵܗ̇܁ ܠܵܐ ܗ̄ܘ̣ܵܐ ܕܟܼܠܢܵܫ ܗ̣̄ܝ ܠܡܸܛܲܪ ܥܘܼܗܪܵܐ>
      text <ܕܠܵܐ ܢܸܟܼܝܵܢ܁>
      text <ܢܲܦܫܵܐ ܕܲܫܩܝܼܠܵܐ ܛܵܥܢܵܐ ܕܲܡܝܲܬܿܪܘܼܬܼܵܐ܃ ܘܲܒܼܚܲܬܝܼܬܼܘܼܬܵܐ ܕܕܸܚܠܲܬܼ>
      text <ܐܲܠܵܗܵܐ ܚܵܝܵܐ܃ ܠܵܐ ܡܲܨܝܵܐ ܕܬܸܗܘܸܐ ܕܲܕܼܠܵܐ ܥܵܩ̈ܬܼܵܐ ܕܟܼܠܝܘܿܡ܁>
      text <ܠܝܼ̈ܦܵܢ ܐܸܢܹܝܢ ܡܝܲܬܿܪ̈ܵܬܼܵܐ ܘܥܵܩ̈ܬܼܵܐ ܒܲܚ̈ܕܼܵܕܹܐ܁ ܕܲܢܦܲܩ̣ ܡ̣ܢ ܐܘܼ̈ܠܨܵܢܹܐ܃>
      text <ܘܡ̣ܢ ܡܝܲܬܿܘܼܬܼܵܐ ܡ̣ܢ ܟܠ ܦܪܘܿܣ܁ ܕܩ̣ܵܘܝܼ ܒܲܡܝܲܬܿܪܘܼܬܼܵܐ܃>
      text <ܩ̣ܵܘܝܼ ܒܥܵܩ̈ܬܼܵܐ܁ ܐܸܢ ܐܸܬܼܝܲܐܲܒܼܬܿ ܠܲܡܝܲܬܿܪܘܼܬܼܵܐ܃ ܐܲܫܠܸܡ̣ܬܿ ܢܲܦܫܵܟܼ ܠܟܼܠ>
      text <ܥܵܩ̈ܢ܁ ܡܝܲܬܿܪܘܼܬܼܵܐ܃ ܡܵܘܠܕܼܵܢܝܼܬܼܵܐ ܗ̣̄ܝ ܕܥܵܩ̈ܬܼܵܐ܁ ܥܵܩ̈ܬܼܵܐ܃ ܡܵܘ̈ܠܕܵܢܝܵܬܼܵܐ>
      text <ܐܸܢܹܝܢ ܕܡܲܟܿܝܼܟܸܘܼܬܼܵܐ܁ ܠܵܐ ܓܹܝܪ ܨܵܒܹ̇ܐ ܐܲܠܵܗܵܐ܃ ܕܬܸܗܘܸܐ ܕܠܵܐ ܨܸܦܬܼܵܐ>
      text <ܢܲܦܫܵܐ܁ ܘܐܲܝܢܵܐ ܕܲܠܗܵܕܹܐ ܪܵܐܹ̇ܓܼ܃ ܠܒܲܪ ܡ̣ܢ ܨܸܒܼܝܵܢܹܗ ܕܐܲܠܵܗܵܐ ܐܸܫ̇ܬܟܲܚ>
      text <ܒܬܲܪܥܝܼܬܹܗ܁ ܨܸܦܬܼܵܐ ܕܹܝܢ܃ ܠܵܐ ܗ̄ܘ̣ܵܐ ܕܦܲܓܼܪ̈ܵܢܵܝܵܬܼܵܐ ܐܵܡܲ݁ܪ ܐܲܢ̄ܐ܃ ܐܸܠܵܐ>
      text <ܕܬܼܘܼ̈ܟܹܐ ܕܢܲܩܝܼܦܝܼܢ ܠܗܹܝܢ ܠܲܡܝܲܬܿܪ̈ܵܬܼܵܐ܁ ܥܕܲܡܵܐ ܓܹܝܪ ܕܠܝܼܕܲܥܬܼܵܐ>
      text <ܕܲܫܪܵܪܵܐ ܢܸܡܛܸܐ܃ ܕܐܝܼܬܹܝܗ̇ ܓܸܠܝܵܢܵܐ ܕܟܲܤ̈ܝܵܬܼܵܐ܃ ܒܝܲܕܼ ܢܸܤܝ̈ܘܿܢܹܐ>
      text <ܡܸܬܼܩܲܪܒܼܝܼܢܲܢ ܠܘܵܬܼ ܡܲܟܿܝܼܟܼܘܼܬܼܵܐ܁ ܐܲܝܢܵܐ ܕܲܕܼܠܵܐ ܥܵܩ̈ܬܼܵܐ ܐܸܫܬܿܟܲܚ>
      text <ܒܲܡܝܲܬܿܪܘܼܬܹܗ܃ ܬܲܪܥܵܐ ܠܪܵܡܘܼܬܼܵܐ ܐܸܬܼܦܬܲܚ ܠܹܗ܁ ܡܵܢ̣ܘܼ>
      text <ܕܡܸܬܼܪܲܓܼܪܲܓܼ ܠܵܗ̇ ܠܗܵܕܹܐ܃ ܢܸܗܘܸܐ ܕܠܵܐ ܥܵܩܵܐ ܒܬܲܪܥܝܼܬܹܗ>
      text <ܠܵܐ ܡܲܨܝܵܐ ܕܲܠܒܲܪ ܡ̣ܢ ܥܸܠܬܼܵܐ ܕܩܘܼܦܵܚܹ̈ܐ܃ ܢܩܵܘܸܐ ܪܸܥܝܵܢܵܐ܁ ܒܡܘܼܟܵܟܼܵܐ܁>
    block
      text <ܘܠܵܐ ܡܲܨܝܵܐ ܕܒܸܠܥܵܕܼ ܡܘܼܟܵܟܼܵܐ܃ ܢܸܬܼܐܡܸܢ ܒܥܸܢܝܵܢܵܐ ܕܬܲܟܼܫܲܦܬܼܵܐ>
      text <ܠܘܵܬܼ ܐܲܠܵܗܵܐ ܫܲܦܝܵܐܝܼܬܼ܁ ܩܲܕܼܡܵܝܑܼܬܼ ܡ̣ܢ ܪܸܢܝܵܐ ܕܘܵܠܝܼܬܼܵܐ ܡܸܬܼܪܲܚܲܩ>
      text <ܒܲܪܢܵܫܵܐ ܒܬܲܪܥܝܼܬܹܗ܃ ܘܗܵܝܕܹܝܢ ܡܸܬܼܩܲܪܒܼܵܐ ܠܘܵܬܹܗ ܪܘܼܚܵܐ>
      text <ܕܪܵܡܘܼܬܼܵܐ܁ ܘܲܒܼܗܵܕܹܐ ܡܚܲܡܤܸܢ ܠܘܼܩܕܲܡ܃ ܘܗܵܝܕܹܝܢ ܡܸܬܼܪܲܚܲܩ>
      text <ܡܸܢܹܗ ܡܲܠܲܐܟܼܵܐ ܕܲܒܼܛܝܼܠܘܼܬܼܵܐ܁ ܗܵܘ̇ ܕܲܟܼܡܵܐ ܕܩܲܪܝܼܒܼ ܠܹܗ܃ ܪܵܡܹ̇ܐ>
      text <ܒܹܗ ܟ̱ܠܹܗ ܪܸܢܝܵܐ ܕܟܹܐܢܘܼܬܼܵܐ܁ ܡܵܐ ܕܹܝܢ ܕܛܲܠܡܹܗ ܠܗܵܢܵܐ܃>
      text <ܘܐܸܬܼܪܲܚܲܩ ܡ̣ܢ ܨܹܐܕܼܵܘܗܝ܃ ܗܵܕܹܝܢ ܩܵܪܹܒܼ ܠܘܵܬܹܗ ܢܘܼܟܼܪܵܝܵܐ܃ ܟܲܕܼ>
      text <ܠܵܐ ܗܵܘܹ̇ܐ ܒܹܗ ܗܵܝܕܝܟ܃ ܐܵܦܠܵܐ ܚܲܕܼ ܪܸܢܝܵܐ ܟܹܐܢܵܐ܁ ܡ̣ܢ ܩܕܼܵܡ>
      text <ܬܒܼܵܪܵܐ܃ ܪܵܡܘܼܬܼܵܐ܃ ܐܵܡܲ݁ܪ ܚܲܟܿܝܼܡܵܐ܁ ܘܲܩܕܼܵܡ ܡܵܘܗܲܒܼܬܼܵܐ܃ ܡܲܟܿܝܼܟܼܘܼܬܼܵܐ܁>
      text <ܒܲܟܼܡܵܝܘܼܬܼܵܐ ܕܪܵܡܘܼܬܼܵܐ ܕܡܸܬܼܚܲܙܝܵܐ ܒܵܗ̇ ܒܢܲܦܫܵܐ܃ ܥܲܠ ܡܲܬܼܩܵܠܵܐ>
      text <ܕܲܬܼܒܼܵܪܵܐ ܕܩܲܝܼܒܼ ܕܢܸܫܬܲܕܲܤ ܥܠܹܝܗ̇ ܡ̣ܢ ܐܲܠܵܗܵܐ ܡܒܲܕܩܵܐ܁ ܘܠܵܐ>
      text <ܒܚܲܕܼ ܡ̣ܢ ܚܛܗ̈ܝܼܢ ܡܸܬܼܪܲܚܲܩ ܐܲܠܵܗܵܐ ܡ̣ܢ ܒܲܪܢܵܫܵܐ܃ ܘܫܵܒܹ̇ܩ ܠܹܗ>
      text <ܓܡܝܼܪܵܐܝܼܬܼ ܘܓܼܵܥ̇ܨܵܐ ܠܹܗ ܡܸܢܹܗ܃ ܥܕܲܡܵܐ ܕܢܸܫܟܲܚ ܥܢܸܐ ܪܸܥܝܵܢܹܗ>
      text <ܒܥܸܢܝܵܢܵܐ ܕܪܵܡܘܼܬܼܵܐ ܐܵܘ ܕܓܼܘܼܕܵܦܵܐ܁ ܡܸܛܠܗܵܢܵܐ܃ ܐܵܦ ܥܸܠܬܼܵܐ ܗܵܘܝܵܐ>
      text <ܠܲܬܼܪܲܝܵܢܵܐ ܩܲܕܸܡܵܝܬܼܵܐ܁>
      text <ܐܲܝܠܹܝܢ ܕܢܵܦ̇ܩܝܼܢ ܡ̣ܢ ܐܘܼܪܚܵܐ ܕܡܲܟܿܝܼܟܼܘܼܬܼܵܐ ܒܬܲܪܥܝܼܬܼܗܘܿܢ܃>
      text <ܘܡܸܫܬܲܠܚܝܼܢ ܡ̣ܢ ܥܘܼܕܼܪܵܢܵܐ ܐܲܠܵܗܝܵܐ܃ ܐܵܘ ܒܲܫܟܼܝܼܪܘܼܬܼܵܐ ܕܦܲܚܙܘܼܬܼܵܐ>
      text <ܢܵܦ̇ܠܝܼܢ܃ ܐܵܘ ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ܃ ܐܵܘ ܒܢܸܟܼܝܵܢܵܐ>
      text <ܕܗܵܘܢܵܐ܁ ܐܲܝܠܹܝܢ ܕܒܲܡܝܲܬܿܪܘܼܬܼܵܐ ܕܕܼܘܼܒܵܪܹ̈ܐ ܡܸܬܿܬܿܪܝܼܡܝܼܢ܃>
      text <ܤܘܼܓܼܐܗܘܿܢ ܒܦܲܚܙܘܼܬܼܵܐ ܫܟܼܝܼܪܬܵܐ ܢܵܦ̇ܠܝܼܢ܁ ܐܲܝܠܹܝܢ ܕܹܝܢ ܕܒܼܝܼܕܲܥܬܼܵܐ>
      text <ܘܕܼܘܼܒܵܪܵܐ ܕܪܸܥܝܵܢܵܐ܃ ܒܓܼܘܼܕܵܦܵܐ ܕܥܲܠ ܨܸܒܼ̈ܘܵܬܼܵܐ ܐܲܠܵܗܵܝ̈ܬܼܵܐ܃ ܐܵܘ>
      text <ܒܛܲܪܝܘܼܬܼܵܐ ܕܗܵܘܢܵܐ܁ ܪܵܡܘܼܬܼܵܐ ܐܝܼܬܹܝܗ̇܃ ܠܵܘ ܐܸܡܲܬܼܝ ܕܢܸܥܒܲܪ>
    block
      text <ܒܪܸܥܝܵܢܵܐ ܚܘܼܫܵܒܼܵܗ̇ ܕܗܵܕܹܐ܃ ܐܵܦܠܵܐ ܐܸܢܗ̤ܘ ܕܢܸܓܼܕܲܫ ܘܢܸܙܕܟܸܐ>
      text <ܡܸܢܵܗ̇ ܒܲܙܒܲܢ܃ ܐܸܠܵܐ ܗܵܝ̇ ܕܲܢܩܵܘܸܐ ܒܗ̇܁ ܓܲܠܝܵܐ ܗ̣̄ܝ ܕܲܠܗܵܘ̇܃ ܐܵܦ>
      text <ܬܘܵܬܼܵܐ ܐܝܼܬܼ ܠܹܗ܁ ܗܵܢܵܐ ܕܹܝܢ ܡܵܐ ܕܐܲܚܒܼܵܗ̇܃ ܠܵܐ ܝܵܕܲܥ̇ ܕܢܸܬܿܬܿܘܸܐ܁>
      text <ܐܸܢ ܢܸܬܿܬܿܘܸܐ܃ ܐܵܦܠܵܐ ܡܟܲܬܲܪ ܒܵܗ̇܁ ܠܵܘ ܗܵܝ̇ ܕܢܸܚܛܸܐ ܐܵܘ>
      text <ܕܢܲܪܫܲܥ ܒܝܼܫܵܐ ܥܲܠ ܐܲܠܵܗܵܐ܃ ܐܸܠܵܐ ܗܵܝ̇ ܕܲܢܩܵܘܸܐ ܒܵܗ̇ ܒܒܼܝܼܫܬܵܐ܁>
      text <ܗܵܝ̇ ܡܲܢ܃ ܬܵܚܘܿܒܼܘܼܬܹܗ ܕܲܟܼܝܵܢܵܐ ܡܫܵܘܕܥܵܐ܁ ܗܵܕܹܐ ܕܹܝܢ܃ ܡܲܪܚܘܼܬܼܵܐ>
      text <ܕܨܸܒܼܝܵܢܵܐ܁ ܘܐܵܦ ܬܘܼܒܼ ܡ̣ܢ ܫܘܼܒܼܚܵܐ ܕܲܒܼܢܲܝ̈ܢܵܫܵܐ ܡܸܬܿܛܪܸܐ ܐ̄ܢܵܫ>
      text <ܒܡܲܕܥܹܗ܃ ܘܡܸܬܼܡܚܸܐ ܒܫܵܢܝܘܼܬܼܵܐ܁ ܐܸܡܲܬܼܝ ܕܲܠܒܲܪ ܡ̣ܢ ܡܫܘܼܚܬܹܗ>
      text <ܪܵܐܹܓܼ ܕܢܸܤܐܲܥܪܵܢ ܒܐܝܼܕܹܗ ܒܲܝܢܵܬܼܗܘܿܢ܃ ܡܸܛܠ ܕܬܹܐܪܲܒܼ>
      text <ܬܸܫܒܿܘܿܚܬܼܵܐ ܕܪܲܒܼܘܼܬܹܗ܁ ܐܲܝܟܼ ܡܲܢ ܕܢܲܪܓܫܘܼܢ܃ ܕܩܲܪܝܼܒܼ ܤܲܓܝܼ>
      text <ܠܐܲܠܵܗܵܐ܁ ܤܲܓܝܼ̈ܐܹܐ ܗܘ̤ܵܘ ܕܐܸܬܼܝܲܬܲܪܘ ܒܕܼܘܼܒܵܪܹ̈ܐ܃ ܘܝܼܪܸܒܼܘ>
      text <ܒܡܵܘ̈ܗܒܼܵܬܼܵܐ ܕܡ̣ܢ ܐܲܠܵܗܵܐ܃ ܘܐܸܬܼܝܲܩܲܪܘ ܒܫܘܼ̈ܟܵܢܹܐ ܕܐܵܬܼ̈ܘܵܬܼܵܐ܁>
      text <ܘܒܼܵܬܲܪܟܸܢ ܩܲܒܸܠ̣ܘ ܫܘܼܚܠܵܦܵܐ܃ ܘܲܢܪܤܲܒܼܘ ܡܚܘܿܬܼܵܐ ܡ̣ܢ ܐܲܠܵܗܵܐ܃>
      text <ܗܵܢܘܿܢ ܕܗܵܟܲܢ ܐܸܬܼܝܲܩܲܪܘ ܗ̄ܘ̣ܵܘ ܡ̣ܢ ܩܕܝܼܡ܁ ܒܲܕܼܠܵܐ ܐܵܫܟܲܚܘ>
      text <ܠܡܸܛܥܲܢ ܠܡܵܘ̈ܗܒܼܵܬܼܵܐ ܤܲܓܝܼ̈ܐܬܼܵܐ ܕܲܢܤܲܒܼܘ܃ ܘܐܸܬܿܕܒܲܪܘ ܠܪܵܡܘܼܬܼܵܐ܃>
      text <ܘܐܸܫܬܕܝܼܘ ܐܲܝܟܼ ܤܘܼܠܐܵܢܵܐ ܡ̣ܢ ܐܲܠܵܗܵܐ܃ ܘܲܗܘ̤ܵܘ ܝܲܬܝܼܪܹ̈ܐ ܠܪܲܒܘܼܬܼ>
      text <ܛܲܟܼܤܵܐ ܕܒܹܗ ܐܝܼܬܲܝܗܘܿܢ ܗ̄ܘ̣ܵܘ܁ ܤܲܓܝܼ̈ܠܹܐ ܬܘܼܒܼ ܕܲܗܘ̤ܵܘ ܒܗܝܼ̈ܠܹܐ>
      text <ܘܲܡܤܲܬ̈ܬܹܐ ܒܗܵܘܢܵܐ܃ ܘܲܬܼܩܝܼ̈ܠܵܢ ܡܸܠܲܝ̈ܗܘܿܢ܃ ܘܢܲܟܼ̈ܦܹܐ ܒܕܼܘܼܒܵܪ̈ܲܝܗܘܿܢ܃>
      text <ܘܲܪܓܼܝܼܓܼܝܼܡ ܒܝܼܕܲܥܬܼܗܘܿܢ܃ ܘܲܗܘ̤ܵܘ ܐܵܬ̤ܵܐ ܕܤܘܼܪܵܕܼܵܐ ܠܝܵܕܼܸܘܿܥܲܝ̈ܗܘܿܢ܃>
      text <ܘܲܚܙܵܬܼܵܐ ܡܲܠܝܲܬܼ ܒܸܟܼܝܵܐ ܠܚܲܙܵܝܹ̈ܐ܁>
      text <ܒܲܒܼܟܼܵܬܼܵܐ ܪܲܒܿܬܼܵܐ ܐܲܪܝܼܡ ܩܵܠܵܟܼ ܠܘܵܬܼ ܐܲܠܵܗܵܐ܃ ܘܲܫܐܲܠ>
    block
      text <ܡܲܟܿܝܼܟܼܘܼܬܼܵܐ܁ ܡܠܝܼ ܦܘܼܡܵܟܼ ܡ̣ܢ ܕܸܡܥܲܝ̈ܟ܃ ܘܦܲܠܦܸܠ ܪܹܫܵܟܼ>
      text <ܒܥܲܦܪܵܐ܁ ܘܡ̣ܢ ܐܲܪܥܵܐ ܠܵܐ ܬܩܘܼܡ܃ ܘܪܹܫܵܟܼ ܡ̣ܢ ܐܲܪܥܵܐ ܠܵܐ ܬܪܝܼܡ܃>
      text <ܥܕܲܡܵܐ ܕܚܵܐܹ̇ܣ ܥܠܲܝܟܼ ܐܲܠܵܗܵܐ܃ ܘܡܲܥܒܲܪ ܠܵܟܼ ܡ̣ܢ ܚܲܝܹ̈ܐ ܗܵܠܹܝܢ ܟܲܕܼ>
      text <ܫܵܠܹ̇ܡ ܐܲܢ̄ܬܿ܁ ܐܵܘ ܕܢܸܬܼܪܲܚܲܡ ܥܠܲܝܟ܃ ܘܢܸܬܸܠ ܠܵܟܼ ܡܲܟܿܝܼܟܼܘܼܬܼܵܐ܁>
      text <ܘܠܵܐ ܬܸܫܠܸܐ ܡ̣ܢ ܐܸܒܼܠܵܐ܃ ܥܕܲܡܵܐ ܕܡܲܪܓܸܫ ܐܲܢ̄ܬܿ ܒܢܲܦܫܵܟܼ>
      text <ܕܲܢܤܲܒܼܬܿ܁ ܕܕܲܠܡܵܐ ܐܲܝܟܼ ܚܲܕܼ ܡ̣ܢ ܗܵܠܹܝܢ ܡܸܫܬܿܟܲܚ ܐܲܢ̄ܬܿ ܡܸܢܫܹܠܝ܁>
      text <ܘܐܵܦܸܢ ܢܤܲܒܼܬܿ܃ ܥܲܝܢܲܝ̈ܟ ܠܵܐ ܬܪܝܼܡ܃ ܘܠܲܫܡܲܝܵܐ ܠܵܐ ܬܸܚܙܸܐ܁>
      text <ܘܡ̣ܢ ܚܸܙܘܵܐ ܕܐ̄ܢܵܫܵܐ܃ ܚܝܵܪܵܟܼ ܠܵܐ ܬܸܡܠܸܐ܁ ܘܠܸܒܵܟܼ ܡ̣ܢ ܕܸܚܠܬܼܵܐ>
      text <ܘܒܼܵܥܘܼܬܼܵܐ܃ ܠܵܐ ܢܢܘܼܚ܁ ܟܒܲܪ ܬܸܫܬܵܘܙܲܒܼ ܡ̣ܢ ܒܝܼ̈ܫܵܬܼܵܐ ܕܲܡܛܲܝ̈ܒܵܢ>
      text <ܠܫܹ̈ܐܕܹܐ ܒܐܘܼܚܵܐ ܕܗܵܢܵܐ ܕܘܼܒܵܪܵܐ܃ ܡܠܸܐ ܥܲܡܛܵܢܵܐ ܘܩܲܛܝܼܢ>
      text <ܐܘܼܪܚܵܐ܃ ܘܤܲܓܝܼ ܬܘܼܩ̈ܠܵܬܼܵܐ܃ ܡܲܪܝܼܕܼ ܒܝܼܕܲܥܵܬܼܵܐ ܕܡܸܬܿܕܲܪܟܵܢܘܼܬܹܗ>
      text <ܠܲܟܼܝܵܢܵܐ ܕܐ̈ܢܵܫܵܐ܁ ܗܲܝܡܸܢܲܝܢܝ ܐܵܚܝ܃ ܘܐܲܫܲܪ ܠܡܸܠܲܬܼܝ܃ ܕܠܵܐ ܤܵܦܹ̇ܿܩ>
      text <ܐܲܢ̄ܬܿ ܠܡܲܕܼܪܵܟܼܘܼ ܠܟܼܠܹܗ ܚܲܝܠܗܘܿܢ ܕܫܹ̈ܐܕܹܐ܃ ܘܠܵܐ ܤܵܦ̇ܩܵܐ>
      text <ܝܑܼܕܸܥܬܼܵܟܼ ܠܡܸܤܡܲܟܼ ܩܕܼܵܡ ܨܸܢ̈ܥܵܬܼܗܘܿܢ܁ ܐܲܪܦܵܐ ܗܵܫܵܐ ܕܐܲܫܝܼܕܼ>
      text <ܠܓܼܵܘ ܡܸܢܵܟܼ ܢܘܼܗܪܵܐ ܤܲܓܝܼܐܵܐ܃ ܗܵܘ̇ ܕܒܹܗ ܡܸܫܬܿܟܲܚ ܚܘܼܒܹܗ>
      text <ܕܲܡܫܝܼܚܵܐ܃ ܘܲܚܡܝܼܠ ܐܲܢ̄ܬܿ ܠܓܼܵܘ ܡ̣ܢ ܫܘܼܪܵܐ ܕܪ̈ܲܚܡܹܐ ܐܲܠܵܗܵܝܹ̈ܐ܃>
      text <ܡܸܛܠ ܐܝܼܩܵܪܵܐ ܕܡܲܟܿܝܼܟܼܘܼܬܼܵܐ ܕܲܫܟܼܝܼܚܵܐ ܠܵܟܼ܁ ܐܸܢ ܠܓܼܵܘ ܡ̣ܢ>
      text <ܥܲܡܛܵܢܵܐ ܕܢܸܤܝ̈ܘܿܢܹܐ ܬܸܥܘܿܠ ܟܲܕܸ ܢܲܪܚܸܩ ܗܵܢܵܐ ܢܘܼܗܪܵܐ܃>
      text <ܘܬܸܫܬܿܒܸܩ ܠܡܸܬܼܢܲܤܵܝܘܼ ܒܗܵܘ̇ ܚܵܫܟܵܐ ܥܲܒܿܝܼܛܵܐ ܕܢܲܦܫܵܐ܃ ܕܐܲܝܠܹܝܢ>
      text <ܕܡ̣ܢ ܐܲܠܵܗܵܐ ܡܸܫܬܲܒܼܩܝܼܢ ܘܒܼܐܝܼ̈ܕܲܝ ܫܹ̈ܐܕܹܐ ܡܸܫܬܲܠܡܝܼܢ܃ ܗܵܝܕܹܝܢ>
      text <ܝܵܕܲܥ̇ ܐܲܢ̄ܬܿ܃ ܕܡܸܫܬܿܟܲܚ ܐܲܢ̄ܬܿ ܩܕܼܵܡܲܝܗܘܿܢ܃ ܐܲܝܟܼ ܝܲܠܘܕܵܐ ܕܠܵܐ>
    block
      text <ܝܵܕܲܥ̇ ܠܐܲܝܟܵܐ ܢܹܐܙܲܠ܁ ܘܗܵܟܲܢܵܐ ܡܸܬܕܵܘܕܼܵܐ ܟ̱ܠܵܗ̇ ܝܑܼܕܲܥܬܼܵܟܼ܃ ܐܲܝܟܼ>
      text <ܕܛܲܠܝܵܐ ܙܥܘܿܪܵܐ܁ ܘܗܵܢܵܐ ܪܸܥܝܵܢܵܐ ܡܫܲܪܪܵܐ ܕܒܲܐܠܵܗܵܐ܃ ܘܚܲܬܿܝܼܬܼܘܼܬܼܵܐ>
      text <ܕܝܼܕܲܥܬܼܵܟܼ܃ ܘܬܲܪܥܝܼܬܼܵܟܼ ܚܠܝܼܡܬܼܵܐ܃ ܗܵܘ̈ܝܵܢ ܡܸܬܼܡܲܨ̈ܥܵܢ ܒܝܲܡܵܐ>
      text <ܕܦܘܼ̈ܠܵܓܹܐ܁ ܒܲܚܕܼܵܐ ܡܨܸܐ ܐܲܢ̄ܬܿ ܙܵܟܹ̇ܐ ܐܲܢ̄ܬܿ ܠܗܘܿܢ܃ ܒܡܲܟܿܝܼܟܼܘܼܬܼܵܐ>
      text <ܒܲܠܚܘܿܕܼ܃ ܡܵܐ ܕܩܲܕܼܡ̣ܬܿ ܐܸܚܲܕܼܬܿ ܠܗܵܕܹܐ܃ ܐܸܬܼܒܲܛܲܠ ܟ̱ܠܹܗ>
      text <ܚܲܝܠܗܘܿܢ܁ ܠܵܐ ܡܵܐ ܕܫܲܦܝܵܐܝܼܬܼ ܬܸܪܕܹܐ ܒܚܲܕܼܘܼܬܼܵܟܼ ܕܒܲܐܠܵܗܵܐ܃>
      text <ܬܸܤܒܲܪ ܚܘܼܠܡܵܢܵܐ ܕܢܲܦܫܵܟܼ܁ ܐܸܠܵܐ ܐܸܡܲܬܼܝ ܕܐܲܤܝܼܪܘܼܬܼܵܐ ܕܲܒܼܨܸܒܼ̈ܘܵܬܼܵܐ>
      text <ܠܵܐ ܡܕܼܵܘܕܼܵܐ ܪܸܥܝܵܢܵܟܼ ܡ̣ܢ ܚܘܼܒܵܐ ܕܐܲܠܵܗܵܐ ܘܲܕܼܩܲܪܝܼܒܼܵܐ܃ ܘܠܵܐ>
      text <ܐܲܚܝܼܕܼܘܼܬܼܵܐ ܕܲܒܼܦܲܪ̈ܨܘܿܦܹܐ܃ ܡ̣ܢ ܡܲܪܢܝܼܢܬܼܵܟܼ ܕܲܒܼܡܵܪܲܢ܁ ܕܠܹܗ ܫܘܼܒܼܚܵܐ܃>
      text <ܘܠܲܢ ܢܢܲܛܲܪ ܒܩܲܪܝܼܒܼܘܼܬܹܗ ܘܲܒܼܥܸܢܝܵܢܹܗ܁ ܐܵܡܹܝܢ܁>
  text 59
    block
      text <ܡܹܐܡܪܵܐ ܡܵܘܬܿܪܵܢܵܐ܁ ܢܛ܁>
    block
      text <ܫܲܪܝܼܪܵܐ ܡܸܠܬܹܗ ܕܡܵܪܲܢ ܕܐܸܡ݂ܲܪ܃ ܕܠܵܐ ܡܸܫܟܲܚ ܐ̄ܢܵܫ܃ ܥܲܡ>
      text <ܚܘܼܒܹܗ ܕܥܵܠܡܵܐ܃ ܠܡܸܩܢܵܐ ܚܘܼܒܵܐ ܕܐܲܠܵܗܵܐ܁ ܘܠܵܐ ܥܲܡ ܚܘܼܠܛܵܢܵܐ>
      text <ܕܒܹܗ܃ ܠܡܸܬܼܚܲܠܵܛܘܼ ܒܐܲܠܵܗܵܐ܁ ܘܠܵܐ ܠܡܹܐܨܲܦ ܕܥܵܠܡܵܐ܃>
      text <ܘܲܠܡܹܐܨܲܦ ܕܐܲܠܵܗܵܐ܁ ܟܲܕܼ ܕܹܝܢ ܫܵܒܹ̇ܩ ܐ̄ܢܵܐ ܗܵܠܹܝܢ ܕܡܸܛܠ ܫܘܼܒܼܚܵܐ>
      text <ܤܪܝܼܩܵܐ܃ ܐܲܝܟܼ ܕܲܒܼܤܘܿܓܼܵܐܐ ܒܥܸܠܲܬܼ ܚܫܲܚܬܼܵܐ ܕܤܘܼܢܩܵܢ ܦܲܓܼܪܵܐ>
      text <ܡܸܬܼܕܢܹܝܢ ܤܲܓܝܼ̈ܐܹܐ ܡܸܢܲܢ ܠܗܵܕܹܐ܃ ܗܵܠܹܝܢ ܕܐܸܫܬܵܘܕܝܼܘ ܦܘܼܠܚܵܢ>
      text <ܡܲܠܟܘܼܬܼܵܐ ܕܲܫܡܲܝܵܐ܃ ܘܠܵܐ ܡܸܬܿܕܲܟܼܪܝܼܢ ܫܘܼܘܕܵܝܹܗ ܕܡܵܪܲܢ ܕܐܸܡ݂ܲܪ܃>
      text <ܕܐܸܢ ܥܲܠ ܡܲܠܟܿܘܼܬܼܵܐ ܕܲܫܡܲܝܵܐ ܬܸܥܒܿܕܼܘܼܢ ܟ̱ܠܵܗ̇ ܨܸܦܬܼܟܼܘܿܢ܃>
    block
      text <ܗܵܠܹܝܢ ܕܤܘܼܢܩܵܢ ܟܝܵܢܵܐ ܕܡܸܬܼܚܙܸܐ ܠܵܐ ܡܲܚܤܲܪ ܐ̄ܢܵܐ ܠܟܼܘܿܢ܁>
      text <ܐܸܠܵܐ ܐܵܬܼ̈ܝܵܢ ܠܟܼܘܿܢ ܗܸܢܹܝܢ ܡ̣ܢ ܢܲܦܫܗܹܝܢ܃ ܡ̣ܢ ܩܕܼܵܡ ܕܬܸܪܢܘܿܢ>
      text <ܠܲܚܫܲܚܬܼܗܹܝܢ ܠܥܸܕܵܢܵܐ ܕܤܘܼܢܩܵܢܵܐ܃ ܟܲܕܼ ܐܵܦܠܵܐ ܥܲܠ ܪܸܢܝܵܐ>
      text <ܕܲܚܠܵܦܲܝܗܹܝܢ ܡܲܪܦܸܐ ܐ̄ܢܵܐ ܠܟܼܘܿܢ ܕܬܸܤܬܲܢܩܘܼܢ܀ ܥܲܠ ܦܵܪܲܚܬܼܵܐ>
      text <ܕܲܕܼܠܵܐ ܢܦܸܫ ܕܡܸܛܠܵܬܼܟܼܘܿܢ ܕܬܸܤܬܲܢܩܘܼܢ܀ ܥܲܠ ܦܵܪܲܚܬܼܵܐ>
      text <ܕܲܕܼܠܵܐ ܢܦܸܫ ܕܡܸܛܠܵܬܼܟܼܘܿܢ ܐܸܬܼܒܲܪܝܲܬ̤ ܒܛܝܼܠ ܠܹܗ ܠܐܲܠܵܗܵܐ܃>
      text <ܘܲܠܟܼܘܿܢ ܕܙܕܝܼܩܘܼܬܼܵܐ ܝܵܨ̇ܦܝܼܢ ܐܢ̄ܬܘܿܢ ܡܲܗܡܸܫ ܡܸܢܟܼܘܿܢ ܐܲܝܢܵܐ>
      text <ܕܥܲܠ ܪ̈ܘܼܚܵܢܵܝܵܬܼܵܐ ܒܛܝܼܠ ܠܹܗ܃ ܐܵܦܸܢ ܒܲܡܢܵܬܼܵܐ܃ ܦܲܓܼܪ̈ܵܢܵܝܵܬܼܵܐ ܡܸܬܿܛܲܝ̈ܒܼܵܢ>
      text <ܠܹܗ܃ ܐܵܦ ܕܠܵܐ ܝܲܨܝܼܦܘܼܬܼܵܐ ܕܲܥܠܲܝܗܹܝܢ܃ ܠܦܘܼܬܼ ܐܵܠܨܘܼܬܼܗܹܝܢ>
      text <ܘܲܠܦܘܼܬܼ ܙܲܒܼܢܗܹܝܢ܁ ܐܲܝܢܵܐ ܕܹܝܢ܃ ܕܒܲܬܼܪ̈ܲܝܵܢܝܵܬܼܵܐ ܝܲܨܝܼܦܘܼܬܼܵܐ ܡܚܵܘܸܐ>
      text <ܠܒܲܪ ܡ̣ܢ ܙܸܕܼܩܵܐ܃ ܐܵܦ ܟܲܕܼ ܠܵܐ ܨܵܒܹ̇ܐ܃ ܢܵܦܹ̇ܠ ܡ̣ܢ ܐܲܠܵܗܵܐ܁ ܟܲܕܼ>
      text <ܕܹܝܢ ܚܢܲܢ ܝܵܨ̇ܦܝܼܢܲܢ ܕܗܵܠܹܝܢ ܕܡܸܛܠ ܫܡܹܗ ܕܡܵܪܲܢ܃ ܡܵܪܲܢ ܝܵܨܹ̇ܦ>
      text <ܠܲܢ ܕܬܲܪ̈ܬܲܝܗܹܝܢ܃ ܠܦܘܼܬܼ ܡܫܘܼܚܬܼܵܐ ܕܝܲܨܝܼܦܘܼܬܲܢ܃ ܘܝܲܩܝܼܪܘܼܬܹܗ>
      text <ܕܤܘܼܢܩܵܢܵܐ ܕܟܼܠ ܚܕܼܵܐ ܡܸܢܗܹܝܢ܁ ܒܪܲܡ ܕܹܝܢ܃ ܚܢܲܢ ܒܘܼܩܝܵܐ>
      text <ܕܐܲܠܵܗܵܐ ܠܵܐ ܗ̄ܘ̣ܵܐ ܒܗܵܠܹܝܢ ܦܲܗܼܪ̈ܵܢܵܝܵܬܼܵܐ ܢܸܒܼܥܸܐ ܒܢܲܦܫܲܢ ܚܠܵܦ>
      text <ܥܲܡ̈ܠܲܝܢ܃ ܐܸܠܵܐ ܥܲܠ ܤܲܒܼܪܵܐ ܕܲܥܬܼܝܼܕܼ ܢܚܝܼܪ ܠܟܼܠܹܗ ܦܘܼܠܚܵܢܲܢ܁>
      text <ܒܕܲܐܝܢܵܐ ܕܲܚܕܼܵܐ ܙܒܲܢ ܡ̣ܢ ܚܘܼܒܵܐ ܕܢܲܦܫܵܐ ܠܲܡܝܲܬܿܪܘܼܬܼܵܐ ܝܲܗ̣̄ܒܼ>
      text <ܢܲܦܫܹܗ܃ ܘܐܸܬܼܝܲܐܲܒܼ ܠܦܘܼܠܚܵܢܵܗ̇ ܓܡܝܼܪܵܐܝܼܬܼ܃ ܠܵܐ ܘܬܼܒܼ ܒܛܝܼܠ>
      text <ܠܹܗ ܥܲܠ ܗܵܠܹܝܢ ܕܦܲܓܼܪܵܐ ܠܲܡܚܵܪ܃ ܕܐܸܢ ܢܸܗܘ̈ܝܵܢ ܐܵܘ ܠܵܐ ܢܸܗܘ̈ܝܵܢ܁>
      text <ܗܵܝ̇ ܕܲܟܼܡܵܐ ܙܲܒܼܢ̈ܝܼܢ ܫܵܒܹ̇ܩ ܐܲܠܵܗܵܐ ܕܢܸܬܼܢܲܤܘܿܢ ܒܕܲܐܝܼܟܼ ܗܵܠܹܝܢ>
      text <ܪ̈ܵܚܡܹܝܗ̇ ܕܲܡܝܲܬܿܪܘܼܬܼܵܐ܁ ܘܠܵܘ ܒܲܠܚܘܿܕܼ܃ ܐܸܠܵܐ ܘܒܼܝܼ̈ܫܵܬܼܵܐ ܤܲܓܝܼ̈ܐܵܬܼܵܐ>
      text <ܕܡ̣ܢ ܟܠ ܕܘܼܟܼ ܫܵܒܹ̇ܩ ܠܡܸܬܿܬܿܥܵܪܘܼ ܥܠܲܝܗܘܿܢ܁ ܘܡܵܚܹ̇ܐ ܠܗܘܿܢ>
      text <ܐܲܝܟܼ ܕܠܐܝܼܘܿܒܼ ܒܦܲܓܼܪܗܘܿܢ܃ ܘܡܲܥܸܠ ܠܗܘܿܢ ܠܚܲܤܝܼܪܘܼܬܼܵܐ܃>
    block
      text <ܘܲܡܟܲܦܲܪ ܡܸܢܗܘܿܢ ܠܐ̄ܢܵܫܘܼܬܼܵܐ܁ ܘܡܵܚܹ̇ܐ ܠܗܘܿܢ ܒܟܼܠ ܕܲܩܢܹܝܢ܃>
      text <ܒܲܠܚܘܿܕܼ ܕܹܝܢ ܕܲܠܢܲܦܫܗܘܿܢ ܠܵܐ ܢܸܬܼܩܲܪܲܒܼ ܢܸܟܼܝܵܢܵܐ܀>
      text <ܠܵܐ ܡܲܨܝܵܐ ܕܒܼܐܘܼܪܚܵܐ ܕܟܹܐܢܘܼܬܼܵܐ ܪܵܕܼܝܼܢܲܢ܃ ܘܠܵܐ ܢܸܦܓ̈ܥܵܢ ܒܲܢ>
      text <ܟܡܝܼܪ̈ܵܬܼܵܐ܃ ܐܵܦ ܦܲܓܼܪܵܐ ܕܠܵܐ ܢܸܚܲܫ ܟܘܼܪ̈ܗܵܢܹܐ ܘܟܹܐܒܹ̈ܐ܃ ܘܲܢܩܵܘܸܐ>
      text <ܕܠܵܐ ܫܘܼܚܠܵܦ܃ ܐܸܢ ܐܹܝܢ ܒܲܡܝܲܬܿܪܘܼܬܼܵܐ ܐܲܚܸܒܼܢܲܢ ܠܡܸܚܵܐ܁ ܕܐ̄ܢܵܫ>
      text <ܕܹܝܢ ܢܸܬܼܚܲܫܲܚ ܒܨܸܒܼܝܵܢܹܗ ܒܩܸܛܠܵܐ ܐܵܘ ܒܚܘܼܒܵܠܵܐ ܕܲܩܢܘܿܡܹܗ܃ ܐܵܘ>
      text <ܒܚܲܕܼ ܡ̣ܢ ܢܸܟܼܝܵܢ̈ܝܼܢ܃ ܕܝܼܢܵܐ ܐܝܼܬܼ ܠܹܗ܁ ܐܸܢ ܕܹܝܢ ܟܲܕܼ ܒܐܘܼܪܚܵܐ>
      text <ܕܟܹܐܢܘܼܬܼܵܐ ܪܵܕܹܐ܃ ܘܥܵܒܹ̇ܕܼ ܡܲܪܕܝܼܬܼܵܐ ܠܘܵܬܼ ܐܲܠܵܗܵܐ܃ ܘܐܝܼܬܼ ܠܹܗ>
      text <ܤܲܓܝܼ̈ܐܹܐ ܒܢܲܝ̈ ܕܘܼܡܚܵܐ܃ ܘܒܼܵܗ̇ ܒܐܘܼܪܚܵܐ ܦܵܓܼܥܵܐ ܒܹܗ ܚܕܼܵܐ ܡ̣ܢ>
      text <ܗܵܠܹܝܢ܃ ܠܵܐ ܙܵܕܹܩ ܠܹܗ ܕܢܸܤܛܸܐ ܡܸܢܵܗ̇܃ ܐܸܠܵܐ ܚܵܕܼܝܵܐܝܼܬܼ ܢܲܩܲܒܸܠ>
      text <ܕܠܵܐ ܥܘܼܩܵܒܼ܃ ܟܲܕܼ ܡܵܘܕܹܐ ܕܫܲܕܲܪ ܠܹܗ ܐܲܠܵܗܵܐ ܡܵܘܗܲܒܼܬܹܗ܁>
      text <ܕܐܸܫܬܘܝܼ ܡܸܛܠܵܬܹܗ ܕܢܸܬܼܡܲܨܲܥ ܒܢܸܤܝ̈ܘܿܢܹܐ܃ ܕܢܸܗܘܸܐ ܫܵܘܬܵܦܵܐ>
      text <ܠܚܲܫܵܐ ܕܲܢܒܼܝܹ̈ܐ ܘܕܲܫܠܝܼܚܹ̈ܐ܃ ܘܲܕܼܫܲܪܟܵܐ ܕܩܲܕܝܼ̈ܫܹܐ܃ ܕܲܚܠܵܦ ܐܘܼܪܚܵܐ>
      text <ܕܐܲܠܵܗܵܐ ܐܘܼ̈ܠܨܵܢܹܐ ܤܲܝܒܲܪܘ܁ ܕܐܲܫܘܝܹܗ ܐܲܠܵܗܵܐ ܕܐܵܦ ܗ̤ܘ܃ ܚܠܵܦ>
      text <ܐܘܼܪܚܵܐ ܕܲܡܝܲܬܿܪܘܼܬܼܵܐ ܥܵܩ̈ܬܼܵܐ ܢܸܤܒܿܘܿܠ܃ ܐܵܦܸܢ ܒܝܲܕܼ ܒܢܲܝ̈ܢܵܫܵܐ ܐܵܬܼ̈ܝܵܢ܃>
      text <ܐܵܘ ܡ̣ܢ ܫܹ̈ܐܕܹܐ ܐܵܘ ܡ̣ܢ ܦܲܓܼܪܵܐ܁ ܠܵܘ ܒܸܠܥܵܕܼ ܡ̣ܢ ܪܸܡܙܵܐ ܐܲܠܵܗܵܝܐ>
      text <ܗܵܠܹܝܢ ܡܸܫܬܲܒܼ̈ܩܵܢ ܠܡܹܐܬܼܵܐ܃ ܐܸܠܵܐ ܐܲܝܟܼ ܕܬܸܗܘܸܐ ܠܵܟܼ ܥܸܠܬܼܵܐ>
      text <ܕܙܲܕܝܼܩܘܼܬܼܵܐ܁ ܕܠܵܐ ܡܲܨܝܵܐ ܕܲܐ̄ܚܪܵܢܝܵܐܝܼܬܼ ܢܸܥܒܿܕܼܝܼܘܗܝ ܐܲܠܵܗܵܐ>
      text <ܕܢܸܬܼܝܲܬܲܪ܃ ܠܐܲܝܢܵܐ ܕܐܸܬܼܪܲܓܼܪܲܓܼ ܠܡܸܗܘܸܐ ܠܘܵܬܹܗ܃ ܐܸܠܵܐ ܐܸܢ ܟܲܕܼ>
      text <ܢܩܲܪܸܒܼ ܠܹܗ ܢܸܤܝ̈ܘܿܢܹܐ ܕܥܲܠ ܐܲܦܲܝ̈ ܩܘܼܫܬܼܵܐ܁ ܘܲܕܼܗܵܕܹܐ ܐ̄ܢܵܫ ܡ̣ܢ>
      text <ܢܲܦܫܹܗ ܕܢܸܥܒܸܿܕܼ ܠܵܐ ܡܸܫܟܲܚ܃ ܕܲܠܗܕܹܐ ܪܲܒܿܘܼܬܼܵܐ ܢܸܫܬܿܘܸܐ܃ ܕܲܚܠܵܦ>
    block
      text <ܗܵܠܹܝܬ ܐܲܠܵܗܵܝ̈ܬܼܵܐ ܠܢܸܤܝܘܿܢܵܐ ܢܸܥܘܿܠ ܟܲܕܼ ܚܵܕܹܐ܃ ܒܸܠܥܵܕܼ ܡ̣ܢ ܡܵܘܗܲܒܼܬܼܵܐ>
      text <ܕܡ̣ܢ ܡܫܝܼܚܵܐ܃ ܤܵܗܹ̇ܕܼ ܛܘܼܒܼܵܢܵܐ ܫܠܝܼܚܵܐ܁ ܕܗܵܟܲܢܵܐ ܪܲܒܵܐ ܨܒܘܼܬܼܵܐ>
      text <ܗܵܕܹܐ܃ ܕܓܲܠܝܵܐܝܼܬܼ ܡܵܘܗܲܒܼܬܼܵܐ ܩܵܪܹܐ܃ ܠܗܵܝ̇ ܕܐ̄ܢܵܫ ܥܲܠ ܐܲܦܲܝ̈>
      text <ܤܲܒܼܪܵܐ ܕܒܲܐܠܵܗܵܐ ܠܚܲܫܵܐ ܢܸܬܿܛܲܝܲܒܼ ܒܗܲܝܡܵܢܘܼܬܼܵܐ܃ ܟܲܕܼ ܐܵܡܲ݁ܪ܃>
      text <ܘܗܵܕܹܐ ܠܲܡ ܡ̣ܢ ܐܲܠܵܗܵܐ ܗ̄ܘ̣ ܐܵܬܼܝܲܗܒܲܬ̤ ܠܟܼܘܿܢ܃ ܕܠܵܐ ܒܲܠܚܘܿܕܼ>
      text <ܡܗܲܝܡܵܢܘܼ ܬܗܲܝܡܢܘܼܢ ܒܹܗ ܠܲܫܡܝܼܚܵܐ܃ ܐܸܠܵܐ ܕܐܵܦ ܥܲܠ ܐܲܦܵܘ̈ܗܝ>
      text <ܬܸܚܫܘܼܢ܁ ܘܲܗ̤ܘܲܝܬܿܘܿܢ ܡܵܘܕܹܝܢ ܕܠܵܐ ܫܲܠܘܵܐ܃ ܠܗܵܘ̇ ܕܲܦܪܲܩܟܼܘܿܢ ܡ̣ܢ>
      text <ܫܘܼܠܛܵܢܹܗ ܕܚܸܫܘܿܟܼܵܐ ܕܥܵܠܡܵܐ܃ ܘܩܲܪܸܒܼܟܼܘܿܢ ܠܡܲܠܟܿܘܼܬܼܵܐ ܕܲܒܼܪܹܗ܃>
      text <ܘܲܥܒܲܕܼܟܼܘܿܢ ܫܵܘ̈ܬܵܦܹܐ ܥܲܡ ܟܠܗܘܿܢ ܒܢܲܝ̈ ܢܘܼܗܪܵܐ ܕܚܲܫ̣ܘ ܡܸܛܠ>
      text <ܐܲܠܵܗܵܐ܃ ܐܲܝܟܼ ܕܬܸܡܛܘܿܢ ܠܲܡܢܵܬܼܵܐ ܕܲܡܛܵܬ̤ ܠܩܲܕܝܼ̈ܫܹܐ ܒܢܘܼܗܪܵܐ܁>
      text <ܘܗܵܝ̇ ܕܲܟܼܬܲܒܼ ܦܲܛܪܘܿܣ ܒܐܸܓܲܪܬܹܗ܃ ܐܸܡܲܬܼܝ ܠܲܡ ܕܚܵܫ̇ܝܼܢ>
      text <ܐܢ̄ܬܿܘܿܢ ܥܲܠ ܐܲܦܲܝ̈ ܙܲܕܝܼܩܘܼܬܼܵܐ܃ ܛܘܼܒܲܝܟܿܘܿܢ܁ ܕܫܵܘ̈ܬܵܦܹܐ ܬܸܗܘܘܿܢ>
      text <ܕܚܲܫܹܗ ܕܲܡܫܝܼܵܚܵܐ܁ ܠܵܐ ܡܵܕܹܝܢ ܐܸܡܲܬܼܝ ܕܬܸܗܘܸܐ ܒܲܪܘܲܚܬܼܵܐ ܒܚܲܕܼܿܘܼܬܼܵܐ>
      text <ܬܕܼܘܼܨ܃ ܟܲܕܼ ܕܹܝܢ ܥܵܪ݁ܨܵܬܼܵܐܢ ܢܸܤܡ̈ܟܼܵܢ ܥܠܲܝܟ ܬܲܠܒܸܫ ܟܡܝܼܪܘܼܬܼܵܐ>
      text <ܠܦܲܪܨܘܿܦܵܟܼ܃ ܘܐܲܝܟܼ ܡܸܕܸܡ ܕܢܘܼܟܼܪܵܝܵܐ ܗ̄ܘ̣ ܠܐܘܼܪܚܵܐ ܕܐܲܠܵܗܵܐ>
      text <ܬܸܚܫܘܿܒܼ܁>
      text <ܗܵܐ ܡ̣ܢ ܫܢܲܝ̈ܵܐ ܘܕܼܵܪܹ̈ܐ܃ ܒܝܲܕܼ ܙܩܝܼܦܵܐ ܘܡܵܘܬܵܐ ܕܪܝܼܫܵܐ>
      text <ܐܘܼܪܚܹܗ ܕܐܲܠܵܗܵܐ܁ ܠܵܟܼ ܡ̣ܢ ܐܲܝܟܵܐ ܠܵܟܼ ܗܵܕܹܐ܃ ܕܲܠܒܲܪ ܡ̣ܢ ܐܘܼܪܚܵܐ>
      text <ܡܸܬܼܚܲܙ̈ܝܵܢ ܠܵܟܼ ܥܵܩ̈ܬܼܵܐ ܕܒܼܵܗ̇ ܠܵܐ ܗ̄ܘ̣ܵܐ ܒܥܸܩܒܼܵܐ ܕܩܲܕܝܼ̈ܫܹܐ ܨܵܒܹ̇ܐ>
      text <ܐܲܢ̄ܬܿ ܠܡܸܪܕܵܐ ܐܵܘ ܐܘܼܪܚܵܐ ܦܪܝܼܫܬܼܵܐ ܡܸܢܵܟܼ ܡܸܢܵܟܼ ܘܠܵܟܼ ܨܵܒܹ̇ܐ ܐܲܢ̄ܬܿ>
      text <ܠܡܸܕܼܪܲܫ܃ ܘܲܕܼܠܵܐ ܚܲܫܵܐ ܬܸܪܕܹܐ ܒܵܗ̇ ܐܘܼܪܚܵܐ ܕܲܠܘܵܬܼ ܐܲܠܵܗܵܐ܃>
    block
      text <ܙܩܝܼܦܵܐ ܗ̄ܘ̣ ܕܟܼܠܝܘܿܡ܁ ܠܵܐ ܐ̄ܢܵܫ ܒܲܢܝܵܚܵܐ ܤܵܠܹ̇ܩ ܠܲܫܡܲܝܵܐ܃ ܝܵܕܼܥܝܼܢܲܢ>
      text <ܐܘܼܪܚܵܐ ܕܲܢܝܵܚܵܐ ܠܐܲܝܟܵܐ ܕܵܪܫܵܐ܁ ܐܲܝܢܵܐ ܕܹܝܢ ܕܲܒܼܟܼܠܹܗ ܠܸܒܵܐ ܐܲܓܼܥܸܠ>
      text <ܢܲܦܫܹܗ ܠܐܲܠܵܗܵܐ܃ ܠܵܐ ܡܸܡܬܼܘܿܡ ܨܵܒܹ̇ܐ ܐܲܠܵܗܵܐ ܕܲܕܼܠܵܐ ܨܸܦܬܼܵܐ>
      text <ܢܸܥܒܿܕܼܝܼܘܗܝ܃ ܗܵܢܵܘ ܕܹܝܢ ܨܸܦܬܼܵܐ ܕܥܲܠ ܐܲܦܲܝ̈ ܩܘܼܫܬܼܵܐ܁ ܐܸܠܵܐ ܡ̣ܢ>
      text <ܗܵܕܹܐ ܝܵܕܲܥ̇ ܕܡ̣ܢ ܐܲܠܵܗܵܐ ܡܸܬܿܕܲܒܲܪ܃ ܕܐܲܡܝܼܢܵܐܝܼܬܼ ܡܫܲܕܲܪ ܥܠܵܘܗܝ>
      text <ܥܵܩ̈ܬܼܵܐ܁ ܐܲܝܠܹܝܢ ܕܹܝܢ ܕܲܒܼܢܸܤܝ̈ܘܿܢܹܐ ܡܸܬܿܕܲܒܿܪܝܼܢ܃ ܠܵܐ ܡ̣ܢ ܡܬܼܘܿܡ>
      text <ܡܸܫܬܲܒܼܩܝܼܢ ܡ̣ܢ ܒܛܝܼܠܘܼܬܼܵܐ ܐܲܠܵܗܵܝܬܼܵܐ ܠܡܸܦܲܠ ܒܐܝܼ̈ܕܲܝ ܫܹ̈ܐܕܹܐ܁>
      text <ܝܲܬܿܝܼܪܵܐܝܼܬܼ ܐܸܢ ܡܢܲܫܩܝܼܢ ܠܪܸ̈ܓܼܠܹܐ ܕܐܲܚܹ̈ܐ܃ ܘܲܡܚܲܦܹܝܢ ܥܲܠ>
      text <ܒܘܼܨܵܪ̈ܲܝܗܘܿܢ܃ ܘܲܡܤܲܬܿܪܝܼܢ ܐܲܝܟܼ ܕܝܼܠܗܘܿܢ܁ ܐܲܝܢܵܐ ܕܲܕܼܠܵܐ ܨܸܦܬܼܵܐ>
      text <ܨܵܒܹ̇ܐ ܕܢܸܗܘܸܐ ܒܥܵܠܡܵܐ ܗܵܢܵܐ ܘܒܲܡܝܲܬܿܪܘܼܬܼܵܐ ܢܸܬܿܕܲܒܲܪ܃ ܗܵܢܵܐ܃>
      text <ܠܵܗ̇ ܠܐܘܼܪܚܵܐ ܤܲܒܼܥܵܗ̇܁ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ ܡܦܲܫܩܵܢܵܐ>
      text <ܒܦܸܢܩܝܼܬܼܵܐ ܕܡܲܬܲܝ܃ ܐܲܝܠܹܝܢ ܠܲܡ ܕܠܲܡܝܲܬܿܪܘܼܬܼܵܐ ܪܓܼܝܼܓܼܝܼܢ܃ ܠܵܐ>
      text <ܡܸܫܟܿܚܵܐ ܕܢܲܡܕܘܼܢ ܡ̣ܢ ܥܵܩ̈ܬܼܵܐ܁ ܟܡܵܐ ܕܹܝܢ ܕܠܘܼܩܒܲܠ>
      text <ܤܲܩܘܼ̈ܒܼܠܵܝܵܬܼܵܐ ܪܵܕܝܼܝܵܐ ܢܲܦܫܵܐ܃ ܐܲܢܲܢܩܹܐ܃ ܕܥܵܩ̈ܬܼܵܗ̇ ܤܵܓܼ̈ܝܵܢ܁ ܐܸܡܲܬܼܝ>
      text <ܕܹܝܢ ܕܗܵܠܹܝܢ ܦܵܫ̣ ܡܸܢܵܗ̇܃ ܠܘܼܩܕܲܡ ܗ̤ܝ ܦܵܫܲܬ̤ ܡ̣ܢ ܕܝܼܠܵܗ̇܁ ܐܲܝܢܵܐ>
      text <ܕܐܵܡܼܲܪ ܕܲܕܼܠܵܐ ܨܸܦܬܼܵܐ ܐܝܼܬܼܵܘܗܝ ܘܒܲܡܝܲܬܿܪܘܼܬܼܵܐ ܡܸܬܿܕܲܒܲܪ܃ ܗܵܢܵܐ>
      text <ܐܵܦܠܵܐ ܕܡ̣ܢ ܡܵܢܵܐ ܕܡ̣ܢ ܡܵܢܵܐ ܡܸܬܼܝܲܠܕܵܐ ܗ̤ܝ ܡܝܲܬܿܪܘܼܬܼܵܐ ܒܢܲܦܫܵܐ ܝܵܕܲܥ̇܁>
      text <ܡܦܵܤܝܼܢܲܢ ܓܹܝܪ ܕܲܡܕܲܒܿܪܵܢܹܝܗ̇ ܕܲܡܝܲܬܿܪܘܼܬܼܵܐ ܡܵܢܵܐ ܐܸܢܘܿܢ܁ ܒܝܲܕܼ>
      text <ܢܸܤܝܘܿܢܹ̈ܐ ܡܸܬܼܦܲܬܲܚ ܬܲܪܥܵܐ ܕܲܫܡܲܝܵܐ ܩܕܼܵܡ ܢܲܦܫܵܐ܁ ܐܲܒܼܵܗܲܝ̈ܢ܃>
      text <ܒܗܵܕܹܐ ܐܘܼܪܚܵܐ ܕܲܒܿܪܘܼܢ܁ ܐܲܠܵܗܵܐ ܕܹܝܢ ܕܢܲܨܲܚ ܠܩܲܕܝܼܫܵܘ̈ܗܝ>
      text <ܒܐܵܓܘܿܢܵܐ܃ ܘܠܵܐ ܐܸܬܼܡܚܸܠܘ ܚܘܼܫܵܒܲܝ̈ܗܘܿܢ ܡ̣ܢ ܤܲܒܼܪܵܐ ܕܲܥܬܼܝܼܕܼ܃>
      text <ܗܘ̣ ܢܢܲܛܲܪ ܘܲܢܥܲܕܲܪ ܠܲܢ ܒܲܨ̈ܠܵܘܵܬܼܗܘܿܢ܁ ܐܵܡܹܝܢ܀ ܙܲܕܝܼ̈ܩܹܐ ܕܹܝܢ ܠܵܘ>
    block
      text <ܒܲܠܚܘܿܕܼ ܒܨܸܒܼܝܵܢܗܘܿܢ ܡܸܬܼܢܲܨܚܝܼܢ ܒܥܲܡ̈ܠܹܐ ܫܲܦܝܼܪܹ̈ܐ܃ ܐܸܠܵܐ ܐܵܦ>
      text <ܒܢܸܤܝܘܿܢܹ̈ܐ ܕܠܵܐ ܒܨܸܒܼܝܵܢܵܐ ܪܵܘܪܒܼܵܐܝܼܬܼ ܡܸܬܼܢܲܨܚܝܼܢ܃ ܒܝܲܕܼܸ ܒܘܼܚܪܵܢܵܐ>
      text <ܕܲܡܤܲܝܒܿܪܵܢܘܼܬܼܗܘܿܢ܁ ܒܗܵܝ̇ ܕܲܚܠܝܼܨܵܐܝܼܬܼ ܡܤܲܝܒܿܪܝܼܢ܃ ܟܠܗܹܝܢ>
      text <ܟܡܝܼܪ̈ܵܬܼܵܐ ܕܲܬܼܢܵܢ܁ ܟܲܕܼ ܡܤܲܟܹܿܝܢ ܠܐܲܓܼܪܵܐ ܬܡܝܼܗܵܐ܃ ܕܥܵܠܡܵܐ>
      text <ܕܲܥܬܼܝܼܕܼ܁ ܢܲܦܫܵܐ ܕܐܲܚܝܼܕܼܵܐ ܒܕܸܚܠܲܬܼ ܐܲܠܵܗܵܐ܃ ܠܵܐ ܕܵܚ̇ܠܵܐ ܡ̣ܢ ܡܸܕܸܡ>
      text <ܕܡܲܟܸܿܐ ܠܵܗ̇ ܦܲܓܼܪܵܢܵܐܝܼܬܼ܁>
  text 60
    block
      text <ܥܲܠ ܗܵܝ̇ ܙܵܕܹܩ ܕܠܵܐ ܐܵܢܲܢܩܹܐ ܠܡܸܪܲܓܼ ܐܵܘ ܠܡܸܒܼܥܵܐ܃>
      text <ܕܐܵܬ̤ܵܐ ܡܸܕܸܡ ܓܲܠܝܵܐܝܼܬܼ ܒܐܝܼܕܲܢ ܐܵܘ ܠܘܵܬܲܬ ܬܸܫܬܲܡܲܫ܁ ܣ܁>
    block
      text <ܟܲܕܼ ܒܟܼܠܙܒܲܢ ܩܲܪܝܼܒܼܘܼ ܡܵܪܝܵܐ ܒܝܲܕܼ ܥܘܼܕܼܪ̈ܵܢܵܘܗܝ ܠܘܵܬܼ>
      text <ܩܲܕܝ̈ܫܹܐ܃ ܒܸܠܥܵܕܼ ܡ̣ܢ ܐܵܢܲܢܩܹܐ ܠܵܐ ܡܚܵܘܸܐ ܚܲܝܠܹܗ ܒܓܲܠ̈ܝܵܬܼܵܐ܃ ܒܝܲܕܼ>
      text <ܤܵܥܘܿܪܘܼܬܼܵܐ ܡܸܕܸܡ ܕܐܵܬ̤ܵܐ ܡܸܬܼܪܲܓܼܫܵܢܝܼܬܼܵܐ܁ ܕܠܵܐ ܢܸܗܘ̈ܝܵܢ>
      text <ܡܥܲܕܪ̈ܵܢܝܵܬܲܢ ܦܲܟܿܝ̈ܗܵܢ܃ ܘܲܠܘܵܬܼ ܤܘܼܓܦܵܢܵܐ ܢܥܲܬ̈ܕܼܵܢܵܢ܁ ܘܗܵܕܹܐ܃>
      text <ܟܲܕܼ ܗܵܢܵܐ ܟ̱ܠܹܗ ܒܛܝܼܠ ܠܹܗ ܥܠܲܝܗܘܿܢ܃ ܕܐܵܦܠܵܐ ܚܲܕܼ ܥܸܕܵܢܵܐ>
      text <ܫܵܠ̇ܝܵܐ ܡܸܢܗܘܿܢ ܤܵܥܘܿܪܘܼܬܹܗ ܒܟܸܤܝܵܐ܁ ܐܸܠܵܐ ܒܟܼܠܡܸܕܸܡ ܫܵܒܹ̇ܩ>
      text <ܠܗܘܿܢ ܕܗܸܢܘܿܢ ܢܚܵܘܘܿܢ ܝܲܨܝܼܦܘܼܬܼܵܐ ܐܲܝܟܼ ܚܲܝܠܗܘܿܢ܃ ܘܒܲܨܠܘܿܬܼܵܐ>
      text <ܢܸܠܐܘܿܢ܁ ܐܸܢܕܹܝܢ ܐܝܼܬܹܝܗ̇ ܨܒܼܘܼܬܼܵܐ ܕܲܢܚܘܼܒܼ ܡ̣ܢ ܥܲܤܩܘܼܬܼܵܗ̇>
      text <ܡܲܬܼܩܵܠܵܐ ܕܝܼܕܲܥܬܼܗܘܿܢ܃ ܡܵܐ ܕܗܸܢܘܿܢ ܐܸܬܼܡܚܸܠܘ ܘܦܵܫ̣ܘ>
      text <ܡܸܢܵܗ̇܃ ܡܸܛܠ ܕܠܵܐ ܐܝܼܬܹܝܗ̇ ܕܲܟܼܝܵܢܵܐ ܤܵܦܩܘܼܬܼܵܐ܃ ܗ̤ܘ ܓܵܡܲܪ ܐܲܝܟܼ>
      text <ܪܲܒܿܘܼܬܼܵܐ ܕܚܲܝܠܹܗ܃ ܐܲܝܟܼ ܕܙܵܕܹܩ ܘܝܵܕܲܥ̇ ܕܲܡܥܲܕܲܪ ܠܗܘܿܢ܁ ܟܡܵܐ>
    block
      text <ܕܡܲܨܝܵܐ܃ ܒܟܸܤܝܵܐ ܡܚܲܝܸܠ ܠܗܘܿܢ܃ ܕܢܸܬܼܡܨܘܿܢ ܠܘܼܩܒܲܠ>
      text <ܥܲܤܩܘܼܬܼܵܐ ܗܵܝ̇܁ ܕܲܒܼܝܲܕܼ ܝܑܼܕܲܥܬܼܵܐ ܕܲܡܫܲܟܸܿܢ ܠܗܘܿܢ܃ ܥܵܒܹ̇ܕܼ ܕܢܸܫܬܿܪܸܐ>
      text <ܥܘܼܪܩܵܠܵܗ̇܁ ܘܲܒܼܝܲܕܼ ܬܹܐܘܿܪܝܼܵܐ ܡܥܝܼܪ ܠܗܘܿܢ܃ ܠܘܵܬܼ ܬܸܫܒܿܘܿܚܬܼܵܐ܁>
      text <ܕܬܸܗܘܸܐ ܠܝܘܼܬܼܪܵܢܵܐ܃ ܠܘܵܬܼ ܬܪ̈ܲܝܗܘܿܢ ܓܲܒܹ̈ܐ܁ ܐܸܢܕܹܝܢ ܥܲܠ ܓܲܠܝܘܼܬܼܵܗ̇>
      text <ܕܡܲܥܒܿܕܼܵܢܘܼܬܼܵܐ ܤܢܝܼܩܵܐ ܨܒܼܘܼܬܼܵܐ܃ ܗܵܝܕܹܝܢ ܡܸܛܠ ܐܵܢܲܢܩܹܐ ܥܵܒܹ̇ܕܼ>
      text <ܗܵܕܹܐ܁ ܚܲܟܿܝܼܡܝܼܢ ܐܸܢܘܿܢ ܦܘܼܪ̈ܢܵܤܵܘܗܝ܃ ܘܠܵܐܠ̈ܨܵܬܼܵܐ ܡܫܲܡܫܝܼܢ܃>
      text <ܘܠܵܐ ܗ̄ܘ̣ܵܐ ܠܫܸܓܼܡܵܐ܁ ܐܲܝܢܵܐ ܕܲܕܼܠܵܐ ܐܵܢܲܢܩܹܐ ܡܲܡܪܲܚ ܥܠܲ ܗܵܕܹܐ܃>
      text <ܐܵܘ ܒܵܥܹ̇ܐ ܡ̣ܢ ܐܲܠܵܗܵܐ ܘܡܸܬܼܪܲܓܼܪܲܓܼ ܕܬܸܕܼܡܪ̈ܵܬܼܵܐ ܘܚܲܝ̈ܠܹܐ>
      text <ܒܐܝܼܕܼܵܘ̈ܗܝ ܢܸܗܘܘܿܢ܃ ܡܢܲܤܸܐ ܡ̣ܢ ܫܹܐܕܼܵܐ ܡܓܲܚܟܼܵܢܵܐ ܐܸܫܬܼܟܲܚ>
      text <ܒܡܲܕܿܥܹܗ܁ ܐܸܠܵܐ ܘܫܲܒܼܗܪܵܢܵܐ܃ ܡܵܠܘܿܢ܃ ܘܲܟܼܪܝܼܗ ܒܬܹܐܪܬܵܐ܁>
      text <ܒܐܘܼܠܨܵܢܵܐ ܓܹܝܪ܃ ܠܡܸܫܐܲܠ ܥܘܼܕܼܪܵܢܵܐ ܕܐܲܠܵܗܵܐ ܙܵܕܹܩ܁ ܕܠܵܐ>
      text <ܩܛܝܼܪܵܐ ܕܹܝܢ ܕܡܸܕܸܡ ܠܲܡܢܲܤܵܝܘܼ ܕܩܹܘܲܢܕܹܝܢܘܿܣ ܐܝܼܬܹܝܗ̇܁ ܘܐܵܦܠܵܐ>
      text <ܙܲܕܝܼܩܵܐ ܐܝܼܬܼܵܘܗܝ ܕܲܫܪܵܪܵܐ܃ ܐܲܝܢܵܐ ܕܗܵܕܹܐ ܪܵܐܹ̇ܓܼ܁ ܗܵܝ̇ ܕܹܝܢ ܕܡܵܪܝܵܐ>
      text <ܥܵܒܹ̇ܕܼ ܟܲܕܼ ܗ̤ܘ ܠܵܐ ܨܵܒܹ̇ܐ܃ ܗܵܕܹܐ ܠܤܘܿܓܼܐܗܘܿܢ ܕܩܲܕܝܼ̈ܫܹܐ ܫܟܼܝܼܚܵܐ܁>
      text <ܗܵܝ̇ ܕܐ̄ܢܵܫ ܒܨܸܒܼܝܵܢܹܗ ܢܸܪܲܓܼ ܠܗܵܕܹܐ ܟܲܕܼ ܠܲܝܬܿ ܐܵܠܨܘܼܬܼܵܐ܃>
      text <ܡܲܦܘܼܠܬܼܵܐ ܗ̣̄ܝ ܕܡ̣ܢ ܙܗܝܼܪܘܼܬܼܵܐ܃ ܘܡܸܫܬܲܪܥܵܢܘܼܬܼܵܐ ܕܡ̣ܢ ܝܑܼܕܲܥܬܼܵܐ>
      text <ܕܲܫܪܵܪܵܐ܁ ܘܐܸܢ ܒܗܵܕܹܐ ܐܸܫܬܿܡܲܥ ܗܵܘ̇ ܕܲܡܦܝܼܣ܃ ܐܲܝܟܼ ܕܐܲܡܪܲܚ̣>
      text <ܠܘܵܬܼ ܡܵܪܲܢ ܘܡܸܫܟܲܚ ܐܲܬܼܪܵܐ ܥܠܵܘܗܝ܃ ܡܝܲܒܸܿܠ ܠܹܗ ܠܹܗ ܠܘܵܬܼ>
      text <ܐ̄ܚܪܹܬܼܵܐ ܕܪܲܒܵܐ ܡܸܢܵܗ̇܁ ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ܃ ܠܵܐ ܡܸܬܼܪܲܓܼܪܓܼܝܼܢ>
      text <ܠܵܗ̇ ܠܗܵܕܹܐ܃ ܘܠܵܐ ܒܲܠܚܘܿܕܼ ܕܠܵܐ ܡܸܬܼܚܲܫܒܼܝܼܢ ܗܵܕܹܐ܃ ܐܸܠܵܐ>
    block
      text <ܐܵܦܠܵܐ ܟܲܕܼ ܡܸܬܼܝܲܗܒܵܪ ܠܗܘܿܢ ܒܵܥܹ̇ܝܢ܁ ܘܠܵܘ ܒܲܠܚܘܿܕܼ ܠܥܹܝܢ ܐ̄ܢܵܫ܃>
      text <ܐܸܠܵܐ ܐܵܦܠܵܐ ܒܹܝܬܼ ܠܗܘܿܢ ܘܲܠܢܲܦܫܗܘܿܢ܀>
      text <ܗܵܐ ܓܹܝܪ ܚܲܕܼ ܡ̣ܢ ܩܕܝܼ̈ܫܹܐ܃ ܟܲܕܼ ܡܸܛܠ ܫܲܦܝܘܼܬܹܗ ܐܸܬܼܝܲܗܒܲܬ̤>
      text <ܠܹܗ ܡܵܘܗܲܒܼܬܼܵܐ܃ ܘܲܡܩܲܕܸܡ ܗ̄ܘ̣ܵܐ ܘܝܵܕܲܥ̇ ܐܸܡܲܬܼܝ ܕܐ̄ܢܵܫ ܐܵܬܹ̇ܐ>
      text <ܗ̄ܘ̣ܵܐ ܠܘܵܬܹܗ܃ ܒܥ̣ܵܐ ܡ̣ܢ ܐܲܠܵܗܵܐ܃ ܟܲܕܼ ܐܲܦܝܼܣ ܐܵܦ ܠܲܐ̄ܚܪ̈ܵܢܹܐ>
      text <ܕܲܢܨܲܠܘܿܢ ܠܘܵܬܹܗ܃ ܕܬܸܫܬܿܩܸܠ ܡܸܢܹܗ ܡܵܘܗܲܒܼܬܼܵܐ܁ ܐܲܒܼ̈ܗܵܬܼܵܐ ܕܹܝܢ܃>
      text <ܐܵܦܠܵܐ ܒܙܲܒܼ̈ܢܹܐ ܕܐܵܠ̈ܨܵܬܼܵܐ ܒܗܵܕܹܐ ܦܵܪܹܗ̄ܤܝܼܵܐ ܡܸܬܼܚܲܫܚܝܼܢ ܗ̄ܘ̣ܵܘ܁>
      text <ܗܵܐ ܗܵܘ̇ ܛܘܼܒܼܵܢܵܐ ܐܲܡܘܿܢ ܓܲܒܼܪܵܐ ܩܲܕܝܼܫܵܐ ܒܲܫܪܵܪܵܐ ܚܲܕܼ ܡ̣ܢ>
      text <ܐܲܒܼ̈ܗܵܬܼܵܐ ܬܡܝܼ̈ܗܹܐ܃ ܒܲܙܒܲܢ ܟܲܕܼ ܐܵܙܹ̇ܠ ܗ̄ܘ̣ܵܐ ܠܲܫܠܵܡܹܗ ܕܡܵܪܝ>
      text <ܐܵܢܛܘܿܢܝܼܣ܃ ܘܲܛܥ̣ܵܐ ܒܡܲܕܼܒܿܪܵܐ܃ ܠܵܐ ܐܸܡ݂ܲܪ ܕܐܲܠܵܗܵܐ ܫܩܘܿܠܲܝܢܝ>
      text <ܘܤܝܼܡܲܝܢܝ ܐܲܝܟܵܐ ܕܐܝܼܬܼܵܘܗܝ ܐܲܢܛܘܿܢܝܼܣ܁ ܟܲܕܼ ܛܵܒܼ ܡܸܫܟܲܚ ܗ̄ܘ̣ܵܐ>
      text <ܠܡܸܥܒܲܕܼ ܡܸܕܸܡ ܕܕܼܵܡܹ̇ܐ ܠܗܵܕܹܐ܃ ܡܸܛܠ ܩܲܪܝܼܒܼܘܼܬܹܗ ܕܲܠܘܵܬܼ>
      text <ܐܲܠܵܗܵܐ܃ ܘܐܵܢܲܢܩܹܐ ܗ̄ܘ̣ܵܬܼ ܕܲܨܒܼܘܼܬܼܵܐ܁ ܐܲܝܟܼ ܕܐܡܝܼܪ ܡܸܛܠ ܗܵܘ̇>
      text <ܐܲܬܼܪܵܐ܃ ܕܲܠܩܹܘܲܢܕܹܝܢܘܿܣ ܡܵܛ̇ܝܢ ܗ̄ܘ̣ܵܘ܃ ܐܲܝܠܹܝܢ ܕܛܵܥܹ̇ܝܢ ܗ̄ܘ̣ܵܘ>
      text <ܒܡܲܕܼܸܒܿܪܵܠ ܗܵܘ̇܁ ܘܥܲܠ ܗܵܠܹܝܢ ܟܠܗܹܝܢ܃ ܠܵܐ ܐܸܡ݂ܲܪ ܠܐܲܠܵܗܵܐ>
      text <ܗܵܕܹܐ܃ ܐܸܠܵܐ ܒܲܠܚܘܿܕܼ ܗܵܕܹܐ ܚܕܼܵܐ ܡܸܠܬܼܵܐ ܐܸܡ݂ܲܪ܃ ܡܵܪܝܵܐ ܠܲܡ܃ ܠܵܐ>
      text <ܬܸܫܒܿܘܿܩ ܠܡܹܐܒܲܕܼ ܓܒܼܝܼܠܬܵܟ܁ ܚ̣ܙܲܝܬܿ ܡܲܟܿܝܼܟܼܘܼܬܼܵܐ܃ ܐܸܤܬܲܟܲܠ̣ܬܿ>
      text <ܚܸܟܼܡܬܼܵܐ ܕܲܫܪܵܪܵܐ ܕܐܲܒܼ̈ܗܵܬܼܵܐ ܐܲܠܵܗܵܐ ܕܹܝܢ ܝܲܨܝܼܦܘܼܬܼܵܐ ܕܐܝܼܬܼ ܠܹܗ>
      text <ܥܲܠ ܩܲܕܝܼ̈ܫܹܐ܃ ܡܸܛܠ ܕܝܵܕܲܥ̇ ܗ̄ܘ̣ܵܐ ܕܫܲܪܝܼܪ ܗ̄ܘ̣ ܓܲܒܼܪܵܐ܃ ܘܠܵܐ>
    block
      text <ܡܸܬܼܡܚܸܠ ܒܚܘܼܫܵܒܹܗ ܒܝܲܕܼ ܪܵܡܘܼܬܼܵܐ܃ ܥ̣ܒܲܕܼ ܐܲܝܟܼ ܕܫܵܘܝܵܐ ܠܪܲܒܿܘܼܬܹܗ>
      text <ܕܓܲܒܼܪܵܐ܁ ܘܟܲܕܼ ܗ̤ܘ ܠܵܐ ܐܲܦܝܼܣ܃ ܐܲܠܵܗܵܐ ܡܸܕܸܡ ܕܙܵܕܹܩ ܥ̣ܒܲܕܼ܁>
      text <ܘܲܕܼܡܸܟܼ ܠܲܡ܃ ܘܩܵܡ̣܁ ܘܲܚ̣ܙܵܐ ܒܲܕܼܡܘܼܬܼ ܐܝܼܕܼܵܐ ܕܒܲܪܢܵܫܵܐ ܕܬܲܠܝܵܐ>
      text <ܠܥܸܠ ܡ̣ܢ ܪܹܫܹܗ ܒܲܫܡܲܝܵܐ܃ ܘܲܡܚܵܘܝܵܐ ܠܹܗ ܐܘܼܪܚܵܐ܃ ܥܕܲܡܵܐ ܕܐܸܙܲܠ̣>
      text <ܘܩܵܡ̣ ܠܥܸܠ ܡ̣ܢ ܡܥܲܪܬܹܗ ܕܛܘܼܒܼܵܢܵܐ ܐܲܢܛܘܿܢܝܼܣ܁ ܚ̣ܙܲܝܬܿܛ>
      text <ܒܛܝܼܠܘܼܬܼܵܐ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܒܲܝܬܵܝܵܘ̈ܗܝ ܡܸܫܟܲܚ ܗ̄ܘ̣ܵܐ>
      text <ܓܹܝܪ ܕܐܵܦܠܵܐ ܢܸܫܒܿܩܝܼܘܗܝ ܕܢܸܛܥܸܐ܁ ܐܸܠܵܐ ܪܵܚܹܡ ܗ̄ܘ̣ܵܐ܃ ܕܢܸܕܲܥ>
      text <ܕܲܟܼܡܵܐ ܒܛܝܼܠ ܠܹܗ ܥܠܵܘܗܝ܁ ܘܫܲܒܼܩܹܗ ܕܢܸܛܥܸܐ܃ ܘܚܵܘܝܹܗ>
      text <ܬܘܼܒܼ ܐܘܼܪܚܵܐ ܥܹܝܢ ܒܲܓܼܠܸܐ܁ ܘܠܵܐ ܒܝܲܕܼ ܒܲܪܢܵܫܵܐ܃ ܐܸܠܵܐ ܒܝܲܕܼ>
      text <ܡܲܠܲܐܟܼܵܐ ܘܒܼܵܐܐܲܪ ܡܚܵܘܸܐ ܠܹܗ܁ ܐܹܝܘ ܠܲܒܼܛܝܼܠܘܼܬܹܗ ܕܐܲܠܵܗܵܐ ܕܥܲܠ>
      text <ܩܲܕܝܼ̈ܫܹܐ! ܐܸܬܿܕܲܟܼܪ ܘܗܵܝ̇ ܕܐܲܒܵܐ ܡܵܩܵܪܝܼܣ܃ ܕܟܲܕܼ ܐܵܙܹ̇ܠ ܗ̄ܘ̣ܵܐ>
      text <ܠܐܸܤܩܹܛܹܐ ܟܲܕܼ ܛܥܝܼܢ ܗ̄ܘ̣ܵܐ ܐܸܤܦܪ̈ܝܼܕܹܐ܁ ܘܲܬܼܚܸܒܼ ܘܦܵܫ̣܃ ܘܝܼܬܸܒܼ>
      text <ܠܹܗ܃ ܒܲܕܼܠܵܐ ܐܸܫܟܲܚ̣ ܕܲܢܗܲܠܸܟܼ܁ ܠܵܐ ܫܐܸܠ̣ ܡ̣ܢ ܐܲܠܵܗܵܐ ܡܸܕܸܡ܃>
      text <ܕܢܸܥܒܸܿܕܼ ܠܘܵܬܹܗ ܐܲܝܟܼ ܕܲܒܼܡܲܥܒܿܕܼܵܢܘܼܬܼܵܐ ܠܲܢܚܵܝܹܗ܁ ܐܸܠܵܐ ܐܲܓܼܥܸܠ̣>
      text <ܢܲܦܫܹܗ ܠܐܲܠܵܗܵܐ܃ ܟܲܕܼ ܐܵܡܲ݁ܪ܃ ܐܲܠܵܗܵܐ ܐܲܢ̄ܬܿ ܝܵܕܲܥ̇ ܐܲܢ̄ܬܿ ܕܠܲܝܬܿ ܒܝܼ>
      text <ܬܘܼܒܼ ܚܲܝܠܵܐ܁ ܘܡܸܚܕܼܵܐ ܐܸܫܬܿܩܸܠ ܪܸܡܙܵܢܵܐܝܼܬܼ ܡ̣ܢ ܡܲܥܒܿܕܼܵܢܘܼܬܼܵܐ>
      text <ܕܐܲܠܵܗܵܐ܃ ܘܐܸܬܿܬܿܤܝܼܡ ܐܲܝܟܵܐ ܕܒܼܵܥܹ̇ܐ ܗ̄ܘ̣ܵܐ ܠܡܹܐܙܲܠ܃ ܗ̤ܘ ܥܲܡ>
      text <ܐܸܤܦܪ̈ܝܼܕܼܵܘܗܝ܁>
      text <ܙܲܕܝܼ̈ܩܹܐ ܕܹܝܢ ܕܲܫܪܵܪܵܐ ܐܲܡܝܼܢܵܐܝܼܬܼ ܗܵܕܹܐ ܪܵܢܹܝܢ ܒܢܲܦܫܗܘܿܢ܃ ܕܠܵܐ>
      text <ܫܵܘܹ̇ܝܢ ܠܐܲܠܵܗܵܐ܁ ܘܲܒܼܗܵܕܹܐ ܡܸܬܼܒܿܩܹܝܢ ܕܫܲܪܝܪܝܼܢ܃ ܕܕܼܵܘܲܝ̈ܵܐ ܚܵܫ̇ܒܿܝܼܢ>
      text <ܢܲܦܫܗܘܿܢ܁ ܘܲܕܼܠܵܐ ܫܵܘܹ̇ܝܢ ܠܝܲܨܝܼܦܘܼܬܼܵܐ ܕܡܸܢܹܗ܃ ܫܲܪܝܼܪܵܐܝܼܬܼ ܡܵܘܕܹܝܢ>
      text <ܒܟܸܤܝܵܠ ܘܲܒܼܓܸܠܝܵܐ܁ ܘܐܲܝܟܼ ܚܲܛܵܝܹ̈ܐ ܘܲܡܫܲܦ̈ܠܹܐ ܝܲܨܝܼܦܘܼܬܼܵܐ ܘܠܹܐܘܬܼܵܐ>
    block
      text <ܡܚܵܘܹ̇ܝܢ ܥܲܠ ܟܠܡܸܕܸܡ܃ ܘܠܲܐܠܵܗܵܐ ܡܲܓܼܥܠܝܼܢ ܢܲܦܫܗܘܿܢ>
      text <ܒܗܲܝܡܵܢܘܼܬܼܵܐ܁ ܟܲܕܼ ܗܸܢܘܿܢ܃ ܠܵܐ ܦܵܝ̇ܫܝܼܢ ܐܲܝܟܼ ܚܲܝܠܗܘܿܢ ܡ̣ܢ ܡܸܕܸܡ>
      text <ܕܙܵܕܹܩ ܠܗܘܿܢ ܕܢܸܥܒܿܕܼܘܼܢ܁ ܟܲܕܼ ܗܵܕܹܐ ܒܝܲܕܼ ܪܘܼܚܵܐ ܡܸܬܼܚܲܟܿܡܝܼܢ܃>
      text <ܕܠܵܐ ܢܦܘܼܫܘܼܢ ܡ̣ܢ ܕܢܹܐܨܦܘܼܢ ܕܘܵܠܝܼܬܼܵܐ܃ ܘܡ̣ܢ ܕܢܸܥܡܠܘܼܢ>
      text <ܟܡܵܐ ܕܚܲܝܼܢ܁ ܙܲܒܼܢܵܐ ܕܹܝܢ ܕܲܢܝܵܚܵܐ܃ ܠܥܵܠܡܵܐ ܕܲܥܬܼܝܼܕܼ ܢܲܛܪܹܗ܁>
      text <ܘܐܲܝܠܹܝܢ ܕܐܲܠܵܗܵܐ ܒܗܘܿܢ ܥܵܡܲ̈ܪ܃ ܠܗܵܕܹܐ ܗܵܪܟܵܐ ܠܵܐ ܪܵܓܝܼܢ>
      text <ܕܢܸܗܘܘܿܢ ܡܸܬܿܬܿܢܝܼܚܝܼܢ܃ ܘܢܸܗܘܘܿܢ ܡܲܓܼܗܹܝܢ ܡ̣ܢ ܫܚܵܩܹ̈ܐ܃ ܐܵܦܸܢ>
      text <ܡܸܬܼܝܼܗܸܒܼ ܠܗܘܿܢ ܒܘܼܝܼܐܵܐ ܒܗܵܠܹܝܢ ܕܪܘܼܚ܃ ܒܲܙܒܲܢ ܙܒܲܢ ܒܟܸܤܝܵܐ܁>
      text <ܘܲܡܝܲܬܿܪܘܼܬܼܵܐ ܠܵܘ ܗܵܕܲܐ ܗ̣̄ܝ܃ ܕܡܵܐ ܕܡܲܛܝܼ ܠܹܗ ܐ̄ܢܵܫ ܠܘܵܬܼܵܗ̇܃>
      text <ܢܦܘܼܫ ܠܹܗ ܡ̣ܢ ܝܲܨܝܼܦܘܼܬܼܵܐ ܘܡ̣ܢ ܠܹܐܘܬܼܵܐ܁ ܐܸܠܵܐ ܗܵܢܵܘ ܡܲܥܡܪܵܐ>
      text <ܕܪܘܼܚܵܐ܃ ܕܐܲܡܝܼܢܵܐܝܼܬܼ ܗ̤ܘ ܠܹܗ ܡܫܲܥܒܸܿܕܼ ܘܥܵܨܹ̇ܐ܃ ܐܵܦܸܢ ܐܝܼܬܼ>
      text <ܦܘܼܪܤܵܐ ܕܒܲܢܝܵܚܵܐ ܢܸܥܒܸܿܕܼܸ ܠܵܗ̇ ܠܲܨܒܼܘܼܬܼܵܐ܁ ܒܲܕܼܗܵܢܵܘ ܨܸܒܼܝܵܢܵܐ>
      text <ܕܪܘܼܚܵܐ܁ ܕܠܲܐܝܠܹܝܢ ܕܥܵܡܲ̇ܪ ܒܗܘܿܢ܃ ܠܵܐ ܗ̄ܘ̣ܵܐ ܒܲܚܒܸܢܵܢܘܼܬܼܵܐ>
      text <ܡܥܲܚܸܕܼ ܠܗܘܿܢ܃ ܘܠܲܢܝܵܚܹ̈ܐ ܡܙܲܡܸܢ ܠܗܘܿܢ܃ ܐܸܠܵܐ ܠܥܲܡ̈ܠܹܐ>
      text <ܘܠܐܘܼܠܨܵܢܵܐ ܝܲܬܝܼܪܵܐ܁ ܘܥܝܼܪܘܼܬܼܵܐ ܡܲܠܸܦ ܠܗܘܿܢ܃ ܘܲܒܸܤܝ̈ܘܿܢܹܐ>
      text <ܡܚܲܝܸܨ ܠܗܘܿܢ܃ ܘܲܠܚܸܟܼܡܬܼܵܐ ܡܩܲܪܸܒܼ ܠܗܘܿܢ܁ ܗܵܢܵܘ ܨܸܒܼܝܵܢܵܐ>
      text <ܕܪܘܼܚܵܐ܃ ܕܲܒܼܛܘܼܪ̈ܦܹܐ ܢܸܗܘܘܿܢ ܡܲܚܒܼܵܢܵܘ̈ܗܝ܁ ܐܲܝܠܹܝܢ ܕܒܲܢܝܵܚܹ̈ܐ>
      text <ܡܸܬܿܕܲܒܿܪܝܼܢ܃ ܠܵܐ ܗ̄ܘ̣ܵܐ ܪܘܼܚܵܐ ܕܐܲܠܵܗܵܐ ܐܝܼܬܼ ܒܗܘܿܢ܃ ܐܸܠܵܐ ܪܘܼܚܵܐ>
      text <ܕܤܵܛܵܢܵܐ܁ ܪܘܼܚܵܐ ܕܐܲܠܵܗܵܐ ܠܵܐ ܨܵܒܹ̇ܐ ܒܲܢܝܵܚܹ̈ܐ ܦܲܓܼܪ̈ܵܢܵܝܹܐ܃ ܘܠܵܐ ܗ̄ܘ̣ܵܐ>
      text <ܒܥܘܼܡܪܵܐ ܕܲܢܝܵܚܵܐ ܡܸܬܿܬܿܬܝܼܚ܃ ܐܸܠܵܐ ܒܥܘܼܡܪܵܐ ܕܛܘܼܪ̈ܵܦܹܐ܁ ܤܵܛܵܢܵܐ>
      text <ܕܹܝܢ ܒܥܘܼܡܪܵܐ ܕܲܡܠܸܐ ܢܝܵܚܹ̈ܐ ܡܸܬܿܬܿܢܝܼܚ܃ ܐܲܝܟܼ ܤܵܗܕܘܼܬܹܗ>
      text <ܕܡܵܪܲܢ܁ ܪܘܼܚܵܐ ܕܝܼܢ ܕܩܘܼܕܼܫܵܐ܃ ܡܫܲܢܸܐ ܡ̣ܢ ܢܝܵܚܵܐ܃ ܐܲܝܟܼ ܕܐܲܡܝܼܪ>
    block
      text <ܠܐܲܒܼ̈ܗܵܬܼܵܐ ܩܲܕܝܼ̈ܫܹܐ܃ ܕܠܵܐ ܫܵܪܹܐ ܪܘܼܚܵܐ ܕܐܲܠܵܗܵܐ ܒܦܲܓܼܪܵܐ ܕܲܫܪܸܐ>
      text <ܒܲܢܝܵܚܵܐ܁ ܐܸܠܵܐ ܚܵܐܲܪ ܠܐܲܝܟܵܐ ܕܥܵܨܹ̇ܝܢ ܢܲܦܫܗܘܿܢ܃ ܒܦܲܓܼܪܵܐ ܐܲܠܝܼܨܵܐ܃>
      text <ܒܢܲܦܫܵܐ ܡܛܲܝܲܒܼܬܼܵܐ܃ ܘܥܵܒܹ̇ܕܼ ܐܵܘܵܢܵܐ ܠܘܵܬܼܗܘܿܢ܃ ܘܡܲܠܸܦ ܠܗܘܿܢ>
      text <ܕܐܲܝܟܲܢܵܐ ܢܸܚܘܿܢ ܒܙܲܒܼܢܵܐ ܗܵܢܵܐ ܙܥܘܿܪܵܐ܁>
      text <ܐܲܝܠܹܝܢ ܕܠܲܚܒܼܘܼܗܝ ܠܐܲܠܵܗܵܐ܃ ܒܐܘܼ̈ܠܨܵܢܹܐ ܕܟܼܠ ܓܢܸܣ ܫܲܠܸܡ̣ܘ>
      text <ܚܲܝܲܝ̈ܗܘܿܢ܁ ܟܠܗܘܿܢ ܓܹܝܪ ܙܲܕܝܼ̈ܩܹܐ܃ ܒܛܘܼܪ̈ܵܦܹܐ ܐܲܦܩܘܼܗܝ ܠܥܵܠܡܵܐ>
      text <ܗܵܢܵܐ܁ ܟܠ ܟܡܵܐ ܕܲܠܘܵܬܼ ܐܲܠܵܗܵܐ ܐܸܬܼܩܲܪܲܒܼܘ܃ ܗܵܟܲܢܵܐ ܥܲܠ>
      text <ܛܘܼܪ̈ܦܲܝܗܘܿܢ ܡܸܬܿܬܵܘܤܲܦ ܗ̄ܘ̣ܵܐ܁ ܚܲܕܼ ܓܹܝܪ ܡܸܢܗܘܿܢ ܒܡܵܘ̈ܡܵܬܼܵܐ>
      text <ܐܸܡ݂ܲܪ܃ ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ܁ ܝܵܡܹ̇ܐ ܐ̄ܢܵܐ ܠܲܡ ܒܫܘܼܒܼܗܵܪܟܼܘܿܢ ܐܲܚܲܝ̈>
      text <ܕܐܝܼܬܼ ܠܝܼ ܒܡܵܪܲܢ ܝܼܫܘܿܥ ܡܫܝܼܚܵܐ܃ ܕܟܼܠܝܘܿܡ ܡܵܐܹ̇ܬܼ ܐ̄ܢܵܐ܁ ܒܗܵܕܹܐ>
      text <ܡܸܬܼܦܲܪܫܝܼܢ ܡ̣ܢ ܫܲܪܟܵܐ ܕܲܒܼܢܲܝ̈ܢܵܫܵܐ ܘܕܲܒܼܗܘܿܢ ܐܝܼܬܼܵܘܗܝ ܐܲܠܵܗܵܐ܃>
      text <ܕܗܸܢܘܿܢ ܒܐܘܼ̈ܠܨܵܢܹܐ ܚܵܐܹ̇ܝܢ܃ ܘܥܵܠܡܵܐ ܒܲܢܝܵܚܵܐ ܡܸܬܼܚܲܐܸܐ܁ ܠܵܐ>
      text <ܐܸܨܛܒܼܝܼ ܐܲܠܵܗܵܐ ܕܢܸܗܘܘܿܢ ܡܸܬܿܬܿܢܝܼܚܝܼܢ ܡܲܚܒܼܵܢܵܘ̈ܗܝ ܒܲܦܓܲܪ܃>
      text <ܐܸܠܵܐ ܒܵܥܹ̇ܐ܃ ܕܲܟܼܡܵܐ ܕܝܲܚܝܼܢ܃ ܒܐܘܼܠܨܵܢܵܐ ܢܸܗܘܘܿܢ ܒܥܵܠܡܵܐ܁ ܟܲܕܼ>
      text <ܐܲܠܝܼܨܝܼܢ܃ ܘܲܡܛܲܪܦܝܼܢ܁ ܘܲܤܢܝܼܩܝܼܢ܃ ܘܲܡܫܵܘܚܵܕܼܝܼܢ܁ ܥܲܪܓܛܸܠܵܝܝܼܢ܃>
      text <ܘܲܨܪܝܼܟܼܝܼܢ܁ ܟܪܝܼܗܝܼܢ܃ ܨܥܝܼܪܝܼܢ܃ ܡܩܲܦܚܝܼܢ܁ ܒܹܝܬܼ ܩܝܵܡܵܐ܃ ܠܲܝܬܿ>
      text <ܠܗܘܿܢ܁ ܠܸܒܿܗܘܿܢ܃ ܘܲܬܼܒܼܝܼܪ܁ ܦܲܓܼܪܗܘܿܢ܃ ܘܲܡܫܲܦܲܠ܁ ܝܵܕܼܘܿܥܲܝ̈ܗܘܿܢ܃>
      text <ܘܟܼܵܦ̇ܪܝܼܢ ܒܗܘܿܢ܁ ܬܲܪܥܝܼܬܼܗܘܿܢ܃ ܘܡܲܠܝܵܐ ܥܵܩܬܼܵܐ܁ ܡܢܲܟܼܪܹܝܢ>
      text <ܒܲܚܙܵܬܼܗܘܿܢ܃ ܠܟܼܠܵܗ̇ ܒܪܝܼܬܼܵܐ܁ ܡܢܲܟܼܟܼܪܲܝ ܡܵܘܬܲܒܼܗܘܿܢ܃ ܠܟܼܠܗܘܿܢ>
      text <ܒܢܲܝ̈ܢܵܫܵܐ܁ ܕܘܼܝܵܪܗܘܿܢ ܝܑܼܚܝܼܕܼܵܝ܃ ܘܲܡܫܵܘܚܲܕܼ܁ ܓܠܝܼܙ ܡ̣ܢ ܚܙܵܬܼܵܐ>
      text <ܕܥܵܠܡܵܐ܃ ܤܦܝܼܩ ܡ̣ܢ ܟܠ ܐܵܬܼ̈ܐ ܕܲܡܚܲܕ̈ܝܵܢܝܵܬܼܵܐ ܕܲܬܼܢܵܢ܁ ܡܤܲܪܲܩ܃>
      text <ܡ̣ܢ ܟܠ ܡܠܘܿܐܹ̈ܐ ܕܲܢܝܵܚܵܐ܁ ܐܸܒܼܠܵܐ܃ ܘܲܫܟܼܝܼܚ ܒܹܗ܁ ܦܨܝܼܚܘܼܬܼܵܐ܃>
    block
      text <ܘܪܲܚܝܼܩܵܐ ܡܸܢܹܗ܁ ܥܩ̈ܬܼܵܐ܃ ܘܬܼܵܟܼ̈ܒܵܢ ܒܹܗ܁ ܐܵܦܠܵܐ ܚܫܲܚܬܼܵܐ ܕܦܲܓܼܪܵܐ>
      text <ܐܝܼܬܼ ܠܗܘܿܢ ܡܲܠܝܵܐܝܼܬܼ ܐܲܝܟܼ ܟܠܢܵܫ܁ ܬܸܫܘܝܼܬܼܗܘܿܢ܃ ܐܲܪܥܵܐ ܗ̣̄ܝ܁>
      text <ܦܲܪ̈ܨܘܼܦܲܝܗܘܿܢ܃ ܡܵܘܩܕܝܼܢ ܡ̣ܢ ܨܵܘܡܵܐ܁ ܒܘܼܪ̈ܟܹܐ܃ ܡܪ̈ܲܫܠܵܢ ܡ̣ܢ>
      text <ܡܚܝܼܠܘܼܬܼܵܐ܁ ܡܵܐܢܲܝ̈ ܓܵܘܵܝܹ̈ܐ܃ ܡܚܲܒܿܠܵܐ ܤܵܥܘܿܪܘܼܬܼܗܘܿܢ ܡ̣ܢ>
      text <ܚܫܲܚܬܼܵܐ ܕܲܠܒܲܪ ܡ̣ܢ ܥܝܵܕܼ̈ܐ ܐ̄ܢܵܫܵܝܹ̈ܐ܁ ܗܸܢܘܿܢ ܒܵܟܹ̇ܝܢ܃ ܘܥܵܠܡܵܐ ܓܵܚܹ̇ܟܼ܁>
      text <ܗܸܢܘܿܢ ܟܡܝܼܪܝܼܢ܃ ܘܥܵܠܡܵܐ ܦܨܝܼܚ܁ ܗܸܢܘܿܢ ܨܲܝܡܝܼܢ܃ ܘܥܵܠܡܵܐ>
      text <ܡܒܲܤܲܡ܁ ܒܪܝܼܬܼܵܐ ܟ̱ܠܵܗ̇ ܫܲܠܝܵܐ ܒܫܸܢܬܼܵܐ ܚܠܝܼܬܼܵܐ܃ ܘܗܸܢܘܿܢ ܫܵܗ̇ܪܝܼܢ>
      text <ܒܲܨܠܘܿܬܼܵܐ܁ ܒܐܝܼܡܵܡܵܐ ܓܹܝܪ ܠܐܹܝܢ܃ ܘܠܸܠܝܵܐ ܠܐܵܓܼܘܿܢܵܐ ܡܙܲܡܢܝܼܢ܁>
      text <ܚܲܝܹ̈ܐ ܡܲܪܝܼܪܹ̈ܐ ܚܵܐܹ̇ܝܢ ܒܥܵܠܡܵܐ ܩܲܕܝܼ̈ܫܹܐ܃ ܒܦܲܓܼܪܵܐ ܡܡܲܟܿܟܼܵܐ܃ ܒܢܲܦܫܵܐ>
      text <ܐܲܠܝܼܨܬܼܵܐ܃ ܒܥܵܩ̈ܬܼܵܐ ܕܡ̣ܢ ܟܠ ܕܘܼܟ܁>
      text <ܗܵܟܲܢ ܐܝܼܬܼܵܘܝܗ ܨܸܒܼܝܵܢܹܗ ܕܐܲܠܵܗܵܐ܃ ܕܲܒܼܒܼܝܼ̈ܫܵܬܼܵܐ ܢܸܚܘܿܢ ܟܠ>
      text <ܕܡܸܬܼܩܲܪܒܼܝܼܢ ܠܹܗ܁ ܟܲܕܼ ܡܲܡܟܿܟܼܝܼܢ ܘܲܡܫܲܦܠܝܼܢ܃ ܒܟܼܠܵܗ̇ ܢܲܦܫܗܘܿܢ>
      text <ܘܦܲܓܼܪܗܘܿܢ܁ ܡܸܢܗܘܿܢ܃ ܒܐܘܼ̈ܠܨܵܢܹܐ ܕܨܸܒܼܝܵܢܲܝ̈ܗܘܿܢ܁ ܘܡܸܢܗܘܿܢ܃>
      text <ܒܛܘܼܪ̈ܵܦܹܐ ܕܡ̣ܢ ܚܲܫܲܝ̈ܗܘܿܢ܁ ܡܸܢܗܘܿܢ܃ ܒܟܹܐܒܹ̈ܐ ܡܲܪܝܼܪܹ̈ܐ܃>
      text <ܕܲܒܼܦܲܓܼܪ̈ܲܝܗܘܿܢ ܛܥܝܼܢܝܼܢ܁ ܡܸܢܗܘܿܢ ܒܕܼܵܘ̈ܘܿܢܹܐ܃ ܘܒܲܪ̈ܕܼܘܼܦܝܹܐ ܕܡ̣ܢ>
      text <ܒܢܲܝ̈ܢܵܫܵܐ܁ ܒܩܹܘܲܢܕܝܢܘܿܣ ܕܡ̣ܢ ܚܲܫܹ̈ܐ܃ ܒܩܹܘܲܢܕܹܝܢܘܿܣ ܡ̣ܢ>
      text <ܫܹܐܕܹ̈ܐ܃ ܒܩܹܘܲܢܕܹܝܢܘܿܣ ܕܡ̣ܢ ܟܘܼܪ̈ܗܵܢܹܐ܃ ܒܩܹܘܲܢܕܝܹܢܘܿܣ ܕܡ̣ܢ>
      text <ܡܸܤܟܹܢܘܼܬܼܵܐ܁ ܘܲܐ̄ܚܪ̈ܵܢܹܐ܃ ܐܸܬܼܪܕܹܦܘ܁ ܐ̄ܚܪ̈ܵܢܹܐ܁ ܐܸܬܼܩܛܸܠܘ܁ ܐ̄ܚܪ̈ܵܢܹܐ܃>
      text <ܐܸܬܼܢܤܲܪܘ܁ ܐ̄ܚܪܵܢܹܐ܃ ܐܸܬܼܪܓܸܡܘ܁ ܐ̄ܚܪ̈ܵܢܹܐ܃ ܒܝܲܡܵܐ ܐܸܬܿܛܲܒܲܥܘ܁>
      text <ܐ̄ܚܪ̈ܵܢܹܐ܃ ܐܸܬܼܩܲܛܲܥܘ ܗܲܕܵܡܲܝ̈ܗܘܿܢ ܟܲܕܼ ܚܲܝܝܼܢ܁ ܐ̄ܚܪ̈ܵܢܹܐ܃ ܠܲܫܥܵܬܼܵܐ>
      text <ܘܲܠܒܸܙܚܵܐ ܐܸܫܬܿܠܸܡܘ܁ ܐ̄ܚܪ̈ܵܢܹܐ܃ ܠܦܘܼܡܵܐ ܕܫܲܠܗܹܒܼܝܼܬܼܵܐ ܥܲܠ̣ܘ܁ ܐ̄ܚܪ̈ܵܢܹܐ>
    block
      text <ܠܐܲܤܘܼܪܹ̈ܐ܃ ܘܲܠܢܸ̈ܓܼܕܹܐ ܕܚܝܼ̈ܠܹܐ܁ ܐ̄ܚܪ̈ܵܢܹܐ܃ ܠܦܘܼܡܵܐ ܕܚܲܪܒܵܐ ܥܲܠ̣ܘ܁>
      text <ܐ̄ܚܪܵܢܹܐ ܐܸܬܼܟܿܪܸܟܼܘ܃ ܟܲܕܼ ܠܒܼܝܼܫܝܼܢ ܡܸܫܟܹ̈ܐ ܕܐܸܡܪܹ̈ܐ ܘܲܕܼܥܸܙܹ̈ܐ܃>
      text <ܘܲܗܘ̤ܵܘ ܐܲܝܟܼ ܛܵܥܲܝ̈ܵܐ ܒܚܘܼܪܒܵܐ܁ ܒܐܘܼ̈ܠܨܵܢܹܐ ܗܘ̤ܵܘ ܩܲܕܝܼ̈ܫܹܐ܃ ܒܛܘܼܪܹ̈ܐ>
      text <ܘܒܲܡܥܲܪܹ̈ܐ܃ ܘܲܒܼܦܲܥܪܹ̈ܝܗ̇ ܕܐܲܪܥܵܐ܁ ܕܐܲܝܟܼ ܗܵܠܹܝܢ ܐ̄ܢܵܫܵܐ܃ ܕܤܵܗܹ̇ܕܼ>
      text <ܫܠܝܼܚܵܐ܃ ܕܠܵܐ ܫܵܘܹ̇ܐ ܗ̄ܘ̣ܵܐ ܠܗܘܿܢ ܥܵܠܡܵܐ܁ ܘܕܲܬܼܗܝܼܪܵܐ ܡ̣ܢ ܟܠܗܹܝܢ܃>
      text <ܕܲܒܼܗܵܠܹܝܢ ܟܠܗܹܝܢ܃ ܠܵܐ ܡܤܲܟܹܝܢ ܗ̄ܘ̣ܵܘ ܠܡܸܬܼܦܲܨܵܝܘܼ>
      text <ܘܲܠܡܸܬܼܪܵܘܵܚܘܼ܃ ܐܲܝܟܼ ܡܸܠܲܬܼ ܛܘܼܒܼܵܢܵܐ ܫܠܝܼܚܵܐ܁ ܫܘܼܒܼܚܵܐ>
      text <ܠܲܡܟܲܠܠܵܢܗܘܿܢ܃ ܕܐܵܦ ܗ̤ܘ ܒܚܲܫܵܐ ܕܲܨܠܝܼܒܼܵܐ ܓܲܡܪܵܗ̇ ܠܐܘܼܪܚܵܐ>
      text <ܗܵܕܹܐ ܒܵܬܲܪ ܟܠܗܹܝܢ܃ ܕܲܒܼܥܸܩ̈ܒܼܵܬܹܗ ܢܸܬܿܕܲܡܘܿܢ ܐܵܦ ܩܲܕܝܼܫܵܘ̈ܗܝ܁>
      text <ܘܡܸܠܬܹܗ ܕܡܵܪܲܢ܃ ܫܸܠܡܲܬ̤ ܒܲܥ̇ܒܼܵܕܼܵܐ܁ ܒܥܵܠܡܵܐ ܠܲܡ܃ ܒܐܘܼܠܨܵܢܵܐ>
      text <ܬܸܗܘܘܿܢ܁ ܐܸܠܵܐ ܒܝܼ܃ ܗܵܘ̇ܝܵܐ ܠܟܼܘܿܢ ܚܲܕܼܘܼܬܼܵܐ܁ ܒܚܲܝܠܵܗ̇ ܕܗܵܕܹܐ>
      text <ܚܲܕܼܘܼܬܼܵܐ܃ ܡܸܬܼܓܲܒܿܪܝܼܢ ܩܲܕܝܼ̈ܫܹܐ ܗܵܠܹܝܢ ܠܲܡܤܲܝܒܵܪܘܼ܁ ܕܐܲܠܵܗܵܐ>
      text <ܕܲܒܼܚܲܝܠܹܗ ܤܲܝܒܲܪܘ ܩܲܕܝܼ̈ܫܹܐ ܒܗܵܠܹܝܢ ܐܵܓܼܘܿܢܹ̈ܐ܃ ܘܠܵܐ ܐܸܬܼܡܚܸܠܘ>
      text <ܒܤܲܒܼܪܗܘܿܢ܃ ܗ̤ܘ ܢܫܲܪܲܪ ܤܲܒܼܪܹܗ ܒܟܼܠܲܢ܁ ܐܵܡܹܝܢ܀ ܒܸܠܥܵܕܼ>
      text <ܐܘܼ̈ܠܨܵܢܹܐ܃ ܠܲܝܬܿ ܚܲܝܹ̈ܐ܁ ܝܵܕܲܥ̇ ܗ̄ܘ̣ܵܐ ܐܲܠܵܗܵܐ܃ ܕܠܵܐ ܡܲܨ̈ܝܵܢ ܬܲܪܬܹܝܢ>
      text <ܚܲܕܼ̈ܘܵܢ ܢܸܗܘ̈ܝܵܢ ܒܚܲܕܼ ܒܲܪܢܵܫܵܐ܁ ܘܲܕܼܠܵܐ ܡܲܨܝܵܐ ܠܲܡܚܲܡܤܵܢܘܼ>
      text <ܒܚܘܼܒܹܗ ܟܲܕܼ ܡܢܵܚܝܼܢ ܒܦܲܓܼܪܵܐ܃ ܟܠ̣ܵܐ ܐܸܢܘܿܢ ܡ̣ܢ ܗܵܕܹܐ܁ ܘܚܲܤ̣ܢܵܗ̇>
      text <ܠܪܸܚܡܬܹܗ ܒܢܲܦܫܗܘܿܢ܃ ܒܝܲܕܼ ܓܘܼܙܵܝܵܐ ܕܡ̣ܢ ܟܠ ܗܲܢܝܼ̈ܐܵܬܹܗ>
      text <ܕܥܵܠܡܵܐ܁ ܕܲܡܫܝܼܚܵܐ܃ ܗܵܘ̇ ܚܤܲܝܼܢ ܗ̄ܘ̣ ܚܘܼܒܹܗ ܡ̣ܢ ܡܵܘܬܵܐ܃>
      text <ܘܢܘܼܪܵܐ ܡܤܲܝܦܵܐ ܘܐܸܟܿܤܘܿܪܝܼܵܐ܃ ܘܢܘܼܟܼܪܵܝܘܼܬܼܵܐ ܕܡ̣ܢ ܛܘܿܗܡܵܐ>
    block
      text <ܘܓܼܘܼܙܵܝܵܐ ܕܡ̣ܢ ܚܲܝܹ̈ܐ܃ ܘܟܼܠ ܥܘܼܤܵܩ̈ܝܼܢ ܠܵܐ ܩܵܝ̇ܡܝܼܢ ܩܕܼܵܡ ܚܘܼܒܹܗ>
      text <ܒܡܲܚܒܼܵܢܵܘ̈ܝܗ܃ ܗ̤ܘ ܢܸܓܼܠܸܐ ܒܲܢ ܚܲܝܠܵܐ ܕܚܘܼܒܹܗ܁ ܐܵܡܹܝܢ܁>
    block
      text <ܕܡܸܛܠ ܐܲܝܠܹܝܢ ܥܸܠ̈ܠܵܬܼܵܐ ܫܵܒܹ̇ܩ ܐܲܠܵܗܵܐ ܢܸܤܝ̈ܘܿܢܹܐ ܥܲܠ>
  text 61
    block
      text <ܪ̈ܵܚܡܵܘܗܝ܁ ܤܐ܁>
    block
      text <ܡ̣ܢ ܚܘܼܒܵܐ ܕܲܡܚܵܘܹܝܢ ܩܲܕܝܼ̈ܫܹܐ ܠܐܲܠܵܗܵܐ܃ ܚܠܵܦ ܗܵܠܹܝܢ>
      text <ܕܡܸܛܠ ܫܡܹܗ ܤܵܒܼ̇ܠܝܼܢ܃ ܟܲܕܼ ܡܸܬܼܐܲܠܨܝܼܢ ܘܠܵܐ ܦܵܪܩܝܼܢ ܡ̣ܢ>
      text <ܡܝܲܬܿܪܘܼܬܼܵܐ ܕܡܲܚܸܒܼ ܠܵܗ̇ ܐܲܠܗܵܐ܃ ܩܵܢܹ̇ܐ ܠܸܒܿܗܘܿܢ ܦܵܪܹܗ̄ܤܝܼܵܐ>
      text <ܠܲܡܚܵܪ ܠܘܵܬܹܗ ܕܠܵܐ ܬܲܚܲܦܝܼ܃ ܘܲܠܡܸܫܐܲܠ ܡܸܢܹܗ ܒܬܼܘܼܟܼܠܵܢܵܐ܁>
      text <ܪܲܒܿ ܗ̄ܘ̣ ܚܲܝܠܵܗ̇ ܕܲܨܠܘܿܬܼܵܐ ܕܲܨܠܘܿܬܼܵܐ ܕܦܵܪܹܗ̄ܤܝܼܵܐ܁ ܘܡܸܛܠ ܗܵܕܹܐ ܫܵܒܹ̇ܩ>
      text <ܕܢܸܬܼܢܲܤܘܿܢ ܩܲܕܝܼܫܵܘ̈ܗܝ ܒܟܼܠ ܥܵܩ̈̇ܢ܃ ܒܐܘܼܪܚܵܐ ܕܲܠܘܵܬܹܗ܃ ܐܲܝܟܼ>
      text <ܕܬܸܗܘܸܐ ܠܗܘܿܢ ܦܵܪܹܗ̄ܤܝܼܵܐ܁ ܘܲܕܼܢܸܤܒܼܘܼܢ ܬܘܼܒܼ ܒܘܩܝܵܐ>
      text <ܕܥܘܼܕܼܪܵܢܹܗ܃ ܕܲܟܼܡܵܐ ܒܛܝܼܠ ܠܹܗ ܥܠܲܝܗܘܿܢ܃ ܒܩܹܘܲܢܕܹܝܢܘܿܣ>
      text <ܕܡܸܫܬܿܟܲܚ ܠܗܘܿܢ ܦܵܪܘܿܩܵܐ܁ ܘܡܸܛܠ ܕܚܸܟܼܡܬܼܵܐ ܩܵܢܹ̇ܝܢ ܡ̣ܢ>
      text <ܢܸܤܝ̈ܘܿܢܹܐ܃ ܕܠܵܐ ܢܸܗܘܘܿܢ ܒܘܿܪܝܼܢ ܘܲܓܼܠܝܼܙܝܼܢ ܡ̣ܢ ܕܘܼܪܵܫܵܐ ܪ̈ܵܚܡܵܘܗܝ܃>
      text <ܐܲܝܟܼ ܕܢܸܗܘܘܿܢ ܩܢܹܝܢ ܡ̣ܢ ܢܸܤܝܵܢܵܐ ܝܑܼܕܲܥܬܼܵܐ ܕܡܼܠܡܸܕܸܡ܃ ܕܠܵܐ>
      text <ܢܸܬܼܓܲܚܟܘܼܢ ܦܫܝܼܩܵܐܝܼܬܼ ܡ̣ܢ ܫܹ̈ܐܕܹܐ܁ ܕܐܸܠܘܼ ܒܛܵܒܼ̈ܬܼܵܐ ܒܲܠܚܘܿܕܼ>
      text <ܡܕܲܪܲܫ ܗ̄ܘ̣ܵܐ ܠܗܘܿܢ܃ ܗܵܘܹ̇ܝܢ ܚܲܤܝܼܪܝܼܢ ܡ̣ܢ ܕܘܼܪܵܫܵܐ ܕܒܲܐ̄ܚܪ̈ܵܢܝܵܬܼܵܐ܃>
      text <ܘܗܵܘܹ̇ܝܢ ܤܡܹܝܢ ܒܲܩܪ̈ܵܒܹܐ܁ ܘܐܸܢ ܢܹܐܡܲܪ ܐ̄ܢܵܫ܃ ܕܗ̤ܘ ܢܕܲܒܲܪ ܐܸܢܘܿܢ>
      text <ܕܠܵܐ ܕܘܼܪܵܫܵܐ ܘܲܕܼܠܵܐ ܝܑܼܕܲܥܬܼܵܐ ܕܝܼܠܗܘܿܢ܃ ܡܵܕܹܝܢ ܨܵܒܹ̇ܐ ܕܢܸܗܘܘܿܢ>
      text <ܗ̄ܘ̣ܵܘ ܐܲܝܟܼ ܬܵܘܪܹ̈ܵܐ ܘܐܲܝܟܼ ܚܸܡܪ̈ܵܐ܃ ܕܠܵܐ ܩܵܐܹ̇ܡ ܒܗܘܿܢ ܒܚܹܐܪܘܼܬܼܵܐ>
    block
      text <ܡܸܕܸܡ܁ ܐܵܦܠܵܐ ܛܥܵܡܬܼܵܐ ܐܝܼܬܼ ܒܛܵܒܼܬܼܵܐ܁ ܐܸܡܲܬܼܝ ܕܐ̄ܢܵܫ ܒܢܸܤܝܵܢܵܐ>
      text <ܕܒܼܝܼ̈ܫܵܬܼܵܐ ܠܵܐ ܐܸܬܼܢܲܤܝܼ ܠܘܼܩܕܲܡ܃ ܘܗܵܝܕܹܝܢ ܒܵܗ̇ ܦܵܓܲܥ܃ ܘܠܵܘ>
      text <ܒܝܼܕܲܥܬܼܵܐ ܘܚܹܐܪܵܐܝܼܬܼ ܒܵܗ̇ ܡܸܬܼܚܲܫܲܚ ܐܲܝܟܼ ܕܲܒܼܕܼܝܼܠܹܗ܁ ܕܲܟܼܡܵܐ ܕܹܝܢ>
      text <ܚܲܠܝܵܐ ܝܑܼܕܲܥܬܼܵܐ ܕܡ̣ܢ ܕܘܼܪܵܫܵܐ ܡܸܬܼܩܲܢܝܵܐ ܘܡ̣ܢ ܢܸܤܝܵܢܵܐ ܕܥܲܡ̈ܠܹܐ܃>
      text <ܘܕܲܟܼܡܵܐ ܚܲܝܠܵܐ ܝܵܗ̇ܒܵܐ ܠܐܲܝܢܵܐ ܕܡ̣ܢ ܒܘܼܩܝܵܐ ܕܤܲܓܝܼ̈ܐܵܬܼܵܐ ܒܲܩܢܘܿܡܹܗ>
      text <ܐܸܫܟܚܵܗ̇܃ ܠܗܵܢܘܿܢ ܝܑܼܕܲܝܼܥܵܐ܃ ܕܲܡܦܵܤܝܼܢ ܒܥܘܼܕܼܪܵܢܵܐ ܕܡ̣ܢ ܗܵܕܹܐ܁>
      text <ܐܵܦ ܡܚܝܼܠܘܼܬܹܗ ܕܲܟܼܝܵܢܵܐ܃ ܘܥܘܼܕܼܪܵܢܵܐ ܕܡ̣ܢ ܚܲܝܠܵܐ ܐܲܠܵܗܵܝܵܐ>
      text <ܗܵܝܕܹܝܢ ܝܵܠ̇ܦܝܼܢ܃ ܡܵܐ ܕܠܘܼܩܕܲܡ ܚ̣ܤܲܟܼ ܡܸܢܗܘܿܢ ܚܲܝܠܵܐ܃ ܟܲܕܼ>
      text <ܐܝܼܬܲܝܗܘܿܢ ܒܓܼܵܘ ܢܸܤܝ̈ܘܿܢܹܐ܁ ܘܢܲܪܓܫܘܼܢ ܒܲܡܚܝܼܠܘܼܬܹܗ ܕܲܟܼܝܵܢܵܐ܃>
      text <ܘܲܒܼܬܼܘܼܩܦܗܘܿܢ ܕܢܸܤܝ̈ܘܿܢܹܐ܃ ܘܲܒܼܒܼܝܼܫܘܼܬܹܗ ܕܲܒܼܥܸܠܕܒܼܵܒܼܵܐ܁ ܕܐܲܝܢܵܐ>
      text <ܒܥܸܠܕܒܼܵܒܼܵܐ ܐܝܼܬܼ ܠܗܘܿܢ܃ ܘܐܲܝܢܵܐ ܟܝܵܢܵܐ ܠܒܼܝܼܫܝܼܢ܃ ܘܕܲܐܝܟܲܢ ܢܛܝܼܪܝܼܢ>
      text <ܒܝܲܕܼ ܚܲܝܠܵܐ ܐܲܠܵܗܝܵܐ܁ ܘܕܲܟܼܡܵܐ ܐܸܢ ܪܵܗܛ̇ܝܼܢ ܘܕܲܟܼܡܵܐ ܐܸܢ ܡܸܬܼܥܲܠܹܝܢ܃>
      text <ܐܸܡܲܬܼܝ ܕܡܲܪܚܸܩ ܡܸܢܗܘܿܢ ܚܲܝܠܵܐ ܐܲܠܵܗܵܝܵܐ܃ ܐܲܝܟܲܢ ܬܵܚ̇ܒܿܝܼܢ ܩܕܼܵܡ>
      text <ܟܠ ܚܲܫ̈ܝܼܢ܁ ܘܡ̣ܢ ܗܵܠܹܝܢ ܟܠܗܹܝܢ ܡܲܟܿܝܼܟܼܘܼܬܼܵܐ ܩܵܢܹ̇ܝܢ܃ ܘܲܠܘܵܬܼ>
      text <ܐܲܠܵܗܵܐ ܚܵܒܼ̇ܨܝܼܢ܃ ܘܲܠܥܘܼܕܼܪܵܢܹܗ ܡܤܲܟܹܝܢ܃ ܘܒܲܨܠܘܿܬܼܵܐ ܡܚܲܡܤܢܝܼܢ܁>
      text <ܗܵܠܹܝܢ ܟܠܗܹܝܢ ܡ̣ܢ ܐܲܝܟܵܐ ܩܢ̣ܵܘ܃ ܐܸܠܘܼ ܒܘܼܩܝܵܐ ܠܵܐ ܢܤܲܒܼܘ ܕܪܸܒܿܘܿ>
      text <ܒܝܼ̈ܫܵܬܼܵܐ܃ ܕܲܒܼܗܹܝܢ ܡܲܗܡܸܐ ܐܲܠܵܗܵܐ ܕܢܸܬܼܡܲܨܥܘܼܢ ܘܐܲܝܟܼ ܕܠܵܐ ܠܲܡ>
      text <ܐܸܬܿܬܿܪܝܼܡ ܒܝܲܬܝܼܪܘܼܬܼܵܐ ܕܓܸܠܝܵܢܹ̈ܐ܃ ܐܸܫܬܠܸܡ ܠܝܼ ܫܦܵܝܵܐ ܠܒܸܤܪܝ>
      text <ܡܲܠܲܐܟܹܗ ܕܤܵܛܵܢܵܐ܁ ܐܵܦ ܗܲܝܡܵܢܘܼܬܼܵܐ ܡܫܲܪܲܪܬܵܐ ܩܵܢܹ̇ܐ ܒܲܪܢܵܫܵܐ ܡ̣ܢ>
      text <ܢܸܤܝܼ̈ܘܿܢܹܐ܃ ܒܢܸܤܝܵܢܵܐ ܕܥܘܼܕܼܪܵܢܵܐ ܐܲܠܵܗܵܝܵܐ܃ ܕܒܼܘܼܩܝܹܗ ܫܩܲܠ̣ ܙܲܒܼܢ̈ܝܼܢ>
      text <ܤܲܓܝܼ̈ܐܵܢ܁ ܘܡ̣ܢ ܗܵܐ ܡܸܟܵܐ܃ ܐܵܦ ܕܠܵܐ ܕܸܚܠܵܐ ܗܵܘܹ̇ܐ܃ ܘܲܠܒܼܝܼܒܼܘܼܬܼܵܐ>
      text <ܩܵܢܹ̇ܐ ܒܢܸܤܝܘܿܢܵܐ ܡܸܛܠ ܕܘܼܪܵܫܵܐ ܕܲܩܢܸܐ܁ ܘܲܠܟܼܠ ܒܲܪܢܵܫ ܚܵܫܲܚ>
    block
      text <ܢܸܤܝܘܿܢܵܐ܁ ܟܲܫܝܼܪܹ̈ܐ ܡܸܬܼܢܲܤܹܝܢ܃ ܕܥܲܠ ܥܘܼܬܼܪܗܘܿܢ ܢܸܬܿܬܵܘܤܲܦ܁>
      text <ܘܲܪ̈ܦܲܝܵܐ܃ ܕܡ̣ܢ ܢܸܟܼܝܵܢܹ̈ܐ ܢܸܬܼܢܲܛܪܘܼܢ܁ ܘܕܲܡܟܹ̈ܐ܃ ܕܲܠܘܵܬܼ ܥܝܼܪܘܼܬܼܵܐ>
      text <ܢܸܬܼܥܲܬܿܕܼܘܼܢ܁ ܘܪ̈ܲܚܝܼܩܹܐ܃ ܕܲܠܘܵܬܼ ܐܲܠܵܗܵܐ ܢܸܬܼܩܲܪܒܼܘܼܢ܁ ܘܒܲܝ̈ܬܵܝܹܐ܃>
      text <ܕܲܒܼܦܵܪܹܗ̄ܤܝܼܵܐ ܢܸܬܼܓܵܘܘܿܢ܁ ܟܠ ܒܪܵܐ ܕܠܵܐ ܡܕܲܪܲܫ܃ ܐܵܦܠܵܐ ܥܘܼܬܼܪܵܐ>
      text <ܕܡ̣ܢ ܒܹܝܬܼ ܐܲܒܼܘܼܗܝ ܡܸܬܼܝܼܗܸܒܼ ܠܹܗ܃ ܡܸܫܟܲܚ ܕܢܸܬܼܥܲܕܲܪ ܒܹܗ܁>
      text <ܡܸܛܠܗܵܢܵܐ ܩܲܕܼܡܵܝܑܬܼ ܡܢܲܤܸܐ ܘܲܡܫܲܢܸܩ ܐܲܠܵܗܵܐ܃ ܘܗܵܕܹܝܢ ܡܵܘܗܲܒܼܬܹܗ>
      text <ܡܚܵܘܸܐ܁ ܫܘܼܒܼܚܵܐ ܠܗܵܘ̇ ܡܵܪܵܐ ܕܲܒܼܤܲܡܡܵܢܹ̈ܐ ܡܲܨܪ̈ܦܵܢܹܐ܃ ܠܒܼܘܼܤܵܡܵܐ>
      text <ܕܚܘܼܠܡܵܢܵܐ ܡܩܲܪܸܒܼ ܠܲܢ܁ ܠܲܝܬܿ ܕܠܵܐ ܩܫܸܐ ܠܹܗ ܙܲܒܼܢܵܐ ܕܕܼܘܼܪܵܫܵܐ܃>
      text <ܘܠܲܝܬܿ ܕܠܵܐ ܡܲܪܝܼܪ ܠܹܗ ܙܲܒܼܢܵܐ ܕܡܲܫܩܹܝܢ ܠܹܗ ܤܲܡܵܐ ܕܢܸܤܝ̈ܘܿܢܹܐ܁>
      text <ܐܸܠܵܐ ܕܠܵܐ ܕܹܝܢ ܗܵܟܲܢ܃ ܠܵܐ ܡܲܨܝܵܐ ܕܢܸܬܼܩܢܸܐ ܡܘܼܙܵܓܼܵܐ ܚܠܝܼܡܵܐ܁>
      text <ܐܵܦܠܵܐ ܗܵܕܹܐ ܕܲܡܤܲܝܒܲܪ܃ ܕܝܼܠܲܢ ܐܝܼܬܹܝܗ̇܁ ܡ̣ܢ ܐܲܝܟܵܐ ܠܹܗ ܠܡܵܐܢܵܐ>
      text <ܕܡ̣ܢ ܛܝܼܢܵܐ܃ ܕܲܢܤܲܝܒܲܪ ܚܹ̈ܐܦܹܐ ܕܡܲܝ̈ܵܐ܃ ܐܸܢ ܢܘܼܪܵܐ ܐܲܠܵܗܵܝܬܼܵܐ ܠܵܐ>
      text <ܡܚܲܝܨܵܐ ܠܹܗ ܐܸܢ ܢܸܬܼܪܟܸܢ ܠܡܸܫܐܲܠ ܒܡܲܟܿܝܼܟܼܘܼܬܼܵܐ ܟܲܕܼ ܝܲܐܝܼܒܼܝܼܢܲܢ>
      text <ܒܐܲܟܼܝܼܦܘܼܬܼܵܐ ܡܚܲܡܤܢܵܢܵܐܝܼܬܼ܃ ܕܠܡܸܕܸܡ ܢܵܤ̇ܒܝܼܢ ܚ̄ܢܲܢ܁>
  text 62
    block
      text <ܥܲܠ ܗܵܝ̇ ܕܡ̣ܢ ܚܘܼ̈ܫܵܒܹܐ ܕܡܸܬܿܬܿܙܝܼܥܝܼܢ ܒܹܗ܃ ܡܸܫܬܵܘܕܲܥ ܐ̄ܢܵܫ>
      text <ܕܒܲܐܝܕܵܐ ܡܫܘܼܚܬܼܵܐ ܩܵܐܹ̇ܡ܃ ܕܐܝܼܬܲܝܗܘܿܢ ܗܵܠܹܝܢ܁ ܤܒ܁>
    block
      text <ܒܲܪܢܵܫܵܐ ܟܡܵܐ ܕܐܝܼܬܼܵܘܗܝ ܒܡܲܗܡܝܵܢܘܼܬܼܵܐ܃ ܡ̣ܢ ܫܵܥܲܬܼ ܡܵܘܬܵܐ>
      text <ܕܵܚܹ̇ܠ܁ ܟܲܕܼ ܕܹܝܢ ܢܸܬܼܩܲܪܲܒܼ ܠܘܵܬܼ ܐܲܠܵܗܵܐ܃ ܡ̣ܢ ܦܸܓܼܥܵܐ ܕܕܼܝܼܢܵܐ܁ ܟܲܕܼ>
      text <ܕܹܝܢ ܡܲܠܝܵܐܝܼܬܼ ܢܹܐܬܸܐ ܠܲܩܕܼܵܡܵܘܗܝ܃ ܒܚܘܼܒܵܐ ܡܸܬܼܒܲܠ̈ܥܵܢ>
      text <ܬܲܪ̈ܬܲܝܗܹܝܢ܁ ܕܐܲܝܟܼ ܐܲܝܟܲܢ ܟܲܕܼ ܒܝܼܕܲܥܬܼܵܐ ܘܲܒܼܕܼܘܼܒܵܪܹ̈ܐ ܕܦܲܓܼܪܵܐ>
    block
      text <ܩܵܐܹ̇ܡ܃ ܡ̣ܢ ܗܵܘܬܵܐ ܡܸܤܬܲܪܲܕܼ܁ ܘܟܲܕܼ ܒܝܼܕܲܥܬܼܵܐ ܢܲܦܫܵܢܵܝܬܼܵܐ ܘܕܼܘܼܒܵܪܹ̈ܐ>
      text <ܬܲܩ̈ܢܹܐ܃ ܒܥܘܼܗܕܵܢܵܐ ܕܕܼܝܼܥܵܐ ܪܵܦܹ̇ܬܼ ܪܸܥܝܵܢܹܗ ܒܟܼܠܫܵܥ܁ ܒܗܵܝ̇ ܕܒܹܗ>
      text <ܒܲܟܼܝܵܢܵܐ܃ ܬܪܝܼܨܵܐܝܼܬܼ ܩܵܐܹ̇ܡ܁ ܘܲܒܼܛܲܟܼܤܵܐ ܢܲܦܫܵܢܵܝܵܐ ܡܸܬܿܬܿܙܝܼܥ ܘܡܸܬܿܕܲܒܲܪ>
      text <ܒܝܼܕܲܥܬܹܗ܃ ܘܲܒܼܕܼܘܼܒܵܪܹܗ܁ ܘܲܒܼܩܲܪܝܼܒܼܘܼܬܼܵܐ ܕܐܲܠܵܗܵܐ܃ ܫܲܦܝܼܪ ܐܝܼܬܼܵܘܗܝ܁>
      text <ܟܲܕܼ ܕܹܝܢ ܠܗܵܝ̇ ܝܑܼܕܲܥܬܼܵܐ ܕܲܫܪܵܪܵܐ ܢܸܡܛܸܐ܃ ܒܡܸܬܿܬܿܙܝܼܥܵܢܘܼܬܼܵܐ>
      text <ܕܡܲܪܓܫܵܢܘܼܬܼܵܐ ܕܐ̄ܪ̈ܵܙܵܘܗܝ ܕܐܲܠܲܗܵܐ܃ ܘܡܸܫܬܲܪܲ ܒܤܲܒܼܪܵܐ ܕܲܥܬܼܝܼܕܼ܃>
      text <ܒܚܘܼܒܵܐ ܡܸܬܼܒܠܲܥ܁ ܗܵܘ̇ ܕܦܲܓܼܪܵܢܵܐ ܗ̄ܘ̣܃ ܒܲܕܼܡܘܼܬܼ ܚܲܝܘܬܼܵܐ ܡ̣ܢ>
      text <ܢܸܟܼܤܬܼܵܐ ܕܵܚܹ̇ܠ܁ ܡܠܝܼܠܵܐ ܕܹܝܢ܃ ܡ̣ܢ ܕܝܼܢܹܗ ܕܐܲܠܵܗܵܐ܁ ܐܲܝܢܵܐ ܕܲܗܘ̤ܵܐ>
      text <ܒܪܵܐ܃ ܠܚܘܼܒܵܐ ܫܲܦܲܪ܃ ܘܠܵܐ ܠܫܲܒܼܛܵܐ ܕܲܡܕܲܚܸܠ܁ ܐܸܢܵܐ ܠܲܡ>
      text <ܘܒܲܝܬܹܗ ܕܐܵܒܼܝ܃ ܠܡܵܪܝܵܐ ܦܵܠ̇ܚܝܼܢܲܢ܁ ܚܘܼܒܵܐ ܓܹܝܪ܃ ܡܒܲܛܠܵܢܵܐ ܗ̄ܘ̣>
      text <ܕܕܼܚܸܠܬܼܵܐ܁ ܘܠܵܘ ܒܲܠܚܘܿܕܼ ܠܵܐ ܕܵܚܹ̇ܠ܃ ܐܸܠܵܐ ܐܵܦ ܠܫܘܼܢܵܝܵܐ ܡܸܬܼܝܲܐܲܒܼ܁>
      text <ܚܘܼܒܵܐ܃ ܫܵܪܘܿܝܵܐ ܗ̄ܘ̣ ܕܚܲܝܹ̈ܐ ܕܙܲܒܼܢܵܐ܁ ܐܲܝܢܵܐ ܕܲܠܚܘܼܒܵܐ ܕܐܲܠܵܗܵܐ ܡܲܛܝܼ܃>
      text <ܠܵܐ ܬܘܼܒܼ ܡܸܬܼܪܲܓܼܪܲܓܼ ܕܲܢܩܵܘܸܐ ܬܢܵܢ܁ ܚܲܒܿܝܼ̈ܒܲܝ܃ ܡܸܛܠ ܕܲܗܹ̇ܝܬܼ>
      text <ܠܸܠܵܐ܃ ܠܵܐ ܡܤܲܝܒܲܪ ܐ̄ܢܵܐ ܕܐܸܛܲܪ ܐ̄ܪܵܙܵܐ ܒܫܸܬܼܩܵܐ܁ ܐܸܠܵܐ ܗܵܘܹ̇ܐ ܐ̄ܢܵܐ>
      text <ܫܵܛܝܵܐ܃ ܡܸܛܠ ܝܘܼܬܼܪܲܢ ܐܲܝܲܚ̈܁ ܒܲܕܼܗܵܢܵܘ ܚܘܼܒܵܐ ܫܲܪܝܼܪܵܐ܃ ܕܠܵܐ>
      text <ܡܨܸܐ ܕܲܢܟܲܬܲܪ ܒܲܨܒܼܘܼܬܼܵܐ ܕܚܘܼܒܵܐ ܡ̣ܢ ܡܲܚܒܼܵܢܵܘ̈ܗ܁ ܙܲܒܼ̈ܢܵܬܼܵܐ>
      text <ܤܲܓܝܼ̈ܐܵܬܼܵܐ܃ ܟܲܕܼ ܗܵܠܹܝܢ ܡܲܟܼܬܸܒܼ ܗ̄ܘܹ̇ܝܬܼ܃ ܦܵܝ̈ܫܵܢ ܗ̣̄ܘܲܝ̈ ܨܸܒܼ̈ܥܵܬܼܝ>
      text <ܥܲܠ ܟܲܪܛܲܝܤܵܐ܁ ܠܵܐ ܡܚܲܡܤ̈ܢܵܢ ܗ̄ܘܲܝ̈ ܩܕܼܵܡ ܗܲܢܝܼܐܘܼܬܼܵܐ܃>
      text <ܕܲܒܼܠܸܒܵܐ ܢܵܦ̇ܠܵܐ ܗ̄ܘ̣ܵܬܼ܃ ܘܲܡܫܲܬܿܩܵܐ ܠܪܸ̈ܓܼܫܹܐ܁ ܒܪܲܡ ܛܘܼܒܼܵܘܗܝ>
      text <ܠܐܲܝܢܵܐ ܕܒܲܐܠܵܗܵܐ ܐܸܬܼܥܢܝܼ ܐܲܡܝܼܢܵܐܝܼܬܼ܃ ܘܲܢܓܲܕܼ ܢܲܦܫܹܗ ܡ̣ܢ ܟܠܗܹܝܢ>
      text <ܥܵܠܡܵܢܵܝ̈ܬܼܵܠ܃ ܘܲܠܘܵܬܹܗ ܗܘ̤ܵܐ ܒܲܠܚܘܿܕܼܵܘܗܝ܃ ܒܥܸܝܢܵܢܵܐ ܕܝܼܕܲܥܬܹܗ܁>
      text <ܕܐܵܦܸܢ ܡܲܓܲܪ ܪܘܼܚܹܗ܃ ܠܵܐ ܡܵܘܚܲܪ ܤܲܓܝܼ ܡ̣ܢ ܕܢܸܚܙܹܐ ܦܹܐܪܹ̈ܐ܁>
    block
      text <ܚܲܕܼܘܼܬܼܵܐ ܕܒܲܐܠܵܗܵܐ܃ ܚܲܝܠܬܼܵܢܝܵܐ ܗ̣̄ܝ ܚܲܝܹ̈ܐ ܕܲܬܼܢܵܢ܁ ܘܐܲܝܢܵܐ>
      text <ܕܐܸܫܟܚܵܗ̇܃ ܠܵܐ ܒܲܠܚܘܿܕܼ ܒܚܲܫܹ̈ܐ ܠܵܐ ܡܸܬܼܒܲܩܸܐ܃ ܐܸܠܵܐ ܐܵܦܠܵܐ ܥܲܠ>
      text <ܚܲܝܵܘ̈ܗܝ ܡܸܬܼܦܢܸܐ ܬܘܼܒܼ܁ ܘܠܵܐ ܪܓܸܫܬܼܵܐ ܐ̄ܚܪܹܬܼܵܐ ܐܝܼܬܼ ܠܹܗ ܡ̣ܢ>
      text <ܗܵܝܕܹܝܟ܁ ܐܸܢ ܫܲܪܝܼܪܵܐܝܼܬܼ ܐܸܫܬܿܘܝܼ ܠܗܵܕܹܐ܁ ܚܠܸܐ ܚܘܼܒܵܐ܃ ܝܲܬܝܼܪ ܡ̣ܢ>
      text <ܚܲܝܹ̈ܐ܁ ܘܲܚܠܸܐ ܤܘܼܟܵܠܵܐ ܕܥܲܠ ܐܲܠܵܗܵܐ܃ ܕܡܸܢܹܗ ܚܘܼܒܵܐ ܡܸܬܼܝܼܠܸܕܼ܃>
      text <ܝܲܬܝܼܪ ܡ̣ܢ ܕܸܒܼܫܵܐ ܘܡ̣ܢ ܟܲܟܵܪܝܼܬܼܵܐ܁ ܡܵܢܲܐ ܗ̣̄ܝ ܚܲܠܝܘܼܬܼܵܐ ܕܚܘܼܒܵܐ܃>
      text <ܕܝܲܬܝܼܪ ܡ̣ܢ ܚܲܝܹ̈ܐ ܠܚܘܼܒܵܐ܃ ܠܵܐ ܟܲܪܝܵܐ ܠܹܗ ܚܠܵܦ ܡܲܚܒܼܵܢܵܘ̈ܗܝ>
      text <ܠܲܡܩܲܒܵܠܘܼ ܪܸܒܿܘܿ ܡܵܘ̈ܬܝܼܢ܁ ܚܘܼܒܵܐ܃ ܝܲܠܕܵܐ ܗ̄ܘ̣ ܕܝܼܕܲܥܬܼܵܐ܁ ܝܑܼܕܲܥܬܼܵܐ܃>
      text <ܝܲܠܕܵܐ ܗ̣̄ܝ ܕܲܚܠܝܼܡܘܼܬܼ ܢܲܦܫܵܐ܁ ܚܠܝܼܡܘܼܬܼ ܢܲܦܫܵܐ܃ ܚܲܝܠܵܐ ܗ̄ܘ̣>
      text <ܕܡ̣ܢ ܡܤܲܝܒܿܪܵܢܘܼܬܼܵܐ ܡܸܬܼܝܲܠܕܵܐ ܒܢܘܼܓܼܪܵܐ܁ ܘܡܵܢܲܐ ܗ̣̄ܝ ܝܑܼܕܲܥܬܼܵܐ>
      text <ܪܓܸܫܬܼܵܐ ܕܚܲܝܹ̈ܐ ܠܵܐ ܡܵܝ̈ܘܿܬܹܐ܁ ܡܵܢܵܐ ܐܸܢܘܿܢ ܚܲܝܹ̈ܐ ܠܵܐ ܡܵܝ̈ܘܿܬܹܐ>
      text <ܡܲܪܓܫܵܢܘܼܬܼܵܐ ܕܒܲܐܠܵܗܵܐ܁ ܝܑܼܕܲܥܬܼܵܐ ܕܥܲܠ ܐܲܠܵܗܵܐ܃ ܡܲܠܟܵܐ ܗ̄ܘ̣ ܕܟܼܠ>
      text <ܪ̈ܓܝܼܓܼܵܐ܁ ܘܠܸܒܵܐ ܕܩܲܒܿܠܵܗ̇܃ ܝܲܬܝܼܪܬܵܐ ܗ̣̄ܝ ܠܹܗ ܚܲܠܝܘܼܬܼܵܐ ܕܟܼܠ>
      text <ܕܒܲܐܪܥܵܐ܁ ܡܸܛܠ ܕܲܠܚܲܠܝܘܼܬܼܵܐ ܕܝܼܕܲܥܬܼܵܐ ܕܥܲܠ ܐܲܠܵܗܵܐ܃ ܡܸܕܸܡ>
      text <ܠܵܐ ܦܵܚܹ̇ܡ܀>
      text <ܡܵܪܝܵܐ܃ ܡܠܝܼ ܠܹܒܿܝ ܚܲܝܹ̈ܐ ܕܲܠܥܵܠܲܡ܁ ܚܲܝܹ̈ܐ ܕܲܠܥܵܠܲܡ ܐܝܼܬܲܝܗܘܿܢ܃>
      text <ܒܘܼܝܵܐܵܐ ܕܒܲܐܠܵܗܵܐ܁ ܐܲܝܢܵܐ ܕܒܼܘܼܝܵܐܵܐ ܕܒܲܐܠܵܗܵܐ ܐܸܫܟܲܚ܃ ܝܲܬܝܼܪ ܠܹܗ>
      text <ܒܘܼܝܵܐܵܐ ܕܥܵܠܡܵܐ܁ ܡ̣ܢ ܡܵܢܵܐ ܡܸܬܼܪܓܸܫ ܠܒܲܪܢܵܫܵܐ ܕܩܲܒܸܠ̣ ܚܸܟܼܡܬܼܵܐ>
      text <ܡ̣ܢ ܪܘܼܚܵܐ ܡ̣ܢ ܗܵܝ̇ ܕܡܲܠܦܵܐ ܠܹܗ ܙܢܲܝ̈ܵܐ ܕܡܲܟܿܝܼܟܼܘܼܬܼܵܐ܁>
      text <ܒܟܲܤܝܘܼܬܹܗ܃ ܘܲܒܼܪܸ̈ܓܼܫܵܘܗܝ܁ ܘܡܸܬܼܓܠܸܐ ܠܹܗ ܒܡܲܕܥܹܗ܃ ܕܐܲܝܟܲܢܵܐ>
      text <ܡܸܬܼܩܲܢܝܵܐ ܗ̤ܝ ܡܲܟܿܝܼܟܼܘܼܬܼܵܐ܁ ܘܡ̣ܢ ܡܵܢܵܐ ܡܸܬܼܪܓܸܫ ܕܲܡܛ̣ܵܐ>
    block
      text <ܠܡܲܟܿܝܼܟܼܘܼܬܼܵܐ ܡ̣ܢ ܗܵܝ̇ ܕܲܢܕܼܝܼܕܼ ܥܠܵܘܗܝ ܕܢܸܫܦܲܪ ܠܥܵܠܡܵܐ>
      text <ܗܵܢܵܐ܃ ܒܗܘܼܦܵܟܼܵܘ̈ܗܝ ܐܵܘ ܒܡܸܠܬܹܗ܃ ܘܤܲܢܝܵܐ ܒܥܲܝܢܵܘ̈ܗܝ>
      text <ܬܸܫܒܿܘܿܚܬܹܗ ܕܥܵܠܡܵܐ ܗܵܢܵܐ܁ ܡܵܢܵܐ ܐܸܢܘܿܢ ܚܲܫܹ̈ܐ ܓܘܼܪ̈ܵܓܹܐ ܐܸܢܘܿܢ>
      text <ܕܲܒܼܨܸܒܼ̈ܘܵܬܼܵܐ ܘܲܒܼܫܲܪ̈ܒܹܐ ܕܥܵܠܡܵܐ ܗܵܢܵܐ ܤܝܼܡܝܼܢ܃ ܕܲܚܫܲܚܬܼܵܐ ܡܙܝܼܥܝܼܢ>
      text <ܕܦܲܓܼܪ̈ܵܐ ܠܤܘܼܢܩܵܢܵܐ܃ ܕܠܵܐ ܒܵܛ̇ܠܝܼܢ ܓܘܼܪ̈ܵܓܲܝܗܘܿܢ ܟܡܵܐ>
      text <ܕܐܝܼܬܼܵܘܗܝ ܥܵܠܡܵܐ܁ ܒܲܪܢܵܫܵܐ ܕܹܝܢ ܕܐܸܫܬܘܼܝ ܠܡܲܕܥܵܐ ܐܲܠܵܗܵܝܵܐ܃>
      text <ܘܲܛܥܸܡ̣ ܘܐܲܪܓܸܫ̣ ܒܡܸܕܸܡ ܕܲܡܝܲܬܲܪ ܡ̣ܢ ܗܵܠܹܝܢ܃ ܠܵܐ ܥܵܐ̇ܠܝܼܢ>
      text <ܓܘܼܪ̈ܓܹܐ ܕܗܵܠܹܝܢ ܠܠܸܒܹܗ܁ ܒܲܕܼܕܘܼܟܿܬܼܵܐ ܕܓܘܼܪ̈ܵܓܹܐ ܐܸܚܕܲܬ̤ ܪܸܓܿܬܼܵܐ܃>
      text <ܕܲܡܝܲܬܿܪܵܐ ܡ̣ܢ ܕܝܼܠܗܘܿܢ܁ ܘܠܵܐ ܩܵܪܒܿܝܼܢ ܓܘܼܪ̈ܵܓܹܐ ܕܨܸܒܼ̈ܘܵܬܼܵܐ܃>
      text <ܘܐܲܝܠܹܝܢ ܕܡܸܢܗܹܝܢ ܡܸܬܼܝܲܠ̈ܕܵܢ ܠܠܸܒܹܗ܁ ܐܸܠܵܐ ܩܵܝ̇ܡܝܼܢ ܠܒܲܪ܃>
      text <ܟܲܕܼ ܒܲܛܝܼܠܝܼܢ܁ ܠܵܘ ܟܲܕܼ ܗܸܢܘܿܢ ܓܘܼܪ̈ܓܲܝ ܚܲܫܹ̈ܐ ܠܲܝܬܿ ܐܸܢܘܿܢ܃ ܐܸܠܵܐ>
      text <ܠܸܒܵܐ ܕܲܡܩܲܒܸܠ ܠܗܘܿܢ܃ ܠܗܘܿܢ ܡܝܼܬܼܵܐ ܗ̄ܘ̣ ܘܚܲܝ܃ ܠܡܸܕܸܡ>
      text <ܐ̄ܚܪܹܝܢ܁ ܠܵܘ ܕܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ܃>
      text <ܐܸܠܵܐ ܕܠܲܝܬܿ ܠܹܗ ܬܲܟܼܬܘܼܫܵܐ ܒܪܸܥܝܵܢܹܗ܁ ܡܸܛܠ ܕܤܲܒܿܝܼܥܵܐ>
      text <ܬܹܐܪܬܹܗ܃ ܡ̣ܢ ܒܘܼܤܵܡܵܐ ܕܡܸܕܸܡ ܐ̄ܚܪܹܝܢ܁ ܐܲܟܼܙܢܵܐ ܕܐ̄ܢܵܫ ܤܲܒܼܝܼܥ>
      text <ܡ̣ܢ ܤܲܝܒܵܪܬܵܐ ܒܲܤܝܼܡܬܼܵܐ ܘܕܲܗܝܼܢܬܼܵܐ܃ ܘܡܲܠܝܵܐ ܬܹܐܪܬܹܗ ܡ̣ܢ ܗܵܝ̇>
      text <ܕܲܗܝܼܢܘܼܬܼܵܐ ܘܒܼܘܼܤܵܡܵܐ܁ ܒܵܬܲܪ ܗܲܝܕܹܝܟ ܕܹܝܢ ܚܵܙܹ̇ܐ ܡܹܐܟܼܘܼܠܬܼܵܐ>
      text <ܕܲܢܕܝܼܕܼܵܐ ܘܲܡܥܲܪܓܠܵܐ ܒܨܵܐܘܼܬܼܵܗ̇܃ ܠܵܘ ܒܲܠܚܘܿܕܼ ܠܵܐ ܤܢܝܼܩܵܐ ܥܲܠ>
      text <ܒܛܝܼܠܘܼܬܼܵܐ ܗܵܝܕܹܝܟ ܗ̤ܝ ܬܹܐܪܬܵܐ ܕܬܸܬܼܟܠܸܐ ܕܠܵܐ ܬܸܪܲܓܼ܃ ܐܵܘ>
      text <ܕܢܸܗܘܸܐ ܒܹܗ ܐܵܓܼܘܿܢܵܐ ܒܪܸܥܝܵܢܵܐ ܕܠܵܐ ܢܸܬܼܒܲܩܸܐ ܒܵܗ̇ ܒܓܘܼܪܵܓܼܵܐ܃>
      text <ܐܸܠܵܐ ܐܵܦ ܡܸܬܼܥܲܩܪܵܐ ܘܡܸܫܬܲܓܼܫܵܐ ܒܲܚܙܵܬܼܵܗ̇ ܟ̱ܠܵܗ̇ ܬܹܐܪܬܵܐ܁ ܠܵܐ>
    block
      text <ܗ̄ܘ̣ܵܐ ܡܸܛܠ ܡܛܲܪܛܫܘܼܬܼܵܗ̇ ܕܗܵܝ̇ ܒܲܠܚܘܿܕܼ܃ ܟܒܲܪ ܕܹܝܢ ܐܵܦ>
      text <ܒܵܗ̇ ܡܢܲܦܩܝܼܢ ܗ̄ܘ̣ܵܘ ܚܲܝܵܘ̈ܗܝ ܡ̣ܢ ܩܕܝܼܡ܁ ܐܸܠܵܐ ܕܝܼܬܿܝܼܪܵܐܝܼܬܼ ܡ̣ܢ>
      text <ܦܸܚܡܵܐ ܕܲܡܝܲܬܿܪܘܼܬܼܵܗ̇ ܕܗܵܝ̇ ܤܲܝܒܵܪܬܵܐ ܐ̄ܚܪܹܬܼܵܐ܃ ܕܲܡܠܵܬܼܵܗ̇>
      text <ܠܬܹܐܪܬܵܐ ܒܟܼܠ ܒܘܼܤܵܡ̈ܝܼܢ܃ ܗܵܟܲܢܵܐ ܐܝܼܬܹܝܗ̇ ܨܒܼܘܼܬܼܵܐ ܕܚܘܼܠܡܵܢ>
      text <ܢܲܦܫܵܐ܁ ܠܸܒܵܐ ܕܩܲܒܸܠ̣ ܪܓܸܫܬܼܵܐ ܕܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ ܚܲܬܿܝܼܬܼܵܐܝܼܬܼ܃>
      text <ܘܬܹܐܘܿܪܝܼܵܐ ܕܥܵܠܡܵܐ ܕܲܥܬܼܝܼܕܼ܃ ܒܗܵܢܵܘ ܙܢܵܐ ܗܵܘ̇ܝܵܐ ܬܹܐܪܬܹܗ>
      text <ܒܥܘܼܗܕܵܢܗܘܿܢ ܕܚܲܫܹ̈ܐ܁ ܘܐܲܟܼܙܢܵܐ ܕܐܸܢ ܐ̄ܢܵܫ ܢܸܨܛܪܸܟܼ ܡ̣ܢ>
      text <ܥܘܼܬܼܪܵܐ܃ ܘܡܵܛܹ̇ܐ ܠܡܸܤܟܹܢܘܼܬܼܵܐ܃ ܘܗܵܘܹ̇ܐ ܨܪܝܼܟܼ ܡ̣ܢ ܤܲܝܒܵܪܬܵܐ>
      text <ܗܵܝ̇ ܫܒܼܝܼܚܬܼܵܐ ܘܲܡܝܲܬܲܪܬܵܐ ܕܒܹܝܬܼ ܡܲܠܟܘܼܬܼܵܐ ܡܸܬܼܦܲܪܦܲܥ ܗ̄ܘ̣ܵܐ܃>
      text <ܘܢܸܛܥܸܐ ܗܸܢܝܵܢܵܐ ܘܛܲܥܡܵܐ ܕܝܼܠܵܗ̇܁ ܘܠܵܐ ܡܸܟܹܝܠ ܢܸܫܬܲܟܼܚܘܼܢ ܠܹܗ>
      text <ܗܵܢܘܿܢ ܬܘܼܩܵܢܹ̈ܐ ܫܒܼܝܼ̈ܚܹܐ܃ ܘܢܸܗܘܸܐ ܤܪܝܼܩ ܐܸܤܛܘܼܡܟܹܗ ܡ̣ܢ>
      text <ܒܘܼܤܵܡܵܐ ܕܕܼܘܼܢܗܘܿܢ܃ ܡ̇ܢ ܐܵܢܲܢܩܹܐ ܐܝܼܬܼ ܠܹܗ ܕܢܸܬܼܦܢܸܐ ܘܐܵܦ>
      text <ܥܲܠ ܡܹܐܟܼܘܼܠܬܼܵܐ ܕܤܲܓܝܸ ܒܨܝܼܪܵܐ܁ ܗܵܟܲܢܵܐ ܗܵܘܹ̇ܐ ܐܲܝܢܵܐ ܕܐܸܫܬܿܘܝܼ>
      text <ܠܚܘܼܠܡܵܢ ܢܲܦܫܹܗ܁ ܕܐܸܢ ܢܸܨܛܪܸܟܼ ܡ̣ܢ ܒܘܼܤܵܡܵܐ ܗܵܘ̇ ܐܲܠܵܗܵܝܵܐ܃>
      text <ܟܲܕܼ ܡܲܗܡܸܐ ܡ̣ܢ ܙܸܕܼܩܹܗ ܘܢܸܦܸܠ ܒܢܵܘܡܬܼܵܐ ܕܡܲܗܡܝܵܢܘܼܬܼܵܐ܃ ܬܘܼܒܼ>
      text <ܡܸܬܼܦܬܼܵܐ ܥܲܠ ܡܹܐܟܼܘܼܠܬܼܵܐ ܗܵܝ̇ ܢܕܼܝܼܕܬܵܐ܃ ܕܲܡܥܲܪܓܠܵܐ ܒܟܼܠܵܗ̇>
      text <ܨܵܐܘܼܬܼܵܐ ܘܲܡܛܲܪܛܫܵܐ܃ ܘܠܵܐ ܒܵܚܪܵܐ ܬܹܐܪܬܵܐ܃ ܡܸܛܠ ܐܸܤܛܘܼܡܟܵܐ>
      text <ܕܢܲܦܫܵܐ ܕܲܤܦܝܼܩ܁ ܢܲܦܫܵܐ ܠܲܡ ܟܦܲܢܬܼܵܐ܃ ܐܵܦ ܡܲܪܝܼܪ̈ܵܬܼܵܐ ܚܲܠ̈ܝܵܢ>
      text <ܐܸܢܹܝܢ ܠܵܗ̇܀>
      text <ܘܬܼܘܼܒܼ܃ ܠܵܐ ܠܲܡ ܐ̄ܢܵܫ ܡܸܬܼܗܲܝܡܲܢ ܤܝܼܡܬܼܵܐ ܘܕܼܵܡܹ̇ܝܟ܁ ܐܸܢ>
      text <ܕܹܝܢ ܢܵܛܲܪ ܢܵܡܘܿܤܵܐ ܕܲܙܗܝܼܪܘܼܬܼܵܐ ܘܥܲܡܠܵܐ ܕܦܘܼܪܫܵܢܵܐ܃ ܘܒܼܝܼܕܲܥܬܼܵܐ>
    block
      text <ܕܡܸܢܗܘܿܢ ܡܵܬܹ̇ܩ ܚܲܝܹ̈ܐ܃ ܠܲܓܼܡܵܪ ܐܵܓܼܘܿܢܵܐ ܕܓܼܘܼܪ̈ܵܓܲܝ ܚܲܫܹ̈ܐ>
      text <ܠܪܸܥܝܵܢܹܗ ܠܵܐ ܩܵܪܹܒܼ܁ ܘܠܵܐ ܗ̄ܘ̣ܵܐ ܒܬܲܟܼܬܘܼܫܵܐ ܟܠܹܝܢ ܕܠܵܐ>
      text <ܢܸܥܠܘܼܢ ܠܠܸܒܵܐ ܗܸܢܘܿܢ ܓܘܼܪ̈ܵܓܹܐ܃ ܐܸܠܵܐ ܗ̤ܝ ܤܲܒܼܥܘܼܬܼܵܐ ܕܬܹܐܪܬܵܐ>
      text <ܢܲܦܫܵܢܵܝܬܼܵܐ ܕܡܲܠܝܵܐ ܡ̣ܢ ܝܑܼܕܲܥܬܼܵܐ܃ ܘܪܸܓܲܬܼ ܚܸܙ̈ܘܵܢܹܐ ܬܡܝܼ̈ܗܹܐ ܕܒܼܵܗ̇>
      text <ܫܟܼܝܼܚܵܐ܃ ܟܵܠ̇ܝܵܐ ܠܗܘܿܢ ܕܠܵܐ ܢܸܬܼܩܲܪܒܼܘܼܢ ܒܥܸܢܝܵܢܗܘܿܢ ܠܘܲܥܕܵܐ>
      text <ܕܝܼܠܹܗ܁ ܠܵܘ ܟܲܕܼ ܦܲܚ̣ܫ ܡ̣ܢ ܙܗܝܼܪܘܼܬܼܵܐ܃ ܐܲܝܟܼ ܕܐܸܡ̇ܪܹܬܼ܃ ܘܥܲܡܠܵܐ>
      text <ܕܦܘܼܪܫܵܢܵܐ܃ ܕܗܸܢܘܿܢ ܡܢܲܛܪ̈ܵܢܹܝܗ̇ ܕܝܼܕܲܥܬܼܵܐ ܕܲܫܪܵܪܵܐ ܘܢܘܼܗܪܵܐ>
      text <ܢܲܦܫܵܢܵܝܵܐ܃ ܐܸܠܵܐ ܕܠܲܝܬܿ ܬܲܟܼܬܘܼܫܵܐ ܠܪܸܥܝܵܢܵܐ܃ ܡܸܛܠ ܥܸܠ̈ܠܵܬܼܵܐ>
      text <ܕܐܸܬܼܬܲܩܪܲܚ܁ ܢܕܝܼܕܼܵܐ ܗ̣̄ܝ ܡܹܐܟܼܘܼܠܬܼܵܐ ܕܡܸܤ̈ܟܹܿܢܹܐ ܥܲܠ ܥܲܬܼܝܼܪܹ̈ܐ܃>
      text <ܘܤܲܝܒܵܪܬܵܐ ܕܲܟܼܪ̈ܝܼܗܹܐ ܥܲܠ ܚܠܝܼ̈ܡܹܐ܁ ܐܸܠܵܐ ܗ̤ܘ ܥܘܼܬܼܪܵܐ>
      text <ܘܲܚܠܝܼܡܘܼܬܼܵܐ܃ ܡ̣ܢ ܙܗܝܼܪܘܼܬܼܵܐ ܘܚܘܼܦܵܛܵܐ ܡܸܬܼܩܲܝܡܝܼܢ܁ ܘܥܲܠܗܵܕܹܐ܃>
      text <ܗ̤ܘ ܟܝܵܢܵܐ ܤܵܗܹ̇ܕܼ܁ ܟܡܵܐ ܕܝܲܚ ܒܲܪܢܵܫܵܐ܃ ܥܲܠ ܙܗܝܼܪܘܼܬܼܵܐ>
      text <ܘܚܘܼܦܵܛܵܐ ܤܢܝܼܩ܃ ܘܥܲܠ ܥܝܼܪܘܼܬܼܵܐ ܕܢܸܛܲܪ ܓܲܙܹܗ܁ ܐܸܢܕܹܝܢ>
      text <ܬܚܘܼܡܹܗ ܡܲܪܦܸܐ܃ ܡܸܬܼܟܪܲܗ܃ ܘܡܸܬܼܚܲܠܲܟ܁ ܐܵܦܸܢ ܙܲܒܼܢܵܐ ܤܲܓܝܼܐܵܐ>
      text <ܗܵܘܹ̇ܐ ܒܹܗ ܚܲܝܠܵܐ ܡ̣ܢ ܚܘܼܠܡܵܢܵܐ ܩܲܕܼܡܵܝܵܐ܃ ܐܸܠܵܐ ܐܸܡܲܬܼܝ ܕܬܼܵܘܤܲܦܬܼܵܐ>
      text <ܠܵܐ ܢܵܤܹ̇ܒܼ܃ ܠܲܡܚܝܼܠܘܼܬܼܵܐ ܘܚܲܤܝܼܪܘܼܬܼܵܐ ܫܵܪܹܟܼ܁ ܐܵܦܠܵܐ ܗ̤ܘ ܟܝܵܢܵܐ>
      text <ܡܲܠܸܦ ܠܲܢ ܥܲܠ ܗܵܠܹܝܢ܃ ܡܵܢܵܐ ܡ̣ܢ ܫܡܲܝܵܢ̈ܝܬܼܵܐ ܐܝܼܬܼ܃ ܕܕܼܘܼܡܝܵܐ>
      text <ܠܬܲܚܘܝܼܬܹܗ ܠܵܐ ܫܟܼܝܼܚ ܠܲܢ ܒܲܟܼܝܵܢܲܢ ܗܵܐ ܐܵܦ ܡܵܪܲܢ ܠܟܼܠܗܹܝܢ>
      text <ܪ̈ܘܼܚܵܢܵܝܬܼܵܐ܃ ܒܲܟܼ̈ܝܵܢܵܝܬܼܵܐ ܡܫܲܪܲܪ ܗ̄ܘ̣ܵܐ ܘܲܡܤܲܬܸܬܼ ܚܲܠܗܹܝܢ ܒܢܲܦ̈ܫܵܬܲܢ܁>
      text <ܠܵܘ ܒܲܠܚܘܿܕܼ ܗܵܠܹܝܢ ܕܪܲܗܒܼܘܿܢܵܐ ܩܲܠܝܼܠ ܕܲܬܼܢܵܢ܃ ܐܸܠܵܐ ܘܗܵܢܹܝܢ>
      text <ܕܓܘܫܡܵܐ ܫܲܪܝܼܪܵܐ܃ ܘܫܘܼܡܠܵܝܵܐ ܘܲܫܪܵܪܵܐ ܕܲܥܬܝܼ̈ܕܼܵܢ ܠܲܢ܁ ܠܵܐ>
    block
      text <ܬܸܬܿܕܲܡܲܪ ܒܗܵܠܹܝܢ ܕܐܸܡ̇ܪܹܬܼ܃ ܠܵܘ ܒܲܠܚܘܿܕܼ ܥܕܲܡܵܐ ܕܢܸܬܼܚܙܸܐ>
      text <ܦܹܐܪܵܐ ܐܝܼܬܼ ܥܲܡܠܵܐ܃ ܐܸܠܵܐ ܘܐܵܦ ܥܕܲܡܵܐ ܠܲܚܡܵܠܵܐ܃ ܥܕܲܟܹܝܠ>
      text <ܥܲܡܠܵܐ ܐܝܼܬܼܵܘܗܝ܁ ܚܡܵܠܵܐ ܩܵܪܹܐ ܐ̄ܢܵܐ܃ ܠܩܲܒܼܪܵܐ܁ ܐܝܼܬܼ ܕܡܵܐ>
      text <ܕܲܫܡܸܢ ܦܹܐܪܵܐ܃ ܚܒܹ̇ܛ ܠܹܗ ܒܲܪܕܼܵܐ ܡܸܢܫܹܠܝ܁ ܐܲܝܢܵܐ ܕܡܸܬܼܚܲܠܲܛ>
      text <ܒܨܸܒܼ̈ܘܵܬܼܵܐ ܘܡܸܫܬܪܸܐ ܠܥܸܢܝܵܢܵܐ܃ ܠܵܐ ܡܸܬܿܛܦܝܼܣ ܕܲܢܟܲܬܲܪ>
      text <ܚܘܼܠܡܵܢܹܗ ܠܘܵܬܹܗ܁ ܐܸܡܲ݁ܪ ܐ̄ܢܵܐ ܕܹܝܢ܃ ܚܫܲܚܬܼܵܐ ܘܲܚܙܵܬܼܵܐ܁ ܝܼܫܘܿܥ>
      text <ܡܫܝܼܚܵܐ ܡܲܠܟܵܐ ܕܥܵܠܡܹ̈ܐ܃ ܐܲܫܘܵܢܝ ܠܪܸܓܿܬܼܵܐ ܕܒܼܵܟܼ܁ ܪܲܒܿ ܗ̄ܘ̣>
      text <ܒܲܪܢܵܫܵܐ ܕܲܒܼܥܸܢܝܵܢܹܗ ܕܐܲܠܵܗܵܐ ܟܲܬܲܪ܃ ܘܚܲܝܵܘ̈ܗܝ ܒܹܗ ܚܲܠܸܛ̣܃ ܡ̣ܢ>
      text <ܟܠ ܒܲܪܢܵܫܵܐ ܕܐܝܼܬܼ ܥܲܠ ܐܲܪܥܵܐ܃ ܘܡ̣ܢ ܟܠ ܦܘܼܠܚܵܢܵܐ ܕܡܸܬܼܫܲܡܠܸܐ>
      text <ܡ̣ܢ ܡܠܝܼ̈ܠܹܐ܁ ܐܸܡܲܬܼܝ ܕܲܡܨܲܠܸܐ ܐܲܢ̄ܬܿ ܠܐܲܠܵܗܵܐ܃ ܗܵܕܹܐ ܚܕܼܵܐ ܐܸܡܲܪ>
      text <ܠܹܗ܃ ܡܵܪܝܵܐ܃ ܐܲܫܘܵܢܝ ܕܐܹܡܘܼܬܼ ܠܥܸܢܝܵܢܵܐ ܕܥܵܠܡܵܐ ܗܵܢܵܐ ܒܩܘܼܫܬܼܵܐ܁>
      text <ܘܲܚܒܲܫܬܵܗ̇ ܬܲܡܵܢ܃ ܟ̱ܠܵܗ̇ ܒܵܥܘܼܬܼܵܐ܁ ܘܐܵܬܼܚܲܦܲܛ܃ ܕܒܲܥ̇ܒܼܵܕܼܵܐ ܬܸܓܼܡܘܿܪ>
      text <ܒܵܟܼ ܗܵܕܹܐ܁ ܐܸܢ ܕܹܝܢ ܠܲܨܠܘܿܬܼܵܐ ܐܵܦ ܤܘܼܥܪܵܢܵܐ ܢܲܩܝܼܦ܃ ܫܲܪܝܼܪܵܐܝܼܬܼ>
      text <ܒܚܹܐܪܘܼܬܹܗ ܕܲܡܫܝܼܚܵܐ ܩܵܐܹ̇ܡ ܐܲܢ̄ܬܿ܁>
      text <ܡܝܼܬܼܘܼܬܼܵܐ ܕܲܠܥܵܠܡܵܐ ܐܝܼܬܹܝܗ̇܃ ܠܵܘ ܗܵܝ̇ ܕܐܸܬܼܪܲܚܲܩ ܐ̄ܢܵܫ ܡ̣ܢ>
      text <ܚܘܼܠܛܵܢܵܐ ܕܥܸܢܝܵܢ ܨܸܒܼ̈ܘܵܬܹܗ ܒܲܠܚܘܿܕܼ܁ ܐܸܠܵܐ ܗܵܕܲܐ ܗ̣̄ܝ ܡܝܼܬܼܘܼܬܼܵܐ>
      text <ܕܲܫܪܵܪܵܐ ܕܡ̣ܢ ܥܵܠܡܵܐ܃ ܗܵܝ̇ ܕܠܵܐ ܢܸܬܼܝܲܐܲܒܼ ܐ̄ܢܵܫ ܠܛܵܒܼ̈ܬܹܗ ܕܥܵܠܡܵܐ>
      text <ܒܥܸܢܝܵܢܵܐ ܕܡܲܕܥܹܗ܁ ܐܸܢܕܹܝܢ ܒܗܸܪܓܵܐ ܫܲܦܝܼܪܵܐ ܡܸܬܼܥܲܝܕܼܝܼܢܲܢ܃>
      text <ܡܸܬܼܟܲܚܕܼܝܼܢ ܚ̄ܢܲܢ ܡ̣ܢ ܚܲܫܹ̈ܐ ܡܵܐ ܕܦܵܓܼܥܝܼܢܲܢ ܒܗܘܿܢ܁ ܘܝܵܕܼܥ̇ܝܼܢ>
      text <ܠܗܵܕܹܐ܃ ܐܲܝܠܹܝܢ ܕܲܩܢܹܝܢ ܢܸܤܝܵܢܵܐ ܒܢܲܦܫܗܘܿܢ܁ ܘܒܼܵܗ̇ܬܿܝܼܢܲܢ ܡ̣ܢ>
      text <ܥܸܠܠܵܬܼ̈ܗܹܝܢ ܕܢܸܩܪܘܿܒܼ ܠܗܹܝܢ܁ ܐܸܡܲܬܼܝ ܕܠܲܥ̇ܒܼܵܕܼܵܐ ܡܸܕܸܡ ܚܠܵܦ>
    block
      text <ܪܸܚܡܬܹܗ ܕܐܲܠܵܗܵܐ ܡܸܬܼܪܲܓܼܪܲܓܼ ܐܲܢ̄ܬܿ ܠܡܸܩܲܦ܃ ܤܝܼܡ ܥܲܠ>
      text <ܪܸܓܿܬܹܗ ܬܚܘܼܡܵܐ ܕܡܵܘܬܵܐ܁ ܗܵܟܲܢܵܐ ܘܒܹܗ ܒܤܘܼܥܪܵܢܵܐ܃ ܠܕܲܪܓܼܵܐ>
      text <ܕܤܵܗܕܘܼܬܼܵܐ ܡܸܫܬܘܸܐ ܐܲܢ̄ܬܿ܃ ܒܟܼܠ ܚܲܫܵܐ ܘܢܸܟܼܝܵܢܵܐ ܕܒܼܵܟܼ ܢܸܦܓܲܥ>
      text <ܠܓܼܵܘ ܡ̣ܢ ܬܚܘܼܡܵܐ ܗܵܘ̇܃ ܐܸܢ ܥܕܲܡܵܐ ܠܚܲܪܬܼܵܐ ܬܚܲܡܤܸܢ ܒܹܗ>
      text <ܘܠܵܐ ܬܸܬܼܪܲܦܸܐ܁ ܗܸܪܓܵܐ ܕܚܘܼܫܵܒܼܵܐ ܡܚܝܼܠܵܐ܃ ܡܲܡܚܸܠ ܠܚܲܝܠܵܐ>
      text <ܕܲܡܤܲܝܒܿܪܵܢܘܼܬܼܵܐ܁ ܪܸܥܝܵܢܵܐ ܕܹܝܢ ܡܫܲܪܪܵܐ܃ ܐܵܦ ܚܲܝܠܵܐ ܕܠܲܝܬܿ ܠܲܟܼܝܵܢܵܐ܃>
      text <ܝܵܗܹ̇ܒܼ ܠܗܵܘ̇ ܕܢܵܩܹ̇ܦ ܠܗܸܪܓܹܗ܁ ܡܵܪܝܵܐ܃ ܐܲܫܘܵܢܝ ܕܐܸܤܢܸܐ ܚܲܝܲܝ̈܃>
      text <ܡܸܛܠ ܚܲܝܹ̈ܐ ܕܒܼܵܟܼ܁ ܕܘܼܒܵܪܵܐ ܕܠܵܠܡܵܐ ܗܵܢܵܐ ܕܵܡܹ̇ܐ܃ ܠܲܨܚܵܚܵܐ>
      text <ܡܸܕܸܡ ܕܲܟܼܬܼܝܼ̈ܒܼܵܬܼܵܐ܃ ܕܒܲܠܚܵܝܵܐ ܐܝܼܬܼܵܘܗܝ ܥܕܲܟܹܝܠ܁ ܕܟܼܠܡܵܐ ܕܨܵܒܹ̇ܐ܃>
      text <ܘܐܸܡܲܬܼܝ ܕܒܼܵܥܹ̇ܐ ܐ̄ܢܵܫ܃ ܡܸܬܿܬܵܘܤܲܦ ܘܡܸܬܼܒܲܨܲܪ ܒܹܗ܃ ܘܥܵܒܹ̇ܕܼ>
      text <ܫܘܼܚܠܵܦܵܐ ܠܲܟܼܬܼܝܼ̈ܒܼܵܬܹܗ܁ ܕܘܼܸܒܵܪܵܐ ܕܲܥܬܼܝܼܕܼ ܕܵܡܹ̇ܐ ܠܐܸܫܛܵܪܹ̈ܐ>
      text <ܕܡܲܤܩܝܼܢ ܠܲܡ̈ܓܲܠܹܐ܃ ܘܤܝܼܡ ܥܠܲܝܗܹܝܢ ܛܲܒܼܥܵܐ ܕܡܲܠܟܵܐ܃>
      text <ܕܠܵܐ ܬܵܘܤܲܦܬܼܵܐ ܬܵܘܤܲܦܬܼܵܐ ܘܠܵܐ ܒܘܼܨܵܪܵܐ ܗܵܘܹ̇ܐ ܠܡܸܥܒܲܕܼ ܒܗܘܿܢ܁ ܥܲܕܼ>
      text <ܐܝܼܬܲܝܢ ܒܹܝܬܼ ܫܘܼܚ̈ܠܵܦܹܐ܃ ܢܸܚܙܸܐ ܢܲܦܫܲܢ܁ ܘܥܲܕܼ ܫܲܠܝܼܛܝܼܢܲܢ ܥܲܠ>
      text <ܟܬܼܵܒܼܵܐ ܕܚܲܝܲܝ̈ܢ ܘܒܼܐܝܼ̈ܕܲܝܢ ܗ̄ܘ̣ ܟܬܼܵܒܲܢ܃ ܢܸܬܼܚܲܦܲܛ ܘܢܸܥܒܸܕܼ ܒܹܗ>
      text <ܬܵܘܤܲܦܬܼܵܐ ܒܕܼܘܼܒܵܪܹ̈ܐ ܫܲܦܝܼܪܹ̈ܐ܃ ܘܢܸܠܚܸܐ ܡܸܢܹܗ ܒܘܼܨܵܪܹ̈ܐ ܕܕܼܘܼܒܵܪܹ̈ܐ>
      text <ܩܲܕܼ̈ܡܵܝܹܐ ܕܠܵܐ ܚܹܐܪܘܼܬܼܵܐ܁ ܫܲܠܝܼܛܝܼܢܲܢ ܠܡܸܥܒܲܕܼ ܒܹܗ ܠܚܵܝܵܐ ܕܚܵܘ̈ܒܵܬܼܵܐ܃>
      text <ܟܡܵܐ ܕܐܝܼܬܲܝܢ ܬܢܵܢ܁ ܘܚܵܫܹ̇ܒܼ ܐܲܠܵܗܵܐ܃ ܟܠ ܫܘܼܚܠܵܦܵܐ ܕܥܵܒܼܕܝܼܢܲܢ>
      text <ܒܹܗ܁ ܕܢܸܫܬܘܸܐ ܠܚܲܝܹ̈ܐ ܕܲܠܥܵܠܲܡ܃ ܡ̣ܢ ܩܕܼܵܡ ܕܢܸܬܼܩܲܪܲܒܼ ܠܲܩܕܼܵܡ>
      text <ܡܲܠܟܵܐ܃ ܘܲܢܤܝܼܡ ܥܠܵܘܗܝ ܛܲܒܼܥܹܗ܁ ܟܡܵܐ ܕܲܒܼܥܵܠܡܵܐ ܗܵܢܵܐ>
      text <ܐܝܼܬܲܝܢ܃ ܠܵܐ ܤܵܐܹ̇ܡ ܐܲܠܵܗܵܐ ܛܲܒܼܥܹܗ܃ ܠܵܐ ܥܲܠ ܛܵܒܼ̈ܬܲܢ ܘܠܵܐ ܥܲܠ>
    block
      text <ܒܝܼ̈ܫܵܬܲܢ܁ ܥܕܲܡܵܐ ܠܫܵܥܲܬܼ ܥܘܼܢܕܵܢܵܐ܃ ܕܫܲܠܸܡܢܲܢ ܥ̇ܒܼܵܕܼܵܐ ܕܐܲܬܼܪܲܢ܃>
      text <ܘܫܲܪܝܼܢܲܢ ܒܲܚܙܘܼܩܝܵܐ܁ ܘܙܵܕܹ̇ܩ ܠܲܢ ܡܸܟܹܝܠ ܕܢܸܥܒܸܕܼ܃ ܐܲܝܟܼ ܕܐܸܡ݂ܲܪ>
      text <ܛܘܼܒܼܵܢܵܐ ܡܵܪܝ ܐܲܦܪܹܝܡ܃ ܕܬܸܬܿܕܲܡܸܐ ܠܲܡ ܐܲܡܝܼܢܵܐܝܼܬܼ ܢܲܦܫܲܢ܃>
      text <ܠܐܸܠܦܵܐ ܡܛܲܝܒܼܬܼܵܐ܁ ܕܐܸܡܲܝ ܢܵܦ̇ܩܵܐ ܠܵܗ̇ ܪܘܼܚܵܐ܃ ܠܵܐ ܝܵܕܼܥܵܐ܁>
      text <ܘܲܠܚܲܝܠܵܐ ܕܐܸܡܲܬܼܝ ܩܵܪܝܵܐ ܠܹܗ ܩܲܪܢܵܐ ܕܢܲܫܩܸܠ܃ ܠܵܐ ܝܵܕܲܥ̇܁>
      text <ܘܲܠܬܼܵܘܬܵܒܼܵܐ ܕܐܸܡܲܬܼܝ ܦܵܩܹ̇ܕܼ ܡܵܪܹܐ ܒܲܝܬܼܵܐ ܕܲܢܫܲܢܸܐ܃ ܠܵܐ ܡܦܵܣ܁>
      text <ܘܐܸܢ ܗܵܠܹܝܢ ܠܲܡ ܡܸܛܠ ܦܘܼܪܫܵܢܵܐ ܙܥܘܿܪܵܐ ܗܵܟܲܢ ܡܛܲܝܒܼܝܼܢ܃ ܟܲܕܼ>
      text <ܟܒܲܪ ܬܘܼܒܼ ܗܵܦ̇ܟܿܝܼܢ ܘܡܸܬܼܦܢܹܝܢ܃ ܟܡܵܐ ܟܲܝ ܠܲܢ ܕܝܼܠܲܢ ܙܵܕܹܩ>
      text <ܕܢܸܗܘܸܐ ܡܛܲܝ̈ܒܹܐ ܘܲܥܬܼܝܼ̈ܕܹܐ܃ ܩܕܼܵܡ ܗܵܘ̇ ܦܘܼܪܫܵܢܵܐ ܪܲܒܵܐ ܕܝܵܘܡܵܐ>
      text <ܕܥܘܼܢܕܵܢܵܐ! ܕܢܸܬܸܠ ܠܲܢ ܡܫܝܼܚܵܐ ܡܸܨܥܵܝܵܐ ܕܚܲܝܲܝ̈ܢ܃ ܕܲܡܛܲܝ̈ܒܹܐ>
      text <ܢܸܤܡܲܟܼ ܠܗܵܘ̇ ܓܲܫܪܵܐ ܪܲܒܵܐ ܘܬܲܪܥܵܐ ܕܥܵܠܡܵܐ ܚܲܕܼܬܼܵܐ܁ ܕܠܹܗ>
      text <ܫܘܼܒܼܚܵܐ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
  text 63
    block
      text <ܕܡܸܛܠ ܡܵܢܵܐ ܒܢܲܝ̈ܢܵܫܵܐ ܕܢܲܦܫܵܢܝܼܢ ܒܝܼܕܲܥܬܼܵܐ܃ ܡܸܬܼܒܲܩܹܝܢ ܒܨܸܒܼ̈ܘܵܬܼܵܐ>
      text <ܪ̈ܘܼܚܵܢܵܝܵܬܼܵܐ ܐܲܝܟܼ ܥܲܒܼܝܼܘܼܬܼܵܐ ܕܓܘܼܫܡܵܐ܁ ܘܕܲܐܝܟܲܢ ܡܲܨܝܵܐ܃ ܕܢܸܬܼܥܲܠܸܐ>
      text <ܪܸܥܝܵܢܵܐ ܡ̣ܢ ܗܵܕܹܐ܁ ܘܲܕܼܡܵܢܲܐ ܗ̣̄ܝ ܥܸܠܬܼܵܐ܃ ܕܠܵܐ ܡܸܬܼܚܲܪܲܪܝܼܢܲܢ ܡܸܢܵܗ̇܁>
      text <ܘܕܐܹܡܲܬܼܝ ܘܲܒܼܡܵܢܵܐ ܡܸܫܟܿܚܵܐ܃ ܕܲܢܟܲܬܲܪ ܪܸܥܝܵܢܵܐ ܕܠܵܐ ܕܸܡ̈ܘܵܬܼܵܐ>
      text <ܒܥܸܕܵܢܵܐ ܕܒܼܵܥܘܼܬܼܵܐ܁ ܤܓ܁>
    block
      text <ܒܪܝܼܟܼ ܐܝܼܩܵܪܹܗ܃ ܗ̤ܘ ܢܸܦܬܲܚ ܬܲܪܥܵܐ ܩܕܼܵܡܲܝܢ܁ ܕܠܵܐ ܬܸܗܘܸܐ>
      text <ܠܲܢ ܒܥܵܬܼܵܐ ܕܡܸܕܸܡ܃ ܐܸܠܵܐ ܐܸܢ ܪܸܓܿܬܼܵܐ ܕܒܹܗ܁ ܕܗܵܟܲܢܵܐ ܟܲܕܼ ܢܲܪܦܸܐ>
    block
      text <ܟܠܡܸܕܸܡ܃ ܘܒܲܒܼܥܵܬܹܗ ܒܲܠܚܘܿܕܼ ܢܸܦܘܿܩ ܪܸܥܝܵܢܲܢ܃ ܠܵܐ ܢܸܗܘܸܐ ܒܹܗ>
      text <ܪܸܢܝܵܐ ܕܡܸܕܸܡ ܕܤܵܐܹ̇ܡ ܕܤܵܐܹ̇ܓܼ ܒܐܲܦܵܘ̈ܗܝ܃ ܩܕܼܵܡ ܗܵܘ̇ ܚܸܙܘܵܐ ܕܡܵܪܹܟܠ܁>
      text <ܟܠ ܟܡܵܐ ܕܫܵܒܹ̇ܩ ܪܸܥܝܵܢܵܐ܃ ܚܲܒܼܝܼ̈ܒܲܝ܃ ܪܸܢܝܵܐ ܕܗܵܠܹܝܢ ܕܡܸܬܼܚܲܙ̈ܝܵܢ܃>
      text <ܘܪܵܢܹܐ ܒܗܵܘ̇ ܤܲܒܼܪܵܐ ܕܲܥܬܼܝܼܕܼ܃ ܠܦܘܼܬܼ ܡܫܘܼܚܬܼܵܐ ܕܲܡܥܲܠܝܘܼܬܹܗ>
      text <ܕܡ̣ܢ ܪܸܢܝܵܐ ܕܓܼܘܼܫܡܵܐ ܘܥܸܢܝܵܢܹܗ ܕܲܒܼܗܵܘ̇܃ ܗܵܟܲܢܵܐ ܡܸܬܼܲܩܲܛܲܢ>
      text <ܘܗܵܘܹ̇ܐ ܫܦܸܐ ܒܲܨܠܘܿܬܼܵܐ܁ ܟܡܵܐ ܕܡܸܬܼܚܲܪܲܪ ܦܲܓܼܪܵܐ ܡ̣ܢ ܐܲܤܘܼܪܹ̈ܐ>
      text <ܕܨܸܒܼ̈ܘܵܬܼܵܐ܃ ܗܵܟܼܘܵܬܼ ܡܸܬܼܚܲܪܲܪ ܪܸܥܝܵܢܵܐ܁ ܘܲܟܼܡܵܐ ܕܡܸܬܼܚܲܪܲܪ ܡ̣ܢ>
      text <ܦܟܵܪܹ̈ܐ ܕܡܲܪ̈ܢܝܬܼܵܐ܃ ܗܵܟܲܢܵܐ ܡܸܫܬܲܦܸܐ܁ ܘܲܟܼܡܵܐ ܕܡܸܫܬܲܦܸܐ܃ ܡܸܬܼܩܲܛܲܢ܁>
      text <ܘܲܟܼܡܵܐ ܕܡܸܬܼܩܲܛܲܢ܃ ܡܸܬܼܥܲܠܸܐ ܡ̣ܢ ܙܵܘ̈ܥܹܐ ܕܥܵܠܡܵܐ ܗܵܢܵܐ ܕܲܛܥܝܼܢ>
      text <ܢܝܼܫܵܐ ܕܥܲܒܼܝܘܼܬܼܵܐ܁ ܘܝܵܕܲܥ̇ ܪܲܢܚܘܼܪ ܒܐܲܠܵܗܵܐ܃ ܐܲܟܼܘܵܬܹܗ܃ ܘܠܵܐ>
      text <ܐܲܟܼܘܵܬܲܢ܁ ܐܸܠܵܐ ܐ̄ܢܵܫ ܐܸܫܬܘܼܝ ܠܘܼܩܕܲܡ ܠܓܸܠܝܵܢܵܐ܃ ܠܵܐ ܡܲܨܝܵܐ>
      text <ܕܢܸܕܲܥ ܗܵܕܹܐ܁ ܘܐܸܠܵܐ ܐܵܬܹ̇ܐ ܠܕܲܟܼܝܘܼܬܼܵܐ܃ ܠܵܐ ܡܸܫܬܲܦܹܝܢ ܙܵܘܥܵܘ̈ܗܝ>
      text <ܠܲܡܚܵܪ ܒܟܲܤ̈ܝܵܬܼܵܐ܁ ܘܲܥܕܲܡܵܐ ܕܡܸܬܼܚܲܪܲܪ ܡ̣ܢ ܟܠ ܕܡܸܬܼܚܙܸܐ>
      text <ܒܩܸܢܝܵܢܹܗ܃ ܠܵܐ ܡܸܬܼܚܲܪܲܪ ܐܵܦ ܡ̣ܢ ܙܵܘ̈ܥܹܐ ܕܲܥܠܲܝܗܹܝܢ܃ ܘܠܵܐ ܗܵܘܹ̇ܐ>
      text <ܤܦܝܼܩ ܡ̣ܢ ܚܘܼ̈ܫܵܒܹܐ ܕܲܡܥܲܡܛܝܼܢ܁ ܘܲܟܼܡܵܐ ܕܥܲܡܛܵܢܵܐ ܘܥܘܼܪ̈ܙܵܠܲܝ>
      text <ܚܘܼ̈ܫܒܹܐ܃ ܘܐܵܦ ܚܲܫܹ̈ܐ ܬܲܡܵܢ܁ ܐܸܠܵܐ ܓܹܝܪ ܡܸܬܼܚܲܪܲܪ ܐ̄ܢܵܫ ܡ̣ܢ ܗܵܠܹܝܢ>
      text <ܟܠܗܹܝܢ ܕܐܸܡ̇ܪܹܬܼ ܘܡ̣ܢ ܥܸܠܠܵܬܼ̈ܗܹܝܢ܃ ܠܵܐ ܡܸܬܼܒܲܩܸܐ ܒܟܲܤ̈ܝܵܬܼܵܐ>
      text <ܕܪܸܥܝܵܢܵܐ܁ ܡܸܛܠ ܗܵܢܵܐ ܡ̣ܢ ܩܕܼܵܡ ܟܠܡܸܕܸܡ܃ ܡܤܲܪܩܘܼܬܼܵܐ>
      text <ܦܲܩܕܲܢ ܡܵܪܲܢ ܕܢܹܐܚܘܿܕܼ܃ ܘܡܸܬܼܪܲܚܩܵܢܘܼܬܼܵܐ ܕܡ̣ܢ ܫܓܼܘܼ̈ܫܝܹܐ>
      text <ܕܥܵܠܡܵܐ܃ ܘܲܫܪܵܝܵܐ ܕܡ̣ܢ ܡܲܪܢܝܼܬܼܵܐ ܕܟܼܠ ܐ̄ܢܵܫ܁ ܡ̇ܢ ܕܠܵܐ ܠܲܡ>
      text <ܫܵܒܹ̇ܩ ܠܟܼܠܵܗ̇ ܐ̄ܢܵܫܘܼܬܹܗ ܘܟܼܠܡܸܕܸܡ ܕܐܝܼܬܼ ܠܹܗ܃ ܘܟܼܵܦܲܪ ܐܵܦ>
      text <ܒܢܲܦܫܹܗ܃ ܠܵܐ ܡܸܫܟܲܚ ܕܢܸܗܘܸܐ ܠܝܼ ܬܲܠܡܝܼܕܼܵܐ܁ ܕܲܒܼܡܸܕܸܡ>
    block
      text <ܪܸܥܝܵܢܵܐ܃ ܠܵܐ ܢܸܬܼܢܟܸܐ ܒܲܚܙܵܬܼܵܐ ܘܲܒܼܫܸܡܥܵܐ ܘܲܒܼܨܸܦܬܼܵܐ ܕܨܸܒܼ̈ܘܵܬܼܵܐ>
      text <ܘܚܘܼܒܵܠܗܹܝܢ ܘܬܲܪܒܿܝܼܬܼܗܹܝܢ܃ ܘܲܒܼܐ̄ܢܵܫ܁ ܘܲܒܼܗܵܝ̇ ܕܐܲܤ̣ܪܹܗ ܠܪܸܥܝܵܢܲܢ>
      text <ܒܤܲܒܼܪܵܐ ܒܲܠܚܘܿܕܼ ܕܝܼܠܹܗ܃ ܠܘܵܬܹܗ ܐܲܚܝܼܪܹܗ ܠܟܼܠܹܗ ܪܸܢܝܵܐ>
      text <ܕܚܘܼ̈ܫܵܒܲܝܢ܁ ܘܒܹܗ ܐܲܤܪܵܗ̇܃ ܠܟܼܠܵܗ̇ ܡܲܪܢܝܼܬܼܵܐ ܕܬܲܪܥܝܼܬܲܢ ܒܲܫܪܵܝܵܐ>
      text <ܕܟܼܠ܁ ܕܡ̣ܢ ܗܵܪܟܵܐ ܢܸܫܬܲܪܲܓܼܪܲܓܼ ܠܥܸܢܝܵܢܹܗ܃ ܒܐܲܡܝܼܢܘܼܬܼܵܐ>
      text <ܕܨܸܦܬܲܢ ܕܲܥܠܵܘܗܝ܁ ܐܵܦ ܕܘܼܪܵܫܵܐ ܬܘܼܒܼ܃ ܒܵܥ̇ܝܵܐ ܨܠܘܿܬܼܵܐ܁ ܕܡ̣ܢ>
      text <ܙܲܒܼܢܵܐ ܢܲܓܝܼܪܵܐ ܕܒܼܵܗ̇܃ ܢܸܬܼܚܲܟܲܡ ܪܸܥܝܵܢܵܐ܁ ܒܵܬܲܪ ܡܤܲܪܩܘܼܐ ܓܹܝܪ>
      text <ܕܫܵܪܝܵܐ ܙܵܘ̈ܥܲܝܢ ܡ̣ܢ ܦܟܼܵܪܹ̈ܐ܃ ܐܲܡܝܼܢܘܼܬܼܵܐ ܒܵܥ̇ܝܵܐ ܨܠܘܿܬܼܵܐ܁ ܕܡ̣ܢ>
      text <ܐܲܡܝܼܢܘܼܬܼܵܐ ܘܙܲܒܼܢܵܐ܃ ܢܸܤܲܒܼ ܪܸܥܝܵܢܵܐ ܐܵܦ ܕܘܼܪܵܫܵܐ܃ ܠܡܸܕܲܥ>
      text <ܚܘܼܫܵܒܼܵܘ̈ܗܝ ܠܲܡܬܲܟܵܤܘܼ܃ ܘܲܠܡܹܐܠܲܦ ܡ̣ܢ ܢܸܤ̈ܝܵܢܹܐ ܤܲܓܝܼ̈ܐܵܬܼܵܐ܃>
      text <ܐܲܝܠܹܝܢ ܕܠܲܡܩܲܒܵܠܘܼ ܡ̣ܢ ܐ̄ܚܪ̈ܵܢܹܐ ܠܵܐ ܡܸܫܟܲܚ܁ ܠܟܼܠ ܕܘܼܒܵܪܵܐ>
      text <ܕܐܝܼܬܼ܃ ܬܲܪܒܿܝܼܬܼܵܐ ܐܝܼܬܼ ܠܹܗ ܒܕܼܘܼܒܵܪܵܐ ܕܲܩܕܼܵܡܵܘܗܝ܁ ܘܗܵܘ̇>
      text <ܕܲܩܕܼܵܡܵܘܗܝ ܡܸܬܼܒܿܥܸܐ܁ ܠܲܫܟܼܵܚܬܼܵܐ ܕܗܵܘ̇ ܕܒܼܵܬܼܪܹܗ܁ ܠܲܨܠܘܿܬܼܵܐ>
      text <ܩܲܕܝܼܡܵܐ ܠܵܗ̇܃ ܡܫܵܘܚܕܼܘܼܬܼܵܐ܁ ܘܐܵܦ ܗ̤ܝ ܡܫܵܘܚܕܼܘܼܬܼܵܐ܃ ܡܸܛܠ>
      text <ܨܠܘܿܬܼܵܐ܁ ܘܲܨܠܘܿܬܼܵܐ ܐܲܝܟܼ ܕܢܸܩܢܸܐ ܡܸܢܵܗ̇܃ ܚܘܼܒܵܐ ܕܐܲܠܵܗܵܐ܁ ܡܸܛܠ>
      text <ܕܡܸܢܵܗ̇ ܡܸܫܬܲܟܼ̈ܚܵܢ ܥܸܠ̈ܠܵܬܼܵܐ ܠܡܲܚܵܒܼܘܼ ܠܐܲܠܵܗܵܐ܁>
      text <ܐܵܦ ܗܵܕܹܐ ܙܵܕܹܩ ܕܢܸܕܲܥ܃ ܚܲܒܿܝܼ̈ܒܲܝ܃ ܕܟܼܠ ܥܸܢܝܵܢܵܐ ܕܲܒܼܟܸܤܝܵܐ>
      text <ܕܐܝܼܬܼ܃ ܘܟܼܠ ܪܸܢܝܵܐ ܫܲܦܝܼܪܵܐ ܕܡܲܕܥܵܐ ܕܒܲܐܠܵܗܵܐ܃ ܘܟܼܠ ܗܸܪܓܵܐ>
      text <ܕܪ̈ܘܼܚܵܢܵܝܬܼܵܐ܃ ܒܲܨܠܘܿܬܼܵܐ ܡܸܬܿܬܲܚܲܡ܃ ܘܲܒܼܫܸܡ ܨܠܘܿܬܼܵܐ ܡܸܬܼܚܒܸܫ܃>
      text <ܘܲܠܓܼܵܘ ܡ̣ܢ ܫܘܼܡܵܗܵܐ ܗܵܢܵܐ ܡܸܤܬܲܝܲܟ܁ ܘܐܸܢ ܩܸܪܝܵܢܵܐ ܕܦܘܼܪܫܵܢܵܐ>
    block
      text <ܬܹܐܡܲܪ܃ ܘܐܸܢ ܩܵܠܹ̈ܐ ܕܦܘܼܡܵܐ ܕܲܒܼܬܸܫ̈ܒܿܚܵܬܹܗ ܕܐܲܠܵܗܵܐ܃ ܘܪܸܢܝܵܐ>
      text <ܫܚܝܼܩܵܐ ܕܲܒܼܡܵܪܲܢ܃ ܘܤܸܓܼܕܬܼܵܐ ܕܦܲܓܼܪܵܐ܃ ܘܗܘܼ̈ܠܵܠܹܐ ܕܙܘܼܡܵܪܵܐ܃>
      text <ܘܫܲܪܟܵܐ܁ ܡܸܛܠ ܕܡܸܢܗܹܝܢ ܡܸܬܼܩܲܒܲܠ ܝܘܼܠܦܵܢܵܐ ܕܥܲܠ ܨܠܘܿܬܼܵܐ>
      text <ܚܲܬܿܝܼܬܿܬܵܐ܃ ܘܡܸܢܵܗ̇ ܚܘܼܒܵܐ ܕܐܲܠܵܗܵܐ ܡܸܬܼܝܼܠܸܕܼ܁ ܘܗ̤ܘ ܚܘܼܒܵܐ܃ ܒܝܲܕܼ>
      text <ܨܠܘܿܬܼܵܐ܁ ܘܲܨܠܘܿܬܼܵܐ܃ ܒܕܼܘܼܝܵܪܵܐ ܡܫܵܘܚܕܼܵܐ܁ ܘܗ̤ܝ ܡܫܵܘܚܕܼܘܼܬܼܵܐ>
      text <ܠܗܵܕܹܐ܃ ܡܸܛܠ ܕܢܸܗܘܸܐ ܠܲܢ ܐܲܬܼܪܵܐ ܕܒܲܠܚܘܿܕܲܝܢ ܥܲܡ ܐܲܠܵܗܵܐ>
      text <ܢܸܬܼܥܢܸܐ܃ ܠܲܡܫܵܚܕܼܘܼܬܼܵܐ ܬܘܼܒܼ ܩܲܕܝܼܡܵܐ ܠܵܗ̇܃ ܫܒܼܝܼܩܘܼܬܼܵܐ>
      text <ܕܥܵܠܡܵܐ܁ ܕܐܸܠܵܐ ܐ̄ܢܵܫ ܫܵܒܹ̇ܩ ܥܵܠܡܵܐ ܠܘܼܩܕܲܡ܃ ܘܡܸܤܬܲܦܲܩ>
      text <ܡ̣ܢ ܟܠ ܕܐܝܼܬܼ ܠܹܗ܃ ܠܵܐ ܡܸܫܟܲܚ ܕܢܸܫܬܵܘܚܲܕܼ܁ ܗܵܟܲܢܵܐ>
      text <ܘܠܲܫܒܼܝܼܩܘܼܬܼܵܐ ܬܘܼܒܼ ܕܥܵܠܡܵܐ܃ ܩܲܕܝܼܡܵܐ ܡܤܲܝܒܿܪܵܢܘܼܬܼܵܐ܁>
      text <ܘܠܲܡܤܲܝܒܿܪܵܢܘܼܬܼܵܐ܃ ܤܸܢܐܲܬܼ ܥܵܠܡܵܐ܁ ܠܤܸܢܐܲܬܼ ܥܵܠܡܵܐ܃ ܕܸܚܠܬܼܵܐ>
      text <ܘܪܸܚܡܬܼܵܐ܁ ܕܐܸܠܵܐ ܡܤܲܪܕܼܵܐ ܠܪܸܥܝܵܢܵܐ ܕܸܚܠܬܼܵܐ ܕܓܹܗܲܢܵܐ܃ ܘܲܡܓܲܪܓܼܵܐ>
      text <ܪܸܚܡܬܼܵܐ ܕܛܘܼ̈ܒܹܐ܃ ܠܵܐ ܕܵܝ̇ܠܵܐ ܒܹܗ ܤܸܢܐܬܼܵܐ ܕܥܵܠܡܵܐ ܗܵܢܵܐ܁ ܘܐܸܠܵܐ>
      text <ܢܸܤܢܸܐ ܠܥܵܠܡܵܐ܃ ܠܵܐ ܡܤܲܝܒܲܪ ܡ̣ܢ ܥܸܢܝܵܢܹܗ ܘܲܢܝܵܚܹܗ܁ ܘܐܸܠܵܐ>
      text <ܩܵܕܼܡܵܐ ܡܤܲܝܒܿܪܵܢܘܼܬܼܵܐ ܠܪܸܥܝܵܢܵܐ܃ ܠܵܐ ܡܸܫܟܲܚ ܓܵܒܹ̇ܐ ܥܘܼܡܪܵܐ>
      text <ܕܲܡܠܸܐ ܨܸܕܼܝܵܐ܃ ܘܲܤܦܝܼܩ ܡ̣ܢ ܥܵܡܘܿܪܹ̈ܐ܁ ܘܐܸܠܵܐ ܢܸܓܼܒܸܿܐ ܠܹܗ ܚܲܝܹ̈ܐ>
      text <ܡܫܵܘܚ̈ܕܹܐ܃ ܠܵܐ ܡܸܫܟܲܚ ܡܸܬܼܐܡܸܢ ܒܲܨܠܘܿܬܼܵܐ܁ ܘܐܸܠܵܐ ܢܸܗܘܸܐ>
      text <ܐܲܡܝܼܢ ܡܸܬܼܥܢܸܐ ܥܲܡ ܐܲܠܵܗܵܐ܃ ܘܲܢܩܵܘܸܐ ܒܗܵܢ̇ܘܿܢ ܙܵܘ̈ܥܹܐ ܚܠܝܼ̈ܛܲܝ>
      text <ܒܲܨܠܘܿܬܼܵܐ܃ ܘܐܵܕܼܫܲܝ̈ ܝܘܼܠܦܵܢܵܐ ܕܒܼܵܗ̇ ܕܐܸܬܼܐܡܲܪܘ܃ ܠܵܐ ܡܲܪܓܸܫ>
      text <ܒܚܘܼܒܵܐ܁ ܡܵܕܹܝܢ ܚܘܼܒܵܐ ܕܐܲܠܵܗܵܐ܃ ܡ̣ܢ ܥܸܢܝܵܢܵܐ ܕܥܲܡܹܗ܁ ܘܥܸܢܝܵܢ>
      text <ܨܠܘܿܬܼܵܐ܃ ܒܝܲܕܼ ܫܸܠܝܵܐ܁ ܘܫܸܠܝܵܐ܃ ܒܲܡܤܲܪܩܘܼܬܼܵܐ܁ ܘܲܡܤܲܪܩܘܼܬܼܵܐ>
      text <ܬܘܼܒܼ܃ ܒܝܲܕܼ ܡܤܲܝܒܿܪܵܢܘܼܬܼܵܐ܁ ܘܲܡܤܲܝܒܿܪܵܢܘܼܬܼܵܐ܃ ܒܝܲܕܼ ܤܸܢܐܬܼܵܐ>
    block
      text <ܕܲܠܘܵܬܼ ܪ̈ܓܼܝܼܓܼܵܬܐ܁ ܘܤܸܢܐܲܬܼܸ ܪ̈ܓܼܝܼܓܼܵܬܐ܃ ܒܝܲܕܼ ܕܸܚܠܬܼܵܐ ܕܓܹܗܲܢܵܐ܃>
      text <ܘܤܘܼܟܵܝܵܐ ܕܛܘܼ̈ܒܹܐ܁ ܤܵܢܹ̇ܐ ܠܗܹܝܢ ܠܲܪ̈ܓܼܝܼܓܼܵܬܐ܃ ܐܲܝܢܵܐ ܕܝܵܕܲܥ̇ ܦܹܐܪܹ̈ܐ>
      text <ܕܡܸܢܗܹܝܢ܃ ܕܡܵܢܵܐ ܡܛܲܝ̈ܒܼܵܢ ܠܹܗ܃ ܘܡ̣ܢ ܐܲܝܢܵܐ ܛܘܼܒܼܵܐ ܡܸܬܼܓܠܸܙ>
      text <ܡܸܛܠܵܬܼܗܹܝܢ܁ ܘܗܵܟܲܢܵܐ ܟܠܚܲܕܼ ܡ̣ܢ ܕܘܼܒܵܪܹ̈ܐ܃ ܒܗܵܘ̇ ܕܲܩܕܼܵܡܵܘܗܝ>
      text <ܐܲܤܝܼܪ܃ ܘܡܸܢܹܗ ܫܵܩܹ̇ܠ ܬܲܪܒܿܝܼܬܼܵܐ ܘܡܸܫܬܵܘܫܲܛ ܠܲܐ̄ܚܪ̈ܵܢܹܐ ܕܡܸܢܹܗ>
      text <ܘܲܠܥܸܠ܁ ܘܐܸܢ ܚܲܕܼ ܡܸܢܗܘܿܢ ܡ̣ܢ ܡܨܲܥܬܼܵܐ ܚܲܤܝܼܪ܃ ܠܵܐ ܡܸܬܼܩܲܝܲܡ>
      text <ܗܵܘ̇ ܕܒܼܵܬܼܪܹܗ܁ ܘܡܸܬܼܚܙܸܐ ܕܟܼܠܗܘܿܢ ܡܸܫܬܪܹܝܢ܃ ܘܐܵܒܼܕܝܼܢ ܠܗܘܿܢ܁>
  text 64
    block
      text <ܥܲܠ ܫܘܼ̈ܚܠܵܦܹܐ ܤܲܓܝܼ̈ܐܹܐ ܕܢܲܩܝܼܦܝܼܢ ܠܪܸܥܝܵܢܵܐ܃ ܘܒܲܨܠܘܿܬܼܵܐ>
      text <ܡܸܬܼܒܲܚܪܝܼܢ܁ ܤܕ܁>
    block
      text <ܠܡܸܓܼܒܵܐ ܡ̇ܢ ܛܵܒܼܬܼܵܐ܃ ܕܨܸܒܼܝܵܢܵܐ ܗ̣̄ܝ ܫܲܦܝܼܪܵܐ ܕܐܲܝܢܵܐ ܕܲܠܗܵܕܹܐ>
      text <ܪܵܐܹ̇ܓܼ܁ ܠܲܡܫܲܠܵܡܘܼ ܕܹܝܢ ܠܲܓܼܒܼܝܼܬܼܵܐ ܕܗܵܘ̇ ܨܸܒܼܝܵܢܵܐ ܡܝܲܬܿܪܵܐ܃ ܕܐܲܠܵܗܵܐ>
      text <ܗ̣̄ܝ ܗܵܕܹܐ܃ ܘܥܲܠ ܡܥܲܕܪܵܢܘܼܬܼܵܐ ܤܲܓܝܼܐܬܼܵܐ ܕܡ̣ܢ ܨܹܐܕܵܘܗܝ>
      text <ܤܢܝܼܩܵܐ܁ ܡܸܛܠܗܵܢܵܐ ܠܪܸܓܿܬܼܵܬ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ ܡܲܩܦܝܼܢܲܢ܃>
      text <ܨܠܵܘ̈ܬܼܵܐ ܐܲܡܝܼ̈ܢܵܬܼܵܐ܁ ܠܵܘ ܒܲܠܚܘܿܕܼ ܠܡܸܒܼܥܵܐ ܡܸܢܹܗ ܥܘܼܕܼܪܵܢܵܐ܃ ܐܸܠܵܐ>
      text <ܘܐܵܦ ܕܢܸܥܒܸܕܼ ܒܵܗ̇ ܦܘܼܪܫܵܢܵܐ܃ ܐܸܢ ܫܵܠܡܵܐ ܠܨܸܒܼܝܵܢܹܗ܁ ܠܵܘ ܟܠ>
      text <ܪܸܓܿܬܼܵܐ ܕܫܲܦܝܼܪܬܵܐ܃ ܡ̣ܢ ܐܲܠܵܗܵܐ ܢܵܦ̇ܠܵܐ ܒܠܸܒܵܐ܃ ܐܸܠܵܐ ܐܲܝܕܵܐ ܕܐܵܦ>
      text <ܡܵܘܬܪܵܢܝܵܐ܁ ܘܐܝܼܬܼ ܗ̄ܘ̣ ܫܲܦܝܼܪܬܵܐ ܕܪܵܐܹܓܼ ܠܵܗ̇ ܐ̄ܢܵܫ܃ ܟܲܕܼ ܠܵܐ>
      text <ܡܥܲܕܪܵܐ ܠܹܗ܁ ܢܵܦ̇ܠܵܐ ܘܐܵܦ ܡ̣ܢ ܤܵܛܵܢܵܐ ܕܲܐܝܟܼ ܗܵܕܹܐ ܪܸܓܿܬܼܵܐ܃ ܟܲܕܼ>
      text <ܡܸܤܬܲܒܼܪܵܐ ܕܲܕܼܥܘܼܪܵܢܵܐ ܗ̣̄ܝ܁ ܟܡܵܐ ܙܲܒܼܢ̈ܝܼܢ ܕܹܝܢ܃ ܠܲܝܬܹܝܗ̇>
      text <ܕܲܡܫܘܼܚܬܹܗ܃ ܗ̤ܘ ܕܹܝܢ ܠܤܘܼܓܦܵܢܹܗ ܡܸܬܼܦܲܪܲܣ܁ ܟܲܕܼ ܥܵܨܹ̇ܐ ܠܹܗ>
    block
      text <ܕܹܝܢ܃ ܕܗܕܹܐ ܢܸܒܼܥܸܐ܁ ܟܲܕܼ ܠܵܐ ܡܛ̣ܵܐ ܥܕܲܟܹܝܠ ܠܕܼܘܼܒܵܪܵܐ ܗܵܘ̇܃ ܐܵܘ>
      text <ܕܢܘܼܟܼܪܵܝܵܐ ܠܛܲܟܼܤܵܐ ܕܐܸܤܟܹܡܹܗ܁ ܐܵܘ ܬܘܼܒܼ ܠܵܐ ܐܝܼܬܼܵܘܗܝ ܙܲܒܼܢܵܐ܃>
      text <ܗܵܘ̇ ܕܒܹܗ ܗܵܠܹܝܢ ܕܢܸܓܼܡܘܿܪ ܡܕܝܼܠ ܒܹܗ܁ ܐܵܘ ܕܗ̤ܘ ܠܵܐ ܤܵܦܹ̇ܩ>
      text <ܠܤܘܼܥܪܵܢܵܐ܃ ܐܵܘ ܒܝܼܕܲܥܬܼܵܐ܃ ܐܵܘ ܒܓܼܘܼܫܡܵܐ܃ ܐܵܘ ܒܙܲܒܼܢܵܐ ܕܠܵܐ>
      text <ܝܵܗܹ̇ܒܼ ܐܝܼܕܼܵܐ܁ ܘܲܒܼܟܼܠ ܦܪܘܿܣ܃ ܐܲܝܟܼ ܕܲܒܼܦܲܪܨܘܿܦ ܫܲܦܝܼܪܬܵܐ ܗ̣̄ܝ܃>
      text <ܐܵܘ ܢܕܼܵܘܸܕܼ ܠܹܗ܃ ܐܵܘ ܢܤܲܓܸܦ ܠܹܗ ܒܦܲܓܼܪܹܗ܃ ܐܵܘ ܕܛܵܡܲܪ ܠܹܗ>
      text <ܦܲܚܵܐ ܒܗܵܘܢܹܗ܁ ܒܲܕܼܓܼܘܿܢ ܐܲܝܟܼ ܕܐܸܡ̇ܪܹܬܼ܃ ܨܠܵܘ̈ܵܬܼܵܐ ܐܲܡܝܼ̈ܢܵܬܼܵܐ>
      text <ܘܲܚܦܝܼ̈ܛܵܬܼܵܐ܃ ܡܲܩܦܝܼܢܲܢ ܠܪܸܓܿܬܼܵܐ ܕܡܸܬܼܚܲܙܝܵܐ ܫܲܦܝܼܪܬܵܐ ܕܢܵܒܼ̇ܗܵܐ ܒܲܢ܁>
      text <ܟܲܕܼ ܐܵܡ̇ܪܝܼܢܲܢ ܐ̄ܢܵܫ ܐ̄ܢܵܫ ܡܸܢܲܢ܃ ܢܸܗܘܸܐ ܒܝܼ ܨܸܒܼܝܵܢܵܟܼ ܠܲܡܫܲܠܵܡܘܼ>
      text <ܒܲܥ̇ܒܼܵܕܼܵܐ܃ ܛܵܒܼܬܼܵܐ ܗܵܕܹܐ ܕܲܓܼܒܹܝ̇ܬܼ ܠܝܼ ܘܪܸܓܹܿܬܼ ܦܘܼܠܚܵܢܵܗ̇܃ ܐܸܢ>
      text <ܫܵܠ̇ܡܵܐ ܠܨܸܒܼܝܵܢܵܟܼ܁ ܠܡܸܨܒܵܐ ܕܹܝܢ ܒܵܗ̇܃ ܦܫܝܼܩ ܠܝܼ܁ ܕܐܸܤܥܪܝܼܗ̇>
      text <ܕܹܝܢ܃ ܠܵܐ ܡܸܫܟܲܚ ܐ̄ܢܵܐ ܕܠܵܐ ܡܵܘܗܲܒܼܬܼܵܐ ܕܡ̣ܢ ܨܹܐܕܲܝܟ܁ ܟܲܕܼ ܛܵܒܼ>
      text <ܬܲܪ̈ܬܲܝܗܹܝܢ ܕܝܼܠܵܟܼ ܐܸܢܹܝܢ܃ ܐܵܦ ܠܡܸܨܒܵܐ܃ ܐܵܦ ܠܡܸܤܥܲܪ܁ ܕܠܵܘ>
      text <ܒܸܠܥܵܕܼ ܛܲܝܒܿܘܼܬܼܵܟܼ ܠܗܵܝ̇ ܕܐܸܬܿܬܿܙܝܼܲܬ̤ ܐܸܬܿܛܦܝܼ̇ܤܹܬܼ ܐܵܘ ܕܙܵܥܹ̇ܬܼ>
      text <ܡܸܢܵܗ̇܁ ܗܵܢܵܘ ܥܝܵܕܼܵܐ ܕܐܲܝܢܵܐ ܕܲܠܫܲܦܝܼܪܬܵܐ ܪܵܐܹܓܼ ܒܦܘܼܪܫܵܢܵܐ ܕܗܵܘܢܵܐ܃>
      text <ܕܥܲܠ ܐܲܦܹܝ̈ܗ̇ ܒܲܨܠܘܿܬܼܵܐ ܢܸܥܡܲܠ ܐܲܡܝܼܢܵܐܝܼܬܼ܁ ܘܚܲܝܠܵܐ ܕܡ̣ܢ ܬܲܡܵܢ܃>
      text <ܢܸܫܩܘܿܠ ܤܘܼܝܵܥܵܐ ܠܦܘܼܠܚܵܢܹܗ܁ ܘܚܸܟܼܡܬܼܵܐ ܕܒܼܵܚ̇ܪܵܐ ܫܪܵܪܵܐ ܡ̣ܢ>
      text <ܙܹܐܦܵܐ܃ ܒܲܨ̈ܠܵܘܵܬܼܵܐ ܤܲܓܝܼ̈ܐܵܬܼܵܐ ܘܲܒܼܥܲܡܠܵܐ܃ ܘܲܙܗܝܼܪܘܼܬܼܵܐ ܘܝܲܐܝܼܒܼܘܼܬܼܵܐ>
      text <ܕܠܵܐ ܫܲܠܘܵܐ ܛܵܒܼܬܼܵܐ ܡܸܬܼܦܲܪܫܵܐ܃ ܒܝܲܕܼ ܕܸܡ̈ܥܹܐ ܐܲܡܝܼ̈ܢܵܬܼܵܐ܃ ܘܡܘܼܟܵܟܼܵܐ܃>
      text <ܘܥܘܼܕܼܪܵܢܵܐ ܫܡܲܝܵܢܵܐ܁ ܝܲܬܝܼܪܵܐܝܼܬܼ ܕܤܲܩܘܼܒܼܠܵܐ ܐܝܼܬܼ ܠܵܗ̇܃ ܚܘܼ̈ܫܵܒܹܐ>
      text <ܕܪܵܡܘܼܬܼܵܐ܃ ܗܵܢܘܿܢ ܕܲܡܥܲܕܪܵܢܘܼܬܼܵܐ ܕܐܲܠܵܗܵܐ ܡܸܢܲܢ ܟܵܠܹ̇ܝܢ܁ ܕܐܵܦ>
      text <ܠܗܵܕܹܐ܃ ܒܲܨܠܘܼܬܼܵܐ ܡܒܲܛܠܝܼܢܲܢ܁>
  text 65
    block
      text <ܙܘܼܗܵܪܹ̈ܐ ܫܲܦܝܼܪܹ̈ܐ ܕܡܲܠܦܝܼܢ ܥܲܠ ܙܗܝܼܪܘܼܬܼܵܐ ܘܛܘܼ̈ܟܵܤܲܝ ܙܢܵܐ>
      text <ܕܕܼܘܼܒܵܪܵܐ܃ ܕܲܒܼܗܘܿܢ ܡܲܩܢܸܐ ܐ̄ܢܵܫ ܛܲܟܼܤܵܐ ܦܲܐܝܵܐ ܠܲܩܢܘܿܡܹܗ܁ ܤܗ܁>
    block
      text <ܬܝܵܒܼܘܼܬܼܵܐ ܐܸܡܵܐ ܗ̣̄ܝ ܕܚܲܝܹ̈ܐ܁ ܦܵܬܼܚܵܐ ܠܲܢ ܬܲܪܥܵܗ̇܃ ܒܝܲܕܼ>
      text <ܥܪܘܼܩܝܵܐ ܕܡ̣ܢ ܟܠ܁ ܛܲܝܒܿܘܼܬܼܵܐ ܗܵܝ̇ ܕܐܵܘܒܸܕܼܢܲܢ ܒܵܬܲܪ ܡܲܥܡܘܿܕܼܝܼܬܼܵܐ>
      text <ܒܝܲܕܼ ܕܘܼܒܵܪܹ̈ܐ ܕܪܲܦܝܘܼܬܼܵܐ܃ ܠܵܗ̇ ܡܚܲܕܬܼܵܐ ܒܲܢ ܬܝܵܒܼܘܼܬܼܵܐ܃ ܒܝܲܕܼ>
      text <ܦܘܼܪ̈ܫܵܢܹܐ ܕܡܲܕܥܵܐ܁ ܡ̣ܢ ܡܲܝ̈ܵܐ ܘܪܘܼܚܵܐ ܠܒܸܫܢܲܢ ܠܲܡܫܝܼܚܵܐ܃ ܟܲܕܼ>
      text <ܠܵܐ ܐܲܪܓܸܫܢܲܢ ܒܫܘܼܒܼܚܹܗ܁ ܒܝܲܕܼ ܬܝܵܒܼܘܼܬܼܵܐ ܥܵܐ̇ܠܝܼܢܲܢ ܠܒܼܘܼܤܵܡܹܗ܃>
      text <ܒܝܼܕܲܥܬܼܵܐ ܕܦܘܼܪ̈ܫܵܢܹܐ ܕܒܲܢ ܕܵܢ̇ܚܵܐ܁ ܕܓܼܠܝܼܙ ܡ̣ܢ ܬܝܵܒܼܘܼܬܼܵܐ܃ ܓܠܝܼܙ>
      text <ܡ̣ܢ ܒܘܼܤܵܡܵܐ ܗܵܘ̇ ܕܲܥܬܼܝܼܕܼ܁ ܕܩܲܪܝܼܒܼ ܠܟܼܠ܃ ܪܲܚܝܼܩ ܡ̣ܢ>
      text <ܬܝܵܒܼܘܼܬܼܵܐ܁ ܕܪܲܚܝܼܩ ܡ̣ܢ ܟܠ ܒܦܘܼܪܫܵܢܵܐ܃ ܬܲܝܵܒܼܵܐ ܗ̄ܘ̣ ܒܲܫܪܵܪܵܐ܁>
      text <ܡܸܚܕܼܵܐ ܕܐܲܒܼܥܸܕܼ ܒܲܪܢܵܫܵܐ ܡ̣ܢ ܨܹܝܕܼ ܐ̄ܢܵܫܵܐ ܘܲܟܼܢܲܫ̣ ܠܘܵܬܼ ܝܵܬܹܗ܃>
      text <ܒܲܪ ܫܵܥܬܹܗ ܡܸܬܼܪܲܫܡܝܼܢ ܒܡܲܕܥܹܗ ܙܵܘ̈ܥܹܐ ܕܲܬܼܝܵܒܼܘܼܬܼܵܐ܁ ܡܩܲܒܸܠ>
      text <ܙܲܪܥܵܐ ܕܚܲܝܹ̈ܐ ܡ̣ܢ ܛܲܝܒܿܘܼܬܼܵܐ܃ ܘܒܲܕܼܡܘܼܬܼ ܥܘܸܠܵܐ ܡܸܬܿܬܿܙܝܼܥ ܒܹܗ>
      text <ܚܲܫܹܐ ܕܦܘܼܪܫܵܢܵܐ܁ ܘܪܵܦܹ̇ܬܼ ܒܠܸܒܵܐ܃ ܥܘܼܗܕܵܢ ܚܲܝܹ̈ܐ ܕܥܵܠܡܵܐ>
      text <ܕܲܥܬܼܝܼܕܼܾ܃ ܘܤܘܼܟܵܝܵܐ ܕܲܩܝܵܡܬܼܵܐ܃ ܘܪܸܢܝܵܐ ܕܕܼܝܼܢܵܐ܁ ܠܵܐ ܬܸܤܒܲܪ ܠܵܟܼ>
      text <ܕܒܸܠܥܵܕܼ ܛܲܝܒܿܘܼܬܼܵܐ ܐܲܠܵܗܵܝܬܼܵܐ܃ ܢܵܦܹ̇ܠ ܚܲܫܵܐ ܒܪܸܥܝܵܢܵܐ܁ ܕܲܒܼܝܲܕܼ>
      text <ܫܘܼܟܵܢܵܐ ܡܩܲܒܸܠ ܟܲܤܝܵܐܝܼܬܼ ܒܪ̈ܲܚܡܹܐ ܐܲܠܵܗܵܝܹ̈ܐ܃ ܒܲܬܼܘܵܬܼܵܐ ܚܲܪܝܼܦܬܼܵܐ>
      text <ܒܓܼܘܼܪܵܓܼܵܐ ܕܲܠܘܵܬܼ ܚܲܝܹ̈ܐ܁ ܐܲܝܟܼ ܕܐܸܡ݂ܲܪ ܐܵܦ ܛܘܼܒܼܵܢܵܐ ܐܹܘܲܓܼܪܝܼܣ܃>
      text <ܥܸܩܵܪܵܐ ܠܲܡ ܡܫܝܼܓܼܵܢܵܐ ܐܝܼܬܼܵܘܗܝ܃ ܬܘܵܬܼ ܢܲܦܫܵܐ ܚܲܡܝܼܡܬܼܵܐ܃>
    block
      text <ܕܡ̣ܢ ܡܵܪܝܵܐ ܒܝܲܕܼܸ ܡܲܠܲܐܟܹ̈ܐ ܩܲܕܝܼ̈ܫܹܐ ܠܐܲܝܠܹܝܢ ܕܬܼܵܝ̇ܒܿܝܼܢ܃ ܠܕܼܘܼܟܵܝܵܐ>
      text <ܕܡ̣ܢ ܚܲܫܹ̈ܐ ܒܲܒܼܛܝܼܠܘܼܬܼܵܐ ܡܸܬܼܝܲܗܒܵܐ܀ ܘܬܼܘܼܒܼ ܐܵܡܲܪ܃ ܢܘܼܪܵܐ>
      text <ܕܟܼܘܼܪܵܐ ܐܝܼܬܹܝܗ̇܃ ܬܘܵܬܼ ܢܲܦܫܵܐ ܚܲܡܝܼܡܬܼܵܐ܃ ܕܲܒܼܛܲܝܒܿܘܼܬܹܗ ܕܲܡܫܝܼܚܵܐ>
      text <ܗܵܘ̇ܝܵܐ ܠܢܲܦܫܵܐ ܒܥܸܕܵܢܵܐ ܕܲܨܠܘܿܬܼܵܐ܃ ܘܲܒܼܬܹܐܘܿܪܝܼܵܐ ܥܘܼܗܕܵܢܵܐ ܡܲܕܼܪܸܟܼ܁>
      text <ܓܠܝܼܙܘܼܬܼܵܗ̇ ܕܹܝܢ ܡܲܐܤܹܝܢ܃ ܡܲܝ̈ܵܐ ܚܲܝܹ̈ܐ܁>
      text <ܪܹܫܵܐ ܕܲܬܼܝܵܒܼܘܼܬܼܵܐ܃ ܡܘܼܟܵܟܼܵܐ ܕܠܵܐ ܐܸܤܟܹܡ܁ ܤܸܩܠܵܐ ܕܢܲܚ̈ܬܹܐ܃>
      text <ܕܘܼܘܵܕܼܵܐ ܗ̄ܘ̣ ܕܲܬܼܝܵܒܼܘܼܬܼܵܐ܁ ܐܘܼܪܚܵܐ ܠܘܵܬܼ ܚܸܟܼܡܬܼܵܐ܃ ܡܛܲܟܿܤܘܼܬܼܵܐ>
      text <ܗ̣̄ܝ ܕܗܲܕܵܡܹ̈ܐ܁ ܐܲܫܝܼܕܼܘܼܬܼܵܐ ܕܦܲܓܼܪܵܐ܃ ܕܘܼܘܵܕܼܵܐ ܗ̣̄ܝ ܕܚܸܟܼܡܬܼܵܐ܁>
      text <ܚܸܟܼܡܬܼܵܐ ܕܲܫܪܵܪܵܐ܃ ܚܵܘܪܵܐ ܗ̄ܘ̣ ܕܒܲܐܠܵܗܵܐ܁ ܚܵܘܪܵܐ ܕܒܲܐܠܵܗܵܐ܃ ܫܸܬܼܩܵܐ>
      text <ܗ̄ܘ̣ ܕܚܘܼ̈ܫܵܒܹܐ܁ ܫܸܠܝܵܐ ܕܬܲܪܥܝܼܬܼܵܐ܃ ܒܗܝܼܠܘܼܬܼܵܐ ܗ̄ܘ̣ ܕܦܘܼܪܫܵܢܵܐ܁>
      text <ܒܠܝܼܠܘܼܬܼܵܐ ܕܪܸ̈ܓܼܫܹܐ܃ ܢܸܒܼܥܵܐ ܗ̣̄ܝ ܕܡܲܚܫ̈ܒܼܵܬܼܵܐ܁ ܪܓܸܫܬܼܵܐ ܕܒܲܐܠܵܗܵܐ܃>
      text <ܥܘܼܡܩܵܐ ܗ̣̄ܝ ܕܡܘܼܟܼܵܟܼܵܐ܁ ܬܹܐܘܿܪܝܼܵܐ ܕܲܫܪܵܪܵܐ܃ ܡܝܼܬܼܘܼܬܼܵܐ ܗ̣̄ܝ>
      text <ܕܠܸܒܵܐ܁ ܠܸܒܵܐ ܕܲܒܼܩܘܼܫܬܼܵܐ ܡܝܼܬܼ ܠܥܵܠܡܵܐ܃ ܒܐܲܠܵܗܵܐ ܢܵܒܲܗ ܟ̱ܠܹܗ܁>
      text <ܡܝܼܬܼܘܼܬܼܵܐ ܕܲܫܪܵܪܵܐ܃ ܡܸܬܿܬܿܙܝܼܥܵܢܘܼܬܼܵܐ ܗ̣̄ܝ ܕܚܲܝܹ̈ܐ܁ ܛܵܒܲܐ ܗ̣̄ܝ>
      text <ܕܲܢܤܘܼܩ ܚܲܝܹ̈ܐ ܒܦܵܘܫܵܐ ܕܡ̣ܢ ܟܠ܃ ܡ̣ܢ ܕܲܢܒܲܢܸܐ ܠܚܲܝܹ̈ܐ ܒܫܘܼܢܵܝܵܐ>
      text <ܕܡ̣ܢ ܤܵܘܩܵܐ܁ ܛܵܒܼ ܗ̄ܘ̣ ܡܲܢ ܕܒܼܵܢܹ̇ܐ ܢܲܦܫܹܗ܃ ܡ̣ܢ ܡܲܢ ܕܒܼܵܢܹ̇ܐ>
      text <ܬܹܒܹܝܠ܁ ܛܵܒܼܵܐ ܗ̣̄ܝ ܠܡܸܡܬܲܩ ܚܲܝܹ̈ܐ܃ ܡ̣ܢ ܕܲܠܡܦܲܠܵܓܼܵܘܼ ܚܲܝܹ̈ܐ܁>
      text <ܐܲܝܢܵܐ ܕܡܲܚܬܼܝܼܢ ܗܲܕܵܡܵܘ̈ܗܝ ܒܲܪ̈ܵܝܹܐ܃ ܚܲܝܝܼܢ ܙܵܘܥܵܘ̈ܗܝ ܓܵܘܵܝܹ̈ܐ܁>
      text <ܕܚܲܝܼܢ ܗܲܕܵܡܵܘ̈ܗܝ ܒܲܪ̈ܵܝܹܐ܃ ܐܲܡܝܼܬܼ ܠܗܲܕܵܡܹ̈ܐ ܕܚܸܟܼܡܬܼܵܐ܁ ܡܘܼܟܵܟܼܵܐ>
      text <ܕܦܘܼܪܫܵܢܵܐ܃ ܝܑܼܕܲܥܬܼܵܐ ܗ̄ܘ̣ ܕܲܫܪܵܪܵܐ܁ ܝܑܼܕܲܥܬܼܵܐ ܕܲܫܪܵܪܵܐ܃ ܢܸܒܼܥܵܐ ܗ̣̄ܝ>
      text <ܕܡܘܼܟܵܟܼܵܐ܁ ܕܡܲܪܝܼܟܼ ܒܠܸܒܹܗ܃ ܡܲܟܿܝܼܟܼ ܒܦܲܓܼܪܹܗ܁ ܕܝܲܨܝܼܦ>
      text <ܒܦܲܓܼܪܹܗ܃ ܚܲܨܝܼܦ ܒܠܸܒܹܗ܁ ܕܲܕܼܠܝܼܚ ܒܦܲܓܼܪܹܗ܃ ܕܠܝܼܚ ܒܠܸܒܹܗ܁>
    block
      text <ܕܲܕܼܠܝܼܚ ܒܠܸܒܹܗ܃ ܫܲܛܘܼܪ ܒܗܵܘܢܹܗ܁ ܕܫܲܛܘܼܪ ܒܗܵܘܢܹܗ܃ ܒܝܼ̈ܫܵܢ>
      text <ܐܘܼܪ̈ܚܵܬܹܗ܁ ܕܒܼܝܼܫܵܐ ܐܘܼܪܚܹܗ܃ ܡܝܼܬܼܵܐ ܗ̄ܘ̣ ܒܚܲܝܹ̈ܐ܁ ܐܸܢ ܡܲܚܸܒܼ ܐܲܢ̄ܬܿ>
      text <ܡܲܟܿܝܼܟܼܘܼܬܼܵܐ܃ ܠܵܐ ܬܸܗܘܸܐ ܪܵܚܹܡ ܨܸܒܼܬܼܵܐ܁ ܒܲܪܢܵܫܵܐ ܪܵܚܹ̇ܡ ܨܸܒܼܬܼܵܐ܃>
      text <ܕܢܤܲܝܒܲܪ ܫܝܼܛܘܼܬܼܵܐ ܠܵܐ ܡܸܫܟܲܚ܁ ܘܲܕܼܢܸܪܗܲܛ ܠܘܵܬܼ ܥ̇ܒܼܵܕܹ̈ܐ>
      text <ܨܥܝܼܪܹ̈ܐ܃ ܩܲܫܝܵܐ ܗ̣̄ܝ ܠܹܗ܁ ܘܕܲܢܫܲܥܒܸܿܕܼ ܢܲܦܫܹܗ ܠܐܲܝܢܵܐ ܕܲܒܼܨܝܼܪ ܡܸܢܹܗ܃>
      text <ܒܵܗܹ̇ܬܼ܁>
      text <ܥܲܒܼܕܵܐ ܕܐܲܠܵܗܵܐ܃ ܠܵܐ ܡܸܨܛܲܒܲܬܼ ܒܦܲܓܼܪܹܗ܁ ܕܲܥ ܕܟܼܠ ܒܲܪܢܵܫܵܐ>
      text <ܕܪܵܚܹ̇ܡ ܨܸܒܼܬܼܵܐ ܕܦܲܓܼܪܹܗ܃ ܐܵܦܸܢ ܐܝܼܬܼ ܠܹܗ ܫܲܦܝܼܪ̈ܵܬܼܵܐ܃ ܢܤܝܼܤܵܐ>
      text <ܬܹܐܪܬܹܗ܁ ܘܟܼܠ ܕܪܵܚܹ̇ܡ ܝܘܼܬܼܪܵܢܵܐ ܕܡܸܬܼܚܙܸܐ܃ ܕܢܸܩܢܸܐ ܚܘܼܒܵܐ>
      text <ܫܲܪܝܼܪܵܐ ܥܲܡ ܐ̄ܢܵܫ ܠܵܐ ܡܸܫܟܲܚ܁ ܘܟܼܠ ܕܪܵܗܹ̇ܛ ܥܲܠ ܐܝܼܩܵܪܹ̈ܐ܃>
      text <ܥܲܒܼܕܵܐ ܗ̄ܘ̣ ܕܥܵܠܡܵܐ ܗܵܢܵܐ܁ ܐܸܢ ܤܢܹܝܢ ܥܠܲܝܟ ܟܠ ܕܗܵܠܹܝܢ>
      text <ܥܵܒܼ̇ܕܝܼܢ܃ ܐܲܢ̄ܬܿ ܐܲܪܚܸܩ ܡܸܢܗܹܝܢ܁ ܠܡܲܟܿܝܼܟܼܘܼܬܼܵܐ ܘܢܲܟܼܦܘܼܬܼܵܐ܃ ܚܲܕܼ>
      text <ܐܵܕܫܵܐ ܕܫܝܼܛܘܼܬܼܵܐ ܡܥܲܕܲܪ܁ ܘܐܲܝܢܵܐ ܕܪܵܚܹ̇ܡ ܐܝܼܩܵܪܵܐ ܘܨܼܒܼܬܼܵܐ܃ ܫܪܵܪܵܐ>
      text <ܕܗܵܠܹܝܢ ܡܸܢܹܗ ܠܵܐ ܬܸܒܼܥܸܐ܁ ܐܸܢ ܪܵܚܹ̇ܡ ܐܲܢ̄ܬܿ ܢܲܟܼܦܘܼܬܼܵܐ܃ ܠܵܐ>
      text <ܬܸܗܘܸܐ ܪܵܚܹ̇ܡ ܦܸܗܝܵܐ܁ ܦܸܓܼܥܹ̈ܐ ܕܥܵܪܨܝܼܢ ܥܠܲܝܟ ܒܝܲܕܼ ܦܸܗܝܵܐ܃>
      text <ܕܒܲܙܗܝܼܪܘܼܬܼܵܐ ܬܹܐܚܘܿܕܼ ܒܢܲܦܫܵܟܼ ܠܢܲܟܼܦܘܼܬܼܵܐ܃ ܠܵܐ ܫܵܒܼܩ̇ܝܼܢ܁ ܟܠ>
      text <ܕܪܵܚܹ̇ܡ ܦܸܗܝܵܐ܃ ܗ̤ܘ ܠܵܐ ܐܝܼܬܼܵܘܗܝ ܢܲܟܼܦܵܐ܁ ܘܟܼܠ ܕܐܲܚܝܼܕܼ ܒܥܵܠܡܵܝܹ̈ܐ܃>
      text <ܕܢܸܗܘܸܐ ܡܲܟܿܝܼܟܼܵܐ܃ ܠܵܐ ܬܗܲܝܡܸܢ܁ ܘܟܼܠ ܕܪܵܚܡܵܐ ܗ̄ܘ̣ ܕܐܲܠܵܗܵܐ܃>
      text <ܪܵܚܹ̇ܡ ܟܵܘܫܵܐ܁ ܒܲܪܢܵܫܵܐ ܦܲܗܵܝܵܐ ܕܢܸܛܲܪ ܒܢܲܦܫܹܗ ܫܪܵܪܵܐ ܕܠܵܐ ܛܘܼܠܫܵܐ܃>
      text <ܠܵܐ ܡܸܫܟܲܚ܁ ܬܝܵܒܼܘܼܬܼܵܐ ܤܲܓܝܼ̈ܐܹܐ ܡܚܵܘܹ̇ܝܢ܃ ܠܲܝܬܿ ܕܲܩܢܸܐ ܠܵܗ̇>
      text <ܫܲܪܝܼܪܵܐܝܼܬܼ܃ ܐܸܠܵܐ ܐܲܝܢܵܐ ܕܚܲܫܝܼܫ ܒܠܸܒܹܗ܁ ܚܲܫܵܐ ܕܠܸܒܵܐ܃ ܤܲܓܝܼ̈ܐܹܐ>
    block
      text <ܪܵܗ̇ܛܝܼܢ ܕܢܸܫܟܿܚܘܼܢ܁ ܠܲܝܬܿ ܕܡܸܫܟܲܚ ܠܹܗ ܒܲܫܪܵܪܵܐ܃ ܐܸܠܵܐ ܐܲܝܢܵܐ>
      text <ܕܲܩܢܸܐ ܫܸܬܼܩܵܐ ܐܲܡܝܼܢܵܐܝܼܬܼ܁ ܟܠ ܕܥܲܒܼܕܵܐ ܗ̄ܘ̣ ܕܐܲܠܵܗܵܐ܃ ܡܲܚܸܒܼ>
      text <ܚܲܫܝܼܫܘܼܬܼܵܐ܁ ܟܠ ܒܲܪܢܵܫܵܐ ܕܲܩܢܸܐ ܤܲܓܝܼܐܘܼܬܼܵܐ ܕܡܸܠܹ̈ܐ܃ ܐܵܦܸܢ ܬܡܝܼ̈ܗܵܬܼܵܐ>
      text <ܢܸܫܬܲܥܸܐ܃ ܕܲܥ ܕܲܤܦܝܼܩ ܗ̄ܘ̣ ܡ̣ܢ ܠܓܼܵܘ܁ ܚܲܫܵܐ ܕܲܠܓܼܵܘ܃ ܦܓܼܘܼܕܼܵܐ>
      text <ܗ̄ܘ̣ ܕܪܸ̈ܓܼܫܹܐ܁ ܐܸܢ ܪܵܚܹ̇ܡ ܫܪܵܪܵܐ ܐܲܢ̄ܬܿ܃ ܗ̤ܘܝܼ ܪܵܚܹ̇ܡ ܫܸܬܼܩܵܐ܁>
      text <ܒܲܕܼܡܘܼܬܼ ܫܸܡܫܵܐ ܥܵܒܹ̇ܕܼ ܠܵܟܼ ܗܵܢܵܐ ܕܬܸܬܼܢܲܗܲܪ ܒܐܲܠܵܗܵܐ܃ ܘܦܵܪܹܩ>
      text <ܠܵܟܼ ܡ̣ܢ ܗܲܓܵܓܹ̈ܐ ܕܠܵܐ ܝܑܼܕܲܥܬܼܵܐ܃ ܠܹܗ ܠܐܲܠܵܗܵܐ ܡܚܲܝܸܕܼ ܠܵܟܼ ܫܸܬܼܩܵܐ܁>
      text <ܒܙܲܒܼܢܵܐ ܕܗܲܢܝܼ ܠܵܟܼ ܤܝܵܡ ܒܘܼܪܟܵܟܼ܃ ܠܵܐ ܬܸܬܼܚܲܦܲܛ ܕܬܸܥܒܸܿܕܸ>
      text <ܠܹܗ ܫܘܼܠܵܡܵܐ܁ ܠܘܲܝ ܠܵܐ ܡܸܬܼܦܤܸܩ ܗ̄ܘ̣ܵܐ܃ ܟܡܵܐ ܕܐܝܼܬܲܝܟ ܒܗܵܠܹܝܢ>
      text <ܚܲܝܹ̈ܐ܁ ܘܲܒܼܙܲܒܼܢܵܐ ܕܲܟܼܢܝܼܫ ܒܹܗ ܪܸܥܝܵܢܵܟܼ܃ ܠܵܐ ܬܸܦܤܘܿܩ ܨܠܘܿܬܼܵܟܼ܁>
      text <ܠܵܐ ܬܸܚܫܘܿܒܼ ܒܸܛܠܵܢܵܐ ܐܘܼܟܵܐ ܕܲܨܠܘܿܬܼܵܐ ܟܢܝܼܫܬܼܵܐ܃ ܡܸܛܠ>
      text <ܦܵܘܫܵܐ ܕܡܲܙܡܘܿܪܹ̈ܐ܁ ܝܲܬܝܼܪ ܡ̣ܢ ܢܩܵܫܵܐ ܕܦܸܬܼܓܼܵܡܹ̈ܐ܃ ܒܪܵܟܼܵܐ>
      text <ܕܒܲܨܠܘܿܬܼܵܐ ܐܲܚܸܒܼ܁ ܐܸܡܲܬܼܝ ܕܝܵܗ̇ܒܵܐ ܠܵܟܼ ܐܝܼܕܼܵܐ ܗܵܕܹܐ܃ ܗ̤ܝ ܬܡܲܠܸܐ>
      text <ܠܵܟܼ ܚܠܵܦ ܢܸܫܡܸܫܬܼܵܐ܁ ܐܸܡܲܬܼܝ ܕܒܼܵܗ̇ ܒܬܸܫܡܸܫܬܼܵܐ ܡܸܫܬܲܟܿܢܵܐ ܠܵܟܼ>
      text <ܡܵܘܗܲܒܼܬܼܵܐ ܕܕܸܡ̈ܥܹܐ܃ ܠܵܐ ܬܸܚܫܘܿܒܼ ܒܘܼܤܵܡܵܐ ܕܲܒܼܗܹܝܢ ܒܸܛܠܵܢܵܐ>
      text <ܕܡܸܢܵܗ̇܁ ܫܘܼܡܠܵܝܵܐ ܗ̄ܘ̣ ܕܲܨܠܘܿܬܼܵܐ܃ ܫܘܼܟܵܢܵܐ ܕܕܸܡ̈ܥܹܐ܁ ܠܵܐ ܬܸܬܿܕܲܡܲܪ>
      text <ܐܸܢܗ̤ܘ ܕܐܝܼܬܼ ܐܸܡܲܬܼܝ ܕܒܲܪܝܼܟܼ ܐܲܢ̄ܬܿ ܒܲܨܠܘܿܬܼܵܐ ܘܲܟܼܢܝܼܫ ܒܵܗ̇>
      text <ܪܸܥܝܵܢܵܟܼ܃ ܘܲܫܠܸܐ ܡ̣ܢ ܨܠܘܿܬܼܵܐ܁ ܗܵܕܹܐ ܡܸܫܟܲܚ ܐܲܢ̄ܬܿ܃ ܐܵܦ>
      text <ܒܬܸܫܡܸܫܬܼܵܐ܃ ܐܵܦ ܒܩܸܪܝܵܢܵܐ܁ ܒܙܲܒܼܢܵܐ ܕܲܡܒܲܕܲܪ ܪܸܥܝܵܢܵܟܼ܃ ܝܲܬܿܝܿܪ ܡ̣ܢ>
      text <ܨܠܘܿܬܼܵܐ ܒܩܸܪܝܵܢܵܐ ܟܲܬܲܪ܁ ܐܘܼܪܚܵܐ ܕܩܸܪܝܵܢܵܟܼ ܥܲܡ ܢܝܼܫܵܐ ܕܕܼܘܼܒܵܪܵܟܼ܃>
      text <ܢܸܗܘܸܐ ܫܘܸܐ܁ ܠܵܘ ܟܠ ܟܬܼܵܒܹ̈ܐ ܚܵܫ̇ܚܝܼܢ ܠܟܼܘܼܢܵܫܵܐ ܕܪܸܥܝܵܢܵܐ܁ ܤܘܿܓܼܵܐܐ>
      text <ܕܹܝܢ ܕܲܟܼܬܼܵܒܹ̈ܐ܃ ܕܝܘܼܠܦܵܢܵܐ ܐܝܼܬܼ ܒܗܘܿܢ܃ ܠܕܲܟܼܝܘܼܬܼܵܐ ܕܹܝܢ ܠܵܐ>
    block
      text <ܚܵܫ̇ܚܝܼܢ܁ ܦܸܗܝܵܐ ܕܹܝܢ ܕܪܸܥܝܵܢܵܐ ܫܵܒܼܩ̇ܝܼܢ ܥܠܲܝܟܼ ܟܬܼܵܒܹ̈ܐ ܡܫܲܓܼܢܲܝ̈ܵܐ܁>
      text <ܕܲܥ ܕܠܵܘ ܟܠ ܟܬܼܵܒܼ ܕܡܲܠܸܦ ܥܲܠ ܕܸܚܠܲܬܼ ܐܲܠܵܗܵܐ܃ ܚܵܫܲܚ>
      text <ܐܵܦ ܠܕܲܟܼܝܘܼܬܼܵܐ ܕܬܹܐܪܬܵܐ ܘܲܟܼܢܝܼܫܘܼܬܼ ܚܘܼ̈ܫܵܒܹܐ܁ ܥܲܡ ܐܲܝܢܵܐ ܕܠܵܐ>
      text <ܝܵܕܲܥ̇ ܫܪܵܪܵܐ܃ ܠܵܐ ܬܸܬܼܚܪܸܐ ܥܲܡܹܗ ܥܲܠ ܚܲܬܿܝܼܬܼܘܼܬܼܵܐ ܕܗܵܠܹܝܢ܁>
      text <ܐܵܦ ܝܲܬܝܼܪ ܡ̣ܢ ܥܲܡܠܹ̈ܐ܃ ܫܲܠܝܘܼܬܼܵܐ ܐܲܚܸܒܼ܁ ܝܲܩܲܪ ܠܩܸܪܝܵܢܵܐ ܐܸܢ>
      text <ܡܲܨܝܵܐ܃ ܝܲܬܝܼܪ ܡ̣ܢ ܩܵܘܡܵܐ܃ ܡܲܒܿܘܼܥܵܐ ܗ̄ܘ̣ ܓܹܝܪ ܕܲܨܠܘܿܬܼܵܐ ܕܟܼܝܼܬܼܵܐ܁>
      text <ܠܡܸܒܼܤܵܐ ܒܪܲܡ܃ ܘܠܵܐ ܠܲܓܼܡܵܪ܁ ܐܸܙܕܲܗ̄ܤ ܡ̣ܢ ܦܲܚܵܐ܁ ܥܸܩܪܵܐ ܗܘ̣>
      text <ܕܕܘܼܒܵܪܵܐ ܙܘܼܡܵܪܵܐ܁ ܒܪܲܡ ܗܵܕܹܐ ܕܲܥ܃ ܕܦܸܬܼܓܼܵܡܹ̈ܐ ܕܥܲܡ ܦܸܗܝܵܐ>
      text <ܠܥܲܡܠܵܐ ܕܓܼܘܼܫܡܵܐ ܝܲܬܿܝܼܪ ܚܵܫ̇ܚܝܼܢ܁ ܡܝܲܬܲܪ ܗ̄ܘ̣ ܚܲܫܵܐ ܕܪܸܥܝܵܢܵܐ܃>
      text <ܡ̣ܢ ܠܹܐܘܬܼܵܐ ܕܓܘܼܫܡܵܐ܁ ܒܙܲܒܼܢܵܐ ܕܡܲܐܝܼܢܘܼܬܼܵܐ ܗ̤ܘܝܼ ܡܸܬܼܥܲܝܲܕ܃>
      text <ܕܲܬܼܙܝܼܥ ܠܲܛܢܵܢܵܐ ܩܲܠܝܼܠ܁ ܪܲܒܲܬܼ ܓܹܝܪ ܡܸܬܿܬܿܥܝܼܪ ܠܸܒܵܐ܃ ܡܲܚܸܡ>
      text <ܓܹܝܪ ܘܲܠܙܵܘ̈ܥܹܝܗ̇ ܕܢܲܦܫܵܐ܁ ܐܲܝܟܲܢܵܐ ܕܠܘܼܩܒܲܠ ܪܸܓܿܬܼܵܐ܃ ܗܵܟܲܢܵܐ>
      text <ܡܥܲܕܪܵܐ ܚܸܡܬܼܵܐ ܕܲܟܼܝܵܢܵܐ܃ ܐܵܦ ܒܙܲܒܼܢܵܐ ܕܡܲܐܝܼܢܘܼܬܼܵܐ܃ ܫܵܕܼܝܵܐ ܓܹܝܪ>
      text <ܩܲܪܝܼܪܘܼܬܼܵܐ ܡ̣ܢ ܢܲܦܫܵܐ܁ ܒܲܬܼܪܹܝܢ ܥܸܕܵܢ̈ܝܼܢ ܡܥܵܕܼܵܐ ܕܬܹܐܬܸܐ ܥܠܲܝܢ>
      text <ܗܵܕܹܐ ܐܲܝܟܼ ܕܲܒܼܤܘܿܓܼܵܐܐ܃ ܡ̣ܢ ܝܘܼܩܪܵܐ ܕܟܲܪܤܵܐ܃ ܘܡ̣ܢ ܡܚܝܼܠܘܼܬܼܵܐ>
      text <ܝܲܬܝܼܪܬܵܐ ܕܡ̣ܢ ܥܲܡ̈ܠܹܐ܁>
      text <ܡܛܲܟܿܤܘܼܬܼܵܐ ܕܦܘܼܠܚܵܢܵܐ܃ ܢܘܼܗܪܵܐ ܗ̣̄ܝ ܕܬܲܪܥܝܼܬܼܵܐ܁ ܠܲܝܬܿ ܐܲܝܟܼ>
      text <ܝܑܼܕܲܥܬܼܵܐ܁ ܟܠ ܨܠܘܿܬܼܵܐ ܕܲܒܼܠܸܠܝܵܐ ܬܩܲܪܸܒܼ܃ ܡ̣ܢ ܟܠ ܥܲܡ̈ܠܝܼܢ>
      text <ܕܒܼܐܝܼܡܵܡܵܐ ܬܸܗܘܸܐ ܡܝܲܩܪܵܐ ܒܥܲܝܢܲܝ̈ܟ܁ ܠܵܐ ܬܵܘܩܲܪ ܟܲܪܤܵܟܼ܃ ܕܠܵܐ>
      text <ܢܸܗܘܸܐ ܒܠܝܼܠ ܪܸܥܝܵܢܵܟܼ܃ ܘܬܸܗܘܸܐ ܫܓܼܝܼܫ ܒܦܸܗܝܵܐ ܟܲܕܼ ܩܵܐܹܡ>
    block
      text <ܐܲܢ̄ܬܿ ܒܠܸܠܝܵܐ܃ ܘܲܡܫܲܪܹܝܢ ܗܲܕܵܡܲܝ̈ܟ܃ ܘܲܡܠܸܐ ܐܲܢ̄ܬܿ ܟ̱ܠܵܟܼ ܪܲܦܝܘܼܬܼܵܐ܁>
      text <ܐܸܠܵܐ ܚܲܫܝܼܟܼܵܐ ܢܲܦܫܵܟܼ܃ ܘܲܡܕܵܘܕܼܝܼܢ ܙܵܘܥܲܝ̈ܟ܃ ܘܠܵܐ ܬܸܫܟܲܚ ܬܟܲܢܸܫ>
      text <ܐܸܢܘܿܢ ܠܘܵܬܼ ܦܸܬܼܓܼܵܡܹ̈ܐ ܟܠ ܟ̱ܠܹܗ ܡܸܛܠ ܥܲܡܛܵܢܵܐ܃ ܘܢܸܗܘܸܐ>
      text <ܦܲܟܿܝܼܗ ܥܠܲܝܟ ܛܲܥܡܵܐ ܕܟܼܠܡܸܕܸܡ܁ ܘܠܵܐ ܢܸܬܼܚܲܠܘܿܢ ܠܵܟܼ ܦܸܬܼܓܼܵܡܹ̈ܐ>
      text <ܕܙܘܼܡܵܪܵܐ܃ ܗܵܢܘܿܢ ܕܡܸܛܠ ܩܲܠܝܼܠܘܼܬܼܵܐ ܘܢܲܗܝܼܪܘܼܬܼܵܐ ܕܪܸܥܝܵܢܵܐ܃>
      text <ܡܥܵܕܼ ܒܗܲܢܝܼܐܘܼܬܼܵܐ ܛܵܥܹ̇ܡ ܗܵܘܢܵܐ ܦܘܼܪ̈ܫܵܢܹܐ ܕܲܒܼܗܘܿܢ܁ ܐܸܡܲܬܝ ܕܛܲܟܼܤܵܐ>
      text <ܕܦܘܼܠܚܵܢ ܠܸܠܝܵܐ ܐܸܫܬܿܓܸܫ܃ ܗܵܝܕܹܝܢ ܐܵܦ ܒܦܘܼܠܚܵܢܵܐ ܕܐܝܼܡܵܡܵܐ>
      text <ܢܸܗܘܸܐ ܗܵܘܢܵܐ ܡܒܲܠܒܲܠ܃ ܘܪܵܕܹܐ ܒܥܲܡܛܵܢܵܐ܁ ܘܲܒܼܩܸܪܝܵܢܵܐ ܐܲܝܟܼ ܕܲܡܥܵܕܼ܃>
      text <ܠܵܐ ܡܸܬܼܒܲܤܲܡ܁ ܫܲܟܿܝܼܢܵܐ ܓܹܝܪ܃ ܐܲܝܟܼ ܥܲܪܦܸܠܵܐ ܥܲܠ ܙܵܘ̈ܥܹܐ܁ ܘܐܸܢܗܘ̤>
      text <ܕܒܲܨܠܘܿܬܼܵܐ ܢܸܬܿܬܿܙܝܼܥܘܼܢ܃ ܘܐܸܢ ܒܗܸܪܓܵܐ܁ ܒܘܼܤܵܡܵܐ ܕܒܼܐܝܼܡܵܡܵܐ>
      text <ܡܸܫܬܲܟܲܢ ܠܥܲܢܘܵܝܵܐ܃ ܡ̣ܢ ܢܘܼܗܪܵܐ ܕܦܘܼܠܚܵܢ ܠܸܠܝܵܐ ܢܵܒܲܥ ܥܲܠ>
      text <ܗܵܘܢܵܐ ܙܲܗܝܵܐ܁ ܟܠ ܒܲܪܢܵܫܵܐ ܕܢܸܤܝܵܢܵܐ ܕܫܸܠܝܵܐ ܠܵܐ ܢܤܝܼܒܼ ܠܹܗ>
      text <ܢܘܼܓܼܪܵܐ܃ ܠܵܐ ܬܤܲܟܸܐ ܕܡܸܕܸܡ ܝܲܬܿܝܼܪ ܬܹܐܠܲܦ ܡܸܢܹܗ ܥܲܠ ܛܵܒܼ̈ܬܼܵܐ>
      text <ܕܥܲܢܘܵܝܹ̈ܐ܃ ܐܵܦܸܢ ܪܲܒܲܬܼ ܚܲܟܿܝܼܡ ܘܡܲܠܦܵܢ܃ ܘܐܝܼܬܼ ܠܹܗ ܤܘܿܓܼܵܐܐ>
      text <ܕܬܲܩ̈ܢܵܬܼܵܐ܁ ܐܸܙܕܲܗ̄ܪ ܕܠܵܐ ܬܲܡܚܸܠ ܦܲܓܼܪܵܟܼ ܝܲܬܿܝܼܪܵܐ܃ ܕܲܠܡܵܐ ܬܸܬܼܚܲܝܲܠ>
      text <ܥܠܲܝܟ ܡܲܐܝܼܢܘܼܬܼܵܐ܃ ܘܬܲܩܲܪ ܠܢܲܦܫܵܟܼ ܡ̣ܢ ܛܥܵܡܬܼܵܐ ܕܦܘܼܠܚܵܢܵܗ̇܁>
      text <ܐܲܝܟܼ ܕܲܒܼܡܲܤܲܐܬܼܵܐ ܙܵܕܹ̇ܩ ܕܢܸܬܼܩܘܿܠ ܐ̄ܢܵܫ ܕܘܼܒܵܪܹܗ܁ ܒܙܲܒܼܢܵܐ ܕܤܲܒܿܝܼܥ>
      text <ܐܲܢ̄ܬܿ܃ ܐܸܙܕܲܗ̄ܪ ܩܲܠܝܼܠ ܡ̣ܢ ܦܵܪܹܗ̄ܤܝܼܵܐ ܕܥܲܡ ܢܲܦܫܵܟܼ܁ ܢܲܟܼܦܵܐܝܼܬܼ>
      text <ܢܸܗܘܸܐ ܡܵܘܬܿܒܼܵܟܼ܃ ܐܵܦ ܒܥܸܕܵܢܵܐ ܕܲܚܫܲܚܬܼܵܐ܁ ܝܲܬܝܼܪܵܐܝܼܬܼ ܗ̤ܘܝܼ ܢܟܸܦ>
      text <ܘܲܙܗܸܐ܃ ܒܥܸܕܵܢ ܡܲܕܼܡܟܼܵܐ܁ ܠܵܘ ܒܲܠܚܘܿܕܼ ܒܚܘܼܫܵܒܲܝ̈ܟ܃ ܐܸܠܵܐ>
      text <ܘܲܒܼܗܲܕܵܡܲܝ̈ܟ ܟܲܕܼ ܙܗܝܼܪܝܼܢ܁ ܡ̣ܢ ܡܲܤܒܿܪܵܢܘܼܬܼܵܐ܃ ܐܸܙܕܲܗ̄ܪ ܒܥܸܕܵܢ>
      text <ܫܘܼܚ̈ܠܵܦܹܐ ܛܵܒܹ̈ܐ܁ ܡܚܝܼܠܘܼܬܼܵܟܼ ܕܹܝܢ ܘܒܼܘܿܪܘܼܬܼܟܼ ܕܠܘܼܩܒܲܠ>
    block
      text <ܩܲܛܝܼܸܢܘܼܬܼܵܗ̇܃ ܒܨܲܠܘܿܬܼܵܐ ܚܦܝܼܛܬܼܵܐ ܠܡܵܪܲܢ ܚܵܘܵܐ܃ ܕܲܠܡܵܐ ܬܸܫܬܿܒܸܩ>
      text <ܕܬܸܬܼܢܲܤܸܐ ܒܤܲܢ̈ܝܵܬܼܵܐ܁ ܢܲܩܝܼܦܵܐ ܓܹܝܪ ܙܵܢܝܘܼܬܼܵܐ ܠܪܵܡܘܼܬܼܵܐ܃ ܘܛܵܥܝܘܼܬܼܵܐ܁>
      text <ܠܡܲܤܒܿܪܵܢܘܼܬܼܵܐ܁>
      text <ܒܲܥ̇ܒܼܵܕܼܵܐ ܕܐܝܼܕܲܝ̈ܟ ܡܸܤܲܬܼ ܤܘܼܢܩܵܢܵܟܼ ܐܸܬܼܚܲܫܲܚ܃ ܡܵܠܘܿܢ>
      text <ܠܐܲܤܝܼܪܘܼܬܼܵܟܼ ܕܲܒܼܓܼܵܘ ܫܸܠܝܵܐ܁ ܠܵܐ ܬܸܬܼܡܚܸܠ ܒܤܲܒܼܪܵܟܼ ܥܲܠ ܝܵܨܘܿܦܵܟܼ܃>
      text <ܬܡܝܼܗܝܼܢ ܦܘܼܪ̈ܢܵܤܵܘܗܝ ܕܐܲܠܵܗܵܐ ܠܘܵܬܼ ܒܲܝܬܵܝܵܘ̈ܗܝ܃ ܕܐܵܦ>
      text <ܒܡܲܕܼܒܿܪܵܐ ܫܵܗܝܵܐ܃ ܡܦܲܪܢܸܣ ܠܝܵܬܼܒܲܝ̈ ܥܲܠ ܤܲܒܼܪܹܗ ܕܠܵܐ ܐܝܼ̈ܕܲܝܵܐ>
      text <ܕܐ̄ܢܵܫܵܐ܁ ܐܸܢܕܹܝܢ ܤܵܥܲܪ ܠܵܟܼ ܡܵܪܲܢ ܒܗܵܠܹܝܢ ܕܦܲܓܼܪܵܐ ܕܠܵܐ ܥܲܡܠܵܐ܃>
      text <ܟܲܕܼ ܐܲܢ̄ܬܿ ܝܵܨܹ̇ܦ ܐܲܢ̄ܬܿ ܕܢܲܦܫܵܐ ܒܲܠܚܘܿܕܼ܃ ܗܵܝܕܹܝܢ ܡܸܬܿܬܿܙܝܼܥ ܚܘܼܫܵܒܼܵܐ>
      text <ܡ̣ܢ ܦܘܼܪ̈ܤܹܐ ܕܩܵܛܘܿܠܵܐ܃ ܕܥܸܠܬܼܵܐ ܡܸܕܸܡ ܡ̣ܢ ܟܠ ܦܪܘܿܣ܃>
      text <ܡ̣ܢ ܨܹܐܕܲܝܟ ܐܝܼܬܹܝܗ̇ ܠܗܵܕܹܐ ܟ̱ܠܵܗ̇ ܒܛܝܼܠܘܼܬܼܵܐ܁ ܘܥܲܡܹܗ ܕܚܘܼܫܵܒܼܵܐ܃>
      text <ܫܵܠ̇ܝܵܐ ܡܸܢܵܟܼ ܝܲܨܝܼܦܘܼܬܹܗ ܕܐܲܠܵܗܵܐ܁ ܘܒܼܵܗ̇ ܒܫܵܥܬܼܵܐ ܢܵܒܼܥ̇ܝܼܢ ܥܠܲܝܟ>
      text <ܪܸܒܿܘ ܢܸܤܝ̈ܘܿܢܝܼܢ܃ ܐܸܢ ܡ̣ܢ ܡܲܗܡܝܵܢܘܼܬܼܵܐ ܕܝܵܨ̈ܘܿܦܹܐ܃ ܘܐܸܢ ܒܚܘܼܕܵܬܼܵܐ>
      text <ܕܟܹܐܒܹ̈ܐ ܘܲܕܼܟܼܘܼܪ̈ܗܵܢܹܐ ܕܡܸܬܿܬܿܙܝܼܥܝܼܢ ܒܹܗ ܒܦܲܓܼܪܲܢ܁ ܠܵܘ ܡ̣ܢ>
      text <ܡܸܬܿܬܿܙܝܼܥܵܢܘܼܬܼܵܐ ܠܚܘܿܕܼ ܡܲܗܡܸܐ ܐܲܠܵܗܵܐ܃ ܐܸܠܵܐ ܐܸܡܲܬܼܝ ܕܲܡܩܵܘܸܐ>
      text <ܠܘܵܬܼܵܗ̇ ܪܸܥܝܵܢܵܐ܁ ܡ̣ܢ ܡܸܬܿܬܿܙܝܼܥܵܢܘܼܬܼܵܐ ܕܹܝܢ ܕܠܵܐ ܒܨܸܒܼܝܵܢܵܐ܃ ܠܵܐ>
      text <ܪܵܕܹܐ ܘܕܼܵܐܹ̇ܢ ܐܲܠܵܗܵܐ ܠܐ̄ܢܵܫ܁ ܐܵܦܠܵܐ ܐܸܢܗ̤ܘ ܕܲܫܠܸܡܢܲܢ ܠܵܗ̇ ܡܠܸܐ>
      text <ܫܵܥܵܐ܃ ܘܒܲܪ ܫܵܥܬܹܗ ܙܲܩܬܲܢ ܚܲܫܵܐ܃ ܘܲܬܼܘܵܬܼܵܐ ܐܲܕܼܪܸܟܼܬܲܢ܁ ܘܐܵܦ>
      text <ܡܵܪܲܢ܃ ܠܵܐ ܡܲܩܸܨ ܠܲܢ ܕܐܲܝܟܼ ܗܵܕܹܐ ܡܲܤܟܿܠܵܢܘܼܬܼܵܐ܃ ܐܸܠܵܐ ܗܵܝ̇>
      text <ܕܚܲܬܿܝܼܬܼܵܐܝܼܬܼ ܢܲܩܦܵܗ̇ ܪܸܥܝܵܢܵܐ܁ ܗܵܢܵܘ ܕܹܝܢ܃ ܕܠܲܐܝܠܹܝܢ ܕܠܵܐ>
      text <ܡܲܪܓܫܵܢܵܐܝܼܬܼ ܚܵܪܘ ܒܵܗ̇ ܘܐܲܝܟܼ ܕܲܒܼܘܵܠܝܼܬܼܵܐ܃ ܘܠܵܐ ܚܲܫܒܿܘܼܗ̇ ܐܲܝܟܼ>
      text <ܪܸܢܝܵܐ ܕܥܵܘ̣ܠܵܐ܁ ܐܲܡܝܼܢܵܐܝܼܬܼ܃ ܗܵܕܹܐ ܢܨܲܠܸܐ ܠܡܵܪܲܢ܃ ܡܫܝܼܚܵܐ ܤܵܟܹܗ>
    block
      text <ܕܲܫܪܵܪܵܐ܃ ܐܲܕܢܲܚ ܫܪܵܪܵܟܼ ܒܠܸܒܵܪ̈ܵܘܬܲܢ܃ ܕܐܲܝܟܼ ܨܸܒܼܝܵܢܵܟܼ ܢܸܕܲܥ>
      text <ܠܲܡܗܲܠܵܟܼܘܼ ܒܐܘܼܪܚܵܟܼ܁>
      text <ܐܸܡܲܬܼܝ ܕܚܘܼܫܵܒܼܵܐ ܡܸܕܸܡ ܒܝܼܫܵܐ ܚܲܕܼܬܼܵܐܝܼܬܼ ܐܵܘ ܡ̣ܢ ܗܵܠܹܝܢ ܕܡ̣ܢ>
      text <ܢܘܼܓܼܪܵܐ ܤܒܼܝܼܤܵܐܝܼܬܼ ܢܲܦܫܹܗ ܡܚܵܘܸܐ ܒܵܟܼ܃ ܕܲܥ ܚܲܬܝܼܬܼܵܐܝܼܬܼ܃>
      text <ܕܦܲܚܵܐ ܨܵܒܹ̇ܐ ܠܡܸܛܡܲܪ ܠܵܟܼ܁ ܘܐܸܬܿܬܿܥܝܼܪ ܥܠܵܘܗܝ܃ ܒܙܲܒܼܢܵܐ܁>
      text <ܐܸܢܕܹܝܢ ܡ̣ܢ ܗܵܠܹܝܢ ܗ̄ܘ̣ ܕܡ̣ܢ ܓܲܒܵܐ ܕܝܲܡܝܼܢܵܐ ܘܲܕܿܛܵܒܼܬܼܵܐ܃ ܕܲܥ>
      text <ܕܲܡܢܵܬܼܵܐ ܡܸܕܸܡ ܕܚܲܝܹ̈ܐ ܨܵܒܹ̇ܐ ܝܵܗܹ̇ܒܼ ܠܵܟܼ ܡܵܪܝܵܐ܁ ܘܡܸܛܠ ܗܵܕܹܐ܃>
      text <ܤܒܼܝܼܤܵܐܝܼܬܼ ܠܒܲܪ ܡ̣ܢ ܥܝܵܕܼܵܐ ܡܸܬܿܬܿܙܝܼܥ ܒܵܟܼ܁ ܐܸܢ ܓܹܝܪ ܚܘܼܫܵܒܼܵܐ>
      text <ܗ̄ܘ̣ ܥܲܡܘܼܛܵܐ܃ ܘܲܦܠܝܼܓܼ ܐܲܢ̄ܬܿ ܥܠܵܘܗܝ܃ ܒܲܕܼܠܵܐ ܡܸܫܟܲܚ ܐܲܢ̄ܬܿ>
      text <ܢܲܗܝܼܪܵܐܝܼܬܼ ܠܡܲܕܼܪܵܟܼܘܼ ܕܐܸܢ ܒܲܝܬܵܝܵܐ ܗ̄ܘ̣ ܐܵܘ ܓܲܢܵܒܼܵܐ܃ ܘܐܸܢ ܡܥܲܕܪܵܢܵܐ>
      text <ܐܵܘ ܟܡܹܐܢܬܼܵܢܵܐ ܕܒܸܐܤܟܹܡ ܫܲܦܝܼܪܬܵܐ ܛܫܸܐ܃ ܒܲܨܠܘܿܬܼܵܐ ܚܲܪܝܼܦܬܼܵܐ>
      text <ܕܠܸܠܝܵܐ ܘܕܼܐܝܼܡܵܡܵܐ܃ ܥܲܡ ܫܲܗܪܵܐ ܢܲܓܝܼܪܵܐ ܐܸܬܿܛܲܝܲܒܼ ܥܠܵܘܗܝ܃>
      text <ܘܠܵܐ ܬܸܕܚܹܝܘܗܝ ܡܸܢܵܟܼ ܘܐܵܦܠܵܐ ܬܸܫܠܲܡ ܠܹܗ܃ ܐܸܠܵܐ ܨܠܘܿܬܼܵܐ>
      text <ܚܦܝܼܛܬܼܵܐ܃ ܚܲܡܝܼܡܵܐܝܼܬܼ ܥܒܸܕܼ ܡܸܛܠܵܬܹܗ܁ ܘܠܵܐ ܬܸܫܠܸܐ ܡ̣ܢ ܕܬܸܩܪܸܐ>
      text <ܠܡܵܪܲܢ܃ ܘܗ̤ܘ ܡܚܵܘܸܐ ܢܲܦܫܹܗ ܓܲܠܝܵܐܝܼܬܼ܃ ܕܡ̣ܢ ܐܲܝܟܵܐ ܗ̄ܘ̣܁ ܝܲܬܝܼܪ>
      text <ܡ̣ܢ ܟܠܡܸܕܸܡ܃ ܫܸܬܼܩܵܐ ܐܲܚܸܒܼ܁ ܡܩܲܪܸܒܼ ܠܵܟܼ ܠܘܵܬܼ ܦܹܐܪܵܐ܃ ܕܲܡܚܝܼܠ>
      text <ܗ̄ܘ̣ ܠܸܫܵܢܵܐ ܠܬܼܘܼܪܓܵܡܹܗ܁ ܩܲܕܼܡܵܝܑܬܼ܃ ܚܢܲܢ ܥܵܨܹ̇ܝܢܲܢ ܢܲܦܫܲܢ ܕܢܸܫܬܿܘܿܩ܁>
      text <ܘܗܵܝܕܹܝܢ ܡܸܢܹܗ ܕܫܸܬܼܩܲܢ ܡܸܬܼܝܼܠܸܕܼ ܠܲܢ ܡܸܕܸܡ܃ ܕܢܵܓܹ̇ܕܼ ܠܲܢ ܠܫܸܬܼܩܵܐ܁>
      text <ܢܸܬܸܠ ܠܵܟܼ ܐܲܠܵܗܵܐ܃ ܕܬܸܪܓܲܫ ܒܡܸܕܸܡ ܕܡ̣ܢ ܫܸܬܼܩܵܐ ܡܸܬܼܝܼܠܸܕܼ܁>
      text <ܐܸܢ ܕܹܝܢ ܒܕܼܘܼܒܵܪܵܐ ܗܵܢܵܐ ܬܫܲܪܸܐ܃ ܠܵܐ ܝܵܕܲܥ̇ܢܵܐ ܕܲܟܼܡܵܐ ܢܘܼܗܪܵܐ>
      text <ܕܵܢܲܚ ܒܵܟܼ ܡ̣ܢ ܗܵܪܟܵܐ܁>
      text <ܠܵܐ ܬܸܤܒܲܪ ܠܵܟܼ ܐܵܚܝ܃ ܕܗܵܝ̇ ܕܐܲܡܝܼܪܵܐ ܥܲܠ ܗܵܘ̇ ܬܡܝܼܗܵܐ>
    block
      text <ܐܲܪܤܵܢܝܼܣ܃ ܕܐܲܒܼܵܗ̈ܵܬܼܵܐ ܘܐܲܚܹ̈ܐ ܡܸܬܼܘܲܥܕܼܝܼܢ ܗ̄ܘ̣ܵܘ ܠܲܚܙܵܬܹܗ܃ ܝܵܬܹ̇ܒܼ>
      text <ܗ̄ܘ̣ܵܐ ܥܲܡܗܘܿܢ ܟܲܕܼ ܫܠܸܐ܃ ܘܲܒܼܫܸܬܼܩܵܐ ܫܵܪܹܐ ܗ̄ܘ̣ܵܐ ܠܗܘܿܢ܁ ܕܨܸܒܼܝܵܢܹܗ>
      text <ܒܲܠܚܘܿܕܼ ܗ̄ܘ̣ܵܬܼ ܗܵܕܹܐ܃ ܐܵܦܸܢ ܒܫܘܼܪܵܝܵܐ ܥ̣ܨܵܐ ܢܲܦܫܹܗ ܠܗܵܕܹܐ܁>
      text <ܗܲܢܝܼܐܘܼܬܼܵܐ ܡܸܕܸܡ ܡܸܬܼܝܲܠܕܵܐ ܒܠܸܒܵܐ ܡ̣ܢ ܕܘܼܪܵܫܵܐ ܕܦܘܼܠܚܵܢܵܐ ܗܵܢܵܐ>
      text <ܒܵܬܲܪ ܙܲܒܼܢܵܐ܃ ܘܒܲܩܛܝܼܪܵܐ ܢܵܓܹ̇ܕܼ ܠܦܲܓܼܪܵܐ ܠܲܡܟܲܬܵܪܘܼ ܒܫܸܬܼܩܵܐ܁>
      text <ܤܘܿܓܼܵܐܐ ܕܕܸܡ̈ܥܹܐ ܡܸܬܼܝܲܠ̈ܕܵܢ ܒܲܢ ܒܕܼܘܼܒܵܪܵܐ ܗܵܢܵܐ܃ ܒܲܚܙܵܬܼܵܐ ܬܡܝܼܗܬܵܐ>
      text <ܕܡܸܕܸܡ ܡܸܕܸܡ܃ ܕܡܲܪܓܸܫ ܒܗܘܿܢ ܠܸܒܵܐ ܡܦܲܪܫܵܐܝܼܬܼ܁ ܒܲܙܒܲܢ>
      text <ܒܚܲܫܵܐ܃ ܘܒܲܙܒܲܢ ܡ̣ܢ ܬܸܡܗܵܐ܁ ܙܵܥܲܪ ܠܹܗ ܓܹܝܪ ܠܸܒܵܐ܁ ܘܗܵܘܹ̇ܐ>
      text <ܐܲܝܟܼ ܫܲܒܼܪܵܐ܁ ܕܡܸܚܕܼܵܐ ܕܐܲܩܸܦ̣ ܒܲܨܠܘܿܬܼܵܐ܃ ܐܸܬܿܬܿܪܲܥ ܕܸܡ̈ܥܹܐ܁ ܪܲܒܿ>
      text <ܗ̄ܘ̣ ܒܲܪܢܵܫܵܐ܃ ܕܲܒܼܚܘܼܡܤܵܢܵܐ ܕܗܲܕܵܡܵܘ̈ܗܝ܃ ܥܝܵܕܹ̈ܐ ܬܡܝܼ̈ܗܹܐ ܩܢܸܐ>
      text <ܠܓܼܵܘ ܢܲܦܫܹܗ܁ ܟܲܕܼ ܠܟܼܠܗܘܿܢ ܥܲܡ̈ܠܹܐ ܕܕܼܘܼܒܵܪܵܐ ܗܵܢܵܐ ܒܓܲܒܵܐ>
      text <ܚܲܕܼ ܬܤܝܼܡ܃ ܘܫܸܬܼܩܵܐ ܒܚܲܕܼ ܓܲܒܵܐ܃ ܫܸܬܼܩܵܐ ܢܵܬܲܥ܁ ܙܘܼܗܵܪܹ̈ܐ>
      text <ܤܲܓܝܼ̈ܐܹܐ ܕܐܲܒܼ̈ܗܵܬܼܵܐ ܐܝܼܬܼ܃ ܕܟܲܕܼ ܒܲܪܢܵܫܵܐ ܠܘܵܬܼ ܫܸܬܼܩܵܐ ܩ̣ܪܸܒܼ܃>
      text <ܡ̣ܢ ܝܲܬܝܼܪܘܼ ܐܝܼܬܼܵܘܗܝ ܠܹܗ ܥܲܡܠܵܐ ܕܲܢܛܘܼܪܬܿܗܘܿܢ܁ ܕܲܗܘ̤ܵܘ>
      text <ܠܗܘܿܢ܃ ܝܲܬܝܼܪܹ̈ܐ ܠܲܥ̇ܒܼܵܕܼܵܐ܁ ܘܗ̤ܘ ܐܲܬܼܥܲܠܝܼ܃ ܠܥܸܠ ܡܸܢܗܘܿܢ܁ ܒܗܵܝ̇>
      text <ܕܲܠܘܵܬܼ ܤܵܟܼܵܐ ܩ̣ܪܸܒܼ܁ ܐܵܦ ܡܥܲܕܪܵܢܵܐ ܗ̄ܘ̣ ܓܹܝܪ ܕܫܸܠܝܵܐ܁ ܕܐܲܝܟܼ>
      text <ܐܲܝܟܲܢ܃ ܠܵܐ ܡܲܨܝܵܐ ܕܟܲܕܼ ܒܥܘܼܡܪܵܐ ܕܤܲܓܝܼ̈ܐܹܐ ܐܝܼܬܲܝܢ܃ ܕܠܵܐ ܢܸܦܓܲܥ>
      text <ܒܲܢ ܐ̄ܢܵܫ܃ ܐܵܦܠܵܐ ܗܵܘ̇ ܡܲܠܲܐܟܼܵܐ ܕܐܲܠܵܗܵܐ ܐܲܪܤܵܢܝܼܣ܃ ܕܝܲܬܝܼܪ ܡ̣ܢ>
      text <ܟܠܢܵܫ ܐܲܚܸܒܼ ܫܸܠܝܵܐ܃ ܐܸܫܟܲܚ ܦܪܲܩ̣ ܡ̣ܢ ܗܵܕܹܐ܁ ܤܘܼܩܒܵܠܵܐ ܓܹܝܪ>
      text <ܕܐܲܒܼ̈ܗܵܬܼܵܐ ܘܐܲܚܹ̈ܐ ܗܵܘܹ̇ܐ ܠܘܵܬܲܢ܃ ܘܦܸܓܼܓܹ̈ܐ ܕܠܵܐ ܤܘܼܟܵܝ܃ ܘܡܹܐܙܲܠܬܼܵܐ>
      text <ܕܲܠܥܹܕܬܵܐ܁ ܟܲܕܼ ܚ̣ܙܵܐ ܗܵܘ̇ ܒܲܪܢܵܫܵܐ ܫܵܘܹ̇ܐ ܠܛܘܼ̈ܒܹܐ܃ ܕܠܵܐ ܡܲܨܝܵܐ>
    block
      text <ܕܢܸܬܼܦܲܠܲܛ ܐ̄ܢܵܫ ܡ̣ܢ ܗܵܠܹܝܢ܃ ܟܡܵܐ ܕܐܝܼܬܼܵܘܗܝ ܒܩܲܪܝܼܒܼܘܼܬܼܵܐ>
      text <ܕܥܘܼܡܪܵܐ ܕܲܒܼܢܲܝ̈ܢܵܫܵܐ܃ ܟܲܕܼ ܛܵܒܼ ܗ̤ܘ ܡܝܼ̈ܠܹܐ ܤܲܓܝܼ̈ܐܹܐ ܡܲܒܼܥܲܕܼ>
      text <ܗ̄ܘ̣ܵܐ ܒܕܼܘܼܟܿܬܼܵܐ ܕܡܲܥܡܪܹܗ ܡ̣ܢ ܘܲܥܕܵܐ ܕܲܒܼܢܲܝ̈ܢܵܫܵܐ܃ ܘܐܵܦ ܡ̣ܢ>
      text <ܝܑܼܚܝܼ̈ܕܼܵܝܹܐ ܕܥܵܡܪܝܼܢ ܗ̄ܘ̣ܵܘ ܒܕܼܘܼ̈ܟܿܝܬܼܵܐ ܗܵܢܹܝܢ܃ ܗܵܢܵܐ ܦܘܼܪܤܵܐ ܝܑܼܠܸܦ̣>
      text <ܡ̣ܢ ܛܲܝܒܿܘܼܬܼܵܐ܃ ܫܸܬܼܸܩܵܐ ܐܲܡܝܼܢܵܐ܁ ܕܐܵܦ ܟܲܕܼ ܐܝܼܬܼ ܐܸܡܲܬܸܝ ܕܐܵܢܲܢܩܹܐ>
      text <ܗ̄ܘ̣ܵܬܼ ܕܢܸܦܬܲܚ ܬܲܪܥܵܐ ܠܐ̄ܢܵܫ̈ܝܼܢ ܡܸܢܗܘܿܢ܃ ܒܲܚܙܵܬܹܗ ܒܲܠܚܘܿܕܼ>
      text <ܡܸܬܼܒܲܤܡܝܼܢ ܗ̄ܘ̣ܵܘ܃ ܥܸܢܝܵܢܵܐ ܕܹܝܢ ܕܡܸܠܬܼܵܐ ܘܕܲܚܫܲܚܬܼܸܵܗ̇܃ ܝܲܬܝܼܪܵܐ ܗ̄ܘ̣ܵܬܼ>
      text <ܒܲܝܢܵܬܼܗܘܿܢ܁>
      text <ܐܲܒܼܵܗ̈ܬܼܵܐ ܤܲܓܝܼ̈ܐܹܐ ܐܸܬܿܛܲܟܲܤܘ ܒܲܚܙܵܬܼܵܐ ܗܵܕܹܐ܃ ܕܢܸܙܕܲܗܪܘܼܢ>
      text <ܐܵܦ ܗܸܢܘܿܢ ܒܲܩܢܘܿܡܗܘܿܢ܃ ܕܢܸܫܩܘܿܠ ܬܲܪܒܿܝܼܬܼܵܐ ܥܘܼܬܼܪܗܘܿܢ>
      text <ܪܘܼܚܵܢܵܐ܃ ܡ̣ܢ ܝܘܼܠܦܵܢܵܐ ܕܩܲܒܸܠ̣ܘ ܡ̣ܢ ܚܙܵܬܹܗ ܕܛܘܼܒܼܵܢܵܐ܁ ܚܵܙܹ̇ܝܢ>
      text <ܗ̄ܘ̣ܵܘ ܠܹܗ ܐܲܡܝܼܢܵܐܝܼܬܼ܃ ܟܲܕܼ ܫܠܸܐ܁ ܐܲܝܟܲܢܵܐ ܕܤܲܓܝܼ̈ܐܹܐ ܡܸܢܗܘܿܢ܃ ܐܝܼܬܼ>
      text <ܕܟܹܐܦܵܐ ܤܵܐܹ̇ܡ ܗ̄ܘ̣ܵܐ ܒܦܘܼܡܹܗ܃ ܘܐܝܼܬܼ ܕܚܲܒܼܠܵܐ ܐܵܤܲ̇ܪ ܗ̄ܘ̣ܵܐ>
      text <ܒܚܲܨܹܗ ܡ̣ܢ ܠܓܼܵܘ ܠܥܘܼܗܕܵܢܵܐ܃ ܘܐܝܼܬܼ ܕܲܒܼܟܲܦܢܵܐ ܤܲܓܝܼܐܵܐ ܐܵܠܹ̇ܨ>
      text <ܗ̄ܘ̣ܵܐ ܢܵܦܫܹܗ ܝܲܬܝܼܪ ܡ̣ܢ ܕܲܒܼܟܼܠܙܒܲܢ܁ ܒܙܲܒܼܢܵܐ ܕܲܥܬܼܝܼܕܼ ܗ̄ܘ̣ܵܐ>
      text <ܕܢܸܦܘܿܩ ܨܹܝܕܼ ܐ̄ܢܵܫܘܼܬܼܵܐ܃ ܤܵܐܹ̇ܡ ܗ̄ܘ̣ܵܐ ܐܘܼܠܨܵܢܵܐ ܕܟܲܦܢܵܐ ܥܲܠ>
      text <ܢܲܦܫܹܗ܁ ܪܵܘܪܒܼܵܐܝܼܬܼ ܓܹܝܪ ܡܥܲܕܲܪ ܗ̄ܘ̣ܵܐ ܟܲܦܢܵܐ܃ ܠܘܵܬܼ ܟܢܝܼܟܼܘܼܬܼܵܐ>
      text <ܕܪܸ̈ܓܼܫܹܐ ܠܐܵܚ̈ܘܿܕܹܝܗ̇܁ ܘܤܲܓܝܼ̈ܐܹܐ ܕܐܲܝܟܼ ܗܵܠܹܝܢ ܥܵܒܼܕܝܼܢ ܗ̄ܘ̣ܵܘ܃>
      text <ܕܢܸܩܢܘܿܢ ܠܲܢܛܘܼܪܬܵܐ ܗܵܕܹܐ ܪܓܼܝܼܓܲܬܼ ܠܲܚܙܵܬܼܵܐ ܘܡܲܩܢܝܲܬܼ ܚܲܝܹ̈ܐ܁>
      text <ܐܲܒܼ̈ܗܵܬܼܵܐ ܤܲܓܝܼ̈ܐܹܐ ܐܸܫ̇ܟܿܚܹܬܼ܃ ܐܲܚܲܝ̈܃ ܪܵܘܪ̈ܒܹܐ ܘܲܬܼܡܝܼ̈ܗܹܐ܃ ܕܝܲܬܝܼܪ ܡ̣ܢ>
      text <ܥܲܡ̈ܠܹܐ ܐ̄ܚܪ̈ܵܢܹܐ܃ ܥܲܠ ܛܘܼܟܵܤܵܐ ܕܪܸ̈ܓܼܫܹܐ ܒܛܝܼܠ ܗ̄ܘ̣ܵܐ ܠܗܘܿܢ܃>
      text <ܘܥܲܠ ܐܸܤܟܹܡܵܐ ܕܦܲܓܼܪܵܐ܁ ܒܲܕܼܡܸܢܗܘܿܢ ܡܸܬܼܝܼܠܸܕܼ܃ ܐܵܦ ܛܘܼܟܵܤܵܐ>
    block
      text <ܕܚܘܼ̈ܫܵܒܹܐ܁ ܥܸܠ̈ܠܵܬܼܵܐ ܤܲܓܝܼ̈ܐܵܬܼܵܐ ܠܒܲܪ ܡ̣ܢ ܨܸܒܼܝܵܢܵܐ ܡܸܤܬܲܩ̈ܒܿܠܵܢ>
      text <ܠܒܲܪܢܵܫܵܐ܃ ܕܥܵܒܼ̈ܕܵܢ ܠܹܗ ܕܢܸܦܘܿܩ ܡ̣ܢ ܬܚܘܼܡܵܐ ܕܚܹܐܪܘܼܬܹܗ܁>
      text <ܘܐܸܠܘܼ ܒܪܸ̈ܓܼܫܵܘܗܝ ܠܵܐ ܙܗܝܼܪ ܡ̣ܢ ܥܝܵܕܼܵܐ ܐܲܡܝܼܢܵܐ ܕܩܲܕܸܡ̣ ܐܲܚܝܼܕܼ>
      text <ܒܢܲܦܫܵܐ܃ ܥܵܒܼ̈ܕܵܢ ܠܹܗ ܕܲܠܢܘܼܓܼܪܵܐ ܤܲܓܝܼܐܵܐ ܠܵܐ ܦܵܢܹ̇ܐ ܠܗܵܘܢܹܗ܃>
      text <ܘܢܸܫܟܲܚ ܠܫܸܠܝܹܗ ܩܲܕܼܡܵܝܵܐ܁ ܬܲܪܒܿܝܼܬܼܵܐ ܕܠܸܒܵܐ܃ ܥܸܢܝܵܢܵܐ ܕܲܒܼܤܲܒܼܪܹܗ܁>
      text <ܬܲܪܒܿܝܼܬܼܵܐ ܕܹܝܢ ܕܕܼܘܼܒܵܪܵܐ܃ ܫܪܵܝܵܐ ܕܡ̣ܢ ܟܠ܁ ܥܘܼܗܪܵܢܵܐ ܕܡܵܘܬܵܐ܃>
      text <ܐܲܤܘܼܪܵܐ ܗ̄ܘ̣ ܛܵܒܼܵܐ ܕܗܲܕܵܡܹ̈ܐ ܒܲܪ̈ܵܝܹܐ܁ ܒܲܠܘܼܥܵܐ ܕܢܲܦܫܵܐ ܠܘܵܬܼ>
      text <ܚܲܝܹ̈ܐ܃ ܚܲܕܼܘܼܬܼܵܐ ܕܲܒܼܤܲܒܼܪܵܐ ܒܓܼܵܘ ܠܸܒܵܐ ܢܵܒܼ̇ܗܵܐ܁ ܫܸܩܝܵܐ ܕܝܼܕܲܥܬܼܵܐ܃>
      text <ܢܸܤ̈ܝܘܿܢܹܐ ܐܲܡܝܼ̈ܢܹܐ ܕܡ̣ܢ ܬܪ̈ܲܝܗܘܿܢ ܫܘܼܚ̈ܠܵܦܹܐ܃ ܟܠܝܘܿܡ ܢܵܤܹ̇ܒܼ>
      text <ܗܵܘܵܢܵܐ ܡ̣ܢ ܠܓܼܵܘ܁ ܫܘܼܘܵܚܵܐ ܕܠܸܒܵܐ܃ ܦܝܵܤܵܐ ܕܥܲܠ ܩܝܵܡܬܼܵܐ ܒܗܲܝܡܵܢܘܼܬܼܵܐ>
      text <ܕܤܲܒܼܪܵܐ ܡܩܲܒܸܠ ܡ̣ܢ ܠܓܼܵܘ܀>
      text <ܐܲܫܘܵܢܝ ܡܵܪܝ ܕܐܸܚܙܸܐ ܚܢܵܢܵܟܼ ܒܢܲܦܫܝ܃ ܡ̣ܢ ܩܕܼܵܡ ܕܐܹܫܲܢܸܐ ܡ̣ܢ>
      text <ܥܵܠܡܵܐ ܗܵܢܵܐ܁ ܕܐܲܪܓܸܫ ܒܲܩܢܘܿܡܝ ܒܘܼܝܵܐܵܐ ܒܫܵܥܬܼܵܐ ܗܵܝ̇܃ ܥܲܡ ܐܲܝܠܹܝܢ>
      text <ܕܲܒܼܤܲܒܼܪܵܐ ܛܵܒܼܵܐ ܥܢܲܕܼܘ ܡ̣ܢ ܥܵܠܡܵܐ ܗܵܢܵܐ܁ ܦܬܲܚ ܠܒܲܝ ܐܲܠܵܗܝ>
      text <ܒܛܲܝܒܿܘܼܬܼܵܟܼ܃ ܘܕܲܟܵܢܝ ܡ̣ܢ ܫܵܘܬܵܦܘܼܬܼܵܐ ܕܥܲܡ ܚܛܝܼܬܼܵܐ܁ ܘܲܕܼܪܘܿܫ>
      text <ܒܠܹܒܿܝ ܐܘܼܪܚܵܐ ܕܲܬܼܝܵܒܼܘܼܬܼܵܐ܃ ܐܲܠܵܗܝ ܘܡܵܪܝ܃ ܤܲܒܼܪܝ ܘܫܘܼܒܼܗܵܪܝ܃>
      text <ܒܹܝܬܼ ܓܵܘܤܝ ܥܲܫܝܼܢܵܐ܃ ܕܒܹܗ ܢܸܢܗܪ̈ܵܢ ܥܲܝ̈ܢܲܝ܃ ܘܐܸܬܼܒܲܝܲܢ ܒܲܫܪܵܪܵܟܼ>
      text <ܡܵܪܝܵܐ܁ ܐܲܫܘܵܢܝ ܡܵܪܝ ܕܐܸܛܥܲܡ ܗܵܘ̇ ܒܘܼܤܵܡܵܐ ܕܫܘܼܟܵܢ ܬܝܵܒܼܘܼܬܼܵܐ܃>
      text <ܕܒܹܗ ܡܸܬܼܦܲܪܫܵܐ ܢܲܦܫܵܐ ܡ̣ܢ ܡܲܥܒܿܕܼܵܢܘܼܬܼܵܐ ܕܥܲܡ ܚܛܝܼܬܼܵܐ ܘܟܼܠܹܗ>
      text <ܨܸܒܼܝܵܢܵܐ ܕܒܸܤܪܵܐ ܘܲܕܼܡܵܐ܁ ܐܲܫܘܵܢܝ ܡܵܪܝ ܕܐܸܛܥܲܡ ܠܚܲܫܵܐ ܗܵܢܵܐ܃>
      text <ܕܒܹܗ ܤܝܼܡ ܫܘܼܟܵܢܵܐ ܕܲܨܠܘܿܬܼܵܐ ܕܟܼܝܼܬܼܵܐ܁ ܐܸܬܼܡܲܢܲܥ ܦܵܪܘܿܩܝ ܠܡܲܥܒܲܪܬܵܐ>
      text <ܗܵܕܹܐ ܬܡܝܼܗܬܵܐ܃ ܕܒܼܵܗ̇ ܫܵܒܼܩܵܐ ܢܲܦܫܵܐ ܠܥܵܠܡܵܐ ܡܸܬܼܚܲܙܝܵܢܵܐ܃>
    block
      text <ܘܲܡܫܲܪܹܝܢ ܒܹܗ ܙܵܘ̈ܥܹܐ ܚܲܕܼ̈ܬܹܐ ܠܡܲܥܲܠܬܼܵܐ ܕܲܠܥܵܠܡܵܐ ܪܘܼܚܵܢܵܐ܃>
      text <ܘܢܸܤ̈ܝܵܢܹܐ ܕܡܲܪ̈ܓܫܵܢܘܵܬܼܵܐ ܚܲܕܼ̈ܬܼܵܬܼܵܐ܁>
      text <ܐܲܝܢܵܐ ܕܫܲܦܝܼܪ ܡܫܲܪܸܐ ܘܲܡܫܲܠܸܡ܃ ܠܗܵܕܹܐ ܫܲܬܼܐܸܤܬܼܵܐ ܤܵܐܹ̇ܡ>
      text <ܠܕܼܘܼܒܵܪܹܗ܁ ܘܲܕܼܠܵܐ ܫܲܠܘܵܐ ܠܐܲܠܵܗܵܐ ܡܦܝܼܣ܃ ܕܢܲܫܘܹܝܘܗܝ>
      text <ܠܡܲܪܓܫܵܢܘܼܬܼܵܗ̇ ܕܗܵܕܹܐ܁ ܕܒܼܵܗ̇ ܡܸܙܕܲܥܵܐ ܝܑܼܕܲܥܬܼܵܐ ܕܗܵܘ̇>
      text <ܬܘܼܩܵܢܵܐ ܕܲܥܬܼܝܼܕܼ ܒܤܲܒܼܪܵܐ ܕܠܵܐ ܡܸܬܼܚܲܒܲܠ܃ ܕܡ̣ܢ ܛܲܝܒܿܘܼܬܼܵܐ>
      text <ܕܐܲܠܵܗܵܐ ܢܛܝܼܪ ܠܲܒܼܢܲܝ̈ܢܵܫܵܐ ܒܵܬܲܪ ܫܘܼܠܵܡܹܗ ܕܥܵܠܡܵܐ ܗܵܢܵܐ܁>
      text <ܐܲܝܢܵܐ ܕܹܝܢ ܕܗܲܦܟܵܐܝܼܬܼ ܡܫܲܪܸܐ܃ ܡ̣ܢ ܠܥܸܠ ܠܬܲܚܬܿ ܐܵܬܹ̇ܐ܁>
      text <ܗܵܢܵܘ ܕܹܝܢ ܒܚܲܕܼܘܼܬܼܵܐ ܡܫܲܪܸܐ܃ ܘܲܒܼܒܸܟܼܝܵܐ ܡܫܲܠܸܡ܁ ܘܗܵܘܹ̇ܐ>
      text <ܤܪܝܼܩ ܡ̣ܢ ܝܑܼܕܲܥܬܼܵܐ ܘܤܲܒܼܪܵܐ܃ ܘܐܲܝܟܼ ܦܲܓܼܪܵܐ ܕܠܵܐ ܡܨܲܠܲܡ>
      text <ܘܐܲܝܟܼ ܓܘܼܫܡܵܐ ܕܠܵܐ ܡܫܲܠܲܡ ܠܩܘܼܒܵܠܵܐ ܕܢܲܦܫܵܐ܁ ܒܲܕܼܠܵܐ>
      text <ܐܸܫܬܲܡܠܝܼ ܒܛܲܟܼܤܵܐ ܕܬܲܪܒܿܝܼܬܼܵܐ ܕܲܒܼܡܲܪܒܿܥܵܐ܃ ܘܐܸܬܼ݂ܵܐ ܠܘܵܬܼ>
      text <ܫܘܼܡܠܵܝܵܐ ܕܚܲܝܹ̈ܐ ܕܨܲܒܡܵܢܘܼܬܼܵܐ܁ ܒܘܼܤܪܵܢܵܐ ܕܥܲܠ ܥܸܢܝܵܢ ܥܵܠܡܵܐ܃>
      text <ܐܵܬ̤ܲܐ ܗ̣̄ܝ ܕܢܲܦܫܵܐ ܕܐܲܪܓܫܲܬ̤ ܒܤܲܒܼܪܵܗ̇܁ ܥܝܼܪܘܼܬܼܵܐ ܟܤܝܼܬܼܵܐ܃>
      text <ܕܲܡܟܿܘܼܬܼܵܐ ܗ̣̄ܝ ܕܲܠܡܸܬܼܚܲܙ̈ܝܵܢܝܵܬܼܵܐ܁ ܙܲܝܢܵܐ ܕܠܸܒܵܐ܃ ܗܲܝܡܵܢܘܼܬܼܵܐ ܗ̄ܘ̣>
      text <ܕܒܲܡܫܝܼܚܵܐ܃ ܗܵܘ̇ ܕܲܒܼܪܸܓܿܬܼܵܐ ܕܤܲܒܼܪܵܐ ܐܵܦ ܥܲܠ ܡܵܘܬܵܐ ܡܫܝܼܚ܁>
      text <ܐܲܝܟܼ ܠܵܐ ܡܸܕܸܡ ܚܫܝܼܒܼ ܡܵܘܬܵܐ ܒܥܲܝܢܵܘ̈ܗܝ܃ ܘܠܵܐ ܓܘܼܙܵܝܵܐ ܕܡ̣ܢ>
      text <ܐܲܬܼܪܹܗ܃ ܘܠܵܐ ܩܪ̈ܵܒܹܐ ܕܡ̣ܢ ܫܹܐܕܹ̈ܐ܃ ܘܠܵܐ ܢܘܼܟܼܪܵܝܘܼܬܼܵܐ ܕܡ̣ܢ>
      text <ܐ̄ܢܵܫܵܐ܃ ܘܠܵܐ ܚܤܝܼܟܼܘܼܬܼܵܐ ܕܡ̣ܢ ܒܘܼܝܵܐܹܗ ܕܥܵܠܡܵܐ܁ ܡܵܢܵܐ ܗ̄ܘ̣>
      text <ܒܘܼܝܼܐܵܐ ܕܡ̣ܢ ܡܸܬܼܚܲܙ̈ܝܵܢܝܬܼܵܐ ܘܥܸܢܝܵܢܗܹܝܢ܃ ܥܲܡ ܒܘܼܤܵܡܵܐ ܕܤܲܒܼܪܵܐ>
      text <ܕܲܒܼܠܸܒܵܐ ܡܸܬܼܪܓܸܫ ܕܐܲܝܟܼ ܡ̇ܢ ܕܐܸܫܬܲܢܝܼ ܠܹܗ ܡ̣ܢ ܦܲܓܼܪܵܐ ܒܪܵܘܵܝܘܼܬܼܵܗ̇>
      text <ܕܚܲܕܼܘܼܬܹܗ܃ ܒܫܘܼܠܗܵܒܼܵܐ ܕܗܲܝܡܵܢܘܼܬܼܵܐ ܕܲܡܢܲܒܼܪܸܫ ܠܠܸܒܵܐ܃ ܘܲܡܚܲܦ̈ܝܵܢ>
    block
      text <ܡܸܢܹܗ ܟܠܗܹܝܢ ܡܸܬܼܚܲܙ̈ܝܵܢܝܵܬܼܵܐ܃ ܘܠܵܐ ܝܵܕܲܥ̇ ܕܒܲܒܼܪܝܼܬܼܵܐ܃ ܡܸܛܠ>
      text <ܚܲܡܝܼܡܘܼܬܼܵܐ ܕܓܼܘܼܫܡܹܗ ܥܲܡ ܙܵܘ̈ܥܲܝ ܢܲܦܫܹܗ܃ ܘܐܲܝܟܼ ܗܵܘ̇ ܕܡ̣ܢ>
      text <ܟܲܕܼܘܼ ܒܗܵܝ̇ ܡܲܠܟܿܘܼܬܼܵܐ ܩܵܐܹ̇ܡ ܡܸܤܬܲܒܼܪܵܐ ܠܹܗ ܒܗܲܝܡܵܢܘܼܬܼܵܐ>
      text <ܕܪܸܥܝܵܢܹܗ܁ ܐܵܦܸܢ ܓܹܝܪ ܐܝܼܬܼ ܠܲܢ ܩܘܼܛܵܥܵܐ ܒܲܙܒܲܢ ܙܒܲܢ ܡܸܛܠ>
      text <ܠܚܘܿܕܼܵܝܘܼܬܼܵܐ܃ ܟܒܲܪ ܕܹܝܢ ܘܲܡܦܲܪܢܤܵܢܵܐܝܼܬܼ ܡܸܫܬܲܒܼܩܵܐ ܗܵܕܹܐ>
      text <ܠܡܸܗܘܵܐ܃ ܐܸܠܵܐ ܐܝܼܬܼ ܠܲܢ ܐܵܦ ܒܘܼܝܵܐܵܐ ܕܲܒܼܤܲܒܼܪܵܐ܃ ܕܪܲܒܿ ܡ̣ܢ>
      text <ܡܸܠܬܼܵܐ ܒܗܲܝܡܵܢܘܼܬܼܵܐ ܕܠܸܒܲܢ܁ ܐܲܝܟܲܢܵܐ ܕܲܒܼܗܵܢܵܐ ܤܲܒܼܪܵܐ܃ ܐܘܼ̈ܠܨܵܢܹܐ>
      text <ܐܲܝܟܼ ܠܵܐ ܡܸܕܸܡ ܚܫܝܼܒܼܝܼܢ ܠܲܢ܃ ܘܠܵܐ ܡܵܘܬܵܐ܁ ܘܫܲܦܝܼܪ ܐܸܡ݂ܲܪ ܐ̄ܢܵܫ>
      text <ܡ̣ܢ ܠܒܼܝܼ̈ܫܲܝ ܐܲܠܗܵܐ܃ ܤܵܦ̇ܩܵܐ ܗ̣̄ܝ ܠܲܡ ܓܹܝܪ ܪܸܚܡܬܹܗ ܕܐܲܠܵܗܵܐ>
      text <ܕܬܸܗܘܸܐ ܒܘܼܝܵܐܐ ܠܲܡܗܲܝܡܢܵܐ܃ ܐܵܦ ܒܐܲܒܼܕܵܢܵܐ ܕܢܲܦܫܹܗ܁ ܡܵܢܵܐ ܠܲܡ>
      text <ܢܲܟܿܘܿܢܵܝܗܝ ܐܘܼ̈ܠܨܵܢܹܐ܃ ܠܡܲܢ ܕܐܵܦ ܒܘܼ̈ܤܵܡܹܐ ܕܲܢܝܵܚܹ̈ܐ ܫܝܼܛܝܼܢ ܐܸܢܘܿܢ>
      text <ܠܹܗ ܡܸܛܠ ܛܵܒܼ̈ܬܼܵܐ ܕܲܥܬܼܝܼ̈ܕܼܵܢ>
      text <ܐܵܦ ܗܵܕܹܐ܃ ܐܵܚܝ܃ ܡܙܲܗܲܪ ܐ̄ܢܵܐ ܠܵܟܼ܃ ܕܲܒܼܟܼܠܹܗ ܕܘܼܒܵܪܵܟܼ܃>
      text <ܢܸܗܘܸܐ ܥܵܠܹ̇ܒܼ ܡܲܬܼܩܵܠܵܐ ܕܲܡܪܲܚܡܵܢܘܼܬܼܵܐ܁ ܕܬܲܪܓܸܫ ܒܵܗ̇ ܒܗܵܝ̇>
      text <ܡܪܲܚܡܵܢܘܼܬܼܵܐ܃ ܕܐܝܼܬܼ ܠܹܗ ܠܐܲܠܵܗܵܐ ܥܲܠ ܥܵܠܡܹ̈ܐ܁ ܗܵܠܹܝܢ ܕܝܼܠܲܢ܃>
      text <ܡܲܚܙܝܼܬܼܵܐ ܗܵܘ̈ܝܵܢ ܠܲܢ܃ ܠܡܸܚܙܵܐ ܒܵܗ̇ ܠܗܵܘ̇ ܬܲܦܢܟܼܵܐ ܫܲܪܝܼܪܵܐ܃>
      text <ܒܐܲܝܠܹܝܢ ܕܲܟܼܝܵܢܵܐܝܼܬܼ ܐܝܼܬܼ ܠܗܵܝ̇ ܐܝܼܬܼܘܼܬܼܵܐ܁ ܒܗܵܠܹܝܢ ܘܕܲܐܝܟܼ ܗܵܠܹܝܢ>
      text <ܢܵܗܪܝܼܢܲܢ ܠܡܸܬܿܬܿܙܵܥܘܼ ܥܲܠ ܐܲܠܵܗܵܐ ܒܡܲܕܥܵܐ ܫܲܦܝܵܐ܁ ܠܸܒܵܐ ܚܲܪܡܵܐ>
      text <ܡ̣ܢ ܡܬܼܘܿܡ܃ ܠܵܐ ܡܸܫܬܲܦܸܐ܁ ܒܲܪܢܵܫܵܐ ܡܪܲܚܡܵܢܵܐ܃ ܐܵܤܝܵܐ ܗ̄ܘ̣>
      text <ܕܢܲܦܫܹܗ܁ ܕܥܲܝܡܵܐ ܕܚܸܫܟܵܐ܃ ܐܲܝܟܼ ܕܲܒܼܪܘܼܚܵܐ ܥܲܙܝܼܙܬܵܐ ܪܵܕܹܦ ܡ̣ܢ>
      text <ܓܵܘܹܗ܁ ܚܘܼܒܼܠܵܐ ܗ̣̄ܝ ܛܵܒܼܵܐ ܕܥܲܠ ܐܲܠܵܗܵܐ ܗܵܕܹܐ܃ ܐܲܝܟܼ ܡܸܠܬܹܗ>
    block
      text <ܕܐܹܘܲܢܓܲܠܝܼܘܿܢ ܕܚܲܝܹ̈ܐ܁ ܛܘܼܒܼܵܘܗܝ ܠܲܡܪܲܚܡܵܢܵܐ܃ ܕܲܥܠܵܘܗܝ ܢܸܗܘܘܿܢ>
      text <ܪ̈ܲܚܡܹܐ܁ ܤܛܲܪ ܡ̣ܢ ܕܲܠܗܲܠ܃ ܐܵܦ ܐ̄ܪܵܙܵܢܵܐܝܼܬܼ ܗܵܪܟܵܐ܁ ܐܲܝܠܹܝܢ>
      text <ܐܸܢܘܿܢ ܪ̈ܲܚܡܹܐ ܕܡ̣ܢ ܗܵܠܹܝܢ ܪܵܘܪܒܼܝܼܢ ܕܟܲܕܼ ܗ̤ܘ ܡܸܬܿܬܿܙܝܼܥ>
      text <ܒܪ̈ܲܚܡܹܐ ܥܲܠ ܒܲܪ ܒܸܤܪܹܗ ܘܗܵܘܹ̇ܐ ܠܹܗ ܫܵܘܬܵܦܵܐ ܒܚܲܫܹܗ܃ ܡܵܪܲܢ>
      text <ܕܹܝܢ ܡܫܵܘܙܸܒܼ ܠܢܲܦܫܹܗ ܡ̣ܢ ܥܲܡܛܵܢܵܐ ܕܚܸܫܘܿܟܼܘܼܬܼܵܐ ܕܗ̤ܝ ܗ̣̄ܝ>
      text <ܓܹܗܲܢܵܐ ܡܸܬܼܝܲܕܼܥܵܢܝܼܬܼܵܐ܃ ܘܲܡܩܲܪܸܒܼ ܠܵܗ̇ ܠܘܵܬܼ ܢܘܼܗܪܵܐ ܕܚܲܝܹ̈ܐ>
      text <ܠܒܼܘܼܤܵܡܵܗ̇܁ ܘܫܲܦܝܼܪ ܐܸܡ݂ܲܪ ܛܘܼܒܼܵܢܵܐ ܐܹܘܲܓܼܪܝܼܣ܃ ܕܐܘܼܪܚܵܐ ܫܦܝܼܬܼܵܐ>
      text <ܡ̣ܢ ܡܪܲܚܡܵܢܘܼܬܼܵܐ ܗܵܘ̇ܝܵܐ܁ ܡܸܛܠܗܵܢܵܐ ܐܲܝܟܼ ܕܐܸܡ̇ܪܹܬܼ܃ ܢܸܗܘܸܐ ܥܵܠܹ̇ܒܼ>
      text <ܠܟܼܠܗܘܿܢ ܕܘܼܒܵܪ̈ܲܝܟ ܠܸܒܵܐ ܡܪܲܚܡܵܢܵܐ܃ ܘܬܸܫܟܲܚ ܫܠܵܡܵܐ ܠܘܵܬܼ>
      text <ܐܲܠܵܗܵܐ܁ ܐܸܙܕܲܗ̄ܪ ܕܲܠܡܵܐ ܬܹܐܬܸܐ ܒܐܝܼܕܲܝ̈ܟ ܒܝܼܫܬܼܵܐ ܥܲܠ ܐ̄ܢܵܫ>
      text <ܡܸܡܬܼܘܿܡ܃ ܐܵܦܠܵܐ ܥܲܠ ܒܝܼܫܵܐ܁ ܘܡܵܐ ܕܡܵܛ̇ܝܵܐ ܒܐܝܼܕܲܝ̈ܟ ܠܲܡܫܵܘܙܵܒܼܘܼ>
      text <ܠܹܗ ܠܥܵܘܵܠܵܐ ܡ̣ܢ ܒܝܼܫܬܼܵܐ܃ ܠܵܐ ܬܲܗܡܸܐ܁ ܠܵܘ ܕܐܸܢܗ̤ܘ ܕܪܲܚܝܼܩܵܐ>
      text <ܡܸܢܵܟܼ ܨܒܼܘܼܬܼܵܐ܃ ܬܹܐܙܲܠ ܬܲܪܡܸܐ ܢܲܦܫܵܟܼ ܒܤܘܼܥܪ̈ܵܢܹܐ ܕܕܲܐܝܟܼ ܗܵܠܹܝܢ܁>
      text <ܕܠܵܘ ܕܝܼܠܵܟܼ ܗ̄ܘ̣ ܗܵܢܵܐ ܥ̇ܒܼܵܕܼܵܐ܁ ܐܸܠܵܐ ܐܸܢܗ̤ܘ ܕܒܼܐܝܼܕܲܝ̈ܟ ܤܝܼܡܵܐ>
      text <ܨܒܼܘܼܬܼܵܐ ܘܫܲܠܝܼܛ ܐܲܢ̄ܬܿ ܥܠܹܝܗ̇܃ ܒܕܲܐܝܟܼ ܕܲܒܼܢܸܤܝܘܿܢܵܐ ܐܸܬܼܩܲܪܒܲܬ̤>
      text <ܠܵܟܼ ܨܒܼܘܼܬܼܵܐ ܒܓܸܕܼܫܵܐ ܕܤܘܼܩܒܵܠܵܐ܃ ܘܐܲܥܠܵܟܼ ܐܲܠܵܗܵܐ ܠܒܼܘܼܚܪܵܢܵܐ>
      text <ܒܝܲܕܼ ܡܸܫܬܲܒܼܩܵܢܘܼܬܼܵܐ܃ ܐܸܙܕܲܗ̄ܪ ܒܢܲܦܫܵܟܼ܃ ܕܲܠܡܵܐ ܬܸܗܘܸܐ ܫܵܘܬܵܦܵܐ>
      text <ܒܲܕܼܡܹܗ ܕܥܵܘ̇ܠܵܐ܃ ܒܗܵܝ̇ ܕܠܵܐ ܡܸܬܼܚܲܦܲܛ ܐܲܢ̄ܬܿ ܠܦܘܼܨܵܝܹܗ܁ ܐܸܠܵܐ>
      text <ܒܟܼܠܵܗ̇ ܢܲܦܫܵܟܼ ܐܸܬܼܦܲܪܲܣ ܕܲܬܼܫܵܘܙܒܼܝܼܘܗܝ܃ ܘܐܵܦܸܢ ܠܲܡܡܵܬܼ ܥܲܠ>
      text <ܐܲܦܵܘ̈ܗܝ܁ ܤܵܗܕܵܐ ܐܲܢ̄ܬܿ ܫܲܪܝܼܪܵܐܝܼܬܼ ܒܗܵܕܹܐ ܫܵܥܬܼܵܐ܃ ܘܐܲܝܟܼ ܗܵܘ̇>
      text <ܕܲܚܠܵܦ ܚܲܛܝܹ̈ܐ ܡܵܘܬܵܐ ܕܲܨܠܝܼܒܼܵܐ ܩܲܒܸܿܠ܁ ܘܐܲܦܝܼܣ ܠܐܲܠܵܗܵܐ܃ ܕܠܵܐ>
      text <ܬܸܦܘܼܩ ܡܸܢܵܟܼ ܕܝܼܠܵܟ ܗܵܕܹܐ܁ ܐܸܠܵܐ ܘܐܵܦܸܢ ܫܵܘܹ̇ܐ ܠܒܼܝܼܫܬܼܵܐ܃ ܒܐܝܼ̈ܕܲܝ>
    block
      text <ܐ̄ܚܪ̈ܵܢܹܐ ܢܩܲܒܸܠ ܕܝܼܢܵܐ ܕܤܘܼܥܪܵܢܹܗ܁ ܠܵܘ ܕܝܼܠܵܟܼ ܗ̣̄ܝ ܠܡܸܚܙܵܐ>
      text <ܫܵܘܝܘܼܬܼܵܐ ܕܤܘܼܥܪ̈ܵܢܵܘܗܝ܁ ܒܐܝܼܕܲܝ̈ܟ ܕܝܼܠܵܟܼ܃ ܛܵܒܼܬܼܵܐ ܬܹܐܬܸܐ>
      text <ܥܠܵܘܗܝ܁>
      text <ܐܸܬܿܕܲܟܼܪ ܠܗܵܘ̇ ܕܲܛܥܝܼܢ ܠܟܼܠ܃ ܟܲܕܼ ܩܕܼܵܡ ܥܲܝܢܵܘ̈ܗܝ>
      text <ܐܝܼܬܲܝܗܘܿܢ ܤܘܼܥܪ̈ܵܢܹܐ ܕܟܼܠܢܵܫ܃ ܘܝܲܬܝܼܪ ܡ̣ܢ ܫܸܡܫܵܐ ܢܵܗ̇ܪܝܼܢ>
      text <ܩܕܼܵܡܵܘܗܝ܃ ܘܤܵܦܹ̇ܩ ܠܡܵܘܒܵܕܼܘܼ ܐܸܢ ܒܵܥܹ̇ܐ ܠܟܼܠ ܐ̄ܢܵܫ ܒܗܵܘܦܵܐ>
      text <ܕܦܘܼܡܹܗ܁ ܐܲܢ̄ܬܿ ܕܹܝܢ܃ ܠܵܐ ܗ̄ܘ̣ܵܐ ܕܬܲܦܸܩ ܬܒܲܥܬܼܵܐ ܥܲܠ ܤܘܼܥܪ̈ܵܢܹܐ>
      text <ܘܥܵܒܼܘܿܕܲܝ̈ܗܘܿܢ ܤܝܼܡ ܐܲܢ̄ܬܿ܃ ܐܸܠܵܐ ܕܬܸܒܼܥܸܐ ܪ̈ܲܚܡܹܐ ܥܲܠ ܥܵܠܡܵܐ܁>
      text <ܘܬܸܫܗܲܪ ܚܠܵܦ ܦܘܼܪܩܵܢܵܐ ܕܟܼܠ܃ ܘܬܸܫܬܵܘܬܲܦ ܒܚܲܫܵܐ ܕܟܼܠܢܵܫ܃>
      text <ܕܙܲܕܝܼ̈ܩܹܐ ܘܲܕܚܲܛܵܝܹ̈ܐ܁ ܘܲܗ̤ܘܲܝܬܿ ܝܵܕܲܥ̇܃ ܕܐܸܢܗ̤ܘ ܕܫܵܘܹ̇ܐ ܗܵܘ̇ ܡ̇ܢ>
      text <ܕܗ̤ܘ܃ ܠܵܐ ܡܲܒܼܥܲܕܼ ܤܲܓܝܼ ܙܲܒܼܢܵܐ܃ ܕܦܵܟܼܪܵܐ ܠܹܗ ܟܹܐܢܘܼܬܼܵܐ ܒܐܝܼܕܼܵܐ>
      text <ܕܲܐ̄ܚܪ̈ܵܢܹܐ ܕܫܵܘܹ̇ܝܢ ܠܹܗ ܠܤܘܼܥܪܵܢܵܐ܃ ܘܐܲܢ̄ܬܿ ܦܵܪܹܩ ܐܲܢ̄ܬܿ ܢܲܦܫܵܟܼ܃>
      text <ܘܗܵܘܹ̇ܐ ܐܲܢ̄ܬܿ ܤܵܗܕܵܐ ܚܲܝܵܐ܁ ܘܐܵܦܠܵܐ ܗܵܕܹܐ ܙܵܕܹܩ ܠܵܟܼ ܕܬܸܒܼܥܸܐ>
      text <ܘܬܸܪܢܸܐ܃ ܐܸܠܵܐ ܠܡܸܒܼܥܵܐ ܥܠܵܘܗܝ ܡ̣ܢ ܡܪܲܚܡܵܢܘܼܬܹܗ ܕܐܲܠܵܗܵܐ܃>
      text <ܕܢܸܫܬܲܚܠܲܦ ܘܢܸܗܘܸܐ ܐܲܝܟܼ ܨܸܒܼܝܵܢܹܗ ܕܐܲܠܵܗܵܐ܁ ܘܲܒܼܙܲܕܝܼܩܘܼܬܼܵܐ>
      text <ܢܸܦܘܿܩ ܡ̣ܢ ܚܲܝܹ̈ܐ܃ ܘܠܵܐ ܒܦܘܿܪܥܵܢ ܥܵܘ̣ܠܵܐ܁ ܗ̤ܘܝܼ ܚܠܵܦ ܬܵܒܼܘܿܥܵܐ܃>
      text <ܦܵܪܘܿܩܵܐ܁ ܚܠܵܦ ܪܵܫܘܿܝܵܐ܃ ܡܢܝܼܚܵܢܵܐ܁ ܚܠܵܦ ܡܲܫܠܡܵܢܵܐ܃ ܤܵܗܕܵܐ܁>
      text <ܚܠܵܦ ܡܟܼܵܘܢܵܢܵܐ܃ ܡܦܝܼܤܵܢܵܐ܁ ܚܠܵܦ ܡܲܟܿܤܵܢܵܐ܃ ܤܢܹܐܓܼܪܵܐ܁ ܚܠܵܦ>
      text <ܚܲܛܵܝܹ̈ܐ ܐܲܦܝܼܣ܃ ܕܢܸܤܚܲܢܢܘܼܢ܁ ܘܥܲܠ ܙܲܕܝܼ̈ܩܹܐ ܨܲܠܵܐ܃ ܕܢܸܬܼܢܲܛܪܘܼܢ܁>
      text <ܠܒܼܝܼ̈ܫܹܐ ܙܟܼܝܼ܃ ܒܒܲܤܝܼܡܘܼܬܼܵܟܼ܁ ܘܲܠܛܲܢܵܢܹ̈ܐ܃ ܐܲܬܼܡܲܗ ܒܛܵܒܼܘܼܬܼܵܟܼ܁>
      text <ܠܪܵܚܡܲܝ ܟܹܐܢܘܼܬܼܵܐ܃ ܟܲܚܸܕܼ ܒܲܡܪܲܚܡܵܢܘܼܬܼܵܟܼ܁ ܥܲܡ ܐܲܠܝܼ̈ܨܹܐ܃ ܐܸܬܼܐܲܠܨ>
      text <ܒܲܬܪܥܝܼܬܼܵܟܼ܁ ܠܟܼܠܢܵܫ܃ ܐܲܚܸܒܼ܁ ܘܡ̣ܢ ܟܠܢܵܫ܃ ܐܲܪܚܸܩ܁ ܠܡܵܘܬܵܐ܃>
    block
      text <ܐܸܬܼܥܲܗ̄ܕܼ܁ ܘܲܠܡܲܥܲܠܬܵܟܼ ܕܒܹܗ܃ ܐܸܬܿܛܲܝܲܒܼ܁ ܘܲܠܪܲܗܛܵܟܼ܃ ܨܲܒܸܬܼ܁>
      text <ܥܗܲܕܼ ܕܲܚܛܵܗܹ̈ܐ ܕܟܼܠܢܵܫ܃ ܠܒܹܝܬܼ ܕܝܼܢܵܐ ܩܵܕܼܡܝܼܢ ܠܗܘܿܢ܁>
      text <ܒܫܵܪ̈ܥܵܬܼܵܐ܃ ܠܵܐ ܬܼܦܤܘܿܩ ܤܲܒܼܪܵܐ܁ ܠܵܘ ܕܠܵܐ ܬܸܚܲܫ ܐܵܡܲ݁ܪ ܐ̄ܢܵܐ܃>
      text <ܐܸܠܵܐ ܠܵܐ ܕܠܵܐ ܐܵܤܝܘܼܬܼܵܐ ܬܸܚܫܘܿܒܼ ܕܐܝܼܬܲܝܗܹܝܢ܁ ܦܲܩܵܚ ܓܹܝܪ ܬܒܼܝܼܪܵܐ>
      text <ܡ̣ܢ ܡܫܼܬܼܵܐ܁ ܒܗܵܝ̇ ܕܐܵܦ ܠܲܬܼܒܼܝܼܪܵܐ ܐܝܼܬܼ ܗ̄ܘ̣ ܐܵܤܝܵܐ܃ ܗܵܘ̇ ܕܲܒܼܥ̣ܵܐ>
      text <ܪ̈ܲܚܡܹܐ ܥܲܠ ܙܵܩ̈ܘܿܦܹܐ ܒܲܙܩܝܼܦܵܐ܃ ܗܵܘ̇ ܕܟܲܕܼ ܒܲܙܩܝܼܦܵܐ ܬܠܸܐ>
      text <ܠܩܵܛ̈ܘܿܠܹܐ ܚܲܤܝܼ܁ ܟܠ ܚܛܵܗܝܼ̈ܢ ܠܲܡ ܘܓܼܘܼ̈ܕܵܦܝܼܢ ܢܸܫܬܲܒܼܩܘܼܢ>
      text <ܠܲܒܼܢܲܝ̈ܢܵܫܵܐ܃ ܗܵܢܵܘ ܕܹܝܢ܃ ܒܲܬܼܝܵܒܼܘܼܬܼܵܐ܁>
      text <ܒܩܲܠܝܼܠ ܒܸܟܼܝܵܐ ܠܫܸܡܥܘܿܢ ܕܲܟܼܦܲܪ܃ ܚܲܤܝܼ ܠܹܗ܁ ܘܒܼܵܬܲܪ>
      text <ܩܝܵܡܬܹܗ܃ ܦܩܲܕܼ ܠܹܗ ܠܡܸܗܘܵܐ ܪܹܫܵܐ ܠܲܓܼܙܵܪܹܗ܁ ܬܠܵܬܼ ܙܲܒܼܢ̈ܝܼܢ>
      text <ܡܫܲܐܸܠ ܠܹܗ ܪܵܚܹ̇ܡ ܐܲܢ̄ܬܿ ܠܝܼ܃ ܚܠܵܦ ܬܠܵܬܼ ܙܲܒܼܢ̈ܝܼܢ ܕܲܟܼܦܲܪ ܒܹܗ܃>
      text <ܐܲܝܟܼ ܕܲܢܫܲܪܲܪ ܠܫܘܼܒܼܩܵܢܹܗ܁ ܡܫܝܼܚܵܐ ܚܠܵܦ ܚܲܛܵܝܹ̈ܐ ܐܸܬܼ݂ܵܐ܃ ܕܢܲܐܤܸܐ>
      text <ܠܲܬܼܒܼܝܼܪ̈ܲܝ ܠܸܒܵܐ ܘܢܸܥܨܘܿܒܼ ܟܹܐܒܲܝ̈ܗܘܿܢ܁ ܪܘܼܚܹܗ ܠܲܡ ܕܡܵܪܝܵܐ>
      text <ܥܠܲܝ܃ ܡܸܛܠ ܗܵܢܵܐ ܡܲܫܚܲܢܝ܃ ܠܲܡܪܲܒܵܪܘܼ ܠܡܸܤ̈ܟܹܢܹܐ܁ ܘܫܲܠܚܲܢܝ>
      text <ܠܡܲܐܤܵܝܘܼ ܠܲܬܼܒܼܝܼܪ̈ܲܝ ܠܸܒܵܐ܃ ܘܲܠܡܲܟܼܪܵܙܘܼ ܠܲܫ̈ܒܲܝܵܐ ܫܘܼܒܼܩܵܢܵܐ܃>
      text <ܘܠܲܥܘܼܝܼܪܹ̈ܐ ܚܙܵܝ̈ܐ܃ ܘܠܲܡܫܲܪܵܪܘܼ ܠܲܬܼܒܼܝܼܪܹ̈ܐ ܒܫܘܼܒܼܩܵܢܵܐ܁ ܘܲܫܠܝܼܚܵܐ>
      text <ܒܐܸܓܲܪܬܹܗ܃ ܝܼܫܘܿܥ ܡܫܝܼܚܵܐ ܐܸܬ݂ܼܵܐ ܠܥܵܠܡܵܐ܃ ܠܡܲܚܲܝܘܼ ܠܚܲܛܵܝܹ̈ܐ܁>
      text <ܘܡܵܪܹܗ ܤܵܗܹ̇ܕܼ܃ ܠܵܐ ܓܹܝܪ ܐܸܬܹ̇ܝܬܼ ܠܙܲܕܝܼ̈ܩܹܐ ܠܡܸܩܪܵܐ܁ ܠܵܐ ܠܲܡ>
      text <ܤܢܝܼܩܝܼܢ ܚܠܝܼ̈ܡܹܐ ܥܲܠ ܐܵܤܝܵܐ܃ ܐܸܠܵܐ ܐܲܝܠܹܝܢ ܕܒܼܝܼܫ ܒܝܼܫ ܥܒܼܝܼܕܼܝܼܢ܁>
      text <ܘܲܬܼܪܹܝܢ ܠܲܡ ܚܲܝܵܒܹ̈ܐ ܐܝܼܬܼ ܗ̄ܘ̣ܵܘ܃ ܠܚܲܕܼ ܡܵܪܹܐ ܚܵܘܒܵܐ܁ ܘܲܕܼܠܲܝܬܿ>
      text <ܗ̄ܘ̣ܵܐ ܠܗܘܿܢ ܠܡܸܦܪܲܥ܃ ܠܲܬܼܪ̈ܲܝܗܘܿ ܫܒܲܩ̣܁ ܗܵܢܵܘ ܕܹܝܢ܃ ܟܲܕܼ>
      text <ܐܲܦܝܼܤܘܼܗܝ܁ ܡܚܝܼܠ ܗ̣̄ܘܼ ܟܝܵܢܲܢ ܚܲܠܵܫܵܐ܃ ܐܸܢ ܬܩܝܼܡ ܠܲܬܼܒܲܥܬܼܵܐ>
    block
      text <ܟܹܐܢܘܼܬܹܗ ܕܐܲܠܵܗܵܐ܁ ܒܲܕܼܓܼܘܿܢ܃ ܒܪ̈ܲܚܡܹܐ ܡܸܬܼܚܲܫܲܚ܃ ܒܟܼܠܙܒܲܢ>
      text <ܚܒܼܝܼܫܝܼܢ ܬܚܹܝܬܼ ܚܵܘܒܿܬܼܵܐ܁ ܠܵܐ ܬܸܚܛܸܐ ܐܘܿ ܒܲܢܵܫܵܐ ܒܤܘܼܟܵܝܵܐ>
      text <ܕܲܬܼܝܵܒܼܘܼܬܼܵܐ܃ ܘܠܵܐ ܬܲܫܦܸܠ ܥܲܠ ܬܘܼܟܼܠܵܢ ܫܘܼܒܼܩܵܢܵܐ܁ ܐܸܬܿܕܲܟܼܪ>
      text <ܕܡܵܘܬܵܐ܃ ܠܵܐ ܡܸܫܬܵܘܚܲܪ܁ ܠܵܐ ܬܸܨܛܲܢܲܥ ܠܡܸܩܪܲܒܼ ܠܗܲܢܝܼܐܘܼܬܼܵܐ>
      text <ܕܲܚܛܝܼܬܼܵܐ܃ ܒܬܲܪܥܝܼܬܼܵܐ ܕܚܵܪܥܘܼܬܼܵܐ܁ ܐܲܠܵܗܵܐ܃ ܠܵܐ ܡܸܬܼܒܲܙܲܚ܁ ܩܲܕܝܼܸܡܵܐ>
      text <ܝܑܼܕܲܥܬܹܗ ܠܚܘܼܫܵܒܼܵܟܼ܃ ܡܲܕܼܪܸܟܼ ܠܵܟܼ ܓܹܝܪ ܐܘܼܠܨܵܢܵܐ ܡܸܢܫܹܠܝ܁>
      text <ܘܩܵܪܹܐ ܐܲܢ̄ܬܿ܃ ܘܠܵܐ ܥܵܢܹ̇ܐ ܠܵܟܼ܁ ܐܸܡܲܬܼܝ ܕܩܵܪܹܒܼ ܐܲܢ̄ܬܿ ܠܘܵܬܼ>
      text <ܬܸܫܘܝܼܬܼܵܟܼ܃ ܕܲܡܛ̣ܵܐ ܙܲܒܼܢܵܐ ܠܡܸܕܼܡܲܟܼ܃ ܐܸܡܲܪ܃ ܐܘܿ ܬܸܫܘܝܼܬܼܵܐ܃>
      text <ܕܲܠܡܵܐ ܒܗܵܢܵܐ ܠܸܠܝܵܐ ܩܲܒܼܪܵܐ ܥܬܼܝܼܕܼܵܐ ܐܲܢ̄ܬܿܝ ܠܡܸܗܘܵܐ ܠܝܼ܃>
      text <ܘܠܵܐ ܝܵܕܲܥ̇ ܐ̄ܢܵܐ܁ ܕܲܠܡܵܐ ܚܠܵܦ ܫܸܢܬܼܵܐ ܕܙܲܒܼܢܵܐ܁ ܗܵܝ̇ ܫܸܢܬܼܵܐ ܕܲܠܥܵܠܲܡ>
      text <ܥܬܼܝܼܕܼܵܐ ܠܡܸܦܲܠ ܥܠܲܝ ܒܗܵܢܵܐ ܠܸܠܝܵܐ܁ ܘܐܸܢܵܐ ܡܸܬܼܪܲܥܸܐ ܐ̄ܢܵܐ>
      text <ܠܛܘܼܝܵܒܼܵܐ ܕܝܵܘ̈ܡܹܐ ܘܝܲܪ̈ܚܹܐ܃ ܕܠܵܐ ܚܵܙܹ̇ܐ ܐ̄ܢܵܐ ܠܗܘܿܢ܁ ܥܲܕܼ ܐܝܼܬܼ ܠܵܟܼ>
      text <ܪܸ̈ܓܼܠܹܐ܃ ܗܲܪܛ ܒܵܬܲܪ ܦܘܼܠܚܵܢ ܟܹܐܢܘܼܬܼܵܐ܃ ܡ̣ܢ ܩܕܼܵܡ ܕܢܸܦܸܠ>
      text <ܒܗܹܝܢ ܗܵܘ̇ ܐܲܤܘܼܪܵܐ܃ ܕܠܲܝܬܿ ܠܹܗ ܬܘܼܒܼ ܦܘܼܪܤܵܐ ܠܡܸܫܬܪܵܝܘܼ܁>
      text <ܥܲܕܼ ܐܝܼܬܼ ܠܵܟܼ ܐܝܼ̈ܕܲܝܵܐ܃ ܦܫܘܿܛ ܠܲܫܡܲܝܵܐ ܒܲܨܠܘܿܬܼܵܐ܃ ܩܕܼܵܡ ܙܲܒܼܢܵܐ>
      text <ܗܵܘ̇ ܕܢܵܦ̇ܠܝܼܢ ܕܪ̈ܵܥܲܝܟ ܡ̣ܢ ܥܸܩܵܪܗܘܿܢ܃ ܘܨܵܝܹ̇ܐ ܐܲܢ̄ܬܿ ܠܲܡܕܲܠܵܝܘܼ>
      text <ܐܸܢܘܿܢ ܘܠܵܐ ܡܸܫܟܲܚ ܐܲܢ̄ܬܿ܁ ܥܲܕܼ ܐܝܼܬܼ ܠܵܟܼ ܨܸܒܼ̈ܥܵܬܼܵܐ܃ ܙܩܘܿܦ ܠܘܵܬܼ>
      text <ܐܲܠܵܗܵܐ ܒܬܲܟܼܫܲܦܬܼܵܐ܁ ܕܐܵܬܹ̇ܐ ܥܸܕܵܢܵܐ܃ ܕܡܸܬܼܪܲܦܝܵܐ ܚܝܼܨܘܼܬܼܵܐ>
      text <ܕܲܓܼܕܼܝܼܠܘܼܬܼܗܹܝܢ ܗܵܝ̇ ܤܩܝܼܠܬܼܵܐ܁ ܥܲܕܼ ܐܝܼܬܼ ܠܵܟܼ ܥܲܝ̈ܢܹܐ܁ ܡܠܝܼ ܐܸܢܹܝܢ>
      text <ܕܸܡ̈ܥܹܐ ܒܲܨܠܘܿܬܼܵܐ ܒܲܒܼܟܼܵܬܼܵܐ ܕܥܲܠ ܐܲܦܲܝ̈ ܚܛܵܗܲܝ̈ܟ܁ ܩܕܼܵܡ ܫܵܥܬܼܵܐ>
    block
      text <ܕܢܸܩܪܘܿܡ ܚܸܠܵܐ ܥܲܠ ܐܘܼ̈ܟܵܡܵܬܼܵܐ܃ ܘܡܸܫܬܲܡܪ̈ܵܢ ܒܲܚܝܵܪܵܐ ܕܠܵܐ>
      text <ܪܓܸܫܬܼܵܐ ܠܚܲܕܼ ܓܘܿܢܝܵܐ ܘܠܵܐ ܝܵܕܲܥ̇ ܐܲܢ̄ܬܿ܁ ܥܲܕܼ ܡܛܲܟܲܣ ܠܸܒܵܐ>
      text <ܡܲܒܿܘܼܥܵܐ ܕܚܘܼ̈ܫܵܒܹܐ ܒܚܲܝܠܵܐ ܦܵܪܘܿܫܵܐ܃ ܐܸܬܼܪܲܥܵܐ ܐܲܝܠܹܝܢ ܕܲܡܥܲܪܪ̈ܵܢ>
      text <ܠܚܲܝܲܝ̈ܨ܃ ܩܕܼܵܡ ܕܡܸܬܿܕܵܘܕܼܵܐ ܢܲܦܫܵܐ ܠܡܲܦܲܩܬܼܵܐ ܕܡܸܢܹܗ܃ ܘܗܵܘܹ̇ܐ>
      text <ܒܲܝܬܼܵܐ ܕܲܨܕܸܐ ܡ̣ܢ ܥܵܡܘܿܪ̈ܵܘܗܝ܁>
      text <ܐܘܿ ܚܲܟܿܝܼܡܵܐ܃ ܠܵܐ ܢܫܲܕܠܵܟܼ ܚܘܼܫܵܒܼܵܐ ܒܤܘܼܟܵܝܵܐ ܕܚܲܝܹ̈ܐ ܐܲܪ̈ܝܼܟܹܐ܁>
      text <ܒܲܕܼܡܘܼܬܼ ܗܲܒܵܒܼܵܐ ܕܢܵܫܹ̇ܒܼ ܒܹܗ ܫܵܘܒܵܐ ܘܟܼܵܡܹ̇ܫ܃ ܢܵܦܲܚ ܒܵܟܼ ܡ̣ܢ>
      text <ܓܵܘܵܟܼ܃ ܚܲܕܼ ܡ̣ܢ ܐܸܤܛܘܼ̈ܟܼܤܹܐ ܕܒܼܵܟܼ܁ ܘܟܲܕܼ ܠܵܐ ܝܵܕܲܥ̇ ܐܲܢ̄ܬܿ>
      text <ܡ̣ܢ ܫܸܠܝܵܐ܃ ܡܸܬܼܪ̈ܲܫܠܵܢ ܒܘܼܪ̈ܟܲܝܟ܁ ܘܟܲܕܼ ܤܵܒܲܪ ܐܲܢ̄ܬܿ ܕܠܵܘ ܡܸܕܸܡ>
      text <ܗ̄ܘ̣܃ ܥܲܕܼ ܡܤܵܘܤܸܐ ܐܲܢ̄ܬܿ ܠܹܗ ܠܟܼܘܼܪܗܵܢܵܐ܃ ܡܸܢܫܹܠܝ ܩ̣ܪܸܒܼ>
      text <ܗܵܘ̇ ܟܲܫܝܼܪܵܐ܃ ܗܵܘ̇ ܕܲܡܓܸܿܚܟܼ ܒܚܲܟܝܼ̈ܡܹܐ܁ ܐܘܿ ܠܕܼܵܘܝܘܼܬܹܗ ܕܲܟܼܝܵܢܲܢ܃>
      text <ܕܲܟܼܡܵܠ ܐܲܚܝܼܕܼܝܼܢܲܢ ܒܪܸܚܡܬܹܗ܃ ܠܗܵܘ̇ ܕܠܵܐ ܨܵܒܹ̇ܐ ܐܲܠܵܗܵܐ ܕܢܸܫܒܿܩܲܢ>
      text <ܒܓܼܵܘܹܗ! ܤܝܼܡ ܠܸܒܵܟܼ ܠܛܘܼܝܵܒܼܵܐ ܕܡܹܐܙܲܠܬܼܵܐ܃ ܐܘܿ ܒܲܪܢܵܫܵܐ܁ ܐܲܝܟܼ>
      text <ܚܲܟܿܝܼܡܵܐ ܗ̤ܘܝܼ ܡܤܲܟܸܐ ܟܠܫܵܥ ܠܲܚܙܘܼܸܩܝܵܐ܃ ܟܲܕܼ ܡܸܬܼܚܲܫܲܒܼ ܐܲܢ̄ܬܿ>
      text <ܟܠܝܘܿܡ܃ ܕܗܵܐ ܡܛ̣ܵܐ ܠܬܲܪܥܵܐ ܐܝܼܙܓܲܕܵܐ ܕܐܸܬ݂ܼܵܐ ܒܵܬܲܪܝ܁ ܡܵܢܵܐ>
      text <ܝܲܬܿܝܼܒܼ ܐ̄ܢܵܐ ܡܹܐܙܲܠܬܼܵܐ ܗ̣̄ܝ ܕܲܠܥܵܠܲܡ܃ ܬܘܼܒܼ ܠܲܝܬܿ ܠܝܼ ܠܡܸܦܢܵܐ>
      text <ܠܟܼܵܐ܁ ܒܗܵܢܵܐ ܪܸܥܝܵܢܵܐ ܒܘܼܬܼ܃ ܒܟܼܠ ܠܸܠܝܵܐ܁ ܘܲܒܼܗܵܢܵܐ ܚܘܼܫܵܒܼܵܐ>
      text <ܗܪܘܿܓܼ܃ ܒܟܼܠ ܐܝܼܡܵܡܵܐ܁ ܕܡܵܐ ܕܐܸܬ݂ܼܵܐ܃ ܬܸܦܨܲܚ ܠܐܘܼܸܪܥܹܗ܃>
      text <ܕܬܼܵܐ ܒܲܫܠܵܡ܁ ܝܸܕܼܥܹ̇ܬܼ ܕܡܹܐܬܼܵܐ ܐܵܬܹ̇ܐ ܐܲܢ̄ܬܿ܃ ܘܠܵܐ ܐܲܒܼܤ̇ܝܼܬܼ ܒܡܸܕܸܡ>
      text <ܕܚܵܫܲܝ ܠܝܼ ܠܐܘܼܪܚܵܐ܁ ܐܸܙܕܵܘܲܕܼ ܠܐܘܼܪܚܵܟܼ ܢܲܓܝܼܪܬܵܐ܃ ܚܲܟܿܝܼܡܵܐ܁>
    block
      text <ܐܲܪܝܼܡ ܝܘܼܩܪܵܐ ܕܫܸܢܬܼܵܐ ܡ̣ܢ ܠܸܒܵܟܼ܃ ܙܡܝܼܢܵܐ܁ ܛܲܟܸܣ ܡܵܐܢܲܝ̈ܟ>
      text <ܠܡܲܦܲܩܬܼܵܐ܃ ܥܵܡܘܿܪܵܐ܁ ܩܪܸܒܼ ܠܹܗ ܘܲܥܕܵܐ ܕܨܲܦܪܵܐ܃ ܐܵܪܚܵܐ܃ ܡܵܢܵܐ>
      text <ܕܲܡܝܟܼ ܐܲܢ̄ܬܿ ܩܘܼܡ ܛܲܝܸܒܼ ܢܲܦܫܵܟܼ܃ ܡܲܠܵܚܵܐ ܪܵܕܹܐ ܒܝܲܡܵܐ܃ ܩܘܼܡ>
      text <ܐܲܬܼܩܸܢ ܡܵܐܢܲܝ̈ ܐܸܠܦܵܟܼ܃ ܕܠܵܐ ܝܵܕܲܥ ܐܲܢ̄ܬܿ ܒܐܲܝܢܵܐ ܥܸܕܵܢܵܐ ܢܵܦ̇ܩܵܐ>
      text <ܠܵܟܼ ܪܘܼܚܵܐ܁ ܐܸܬܼܥܲܬܲܕܼ ܘܐܸܬܿܛܲܝܲܒܼ܃ ܥܲܕܼܠܵܐ ܢܹܐܬܸܐ ܗܵܘ̇ ܕܲܡܚܲܒܸܿܠ>
      text <ܨܘܼܪ̈ܵܬܼܵܟܼ܁ ܨܘܼܪܬܗܘܿܢ ܠܲܡ܃ ܬܒܲܠܸܐ ܫܝܘܿܠ܁ ܘܡ̣ܢ ܫܘܼܒܼܚܹܗ>
      text <ܦܲܐܝܵܐ ܕܲܟܼܝܵܢܵܐ ܢܸܬܿܕܲܚܩܘܼܢ܃ ܘܲܠܚܘܼܪܒܵܐ ܢܸܫܪܟܼܘܼܢ ܓܘܼܫܡܲܝ̈ܗܘܿܢ܁>
      text <ܐܲܝܵܬܐ ܠܥܘܼܗܕܵܢܵܐ ܒܟܼܠܗܘܿܢ ܥܸܕܵܢܲܝ̈ܟ܃ ܠܗܵܘ̇ ܚܘܼܒܵܠܵܐ ܓܢܝܼܚ>
      text <ܚܙܵܬܼܵܐ܃ ܗܵܘ̇ ܒܘܼܕܵܪܵܐ ܕܠܵܐ ܕܡܘܼܬܼܵܐ ܕܪܸ̈ܓܼܫܲܝܟ܃ ܘܗܵܝ̇ ܡܲܦܘܼܠܬܼܵܐ>
      text <ܕܒܸܢܝܵܢܹܗ ܕܓܼܘܼܫܡܵܟܼ܃ ܗܵܘ̇ ܡܘܼܙܵܓܼܵܐ ܢܲܩܕܵܐ ܕܗܵܘܹ̇ܐ ܤܝܵܢܵܐ ܒܲܫܝܘܿܠ܁>
      text <ܛܘܼܒܼܵܘܗܝ ܠܡܲܢ ܕܲܒܼܚܲܕܼܘܼܬܼܵܐ ܐܵܪܲܥ ܠܹܗ ܠܥܘܼܗܕܵܢܹܗ ܕܗܵܘ̇>
      text <ܚܘܼܒܵܠܵܐ! ܛܘܼܒܼܵܘܗܝ ܠܡܲܢ ܕܲܒܼܤܲܒܼܪܵܐ ܛܵܒܼܵܐ ܤܲܟܝܼ ܠܤܘܼܥܪܵܢܵܐ>
      text <ܗܵܘ̇ ܡܠܸܐ ܐ̄ܪܵܙܵܐ܃ ܕܒܹܗ ܟܲܤܝܵܐ ܬܗܝܼܪܘܼܬܼ ܚܲܝܠܹܗ ܪܲܒܵܐ ܕܒܼܵܪܘܿܝܵܐ!>
      text <ܗܸܪܓܵܐ ܪܘܼܚܵܢܵܐ ܐܝܼܬܼܵܘܗܝ܃ ܥܸܢܝܵܢܵܐ ܐܲܡܝܼܪܵܐ ܕܗܵܘ̇ ܤܘܼܟܵܝܵܐ ܕܒܼܵܬܲܪ>
      text <ܩܝܵܡܬܼܵܐ܁>
      text <ܡܫܲܪܝܵܢܹܗ ܕܙܵܘܥܵܐ ܗܵܢܵܐ ܒܪܸܥܝܵܢܵܐ܃ ܬܚܘܼܡܵܗ̇ ܕܲܬܼܝܵܒܼܘܼܬܼܵܐ܁>
      text <ܠܵܒܼܘܿܟܼܵܗ̇ ܕܲܬܼܝܵܒܼܘܼܬܼܵܐ ܒܢܲܦܫܵܐ ܐܝܼܬܼܵܘܗܝ܃ ܪܸܢܝܵܐ ܐܲܡܝܼܢܵܐ ܕܲܥܬܼܝܼ݁ܕܼܵܬܼܵܐ܁>
      text <ܕܐܸܬܿܬܿܙܝܼܥ ܒܲܬܼܝܵܒܼܘܼܬܼܵܐ܃ ܫܲܢܝܼ ܒܤܲܒܼܪܹܗ ܠܥܵܠܡܵܐ ܕܲܥܬܼܝܼܕܼ܁>
      text <ܕܲܛ̣ܥܵܗ̇ ܠܗܵܕܹܐ܃ ܩܵܘ̣ܝܼ ܪܸܥܝܵܢܹܗ ܒܥܵܠܡܵܐ ܗܵܢܵܐ܁ ܕܡܲܚܸܒܼ>
      text <ܥܸܢܝܵܢܵܐ ܕܥܲܡ ܡܫܝܼܚܵܐ܃ ܡܲܚܸܒܼ ܠܡܸܗܘܵܐ ܒܲܠܚܘܿܕܼܵܘܗܝ܁ ܕܡܲܚܸܒܼ>
      text <ܕܲܢܟܲܬܲܪ ܥܲܡ ܤܲܓܝܼ̈ܐܹܐ܃ ܪܵܚܡܵܐ ܐܝܼܬܼܵܘܗܝ ܕܥܵܠܡܵܐ ܗܵܢܵܐ܁ ܬܝܵܒܼܘܼܬܼܵܐ>
    block
      text <ܐܝܼܬܹܝܗ̇܃ ܟܡܝܼܪܘܼܬܼܵܐ ܐܲܡܝܼܢܬܼܵܐ ܕܠܸܒܵܐ ܒܗܘܼܓܵܝܵܐ ܕܗܵܘ̇ ܬܘܼܸܩܵܢܵܐ>
      text <ܪܵܒܵܐ ܕܠܵܐ ܡܸܬܼܦܲܫܲܩ܁ ܕܐܲܝܟܲܢ ܟܲܝ ܐܹܡܲܢܲܥ ܠܗܵܝ̇ ܡܲܥܲܠܬܼܵܐ ܠܵܐ>
      text <ܡܸܬܼܡܲܠܠܵܢܝܼܬܼܵܐ ܐܸܢ ܪܵܚܹ̇ܡ ܐܲܢ̄ܬܿ ܬܝܵܒܼܘܼܬܼܵܐ܃ ܪܚܲܡ ܐܵܦ ܫܸܠܝܵܐ܁>
      text <ܠܒܲܪ ܡܸܢܹܗ ܓܹܝܪ܃ ܠܵܐ ܡܸܫܬܲܡܠܝܵܐ ܬܝܵܒܼܘܼܬܼܵܐ܁ ܐܸܢ ܐܝܼܬܼ ܕܡܸܬܼܚܪܸܐ>
      text <ܥܲܠ ܗܵܕܹܐ܃ ܠܵܐ ܬܸܬܼܚܪܸܐ ܥܲܡܹܗ܃ ܠܵܐ ܓܹܝܪ ܝܵܕܲܥ̇ ܡܵܢܵܐ ܐܵܡܲ݁ܪ܁>
      text <ܐܸܠܘܼ ܝܑܼܕܲܥ̣ ܡܵܢܲܐ ܗ̣̄ܝ ܬܝܵܒܼܘܼܬܼܵܐ܃ ܝܵܕܲܥ̇ ܗ̄ܘ̣ܵܐ ܐܵܦ ܕܘܼܟܿܬܼܵܗ̇܃>
      text <ܘܲܕܼܠܵܐ ܡܸܬܼܓܲܡܤܵܠ ܒܲܫܓܼܘܼܫܝܵܐ܁ ܐܸܢ ܪܵܚܹ̇ܡ ܐܲܢ̄ܬܿ ܫܸܠܝܵܐ ܐܲܒܼܵܐ>
      text <ܕܲܬܼܝܵܒܼܘܼܸܬܼܵܐ܃ ܪܚܲܡ ܠܲܡܩܲܒܵܠܘܼ ܗܲܢܝܼܵܐܝܼܬܼ ܐܵܦ ܚܘܼܤܪ̈ܵܢܹܐ ܙܥܘܿܪܹ̈ܐ>
      text <ܕܦܲܓܼܪܵܐ܃ ܘܥܸܕܸܠܵܝܹ̈ܐ ܕܢܵܒܼܥ̇ܝܼܢ܁ ܒܸܠܥܵܕܼ ܛܘܼܝܵܒܼܵܐ ܗܵܢܵܐ܁ ܠܡܸܚܵܐ>
      text <ܒܫܸܠܝܵܐ ܚܹܐܪܵܐܝܼܬܼ ܕܠܵܐ ܫܓܼܘܫܝܵܐ܃ ܠܵܐ ܡܸܫܟܲܚ ܐܲܢ̄ܬܿ܁ ܐܸܢܗܘ̤>
      text <ܕܲܡܒܲܤܲܪ ܐܲܢ̄ܬܿ ܥܲܠ ܗܵܢܘܿܢ܃ ܡܩܲܕܸܐ ܐܲܢ̄ܬܿ ܠܹܗ ܠܫܸܠܝܵܐ܃ ܐܲܝܟܼ>
      text <ܨܸܒܼܝܵܢܹܗ ܕܐܲܠܵܗܵܐ܁ ܐܸܢܗ̤ܘ ܕܡܸܬܿܛܠܸܡ ܐܲܢ̄ܬܿ ܐܵܘ ܡܸܬܼܓܠܸܙ ܐܲܢ̄ܬܿ܃>
      text <ܐܵܘ ܡܸܬܼܡܲܝܲܩ ܐܲܢ̄ܬܿ ܘܲܕܼܫܲܪܟܵܐ܃ ܘܠܵܐ ܡܸܬܿܬܿܙܝܼܥ ܐܲܢ̄ܬܿ ܡܸܛܠ>
      text <ܪܸܚܡܲܬܼ ܫܸܠܝܵܐ܁ ܪܸܚܡܲܬܼ ܫܸܠܝܵܐ ܐܝܼܬܹܝܗ̇܃ ܤܘܼܟܵܝܵܐ ܐܲܡܝܼܢܵܐ ܕܡܵܘܬܵܐ܁>
      text <ܐܲܝܢܵܐ ܕܒܸܠܥܵܕܼ ܗܸܪܓܵܐ ܗܵܢܵܐ ܥܵܐܹ̇ܠ ܠܫܸܠܝܵܐ܃ ܟܲܕܼ ܐܝܼܬܼ ܠܹܗ ܪܸܥܝܵܢܵܐ>
      text <ܐ̄ܚܪܹܢܵܐ܃ ܠܵܐ ܡܸܫܟܲܚ ܛܵܥܹ̇ܢ܃ ܐܲܝܠܹܝܢ ܕܡܸܛܠܵܬܹܗ ܐܵܠ̇ܨܵܐ ܠܡܸܤܒܲܠ>
      text <ܡ̣ܢ ܟܠ ܕܘܼܟܼ܁ ܠܲܡܡܵܬܼ ܥܲܠ ܐܲܦܲܝ̈ ܐܲܠܵܗܵܐ܃ ܘܲܠܡܸܚܵܐ ܒܐܲܠܵܗܵܐ܁>
      text <ܫܘܼܡܠܵܝܵܐ ܠܲܡ ܕܚܲܝܹ̈ܐ܃ ܗܘܓܵܝܵܐ ܕܲܒܼܡܵܘܬܼܵܐ ܕܡܸܛܠ ܐܲܠܵܗܵܐ܁ ܗܵܕܹܐ>
      text <ܓܹܝܪ ܡܩܲܪܒܼܵܐ ܠܹܗ ܠܗܵܘܢܲܢ ܠܡܸܬܼܚܲܠܵܛܘܼ ܒܐܲܠܗܵܐ܃ ܐܹܘܲܓܼܪܝܼܣ>
      text <ܐܵܡܲ݁ܪ܁ ܐܵܦ ܗܵܕܹܐ ܬܸܕܲܥ܃ ܐܘܿ ܦܵܪܘܿܫܵܐ܃ ܕܲܚܢܲܢ ܥܘܼܡܪܵܐ ܕܥܲܡ>
      text <ܢܲܦܫܲܢ ܝܑܼܚܝܼܕܼܵܐܝܼܬܼ ܘܫܸܠܝܵܐ ܘܲܚܒܼܘܼܫܝܵܐ܃ ܠܵܘ ܡܸܛܠ ܕܥܲܡܠܵܐ>
      text <ܝܲܬܿܝܼܪܵܐ ܕܩܵܢ̈ܘܿܢܹܐ ܢܸܥܡܲܠ ܓܵܒܹܝܢܲܢ܁ ܝܑܼܕܼܝܼܥܵܐ ܗ̣̄ܝ ܓܹܝܪ܃ ܕܫܵܘܬܵܦܘܼܬܼܵܐ>
    block
      text <ܕܥܲܡ ܤܲܓܝܼ̈ܐܹܐ܃ ܝܲܬܝܼܪ ܐܝܼܕܼܵܐ ܠܗܵܕܹܐ ܝܵܗ̇ܒܵܐ܃ ܡܸܛܠ ܚܝܼܨܘܼܬܹܗ>
      text <ܕܦܲܓܼܪܵܐ܁ ܘܐܸܠܘܼ ܥܲܠܗܵܕܹܐ ܗ̄ܘ̣ ܐܵܠܨܵܐ ܗ̄ܘ̣ܵܬܼ܃ ܠܵܘ ܐ̄ܢܵܫܵܐ ܚܤܲܝ̈ܵܐ>
      text <ܐܲܒܼܵܗ̈ܬܼܵܐ ܩܲܕܝܼ̈ܫܹܐ܃ ܫܵܒܼܩ̇ܝܼܢ ܗ̄ܘ̣ܵܘ ܥܸܢܝܵܢܵܐ ܘܚܘܼܠܛܵܢ ܐ̄ܢܵܫܵܐ܃>
      text <ܘܡܸܢܗܘܿܢ ܒܩܲܒܼܪܹ̈ܐ ܥܵܡ̇ܪܝܼܢ ܗ̄ܘ̣ܵܘ܃ ܡܸܢܗܘܿܢ ܕܹܝܢ ܚܒܼܘܼܫܝܵܐ>
      text <ܕܲܒܼܟܼܘܼܪܚܵܐ ܠܚܘܿܕܼܵܝܵܐ ܓܵܒܹ̇ܝܢ ܗ̄ܘ̣ܵܘ܃ ܗܵܘ̇ ܕܲܠܦܲܓܼܪܵܐ ܝܲܬܝܼܪܵܐܝܼܬܼ>
      text <ܡܪܲܫܸܠ ܘܲܡܦܝܼܫ ܡ̣ܢ ܫܘܼܡܠܵܝ ܩܵܢ̈ܘܿܢܹܐ܁ ܘܥܲܠ ܟ̱ܠܵܗ̇ ܡܚܝܼܠܘܼܬܼܵܐ>
      text <ܘܫܘܼܦܠܵܐ ܗܵܘ̇ ܕܦܲܓܼܪܵܐ܃ ܘܥܲܤܩܘܼܸܬܼ ܟܘܼܪ̈ܗܵܢܹܐ ܕܲܠܗܘܿܢ ܡܲܕܼܪܟܼܝܼܢ܃>
      text <ܗܲܢܝܼܵܐܝܼܬܼ ܡܚܲܡܤܢܝܼܢ ܗ̄ܘ̣ܵܘ ܒܟܼܠܗܘܿܢ ܚܲܝܲܝ̈݁ܗܘܿܢ܃ ܟܲܕܼ ܐܵܦܠܵܐ>
      text <ܥܲܠ ܪܸ̈ܓܼܸܠܲܝܗܘܿܢ ܕܲܢܩܘܼܡܘܼܢ܃ ܐܵܘ ܨܠܘܿܬܼܵܐ ܕܲܥܝܼܵܕܼܵܐ ܠܲܡܩܲܪܵܒܼܘܼ܃>
      text <ܐܵܘ ܕܲܢܫܲܒܿܚܘܼܢ ܠܐܲܠܵܗܵܐ ܒܦܘܼܡܗܘܿܢ ܡܸܫܟܿܚܝܼܢ ܗ̄ܘ̣ܵܘ܁ ܘܠܵܐ>
      text <ܡܲܙܡܘܿܪܵܐ܃ ܘܠܵܐ ܚܕܼܵܐ ܡ̣ܢ ܐܲܝܠܹܝܢ ܕܲܒܼܓܼܘܼܫܡܵܐ ܡܸܫܬܲܡ̈ܠܝܵܢ܁>
      text <ܘܤܸܦܩܲܬ̤ ܠܗܘܿܢ ܡܚܝܼܠܘܼܬܼܵܐ ܒܲܠܚܘܿܕܼ ܕܦܲܓܼܪܵܐ ܘܫܸܠܝܵܐ܃ ܚܠܵܦ>
      text <ܟܠܗܘܿܢ ܩܵܢ̈ܘܿܢܹܐ܃ ܘܗܵܢܵܐ ܢܝܼܫܵܐ܃ ܟܠܗܘܿܢ ܝܵܘ̈ܡܵܬܼܵܐ ܕܚܲܝܲܝ̈ܗܘܿܢ܁>
      text <ܘܲܒܼܗܵܢܵܐ ܟ̱ܠܹܗ ܒܸܛܠܵܢܵܐ ܕܡܸܤܬܿܒܲܪ܃ ܠܵܐ ܐܸܬܼܝܲܐܲܒܼ ܚܲܕܼ ܡܸܢܗܘܿܢ>
      text <ܕܢܸܫܒܿܘܿܩ ܟܘܼܪܚܹܗ܃ ܘܡܸܛܠ ܒܸܛܠܵܢܵܐ ܕܡ̣ܢ ܥܲܡ̈ܠܹܐ ܩܵܢܘܿܢܵܝܹ̈ܐ>
      text <ܠܒܲܪ ܢܸܦܗܸܐ܃ ܐܵܘ ܒܲܟܼܢܘܼ̈ܫܵܬܼܵܐ ܢܸܬܼܒܲܤܲܡ ܒܩܵܠ ܬܸܫ̈ܒܿܚܵܬܼܵܐ ܕܲܐ̄ܚܪ̈ܵܢܹܐ܁>
      text <ܛܵܒܼ ܗ̄ܘ̣ ܗܵܟܹܝܠ ܐܲܝܢܵܐ ܕܐܲܪܓܸܫ̣ ܒܲܚܛܵܗܵܘ̈ܗܝ܃ ܡ̣ܢ ܐܲܝܢܵܐ>
      text <ܕܡܵܘܬܲܪ ܠܬܹܒܹܝܠ ܒܲܚܙܵܬܹܗ܁ ܛܵܒܼ ܗ̄ܘ̣ ܐܲܝܢܵܐ ܕܐܸܬܿܬܲܢܲܚ ܚܲܕܼ>
      text <ܥܸܕܵܢ ܥܲܡ ܢܲܦܫܹܗ܃ ܡ̣ܢ ܐܲܝܢܵܐ ܕܲܡܩܝܼܡ ܡܝܼ̈ܬܹܐ ܒܲܨܠܘܿܬܹܗ>
      text <ܟܲܕܼ ܒܹܝܬܼ ܤܲܓܝܼ̈ܐܹܐ ܕܘܼܝܵܪܹܗ܁ ܛܵܒܼ ܗ̄ܘ̣ ܡܲܢ ܕܐܸܫܬܘܝܼ ܠܡܸܚܙܵܐ>
      text <ܢܲܦܫܹܗ܃ ܡ̣ܢ ܡܲܢ ܕܐܸܫܬܿܘܝܼ ܠܡܸܚܙܵܐ ܡܲܠܲܐܟܹ̈ܐ܁ ܗܵܢܵܐ ܡܲܢ܃>
    block
      text <ܒܥܲܝ̈ܢܲܝ ܦܲܓܼܪܵܐ ܡܸܫܬܵܘܬܲܦ܁ ܗܵܘ̇ ܕܹܝܢ܃ ܒܥܲܝܢܵܐ ܕܢܲܦܫܵܐ܁ ܛܵܒܼ>
      text <ܗ̄ܘ̣ ܡܲܢ ܕܒܸܐܒܼܠܵܐ ܢܩܸܦ̣ ܠܲܡܫܝܼܚܵܐ ܒܲܠܚܘܿܕܼܵܘܗܝ܃ ܡ̣ܢ ܡܲܢ>
      text <ܕܲܡܙܲܝܲܚ ܠܹܗ ܒܲܟܼܢܘܼܫܝܵܐ܁ ܠܵܐ ܐ̄ܢܵܫ ܢܲܝܬܸܐ ܠܲܡܨܲܥܬܼܵܐ ܗܵܝ̇>
      text <ܕܦܵܘܠܘܿܣ܃ ܐܸܢܵܐ ܠܲܡ ܩܢܘܿܡܝ܃ ܚܸܪܡܵܐ ܐܸܗܘܸܐ ܡ̣ܢ ܡܫܝܼܚܵܐ܃>
      text <ܘܲܕܼܸܫܲܪܟܵܐ܁ ܐܲܝܢܵܐ ܕܲܢܤܲܒܼ ܚܲܝܠܹܗ ܕܦܵܘܠܘܿܣ܃ ܐܵܦ ܗ̤ܘ ܡܲܦܲܣ>
      text <ܠܹܗ ܠܡܸܥܒܲܕܼ܁ ܦܵܘܠܘܿܣ ܕܹܝܢ܃ ܡ̣ܢ ܪܸܡܙܵܐ ܕܲܠܘܵܬܹܗ ܡܸܬܿܕܲܒܲܪ>
      text <ܗ̄ܘ̣ܵܐ ܠܡܵܘܬܵܪܘܼ ܠܬܹܒܹܝܠ܁ ܐܲܝܟܼ ܕܐܵܦ ܗ̤ܘ ܤ̣ܗܸܕܼ܃ ܕܠܵܘ>
      text <ܒܨܸܒܼܝܵܢܹܗ ܤܵܥܲܪ ܗ̄ܘ̣ܵܐ ܠܗܵܕܹܐ܁ ܩܛܝܼܪܵܐ ܠܲܡ ܤܝܼܡ ܥܠܲܝ܃ ܘܵܝ>
      text <ܠܝܼ ܕܹܝܢ ܐܸܢ ܠܵܐ ܐܹܤܲܒܲܪ܁ ܐܵܦ ܓܒܼܝܼܬܹܗ ܕܦܵܘܠܘܿܣ܃ ܠܵܘ>
      text <ܠܲܬܼܝܵܒܼܘܼܬܼܵܐ ܚܵܐܲܪ ܗ̄ܘ̣ܵܐ ܢܝܼܫܵܗ̇܃ ܐܸܠܵܐ ܕܲܢܤܲܒܲܪ ܠܐ̄ܢܵܫܘܼܬܼܵܐ܃ ܐܵܦ>
      text <ܚܲܝܠܵܐ ܝܲܬܝܼܪܵܐ ܢ̣ܤܲܒܼ܁ ܒܲܕܼܓܼܘܿܢ܃ ܠܫܸܠܝܵܐ ܡܲܚܒܼܝܼܢܲܢ܃ ܐܵܝܚ܃ ܡܸܛܠ>
      text <ܕܲܢܡܘܼܬܼ ܥܵܠܡܵܐ ܗܵܢܵܐ ܡ̣ܢ ܠܸܒܲܢ܃ ܘܢܸܬܿܕܟܲܪ ܐܲܡܝܼܢܵܐܝܼܬܼ ܠܡܵܘܬܵܐ܁>
      text <ܘܒܹܗ ܒܗܵܢܵܐ ܗܘܼܓܵܝܵܐ܃ ܠܘܵܬܼ ܐܲܠܵܗܵܐ ܢܸܬܼܩܲܪܲܒܼ ܒܠܸܒܵܐ܁ ܘܢܸܒܼܤܘܿܪ>
      text <ܤܪܝܼܩܘܼܬܼ ܥܵܠܡܵܐ܃ ܘܢܸܬܿܬܿܫܝܼ̈ܛܵܢ ܪ̈ܓܼܝܼܓܼܵܬܹܗ ܒܥܲܝ̈ܢܲܝܢ܁ ܢܤܲܝܒܲܪ>
      text <ܗܲܢܝܼܵܐܝܼܬܼ ܒܦܲܓܼܪܵܐ ܡܢܵܘܠܵܐ ܒܸܛܠܵܢܵܐ ܐܲܡܝܼܢܵܐ ܕܲܒܼܫܸܠܝܵܐ ܐܵܝܚ܃>
      text <ܕܢܸܫܬܿܘܸܐ ܠܒܼܘܼܤܵܡܵܐ ܥܲܡ ܐܲܝܠܹܝܢ ܕܒܲܡܥܲܪܹ̈ܐ ܘܒܲܚ̈ܠܹܠܹܝܗ̇ ܕܐܲܪܥܵܐ܃>
      text <ܡܤܲܟܹܝܢ ܠܓܸܠܝܵܢܹܗ ܫܒܼܝܼܚܵܐ ܕܡܲܪܲܢ ܕܡ̣ܢ ܫܡܲܝܵܐ܁ ܕܠܹܗ ܘܠܲܐܒܼܘܼܗܝ>
      text <ܘܲܠܪܘܼܚܵܐ ܕܩܘܼܕܼܫܵܐ܃ ܬܸܫܒܿܘܿܚܬܼܵܐ ܘܪܘܼܡܪܵܡܵܐ ܠܥܵܠܲܡ ܥܵܠܡܝܼܢ܁>
  text 66
    block
      text <ܐܸܓܲܪܬܵܐ ܕܫܲܕܲܪ ܠܚܲܒܿܝܼܒܹܗ܃ ܘܡܵܘܕܲܥ ܒܵܗ̇ ܡܸܕܸܡ ܡܸܕܸܡ>
      text <ܥܲܠ ܐ̄ܪܵܙܵܐ ܕܫܸܠܝܵܐ܁ ܘܕܲܐܝܟܲܢ ܤܲܓܝܼ̈ܐܹܐ ܡܲܗܡܹܝܢ܃ ܡܸܛܠ ܕܠܵܐ>
      text <ܡܦܵܤܝܼܢ ܒܦܘܼܠܚܵܢܵܐ ܗܵܢܵܐ ܬܡܝܼܗܵܐ܁ ܘܤܘܿܓܼܐܗܘܿܢ ܐܲܝܟܼ>
      text <ܕܒܲܥܝܵܕܼܐ ܐܲܚܝܼܕܼܝܼܢ ܡܵܘܬܿܒܼܵܐ ܕܩܸܠܵܝܬܼܵܐ܃ ܡܸܛܠ ܝܘܼܒܵܠܵܐ ܕܪܵܕܹܐ>
      text <ܒܹܝܬܼ ܕܲܚܪܵܝܹܐ܁ ܥܲܡ ܟܘܼܢܵܫܵܐ ܕܦܵܤܝܼ̈ܩܵܬܼܵܐ܃ ܕܚܵܫܲܚ ܠܥܸܢܝܵܢܵܐ>
      text <ܕܲܒܼܫܸܠܝܵܐ܁ ܤܘ܁>
    block
      text <ܡܸܛܠ ܐܵܚܝ܃ ܕܐܲܟܸܦܬܲܢܝ ܘܵܠܝܼܬܼܵܐ ܕܐܸܫܠܘܿܚ ܠܵܟܼ ܥܲܠ>
      text <ܐܲܝܠܹܝܢ ܕܐܵܠ̈ܨܵܢ܃ ܡܵܘܕܲܥ ܐ̄ܢܵܐ ܠܚܘܼܒܵܟܼ ܒܝܲܕܼ ܟܬܝܼ̈ܒܼܵܬܼܝ܃ ܐܲܝܟܼ>
      text <ܫܘܼܘܕܵܝܵܐ ܕܲܗܘ̤ܵܐ ܠܲܢ ܠܘܵܬܼܵܟܼ܁ ܒܕܸܐܫ̇ܟܲܚܬܵܟܼ ܓܹܝܪ܃ ܕܒܼܚܲܬܝܼܬܼܘܼܬܼܵܐ>
      text <ܕܕܼܘܼܒܵܪܹ̈ܐ ܤܝܼܡܵܐ ܠܵܟܼ ܠܡܸܪܕܵܐ ܒܡܵܘܬܿܒܼܵܐ ܕܲܒܼܫܸܠܝܵܐ܃ ܘܐܵܦ ܐܸܢܵܐ>
      text <ܐܲܝܠܹܝܢ ܕܫܸܡ̇ܥܹܬܼ ܡ̣ܢ ܦܵܪ̈ܘܿܫܹܐ ܥܲܠ ܦܘܼܠܚܵܢܵܐ ܗܵܢܵܐ܃ ܟܲܕܼ ܫܵܩܹ̇ܠ>
      text <ܐ̄ܢܵܐ ܪܸܥܝܵܢܵܐ ܟܢܝܼܫܵܐ ܕܡܸܠܲܝ̈ܗܘܿܢ܃ ܥܲܡ ܢܸܤ̈ܝܵܢܹܐ ܩܲܪ̈ܝܼܒܹܐ ܕܲܒܼܗܘܿܢ>
      text <ܒܤܘܼܥܪ̈ܵܢܹܐ܃ ܠܥܘܼܗܕܵܢܵܟܼ ܪܵܫܹ̇ܡ ܐ̄ܢܵܐ ܒܲܦܫܝܼܛܘܼܬܼܵܐ ܕܡܸܠܬܼܵܐ܁ ܟܲܕܼ>
      text <ܐܵܦ ܐܲܢ̄ܬܿ ܡܥܲܕܲܪ ܐܲܢ̄ܬܿ ܩܢܘܿܡܵܟܼ ܡ̣ܢ ܥܸܢܝܵܢܵܗ̇ ܕܐܸܓܲܪܬܵܐ>
      text <ܒܲܚܦܝܼܛܘܼܬܼܵܐ ܕܲܫܟܼܝܼܚܵܐ ܒܵܟܼ܃ ܒܗܵܝ̇ ܕܲܒܼܒܼܘܼܝܵܢܵܐ ܕܚܸܟܼܡܬܼܵܐ ܡܸܬܼܩܲܪܲܒܼ>
      text <ܐܲܢ̄ܬܿ܃ ܠܩܸܪܝܵܢܵܐ ܕܡܸܠܹ̈ܐ ܡܤܲܝ̈ܟܼܵܬܐ ܕܐܸܓܲܪܬܲܢ ܗܵܕܹܐ܃ ܠܒܲܪ ܡ̣ܢ>
      text <ܪܸܕܝܵܐ ܕܲܥܝܵܕܼܵܐ܁ ܘܐܲܝܟܼ ܢܘܼܗܵܪܵܐ ܡܸܕܸܡ ܫܵܩܹ̇ܠ ܐܲܢ̄ܬܿ ܠܗܹܝܢ܃ ܠܘܵܬܼ>
      text <ܫܲܪܟܵܐ ܕܩܸܪܝܵܢܵܐ܃ ܡܸܛܠ ܤܘܼ̈ܟܵܠܹܐ ܤܒܼܝܼ̈ܤܹܐ ܘܚܲܝܠܵܐ ܕܲܛܡܝܼܪ>
      text <ܒܗܹܝܢ܁ ܪܵܘܪܒܼܵܐܝܼܬܼ ܓܹܝܪ܃ ܡܸܬܼܚܲܝܲܠ ܡܲܕܥܵܐ ܒܩܸܪ̈ܝܵܢܹܐ ܕܐܲܝܟܼ>
      text <ܗܵܠܹܝܢ܁ ܘܫܵܩܹ̇ܠ ܡܸܢܗܘܿܢ ܙܲܝܢܵܐ ܠܘܼܩܒܲܠ ܦܸܗܝܵܐ ܕܚܘܼ̈ܫܵܒܹܐ܃>
    block
      text <ܘܠܘܼܩܒܲܠ ܩܘܼܛܵܥܵܐ ܕܲܡܥܵܕܼ ܠܡܸܗܘܵܐ܃ ܡ̣ܢ ܩܲܫܝܘܼܬܼܵܐ ܕܥܲܡ̈ܠܹܐ܃>
      text <ܘܛܵܘܪܵܐ ܡܬܼܝܼܚܵܐ ܕܲܒܼܫܸܠܝܵܐ܁ ܘܫܵܕܹܐ ܠܒܸܤܬܿܤܪܹܗ ܠܥܵܠܡܵܐ ܒܨܸܦܬܵܐ>
      text <ܕܤܘܼܥܪ̈ܵܢܵܘܗܝ܃ ܒܝܲܕܼܸ ܫܘܼܠܗܵܒܼܵܐ ܕܡܸܬܼܥܲܛܲܦ ܡ̣ܢ ܐܲܝܠܹܝܢ>
      text <ܕܦܵܓܲܥ ܒܗܹܝܢ܃ ܐܲܝܟܼ ܢܝܼܫܵܐ ܕܤܝܼܡ ܠܲܢ ܒܐܸܓܲܪܬܵܐ ܗܵܕܹܐ܁ ܕܡܵܢܵܐ>
      text <ܐܝܼܬܼܵܘܗܝ ܡܵܘܬܿܒܼܵܐ ܘܦܘܼܠܚܵܢܵܐ ܕܫܸܠܝܵܐ܃ ܘܐܲܝܠܹܝܢ ܐ̄ܪ̈ܵܙܹܐ ܛܡܝܼܸܪܝܼܢ>
      text <ܒܹܗ ܒܕܼܘܼܒܵܪܵܐ ܗܵܢܵܐ ܕܡ̣ܢ ܤܲܓܝܼ̈ܐܹܐ ܟܤܹܝܢ܃ ܘܒܼܵܬܲܪ ܐܲܝܠܹܝܢ ܫܟܼܵܚ̈ܬܼܵܐ>
      text <ܪܵܗ̇ܛܝܼܢ ܟܲܫܝܼܪܹ̈ܐ ܠܡܲܕܼܪܵܟܼܘܼ ܒܫܸܠܝܵܐ܁ ܘܡܸܛܠ ܡܵܢܵܐ ܡܲܤܠܹܝܢ>
      text <ܙܲܕܝܼܩܘܼܬܼܵܐ ܕܒܹܝܬܼ ܒܢܲܝ̈ܢܵܫܵܐ ܡܸܬܼܦܲܠܚܵܐ܃ ܘܥܵܪܩܝܼܢ ܡ̣ܢ ܚܙܵܬܼܵܐ>
      text <ܕܥܵܠܡܵܐ܃ ܘܓܼܵܒܹ̇ܝܢ ܐܘܼ̈ܠܨܵܢܹܐ ܘܐܵܓܼܘܿܢܹ̈ܐ ܕܲܒܼܡܵܘܬܿܒܼܵܐ ܫܲܠܝܵܐ>
      text <ܘܲܠܚܘܿܕܵܝܵܐ܁ ܕܡ̣ܢ ܤܘܼܟܵܠܗܹܝܢ ܘܒܲܐܝܠܹܝܢ ܕܦܵܓܼܥ̇ܝܼܢ ܒܐܸܓܲܪܬܵܐ>
      text <ܗܵܕܹܐ܃ ܛܘܼܒܼܵܐ ܝܵܗ̇ܒܝܼܢ ܠܝܼܚܝܼ̈ܕܵܝܹܐ܃ ܐܲܝܠܹܝܢ ܕܡܲܦܩܝܼܢ ܚܲܝܲܝ̈ܗܘܿܢ>
      text <ܕܗܵܢܵܐ ܥܵܠܡܵܐ ܒܡܵܘܬܿܒܼܵܐ ܟܢܝܼܫܵܐ ܕܥܲܡ ܢܲܦܫܗܘܿܢ܁ ܕܐܲܝܠܹܝܢ>
      text <ܕܲܒܼܗܵܠܹܝܢ ܠܵܐ ܐܲܪܓܸܫ̣ܘ܃ ܝܲܬܝܼܪܬܵܐ ܗ̣̄ܝ ܠܗܘܿܢ ܡܲܪܬܿܝܵܢܘܼܬܼܵܐ ܕܥܲܡ>
      text <ܙܘܼܗܵܪܹ̈ܐ ܟܠܗܘܿܢ ܥܲܠ ܛܘܼ̈ܟܵܤܹܐ ܕܲܒܼܫܸܠܝܵܐ܁ ܗܵܪܟܵܐ ܕܹܝܢ܃ ܐܲܝܟܼ>
      text <ܕܲܠܘܵܬܼ ܚܲܟܿܝܼ̈ܡܹܐ ܟܵܬܹ̇ܒܼ ܐ̄ܢܵܐ܁ ܘܡܵܠܹ̇ܟܼ ܐ̄ܢܵܐ܃ ܒܚܘܼܒܵܐ܁>
      text <ܐܸܢ ܒܵܥܹ̇ܐ ܐܲܢ̄ܬܿ ܠܡܸܫܟܵܚܘܼ ܚܲܝܹ̈ܐ ܠܵܐ ܡܸܬܼܚܲܒܿܠܵܢܹ̈ܐ ܒܲܙܥܘܿܪܘܼܬܼܵܐ>
      text <ܕܝܵܘ̈ܡܵܬܼܵܟܼ ܐܘܿ ܐܲܚܵܐ܃ ܡܲܥܲܠܬܵܟܼ ܕܲܠܫܸܠܝܵܐ܃ ܒܦܘܼܪܫܵܢܵܐ ܬܸܗܘܸܐ܁>
      text <[ܕ]ܬܸܫܟܲܚ܃ ܝܘܼܬܼܪܵܢܵܐ ܕܡܸܤܬܲܟܸܐ ܠܚܲܟܝܼ̈ܡܹܐ ܒܕܼܘܼܒܵܪܹ̈ܐ ܕܫܲܠܝܘܼܬܼܵܐ܁>
      text <ܘܥܲܩܸܒܼ ܥܲܠ ܦܘܼܠܚܵܢܹܗ܃ ܘܠܵܐ ܬܸܪܗܲܛ ܥܲܠ ܫܡܵܐ܁ ܘܥܘܿܠ܃>
      text <ܘܥܲܡܸܩ܃ ܘܐܲܚܨܸܦ܃ ܘܝܼܠܲܦ܃ ܘܲܩܢܝܼ܃ ܘܐܸܬܼܢܲܦܲܩ ܒܟܼܠܗܘܿܢ>
      text <ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܲܙܢܲܝ̈ ܦܘܼܠܚܵܢܵܐ ܕܲܒܼܫܸܠܝܵܐ܁ ܕܬܲܕܪܸܟܼ܃>
      text <ܥܲܡ ܟܠܗܘܿܢ ܩܲܕܝܼ̈ܫܹܐ܃ ܡܵܢܵܘ ܪܵܘܡܵܐ ܘܥܘܼܡܩܵܐ ܘܐܘܼܪܟܵܐ ܘܲܦܬܼܵܝܵܐ>
    block
      text <ܕܕܼܘܼܒܵܪܵܐ ܗܵܢܵܐ ܠܵܐ ܡܸܤܬܲܝܟܼܵܢܵܐ܃ ܡܸܛܠ ܠܵܐ ܡܤܲܝܟܼܘܼܬܼܵܐ>
      text <ܕܥܘܼܬܼܪܵܐ ܗܵܘ̇ ܕܲܠܩܸܢܝܵܢܹܗ ܡܸܬܼܚܲܦܛܝܼܢ ܬܲܓܵܪ̈ܵܘܗܝ܁ ܘܠܵܐ>
      text <ܬܢܘܼܚ܃ ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ܁>
      text <ܠܟܼܠ ܤܘܼܥܪܵܢ ܕܲܒܼܢܲܝ̈ܢܵܫܵܐ ܠܫܘܼܪܵܝ ܡܸܤܬܲܥܪܵܢܘܼܬܹܗ܃ ܚܘܼܫܵܚܵܐ>
      text <ܡܸܕܸܡ ܕܡܸܤܬܲܟܸܐ ܡ̣ܢ ܗܘܵܝܹܗ ܕܤܘܼܥܪܵܢܵܐ܃ ܡܙܝܼܥ ܠܕܲܥܝܵܢܵܐ>
      text <ܠܘܵܬܼ ܤܝܵܡܵܐ ܕܫܲܬܼܐܸܤܬܼܵܗ̇ ܕܲܨܒܼܘܼܬܼܵܐ܁ ܘܢܝܼܫܹܗ ܕܗܵܢܵܐ܃ ܡܓܲܒܲܪ>
      text <ܠܪܸܥܝܵܢܵܐ܃ ܠܡܸܟܥܲܢ ܥܲܤ̈ܩܵܬܼܵܐ ܕܒܹܗ܁ ܘܒܼܘܼܝܵܐܵܐ ܡܸܕܸܡ ܢܵܤܹ̇ܒܼ>
      text <ܡܸܢܹܗ ܒܚܵܘܪܵܐ ܕܲܠܘܵܬܹܗ܁ ܘܐܲܝܟܼ ܐܵܚ̇ܘܿܕܼܵܐ ܡܸܕܸܡ ܐܵܚܹ̇ܕܼ ܠܗܵܘܢܵܐ܃>
      text <ܥܕܲܡܵܐ ܠܫܘܼܟܼܠܵܠܹܐ ܕܤܘܼܥܪܵܢܵܐ܁ ܗܵܟܲܢܵܐ ܘܐܵܦ ܠܦܘܼܠܚܵܢܵܐ ܝܲܩܝܼܪܵܐ>
      text <ܕܫܸܠܝܵܐ ܠܡܹܐܢܵܐ ܕܐ̄ܪ̈ܵܙܹܐ܃ ܐܝܼܬܼ ܠܦܵܪ̈ܘܿܫܹܐ ܢܝܼܫܵܐ܃ ܕܲܠܘܵܬܹܗ ܚܵܐܲܪ>
      text <ܪܸܥܝܵܢܵܐ ܡ̣ܢ ܕܟܲܕܼ ܪܵܡܹܐ ܕܘܼ̈ܡܤܹܐ ܩܲܕܼܡܵܝܹ̈ܐ܃ ܥܕܲܡܵܐ ܠܤܵܟܹܗ>
      text <ܕܒܸܢܝܵܢܵܐ܁ ܘܲܒܼܟܼܠܗܘܿܢ ܥܲܡܠܵܘ̈ܗܝ ܢܲܓܝܼܪܹ̈ܐ ܘܥܲܤܩܹ̈ܐ܃ ܐܲܝܟܼ ܥܲܝ̈ܢܹܐ>
      text <ܕܩܘܼܒܲܪܢܹܝܛܵܐ ܕܚܵܪ̈ܵܢ ܒܟܼܵܘ̈ܟܿܒܹܐ܃ ܗܵܟܲܢܵܐ ܡܲܨܸܕܼ ܚܝܵܪܹܗ ܓܵܘܝܵܐ>
      text <ܕܝܼܚܼܕܼܵܝܵܐ ܒܟܼܠܹܗ ܪܲܗܛܵܐ ܕܡܲܪܕܝܼܬܹܗ܃ ܒܢܝܼܫܵܐ ܗܵܘ̇ ܕܲܢܤܲܒܼ>
      text <ܒܪܸܥܝܵܢܹܗ܃ ܒܝܵܘܡܵܐ ܩܲܕܼܡܵܝܵܐ ܕܝܲܗܼ̄ܒܼ ܢܲܦܫܹܗ ܠܡܸܪܕܵܐ ܒܝܲܡܵܐ>
      text <ܥܲܤܩܵܐ ܕܫܲܠܝܘܼܬܼܵܐ܃ ܥܕܲܡܵܐ ܕܢܸܫܟܲܚ ܠܡܲܪܓܵܢܝܼܬܼܵܐ ܗܵܝ̇ ܕܡܸܛܠܵܬܼܵܗ̇>
      text <ܫܲܡܲܪ ܢܲܦܫܹܗ ܒܲܬܼܗܘܿܡܵܘ̈ܗܝ ܠܵܐ ܡܸܬܼܓܲܫ̈ܫܵܢܹܐ ܕܝܲܡܵܐ܁ ܘܚܵܘܪܵܐ>
      text <ܕܤܘܼܟܵܝܹܗ܃ ܡܲܩܸܠ ܥܠܵܘܗܝ ܠܟܼܠܹܗ ܝܘܼܩܪܵܐ ܕܦܘܼܪܠܚܵܢܵܐ܃>
      text <ܘܥܘܼܤܵܩܹ̈ܐ ܡܲܠܝܼ̈ܚ ܩܹܘܲܢܕܹܝܢܘܿܣ ܕܒܹܗ ܦܵܓܼܥ̇ܝܼܢ ܒܡܲܪܕܝܼܬܹܗ܁>
      text <ܘܐܲܝܢܵܐ ܕܲܒܼܫܘܼܪܵܝ ܕܲܒܼܫܼܪܵܝ ܡܲܥܲܠܬܹܗ ܕܲܠܫܸܠܝܵܐ܃ ܢܝܼܫܵܐ ܗܵܢܵܐ ܠܵܐ ܢܤܝܼܡ>
      text <ܠܹܗ ܠܚܘܼܫܵܚܵܐ ܕܡ̣ܢ ܦܘܼܠܚܵܢܹܗ܃ ܐܸܠܵܐ ܒܫܸܓܼܡܵܐ ܥܵܡܹ̇ܠ ܐܲܝܟܼ ܐ̄ܢܵܫ>
      text <ܕܠܵܐܐܲܪ ܟܵܬܹ̇ܫ܃ ܗܵܢܵܐ܃ ܠܵܐ ܡܸܡܬܼܘܿܡ ܡܲܡܸܕܼ ܡ̣ܢ ܪܘܼܚܵܐ>
    block
      text <ܕܩܘܼܛܵܢܵܐ ܒܟܼܠܗܘܿܢ ܚܲܝܵܘ̈ܗܝ܁ ܘܲܚܕܼܵܐ ܡ̣ܢ ܬܲܪܬܹܝܢ ܓܵܕܼܫܵܐ ܠܹܗ܃>
      text <ܕܐܵܘ ܟܲܕܼ ܠܵܐ ܡܚܲܡܤܸܢ ܠܝܘܼܩܪܵܐ ܠܵܐ ܡܸܤܬܲܝܒܿܪܵܢܵܐ܃ ܡܸܙܕܟܸܐ>
      text <ܘܢܵܦܹ̇ܩ ܡ̣ܢ ܫܸܠܝܵܐ ܠܲܓܼܡܵܪ܁ ܐܵܘ ܐܸܢ ܡܥܲܙܸܐ ܒܹܗ܃ ܒܹܝܬܼ ܐܲܤܝܼܪܹ̈ܐ>
      text <ܗܵܘ̇ܝܵܐ ܩܸܠܵܝܬܹܗ ܕܡܸܬܿܛܲܓܲܢ ܒܵܗ̇܃ ܕܒܲܕܼܠܵܐ ܝܵܕܲܥ̇ ܕܲܢܤܲܟܸܐ>
      text <ܠܒܼܘܼܝܵܐܵܐ ܕܡܸܬܼܝܼܠܸܕܼ ܡ̣ܢ ܦܘܼܠܚܵܢܵܐ ܕܲܒܼܫܸܠܝܵܐ܃ ܒܲܕܼܓܼܘܿܢ ܐܵܦܠܵܐ>
      text <ܕܢܸܫܐܲܠ ܒܟܹܐܒܼܵܐ ܕܠܸܒܵܐ ܘܢܸܒܼܥܸܐ ܒܚܲܫܵܐ ܕܲܨܠܘܿܬܼܵܐ܃ ܘܢܸܤܘܲܚ>
      text <ܠܗܹܝܢ ܡܸܫܟܲܚ܃ ܠܐܲܝܠܹܝܢ ܕܐܲܒܼ̈ܗܲܝܢ ܡܲܠܝܼܝ̈ ܪ̈ܲܚܡܹܐ ܪ̈ܵܚܡܲܝ ܒܢܲܝ̈ܗܘܿܢ܃>
      text <ܫܒܲܩ̣ܘ ܠܲܢ ܫܘܼܘ̈ܕܵܥܹܐ ܒܲܟܼܬܼܵܒܹ̈ܐ ܠܲܫܟܼܵܚܬܼܵܐ ܕܚܲܝܲܝ̈ܢ܀>
      text <ܚܲܕܼ ܓܹܝܪ ܐܸܡ݂ܲܪ܃ ܕܐܸܢܵܐ ܝܘܼܬܼܪܵܢܵܐ ܕܡ̣ܢ ܫܸܠܝܵܐ ܗܵܢܵܘ ܠܝܼ܃>
      text <ܕܟܲܕܼ ܐܲܪܚܸܩ ܠܝܼ ܡ̣ܢ ܡܲܫܪܝܼܬܼܵܐ ܕܒܼܵܗ̇ ܡܝܲܬܲܒܼ ܐ̄ܢܵܐ܃ ܢܸܤܬܲܦܲܩ>
      text <ܡܲܕܲܥܝ ܡ̣ܢ ܥܘܼܬܵܕܼܵܘ̈ܗܝ ܕܲܩܪܵܒܼܵܐ܃ ܘܢܸܬܦܢܸܐ ܥܲܠ ܦܘܼܠܚܵܢܵܐ>
      text <ܕܲܡܝܲܬܲܪ܀ ܐ̄ܚܪܹܢܵܐ܁ ܫܸܠܝܵܐ܃ ܥܸܠ̈ܠܵܬܼܵܐ ܕܲܡܚܲܕ̈ܬܼܵܢ ܚܘܼ̈ܫܵܒܹܐ ܦܵܤܹ̇ܩ܁>
      text <ܘܲܠܓܼܵܘ ܡ̣ܢ ܫܘܼܪ̈ܵܘܗܝ ܡܲܥܬܸܩ ܘܲܡܦܲܟܲܗ ܠܥܘܼ̈ܗܕܵܢܹܐ>
      text <ܕܡܸܬܼܩܲܕܡܵܢ̈ܘܵܬܼܵܐ܁ ܘܡܵܐ ܕܲܒܼܠܝܼܘ ܡܠܘܿܐܹ̈ܐ ܥܲܬܿܝܼ̈ܩܹܐ ܡ̣ܢ ܪܸܥܝܵܢܵܐ܃>
      text <ܥܲܠ ܟܝܵܢܵܐ ܗܵܦܹ̇ܟܼ ܗܵܘܢܵܐ ܠܬܼܘܼܪܵܨܹܗ܀ ܐ̄ܚܪܹܢܵܐ܁ ܐܸܠܵܐ ܠܫܸܠܝܵܐ>
      text <ܡܸܛܠܗܵܕܹܐ ܪܵܗܹ̇ܛ ܐ̄ܢܵܐ܃ ܐܲܝܟܼ ܕܢܸܬܼܚܲܠܘܿܢ ܒܠܹܒܿܝ ܦܸܬܼܓܼܵܡܹ̈ܐ>
      text <ܕܩܸܪܝܵܢܵܐ ܘܲܨܠܘܿܬܼܵܐ܁ ܘܟܲܕܼ ܒܗܲܢܝܼܐܘܼܬܼܵܐ ܕܤܘܼ̈ܟܵܠܲܝܗܘܿܢ ܢܸܫܬܲܬܲܩ>
      text <ܠܸܫܵܢܝ܃ ܐܲܝܟܼ ܕܲܒܼܫܸܢܬܼܵܐ ܡܸܕܸܡ ܐܸܦܸܠ ܠܝܼ ܒܲܩܦܝܼܤܘܼܬܼܵܐ ܕܪܼ̈ܓܼܫܲܝ>
      text <ܥܲܡ ܙܵܘ̈ܥܲܝ܁ ܘܟܲܕܼ ܬܘܼܒܼ ܒܲܢܓܝܼܪܘܼܬܼܵܐ ܕܒܹܗ ܒܫܸܠܝܵܐ܃ ܢܸܫܬܲܝܲܢ>
      text <ܠܹܒܿܝ ܡ̣ܢ ܫܓܼܝܼܫܘܼܬܼܵܐ ܕܥܘܼ̈ܗܕܵܢܹܐ܃ ܢܫܲܡܲܪ ܥܠܲܝ ܒܐܲܡܝܼܢܘܼ ܓܲܠܠ̈ܐ>
      text <ܕܚܲܕܼܘܼܬܼܵܐ܃ ܐܲܝܕܵܐ ܕܡ̣ܢ ܢܸܒܼܗܹ̈ܐ ܕܲܠܓܼܵܘ ܕܠܵܐ ܤܘܼܟܵܝ ܓܵܚ̇ܝܼܢ>
    block
      text <ܡܸܢܫܹܠܝ ܠܒܼܘܼܤܵܡܹܗ ܕܠܹܒܿܝ܁ ܗܵܠܹܝܢ ܕܟܲܕܼ ܒܲܤܦܝܼܢ̄ܬܵܗ̇ ܕܢܲܦܫܝ>
      text <ܢܸܬܿܛܪܘܿܢ܃ ܢܛܲܒܿܥܘܼܢܵܗ̇ ܡ̣ܢ ܪܸ̈ܬܼܡܲܝ ܥܵܠܡܵܐ ܘܡ̣ܢ ܚܲܝܹ̈ܐ ܕܒܸܤܪܵܐ܃>
      text <ܒܲܬܼܗܘܿܡܹ̈ܐ ܬܲܚܬܵܝܹ̈ܐ ܕܫܲܠܝܘܼܬܼܵܐ ܕܒܲܐܠܵܗܵܐ܀ ܐ̄ܚܪܹܢܵܐ܁ ܡܘܼ̈ܫܚܵܬܼܵܐ>
      text <ܕܟܲܤ̈ܝܵܬܼܵܟܼ܃ ܡ̣ܢ ܦܘܼܪ̈ܫܵܢܹܐ ܕܙܵܘܥܲܝ̈ܟ ܬܸܤܬܲܟܲܠ܁ ܕܐܲܡܝܼܢܘܼܬܼܵܐ>
      text <ܐܵܡܲ݁ܪ ܐ̄ܢܵܐ܃ ܠܵܘ ܠܐܲܝܠܹܝܢ ܕܓܸܕܼܫܵܐ ܡܙܝܼܥ܃ ܘܥܸܕܵܢܵܐ ܡܲܥܒܲܪ>
      text <ܠܗܘܿܢ܁ ܠܲܝܬܿ ܠܒܼܝܼܫ ܒܸܤܪܵܐ܃ ܕܐܵܪܚܵܐ ܠܵܐ ܥܵܪܹܨ ܒܒܲܝܬܹܗ܃ ܡ̣ܢ>
      text <ܬܪ̈ܲܝܗܘܿܢ ܫܘܼܚ̈ܠܵܦܹܐ ܕܛܵܒܼ̈ܬܼܵܐ ܘܲܕܼܒܼܝܼ̈ܫܵܬܼܵܐ܁ ܐܸܢ ܡܲܢ ܟܲܫܝܼܪܵܐ ܗ̄ܘ̣܃>
      text <ܒܗܵܠܹܝܢ ܕܲܒܼܨܝܼܪܘܼܬܼܵܐ܁ ܡܸܛܠ ܟܝܵܢܵܐ ܟܹܝܬܼ܃ ܐܲܒܼ̈ܗܵܬܼܵܐ ܕܝܲܠܕܹ̈ܐ܁ ܘܐܸܢ>
      text <ܬܘܼܒܼ ܡܲܤܡܝܵܢܵܐ ܗ̄ܘ̣܃ ܒܗܵܢܹܝܢ ܕܲܡܥܲܠܝܘܼܬܼܵܐ܁ ܡܸܛܠ ܚܡܝܼܸܪܵܐ>
      text <ܗܵܘ̇ ܕܛܲܝܒܿܘܼܬܼܵܐ ܕܐܲܪܡܝܼ ܒܲܟܼܝܵܢܲܢ܃ ܡܸܛܠ ܗܵܘ̇ ܕܐܸܬܿܛܲܗܲܡ>
      text <ܒܛܘܿܗܡܵܐ ܕܡܲܠܟܘܼܬܼܵܐ ܥܸܠܵܝܬܼܵܐ܀ ܐ̄ܚܪܹܢܵܐ܁ ܓܒܼܝܼ ܠܵܟܼ ܦܘܼܠܚܵܢܵܐ>
      text <ܡܒܲܤܡܵܢܵܐ ܫܲܗܪܵܐ ܐܲܡܝܼܢܵܐ ܕܠܲܝ̈ܠܵܘܵܬܼܵܐ܃ ܕܒܹܗ ܫܠܲܚ̣ܘ ܟܠܗܘܿܢ>
      text <ܐܲܒܼ̈ܗܵܬܼܵܐ ܠܒܲܪܢܵܫܵܐ ܗܵܘ̇ ܥܲܬܝܼܩܵܐ܃ ܘܐܸܫܬܘܝܼܘ ܠܚܘܼܕܵܬܼܵܐ ܕܡܲܕܿܥܵܐ܁>
      text <ܒܗܵܠܹܝܢ ܗ̄ܘ̣ ܥܸܕܵܢܹ̈ܐ ܡܲܪܓܫܵܐ ܢܲܦܫܵܐ ܒܚܲܝܹ̈ܐ ܗܵܢܘܿܢ ܠܵܐ ܡܵܝ̈ܘܿܬܹܐ܃>
      text <ܕܲܒܼܡܲܪܓܫܵܢܘܼܬܼܵܗ̇ ܕܲܒܼܗܘܿܢ܃ ܫܵܠܚܵܐ ܠܒܼܘܼܫܵܐ ܕܚܸܫܟܵܐ܃ ܘܗܵܘ̇ܝܵܐ>
      text <ܡܩܲܒܿܠܵܢܝܼܬܼܵܐ ܕܫܘܼ̈ܟܵܢܹܐ ܕܪܘܼܚ܀ ܐ̄ܚܪܹܢܵܐ܁ ܠܵܐ ܡܸܫܟܿܚܵܐ ܕܟܲܕܼ>
      text <ܚܵܙܹ̇ܐ ܒܲܪܢܵܫܵܐ ܦܲܪ̈ܨܘܿܦܹܐ ܤܲܓܝܼ̈ܐܹܐ܃ ܘܫܵܡܲܥ̇ ܒܢ̈ܵܬܼ ܩܵܠܹ̈ܐ ܡܫܲܚ̈ܠܦܵܬܼܵܐ>
      text <ܕܢܘܼܟܼܪ̈ܵܝܵܢ ܠܗܸܪܓܹܗ ܪܘܼܚܵܢܵܐ܃ ܘܲܢܡܲܠܸܠ ܘܢܸܬܼܥܢܸܐ ܥܲܡ ܕܐܲܝܟܼ>
      text <ܗܵܠܹܝܢ܃ ܘܢܸܤܬܦܸܩ ܡܲܕܥܹܗ ܕܲܢܚܘܼܪ ܒܲܩܢܘܿܡܹܗ ܒܟܸܤܝܵܐ܃>
      text <ܘܢܸܬܼܥܗܸܕܼ ܚܛܵܗܵܘ̈ܗܝ ܘܢܸܤܬܿܘܿܪ ܡܲܚܫ̈ܒܼܵܬܹܗ܃ ܘܢܲܨܸܕܼ ܒܐܲܝܠܹܝܢ>
      text <ܕܐܵܬܼ̈ܝܵܢ ܘܢܸܬܼܥܢܸܐ ܒܲܨܠܘܿܬܼܵܐ ܟܤܝܼܬܼܵܐ܀ ܘܬܼܘܼܒܼ܁ ܕܲܢܟܲܒܸܫ ܐܸܢܘܿܢ>
    block
      text <ܒܲܪܢܵܫܵܐ ܠܗܵܠܹܝܢ ܪܸ̈ܓܼܫܹܐ ܬܚܹܝܬܼ ܡܫܲܠܛܘܼܬܼܵܐ ܕܢܲܦܫܵܐ܃ ܒܸܠܥܵܕܼ>
      text <ܡ̣ܢ ܫܸܠܝܵܐ ܘܢܘܼܟܼܪܵܝܘܼܬܼܵܐ ܕܐ̄ܢܵܫܵܐ܃ ܠܵܐ ܡܸܫܟܿܚܵܐ܁ ܡܸܛܠ ܕܲܒܼܗܘܿܢ>
      text <ܡܚܲܝܕܼܵܐ ܘܲܡܥܲܪܙܠܵܐ ܩܢܘܿܡܵܐܝܼܬܼ ܢܲܦܫܵܐ ܝܼܕܘܼܥܬܼܵܢܝܼܬܼܵܐ܃ ܘܥܲܡ>
      text <ܙܵܘܥܲܝ̈ܗܘܿܢ ܡܸܬܼܢܲܬܿܦܵܐ܃ ܐܸܢ ܠܵܐ ܥܝܼܪܵܐ ܒܲܨܠܘܿܬܼܵܐ ܟܤܝܼܬܼܵܐ܁ ܘܬܘܼܒܼ܁>
      text <ܕܐܲܝܟܲܢܵܐ ܫܵܗܪܵܐ ܒܥܝܼܪܘܼܬܹܗ ܥܲܡ ܨܠܘܿܬܼܵܐ ܘܩܸܪܝܵܢܵܐ܃ ܡܒܲܤܸܡ>
      text <ܘܲܡܚܲܟܸܐ ܘܡܲܪܘܸܙ ܘܲܡܙܲܗܸܐ ܠܵܗ̇ ܠܢܲܦܫܵܐ܃ ܗܵܢܘܿܢ ܝܲܬܿܝܼܪܵܐܝܼܬܼ>
      text <ܡܦܵܤܝܼܢ܃ ܐܲܝܠܹܝܢ ܕܲܒܼܗܘܿܢ ܟ̱ܠܹܗ ܙܲܒܼܢܵܐ ܕܚܲܝܲܝ̈ܗܘܿܢ ܐܸܬܿܕܲܒܲܪܘ>
      text <ܒܵܗ̇ ܒܥܲܢܘܵܝܘܼܬܼܵܐ ܚܲܬܿܝܼܬܿܬܵܐ܀>
      text <ܐܲܢ̄ܬܿ ܕܹܝܢ ܒܲܪܢܵܫܵܐ ܪܵܚܹ̇ܡ ܫܸܠܝܵܐ܃ ܠܗܵܠܹܝܢ ܪܸ̈ܡܙܹܐ ܡ̣ܢ ܪܸܥܝܵܢܵܐ>
      text <ܕܡܸܠܲܝ̈ܗܘܿܢ ܕܐܲܒܼ̈ܗܵܬܼܵܐ ܤܝܼܡ ܠܩܘܼܒܼܠܵܟܼ ܐܲܝܟܼ ܕܲܠܢܝܼܫܵܐ܃>
      text <ܘܲܠܘܲܥܕܵܐ ܕܝܼܠܗܘܿܢ ܬܪܘܿܨ ܪܲܗܛܵܐ ܕܦܘܼܠܚܵܢܵܟܼ܁ ܘܲܩܕܼܵܡ>
      text <ܟܠܡܸܕܸܡ ܐܸܬܼܚܲܟܲܡ܃ ܐܲܝܠܹܝܢ ܐܸܢܹܝܢ ܕܝܲܬܿܝܼܪܵܐܝܼܬܼ ܠܵܚ̈ܡܵܢ ܠܢܝܼܫܵܐ>
      text <ܕܦܘܼܠܚܵܢܵܟܼ܁ ܘܒܸܠܥܵܕܲܝܗܹܝܢ ܕܬܸܬܼܥܲܠܲܡ ܒܝܲܕܼܥܲܬܼ ܩܘܼܫܬܼܵܐ ܠܵܐ>
      text <ܡܸܫܟܲܚ ܐܲܢ̄ܬܿ܃ ܘܲܒܼܗܹܝܢ ܝܲܬܼܝܼܪ ܐܸܬܼܚܲܦܲܛ ܠܲܡܚܵܘܵܝܘܼ ܚܘܼܡܤܵܢܵܟܼ܁>
      text <ܫܸܬܼܩܵܐ܃ ܐ̄ܪܵܙܵܐ ܗ̄ܘ̣ ܕܥܵܠܡܵܐ ܕܲܥܬܼܝܼܕܼ܁ ܡܲܡܠܠܵܐ܃ ܐܘܿܪܓܵܢܘܿܢ>
      text <ܐܝܼܬܼܵܘܗܝ ܕܥܵܠܡܵܐ ܗܵܢܵܐ܁ ܒܲܪܢܵܫܵܐ ܨܲܝܡܵܐ܃ ܒܲܟܼܝܵܢܵܐ ܕܪ̈ܘܼܚܵܢܹܐ ܡܢܲܤܸܐ>
      text <ܢܲܦܫܹܗ ܠܲܡܕܲܡܵܝܘܼ܁ ܡ̣ܢ ܫܸܬܼܩܹܗ ܘܡ̣ܢ ܨܵܘܡܹܗ ܐܲܡܝܼܢܵܐ܃ ܡܸܬܼܦܪܸܫ>
      text <ܒܲܪܢܵܫܵܐ ܕܐܲܝܡܝܼܢ ܒܦܘܼܠܚܵܢܵܐ ܐܲܠܵܗܵܝܵܐ ܒܟܲܤܝܘܼܬܹܗ܁ ܒܗܵܠܹܝܢ ܐ̄ܪܵܙܹܐ>
      text <ܡܸܫܬܲܡܠܝܵܐ܃ ܐܵܦ ܡ̣ܢ ܗܵܢܘܿܢ ܚܲܝ̈ܠܵܘܵܬܼܵܐ ܠܵܐ ܡܸܬܼܚܲܙ̈ܝܵܢܹܐ܃ ܗܵܝ̇>
      text <ܬܸܫܡܸܫܬܼܵܐ ܡܲܠܝܲܬܼ ܩܘܼܕܼܫܹ̈ܐ ܕܗܵܝ̇ ܐܝܼܬܼܘܼܬܼܵܐ ܡܵܪܲܬܼ ܥܵܠܡܹ̈ܐ܀ ܐܵܦ>
      text <ܐ̄ܢܵܫܝܼܢ ܕܐܸܬܼܦܪܸܫܘ ܒܲܙܒܲܢ ܠܡܸܥܲܠ ܠܓܼܵܘ ܡ̣ܢ ܐ̄ܪ̈ܵܙܹܐ ܐܲܠܵܗܵܝܹ̈ܐ܃>
    block
      text <ܒܗܵܠܹܝܢ ܛܲܒܼ̈ܥܹܐ ܐܸܬܼܪܫܸܡܘ܁ ܕܡܸܢܗܘܿܢ܃ ܡܕܲܒܿܪܵܢܘܼܬܼܵܐ ܕܥܲܡܵܐ>
      text <ܥܲܫܝܼܢܵܐ ܐܸܬܼܗܲܝܡܲܢܘ܁ ܘܡܸܢܗܘܿܢ܃ ܐܵܦ ܥܲܠ ܐܸܤܛܘܼ̈ܟܼܤܹܐ>
      text <ܐܸܫܬܲܠܲܛܘ܃ ܘܲܒܼܕܼܘܼܡܵܪܵܐ ܪܲܒܵܐ ܟܝܵܢܹ̈ܐ ܕܲܒܼܪܝܼܬܼܵܐ ܠܦܘܼܩܕܵܢܵܐ>
      text <ܕܡܸܠܲܝ̈ܗܘܿܢ ܐܸܫܬܿܡܲܥܘ܁ ܡܸܢܗܘܿܢ ܕܹܝܢ܃ ܟܲܤ̈ܝܵܬܼܵܐ ܕܲܡܤܲܬܿܪ̈ܵܢ>
      text <ܒܫܸܬܼܩܹܗ ܓܢܝܼܙܵܐ ܕܡܵܪܹܟܠ܃ ܠܚܘܼܕܵܬܼܵܐ ܕܓܼܵܘܵܐ ܐܸܬܼܗܲܝܡܲܢܘ>
      text <ܠܲܡܒܲܕܵܩܘܼ܁ ܐܵܦܠܵܐ ܓܹܝܪ ܦܲܐܝܵܐ ܗ̣̄ܘܲܬܼ܃ ܕܲܒܼܟܲܪܤܵܐ ܕܡܲܠܝܵܐ>
      text <ܘܗܵܘܢܵܐ ܦܲܪܝܼܕܼܵܐ ܕܡ̣ܢ ܠܲܥܒܿܘܼܬܼܵܐ܃ ܢܸܫܬܲܡܫܘܼܢ ܗ̄ܘ̣ܵܘ ܕܐܲܝܟܼ ܗܵܠܹܝܢ>
      text <ܐ̄ܪ̈ܵܙܹܐ܃ ܐܵܘ ܕܢܲܡܪܚܘܼܢ ܗ̄ܘ̣ܵܘ ܗܸܢܘܿܢ ܩܲܕܝܼ̈ܫܹܐ ܠܥܸܢܝܵܢܵܐ ܕܲܠܘܵܬܼ>
      text <ܐܲܠܵܗܵܐ܃ ܘܨܹܝܕܼ ܟܲܤ̈ܝܵܬܼܵܐ ܕܐ̄ܪ̈ܵܙܵܘܗܝ ܠܡܸܬܼܥܲܠܵܝܘܼ܃ ܐܸܠܵܐ ܐܸܢ>
      text <ܒܲܡܚܝܼܠܘܼܬܼܵܐ ܕܗܲܕܵܡܹ̈ܐ ܘܓܼܵܘܢܵܐ ܕܡܵܘܪܸܩ ܡ̣ܢ ܚܲܫܵܐ ܕܟܲܦܢܵܐ܃>
      text <ܘܗܵܢܘܵܐ ܕܲܒܼܗܝܼܠ ܥܲܠ ܛܲܥܡܹܗ ܒܤܘܼܪܵܩܵܐ ܕܡ̣ܢ ܟܠܗܘܿܢ>
      text <ܚܘܼ̈ܫܵܒܹܐ ܐܲܪ̈ܥܵܢܵܝܹܐ܁ ܡܵܐ ܓܹܝܪ ܕܲܒܼܢܘܼܓܼܪܹܗ ܕܙܲܒܼܢܵܐ ܕܲܒܼܓܼܵܘ ܟܘܼܪܚܵܟܼ܃>
      text <ܒܝܲܕܼ ܥܲܡ̈ܠܹܐ ܥܡܝܼ̈ܠܹܐ ܘܲܢܛܘܼܪܬܵܐ ܟܤܝܼܬܼܵܐ܃ ܘܲܪܒܼܝܼܨܘܼܬܼܵܐ>
      text <ܕܪܸ̈ܓܼܫܲܝܟ ܡ̣ܢ ܟܠ ܦܸܓܥ̈ܝܼܢ܃ ܡܲܓܸܢ ܥܠܲܝܟ ܚܲܝܠܹܗ ܕܫܸܠܝܵܐ܃>
      text <ܠܘܼܩܕܲܡ ܦܵܓܲܥ̇ ܐܲܢ̄ܬܿ ܒܚܲܕܼܘܼܬܼܵܐ ܗܵܝ̇ ܕܲܕܼܠܵܐ ܥܸܠܬܼܵܐ ܕܒܲܙܒܲܢ ܙܒܲܢ>
      text <ܡܲܡܠܟܼܵܐ ܒܢܲܦܫܵܟܼ܁ ܘܗܵܝܕܹܝܢ ܡܸܬܼܦܲܬ̈ܚܵܢ ܥܲܝܢܲܝ̈ܟ ܠܡܸܚܙܵܐ ܚܲܝܠܵܐ>
      text <ܕܥܵܒܼܘܿܕܼܘܼܬܹܗ ܕܐܲܠܵܗܵܐ܃ ܘܫܘܼܦܪܵܐ ܕܒܸܪ̈ܝܵܬܼܵܐ܃ ܠܦܘܼܬܼ ܟܡܵܝܘܼܬܼܵܐ>
      text <ܕܕܲܟܼܝܘܼܬܼܵܟܼ܁ ܘܡܵܐ ܕܐܸܬܼܢܓܸܕܼ ܗܵܘܢܵܐ ܒܬܲܗܪܵܐ ܕܲܚܙܵܬܼܵܐ ܗܵܕܹܐ܃>
      text <ܠܸܠܝܵܐ ܡܸܟܹܝܠ ܘܐܝܼܡܵܡܵܐ ܚܲܕܼ ܗܵܘܹ̇ܐ ܠܹܗ܃ ܒܬܲܗܪܵܐ ܕܲܫܒܼܝܼܚܘܼܬܼ>
      text <ܥ̇ܒܼܵܕܼܵܘ̈ܗܝ ܕܐܲܠܵܗܵܐ܁ ܘܡܸܟܵܐ܃ ܡܸܬܼܓܲܢܒܵܐ ܠܵܗ̇ ܡ̣ܢ ܢܲܦܫܵܐ ܪܓܸܫܬܼܵܐ>
      text <ܕܚܲܫܹ̈ܐ ܒܗܲܝܢܝܼܐܝܼܬܼ ܚܙܵܬܼܵܐ ܗܵܕܹܐ܁ ܘܒܼܵܗ̇ ܥܵܐ̇ܠܵܐ ܠܲܬܼܪ̈ܲܝܗܘܿܢ>
    block
      text <ܕܲܪ̈ܓܹܐ ܕܓܸܠܝܵܢܹ̈ܐ ܡܸܬܼܝܲܕܼ̈ܥܵܢܹܐ܃ ܕܤܝܼܡܝܼܢ ܒܛܲܟܼܸܤܵܐ ܒܵܬܲܪ ܗܵܢܵܐ܃>
      text <ܡ̣ܢ ܕܲܟܼܝܘܼܬܼܵܐ ܘܲܠܥܸܠ܁>
  text 67
    block
      text <ܢܘܼܗܵܪܵܐ ܕܲܒܼܬܲܚ̈ܘܝܵܬܼܵܐ ܥܲܠ ܦܘܼܪ̈ܫܵܢܹܐ ܕܡܸܬܼܝܲܕܼ̈ܥܵܢܝܵܬܼܵܐ܃ ܕܐܲܝܕܵܐ ܚܫܲܝܬܼܵܐ>
      text <ܐܝܼܬܹܝܗ̇ ܠܵܗ̇ ܠܟܼܠ ܚܕܼܸܵܐ ܡ̣ܢ ܗܵܢܹܝܢ܁ ܤܙ܁>
    block
      text <ܡܲܕܥܵܐ ܐܝܼܬܼܵܘܗܝ܃ ܪܸܓܼܫܵܐ ܪܘܼܚܵܢܵܐ܃ ܕܲܥܒܼܝܼܕܼ ܡܩܲܒܿܠܵܢܵܐ>
      text <ܕܚܲܝܠܵܐ ܚܵܙܘܿܝܵܐ܃ ܐܲܝܟܼ ܒܵܒܲܬܼ ܥܲܝ̈ܢܹܐ ܒܸܤܪ̈ܵܢܵܝܬܼܵܐ܃ ܕܒܼܵܗ̇ ܢܤܝܼܟܼ>
      text <ܢܘܼܗܪܵܐ ܡܸܬܼܪܲܓܼܫܵܢܵܐ܁ ܚܙܵܝܵܐ ܡܸܬܼܚܲܕܼܥܵܢܵܐ ܐܝܼܬܼܵܘܗܝ܃ ܝܑܼܕܲܥܬܼܵܐ>
      text <ܟܝܵܢܵܝܬܼܵܐ܃ ܕܲܒܼܚܲܝܠܵܐ ܒܹܗ ܐܸܬܼܡܲܙܓܲܬ̤ ܥܲܡ ܬܘܼܩܵܢܹܗ ܕܲܟܼܝܵܢܵܐ܃ ܗܵܝ̇>
      text <ܕܲܡܫܲܡܗܝܼܢ ܠܵܗ̇ ܢܘܼܗܪܵܐ ܟܝܵܢܵܝܵܐ܁ ܚܲܝܠܵܐ ܩܲܕܝܼܫܵܐ ܐܝܼܬܼܵܘܗܝ܃>
      text <ܛܲܝܒܿܘܼܬܼܵܐ ܫܸܡܫܵܐ ܡܦܲܪܫܵܢܵܐ܃ ܕܐܲܝܠܹܝܢ ܕܤܝܼ̈ܡܵܢ ܒܹܝܬܼ ܢܘܼܗܪܵܐ>
      text <ܠܲܚܙܵܬܼܵܐ܁ ܟܝܵܢܹ̈ܐ ܡ̇ܢ ܐܝܼܬܲܝܗܘܿܢ܃ ܨܸܒܼ̈ܘܵܬܼܵܐ ܕܐܝܼܬܲܝܗܹܝܢ ܡܸܨ̈ܥܵܝܹܐ>
      text <ܡܸܬܼܦܲܪ̈ܫܵܢܹܐ ܕܡ̣ܢ ܢܘܼܗܪܵܐ ܠܲܚܙܵܬܼܵܐ܁ ܚܲܫܹ̈ܐ ܕܹܝܢ ܐܝܼܬܲܝܗܘܿܢ܃ ܐܲܝܟܼ>
      text <ܐܘܼܤ̈ܝܼܵܣ ܡܸܕܸܡ ܐܲܛܝܼ̈ܡܵܬܼܵܐ܃ ܕܐܸܡܲܬܼܝ ܕܲܡܡܲܨ̈ܥܵܢ ܒܹܝܬܼ ܢܘܼܗܪܵܐ>
      text <ܠܲܚܙܵܬܼܵܐ܃ ܟܵܠ̈ܝܵܢ ܡܸܢܹܗ ܦܘܼܪܫܵܢܵܐ ܕܨܸܒܼ̈ܘܵܬܼܵܐ܁ ܕܲܟܼܝܘܼܬܼܵܐ ܐܝܼܬܹܝܗ̇܃>
      text <ܡܪܝܼܩܘܼܬܼܵܐ ܕܐܵܐܲܪ ܡܸܬܼܝܲܕܼܥܵܢܵܐ܃ ܕܲܒܼܥܘܼܒܹܗ ܛܵܐܹ̇ܣ ܟܝܵܢܵܐ ܪܘܼܚܵܢܵܐ>
      text <ܒܲܢ܀ ܗܦܵܟܼܬܹܗ܀ ܐܸܢ ܠܵܐ ܐܝܼܬܼܵܘܗܝ ܡܲܕܥܵܐ ܚܠܝܼܡܵܐ ܒܲܟܼܝܵܢܹܗ܃>
      text <ܠܵܐ ܡܲܥܒܿܕܼܵܐ ܒܹܗ ܝܑܼܕܲܥܬܼܵܐ܁ ܐܲܝܟܼ ܪܸܓܼܫܵܐ ܒܸܤܪܵܢܵܐ܃ ܕܐܸܡܲܬܼܝ ܕܲܢܟܸܐ>
      text <ܡ̣ܢ ܥܸܠ̈ܠܵܬܼܵܐ܃ ܫܩܝܼܠܵܐ ܡܸܢܹܗ ܚܙܵܬܼܵܐ܁ ܐܸܢ ܡ̇ܢ ܐܝܼܬܼܵܘܗܝ ܡܲܕܥܵܐ>
      text <ܚܠܝܼܡܵܐ܃ ܝܑܼܕܲܥܬܼܵܐ ܕܹܝܢ ܠܲܝܼܬܹܝܗ̇܃ ܠܵܐ ܡܲܥܒܸܿܕܼ ܡܲܕܥܵܐ ܦܘܼܪܫܵܢܵܐ>
      text <ܒܸܠܥܵܕܹܝܗ̇ ܒܪ̈ܘܼܚܵܢܵܝܵܬܼܵܐ܁ ܐܲܝܟܼ ܥܲܝܢܵܐ ܕܲܚܠܝܼܡܵܐ ܒܟܼܠܗܹܝܢ ܕܝܼܠܵܗ̇܃>
    block
      text <ܘܲܓܼܗܝܼܪܵܐ ܡ̣ܢ ܪܓܸܫܬܼܵܐ ܕܲܚܙܵܬܼܵܐ ܟܡܵܐ ܙܲܒܼ̈ܢܝܼܢ܁ ܐܸܢܗ̤ܘ ܗܵܟܹܝܠ>
      text <ܕܗܵܠܹܝܢ ܟܠܗܹܝܢ ܢܛܝܼܪ̈ܵܢ ܒܕܼܝܼ̈ܠܵܝܵܬܼܗܹܝܢ܃ ܛܲܝܒܿܘܼܬܼܵܐ ܠܵܐ ܩܲܪܝܼܒܼܵܐ܃>
      text <ܕܠܵܐ ܡܲܥܒܿܕܼܵܢܘܼ ܡܩܵܘ̈ܝܵܢ ܟܠܗܹܝܢ ܡ̣ܢ ܬܸܫܡܸܫܬܼܵܐ ܕܦܘܼܪ̈ܫܵܢܲܝܗܹܝܢ܁>
      text <ܐܲܝܟܼ ܡܵܐ ܕܐܵܦ ܒܥܸܕܵܢܵܘ̈ܗܝ ܕܠܸܠܝܵܐ܃ ܕܡܸܛܠ ܠܲܝܬܵܝܘܼܬܼܵܐ>
      text <ܕܫܸܡܫܵܐ܃ ܦܲܝܝܼ̈ܫܵܢ ܕܠܵܐ ܤܵܥܘܿܪܘܼ܃ ܘܟܲܕܼܸ ܟܠܗܹܝܢ ܫܲܪܝܼܪ̈ܵܢ ܘܲܡܫܲܡ̈ܠܝܵܢ>
      text <ܒܕܼܝܼܠܗܹܝܢ܁ ܐܵܡܲ݁ܪ ܐ̄ܢܵܐ ܕܹܝܢ ܥܲܝܢܵܐ ܘܲܚܙܵܬܼܵܐ ܘܨܸܒܼ̈ܘܵܬܼܵܐ܃ ܘܠܵܐ ܦܵܪ̈ܫܵܢ>
      text <ܐܵܘ ܡܸܬܼܦܲܪ̈ܫܵܢ܁ ܘܗܵܕܲܐ ܗ̣̄ܝ ܕܐܲܡܝܼܪܵܐ܃ ܕܲܒܼܢܘܼܗܪܵܟܼ ܗ̄ܘ̣>
      text <ܚܵܙܹ̇ܝܢܲܢ ܢܘܼܗܪܵܐ܁ ܐܸܢܕܹܝܢ ܘܐܵܦ ܛܲܝܒܿܘܼܬܼܵܐ ܫܸܡܫܵܐ ܡܸܬܼܝܲܕܼܥܵܢܵܐ>
      text <ܐܝܼܬܹܝܗ̇ ܟܲܕܼ ܩܲܪܝܼܒܼܵܐ܃ ܘܲܡܓܲܪܓܼܵܐ ܘܲܡܫܲܕܠܵܐ ܘܡܲܥܒܿܕܼܵܐ ܘܲܡܥܝܼܪܵܐ܃>
      text <ܕܲܟܼܝܘܼܬܼܵܐ ܠܵ ܐܝܼܬܹܝܗ̇ ܕܒܼܵܗ̇ ܐܲܝܟܼ ܕܒܼܵܐܐܲܪ ܕܲܡܪܝܼܩ ܡ̣ܢ ܠܒܼܝܼܕܼܘܼܬܼܵܐ>
      text <ܥܢܵܢܵܝܬܼܵܐ ܘܲܡܠܘܿܐܹ̈ܐ ܡܲܚܫ̈ܟܼܵܢܹܐ܃ ܦܫܝܼܩܵܐܝܼܬܼ ܡܸܬܼܡܲܬܼܚܝܼܢ ܠܘܵܬܲܢ>
      text <ܙܲܠܝܼ̈ܩܲܝ ܫܸܡܫܵܐ ܘܲܒܼܢܘܼܗܪܵܐ ܪܓܼܝܼܓܼܵܐ܃ ܕܡܸܢܗܘܿܢ ܡܸܬܼܒܲܤܡܝܼܢܲܢ>
      text <ܒܗܲܢܝܼܐܝܼܬܼ ܚܙܵܬܼܵܐ ܕܗܵܢܵܐ ܟܠ ܪܘܼܚܵܢܵܝܬܼܵܐ܃ ܚܓܼܝܼܪܵܐ ܚܙܵܬܼܵܐ ܡ̣ܢ>
      text <ܦܘܼܪܫܵܢܵܐ܃ ܒܲܛܝܼܠ ܟܝܵܢܵܐ ܡ̣ܢ ܤܵܥܘܿܪܘܼܬܼܵܐ܃ ܓܠܝܼܙܵܐ ܢܲܦܫܵܐ ܡ̣ܢ>
      text <ܕܲܠܡܲܪܓܵܫܘܼ ܒܗܸܢܝܵܢܹܗ ܕܫܸܡܫܵܐ ܬܪܲܝܵܢܵܐ ܕܲܕܼܢܝܼܚ ܥܲܠ ܟܠ܃ ܡܸܛܠ>
      text <ܤܝܵܡܵܐ ܓܘܼܫܡܵܢܵܝܵܐ ܕܒܹܗ ܡܸܬܼܡܤܸܣ ܨܼܡܚܹܗ ܕܲܫܪܵܪܵܐ ܕܠܵܐ>
      text <ܢܸܫܬܲܡܪܘܼܢ ܠܘܵܬܲܢ܁ ܡܵܕܹܝܢ܃ ܐܵܠܨܵܐܝܼܬܼ ܡܸܬܼܒܲܥ݁̈ܝܵܢ ܗܵܠܹܝܢ ܟܠܗܹܝܢ>
      text <ܕܐܸܬܼܐܡܲܪ܁ ܘܡܸܛܠ ܕܲܠܡܲܚܤܸܢ ܟܠܗܹܝܢ ܗܵܠܹܝܢ ܕܠܵܐ ܒܘܼܨܵܪ>
      text <ܡܸܫܬܲܟܼ̈ܚܢ ܒܚܲܕܼ ܒܲܪܢܵܫܵܐ܃ ܐܵܦܠܵܐ ܤܲܓܝܼ̈ܐܹܐ ܡܸܫܬܲܟܼܚܝܼܢ ܕܡܵܛܹ̇ܝܢ>
      text <ܠܫܘܼܡܠܵܝܵܐ ܡܢܵܬܵܢܵܝܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ܁ ܚܲܤܝܼܪܘܼܬܼܵܐ ܡ̇ܢ ܕܐܲܝܟܼ>
      text <ܗܵܟܲܢܵܐ܃ ܡ̣ܢ ܠܵܐ ܤܵܦܩܘܼܬܼܵܐ ܕܡܲܕܥܵܐ܃ ܡ̣ܢ ܠܵܐ ܚܢܵܝܘܼܬܼܵܐ ܕܢܝܼܫܵܐ܃>
    block
      text <ܡ̣ܢ ܠܵܐ ܡܥܲܬܕܘܼܬܹܗ ܕܨܸܒܼܝܵܢܵܐ܃ ܡ̣ܢ ܚܲܤܝܼܪܘܼܬܼܵܐ ܕܕܲܟܼܝܘܼܬܼܵܐ܃>
      text <ܡ̣ܢ ܠܵܐ ܫܟܼܝܼܚܘܼܬܼܗܘܿܢ ܕܫܲܒܵܠܹ̈ܐ܃ ܡ̣ܢ ܟܸܠܝܵܢܵܐ ܕܛܲܝܒܿܘܼܬܼܵܐ܁ ܠܵܐ>
      text <ܠܲܡ ܝܵܐܹ̇ܐ ܥܘܼܬܼܪܵܐ ܠܤܲܟܼܠܵܐ܃ ܘܐܵܦܠܵܐ ܠܥܲܒܼܕܵܐ ܕܢܸܫܬܲܠܲܛ>
      text <ܒܪܵܘܪ̈ܒܼܵܬܼܵܐ܁ ܡ̣ܢ ܥܘܼܘܵܟܹ̈ܐ ܕܙܲܒܼܢܵܐ܃ ܘܐܲܬܼܪܵܐ܃ ܘܦܲܪܨܘܿܦܵܐ܁>
  text 68
    block
      text <ܪܹ̈ܫܹܐ ܡܤܲܝ̈ܟܹܐ܁ ܤܚ܁>
    block
      text <ܝܵܕܼܥܝܼܬܿܘܿܢ ܐܲܚܲܝ̈܃ ܕܥܲܝܢܵܐ ܡܸܬܼܪܲܓܼܫܵܢܝܼܬܼܵܐ ܝܑܼܚܝܼܕܼܵܐܝܼܬܼ ܒܝܲܕܼ ܚܲܝܠܵܗ̇>
      text <ܗܵܘ̇ ܚܵܙܘܿܝܵܐ܃ ܗܵܘ̇ ܕܐܲܝܟܼ ܕܲܒܼܤܝܼܠܘܿܢܵܐ ܡܸܕܸܡ ܡ̣ܢ ܡܘܼܚܵܐ>
      text <ܡܸܫܬܲܡܲܪ ܠܘܵܬܼܵܗ̇܃ ܒܸܠܥܵܕܼ ܡ̣ܢ ܕܢܸܫܬܵܘܬܲܦ ܥܲܡ ܢܘܼܗܪܵܐ>
      text <ܐ̄ܚܪܹܢܵܐ܃ ܠܵܐ ܡܸܫܟܿܚܵܐ ܕܲܬܼܩܲܒܸܠ ܦܘܼܪ̈ܫܵܢܹܐ ܕܨܸܒܼ̈ܘܵܬܼܵܐ܁ ܟܠܗܹܝܢ>
      text <ܡܸܬܼܪ̈ܲܓܼܫܵܢܝܵܬܹܗ ܕܲܟܼܝܵܢܵܐ܃ ܫܲܘܝܵܐܝܼܬܼ ܡܛܲܪ̈ܤܵܢ ܥܲܡ ܡܸܬܼܚܲܕܼܸܥܵܢ̈ܝܵܬܹܗ>
      text <ܕܕܘܼܒܵܪܵܐ ܕܪܘܼܚ ܒܗܵܢܵܐ ܦܸܚܡܵܐ܁ ܘܚܲܝܠܵܐ ܗܵܘ̇ ܟܝܵܢܵܝܵܐ ܕܡܲܕܥܵܐ܃>
      text <ܕܐܵܦ ܡܸܫܬܲܡܲܗ ܝܑܼܕܲܥܬܼܵܐ ܢܲܦܫܵܢܵܝܬܼܵܐ܃ ܒܸܠܥܵܕܼ ܕܲܢܩܲܒܸܠ ܢܘܼܗܪܵܐ>
      text <ܐܲܠܵܗܵܝܵܐ܃ ܕܬܸܫܬܵܘܬܲܦ ܢܲܦܫܵܐ ܒܬܹܐܘܿܪܝܼܵܗ̇ ܠܲܫܪܵܪܵܐ܃ ܠܵܐ ܡܸܫܟܚܚܵܐ܁>
      text <ܗܵܘ̇ ܕܡ̣ܢ ܡܝܲܬܿܪܘܼܬܼܵܐ ܕܕܼܘܼܒܵܪܹ̈ܐ܃ ܒܵܬܲܪ ܕܡܸܬܼܒܲܢܝܵܐ ܒܚܘܼܠܡܵܢܵܐ>
      text <ܟܝܵܢܵܝܵܐ ܡܢܵܬܼܵܐ ܚܵܫܘܿܫܬܼܵܐ ܕܢܲܦܫܵܐ܃ ܡܸܬܼܩܢܸܐ܃ ܤܲܓܝܼ̈ܐܹܐ ܟܹܐܡܲܬܼ>
      text <ܐܲܡܪܲܚܘ ܕܥܲܡ ܚܲܫܹ̈ܐ ܢܲܦܫܵܢܵܝܹ̈ܐ ܘܦܲܓܼܪ̈ܵܢܵܝܹܐ܃ ܒܪܲܗܛܵܐ ܦܝܼܠܵܤܘܿܦܵܝܵܐ>
      text <ܟܲܕܼ ܥܲܠ ܗܵܕܹܐ ܝܑܼܚܝܼܕܼܵܐܝܼܬܼ ܐܸܤܬܡܸܟܼܘ܃ ܐܵܦ ܡ̣ܢ ܫܪܵܪܵܐ ܕܐܲܚܝܼܕܝܼܢ܃>
      text <ܫܓܼܵܘ܁ ܘܚܵܙܘܿܝܘܼܬܼܵܐ ܕܲܥܝܵܕܼܵܐ܃ ܐܵܘܒܸܿܕܼܘ܁ ܘܐܲܝܟܼ ܥܲܝ̈ܢܹܐ ܕܒܼܵܐܐܲܪ>
      text <ܫܪܲܓܼܪ̈ܵܓܼܝܵܬܼܵܐ ܚܵܙ̈ܝܵܢ܃ ܡܸܛܠ ܢܲܤܝܼܤܘܼܬܼܵܐ ܕܲܚܙܵܝܗܹܝܢ܃ ܕܡܸܬܼܟܿܠܸܐ>
      text <ܡ̣ܢ ܡܠܘܿܐܹ̈ܐ ܪ̈ܲܛܝܼܒܹܐ ܕܲܒܼܗܹܝܢ܃ ܟܠܚܲܕܼ ܚܲܕܼ ܡܸܢܗܘܿܢ܃ ܠܲܚܕܼܵܐ>
    block
      text <ܕܡܘܼܬܼܵܐ ܕܡܸܬܼܗܲܓܓܼܵܐ ܗ̄ܘ̣ܵܬܼ ܩܕܼܵܡܵܘܗܝ܃ ܐܸܤܬܿܒܲܪ ܠܹܗ ܫܪܵܪܵܐ܁>
      text <ܘܟܲܕܼ ܐܸܬܼܟܲܢܲܫܹ̈ܝܢ ܕܸܡ̈ܘܵܬܼܵܐ ܟܠܗܹܝܢ ܕܟܼܠܗܘܿܢ ܠܲܚܕܵܐ܃ ܐܸܬܼܚܙܝܼ>
      text <ܬܲܡܵܢ ܚܠܵܦ ܚܲܕܼ܃ ܕܸܡ̈ܘܵܬܼܵܐ ܤܲܓܼܝܼ̈ܐܵܬܼܵܐ ܕܘܼܟܲܬܼ ܫܪܵܪܵܐ܁ ܘܗܵܕܹܐ>
      text <ܓܸܕܼܫܲܬ̤ ܠܗܘܿܢ܃ ܒܗܵܝ̇ ܕܥܲܠ ܙܸܠܓܹ̈ܐ ܕܛܲܝܒܿܘܼܬܼܵܐ܃ ܗܵܝ̇ ܕܲܒܼܕܼܘܼܟܵܝܵܐ>
      text <ܕܢܲܦܫܵܐ ܡܲܙܠܓܼܵܐ܃ ܠܵܐ ܫܲܐܸܠ̣ܘ܁ ܫܪܵܪܵܐ ܐܝܼܬܼܵܘܗܝ܃ ܡܲܪܓܫܵܢܘܼܬܼܵܐ>
      text <ܕܥܲܠ ܐܲܠܵܗܵܐ܃ ܕܒܲܪܓܸܫܬܼܵܐ ܕܪܸ̈ܓܼܫܵܘܗܝ ܪ̈ܘܼܚܵܢܹܐ ܕܗܵܘܢܵܐ܃ ܗ̤ܘ>
      text <ܐ̄ܢܵܫ ܒܲܩܢܘܿܡܹܗ ܛܵܥܹ̇ܡ ܠܵܗ̇܁>
      text <ܗܲܒܵܒܼܵܐ ܕܹܝܢ ܕܝܼܕܲܥܬܼܵܐ ܕܪܘܼܚ܃ ܚܘܼܒܵܐ ܐܲܠܵܗܵܝܵܐ܁ ܗܵܘ̇ ܕܲܒܼܝܲܕܼ>
      text <ܤܘܼ̈ܟܵܠܹܐ ܡܫܲܠܗ̈ܒܼܵܢܹܐ܃ ܕܲܒܼܝܲܕܼܸ ܪܘܼܚܵܐ ܡ̣ܢ ܨܠܘܿܬܼܵܐ ܡܸܫܬܲܟܼܚܝܼܢ܃>
      text <ܗܵܘܹ̇ܐ܁ ܚܘܼܒܵܐ ܐܝܼܬܼܵܘܗܝ܃ ܦܹܐܪܵܐ ܕܲܨܠܘܿܬܼܵܐ܁ ܕܲܒܼܝܲܕܼ ܬܹܐܘܿܪܝܼܵܐ ܕܡܵܢܵܗ̇>
      text <ܢܵܓܼܕܵܐ ܠܹܗ ܠܗܵܘܢܵܐ ܠܵܐ ܡܸܤܬܲܒܼܥܵܢܵܐܝܼܬܼ ܠܪܸܚܡܬܼܵܗ̇܃ ܟܲܕܼ>
      text <ܢܚܲܡܤܸܢ ܒܵܗ̇ ܕܠܵܐ ܩܘܼܛܵܥ܃ ܐܸܢ ܒܗܵܝ̇ ܕܡܸܬܼܪܲܓܼܫܵܢܵܐܝܼܬܼ ܘܲܒܼܝܲܕܼ>
      text <ܦܲܓܼܪܵܐ܃ ܘܐܸܢ ܗܵܝ̇ ܕܲܒܼܝܲܕܼ ܙܵܘܥܵܐ ܫܲܠܝܵܐ ܕܬܲܪܥܝܼܬܼܵܐ ܬܨܲܠܸܐ>
      text <ܚܲܡܝܼܡܵܐܝܼܬܼ ܘܚܲܪܝܼܦܵܐܝܼܬܼ܁ ܨܠܘܿܬܼܵܐ ܐܝܼܬܹܝܗ̇܃ ܡܝܼܬܼܘܼܬܼܵܐ ܕܙܵܘ̈ܥܹܐ>
      text <ܕܨܸܒܼܝܵܢܵܐ ܡ̣ܢ ܚܲܝܹ̈ܐ ܕܒܸܤܪܵܐ܁ ܫܲܘܝܵܐ ܗ̣̄ܝ ܓܹܝܪ ܘܗܵܝ̇ ܕܲܢܨܲܠܸܐ>
      text <ܚܲܬܿܝܼܬܵܐܝܼܿܬܼ܃ ܘܗܵܝ̇ ܕܲܢܡܘܼܬܼ ܡ̣ܢ ܥܵܠܡܵܐ܃ ܘܗܵܕܲܐ ܗ̣̄ܝ ܗܵܝ̇>
      text <ܕܢܸܟܼܦܘܿܪ ܐ̄ܢܵܫ ܒܢܲܦܫܹܗ܁ ܗܵܢܵܘ ܕܹܝܢ܃ ܕܬܸܗܘܸܐ ܐܲܡܝܼܢ ܒܲܨܠܘܿܬܼܵܐ܁>
      text <ܝܑܼܕܲܝܼܥ ܗ̄ܘ̣ ܠܝܵܕܼ̈ܥܲܝ ܟܬܼܵܒܹ̈ܐ܃ ܕܲܨܠܘܿܬܼܵܐ ܚܲܬܿܝܼܬܬܵܐ܃ ܡܵܢܲܐ ܗ̣̄ܝ>
      text <ܒܥܵܬܼܵܗ̇܁ ܘܝܼܕܼܝܼܥܵܐ ܗ̣̄ܝ܃ ܕܐܲܝܠܹܝܢ ܕܲܠܗܵܢܵܐ ܪܸܥܝܵܢܵܐ ܝܑܼܚܝܼܕܼܵܝܵܐ ܩܲܒܸܠ̣ܘ>
      text <ܥܠܲܝܗܘܿܢ܃ ܕܲܨܠܘܿܬܼܵܐ ܝܑܼܚܝܼܕܼܵܝܬܼܵܐ ܢܸܩܢܘܿܢ ܒܫܸ̈ܐܠܵܬܼܗܘܿܢ܃ ܕܲܠܩܘܼܒܼܠܵܐ>
      text <ܕܪܸܓܲܬܼܗܘܿܢ܃ ܠܵܐ ܗܵܘܹ̇ܝܢ ܒܝܵܬܼܗܘܿܢ܃ ܕܲܢܥܝܼܪܘܼܢ ܫܓܼܘܼ̈ܫܝܹܐ ܥܲܠ>
      text <ܢܲܦܫܗܘܿܢ ܡܸܛܠ ܚܲܫܹ̈ܐ ܤܲܩܘܼ̈ܒܼܠܵܝܹܐ ܕܒܼܵܬܲܪ ܨܠܘܿܬܼܵܐ ܒܢܲܦܫܗܘܿܢ>
    block
      text <ܡܙܝܼܥܝܼܢ܁ ܡܵܕܹܝܢ ܚܘܼܒܵܐ ܕܐܲܠܵܗܵܐ܃ ܒܲܟܼܦܘܼܪܝܵܐ ܕܢܲܦܫܵܐ ܡܸܫܬܿܟܲܚ܁>
      text <ܐܲܝܟܲܢܵܐ ܗܵܟܹܝܠ ܕܡ̣ܢ ܙܲܪ̈ܥܲܝ ܕܘܼܥܬܹܗ ܕܨܵܘܡܵܐ ܫܸܒܲܠ ܢܲܟܼܦܘܼܬܼܵܐ>
      text <ܫܵܘܚܵܐ܃ ܗܵܟܲܢܵܐ ܡ̣ܢ ܤܲܒܼܥܘܼܬܼܵܐ ܦܲܚܙܘܼܬܼܵܐ܃ ܘܡ̣ܢ ܡܲܠܝܘܼܬܼܵܐ>
      text <ܨܲܚܢܘܼܬܼܵܐ܁ ܥܲܠ ܟܲܪܤܵܐ ܕܹܝܢ ܕܟܲܦܢܵܐ܃ ܠܵܐ ܡܸܡܬܼܘܿܡ ܡܕܝܼܩܝܼܢ>
      text <ܚܘܼ̈ܫܵܒܹܐ ܙܲܠܝܼ̈ܠܹܐ܁ ܟܠ ܡܹܐܟܼܘܼܠܬܼܵܐ ܕܹܝܢ ܕܡܸܬܼܩܲܒܿܠܵܐ ܠܓܼܵܘ ܡܸܢܲܢ܃>
      text <ܬܵܘܤܲܦܬܼܵܐ ܗܵܘ̇ܝܵܐ ܒܟܼܘܼ̈ܡܘܿ ܕܙܲܪܥܵܐ ܟܝܵܢܵܝܵܐ ܕܡܸܬܼܟܲܢܲܫ ܒܦܲܓܼܪܲܢ܁>
      text <ܘܡܵܐ ܕܐܸܬܼܡܠܝܼܘ ܗܲܕܵܡܹ̈ܐ ܐܘܿܪ̈ܓܵܢܵܝܹܐ ܒܫܸܚܠܵܐ ܕܡ̣ܢ ܟ̱ܠܹܗ ܦܲܓܼܪܵܐ>
      text <ܕܲܠܬܲܡܵܢ ܗܵܘܹ̇ܐ܃ ܐܸܢ ܓܕܲܫ̣ ܘܲܚ̣ܙܵܐ ܦܲܓܼܪܵܐ܃ ܐܵܘ ܪܚܸܫ̣ ܒܠܸܒܵܐ>
      text <ܥܘܼܗܕܵܢܵܐ ܡܸܕܸܡ ܕܠܵܐ ܡ̣ܢ ܨܸܒܼܝܵܢܵܐ܃ ܥܲܡܹܗ ܕܚܘܼܫܵܒܼܵܐ ܒܲܪ ܫܵܥܬܹܗ܃>
      text <ܡܠܘܿܐܵܐ ܗܲܢܝܼܐܵܐ ܡܸܬܿܬܿܙܝܼܥ ܡ̣ܢ ܬܲܡܵܢ܃ ܘܡܸܫܬܲܡܲܪ ܒܟܼܠܹܗ>
      text <ܓܘܼܫܡܵܐ܁ ܐܲܝܟܲܢܵܐ ܕܐܵܦܸܢ ܤܲܓܝܼ ܢܸܗܘܸܐ ܚܲܝܠܬܼܵܢ ܪܸܥܝܵܢܵܐ ܘܲܢܟܸܦ>
      text <ܘܲܙܗܸܐ ܒܙܵܘܥܵܘ̈ܗܝ܃ ܒܝܲܕܼ ܡܲܪܓܫܵܢܘܼܬܼܵܐ ܗܵܝ̇ ܕܗܲܕܵܡܹ̈ܐ܃ ܒܲܪ>
      text <ܫܵܥܬܹܗ ܡܸܬܿܕܵܘܕܼܵܐ ܦܵܪܘܿܫܘܼܬܹܗ܃ ܘܐܲܝܟܼ ܕܡ̣ܢ ܪܵܘܡܵܐ ܡܸܕܸܡ>
      text <ܡܸܬܿܬܲܚܬܸܐ ܡ̣ܢ ܐܲܝܟܵܐ ܕܩܵܐܹ̇ܡ܁ ܘܚܲܪܤܝܘܼܬܼܵܐ ܕܚܘܼܫܵܒܼܵܘ̈ܗܝ܃>
      text <ܡܸܬܼܥܲܪܓܠܵܐ܁ ܘܢܲܟܼܦܘܼܬܹܗ ܙܗܝܼܬܼܵܐ܃ ܡܸܨܛܲܐܝܵܐ ܒܕܼܘܼܘܵܕܹܗ ܕܲܒܼܚܲܫܵܐ>
      text <ܗܵܘ̇ ܕܢܵܨܹ̇ܦ ܒܠܸܒܵܐ܃ ܒܝܵܩܘܿܕܼܘܼܬܼܵܐ ܕܗܲܕܵܡܹ̈ܐ܁ ܘܡܸܚܕܼܵܐ ܦܸܠܓܵܐ>
      text <ܕܚܲܝܠܹܗ ܡܸܫܬܲܦܲܠ܃ ܐܲܝܟܼ ܐ̄ܢܵܫ ܢܹܐܡܲܪ܃ ܘܲܠܢܝܼܫܹܗ ܩܲܕܼܡܵܝܵܐ>
      text <ܕܤܲܒܼܪܹܗ ܡܸܬܼܢܫܸܐ܁ ܘܟܲܕܼ ܠܵܐ ܥܲܠ̣ ܠܐܵܓܼܘܿܢܵܐ܃ ܡܸܫܬܟܲܚ ܠܹܗ>
      text <ܚܲܝܵܒܼܵܐ ܕܠܵܐ ܬܲܟܼܬܘܼܫܵܐ ܘܲܕܼܠܵܐ ܥܲܡܠܵܐ ܕܲܒܼܥܸܠܕܲܪܹܗ܃ ܘܕܲܡܚܲܝܲܒܼ>
      text <ܬܚܹܝܬܼ ܨܸܒܼܝܵܢܵܐ ܡܫܲܦܠܵܐ ܕܦܲܓܼܪܵܐ܁ ܗܵܢܵܐ ܟ̱ܠܹܗ ܥܵܨܹ̇ܐ ܬܘܼܪܤܵܝܵܐ>
    block
      text <ܪܲܒܵܐ ܘܤܲܒܼܥܵܐ ܐܲܡܝܼܢܵܐ܃ ܠܨܸܒܼܝܵܢܵܐ ܫܲܦܝܼܪܵܐ ܕܒܲܪܢܵܫܵܐ܃ ܕܟܲܕܼ ܡܸܬܿܕܲܒܲܪ>
      text <ܬܲܩܢܵܐܝܼܬܼ ܒܲܠܡܹܐܢܵܐ ܕܢܲܟܼܦܘܼܬܼܵܐ܃ ܡܸܬܼܪܟܸܢ ܠܡܸܫܠܲܡ ܠܗܵܘ̇>
      text <ܡܸܕܸܡ ܕܠܵܐ ܡܸܡܬܼܘܿܡ ܐܸܬܼܪܟܸܢ ܐܸܨܛܒܼܝܼ ܕܢܸܤܲܩ ܥܲܠ ܒܵܠܹܗ܁>
      text <ܘܟܲܕܼ ܕܲܡܝܲܟܼ ܒܲܠܚܘܿܕܼܵܘܗܝ܃ ܟܸܢܫܵܐ ܕܚܘܼ̈ܫܵܒܹܐ ܕܲܥܛܝܼܦܝܼܢ ܕܸܡ̈ܘܵܬܼܵܐ>
      text <ܙܲܠܝܼ̈ܠܵܬܼܵܐ ܟܪܝܼܟܼܝܼܢ ܠܹܗ܁ ܘܲܥܒܼܝܼܕܼܵܐ ܠܗܘܿܢ ܬܸܫܘܝܼܬܹܗ ܗܵܝ̇ ܕܟܼܝܼܬܼܵܐ܃>
      text <ܒܹܝܬܼ ܚܸܙܘܹ̈ܐ ܘܦܘܼܬܿܩܵܐ ܕܙܵܢ̈ܝܵܬܼܵܐ܃ ܟܲܕܼ ܤܵܥܲܪ ܘܲܡܡܲܠܸܠ ܥܲܡܗܘܿܢ>
      text <ܒܪܵܘܵܝܘܼܬܼܵܐ ܕܚܘܼ̈ܫܵܒܹܐ܃ ܘܲܡܛܲܢܸܦ ܠܗܲܕܵܡܵܘ̈ܗܝ ܚܤܲܝ̈ܵܐ܃ ܟܲܕܼ ܠܵܐ>
      text <ܩܲܪܝܼܒܼܵܐ ܠܹܗ ܐܲܢ̄ܬܿܬܼܵܐ܁>
      text <ܐܲܝܢܵܘ ܝܲܡܵܐ ܕܗܵܟܲܢܵܐ ܡܸܫܬܓܸܫ ܘܡܸܬܿܛܲܪܛܲܥ ܡ̣ܢ ܟܝܼ̈ܡܘܿܢܹܐ܃>
      text <ܐܲܝܟܼ ܡܵܐ ܕܡܸܫܬܿܓܸܫ ܗܵܘܢܵܐ ܬܲܩܢܵܐ ܒܥܘܼܫܢܵܐ ܕܓܲܠܠܹ̈ܐ>
      text <ܕܡܸܬܿܬܥܝܼܪܝܼܢ ܥܠܵܘܗܝ ܒܝܲܡܵܐ ܕܓܘܼܫܡܹܗ܃ ܡ̣ܢ ܡܲܠܝܘܼܬܼܵܗ̇>
      text <ܕܟܲܪܤܵܐ ܐܘܿ ܢܲܟܼܦܘܼܬܼܵܐ܃ ܟܡܵܐ ܡܸܙܕܲܗܸܐ ܫܘܼܦܪܹܟܼܝ ܒܡܲܕܼܡܟܼܵܐ>
      text <ܕܥܲܠ ܐܲܪܥܵܐ ܘܚܲܫܵܐ ܕܟܲܦܢܵܐ܃ ܕܦܵܪܕܵܐ ܡܸܢܵܗ̇ ܫܸܢܬܼܵܐ ܡ̣ܢ ܢܵܚܘܿܒܼܘܼܬܼܵܐ>
      text <ܕܦܲܓܼܪܵܐ ܘܤܲܦܝܼܩܘܼܬܼܵܐ ܕܟܲܪܤܵܐ܃ ܕܲܥܒܼܝܼܕܼܵܐ ܓܘܼܒܵܐ ܥܲܡܝܼܩܵܐ ܒܹܝܬܼ>
      text <ܐܸܠܥܹ̈ܐ ܠܲܡ̈ܥܲܝܵܐ܃ ܡܸܛܠ ܚܤܝܼܟܼܘܼܬܼܵܗ̇ ܕܤܲܝܒܵܪܬܵܐ! ܥܲܠ ܡܹܐܟܼܘܼܠܬܼܵܐ>
      text <ܕܹܝܢ ܘܲܢܝܵܚܵܐ ܕܡܸܬܼܢܲܤܒܝܼܢ ܠܓܼܵܘ ܡܸܢܲܢ܃ ܕܸܡ݁̈ܘܵܬܼܵܐ ܤܲܢ̈ܝܵܬܼܵܐ ܘܨܲܠܡܹ̈ܐ>
      text <ܡܫܲܟܿܪܹ̈ܐ ܡܸܬܼܓܲܒܼܠܝܼܢ ܘܗܵܘܹ̇ܝܢ ܡܸܢܗܘܿܢ܁ ܘܢܵܦ̇ܩܝܼܢ ܡܸܬܼܚܵܘܹܝܢ ܠܲܢ>
      text <ܒܐܲܬܼܪܵܐ ܟܲܤܝܵܐ ܕܪܸܥܝܵܢܲܢ܃ ܘܲܡܓܲܪܓܼܝܼܢ ܠܲܢ ܠܫܵܘܬܵܦܘܼܬܼܵܐ>
      text <ܕܥܲܡܗܘܿܢ ܟܲܤܝܵܐܝܼܬܼ ܒܤܘܼܥܪܵܢܹܐ ܨܲܚܢܹ̈ܐ܃ ܤܘܼܦܵܩܵܗ̇ ܕܹܝܢ>
      text <ܕܟܲܪܤܵܐ܃ ܐܲܬܼܪܵܐ ܨܲܕܼܝܵܐ ܥܵܒܹ̇ܕܼ ܠܵܗ̇ ܠܬܲܪܥܝܼܬܼܵܐ܃ ܕܲܨܕܹܐ ܡ̣ܢ ܚܘܼ̈ܫܵܒܹܐ܃>
      text <ܘܲܫܠܸܐ ܡ̣ܢ ܟ̱ܠܹܗ ܪܵܘܒܵܐ ܕܡܲܚܫ̈ܒܼܵܬܼܵܐ܁ ܗܵܝ̇ ܕܹܝܢ ܕܡܲܠܝܵܐ ܘܤܲܒܿܝܼܥܵܐ܃>
      text <ܐܲܬܼܪܵܐ ܕܚܸܙ̈ܘܵܢܹܐ ܘܬܹܐܛܪܘܿܢ ܥܵܒܹܕܼ ܠܵܗ̇܃ ܘܐܵܦܸܢ ܒܚܘܼܪܒܵܐ>
    block
      text <ܘܒܲܠܚܘܿܕܲܝܢ ܐܲܝܼܬܲܝܢ܁ ܤܲܒܼܥܵܐ ܠܲܡ܃ ܤܲܓܝܼ̈ܐܵܬܼܵܐ ܪܵܐܹܓܼ܁ ܕܲܫ̣ܘܲܝܬܿ>
      text <ܒܛܝܼܒܿܘܼܬܼܵܐ ܐܲܠܵܗܵܝܵܬܐ ܠܠܵܐ ܚܵܫܘܿܫܘܼܬܼܵܐ ܕܢܲܦܫܵܐ ܬܸܤܬܲܟܲܠ܃ ܠܵܘ>
      text <ܡ̣ܢ ܗܵܝ̇ ܕܠܵܐ ܢܸܥܒܿܪܘܼܢ ܒܵܟܼ ܚܘܼ̈ܫܵܒܹܐ ܤܢܲܝ̈ܵܐ܃ ܐܵܘ ܟܹܝܬܼ ܪܦܵܬܼܵܐ>
      text <ܕܙܵܘ̈ܥܹܐ ܕܲܒܼܓܼܘܼܫܡܵܐ܃ ܕܠܵܐ ܡܲܨܝܵܐ܁ ܐܵܦܠܵܐ ܡ̣ܢ ܗܵܝ̇ ܕܙܵܟܹ̇ܐ ܐܲܢ̄ܬܿ>
      text <ܠܗܘܿܢ ܦܫܝܼܩܵܐܝܼܬܼ܃ ܟܲܕܼ ܟܠ ܟ̱ܠܹܗ ܠܵܐ ܡܸܬܿܛܲܡܲܐ ܪܸܥܝܵܢܵܐ ܐܵܘ>
      text <ܡܸܫܬܿܓܸܫ܃ ܐܵܦܸܢ ܪܲܒܲܬܼ ܡܥܲܠܝܵܐ ܗܵܕܹܐ܁ ܐܸܠܵܐ ܡ̣ܢ ܗܵܝ̇ ܕܡ̣ܢ>
      text <ܦܘܼܠܚܵܢܵܐ ܡܝܲܬܪܵܐ ܕܡܲܕܥܵܐ܃ ܐܵܦܠܵܐ ܡܸܫܬܒܸܩ ܗܵܘܢܵܐ ܕܢܲܩܪܸܒܼ>
      text <ܥܲܡܗܘܿܢ ܘܲܢܤܝܼܦ ܐܸܢܘܿܢ܁ ܐܸܠܵܐ ܡܵܐ ܕܐܲܕܼܝܼܩ̣ܘ ܚܘܼ̈ܫܵܒܹܐ܃ ܡܸܬܚܛܵܦܘܼ>
      text <ܡܸܬܼܚܛܸܦ ܡ̣ܢ ܨܹܐܕܲܝܗܘܿܢ܃ ܒܲܩܛܝܼܪܵܐ ܕܡܸܕܸܡ ܕܲܠܒܲܪ ܡ̣ܢ>
      text <ܨܸܒܼܝܵܢܵܐ܃ ܕܡ̣ܢ ܥܝܵܕܼܵܐ ܘܡ̣ܢ ܛܲܝܒܿܘܼܬܼܵܐ ܠܒܼܝܼܟܼ ܚܡܝܼܪܵܐ ܒܓܼܵܘ>
      text <ܠܸܒܵܐ܃ ܕܐܝܼܬܼܵܘܗܝ ܒܲܝܬܹܗ ܕܡܲܕܿܥܵܐ܁ ܐ̄ܚܪܹܢܵܐ ܗ̄ܘ̣ ܗܵܘܢܵܐ>
      text <ܐܵܓܼܘܿܢܸܤܛܵܐ܃ ܘܲܐ̄ܚܪܹܢܵܐ ܗ̄ܘ̣ ܛܲܟܼܤܵܐ ܕܟܼܵܗܢܘܼܬܼܵܐ܁ ܪܸܥܝܵܢܵܐ>
      text <ܕܲܒܼܪ̈ܲܚܡܹܐ ܫܡܲܝܵܢܹ̈ܐ ܡܝܼܬܼ ܠܥܵܠܡܵܐ܃ ܚܘܼ̈ܫܵܒܹܐ ܒܲܠܚܘܿܕܼ ܫܚܝܼ̈ܡܹܐ>
      text <ܗܵܘܹ̇ܝܢ ܠܘܵܬܹܗ ܥܲܠ ܨܸܒܼ̈ܘܵܬܼܵܐ܃ ܕܠܵܐ ܬܲܟܼܬܘܼܫܵܐ ܕܐܵܓܼܘܿܢܵܐ܁ ܘܐܸܢ>
      text <ܡ̣ܢ ܙܵܘܥܵܐ ܕܗܲܕܵܡܹ̈ܐ܃ ܡܲܪܓܫܵܢܘܼܬܼܵܐ ܕܠܵܐ ܕܡܘܼܬܼܵܐ܁ ܓܡܝܼܪܘܼܬܼܵܐ>
      text <ܕܥܲܡ ܒܸܤܪܵܐ ܘܲܕܼܡܵܐ ܟܕܼܝܼܢܵܐ܃ ܡܲܡܠܵܟܼܘܼ ܡܲܡܠܟܼܵܐ ܥܲܠ ܐܲܝܠܹܝܢ>
      text <ܕܡ̣ܢ ܒܸܤܪܵܐ ܘܲܕܼܡܵܐ ܢܵܒܼ̇ܥܝܼܢ܃ ܘܠܵܘ ܡܒܲܛܵܠܘܼ ܡܒܲܛܠܵܐ ܠܗܹܝܢ>
      text <ܠܕܼܝܼ̈ܠܵܝܵܬܹܗ ܕܲܟܼܝܵܢܵܐ܃ ܟܲܕܼ ܥܕܲܟܹܝܠ ܒܚܲܝܹ̈ܐ ܕܡ̣ܢ ܐܸܤܛܘܼ̈ܟܼܤܹܐ ܪܵܦܹ̇ܬܼ>
      text <ܙܵܘܥܵܐ ܕܚܲܝܘܼܬܹܗ܃ ܘܡ̣ܢ ܐܲܪܒܿܥܵܐ ܟܘܼ̈ܡܘܿ ܫܲܬܼܐܸܤܬܼܵܐ ܕܲܗܘܵܝܹܗ>
      text <ܢܵܤܹ̇ܒܼ ܫܘܼ̈ܚܠܵܦܹܗ ܒܟܼܠ ܪ̈ܦܵܦܝܼܢ܁>
  text 69
    block
      text <ܕܐܲܝܟܲܢ ܙܵܕܹܩ ܠܦܵܪ̈ܘܿܫܹܐ ܠܡܸܬܲܒܼ ܒܫܸܠܝܵܐ܁ ܤܛ܁>
    block
      text <ܫܡܲܥ ܚܲܒܿܝܼܒܼܝ܃ ܠܡܸܕܸܡ ܕܐܵܡܲ݁ܪ ܠܵܟܼ ܚܘܼܒܲܢ܁ ܐܸܢ ܒܵܥܹ̇ܐ ܐܲܢ̄ܬܿ>
      text <ܕܠܵܐ ܢܸܗܘܘܿܢ ܥܲܡ̈ܠܲܝܟ ܤܪ̈ܝܼܩܹܐ ܘܝܵܘܡܲܝ̈ܟ ܒܲܛܝܼ̈ܠܹܐ܃ ܘܲܓܼܠܝܼܙ>
      text <ܡ̣ܢ ܝܘܼܬܼܪܵܢܵܐ ܕܡܸܤܬܲܟܸܐ ܠܦܵܪ̈ܘܿܫܹܐ ܒܕܼܘܼܒܵܪܵܐ ܕܫܲܠܝܘܼܬܼܵܐ܃>
      text <ܡܲܥܲܠܬܵܟܼ ܕܲܠܫܸܠܝܵܐ ܒܦܘܼܪܫܵܢܵܐ܃ ܘܠܵܐ ܗ̄ܘ̣ܵܐ ܒܝܘܼܒܵܠܵܐ ܕܲܙܢܵܐ>
      text <ܬܸܗܘܸܐ ܐܲܝܟܼ ܤܲܓܝܼ̈ܐܹܐ܁ ܐܸܠܵܐ ܢܸܗܘܸܐ ܢܝܼܫܵܐ ܤܝܼܡ ܠܪܸܥܝܵܢܵܟܼ܃>
      text <ܕܲܠܘܲܥܕܹܗ ܢܸܗܘܸܐ ܬܵܪܹܨ ܠܥܲܡ̈ܠܹܐ ܕܕܼܘܼܒܵܪ̈ܵܘܗܝ܁ ܘܫܲܐܸܠ܃ ܠܐܲܝܠܹܝܢ>
      text <ܕܫܲܦܝܼܪ ܡܦܵܤܝܼܢ܁ ܡ̣ܢ ܢܸܤܝܵܢܵܐ܃ ܘܠܵܐ ܗ̄ܘ̣ܵܐ ܡ̣ܢ ܩܸܪܝܵܢܵܐ ܒܲܠܚܘܿܕܼ܁>
      text <ܘܐܸܬܿܕܲܪܲܫ܃ ܒܟܼܠܗܘܿܢ ܦܘܼܪ̈ܫܵܢܹܐ ܬܡܝܼ̈ܗܹܐ ܘܚܹܐܪ̈ܵܝܹܐ ܕܫܸܠܝܵܐ܁ ܘܠܵܐ>
      text <ܬܢܘܼܚ܃ ܥܕܲܡܵܐ ܕܬܸܬܼܢܲܦܲܩ ܒܟܼܠܗܘܿܢ ܫܒܼܝܼ̈ܠܹܐ ܕܦܘܼܠܚܵܢܵܘ̈ܗܝ܁>
      text <ܘܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ܃ ܗ̤ܘܲܝܬܿ ܡܥܲܩܸܒܼ ܐܲܢ̄ܬܿ ܐܸܢܗ̤ܘ>
      text <ܕܒܼܐܘܼܪܚܵܐ ܪܵܕܹܐ ܐܲܢ̄ܬܿ܃ ܐܵܘ ܠܒܲܪ ܡܸܢܵܗ̇ ܤ̣ܛܲܝܬܿ ܒܚܲܕܼ ܡ̣ܢ>
      text <ܫܒܼܝܼ̈ܠܹܐ ܕܲܠܬܼܵܘܫܵܐ ܡܝܲܒܸܿܠ܁ ܘܠܵܐ ܬܗܲܝܡܸܢ܃ ܕܡ̣ܢ ܥܲܡ̈ܠܹܐ>
      text <ܒܲܠܚܘܿܕܼ ܓܠܲܝ̈ܵܐ ܡܸܬܼܓܡܲܪ ܕܘܼܒܵܪܵܐ ܚܲܬܝܼܬܼܵܐ ܕܫܸܠܝܵܐ܁ ܐܸܢܗ̤ܘ>
      text <ܕܲܠܡܸܕܸܡ ܕܐܸܫܟܲܚܘ ܐܲܒܼܵܗܲܝ̈ܢ ܨܵܒܹ̇ܐ ܐܲܢ̄ܬܿ ܠܡܲܕܼܪܵܟܼܘܼ ܒܢܸܤܝܵܢܵܐ>
      text <ܒܲܩܢܘܿܡܵܟܼ܃ ܢܸܗܘܘܿܢ ܠܵܟܼ ܝܲܕܼܥܹ̈ܐ ܘܐܵܬܼ̈ܘܵܬܼܵܐ ܟܲܤܝܵܐܝܼܬܼ ܒܢܲܦܫܵܟܼ>
      text <ܒܟܼܠ ܦܤܵܥܬܼܵܐ ܕܤܵܐܹ̇ܡ ܐܲܢ̄ܬܿ܃ ܕܡܸܢܗܘܿܢ ܡܸܫܬܵܘܕܲܥ ܐܲܢ̄ܬܿ ܫܪܵܪܵܐ>
      text <ܕܐܲܒܼܵܗܲܝ̈ܢ ܐܵܘ ܛܵܥܝܘܼܬܹܗ ܕܤܵܛܵܢܵܐ܁ ܙܥܘܿܪ̈ܝܵܬܼܵܐ ܕܹܝܢ ܡܸܢܗܘܿܢ>
      text <ܐܲܝܟܼ ܕܬܸܬܼܚܲܟܲܡ ܒܐܘܼܪܚܵܟܼ܃ ܐܝܼܬܲܝܗܹܝܢ ܗܵܠܹܝܢ܁>
    block
      text <ܐܸܡܲܬܼܝ ܕܒܲܗܘܵܝܵܟܼ ܕܲܒܼܫܸܠܝܵܐ܃ ܬܸܚܙܸܐ ܪܸܥܝܵܢܵܟܼ ܕܡܸܫܟܲܚ>
      text <ܚܹܐܪܵܐܝܼܬܼ ܠܡܸܬܼܚܲܫܵܚܘܼ ܒܙܵܘܥܵܘ̈ܗܝ ܒܲܕܼܝܲܡܝܼܢܵܐ܃ ܘܠܲܝܬܿ ܥܸܨܝܵܢܵܐ>
      text <ܒܲܡܫܲܠܛܘܼܬܹܗ ܥܲܠ ܚܲܕܼ ܡܸܢܗܘܿܢ܃ ܕܲܥ ܕܫܸܠܝܵܟܼ ܬܪܝܼܨܵܐ ܗ̄ܘ̣܁>
      text <ܘܐܸܢܗ̤ܘ ܬܘܼܒܼ ܕܟܲܕܼ ܡܫܲܡܸܫ ܐܲܢ̄ܬܿ ܒܦܘܼܪܫܵܢܵܐ ܬܸܫܡܸܫܬܵܟܼ ܠܒܲܪ>
      text <ܡ̣ܢ ܦܸܗܝܵܐ ܟܡܵܐ ܕܡܲܨܝܵܐ܃ ܡܸܢܫܹܠܝ ܡܸܬܼܦܤܸܩ ܦܸܬܼܓܼܵܡܵܐ ܡ̣ܢ>
      text <ܠܸܫܵܢܵܟܼ܃ ܘܪܵܡܹ̇ܐ ܥܲܠ ܢܲܜܫܵܟܼ ܤܘܼ̈ܛܡܹܐ ܕܫܸܬܼܩܵܐ ܕܲܠܒܲܪ ܡ̣ܢ>
      text <ܚܹܐܪܘܼܬܼܵܐ܃ ܘܗ̤ܝ ܗܵܕܹܐ ܢܵܩ̇ܦܵܐ ܠܐܲܡܝܼܢܘܼܬܼܵܐ܃ ܕܲܥ܃ ܕܠܲܩܕܼܵܡܲܝܟ>
      text <ܐܵܬܹ̇ܐ ܐܲܢ̄ܬܿ ܒܫܸܠܝܵܟܼ܃ ܘܫܲܪܝܲܬ̤ ܡܸܬܼܥܲܦܦܵܐ ܦܫܝܼܛܘܼܬܹܗ܁ ܫܸܠܝܵܐ ܓܹܝܪ>
      text <ܦܫܝܼܛܵܐ ܒܹܝܬܼ ܟܹܐܢܘܼܬܼܵܐ܃ ܡܲܤܠܝܵܐ ܐܝܼܬܼܵܘܗܝ܁ ܘܟܼܠ ܕܘܼܒܵܪܵܐ>
      text <ܦܫܝܼܛܵܐ܃ ܐܲܝܟܼ ܗܲܕܵܡܵܐ ܝܑܼܚܝܼܕܼܵܝܵܐ ܡܫܵܘܚܲܕܼ ܡ̣ܢ ܐܝܼܠܵܐ ܚܫܝܼܒܼ ܒܹܝܬܼ>
      text <ܚܲܟܿܝܼ̈ܡܹܐ ܕܦܘܼܪܫܵܢܵܐ܁ ܘܐܸܢܗ̤ܘ ܬܘܼܒܼ ܕܬܸܚܙܸܐ ܢܲܦܫܵܟܼ܃ ܕܲܒܼܟܼܠ>
      text <ܚܲܘܼܫܵܒܼ ܕܡܸܬܿܬܿܙܝܼܥ ܒܵܗ̇܃ ܒܟܼܠ ܥܘܼܗܕܵܢ ܘܚܸܙ̈ܘܝܼܢ ܕܲܒܼܫܸܠܝܵܐ܃>
      text <ܡܸܬܼܡܲܠ̈ܝܵܢ ܚܵܕܼܪ̈ܵܬܼܵܐ ܕܥܲܝܢܲܝ̈ܟ ܕܸܡ̈ܥܹܐ܃ ܘܡܲܡܛܲܪ ܐܲܢ̄ܬܿ ܠܦܟܲܝ̈ܟ>
      text <ܡܸܢܗܹܝܢ ܕܠܵܐ ܥܸܨܝܵܢ܃ ܕܲܥ܃ ܕܫܲܪܝܲܬ̤ ܠܡܸܗܘܵܐ ܩܕܼܵܡܲܝܟ ܬܘܼܪܥܬܼܵܐ>
      text <ܒܡܲܫܪܝܼܬܼܵܐ ܕܕܲܠܩܘܼܒܼܠܵܐ܁ ܘܐܸܢܗ̤ܘ ܕܡܸܫܟܲܚ ܐܲܢ̄ܬܿ ܠܵܟܼ܃ ܕܒܲܙܒܲܢ>
      text <ܙܒܲܢ ܥܵܡܹ̇ܕܼ ܪܸܥܝܵܢܵܟܼ ܠܓܼܵܘ ܡܸܢܵܟܼ ܕܠܵܐ ܒܛܝܼܠܘܼܬܼܵܐ ܕܲܥܠܵܘܗܝ>
      text <ܠܒܲܪ ܡ̣ܢ ܛܲܟܼܤܵܐ ܕܲܥܝܵܕܼܵܐ܃ ܘܲܡܩܵܘܸܐ ܡܢܵܬܼܵܐ ܡ̣ܢ ܫܵܥܬܼܵܐ ܘܲܟܼܡܵܐ>
      text <ܕܗܘ܃ ܘܒܼܵܬܲܪ ܗܵܝܕܹܝܟ ܚܵܙܹ̇ܐ ܐܲܢ̄ܬܿ ܠܗܲܕܵܡܲܝ̈ܟ ܐܲܝܟܼ ܡ̇ܢ>
      text <ܕܐܝܼܬܲܝܗܘܿܢ ܒܲܡܚܝܼܠܘܼܬܼܵܐ ܤܲܓܝܼܐܬܼܵܐ܃ ܘܡܲܡܠܸܟܼ ܫܲܝܢܵܐ ܥܲܠ>
      text <ܟܠܗܘܿܢ ܚܘܼܫܵܒܲܝ̈ܟ܃ ܘܗ̤ܝ ܟܲܕܼ ܗ̤ܝ ܐܲܡܝܼܢܵܐܝܼܬܼ܃ ܕܲܥ܃ ܕܫܲܪܝܲܬ̤>
      text <ܥܢܵܢܵܐ ܡܲܓܿܢܵܐ ܥܲܠ ܡܲܫܟܿܢܵܐ܁ ܐܸܢ ܕܹܝܢ ܙܲܒܼܢܵܐ ܬܸܥܒܸܿܕܼ ܒܫܸܠܝܵܐ܃>
      text <ܬܸܫܟܲܚ ܢܲܦܫܵܟܼ ܕܚܘܼ̈ܫܵܒܹܐ ܤܵܕܼܘܿܩܹ̈ܐ ܡܫܲܠܛܝܼܢ ܥܠܹܝܗ̇܃ ܘܐܲܝܟܼ>
    block
      text <ܕܒܲܩܛܝܼܪܵܐ ܡܸܬܿܕܲܒܼܪܵܐ ܡܸܢܗܘܿܢ ܒܟܼܠܫܵܥ܃ ܘܲܢܓܼܝܼܕܼ ܪܸܥܝܵܢܵܗ̇>
      text <ܒܟܼܠܙܒܲܢ ܒܐܲܝܠܹܝܢ ܕܐܸܫܬܲܡܲܫ ܡ̣ܢ ܟܲܕܘܼ܃ ܐܵܘܟܹܝܬܼ ܪܓܼܝܼܓܼܵܐ>
      text <ܠܥܘܼܩܵܒܹ̈ܐ ܤܪ̈ܝܼܩܹܐ܃ ܕܲܥ܃ ܕܲܤܪܝܼܩܵܐܝܼܬܼ ܬܵܥܹ̇ܫ ܐܲܢ̄ܬܿ ܒܫܸܠܝܵܐ܃>
      text <ܘܲܒܼܦܸܗܝܵܐ ܡܫܲܚܛܵܐ ܢܲܦܫܵܟܼ܁ ܘܐܝܼܬܲܝܗܹܝܢ ܠܵܗ̇ ܥܸܠ̈ܠܠܵܬܼܵܐ ܡ̣ܢ ܠܒܲܪ܃>
      text <ܐܵܘ ܡܲܗܡܝܵܢܘܼܬܼܵܐ ܕܘܵܠ̈ܝܵܬܼܵܐ ܕܲܠܓܼܵܘ܁ ܡܵܠܘܿܢ ܕܹܝܢ܃ ܕܫܲܗܪܵܐ>
      text <ܘܲܕܼܩܸܪܝܵܢܵܐ܁ ܘܬܲܪܸܨ ܘܐܲܬܼܩܸܢ ܨܒܼܘܼܬܼܵܟܼ܁ ܐܸܢ ܕܹܝܢ ܡܸܚܕܼܵܐ ܕܥܵܐܹ̇ܠ>
      text <ܐܲܢ̄ܬܿ ܒܗܘܿܢ ܒܝܵܘ̈ܡܵܬܼܵܐ܃ ܠܵܐ ܡܸܫܟܲܚ ܐܲܢ̄ܬܿ ܫܲܝܢܵܐ ܕܡ̣ܢ ܠܸܙܬܼܵܐ>
      text <ܕܚܲܫܹ̈ܐ܃ ܠܵܐ ܬܸܬܿܕܲܡܲܪ܁>
      text <ܐܸܢ ܕܹܝܢ ܥܘܼܒܹܗ ܕܥܵܠܡܵܐ ܕܲܥܢܲܕܼܘ ܡܸܢܹܗ ܙܲܠܝܼܩܵܘ̈ܗܝ>
      text <ܕܫܸܡܫܵܐ܃ ܒܵܬܲܪ ܛܵܘܪܵܐ ܤܲܓܝܼܐܵܐ ܡܩܵܘܝܵܐ ܒܹܗ ܫܲܚܝܼܢܘܼܬܼܗܘܿܢ܁>
      text <ܘܪܹܚܵܐ ܬܘܼܒܼ ܕܤܲܡ̈ܡܵܢܹܐ ܘܥܸܛܪܵܐ ܕܒܸܤܡܹ̈ܐ ܕܡܸܬܼܐܫܸܕܼ ܒܐܵܐܲܪ܃>
      text <ܥܸܕܵܢܵܐ ܤܲܓܝܼܐܵܐ ܡܩܵܘܸܐ ܥܲܕܼ ܢܸܬܼܦܲܠܗܲܕܼ ܘܢܸܦܟܲܗ܃ ܟܡܵܐ ܝܲܬܝܼܪܵܐܝܼܬܼ>
      text <ܚܲܫܹ̈ܐ ܕܒܲܕܼܡܘܼܬܼ ܟܲܠܒܹ̈ܐ ܠܘܵܬܼ ܛܲܒܵܚܵܐ ܐܸܬܼܥܲܝܲܕܼܘ ܠܡܸܠܲܥ ܕܡܵܐ܃>
      text <ܟܲܕܼ ܢܸܬܼܚܲܤܟܿܘܼܢ ܡܸܢܗܘܿܢ ܡܠܘܿܐܹ̈ܐ ܕܲܥܝܵܕܼܗܘܿܢ܃ ܢܩܘܼܡܘܼܢ ܥܲܠ>
      text <ܬܲܪܥܵܐ ܟܲܕܼ ܢܵܒܼܚ̇ܝܼܢ܃ ܥܲܕܼ ܢܸܬܼܦܲܠܗܲܕܼ ܚܲܝܠܵܐ ܕܲܥܝܵܕܼܗܘܿܢ ܩܲܕܼܡܵܝܵܐ܁>
      text <ܐܸܡܲܬܼܝ ܕܫܲܪܝܲܬ̤ ܠܵܗ̇ ܡܲܗܡܝܵܢܘܼܬܼܵܐ ܚܵܠܕܵܐ ܒܢܲܦܫܵܟܼ ܡܓܲܢܒܼܵܐܝܼܬܼ܃>
      text <ܘܲܠܒܸܤܬܿܪܵܐ ܠܡܸܥܛܲܦ ܒܥܲܡܛܵܢܵܐ܃ ܘܩܲܪܝܼܒܼ ܒܲܝܬܼܵܐ ܚܸܫܟܵܐ>
      text <ܕܢܸܬܼܡܠܸܐ܃ ܗܵܠܹܝܢ ܝܲܕܼܥܹ̈ܐ ܩܲܪ̈ܝܼܒܹܐ ܒܲܩܢܘܿܡܵܟܼ ܡܲܪܓܸܫ ܐܲܢ̄ܬܿ>
      text <ܟܲܤܝܵܐܝܼܬܼ܁ ܒܗܲܝܡܵܢܘܼܬܼܵܟܼ܃ ܬܸܬܼܡܚܸܠ܁ ܘܲܒܼܡܸܬܼܚܲܙܝܵܢ̈ܝܬܼܵܐ܃ ܬܸܬܼܝܲܥܲܢ܁>
      text <ܘܬܼܘܼܟܼܠܵܢܵܟܼ܃ ܢܸܬܼܒܲܨܲܪ܁ ܘܲܒܼܩܲܪܝܼܒܼܵܟܼ܃ ܬܸܚܤܲܪ܁ ܘܡܼܠܵܗ̇ ܢܲܦܫܵܟܼ܃>
      text <ܗܘ̤ܵܬܼ ܡܲܠܝܵܐ ܥܸܕܼܠܵܝܵܐ ܒܦܘܼܡܵܐ ܘܲܒܼܠܸܒܵܐ܃ ܥܲܠ ܟܠܒܲܪܢܵܫ ܘܲܨܒܼܘܼ>
    block
      text <ܘܫܲܪ̈ܒܿܝܼܢ ܕܲܒܼܗܘܿܢ ܬܸܦܓܲܥ ܒܚܘܼ̈ܫܵܒܹܐ ܘܲܒܼܪܸ̈ܓܼܫܹܐ܃ ܘܐܵܦ ܥܠܵܘܗܝ>
      text <ܕܝܼܠܹܗ ܕܲܡܪܲܝܡܵܐ܁ ܘܬܸܕܚܲܠ ܡ̣ܢ ܤܓܼܝܼܦܘܼܬܹܗ ܕܦܲܓܼܪܵܐ܃ ܗܵܝ̇>
      text <ܕܡܸܛܠܵܬܼܵܗ̇ ܙܥܘܿܪܘܼܬܼ ܢܲܦܫܵܐ ܗܘ̤ܵܬܼ ܡܫܲܠܛܵܐ ܒܵܟܼ ܠܟܼܠܥܸܕܵܢ܁>
      text <ܘܒܲܙܒܲܢ ܙܒܲܢ܃ ܬܸܬܿܙܝܼܥ ܢܲܦܫܵܟܼ ܒܕܼܚܠܬܼܵܐ܃ ܐܲܝܟܼ ܕܡ̣ܢ ܛܸܠܵܢܝܼܬܵܟܼ>
      text <ܬܸܤܬܲܪܲܕܼ ܘܬܸܬܼܪܗܸܒܼ܁ ܗܲܝܡܵܢܘܼܬܼܵܐ ܓܹܝܪ܃ ܠܵܘ ܠܗܵܝ̇ ܕܐܝܼܬܹܝܗ̇>
      text <ܫܲܬܼܐܸܤܬܼܵܐ ܕܬܼܵܘܕܼܝܼܬܼܵܐ ܕܓܼܵܘܵܐ ܐܵܡܲ݁ܪ ܐ̄ܢܵܐ܃ ܐܸܠܵܐ ܠܚܲܝܠܵܐ ܗܵܘ̇>
      text <ܡܸܬܼܝܲܕܼܥܵܢܵܐ ܕܲܒܼܢܘܼܗܪܵܐ ܕܪܸܥܝܵܢܵܐ ܤܵܡܹ̇ܟܼ ܠܠܸܒܵܐ܃ ܘܲܒܼܤܵܗܕܘܼܬܼܵܐ>
      text <ܕܬܹܐܪܬܵܐ ܡܙܝܼܥ ܒܢܲܦܫܵܐ ܬܘܼܟܼܠܵܢܵܐ ܤܲܓܝܼܐܵܐ ܕܥܲܠ ܐܲܠܵܗܵܐ܁>
      text <ܕܠܵܐ ܗ̄ܘ̣ܵܐ ܗ̤ܝ ܬܹܐܨܲܦ ܕܲܩܢܘܿܡܵܗ̇܃ ܐܸܠܵܐ ܥܲܠ ܐܲܠܵܗܵܐ ܗܘ̤ܵܬܼ>
      text <ܫܵܕܼܝܵܐ ܨܸܦܬܼܵܗ̇ ܕܠܵܐ ܡܲܪܢܝܼܬܼܵܐ ܒܟܼܠ܁>
      text <ܟܲܕܼ ܬܘܼܒܼ ܠܲܩܕܵܡܲܝܟ ܬܹܐܬܸܐ ܡܸܬܼܝܲܕܼܥܵܢܵܐܝܼܬܼ܃ ܐܵܦ ܗܵܪܟܵܐ>
      text <ܗܵܠܹܝܢ ܐܵܬܼ̈ܘܵܬܼܵܐ ܒܲܗܘܼܪ̈ܵܬܼܵܐ܃ ܩܲܪܒܼܒܼܵܐܝܼܬܼ ܒܢܲܦܫܵܟܼ ܬܲܪܓܸܫ܁ ܒܤܲܒܼܪܵܐ>
      text <ܬܸܬܼܓܲܒܲܪ܃ ܒܟܼܠܡܸܕܸܡ܁ ܘܒܲܨܠܘܿܬܼܵܐ܃ ܬܸܥܬܲܪ܁ ܘܠܵܐ ܢܸܚܤܲܪ>
      text <ܡܠܘܿܐܵܐ ܕܝܘܼܬܼܪܵܢܵܐ ܡ̣ܢ ܪܸܥܝܵܢܵܟܼ ܒܐܲܡܝܼܢܘܼ ܒܟܼܠܡܸܕܸܡ ܕܬܸܦܓܲܥ܃>
      text <ܘܬܲܪܓܸܫ ܒܲܡܚܝܼܠܘܼܬܼܵܐ ܕܲܟܼܝܵܢܵܐ ܐ̄ܢܵܫܵܝܵܐ܁ ܕܡ̣ܢ ܚܲܕܼ ܓܲܒܵܐ ܡܸܢܵܗ̇>
      text <ܕܗܵܕܹܐ܃ ܡ̣ܢ ܪܵܡܘܼܬܼܵܐ ܬܸܬܼܢܛܲܪ܁ ܒܓܲܒܵܐ ܕܹܝܢ ܐ̄ܚܪܹܢܵܐ܃ ܒܘܼܨܵܪܹ̈ܐ>
      text <ܕܩܲܪܝܼܒܼܵܟܼ ܢܸܬܼܒܿܤܘܿܢ ܒܥܲܝܢܲܝ̈ܟ܁ ܘܲܗܘ̤ܵܬܼ ܕܹܝܢ ܪܓܼܝܼܓܼܵܐ ܠܵܟܼ>
      text <ܡܲܦܲܩܬܼܵܐ ܕܡ̣ܢ ܦܲܓܼܪܵܐ܃ ܒܪܸܓܬܼܵܐ ܕܩܲܪܝܼܒܼܘܼܬܼܵܐ ܕܐܲܝܠܹܝܢ ܕܲܒܼܗܹܝܢ>
      text <ܥܬܼܝܼܕܼܝܼܢܲܢ ܕܢܸܗܘܸܐ܁ ܘܲܠܟܼܠ ܓܸܕܼܫ̈ܝܼܢ ܕܲܡܥܝܼܩܵܢܝܵܬܼܵܐ ܕܥܵܪ̈ܨܵܢ>
      text <ܨܹܐܕܲܝܟ ܒܓܸܠܝܵܐ ܘܲܒܼܟܸܤܝܵܐ܃ ܒܟܹܐܢܘܼܬܼܵܐ ܬܸܫܟܲܚ ܕܐܝܼܬܲܝܗܹܝܢ ܠܘܵܬܼܵܟܼ>
      text <ܟܠܗܹܝܢ܃ ܒܟܼܠܵܗ̇ ܚܲܬܝܼܬܼܘܼܬܼܵܐ ܕܪܲܚܝܼܩܵܐ ܡ̣ܢ ܡܲܤܒܿܪܵܢܘܼܬܼܵܐ܁ ܘܥܲܠ>
    block
      text <ܟܠ ܡܸܕܸܡ܃ ܬܵܘܕܝܼܬܼܵܐ ܬܲܤܪܲܚ܁ ܗܵܠܹܝܢ ܐܵܬܼ̈ܘܵܬܼܵܐ ܠܲܙܗܝܼܪܹ̈ܐ܃>
      text <ܘܠܲܐܝܠܹܝܢ ܕܲܒܼܫܸܠܝܵܐ ܐܲܡܝܼܢܝܼܢ܃ ܘܠܲܚܲܬܝܼܬܼܘܼܬܼܵܐ ܕܕܼܘܼܒܵܪܹ̈ܐ ܨܵܒܹ̇ܝܢ>
      text <ܕܢܸܡܛܘܿܢ܁ ܪ̈ܦܲܝܵܐ ܕܹܝܢ܃ ܠܵܐ ܤܢܝܼܩܝܼܢ ܥܲܠ ܝܲܕܼܥܹ̈ܐ ܩܲܛܝܼ̈ܢܹܐ>
      text <ܘܲܟܼܡܹܐܢܹ̈ܐ ܕܡܲܦ̈ܠܵܬܼܵܐ܁ ܕܐܵܦ ܡ̣ܢ ܡܝܲܬܿܪ̈ܵܬܼܵܐ ܕܟܲܤ̈ܝܵܢ܃ ܪܲܚܝܼܩܝܼܢ܁>
      text <ܐܸܡܼܲܬܼܝ ܕܲܚܕܵܐ ܡ̣ܢ ܗܵܠܹܝܢ ܫܲܪܝܲܬ̤ ܠܲܡܕܼܵܩܘܼ ܒܢܲܦܫܵܟܼ܃ ܐܸܢܒܲܝܲܢ>
      text <ܒܲܪ ܫܵܥܬܹܗ܃ ܠܐܲܝܢܵܐ ܓܲܒܵܐ ܫܲܪܝܲܬ̤ ܠܡܸܨܠܵܐ܃ ܡܸܚܕܼܵܐ ܓܹܝܪ>
      text <ܡܸܫܬܵܘܕܲܥ ܐܲܢ̄ܬܿ ܡ̣ܢ ܐܲܝܕܵܐ ܤܝܼܥܬܼܵܐ ܗ̣̄ܝ܁>
  text 70
    block
      text <ܥܲܠ ܗܵܝ̇ ܕܲܡܫܘܼܚܬܼܵܐ ܕܕܼܘܼܒܵܪܲܢ܃ ܡ̣ܢ ܫܘܼܚ̈ܠܵܦܹܐ ܕܪܸܥܝܵܢܲܢ ܢܸܤܬܲܟܲܠ܁>
      text <ܘܥܲܠ ܤܲܓܝܼܐܘܼܬܼ ܦܘܼܪ̈ܫܵܢܹܐ ܒܲܠܚܘܿܕܼ ܕܥܲܡ̈ܠܲܝܢ ܠܵܐ ܢܸܤܬܿܡܸܟܼ>
      text <ܫܲܒܼܪܵܐܝܼܬܼ܃ ܐܸܠܵܐ ܡܫܘܼܚܬܼܵܐ ܕܢܲܦܫܲܢ ܢܸܕܲܥ ܐܲܝܟܼ ܚܲܟܿܝܼ̈ܡܹܐ܃ ܡ̣ܢ>
      text <ܚܲܕܼܘܼܬܼܵܐ ܕܲܒܼܟܸܤܝܵܐ ܡܸܬܼܪܓܸܫ ܒܵܗ̇ ܝܘܿܡ ܡ̣ܢ ܝܘܿܡ܁ ܘܥܲܠ>
      text <ܛܲܟܼܤܵܐ ܩܲܛܝܼܢܵܐ ܕܝܲܕܼܘܼܥܬܼܵܢܘܼܬܼܵܐ܁ ܥ܁>
    block
      text <ܐܸܬܼܒܲܩܵܐ ܒܲܩܢܘܿܡܵܟܼ ܚܲܒܿܝܼܒܼܝ ܒܐܲܡܝܼܢܘܼ܃ ܘܲܚܙܝܼ ܒܟܼܠܵܗ̇>
      text <ܬܟܝܼܒܼܘܼܬܼܵܐ ܕܥܲܡ̈ܠܲܝܟ܃ ܘܐܘܼ̈ܠܨܵܢܹܐ ܥܵܪ̈ܨܵܝܹܐ܃ ܘܐܲܬܼܪܵܐ ܚܘܼܪܒܵܐ>
      text <ܕܕܘܼܝܵܪܵܟܼ܃ ܘܩܲܛܝܼܢܘܼܬܼܵܐ ܕܗܵܘܢܵܟܼ ܥܲܡ ܚܲܪܝܼܦܘܼܬܼܵܐ ܕܝܼܕܲܥܬܼܵܟܼ܃>
      text <ܘܡܸܬܼܚܵܐ ܤܲܓܝܼܐܵܐ ܕܫܸܠܝܵܟܼ܃ ܥܲܡ ܤܲܡ̈ܡܵܢܹܐ ܤܲܓܝܼ̈ܐܹܐ ܕܢܸܤܝ̈ܘܿܢܹܐ>
      text <ܕܡ̣ܢ ܐܵܤܝܵܐ ܫܲܪܝܼܪܵܐ ܬܵܟܼ̇ܒܿܝܼܢ܃ ܐܲܝܟܼ ܕܲܠܚܘܼܠܡܵܢܵܐ ܕܒܲܪܢܵܫܵܐ ܗܵܘ̇>
      text <ܕܲܠܓܼܵܘ܁ ܒܲܙܒܲܢ ܡܲܢ ܡ̣ܢ ܫܹܐܕܹ̈ܐ܃ ܒܲܙܒܢ ܕܹܝܢ ܒܝܲܕܼ ܟܘܼܪ̈ܵܗܵܢܹܐ ܘܚܲܫܹ̈ܐ>
      text <ܕܦܲܓܼܪܵܟܼ܃ ܒܲܙܒܲܢ ܒܝܲܕܼ ܤܘܼܪ̈ܵܕܹܐ ܕܙܵܘ̈ܥܲܝ ܢܵܦܫܵܟܼ ܒܥܘܼܗ̈ܕܵܢܹܐ>
      text <ܕܲܓܢܝܼ̈ܚܵܬܼܵܐ ܕܲܥܬܼܝܼ̈ܕܼܵܢ ܠܚܲܪܬܼܵܐ܁ ܒܲܙܒܲܢ ܬܘܼܒܼ ܒܝܲܕܼ ܪ̈ܘܼܟܵܟܹܐ>
    block
      text <ܘܲܥܨܵܒܹ̈ܐ ܕܛܲܝܒܿܘܼܬܼܵܐ܃ ܪܸܬܼܚܵܐ ܘܕܸܡ̈ܥܹܐ ܚܲܠ̈ܝܵܬܼܵܐ ܘܚܲܕܼܘܼܬܼܵܐ ܕܪܘܼܚ>
      text <ܥܲܡ ܫܲܪܟܵܐ܃ ܕܠܵܐ ܐܲܤܓܸܐ ܡܲܡܠܠܵܐ܁ ܐܵܪܵܐ ܒܟܼܠܗܹܝܢ ܗܵܠܹܝܢ܃>
      text <ܠܲܓܼܡܵܪ ܚܵܙܹ̇ܐ ܐܲܢ̄ܬܿ ܟܲܝ ܠܫܘܼܚܢܵܟܼ ܕܫܲܪܝܼ ܚܵܬܹ̇ܡ ܗܵܢܵܘ ܕܹܝܢ܃>
      text <ܕܫܲܪܝܼܘ ܚܲܫܹ̈ܐ ܡܸܬܼܡܲܚܝܼܢ ܤܝܼܡ ܝܲܕܼܥܵܐ܁ ܘܥܘܿܠ ܠܓܼܵܘ ܡܸܢܵܟܼ>
      text <ܐܲܡܝܼܢܵܐܝܼܬܼ܃ ܐܲܝܠܹܝܢ ܡ̣ܢ ܚܲܫܹ̈ܐ ܚܵܙܹ̇ܐ ܐܲܢ̄ܬܿ ܕܐܸܡܼܚܸܠܘ ܩܕܼܵܡܲܝܟ܃>
      text <ܐܲܝܠܹܝܢ ܡܸܢܗܘܿܢ ܤܵܦ̣ܘ ܘܐܸܬܿܛܲܠܲܩܘ ܠܲܓܼܡܵܪ܁ ܘܐܲܝܠܹܝܢ ܡܸܢܗܘܿܢ>
      text <ܫܲܪܝܼܘ ܠܡܸܫܪܲܟܼ ܠܫܸܬܼܩܵܐ܃ ܡ̣ܢ ܚܘܼܠܡܵܢܵܐ ܕܢܲܦܫܵܟܼ܃ ܘܠܵܘ ܡ̣ܢ>
      text <ܫܘܼܢܵܝܵܐ ܕܲܡܝܼܥܵܢܹܐ܁ ܘܡ̣ܢ ܪܸܥܝܵܢܵܐ ܕܐܸܬܼܥܲܠܲܡ܃ ܘܠܵܐ ܗ̄ܘ̣ܵܐ ܡ̣ܢ>
      text <ܚܲܤܝܼܪܘܼܬܼ ܥܸ̈ܠܠܵܬܼܵܐ܁ ܐܸܬܼܒܲܩܵܐ܃ ܐܵܪܵܐ ܚܵܙܹ̇ܐ ܐܲܢ̄ܬܿ ܟܲܝ ܟܠ ܟ̱ܠܹܗ>
      text <ܒܓܼܵܘ ܡܲܤܝܘܼܬܹܗ ܕܫܘܼܚܢܵܟܼ܃ ܕܫܲܪܝܼ ܤܵܠܹ̇ܩ ܒܸܤܪܵܐ ܚܲܝܵܐ ܕܗ̤ܘܝܘܼ>
      text <ܫܲܝܢܵܐ ܕܢܲܦܫܵܐ܃ ܐܲܝܠܹܝܢ ܡ̣ܢ ܚܲܫܹ̈ܐ ܬܟܼܝܼܒܼܵܐܝܼܬܼ ܐܵܠܨ̇ܝܼܢ܃ ܘܐܲܝܠܹܝܢ>
      text <ܒܲܙܒܲܢ ܙܒܲܢ܁ ܘܲܕܼܦܲܓܼܪܵܐ ܐܸܢܘܿܢ ܗܵܠܹܝܢ܃ ܐܵܘ ܢܲܦܫܵܢܵܝܹ̈ܐ܃ ܐܵܘ ܚܸܠܛܵܐ>
      text <ܘܐܸܢ ܐܲܝܟܼ ܡܟܲܪ̈ܗܹܐ ܒܥܘܼܗܕܵܢܵܐ ܡܸܬܿܬܿܙܝܼܥܝܼܢ ܥܲܡܘܼܛܵܐܝܼܬܼ܃ ܐܵܘ>
      text <ܚܲܝܠܬܼܵܢܵܐܝܼܬܼ ܩܵܝ̇ܡܝܢ ܥܲܠ ܢܲܦܫܵܐ ܘܐܵܪܵܐ ܐܲܝܟܼ ܡܫܲܠܛܹ̈ܐ܃ ܐܵܘ>
      text <ܡܓܲܢܒܼܵܐܝܼܬܼ ܘܐܲܝܟܲܢ ܚܵܐܲܪ ܒܗܘܿܢ ܡܲܠܟܵܐ ܗܵܘܢܵܐ ܫܲܠܝܼܛܵܐ ܕܪܸ̈ܓܼܫܹܐ>
      text <ܐܸܡܲܬܼܝ ܕܢܵܩ̇ܫܝܼܢ ܡܲܩܪܵܒܼܘܼ ܡܲܩܪܸܒܼ ܥܲܡܗܘܿܢ ܘܲܡܫܲܦܸܠ ܠܗܘܿܢ>
      text <ܒܚܲܝܠܹܗ܃ ܐܵܘ ܐܵܦܠܵܐ ܬܘܼܒܼ ܡܚܵܪ ܚܵܐܲܪ ܒܗܘܿܢ ܘܚܵܫܹ̇ܒܼ ܘܐܲܝܠܹܝܢ>
      text <ܐܸܢܘܿܢ ܬܵܘܬܵܪܹ̈ܐ ܕܡ̣ܢ ܥܲܬܝܼ̈ܩܹܐ܃ ܘܐܲܝܠܹܝܢ ܚܲܕܼܬܼܵܐܝܼܬܼ ܐܸܬܼܓܒܸܠܘ>
      text <ܘܚܲܫܹ̈ܐ ܡ̇ܢ ܒܝܲܕܼ ܕܸܡ̈ܘܵܬܼܵܐ ܡܸܬܿܬܿܙܝܼܥܝܼܢ܃ ܐܵܘ ܒܡܲܪܓܫܵܢܘܼܬܼܵܐ ܕܠܵܐ>
      text <ܕܡܘܼܬܼܵܐ܃ ܘܥܘܼܗܕܵܢܵܐ ܕܠܵܐ ܚܲܫܹ̈ܐ܃ ܘܙܵܘܥܵܐ ܕܠܵܐ ܚܘܼ̈ܬܼܚܵܬܹܐ>
      text <ܕܡ̣ܢ ܗܵܠܹܝܢ ܬܘܼܒܼ܃ ܡܲܨܝܵܐ ܠܡܸܕܲܥ ܡܫܘܼܚܬܼܵܗ̇ ܕܢܲܦܫܵܐ>
      text <ܕܐܲܝܟܵܐ ܩܵܝ̇ܡܵܐ܁ ܗܵܝ̇ ܡܲܢ ܩܲܕܼܡܵܝܬܼܵܐ ܘܐܵܦܸܢ ܠܵܐ ܡܲܨܠܚܝܼܢ܃>
    block
      text <ܕܲܥܕܲܟܹܝܠ ܐܝܼܬܼ ܗ̄ܘ̣ ܬܲܟܼܬܘܼܫܵܐ ܠܢܲܦܫܵܐ܃ ܐܵܦܸܢ ܚܲܝܠܬܼܵܢܝܵܐ ܥܲܠܝܗܘܿܢ>
      text <ܡܚܵܘܝܵܐ܁ ܗܵܕܹܐ ܕܹܝܢ ܐܲܝܟܼ ܕܲܒܼܬܲܚܘܝܼܬܼܵܐ ܡܤܲܟܿܠܵܐ܃ ܐܲܝܟܼ ܗܵܝ̇ ܕܐܸܡ݂ܲܪ>
      text <ܟܬܼܵܒܼܵܐ܃ ܕܝܼܬܸܒܼ ܕܵܘܝܼܕܼ ܒܒܲܝܬܹܗ܃ ܘܐܲܢܝܼܚܹܗ ܡܵܪܝܵܐ ܡ̣ܢ ܟܠܗܘܿܢ>
      text <ܚܕܼܵܪܵܘܗܝ܁ ܗܵܠܹܝܢ܃ ܠܵܘ ܡܸܛܠ ܚܲܕܼ ܚܲܫܹ̈ܐ ܬܸܤܬܲܟܲܠ܃ ܐܸܠܵܐ ܘܥܲܡ>
      text <ܕܚܲܫܹ̈ܐ ܟܝܵܢܵܝܹ̈ܐ ܕܪܸܓܿܬܼܵܐ ܘܲܕܼܚܡܬܼܵܐ܃ ܘܐܵܦ ܚܲܫܵܐ ܕܪܸܚܡܲܬܼ ܬܸܫܒܿܘܿܚܬܼܵܐ>
      text <ܕܨܵܐܲܪ ܦܲܪ̈ܨܘܿܦܹܐ ܘܲܡܗܲܓܸܓܼ ܘܲܡܓܲܪܸܓܼ܁ ܘܚܲܫܵܐ ܕܪܸܚܡܲܬܼ ܡܸܤܦܵܐ>
      text <ܬܘܼܒܼ ܐܸܡܲܬܼܝ ܕܢܦܫܵܐ ܡܸܫܬܵܘܬܦܵܐ ܠܹܗ ܒܟܸܤܝܵܐ܃ ܐܵܦܸܢ ܠܲܥ̇ܒܼܵܕܼܵܐ>
      text <ܠܵܐ ܡܸܬܿܛܦܝܼܤܵܐ ܕܬܹܐܬܸܐ܁ ܨܲܠܡܹ̈ܐ ܕܨܸܒܼ̈ܘܵܬܼܵܐ ܕܪܸܚܡܲܬܼ ܟܸܤܦܵܐ>
      text <ܒܲܡܠܘܿܐܹ̈ܐ ܕܟܼܘܢܵܫ ܥܘܼܬܼܪܵܐ ܨܲܐܲܪ ܒܗܵܘܢܵܐ܃ ܘܲܠܢܲܦܫܵܐ ܡܦܝܼܣ>
      text <ܕܬܸܗܪܘܿܓܼ ܒܗܹܝܢ܃ ܘܲܡܚܲܬܼܚܸܬܼ ܠܩܸܢܝܵܢܗܹܝܢ܃ ܥܲܡ ܗܵܠܹܝܢ ܕܫܲܪܟܵܐ܁>
      text <ܠܵܘ ܟܠܗܘܿܢ ܚܲܫܹ̈ܐ ܒܓܼܘܼܪ̈ܵܓܹܐ ܡܲܩܪܒܼܝܼܢ܁ ܐܝܼܬܼ ܓܹܝܪ ܚܲܫܹ̈ܐ܃>
      text <ܕܐܘܼܠܨܵܢܹܐ ܒܲܠܚܘܿܕܼ ܡܲܤܒܿܠܝܼܢ ܠܵܗ̇ ܠܢܲܦܫܵܐ܁ ܡܲܐܝܼܢܘܼܬܼܵܐ ܕܹܝܢ>
      text <ܘܩܘܼܛܵܥܵܐ ܘܥܵܩܬܼܵܐ܃ ܠܵܘ ܒܓܼܘܼܪ̈ܵܓܹܐ܃ ܘܐܵܦܠܵܐ ܒܲܢܝܵܚܹ̈ܐ܃ ܐܸܠܵܐ>
      text <ܝܘܼܩܪܵܐ ܤܵܝ̇ܡܝܼܢ ܒܲܠܚܘܿܕܼ ܥܲܠ ܢܲܦܫܵܐ܁ ܚܠܝܼܨܘܼܬܼܵܐ ܕܢܲܦܫܵܐ܃>
      text <ܒܙܵܟܼܘܼܬܼܵܐ ܕܥܲܠ ܐܲܝܠܹܝܢ ܕܲܒܼܫܘܼ̈ܕܵܠܹܐ ܡܲܩܪܒܼܝܼܢ ܡܸܬܼܒܲܚܪܵܐ܁ ܕܗܵܠܹܝܢ>
      text <ܟܠܗܹܝܢ܃ ܝܑܼܕܲܥܬܼܵܐ ܩܲܛܝܼܢܬܼܵܐ ܘܝܲܕܼܥܹ̈ܐ ܙܵܕܹܩ ܕܢܸܗܘܘܿܢ ܠܐ̄ܢܵܫ܃>
      text <ܕܢܲܪܓܸܫ ܒܟܼܠ ܦܤܵܥܬܼܵܐ ܕܤܵܐܹ̇ܡ܁ ܕܠܲܐܝܟܵܐ ܡܲܛܝܼ܃ ܘܒܲܐܝܼܢܵܐ>
      text <ܐܲܬܼܪܵܐ ܫܲܪܝܲܬ̤ ܠܵܗ̇ ܢܲܦܫܵܐ ܠܡܸܕܼܪܲܟ܁ ܒܐܲܪܥܵܐ ܓܹܝܪ ܕܲܟܼܢܲܢ܃ ܐܵܘ>
      text <ܠܓܼܵܘ ܡ̣ܢ ܝܘܿܪܕܢܵܢ܁>
      text <ܘܐܸܬܼܒܲܩܵܐ܃ ܐܵܦ ܒܗܵܕܹܐ܁ ܕܐܸܢ ܡܸܛܠ ܢܲܗܝܼܪܘܼܬܼܵܗ̇ ܕܢܲܦܫܵܐ>
      text <ܤܵܦ̇ܩܵܐ ܝܑܼܕܲܥܬܼܵܐ ܠܦܘܼܪ̈ܫܵܢܹܐ ܗܵܠܹܝܢ܃ ܐܵܘ ܥܲܡܘܼܛܵܐܝܼܬܼ ܦܵܪܫܵܐ>
      text <ܠܗܘܿܢ܃ ܐܵܘ ܠܲܓܼܡܵܪ ܓܠܝܼܙܵܐ ܡ̣ܢ ܕܐܲܝܟܼ ܗܵܠܹܝܢ܁ ܡܸܫܟܲܚ ܐܲܢ̄ܬܿ ܟܲܝ>
    block
      text <ܟܠ ܟܠܹܗ܃ ܕܫܲܪܝܼܘ ܚܘܼ̈ܫܵܒܹܐ ܡܸܫܬܲܦܹܝܢ܃ ܝܵܗܹ̇ܒܼ ܦܸܗܝܵܐ ܐܲܬܼܪܵܐ>
      text <ܠܡܲܕܿܥܵܐ ܒܥܸܕܵܢܵܐ ܕܲܨܠܘܿܬܼܵܐ ܘܐܲܝܢܵܐ ܚܲܫܹ̈ܐ ܐܵܪܵܐ ܫܵܓܹ̇ܫ ܡܵܐ>
      text <ܕܢܸܩܪܘܿܒܼ ܪܸܥܝܵܢܵܐ ܠܲܨܠܘܿܬܼܵܐ ܡܲܪܓܸܫ ܐܲܢ̄ܬܿ ܒܵܟܼ܃ ܕܚܲܝܠܹܗ>
      text <ܕܫܸܠܝܵܐ ܐܲܓܸܢ ܥܲܠ ܢܲܦܫܵܐ ܒܲܒܼܗܝܼܠܘܼܬܼܵܐ ܘܫܲܝܢܵܐ ܕܠܵܐ ܒܲܥܝܵܕܼܵܐ>
      text <ܕܡܵܘܠܸܕܼ ܒܸܪܥܝܵܢܵܐ܃ ܡܸܬܼܚܛܸܦ ܗܵܘܢܵܐ ܒܐܲܡܝܼܢܘܼ ܠܒܲܪ ܡ̣ܢ>
      text <ܨܸܒܼܝܵܢܵܐ܃ ܒܙܵܘ̈ܥܹܐ ܠܵܐ ܡܓܲܫܡܹ̈ܐ ܠܘܵܬܼ ܐܲܝܠܹܝܢ ܕܠܵܐ ܡܲܦܲܣ>
      text <ܠܪܸ̈ܓܼܫܹܐ ܠܲܡܬܲܪܓܵܡܘܼ܃ ܡܸܬܼܢܲܒܒܼܪܫܵܐ ܒܵܟܼ ܡ̣ܢ ܫܸܠܝܵܐ ܚܲܕܼܘܼܬܼܵܐ>
      text <ܕܲܡܫܲܬܿܩܵܐ ܠܠܸܫܵܢܵܐ ܒܒܼܘܼܤܵܡܵܗ̇ ܕܠܵܐ ܡܸܬܼܦܲܚܲܡ܃ ܢܵܒܼ̇ܥܵܐ ܡ̇ܢ>
      text <ܒܐܲܡܝܼܢܘܼ ܡ̣ܢ ܠܸܒܵܐ ܗܲܢܝܼܐܘܼܬܼܵܐ ܡܸܕܸܡ ܕܢܵܓܼܕܵܐ ܠܹܗ ܠܟܼܠܹܗ>
      text <ܒܲܪܢܵܫܵܐ ܡ̣ܢ ܤܵܟܼܵܐ܃ ܟܲܕܼ ܠܵܐ ܪܓܼܝܼܫ ܐܲܢ̄ܬܿ ܒܲܙܒܲܢ ܢܵܦܹ̇ܠ ܒܟܼܠܹܞ>
      text <ܦܲܓܼܪܵܐ ܒܘܼܤܵܡܵܐ ܡܸܕܸܡ ܘܲܪܘܵܙܵܐ܃ ܕܠܸܫܵܢܵܐ ܕܝܼܠܝܼܕܼ ܒܸܤܪܵܐ ܠܵܐ>
      text <ܡܸܫܟܲܚ ܠܡܹܐܡܪܹܗ܃ ܐܲܝܟܲܢܵܐ ܕܲܠܟܼܠܗܹܝܢ ܐܲܪ̈ܥܵܢܵܝܵܬܼܵܐ ܐܲܝܟܼ ܩܸܛܡܵܐ>
      text <ܘܙܸܒܼܠܵܐ ܬܸܚܫܘܿܒܼ܃ ܐܵܦܸܢ ܒܥܘܼܗܕܵܢܵܐ ܕܝܼܠܹܗ܁ ܗܵܝ̇ ܡ̇ܢ ܩܲܕܼܡܵܝܬܼܵܐ܃>
      text <ܒܲܙܒܲܢ ܒܥܸܕܵܢ ܨܠܘܿܬܼܵܐ܃ ܘܒܲܙܒܲܢ ܒܩܸܪܝܵܢܵܐ܁ ܒܲܙܒܲܢ ܬܘܼܒܼ܃ ܡ̣ܢ>
      text <ܗܸܪܓܵܐ ܕܲܬܼܟܼܝܼܒܼܵܐܝܼܬܼ ܘܲܒܼܡܸܬܼܚܵܐ ܗܵܪܹܓܼ ܪܸܥܝܵܢܵܐ ܘܪܵܬܲܚ ܗܵܘܢܵܐ܁>
      text <ܗܵܕܹܐ ܕܲܐ̄ܚܪܵܝܑܬܼ ܐܲܝܟܼ ܕܲܒܼܤܘܿܓܼܵܐܐ܃ ܠܒܲܪ ܡ̣ܢ ܗܵܠܹܝܢ܁ ܘܲܟܼܡܵܐ>
      text <ܙܲܒܼ̈ܢܝܼܢ܃ ܒܲܥ̇ܒܼܵܕܹ̈ܐ ܕܲܡܫܵܟܼܵܐ܃ ܘܤܘܿܓܼܐܗܘܿܢ ܕܠܲܝ̈ܠܵܘܵܬܼܵܐ ܒܹܗ ܒܢܝܼܫܵܐ܃>
      text <ܒܹܝܬܼ ܫܸܢܬܼܵܐ ܠܥܝܼܪܘܼܬܼܵܐ܁ ܕܲܡܝܲܟܼ܃ ܟܲܕܼ ܠܵܐ ܕܲܡܝܼܟܼ܁ ܘܥܝܼܪ܃ ܟܲܕܼ>
      text <ܠܵܐ ܥܝܼܪ܁ ܘܒܼܘܼܤܵܡܵܐ ܕܪܵܦܹ̇ܬܼ ܒܓܼܘܼܫܡܵܐ ܟ̱ܠܹܗ܃ ܗܵܟܲܢ ܡܸܤܬܿܒܲܪ>
      text <ܠܹܗ ܠܒܲܪܢܵܫܵܐ ܒܥܸܕܵܢܵܐ ܗܵܘ̇܃ ܐܲܝܟܼ ܡܲܢ ܕܡܲܠܟܘܼܬܼܵܐ ܕܲܫܡܲܝܵܐ ܠܲܝܬܿ>
      text <ܡܸܕܸܡ ܐ̄ܚܪܹܝܢ܃ ܐܸܠܵܐ ܗܵܕܹܐ܁ ܘܲܚܙܝܼ ܬܘܼܒܼ ܐܸܢܗ̤ܘ ܕܲܩܢܵܬ̤ ܢܲܦܫܵܐ>
    block
      text <ܚܲܝܠܵܐ ܠܡܲܤܠܵܝܘܼ ܥܘܼܗ̈ܕܵܢܹܐ ܕܡܸܬܼܪ̈ܲܓܼܫܵܢܝܵܬܼܵܐ܃ ܒܝܲܕܼ ܚܲܝܠܹܗ>
      text <ܕܤܲܒܼܪܵܐ ܗܵܘ̇ ܕܐܲܡܝܸܟܼ ܥܲܠ ܠܸܒܵܐ܃ ܘܲܡܓܲܒܲܪ ܠܪܸ̈ܓܼܫܹܐ ܓܵܘܵܝܹ̈ܐ>
      text <ܒܲܦܝܵܤܵܐ ܠܵܐ ܡܸܬܼܦܲܫܩܵܢܵܐ܁ ܘܐܸܢܗ̤ܘ ܕܐܸܬܼܥܲܝܲܕܼ ܠܸܒܵܐ ܕܠܵܐ>
      text <ܒܛܝܼܠܘܼܬܼܵܐ ܕܲܥܠܵܘܗܝ܃ ܠܡܸܫܬܿܒܼܵܝܘܼ ܡ̣ܢ ܐܲܪ̈ܥܵܢܵܝܵܬܼܵܐ ܒܝܲܕܼ ܥܸܢܝܵܢܵܐ>
      text <ܕܠܵܐ ܦܤܵܩ ܕܥܲܡ ܦܵܪܘܿܩܲܢ܃ ܗ̤ܘܲܬܿ ܕܹܝܢ ܩܢܸܐ ܝܑܼܕܲܥܬܼܵܐ>
      text <ܠܦܘܼܪ̈ܫܢܹܐ ܕܲܩܪܵܝܬܼܵܐ ܕܝܼܠܹܗ ܕܥܸܢܝܵܢܵܐ ܐܸܡܲܬܼܝ ܕܬܸܫܡܲܥ܃ ܦܫܝܼܩܵܐܝܼܬܼ>
      text <ܕܹܝܢ ܡܲܛܥܸܡ ܫܸܠܝܵܐ ܕܠܵܐ ܦܤܵܩ ܥܲܡ ܦܘܼܠܚܵܝܹܗ ܐܲܡܝܼܢܵܐ ܗܵܠܹܝܢ>
      text <ܠܢܲܦܫܵܐ܁ ܘܐܵܒܼ̈ܕܵܢ ܬܘܼܒܼ ܡ̣ܢ ܒܵܬܲܪ ܫܟܼܵܚܬܗܹܝܢ ܡ̣ܢ ܡܲܗܡܝܵܢܘܼܬܼܵܐ>
      text <ܕܡܩܲܒ̈ܠܵܢܹܐ܃ ܘܲܠܢܘܼܓܼܪܵܐ ܬܘܼܒܼ ܠܵܐ ܡܸܫܬܼܟܼ̈ܚܵܢ܁ ܒܝܲܕܼ ܗܵܠܹܝܢ>
      text <ܡܲܡܪܲܚ ܐ̄ܢܵܫ ܠܡܹܐܡܲܪ ܒܤܵܗܕܘܼܬܼܵܐ ܕܪܸܥܝܵܢܵܐ ܬܟܼܝܼܠܵܐܝܼܬܼ܃ ܗܵܝ̇>
      text <ܕܐܸܡ݂ܲܪ ܛܘܼܒܼܵܢܵܐ ܦܵܘܠܘܿܣ܃ ܕܲܡܦܵܣ ܐ̄ܢܵܐ ܕܠܵܐ ܡܵܘܬܵܐ܃ ܘܠܵܐ>
      text <ܚܲܝܹ̈ܐ܃ ܘܠܵܐ ܕܩܵܝ̈ܡܵܢ܃ ܘܠܵܐ ܕܥܬܼܝܼ̈ܕܼܵܢ ܥܲܡ ܫܲܪܟܵܐ܃ ܡܸܫ̈ܟܿܚܵܢ>
      text <ܠܡܸܦܪܫܲܢܝ ܡ̣ܢ ܚܘܼܒܹܗ ܕܲܡܫܝܼܚܵܐ܁ ܐܵܘ ܕܲܠܡܵܐ ܐܘܼܠܨܵܢܵܐ ܕܦܲܓܼܪܵܐ>
      text <ܐܲܟܲܚ̄ܕܼ ܘܲܕܼܢܲܦܫܵܐ܃ ܐܵܘ ܪܕܼܘܼܦܝܵܐ܃ ܐܵܘ ܟܲܦܢܵܐ܃ ܐܵܘ ܥܪܲܛܸܠܵܝܘܼܬܼܵܐ܃>
      text <ܐܵܘ ܡܫܵܘܚܕܼܘܼܬܼܵܐ܃ ܐܵܘ ܚܒܼܘܼܫܝܵܐ܃ ܐܵܘ ܩܹܘܲܢܕܹܝܢܘܿܣ܃ ܐܵܘ ܤܲܝܦܵܐ>
      text <ܐܸܠܵܐ ܐܵܦܠܵܐ ܡܲܠܲܐܟܼܵܘ̈ܗܝ ܕܤܵܛܵܢܵܐ܃ ܘܠܵܐ ܚܲܝܠܵܘ̈ܗܝ ܒܒܼܝܼܫܘܼܬܼ>
      text <ܨܸܢ̈ܥܵܬܼܗܘܿܢ܁ ܘܠܵܐ ܬܸܫܒܿܘܿܚܬܼܵܐ ܕܡܸܬܼܒܲܛܠܵܐ ܒܝܲܕܼ ܫܘܼ̈ܕܵܠܹܝܗ̇>
      text <ܡܚܲܬܼܚ̈ܬܼܵܢܹܐ܃ ܘܠܵܐ ܥܫܘܼܩܝܹ̈ܐ ܘܓܼܘܼܢܵܝܹ̈ܐ ܒܝܲܕܼ ܩܘܼܦܵܚܹ̈ܐ ܕܡܲܓܵܢ܁>
      text <ܐܸܢܗ̤ܘ ܕܗܵܠܹܝܢ ܐܵܚܝ܃ ܒܝܲܬܝܼܪ ܘܚܲܤܝܼܪ ܠܵܐ ܫܲܪܝܼܘ ܒܢܲܦܫܵܟܼ>
      text <ܠܡܸܬܼܚܙܵܝܘܼ܃ ܥܲܡ̈ܠܲܝܟ ܘܐܘܼܠܨܵܢܲܝ̈ܟ ܘܫܸܠܝܵܟܼ ܟ̱ܠܹܗ܃ ܬܥܵܫܵܐ>
      text <ܐܸܢܘܿܢ ܕܡܲܓܵܢ܁ ܘܐܵܦܠܵܐ ܐܸܢܗ̤ܘ ܕܬܸܕܼܡܪ̈ܵܬܼܵܐ ܢܸܤܬܲܥܪ̈ܵܢ ܒܐܝܼܕܲܝ̈ܟ>
    block
      text <ܘܡܝܼ̈ܬܹܐ ܬܩܝܼܡ܃ ܐܝܼܬܲܝܗܹܝܢ ܒܦܸܚܡܵܐ ܕܗܵܠܹܝܢ ܡܸܕܸܡ܁ ܘܙܵܕܹܩ>
      text <ܡܸܟܹܝܠ ܕܲܬܼܙܝܼܥ ܝܵܬܼܵܟܼ܃ ܘܲܒܼܕܼܡ̈ܥܹܐ ܬܦܝܼܣ ܠܡܲܚܝܵܢܵܐ ܕܟܼܠ܃>
      text <ܕܲܬܪܝܼܡ ܐܲܦܲܝ̈ ܬܲܪܥܵܐ ܡ̣ܢ ܠܸܒܵܐ܃ ܘܚܘܼܫܟܵܐ ܕܥܲܪ̈ܦܸܠܲܝ ܚܲܫܹ̈ܐ>
      text <ܢܸܩܦܘܿܠ ܡ̣ܢ ܪܩܝܼܥܵܐ ܕܲܠܓܼܵܘ܃ ܘܬܸܫܬܿܘܸܐ ܠܡܸܚܙܵܐ ܠܨܸܡܚܹܗ>
      text <ܕܐܝܼܡܵܡܵܐ܃ ܘܠܵܐ ܬܸܗܘܸܐ ܝܵܬܹ̇ܒܼ ܒܚܸܫܘܿܟܼܵܐ ܐܲܝܟܼ ܡܝܼܬܼܵܐ ܠܥܵܠܲܡ܁>
      text <ܫܲܗܪܵܐ ܐܲܡܝܼܢܵܐ ܥܲܡ ܩܸܪܝܵܢܵܐ܃ ܘܲܤܝܵܡ ܒܘܼܪ̈ܟܹܐ ܤܒܼܝܼ̈ܤܹܐ ܕܒܲܝܢܵܬܼܗܘܿܢ>
      text <ܡܸܬܼܝܲܒܿܠܝܼܢ܃ ܠܵܐ ܡܸܬܿܬܲܗܹܝܢ ܙܲܒܼܢܵܐ ܡ̣ܢ ܕܢܸܬܿܠܘܼܢ ܛܵܒܼ̈ܬܼܵܐ>
      text <ܗܵܠܹܝܢ ܠܗܵܘ̇ ܕܡܸܬܼܚܲܦܲܛ܁ ܕܐܲܝܠܹܝܢ ܕܐܸܟܲܚܘ ܐܸܢܹܝܢ܃ ܒܗܵܠܹܝܢ>
      text <ܐܸܫܟܲܚܘ܁ ܘܐܲܝܠܹܝܢ ܬܘܼܒܼ ܕܡܸܫܟܿܚܝܼܢ܃ ܒܗܵܠܹܝܢ ܡܨܹܝܢ ܠܡܸܫܟܵܚܘܼ܁>
      text <ܘܟܲܕܲ ܢܸܬܼܐܡܸܢ ܒܫܸܠܝܵܐ ܥܲܡ ܦܘܼܠܚܵܢܵܐ ܕܗܵܠܹܝܢ܃ ܟܲܕܼ ܠܵܐ ܐܲܤܝܼܪ>
      text <ܪܸܥܝܵܢܵܐ ܒܡܸܕܸܡ ܘܲܒܼܐ̄ܢܵܫ ܠܒܲܪ ܡ̣ܢ ܢܲܦܫܹܗ܃ ܒܲܥ̇ܒܼܵܕܹ̈ܐ ܕܲܡܝܲܬܿܪܘܼܬܼܵܐ>
      text <ܕܲܠܓܼܵܘ ܡܸܬܼܦܲܠܚܵܐ܃ ܒܗܵܘܿܢ ܒܲܥ̇ܒܼܵܕܹ̈ܐ ܒܲܩܢܘܿܡܲܢ ܩܲܪܝܼܒܼܵܐܝܼܬܼ>
      text <ܡܸܫܟܿܚܝܼܢܲܢ ܒܡܲܪܓܫܵܢܘܼܬܼܵܐ ܚܲܬܼܝܼܬܿܬܵܐ ܡܸܢܗܹܝܢ ܕܗܵܠܹܝܢ ܡܢܵܬܼܵܢܵܐܝܼܬܼ܃>
      text <ܘܡܸܫܬܲܪܪܝܼܢܲܢ ܘܐܵܦ ܥܲܠ ܫܲܪܟܵܐ܁ ܐܲܝܠܹܝܢ ܕܒܲܗܘܵܝܵܐ ܕܲܒܼܫܸܠܝܵܐ>
      text <ܢܤܲܒܼܘ ܢܸܤܝܵܢܵܐ ܕܒܲܤܝܼܡܘܼܬܹܗ ܕܐܲܠܵܗܵܐ܃ ܠܵܐ ܤܢܝܼܩܝܼܢ ܥܲܠ>
      text <ܦܝܵܤܵܐ ܤܲܓܝܼܐܵܐ܁ ܐܵܦܠܵܐ ܒܚܲܫܵܐ ܕܠܵܐ ܗܲܝܡܵܢܘܼܬܼܵܐ ܡܸܬܼܟܲܪܗܵܐ>
      text <ܢܲܦܫܗܘܿܢ ܐܲܝܟܼ ܦܠܝܼ̈ܓܲܝܼ ܥܲܠ ܫܪܵܪܵܐ܁ ܤܵܗܕܘܼܬܼܵܐ ܕܪܸܥܝܵܢܗܘܿܢ>
      text <ܤܵܦ̇ܩܵܐ ܠܲܦܝܵܤܗܘܿܢ܃ ܝܲܬܝܼܪ ܡ̣ܢ ܪܸܒܿܘܿ ܡܸܠܝܼ̈ܢ ܕܲܕܼܠܵܐ ܢܸܤܝܵܢܵܐ܁>
  text 71
    block
    block
      text <ܥܠܲܝܗܹܝܢ ܕܝܼܠܗܹܝܢ ܕܡܲܥܒܿܕܼܸܵܢ̈ܘܵܬܼܵܐ ܕܡ̣ܢ ܛܲܝܒܿܘܼܬܼܵܐ܁ ܥܐ܁>
    block
      text <ܗ̤ܘܲܝܬܿ ܤܵܐܹ̇ܡ ܐܵܬ̤ܵܐ ܒܢܲܦܫܵܟܼ ܐܲܡܝܼܢܵܐܝܼܬܼ܃ ܘܡܸܬܼܒܲܩܸܐ܁ ܘܲܒܼܙܲܒܼܢܵܐ>
      text <ܗܵܘ̇ ܕܬܲܪܓܸܫ ܐܲܢ̄ܬܿ ܒܵܟܼ܃ ܕܲܒܼܛܝܼܠܘܼܬܹܗ ܕܐܲܠܵܗܵܐ ܫܲܪܝܲܬ̤ ܓܵܠܝܵܐ>
      text <ܝܵܬܼܵܗ̇ ܠܢܲܦܫܵܐ܃ ܐܸܤܬܲܟܲܠ ܡܸܟܹܝܠ܃ ܕܩܲܪܝܼܒܼ ܐܲܢ̄ܬܿ ܠܠܲܡܹܐܢܵܐ>
      text <ܕܕܲܟܿܝܘܼܬܼܵܐ܃ ܡܵܐ ܕܹܝܢ ܕܫܲܪܝܼ ܒܲܪܢܵܫܵܐ ܠܡܸܬܼܥܲܠܵܝܘܼ ܡ̣ܢ ܚܲܫܹ̈ܐ܃>
      text <ܡܸܚܕܼܵܐ ܚܲܝܠܵܐ ܗܵܢܵܐ ܩܲܕܝܼܫܵܐ ܢܵܩܹ̇ܦ ܠܵܗ̇ ܠܢܲܦܫܵܐ܁ ܘܠܵܐ ܦܵܪܹܩ>
      text <ܡܸܢܵܗ̇܃ ܠܵܐ ܠܸܠܝܵܐ ܘܠܵܐ ܐܝܼܡܵܡܵܐ܁ ܘܲܡܚܵܘܸܐ ܠܵܗ̇ ܡܕܲܒܿܪܵܢܘܼܬܹܗ>
      text <ܕܐܲܠܵܗܵܐ܁ ܘܲܥܕܲܡܵܐ ܓܹܝܪ ܠܲܙܥܘܿܪ̈ܝܵܬܼܵܐ ܕܟܼܠ ܕܐܝܼܬܼ ܘܗܵܘܹ̇ܐ ܘܐܹܝܢ>
      text <ܘܠܵܐ܃ ܕܡܸܤܬܲܥܪ̈ܵܢ ܠܘܵܬܼ ܒܲܪܢܵܫܵܐ ܒܟܸܤܝܵܐ ܘܲܒܼܓܸܠܝܵܐ܃ ܘܒܲܒܼܪܝܼܬܹܗ>
      text <ܕܥܵܠܡܵܐ ܗܵܢܵܐ܃ ܓܵܠܹ̇ܐ ܠܵܗ̇ ܠܢܲܦܫܵܐ ܚܲܝܠܵܐ ܗܵܘ̇ ܕܢܲܩܝܼܦ ܠܵܗ̇܁>
      text <ܘܓܼܵܠܹ̇ܐ ܠܵܗ̇ ܚܲܝܠܵܐ ܕܥܵܒܼܘܿܕܼܘܼܬܹܗ ܕܐܲܠܵܗܵܐ܃ ܘܲܡܚܵܘܸܐ ܠܵܗ̇>
      text <ܒܛܝܼܠܘܼܬܼܵܐ ܐܲܠܵܗܵܝܬܐ ܕܲܕܼܠܵܐ ܫܠܘܵܐ ܢܲܩܝܼܦܵܐ ܘܤܵܥܪܵܐ ܠܟܼܠܡܸܕܸܡ>
      text <ܕܗܵܕܹܐ ܒܪܝܼܬܼܵܐ܁ ܘܕܲܐܝܟܲܢܵܐ ܢܲܩܝܼܦܵܐ ܠܹܗ ܠܒܲܪܢܵܫܵܐ ܒܟܼܠܥܸܕܵܢ܃>
      text <ܘܟܲܕܼ ܗ̤ܘ ܠܵܐ ܪܓܼܝܼܫ ܘܠܵܐ ܝܵܕܲܥ ܡܢܲܛܪܵܐ ܠܹܗ ܡ̣ܢ ܤܲܩܘܼ̈ܒܼܠܹܐ>
      text <ܒܟܼܠ ܙܒܲܢ܃ ܘܬܼܵܪܨܵܐ ܠܹܗ ܠܘܵܬܼ ܡܸܕܸܡ ܕܦܘܼܪܩܵܢܵܐ ܘܼܢܝܵܚܵܐ>
      text <ܕܢܲܦܫܹܗ ܘܲܕܼܦܲܓܼܪܹܗ ܘܲܫܟܼܵܚܬܼܵܐ ܕܚܲܝܘ̈ܗܝ܁ ܘܡܸܟܹܝܠ ܗ̤ܘ ܟܲܕܼ ܗ̤ܘ>
      text <ܚܲܝܠܵܐ ܐܲܠܵܗܵܝܵܐ܃ ܕܐܝܼܬܼܵܘܗܝ ܤܵܥܘܿܪܵܐ ܕܗܵܠܹܝܢ ܟܠܗܹܝܢ܃ ܡܚܵܘܸܐ>
      text <ܢܲܦܫܹܗ ܠܒܲܪܢܵܫܵܐ ܒܟܸܤܝܵܐ܃ ܒܓܸܠܝܵܢܵܐ ܡܸܬܼܝܲܕܼܥܵܢܵܐ ܠܲܟܼܝܵܢܹܗ ܪܘܼܚܵܢܵܐ>
      text <ܕܗ̤ܘܝܘܼ ܡܲܕܿܥܵܐ܁ ܡܵܐ ܕܹܝܢ ܕܐܸܫܬܘܝܼ ܒܲܪܢܵܫܵܐ ܠܲܡܩܲܒܵܠܘܼ ܠܚܲܝܠܵܐ>
      text <ܗܵܢܵܐ ܒܓܼܵܘ ܢܲܦܫܹܗ܃ ܬܘܼܒܼ ܠܲܝܬܿ ܠܹܗ܃ ܐܸܠܵܐ ܬܸܡܗܵܐ ܘܫܸܬܼܩܵܐ܃>
      text <ܘܕܸܡ̈ܥܹܐ ܕܲܒܼܟܼܠܥܸܕܵܢ ܪ̈ܵܕܼܝܵܢ ܐܲܝܟܼ ܡܲܝ̈ܵܐ܃ ܘܦܵܐܹ̇ܫ ܡܸܟܹܝܠ ܒܲܪܢܵܫܵܐ>
    block
      text <ܡ̣ܢ ܟܠܗܘܿܢ ܥ̇ܒܼܵܕܹ̈ܐ܁ ܘܚܵܙܹ̇ܐ ܐܲܢ̄ܬܿ ܡܸܟܹܝܠ ܒܟܼܠܥܸܕܵܢ܃ ܒܗܵܕܹܐ>
      text <ܚܙܵܬܼܵܐ ܕܐܲܡܝܼܢܘܼܬܼ ܒܛܝܼܠܘܼܬܹܗ ܕܐܲܠܵܗܵܐ ܕܲܠܘܵܬܼ ܥ̇ܒܼܵܕܼ ܐܲܝܼܕܼܵܘ̈ܗܝ܁>
      text <ܗܵܘܢܵܐ܃ ܟܲܕܼ ܡܸܬܼܒܠܲܥ ܒܬܸܡܗܵܐ܁ ܪܸ̈ܓܼܫܹܐ܃ ܟܲܕܼ ܫܠܹܝܢ܁ ܒܲܪܢܵܫܵܐ>
      text <ܬܵܚܘܿܒܼܵܐ܃ ܕܲܤܚܝܼܦ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ܁ ܕܠܵܐ ܠܸܫܵܢܵܐ ܠܹܗ>
      text <ܕܲܢܡܲܠܸܠ܃ ܘܠܵܐ ܠܸܒܵܐ ܬܘܼܒܼ ܤܵܦܹ̇ܿܩ ܕܲܢܨܲܠܸܐ܁ ܐܸܠܵܐ ܡ̣ܢ ܬܸܡܗܵܐ>
      text <ܕܲܒܼܤܘܼܥܪ̈ܢܹܐ܃ ܐܵܦ ܗ̤ܝ ܨܠܘܿܬܼܵܐ ܒܲܛܝܼܠܵܐ܁ ܗܵܘ̇ ܒܵܛܠܵܢܵܐ ܕܲܡܝܲܬܲܪ>
      text <ܡ̣ܢ ܥ̇ܒܼܵܕܼܵܐ܃ ܟܲܕܼ ܒܲܠܚܘܿܕܼ ܫܠܸܐ ܒܲܪܢܵܫܵܐ ܒܟܼܠܗܘܿܢ ܪܸ̈ܓܼܫܘܗܝ>
      text <ܘܙܵܘܥܵܘ̈ܗܝ܃ ܘܒܲܐܡܝܼܢܘܼ ܤܚܝܼܦ ܪܡܸܐ ܥܲܠ ܐܲܦܵܘ̈ܗܝ ܩܕܼܵܡ ܡܵܪܹܗ܁>
      text <ܘܲܥܕܲܡܵܐ ܕܐܵܦ ܓܲܪ̈ܡܵܘܗܝ܃ ܬܸܫܒܿܘܿܚܬܼܵܐ ܡܲܤܩܝܼܢ ܒܫܸܬܼܩܗܘܿܢ>
      text <ܠܐܲܠܵܗܵܐ܃ ܒܒܸܛܠܵܢܵܐ ܗܵܘ̇ ܕܡܸܤܬܿܒܲܪ܃ ܐܲܝܟܼ ܕܐܸܡ݂ܲܪ ܢܒܼܝܼܵܐ܃>
      text <ܕܟܼܠܗܘܿܢ ܓܲܪ̈ܡܲܝ ܢܹܐܡܪܘܼܢ܃ ܡܵܪܝܵܐ ܡܲܢ̣ܘܼ ܐܲܟܼܘܵܬܼܵܟܼ܁>
      text <ܒܗܵܘ̇ ܙܲܒܼܢܵܐ ܝܲܬܝܼܪ ܡ̣ܢ ܟܠܗܘܿܢ ܚܲܫܹ̈ܐ܃ ܫܹܐܕܼܵܐ ܗܵܘ̇ ܕܪܵܡܘܼܬܼܵܐ܃>
      text <ܟܲܕܼ ܐܲܤܝܼܪ ܘܲܪܡܸܐ ܬܚܹܝܬܼ ܪܸ̈ܓܼܠܹܝܗ̇ ܕܢܲܦܫܵܐ ܬܸܫܟܚܝܼܘܗܝ܁ ܒܗܵܕܹܐ>
      text <ܡܵܘܗܲܒܼܬܼܵܐ ܐܲܝܟܼ ܕܐܵܡ̇ܪܝܼܢ ܡܸܫܬܿܘܸܐ ܒܲܪܢܵܫܵܐ ܠܚܘܼܒܵܐ ܕܐܲܠܵܗܵܐ܃>
      text <ܘܲܠܡܘܼܟܵܟܼܵܐ ܡܫܲܠܡܵܢܵܐ܁ ܗ̤ܝ ܗܵܕܹܐ ܡܵܘܗܲܒܼܬܼܵܐ ܩܲܕܼܡܵܝܑܬܼ܃ ܒܫܸܠܝܵܐ>
      text <ܡܸܬܿܛܲܥܡܵܐ܁ ܘܐܲܝܠܹܝܢ ܕܥܲܡ ܦܘܼܠܚܵܢܵܐ ܘܲܢܛܘܼܪܬܵܐ ܠܲܓܼܡܵܪ>
      text <ܠܓܼܵܘ ܡ̣ܢ ܫܸܠܝܵܐ ܗܘ̤ܵܘ܃ ܠܵܐ ܡܲܨܝܵܐ ܕܠܵܐ ܝܵܕܼܥܝܼܢ ܠܵܗ̇ ܠܗܵܕܹܐ܁>
      text <ܡܵܐ ܕܹܝܢ ܕܲܢܦܲܩ̣ ܒܲܪܢܵܫܵܐ ܠܒܲܪ ܡ̣ܢ ܫܸܠܝܵܐ ܘܐܸܚܲܕܼ ܫܲܪܝܼܘܼܬܼܵܐ܃>
      text <ܩܵܦ̇ܤܵܐ ܡܸܢܹܗ܁ ܘܟܲܕܼ ܬܘܼܒܼ ܥܲܠ̣ ܘܝܼܨܸܦ̣ ܕܢܲܦܫܹܗ ܘܐܲܩܸܦ̣>
      text <ܚܝܼܨܵܐܝܼܬܼ ܒܦܘܼܠܚܵܢܵܐ ܕܲܥܝܵܕܼܵܐ܃ ܬܘܼܒܼ ܦܸܫܛܲܬ̤ ܗ̤ܝ ܠܵܗ̇܃ ܘܚܵܘܝܲܬ̤>
      text <ܚܲܝܠܵܗ̇ ܠܢܲܦܫܵܐ܁ ܡܵܐ ܗܵܟܹܝܠ ܕܐܸܬܼܓܡܲܪ ܐ̄ܢܵܫ ܡܫܲܡܠܝܵܐܝܼܬܼ܃>
      text <ܠܓܼܵܘ ܘܲܠܒܲܪ ܢܲܩܝܼܦ ܠܹܗ ܚܲܝܠܵܐ ܗܵܢܵܐ܃ ܘܠܵܐ ܫܵܠܹ̇ܐ ܚܕܼܵܐ ܫܵܥܵܐ>
    block
      text <ܡ̣ܢ ܬܸܢ̈ܚܵܬܼܵܐ ܘܕܸܡ̈ܥܹܐ ܥܲܡ ܫܲܪܟܵܐ܃ ܐܸܢܗܘ̤ ܕܠܵܐ ܡܲܫܘܲܪ ܛܲܟܼܤܵܐ>
      text <ܙܗܝܼܪܵܐ ܕܦܘܼܠܚܵܢܹܗ܁ ܐܵܦ ܗܵܫܵܐ܃ ܐܝܼܬܼ ܐ̄ܢܵܫܵܐ ܕܐܸܬܿܘܝܼܘ ܠܗܵܕܹܐ>
      text <ܒܲܡܢܵܬܼܵܐ܁ ܘܲܠܗܵܘ̇ ܕܫܘܼܡܠܵܝܵܐ܃ ܡ̣ܢ ܗܵܕܹܐ ܡܢܵܬܼܵܢܵܝܬܼܵܐ ܕܲܠܘܵܬܼܗܘܿܢ>
      text <ܡܸܫܬܿܘܕܥܝܼܢ ܕܝܼ̈ܠܵܝܵܬܼܵܗ̇܁ ܡܸܛܠ ܕܟܲܕܼ ܡܢܹܩܝܼܬܼܵܐ ܕܚܲܡܪܵܐ ܛܥܸܡ̣>
      text <ܐ̄ܢܵܫ ܡ̣ܢ ܓܪܵܒܼܵܐ ܪܲܒܵܐ܃ ܝܵܕܲܥ̇ ܠܟܼܠܹܗ ܡܸܟܹܝܠ܃ ܕܐܲܝܟܲܢ ܐܝܼܬܼܵܘܗܝ>
      text <ܐܵܦ ܟܲܕܼ ܐ̄ܚܪ̈ܵܢܹܐ ܢܸܫܬܿܘܿܢ܃ ܐܸܢ ܒܲܡܢܵܬܼܵܐ ܘܐܸܢ ܟ̱ܠܹܗ ܒܟܼܠܹܗ܁>
      text <ܒܫܘܼܡܠܵܝܵܐ ܕܹܝܢ܃ ܠܵܐ ܥܓܲܠ ܡܸܫܬܿܟܲܚ ܐ̄ܢܵܫ ܕܲܩܢܸܐ܃ ܐܸܠܵܐ ܐܸܢ>
      text <ܠܡܲܚܤܸܢ܁ ܡܸܛܠ ܕܗܵܢܵܐ ܚܲܝܠܵܐ܃ ܡܵܘܗܲܒܼܬܼܵܐ ܗ̣̄ܝ ܕܲܢܛܘܼܪܲܬܼ>
      text <ܫܸܠܝܵܐ܁ ܘܡܸܛܠ ܕܠܲܝܬܿ ܕܐܲܚܝܼܕܼ ܒܪܼܵܪܲܢ ܗܵܢܵܐ ܡܩܲܛܥܵܐ ܫܸܠܝܵܐ>
      text <ܓܡܝܼܪܵܐ ܘܲܢܛܘܼܪܬܵܐ ܡܫܲܡܠܲܝܬܼܵܐ܃ ܐܵܦ ܡ̣ܢ ܡܵܘܗ̈ܒܼܵܬܹܐ ܚܲܤܝܼܪܝܼܢ܁>
      text <ܡ̇ܢ ܕܹܝܢ ܕܩܸܢܸܐ ܠܗܵܠܹܝܢ ܝܲܕܼܥܹ̈ܐ ܒܪܘܼܫܡܵܐ ܕܲܕܼܝܘܿܬܼܵܐ܃ ܘܒܲܥ̇ܒܼܵܕܼܵܐ>
      text <ܠܵܐ ܫܟܼܚܝܼܢ ܠܵܘܬܹܗ ܒܢܸܤܝܵܢܵܐ܃ ܕܵܡܹ̇ܐ ܠܐ̄ܢܵܫ ܕܲܛܥܝܼܢ ܥܲܠ ܕܪܵܥܹܗ>
      text <ܟܸܢܵܪܵܐ ܕܲܡܨܲܒܲܬܼ ܘܲܡܬܲܩܲܬ ܒܡܸܢܹ̈ܐ ܚܝܼ̈ܨܵܬܼܵܐ܃ ܘܠܵܐ ܝܵܕܼ̈ܥܵܬ ܘܲܡܕܲܪ̈ܫܵܢ>
      text <ܨܸܒܼ̈ܥܵܬܹܗ ܠܡܸܩܲܫ ܒܗܹܝܢ܃ ܘܲܠܡܸܬܲܠ ܦܘܼܪ̈ܫܵܢܹܐ ܕܢܸܥ̈ܡܵܬܼܵܐ ܠܒܼܘܼܤܵܡܵܐ>
      text <ܕܢܲܦܫܹܗ܁ ܐܸܠܵܐ ܟܸܢܵܪܵܐ ܒܲܠܚܘܿܕܼ ܩܢܸܐ܃ ܘܠܵܘ ܐܵܦ ܐܘܼܡܵܢܘܼܬܹܗ܁>
      text <ܘܲܤܢܝܼܩ ܥܲܠ ܐ̄ܚܪ̈ܵܢܹܐ܃ ܕܢܸܙܡܪܘܼܢ ܒܹܗ ܩܕܼܵܡܵܘܗܝ ܘܲܢܒܲܤܡܘܼܢܝܵܗܝ܁>
      text <ܠܵܘ ܐܸܡܲܬܼܝ ܕܬܸܥܬܲܪ ܒܝܼܕܲܥܬܼܵܐ ܕܤܲܓܝܼ̈ܐܵܬܼܵܐ ܬܸܚܕܸܐ܃ ܐܸܠܵܐ ܟܲܕܼ>
      text <ܗܵܘ̇ ܡܵܐ ܕܝܵܕܲܥ ܐܲܢ̄ܬܿ ܒܲܥ̇ܒܼܵܕܼܵܐ ܬܸܚܕܸܐ ܕܲܫܟܼܝܼ ܠܘܵܬܼܵܟܼ܁ ܩܲܕܼܡܵܝܬܼܵܐ>
      text <ܕܹܝܢ ܒܸܠܥܵܕܼ ܗܵܝ̇ ܕܬܲܪܬܹܝܢ܃ ܟܲܕܼ ܒܐܝܼܕܼܵܐ ܒܐܝܼܕܼܵܐ ܠܒܸܤܬܪܵܗ̇>
      text <ܥܵܛ̇ܦܵܐ܃ ܘܐܵܦ ܠܪܵܡܘܼܬܼܵܐ ܢܵܩ̇ܦܵܐ ܡܸܛܠ ܒܸܛܠܵܢܵܐ܁ ܟܲܕܼ ܕܹܝܢ>
      text <ܒܲܬܼܪܲܝܢܝܼܬܼܵܐ ܬܸܬܼܚܲܦܲܛ܃ ܡ̣ܢ ܟܠ ܦܪܘܿܣ ܘܐܵܦ ܒܗܵܝ̇ ܬܸܬܼܢܗܲܪ ܕܠܵܐ>
      text <ܝܘܼܠܦܵܢܵܐ܁ ܥܲܝܢܵܗ̇ ܕܝܼܕܲܥܬܼܵܐ܃ ܢܸܤܝܵܢܵܐ܁ ܘܬܲܪܒܿܝܼܬܼܵܗ̇܃ ܦܘܼܠܚܵܢܵܐ ܐܲܡܝܼܢܵܐ܁>
    block
      text <ܐܵܬ̤ܵܐ ܢܲܗܝܼܪܬܵܐ ܕܫܲܦܝܘܼܬܼܵܐ ܕܢܲܦܫܵܟܼ ܗܵܕܹܐ ܬܸܗܘܸܐ ܠܵܟܼ܃ ܐܸܡܲܬܼܝ>
      text <ܕܟܲܕܼ ܬܸܬܼܒܲܩܸܐ ܒܲܩܢܘܿܡܵܟܼ܃ ܥܲܠ ܟܠܗܘܿܢ ܒܢܲܝ̈ܢܵܫܵܐ ܪ̈ܲܚܡܹܐ ܡܠܸܐ>
      text <ܐܲܢ̄ܬܿ܁ ܘܲܒܼܚܵܘܤܵܢܵܐ ܕܲܥܠܲܝܗܘܿܢ ܡܸܬܿܛܲܪܲܦ ܠܸܒܵܟܼ ܘܝܵܩܹ̇ܕܼ ܐܲܝܟܼ>
      text <ܕܲܒܼܢܘܼܪܵܐ܃ ܕܠܵܐ ܦܘܼܪܫܵܢܵܐ ܕܦܲܪ̈ܨܘܿܦܹܐ܁ ܟܲܕܼܸ ܒܝܲܕܼ ܗܵܠܹܝܢ ܐܲܡܝܼܢܵܐܝܼܬܼ܃>
      text <ܗܵܝ̇ ܨܘܼܪܬܵܐ ܕܐܲܒܼܵܐ ܕܒܲܫܡܲܝܵܐ ܡܸܬܼܚܲܙܝܵܐ ܒܵܟܼ܁ ܡܫܘܼܚܬܼܵܐ ܕܕܼܘܼܒܵܪ̈ܲܝܟ>
      text <ܠܵܐ ܗ̄ܘ̣ܵܐ ܡ̣ܢ ܦܘܼܪ̈ܫܵܢܹܐ ܕܥܲܡܠܲܝ̈ܟ ܐܸܠܵܐ܃ ܡ̣ܢ ܫܘܼܚ̈ܠܵܦܹܐ ܕܲܡܩܲܒܸܠ>
      text <ܡ̇ܕܥܵܟܼ ܬܸܤܬܲܟܲܠ܁ ܡܥܵܕܼ ܗ̄ܘ̣ ܦܲܓܼܪܵܐ ܠܡܸܤܚܵܐ ܒܕܸܡ̈ܥܹܐ܃>
      text <ܐܸܡܲܬܼܝ ܕܗܵܘܢܵܐ ܢܚܘܼܪ ܒܪ̈ܘܼܚܵܢܵܝܵܬܼܵܐ܃ ܟܲܕܼ ܐܲܝܟܼ ܕܡ̣ܢ ܢܲܚ̈ܠܹܐ ܫܵܦ̈ܥܵܢ>
      text <ܡ̣ܢ ܥܲܝ̈ܢܹܐ܃ ܘܲܡܨܲܒ̈ܥܵܢ ܠܦܲܟܹ̈ܐ܃ ܕܠܵܐ ܥܸܨܝܵܢܵܐ܃ ܘܲܕܼܠܵܐ ܒܨܸܒܼܝܵܢܵܐ܁>
      text <ܐܸܢܵܐ ܡ̇ܢ ܝܵܕܲܥ̇ ܐ̄ܢܵܐ ܐ̄ܢܵܫ܃ ܕܐܵܦ ܒܓܼܵܘ ܫܸܢܬܹܗ ܐܸܬܿܬܿܚܸܕܼ ܒܬܲܗܪܵܐ>
      text <ܕܒܲܐܠܵܗܵܐ ܒܬܹܐܘܿܪܝܼܵܐ ܕܡܸܕܸܡ܃ ܡ̣ܢ ܡܠܘܿܐܵܐ ܕܩܸܪܝܵܢܵܐ ܕܡ̣ܢ>
      text <ܪܲܡܫܵܐ܃ ܘܟܲܕܼ ܬܲܡܝܼܗܵܐ ܢܲܦܫܹܗ ܒܗܸܪܓܵܐ ܕܬܹܐܘܿܪܝܼܵܐ ܗܵܝ̇܁ ܐܲܝܟܼ>
      text <ܗܵܘ̇ ܕܡܲܪܓܸܫ ܗ̄ܘ̣ܵܐ܃ ܕܥܸܕܵܢܵܐ ܤܲܓܝܼܐܵܐ ܐܝܼܬܼ ܗ̄ܘ̣ܵܐ ܠܹܗ ܕܗܵܪܹܓܼ>
      text <ܒܙܵܘ̈ܥܹܐ ܕܫܸܢܬܹܗ܃ ܘܡܸܬܼܒܲܩܸܐ ܒܬܸܡܗܵܐ ܕܲܚܙܵܬܼܵܐ ܗܵܝ̇܁ ܐܝܼܬܼܵܘܗܝ>
      text <ܗ̄ܘ̣ܵܐ ܓܹܝܪ ܥܘܼܡܩܹܗ ܕܠܸܠܝܵܐ܃ ܘܡ̣ܢ ܫܸܠܝܵܐ ܢܵܕܼ ܡ̣ܢ ܫܸܢܬܹܗ܃>
      text <ܟܲܕܼ ܕܼܡܥܵܘ̈ܗܝ ܪ̈ܵܕܼܝܵܢ܃ ܐܲܝܟܼ ܡܲܝ̈ܵܐ܁ ܘܢܵܚ̈ܬܵܢ܃ ܥܕܲܡܵܐ ܠܚܲܕܝܹܗ܁>
      text <ܘܦܘܼܡܹܗ ܡܠܸܐ ܗ̄ܘ̣ܵܐ ܬܸܫܒܿܘܿܚܬܼܵܐ܃ ܘܠܸܒܹܗ ܗܵܪܹܓܼ ܗ̄ܘ̣ܵܐ ܒܬܹܐܘܿܪܝܼܵܐ>
      text <ܢܲܓܝܼܪܵܐܝܼܬܼ܃ ܒܗܲܢܝܼܐܘܼܬܼܵܐ ܕܠܵܐ ܡܸܤܬܲܒܼܥܵܐ܁ ܘܡ̣ܢ ܤܘܿܓܼܵܐܐ ܕܕܸܡ̈ܥܹܐ>
      text <ܕܲܕܼܠܵܐ ܡܫܘܼܚܬܼܵܐ ܕܡܸܬܼܐܲܫ̈ܕܵܢ ܗ̄ܘܲܝ̈ ܡ̣ܢ ܒܵܒܼ̈ܬܹܗ܃ ܘܡ̣ܢ ܒܘܼܠܗܵܝܵܐ>
      text <ܕܢܲܦܫܹܗ ܕܐܸܬܼܪܫܸܠܘ ܗ̄ܘ̣ܵܘ ܟܠܗܘܿܢ ܗܲܕܵܡܲܝ̈ ܓܘܼܫܡܹܗ܃ ܘܠܸܒܹܗ>
      text <ܕܪܵܦܬܼܵܐ ܒܓܼܵܘܹܗ ܗܲܢܝܼܐܘܼܬܼܵܐ ܡܸܕܸܡ܃ ܐܵܦܠܵܐ ܐܲܝܟܼ ܥܝܵܕܹܗ ܕܲܢܫܲܡܠܸܐ>
    block
      text <ܬܸܫܡܸܫܬܼܵܐ ܕܠܸܠܝܵܐ ܐܸܬܼܡܨܝܼ ܗ̄ܘ̣ܵܐ܁ ܐܸܠܵܐ ܠܡܲܚܤܸܢ ܡܲܙܡܘܿܪܵܐ ܡܸܕܸܡ܃>
      text <ܠܘܲܥܕܹܗ ܕܨܲܦܪܵܐ܁ ܗܵܟܲܢ ܐܸܙܕܟܼܝܼ ܗ̄ܘ̣ܵܐ ܡ̣ܢ ܤܘܿܓܼܵܐܐ ܕܕܼܡ̈ܥܹܐ܃>
      text <ܕܓܼܵܐܲܚ ܗ̄ܘ̣ܵܐ ܡܲܒܿܘܼܥܵܐ ܕܥܲܝܢܵܘ̈ܗܝ ܠܒܲܪ ܡ̣ܢ ܨܸܒܼܝܵܢܹܗ܃ ܘܡ̣ܢ>
      text <ܫܲܪܟܵܐ ܕܐ̄ܚܪ̈ܵܢܝܵܬܼܵܐ܁>
      text <ܢܸܬܼܚܲܦܲܛ ܐܵܦ ܚܢܲܢ܃ ܐܲܚܲܝ̈܁ ܘܡܵܐ ܕܨܵܒܹ̇ܝܢܲܢ ܕܢܸܕܼܡܲܟܼ܃ ܩܕܼܵܡ>
      text <ܥܸܕܵܢܹ̈ܐ ܤܲܓܝܼ̈ܐܹܐ܃ ܒܬܸܫ̈ܒܿܚܬܼܵܐ ܘܒܲܙܡܝܼܪ̈ܵܬܼܵܐ ܘܲܒܼܩܸܪܝܵܢܵܐ ܕܲܟܼܬܼܵܒܹ̈ܐ>
      text <ܩܲܕܝܼ̈ܫܹܐ ܢܸܗܪܘܿܓܼ܃ ܟܲܕܼ ܢܵܛܪܝܼܢܲܢ ܢܲܦܫܲܢ ܡ̣ܢ ܥܘܼ̈ܗܕܵܢܹܐ ܒܝܼ̈ܫܹܐ܃>
      text <ܘܡ̣ܢ ܟ̱ܠܹܗ ܗܸܪܓܵܐ ܤܲܢܝܵܐ܁ ܘܢܲܤܐܸܢ ܒܹܝܬܼ ܓܲܙܲܢ ܟܠܗܘܿܢ ܡܠܘܿܐܹ̈ܐ>
      text <ܫܲܦܝܼܪܹ̈ܐ܁ ܘܬܸܫܩܠܲܢ ܫܸܢܬܼܵܐ܃ ܟܲܕܼ ܡܠܹܝܢܲܢ ܡ̣ܢ ܥܘܼܗܕܵܢܵܐ ܕܲܐܲܠܵܗܵܐ܃>
      text <ܘܲܢܦܫܲܢ ܕܪܵܬܼܚܵܐ ܒܤܘܼܘܵܚܵܐ ܤܲܓܝܼܐܵܐ ܕܲܠܛܵܒܼ̈ܬܼܵܐ܃ ܡܸܛܠ ܛܲܝܒܿܘܼܬܼܵܐ>
      text <ܕܐܲܠܵܗܵܐ ܕܲܚܕܼܝܼܪܵܐ ܠܲܢ ܒܫܸܢܬܲܢ܃ ܘܡܲܫܦܥܵܐ ܥܠܲܝܢ ܡܵܘ̈ܗܒܼܵܬܼܵܗ̇>
      text <ܐܵܦ ܟܲܕܼ ܕܲܡܝܼܟܼܝܼܢܲܢ܁ ܟܲܕܼ ܒܵܚܪܵܐ ܠܲܢ܃ ܕܐܸܢ ܢܩܸܕܼ ܦܲܓܼܪܲܢ ܡ̣ܢ ܟܠ>
      text <ܙܢ̈ܝܼܢ ܕܛܲܡܐܘܼܬܼܵܐ܃ ܘܲܕܼܟܹܝܢ ܘܵܙ̈ܥܹܐ ܕܠܸܒܲܢ ܡ̣ܢ ܤܲܢ̈ܝܵܬܼܵܐ܁ ܘܡܸܛܠܵܬܼܵܗ̇>
      text <ܠܵܐ ܢܸܫܟܿܚܘܼܢ ܩܵܪܒܿܝܼܢ ܚܕܼܵܪܲܝܢ ܒܢܲܝ̈ ܫܘܼܠܛܵܢܹܗ ܕܚܸܫܘܿܟܼܵܐ܃ ܡܸܛܠ>
      text <ܚܲܪܒܵܐ ܘܲܫܢܵܢܵܐ ܕܛܲܝܒܿܘܼܬܼܵܐ ܕܲܟܼܪܝܼܟܼܝܼܢ ܠܲܢ܁ ܘܐܸܢ ܡܸܫܟܿܚܝܼܢ ܠܲܢ ܐܲܝܟܼ>
      text <ܨܸܒܼܝܵܢܗܘܿܢ ܕܡܸܬܼܪܲܚܩܵܐ ܡܸܢܲܢ ܛܲܝܒܿܘܼܬܼܵܐ܃ ܟܲܕܼ ܓܵܥܨܵܐ ܡܸܢܲܢ ܘܕܼܵܚܩܵܐ>
      text <ܠܢܲܦܫܲܢ ܡ̣ܢ ܨܹܐܕܹܝܗ̇ ܐܲܝܟܼ ܕܠܲܫ̈ܠܲܕܹܐ ܕܝܲܬܝܼܪ̈ܵܢ ܡ̣ܢ ܚܲܝܘܼܬܼܵܐ܃ ܗܵܝܕܹܝܢ>
      text <ܡܸܬܼܩܲܪܒܼܝܼܢ ܠܘܵܬܲܢ܃ ܒܟܼܠܵܗ̇ ܒܝܼܫܘܼܬܼܗܘܿܢ܁ ܘܲܡܢܲܤܹܝܢ ܠܲܢ>
      text <ܒܟܼܠܗܘܢ ܙܵܘ̈ܥܹܐ ܢܕܹܝ̈ܕܹܐ ܘܲܕܼܚܝܼ̈ܠܹܐ܃ ܐܲܝܟܼ ܪܸܓܿܬܼܵܐ ܕܨܸܒܼܝܵܢܗܘܿܢ>
      text <ܤܲܢܝܵܐ܁ ܘܐܸܡܲܬܼܝ ܕܐܲܝܟܼ ܗܵܟܲܢܵܐ ܢܸܫܬܿܟܲܚ ܓܵܕܼܫܵܐ ܠܲܢ ܒܫܸܢܬܲܢ܃>
      text <ܢܸܤܬܿܟܲܠ ܡܸܚܕܼܵܐ ܘܢܸܬܼܥܲܗܲܕܼ ܘܢܲܪܓܸܫ܃ ܕܲܒܼܗܵܢܵܐ ܠܸܠܝܵܐ ܡܲܪܚܩܵܐ>
      text <ܗ̄ܘ̣ܵܬܼ ܡܸܢܲܢ ܡܲܓܿܢܵܢܘܼܬܼܵܐ ܐܲܠܵܗܵܝܬܼܵܐ܁ ܘܐܲܝܟܲܢܵܐ ܠܵܐ ܒܲܠܥܘܼܢ ܫܹܐܕܹ̈ܐ ܐܸܠܵܐ>
    block
      text <ܗܵܟܼܘܵܬܼ ܒܲܚܠܘܿܕܼ ܝܲܗ̣̄ܒܼ ܐܲܦܬܼܵܐ ܠܡܸܩܪܲܒܼ ܠܲܢ܃ ܗܵܘ̇ ܪܸܡܙܵܐ ܐܲܠܵܗܝܵܐ>
      text <ܕܒܼܐܝܼܕܹܗ ܤܝܼܡܵܐ ܢܲܦܫܵܐ ܕܟܼܠܒܤܲܪ܃ ܐܲܝܟܼ ܕܢܥܝܼܪܲܢ ܘܢܸܚܙܸܐ ܢܲܦܫܲܢ܁>
      text <ܠܵܐ ܡܲܨܝܵܐ ܕܢܸܩܪܒܘܼܢ ܠܲܢ܃ ܐܸܡܲܬܼܝ ܕܗ̤ܝ ܩܲܪܝܼܒܼܵܐ܁>
  text 72
    block
      text <ܥܲܠ ܝܑܼܕܲܥܬܼܵܐ ܕܲܫܪܵܪܵܐ܃ ܘܥܲܠ ܢܸܤܝܼ̈ܘܿܢܹܐ܁ ܘܥܲܠ ܗܵܝ̇ ܕܙܵܕܹܩ>
      text <ܠܡܸܕܲܥ ܚܲܬܝܼܬܼܵܐܝܼܬܼ܃ ܕܠܵܘ ܒܲܠܚܘܿܕܼ ܐ̄ܢܵܫܵܐ ܡܚܝܼ̈ܠܹܐ ܘܲܒܼܨܝܼܪܹ̈ܐ>
      text <ܘܠܵܐ ܡܕܲܪ̈ܫܹܐ܃ ܐܸܠܵܐ ܐܵܦ ܐܲܝܠܹܝܢ ܕܐܸܫܬܘܝܼܘ ܠܠܵܐ ܚܵܫܘܿܫܘܼܬܼܵܐ>
      text <ܙܲܒܼܢܵܢܵܝܵܬܐ܃ ܘܲܡܛ̣ܵܘ ܠܲܓܼܡܝܼܪܘܼܬܼܵܐ ܕܬܲܪܥܝܼܬܼܵܐ܃ ܘܲܩܪܸܒܼܘ ܠܘܲܥܕܵܐ>
      text <ܕܕܲܟܼܝܘܼܬܼܵܐ ܡܢܵܬܼܵܢܵܝܬܐ ܗܵܝ̇ ܕܥܲܡ ܡܵܝܘܿܬܼܘܼܬܼܵܐ ܟܕܼܝܼܢܵܐ܃ ܘܡܲܛܝܼܘ>
      text <ܠܥܘܼܠܵܝܵܐ ܕܡ̣ܢ ܚܲܫܹ̈ܐ܃ ܟܡܵܐ ܕܲܒܼܗܵܢܵܐ ܥܵܠܡܵܐ ܡܲܦܲܣ ܡ̣ܢ ܐܲܠܵܗܵܐ>
      text <ܒܲܟܼܕܼܝܼܢܘܼܬܼ ܚܲܝܹ̈ܐ ܕܥܲܡ ܒܸܤܪܵܐ ܚܵܫܘܿܫܵܐ܃ ܐܝܼܬܼ ܠܗܘܿܢ ܬܲܟܼܬܘܼܫܵܐ܁>
      text <ܘܡܸܫܬܲܚܩܝܼܢ ܡ̣ܢ ܚܲܫܹ̈ܐ܃ ܡܸܛܠ ܦܲܓܼܪܵܐ܁ ܘܗܵܘ̇ܝܵܐ ܠܘܵܬܼܗܘܿܢ>
      text <ܒܐܲܡܝܼܢܘܼ ܐܵܦ ܡܸܫܬܲܒܼܩܵܢܘܼܬܼܵܐ ܕܲܒܼܪ̈ܲܚܡܹܐ܃ ܡܸܛܠ ܩܸܢܛܵܐ ܕܪܵܡܘܼܬܼܵܐ>
      text <ܒܚܲܕܼܚ̈ܕܼܵܢܵܝܵܬܐ܁ ܘܲܟܼܡܵܐ ܙܲܒܼܢ̈ܝܼܢ ܡܸܬܼܥܲܒܼܪܝܼܢ܃ ܘܒܲܬܼܝܵܒܼܘܼܬܼܵܐ ܡܲܐܪܤܹܝܢ>
      text <ܢܲܦܫܗܘܿܢ܃ ܘܛܲܝܒܿܘܼܬܼܵܐ ܡܩܲܒܿܠܵܐ ܠܗܘܿܢ܁ ܥܒ܁>
    block
      text <ܕܲܒܼܟܼܠܹܗ ܓܹܝܪ ܟܝܵܢܵܐ ܡܲܠܵܠܵܐ ܥܵܒܼ̇ܪܵܐ ܡܸܨܛܲܠܝܵܢܘܼܬܼܵܐ ܕܠܵܐ>
      text <ܦܘܼܪܵܫ܃ ܘܫܘܼܚ̈ܠܵܦܹܐ ܥܵܒܼ̇ܪܝܼܢ ܥܲܠ ܟܠܒܲܪܢܵܫ ܒܟܼܠܗܘܿܢ ܥܸܕܵܢܵܘ̈ܗܝ܃>
      text <ܥܲܡ ܗܵܝ̇ ܕܡ̣ܢ ܤܲܓܝܼ̈ܐܵܬܼܵܐ ܡܸܫܟܲܚ ܦܵܪܘܿܫܵܐ ܠܡܸܤܬܲܟܵܠܘܼ܃ ܐܸܠܵܐ>
      text <ܢܸܤ̈ܝܵܢܹܐ ܕܗܘܹ̇ܝܢ ܠܘܵܬܹܗ ܒܟܼܠܝܘܿܡ܃ ܝܲܬܝܼܪܵܐܝܼܬܼ ܡܸܫܟܚܝܼܢ>
      text <ܕܲܢܚܲܪܡܘܼܢܵܝܗܝ ܐܸܢ ܐܝܼܬܼܵܘܗܝ ܙܗܝܼܪܵܐ܃ ܘܲܢܛܝܼܪ ܒܕܼܝܼܠܹܗ܁ ܘܕܲܟܼܡܵܐ>
      text <ܫܘܼܚ̈ܠܵܦܹܐ ܕܢܵܘܚܵܐ ܘܕܲܒܼܗܝܼܠܘܼܬܼܵܐ ܡܩܲܒܸܠ ܪܸܥܝܵܢܵܐ ܒܟܼܠܝܘܿܡ܃>
    block
      text <ܘܕܲܐܝܟܲܢ ܡ̣ܢ ܡܫܲܝܢܘܼܬܹܗ ܗܵܦܹ̇ܟܼ ܡܸܢܫܹܠܝ ܠܲܕܼܠܝܼܚܘܼܬܼܵܐ܃ ܟܲܕܼ>
      text <ܥܸܠܬܼܵܐ ܡ̣ܢ ܕܘܼܟ ܠܲܝܬܿ ܠܹܗ܃ ܘܗܵܘܹ̇ܐ ܒܩܹܘܲܢܕܹܝܢܘܿܣ ܪܲܒܵܐ ܕܠܵܐ>
      text <ܡܸܬܼܡܲܠܲܠ܁ ܘܠܵܗ̇ ܠܗܵܕܹܐ ܢܲܗܝܼܪܵܐܝܼܬܼ ܡܲܟܼܬܿܒܼܵܐ ܠܛܘܼܒܼܵܢܵܐ ܡܵܩܵܪܝܼܣ܃>
      text <ܒܲܒܼܛܝܼܠܘܼܬܼܵܐ ܤܲܓܝܼܐܬܼܵܐ ܘܲܒܼܝܲܨܝܼܦܘܼܬܼܵܐ܃ ܠܥܘܼܗܕܵܢܵܐ ܘܲܠܝܘܼܠܦܵܢܵܐ>
      text <ܕܐܲܚܹ̈ܐ܁ ܕܠܵܐ ܢܸܤܛܘܿܢ ܠܲܦܤܵܩ ܤܲܒܼܪܵܐ ܒܙܲܒܼ̈ܢܹܐ ܕܫܘܼܚ̈ܠܵܦܹܐ>
      text <ܕܲܠܩܘܼ̈ܒܼܠܵܝܹܐ܃ ܐܲܝܠܹܝܢ ܕܼܒܼܛܲܟܼܤܵܐ ܕܕܲܟܼܝܘܼܬܼܵܐ ܩܵܝ̇ܡܝܼܢ܃ ܐܸܡܲܬܼܝ>
      text <ܕܗܵܘܹ̇ܐ ܠܘܵܬܼܗܘܿܢ ܓܸܕܼܫܵܐ ܒܲܕܡܘܼܬܼ ܐܵܐܲܪ܁ ܐܸܢܗ̤ܘ ܕܠܵܘ ܡ̣ܢ>
      text <ܡܲܗܡܝܵܢܘܼܬܼܵܐ ܘܫܲܪܝܘܼܬܼܵܐ܃ ܐܸܠܵܐ ܒܛܲܟܼܤܗܘܿܢ ܪܵܕܹܝܢ ܗܵܘܹ̇ܝܢ ܠܘܵܬܼܗܘܿܢ>
      text <ܓܸܕܼܫܹ̈ܐ ܕܤܘܼܒܵܠܵܐ ܠܢܝܼܫܵܐ ܕܬܲܪܥܝܼܬܼܗܘܿܢ܁>
      text <ܘܟܲܕܼ ܘܐܵܦ ܛܘܼܒܼܵܢܵܐ ܐܹܘܲܓܼܪܝܼܣ ܡܲܤܗܸܕܼ ܥܲܠ ܗܵܕܹܐ܃ ܐܲܝܟܼ>
      text <ܕܡ̣ܢ ܢܸܤܝܵܢܵܐ ܚܲܬܝܼܬܼܵܐ܁ ܤܵܐܹ̇ܡ ܠܵܗ̇ ܒܲܟܼܬܼܵܒܹܗ܃ ܐܲܝܟܼ ܕܲܠܫܘܼܪܵܪܵܐ>
      text <ܝܲܬܝܼܪܵܐ܁ ܕܠܵܐ ܢܸܤܒܲܪ ܐ̄ܢܵܫ ܕܐܲܝܟܼ ܕܐܵܬܼ̇ܝܵܐ܃ ܘܠܵܘ ܒܒܼܘܼܩܝܵܐ ܫܲܪܝܼܪܵܐ>
      text <ܤܵܡܵܗ̇ ܛܘܼܒܼܵܢܵܐ ܡܵܩܵܪܝܼܣ ܒܐܸܓܲܪܬܹܗ܁ ܕܡ̣ܢ ܟܠ ܦܪܘܿܣ܁ ܐܲܝܟܼ>
      text <ܕܡ̣ܢ ܬܪܹܝܢ ܤܵܗ̈ܕܹܐ ܫܲܪܝܼܪܹ̈ܐ ܕܐܲܝܟܼ ܗܵܠܹܝܢ܃ ܢܸܗܘܸܐ ܪܸܥܝܵܢܵܐ ܡܩܲܒܸܠ>
      text <ܕܠܵܐ ܦܘܼܠܵܓܼ܃ ܠܒܼܘܼܝܵܐܹܗ ܒܙܲܒܼܢܵܐ ܕܤܘܼܢܩܵܢܵܐ܁ ܡܵܢܵܐ ܗܵܟܿܝܠ>
      text <ܫܘܼܚ̈ܠܵܦܹܐ ܠܲܡ ܕܹܝܢ ܗܵܘܹ̇ܝܢ ܠܘܵܬܼ ܟܠܢܵܫ܃ ܒܲܕܼܡܘܼܬܼ ܐܵܐܲܪ܁>
      text <ܐܸܤܬܲܟܲܠ ܗܵܝ̇ ܕܲܠܘܵܬܼ ܟܠܢܵܫ܁ ܚܲܕܼ ܗ̄ܘ̣ ܓܹܝܪ ܟܝܵܢܵܐ܁ ܕܠܵܐ>
      text <ܬܸܤܒܲܪ ܕܲܠܘܵܬܼ ܒܨܝܼܪܹ̈ܐ ܒܲܠܚܘܿܕܼ ܐܵܡܲ݁ܪ܃ ܓܡܝܼܪܹ̈ܐ ܕܹܝܢ ܡܚܲܪܪܝܼܢ>
      text <ܡ̣ܢ ܫܘܼܚ̈ܠܵܦܹܐ܃ ܘܲܒܼܚܲܕܼ ܛܲܟܼܤܵܐ ܕܠܵܐ ܡܸܨܛܲܠܝܵܢܘܼܬܼܵܐ ܩܵܝ̇ܡܝܼܢ>
      text <ܕܠܵܐ ܙܵܘܥܵܐ ܕܚܲܫܹ̈ܐ܃ ܐܲܝܟܼ ܕܐܵܡ̇ܪܝܼܢ ܡܨܲܠܝܵܢܹ̈ܐ܁ ܡܸܛܠ ܗܵܕܹܐ>
      text <ܤܵܡܵܗ̇܃ ܗܵܝ̇ ܕܲܠܘܵܬܼ ܟܠܢܵܫ܁ ܕܐܲܝܟܼ ܐܲܝܟܲܢܵܐ܃ ܐܘܿ ܛܘܼܒܼܵܢܵܐ>
      text <ܒܲܕܼܓܼܘܿܢ܃ ܐܵܡܲ݁ܪ܃ ܐܝܼܬܼ܃ ܕܩܘܼܪܫܵܐ܁ ܘܒܼܵܬܲܪ ܩܲܠܝܼܠ܃ ܫܲܚܝܼܢܘܼܬܼܵܐ܁>
    block
      text <ܘܲܟܼܒܲܪ܃ ܒܲܪܕܵܐ܁ ܘܒܼܵܬܲܪ ܩܲܠܝܼܠ܃ ܨܲܚܘܵܐ܁ ܘܲܠܘܵܬܼ ܕܘܼܪܵܫܲܢ܃>
      text <ܗܵܟܲܢܵܐ܁ ܩܪܵܒܼܵܐ܃ ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ܁ ܘܒܲܙܒܲܢ ܗܵܘ̇ܝܵܐ ܢܲܦܫܵܐ>
      text <ܒܟܼܝܼܡܘܿܢܵܐ܃ ܘܤܵܥܹ̇ܝܢ ܥܠܹܝܗ̇ ܓܲܠܠܹ̈ܐ ܕܲܩܫܹܝܢ܁ ܘܬܼܘܼܒܼ ܗܵܘܹ̇ܐ>
      text <ܫܘܼܚܠܵܦܵܐ܃ ܘܡܸܤܬܲܥܪܵܐ ܡ̣ܢ ܛܲܝܒܿܘܼܬܼܵܐ܁ ܘܡܵܠ̇ܝܵܐ ܚܲܕܼܘܼܬܼܵܐ ܠܠܸܒܵܐ>
      text <ܘܲܫܠܵܡܵܐ ܕܡ̣ܢ ܐܲܠܵܗܵܐ܃ ܘܚܘܼ̈ܫܵܒܹܐ ܢܲܟܼܦܹ̈ܐ ܕܲܡܫܲܝܢܝܼܢ܁ ܗܵܝ̇ ܕܲܩܪܝܼܚܵܐܝܼܬܼ>
      text <ܡܲܕܼܢܲܚ ܗܵܪܟܵܐ ܚܘܼ̈ܫܵܒܹܐ ܢܲܟܼ̈ܦܹܐ܃ ܥܲܠ ܒܲܥܪܝܼܪܵܝܘܼܬܼܵܐ ܘܛܲܡܐܘܼܬܼܵܐ>
      text <ܕܐܲܝܠܹܝܢ ܕܡ̣ܢ ܩܕܵܪܡܹܝܗ̇ ܪܵܡܙܵܐ܁ ܘܲܡܙܲܗܲܪ ܡܵܕܹܝܢ܃ ܟܲܕܼ ܐܵܡܲ݁ܪ܃>
      text <ܕܒܼܵܬܲܪ ܗܵܠܹܝܢ ܚܘܼ̈ܫܵܒܹܐ ܢܲܟܼ̈ܦܹܐ ܘܲܡܫܲܝ̈ܢܹܐ܃ ܠܪܸܥܝܵܢܵܐ ܢܸܬܼܟܿܒܼܘܼܢ ܓܸܕܼܫܹ̈ܐ܃>
      text <ܠܵܐ ܢܲܟܼܪܸܐ ܘܢܸܦܤܘܿܩ ܤܲܒܼܪܵܐ܁ ܘܲܒܼܥܸܕܵܢ ܢܵܘܚܵܐ ܕܡ̣ܢ ܛܲܝܒܿܘܼܬܼܵܐ܃>
      text <ܠܵܐ ܢܸܫܬܲܒܼܗܲܪ܁ ܐܸܠܵܐ ܒܥܸܕܵܢ ܚܲܕܼܘܼܬܼܵܐ܃ ܢܚܘܼܪ ܠܐܘܼܠܨܵܢܵܐ܁ ܗܵܝ̇>
      text <ܕܠܵܐ ܢܲܟܼܪܸܐ ܐܸܢܗ̤ܘ ܕܢܸܬܼܟܿܒܼܘܼܢ ܓܸܕܼܫܹ̈ܐ܃ ܠܵܘ ܕܠܵܐ ܢܩܘܼܡ>
      text <ܠܘܼܩܒܲܠܗܘܿܢ܃ ܘܚܵܕܼܝܵܐܝܼܬܼ ܢܩܲܒܸܠ ܐܸܢܘܿܢ ܪܸܥܝܵܢܵܐ ܐܵܡܲ݁ܪ܃ ܐܲܝܟܼ ܡ̇ܢ>
      text <ܕܲܟܼܝܵܢܵܝܬܼܵܐ ܗ̣̄ܝ ܡܸܟܹܝܠ ܗܵܕܹܐ ܘܕܼܝܼܠܲܢ ܐܸܢܘܿܢ܁ ܐܸܠܵܐ ܕܠܵܐ ܬܩܘܼܡ>
      text <ܒܲܦܤܵܩ ܤܲܒܼܪܵܐ܃ ܐܲܝܟܼ ܐ̄ܢܵܫ ܕܲܡܤܲܟܸܐ ܗ̄ܘ̣ܵܐ ܠܡܸܕܸܡ ܕܲܡܥܲܠܲܝ>
      text <ܡ̣ܢ ܬܲܟܼܬܘܼܫܵܐ ܘܲܢܝܵܚܵܐ ܓܡܝܼܪܵܐ ܕܠܵܐ ܫܘܼܚܠܵܦ܃ ܕܬܼܘܼܒܼ ܠܵܐ>
      text <ܡܩܲܒܸܠ ܠܵܐ ܐܵܓܼܘܿܢܹ̈ܐ ܘܠܵܐ ܫܚܵܩܹ̈ܐ܁ ܘܠܵܐ ܗܵܘܹ̇ܐ ܒܹܗ ܙܵܘܥܵܐ ܕܲܚܕܼܵܐ>
      text <ܡ̣ܢ ܤܲܩܘܼ̈ܒܼܠܵܝܵܬܼܵܐ܃ ܗܵܝ̇ ܕܠܵܐ ܫܸܦܪܲܬ̤ ܠܹܗ ܠܡܵܪܲܢ ܐܲܠܵܗܵܐ܃ ܕܢܸܬܸܠ>
      text <ܠܹܗ ܠܲܟܼܝܵܢܲܢ ܗܵܕܹܐ ܒܥܵܠܡܵܐ ܗܵܢܵܐ܃ ܕܢܸܗܘܸܐ ܡܸܬܼܒܲܛܠܝܼܢܲܢ ܡ̣ܢ>
      text <ܥܲܡܠܵܐ ܓܡܝܼܪܵܐܝܼܬܼ܁ ܘܲܒܼܗܵܢܵܐ ܪܸܥܝܵܢܵܐ ܬܸܬܼܪܫܸܠ ܒܲܦܤܵܩ ܤܲܒܼܪܵܐ܃>
      text <ܘܲܬܼܦܘܼܫ ܡ̣ܢ ܪܲܗܛܵܟ܁>
      text <ܐܸܠܵܐ ܠܲܡ ܕܲܥ܃ ܕܟܼܠܗܘܿܢ ܩܲܕܝܼ̈ܫܹܐ ܒܗܵܢܵܐ ܥܲܡܠܵܐ ܥܲܡܠܵܐ ܪܡܹܝܢ܃>
      text <ܟܡܵܐ ܕܐܝܼܬܲܝܢ ܒܥܵܠܡܵܐ ܗܵܢܵܐ܃ ܐܵܦܸܢ ܒܘܼܝܵܐܵܐ ܝܲܬܝܼܪܵܐ ܥܲܡ ܗܵܕܹܐ>
    block
      text <ܐܝܼܬܼ ܠܲܢ ܒܟܸܤܝܵܐ܁ ܒܗܵܝ̇ ܕܟܼܠܝܘܿܡ ܘܲܒܼܟܼܠܥܸܕܵܢ ܡܸܬܿܬܲܒܼܥܝܼܢܲܢ ܕܢܸܬܸܠ>
      text <ܒܘܼܩܝܵܐ ܕܚܘܼܒܲܢ ܠܐܲܠܵܗܵܐ܃ ܒܬܲܟܼܬܘܼܫܵܐ ܕܠܘܼܩܒܲܠ ܢܸܤܝܼ̈ܘܿܢܹܐ܁>
      text <ܘܗܵܕܹܐ ܗ̣̄ܝ ܗܵܝ̇ ܕܠܵܐ ܢܲܟܼܪܸܐ܃ ܗܵܢܵܘ ܕܹܝܢ܃ ܕܠܵܐ ܢܸܬܼܩܲܛܲܥ>
      text <ܒܐܵܓܼܘܿܢܲܢ܃ ܘܗܵܟܲܢܵܐ ܡܛܲܝܒܼܵܐ ܐܘܼܪܚܲܢ܁ ܗܵܘ̇ ܓܹܝܪ ܕܡ̣ܢ ܗܵܢܵܐ>
      text <ܡܫܲܓܼܢܲܢ܃ ܡܢܵܬܼܵܐ ܗ̄ܘ̣ ܕܕܹܐܒܹ̈ܐ܁ ܠܡܸܬܿܕܲܡܵܪܘܼ ܒܗܵܢܵܐ ܩܲܕܝܼܫܵܐ܃>
      text <ܕܲܒܼܡܸܠܬܼܵܐ ܙܥܘܿܪܬܵܐ܃ ܐܲܝܟܲܢ ܫܲܪܪܹܗ ܠܦܵܤܘܿܩܵܐ ܗܵܢܵܐ ܤܒܼܝܼܣ>
      text <ܒܤܘܼ̈ܟܵܠܹܐ܃ ܘܫܲܩܠܹܗ ܠܦܘܼܠܵܓܼܵܐ ܓܡܝܼܪܵܐܝܼܬܼ ܡ̣ܢ ܪܸܥܝܵܢܹܗ ܕܩܵܪܘܿܝܵܐ܁>
      text <ܗܵܘ̇ ܠܲܡ ܕܡ̣ܢ ܗܵܢܵܐ ܡܫܲܓܼܢܲܢ܃ ܡܢܵܬܼܵܐ ܗ̄ܘ̣ ܕܕܹܐܒܹ̈ܐ܁ ܟܹܐܡܲܬܼ>
      text <ܕܲܕܼܠܵܐ ܐܘܼܪܚܵܐ ܡܸܬܼܪܲܥܸܐ ܠܡܸܪܕܵܐ܃ ܗܵܘ̇ ܡ̇ܢ ܕܗܵܢܵܐ ܡܤܵܡ>
      text <ܒܪܸܥܝܵܢܵܐ ܩܢܸܐ܃ ܘܒܲܠܚܘܿܕܼܵܝܘܼܬܼ ܫܒܼܝܼܠܵܐ ܕܠܵܐ ܕܪܝܼܫ ܠܐܲܒܼ̈ܗܵܬܼܵܐ>
      text <ܨܵܒܹ̇ܐ ܠܡܸܪܕܵܐ܁ ܕܡܸܛܠܗܵܕܹܐ ܩܲܢܝܼܛ܃ ܕܲܡܢܵܬܼܵܐ ܗܵܘܹ̇ܐ ܕܕܹܐܒܹ̈ܐ>
      text <ܥܲܬܝܼ̈ܩܹܐ ܥܛܝܼ̈ܦܝ ܠܒܼܘܼ̈ܫܹܐ ܕܐܸܡܪܹ̈ܐ܃ ܠܡܸܓܼܢܲܒܼ ܢܲܦ̈ܫܵܬܼܵܐ ܤܲܟܼ̈ܠܵܬܼܵܐ>
      text <ܒܐܸܤܟܹܡ ܫܪܵܪܵܐ ܠܒܼܝܼܫܘܼܬܼܗܘܿܢ܁ ܗܵܝ̇ ܕܲܒܼܥܸܕܵܢ ܚܲܕܼܘܼܬܼܵܐ ܢܚܘܼܪ>
      text <ܠܐܘܼܠܨܵܢܵܐ܃ ܗܵܕܹܐ ܡܵܘܕܲܥ܃ ܕܐܸܡܲܬܼܝ ܕܡ̣ܢ ܡܲܥܒܿܕܼܵܢܘܼܬܼܵܐ ܕܛܲܝܒܿܘܼܬܼܵܐ>
      text <ܡܸܢܫܹܠܝ ܢܵܦ̇ܠܝܼܡ ܒܢܲܦܫܵܟܼ ܙܵܘ̈ܥܹܐ ܪܵܘܪ̈ܒܹܐ܃ ܘܬܸܡܗܵܐ ܕܲܚܙܵܬܼܵܐ>
      text <ܕܡܲܕܥܵܐ ܕܥܲܠ ܐܲܝܠܹܝܢ ܕܲܡܥܲܠܹܝܢ ܡ̣ܢ ܟܝܵܢܵܐ܃ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ>
      text <ܐܹܘܲܓܼܪܝܼܣ܃ ܕܐܸܡܲܬܼܝ ܕܡܲܠܲܐܟܹ̈ܐ ܩܲܕܝܼ̈ܫܹܐ ܩܵܪܒܿܝܼܢ ܨܹܐܕܲܝܢ܃ ܡܵܠܹ̇ܝܢ>
      text <ܠܲܢ ܚܙܵܬܼܵܐ ܪܘܼܚܵܢܵܝܬܼܵܐ܁ ܘܟܼܠܗܘܿܢ ܗܵܢܘܿܢ ܕܕܲܠܩܘܼܒܼܠܵܐ ܡܫܲܢܹܝܢ܃>
      text <ܘܗܵܘܹ̇ܐ ܫܲܝܢܵܐ ܘܒܼܘܼܠܗܵܝܵܐ ܕܠܵܐ ܡܸܬܼܡܲܠܲܠ܁>
      text <ܒܙܲܒܼܢܵܐ ܕܗܵܘܹ̇ܐ ܐܲܢ̄ܬܿ ܠܲܡ ܒܕܲܐܝܟܼ ܗܵܠܹܝܢ܃ ܕܐܲܓܿܢܲܬ̤ ܛܲܝܒܿܘܼܬܼܵܐ܃>
      text <ܘܩܲܪܝܼܒܼܝܼܢ ܘܲܚܕܼܝܼܪܝܼܢ ܡܲܠܲܐܟܹ̈ܐ ܩܲܕܝܼ̈ܫܹܐ܃ ܘܡܸܛܠܗܵܕܹܐ ܐܸܬܿܕܚܸܩܘ>
      text <ܠܗܘܿܢ ܡ̣ܢ ܘܲܥܕܵܟܼܸ ܟܠܗܘܿܢ ܕܲܡܢܲܤܹܝܢ ܠܵܟܼ܃ ܠܵܐ ܬܸܬܿܪܝܼܡ>
    block
      text <ܘܬܸܤܒܲܪ ܒܢܲܦܫܵܟܼ܃ ܐܲܝܟܼ ܗܵܘ̇ ܕܡܲܛ̣ܝܼܬܿ ܠܵܟܼ ܡܸܟܹܝܠ ܠܲܠܡܹܐܢܵܐ>
      text <ܠܵܐ ܡܸܬܿܬܿܙܝܼܥܵܢܵܐ ܘܠܵܐܐܲܪ ܠܵܐ ܡܸܫܬܲܚܠܦܵܢܵܐ܃ ܘܲܓܼܡܝܼܪܵܐܝܼܬܼ ܐܸܬܼܥܲܠ̣ܝܼܬܿ>
      text <ܠܵܟܼ ܡ̣ܢ ܗܵܢܵܐ ܥܘܼܒܵܐ ܘܤܲܩܘܼܒܼܠܵܝܘܼܬܼܵܐ ܕܡܲܫܒܹ̈ܐ ܕܒܼܵܗ̇܃ ܘܠܲܝܬܿ>
      text <ܬܘܼܒܼ ܒܥܸܠܕܒܼܵܒܼܵܐ ܐܵܦܠܵܐ ܦܸܓܼܥܹ̈ܐ ܒܝܼ̈ܫܹܐ܁ ܕܤܲܓܝܼ̈ܐܹܐ ܗܘ̤ܵܘ ܕܗܵܠܹܝܢ>
      text <ܐܸܬܼܪܲܥܝܼܘ܃ ܘܲܢܦܲܠܘ ܒܩܹܘܲܢܕܹܝܢܘܿܣ܃ ܐܲܝܟܼ ܕܐܸܡ݂ܲܪ ܐܹܘܲܓܼܪܝܼܣ܃ ܐܵܘ>
      text <ܟܹܝܬܼ ܬܘܼܒܼ ܐܲܝܟܼ ܗܵܘ̇ ܕܡ̣ܢ ܤܲܓܝܼ̈ܐܹܐ ܪܲܒܿ ܐܲܢ̄ܬܿ܁ ܘܙܵܕܼܩܵܐܝܼܬܼ ܟܹܐܡܲܬܼ>
      text <ܐܝܼܬܲܝܟ ܒܗܵܠܹܝܢ܃ ܘܲܐ̄ܚܪ̈ܵܢܹܐ ܠܲܡ ܡܸܛܠ ܒܨܝܼܪܘܼܬܼܵܐ ܕܕܼܘܼܒܵܪ̈ܲܝܗܘܿܢ܃>
      text <ܐܵܘ ܒܲܕܼܠܵܐ ܠܲܡ ܤܵܦ̇ܩܵܐ ܝܑܼܕܲܥܬܼܗܘܿܢ ܓܠܝܼܙܝܼܢ ܡ̣ܢ ܕܐܲܝܟܼ ܗܵܠܹܝܢ܁>
      text <ܐܸܢܵܐ ܠܲܡ ܒܘܵܠܝܼܬܼܵܐ܃ ܘܡܸܟܹܝܠ ܡܲܛ̇ܝܼܬܼ ܠܢܲܟܼܦܘܼܬܼܵܐ ܓܡܝܼܪܬܵܐ܃>
      text <ܘܲܠܕܲܪܲܓܼܵܐ ܕܪܘܼܚܵܢܘܼܬܼܵܐ܃ ܘܲܠܚܘܼܕܵܬܼܵܐ ܕܠܵܐ ܫܘܼܚܠܵܦ܁ ܐܸܠܵܐ ܐܲܝܵܬܼܵܐ>
      text <ܥܲܠ ܒܵܠܵܟܼ܃ ܠܚܘܼ̈ܫܵܒܹܐ ܛܲܡ̈ܐܹܐ ܘܲܠܨܲܠܡܹ̈ܐ ܡܫܲܟܿܪܹ̈ܐ ܕܐܸܬܼܩܒܲܥܘ>
      text <ܒܪܸܢܝܵܢܵܟܼ ܒܲܙܒܲܢ ܟܝܼܡܘܿܢܵܐ܃ ܘܠܲܫܓܼܘܼ̈ܫܝܹܐ ܘܠܵܐ ܡܛܲܟܿܤܘܼܬܼܵܐ ܕܚܘܼ̈ܫܵܒܹܐ>
      text <ܕܲܤܥ̣ܵܘ ܥܠܲܝܟܼ ܡ̣ܢ ܩܕܼܵܡ ܩܲܠܝܼܠ܃ ܒܥܲܡܛܵܢܵܐ ܗܵܘ̇ ܚܲܫܝܼܟܼܵܐ܁>
      text <ܘܕܲܐܝܟܲܢ ܕܠܝܼܠܵܐܝܼܬܼ ܐܸܬܼܪܟܸܢܬܿ ܠܘܵܬܼ ܚܲܫܹ̈ܐ ܘܐܸܬܼܥܢܝܼܬܿ ܥܲܡܗܘܿܢ>
      text <ܒܲܙܒܲܢ ܕܠܘܼܚܝܵܐ ܕܪܸܥܝܵܢܵܐ܃ ܘܠܵܐ ܒܗܸܬܬܿ ܡ̣ܢ ܚܵܘܪܵܐ ܐܲܠܵܗܵܝܵܐ܃>
      text <ܘܡ̣ܢ ܡܵܘܗ̈ܒܼܵܬܼܵܐ ܘܫܘܼ̈ܟܵܢܹܐ ܕܩܲܒܸܠܬܿ܁ ܘܕܲܥ ܕܗܵܠܹܝܢ ܟܠܗܹܝܢ܃>
      text <ܕܬܸܬܼܡܲܟܲܟܼ ܠܲܝܬܿܝܲܬ̤ ܥܠܲܝܟ ܒܛܝܼܠܘܼܬܹܗ ܕܐܲܠܵܗܵܐ܃ ܗܵܝ̇ ܕܲܡܦܲܪܢܤܵܐ>
      text <ܠܟܼܠܚܲܕܼ ܚܲܕܼ ܡܸܢܲܢ ܐܲܝܟܼ ܕܥܵܕܼܪܵܐ ܠܹܗ܁ ܘܐܸܢ ܡܸܬܿܬܿܪܝܼܡ ܐܲܢ̄ܬܿ>
      text <ܒܡܵܘܗ̈ܒܼܵܬܼܵܗ̇܃ ܫܵܒܼ̇ܩܵܐ ܠܵܟܼ܃ ܘܲܓܼܡܝܼܪܵܐܝܼܬܼ ܢܵܦܹ̇ܠ ܐܲܢ̄ܬܿ ܒܤܘܼܥܪ̈ܵܢܹܐ܃>
      text <ܒܗܵܠܹܝܢ ܕܲܒܼܗܹܝܢ ܒܚܘܼ̈ܫܵܒܹܐ ܡܸܬܼܢܲܤܸܐ ܐܲܢ̄ܬܿ܁>
      text <ܡܵܕܹܝܢ܃ ܕܲܥ܃ ܕܗܵܕܹܐ ܬܘܼܒܼ ܕܩܝܼܡ ܐܲܢ̄ܬܿ܃ ܠܵܐ ܕܝܼܠܵܟܼ ܐܝܼܬܹܝܗ̇܃>
      text <ܘܠܵܐ ܕܲܡܝܲܬܿܪܘܼܬܼܵܟܼ܁ ܐܸܠܵܐ ܛܲܝܒܿܘܼܬܼܵܐ ܗ̣̄ܝ ܕܲܛܥܝܼܢܵܐ ܠܵܟܼ ܥܲܠ>
    block
      text <ܦܲܤܹ̈ܐ ܕܐܝܼ̈ܕܹܝܗ̇܃ ܕܠܵܐ ܬܸܬܿܙܝܼܥ܁ ܗܵܠܹܝܢ ܠܲܡ ܐܲܝܵܬܐ ܥܲܠ ܒܵܠܵܟܼ>
      text <ܒܲܙܒܲܢ ܚܲܕܼܘܼܬܼܵܐ܃ ܟܲܕܼ ܡܸܬܿܬܿܪܝܼܡ ܚܘܼܫܵܒܼܵܟܼ܃ ܐܵܡܲ݁ܪ ܐܲܒܼܘܼܢ ܩܲܕܝܼܫܵܐ܃>
      text <ܘܲܒܼܟܼܝܼ ܘܕܲܡܲܥ܁ ܘܐܸܬܼܓܲܪܓܲܚ ܥܲܠ ܥܘܼ̈ܗܕܵܢܹܐ ܕܫܵܪ̈ܥܵܬܼܵܟܼ ܕܒܲܙܒܲܢ>
      text <ܡܸܫܬܲܒܼܩܵܢܘܼܬܼܵܟܼ܃ ܕܲܟܼܒܲܪ ܡܸܫܬܵܘܙܲܒܼ ܐܲܢ̄ܬܿ ܒܗܵܕܹܐ ܕܬܸܩܢܸܐ ܡܸܢܗܹܝܢ>
      text <ܡܲܟܿܝܼܟܼܘܼܬܼܵܐ܁ ܒܪܲܡ ܕܹܝܢ܃ ܠܵܐ ܢܸܦܤܘܿܩ ܤܲܒܼܪܵܐ ܕܢܲܦܫܵܟܼ܃ ܐܸܠܵܐ>
      text <ܒܚܘܼ̈ܫܵܒܹܐ ܕܡܲܟܿܝܼܟܼܘܼܬܼܵܐ ܚܲܤܵܐ ܚܛܵܗܲܝ̈ܟ܁ ܡܲܟܿܝܼܟܼܘܼܬܼܵܐ܃ ܘܐܵܦ>
      text <ܒܸܠܥܵܕܼ ܡ̣ܢ ܥܲܡ̈ܠܹܐ܃ ܚܛܵܗܹ̈ܐ ܤܲܓܝܼ̈ܐܹܐ ܡܚܲܤܝܵܐ܁ ܥܲܡܠܹ̈ܐ ܕܹܝܢ ܕܠܵܐ>
      text <ܡܲܟܿܝܼܟܼܘܼܬܼܵܐ܃ ܕܲܠܩܘܼܒܼܠܵܐ܃ ܐܲܝܟܼ ܕܐܵܦ ܕܠܵܐ ܝܘܼܬܼܪܵܢ ܐܸܢܘܿܢ܃ ܐܸܠܵܐ>
      text <ܘܲܠܒܼܝܼ̈ܫܵܬܼܵܐ ܤܲܓܝܼ̈ܐܵܬܼܵܐ ܡܥܲܬܕܹܝܢ ܠܲܢ܁ ܡܵܕܹܝܢ ܚܲܤܵܐ ܚܛܵܗܲܝ̈ܟ>
      text <ܒܡܲܟܿܝܼܟܼܘܼܬܼܵܐ܃ ܐܲܝܟܼ ܕܐܸܡ̇ܪܹܬܼ܁ ܐܲܝܟܼ ܡܸܠܚܵܐ ܠܲܡ ܠܟܼܠ ܡܹܐܟܼ̈ܠܵܢ܃>
      text <ܗܵܟܲܢܵܐ ܡܲܟܿܝܼܟܼܘܼܬܼܵܐ ܠܟܼܠ ܡܝܲܬܿܪ̈ܵܢ܁ ܥܘܼܫܢܵܐ ܕܲܚܛܵܗܹ̈ܐ ܤܲܓܝܼ̈ܐܹܐ܃>
      text <ܡܸܫܟܿܚܵܐ ܬܵܒܼܒܵܐ ܗܵܕܹܐ܁ ܥܲܠ ܗܵܕܹܐ ܐܵܠ̇ܨܵܐ ܡܵܕܹܝܢ܃ ܕܪܸܥܝܵܢܵܐ ܢܸܚܲܫ>
      text <ܐܲܡܝܼܢܵܐܝܼܬܼ܃ ܒܡܘܼܟܵܟܼܵܐ ܘܲܒܼܚܲܫܵܐ ܕܦܘܼܪܫܵܢܵܐ܁ ܘܗ̤ܝ ܗܵܕܹܐ ܐܸܢ ܢܸܩܘܸܐ܃>
      text <ܥܵܒܼ̇ܕܵܐ ܠܲܢ ܒܪܵܐ ܕܐܲܠܵܗܵܐ܁ ܘܲܕܼܸܠܵܐ ܦܘܼܠܚܵܢܵܐ܃ ܡܝܲܬܪܹ̈ܐ ܡܩܝܼܡܵܐ>
      text <ܠܲܢ ܩܕܼܵܡ ܐܲܠܵܗܵܐ܁ ܐܲܝܟܼ ܕܐܵܦ ܒܸܠܥܵܕܹܝܗ̇܃ ܤܪܝܼܩ ܗ̄ܘ̣ ܟܠ>
      text <ܦܘܼܠܚܵܢ ܘܟܼܠ ܡܝܲܬܪܘܼ ܘܥܲܡ̈ܠܝܼܢ܁ ܡܵܕܹܝܢ܃ ܫܘܼܠܵܦܵܐ ܗ̄ܘ̣>
      text <ܕܪܸܥܝܵܢܵܐ ܒܵܥܹ̇ܐ ܐܲܠܵܗܵܐ܁ ܒܪܸܥܝܵܢܵܐ ܗ̄ܘ̣ ܡܸܬܼܝܲܬܿܪܝܼܢܲܢ܃ ܘܲܒܪܸܥܝܵܢܵܐ>
      text <ܗ̄ܘ̣ ܡܸܬܿܬܿܫܝܼܛܝܼܢܲܢ܁ ܒܲܠܚܘܿܕܼܵܝܘܼܬܼܵܗ̇ ܗܵܟܹܝܠ ܤܵܦ̇ܩܵܐ ܗܵܕܹܐ ܕܠܵܐ>
      text <ܬܲܥܕܝܼܪܵܐ܃ ܕܲܬܼܩܘܼܡ ܩܕܼܵܡ ܐܲܠܵܗܵܐ ܘܲܬܼܡܲܠܸܠ ܚܠܵܦܲܝܢ܁>
      text <ܘܐܵܘܕܵܐ ܠܐܲܠܵܗܵܐ ܕܠܵܐ ܫܲܠܘܵܐ܃ ܕܟܲܕܼ ܐܲܝܢܵܐ ܟܝܵܢܵܐ ܬܵܚܘܿܒܼܵܐ>
      text <ܘܲܕܼܠܝܼܠ ܠܡܸܨܛܲܠܝܵܢܘܼܬܼܵܐ ܩܢܸܐ ܐܲܢ̄ܬܿ܃ ܒܥܘܼܕܼܪܵܢܵܐ ܕܛܲܝܒܿܘܼܬܼܵܐ>
      text <ܠܐܲܝܟܵܐ ܡܸܬܼܥܲܠܸܐ ܐܲܢ̄ܬܿ ܒܲܙܒܲܢ ܙܒܲܢ܃ ܘܠܲܐܝܠܹܝܢ ܡܵܘܗ̈ܒܼܵܬܼܵܐ܃ ܘܲܒܼܡܵܢܵܐ>
    block
      text <ܗܵܘܹ̇ܐ ܐܲܢ̄ܬܿ ܠܥܸܠ ܡ̣ܢ ܟܝܵܢܵܟܼ ܘܐܸܡܬܼܝ ܕܡܸܫܬܿܒܸܩ ܐܲܢ̄ܬܿ܃ ܥܕܲܡܵܐ>
      text <ܠܐܲܝܟܵܐ ܡܸܬܿܬܲܚܬܸܐ ܐܲܢ̄ܬܿ܃ ܘܩܵܢܹ̇ܐ ܐܲܢ̄ܬܿ ܗܵܘܢܵܐ ܕܲܒܼܥܝܼܪܵܐ ܘܐܸܬܿܕܲܟܼܸܪ>
      text <ܠܕܼܵܘܝܘܼܬܼ ܟܝܵܢܵܟܼ܃ ܘܠܲܕܼܠܝܼܠܘܼܬܼܫ ܫܘܼ̈ܚܠܵܦܹܐ ܕܢܲܩܝܼܦܵܐ ܠܵܟܼ܃ ܕܐܵܦ>
      text <ܚܲܕܼ ܡ̣ܢ ܤܵܒܹ̈ܐ ܩܲܕܝܼ̈ܫܹܐ ܐܵܡܲ݁ܪ܃ ܡܵܐ ܠܲܡ ܕܐܵܬܹ̇ܐ ܠܵܟܼ ܚܘܼܫܵܒܼܵܐ>
      text <ܕܪܵܡܘܼܬܼܵܐ܃ ܕܢܹܐܡܲܪ ܒܥܘܼܗܕܵܢܵܐ ܕܲܡܝܲܬܪ̈ܵܬܼܵܟܼ܃ ܐܸܡܲܪ܃ ܤܵܒܼܵܐ܃ ܚܙܝܼ>
      text <ܙܵܢܝܘܼܬܼܵܟܼ! ܠܗܵܕܹܐ ܙܵܢܝܘܼܬܼܵܐ ܕܲܒܼܙܲܒܼܢܵܐ ܕܡܸܫܬܲܒܼܩܵܢܘܼܬܼܵܐ܃ ܐܵܡܲ݁ܪ܃>
      text <ܕܲܒܼܚܘܼܫܵܒܼܵܐ ܡܸܬܼܢܲܤܸܐ܁ ܗܵܝ̇ ܕܲܠܘܵܬܼ ܟܠܢܵܫ ܡܦܲܪܢܤܵܐ ܛܲܝܒܿܘܼܬܼܵܐ܃>
      text <ܐܸܢ ܩܪܵܒܼܵܐ ܘܐܸܢ ܥܘܼܕܼܪܵܢܵܐ܃ ܠܦܘܼܬܼ ܕܥܵܕܼܪܵܐ ܠܲܢ܁ ܚ̣ܙܲܝܬܿ ܠܗܵܢܵܐ>
      text <ܤܵܒܼܵܐ ܬܡܝܼܗܵܐ܃ ܐܲܝܟܲܢ ܦܫܝܼܩܵܐܝܼܬܼ ܐܲܡ̣ܪܵܗ̇ ܠܲܨܒܼܘܼܬܼܵܐ ܡܵܐ ܠܲܡ>
      text <ܕܐܵܬܹ̇ܐ ܠܵܟܼ ܚܘܼܫܵܒܼܵܐ ܕܪܵܡܘܼܬܼܵܐ܃ ܡܸܛܠ ܡܥܲܠܝܘܼܬܼܵܐ ܕܕܼܘܼܒܵܪ̈ܲܝܟ܃>
      text <ܐܸܡܲܪ܃ ܤܵܒܼܵܐ܃ ܚܙܝܼ ܙܵܢܝܘܼܬܼܵܟܼ! ܓܲܠܝܵܐ ܗ̣̄ܝ ܓܹܝܪ܃ ܕܗܵܕܹܐ ܠܘܵܬܼ>
      text <ܐ̄ܢܵܫ ܪܲܒܵܐ ܐܵܡܲ݁ܪ ܗ̄ܘ̣ܵܐ ܠܵܗ̇ ܤܵܒܼܵܐ ܗܵܢܵܐ܃ ܒܲܕܼܸܠܵܐ ܡܲܨܝܵܐ ܕܢܸܬܼܠܲܙܙܘܼܢ>
      text <ܡ̣ܢ ܚܘܼ̈ܫܵܒܹܐ ܕܪܵܡܘܼܬܼܵܐ܃ ܐܸܠܵܐ ܐܲܝܠܹܝܢ ܕܲܒܼܛܲܟܼܤܵܐ ܡܥܲܠܝܵܐ ܘܲܒܼܕܼܘܼܒܵܪܵܐ>
      text <ܕܫܵܘܹ̇ܐ ܠܩܘܼܠܵܤܵܐ ܩܵܝ̇ܡܝܼܢ܁ ܒܗܵܝ̇ ܕܗܵܢܵܐ ܚܲܫܵܐ܃ ܡ̣ܢ ܒܵܬܼܪ ܡܝܲܬܪܘܼܬܼܵܐ>
      text <ܕܐܸܬܼܦܲܠܚܲܬ̤܃ ܤܵܥܹ̇ܐ ܥܲܠ ܢܲܦܫܵܐ܃ ܕܲܢܤܲܪܩܝܼܗ̇ ܡ̣ܢ ܦܘܼܠܚܵܢܵܗ̇܁>
      text <ܐܵܦ ܡ̣ܢ ܚܕܼܵܐ ܡ̣ܢ ܐܸܓܿܪ̈ܵܬܹܗ ܕܝܼܠܹܗ ܕܛܘܼܒܼܵܢܵܐ ܡܵܩܵܪܝܼܣ܃>
      text <ܡܸܫܟܲܚ ܐܲܢ̄ܬܿ ܕܬܹܐܠܲܦ ܐܸܢ ܬܸܨܒܸܐ܁ ܕܟܲܕܼ ܒܐܲܝܠܹܝܢ ܕܲܪ̈ܓܹܐ ܩܵܝ̇ܡܝܼܢ܃>
      text <ܐܲܝܠܹܝܢ ܡܸܫܬܲܒܼܩܝܼܢ ܥܠܲܝܗܘܿܢ ܠܡܸܬܼܢܲܤܵܝܘܼ ܒܗܹܝܢ ܩܲܕܝܼ̈ܫܹܐ܁ ܐܝܼܬܹܝܗ̇>
      text <ܕܹܝܢ ܐܸܓܲܪܬܵܐ ܗܵܝ̇܃ ܐܲܒܼܵܐ ܡܵܩܵܪܝܼܣ ܟܬܲܒܼ ܠܟܼܠܗܘܿܢ ܒܢܵܘ̈ܗܝ>
      text <ܚܲܒܿܝܼ̈ܒܹܐ܃ ܟܲܕܼ ܡܵܘܕܲܥ ܬܲܡܵܢ ܢܲܗܝܼܪܵܐܝܼܬܼ܃ ܕܐܲܝܟܲܢ ܡܸܬܼܦܲܪܢܤܝܼܢ>
      text <ܡ̣ܢ ܐܲܠܵܗܵܐ܃ ܩܪ̈ܵܒܹܐ ܘܥܘܼܕܼܪ̈ܵܢܹܐ ܕܛܲܝܒܿܘܼܬܼܵܐ܁ ܕܲܒܼܗܘܿܢ ܒܗܵܠܹܝܢ>
      text <ܫܸܦܪܲܬ̤ ܠܚܸܟܼܡܬܹܗ ܕܐܲܠܵܗܵܐ ܕܢܸܬܿܕܲܪܫܘܼܢ܃ ܟܡܵܐ ܕܲܒܼܚܲܝܹ̈ܐ ܗܵܠܹܝܢ>
    block
      text <ܪܡܹܝܢ ܚܠܵܦ ܡܝܲܬܿܪܘܼܬܼܵܐ܃ ܒܐܵܓܼܘܿܢܵܐ ܕܠܘܼܩܒܲܠ ܚܛܝܼܬܼܵܐ܁ ܐܲܝܟܼ>
      text <ܕܲܒܼܟܼܠܙܒܲܢ܃ ܠܘܵܬܹܗ ܢܸܗܘܸܐ ܬܠܸܐ ܚܝܵܪܗܘܿܢ܁ ܒܚܵܘܪܵܐ ܐܲܡܝܼܢܵܐ>
      text <ܕܲܠܘܵܬܹܗ܃ ܢܸܬܼܪܲܒܸܐ ܒܗܘܿܢ ܚܘܼܒܹܗ ܩܲܕܝܼܫܵܐ܁ ܕܟܲܕܼ ܐܲܡܝܼܢܵܐܝܼܬܼ ܡ̣ܢ>
      text <ܚܹܐܦܵܐ ܕܚܲܫܹ̈ܐ ܘܩܸܢܛܵܐ ܕܡܸܨܛܲܠܝܵܢܘܼܬܼܵܐ ܠܘܵܬܹܗ ܢܸܪܗܛܘܼܢ܃>
      text <ܢܸܫܬܲܪܪܘܼܢ ܒܗܲܝܡܵܢܘܼܬܼܵܐ ܘܤܲܒܼܪܵܐ ܘܚܘܼܒܵܐ܁ ܗܵܠܹܝܢ ܗܵܠܹܝܢ ܗܵܟܹܝܠ܃ ܠܵܘ>
      text <ܠܐܲܝܠܹܝܢ ܕܐܲܡܝܼܢܝܼܢ ܨܹܝܕܼ ܒܢܲܝ̈ܢܵܫܵܐ ܘܦܵܗܹ̇ܝܢ ܒܟܼܠܕܘܼܟ܃ ܘܒܲܐܡܝܼܢܘܼ>
      text <ܒܤܘܼܥܪ̈ܵܢܹܐ ܘܲܒܼܚܲܫܹ̈ܐ ܛܲܡ̈ܐܹܐ ܫܲܪܝܵܐܝܼܬܼ ܐܲܡܝܼܪ̈ܲܢ܁ ܘܐܵܦܠܵܐ ܠܐܲܝܠܹܝܢ>
      text <ܕܙܲܕܝܼܩܘܼܬܼܵܐ ܒܲܥ̇ܒܼܵܕܹ̈ܐ ܕܲܠܒܲܪ ܡ̣ܢ ܫܸܠܝܵܐ ܦܵܠ̇ܚܝܼܢ܃ ܘܲܒܼܪܸ̈ܓܼܫܹܐ>
      text <ܡܸܬܿܬܿܨܝܼܕܝܼܢ ܒܟܼܠܫܵܥ܃ ܘܲܒܼܟܼܠܙܒܲܢ ܒܩܹܘܲܢܕܹܝܢܘܿܣ ܕܡܲܦܘܼܠܬܼܵܐ>
      text <ܡܩܝܼܡܵܐ ܠܗܘܿܢ ܐܵܢܲܢܩܹܐ ܕܐܲܝܠܹܝܢ ܕܲܒܼܗܘܿܢ ܦܵܓܼ̈ܥܵܢ ܠܒܲܪ ܡ̣ܢ>
      text <ܨܒܼܝܵܢܗܘܿܢ܃ ܒܓܸܕܼܫܹ̈ܐ ܕܠܵܐ ܪܥܹܝܢ܁ ܗܵܝ̇ ܕܠܵܘ ܒܲܠܚܘܿܕܼ ܚܘܼܫܵܒܲܝ̈ܗܘܿܢ܃>
      text <ܐܸܠܵܐ ܐܵܦܠܵܐ ܠܪܸ̈ܓܼܫܲܝܗܘܿܢ ܡܨܹܝܢ ܠܡܸܛܲܪ ܓܡܝܼܪܵܐܝܼܬܼ܁ ܐܸܠܵܐ ܠܐܲܝܠܹܝܢ>
      text <ܕܒܲܙܗܝܼܪܘܼܬܼܵܐ ܪܲܒܿܬܼܵܐ ܢܵܛܪܝܼܢ ܦܲܓܼܪ̈ܲܝܗܘܿܢ ܘܚܘܼܫܵܒܲܝ̈ܗܘܿܢ܃>
      text <ܘܡܲܪܚܩܝܼܢ ܠܲܓܼܡܵܐ ܡ̣ܢ ܫܓܼܘܼ̈ܫܝܹܐ ܘܥܸܢܝܵܢܹ̈ܐ ܕܲܒܼܢܲܝ̈ܢܵܫܵܐ܃ ܘܲܫܒܼܝܼܩܘܼܬܼܵܐ>
      text <ܕܟܼܠܡܸܕܸܡ ܘܐܵܦ ܢܲܦܫܗܘܿܢ܃ ܐܸܤܬܲܦܸܩܘ ܠܡܸܛܲܪ ܗܵܘܢܗܘܿܢ>
      text <ܒܲܨܠܘܿܬܼܵܐ܃ ܘܲܡܫܲܚܠܦܘܼܬܼ ܦܘܼܪ̈ܢܵܤܹܐ ܕܡ̣ܢ ܛܲܝܒܿܘܼܬܼܵܐ ܡܩܲܒܿܠܝܼܢ>
      text <ܒܓܼܵܘ ܫܸܠܝܵܐ ܓܡܝܼܪܵܐ܁ ܘܲܬܼܚܹܝܬܼ ܕܪܵܥܵܐ ܕܝܼܕܲܥܬܹܗ ܕܡܵܪܝܵܐ>
      text <ܡܸܬܼܪܲܒܹܝܢ܃ ܘܡܸܬܼܚܲܟܿܡܝܼܢ ܡ̣ܢ ܪܘܼܚܵܐ ܟܲܤܝܵܐܝܼܬܼ܃ ܒܫܸܠܝܵܐ ܕܡ̣ܢ>
      text <ܤܘܼܥܪ̈ܵܢܹܐ ܘܲܚܙܵܬܼܵܐ ܕܨܸܒܼ̈ܘܵܬܼܵܐ܃ ܘܲܩܢܹܝܢ ܡܝܼܬܼܘܼܬܼ ܪܸܥܝܵܢܵܐ ܕܡ̣ܢ>
      text <ܥܵܠܡܵܐ܁ ܚܲܫܹ̈ܐ܃ ܠܵܐ ܡܵܝ̇ܬܝܼܢ܁ ܥܸܢܝܵܢܵܐ ܕܹܝܢ܃ ܡܵܐܹ̇ܬܼ ܡܸܢܗܘܿܢ܃>
      text <ܒܪܲܚܝܼܩܘܼܬܼܵܐ ܕܡ̣ܢ ܨܸܒܼ̈ܘܵܬܼܵܐ ܘܥܘܼܕܼܪܵܢܵܐ ܕܛܲܝܒܿܘܼܬܼܵܐ܁>
  text 73
    block
      text <ܪܸܥܝܵܢܵܐ ܟܢܝܼܫܵܐ ܕܝܼܠܹܗ ܕܦܵܤܘܿܩܵܐ܃ ܥܲܡ ܤܘܼ̈ܟܵܠܹܐ ܕܐܲܝܠܹܝܢ>
      text <ܕܐܸܬܼܐܡܲܪ܁ ܥܓ܁>
    block
      text <ܪܸܥܝܵܢܵܐ ܕܹܝܢ ܟܢܝܼܫܵܐ ܕܦܵܤܘܿܩܵܐ ܗܵܢܵܐ ܐܝܼܬܼܵܘܗܝ܃ ܕܢܵܘܕܥܲܢ>
      text <ܕܲܒܼܟܼܠܥܸܕܵܢ ܒܗܵܠܹܝܢ ܥܸܤܪܝܼܢ ܘܐܲܪܒܲܥ ܫܵܥ̈ܝܼܢ ܕܠܸܠܝܵܐ ܘܕܼܐܝܼܡܵܡܵܐ܃>
      text <ܥܲܠ ܬܝܵܒܼܘܼܬܼܵܐ ܤܢܝܼܩܝܼܢܲܢ܁ ܤܘܼܟܵܠܵܐ ܕܫܘܼܡܵܗܵܐ ܕܲܬܼܝܵܒܼܘܼܬܼܵܐ܃ ܐܲܝܟܼ>
      text <ܕܡ̣ܢ ܫܪܵܪܵܐ ܕܲܙܢܵܐ ܤܘܼܥܪܵܢܵܝܵܐ ܗܵܢܵܘ܃ ܦܝܵܤܵܐ ܚܢܝܼܓܼܵܐ ܕܲܒܼܟܼܠܥܸܕܵܢ>
      text <ܕܒܲܨܠܘܿܬܼܵܐ ܡܲܠܝܲܬܼ ܬܘܵܬܼܵܐ܃ ܕܡܸܬܼܩܲܪܲܒܼ ܠܐܲܠܵܗܵܐ ܥܲܠ ܫܘܼܒܼܩܵܢܵܐ>
      text <ܕܗܵܢܹܝܢ ܕܲܥܒܲܪ܃ ܘܒܼܵܥܘܼܬܼܵܐ ܕܥܲܠ ܢܛܝܼܪܘܼܬܼܵܐ ܕܡ̣ܢ ܗܵܠܹܝܢ>
      text <ܕܲܥܬܼܝܼ̈ܕܼܵܢ܁ ܡܸܛܠܗܵܢܵܐ ܐܵܦ ܡܵܪܲܢ܃ ܥܲܠ ܨܠܘܿܬܼܵܐ ܤܲܡܟܵܗ̇>
      text <ܠܲܡܚܝܼܠܘܼܬܲܢ܁ ܐܸܬܿܬܿܥܝܼܪܘ ܠܲܡ ܘܨܲܠܵܘ܃ ܕܠܵܐ ܬܸܥܠܘܼܢ>
      text <ܠܢܸܤܝܘܿܢܵܐ܁ ܘܨܲܠܵܘ܃ ܘܠܵܐ ܬܸܡܐܲܢ ܠܟܼܘܿܢ܁ ܘܲܗ̤ܘܲܝܬܘܿܢ ܫܵܗܪܝܼܢ>
      text <ܒܟܼܠܙܒܲܢ ܘܲܡܨܲܠܹܝܢ܁ ܘܲܒܼܥܵܘ ܠܲܡ܃ ܘܬܸܤܒܼܘܼܢ܁ ܘܲܫܐܲܠܘ܃ ܘܢܸܬܼܝܼܗܸܒܼ>
      text <ܠܟܼܘܿܢ܁ ܘܩܘܿܫܘ܃ ܘܢܸܬܼܦܬܲܚ ܠܟܼܘܿܢ܁ ܘܟܼܠ ܡ̇ܢ ܕܫܵܐܹ̇ܠ܃ ܢܵܤܹ̇ܒܼ܁>
      text <ܘܲܕܼܒܼܵܥܹ̇ܐ܃ ܡܸܫܟܲܚ܁ ܘܐܲܝܢܵܐ ܕܢܵܩܹ̇ܫ܃ ܡܸܬܼܦܬܲܚ ܠܹܗ܁ ܘܫܲܪܪܵܗ̇>
      text <ܝܲܬܝܼܪܵܐܝܼܬܼ ܠܡܸܠܬܹܗ ܘܝܲܬܝܼܪ ܚܲܦܛܲܢ܃ ܒܗܵܝ̇ ܕܐܲܡܬܸܠ ܒܪܵܚܡܵܐ>
      text <ܕܐܸܙܲܠ̣ ܨܹܝܕܼ ܪܵܚܡܹܗ ܒܦܸܠܓܹܗ ܕܠܸܠܝܵܐ܃ ܘܲܫܐܸܠ̣ ܡܸܢܹܗ ܠܲܚܡܵܐ܁>
      text <ܐܵܡܹܝܢ ܠܲܡ ܐܵܡܲ݁ܪ ܐ̄ܢܵܐ ܠܟܼܘܿܢ܃ ܕܐܵܦܸܢ ܡܸܛܠ ܪܵܚܡܘܼܬܹܗ ܠܵܐ>
      text <ܢܸܬܸܠ ܠܹܗ܃ ܡܸܛܠ ܚܲܨܝܼܦܘܼܬܹܗ ܢܩܘܼܡ ܘܢܸܬܸܠ ܠܹܗ܃ ܟܡܵܐ>
      text <ܕܡܸܬܒܿܥܸܐ ܠܹܗ܁ ܐܵܦ ܐܲܢ̄ܬܿܘܿܢ ܨܲܠܵܘ܃ ܘܠܵܐ ܬܸܡܐܲܢ ܠܟܼܘܿܢ܁ ܐܹܝܘ>
      text <ܠܠܘܼܒܵܒܼܵܐ ܕܠܵܐ ܡܸܬܼܡܲܠܲܠ ܕܝܵܗܘܿܒܼܵܐ܃ ܕܲܡܓܲܪܸܓܼ ܠܲܢ ܕܲܫܐܲܠܘ ܡܹܢܝ>
      text <ܘܐܸܬܸܠ ܠܟܼܘܿܢ ܡܵܘܗܲܒܼܬܼܵܐ! ܘܐܵܦ ܗ̤ܘ܃ ܟܠ ܐܲܝܕܵܐ ܕܥܵܕܼܪܵܐ ܡܦܲܪܢܸܣ>
    block
      text <ܐܲܝܟܼ ܕܗ̤ܘ ܝܵܕܲܥ܁ ܒܪܲܡ ܠܘܼܒܵܒܼܵܐ܃ ܘܬܼܘܼܟܼܠܵܢܵܐ ܪܲܒܵܐ ܡܲܠ̈ܝܵܢ>
      text <ܒܢܵܬܼ̈ ܩܵܠܹ̈ܐ ܗܵܠܹܝܢ܁>
      text <ܘܲܒܼܗܵܝ̇ ܕܝܼܕܲܥ̣ ܡܵܪܲܢ ܕܠܵܐ ܐܲܪܝܼܡܵܗ̇ ܠܡܸܨܛܲܠܝܵܢܘܼܬܼܵܐ ܩܕܼܵܡ>
      text <ܟܵܤܹܗ ܕܡܵܘܬܵܐ܃ ܘܲܟܼܡܵܐ ܕܗ̤ܝ ܐܝܼܬܹܝܗ̇܃ ܩܲܪܝܼܒܼ ܗ̄ܘ̣ ܠܒܲܪܢܵܫܵܐ>
      text <ܫܘܼܚܠܵܦܵܐ ܕܡ̣ܢ ܡܝܲܬܿܪܘܼܬܼܵܐ ܠܲܒܼܨܝܼܪܘܼܬܼܵܐ܃ ܘܲܡܩܲܒܿܠܵܢܵܐ ܗ̄ܘ̣>
      text <ܕܓܸܕܼܫܹ̈ܐ ܗ̤ܘ ܟܝܵܢܵܐ܃ ܥܲܠ ܬܲܟܼܫܲܦܬܼܵܐ ܐܲܡܝܼܢܬܼܵܐ ܚܲܦܛܲܢ܁ ܕܐܸܠܘܼ>
      text <ܐܝܼܬܼ ܗ̄ܘ̣ܵܐ ܐܲܬܼܪܵܐ ܕܬܼܘܼܟܼܠܵܢܵܐ ܒܥܵܠܡܵܐ ܗܵܢܵܐ܃ ܕܟܲܕܼ ܠܘܵܬܹܗ>
      text <ܢܸܡܛܸܐ ܒܲܪܢܵܫܵܐ܃ ܡ̣ܢ ܕܗܵܝܕܹܝܟ ܡܸܟܹܝܠ ܐܸܬܼܥܲܠܝܼ ܠܹܗ ܟܝܵܢܹܗ>
      text <ܡ̣ܢ ܤܢܝܼܩܘܼܬܼܵܐ ܘܦܘܼܠܚܵܢܹܗ ܡ̣ܢ ܩܵܢܛܵܐ܃ ܥܲܠ ܨܠܘܿܬܼܵܐ ܠܵܐ>
      text <ܡܙܲܗܲܪ ܗ̄ܘ̣ܵܐ ܠܲܢ ܘܲܡܚܲܦܸܛ ܒܲܒܼܛܝܼܠܘܼܬܼܵܐ܁ ܐܲܝܟܼ ܕܐܵܦܠܵܐ ܒܥܵܠܡܵܐ>
      text <ܕܲܥܬܼܝܼܕܼ ܨܠܵܘ̈ܵܬܼܵܐ ܡܩܲܪܒܼܝܼܢ ܒܢܲܝ̈ܢܵܫܵܐ ܠܐܲܠܵܗܵܐ܃ ܒܲܦܝܵܤܹ̈ܐ ܕܥܲܠ>
      text <ܡܸܕܸܡ ܡܸܕܸܡ܁ ܒܗܵܝ̇ ܕܲܒܼܗܵܘ̇ ܐܲܬܼܪܵܐ ܕܚܹܐܪܘܼܬܼܵܐ܃ ܠܵܐ ܡܩܲܒܿܠܵܢܵܐ>
      text <ܗܵܘܹ̇ܐ ܕܫܘܼܚܠܵܦܵܐ ܟܝܵܢܲܢ܃ ܘܠܵܐ ܚܒܼܝܼܫܵܐ ܬܚܹܝܬܼ ܩܸܢܛܵܐ>
      text <ܕܤܲܩܘܼܒܼܠܵܝܘܼܬܼܵܐ܁ ܘܲܡܫܲܡܠܝܵܐ܃ ܒܟܼܠܡܸܕܸܡ܁ ܡܸܛܠܗܵܢܵܐ ܠܵܘ>
      text <ܥܲܠ ܨܠܘܿܬܼܵܐ ܒܲܠܚܘܿܕܼ ܘܥܲܠ ܙܗܝܼܪܘܼܬܼܵܐ܃ ܐܸܠܵܐ ܘܡܸܛܠ>
      text <ܩܲܛܝܼܢܘܼܬܼܵܐ ܘܠܵܐ ܡܸܬܿܕܲܪܟܵܬܘܼܬܼܵܐ ܕܐܲܝܠܹܝܢ ܕܨܵܦ̈ܚܵܢ ܥܲܠܝܢ ܒܐܲܡܝܼܢܘܼ܃>
      text <ܕܡܵܪ̈ܕܵܢ ܠܚܲܝܠܵܐ ܕܝܼܕܲܥܬܼܵܐ ܕܝܼܠܲܢ܁ ܗܵܠܹܝܢ ܕܐܵܦ ܙܲܒܼܢ̈ܝܼܢ ܤܲܓܝܼ̈ܐܵܢ܃>
      text <ܘܟܲܕܼ ܠܵܐ ܨܵܒܹ̇ܝܢܲܢ܃ ܒܓܼܵܘܗܹܝܢ ܡܸܫܬܲܟܼܚܝܼܢܲܢ ܒܟܼܠܙܒܲܢ܁ ܘܐܵܦܸܢ ܪܲܒܲܬܼ>
      text <ܡܫܲܪܪܵܐ ܬܲܪܥܝܼܬܲܢ ܘܬܸܨܒܸܐ ܒܛܵܒܼܬܼܵܐ܃ ܟܡܵܐ ܙܲܒܼܢ̈ܝܼܢ܃ ܘܐܵܦ ܥܲܠ>
      text <ܐܸܤܩܹܛܹܐ ܕܢܸܤܝ̈ܘܿܢܹܐ ܫܕܼܵܬܲܢ ܒܛܝܼܠܘܼܬܹܗ܁ ܐܲܝܟܼ ܕܐܸܡ݂ܲܪ ܛܘܼܒܼܵܢܵܐ>
      text <ܦܵܘܠܘܿܣ܃ ܕܥܲܠ ܕܠܵܐ ܐܸܬܿܬܿܪܝܼܡ ܒܝܲܬܝܼܪܘܼܬܼܵܐ ܕܓܸܠܝܵܢܹ̈ܐ܃ ܐܸܫܬܠܸܡ>
      text <ܠܝܼ ܫܦܵܝܵܐ ܠܒܸܤܪܝ ܡܲܠܲܐܟܹܗ ܕܤܵܛܵܢܵܐ܃ ܕܢܸܗܘܸܐ ܡܩܲܦܲܚ ܠܝܼ܁>
    block
      text <ܘܥܲܠܗܵܕܹܐ ܠܲܡ܃ ܬܠܵܬܼ ܙܲܒܼܢ̈ܝܼܢ ܒܥܹ̇ܝܬܼ ܡ̣ܢ ܡܵܪܝ ܕܢܲܦܪܸܩ ܡܹܢܝ>
      text <ܢܸܤܝܘܿܢܵܐ܃ ܟܹܐܡܲܬܼ ܚܹܐܪܵܐܝܼܬܼ ܐܸܦܠܘܿܚ ܒܲܥ̇ܒܼܵܕܼܵܐ ܕܲܦܩܲܕܼ ܠܝܼ܁>
      text <ܘܐܸܡ݂ܲܪ ܠܝܼ܃ ܤܵܦ̇ܩܵܐ ܠܵܟܼ ܛܲܝܒܿܘܼܬܼܝ܁ ܚܲܝܠܝ ܓܹܝܪ܃ ܒܲܟܼܪܝܼܗܘܼܬܼܵܐ>
      text <ܡܸܬܼܓܡܲܪ܀>
      text <ܡܵܕܹܝܢ ܡܵܪܝ܃ ܐܸܢ ܗܵܢܵܘ ܨܸܒܼܝܵܢܵܟܼ܃ ܘܗܵܢܵܐ ܟ̱ܠܹܗ ܤܢܝܼܩܵܐ>
      text <ܫܲܒܼܪܘܼܬܲܢ ܥܲܠ ܦܹܕܵܓܼܘܿܓܼܵܐ ܕܪܵܕܹܐ ܘܲܡܥܝܼܪ܃ ܕܐܵܦܠܵܐ ܟܲܕܼ ܢܸܗܘܸܐ>
      text <ܐ̄ܢܵܫ ܕܗܵܟܲܢ ܒܠܝܼܥ ܒܚܘܼܒܵܟܼ ܐܲܟܼܘܵܬܼܝ܃ ܘܲܢܬܼܝܼܦ ܒܵܬܲܪ>
      text <ܛܵܒܼܬܼܵܐ܃ ܕܵܠܐ ܡܸܢܼܚܙܸܐ ܠܹܗ ܥܵܠܡܵܐ ܟܠ ܟ̱ܠܹܗ ܡܸܛܠ ܪܲܘܝܘܬܼܵܐ>
      text <ܕܒܼܵܟܼ܃ ܕܡܸܛܠܵܬܼܵܗ̇ ܘܐܵܦ ܥܕܲܡܵܐ ܠܗܵܕܹܐ ܡܲܛܝܼܬܵܢܝ ܕܲܠܓܸܠܝܵܢܹ̈ܐ>
      text <ܘܚܸܙ̈ܘܵܢܹܐ ܕܠܵܐ ܫܲܠܝܼܛ ܠܹܗ ܠܠܸܫܵܢܵܐ ܕܒܸܤܪܵܐ ܕܲܢܬܲܪܓܸܡ܃ ܕܐܸܚܙܸܐ>
      text <ܘܐܸܫܡܲܥ ܩܵܠ ܬܸܫܡܸܫܬܼܵܐ ܕܛܲܟܼܤܵܐ ܕܪ̈ܘܼܚܵܢܹܐ ܘܠܲܚܙܵܬܼܵܟܼ ܡܲܠܝܲܬܼ>
      text <ܩܘܼ̈ܕܼܫܹܐ ܕܲܒܼܪܘܼܚ ܐܸܫܬܿܘܸܐ܃ ܘܲܥܕܲܟܹܝܠ ܥܲܡ ܗܵܠܹܝܢ ܟܠܗܹܝܢ>
      text <ܠܵܐ ܤܵܦܹ̇ܿܩ ܐ̄ܢܵܐ ܠܲܙܗܝܼܪܘܼܬܼܵܐ ܕܲܩܢܘܿܡܝ܃ ܐܸܢܵܐ ܕܐܝܼܬܲܝ ܓܲܒܼܪܵܐ>
      text <ܓܡܝܼܪܵܐ ܒܲܡܫܝܼܚܵܐ܁ ܒܕܼܐܝܼܬܼ ܗ̄ܘ̣ ܥܕܲܟܹܝܠ ܡܸܕܸܡ ܕܡܸܛܠ>
      text <ܩܲܛܝܼܢܘܼܬܹܗ ܡܵܪܹܕܼ ܠܚܲܝܠܵܐ ܕܝܼܕܲܥܬܼܝ ܕܝܼܠܝ܃ ܠܝܼ ܕܡܲܕܥܵܐ>
      text <ܕܲܡܫܝܼܚܵܐ ܩܢܸܐ ܐ̄ܢܵܐ܁ ܡܵܕܹܝܢ ܡܵܪܝ܃ ܡܸܛܠ ܗܵܢܵܐ ܚܵܕܹܐ ܐ̄ܢܵܐ>
      text <ܒܟܼܘܼܪ̈ܗܵܢܲܝ܃ ܒܐܘܼ̈ܠܨܵܢܹܐ܃ ܒܲܚܒܼܘܼ̈ܫܝܹܐ܃ ܒܐܲܤܘܼܪܹ̈ܐ܃ ܒܐܵܢܲܢܩ̈ܘܿܣ܃>
      text <ܐܸܢ ܡ̣ܢ ܟܝܵܢܵܐ܃ ܘܐܸܢ ܡ̣ܢ ܒܢܲܝ̈ ܟܝܵܢܵܐ܃ ܘܐܸܢ ܡ̣ܢ ܒܥܸܠܕܲܪܹܗ>
      text <ܕܲܟܼܝܵܢܵܐ܁ ܚܵܕܼܝܵܐܝܼܬܼ ܗܵܟܹܝܠ ܐܹܤܲܝܒܲܪ ܒܟܼܘܼܪ̈ܗܵܢܲܝ܃ ܗܵܢܵܘ ܕܹܝܢ ܒܢܸܤܝ̈ܘܿܢܲܝ܃>
      text <ܕܢܲܓܸܢ ܥܠܲܝ ܚܲܝܠܹܗ ܕܲܡܫܝܼܚܵܐ܁ ܐܸܢ ܥܲܡ ܗܵܠܹܝܢ ܟܠܗܹܝܢ܃ ܥܲܠ>
      text <ܫܲܒܼܛܵܐ ܕܢܸܤܝ̈ܘܿܢܹܐ ܤܢܝܼܩ ܐ̄ܢܵܐ ܥܕܲܟܹܝܠ܃ ܕܒܹܗ ܬܸܬܼܪܲܒܸܐ ܡܲܓܢܵܢܘܼܬܼܵܟܼ>
    block
      text <ܕܲܥܠܲܝ܃ ܘܐܸܬܼܢܛܲܪ ܒܩܲܪܝܼܒܼܘܼܬܼܵܟܼ܃ ܝ̇ܕܲܥ ܐ̄ܢܵܐ ܕܠܲܝܬܿ ܠܵܟܼ ܕܚܲܒܿܝܼܒܼ>
      text <ܠܵܟܼ ܝܲܬܝܼܪ ܡܹܢܝ ܕܝܼܠܝ܁ ܘܡ̣ܢ ܗܵܕܹܐ ܕܝܲܬܝܼܪ ܡ̣ܢ ܤܲܓܝܼ̈ܐܹܐ ܐܵܘܪܸܒܼܬܵܢܝ܃>
      text <ܘܡܸܕܸܡ ܕܝܲܗ̣̄ܒܼܬܿ ܠܝܼ܃ ܗܵܢܵܘ ܕܹܝܢ ܚܲܝ̈ܠܹܐ ܕܬܸܫܒ̈ܚܵܬܼܵܟܼ ܠܡܸܕܲܥ܃>
      text <ܠܚܲܕܼ ܡ̣ܢ ܫܠܝܼ̈ܚܹܐ ܚܲܒܼܪ̈ܲܝ ܠܵܐ ܝܼܲܗ̣̄ܒܼܬܿ܁ ܘܲܪܲܝܬܵܢܝ ܡܵܐܢܵܐ ܓܲܒܼܝܵܐ܃>
      text <ܕܲܡܗܲܝܡܲܢ ܠܡܸܛܲܪ ܛܲܟܼܤܵܐ ܕܚܘܼܒܵܟܼ܁ ܘܡܸܛܠ ܗܵܠܹܝܢ ܟܠܗܹܝܢ܃>
      text <ܘܲܕܲܝܲܬܿܝܼܪܵܐܝܼܬܼ ܪܵܕܹܐ ܗ̄ܘ̣ܵ ܠܲܩܕܼܵܡܵܘܗܝ ܥ̇ܒܼܵܕܼܵܐ ܕܟܼܵܪܘܿܙܘܼܬܼܵܟܼ܃>
      text <ܟܲܕܼ ܫܪܸܐ ܐ̄ܢܵܐ ܡ̣ܢ ܦܟܼܵܪܹ̈ܐ ܕܢܸܤܝ̈ܘܿܢܹܐ ܝܵܕܲܥ ܐ̄ܢܵܐ܃ ܕܝܵܗܹ̇ܒܼ ܗ̣̄ܘܲܝܬܿ>
      text <ܠܝܼ ܚܹܐܪܘܼܬܼܵܐ ܡܸܛܠ ܗܵܠܹܝܢ ܟܠܗܹܝܢ܃ ܐܸܠܘܼ ܥܵܕܼܪܵܐ ܗ̄ܘ̣ܵܬܼ ܠܝܼ܁>
      text <ܐܸܠܵܐ ܠܵܐ ܐܸܨܛ̣ܒܼܝܲܬܿ܃ ܕܲܕܼܠܵܐ ܐܘܼܠܨܵܢܵܐ ܘܲܕܼܠܵܐ ܡܲܪܢܝܼܬܼܵܐ ܐܸܗܘܸܐ>
      text <ܒܥܵܠܡܵܐ ܗܵܢܵܐ܁ ܟܲܕܼ ܠܵܐ ܐܸܬܼܒܛܸܠ ܠܵܟܼ ܥܲܠ ܗܵܝ̇ ܕܝܲܬܿܝܼܪܵܐܝܼܬܼ>
      text <ܢܸܤܓܸܐ ܥ̇ܒܼܵܕܼܵܐ ܕܟܼܵܪܘܿܙܘܼܬܼܵܐ ܕܲܤܒܲܪܬܼܵܟܼ ܒܥܵܠܡܵܐ܃ ܐܲܝܟܼ ܗܵܝ̇ ܕܐܸܢܵܐ>
      text <ܐܹܬܲܪ ܒܢܸܤܝ̈ܘܿܢܲܝ܃ ܘܟܲܕܼ ܚܠܝܼܡܵܐ ܬܸܬܼܢܛܲܪ ܠܘܵܬܼܵܟܼ ܢܲܦܫܝܼ܀>
      text <ܡܵܕܹܝܢ ܐܘܿ ܦܵܪܘܿܫܵܐ܃ ܐܸܢ ܗܵܢܵܐ ܟ̱ܠܹܗ ܪܲܠܵܐ ܡܵܘܗܲܒܬܼܵܐ܃>
      text <ܕܲܟܼܡܵܐ ܕܝܲܬܝܼܪ ܡܸܬܼܥܲܠܸܐ ܐ̄ܢܵܫ ܘܢܸܬܼܓܵܘܸܐ ܒܪܘܼܚܵܢܘܼܬܼܵܐ ܐܲܝܟܼ>
      text <ܛܲܟܼܤܵܐ ܕܦܵܘܠܘܿܣ܃ ܥܕܲܟܹܝܠ ܥܲܠ ܕܸܚܠܬܼܵܐ ܘܲܙܗܝܼܪܘܼܬܼܵܐ ܤܢܝܼܩ܃>
      text <ܘܝܘܼܬܼܪܵܢܵܐ ܩܵܛܹ̇ܦ ܡ̣ܢ ܦܸܓܼܥܗܘܿܢ ܕܢܸܤ̈ܝܘܿܢܹܐ܃ ܡܲܢ̣ܘܼ ܗܵܢܵܐ ܕܲܡܛ̣ܵܐ>
      text <ܠܐܲܬܼܪܵܐ ܕܬܘܼܟܼܠܵܢܵܐ ܒܥܵܠܡܵܐ ܕܡܵܝܘܿܬܼܘܼܬܼܵܐ ܟܲܗܝܼܢ ܡ̣ܢ ܒܵܙܘܼܙܹ̈ܐ܃>
      text <ܘܩܲܒܿܠܵܗ̇ ܠܠܵܐ ܡܸܨܛܲܠܝܵܢܘܼܬܼܵܐ܃ ܗܵܝ̇ ܕܲܠܡܲܠܲܐܟܹ̈ܐ ܩܲܕܝܼ̈ܫܹܐ ܠܵܐ>
      text <ܐܸܬܼܝܲܗܒܲܬ̤܃ ܕܠܵܐ ܒܸܠܥܵܕܲܝܢ ܢܸܬܼܸܓܲܡܪܘܼܢ܃ ܘܗܵܢܵܐ ܩܲܒܸܠ ܩܕܼܵܡ>
      text <ܟ̱ܠܹܗ ܓܵܘܵܐ ܕܪ̈ܘܼܚܵܢܹܐ ܘܲܕܼܦܲܓܼܸܪ̈ܵܢܹܐ܃ ܕܲܕܼܠܵܐ ܫܘܼܚܠܵܦܵܐ ܨܵܒܹ̇ܐ ܕܢܸܗܘܸܐ>
      text <ܠܲܓܼܡܵܪ܃ ܘܠܵܐ ܢܸܬܼܩܲܪܲܒܼ ܠܹܗ ܐܵܦܠܵܐ ܢܸܤܝܘܿܢܵܐ ܕܲܒܼܚܘܼܫܵܒܼܵܐ ܛܲܟܼܤܵܐ>
      text <ܕܹܝܢ ܕܥܵܠܡܵܐ ܗܵܢܵܐ܃ ܗܵܢܵܘ ܐܲܝܟܼ ܕܡ̣ܢ ܪܸܥܝܵܢܵܐ ܕܟܼܠܗܘܿܢ ܤܸܦܪܹ̈ܐ>
    block
      text <ܩܲܕܼܝܼ̈ܫܹܐ܃ ܕܐܸܢ ܟܠܝܘܿܡ ܐܵܠܹܦ ܙܲܒܼܢ̈ܝܼܢ ܢܩܲܒܸܠ ܡܚܘܿܬܼܵܐ܃ ܠܵܐ>
      text <ܬܸܙܥܲܪ ܬܲܪܥܝܼܬܲܢ܃ ܘܲܢܦܘܼܫ ܡ̣ܢ ܪܵܗܛܵܐ ܕܒܸܐܤܛܵܕܼܝܼܘܿܢ܁ ܡܲܨܝܵܐ>
      text <ܐܸܢ ܒܲܚܕܼܵܐ ܥܸܠܬܼܵܐ ܙܥܘܿܪܬܵܐ܃ ܚܵܛܦܝܼܢܲܢ ܠܵܗ̇ ܠܙܵܟܼܘܼܬܼܵܐ ܘܲܢܩܲܒܸܠ>
      text <ܟܠܝܼܠܲܢ܁ ܗܵܢܵܐ ܥܵܠܡܵܐ܃ ܪܲܗܛܵܐ ܗ̄ܘ̣ ܕܐܵܓܼܘܿܢܵܐ܃ ܘܐܸܤܛܵܕܼܝܼܘܿܢ>
      text <ܕܪ̈ܲܗܵܛܹܐ܁ ܘܙܲܒܼܢܵܐ ܗܵܢܵܐ܃ ܙܲܒܼܢܵܐ ܗ̄ܘ̣ ܕܬܲܟܼܬܘܼܫܵܐ܁ ܘܐܲܬܼܪܵܐ>
      text <ܕܬܲܟܼܬܘܼܫܵܐ ܘܙܲܒܼܢܵܐ ܕܐܵܓܼܘܿܢܵܐ܃ ܢܵܡܘܿܤܵܐ ܠܵܐ ܡܸܬܿܬܿܤܝܼܡ܁ ܗܵܢܵܘ>
      text <ܕܹܝܢ܃ ܬܚܘܼܡܵܐ ܠܵܐ ܤܵܐܹ̇ܡ ܡܲܠܟܵܐ ܥܲܠ ܦܵܠܚܵܘ̈ܗܝ܃ ܥܕܲܡܵܐ>
      text <ܕܫܵܠܹ̇ܡ ܐܵܓܼܘܿܢܵܐ܁ ܘܡܸܬܼܟܲܢܫܝܼܢ ܟܠܢܵܫ ܠܬܲܪܥܵܐ ܕܲܡܠܸܟܼ ܡܲܠܟܹ̈ܐ܃>
      text <ܘܡܸܬܼܒܿܚܲܪ ܬܲܡܵܢ ܕܚܲܡܤܸܢ ܒܲܩܪܵܒܼܵܐ ܘܠܵܐ ܩܲܒܸܠ̣ ܡܸܙܕܲܟܼܝܵܢܘܼܬܼܵܐ܃>
      text <ܘܡܲܢ̣ܘܼ ܗܵܘ̇ ܕܲܐܗܦܸܟܼ ܚܲܨܵܐ܁ ܟܡܵܐ ܓܹܝܪ ܙܲܒܼ̈ܢܝܼܢ ܓܵܕܹܫ ܐ̄ܢܵܫ>
      text <ܕܲܠܡܸܕܸܡ ܠܵܐ ܚܲܫܲܚ܃ ܘܐܲܡܝܼܢܵܐܝܼܬܼ ܡ̣ܢ ܠܵܐ ܡܕܲܪܫܘܼܬܹܗ ܕܓܼܝܼܫ>
      text <ܗ̄ܘ̣ܵܐ ܘܲܪܡܸܐ܃ ܘܲܒܼܟܼܠܙܒܲܢ ܒܬܼܵܚܘܿܒܼܘܼܬܼܵܐ ܐܝܼܬܼܵܘܗܝ ܗ̄ܘ̣ܵܐ܃ ܚܵܛܹ̇ܦ>
      text <ܠܹܗ ܠܢܝܼܫܵܐ ܕܡܲܫܪܝܼܬܼܵܐ ܡ̣ܢ ܐܝܼܕܼܵܐ ܕܲܒܼܢܲܝ̈ ܓܲܢ̄ܒܵܪܹ̈ܐ܃ ܘܗܵܘܹ̇ܐ ܢܵܨܲܚ>
      text <ܫܡܹܗ ܝܲܬܿܝܼܪ ܡ̣ܢ ܟܲܫܝܼܪܹ̈ܐ܃ ܛܘܼܠܝܵܩܹ̈ܐ ܡܗܝܼܪܹ̈ܐ ܘܝܵܕܼܘܿܥܹ̈ܐ܃ ܘܲܡܩܲܒܸܠ>
      text <ܟܠܝܼܠܵܐ ܘܕܲܫ̈ܢܹܐ ܕܡ̣ܢ ܟܠܗܘܿܢ ܚܲܒܼܪ̈ܵܘܗܝ ܡܝܲܩܪܝܼܢ܁ ܡܸܛܠܗܵܢܵܐ܃>
      text <ܠܵܐ ܐ̄ܢܵܫ ܢܩܝܼܡ ܒܲܦܤܵܩ ܤܲܒܼܪܵܐ܁ ܒܲܠܚܘܿܕܼ ܒܲܨܠܘܿܬܼܵܐ܃ ܠܵܐ>
      text <ܢܸܒܼܤܸܐ܁ ܘܡ̣ܢ ܕܢܸܒܼܥܸܐ ܥܘܼܕܼܪܵܢܵܐ ܡ̣ܢ ܡܵܪܲܢ܃ ܠܵܐ ܢܲܗܡܸܐ܁ ܘܗܵܕܹܐ>
      text <ܢܤܝܼܡ ܒܬܲܪܥܝܼܬܲܢ܃ ܕܲܟܼܡܵܐ ܕܲܒܼܥܵܠܡܵܐ ܗܵܢܵܐ ܐܝܼܬܲܝܢ ܘܲܒܼܦܲܓܼܪܵܐ>
      text <ܗܵܢܵܐ ܫܪܹܝܢܲܢ܃ ܐܸܢ ܥܕܲܡܵܐ ܠܟܲܦܬܼܵܐ ܕܲܫܡܲܝܵܐ ܢܸܬܼܥܲܠܸܐ܃ ܕܠܵܐ ܥܲܡܠܵܐ>
      text <ܘܲܫܚܵܩܵܐ ܠܡܸܗܘܵܐ ܘܲܕܼܠܵܐ ܨܸܦܬܼܵܐ܃ ܠܵܐ ܡܸܫܟܿܚܵܐ܁ ܤܵܟܼܵܐ܃ ܗܵܢܵܘ܁>
      text <ܫܒܼܘܿܩ ܠܝܼ܁ ܝܲܬܿܝܼܪ ܡ̣ܢ ܗܵܢܵܐ܃ ܬܸܢܝܵܐ ܗ̄ܘ̣܁>
  text 74
    block
      text <ܫܘܼܐܵܠܵܐ ܕܹܝܢ ܕܥܲܠ ܦܘܼܪܵܫ ܡܝܲܬܿܪ̈ܵܬܼܵܐ܃ ܘܥܲܠ ܤܵܟܼܵܐ ܕܟܼܠܹܗ>
      text <ܪܲܗܛܵܐ܁ ܘܥܲܠ ܪܲܒܿܘܼܬܹܗ ܕܚܘܼܒܵܐ ܕܲܒܼܢܲܝ̈ܢܵܫܵܐ܃ ܘܥܲܠ ܢܝܼܫܵܐ ܪܘܼܚܵܢܵܐ܃>
      text <ܕܗ̤ܝܘܼ ܓܵܡܲܪ ܠܟܼܠܗܘܿܢ ܩܲܕܝܼ̈ܫܹܐ܃ ܘܩܵܒܲܥ ܒܗܘܿܢ ܕܘܼܡܝܵܐ>
      text <ܐܲܠܵܗܵܝܵܐ ܒܚܘܼܒܹܗ ܗܵܘ̇ ܥܲܬܝܼܪܵܐ ܕܐܲܫܦܲܥ̣ ܥܲܠ ܓܸܢܤܵܐ ܕܲܒܼܢܲܝ̈ܢܵܫܵܐ܁ ܥܕ܁>
    block
      text <ܤܵܟܼܵܐ ܕܟܼܠܹܗ ܪܲܗܛܵܐ܃ ܒܗܵܠܹܝܢ ܬܠܵܬܼ ܐܝܼܬܼܵܘܗܝ܃ ܬܝܵܒܘܼܬܼܵܐ܃>
      text <ܘܕܲܟܼܝܘܼܬܼܵܐ܃ ܘܲܓܼܡܝܼܪܘܼܬܼܵܐ܁ ܘܡܵܢܲܐ ܗ̣̄ܝ ܬܝܵܒܼܘܼܬܼܵܐ ܦܵܘܫܵܐ ܕܡ̣ܢ>
      text <ܩܲܕܼ̈ܡܵܝܵܬܼܵܐ܃ ܘܚܲܫܵܐ ܕܲܥܠܲܝܗܹܝܢ܁ ܘܡܵܢܲܐ ܗ̣̄ܝ ܕܲܟܼܝܘܼܬܼܵܐ ܒܤܵܟܼܵܐ ܠܸܒܵܐ>
      text <ܡܪܲܚܡܵܢܵܐ ܕܥܲܠ ܟܠ ܟܝܵܢ ܕܲܒܼܪܝܼܬܼܵܐ܁ ܘܡܵܢܲܐ ܗ̣̄ܝ ܓܡܝܼܪܘܼܬܼܵܐ>
      text <ܥܘܼܡܩܵܐ ܕܡܲܟܿܝܼܟܼܘܼܬܼܵܐ܃ ܕܐܝܼܬܼܵܘܗܝ܃ ܫܒܼܝܼܩܘܼܬܼܵܐ ܕܟܼܠܡܸܕܸܡ>
      text <ܕܡܸܬܼܚܙܸܐ ܘܲܕܼܠܵܐ ܡܸܬܼܚܙܸܐ܁ ܕܡܸܬܼܚܙܸܐ܃ ܟܠ ܕܲܒܼܪܸ̈ܓܼܫܹܐ܁ ܕܠܵܐ>
      text <ܡܸܬܼܚܙܸܐ܃ ܟܠ ܪܸܢܝܵܐ ܕܲܥܠܲܝܗܹܝܢ܀ ܗ̤ܘ ܟܲܕܼ ܗ̤ܘ ܤܵܒܼܵܐ܃ ܐܸܫܬܲܐܲܠ>
      text <ܒܲܙܒܲܢ ܐ̄ܚܪܹܝܢ܃ ܕܡܵܢܲܐ ܗ̣̄ܝ ܬܝܵܒܼܘܼܬܼܵܐ ܘܐܸܡ݂ܲܪ܃ ܠܸܒܵܐ ܬܒܼܝܼܪܵܐ܁>
      text <ܘܡܵܢܲܐ ܗ̣̄ܝ ܡܲܟܿܝܼܟܼܘܼܬܼܵܐ ܘܐܸܡ݂ܲܪ܃ ܥܦܝܼܦܘܼܬܼ ܡܝܼܬܼܘܼܬܼܵܐ ܨܸܒܼܝܵܢܵܝܵܬܼܵܐ>
      text <ܕܡ̣ܢ ܟܠ܁ ܘܡܵܢܵܐ ܐܝܼܬܼܵܘܗܝ ܠܸܒܵܐ ܡܪܲܚܡܵܢܵܐ ܘܐܸܡ݂ܲܪ܃ ܝܼܩܕܵܢܵܐ>
      text <ܕܠܸܒܵܐ ܕܥܲܠ ܟ̱ܠܵܗ̇ ܒܪܝܼܬܼܵܐ܃ ܕܥܲܠ ܒܲܪܢܵܫܵܐ܃ ܘܦܵܪܲܚܬܼܵܐ ܘܚܲܝ̈ܘܵܬܼܵܐ܃>
      text <ܘܥܲܠ ܫܹܐܕܹ̈ܐ܃ ܘܟܼܠ ܕܐܝܼܬܼ܁ ܕܡ̣ܢ ܥܘܼܗܕܵܢܗܹܝܢ ܘܡ̣ܢ ܚܙܵܬܼܗܹܝܢ܃>
      text <ܫܵܚ̈ܠܵܢ ܥܲܝܢܵܘ̈ܗܝ ܕܸܡ̈ܥܹܐ ܒܥܘܼܙܵܐ ܕܪ̈ܲܚܡܹܐ ܕܐܵܠܹ̇ܨ ܠܠܸܒܵܐ ܕܡ̣ܢ>
      text <ܚܵܘܤܵܢܵܐ ܤܲܓܝܼܐܵܐ܁ ܠܸܒܵܐ ܙܵܥܲܪ ܠܹܗ܃ ܘܠܵܐ ܡܨܸܐ ܛܵܥܹ̇ܢ ܠܡܸܫܡܲܥ>
      text <ܐܵܘ ܠܡܸܬܼܒܲܩܵܝܘܼ܃ ܒܢܸܡܼܝܵܢܵܐ ܐܵܘ ܚܲܫܵܐ ܙܥܘܿܪܵܐ ܕܡܸܕܸܡ ܕܒܲܒܼܪܝܼܬܼܵܐ܁>
      text <ܘܡܸܛܠܗܵܕܹܐ ܘܐܵܦ ܥܲܠ ܠܵܐ ܡܠܝܼ̈ܠܹܐ ܘܥܲܠ ܒܥܸܠܕܒܼܵܒܼܵܘ̈ܗܝ>
      text <ܕܲܫܪܵܪܵܐ܃ ܘܐܵܦ ܥܲܠ ܢܵܟܼܘܿܝܵܘ̈ܗܝ܃ ܒܟܼܠܥܸܕܵܢ ܨܠܘܿܬܼܵܐ ܕܲܒܼܕܸܡ̈ܥܹܐ>
    block
      text <ܡܩܲܪܸܒܼ ܠܡܸܬܼܢܛܵܪܘܼ ܘܲܠܡܸܬܼܚܲܤܵܢܘܼ܁ ܥܕܲܡܵܐ ܬܘܼܒܼ ܕܥܲܠ>
      text <ܟܝܵܢܹ̈ܐ ܪ̈ܵܚܘܿܫܹܐ܃ ܡ̣ܢ ܡܪܚܡܵܢܘܼܬܹܗ ܤܲܓܝܼܐܬܼܵܐ ܕܐܲܫܝܼܕܼܵܐ ܒܠܸܒܹܗ>
      text <ܕܠܵܐ ܟܲܝܠܵܐ ܒܗܵܝ̇ ܕܡܘܼܬܼܵܐ ܕܐܲܠܵܗܵܐ܀ ܘܡܵܢܲܐ ܗ̣̄ܝ ܨܠܘܿܬܼܵܐ>
      text <ܘܐܸܡ݂ܲܪ܃ ܤܦܝܼܩܘܼܬܼܵܐ ܕܬܲܪܥܝܼܬܼܵܐ ܕܡ̣ܢ ܟܠ ܕܲܬܼܢܵܢ܃ ܘܠܸܒܵܐ>
      text <ܕܐܲܗܦܸܟܼ ܚܝܵܪܹܗ ܓܡܝܼܪܵܐܝܼܬܼ ܠܘܵܬܼ ܤܘܼܘܵܚܵܐ ܕܗܵܘ̇ ܤܲܒܼܪܵܐ ܕܲܥܬܼܝܼܕܼ܁>
      text <ܕܲܦܪܝܼܫ ܕܹܝܢ ܡ̣ܢ ܗܵܢܵܐ܃ ܚܸܠܛܵܐ ܗ̄ܘ̣ ܙܵܪܲܥ̇ ܒܲܟܼܪܵܒܹܗ ܐܲܝܢܵܐ>
      text <ܕܙܵܪܲܥ̇ ܘܐܲܝܟܼ ܗܵܝ̇ ܕܢܸܕܼܒܲܪ ܦܲܕܵܢܵܐ ܒܬܼܵܘܪܵܐ ܘܒܲܚܡܵܪܵܐ ܐܲܟܼܚ̄ܕܼܵܐ܀>
      text <ܐܲܝܟܲܢ ܡܸܬܼܩܲܢܝܵܐ ܡܲܟܿܝܼܟܼܘܼܬܼܵܐ ܘܐܸܡ݂ܲܪ܃ ܒܥܘܼܗܕܵܢܵܐ ܐܲܡܝܼܪܵܐ>
      text <ܕܫܵܪ̈ܥܵܬܼܵܐ܃ ܘܤܘܼܟܵܝܵܐ ܩܲܪܝܼܒܼܵܐ ܕܡܵܘܬܵܐ܃ ܘܢܲܚ̈ܬܹܐ ܫܝܼ̈ܛܹܐ܃ ܘܗܵܝ̇>
      text <ܕܲܒܼܟܼܠܙܒܲܢ ܢܸܓܼܒܸܐ ܕܘܼܟܿܬܼܵܐ ܐ̄ܚܪܵܝܬܼܵܐ܃ ܘܲܒܼܟܼܠܡܸܕܸܡ ܠܲܥ̇ܒܼܵܕܼܵܐ ܨܥܝܼܪܵܐ>
      text <ܘܡܵܟܵܐ ܢܸܪܗܲܛ܃ ܘܠܵܐ ܥܸܨܝܵܢܘܼܬܼܵܐ܃ ܘܫܸܬܼܩܵܐ ܐܲܡܝܼܪܵܐ܃ ܘܲܕܼܠܵܐ>
      text <ܢܸܪܚܲܡ ܠܡܸܦܓܲܥ ܒܲܟܼܢܘܼ̈ܫܝܹܐ܃ ܘܲܕܼܢܸܗܘܸܐ ܠܵܐ ܝܑܼܕܼܝܼܥܵܐ ܘܠܵܐ ܚܫܝܼܒܼܵܐ܃>
      text <ܘܐܵܚܘܿܕܼܵܐ ܠܚܲܕܼ ܡ̣ܢ ܤܘܼܥܪ̈ܵܢܝܼܢ ܦܪܝܼܫܵܐܝܼܬܼ ܠܲܓܼܡܵܪ܃ ܘܲܕܼܢܸܤܢܸܐ>
      text <ܥܸܢܝܵܢܵܐ ܕܦܲܪ̈ܨܘܿܦܹܐ܃ ܘܗܵܝ̇ ܕܠܵܐ ܢܸܪܚܲܡ ܝܘܼܬܼܪ̈ܵܢܹܐ܁ ܟܠܗܹܝܢ܃ ܒܵܬܲܪ>
      text <ܗܵܕܹܐ܁ ܘܲܗܘ̤ܵܐ ܡܥܲܠܲܝ ܪܸܥܝܵܢܹܗ ܡ̣ܢ ܥܸܕܼܠܵܝܵܐ ܘܪܸܫܝܵܢܵܐ ܕܲܠܐ̄ܢܵܫ܃>
      text <ܘܡ̣ܢ ܛܲܢܵܢܘܼܬܼܵܐ܁ ܘܲܕܼܠܵܐ ܬܸܗܘܸܐ ܐܝܼܕܹܗ ܥܲܠ ܟܠ܃ ܘܐܝܼܕܼܵܐ ܕܟܼܠ>
      text <ܒܹܗ܁ ܐܸܠܵܐ ܝܑܼܚܝܼܕܼܵܝ ܒܕܼܝܼܠܹܗ܃ ܘܲܡܫܵܘܚܲܕܼ܁ ܘܠܵܐ ܢܸܫܩܘܿܠ ܨܸܦܬܼܵܐ>
      text <ܕܐ̄ܢܵܫ ܒܬܹܒܹܝܠ܃ ܤܛܲܪ ܡ̣ܢ ܕܲܩܢܘܿܡܹܗ܁ ܚܵܒܼܘܿܫܵܐܝܼܬܼ ܕܹܝܢ܃>
      text <ܐܲܟܼܤܢܵܝܘܼܬܼܵܐ ܘܡܸܤܟܹܢܘܼܬܼܵܐ ܘܲܡܫܵܘܚܕܼܘܼܬܼܵܐ ܗܵܝ̇ ܕܲܒܼܕܼܘܼܝܵܪܵܐ܁ ܗܵܠܹܝܢ>
      text <ܝܵܠ̈ܕܵܢ ܡܲܟܿܝܼܟܼܘܼܬܼܵܐ܃ ܘܲܡܕܲܟ̈ܝܵܢ ܠܠܸܒܵܐ܁ ܐܲܝܠܹܝܢ ܕܲܡܛ̣ܵܘ ܠܲܓܼܡܝܼܪܘܼܬܼܵܐ܃>
      text <ܗܵܢܵܘ ܫܘܼܘܕܵܥܗܘܿܢ܃ ܕܐܸܢ ܟܠܝܘܿܡ ܥܤܲܪ ܙܲܒܼ̈ܢܝܼܢ ܠܝܲܩܕܵܢܵܐ>
      text <ܡܸܫܬܲܠܡܝܼܢ ܚܠܵܦ ܪܸܚܡܬܼܵܐ ܕܲܒܼܢܲܝ̈ܢܵܫܵܐ܃ ܠܵܐ ܡܸܤܬܲܒܼܥܝܼܢ ܡ̣ܢ ܗܵܕܹܐ܁>
    block
      text <ܐܲܝܟܼ ܕܐܵܦ ܡܘܼܫܹܐ ܐܸܡ݂ܲܪ ܠܐܲܠܵܗܵܐ܃ ܕܐܸܢ ܠܵܐ ܡܚܲܤܸܐ ܐܲܢ̄ܬܿ ܠܲܒܼ̈ܢܲܝ>
      text <ܝܑܼܤܪܵܝܹܠ܃ ܥܛܝܼܢܝ ܡ̣ܢ ܤܸܦܪܵܟܼ ܕܲܟܼܬܲܒܼܬܿ܁ ܘܐܲܝܟܼ ܕܐܵܦ ܛܘܼܒܼܵܢܵܐ>
      text <ܦܵܘܠܘܿܣ ܐܸܡ݂ܲܪ܃ ܕܨܵܒܹ̇ܐ ܐ̄ܢܵܐ ܕܲܬܼܪ̈ܲܝܗܘܿܢ ܥܵܠܡܹ̈ܐ ܥܲܡ ܫܒܼܝܼ̈ܚܵܬܼܵܐ>
      text <ܘܲܚܢܝܼ̈ܓܼܵܬܼܵܐ ܕܲܒܼܗܘܿܢ܃ ܠܵܐ ܡܸܫܟܲܚܝܼܢ ܕܢܸܦܪܫܘܼܢܵܢܝ ܡ̣ܢ ܚܘܼܒܹܗ>
      text <ܕܲܡܫܝܼܚܵܐ܁ ܨܵܒܹ̇ܐ ܐ̄ܢܵܐ ܕܐܸܗܘܸܐ ܐܸܬܼܪܲܚܲܩ ܡ̣ܢ ܡܫܝܼܚܵܐ܃ ܘܲܒܼ̈ܢܲܝ ܝܑܼܤܪܵܝܹܠ>
      text <ܢܸܬܼܩܲܪܒܼܘܼܢ ܠܗܲܝܡܵܢܘܼܬܼܵܐ ܕܚܲܝܹ̈ܐ܁ ܐܸܢ ܟܲܕܼ ܗܵܟܲܢ ܬܸܗܘܸܐ܃ ܡܲܨܝܵܐ>
      text <ܕܗܸܢܘܿܢ ܒܗܵܕܹܐ ܢܗܲܝܡܢܘܼܢ ܒܲܡܫܝܼܚܵܐ ܘܢܹܐܙܠܘܼܢ ܠܚܲܝܹ̈ܐ ܕܲܠܥܵܠܲܡ܃>
      text <ܘܠܵܐ ܢܸܬܼܢܲܟܼܪܘܿܢ ܡ̣ܢ ܐܲܠܵܗܵܐ ܚܲܝܵܐ܃ ܘܐܲܝܟܼ ܗܵܝ̇ ܕܚܵܕܹܐ ܐ̄ܢܵܐ>
      text <ܒܐܘܼܪ̈ܠܨܵܢܹܐ ܕܥܲܠ ܐܲܦܲܝ̈ܟܿܘܿܢ ܥܲܡܡܹ̈ܐ܁ ܘܐܲܝܟܼ ܫܲܪܟܵܐ ܕܲܫܠܝܼܚܹ̈ܐ܃>
      text <ܕܲܚܠܵܦ ܪܸܚܡܬܼܵܐ ܕܚܲܝܹ̈ܐ ܕܲܒܼܢܲܝ̈ܢܵܫܵܐ܃ ܡܵܘܬܵܐ ܕܟܼܠ ܓܢܸܣ ܩܲܒܸܠ̣ܘ܁>
      text <ܘܤܵܟܼܵܐ ܕܟܼܠܗܹܝܢ܃ ܐܲܠܵܗܵܐ ܡܵܪܹܐ ܟܠ܃ ܕܡܸܛܠ ܪܸܚܡܬܼܵܐ>
      text <ܕܲܒܼܪܝܼܬܹܗ܃ ܠܲܒܼܪܹܗ ܐܲܫܠܸܡ̣ ܠܡܵܘܬܵܐ ܕܲܨܠܝܼܒܼܵܐ܁ ܗܵܟܲܢܵܐ ܠܲܡ ܓܹܝܪ>
      text <ܐܲܚܸܒܼ ܐܲܠܵܗܵܐ ܠܥܵܠܡܵܐ܃ ܐܲܝܟܲܢܵܐ ܕܠܲܒܼܪܹܗ ܝܑܼܚܝܼܕܼܵܝܵܐ ܢܸܬܸܠ ܚܠܵܦܵܘܗܝ܁>
      text <ܠܵܘ ܕܠܵܐ ܡܨܸܐ ܗ̄ܘ̣ܵܐ ܕܲܒܼܡܸܕܸܡ ܐ̄ܚܪܹܢܵܐ ܢܸܦܪܘܿܩ ܠܲܢ܃ ܐܸܠܵܐ>
      text <ܕܚܘܼܒܹܗ ܝܲܬܝܼܪܵܐ ܒܗܵܕܹܐ ܝܲܬܝܼܪܵܐܝܼܬܼ ܡܸܫܟܚܵܐ ܗ̄ܘ̣ܵܬܼ ܕܲܢܫܵܘܕܥܲܢ܃>
      text <ܕܲܒܼܡܵܘܬܵܐ ܕܲܒܼܪܹܗ ܝܑܼܚܝܼܕܼܵܝܵܐ ܢܩܲܪܒܲܢ ܠܘܵܬܹܗ܁ ܘܐܸܠܘܼ ܐܝܼܬܼ ܗ̄ܘ̣ܵܐ>
      text <ܠܹܗ ܡܸܕܸܡ ܕܝܲܩܝܼܪ ܗ̄ܘ̣ܵܐ ܡܸܢܹܗ܃ ܝܵܗܹ̇ܒܼ ܠܲܢ܃ ܡܸܛܠ ܗܵܝ̇>
      text <ܕܒܹܗ ܢܸܫܬܿܟܲܚ ܠܹܗ ܓܸܢܤܲܢ܁ ܘܲܕܼܡܸܛܠ ܚܘܼܒܵܐ ܤܲܓܝܼܐܵܐ܃ ܐܵܦܠܵܐ>
      text <ܕܢܹܐܠܘܿܨ ܠܚܹܐܪܘܼܬܲܢ ܒܲܩܛܝܼܪܵܐ ܐܸܨܛܒܼܝܼ܃ ܟܲܕܼ ܛܵܒܼ ܡܸܫܟܲܚ>
      text <ܗ̄ܘ̣ܵܐ܁ ܐܸܠܵܐ ܕܲܒܼܚܘܼܒܵܐ ܕܬܲܪܥܝܼܬܲܢ ܢܸܬܼܩܲܪܲܒܼ ܠܘܵܬܹܗ܁ ܘܗ̤ܘ ܡܵܪܲܢ܃>
      text <ܐܸܫܬܡܲܥ ܠܐܲܒܼܘܼܗܝ ܡܸܛܠ ܚܘܼܒܹܗ ܕܲܠܘܵܬܲܢ܃ ܠܲܡܩܲܒܵܠܘܼ ܥܠܵܘܗܝ>
      text <ܨܥܪܵܐ ܘܚܲܫܵܐ ܒܚܲܕܼܘܼܬܼܵܐ܃ ܐܲܝܟܲܢܵܐ ܕܐܸܡ݂ܲܪ ܟܬܼܵܒܼܵܐ܃ ܕܲܚܠܵܦ ܚܲܕܼܘܼܬܼܵܐ>
    block
      text <ܕܐܝܼܬܼ ܗ̄ܘ̣ܵܐ ܠܹܗ܃ ܤܲܝܒܲܪ ܨܠܝܼܒܼܵܐ܃ ܘܥܲܠ ܒܸܤܬܿܬܼܵܐ ܐܲܡܤܲܪ܁>
      text <ܡܸܛܠܗܵܢܵܐ܃ ܐܸܡ݂ܲܪ ܡܵܪܲܢ ܒܗܵܘ̇ ܠܸܠܝܵܐ ܕܡܸܫܬܠܸܡ ܗ̄ܘ̣ܵܐ܃ ܗܵܢܵܘ>
      text <ܦܲܓܼܪܝ ܕܥܲܠ ܐܲܦܲܝ̈ ܦܘܼܪܩܵܢܹܗ ܕܥܵܠܡܵܐ ܡܸܬܼܝܼܗܸܒܼ ܠܚܲܝܹ̈ܐ܁ ܘܗܵܢܵܘ>
      text <ܕܹܡܝ ܕܲܚܠܵܦ ܟܠ ܡܸܬܼܐܫܸܕܼ ܠܫܘܼܒܼܩܵܢܵܐ ܕܲܚܛܵܗܹ̈ܐ܁ ܘܥܲܠ>
      text <ܐܲܦܲܝ̈ܗܘܿܢ ܠܲܡ ܐܸܢܵܐ ܡܩܲܕܸܫ ܐ̄ܢܵܐ ܢܲܦܫܝ܁ ܘܗܵܟܲܢܵܐ ܐܵܦ ܟܠܗܘܿܢ>
      text <ܩܲܕܝܼ̈ܫܹܐ܃ ܠܗܵܢܵܐ ܫܘܼܡܠܵܝܵܐ ܡܵܛܹ̇ܝܢ ܡܵܐ ܕܐܸܬܼܓܡܲܪܘ܃ ܕܒܲܐܠܵܗܵܐ>
      text <ܢܸܬܿܕܲܡܘܿܢ ܒܲܫܦܝܼܥܘܼܬܼ ܚܘܼܒܵܐ ܘܪ̈ܲܚܡܹܐ ܕܲܠܘܵܬܼ ܒܢܲܝ̈ܢܵܫܵܐ܁ ܘܗܵܕܹܐ>
      text <ܐܵܬ̤ܵܐ ܒܵܥܹ̇ܝܢ ܠܢܲܦܫܗܘܿܢ ܠܕܼܘܼܡܝܵܐ ܕܒܲܐܠܵܗܵܐ܃ ܕܲܒܼܚܘܼܒܵܐ ܕܩܲܪ̈ܝܼܒܲܝܗܘܿܢ>
      text <ܢܸܬܼܓܲܡܪܘܼܢ܁ ܗܵܟܲܢܵܐ ܐܵܦ ܐܲܒܼ̈ܗܵܬܼܵܐ ܝܑܼܚܝܼ̈ܕܵܝܹܐ ܥܵܒܼ̇ܕܝܼܢ ܗ̄ܘ̣ܵܘ܃ ܕܲܠܗܵܝ̇>
      text <ܕܡܘܼܬܼܵܐ ܡܲܠܝܲܬܼ ܚܲܝܹ̈ܐ ܕܲܡܫܝܼܚܵܐ ܡܵܪܵܐ ܕܟܼܠ܃ ܒܲܩܢܘܿܡܗܘܿܢ>
      text <ܢܸܫܩܠܘܼܢ ܐܲܡܝܼܢܵܐܝܼܬܼ܁>
      text <ܛܘܼܒܼܵܢܵܐ ܠܲܡ ܐܲܢܛܘܿܢܝܼܣ܃ ܠܵܐ ܡܸܡܬܼܘܿܡ ܕܵܢ ܒܢܲܦܫܹܗ>
      text <ܠܡܸܥܒܲܕܼ ܥ̇ܒܵܕܼܵܐ ܕܠܹܗ ܦܲܩܲܚ܃ ܐܲܝܟܼ ܗܵܘ̇ ܕܲܠܩܲܪܝܼܒܹܗ ܡܵܘܬܲܪ܁>
      text <ܟܲܕܼ ܐܝܼܬܼ ܗ̄ܘ̣ܵܐ ܠܹܗ ܗܵܢܵܐ ܤܲܒܼܪܵܐ܃ ܕܝܘܼܬܼܪܵܢܵܐ ܕܩܲܪܝܼܒܹܗ܃>
      text <ܦܘܼܠܚܵܢܵܐ ܗܵܘܹ̇ܐ ܠܹܗ ܡܝܲܬܿܪܵܐ܁ ܘܐܲܝܟܼ ܕܐܲܡܝܼܪ ܡܸܛܠ ܛܘܼܒܼܵܢܵܐ>
      text <ܐܵܓܼܵܬܘܿܢ܃ ܕܨܵܒܹ̇ܐ ܗ̄ܘܹ̇ܝܬܼ ܕܐܸܫܟܲܚ ܐܲܪܝܵܢܵܐ܃ ܘܐܸܬܸܠ ܠܹܗ ܦܲܓܼܪܝ܃>
      text <ܘܐܸܫܩܘܿܠ ܕܝܼܠܹܗ܁ ܚ̣ܙܲܝܬܿ ܚܘܼܒܵܐ ܡܫܲܡܠܝܵܐ ܘܲܥܕܲܡܵܐ ܬܘܼܒܼ>
      text <ܕܲܒܼܗܵܠܹܝܢ ܕܲܠܒܲܪ ܡܸܢܹܗ܃ ܠܵܐ ܡܤܲܝܒܲܪ ܗ̄ܘ̣ܵܐ ܕܠܵܐ ܡܢܝܼܚ>
      text <ܠܩܲܪܝܼܒܹܗ܃ ܝܲܬܿܝܼܪ ܡ̣ܢ ܕܝܼܠܹܗ܁ ܐܲܝܟܼ ܗܵܝ̇ ܕܐܝܼܬܼ ܗ̄ܘ̣ܵܐ ܠܹܗ>
      text <ܙܡܹܠܝܵܐ܃ ܘܲܚܙܵܗ̇ ܠܲܨܒܼܘܼܬܼܵܐ ܐܲܚܵܐ܃ ܘܪܲܚܡ̣ܵܗ̇܁ ܘܠܵܐ ܠܲܡ>
      text <ܐܲܪܦܹܝܗ ܕܢܸܦܘܿܩ ܡ̣ܢ ܩܸܠܵܝܬܹܗ܃ ܥܕܲܡܵܐ ܕܫܲܩ̣ܠܵܗ̇܁ ܘܐܲܝܟܼ ܗܵܝ̇ ܬܘܼܒܼ>
    block
      text <ܕܐܸܢ ܐܝܼܬܼ ܗ̄ܘ̣ܵܐ ܠܹܗ ܨܒܼܘܼܬܼܵܐ܃ ܘܚܵܙܹ̇ܐ ܗ̄ܘ̣ܵܐ ܠܐ̄ܢܵܫ ܕܲܤܢܝܼܩ>
      text <ܗ̄ܘ̣ܵܐ ܥܠܹܝܗ̇܃ ܬܘܼܒܼ ܠܵܐ ܡܸܫܬܲܠܲܛ ܗ̄ܘ̣ܵܐ ܥܠܹܝܗ̇܁ ܘܡܵܢ ܐܵܡܲ݁ܪ>
      text <ܐ̄ܢܵܐ ܗܵܠܹܝܢ ܕܤܲܓܝܼ̈ܐܹܐ ܡܸܢܗܘܿܢ܃ ܐܵܦ ܠܚܲܝ̈ܘܵܬܼܵܐ ܘܲܠܤܲܝܦܵܐ ܘܢܘܼܪܵܐ>
      text <ܝܲܗ̣̄ܒܼܘ ܦܲܓܼܪ̈ܲܝܗܘܿܢ ܡܸܛܠ ܩܲܪ̈ܝܼܒܲܝܗܘܿܢ܁ ܠܵܐ ܡܲܨܝܵܐ ܕܢܹܐܬܸܐ ܐ̄ܢܵܫ>
      text <ܠܛܲܟܼܤܵܐ ܗܵܢܵܐ ܕܚܘܼܒܵܐ܃ ܐܸܠܵܐ ܐܸܢ ܐܲܝܢܵܐ ܕܡܸܕܸܡ ܐܲܪܓܸܫ̣ ܟܲܤܝܵܐܝܼܬܼ>
      text <ܒܤܲܒܼܪܹܗ܁ ܘܠܵܐ ܡܲܨܝܵܐ ܕܢܸܩܢܘܿܢ ܠܚܘܼܒܵܐ ܕܲܒܼܢܲܝ̈ܢܵܫܵܐ܃ ܐܲܝܠܹܝܢ>
      text <ܕܡܲܚܒܼܝܼܢ ܠܹܗ ܠܥܵܠܡܵܐ ܗܵܢܵܐ܁ ܡܵܐ ܕܲܩܢ̣ܵܐ ܐ̄ܢܵܫ ܠܚܘܼܒܵܐ܃ ܠܹܗ>
      text <ܠܐܲܠܵܗܵܐ ܠܲܒܼܫܹܗ ܥܲܡܹܗ܁ ܐܵܢܲܢܩܹܐ ܕܐܲܝܢܵܐ ܕܠܲܐܠܵܗܵܐ ܠܲܒܼܫܹܗ܃ ܠܵܐ>
      text <ܡܸܬܿܛܦܝܼܣ ܕܢܸܩܢܸܐ ܥܲܡܹܗ ܡܸܕܸܡ܃ ܐܸܠܵܐ ܐܵܦ ܠܦܲܓܼܪܹܗ ܫܵܠܲܚ܁>
      text <ܘܐܸܢ ܠܥܵܠܡܵܐ ܠܒܼܝܼܫ܃ ܐܵܘ ܠܚܲܝܵܘ̈ܗܝ ܗܵܠܹܝܢ ܒܪܸܚܡܲܬܼܗܘܿܢ܃ ܕܢܸܠܒܲܫ>
      text <ܠܐܲܠܵܗܵܐ ܠܵܐ ܫܵܒܼܩ̇ܝܼܢ ܠܹܗ ܗܵܠܹܝܢ܁ ܗ̤ܘ ܓܹܝܪ ܐܲܤܗܸܕܼ܃ ܕܐܲܝܢܵܐ ܠܲܡ>
      text <ܕܠܵܐ ܫܵܒܹ̇ܩ ܘܤܵܢܹ̇ܐ ܟܠܡܸܕܸܡ ܘܐܵܦ ܠܢܲܦܫܹܗ܃ ܕܢܸܗܘܸܐ ܠܝܼ ܬܲܠܡܝܼܕܼܵܐ>
      text <ܠܵܐ ܡܸܫܟܲܚ܁ ܘܠܵܘ ܒܲܠܚܘܿܕܼ ܕܢܸܢܒܿܘܿܩ܃ ܐܸܠܵܐ ܘܢܸܤܢܸܐ ܐܸܢܘܿܢ܁>
      text <ܘܐܸܢ ܬܲܠܡܝܼܕܼܵܐ ܠܵܐ ܡܸܫܟܲܚ ܕܢܸܗܘܸܐ܃ ܐܲܝܟܲܢ ܗܵܝ̇ ܕܢܸܥܡܲܪ ܒܹܗ>
      text <ܡܫܲܐܠܵܢܵܐ܁ ܡܸܛܠܡܵܢܵܐ ܤܲܒܼܪܵܐ ܗܵܟܲܢ ܗܲܢܝܼ ܦܘܼܠܚܵܢܹܗ܃>
      text <ܘܩܲܠܝܼܠܝܼܢ ܥܲܡܠܵܘ̈ܗܝ܃ ܘܲܕܼܠܝܼܠ ܥ̇ܒܼܵܕܹܗ ܠܢܲܦܫܵܐ ܤܵܒܼܵܐ܁>
      text <ܡܸܛܠ ܗܵܝ̇ ܕܡܸܬܼܝܲܐܒܼܵܢܘܼܬܼܵܐ ܟܝܵܢܵܝܬܼܵܐ ܡܸܬܿܬܿܥܝܼܪܵܐ ܒܵܗ̇ ܒܢܲܦܫܵܐ܃>
      text <ܘܡܲܫܩܸܐ ܠܗܘܿܢ ܟܵܤܵܐ ܗܵܢܵܐ ܘܡܲܪܘܸܐ ܠܗܘܿܢ܁ ܘܡ̣ܢ ܗܵܝ̇ ܫܵܥܬܼܵܐ܃>
      text <ܬܘܼܒܼ ܠܵܐ ܡܲܪܓܫܝܼܢ ܒܠܹܐܘܬܼܵܐ܃ ܘܗܵܘܹ̇ܝܢ ܠܵܐ ܪ̈ܵܓܼܘܿܫܹܐ ܒܐܘܼ̈ܠܨܵܢܹܐ܁>
      text <ܘܲܒܼܟܼܠܹܗ ܪܲܗܛܵܐ ܕܡܲܪܕܝܼܬܼܗܘܿܢ ܗܵܟܲܢ ܡܸܤܬܲܒܼܪܵܐ ܠܗܘܿܢ܃ ܐܲܝܟܼ>
      text <ܡܲܢ ܕܒܼܵܐܐܲܪ ܪܵܕܹܝܢ܃ ܕܠܵܐ ܕܘܼܪ̈ܟܵܬܼܵܐ ܐ̄ܢܵܫܵܝ̈ܬܼܵܐ܁ ܟܲܕܼ ܠܵܐ ܡܸܬܼܚܲܙܝܵܐ>
    block
      text <ܠܗܘܿܢ ܠܲܓܼܡܵܪ ܥܲܤܩܘܼܬܼܵܐ ܕܐܘܼܪܚܵܐ܃ ܘܐܵܦܠܵܐ ܕܐܝܼܬܼ ܩܕܼܵܡܲܝܗܘܿܢ>
      text <ܢܲܚ̈ܠܹܐ ܘܪ̈ܵܡܵܬܼܵܐ܁ ܐܸܠܵܐ ܐܝܼܬܼܵܘܗܝ ܠܗܘܿܢ ܥܲܪܡܵܐ ܠܫܲܦܝܵܐ܃ ܘܐܲܬܼܪܵܐ>
      text <ܥܲܤܩܵܐ ܠܲܦܩܲܥܬܼܵܐ܁ ܒܗܵܝ̇ ܕܟܼܠܫܵܥ܃ ܠܟܸܢܦܵܐ ܕܐܲܒܼܘܼܗܘܿܢ ܚܵܝ̇ܪܝܼܢ܁>
      text <ܠܟܼܠܗܹܝܢ ܗܵܠܹܝܢ ܕܪ̈ܲܚܝܼܩܵܢ ܘܠܵܐ ܡܸܬܲܚܲܙ̈ܝܵܢ܃ ܘܐܲܝܟܼ ܕܒܲܩܢܘܿܡܗܹܝܢ>
      text <ܚܲܬܿܝܼܬܼܵܐ ܥܵܒܼ̇ܕܵܐ ܠܗܘܿܢ܃ ܕܢܸܬܼܒܲܩܘܿܢ ܒܗܹܝܢ ܦܸܠܐܬܼܵܢܵܐܝܼܬܼ܃ ܒܥܲܝܢܵܐ>
      text <ܟܤܝܼܬܼܵܐ ܕܗܲܝܡܵܢܘܼܬܼܵܐ܁ ܡܸܛܠ ܗܵܝ̇ ܕܟܼܠܗܹܝܢ ܡܢ̈ܵܘܵܬܼܵܐ ܕܢܲܦܫܵܐ>
      text <ܚܲܡ̣ ܠܗܹܝܢ ܐܲܝܟܼ ܕܲܒܼܢܘܼܪܵܐ܃ ܒܤܘܼܘܵܚܵܐ ܕܐܲܝܠܹܝܢ ܕܪ̈ܲܚܝܼܩܵܢ ܐܲܝܟܼ ܡܲܢ>
      text <ܕܩܲܪ̈ܝܼܒܼܵܢ ܠܗܘܿܢ܃ ܠܬܲܡܵܢ ܡܸܟܹܝܠ ܡܬܼܝܼܚ ܟ̱ܠܹܗ ܛܵܘܚܵܐ>
      text <ܕܚܘܼܫܵܒܲܝ̈ܗܘܿܢ܃ ܘܕܸܐܡܲܬܼܝ ܢܸܡܛܘܿܢ ܡܤܲܪܗܒܼܝܼܢ܃ ܘܐܸܡܲܬܼܝ>
      text <ܕܩܵܪܒܼܝܼܢ ܠܟܼܠ ܚܕܼܵܐ ܚܕܼܵܐ ܡ̣ܢ ܡܝܲܬܿܪ̈ܵܬܼܵܐ܁ ܠܡܸܦܠܲܚ ܐܸܢܹܝܢ܃ ܠܵܐ>
      text <ܗ̄ܘ̣ܵܐ ܡܢܵܬܼܵܢܵܐܝܼܬܼ ܦܵܠ̇ܚܝܼܢ ܠܗܹܝܢ܃ ܐܸܠܵܐ ܚܵܒܼܘܼܫܵܐܝܼܬܼ ܟ̱ܠܵܗ̇ ܒܟܼܠܵܗ̇>
      text <ܒܲܚܕܼܵܐ ܙܒܲܢ܁ ܒܗܵܝ̇ ܕܡܲܪܕܝܼܬܼܗܘܿܢ܃ ܠܵܘ ܒܐܘܼܪܲܚ ܡܲܠܟܵܐ ܥܵܒܼ̇ܕܝܼܢ>
      text <ܐܲܝܟܼ ܟܠܢܵܫ܃ ܐܸܠܵܐ ܫܒܼܝܼ̈ܠܹܐ ܦܵܤܘܿܩܹ̈ܐ ܓܵܒܹ̇ܝܢ ܠܗܘܿܢ܃ ܗܵܢܘܿܢ>
      text <ܕܓܲܢ̄ܒܵܪܹ̈ܐ ܘܕܲܠܝܼ̈ܠܹܐ ܪܵܕܹܝܢ ܒܗܘܿܢ܃ ܐܲܝܠܹܝܢ ܕܲܕܼܠܝܼܠܵܐܝܼܬܼ ܡܡܲܢܥܝܼܢ>
      text <ܠܗܘܿܢ ܠܐܵܘܵܢܵܐ܁ ܒܗܵܝ̇ ܕܗ̤ܘ ܤܲܒܼܪܵܐ ܗܵܐ ܫܵܓܲܪ ܠܗܘܿܢ ܐܲܝܟܼ>
      text <ܕܲܒܼܢܘܼܪܵܐ܃ ܘܠܵܐ ܡܨܸܝܢ ܫܵܠܹ̇ܝܢ ܡ̣ܢ ܬܟܼܝܼܒܼܘܼܬܼ ܪܲܗܛܵܐ ܐܲܡܝܼܢܵܐ>
      text <ܒܚܲܕܼܘܲܬܼܗܘܿܢ܁ ܘܓܼܵܕܼܫܵܐ ܠܘܵܬܼܗܘܿܢ ܐܲܝܟܼ ܗܵܝ̇ ܕܐܸܡ݂ܲܪ ܛܘܼܒܼܵܢܵܐ>
      text <ܐܹܪܲܡܝܵܐ܃ ܕܐܸܡ̇ܪܹܬܼ ܠܲܡ ܕܬܼܘܼܒܼ ܠܵܐ ܐܸܢܿܕܲܟܼܪܝܼܘܗܝ܃ ܘܠܵܐ ܐܸܡܲܠܸܠ>
      text <ܒܲܫܡܹܗ܁ ܘܲܗܘ̤ܵܐ ܒܠܹܒܿܝ ܐܲܝܟܼ ܢܘܼܪܵܐ ܕܝܵܩܕܵܐ܃ ܘܚܵܒܵܐ ܒܓܲܪ̈ܡܹܐ܁>
      text <ܗܵܟܲܢܵܐ ܗܵܘܹ̇ܐ ܒܠܸܒܿܗܘܿܢ ܥܘܼܗܕܵܢܵܐ ܕܲܐܵܠܵܗܵܐ ܠܐܲܝܠܹܝܢ ܕܲܒܼܤܲܒܼܪܵܐ>
      text <ܕܡܘܼܠܕܵܢܵܐ ܪܵܕܹܝܢ܁ ܫܒܼܝܼ̈݁ܠܹܐ ܦܵܤܘܿܩܹ̈ܐ܃ ܠܲܡܝܲܬܿܪ̈ܵܬܼܵܐ ܚܵܒܼ̈ܘܿܫܵܬܼܵܐ ܩ̇ܪܹܝܬܼ>
    block
      text <ܐܸܢܹܝܢ܃ ܗܵܝ̇ ܕܲܠܝܬܿ ܒܗܹܝܢ ܟܪܘܼܟܼܝܵܐ ܘܛܵܘܪܵܐ ܕܲܫܒܼܝܼ̈ܠܹܐ ܤܲܓܝܼ̈ܐܹܐ>
      text <ܕܕܼܘܼܒܵܪܵܐ ܕܡ̣ܢ ܗܵܘ̇ ܠܗܵܢܵܐ܃ ܘܐܲܬܼܪܵܐ ܘܙܲܒܼܢܵܐ ܘܦܘܼܠܗܵܕܼܵܐ܁ ܐܸܠܵܐ>
      text <ܩܵܝ̇ܡܝܼܢ ܥܠܹܝܗ̇܃ ܘܡܸܚܕܼܵܐ ܡܫܲܡܠܹܝܢ ܠܵܗ̇܁>
      text <ܡܫܲܐܠܵܢܵܐ܁ ܡܵܢܵܐ ܐܝܼܬܹܝܗ̇ ܠܵܐ ܚܵܫܘܿܫܘܼܬܼܵܐ ܘܦܲܢܝܼ ܤܵܒܼܵܐ܃ ܠܵܐ>
      text <ܚܵܫܘܿܫܘܼܬܼܵܐ܃ ܠܵܘ ܠܵܐ ܡܲܪܓܫܲܬܼ ܒܝܼܫܹ̈ܐ ܐܝܼܬܹܝܗ̇܃ ܐܸܠܵܐ ܠܵܐ ܡܩܲܒܿܠܲܬ>
      text <ܚܲܫܹ̈ܐ܁ ܕܡ̣ܢ ܡܝܲܬܿܪ̈ܵܬܼܵܐ ܤܒܼܝܼ̈ܤܵܬܼܵܐ ܕܲܩܢܹܝܢ ܕܓܲܠ̈ܝܵܢ ܘܲܕܼܟܲܤ̈ܝܵܢ܃>
      text <ܐܸܬܼܡܚܸܠܘ ܠܗܘܿܢ ܚܲܫܹ̈ܐ܃ ܘܠܵܐ ܕܠܝܼܠ ܠܗܘܿܢ ܠܡܸܤܥܵܐ ܥܲܠ>
      text <ܢܲܦܫܵܐ܁ ܘܐܵܦ ܪܸܥܝܵܢܵܐ܃ ܠܵܐ ܤܢܝܼܩ ܟܠܫܵܥ ܠܲܡܚܵܪ ܒܗܘܿܢ܁ ܒܗܵܝ̇>
      text <ܕܲܒܼܟܼܠܙܒܲܢ܃ ܡܸܛܠ ܒܙܵܘܥܹܗ ܡ̣ܢ ܗܸܪܓܵܐ ܘܥܸܢܝܵܢܵܐ ܕܪܸ̈ܢܝܹܐ ܡܝܲܬܿܪܹ̈ܐ܃>
      text <ܕܲܒܼܤܘܼܟܵܠܵܐ ܡܸܬܿܬܿܙܝܼܥܝܼܢ ܒܗܵܘܢܵܐ܁ ܘܡܵܐ ܕܫܲܪܝܼ ܚܲܫܵܐ ܡܸܬܿܬܿܙܝܼܥ܃>
      text <ܡܸܢܫܹܠܝ ܐܸܬܼܚܛܸܦ ܪܸܥܝܵܢܵܐ ܡ̣ܢ ܨܹܐܕܵܘܗܝ ܒܝܲܕܼ ܤܘܼܟܵܠܵܐ ܡܸܕܸܡ>
      text <ܕܐܲܕܝܼܩ ܒܗܵܘܢܵܐ܃ ܘܦܵܫ̣ ܠܹܗ ܗ̤ܘ ܚܲܫܵܐ ܟܲܕܼ ܒܲܛܝܼܠ܁ ܐܲܝܟܼ ܕܐܸܡ݂ܲܪ>
      text <ܐܵܦ ܛܘܼܒܼܵܢܵܐ ܐܹܘܲܓܼܪܝܼܣ܃ ܕܗܵܘܢܵܐ ܕܲܒܼܛܲܝܒܿܘܼܬܹܗ ܕܐܲܠܵܗܵܐ ܥ̇ܒܼܵܕܼ̈ܐ>
      text <ܕܲܡܝܲܬܿܪܘܼܬܼܵܐ ܓܵܡܲܪ܁ ܘܐܸܬܲܩܲܪܲܒܼ ܠܘܵܬܼ ܝܑܼܕܲܥܬܼܵܐ܃ ܩܠܝܼܠ ܡܲܪܓܸܫ>
      text <ܡ̣ܢ ܡܢܵܬܼܵܐ ܤܟܲܠܬܼܵܐ ܕܢܲܦܫܵܐ܁ ܝܑܼܕܲܥܬܹܗ ܓܹܝܪ ܚܵܛ̇ܦܵܐ ܠܹܗ ܠܪܵܘܡܵܐ܃>
      text <ܘܲܡܢܲܟܼܪܝܵܐ ܠܹܗ ܠܟܼܠܗܹܝܢ ܕܲܒܼܥܵܠܡܵܐ܁ ܘܲܒܼܗܵܝ̇ ܕܗܸܢܘܿܢ ܡܸܛܠ>
      text <ܕܼܟܼܝܘܼܬܼܗܘܿܢ ܐܸܬܼܩܲܛܲܢ ܠܹܗ ܗܵܘܢܗܘܿܢ܃ ܘܲܗܘ̤ܵܐ ܩܲܠܝܼܠ ܘܚܲܪܝܼܦ܁>
      text <ܡܸܛܠ ܥܲܢܘܵܝܘܼܬܼܵܐ ܬܘܼܒܼ ܐܸܬܼܡܪܸܩ ܠܹܗ ܗܵܘܢܵܐ܃ ܒܕܼܝܼܒܸܫ ܠܹܗ>
      text <ܓܘܼܫܡܵܐ ܘܐܵܦ ܡ̣ܢ ܤܦܝܼܩܘܼܬܹܗ ܕܫܸܠܝܵܐ ܘܲܡܬܼܝܼܚܘܼܬܹܗ ܕܙܲܒܼܢܵܐ>
      text <ܕܒܹܗ܁ ܘܡܸܛܠ ܗܵܢܵܐ ܩܲܝܼܠܵܐܝܼܬܼ ܫܵܟܹ̇ܢ ܥܲܠ ܡܸܕܸܡ ܡܸܕܸܡ܃>
      text <ܕܢܵܓܼܕܵܐ ܠܹܗ ܬܹܐܘܿܝܼܵܐ ܕܲܒܼܗܘܿܢ ܠܬܲܗܪܵܐ ܕܲܠܘܵܬܹܗ܁ ܘܥܲܠ ܗܵܕܹܐ>
    block
      text <ܘܐܵܦ ܤܒܼܝܼܤܝܼܢ ܒܬܹܐܘܿܪ̈ܝܼܣ܃ ܘܠܵܐ ܡܬܼܘܿܡ ܚܵܤܲܪ ܠܗܘܿܢ>
      text <ܡܠܘܿܐܵܐ ܕܤܘܼ̈ܟܵܠܹܐ ܡ̣ܢ ܪܸܥܝܵܢܗܘܿܢ܁ ܤܛܲܪ ܡ̣ܢ ܗܵܝ̇܃ ܕܗ̤ܘ>
      text <ܪܘܼܚܵܐ ܦܹܐܪ̈ܵܘܗܝ ܡܚܲܦܸܛ ܒܗܘܿܢ܁ ܘܐܵܦ ܗ̤ܘ ܥܝܵܕܼܵܐ ܒܢܲܓܝܼܪܘܼܬܹܗ>
      text <ܕܙܲܒܼܢܵܐ܃ ܥܛ̣ܵܐ ܐܸܢܘܿܢ ܠܥܘܼܗ̈ܕܵܢܹܐ ܡ̣ܢ ܠܸܒܵܐ܃ ܗܵܢܘܿܢ ܕܗܸܢܘܿܢ>
      text <ܐܸܢܘܿܢ ܡܙܝܼ̈ܥܵܢܹܐ ܕܚܲܫܹ̈ܐ ܒܢܲܦܫܵܐ܃ ܘܚܲܝܠܵܐ ܪܹܫܵܝܵܐ ܕܤܵܛܵܢܵܐ܁ ܐܸܡܲܬܼܝ>
      text <ܕܹܝܢ ܕܢܲܦܫܵܐ ܠܵܐ ܐܸܬܼܚܲܒܲܪ ܥܲܡ ܚܲܫܹ̈ܐ ܒܝܲܕܼ ܗܸܪܓܵܗ̇ ܕܲܒܼܗܘܿܢ܃>
      text <ܒܲܕܼܡ̣ܢ ܪܸܢܝܵܐ ܐ̄ܚܪܹܢܵܐ ܕܒܼܝܼܪܵܐ ܬܟܼܝܼܒܼܵܐܝܼܬܼ܃ ܠܵܐ ܡܨܼܐ ܩܵܐܹ̇ܬܼ ܚܹܝܠ>
      text <ܛܸܦܪ̈ܲܝܗܘܿܢ ܒܪܸ̈ܓܼܫܹܝܗ̇ ܪ̈ܘܼܚܵܢܵܝܹܐ܁>
      text <ܡܫܲܐܠܵܢܵܐ܁ ܡܵܢܵܐ ܐܸܢܹܝܢ ܕܝܼ̈ܠܵܝܵܬܼܵܗ̇ ܕܡܲܟܿܝܼܟܼܘܼܬܵܐ ܤܵܒܼܵܐ ܐܵܡܲ݁ܪ܃>
      text <ܐܲܝܟܲܢܵܐ ܕܡܲܤܒܿܪܵܢܘܼܬܼܵܐ ܡܒܲܕܪܵܢܝܼܬܼܵܐ ܗ̣̄ܝ ܕܢܲܦܫܵܐ ܒܦܲܢܛܵܤܝܼܵܐ>
      text <ܕܦܸܗܝܵܗ̇܃ ܡ̣ܢ ܚܹܐܦܵܐ ܕܲܡܕܲܥܲܪ ܠܵܗ̇ ܠܡܸܦܪܲܚ ܒܲܥܢܵܢܵܐ>
      text <ܕܚܘܼܫܵܒܹ̈ܝܗ̇ ܠܡܸܚܕܲܪ ܒܟܼܠܵܗ̇ ܒܪܝܼܬܼܵܐ܃ ܗܵܟܲܢܵܐ ܡܲܟܝܼܟܼܘܼܬܼܵܐ>
      text <ܡܟܲܢܫܵܢܝܼܬܼܵܐ ܗ̣̄ܝ ܕܝܵܬܼܵܗ̇ ܒܫܲܠܝܘܼܬܼܵܐ ܕܚܘܼ̈ܫܵܒܹܐ܃ ܘܲܦܩܝܼܤܘܼܬܼܵܐ>
      text <ܕܢܲܦܫܵܐ ܠܓܼܵܘ ܡܸܢܵܗ̇ܘ ܘܐܲܟܼܙܢܵܐ ܕܢܲܦܫܵܐ ܠܵܐ ܝܑܼܕܼܝܼܥܵܐ܃ ܘܠܵܐ ܠܥܲܝܢܵܐ>
      text <ܕܒܸܤܪܵܐ ܡܸܬܼܚܲܙܝܵܐ܃ ܗܵܟܲܢܵܐ ܡܲܟܿܝܼܟܼܵܐ ܠܵܐ ܝܑܼܕܼܝܼܥ ܒܹܝܬܼ ܒܢܲܝ̈ܢܵܫܵܐ܁>
      text <ܘܐܲܝܟܼ ܢܲܦܫܵܐ ܒܓܼܵܘ ܦܲܓܼܪܵܐ܃ ܡܤܲܬܲܪ ܡ̣ܢ ܚܙܵܬܼܵܐ ܘܲܚܠܝܼܛܘܼܬܼܵܐ>
      text <ܕܥܲܡ ܟܠ ܒܲܪܢܵܫ܁ ܡܲܟܼܝܼܟܼܵܐ ܕܲܫܪܵܪܵܐ܃ ܠܵܘ ܒܲܠܚܘܿܕܼ ܠܵܐ ܒܵܥܹ̇ܐ>
      text <ܕܢܸܼܬܼܚܙܸܐ ܘܢܸܬܼܝܕܲܥ ܒܹܝܬܼ ܒܢܲܝ̈ܢܵܫܵܐ܃ ܡܸܛܠ ܓܢܝܼܙܘܼܬܹܗ>
      text <ܘܲܩܦܝܼܤܘܼܬܹܗ ܕܡ̣ܢ ܟܠ܃ ܐܸܠܵܐ ܗܵܢܵܘ ܨܸܒܼܝܵܢܹܗ ܐܸܢ ܡܲܨܝܵܐ܃ ܕܐܵܦ>
      text <ܗ̤ܘ ܡ̣ܢ ܢܲܦܫܹܗ ܢܸܗܘܸܐ ܥܲܡܝܼܕܼ ܘܲܚܡܝܼܠ܃ ܘܲܡܓܼܵܘܲܝ ܠܓܼܵܘ>
      text <ܡܸܢܹܗ܃ ܒܫܲܠܝܘܼܬܼܵܐ ܘܦܵܘܫܵܐ ܕܙܵܘܥܵܘ̈ܗܝ ܥܲܡ ܪܸ̈ܓܼܫܵܘܗܝ ܟ̱ܠܹܗ>
      text <ܒܟܼܠܹܗ܃ ܘܐܲܝܟܼ ܡܸܕܸܡ ܕܠܲܝܬܵܘܗܝ ܒܲܒܼܪܝܼܬܼܵܐ ܘܠܵܐ ܐܸܬ݂ܼܵܐ ܠܲܗܘܵܝܵܐ܃>
    block
      text <ܘܠܲܝܬܵܘܗܝ ܠܲܓܼܡܵܪ ܟܠ ܟ̱ܠܹܗ܃ ܕܐܵܦܠܵܐ ܗ̤ܘ ܠܢܲܦܫܹܗ ܨܵܒܹ̇ܐ>
      text <ܕܢܸܬܼܝܼܕܲܥ ܘܢܸܬܼܪܓܸܫ܁ ܘܲܟܼܡܵܐ ܕܲܓܼܢܝܼܙ ܘܲܛܫܸܐ ܘܲܚܡܝܼܠ ܡ̣ܢ>
      text <ܥܵܠܡܵܐ܃ ܟ̱ܠܹܗ ܠܘܵܬܼ ܡܵܪܹܗ ܐܝܼܬܼܵܘܗܝ܁ ܡܲܟܿܝܼܟܼܵܐ ܡܸܡܬܼܘܿܡ ܠܵܐ>
      text <ܡܢܵܚ ܕܢܸܚܙܸܐ ܟܢܘܼ̈ܫܝܹܐ܃ ܘܪܵܘܒܵܐ ܕܐܵܟܼܠܘܿܣ܃ ܘܙܵܘܥܵܐ ܘܩܵܠܵܐ܃>
      text <ܘܠܵܐ ܫܘܼܪܬܵܚܵܐ ܘܨܸܒܼܬܼܵܐ ܘܦܘܼܪ̈ܦܵܥܹܐ ܕܡܸܢܗܘܿܢ ܐܲܫܝܼܕܼܘܼܬܼܵܐ܃ ܘܠܵܐ>
      text <ܡܲܡܠܠܵܐ ܘܥܸܢܝܵܢܵܐ ܘܩܵܠܵܐ ܘܲܙܪܝܼܩܘܼܬܼܵܐ ܕܪܸ̈ܓܼܫܹܐ܁ ܐܸܠܵܐ ܝܲܬܝܼܪ>
      text <ܡ̣ܢ ܟܠܡܸܕܸܡ ܓܒܸܐ ܥܠܵܘܗܝ܃ ܟܬܝܼܫܘܼܬܼܵܐ ܘܲܩܦܝܼܤܘܼܬܼܵܐ ܕܗ̤ܘ>
      text <ܥܲܡ ܕܝܼܠܹܗ܃ ܟܲܕܼ ܫܠܸܐ ܘܲܚܡܝܼܠ ܘܲܡܫܵܘܚܲܕܼ܃ ܘܲܪܡܸܐ ܥܲܡ>
      text <ܢܲܦܫܹܗ ܒܐܼܲܪܵܐ ܫܲܠܝܵܐ ܕܲܤܝܼܦܩ ܡ̣ܢ ܟܠ܃ ܘܲܫܠܸܐ ܡ̣ܢ ܟ̱ܠܵܗ̇>
      text <ܒܪܝܼܬܼܵܐ܁ ܘܲܒܼܟܼܠܡܸܕܸܡ܃ ܙܥܘܿܪܘܼܬܼܵܐ ܘܲܡܤܲܩܡܘܼܬܼܵܐ ܘܲܤܝܼܩܘܼܬܼܵܐ>
      text <ܘܡܸܤܟܹܢܘܼܬܼܵܐ ܡܚܲܒܿܒܼܵܐ ܥܠܵܘܗܝ܁ ܘܠܵܐ ܠܤܘܼܥܪ̈ܵܢܹܐ ܤܲܓܝܼ̈ܐܹܐ>
      text <ܘܲܥ̇ܒܼܵܕܼ̈ܐ ܤܒܼܝܼ̈ܤܹܐ܃ ܐܸܠܵܐ ܒܟܼܠܙܒܲܢ ܒܲܤܦܝܼܩܘܼܬܼܵܐ ܘܲܕܼܠܵܐ ܪܸܢܝܵܐ>
      text <ܩܝܼܡ܃ ܒܠܵܐ ܒܘܼܠܒܵܠܵܐ ܕܒܲܐܝܠܹܝܢ ܕܲܬܼܢܵܢ܃ ܕܠܵܐ ܢܸܦܩܘܼܢ>
      text <ܚܘܼܫܵܒܼܵܘ̈ܗܝ ܠܒܲܪ ܡܸܢܹܗ܁ ܒܕܲܡܦܵܣ܃ ܕܐܸܢܗ̤ܘ ܕܲܒܼܤܲܓܝܼ̈ܐܵܬܼܵܐ>
      text <ܢܸܦܸܠ܃ ܕܢܸܗܘܸܐ ܕܠܵܐ ܒܘܼܠܒܵܠܵܐ ܕܙܵܘܥܵܘ̈ܗܝ܃ ܠܵܐ ܡܸܫܟܚܵܐ܁>
      text <ܕܤܘܼܥܪ̈ܵܢܹܐ ܤܲܓܝܼ̈ܐܹܐ܃ ܪܸ̈ܢܝܹܐ ܐܸܢܘܿܢ ܤܲܓܝܼ̈ܐܹܐ܁ ܘܪܸܢܝܹܐ ܤܲܓܝܼ̈ܐܹܐ܃>
      text <ܟܢܘܼܫܝܵܐ ܐܸܢܘܿܢ ܕܡܲܚܫ̈ܒܼܵܬܼܵܐ܃ ܘܚܘܼ̈ܫܵܒܹܐ ܡܦܲܬܼܟܹ̈ܐ܁ ܘܲܢܦܲܩ̣ ܠܹܗ>
      text <ܡܸܟܹܝܠ ܡ̣ܢ ܗܵܝ̇ ܕܢܸܗܘܸܐ ܡܥܲܠܲܚ ܡ̣ܢ ܨܸܦܬܼܵܐ ܕܐܲܪ̈ܥܵܢܵܝܵܬܼܵܐ ܒܫܲܝܢܵܐ>
      text <ܕܚܘܼܫܵܒܼܵܘ̈ܗܝ܃ ܠܒܲܪ ܡ̣ܢ ܐܵܠ̈ܨܵܬܼܵܐ ܙܥܘܿܪ̈ܝܵܬܼܵܐ ܕܗ̤ܝ ܗ̣̄ܝ ܐܵܢܲܢܩܹܐ܃>
      text <ܘܪܸܥܝܵܢܵܐ ܕܲܫܩܝܼܠ ܪܸܢܝܵܐ ܝܑܼܚܝܼܕܼܵܝܵܐ ܒܙܵܘܥܵܘ̈ܗܝ ܡܫܲܝܹ̈ܐ܁ ܘܡܸܟܹܝܠ>
      text <ܘܐܵܦ ܕܢܸܗܘܸܐ ܚܤܝܼܟܼ ܦܘܼܡܹܗ ܡ̣ܢ ܡܲܡܠܠܵܐ܃ ܠܵܐ ܫܵܒܼ̈ܩܵܢ ܠܹܗ>
    block
      text <ܐܵܠ̈ܨܵܬܼܵܐ܁ ܘܐܵܬܹ̇ܐ܃ ܘܐܵܦ ܠܗܵܝ̇ ܕܢܸܤܬܲܓܲܦ ܘܲܢܤܲܓܸܦ܁ ܘܡܸܟܹܝܠ܃>
      text <ܐܸܬܼܦܬܲܚ ܠܹܗ ܬܲܪܥܵܐ ܠܚܲܫܹ̈ܐ܃ ܘܐܸܙܲܠܬ̤ ܠܵܗ̇ ܒܗܝܼܠܘܼܬܼܵܐ ܕܦܘܼܪܫܵܢܵܐ܃>
      text <ܥܸܪܩܲܬ̤ ܡܲܟܿܝܼܟܼܘܼܬܼܵܐ܃ ܐܸܤܬܿܟܲܪ ܬܲܪܥܵܐ ܕܲܫܠܵܡܵܐ܁ ܘܡܸܛܠ ܗܠܹܝܢ>
      text <ܟܠܗܹܝܢ܃ ܐܲܡܝܼܢܵܐܝܼܬܼ ܡܵܕܹܝܢ ܡܢܲܛܲܪ ܢܲܦܫܹܗ ܡ̣ܢ ܤܲܓܝܼ̈ܐܵܬܼܵܐ܃>
      text <ܘܲܒܼܟܼܠܙܒܲܢ ܡܸܫܟܲܚ ܐܲܢ̄ܬܿ ܠܹܗ ܕܲܒܼܗܝܼܠ ܘܢܝܼܚ ܘܲܟܼܢܝܼܟܼ ܘܲܢܫܲܝܲܢ܁>
      text <ܒܡܲܟܿܝܼܟܼܵܐ ܡܸܡܬܼܘܿܡ܃ ܠܲܝܬܿ ܚܹܐܦܵܐ ܘܲܪܗܝܼܒܼܘܼܬܼܵܐ>
      text <ܘܕܼܘܼܘܵܕܼܵܐ܃ ܘܠܵܐ ܙܵܘ̈ܥܹܐ ܚܲܡܝܼ̈ܡܹܐ ܘܩܲܠܝܼ̈ܠܹܐ܁ ܐܸܠܵܐ ܒܟܼܠܙܒܲܢ܃>
      text <ܒܢܵܘܚܵܐ ܫܪܸܐ܁ ܐܸܢ ܡܸܬܿܕܲܒܲܩ ܫܡܲܝܵܐ ܠܐܲܪܥܵܐ܃ ܡܲܟܝܼܟܼܵܐ ܠܵܐ>
      text <ܡܸܬܿܬܿܙܝܼܥ܁ ܠܵܘ ܟܠ ܕܲܒܼܗܝܼܠ܃ ܡܲܟܿܝܼܟܼ܁ ܟܠ ܕܹܝܢ ܕܡܲܟܿܝܼܟܼ܃ ܐܵܦ>
      text <ܒܗܝܼܠ܁ ܡܲܟܿܝܼܟܼܵܐ ܕܠܵܐ ܟܢܝܼܟܼ܃ ܠܲܝܬܿ܁ ܟܢܝܼܟܼܵܐ ܕܹܝܢ ܕܠܵܐ ܡܲܟܿܝܼܟܼ܃>
      text <ܤܲܓܝܼ̈ܐܹܐ ܡܸܫܟܲܚ ܐܲܢ̄ܬܿ܁ ܗܵܢܵܘ ܢܝܼܚܵܐ ܘܡܲܟܿܝܼܟܼܵܐ ܕܐܸܡ݂ܲܪ ܡܵܪܲܢ܃>
      text <ܕܝܼܠܲܦܘ ܡܹܢܝ ܕܢܝܼܚ ܐ̄ܢܵܐ ܘܡܲܟܝܼܟܼ ܐ̄ܢܵܐ ܒܠܹܒܿܝ܃ ܘܡܸܫܟܿܚܝܼܢ>
      text <ܐܢ̄ܬܿܘܿܢ ܢܝܵܚܵܐ ܠܢܦܫܵܬܼ̈ܟܼܘܿܢ܁ ܡܲܟܿܝܼܟܼܵܐ܃ ܒܟܼܠܙܒܲܢ ܡܢܵܚ܃ ܒܲܕܼ>
      text <ܠܲܝܬܿ ܡܸܕܸܡ ܕܲܡܙܝܼܥ ܠܪܸܥܝܵܢܹܗ܁ ܐܲܝܟܼ ܕܠܵܐ ܡܸܫܟܿܚܵܐ ܕܲܢܙܝܼܥ>
      text <ܐ̄ܢܵܫ ܛܘܼܪܵܐ܃ ܗܵܟܲܢܵܐ ܠܵܐ ܡܸܬܿܬܿܙܝܼܥ ܪܸܥܝܵܢܹܗ ܕܡܲܟܼܝܼܟܼܵܐ܃ ܐܸܢ>
      text <ܡܲܨܝܵܐ ܠܡܹܐܡܲܪ܁ ܘܲܟܼܒܲܪ ܐܵܦܠܵܐ ܫܟܼܝܼܪܵܐ ܕܗ̤ܝ ܗܵܕܹܐ ܐ̄ܢܵܫ ܢܹܐܡܲܪ܃>
      text <ܕܡܲܟܿܝܼܟܼܵܐ܃ ܐܵܦܠܵܐ ܡ̣ܢ ܗܵܢܵܐ ܥܵܠܡܵܐ ܐܝܼܬܼܵܘܗܝ܁ ܒܗܵܝ̇ ܕܠܵܐ>
      text <ܒܥܵܩ̈ܵܬܼܵܐ ܡܵܘܦܸܐ ܘܡܸܬܿܬܿܙܝܼܥ܃ ܐܵܦܠܵܐ ܒܐܲܝܠܹܝܢ ܕܲܕܼܚܲܕܼܘܼܬܼܵܐ ܐܸܢܹܝܢ>
      text <ܬܵܗܲܪ ܘܡܸܬܼܐܫܸܕܼ܁ ܐܸܠܵ ܟ̱ܠܵܗ̇ ܚܲܕܼܘܼܬܹܗ ܘܲܪܘܵܙܹܗ ܫܲܪܝܼܪܵܐ܃ ܒܗܵܠܹܝܢ>
      text <ܕܡܵܪܹܗ ܐܝܼܬܼܵܘܝ܁ ܢܲܩܝܼ̈ܦܵܢ ܠܵܗ̇ ܕܹܝܢ ܠܡܲܟܿܝܼܟܼܘܼܬܼܵܐ܃ ܡܲܬܝܼܢܘܼܬܼܵܐ܃>
      text <ܟܢܝܼܫܘܼܬܼ ܝܵܬܼܵܐ܃ ܕܗ̤ܝ ܗ̣̄ܝ ܟܢܝܼܟܼܘܼܬܼܵܐ܁ ܩܵܠܵܐ ܟܒܼܝܼܫܵܐ܃ ܙܥܘܿܪܘܼܬܼ>
    block
      text <ܡܲܡܠܠܵܐ܃ ܫܝܼܛܘܼܬܼ ܝܵܬܼܵܐ܃ ܒܲܤܝܘܼܬܼ ܢܲܚ̈ܬܹܐ܃ ܡܡܲܫܚܘܼܬܼ ܗܠܲܟܼܬܼܵܐ܃>
      text <ܪܟܼܝܘܼܬܼ ܚܝܵܪܵܐ܃ ܫܦܝܼܥܘܼܬܼ ܪ̈ܲܚܡܹܐ܃ ܕܠܝܼܠܘܼܬܼ ܕܼܡ̈ܥܹܐ܃ ܢܲܦܫܵܐ>
      text <ܡܫܵܘܚܲܕܬܵܐ܃ ܠܸܒܵܐ ܬܒܼܝܼܪܵܐ܃ ܠܵܐ ܡܸܬܿܬܿܙܝܼܥܵܢܘܼܬܼܵܐ ܕܚܸܡܬܼܵܐ܃ ܠܵܐ>
      text <ܙܪܝܼܩܘܼܬܼܵܐ ܕܪܸ̈ܓܼܫܹܐ܃ ܙܥܘܿܪܘܼܬܼ ܨܸܒܼ̈ܘܵܬܼܵܐ܃ ܙܥܪܘܼܬܼ ܚܫܲܚܬܼܵܐ>
      text <ܒܟܼܠ܃ ܛܵܥܘܿܢܘܼܬܼܵܐ܃ ܡܤܲܝܒܿܪܵܢܘܼܬܼܵܐ܃ ܠܵܐ ܕܲܚܘܼܠܬܼܵܢܘܼܬܼܵܐ܃>
      text <ܓܲܢ̄ܒܵܪܘܼܬܼܵܐ ܕܠܸܒܵܐ ܕܡܸܬܼܝܼܠܕܵܐ ܡ̣ܢ ܤܸܢܐܲܬܼ ܚܲܝܹ̈ܐ ܙܲܒܼ̈ܢܵܢܵܝܹܐ܃>
      text <ܚܘܼܡܤܵܢܵܐ ܕܲܒܼܢܸܤܝ̈ܘܿܢܹܐ܃ ܙܵܘ̈ܥܹܐ ܝܲܩܝܼܪܹ̈ܐ ܘܠܵܐ ܩܲܠܝܼ̈ܠܹܐ܃ ܕܥܝܼܟܼܘܼܬܼܵܐ>
      text <ܕܚܘܼ̈ܫܵܒܹܐ܃ ܢܛܝܼܪܘܼܬܼ ܐ̄ܪܵܙܵܐ܃ ܢܲܟܼܦܘܼܬܼܵܐ܃ ܢܲܟܿܝܼܚܘܼܬܼܵܐ܃ ܟܘܼܚܵܕܼܵܐ܁>
      text <ܘܝܲܬܼܝܼܪ ܡ̣ܢ ܟܠܗܹܝܢ܃ ܗܵܝ̇ ܕܢܸܫܬܘܿܩ ܐܲܡܝܼܢܵܐܝܼܬܼ܃ ܓܵܘܤܵܐ ܐܲܡܝܼܢܵܐ>
      text <ܕܲܒܼܠܵܐ ܝܑܼܕܲܥܬܼܵܐ܁ ܠܡܲܟܿܝܼܟܼܵܐ ܡܸܡܬܼܘܿܡ܃ ܠܵܐ ܡܸܤܬܲܩܒܿܠܵܐ ܠܹܗ>
      text <ܐܵܢܲܢܩܹܐ܃ ܕܥܵܒܼܕܵܐ ܠܹܗ ܕܢܸܬܿܕܵܘܲܕܼ܁ ܡܲܟܿܝܼܟܼܵܐ ܕܹܝܢ܃ ܘܟܲܕܼ ܒܲܠܚܘܿܕܼܵܘܗ>
      text <ܐܝܼܬܼܵܘܗܝ܃ ܘܐܵܦ ܡ̣ܢ ܢܲܦܫܹܗ ܡܸܬܼܟܲܚܲܕܼ܁>
      text <ܡܸܬܿܕܲܡܲܪ ܐ̄ܢܵܐ ܐܝܼܬܼܵܘܗܝ ܐ̄ܢܵܫ ܡܲܟܿܝܼܟܼܵܐ ܒܲܫܪܵܪܵܐ܃ ܘܡܲܡܪܲܚ>
      text <ܕܐܵܦܸܢ ܠܲܡܨܲܠܵܝܘܼ ܠܐܲܠܵܗܵܐ ܟܲܕܼ ܢܸܩܪܘܿܒܼ ܠܲܨܠܘܿܬܼܵܐ܃ ܐܵܘ ܕܫܵܘܹ̇ܐ>
      text <ܠܗܵܕܹܐ܃ ܐܵܘ ܠܡܸܫܐܲܠ ܡܸܢܹܗ ܡܸܕܸܡ܃ ܐܵܘ ܕܝܵܕܲܥ ܡܵܢܵܐ ܢܨܲܠܸܐ܁>
      text <ܐܸܠܵܐ ܒܲܠܚܘܿܕܼ ܟܲܕܼ ܫܠܸܐ ܒܟܼܠܗܘܿܢ ܙܵܘܥܵܘ̈ܗܝ܃ ܘܲܡܤܲܟܵܝܘܼ>
      text <ܡܤܲܟܸܐ ܒܲܠܚܘܿܕܼ ܠܪ̈ܲܚܡܹܐ܃ ܕܡܵܢܵܐ ܟܲܝ ܨܸܒܼܝܵܢܵܐ ܢܸܦܘܿܩ ܡܸܛܠܵܬܹܗ>
      text <ܡ̣ܢ ܩܕܼܵܡ ܗܵܝ̇ ܪܲܒܿܘܼܬܼܵܐ ܤܓܼܝܼܕܬܵܐ܁ ܟܲܕܼ ܡܲܟ̈ܦܵܢ ܐܲܦܵܘ̈ܗܝ ܠܐܲܪܥܵܐ܃>
      text <ܘܚܵܘܪܵܐ ܓܵܘܝܵܐ ܕܠܸܒܹܗ ܬܠܸܐ ܥܲܠ ܬܲܪܥܵܐ ܕܲܩܕܼܘܿܫ ܩܘܼ̈ܕܼܫܹܐ>
      text <ܕܲܡܪܲܝܡܵܐ܁ ܗܵܘ̇ ܕܥܲܪܦܸܠܵܐ ܕܲܫܟܼܝܼܢܬܹܗ ܡܲܓܼܗܲܤ ܥܲܝ̈ܢܹܐ ܕܲܤܪ̈ܵܦܹܐ܃>
      text <ܘܙܝܼܘܹܗ ܡܲܪܗܸܒܼ ܠܠܸܓܼܝ̈ܘܿܢܹܐ ܕܤܸܕܼܪ̈ܲܝܗܘܿܢ܁ ܘܫܸܬܼܩܵܐ ܪܡܸܐ>
      text <ܥܲܠ ܟܠܗܘܿܢ ܬܸܓܼܡܲܝ̈ܗܘܿܢ܃ ܘܲܠܕܼܢܚܵܐ ܕܐ̄ܪ̈ܵܙܹܐ ܕܡ̣ܢ ܓܵܘ ܠܵܐ>
    block
      text <ܡܸܬܼܚܲܙܝܵܢܘܼܬܼܵܐ ܡܤܲܟܹܝܢ܃ ܒܥܘܼܒܵܐ ܕܠܵܐ ܐܵܐܲܪ܃ ܒܙܵܘܥܵܐ ܕܠܵܐ ܩܵܠܵܐ܃>
      text <ܒܪܸ̈ܓܼܫܹܐ ܕܠܵܐ ܓܘܼܫܡܵܐ܃ ܒܡܲܪܓܫܵܢܘܼܬܼܵܐ ܕܠܵܐ ܕܡܘܼ܃ ܕܐܘܼܤܝܼܵܐ>
      text <ܕܠܵܐ ܚܸܙܘܵܐ ܕܓܸܠܝܵܢܵܐ ܕܲܥܠܲܝܗܘܿܢ܃ ܟܲܕܼ ܡܚܝܼܠܵܐ ܚܲܝܠܬܼܵܢܘܼܬܼܵܐ>
      text <ܕܙܵܘܥܲܝ̈ܗܘܿܢ ܠܲܡܤܲܝܒܵܪܘܼ ܩܕܼܵܡ ܓܲܠܠܹ̈ܐ ܕܐ̄ܪ̈ܵܙܵܘܗܝ܁ ܘܲܥܕܲܡܵܐ>
      text <ܠܗܵܕܹܐ ܒܲܠܚܘܿܕܼ ܡܲܡܪܲܚ܃ ܕܐܲܝܟܼ ܨܸܒܼܝܵܢܵܟܼ ܡܵܪܝ܀>
      text <ܗܵܠܹܝܢ ܕܹܝܢ ܥܕܲܡܵܐ ܠܗܵܪܟܵܐ ܕܢܸܪܫܘܿܡ ܠܵܟܼ ܒܦܸܬܼܓܼܵܡܹ̈ܐ>
      text <ܦܫܝܼ̈ܛܹܐ܃ ܕܲܕܼܠܵܐ ܥܘܼܩܵܒܼܵܐ ܕܲܒܼܗܹܝܢ ܢܲܕܼܪܸܟܼ ܪܸܥܝܵܢܵܐ ܡܸܛܠ>
      text <ܓܲܠܝܘܼܬܼܵܐ ܕܲܒܼ̈ܢܵܬܼ ܩܵܠܹ̈ܐ ܒܛܝܼܠܘܼܬܼܵܐ ܗܘ̤ܵܬܼ ܠܝܼ܃ ܐܲܝܠܹܝܢ ܕܡ̣ܢ>
      text <ܩܸܪܝܵܢܵܐ ܕܲܒܼܗܹܝܢ ܒܲܠܚܘܿܕܼ܃ ܛܵܥܹ̇ܐ ܗܵܘܢܵܐ ܠܕܼܘܼܒܵܪ̈ܵܘܗܝ>
      text <ܘܲܠܗܘܼܦܵܟܼܵܘ̈ܗܝ ܕܥܵܠܡܵܐ ܗܵܢܵܐ ܘܲܠܚܲܝܵܘ̈ܗܝ ܒܸܤܪ̈ܵܢܵܝܹܐ܃ ܘܲܡܫܲܢܸܐ>
      text <ܒܪܸܥܝܵܢܹܗ ܡ̣ܢ ܟܲܕܘܼ ܠܗܵܘ̇ ܥܵܠܡܹܗ ܫܲܪܝܼܪܵܐ ܘܲܡܝܲܬܿܪܵܐ܁ ܟܲܕܼ>
      text <ܡܦܝܼܣ ܐ̄ܢܵܐ ܠܚܘܼܒܵܟܼ܃ ܕܡܵܐ ܕܦܵܓܲܥ ܐܲܢ̄ܬܿ ܒܗܵܠܹܝܢ ܐ̄ܪ̈ܵܙܹܐ܃ ܠܵܐ>
      text <ܬܸܦܘܿܩ ܡܸܢܗܘܿܢ ܕܠܵܐ ܝܘܼܬܼܪܵܢ ܘܢܸܫܬܲܟܚܘܼܢ ܠܘܵܬܼܵܟܼ ܦܸܬܼܓܼܵܡܹ̈ܐ>
      text <ܡܝܼ̈ܬܹܐ܁ ܕܠܵܐ ܢܸܗܘܘܿܢ ܠܵܟܼ ܐܲܝܟܼ ܗܵܢ̇ܘܿܢ ܕܐܸܙܕܲܡܲܢܘ ܠܫܵܪܘܼܬܼܵܐ>
      text <ܗܵܝ̇ ܪܘܼܚܵܢܵܝܬܼܵܐ܃ ܘܐܸܫܬܐܸܠܘ ܡ̣ܢ ܕܲܠܡܸܥܲܠ ܠܵܗ̇܁ ܗܵܐ ܦܵܬܼܘܿܪܵܐ>
      text <ܡܛܲܝܲܒܼ܃ ܘܐܵܕܼܫܹ̈ܐ ܪ̈ܘܼܚܵܢܹܐ ܤܕܼܝܼܪܝܼܢ ܥܠܵܘܗܝ܃ ܘܟܼܠ ܓܹܐ̈ܘܵܬܼܵܐ>
      text <ܗܵܐ ܡܲܬܼܩ̈ܢܵܢ܁ ܘܲܡܤܲܟܸܐ ܠܲܢ ܚܲܬܼܢܵܐ܃ ܕܢܸܥܘܿܠ ܢܸܬܼܒܲܤܲܡ ܥܲܡܹܗ܁>
      text <ܠܵܐ ܢܸܫܬܿܐܸܠ ܡܸܟܹܝܠ܃ ܕܲܠܡܵܐ ܬܸܬܼܐܡܲܪ ܐܵܦ ܠܘܵܬܲܢ܃ ܒܲܪܬܼ ܩܵܠܵܐ>
      text <ܗܵܝ̇ ܕܲܗܘ̤ܵܬܼ ܡܸܛܠܵܬܼܗܘܿܢ܁ ܡܵܢܵܐ ܗܵܟܹܝܠ ܐܵܡܹܝܢ ܐܵܡܲ݁ܪ ܐ̄ܢܵܐ ܠܟܘܿܢ܃>
      text <ܕܚܲܕܼ ܡܸܢܗܘܿܢ ܕܲܙܡܝܼ̈ܢܹܐ ܗܵܢܘܿܢ܃ ܠܵܐ ܢܸܛܥܡܘܼܢ ܡ̣ܢ ܚܫܵܡܝܼܬܲܝ܁>
  text 75
    block
      text <ܥܲܠ ܡܘܼ̈ܫܚܵܬܼܵܐ ܟܲܤ̈ܝܵܬܼܵܐ܃ ܘܚܲܝ̈ܠܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܹܝܢ܁ ܥܗ܁>
    block
      text <ܗܵܠܹܝܢ ܐܵܚܝ܃ ܢܸܬܼܚܲܬ̈ܬܼܵܢ ܠܵܟܼ܁ ܕܤܵܥܘܿܪܘܼܬܼܵܐ ܕܬܸܕܼܡܪ̈ܬܼܵܐ܃>
      text <ܘܲܡܩܲܕܡܘܼܬܼ ܒܘܼ̈ܕܵܩܹܐ ܕܲܥܬܼܝܼ̈ܕܼܵܬܼܵܐ܃ ܘܲܪܘܲܚܬܼܵܐ ܕܼܲܢܸܤ̈ܝܘܿܢܹܐ܃ ܘܢܵܘܚܵܐ>
      text <ܕܡ̣ܢ ܩܪ̈ܵܒܹܐ܃ ܘܙܵܟܼܘܼܬܼܵܐ ܕܥܲܠ ܚܲܕܼ ܚܲܕܼ ܡ̣ܢ ܚܲܫܹ̈ܐ܃ ܘܲܫܟܼܵܚܬܼܵܐ>
      text <ܕܲܚܕܼܵܐ ܚܕܼܵܐ ܡ̣ܢ ܡܝܲܬܪ̈ܵܬܼܵܐ܃ ܘܒܼܘܼܝܵܐܵܐ ܕܲܡܠܸܐ ܙܒܲܢ ܕܡ̣ܢ ܛܲܝܒܿܘܼܬܼܵܐ܃>
      text <ܘܕܲܟܼܝܘܼܬܼܵܐ ܕܲܨܠܘܿܬܼܵܐ ܘܪܸܬܼܚܵܐ ܕܪܘܼܚ܃ ܘܚܲܕܼܘܼܬܼܵܐ ܪܘܼܚܵܢܵܝܬܼܵܐ܃>
      text <ܘܟܼܠ ܫܸܐ̈ܠܵܬܼܵܐ ܐ̄ܚܪ̈ܵܢܝܬܼܵܐ ܕܐܝܼܸܬܼ܃ ܕܙܲܒܢܵܐ ܢܸܥܒܸܿܕܼ ܒܲܪܢܵܫܵܐ ܠܹܐܘܬܼܵܐ>
      text <ܥܲܠ ܐܲܦܹ̈ܝܗ̇ ܕܟܼܠ ܚܕܼܵܐ ܡ̣ܢ ܗܵܠܹܝܢ܃ ܒܢܝܼܫܵܐ ܫܲܦܝܼܪܵܐ ܘܲܚܢܲܓܼܬܼܵܐ>
      text <ܕܠܸܒܵܐ܃ ܡܸܬܼܪܟܸܢ ܐܲܠܵܗܵܐ ܠܨܸܒܼܝܵܢܹܗ ܐܸܡܲܬܝ ܕܗ̤ܘ܁ ܘܟܲܕܼܸ ܚܵܙܹ̇ܐ>
      text <ܢܝܼܫܹܗ ܘܝܲܐܝܼܒܼܘܼܬܹܗ܃ ܝܵܗܹ̇ܒܼ ܫܸܐܠܬܹܗ ܘܲܡܢܝܼܚ ܠܹܗ܁ ܠܐ̄ܪ̈ܵܙܹܐ ܕܹܝܢ>
      text <ܐܲܝܠܹܝܢ ܕܕܿܝܼܠܹܗ ܐܸܢܘܿܢ ܕܪܘܼܚܵܐ܃ ܕܐܝܼܬܲܝܗܘܿܢ ܙܵܘ̈ܥܹܐ ܕܒܲܨܠܘܿܬܼܵܐ>
      text <ܪܘܼܚܵܢܵܝܬܵܐ܃ ܘܡܲܥܲܠܬܼܵܐ ܕܗܵܘܢܵܐ ܠܓܼܵܘ ܡ̣ܢ ܦܪܵܤܵܐ ܕܲܩܕܼܘܿܫ>
      text <ܩܘܼ̈ܕܼܫܹܐ܃ ܘܲܠܡܲܪܓܵܫܘܼ ܒܝܵܪܬܘܼܬܼܵܐ ܕܠܵܐ ܡܸܬܼܚܲܒܿܠܵܢܘܼܬܼܵܐ܁ ܐܸܢ ܠܵܐ>
      text <ܝܲܗ̣̄ܒܼ ܐ̄ܢܵܫ ܙܸܕܼܩܗܹܝܢ܃ ܠܵܐ ܡܸܬܿܛܦܝܼܣ܁ ܐܲܠܵܗܵܐ ܕܢܸܬܸܠ܃ ܐܵܦܠܵܐ>
      text <ܐܸܢ ܟ̱ܠܵܗ̇ ܒܪܝܼܬܼܵܐ ܡܦܝܼܤܵܐ ܚܠܵܦܵܘܗܝ܁ ܙܸܕܼܩܗܹܝܢ ܕܹܝܢ ܐܝܼܬܼܵܘܗܝ܃>
      text <ܕܲܟܼܝܘܼܬܼܵܐ ܕܢܲܦܫܵܐ܁ ܡܵܐ ܕܹܝܢ ܕܡܲܛܝܼ ܐ̄ܢܵܫ ܠܕܲܟܼܝܘܼܬܼܵܐ ܕܡ̣ܢ ܚܲܫܹ̈ܐ܃>
      text <ܗܵܝܕܹܝܢ ܗܵܢܹ̇ܝܢ ܕܥܲܝܢܵܐ ܠܵܐ ܚܙܵܬ̤܃ ܘܐܸܕܼܢܵܐ ܠܵܐ ܫܸܡܥܲܬ̤܃ ܘܥܲܠ>
      text <ܠܸܒܵܐ ܕܒܲܪܢܵܫܵܐ ܠܵܐ ܤܠܸܩ̣ ܕܢܸܫܐܲܠ ܐܸܢܹܝܢ ܒܲܨܠܘܿܬܼܵܐ܃ ܓܵܠܝܵܐ>
      text <ܩܕܼܵܡܵܘܗܝ ܗ̤ܝ ܕܲܟܼܝܘܼܬܼܵܐ܃ ܟܲܕܼ ܠܵܐ ܫܵܠ̇ܝܵܐ ܚܲܕܼ ܥܸܕܵܢ ܡ̣ܢ ܐ̄ܪ̈ܵܙܹܐ>
      text <ܘܡ̣ܢ ܚܸܙܘܵܢܹ̈ܐ ܪ̈ܘܼܚܵܢܹܐ܁ ܘܗܵܝ̇ ܕܚܲܝܠܵܐ ܢܝܼܤܵܢܵܝܵܐ ܠܘܵܬܼ ܟܝܵܢܵܐ ܕܐܲܪܥܵܐ>
    block
      text <ܡܥܵܕܼ ܠܡܸܤܥܲܪ܃ ܗ̤ܝ ܗܵܕܹܐ ܤܵܥܪܵܐ ܛܲܝܒܿܘܼܬܼܵܐ ܒܕܲܟܼܝܘܼܬܼܵܐ ܠܘܵܬܼܵܗ̇>
      text <ܕܢܲܦܫܵܐ܁ ܕܐܵܦ ܥܕܲܡܵܐ ܠܥܸܩܵܪܹ̈ܐ ܩܲܛܝܼ̈ܢܹܐ ܕܲܒܼܥܘܼ̈ܡܩܹܐ ܝܵܥܹ̇ܝܢ܃>
      text <ܡܫܲܡܲܪ ܚܲܝܠܹܗ܁ ܘܒܲܕܼܡܘܼܬܼ ܢܘܼܪܵܐ ܠܩܲܕܼܤܵܐ ܡܲܪܬܲܚ ܠܐܲܪܥܵܐ܃>
      text <ܕܬܲܦܸܩ ܓܲܙܹ̈ܐ ܕܝܵܥ̈ܝܵܬܼܵܐ ܕܤܵܡ̣ ܐܲܠܵܗܵܐ ܠܲܟܼܝܵܢܵܗ̇܃ ܠܲܦܨܝܼܚܘܼܬܼܵܗ̇>
      text <ܕܲܒܼܪܝܼܬܼܵܐ܃ ܘܲܠܬܸܫܒܿܘܿܚܬܼܵܐ ܕܝܼܠܹܗ܁ ܗܵܟܲܢ ܡܲܦܩܵܐ ܛܲܝܒܿܘܼܬܼܵܐ ܠܓܸܠܝܵܐ>
      text <ܟ̱ܠܵܗ̇ ܫܒܼܝܼܚܘܼܬܼܵܐ ܕܤܲܬܲ ܐܲܠܵܗܵܐ ܒܲܟܼܝܵܢܵܗ̇ ܕܢܲܦܫܵܐ܃ ܘܲܡܚܵܘܝܵܐ ܠܵܗ̇>
      text <ܠܵܗ̇ ܘܲܡܚܲܕܝܵܐ ܠܵܗ̇ ܒܫܘܼܦܪܵܗ̇܁ ܕܟܲܕܼ ܬܸܚܙܸܐ ܓܲܙܹ̈ܐ ܪܵܘܪ̈ܒܹܐ ܘܠܵܐ>
      text <ܡܸܬܼܡܲܠܠܵܢܹ̈ܐ ܕܒܼܵܗ̇ ܤܵܡ̣ ܐܲܠܵܗܵܐ܃ ܘܲܡܚܲܦܹܝܢ ܗ̄ܘ̣ܵܘ ܡܸܢܵܗ̇>
      text <ܒܐܸܤܛܠܵܐ ܡܟܲܬܲܡܬܼܵܐ ܕܚܲܫܹ̈ܐ ܘܠܵܐ ܝܸܕܼܲܥܲܬ̤܁ ܘܗܵܫܵܐ ܚܵܘܝܼ ܐܸܢܘܿܢ>
      text <ܠܵܗ̇ ܕܬܲܠܚܲܬ̤ ܢܲܚܬܼܵܐ ܕܚܲܫܹ̈ܐ܃ ܡ̣ܢ ܚܲܕܼܘܼܬܼܵܗ̇܃ ܬܸܫܬܒܸܐ ܒܚܘܼܒܹܗ>
      text <ܡ̣ܢ ܐܲܪ̈ܥܵܢܵܝܵܬܼܵܐ܁ ܘܠܵܐ ܬܘܼܒܼ ܡܸܬܿܕܲܟܼܪܵܐ ܠܦܲܓܼܪܵܐ܃ ܗܵܘ̇ ܕܚܲܦܝܼ>
      text <ܐܸܢܘܿܢ ܡ̣ܢ ܚܙܵܬܼܵܗ̇ ܠܫܘܼܦܪܹ̈ܐ ܕܼܩܢܘܿܡܵܗ̇܁ ܗܵܝܕܹܝܢ ܚܵܙ̇ܝܵܐ ܗ̤ܝ ܒܵܗ̇>
      text <ܫܘܼܦܪܹ̈ܐ ܫܡܲܝܵܢܹ̈ܐ܃ ܐܲܝܟܼ ܡܲܚܙܝܼܬܼܵܐ ܨܲܚܝܼܚܬܼܵܐ ܕܲܒܼܝܲܬܿܝܼܪܘܼܬܼ ܡܪܝܼܩܘܼܬܼܵܗ̇>
      text <ܡܚܵܘܝܵܐ ܫܘܼܦܪܵܐ ܕܦܲܪ̈ܨܘܿܦܹܐ܁ ܩܘܼܕܼܫܵܐ ܓܹܝܪ܃ ܠܩܲܕܝܼ̈ܫܹ ܝܵܐܹ̇ܐ܁>
      text <ܟܠ ܡܝܲܬܿܪܘܼܬܼܵܐ ܐܲܝܕܵܐ ܕܗ̤ܝ ܕܬܹܐܡܲܪ܃ ܘܟܼܠ ܦܘܼܠܚܵܢܵܐ>
      text <ܕܙܲܕܝܼܩܘܼܬܼܵܐ ܒܵܗ̇ ܡܸܬܼܓܲܡܪܵ܃ ܠܒܲܪ ܡ̣ܢ ܫܸܠܝܵܐ ܡܲܨܝܵܐ ܕܢܸܬܼܦܠܲܚ>
      text <ܘܢܸܬܼܩܢܸܐ ܘܢܸܫܬܲܡܠܸܐ܁ ܠܵܐ ܚܵܫܘܿܫܘܼܬܼܵܐ ܕܹܝܢ ܘܕܲܟܼܝܘܼܬܼܵܐ܃ ܠܒܲܪ ܡ̣ܢ>
      text <ܫܸܠܝܵܐ ܕܢܸܬܼܩܲܢ̈ܝܵܢ܃ ܐܲܬܼܪܵܐ ܠܲܝܬܿ ܠܗܹܝܢ܁>
  text 76
    block
      text <ܪܹ̈ܫܹܐ ܕܦܵܪܝܼ̈ܩܵܬܼܵܐ܁ ܥܘ܁>
    block
      text <ܛܘܼܒܼܵܢܵܐ ܦܵܘܠܘܿܣ ܡܲܠܸܦ ܠܲܢ ܟܲܕܼ ܐܵܡܲ̈ܪ܃ ܫܘܼܠܚܘܼܗܝ>
      text <ܠܒܲܪܢܵܫܵܐ ܥܲܬܝܼܩܵܐ܃ ܘܲܠܒܲܫܘ ܠܒܲܪܢܵܫܵܐ ܚܲܕܼܬܼܵܐ܃ ܗܵܘ̇ ܕܒܲܐܠܵܗܵܐ>
      text <ܐܸܬܼܒܿܪܝܼ ܒܩܲܕܝܼܫܘܼܬܼܵܐ ܘܲܒܼܚܲܤܝܼܘܼܬܼܵܐ ܕܩܘܼܫܬܼܵܐ܁ ܟܲܕܼ ܠܵܐ ܐܸܡ݂ܲܪ܃>
      text <ܕܲܠܥܸܠ ܡ̣ܢ ܗܵܢܵܐ ܥܲܬܝܼܩܵܐ܃ ܠܘܼܒܼܫܘܼܗܝ ܠܚܕܼܬܼܵܐ܁ ܝܑܼܕܲܥ̣ ܓܹܝܪ܃>
      text <ܕܠܵܐ ܡܲܨܝܵܐ܁ ܚܙܝܼ ܐܲܝܟܲܢ ܚܲܟܼܝܼܡܵܐܝܼܬܼ ܦܵܩܹ̇ܕ܁ ܠܵܐ ܐܸܡ݂ܲܪ ܕܲܠܒܲܫܘ>
      text <ܒܲܪܢܵܫܵܐ ܚܲܕܼܬܼܵܐ܃ ܗܵܘ̇ ܕܡܸܬܼܚܲܕܲܬܼ ܒܝܼܕܲܥܬܼܵܐ ܕܐܲܠܵܗܵܐ܁ ܐܸܠܵܐ ܠܘܼܩܕܲܡ>
      text <ܫܘܼܠܚܘܼܗܝ ܠܗܵܢܵܐ ܐܵܡܲ݁ܪ܃ ܘܗܵܝܕܹܝܢ ܗܵܘ̇ ܚܲܕܼܬܼܵܐ ܐܵܡܲ̈ܪ>
      text <ܠܘܼܒܼܫܘܼܗܝ܁ ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ ܐܸܡ݂ܲܪ ܓܪܝܼܡܵܐܝܼܬܼ܃>
      text <ܕܒܸܤܪܵܐ ܘܲܕܼܡܵܐ ܡܲܠܟܿܘܼܬܼܵܐ ܕܐܲܠܵܗܵܐ ܠܵܐ ܝܵܪܬܝܼܢ܃ ܘܐܦܠܵܐ ܚܒܼܵܠܵܐ>
      text <ܝܵܪܹܬܼ ܠܵܐ ܡܸܬܼܚܲܒܿܠܵܢܘܼܬܼܵܐ܁ ܠܵܐ ܡܸܬܼܚܲܒܿܠܵܢܘܼܬܼܵܐ܃ ܠܝܼܕܲܥܬܼܵܐ ܕܗܵܘ̇>
      text <ܥܵܠܡܵܐ ܐܵܡܲ݁ܪ܁ ܚܒܼܵܠܵܐ ܘܒܸܤܪܵܐ ܘܲܕܼܡܵܐ܃ ܠܗܘܿܢ ܠܚܲܫܹ̈ܐ ܡܚܲܒܿܠܵܢܹ̈ܐ>
      text <ܕܢܲܦܫܵܐ ܘܲܕܼܦܲܓܼܪܵܐ ܡܟܲܢܸܐ܃ ܕܲܒܼܬܲܪܥܝܼܬܼܵܐ ܕܒܸܤܪܵܐ ܐܝܼܬܼܵܘܗܝ ܐܲܬܼܪܵܐ>
      text <ܕܙܵܘܥܗܘܿܢ܁ ܒܲܪܬܵܫܵܐ ܚܲܕܼܬܼܵܐ܃ ܠܵܗ̇ ܠܕܲܟܼܝܘܬܼܵܐ ܩܵܪܹܐ܁ ܡܲܠܟܿܘܼܬܼܵܐ>
      text <ܕܐܲܠܵܗܵܐ܃ ܠܬܹܐܪܘܿܝܼܵܐ ܪܵܡܬܼܵܐ ܘܡܸܬܼܝܲܕܼܥܵܢܝܼܬܼܵܐ ܕܙܵܘ̈ܥܹܐ ܛܘܼܒܼ̈ܬܼܵܢܹܐ>
      text <ܕܨܸܡ̈ܚܹܐ ܐܝܼܬܼܝܚܹ̈ܐ܃ ܕܲܠܢܲܦܫܵܐ ܚܤܝܼܬܼܵܐ ܒܲܠܚܘܿܕܼ ܫܲܠܝܼܛ ܠܡܸܥܲܠ܃>
      text <ܒܝܲܕܼ ܙܵܘ̈ܥܹܝܗ̇ ܠܵܐ ܡܸܬܼܚܲܒ̈ܠܵܢܹܐ ܕܐܸܬܿܬܿܪܝܼܡܘ܃ ܠܥܸܠ ܡ̣ܢ ܚܒܼܵܠܵܐ>
      text <ܘܒܸܤܪܵܐ ܘܲܕܼܡܵܐ܁ ܐܸܢ ܠܵܐ ܡܕܲܟܲܝ ܒܵܒܼܘܿܢܵܐ ܙܥܘܿܪܵܐ ܕܢܲܦܫܵܟܼ܃ ܠܵܐ>
      text <ܬܲܡܪܲܚ ܠܡܲܨܵܕܼܘܼ ܒܫܸܡܫܵܐ܃ ܕܠܵܐ ܬܸܬܼܓܠܸܙ ܡ̣ܢ ܚܙܵܬܼܵܐ ܕܲܥܝܵܕܼܵܐ܃>
      text <ܘܬܸܫܬܿܕܸܐ ܠܚܲܕܼ ܡ̣ܢ ܐܲܬܼܪ̈ܵܘܵܬܼܵܐ ܗܵܢ̇ܘܿܢ ܡܸܬܼܝܲܕܼ̈ܥܵܢܹܐ܃ ܕܗ̤ܘܝܘܼ>
    block
      text <ܛܲܪܛܵܪܘܿܣ ܕܐܝܼܬܼܵܘܗܝ ܛܘܼܦܤܵܐ ܕܲܫܝܼܘܿܠ܁ ܗܵܢܵܘ ܕܹܝܢ܃ ܚܸܫܟܵܐ>
      text <ܕܲܠܒܲܪ ܡ̣ܢ ܐܲܠܵܗܵܐ܁ ܕܐܲܝܠܹܝܢ ܕܲܠܒܲܪ ܡ̣ܢ ܟܝܵܢܵܐ ܢܵܦ̇ܩܝܼܢ ܒܙܵܘ̈ܥܹܐ>
      text <ܕܗܵܢܘܗܘܿܢ܃ ܠܬܲܡܵܢ ܡܸܬܬܵܘܫܝܼܢ ܒܲܟܼܝܵܢܵܐ ܗܵܘ̇ ܝܵܕܼܘܿܥܵܐ ܕܲܩܢܹܝܢ܁>
      text <ܡܸܛܠܗܵܢܵܐ ܐܵܦ ܗܵܘ̇ ܕܐܲܡܪܲܚ ܠܡܸܥܲܠ ܒܢܲܚ̈ܬܹܐ ܨܵܐܹ̈ܐ ܠܡܸܫܬܘܼܬܼܵܐ܃>
      text <ܠܗܵܢܵܐ ܚܸܫܟܵܐ ܕܠܒܲܪ ܐܸܬܼܦܩܸܕܼ ܕܢܸܫܬܿܕܹܐ܁ ܡܸܫܬܘܼܬܼܵܐ ܡܸܬܼܐܲܡܪܵܐ܃>
      text <ܚܙܵܬܼܵܐ ܕܝܼܕܲܥܬܼܵܐ ܪܘܼܚܵܢܵܝܬܼܵܐ܁ ܬܘܼ̈ܩܵܢܹܐ ܕܒܼܵܗ̇܃ ܤܒܼܝܼܤܘܼܬܼ ܐ̄ܪ̈ܵܙܹܐ>
      text <ܐܲܠܵܗܵܝܹ̈ܐ܃ ܡܲܠܝܼܚ̈ ܚܲܕܼܘܼܬܼܵܐ ܘܲܪܘܵܙܵܐ ܘܒܼܘܼܤܵܡܵܐ ܕܢܲܦܫܵܐ܁ ܠܒܼܘܼܫܵܐ>
      text <ܕܡܸܫܬܘܼܬܼܵܐ܃ ܠܐܸܤܛܠܵܐ ܕܕܲܟܼܝܘܼܬܼܵܐ ܡܫܲܡܲܗ܁ ܢܲܚ̈ܝܬܹܐ ܕܹܝܢ ܨܵܐܹ̈ܐ܃>
      text <ܠܙܵܘ̈ܥܹܐ ܚܲܫܵܢܵܝܹ̈ܐ ܕܲܡܟܲܬܡܝܼܢ ܒܢܲܦܫܵܐ܁ ܚܸܫܘܿܟܼܵܐ ܒܲܪܵܝܵܐ܃ ܠܒܲܪ ܡ̣ܢ>
      text <ܟ̱ܠܹܗ ܒܘܼܤܵܡܵܐ ܕܝܼܕܲܥܬܼܵܐ ܕܲܫܪܵܪܵܐ ܘܒܲܝܬܵܝܘܼܬܼܵܐ ܐܲܠܵܗܵܝܬܼܵܐ܁ ܕܐܲܝܢܵܐ>
      text <ܕܟܲܕܼ ܕܐܲܝܟܼ ܗܵܠܹܝܢ ܠܒܼܘܼ̈ܫܹܐ ܠܒܼܝܼܫ܃ ܡܲܡܪܲܚ ܠܲܡܗܲܓܵܓܼܘ>
      text <ܒܡܲܕܥܹܗ ܪ̈ܵܡܵܬܹܗ ܕܐܲܠܵܗܵܐ܃ ܘܲܠܡܲܥܵܠܘܼ ܘܲܠܡܵܘܬܵܒܼܘܼ ܢܲܦܫܹܗ>
      text <ܠܓܼܵܘ ܡ̣ܢ ܬܹܐܘܿܪ̈ܝܼܵܣ ܪ̈ܘܼܚܵܢܵܝܵܬܼܵܐ ܕܗܵܝ̇ ܡܸܫܬܘܼܬܼܵܐ ܩܲܕܝܼܫܬܼܵܐ>
      text <ܕܒܲܕܼܟܼܝ̈ܵܐ ܒܲܠܚܘܿܕܼ ܡܸܬܿܕܲܢܚܵܐ܃ ܘܲܠܒܼܘܼܤܵܡܵܗ̇ ܟܲܕܼ ܥܦܸܐ ܒܒܼܘܼܤܵܡܵܐ>
      text <ܕܚܲܫܹ̈ܐ ܨܵܒܹ̇ܐ ܕܢܼܸܫܬܵܘܬܲܦ܃ ܐܲܝܟܼ ܕܒܲܪ̈ܲܓܼܪ̈ܵܓܼܝܬܼܵܐ ܡܸܕܸܡ ܡܸܬܼܒܠܲܥ>
      text <ܡܸܢܫܹܠܝ܃ ܘܡܸܬܿܕܚܸܐ ܡ̣ܢ ܬܲܡܵܢ ܠܐܲܬܼܪܵܐ ܕܠܵܐ ܨܸܼܡܚܵܐ܃ ܗܵܘ̇>
      text <ܕܡܸܫܬܲܡܲܗ ܫܝܘܿܠ ܘܐܲܒܼܕܵܢܵܐ܁ ܕܐܝܼܬܹܝܗ̇ ܠܵܐ ܝܼܕܲܥܬܼܵܐ܃ ܘܛܘܼܥܝܲܝ>
      text <ܕܡ̣ܢ ܐܲܠܵܗܵܐ܁>
      text <ܐܲܡܝܼܪ ܓܹܝܪ܃ ܕܗܵܠܹܝܢ ܕܲܠܵܗܵܐ܃ ܡ̣ܢ ܢܲܦܫܗܹܝܢ ܐܵܬܼ̈ܝܵܢ܃ ܐܸܢ>
      text <ܢܸܗܘܸܐ ܬܲܢܼܪܵܐ ܕܲܟܼܝܵܐ ܘܠܵܐ ܡܛܵܘܫܵܐ܁ ܗܵܝ̇ ܕܡ̣ܢ ܢܲܦܫܗܹܝܢ ܐܵܬܼ̈ܝܵܢ܃>
      text <ܕܢܹܐܡܲܪ܃ ܟܝܵܢܵܐܝܼܬܼ ܐܝܼܬܹܝܗ̇ ܠܕܲܟܼܝܘܼܬܼܵܐ ܕܢܲܙܠܸܓܼ ܒܵܗ̇ ܢܘܼܗܪܵܐ>
      text <ܫܡܲܝܢܵܐ܃ ܕܠܵܐ ܥܘܼܩܵܒܼܵܐ ܘܥܲܡܠܵܐ ܕܝܼܠܲܢ܁ ܒܠܸܒܵܐ ܠܲܡ ܕܲܟܼܝܵܐ܃>
    block
      text <ܫܡܲܝܵܐ ܚܕܲܬܵܐ ܡܸܬܿܛܲܒܼܥܵܐ܁ ܕܚܸܙܘܹܗ ܢܘܼܗܪܵܐ܃ ܕܐܲܬܼܪܹܗ ܪܘܼܚܵܢܵܐ܁>
      text <ܐܲܝܟܼ ܕܐܵܦ ܒܕܼܘܼܟܿܬܼܵܐ ܐ̄ܚܪܹܬܼܵܐ܃ ܐܲܝܟܲܢܵܐ ܕܟܹܐܦܵܐ ܡܲܓܼܢܵܛܝܼܣ>
      text <ܒܚܲܝܠܵܗ̇ ܟܝܵܢܵܝܵܐ ܩܲܢܝܵܐ ܗܵܝ̇ ܕܬܸܬܿܘܿܦ ܨܹܐܕܹܝܗ̇ ܦܸܪ̈ܕܲܝ ܦܲܪܙܠܵܐ܃>
      text <ܗܵܟܲܢܵܐ ܝܑܼܕܲܥܬܼܵܐ ܪܘܼܚܵܢܵܝܬܼܵܐ ܠܠܸܒܵܐ ܕܲܟܼܝܵܐ܁ ܐܵܦܸܢ ܡܸܫܬܲܠܡܵܐ ܡ̣ܢ>
      text <ܫܲܪܝܼܪܹ̈ܐ ܒܚܲܬܿܝܼܬܼܘܼܬܼܵܐ܃ ܕܠܲܝܬܿ ܪܸܥܝܵܢܵܐ ܠܵܐ ܡܸܬܼܚܲܠܨܵܢܵܐ ܕܠܲܓܼܡܵܪ>
      text <ܡ̣ܢ ܬܲܚܠܘܼܨܵܐ ܕܓܼܘܼܪ̈ܵܓܹܐ ܚܲܫܵܢܵܝܹ̈ܐ ܒܚܲܝܹ̈ܐ ܕܲܬܢܵܢ܁ ܐܸܠܵܐ ܐܸܢܵܐ>
      text <ܒܲܬܼܟܼܝܼܠܘܼܬܼܵܐ ܐܵܡܲ̈ܪ ܐ̄ܢܵܐ ܗܵܕܹܐ܃ ܘܠܵܐ ܩܵܢܹ̇ܛ ܐ̄ܢܵܐ ܡ̣ܢ ܫܪܵܪܹܗ>
      text <ܕܢܸܤܝܵܢܵܐ܁ ܕܐܲܝܢܵܐ ܕܲܡܥܲܛܲܦ ܠܒܼܘܼܫܵܐ ܕܐܸܒܼܠܵܐ ܒܬܲܪܥܝܼܬܹܗ܃ ܠܵܘ>
      text <ܒܲܠܚܘܿܕܼ ܠܵܐ ܡܸܬܼܚܲܤܢܵܢܵܐ ܐܝܼܬܼܵܘܗܝ ܠܓܼܘܼܪ̈ܵܓܲܝ ܚܲܫܹ̈ܐ܃ ܐܵܘ ܓܲܢ̄ܒܵܪ>
      text <ܒܲܩܪܵܒܼܵܐ ܕܥܲܡܗܘܿܢ ܘܙܲܟܵܝ܃ ܐܵܘ ܟܹܝܬܼ ܠܲܓܼܡܵܪ ܠܵܐ ܡܲܡܪܚܝܼܢ>
      text <ܢܲܦܫܗܘܿܢ ܠܲܡܚܵܘܵܝܘܼ ܒܢܝܫܵܐ ܕܬܲܟܼܬܘܼܫܵܐ܃ ܐܸܠܵܐ ܕܐܵܦܠܵܐ ܡ̣ܢ>
      text <ܪܘܼܚܩܵܐ ܠܡܸܚܠܲܦ ܩܕܼܵܡܹܝܗ̇ ܡܲܡܪܚܝܼܢ܃ ܕܐܲܝܟܵܐ ܕܐܝܼܬܹܝܗ̇ ܢܲܦܫܵܐ>
      text <ܐܲܒܼܝܼܠܬܼܵܐ܃ ܕܲܥܒܼܝܼܕܼܵܐ ܗ̤ܝ ܠܵܗ̇ ܒܹܝܬܼ ܡܲܪܩܘܼܕܬܵܐ ܒܐܘܿܠ̈ܝܵܬܼܵܐ>
      text <ܡܦܲܬܼ̈ܟܼܵܬܐ ܕܥܲܠ ܚܛܵܗܹ̈ܝܗ̇܁ ܘܐܲܝܟܼ ܗܵܝ̇ ܕܐܲܡܝܼܪܵܐ ܡ̣ܢ ܛܘܼܒܼܵܢܵܐ>
      text <ܝܲܥܩܘܿܒܼ܃ ܒܩܲܒܼܪܵܐ ܥܵܒܼܕܵܐ ܥܘܼܡܪܵܗ̇܃ ܥܕܲܡܵܐ ܕܢܸܦܓܲܥ ܬܘܼܒܼ>
      text <ܒܚܲܒܿܝܼܒܼܵܬ ܝܵܘܤܸܦ܁ ܐܲܝܟܵܐ ܕܐܝܼܬܹܝܗ̇ ܡܲܪܝܼܪܘܼܬܼܵܐ ܕܐܲܒܼܝܼܠܘܼܬܼܵܐ܃>
      text <ܕܬܸܥܘܿܠ ܗܲܢܝܼܐܘܼܬܼܵܐ ܕܚܲܫܹ̈ܐ ܕܐܹܡܲܪ܃ ܠܵܐ ܡܸܬܿܛܦܝܼܣ ܐ̄ܢܵܐ܁ ܐܸܢܵܐ>
      text <ܕܹܝܢ ܐܵܡܲ݁ܪ ܐ̄ܢܵܐ܃ ܕܒܲܙܗܝܼܪܘܼܬܼܵܐ ܐܝܼܬܼܵܘܗܝ ܦܘܼܠܚܵܢܹܗ ܕܗܵܢܵܐ>
      text <ܘܬܼܘܼܟܼܠܵܢܵܐ܃ ܘܲܠܥܸܠ ܡ̣ܢ ܩܸܢܛܵܐ܁ ܗܵܢܵܐ ܕܐܲܡܝܼܢ ܒܐܸܒܼܠܵܐ ܡܸܛܠ>
      text <ܩܸܢܛܵܐ ܟܹܐܡܲܬܼ ܕܠܵܐ ܝܵܕܲܥ ܠܐܲܝܟܵܐ ܫܵܪܟܵܐ ܚܲܪܬܼܵܐ ܕܪܲܗܛܹܗ܃>
      text <ܝܲܬܼܝܼܪ ܡ̣ܢ ܗܵܘ̇ ܐܲܝܢܵܐ ܕܐܲܡܝܼܢ ܒܕܼܘܼܒܵܪܵܐ ܕܚܲܕܼܘܼܬܼܵܐ܃ ܡܸܛܠ ܗܵܝ̇>
    block
      text <ܕܐܲܪܓܸܫ ܡܸܟܵܐ ܒܤܲܒܼܪܵܐ ܕܦܘܼܠܚܵܢܹܗ܁ ܐܘܿ ܕܲܟܼܒܼܝܼܫܵܐ ܡܕܼܝܼܢ̄ܬܹܗ>
      text <ܡ̣ܢ ܚܲܫܹ̈ܐ ܕܲܠܓܼܵܘ܃ ܐܸܙܕܲܝܲܢ ܒܙܲܝܢܵܐ ܕܐܸܒܼܠܵܐ ܘܲܪܕܼܘܿܦ ܒܵܬܲܪܗܘܿܢ܃>
      text <ܘܐܲܥܕܝܼ ܐܸܢܘܿܢ ܠܲܒܼܢܲܝ̈ܟ ܡ̣ܢ ܐܝܼܕܲܝ̈ܗܘܿܢ܁ ܠܵܐ ܡܸܬܼܚܲܤܢܵܢܵܐ ܗ̄ܘ̣>
      text <ܓܹܝܪ ܙܲܝܢܵܐ ܗܵܢܵܐ ܘܲܕܿܬܼܘܼܟܼܠܵܢܵܐ ܒܟܼܠܙܒܲܢ܃ ܘܲܡܢܲܤܲܝ ܠܫܲܪܝܼܪܹ̈ܐܘ>
  text 77
    block
      text <ܪܹܫܵܐ ܗܵܢܵܐ܃ ܚܲܝܹ̈ܐ ܡܠܸܐ܁ ܥܙ܁>
    block
      text <ܐܘܿ ܒܲܪܢܵܫܵܐ ܚܲܠܵܫܵܐ܃ ܨܵܒܹ̇ܐ ܐܲܢ̄ܬܿ ܠܡܸܫܟܵܚܘܼ ܚܲܝܹ̈ܐ ܗܲܝܡܵܢܘܼܬܼܵܐ>
      text <ܘܡܲܟܿܝܼܘܟܼܘܼܬܼܵܐ ܠܒܼܘܿܟܼ ܠܵܟܼ܃ ܕܲܒܼܗܹܝܢ ܬܸܫܟܲܚ ܪ̈ܲܚܡܹܐ ܘܥܘܼܕܼܪܵܢܵܐ>
      text <ܘܡܲܡܠܸܐ ܒܠܸܒܵܐ ܡ̣ܢ ܠܘܵܬܼ ܐܲܠܵܗܵܐ܃ ܥܲܡ ܢܘܼܛܵܪܵܐ ܕܒܼܤܸܝܵܐ>
      text <ܘܲܒܼܓܸܐܝܵܐ܁ ܨܵܒܹ̇ܐ ܐܲܢ̄ܬܿ ܕܹܝܢ ܠܗܹܝܢ ܠܗܵܠܹܝܢ ܠܡܸܩܢܵܐ ܕܐܝܼܬܲܝܗܹܝܢ>
      text <ܡܥܝܼܢܵܐ ܕܚܲܝܹ̈ܐ ܦܫܝܼܛܘܼܬܼܵܐ ܠܒܼܘܿܟܼ ܠܵܟܼ܃ ܡ̣ܢ ܫܘܼܪܵܝܵܐ܁ ܒܲܦܫܝܼܛܘܼܬܼܵܐ>
      text <ܗܲܠܸܟܼ ܩܕܼܵܡ ܐܲܠܵܗܵܐ܃ ܘܠܵܘ ܒܝܼܕܲܥܬܼܵܐ܁ ܠܲܦܫܝܼܛܘܼܬܼܵܐ܃ ܗܲܝܡܵܢܘܼܬܼܵܐ>
      text <ܢܲܩܝܼܦܵܐ܁ ܠܩܲܛܝܼܢܘܼܬܼܵܐ ܕܹܝܢ ܘܗܘܼܦܵܟܼ ܚܘܼ̈ܫܵܒܹܐ ܕܝܼܕܲܝܬܼܵܐ܃>
      text <ܡܲܤܒܿܪ̈ܵܢܘܵܬܼܵܐ܁ ܠܡܲܤܒܿܪ̈ܵܢܘܵܬܼܵܐ ܕܹܝܢ܃ ܪܲܚܝܼܩܘܼܬܼܵܐ ܕܡ̣ܢ ܐܲܠܵܗܵܐ܁>
      text <ܐܸܡܲܬܼܝ ܕܢܲܦܝܼܠ ܐܲܢ̄ܬܿ ܩܕܼܵܡ ܐܲܠܵܗܵܐ ܒܲܨܠܘܿܬܼܵܐ܃ ܗܵܟܲܢܵܐ ܗ̤ܘܝܼ>
      text <ܒܚܘܼܫܵܒܼܵܟܼ܃ ܐܲܝܟܼ ܫܵܘܫܡܵܢܵܐ܃ ܘܐܲܝܟܼ ܪ̈ܲܚܫܵܐ ܕܐܲܪܥܵܐ܃ ܘܐܲܝܟܼ>
      text <ܚܲܒܿܫܘܼܫܬܼܵܐ܁ ܘܩܘܼܪܝܵܐܝܼܬܼ ܠܲܓܼܠܸܓܼ܃ ܘܠܵܐ ܬܡܲܠܸܠ ܩܕܼܵܡܵܘܗܝ>
      text <ܒܝܼܕܲܥܬܼܵܐ܁ ܒܬܲܪܥܝܼܬܼܵܐ ܫܒܲܪܬܼܵܐ ܐܸܬܼܩܲܪܲܒܼ ܠܘܵܬܼ ܐܲܠܵܗܵܐ ܘܗܲܠܸܟܼ>
      text <ܩܕܼܵܡܵܘܗܝ܃ ܕܬܸܫܬܿܘܸܐ ܠܗܵܝ̇ ܒܛܝܼܠܘܼܬܼܵܐ ܐܲܒܼܵܗܵܝܬܼܵܐ܃ ܕܗܵܘ̇ܝܵܐ>
      text <ܠܐܲܒܼܵܗܹ̈ܐ ܥܲܠ ܒܢܲܝ̈ܗܘܿܢ ܫܲܒܼܪܹ̈ܐ܁ ܐܲܡܝܼܪ܃ ܕܢܵܛܲܪ ܠܫܲܒܼܪܹ̈ܐ ܡܵܪܝܵܐ܁>
    block
      text <ܩܵܪܹܒܼ ܫܲܒܼܪܵܐ ܨܹܝܕܼ ܚܸܘܝܵܐ܃ ܘܠܵܒܹ̇ܟܼ ܠܹܗ ܒܨܵܘܪܹܗ܃ ܘܠܵܐ ܡܲܟܸܐ>
      text <ܠܹܗ܁ ܥܲܪܛܸܠ ܡܗܲܠܸܟܼ ܫܲܒܼܪܵܐ܃ ܟ̱ܠܹܗ ܤܲܬܼܘܵܐ܁ ܘܟܲܕܼ ܐ̄ܚܪ̈ܵܢܹܐ>
      text <ܠܒܼܝܼܫܝܼܢ ܘܲܡܟܲܤܹܝܢ܃ ܥܲܠܝܼܠ ܩܘܼܪܵܐ ܒܟܼܠܗܘܿܢ ܗܲܕܵܡܲܝ̈ܗܘܿܢ܁ ܗ̤ܘ>
      text <ܫܠܝܼܚ ܘܝܲܐܼܝܼܒܼ ܒܝܵܘܡܵܐ ܕܥܲܪܝܵܐ ܘܲܓܼܠܝܼܕܼܵܐ܃ ܘܠܵܐ ܚܵܐܹ̇ܫ܁ ܡܸܛܠ>
      text <ܕܲܡܚܲܦܲܝ ܓܘܼܫܡܵܐ ܕܫܲܒܼܪܘܼܬܼܗܘܿܢ ܒܲܠܒܼܘܼܫܵܐ ܐ̄ܚܪܹܢܵܐ ܕܠܵܐ>
      text <ܡܸܬܼܚܙܸܐ܃ ܡ̣ܢ ܗܵܝ̇ ܒܛܝܼܠܘܼܬܼܵܐ ܟܤܝܼܬܼܵܐ ܕܢܵܛ̇ܪܵܐ ܪܲܥܕܘܼܬܼܵܐ>
      text <ܕܗܲܕܵܡ݂ܹ̈ܐ ܕܫܲܒܼܪܘܼܬܼܵܐ܃ ܕܠܵܐ ܢܸܬܼܩܲܪܲܒܼ ܠܗܘܿܢ ܢܸܟܼܝܵܢܵܐ ܕܡ̣ܢ>
      text <ܡܸܕܸܡ܁ ܗܵܫܵܐ ܡܗܲܝܡܸܢ ܐܲܢ̄ܬܿ ܕܐܝܼܬܼ ܒܛܝܼܠܘܼܬܼܵܐ ܟܤܝܼܬܼܵܐ܃>
      text <ܕܲܠܓܼܘܼܫܡܵܐ ܪܲܓܼܝܵܐ ܕܝܲܬܝܼܪ ܢܩܸܐ ܘܲܕܼܠܝܼܸܠ ܠܟܼܠ ܢܸܟܼܝܵܢ̈ܝܼܢ܃ ܡܸܛܠ>
      text <ܪܲܓܼܝܘܼܬܹܗ ܘܲܡܚܝܼܸܠܘܼܬܼܵܐ ܕܪ̈ܘܼܟܵܒܼܵܘܗܝ܃ ܘܲܢܛܝܼܪ ܡܸܨܥܲܬܼ>
      text <ܤܲܩܘܼ̈ܒܼܠܵܝܵܬܼܵܐ܃ ܘܠܵܐ ܡܲܚ̈ܫܵܢ ܠܹܗ ܢܵܛܲܪ ܠܲܡ ܠܫܲܒܼܪܹ̈ܐ ܡܵܪܝܵܐ܁ ܠܵܐ>
      text <ܡܸܛܠ ܫܲܒܼܪܹ̈ܐ ܕܒܲܟܼܝܵܢܵܐ ܒܲܠܚܘܿܕܼ ܬܸܫܡܲܥ ܘܲܬܼܗܲܝܡܸܢ ܗܵܠܹܝܢ܃ ܐܸܠܵܐ>
      text <ܐܵܦ ܕܐܲܝܠܹܝܢ ܕܟܲܕܼ ܐܝܼܬܲܝܗܘܿܢ ܚܲܟܿܝܼ̈ܡܹܐ ܒܥܵܠܡܵܐ܃ ܫܵܒܼܩ̇ܝܼܢ>
      text <ܝܑܼܕܲܥܬܼܗܘܿܢ܃ ܘܥܲܠ ܗܵܝ̇ ܚܸܟܼܡܼܵܐ ܤܵܦܩܲܬܼ ܠܟܼܠ ܡܸܤܬܲܡܟܿܝܼܢ܃>
      text <ܘܗܵܘܹ̇ܝܢ ܫܲܒܼܪ̈ܝܼܢ ܒܨܸܒܼܝܵܢܗܘܿܢ܁ ܘܗܵܝܕܹܝܢ ܝܵܠܦ̇ܝܼܢ ܚܸܟܼܡܬܼܵܐ܃ ܗܵܝ̇ ܕܠܵܐ>
      text <ܡܸܬܼܝܼܠܦܵܐ ܒܥܲܡ̈ܠܿܠ ܕܕܼܘܼܪܵܫܵܐ܁>
      text <ܘܫܲܦܝܼܪ ܐܸܡ݂ܲܪ ܐܵܦ ܚܲܟܿܝܼܡ ܒܐܲܠܵܗܵܝ̈ܵܬܐ ܛܘܼܒܼܵܢܵܐ ܫܠܝܼܚܵܐ ܟܲܕܼ>
      text <ܡܲܪܬܸܐ܃ ܕܡܲܢ ܕܤܵܒܲܪ ܕܚܲܟܝܼܡ ܗ̄ܘ̣ ܒܥܵܠܡܵܐ ܗܵܢܵܐ܃ ܢܸܗܘܸܐ ܠܹܗ>
      text <ܤܲܟܼܠܵܐ܃ ܕܢܸܗܘܸܐ ܚܲܟܝܼܡܵܐ܁ ܒܪܲܡ ܐܲܦܝܼܣ ܠܐܲܠܵܗܵܐ܃ ܕܢܸܬܸܠ ܠܵܟܼ>
      text <ܕܬܸܡܛܸܐ ܠܲܡܫܘܼܚܬܼܵܐ ܕܗܲܝܡܵܢܘܼܬܼܵܐ܁ ܐܸܢܕܹܝܢ ܠܒܼܘܼܤܵܡܵܗ̇>
      text <ܕܗܲܝܡܵܢܘܼܬܼܵܐ ܬܲܪܓܸܫ ܒܢܲܦܫܵܟܼ܃ ܠܵܐ ܥܲܡܩܵܐ ܠܝܼ ܕܐܹܡܲܪ܃ ܕܬܼܘܼܒܼ>
      text <ܠܵܐ ܗܵܘܹ̇ܐ ܡܸܕܸܡ ܕܟܼܵܠܹ̇ܐ ܠܵܗ̇ ܡ̣ܢ ܡܫܝܼܚܵܐ܁ ܘܠܵܐ ܥܲܤܩܵܐ ܠܵܗ̇>
    block
      text <ܠܡܸܫܬܿܒܼܵܝܘܼ ܒܟܼܠܥܸܕܵܢ ܡ̣ܢ ܐܲܪ̈ܥܵܢܵܝܵܬܼܵܐ܃ ܘܲܠܡܸܛܥܵܐ ܠܥܵܠܡܵܐ ܗܵܢܵܐ>
      text <ܡܚܝܼܠܵܐ܃ ܘܲܠܥܘܼܗܕܵܢܵܐ ܕܨܸܒܼ̈ܘܵܬܹܗ܁ ܚܠܵܦ ܗܵܕܹܐ܃ ܕܠܵܐ ܡܲܐܝܼܢܘܼ>
      text <ܨܲܠܵܐ܃ ܘܲܒܼܕܸܡ̈ܥܹܐ ܒܥܝܼܗ̇܃ ܘܚܲܡܝܼܡܵܐܝܼܬܼ ܐܸܬܼܚܲܢܲܢ܁ ܘܲܒܼܝܼܨܝܼܦܘܼܬܼܵܐ>
      text <ܤܲܓܝܼܐܬܼܵܐ ܐܸܬܼܟܲܫܲܦ܃ ܥܕܲܡܵܐ ܕܬܸܤܲܒܼ܁ ܕܬܼܘܼܒܼ܃ ܠܵܐ ܠܵܐܹ̇ܐ ܐܲܢ̄ܬܿ܁>
      text <ܠܗܵܕܹܐ ܕܹܝܢ ܡܸܫܬܘܸܐ ܐܲܢ̄ܬܿ܃ ܐܸܢ ܩܲܕܼܡܵܝܑܬܼ ܬܸܥܨܸܐ ܐܲܢ̄ܬܿ ܢܲܦܫܵܟܼ܃>
      text <ܠܡܸܫܕܵܐ ܨܸܦܬܼܵܟܼ ܥܲܠ ܐܲܠܵܗܵܐ ܒܗܲܝܡܵܢܘܼܬܼܵܐ܃ ܘܲܬܼܚܲܠܸܦ ܒܛܝܼܠܘܼܬܼܵܟܼ>
      text <ܒܲܒܼܛܝܼܠܘܼܬܼܵܐ ܕܝܼܠܹܗ܁ ܘܗܵܝܕܹܝܢ ܡܵܐ ܕܚܵܙܹ̇ܐ ܠܨܸܒܼܝܵܢܵܟܼ ܕܲܒܼܟܼܠܵܗ̇>
      text <ܫܲܦܝܘܼܬܼܵܐ ܕܬܲܪܥܝܼܬܼܵܐ ܗܲܝܡܸܢܬܵܝܗܝ ܠܐܲܠܵܗܵܐ ܥܲܠ ܨܸܒܼ̈ܘܵܬܼܵܟܼ܃>
      text <ܘܲܥ̣ܨܲܝܬܿ ܢܲܦܫܵܟܼ ܕܬܸܬܟܸܠ ܥܲܠ ܐܲܠܵܗܵܐ ܝܲܬܝܼܪ ܡ̣ܢ ܕܥܲܠ ܢܲܦܫܵܟܼ܃>
      text <ܗܵܕܹܝܢ ܗܵܘ̇ ܚܲܝܠܵܐ ܕܠܵܐ ܡܦܵܣ ܐܲܢ̄ܬܿ ܒܹܗ ܡܲܓܸܢ ܥܠܲܝܟܼ܃>
      text <ܕܡܲܪܓܫܵܢܵܐܝܼܬܼ ܬܸܚܲܫ ܒܚܲܝܠܵܐ ܕܐܝܼܬܼ ܠܘܵܬܼܵܟܼ܃ ܕܠܵܐ ܦܘܼܠܵܓܼܵܐ܁>
      text <ܒܗܵܢܵܐ ܚܲܝܠܵܐ ܗ̄ܘ̣ ܕܟܲܕܼ ܡܲܪܓܫܝܼܢ ܤܲܓܝܼ̈ܐܹܐ ܥܵܐܹ̇ܠܝܼܢ ܠܢܘܼܪܵܐ ܘܠܵܐ>
      text <ܕܲܚ̇ܠܝܼܢ܃ ܘܕܼܵܪܟܿܝܼܢ ܥܲܠ ܡܲܝ̈ܵܐ ܘܠܵܐ ܡܸܬܼܦܲܠܓܼܝܼܢ ܚܘܼܫܵܒܲܝ̈ܗܘܿܢ>
      text <ܕܕܲܡ ܡܸܬܿܛܲܒܿܥܝܼܢ ܒܓܼܵܘܗܘܿܢ܁ ܡܸܛܠ ܕܲܡܚܲܠܵܐ ܠܗܘܿܢ>
      text <ܗܲܝܡܵܢܘܼܬܼܵܐ ܠܪܸ̈ܓܼܫܹܝܗ̇ ܕܢܲܦܫܵܐ܃ ܘܐܲܝܟܼ ܡܲܢ ܕܲܦܝܵܤܵܐ ܡܸܕܸܡ ܠܵܐ>
      text <ܡܸܬܼܚܲܙܝܵܢܵܐ ܡܲܪܓܫܵܐ ܗ̤ܝ ܒܵܗ̇ ܕܠܵܐ ܢܸܬܼܡܚܸܠ ܚܘܼܫܵܒܼܵܐ܃ ܘܠܵܐ>
      text <ܢܚܘܼܪ ܒܚܲܙܵܬܼܵܐ ܕܨܸܒܼ̈ܘܵܬܼܵܐ ܕܚܝܼ̈ܠܵܬܼܵܐ܃ ܐܸܠܵܐ ܒܚܵܘܪܵܐ ܡܸܕܸܡ ܕܲܡܥܲܠܲܝ>
      text <ܡ̣ܢ ܪܸ̈ܓܼܫܹܐ܁ ܚܙܝܼ ܕܲܠܡܵܐ ܡܸܤܬܲܒܼܪܵܐ ܠܵܟܼ ܟܠ ܟ̱ܠܹܗ܃ ܕܗܵܝ̇>
      text <ܝܑܼܕܲܥܬܼܵܐ ܪܘܼܚܵܢܵܝܬܼܵܐ ܒܗܵܕܹܐ ܝܑܼܕܲܥܬܼܵܐ ܕܲܢܦܸܫ ܡܸܬܼܩܲܒܿܠܵܐ܁ ܠܵܘ ܒܲܠܚܘܿܕܼ>
      text <ܕܠܵܐ ܡܸܫܟܿܚܵܐ ܕܬܸܬܼܩܲܒܲܠ ܗܵܝ̇ ܝܑܼܕܲܥܬܼܵܐ ܪܘܼܚܵܢܵܝܬܐ ܒܗܵܕܹܐ ܝܑܼܕܲܥܬܼܵܐ>
      text <ܢܲܦܫܵܢܵܝܬܼܵܐ܃ ܐܸܠܵܐ ܕܐܵܦܠܵܐ ܡܲܪܓܵܫܘܼ ܢܲܪܓܫܘܼܢ ܒܵܗ̇ ܡܲܨܝܵܐ>
      text <ܕܢܸܫܬܘܘܿܢ܃ ܐܲܝܠܹܝܢ ܕܲܒܼܗܵܕܹܐ ܡܸܬܼܚܲܦܛܝܼܢ ܠܡܸܬܼܿܕܲܪܵܫܘܼ܁ ܘܐܸܢ ܐܝܼܬܼ>
    block
      text <ܡܸܢܗܘܿܢ ܕܨܵܒܹ̇ܐ ܠܡܸܬܼܩܲܪܵܒܼܘܼ ܠܗܵܝ̇ ܝܑܼܕܲܥܬܼܵܐ ܕܪܘܼܚ܃ ܥܕܲܡܵܐ>
      text <ܕܟܼܵܦܲܪ ܒܗܵܕܹܐ ܘܲܒܼܟܼܠܗܘܿܢ ܩܸܦ̈ܠܹܐ ܕܩܲܛܝܼܢܘܼܬܼܵܗ̇ ܘܲܒܼܥܘܼܪ̈ܙܵܠܹܝܗ̇܃>
      text <ܘܩܵܐܹ̇ܡ ܒܫܲܒܼܪܘܼܬܼܵܐ ܕܬܲܪܥܝܼܬܼܵܐ܃ ܐܵܦܠܵܐ ܩܲܠܝܼܠ ܕܢܸܬܼܩܲܪܲܒܼ ܠܘܵܬܼܵܗ̇>
      text <ܕܗܵܝ̇ ܡܸܫܟܲܚ܁ ܐܸܠܵܐ ܘܥܘܼܟܵܪܹ̈ܐ ܤܲܓܝܼ̈ܐܹܐ ܗܵܘܹ̇ܝܢ ܠܹܗ ܥܝܵܕܼ̈ܝܗ̇>
      text <ܘܙܵܘܥܹ̈ܝܗ̇ ܡܦܲܬ̈ܠܹܐ܃ ܥܕܲܡܵܐ ܕܲܒܼܩܲܠܝܼܠ ܩܲܠܝܼܠ ܛܵܥܹ̇ܐ ܠܗܘܿܢ܁>
      text <ܗܵܝ̇ ܝܑܼܕܲܥܬܼܵܐ ܪܘܼܚܵܢܵܝܬܼܵܐ܃ ܦܫܝܼܛܬܼܵܐ ܗ̣̄ܝ܁ ܘܲܒܼܚܘܼ̈ܫܵܒܹܐ ܢܲܦܫܵܢܵܝܹ̈ܐ܃>
      text <ܠܵܐ ܡܲܙܠܓܼܵܐ܁ ܥܕܲܡܵܐ ܕܡܸܬܼܚܲܪܲܪ ܪܸܥܝܵܢܵܐ ܡ̣ܢ ܤܲܓܝܼܐܘܼܬܼ ܚܘܼ̈ܫܵܒܹܐ܃>
      text <ܘܐܵܬܹ̇ܐ ܠܲܚܕܼܵܐ ܦܫܝܼܛܘܼܬܼܵܐ ܕܕܲܟܼܝܘܼܬܼܵܐ܃ ܐܵܦܠܵܐ ܕܢܲܪܓܸܫ ܒܪ̈ܘܼܚܵܢܵܝܬܼܵܐ>
      text <ܡܸܫܟܲܚ܁ ܗܵܢܵܐ ܕܹܝܢ ܛܲܟܼܤܵܐ ܕܝܼܕܲܥܬܼܵܐ܃ ܕܢܸܪܓܲܫ ܐ̄ܢܵܫ ܒܗܵܘ̇>
      text <ܒܘܼܤܵܡܵܐ ܕܚܲܝܹ̈ܐ ܕܗܵܘ̇ ܥܵܠܡܵܐ ܡ̣ܢ ܗܵܪܟܵܐ܃ ܠܤܲܓܝܼܐܝܼܬܼ ܚܘܼ̈ܫܵܒܹܐ>
      text <ܡܲܤܠܸܐ܁ ܘܝܼܕܲܥܬܼܵܐ ܗܵܕܹܐ ܕܲܢܦܸܫ܃ ܠܒܲܪ ܡ̣ܢ ܟܢܘܼ̈ܫܝܹܐ ܕܲܤܒܼܝܼܤܘܼܬܼ>
      text <ܚܘܼ̈ܫܵܒܹܐ܃ ܕܬܸܕܲܥ ܡܸܕܸܡ ܐ̄ܚܪܹܝܢ܃ ܕܲܒܼܫܲܦܝܘܼܬܼ ܪܸܥܝܵܢܵܐ ܡܸܬܼܩܲܒܲܠ܃>
      text <ܠܵܐ ܡܸܫܟܿܚܵܐ܁ ܘܡܸܠܬܹܗ ܕܡܵܪܲܢ܃ ܠܵܐ ܡܸܬܿܕܲܓܠܵܐ܁ ܐܸܢ ܠܵܐ>
      text <ܬܸܬܼܗܲܦܟܿܘܼܢ ܘܬܸܗܘܘܿܢ ܐܲܝܟܼ ܛܠܵܝܹ̈ܐ܃ ܠܡܸܥܲܠ ܠܡܲܠܟܘܼܬܹܗ>
      text <ܕܐܲܠܵܗܵܐ܃ ܠܵܐ ܡܸܫܟܿܚܝܼܢ ܐܢ̄ܬܿܘܿܢ܁ ܘܗܵܐ܃ ܤܲܓܝܼ̈ܐܹܐ ܕܲܠܗܵܕܹܐ>
      text <ܒܘܿܪܘܼܬܼܵܐ ܠܵܐ ܡܸܬܼܡܲܛܹܝܢ܁ ܘܲܒܼܝܲܕܼ ܥ̇ܒܼܵܕܲܝ̈ܗܘܿܢ ܫܲܦܝܼܪܹ̈ܐ܃ ܢܛܝܼܪܵܐ>
      text <ܠܗܘܿܢ ܡܢܵܬܐ ܥܲܡ ܡܵܪܲܢ ܒܡܲܠܟܿܘܼܬܼܵܐ ܕܲܫܡܲܝܵܐ܁ ܐܲܝܟܼ ܡܵܐ ܕܐܵܦ>
      text <ܡ̣ܢ ܤܘܼܟܵܠܵܐ ܕܛܘܼ̈ܒܹܐ ܕܤܵܡ̣ ܡܦܲܪܫܵܐܝܼܬܼ ܒܲܤܒܲܪܬܹܗ ܡܸܬܼܝܲܕܼܥܵܐ܁>
      text <ܕܫܘܼ̈ܚܠܵܦܹܐ܃ ܥܲܡ ܦܘܼܪ̈ܫܵܢܹܐ ܤܲܓܝܼ̈ܐܹܐ ܕܕܼܘܸܝܵܪܹ̈ܐ ܐܵܘܕܲܥ̣ ܒܗܘܿܢ>
      text <ܒܛܘܼ̈ܒܹܐ܁ ܕܟܼܠܢܵܫ ܒܟܼܠ ܡܘܼ̈ܫܚܵܢ ܒܟܼܠ ܐܘܼܪܚܵܐ ܕܐܵܙܹ̇ܠ ܠܘܵܬܹܗ܃>
      text <ܦܬܼܝܼܚ ܗ̄ܘ̣ ܩܕܼܵܡܵܘܗܝ ܬܲܪܥܵܐ ܕܡܲܠܟܿܘܼܬܼ ܫܡܲܝܵܐ܁ ܐܸܠܵܐ ܗܵܝ̇>
      text <ܕܐܸܠܵܐ ܬܸܬܼܗܲܦܟܿܘܼܢ ܘܬܸܗܘܘܿܢ ܐܲܝܟܼ ܛܠܵܝܹ̈ܐ܃ ܠܗܵܕܹܐ ܕܡ̣ܢ ܗܵܪܟܵܐ>
    block
      text <ܢܲܪܓܸܫ ܐ̄ܢܵܫ ܒܗܵܘ̇ ܒܘܼܤܵܡܵܐ ܕܡܲܠܟܿܘܼܬܼܵܐ ܐܵܡܲ̈ܪ܁ ܡܲܠܟܿܘܼܬܼܵܐ>
      text <ܕܲܫܡܲܝܵܐ܃ ܬܹܐܘܿܪܝܼܵܐ ܪܘܼܚܵܢܵܝܬܼܵܐ ܐܵܡ̇ܪܝܼܢ ܕܐܝܼܬܹܝܗ̇܁ ܘܗܵܕܹܐ ܠܵܐ ܗ̄ܘ̣ܵܐ>
      text <ܒܥܲܡ̈ܠܹܐ ܕܚܘܼ̈ܫܵܒܹܐ ܡܸܫܢܲܟܼܚܵܐ܃ ܐܸܠܵܐ ܡ̣ܢ ܛܲܝܒܿܘܼܬܼܵܐ ܡܸܬܿܛܲܥܡܵܐ܁>
      text <ܘܲܥܕܲܡܵܐ ܕܡܸܬܿܕܲܟܸܐ ܐ̄ܢܵܫ܃ ܐܵܦܠܵܐ ܕܢܸܫܡܲܥ ܬܘܼܒܼ ܤܵܦܹ̇ܿܩ܁>
      text <ܡܸܛܠ ܕܡ̣ܢ ܝܘܼܠܦܵܢܵܐ܃ ܠܵܐ ܡܸܬܼܩܲܢܝܵܐ܁ ܐܸܢ ܬܸܡܛܸܐ ܕܹܝܢ>
      text <ܠܕܲܟܼܝܘܼܬܼܵܐ ܒܹܪܝ܃ ܗܵܝ̇ ܕܡܸܬܼܩܲܝܢܵܐ ܡ̣ܢ ܗܲܝܡܵܢܘܼܬܼܵܐ ܕܠܸܒܵܐ ܘܲܒܼܫܸܠܝܵܐ>
      text <ܕܡ̣ܢ ܒܢܲܝ̈ܢܵܫܵܐ܃ ܘܛܵܥܹ̇ܐ ܐܲܢ̄ܬܿ ܠܝܼܕܲܥܬܹܗ ܕܗܵܢܵܐ ܥܵܠܡܵܐ܃ ܟܲܕܼ ܠܵܐ>
      text <ܪܓܼܝܼܫ ܐܲܢ̄ܬܿ܃ ܒܓܼܵܘܵܟܼ ܡܸܫܬܲܟܼܚܵܐ ܡܸܢܫܹܠܝ܃ ܕܠܵܐ ܥܘܼܩܵܒܼܵܐ>
      text <ܕܒܼܵܬܼܪܵܗ̇܁ ܐܲܩܝܼܡ ܠܲܡ ܩܵܝܑܸܡܬܼܵܐ܃ ܘܤܘܿܟܼ ܥܠܹܝܗ̇ ܡܸܫܚܵܐ܁>
      text <ܘܬܸܫܟܲܚ܃ ܤܝܼܡܬܼܵܟܼ܃ ܒܓܼܵܘܵܟܼ܁ ܐܸܢܕܹܝܢ ܒܫܲܪ̈ܒܘܿܩܝܵܬܼܵܗ̇ ܕܝܼܕܲܥܵܬܐ>
      text <ܢܲܦܫܵܢܵܝܬܐ ܬܸܬܿܚܸܕܼ܃ ܠܵܐ ܤܲܢܝܵܐ ܠܝܼ ܕܐܹܡܲܪ܃ ܕܠܝܼܠ ܗ̄ܘ̣ ܠܵܟܼ ܡ̣ܢ>
      text <ܐܲܤܘܼܪܹ̈ܐ ܕܦܲܪܙܠܵܐ ܠܡܸܬܼܦܲܠܵܛܘܼ܃ ܐܵܘ ܡܸܢܵܗ̇ ܘܠܵܐ ܪܲܚܝܼܩ ܐܲܢ̄ܬܿ>
      text <ܒܐܲܡܝܼܢܘܼ ܡ̣ܢ ܦܲܚܹ̈ܐ ܕܛܵܥܝܘܼܬܼܵܐ܃ ܘܠܵܐ ܡ̣ܢ ܡܬܼܘܿܡ ܬܸܫܟܲܚ>
      text <ܬܸܤܲܒܼ ܦܵܪܹܗ̄ܤܝܼܵܐ ܘܬܼܘܼܟܼܠܵܢܵܐ ܕܲܠܘܵܬܼ ܡܵܪܲܢ܁ ܘܲܒܼܟܼܠܥܸܕܵܢ ܥܲܠ>
      text <ܦܘܼܡܹܗ ܕܤܲܝܦܵܐ ܪܵܕܹܐ ܐܲܢ̄ܬܿ܃ ܘܲܕܿܬܸܗܘܸܐ ܕܠܵܐ ܚܲܫܵܐ ܠܲܓܼܡܵܪ>
      text <ܠܵܐ ܡܸܫܟܲܚ ܐܲܢ̄ܬܿ܁>
      text <ܒܲܡܚܝܠܘܼܬܼܵܐ ܐܸܬܼܓܵܘܲܣ ܘܒܲܦܫܝܼܛܘܼܬܼܵܐ܃ ܕܬܸܚܸܐ ܩܕܼܵܐ ܐܲܠܵܗܵܐ>
      text <ܫܲܦܝܼܪ܃ ܘܲܕܼܠܵܐ ܨܸܦܬܼܵܐ ܬܸܗܘܸܐ܁ ܐܲܝܟܲܢܵܐ ܓܹܝܪ ܕܲܢܲܩܝܼܦ ܛܸܠܵܠܵܐ>
      text <ܠܓܼܘܼܫܡܹ̈ܐ܃ ܗܵܟܲܢܵܐ ܪ̈ܲܚܡܹܐ ܠܡܘܼܟܵܟܼܵܐ܁ ܡܵܕܹܝܢ ܐܸܢ ܒܗܵܠܹܝܢ ܨܵܒܹ̇ܐ>
      text <ܐܲܢ̄ܬܿ ܠܡܸܬܼܗܲܦܵܟܼܘܼ܃ ܠܵܐ ܬܸܬܸܠ ܟܠ ܟ̱ܠܹܗ ܐܝܼܕܵܐ ܠܚܘܼ̈ܫܵܒܹܐ>
      text <ܡܚܝܼ̈ܠܹܐ܁ ܐܸܢ ܟܠܗܘܿܢ ܢܸܟܼܝܵܢܹ̈ܐ ܘܒܼܝܼ̈ܫܵܬܼܵܐ ܘܩܹܘܲܢܕܹܝܢܘܿܣ ܚܕܝܼܪܝܼܢ>
    block
      text <ܠܲܟܼ ܘܲܡܕܲܚܠܝܼܢ ܠܵܟܼ܃ ܠܵܐ ܢܸܬܼܒܛܸܠ ܠܵܟܼ ܕܲܬܼܚܘܼܪ ܒܗܘܿܢ܃ ܐܵܘ>
      text <ܕܬܸܚܫܘܿܒܼ ܐܸܢܘܿܢ܁ ܐܸܢ ܚܕܼܵܐ ܙܒܲܢ ܗܲܝܡܸܢܬܿ ܠܐܲܠܵܗܵܐ ܕܤܵܦܹ̇ܩ>
      text <ܠܲܡܢܲܛܵܪܘܼܬܼܵܟܼ ܘܲܢܕܲܒܪܵܟܼ ܘܐܸܙܲܠܬܿ ܒܵܬܼܪܹܗ܃ ܠܵܐ ܬܘܼܒܼ ܬܹܐܨܲܦ>
      text <ܐܲܢ̄ܬܿ ܕܡܸܕܸܡ ܕܐܲܝܟܼ ܗܵܠܹܝܢ܁ ܐܸܠܵܐ ܐܸܡܲܪ ܠܢܲܦܫܵܟܼ܃ ܕܤܵܦܹ̇ܩ ܗ̄ܘ̣>
      text <ܠܟܼܠ܃ ܗܵܘ̇ ܡܲܢ ܕܐܲܓܼܥ̇ܠܹܬܼ ܠܹܗ ܢܲܦܫܝ ܚܕܼܵܐ ܙܒܲܢ܁ ܐܸܢܵܐ܃ ܠܵܐ>
      text <ܩܲܪܝܼܒܼ ܐ̄ܢܵܐ܃ ܗ̤ܘ ܝܵܕܲܥ܁>
      text <ܘܗܵܝܕܹܝܢ ܒܲܥ̇ܒܼܵܕܼܵܐ ܬܸܚܙܸܐ ܬܡܝܼ̈ܗܵܬܹܗ ܕܐܲܠܵܗܵܐ܃ ܕܐܲܝܟܲܢ ܩܲܪܝܼܒܼ>
      text <ܗ̄ܘ̣ ܒܟܼܠܙܒܼܢ ܦܘܼܪܩܵܢܹܗ ܠܕܼܵܚܠܵܘ̈ܗܝ܁ ܘܲܚܕܼܝܼܪܵܐ ܠܗܘܿܢ>
      text <ܒܛܝܼܠܘܼܬܹܗ܃ ܘܠܵܐ ܡܸܬܼܚܲܙܝܵܐ܁ ܘܠܵܘ ܡܸܛܠ ܕܲܥܲܝ̈ܢܹܐ ܕܲܦܼܓܼܪܵܐ>
      text <ܠܵܐ ܡܸܬܼܚܙܸܐ ܢܵܛܘܿܪܵܐ ܕܥܲܡܵܟܼ܃ ܬܸܬܼܦܲܠܲܓܼ ܠܵܟܼ ܥܵܠܘܗܝ ܕܐܵܦܠܵܐ>
      text <ܐܝܼܬܼܵܘܗܝ܁ ܐܝܼܬܼ ܐܸܡܲܬܼܝ ܬܘܼܒܼ܃ ܕܐܵܦ ܠܥܲܝ̈ܢܹܐ ܕܦܲܓܼܪܵܐ ܡܸܬܼܓܠܸܐ܃>
      text <ܐܲܝܟܼ ܕܲܠܫܘܼܪܵܪܵܟܼ ܕܝܼܠܵܟܼ܁ ܡܵܐ ܕܹܝܢ ܕܲܫ̣ܕܼܵܐ ܡܸܢܹܗ ܒܲܪܢܵܫܵܐ ܟ̱ܠܹܗ>
      text <ܥܘܼܕܼܪܵܢܵܐ ܡܸܬܼܚܲܙܝܵܢܵܐ ܘܤܲܒܼܪܵܐ ܐ̄ܢܵܫܵܝܵܐ܃ ܘܲܢܩܸܦ̣ ܠܐܲܠܵܗܵܐ>
      text <ܒܗܲܝܡܵܢܘܼܬܼܵܐ ܘܲܒܼܠܸܒܵܐ ܫܲܦܝܵܐ܃ ܒܲܪ ܫܵܥܬܹܗ ܢܵܩ̇ܦܵܐ ܠܹܗ ܛܲܝܒܿܘܼܬܼܵܐ܃>
      text <ܘܓܼܵܠܝܵܐ ܒܹܗ ܚܲܝܠܵܗ̇ ܒܥܘܼܕܼܪ̈ܵܢܹܐ ܡܫܲܚ̈ܠ̱ܦܹܐ܁ ܠܘܼܩܕܲܡ ܕܹܝܢ܃>
      text <ܒܗܵܠܹܝܢ ܓܲܠ̈ܝܵܬܼܵܐ ܘܲܕܼܦܲܓܼܪܵܐ ܡܚܵܘܝܵܐ ܠܹܗ ܥܘܼܕܼܪ̈ܵܢܹܝܗ̇܃>
      text <ܒܲܒܼܛܝܼܠܘܼܬܼܵܗ̇ ܕܲܥܠܵܘܗܝ܁ ܐܲܝܟܼ ܡܲܢ ܕܲܒܼܗܵܠܹܝܢ܃ ܝܲܬܝܼܪ ܡܨܸܐ>
      text <ܕܢܲܪܓܸܿܫ ܒܚܲܝܠܵܐ ܕܒܲܒܼܛܝܼܠܘܼܬܹܗ ܕܐܲܠܵܗܵܐ ܕܲܥܠܵܘܗܝ܁>
      text <ܕܲܒܼܤܘܼܟܵܠܵܐ ܕܐܲܝܠܹܝܢ ܕܓܲܠ̈ܝܵܢ܃ ܢܸܫܬܲܪܲܪ ܒܐܲܝܠܹܝܢ ܕܟܲܤ̈ܝܵܢ܃ ܐܲܝܟܼ>
      text <ܕܙܵܕܩ ܠܫܲܒܼܪܘܼܬܼ ܬܲܪܥܝܼܬܹܗ ܘܠܵܐ ܦܲܓܝܼܚܘܼܬܹܗ܁ ܕܐܲܝܟܼ ܐܲܝܟܲܢ>
      text <ܗܵܢܵܘ ܕܹܝܢ ܐܲܝܟܼ ܐ̄ܢܵܫ ܢܹܐܡܲܪ܃ ܕܡܸܬܿܛܲܝܲܒܼ ܠܹܗ ܤܘܼܢܩܵܢܹܗ ܕܠܵܐ>
      text <ܥܲܡܠܵܐ܃ ܟܲܕܼ ܠܵܐ ܝܵܨܹ̇ܦ܁ ܘܡܲܥܒܿܪܵܐ ܡܸܢܹܗ ܓܸܕܼܫܹ̈ܐ ܤܲܓܝܼ̈ܐܹܐ>
    block
      text <ܕܐܸܬܼܩܲܪܲܒܼܘ ܠܘܵܬܹܗ ܟܡܵܐ ܙܲܒܼ̈ܢܝܼܢ܃ ܕܲܡܠܹܝܢ ܩܹܘܲܢܕܹܝܢܘܿܣ܁ ܘܟܲܕܼ>
      text <ܗܘ̤ ܠܵܐ ܒܛܝܼܠ ܠܹܗ ܒܲܕܼܠܵܐ ܪܓܼܝܼܫ܃ ܕܵܚ̇ܩܵܐ ܡܸܢܹܗ ܛܲܝܒܿܘܼܬܼܵܐ>
      text <ܒܕܼܘܼܡܵܪܵܐ ܪܲܒܵܐ܃ ܥܲܡ ܫܲܪܟܵܐ ܕܡܸܕܸܡ ܡܸܕܸܡ ܕܡܸܢܫܹܠܝ ܥܵܪܹܨ ܟܲܕܼ>
      text <ܠܵܐ ܪܥܸܐ܃ ܕܲܟܼܡܵܐ ܙܲܒܼ̈ܢܝܼܢ ܚܘܼܒܵܠܵܐ ܕܢܦܫܵܐ܃ ܘܡܸܢܗܘܿܢ ܕܦܲܓܼܪܵܐ>
      text <ܡܲܨܝܵܐ ܕܢܸܗܘܸܐ܁ ܘܢܵܛ̇ܪܵܐ ܠܹܗ ܡܸܢܗܘܿܢ܃ ܐܲܝܟܼ ܡܪܲܒܿܝܵܢܝܼܬܼܵܐ>
      text <ܕܡܲܛܠܠܵܐ ܘܦܵܪܤܵܐ ܟܸܢܦܹ̈ܿܝܗ̇ ܥܲܠ ܒܢܹ̈ܝܗ̇܃ ܕܠܵܐ ܢܸܬܸܩܲܪܲܒܼ>
      text <ܠܗܘܿܢ ܢܸܟܼܝܵܢܵܐ܁ ܘܒܹܗ ܒܥܸܕܵܢܵܐ ܥܵܒܼ̇ܕܵܐ ܠܹܗ܃ ܕܢܲܪܓܸܫ ܒܐܲܝܠܹܝܢ>
      text <ܕܲܗܘ̤ܵܝ̈܁ ܟܲܕܼ ܡܚܵܘܝܵܐ ܠܹܗ ܥܸܠܲܬܼ ܐܲܒܼܕܵܢܹܗ܃ ܒܥܲܝ̈ܢܹܐ ܕܦܲܓܼܪܵܐ܁>
      text <ܘܲܠܥܘܼܕܼܪܵܢܹܗ ܕܐܲܠܵܗܵܐ ܕܲܒܼܗܘܿܢ ܒܤܘܼܥܪܵܢܹܐ܃ ܕܢܝܼܚܵܐܝܼܬܼ܁>
      text <ܘܲܠܛܘܼܠܵܩܵܐ ܕܚܲܝܵܘ̈ܗܝ ܕܲܩܪܸܒܼ ܗ̄ܘ̣ܵܐ܃ ܘܦܲܨܲܝܹܗ ܐܲܠܵܗܵܐ܁ ܗܵܟܲܢܵܐ>
      text <ܘܲܡܕܲܪܫܵܐ ܠܹܗ܃ ܐܵܦ ܒܟܲܤ̈ܝܵܬܼܵܐ܁ ܘܦܵܬܼܚܵܐ ܩܕܼܵܡܵܘܗܝ ܟܡܹܐܢܹ̈ܐ>
      text <ܕܡܲܚܫ̈ܒܼܵܬܼܵܐ܃ ܘܲܕܼܚܘܼ̈ܫܵܒܹܐ ܥܲܤ̈ܩܲܝ ܠܡܸܬܿܕܲܪܟܵܢܘܼܬܼܵܐ܁ ܕܲܦܫܝܼܩܵܐܝܼܬܼ>
      text <ܢܸܬܿܕܪܸܟܼ ܠܹܗ ܤܘܼܟܵܠܗܘܿܢ܃ ܘܢܲܩܝܼܦܘܼܬܼܗܘܿܢ ܕܠܲܚ̈ܕܵܕܹܐ>
      text <ܘܡܲܛܥܝܵܢܘܼܬܼܗܘܿܢ܁ ܘܐܲܝܢܵܐ ܠܐܲܝܢܵܐ ܢܲܩܝܼܦ܃ ܘܐܲܝܟܲܢ ܡܸܬܼܝܲܠܕܝܼܢ ܚܲܕܼ>
      text <ܡ̣ܢ ܚܲܕܼ ܘܡܵܘܒܿܕܼܝܼܡ ܠܢܲܦܫܵܐ܁ ܘܲܡܦܲܪܤܝܵܐ ܩܕܼܵܡܵܘܗܝ ܟ̱ܠܹܗ>
      text <ܟܡܹܐܢܗܘܿܢ ܕܫܹ̈ܐܕܹܐ܃ ܘܬܲܚܦܝܼܬܼܵܐ ܕܚܘܼܫܵܒܼܵܝ̈ܗܘܿܢ܃ ܘܡܵܢܵܐ ܢܲܩܝܼܦ>
      text <ܠܟܼܠܚܲܕܼ ܡ̣ܢ ܗܵܠܹܝܢ܁ ܘܤܵܝ̇ܡܵܐ ܒܹܗ ܤܘܼܟܵܠܵܐ܃ ܕܢܸܬܼܒܲܝܲܢ ܒܡܸܕܸܡ>
      text <ܕܗܵܘܹ̇ܐ܁ ܘܕܼܵܢܲܚ ܒܓܼܵܘ ܦܫܝܼܛܘܼܬܹܗ ܢܘܼܗܪܵܐ ܟܲܤܝܵܐ ܠܡܲܪܓܵܫܘܼ>
      text <ܒܟܼܠܡܸܕܸܡ܃ ܘܲܒܼܚܲܝܠܵܐ ܕܙܵܘ̈ܥܲܝ ܚܘܼ̈ܫܵܒܹܐ ܩܲܛܝܼ̈ܢܹܐ܁ ܘܲܡܚܵܘܝܵܐ ܠܹܗ܃>
      text <ܐܲܝܟܼ ܕܲܒܼܨܸܒܼܥܵܐ܁ ܘܕܸܐܠܘܼ ܗܵܕܹܐ ܠܵܐ ܝܑܼܕܲܥ̣܃ ܕܡܵܢܵܐ ܥܬܼܝܼܕܼ ܗ̄ܘ̣ܵܐ>
      text <ܠܡܸܓܼܕܫܹܗ܃ ܘܗܵܝܕܹܝܢ ܡܸܬܼܝܲܠܕܝܼܢ ܠܹܗ ܡ̣ܢ ܗܵܪܟܵܐ܃ ܕܟܼܠܡܸܕܸܡ>
      text <ܕܲܙܥܘܿܪ ܘܲܕܼܪܲܒܿ܃ ܒܲܨܠܘܿܬܼܵܐ ܢܸܒܼܥܸܐ ܡ̣ܢ ܡܕܲܒܿܪܵܢܹܗ܁>
    block
      text <ܘܡܵܐ ܕܲܒܼܟܼܠܗܹܝܢ ܗܵܠܹܝܢ ܫܲܪܲܪܬܵܗ̇ ܛܲܝܒܿܘܼܬܼܵܐ ܠܬܲܪܥܝܼܬܹܗ>
      text <ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܃ ܗܵܝܕܹܝܢ ܡܸܟܹܝܠ ܡܫܲܪܝܵܐ ܡܲܥܠܵܐ ܠܹܗ>
      text <ܠܢܸܤܝ̈ܘܿܢܹܐ ܒܩܲܠܝܼܠ ܩܲܠܝܼܠ܁ ܘܫܵܒܼܩܵܐ ܕܢܸܫܬܲܡܪܘܼܢ ܥܠܵܘܗܝ܃>
      text <ܢܸܤܝ̈ܘܿܢܹܐ ܐܲܝܠܹܝܢ ܕܤܵܦ̇ܩܵܐ ܡܫܘܼܚܬܹܗ ܠܡܸܛܥܲܢ ܥܘܼܤܵܩܗܘܿܢ܁>
      text <ܘܒܹܗ ܒܢܸܤܝܘܿܢܵܐ ܡܩܲܪܒܼܵܐ ܠܹܗ ܥܘܼܕܼܪܵܢܵܗ̇ ܡܲܪܓܫܵܢܵܐܝܼܬܼ܃ ܐܲܝܟܼ>
      text <ܕܢܸܬܼܠܲܒܲܒܼ܁ ܥܕܲܡܵܐ ܕܒܼܐܝܼܕܼܵܐ ܒܐܝܼܕܼܵܐ ܢܸܬܼܢܲܦܲܩ ܘܢܸܩܢܸܐ ܚܸܟܼܡܬܼܵܐ܃>
      text <ܘܢܲܩܠܹܐ ܥܲܠ ܒܥܸܠܕܒܼܵܒܼܵܘ̈ܗܝ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ܁ ܠܵܐ>
      text <ܓܹܝܪ ܡܲܨܝܵܐ ܕܒܸܠܥܵܕܼ ܗܵܠܹܝܢ ܢܸܬܼܚܲܟܲܡ ܒܲܪܢܵܫܵܐ ܒܲܩܪ̈ܵܒܹܐ ܪ̈ܘܼܚܵܢܹܐ܃>
      text <ܘܢܸܕܲܥ ܠܲܡܕܲܒܿܪܵܢܹܗ ܘܢܲܪܓܸܫ ܒܐܲܠܵܗܹܗ܃ ܘܢܸܫܬܲܪܲܪ ܒܗܲܝܡܵܢܘܼܬܹܗ>
      text <ܟܲܤܝܵܐܝܼܬܼ܃ ܒܚܲܝܠܵܐ ܡ̣ܢ ܢܸܤܝܵܢܵܐ ܕܒܲܩܢܘܿܡܹܗ ܩܲܒܸܠ̣܁ ܘܟܼܠ>
      text <ܐܸܡܲܬܼܝ ܕܚܵܙ̇ܝܵܐ ܠܹܗ ܕܫܲܪܝܼ ܡܸܬܿܬܿܙܝܼܥ ܒܹܗ ܚܘܼܫܵܒܼܵܐ ܕܡܲܤܒܿܪܵܢܘܼܬܼܵܐ>
      text <ܩܲܠܝܼܠ܃ ܘܫܲܪܝܼ ܡܸܬܼܪܲܥܸܐ ܪܵܘܪ̈ܒܼܵܬܼܵܐ ܥܲܠ ܢܲܦܫܹܗ܃ ܫܵܒܼܩܵܐ ܠܗܘܿܢ>
      text <ܠܢܸܤܝ̈ܘܿܢܹܐ ܕܢܸܬܼܚܲܝܨܘܼܢ ܘܢܸܬܼܥܲܫܢܘܼܢ ܥܠܵܘܗܝ ܕܢܸܕܲܥ>
      text <ܡܚܝܼܠܘܼܬܹܗ܁ ܘܢܸܥܪܘܿܩ܃ ܘܢܸܬܿܛܦܸܣ ܠܐܲܠܵܗܵܐ ܒܡܲܟܼܝܼܘܼܬܼܵܐ܁>
      text <ܘܲܒܼܗܵܠܹܝܢ ܐܵܬܹ̇ܐ ܒܲܪܢܵܫܵܐ ܠܲܡܫܘܼܚܬܼܵܐ ܕܓܲܒܼܪܵܐ ܓܡܝܼܪܵܐ܃ ܒܗܲܝܡܵܢܘܼܬܼܵܐ>
      text <ܘܤܲܒܼܪܵܐ ܕܲܒܼܪܹܗ ܕܐܲܠܵܗܵܐ܃ ܘܡܸܬܼܥܲܠܸܐ ܠܘܵܬܹܗ ܒܚܘܼܒܵܐ܁>
      text <ܬܡܝܼܗܵܐܝܼܬܼ ܓܹܝܪ ܡܸܬܼܝܼܕܲܥ ܥܘܼܕܼܪܵܢܹܗ ܕܐܲܠܵܗܵܐ ܕܲܠܘܵܬܼ ܒܲܪܢܵܫܵܐ܃>
      text <ܐܸܡܲܬܼܝ ܕܲܒܼܨܸܒܼ̈ܘܵܬܼܵܐ ܕܡܲܠ̈ܝܵܢ ܦܤܵܩ ܤܲܒܼܪܵܐ ܡܸܬܼܡܲܨܲܥ܃ ܘܬܲܡܵܢ>
      text <ܡܚܵܘܸܐ ܐܲܠܵܗܵܐ ܚܲܝܠܹܗ ܒܦܘܼܪܩܵܢܵܐ ܕܡܸܢܗܹܝܢ܁ ܠܵܐ ܡܸܡܬܼܘܿܡ ܝܑܼܠܸܦ̣>
      text <ܐ̄ܢܵܫ ܠܚܲܝܠܵܐ ܐܲܠܵܗܵܝܵܐ ܒܲܢܝܵܚܵܐ ܘܲܪܘܲܚܬܼܵܐ܃ ܘܐܵܦܠܵܐ ܡܸܡܬܘܿܡ ܚܵܘܝܼ>
      text <ܤܵܥܘܿܪܘܼܬܹܗ ܡܲܪܓܫܵܢܵܐܝܼܬܼ܃ ܐܸܠܵܐ ܒܐܲܬܼܪܵܐ ܫܲܠܝܵܐ ܘܲܒܼܡܲܕܼܒܹܪܵܐ܃>
      text <ܘܲܒܼܕܼܘܼ̈ܟܿܝܬܼܵܐ ܕܲܚܤܝܼ̈ܟܵܢ ܡ̣ܢ ܥܸܢܝܵܢܹ̈ܐ ܘܲܫܓܼܘܼܫܝܵܐ ܕܥܘܼܡܪܵܐ ܕܲܒܼܢܲܝ̈ܢܵܫܵܐ܁>
    block
      text <ܠܵܐ ܬܸܬܿܕܲܡܲܪ ܐܸܢܗ̤ܘ ܕܟܲܕܼ ܫܲܪܝܼܬܿ ܒܲܡܝܲܬܿܪܘܼܬܼܵܐ܃ ܢܵܒܼܥ̇ܝܼܢ>
      text <ܥܠܲܝܟ ܐܘܼ̈ܠܨܵܢܹܐ ܥܲܤ̈ܩܹܐ ܡ̣ܢ ܟܠܕܘܼܟ܁ ܒܕܼܵܐܦܠܵܐ ܡܝܲܬܿܪܘܼܬܼܵܐ>
      text <ܡܸܬܼܚܲܫܒܵܐ ܗܵܝ̇܃ ܐܲܝܕܵܐ ܕܠܵܐ ܢܲܩܝܼܦܵܐ ܥܲܤܩܘܼܬܼܵܐ ܘܥܲܡ̈ܠܹܐ>
      text <ܠܦܘܼܠܚܵܢܵܗ̇܁ ܗ̤ܝ ܓܹܝܪ ܡܝܲܬܿܪܘܼܬܼܵܐ܃ ܡܸܢܵܗ̇ ܕܗܵܕܹܐ ܐܸܫܬܲܡܗܲܬ̤܃>
      text <ܐܵܡܲ݁ܪ ܩܲܕܝܼܫܵܐ ܐܹܘܲܓܼܪܝܪܣ܁ ܡܥܵܕܼܵܐ ܗ̣̄ܝ ܠܲܡ ܗܵܕܹܐ ܚܐܝܼܨܘܼܬܼܵܐ܃>
      text <ܕܤܵܡ̈ܟܵܢ ܥܠܹܝܗ̇ ܥܲܤ̈ܩܵܬܼܵܐ܁ ܘܗܵܝ̇ ܕܡܸܤܬܲܠܝܵܐ ܠܵܗ̇ ܠܲܡ ܗ̤ܝ>
      text <ܡܝܲܬܿܪܘܼܬܼܵܐ܃ ܐܸܡܲܬܼܝ ܕܥܲܡ ܢܝܵܚܹ̈ܐ ܟܕܝܼܢܵܐ܃ ܐܵܡܲ݁ܪ ܛܘܼܒܼܵܢܵܐ>
      text <ܡܲܪܩܘܿܣ ܝܑܼܚܝܼܕܼܵܝܵܐ܁ ܟܠ ܡܝܲܬܪܘܼܬܼܵܐ ܕܐܝܼܬܼ܃ ܙܩܝܼܦܵܐ ܡܸܫܬܲܡܗܵܐ܁>
      text <ܒܗܵܝ܃ ܕܲܠܦܘܼܩܕܵܢܵܐ ܕܪܘܼܚܵܐ ܓܵܡ̇ܪܵܐ܁ ܡܸܛܠ ܕܟܼܠܗܘܿܢ ܐܲܝܠܹܝܢ>
      text <ܕܨܵܒܹ̇ܿܝܢ ܒܕܸܚܠܲܬܼ ܐܲܠܵܗܵܐ ܕܢܸܚܘܿܢ ܒܝܼܫܘܿܡܫܝܼܚܵܐ܃ ܡܸܬܼܐܲܠܨܝܼܢ܁ ܡܲܢ>
      text <ܠܲܡ ܕܨܵܒܹ̇ܐ ܕܢܹܐܬܸܐ ܒܵܬܲܪܝ܃ ܢܸܟܼܦܘܿܪ ܒܢܲܦܫܹܗ܃ ܘܢܸܫܩܘܿܠ>
      text <ܙܩܝܼܦܹܗ܃ ܘܢܹܐܬܸܐ ܒܵܬܲܪܝ܁ ܡܲܢ ܕܨܵܒܹ̇ܐ ܕܢܲܚܸܐ ܢܲܦܫܹܗ ܒܲܢܝܵܚܵܐ܃>
      text <ܢܵܘܒܿܕܝܼܗ̇܁ ܘܡܲܢ ܕܢܵܘܒܸܿܕܼ ܢܲܦܫܹܗ ܡܸܛܠܵܬܼܝ܃ ܢܸܫܟܿܚܝܼܗ̇܁ ܥܲܠܗܵܕܹܐ>
      text <ܩܲܕܹܡ ܤܵܡܹܗ ܡܵܪܲܢ ܩܕܼܵܡܲܝܟ ܙܩܝܼܦܵܐ܃ ܕܡܵܘܬܵܐ ܬܸܦܤܘܿܩ ܥܲܠ>
      text <ܢܲܦܫܵܟܼ܃ ܘܗܵܝܕܹܝܢ ܬܫܲܡܲܪ ܢܲܦܫܵܟܼ ܠܡܹܐܙܲܠ ܒܵܬܼܪܹܗ܁ ܠܲܝܬܿ>
      text <ܕܚܲܝܠܬܼܵܢ ܐܲܝܟܼ ܦܤܵܩ ܤܲܒܼܪܵܐ܁ ܗܵܢܵܐ܃ ܠܵܐ ܝܵܕܲܥ̇ ܕܲܢܚܝܼܒܼ ܡ̣ܢ>
      text <ܡܸܕܸܡ܁ ܐܸܢ ܒܲܕܼܝܲܡܝܼܢܵܐ܃ ܘܒܲܕܼܤܸܡܵܠܵܐ܁ ܐܸܡܲܬܼܝ ܕܲܦܤܲܩ̣ ܓܲܒܼܪܵܐ>
      text <ܒܪܸܥܝܵܢܹܗ ܤܲܒܼܪܵܐ ܕܡ̣ܢ ܚܲܝܵܘ̈ܗܝ܃ ܠܲܝܬܿ ܕܲܠܒܼܝܼܒܼ ܡܸܢܹܗ܃ ܘܠܲܝܬܼ>
      text <ܒܥܸܠܕܒܼܵܒܼܵܐ ܕܡܸܫܟܲܚ ܐܵܪܲܥ̇ ܠܹܗ܃ ܘܠܲܝܬܼ ܐܘܼܠܨܵܢܵܐ ܕܛܸܒܹܿܗ>
      text <ܡܲܡܚܸܠ ܠܬܲܪܥܝܼܬܹܗ܁ ܡܸܛܠ ܕܟܼܠ ܐܘܼܠܨܵܢܵܐ ܕܐܝܼܬܼ܃ ܠܬܲܚܬܿ>
      text <ܡ̣ܢ ܡܵܘܬܵܐ ܗ̄ܘ̣܁ ܘܗ̤ܘ ܠܡܵܘܬܵܐ ܦܤܲܩ̣ ܥܲܠ ܢܲܦܫܹܗ>
      text <ܠܲܡܩܲܒܵܠܘܼ܁ ܐܸܢ ܒܟܼܠܕܘܼܟ ܘܲܒܼܟܼܠ ܤܘܼܥܪܵܢ ܘܲܒܼܟܼܠܙܒܲܢ>
    block
      text <ܒܟܼܠܡܸܕܸܡ ܕܲܥܬܼܝܼܕܼ ܐܲܢ̄ܬܿ ܠܡܸܤܥܲܪ܃ ܬܤܝܼܡ ܠܵܗ̇ ܠܬܲܪܥܝܼܬܼܵܟܼ>
      text <ܚܵܘܪܵܐ ܠܥܲܡܠܵܐ ܘܠܲܫܚܝܼܩܘܼܬܼܵܐ܃ ܠܵܘ ܒܲܠܚܘܿܕܼ ܠܒܼܝܼܒܼܵܐ ܘܠܵܐ>
      text <ܡܲܐܝܼܢܵܐ ܬܸܫܬܿܟܲܚ ܒܟܼܠܙܒܲܢ܃ ܠܡܸܤܥܵܐ ܥܲܠ ܟܠ ܥܲܤܩܘܼܬܼܵܐ>
      text <ܕܡܸܤܬܲܒܼܪܵܐ܃ ܘܲܒܼܚܲܝܠܬܼܵܢܘܼܬܼܵܐ ܕܚܘܼܸܫܵܒܲܝ̈ܟ ܥܵܪܩܵܐ ܡܸܢܵܟܼ ܬܲܪܥܝܼܬܼܵܐ>
      text <ܕܲܚܘܼܠܬܼܵܝܼܬܼܵܐ܃ ܕܲܡܥܵܕܼܵܐ ܠܡܸܬܼܝܼܠܵܕܼܘܼ ܒܐ̄ܢܵܫ ܡ̣ܢ ܗܵܝ̇ ܕܠܲܢܝܵܚܵܐ>
      text <ܚܵܝ̇ܪܝܼܢ ܚܘܼ̈ܫܵܒܹܐ܃ ܐܸܠܵܐ ܘܟܼܠܗܹܝܢ ܩܲܫ̈ܝܵܬܼܵܐ ܘܥܲܤ̈ܩܵܬܼܵܐ ܕܦܵܓܼ̈ܥܵܢ ܒܵܟܼ܃>
      text <ܦܫܝܼ̈ܩܵܬܼܵܐ ܘܲܕܼܠܵܝܼ̈ܠܵܬܼܵܐ ܠܵܟܼ ܢܸܬܼܚܲܙ̈ܝܵܢ܁>
      text <ܘܲܟܼܡܵܐ ܙܲܒܼ̈ܢܝܼܢ܃ ܕܲܠܩܘܼܒܼܠܵܐ ܡܸܢܼܟܲܝܢܵܐ ܨܒܼܘܼܬܼܵܟܼ܃ ܒܗܵܘ̇ ܡܵܐ>
      text <ܕܡܸܤܬܲܟܸܐ܃ ܒܕܼܵܐܦܠܵܐ ܛܵܟܼ ܥܵܪ̈ܨܵܢ ܠܘܵܬܼܵܟܼ܁ ܡܦܵܣ ܐܲܢ̄ܬܿ ܗ̄ܘ̣>
      text <ܓܹܝܪ ܕܤܘܼܟܵܝܵܐ ܕܠܲܢܝܵܚܵܐ܃ ܡ̣ܢ ܥܘܼܕܼܪ̈ܵܢܹܐ ܪܵܘܪ̈ܒܹܐ܃ ܘܡ̣ܢ ܛܵܒܼܬܼܵܐ>
      text <ܡܝܲܬܲܪܬܵܐ ܚܵܤܹ̇ܟܼ ܒܟܼܠܙܒܲܢ ܠܲܒܼܢܲܝ̈ܢܵܫܵܐ܁ ܕܐܵܦܠܵܐ ܐܲܝܠܹܝܢ ܕܲܒܼܥܵܠܡܵܐ>
      text <ܐܸܢܘܿܢ ܗܵܢܵܐ ܒܗܘܼܦܵܟܲܝ̈ܗܘܿܢ ܕܒܲܒܼܤܲܪ ܡܵܛܹ̇ܝܢ ܠܫܘܼܡܠܵܝܵܐ>
      text <ܕܨܸܒܼܝܵܢܗܘܿܢ܃ ܐܸܠܵܐ ܐܸܢ ܥܲܤ̈ܩܵܬܼܵܐ ܦܵܤ̇ܩܝܼܢ ܒܪܸܥܝܵܢܗܘܿܢ ܠܲܡܤܲܝܒܵܪܘܼ܁>
      text <ܘܲܒܼܗܵܝ̇ ܕܢܸܤܝܵܢܵܐ ܐܝܼܬܼܵܘܗܝ ܤܵܗܕܵܐ ܥܲܠ ܗܵܠܹܝܢ܃ ܠܲܝܬܿ ܤܘܼܢܩܵܢܵܐ>
      text <ܥܲܠ ܦܝܵܤܵܐ ܕܡܸܠܹ̈ܐ܁ ܕܲܒܼܟܼܠܕܵܪ ܕܲܩܕܼܵܡܲܝܢ ܘܲܥܕܲܡܵܐ ܠܝܵܘܡܵܢ܃>
      text <ܠܲܝܬܿ ܡܸܕܸܡ ܐ̄ܚܪܹܝܢ ܕܡܸܛܠܵܬܹܗ ܡܵܘܚܠܝܼܢ ܒܢܲܝ̈ܢܵܫܵܐ ܥܲܠ ܙܵܟܼ̈ܘܵܬܼܵܐ>
      text <ܘܲܡܦܝܼܫܝܼܢ ܡ̣ܢ ܤܘܼܥܪ̈ܵܢܹܐ ܡܝܲܬܿܪܹ̈ܐ܃ ܘܐܲܝܟܼ ܕܒܲܚܕܼܵܐ ܙܒܲܢ ܠܡܹܐܡܲܪ܃>
      text <ܕܒܼܵܤܹ̇ܝܢ ܡ̣ܢ ܡܲܥܲܠܬܼܵܐ ܕܲܠܡܲܠܟܿܘܼܬܼܵܐ܃ ܐܸܠܵܐ ܐܸܢ ܤܘܼܟܵܝܵܐ ܕܲܢܝܵܚܵܐ>
      text <ܙܥܘܿܪܵܐ ܕܩܲܪܝܼܒܼ܁ ܘܠܵܘ ܒܲܠܚܘܿܕܼ ܗܵܕܹܐ܃ ܐܸܠܵܐ ܘܙܲܒܼ̈ܢܝܼܢ ܤܲܓܝܼ̈ܐܵܢ>
      text <ܗ̤ܘ ܗܵܢܵܐ ܚܵܘܪܵܐ܃ ܓܸܕܼܫܹ̈ܐ ܥܲܤ̈ܩܹܐ ܘܢܸܤܝ̈ܘܿܢܹܐ ܩܫܲܝܵ̈ܐ ܡܥܲܬܸܕܼ>
      text <ܠܟܼܠܢܵܫ܃ ܕܲܠܘܵܬܹܗ ܤܝܼܡ ܢܝܼܫܵܐ ܕܬܲܪܥܝܼܬܹܗ܃ ܘܲܠܘܲܥܕܹܗ ܪܵܕܹܝܢ>
      text <ܚܘܼܫܵܒܼܵܘ̈ܗܝ܁ ܒܗܵܝ̇ ܕܲܡܕܲܒܪܵܢܹܗ܃ ܨܒܼܝܵܢܵܐ ܗ̄ܘ̣ ܕܪܸܓܿܬܼܵܐ܁ ܡܲܢ̣ܘܼ>
    block
      text <ܕܠܵܐ ܝܵܕܲܥ̇ ܕܐܵܦ ܦܵܪ̈ܲܚܬܼܵܐ܃ ܒܚܵܘܪܵܐ ܕܲܢܝܵܚܵܐ ܩܵܪܒܵܐ ܠܘܵܬܼ ܦܲܚܵܐ܁>
      text <ܕܲܠܡܵܐ ܘܐܵܦ ܡ̣ܢ ܦܵܪܲܚܬܼܵܐ܃ ܤܲܓܝܼ ܒܨܝܼܪܵܐ ܝܑܼܕܲܥܬܼܵܐ ܕܝܼܠܲܢ ܐܲܝܟܼ>
      text <ܕܡ̣ܢ ܦܸܚܡܵܐ܃ ܒܛܲܫ̈ܝܵܬܼܵܐ ܘܓܸܕܼܫܹ̈ܐ ܕܲܡܚܲܦܹܝܢ ܒܨܸܒܼ̈ܘܵܬܼܵܐ ܘܤܘܼܥܪ̈ܵܢܹܐ>
      text <ܘܐܲܬܼܪ̈ܵܘܵܬܼܵܐ ܘܲܒܼܡܸܕܸܡ ܡܸܕܸܡ܁ ܕܐܵܦ ܤܵܛܵܢܵܐ ܡ̣ܢ ܒܪܵܫܝܼܬܼ ܒܫܘܼܘܕܵܝܵܐ܃>
      text <ܘܬܲܪܥܝܼܬܼܵܐ ܕܲܢܝܵܚܹ̈ܐ ܗ̄ܘ̣ ܨܵܐܹ̇ܕܼ ܠܲܢ܁ ܐܸܠܵܐ ܡܸܛܠ ܕܬܲܪܥܝܼܬܼܵܐ ܥܲܠ>
      text <ܫܲܪܒܵܐ ܕܪܸܓܿܬܼܵܐ ܪܸܗܛܲܬ̤ ܠܵܗ̇ ܒܡܸܠܬܼܵܐ܃ ܫ̇ܓܹܝܬܼ ܠܝܼ ܡ̣ܢ ܢܝܼܫܵܐ>
      text <ܕܡ̣ܢ ܠܥܸܠ ܤܵܡܹ̇ܬܼ ܒܡܸܠܲܬܼܝ܁ ܕܲܒܼܟܼܠܙܒܲܢ ܚܵܘܪܵܐ ܕܐܘܼ̈ܠܨܵܢܹܐ>
      text <ܢܤܝܼܡ ܠܬܲܪܥܝܼܬܼܵܐ ܒܟܼܠܡܵܐ ܕܨܵܒܹ̇ܝܢܲܢ ܕܲܢܫܲܪܸܐ ܒܐܘܼܪܚܵܐ ܕܒܹܝܬܼ>
      text <ܡܵܪܲܢ܃ ܕܚܲܪܬܼܵܐ ܕܡܲܦܩܵܢܵܗ̇ ܟܲܫܝܼܪܵܐܝܼܬܼ ܬܸܤܡܟܲܟܼ ܠܪܹܫ܁>
      text <ܟܡܵܐ ܙܲܒܼ̈ܢܝܼܢ ܡܫܲܐܸܠ ܐ̄ܢܵܫ ܐܲܡܲܬܼܝ ܕܨܵܒܹ̇ܐ ܕܲܢܫܲܪܸܐ ܒܤܘܼܥܪܵܢܵܐ>
      text <ܡܸܕܸܡ ܕܡܸܛܠ ܡܵܪܲܢ܃ ܕܐܸܢ ܐܝܼܬܼ ܠܲܡ ܟܲܝ ܢܝܵܚܵܐ ܒܲܨܒܼܘܼܬܼܵܐ܃>
      text <ܐܸܢ ܡܸܫܟܿܚܵܐ ܕܠܵܐ ܥܲܡܠܵܐ ܠܡܸܪܕܵܐ ܒܵܗ̇ ܦܫܝܼܩܵܐܝܼܬܼ܃ ܐܵܘ ܕܲܠܡܵܐ>
      text <ܐܝܼܬܼ ܒܵܗ̇ ܡܸܕܸܡ ܕܲܠܦܲܓܼܪܵܐ ܐܵܠܹ̇ܨ܁ ܠܵܐ ܗܵܐ ܠܥܸܠ ܘܲܠܬܲܚܬܿ ܫܡܵܐ>
      text <ܕܲܢܝܵܚܹ̈ܐ ܡܵܢܵܐ ܐܵܡܲ̈ܪ ܐܲܢ̄ܬܿ܃ ܐܘܿ ܓܲܒܼܪܵܐ ܠܲܫܡܲܝܵܐ ܨܵܒܹ̇ܐ ܐܲܢ̄ܬܿ>
      text <ܠܡܸܤܲܩ܃ ܘܲܠܗܵܝ̇ ܡܲܠܟܘܼܬܼܵܐ ܕܬܲܡܵܢ ܠܡܸܤܲܒܼ܃ ܘܲܠܫܵܘܬܵܦܘܼܬܼܵܐ>
      text <ܕܥܲܡ ܐܲܠܵܗܵܐ ܘܠܲܢܝܵܚܹ̈ܐ ܪ̈ܘܼܚܵܢܹܐ܃ ܘܲܠܗܵܝ̇ ܛܘܼܒܼܬܼܵܢܘܼܬܼܵܐ>
      text <ܘܲܠܚܘܼܠܛܵܢܵܐ ܕܥܲܡ ܡܲܠܲܐܟܹ̈ܐ ܘܲܠܝܲܚܹ̈ܐ ܕܠܵܐ ܡܵܝ̇ܬܝܼܢ܃ ܘܲܡܫܲܐܸܠ>
      text <ܐܲܢ̄ܬܿ ܕܐܸܢ ܐܝܼܬܼ ܒܵܗ̇ ܥܲܡܠܵܐ ܒܐܘܼܪܚܵܐ ܗܵܕܹܐ ܐܹܝܘ ܠܬܸܕܼܡܘܼܪܬܵܐ܃>
      text <ܕܲܐܲܝܠܹܝܢ ܕܨܸܒܼ̈ܘܵܬܹܗ ܕܥܵܠܡܵܐ ܗܵܢܵܐ ܘܲܠܥܘܼܬܼܪܵܐ ܕܡܸܬܼܚܲܒܲܠ>
      text <ܘܲܠܫܘܼܠܛܵܢܵܐ ܕܡܸܫܬܿܪܸܐ ܡܸܬܼܪܲܓܼܪܓܼܝܼܢ܁ ܥܲܠ ܓܲܠܠܹ̈ܐ ܥܲܤ̈ܩܹܐ>
      text <ܕܝܲܡܵܐ܃ ܦܵܤ̇ܥܝܼܢ܁ ܘܠܐܘܼܪ̈ܚܵܬܼܵܐ ܕܚܝܼ̈ܠܵܬܼܵܐ܃ ܕܵܝ̇ܫܝܼܢ܁ ܘܡܲܪܕܝܼܬܼܵܐ ܢܲܓܝܼܪܬܵܐ>
      text <ܡܲܠܝܲܬܼ ܥܲܡ̈ܠܹܐ ܘܐܘܼ̈ܠܨܵܢܹܐ ܡܤܲܝܒܿܪܝܼܢ܃ ܥܲܡ ܫܲܪܟܵܐ ܕܨܸܒܼ̈ܘܵܬܼܵܐ>
    block
      text <ܓܢܝܼ̈ܚܵܬܼܵܐ ܕܲܡܥܵܕܼܝܼܢ ܒܢܲܝ̈ܢܵܫܵܐ ܡܸܛܠ ܪܸܓܲܬܼܗܘܿܢ ܠܡܸܤܥܲܪ܁>
      text <ܘܠܲܓܼܡܵܪ܃ ܠܵܐ ܡܸܬܼܪܲܥܹܝܢ ܕܐܸܢ ܐܝܼܬܼ ܥܲܡܠܵܐ ܒܲܨܒܼܘܼܬܼܵܐ܃ ܐܵܘ>
      text <ܫܚܵܩܵܐ ܒܗܵܘ̇ ܡܸܕܸܡ ܕܨܵܒܹ̇ܝܢ ܠܡܸܥܒܲܕܼ܁ ܘܲܚܢܲܢ ܒܟܼܠܕܘܼܟ܃ ܥܲܠ>
      text <ܢܝܵܚܹ̈ܐ ܡܥܲܩܒܼܝܼܢܲܢ܁ ܐܸܢ ܕܹܝܢ ܐܘܼܪܚܵܐ ܕܲܙܩܝܼܦܘܼܬܼܵܐ ܒܟܼܠܙܒܲܢ ܢܸܤܲܒܼ>
      text <ܒܬܲܪܥܝܼܬܲܢ܃ ܘܲܒܼܟܼܠܙܒܲܢ ܙܩܝܼܦܘܼܬܼܵܐ ܢܸܬܼܪܲܥܸܐ܃ ܐܲܝܕܵܐ ܥܲܤܩܘܼܬܼܵܐ>
      text <ܠܵܐ ܗ̄ܘ̣ܵܐ ܡܸܢܵܗ̇ ܦܫܝܼܩܵܐ ܐܵܘ ܕܲܠܡܵܐ ܐܝܼܬܼ ܟܠ ܟ̱ܠܹܗ ܕܠܵܐ>
      text <ܡܦܵܣ ܒܗܵܕܹܐ܃ ܕܠܵܐ ܡܸܡܬܼܘܿܡ ܢܤܲܒܼ ܐ̄ܢܵܫ ܙܵܟܼܘܼܬܼܵܐ ܕܒܲܩܪܵܒܼܵܐ܃>
      text <ܘܲܩܲܒܸܠ̣ ܟܠܝܼܠܵܐ ܕܡܸܬܼܚܲܒܲܠ܃ ܐܵܘ ܫܲܡܸܫ̣ ܤܘܼܥܪ̈ܵܢܹܐ ܐܲܠܵܗܵܝܹ̈ܐ܃ ܐܵܘ>
      text <ܐܲܨܠܲܚ ܒܲܚܕܼܵܐ ܡ̣ܢ ܫܒܼܝܼܚܹ̈ܬܼܵܐ ܕܲܡܝܲܬܿܪܘܼܬܼܵܐ܃ ܐܵܘ ܐܸܬܲܬ̤ ܒܐܝܼܕܹܗ>
      text <ܪܸܓܬܼܵܐ ܕܨܸܒܼܝܵܢܹܗ ܐܵܦܸܢ ܠܵܘ ܡ̣ܢ ܗܵܠܹܝܢ ܕܲܡܩܲܠ̈ܤܵܢ܃ ܐܸܠܵܐ ܠܘܼܩܕܲܡ>
      text <ܐܲܫܝܼܚ ܥܲܠ ܥܲܡ̈ܠܹܐ ܘܐܘܼ̈ܠܨܵܢܹܐ܃ ܘܲܕܼܚܲܩ̣ ܡ̣ܢ ܨܹܐܕܼܵܘܗܝ ܬܲܪܥܝܼܬܼܵܐ>
      text <ܡܚܲܬܼܸܚܲܬܲܬܼ ܠܲܢܝܵܚܵܐ܃ ܡܵܘܠܕܲܬܼ ܡܲܐܝܼܢܘܼܬܼܵܐ ܘܕܲܚܘܼܠܬܼܵܢܘܼܬܼܵܐ܃>
      text <ܕܡܸܢܵܗ̇ ܪܲܦܝܼܘܼܬܼܵܐ ܕܲܒܼܟܼܠ܃ ܐܸܡܲܬܼܝ ܕܹܝܢ ܕܗܵܘܢܵܐ ܛܵܐܹ̇ܢ ܚܠܵܦ>
      text <ܡܝܲܬܿܪܘܼܬܼܵܐ܃ ܪ̈ܓܼܫܹܐ ܓܠܲܝ̈ܵܐ ܤܵܘܩܵܐ ܘܓܸܫܬܼܵܐ ܫܸܡܥܵܐ ܚܙܵܬܼܵܐ>
      text <ܘܚܸܟܵܐ܃ ܡ̣ܢ ܦܸܓܼܥܹ̈ܐ ܥܲܤ̈ܩܹܐ ܕܡܲܥܒܿܕܼܵܢ̈ܘܵܬܼܵܐ ܢܘܼܟܼܪ̈ܵܝܵܬܼܵܐ܃ ܕܲܠܒܲܪ>
      text <ܡ̣ܢ ܥܝܵܕܼܵܐ ܘܲܬܼܚܘܼ̈ܡܹܐ ܕܚܲܝܠܵܐ ܟܵܝܢܵܝܵܐ ܕܲܢܚܘܼܒܼܘܼܢ ܠܵܐ ܝܵܕܼܥܝܼܢ܁>
      text <ܒܙܲܒܼܢܵܐ ܗܵܘ̇ ܕܚܸܡܬܼܵܐ ܟܝܵܢܵܐܝܼܬܼ ܤܵܥ̇ܪܵܐ ܡܲܥܒܿܕܼܵܢ̈ܘܵܬܹܗ܃ ܗܵܝܕܹܝܢ>
      text <ܒܤܹܝܢ ܐܸܢܘܿܢ ܚܲܝܵܘ̈ܗܝ ܕܦܲܓܼܪܵܐ ܡ̣ܢ ܙܸܒܼܠܵܐ܁ ܡܵܐ ܕܹܝܢ ܕܠܸܒܵܐ>
      text <ܡܸܬܿܛܲܢܲܢ ܒܪܘܼܚܵܐ܃ ܦܲܓܼܪܵܐ ܠܵܐ ܚܵܐܹ̇ܫ ܒܐܘܼ̈ܠܨܵܢܹܐ܃ ܘܠܵܐ ܡ̣ܢ>
      text <ܕܚܝܼ̈ܠܵܬܼܵܐ ܟܵܘܹ̇ܙ܁ ܐܸܠܵܐ ܡܩܝܼܡ ܠܹܗ ܗܵܘܢܵܐ ܠܘܼܩܒܲܠ ܟܠܗܘܿܢ>
      text <ܢܸܤܝ̈ܘܿܢܹܐ܃ ܐܲܝܟܼ ܐܵܕܵܡܘܿܣ ܒܚܘܼܡܤܵܢܹܗ܁>
    block
      text <ܢܸܛܲܢ ܐܵܦ ܚܢܲܢ ܛܢܵܢܵܐ ܕܪܘܼܚ ܚܠܵܦ ܨܸܒܼܝܵܢܹܗ ܕܝܼܫܘܿܥ܃>
      text <ܘܡܸܬܼܪܲܕܼܦܵܐ ܡܸܢܲܢ ܟ̱ܠܵܗ̇ ܡܲܐܝܼܢܘܼܬܼܵܐ܃ ܕܗ̤ܝ ܡܵܘܠܵܕܼܵܐ ܪܲܦܝܘܼܬܼܵܐ>
      text <ܒܬܲܪܥܝܼܬܼܵܐ܁ ܛܢܵܢܵܐ ܓܹܝܪ܃ ܝܵܠܹ̇ܕܼ ܠܘܼܒܼܵܒܼܵܐ܁ ܘܚܝܼܨܘܼܬܼܵܐ ܕܢܲܦܫܵܐ܃>
      text <ܘܟܼܘܼܫܪܵܐ ܕܦܲܓܼܪܵܐ܁ ܡܵܢܵܐ ܚܲܝܠܵܐ ܐܝܼܬܼ ܒܫܹܐܕܹ̈ܐ܃ ܐܸܡܲܬܼܝ ܕܢܲܦܫܵܐ>
      text <ܡܙܝܼܥܵܐ ܛܢܵܢܵܗ̇ ܒܚܹܐܦܵܐ ܟܝܵܢܵܝܵܐ ܠܘܼܩܒܲܠܗܘܿܢ ܐܦ ܝܲܨܪܵܐ ܬܘܼܒܼ܃>
      text <ܝܲܠܕܹܗ ܕܲܛܢܵܢܵܐ ܡܸܬܼܐܡܲܪ܁ ܘܟܼܠܹܗ ܥܘܼܫܢܵܐ ܠܵܐ ܡܸܬܿܬܿܙܝܼܥܵܢܵܐ>
      text <ܕܗܵܘܹ̇ܐ ܒܢܲܦܫܵܐ܃ ܐܸܡܲܬܼܝ ܕܡܲܦܩܵܐ ܚܲܝܠܹܝ̈ܗ̇ ܠܲܥ̇ܒܼܵܕܼܵܐ܃ ܗ̤ܘ ܡܤܲܬ̤ܬܼ>
      text <ܒܵܗ̇܁ ܐܵܦ ܗܵܠܹܝܢ ܟܠܝܼ̈ܠܹܐ ܕܡܵܘܕܝܵܢܘܼܬܼܵܐ ܕܲܡܩܲܒܿܠܝܼܢ ܢܲܨܝܼ̈ܚܹܐ>
      text <ܤܵܗ̈ܕܹܐ ܒܚܘܼܡܤܵܢܗܘܿܢ܃ ܒܗܵܠܹܝܢ ܬܲܪܬܹܝܢ ܡܲܥܒܿܕܼܵܢ̈ܘܵܬܼܵܐ ܕܲܛܢܵܢܵܐ>
      text <ܘܝܲܨܪܵܐ ܕܡ̣ܢ ܚܲܝܠܵܗ̇ ܕܚܸܡܬܼܵܐ ܟܝܵܢܵܝܬܼܵܐ ܡܸܬܼܝܲܠܕܝܼܢ܃ ܗܵܘܹ̇ܝܢ ܠܵܐ>
      text <ܚܵܫܘܿܫܹ̈ܐ ܒܥܘܼܙܵܐ ܕܚܲܫܵܐ ܕܬܲܫ̈ܢܝܼܕܹܐ܁>
  text 78
    block
      text <ܥܲܠ ܝܘܼܬܼܪܵܢܵܐ ܕܡ̣ܢ ܥܪܘܼܩܝܵܐ ܕܡ̣ܢ ܥܵܠܡܵܐ܃ ܕܲܒܼܒܼܘܼܚܵܢܵܐ ܕܟܸܟܼܡܬܼܵܐ>
      text <ܐܸܬܼܦܲܪܲܣ ܡ̣ܢ ܐܲܒܼ̈ܗܵܬܼܵܐ ܦܘܼܪܤܵܐ ܗܵܢܵܐ܁ ܥܚ܁>
    block
      text <ܚܲܤܝܼܢ ܗ̄ܘ̣ ܓܹܝܪ ܫܲܪܝܼܪܵܐܝܼܬܼ ܘܲܥܤܸܩ ܘܛܵܒܼ ܩܫܸܐ܃ ܐܵܓܼܘܿܢܵܐ>
      text <ܕܗܵܘܹ̇ܐ ܒܝܲܕܼ ܩܘܼܪܒܵܐ ܕܨܸܒܼ̈ܘܵܬܼܵܐ܁ ܘܲܟܼܡܵܐ ܐܸܢ ܛܘܼܠܝܵܩ ܘܚܲܝܠܬܼܵܢ ܢܸܗܘܸܐ>
      text <ܐ̄ܢܵܫ܃ ܐܸܡܲܬܼܝ ܕܩܲܪ̈ܝܼܒܼܵܢ ܠܹܗ ܥܸܠ̈ܠܵܬܼܵܐ ܕܲܡܓܲܪ̈ܓܼܵܢ ܩܪ̈ܵܒܹܐ ܘܬܲܟܼܬܘܼ̈ܫܹܐ܃>
      text <ܩܸܢܛܵܐ ܢܲܩܝܼܦ ܠܹܗ܁ ܘܲܕܼܠܝܼܠ ܠܡܲܦܘܼܠܬܼܵܐ܃ ܝܲܬܝܼܪ ܡ̣ܢ ܗܵܝ̇>
      text <ܕܗ̤ܘ ܩܢܘܼܡܹܗ ܕܤܵܛܵܢܵܐ ܒܲܩܪܵܒܼܵܐ ܓܲܠܝܵܐܝܼܬܼ ܢܸܦܓܲܥ ܒܹܗ܁ ܒܗܵܝ̇>
      text <ܕܲܟܼܡܵܐ ܕܒܲܪܢܵܫܵܐ ܠܵܐ ܡܲܒܼܥܲܕܼ ܡ̣ܢ ܐܲܝܠܹܝܢ ܕܠܸܒܵܐ ܕܵܚܹ̇ܠ ܡܸܢܗܹܝܢ܃>
    block
      text <ܐܲܡܝܼܢܵܐܝܼܬܼ ܐܝܼܬܼ ܠܹܗ ܠܲܒܼܥܸܠܕܲܪܵܐ ܐܲܬܼܪܵܐ ܥܠܵܘܗܝ܁ ܘܐܸܢ ܓܕܲܫ̣>
      text <ܘܩܲܠܝܼܠ ܢܵܡ̣܃ ܦܫܝܼܩܵܐܝܼܬܼ ܡܵܘܒܸܕܼ ܠܹܗ܁ ܬܲܡܵܢ ܓܹܝܪ܃ ܦܲܓܼܪܵܐ>
      text <ܩܲܢܝܼܛ ܕܢܸܤܬܲܓܲܦ܁ ܡ̣ܢ ܟܠ ܦܪܘܿܣ ܡ̣ܢ ܚܛܵܗܹ̈ܐ܃ ܡܲܒܼܥܲܕܼ ܗ̄ܘ̣܁>
      text <ܗܵܪܟܵܐ ܕܹܝܢ܃ ܢܲܦܫܵܐ ܗ̄ܘ̣ ܕܲܡܩܲܒܿܠܵܐ ܡܚܘܿܬܼܵܐ ܕܠܵܐ ܡܸܬܼܚܲܙܝܵܐ܃>
      text <ܘܠܵܐ ܡܲܠܐܝܵܐ ܠܹܗ ܠܲܒܼܥܸܠܓܕܲܪܵܗ̇ ܕܢܸܬܼܟܲܬܲܫ ܥܲܡܵܗ̇܁ ܒܗܵܝ̇ ܕܗܸܢܹܝܢ>
      text <ܨܸܒܼ̈ܘܵܬܼܵܐ ܡ̣ܢ ܢܲܦܫܗܹܝܢ܃ ܤܵܦ̈ܩܵܢ ܕܲܢܙܝܼ̈ܥܵܢ ܥܠܹܝܗ̇ ܫܓܼܘܼܫܝܵܐ ܕܲܩܪ̈ܵܒܹܐ>
      text <ܒܟܼܠܥܸܕܵܢ܁ ܘܨܸܒܒܼܝܵܢܵܐܝܼܬܼ ܡܸܬܿܕܲܒܼܪܵܐ ܒܲܫܒܼܝܼܬܼܗܹܝܢ܃ ܟܲܕܼ ܠܲܝܬܿ ܕܤܵܕܲܪ>
      text <ܥܲܡܵܗ̇ ܩܪܵܒܼܵܐ ܡ̣ܢ ܠܒܲܪ܁ ܐܸܠܵܐ ܗ̤ܝ ܐܝܼܬܹܝܗ̇ ܐܵܓܼܘܿܢܵܐ ܠܝܵܬܼܵܗ̇܃>
      text <ܒܓܼܘܼܪ̈ܵܓܹܐ ܕܐܲܝܠܹܝܢ ܕܲܩܕܼܵܡ ܪܸ̈ܓܼܫܹܐ ܕܦܲܓܼܪܵܐ ܤܕܝܼܪ̈ܵܢ܃ ܐܲܝܟܼ ܕܐܡܝܼܪ>
      text <ܒܕܼܘܼܟ܃ ܕܡܵܐ ܠܲܡ ܕܐܚܝܼܕܼܵܐ ܢܲܦܫܵܐ ܒܦܸܓܼܥܵܘ̈ܗܝ ܡܲܟܿܝܵܢܹ̈ܐ ܕܥܵܠܡܵܐ܃>
      text <ܗܸܢܘܿܢ ܦܸܓܼܥܹ̈ܐ ܗܵܘܹ̇ܝܢ ܠܵܗ̇ ܫܦܵܝܹ̈ܐ܁ ܘܐܲܝܟܼ ܗܵܘ̇܃ ܕܲܟܼܝܵܢܵܐܝܼܬܼ ܡܸܙܕܲܟܼܝܵܐ>
      text <ܐܸܡܲܬܼܝ ܕܲܒܼܗܘܿܢ ܦܵܓ̇ܥܵܐ܁ ܘܒܲܕܼܓܼܘܿܢ ܕܲܡܦܵܤܝܼܢ ܗ̄ܘ̣ܵܘ ܩܲܕܝܼ̈ܫܹܐ>
      text <ܩܲܕܼ̈ܡܵܝܹܐ ܐܲܝܠܹܝܢ ܕܒܲܫܒܼܝܼ̈ܠܹܐ ܗܵܠܹܝܢ ܪܕܼܵܘ܃ ܕܠܵܘ ܒܟܼܠܙܒܲܢ ܚܠܝܼܡ>
      text <ܗܵܘܢܵܐ ܕܡܸܫܟܲܚ ܕܲܢܩܘܼܡ ܒܚܲܕܼ ܛܲܟܼܤܵܐ ܠܵܐ ܡܸܨܛܲܠܝܵܢܵܐܝܼܬܼ>
      text <ܘܢܸܛܲܪ ܡܲܛܲܪܬܵܐ܁ ܒܗܵܝ̇ ܕܐܝܼܬܼ ܥܸܕܵܢܵܐ ܕܲܒܼܥܲܡܛܵܢܵܐ ܗܵܘ̇ܝܵܐ ܢܲܦܫܵܐ܃>
      text <ܘܠܵܐ ܡܲܨܝܵܐ ܕܬܲܨܸܕܸ ܒܐܲܝܠܹܝܢ ܕܡܲܤܲܓ̈ܦܵܢ܃ ܒܚܸܟܼܡܬܼܵܐ ܒܲܚܸܢܘ܁>
      text <ܘܐܸܬܼܥܲܛܲܦܘ ܡܤܲܪܩܝܘܼܬܼܵܐ܃ ܐܲܝܟܼ ܙܲܝܢܵܐ܁ ܕܡ̣ܢ ܐܵܓܼܘܿܢܹ̈ܐ ܤܲܓܝܼ̈ܐܹܐ܃>
      text <ܡܚܲܪܪܵܐ܁ ܐܲܝܟܼ ܕܲܟܼܬܼܝܼܒܼ܁ ܕܐܝܼܬܼ ܕܡܸܬܼܦܲܠܲܛ ܡ̣ܢ ܚܵܛܵܗܹ̈ܐ܃ ܡܸܛܠ>
      text <ܨܪܝܼܸܟܼܘܼܬܹܗ܁ ܘܲܠܚܘܼܪܒܵܐ ܫܲܬܝܼܘ܃ ܐܲܝܟܵܐ ܕܠܲܝܬܿ ܨܸܒܼ̈ܘܵܬܼܵܐ܃ ܕܗܸܢܹܝܢ>
      text <ܥܸܠ̈ܠܬܼܵܐ ܕܚܲܫܹ̈ܐ܁ ܕܐܵܦ ܟܲܕܼ ܢܸܗܘܸܐ ܥܸܕܵܢܵܐ ܕܢܸܬܼܡܲܚܠܘܼܢ܃ ܠܵܐ>
      text <ܢܸܫܬܲܟܼ̈ܚܵܢ ܠܗܘܿܢ ܥܸܠ̈ܠܵܬܼܵܬ ܠܡܲܦ̈ܠܵܬܼܵܐ܁ ܐܵܡܲ݁ܪ ܐ̄ܢܵܐ ܕܹܝܢ܃ ܚܸܡܬܐ>
    block
      text <ܘܪܸܓܿܬܼܵܐ ܘܐܲܟܿܬܼܵܐ ܘܫܘܼܒܼܚܵܐ܃ ܗܵܠܹܝܢ ܕܒܲܕܼܫܲܪܟܵܐ ܩܲܠܝܼ̈ܠܢ܃ ܡܸܛܠ>
      text <ܕܚܘܼܪܒܵܐ ܗ̄ܘ̣܃ ܘܒܹܗ ܐܸܤܬܲܬܲܪܘ ܐܲܝܟܼ ܕܲܒܼܡܲܓܼܕܠܵܐ ܕܠܵܐ ܡܸܬܼܟܒܸܫ܁>
      text <ܘܗܵܝܕܹܝܢ ܐܸܫܟܲܚ ܓܲܡܲܪ ܐܵܓܼܘܿܢܹܗ ܟܠܚܲܕܼ ܚܲܕܼ ܡܸܢܗܘܿܢ ܒܫܸܠܝܵܐ܃>
      text <ܐܲܝܟܵܐ ܕܪܸ̈ܓܼܫܹܐ ܠܵܐ ܐܸܫܟܲܚܘ ܬܲܥܕܝܼܪܵܐ܃ ܕܢܸܗܘܘܿܢ ܠܒܲܥ̈ܠܲܝ ܬܲܟܼܬܘܼܫܵܐ>
      text <ܒܝܲܕܼ ܦܸܓܼܥܹ̈ܐ ܡܤܲܓܦܵܢܹ̈ܐ܁ ܦܲܩܵܚ ܠܲܢ ܡܵܘܬܵܐ ܕܒܼܵܐܓܼܘܿܢܲܢ܃ ܘܠܵܐ>
      text <ܚܲܝܹ̈ܐ ܕܡܲܦܘܼܠܬܼܵܐ܁>
  text 79
    block
      text <ܥܲܠ ܗܵܝ̇ ܕܐܲܝܟܲܢ ܩܵܢܹܝܢ ܫܘܼܚܠܵܦܵܐ ܙܵܘ̈ܥܹܐ ܟܤܲܝ̈ܵܐ܃ ܥܲܡܹܗ ܕܫܘܼܚܠܵܦܵܐ>
      text <ܕܕܘܼܒܵܪܵܐ ܕܲܠܒܲܪ܁ ܥܛ܁>
    block
      text <ܟܡܵܐ ܕܹܝܢ ܕܐܝܼܬܼܵܘܗܝ ܒܲܪܢܵܫܵܐ ܒܲܡܤܲܪܩܘܼܬܼܵܐ܃ ܫܘܼܢܵܝܵܐ ܕܡ̣ܢ>
      text <ܚܲܝܹ̈ܐ ܢܵܒܲܗ ܒܪܸܥܝܵܢܹܗ ܐܲܡܝܼܢܵܐܝܼܬܼ܁ ܘܲܒܼܚܲܝܹ̈ܐ ܗܢܘܿܢ ܕܒܼܵܬܲܪ ܢܘܼܚܵܡܵܐ>
      text <ܗܵܪܹܓܼ ܒܟܼܠܫܵܥ܃ ܘܥܘܼܬܵܕܼܵܐ ܕܚܵܫܲܚ ܠܲܕܿܬܲܡܵܢ ܡܸܬܼܦܲܪܲܣ ܒܟܼܠܙܒܲܢ܁>
      text <ܘܲܡܒܲܤܪܵܢܘܼܬܼܵܐ ܕܥܲܠ ܟܠ ܐܝܼܩܵܪ ܘܲܢܝܵܚ ܕܦܲܓܼܪܵܐ ܡܸܙܕܲܪܥܵܐ>
      text <ܒܡܲܚܫܲܒܼܬܹܗ܃ ܘܚܘܼܫܵܒܼܵܐ ܕܥܲܠ ܒܲܤܝܘܼܬܹܗ ܕܥܵܠܡܵܐ ܪܵܦܹ̇ܿܬܼ ܒܪܸܗܝܵܢܹܗ>
      text <ܒܟܼܠܥܸܕܵܢ܁ ܘܲܠܒܼܝܼܒܼ ܒܬܲܪܥܝܼܬܹܗ܃ ܘܠܸܒܵܐ ܓܲܢ̄ܒܵܪܵܐ ܩܢܸܐ ܒܟܼܠܙܒܲܢ܃>
      text <ܥܲܠ ܟܠ ܕܸܚܠܵܐ ܘܩܹܘܲܢܕܹܝܢܘܿܣ ܡܲܥܒܿܕܼܵܢܵܐ ܕܡܵܘܬܵܐ܁ ܒܕܼܵܐܦܠܵܐ>
      text <ܡ̣ܢ ܡܵܘܬܵܐ ܩܵܢܹ̇ܛ܃ ܒܗܵܝ̇ ܕܲܒܼܟܼܠܫܵܥ ܡ̣ܢ ܩܘܼܪܒܵܐ ܒܹܗ ܚܵܐܲܪ>
      text <ܘܲܡܤܲܟܸܐ ܠܹܗ܁ ܘܫܲܕܼܝܵܐ ܨܸܦܬܹܗ ܥܲܠ ܐܲܠܵܗܵܐ܃ ܒܟܼܠܹܗ ܬܘܼܟܼܠܵܢܵܐ>
      text <ܠܵܐ ܡܸܬܼܦܲܠܓܼܵܢܵܐ܁ ܘܐܸܢ ܐܘܼ̈ܠܨܵܢܹܐ ܡܸܤܬܲܩܒܿܠܝܼܢ ܠܹܗ܃ ܐܲܝܟܼ ܐ̄ܢܵܫ>
      text <ܕܝܵܕܲܥ ܘܲܡܦܵܣ ܚܲܬܝܼܬܼܵܐܝܼܬܼ ܕܲܟܼܠܝܼ̈ܠܹܐ ܡܥܲܬܿܕܝܼܢ ܠܹܗ܃ ܒܟܼܠܵܗ̇>
      text <ܚܲܕܼܘܼܬܼܵܐ ܡܚܲܡܤܸܢ ܒܗܘܿܢ܃ ܟܲܕܼ ܪܵܘܙܵܐ ܘܕܼܵܝܼ̇ܨܵܐ ܢܲܦܫܹܗ ܒܩܘܼܒܵܠܗܘܿܢ܁>
    block
      text <ܒܗܵܝ̇ ܕܝܼܕܲܥ̣܃ ܕܐܲܠܵܗܵܐ ܗ̄ܘ̣ ܡܦܲܪܢܤܵܢܗܘܿܢ ܕܲܠܘܵܬܹܗ ܡܸܛܠ>
      text <ܝܘܼܬܼܪ̈ܵܢܹܐ ܕܥܸܠ̈ܠܵܬܼܵܐ܃ ܕܠܵܐ ܝܑܼܕܲܝܼ̈ܥܵܢ ܒܦܘܼܪ̈ܢܵܤܹܐ ܕܠܵܐ ܓܠܹܝܢ܁ ܡܵܐ>
      text <ܕܹܝܢ ܕܓܼܕܲܫ̣܃ ܕܡ̣ܢ ܥܸܠܬܼܵܐ ܐܲܝܕܵܐ ܕܗ̤ܝ܃ ܡܸܕܸܡ ܡ̣ܢ ܗܵܠܹܝܢ>
      text <ܥܵܒܼܘܿܪ̈ܝܵܬܼܵܐ ܢܦܲܠ̣ ܒܐܝܼܕܹܗ ܘܲܩܢ̣ܵܐ ܒܡܲܥܒܿܕܼܵܢܘܼܬܹܗ ܕܗܵܘ̇ ܚܲܟܼܝܼܡ>
      text <ܠܟܼܠ ܒܝܼ̈ܫܢ܃ ܒܲܪܫܵܥܬܹܗ܃ ܪܸܚܡܬܼܵܐ ܕܦܲܓܼܪܵܐ ܡܫܲܪܝܵܐ ܡܸܬܿܬܿܙܝܼܥܵܐ>
      text <ܒܢܲܦܫܹܗ ܘܚܲܝܹ̈ܐ ܢܓܝܼܪܹ̈ܐ ܡܸܬܼܪܲܥܸܐ܃ ܘܚܘܼ̈ܫܵܒܹܐ ܕܐܲܝܟܼ ܕܠܲܢܝܵܚܹܗ>
      text <ܕܦܲܓܼܪܵܐ ܫܵܘܚ̇ܝܼܢ ܒܹܗ ܒܟܼܠܫܵܥ܁ ܘܐܵܚܹ̇ܕܼ ܠܹܗ ܠܦܲܓܼܪܵܐ܃ ܕܐܸܢ ܡܲܨܝܵܐ܃>
      text <ܠܵܐ ܢܸܫܬܿܚܸܩ ܒܡܸܕܸܡ܁ ܘܟܼܠ ܡܸܬܼܦܲܪܲܣ܃ ܗܵܠܹܝܢ ܕܠܲܢܝܵܚܹܗ>
      text <ܕܦܲܟܼܪܵܢ ܡܲܨܝܵܐ ܕܢܸܬܼܩܲܝ̈ܡܵܢ܁ ܘܡܸܬܼܒܲܪܸܐ ܠܹܗ ܡܸܢܵܗ̇ ܕܗܵܝ̇ ܚܹܐܪܘܼܬܼܵܐ>
      text <ܠܵܐ ܡܫܲܥܒܲܕܬܵܐ ܕܲܠܚܲܕܼ ܡ̣ܢ ܚܘܼ̈ܫܵܒܹܐ ܕܕܸܚܠܬܼܵܐ܁ ܘܡܸܟܵܐ ܒܟܼܠܗܹܝܢ܃>
      text <ܙܵܘ̈ܥܹܐ ܡܲܥ̈ܒܿܕܼܵܢܹܐ ܕܩܸܢܛܵܐ ܘܥܸܠ̈ܠܵܬܼܵܐ ܕܕܸܚܠܬܼܵܐ ܪܵܢܹܐ ܘܡܸܬܼܚܲܫܲܒܼ܁>
      text <ܒܕܸܐܫܬܲܩܠܲܬ̤ ܡܸܢܹܗ ܠܒܼܝܼܒܼܘܼܬܼܵܐ ܗܵܝ̇ ܕܠܸܒܵܐ܃ ܕܟܲܕܼ ܡܥܲܠܝ ܗ̄ܘ̣ܵܐ>
      text <ܡ̣ܢ ܥܵܠܡܵܐ ܒܲܡܤܲܪܩܘܼܬܹܗ܃ ܩܢܸܐ ܗ̄ܘ̣ܵܐ ܒܢܲܦܫܹܗ܁ ܘܡܸܛܠ ܕܲܗܘ̤ܵܐ>
      text <ܝܵܪܘܿܬܼܵܐ ܠܥܵܠܡܵܐ܃ ܗܵܟܲܢܵܐ ܒܲܟܼܡܵܝܘܼܬܼܵܐ ܕܩܸܢܝܵܢܹܗ ܕܐܲܚܝܼܕܼ܃ ܐܵܦ>
      text <ܕܸܚܠܬܼܵܐ ܩܲܒܸܠ̣ ܐܲܝܟܼ ܢܵܡܘܿܤܵܐ ܘܦܘܼܪܢܵܤܵܐ ܕܲܡܛܲܟܲܣ ܡ̣ܢ ܐܲܠܵܗܵܐ܁>
      text <ܐܲܝܢܵܐ ܓܹܝܪ ܓܲܒܵܐ ܕܲܡܛܲܝܼܸܒܼܝܼܢܲܢ ܗܲܕܵܡܲܝ̈ܢ ܠܦܘܼܠܚܵܢܹܥܗ܃ ܕܝܼܠܹܗ>
      text <ܗܵܘܹ̇ܝܢܲܢ ܥܲܒܼ̈ܕܹܐ ܒܫܘܼܥܒܵܕܼܵܐ ܕܟܼܠܵܗ̇ ܕܸܚܠܬܼܵܐ܃ ܐܲܝܟܼ ܡܸܠܬܹܗ>
      text <ܕܲܫܠܝܼܚܵܐ܁ ܩܕܼܵܡ ܡܠܗܘܿܢ ܚܲܫܹ̈ܐ܃ ܪܸܚܡܲܬܼ ܝܵܬܼܵܐ܁ ܘܲܩܕܼܵܡ ܟܠܗܹܝܢ>
      text <ܡܝܲܬܿܪ̈ܵܬܼܵܐ܃ ܕܐ̄ܢܵܫ ܢܒܲܤܲܪ ܥܲܠ ܢܝܵܚܹ̈ܐ܁ ܕܲܡܬܲܪܤܸܐ ܦܲܓܼܪܹܗ>
      text <ܒܲܢܝܵܚܹ̈ܐ܃ ܒܐܲܬܼܪܵܐ ܕܫܲܝܢܵܐ ܢܸܬܼܐܠܸܨ܁ ܕܡܸܬܼܸܦܲܢܲܩ ܠܲܡ ܒܛܲܠܝܘܼܬܹܗ܃>
      text <ܥܲܒܼܕܵܐ ܢܸܗܘܸܐ܁ ܘܒܲܐ̄ܚܪܵܝܬܹܗ܃ ܢܸܬܿܬܲܢܲܚ܁ ܐܲܝܟܲܢܵܐ ܕܠܵܐ ܡܲܨܝܵܐ>
    block
      text <ܕܐܲܝܢܵܐ ܕܲܚܒܼܝܼܫ ܪܹܫܹܗ ܠܓܵܘ ܒܥܘܼܒܵܐ ܥܲܒܼܝܵܐ ܕܡܲܝ̈ܵܐ܃ ܕܲܢܤܘܼܩ>
      text <ܐܵܐܲܪ ܩܲܛܝܼܢܵܐ ܕܐܲܫܝܼܕܼ ܒܥܘܼܒܵܐ ܗܵܢܵܐ ܤܦܝܼܩܵܐ܃ ܗܵܟܲܢܵܐ ܠܵܐ ܡܲܨܝܵܐ>
      text <ܕܐܲܝܢܵܐ ܕܲܥܡܝܼܕܼ ܪܸܥܝܵܢܹܗ ܒܡܲܪܢܝܼܬܼܵܐ ܕܲܬܼܢܵܢ܃ ܕܲܢܩܲܒܸܠ ܤܵܘܩܵܐ>
      text <ܕܢܲܦܫܹܗ ܪܓܸܫܬܼܵܐ ܕܗܵܘ̇ ܐܵܐܲܪ ܫܲܦܝܵܐ ܕܥܵܠܡܵܐ ܚܲܕܼܬܼܵܐ܁ ܐܲܝܟܲܢܵܐ>
      text <ܕܲܡܒܲܠܒܸܠ ܪܹܚܝܵܐ ܕܤܲܡ ܡܵܘܬܵܐ ܠܤܘܼܙܵܓܼܵܐ ܕܦܲܓܼܪܵܐ܃ ܗܵܟܲܢܵܐ ܚܙܵܬܼܵܐ>
      text <ܡܫܲܟܲܪܬܵܐ ܠܫܲܝܢܵܐ ܕܬܲܪܥܝܼܬܼܵܐ܁ ܐܲܝܟܲܢܵܐ ܕܠܵܐ ܡܲܨܝܵܐ ܕܚܘܼܠܡܵܢܵܐ>
      text <ܘܟܼܘܼܪܗܵܢܵܐ ܕܢܸܗܘܘܿܢ ܒܝܲܕܼ ܦܲܓܼܪܵܐ܃ ܘܠܵܐ ܢܸܬܼܚܲܒܲܠ ܚܲܕܼܸ ܡܸܢܗܘܿܢ>
      text <ܡ̣ܢ ܚܲܒܼܪܹܗ܃ ܗܵܟܲܢܵܐ ܠܵܐ ܡܲܨܝܵܐ ܕܟܸܤܦܵܐ ܘܚܘܼܒܵܐ ܢܸܗܘܘܿܡ ܒܚܲܕܼ>
      text <ܒܲܝܬܼܵܐ܃ ܕܠܵܐ ܢܚܲܒܸܠ ܚܲܕܼ ܡܸܢܗܘܿܢ ܠܚܲܒܼܪܹܗ܁ ܐܲܝܟܲܢܵܐ ܕܠܵܐ ܡܲܨܝܵܐ>
      text <ܕܲܬܼܩܵܘܸܐ ܙܓܼܘܿܓܼܝܼܬܼܵܐ ܒܲܫܒܼܵܒܼܘܼܬܼܵܐ ܕܟܹܐܦܵܐ ܘܲܬܼܟܲܬܲܪ ܒܚܘܼܠܡܵܢܵܐ܃>
      text <ܗܵܟܲܢܵܐ ܠܵܐ ܡܲܨܝܵܐ ܕܩܲܕܝܼܫܵܐ ܢܸܗܘܸܐ ܐܲܡܝܼܢ ܡܸܬܼܘܲܥܲܕܼ ܠܲܚܙܵܬܼܵܐ>
      text <ܘܡܲܡܠܠܵܐ ܕܥܲܡ ܐܲܢ̄ܬܿܬܼܵܐ܃ ܘܲܬܼܸܟܲܬܲܪ ܕܲܟܼܝܘܼܬܹܗ ܕܠܵܐ ܛܘܼܠܫܵܐ܁>
      text <ܐܲܝܟܲܢܵܐ ܕܡܸܬܼܥܲܩܪܝܼܢ ܐܝܼܠܵܢܹ̈ܐ ܡ̣ܢ ܚܘܼܪ̈ܦܹܐ ܐܲܡܝܼ̈ܢܹܐ ܕܚܹܐ̈ܦܲܝ ܡܲܝ̈ܵܐ܃>
      text <ܗܵܟܲܢܵܐ ܪܸܚܡܬܹܗ ܕܥܵܠܡܵܐ ܡ̣ܢ ܠܸܒܵܐ ܒܚܹܐܦܵܐ ܕܢܸܤܝ̈ܘܿܢܹܐ ܕܥܵܕܹܝܢ>
      text <ܥܲܠ ܦܲܓܼܪܵܐ܁ ܐܲܝܟܲܢܵܐ ܕܲܡܕܲܟܹܝܢ ܤܲܡ̈ܡܵܢܹܐ ܡܢܲܦ̈ܨܵܢܹܐ ܟܘܼܡ̈ܘܿ ܒܝܼ̈ܫܹܐ>
      text <ܡ̣ܢ ܦܲܓܼܪܵܐ܃ ܗܵܟܲܢܵܐ ܥܘܼܙܵܐ ܕܐܘܼ̈ܠܨܵܢܹܐ ܠܚܲܫܹ̈ܐ ܒܝܼ̈ܫܹܐ ܡ̣ܢ ܠܸܒܵܐ܁>
      text <ܐܲܝܟܲܢܵܐ ܕܠܵܐ ܡܲܨܝܵܐ ܕܢܲܪܓܸܿܫ ܡܝܼܬܼܵܐ ܒܨܸܒܼ̈ܘܵܬܼܵܐ ܕܚܲܝܹ̈ܐ܃ ܗܵܟܲܢܵܐ>
      text <ܝܑܼܚܝܼܕܼܵܝܵܐ ܕܲܩܒܼܝܼܪ ܒܓܼܵܘ ܫܸܠܝܵܐ ܐܲܝܟܼ ܕܲܒܼܩܲܒܼܪܵܐ܃ ܚܤܝܼܟܼܵܐ ܢܲܦܫܹܗ>
      text <ܡ̣ܢ ܟܝܼܡܘܿܢܵܐ ܕܲܡܥܵܕܼ ܥܵܛܲܪ ܡ̣ܢ ܪܓܸܫܬܼܵܐ ܕܨܸܒܼ̈ܘܵܬܼܵܐ ܕܡܸܬܼܗܲܦ̈ܟܼܵܢ>
      text <ܒܹܝܬܼ ܒܢܲܝ̈݁ܢܵܫܵܐ܁ ܐܲܝܟܲܢܵܐ ܕܠܵܐ ܡܲܨܝܵܐ ܕܲܢܟܲܬܲܪ ܕܠܵܐ ܢܸܟܼܝܵܢܵܐ ܐܲܝܢܵܐ>
      text <ܕܚܵܐܹ̇ܣ ܥܲܠ ܒܥܸܠܕܲܪܹܗ ܒܤܸܕܼܪܹܗ ܕܲܩܪܵܒܼܵܐ܃ ܗܵܟܲܢܵܐ ܠܵܐ ܡܲܨܝܵܐ>
    block
      text <ܕܚܵܐܹ̇ܣ ܐܵܓܼܘܿܢܸܤܛܵܐ ܥܲܠ ܦܲܓܼܪܹܗ ܘܬܸܫܬܵܘܙܲܒܼ ܢܲܦܫܹܗ ܡ̣ܢ>
      text <ܐܲܒܼܕܵܢܵܐ܁ ܐܲܝܟܲܢܵܐ ܕܡܵܐ ܕܡܸܤܬܲܪܕܼܵܐ ܛܲܠܝܘܼܬܼܵܐ ܡ̣ܢ ܚܸܙ̈ܘܵܢܹܐ>
      text <ܡܤܲܪ݁ܕܼܵܢܹܐ܃ ܪܵܗ̇ܛܵܐ ܘܒܲܫ̈ܦܘܿܠܹܐ ܕܐܲܒܼܵܗܹ̈ܝܗ̇ ܡܸܬܼܓܵܘܤܵܐ܃ ܗܵܟܲܢܵܐ>
      text <ܘܢܲܦܫܵܐ ܟܠ ܟܡܵܐ ܕܡܸܬܼܠܲܨܵܐ ܡ̣ܢ ܤܘܼܪܵܕܼܵܐ ܕܢܸܤ̈ܝܘܿܢܹܐ܃ ܚܵܒܼܨܵܐ>
      text <ܠܘܵܬܼ ܐܲܠܵܗܵܐ ܠܡܸܬܼܓܵܘܵܤܘܼ ܒܲܬܼܟܼܝܼܒܼܘܼܬܼܵܐ ܕܬܲܟܼܫܲܦܬܵܗ̇܁ ܘܲܟܼܡܵܐ>
      text <ܕܬܼܵܟܼܒܿܝܼܢ ܢܸܤܝ̈ܘܿܢܹܐ܃ ܡܲܤܓܝܵܐ ܢܲܟܼܫܲܦܬܼܵܐ܁ ܘܡܵܐ ܕܐܸܬܼܪܲܘܚܲܬ̤܃>
      text <ܐܸܬܼܐܠܲܫܕܲܬ̤ ܠܵܗ̇ ܒܦܸܗܝܵܐ܁>
      text <ܐܲܝܟܲܢܵܐ ܕܐܲܝܠܹܝܢ ܕܡܸܫܬܲܠܡܝܼܢ ܠܐܝܼ̈ܕܲܝ ܕܲܝܵܢܹ̈ܐ ܠܡܸܬܼܢܲܓܵܕܼܘܼ>
      text <ܚܠܵܦ ܒܝܼ̈ܫܬܼܗܘܿܢ܃ ܐܸܢܗܘ̤ ܕܡܸܚܕܼܵܐ ܕܐܸܬܼܩܲܪܲܒܼܘ ܠܢܸܓܼܕܹ̈ܐ܃>
      text <ܡܸܬܼܡܲܟܿܟܼܝܼܢ ܘܒܲܪܫܵܥܬܹܗ ܡܵܘܕܹܝܢ ܒܤܘܼܪ̈ܚܵܢܲܝܗܘܿܢ܃ ܡ̣ܢ ܢܸܓܼܕܗܘܿܢ>
      text <ܡܸܬܼܒܲܨܲܪ܃ ܘܲܒܼܝܲܕܼ ܐܘܼ̈ܠܨܵܢܹܐ ܙܥܘܹܪܹ̈ܐ ܡܸܫܬܵܘܙܒܼܝܼܢ ܩܲܠܝܼܠܵܐܝܼܬܼ܁ ܐܸܢ>
      text <ܕܹܝܢ ܐܝܼܬܼ ܒܗܘܿܢ ܕܤܲܟܼܠܝܼܢ ܘܡܸܬܼܩܲܫܹܝܢ܃ ܥܲܠ ܢܸܓܼܕܲܝ̈ܗܘܿܢ>
      text <ܡܸܬܿܬܵܘܤܲܦ܃ ܘܲܠܚܲܪܬܼܵܐ ܕܠܵܐ ܒܨܸܒܼܝܵܢܗܘܿܢ ܡܵܘܕܹܝܢ ܒܵܬܲܪ ܢܸܓܼܕܹ̈ܐ>
      text <ܤܲܓܝܼ̈ܐܹܐ ܟܲܕܼ ܡܬܲܠܚܝܼܢ ܓܲܒܲܝ̈ܗܘܿܢ܃ ܘܡܸܕܸܡ ܠܵܐ ܝܵܬܼܪܝܼܢ܁ ܗܵܟܲܢܵܐ>
      text <ܐܵܦ ܚܢܲܢ܃ ܐܸܡܲܬܼܝ ܕܡܸܛܠ ܤܲܟܼ̈ܠܘܵܬܼܵܢ ܕܩܲܢܹܝܢܲܢ ܠܗܹܝܢ ܕܠܵܐ>
      text <ܬܘܼܪܵܨ܃ ܡ̣ܢ ܐܝܼ̈ܕܲܝ ܪ̈ܲܚܡܹܐ ܐܲܠܵܗܵܝܹ̈ܐ ܡܸܫܬܲܠܡܝܼܢܲܢ ܠܐܝܼ̈ܕܲܝ ܟܹܐܢܘܼܬܼܵܐ>
      text <ܕܲܝܵܢܵܐ ܕܟܼܠ܃ ܘܦܵܩ̇ܕܵܐ ܥܠܲܝܢ ܠܡܸܬܼܡܬܼܵܚܘܼ ܩܕܼܵܡ ܫܲܒܼܛܵܐ>
      text <ܕܢܸܤ̈ܝܘܿܢܹܐ ܐܲܝܟܼ ܕܠܵܐ ܢܸܬܼܩܲܫܘܿܢ ܢܸܓܼܕܲܝ̈ܢ ܕܬܲܡܵܢ܃ ܐܸܢ ܒܲܪܫܵܥܬܹܗ>
      text <ܕܡܸܬܼܩܲܪܲܒܼ ܠܲܢ ܫܲܒܼܛܹܗ ܕܕܲܝܢܵܐ ܡܸܬܼܡܲܟܿܟܼܝܼܢ ܚ̄ܢܲܢ ܘܡܸܬܼܥܲܗܕܝܼܢܲܢ>
      text <ܤܘܼܪ̈ܚܵܢܲܝܢ܃ ܘܡܵܘܕܹܝܢܲܢ ܩܕܼܵܡ ܬܵܒܼܘܿܥܵܐ܃ ܒܝܲܕܼ ܢܸܤ̈ܝܘܿܢܹܐ ܙܥܘܿܪܹ̈ܐ>
      text <ܡܸܫܬܵܘܙܒܼܝܼܢܲܢ ܩܲܠܝܼܠܵܐܝܼܬܼ܁ ܐܸܢܕܹܝܢ ܡܸܬܼܩܲܫܹܝܢܲܢ ܒܐܘܼ̈ܠܨܵܢܲܝܢ܃ ܘܠܵܐ>
      text <ܡܵܘܕܹܝܢܲܢ ܕܲܚܢܲܢ ܗ̤ܘܲܝܢܲܢ ܥܸܠܬܼܵܐ ܠܗܵܠܹܝܢ ܘܫܵܘܹܝܢܲܢ ܘܐܵܦ ܝܲܬܿܝܼܪ>
    block
      text <ܡ̣ܢ ܗܵܠܹܝܢ܃ ܐܸܠܵܐ ܡܸܬܼܥܲܕܿܠܝܼܢܲܢ ܒܲܒܼܢܲܝ̈ܢܵܫܵܐ܃ ܘܐܝܼܬܼ ܐܸܡܲܬܼܝ ܕܲܒܼܫܹܐܕܹ̈ܐ܃>
      text <ܘܲܒܲܙܲܒܲܢ ܐܵܦ ܒܟܹܐܢܘܼܬܹܗ ܕܐܲܠܵܗܵܐ܃ ܘܢܲܦܫܲܢ ܙܲܟܵܝܹ̈ܐ ܡܩܝܼܡܝܼܢܲܢ܃>
      text <ܘܲܕܼܠܵܐ ܕܐܲܝܟܼ ܗܵܠܹܝܢ ܐܸܢܘܿܢ ܥ̇ܒܼܵܕܼ̈ܝܢ ܪܵܢܹܝܢܲܢ ܘܐܵܡܪܝܼܢܲܢ܁ ܘܠܵܐ>
      text <ܪܵܢܹܝܢܲܢ ܕܐܲܠܵܗܵܐ ܝܲܬܝܼܪ ܡܸܢܲܢ ܡܦܵܣ ܘܝܵܕܲܥ ܠܲܢ܃ ܘܕܲܒܼܟܼܠܵܗ̇>
      text <ܐܲܪܥܵܐ ܐܝܼܬܼܵܘܗܝ ܕܝܼܢܹܗ ܕܡܵܪܝܵܐ܃ ܘܐ̄ܢܵܫ ܒܸܠܥܵܕܼ ܦܘܼܩܕܵܢܵܘ̈ܗܝ ܠܵܐ>
      text <ܡܸܬܼܪܕܹܐ܃ ܟܡܵܐ ܕܐܵܬܹ̇ܐ܃ ܬܵܟܼ̈ܒܵܢ ܥܵܩ̈ܬܲܢ܁ ܘܐܘܼܠܨܵܢܲܢ܃ ܥܵܐܹ̇ܙ܁ ܘܡ̣ܢ>
      text <ܚܲܕܼ ܠܚܲܒܼܪܹܗ܃ ܐܲܝܟܼ ܕܲܒܼܚܲܒܼܠܵܐ ܡܲܫܠܡܝܼܢ ܠܲܢ܁ ܥܕܲܡܵܐ ܕܢܸܕܲܥ>
      text <ܢܲܦܫܲܢ ܘܢܸܬܼܡܲܟܲܟܼ܃ ܘܢܲܪܓܸܫ ܒܲܚܛܵܗܲܝ̈ܢ܁ ܡܸܛܠ ܕܒܸܠܥܵܕܼ ܕܢܲܪܓܸܫ܃>
      text <ܐܵܦܠܵܐ ܠܬܼܘܼܪܵܨܵܐ ܡܲܨܝܵܐ ܕܢܹܐܬܸܐ܁ ܘܲܠܚܲܪܬܼܵܐ ܕܲܒܼܝܲܕܼ ܐܘܼ̈ܠܨܵܢܹܐ>
      text <ܤܲܓܝܼ̈ܐܹܐ ܐܸܬܼܐܠܸܨܢܲܢ܃ ܗܵܝܕܹܝܢ ܡܵܘܕܼܝܼܢܲܢ ܒܲܚܛܵܗܲܝ̈ܢ܃ ܬܵܘܕܝܼܬܼܵܐ ܕܠܵܐ>
      text <ܝܘܼܬܼܪܵܢ܁ ܟܲܕܼ ܡܸܕܸܡ ܒܘܿܝܵܐܵܐ ܡܸܢܵܗ̇܃ ܠܵܐ ܗܵܘܹ̇ܐ ܠܲܢ܁ ܐܵܦ ܗ̤ܝ>
      text <ܗܵܕܹܐ ܕܢܲܪܓܸܫ ܐ̄ܢܵܫ ܒܲܚܛܵܗܵܘ̈ܗܝ܃ ܡܵܘܗܲܒܼܬܼܵܐ ܗ̣̄ܝ ܕܡ̣ܢ ܐܲܠܵܗܵܐ>
      text <ܕܢܵܦ̇ܠܵܐ ܒܬܲܪܥܝܼܬܼܵܐ܃ ܡܵܐ ܕܲܚ̣ܙܵܐ ܕܐܸܬܿܛܲܪܲܦ ܒܤܲܓܝܼܐܘܼܬܼ ܙܢܵܐ>
      text <ܕܢܸܤ̈ܝܘܿܢܹܐ܃ ܐܲܝܟܼ ܕܠܵܐ ܢܹܐܙܲܠ ܒܟܼܠܗܹܝܢ ܗܵܠܹܝܢ ܥܵܩ̈ܬܼܵܐ ܘܐܘܼ̈ܠܨܵܢܹܐ>
      text <ܕܠܵܐ ܝܘܼܬܼܪܵܢ ܡ̣ܢ ܗܵܢܵܐ ܥܵܠܡܵܐ܁ ܘܲܕܼܠܵܘ ܡ̣ܢ ܩܲܫܝܘܼܬܼܵܐ܃ ܐܸܠܵܐ>
      text <ܡ̣ܢ ܠܵܐ ܝܑܼܕܲܥܬܼܵܐ ܠܵܐ ܡܸܤܬܲܟܿܠܝܼܢ ܗ̣̄ܘܲܝܢ܁>
      text <ܐܝܼܬܼ ܕܐܵܦ ܒܗܘܿܢ ܒܗܵܠܹܝܢ ܡܫܲܢܹܝܢ ܡ̣ܢ ܥܵܠܡܵܐ ܗܵܢܵܐ܃ ܘܠܵܐ>
      text <ܡܵܘܕܹܝܢ ܕܚܲܝܵܒܼܝܼܢ܃ ܐܸܠܵܐ ܡܸܬܼܚܪܹܝܢ ܘܡܸܬܼܥܲܕܿܠܝܼܢ܁ ܐܲܠܵܗܵܐ ܕܹܝܢ>
      text <ܡܪܲܚܡܵܢܵܐ܃ ܚܵܐܲܪ܁ ܕܐܸܢܗ̤ܘ ܕܡܸܬܼܡܲܟܿܟܼܝܼܢ܃ ܢܸܫܒܿܘܿܩ ܘܢܲܪܘܲܚ ܐܸܢܘܿܢ܁>
      text <ܘܠܵܘ ܒܲܠܚܘܿܕܼ ܕܢܸܥܒܸܿܕܼ ܠܢܸܤܝܘܿܢܗܘܿܢ ܡܲܦܩܵܢܵܐ܃ ܐܸܠܵܐ ܕܲܚܛܵܗܲܝ̈ܗܘܿܢ>
      text <ܢܚܲܤܸܐ܃ ܒܬܼܵܘܕܝܼܬܼܵܐ ܙܥܘܿܪܬܵܐ ܕܠܸܒܿܗܘܿܢ܁ ܐܲܝܟܼ ܐ̄ܢܵܫ ܕܲܡܩܲܪܸܒܼ>
      text <ܩܘܼܪܒܵܢܵܐ ܪܲܒܵܐ ܠܡܲܠܟܵܐ ܘܡܲܩܢܸܐ ܠܘܵܬܹܗ ܐܲܦܹ̈ܐ ܦܨܝܼ̈ܚܵܬܼܵܐ܃ ܗܵܟܲܢܵܐ>
    block
      text <ܡܲܢ ܕܐܝܼܬܼ ܠܹܗ ܕܸܡ̈ܥܹܐ ܒܲܨܠܘܿܬܼܵܐ ܩܕܼܵܡ ܐܲܠܵܗܵܐ ܡܲܠܟܵܐ ܪܲܒܵܐ>
      text <ܕܟܼܠܗܘܿܢ ܥܵܠܡܹ̈ܐ܃ ܡܲܥܒܲܪ ܟܠܗܹܝܢ ܡܘܼ̈ܫܚܵܬܼܵܐ ܕܲܚܛܵܗܵܘ̈ܗܝ܃ ܐܵܦ>
      text <ܩܵܢܹ̇ܐ ܠܘܵܬܹܗ ܐܲܦܹ̈ܐ ܦܨܝܼ̈ܚܵܬܼܵܐ܁ ܐܲܝܟܼ ܥܸܪܒܵܐ ܓܹܝܪ ܕܲܢܦܲܩ̣ ܡ̣ܢ ܛܝܵܪܵܐ܃>
      text <ܘܲܒܼܦܸܗܝܵܐ ܕܪܸܥܝܹܗ ܐܵܙܹ̇ܠ ܩܵܐܹ̇ܡ ܥܲܠ ܢܸܩܥܵܐ ܕܕܹܐܒܹ̈ܐ܃ ܗܵܟܲܢܵܐ>
      text <ܝܑܼܚܝܼܕܼܵܝܵܐ ܕܦܵܪܹܫ ܡ̣ܢ ܐܵܘܝܘܼܬܼܵܐ ܕܚܲܒܼܪ̈ܵܘܗܝ ܒܫܸܡ ܡܵܘܬܿܒܼܵܐ ܝܑܼܚܝܼܕܼܵܝܵܐ܃>
      text <ܘܐܲܡܝܼܢ ܡܸܬܼܘܲܥܲܕܼ ܒܹܝܬܼ ܚܸܙ̈ܘܵܢܹܐ ܘܲܒܼܦܸܗܝܵܐ ܕܒܲܩܪܝܼܬܼܵܐ܁ ܐܲܝܟܼ ܐ̄ܢܵܫ>
      text <ܕܲܛܥܝܼܢ ܥܲܠ ܟܲܬܼܦܹܗ ܡܲܪܓܵܢܝܼܬܼܵܐ ܤܲܓܝܼܐܲܬܼ ܕܡܲܝ̈ܵܐ܃ ܘܐܵܙܹ̇ܠ ܒܐܘܼܪܚܵܐ>
      text <ܕܐܝܼܬܼ ܥܠܹܝܗ̇ ܛܸܒܵܐ ܤܲܢܝܵܐ܃ ܘܲܒܼܟܼܠ ܥܸܕܵܢ ܩܲܢܝܼܛ ܡ̣ܢ ܬܲܚܠܘܼܨܵܐ܃>
      text <ܗܵܟܲܢܵܐ ܡܲܢ ܕܲܛܥܝܼܢ ܡܲܪܓܵܢܝܼܬܼܵܐ ܕܢܲܟܼܦܘܼܬܼܵܐ ܘܪܵܕܹܐ ܒܥܵܠܡܵܐ ܐܘܼܪܚܵܐ>
      text <ܕܲܒܼܥܸܠܕܒܼܵܒܹ̈ܐ܃ ܥܕܲܡܵܐ ܕܢܸܥܘܿܠ ܠܐܵܘܵܢܵܐ ܕܩܲܒܼܪܵܐ ܕܗ̤ܘܝܘܼ ܐܲܬܼܪܵܐ>
      text <ܕܬܘܼܟܼܠܵܢܵܐ܃ ܠܲܝܬܿ ܥܠܹܝܗ̇ ܤܲܒܼܪܵܐ ܕܬܸܬܼܦܲܠܲܛ ܡ̣ܢ ܓܲܝܵܤܹ̈ܐ ܘܒܼܵܙܘܿܙܹ̈ܐ܁>
      text <ܕܲܠܡܵܐ ܡܸܫܟܲܚ ܗܵܘ̇ ܕܠܵܐ ܩܵܢܹ̇ܛ܃ ܗܵܟܲܢܵܐ ܐܵܦ ܠܵܐ ܗܵܢܵܐ ܝܵܕܲܥ̇݊܃>
      text <ܕܒܲܐܝܢܵܐ ܐܲܬܼܪܵܐ ܘܡ̣ܢ ܐܲܝܟܵܐ ܘܼܒܲܐܝܢܵܐ ܥܸܕܵܢܵܐ ܒܵܠ̇ܩܝܼܢ ܥܠܵܘܗܝ>
      text <ܡܸܢܫܹܠܝ ܘܲܡܤܲܪܩܝܼܢ ܠܹܗ ܡ̣ܢ ܤܲܒܼܪܹܗ܁ ܐܝܼܬܼ܃ ܕܥܲܠ ܬܪܲܥ>
      text <ܒܲܝܬܹܗ ܡܸܬܼܒܙܸܙ܁ ܕܐܝܼܬܼܵܘܗܝ܃ ܙܲܒܼܢܵܐ ܕܤܲܝܒܿܘܼܬܼܵܐ܁ ܐܲܝܟܼ ܐ̄ܢܵܫ ܕܫܵܬܹ̇ܐ>
      text <ܚܲܡܪܵܐ ܒܥܸܕܵܢ ܐܸܒܼܠܵܐ ܘܪܵܘܹ̇ܐ܃ ܘܛܵܥܹ̇ܐ ܠܟܼܠܹܗ ܚܲܫܵܐ ܕܟܹܐܒܹܗ܃>
      text <ܗܵܟܲܢܵܐ ܐܲܝܢܵܐ ܕܪܵܘܹ̇ܐ ܒܚܘܼܒܵܐ ܕܐܲܠܵܗܵܐ ܒܥܵܠܡܵܐ ܗܵܢܵܐ ܕܐܝܼܬܼܵܘܗܝ>
      text <ܒܹܝܬܼ ܒܵܟܹ̈ܐ܃ ܛܵܥܹ̇ܐ ܠܟܹܐܒܹܗ ܘܲܠܥܵܩܬܹܗ ܟ̱ܠܵܗ̇܃ ܘܠܵܐ ܡܲܪܓܫܵܢܵܐ>
      text <ܗܵܘܹ̇ܐ ܡܸܛܠ ܪܲܘܝܘܼܬܹܗ ܒܟܼܠܗܘܿܢ ܚܲܫܹ̈ܐ ܕܲܚܛܝܼܬܼܵܐ܁>
      text <ܕܲܤܡܝܼܟܼ ܠܸܒܹܗ ܒܤܲܒܼܪܵܐ ܕܥܲܠ ܐܲܠܵܗܵܐ܃ ܚܲܝܘܲܬܼ ܟܸܢܦܵܐ ܗ̣̄ܝ>
      text <ܩܲܠܝܼܠܬܼܵܐ ܢܲܦܫܹܗ܁ ܕܲܒܼܟܼܠܥܸܕܵܢ ܡܕܲܠܲܝ ܗ̄ܘ̣ ܪܸܗܝܵܢܹܗ ܡ̣ܢ ܐܲܪܥܵܐ܃>
      text <ܘܲܠܥܸܠ ܡ̣ܢ ܫܡܲܝܵܐ ܛܵܐܹ̇ܣ ܒܪܸܢܝܵܐ ܕܚܘܼܫܵܒܼܵܘ̈ܗܝ܃ ܕܐܝܼܬܼ ܠܹܗ>
    block
      text <ܨܠܘܿܬܼܵܐ ܐܲܡܝܼܢܬܼܵܐ܃ ܐܲܝܟܼ ܐ̄ܢܵܫ ܕܲܩܢܸܐ ܪܘܼܚܵܐ ܠܲܪܟܼܘܿܒܹܗ܃ ܕܠܵܐ>
      text <ܡܲܕܼܪܸܟܼ ܠܹܗ ܒܥܸܠܕܒܼܵܒܹܗ܁ ܕܟܼܠ ܐܸܡܲܬܼܝ ܕܒܼܵܥܹ̇ܐ܃ ܦܵܪܲܚ ܠܹܗ>
      text <ܡ̣ܢ ܨܹܐܕܼܵܘܗܝ܁ ܐܲܝܟܼ ܐ̄ܢܵܫ ܕܲܩܢܸܐ ܤܢܹܐܓܼܪܵܐ ܒܹܝܬܼ ܕܝܼܢܵܐ܃ ܗܵܟܲܢܵܐ>
      text <ܡܲܢ ܕܲܡܪܲܚܸܦ ܥܲܠ ܐܲܠܝܼ̈ܨܹܐ܁ ܐܲܝܟܼ ܐ̄ܢܵܫ ܕܐܝܼܬܼܵܘܗܝ ܒܩܹܘܲܢܕܹܝܢܘܿܣ>
      text <ܒܓܼܵܘ ܝܲܡܵܐ ܒܡܲܚܫܘܼ̈ܠܹܐ܃ ܘܫܵܕܹܐ ܡܵܐܢܵܘ̈ܗܝ ܡ̣ܢ ܐܸܠܦܵܐ܃>
      text <ܗܵܟܲܢܵܐ ܡܲܢ ܕܲܡܒܲܤܲܪ ܥܲܠ ܥܘܼܘܵܟܹ̈ܐ ܒܐܘܼܪܚܵܐ ܗܵܕܹܐ ܕܒܹܝܬܼ>
      text <ܐܲܠܵܗܵܐ܃ ܒܥܵܠܡܵܐ ܗܵܢܵܐ ܕܐܝܼܬܼܵܘܗܝ ܝܲܡܵܐ ܚܵܢܘܿܩܵܐ܁ ܥܘܼܘܵܟܹ̈ܐ܃>
      text <ܠܵܐ ܚܵܤܪܝܼܢ܁ ܡܵܢܵܐ ܥܵܡܹ̇ܠ ܐܲܢ̄ܬܿ ܒܒܲܝܬܼܵܐ ܕܠܵܐ ܕܝܼܠܵܟܼ ܚܙܵܬܼܵܐ>
      text <ܕܡܝܼܬܼܵܐ܃ ܡܲܠܦܵܢܵܐ ܬܸܗܘܸܐ ܠܵܟܼ ܥܲܠ ܡܲܦܲܩܬܵܟܼ ܕܡܸܟܵܐ܁ ܡܵܢܵܐ>
      text <ܡܲܤܓܸܐ ܐܲܢ̄ܬܿ ܐܲܤܘܼܪܹ̈ܐ ܠܢܲܦܫܵܟܼ ܐܲܕܼܪܸܟܼ ܚܲܝܲܝ̈ܟ܃ ܥܲܕܼܠܵܐ ܢܸܚܫܲܟܼ>
      text <ܢܲܗܝܼܪܵܟܼ܃ ܘܬܸܒܼܥܸܐ ܥܸܕܼܪܵܐ ܘܠܵܐ ܬܸܫܟܲܚ܁ ܚܲܝܹ̈ܐ ܗܵܠܹܝܢ܃ ܠܲܬܼܝܵܒܼܘܼܬܼܵܐ>
      text <ܝܑܼܗܝܼܒܼܝܼܢ ܠܵܟܼ܃ ܠܵܐ ܬܒܲܛܸܠ ܐܸܢܘܿܢ ܒܥܸܠ̈ܠܬܼܵܐ܁ ܙܩܝܼܦܵܐ ܐܝܼܬܼܵܘܗܝ܃>
      text <ܬܲܪܥܵܐ ܕܐ̄ܪ̈ܵܙܹܐ܃ ܒܗܵܢܵܐ ܬܲܪܥܵܐ ܗܵܘ̇ܝܵܐ ܡܲܥܲܠܬܹܗ ܕܗܵܘܢܵܐ ܠܘܵܬܼ>
      text <ܝܑܼܕܲܥܬܼܵܐ ܕܐ̄ܪ̈ܵܙܹܐ ܫܡܲܝܵܢܹ̈ܐ܁ ܝܑܼܕܲܥܬܹܗ ܕܲܙܩܝܼܦܵܐ܃ ܒܚܲܫܵܘ̈ܗܝ ܕܲܙܩܝܼܦܵܐ>
      text <ܡܟܲܤܝܵܐ܁ ܘܐܲܝܟܼ ܫܵܘܬܵܦܘܼܬܼܵܐ ܕܲܒܼܗܘܿܢ܃ ܗܵܟܲܢܵܐ ܗܵܘ̇ܝܵܐ ܡܲܪܓܫܵܢܘܼܬܼܵܐ>
      text <ܕܒܹܗ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܁ ܟܡܵܐ ܓܹܝܪ ܕܡܸܬܼܝܲܬܿܪܝܼܢ ܒܲܢ ܚܲܫܵܘ̈ܗܝ>
      text <ܕܲܡܫܝܼܚܵܐ܃ ܗܵܟܲܢܵܐ ܒܦܸܚܡܗܘܿܢ ܤܵܓܹ̇ܐ ܒܘܼܝܵܐܲܢ ܒܲܡܫܝܼܚܵܐ܁ ܒܘܼܝܵܐܐ>
      text <ܩܵܪܹܐ ܠܬܹܐܘܿܪܝܼܵܐ܃ ܗܵܝ̇ ܕܡܸܬܼܦܲܫܩܵܐ ܚܙܵܬܼܵܐ ܕܢܲܦܫܵܐ܁ ܚܙܵܬܼܵܐ܃ ܝܵܠܕܵܐ>
      text <ܒܘܼܝܵܐܵܐ܁ ܠܵܐ ܡܸܫܟܿܚܵܐ ܕܬܲܫܘܲܚ ܢܲܦܫܲܢ ܦܹܐܪܹ̈ܐ ܕܪܘܼܚ܃ ܐܸܠܵܐ ܟܲܕܼ>
      text <ܢܸܗܘܸܐ ܠܸܒܲܢ ܡܝܼܬܼܵܐ ܠܥܵܠܡܵܐ܁ ܐܲܒܼܵܐ ܠܲܡ ܠܢܲܦܫܵܐ ܕܡܝܼܬܲܬ̤ ܡܵܘܬܹܗ>
      text <ܕܲܡܫܝܼܚܵܐ܃ ܡܩܝܼܡ ܠܵܗ̇ ܒܬܹܐܘܿܪܝܼܵܐ ܕܟܼܠܗܘܿܢ ܥܵܠܡܹ̈ܐ܁>
      text <ܘܲܐ̄ܚܪܹܬܼܵܐ܁ ܐܸܠܵܐ ܠܲܡ ܡܵܐܹ̇ܬܼ ܐܲܢ̄ܬܿ ܠܥܵܠܡܵܐ܃ ܠܵܐ ܡܸܬܼܢܲܚܲܡ>
    block
      text <ܒܵܟܼ ܐܵܕܼܵܡ ܪܘܼܚܵܢܵܐ܁ ܡܵܐ ܠܲܡ ܓܹܝܪ ܕܡܵܐܹ̇ܬܼ ܒܲܪܢܵܫܵܐ ܒܲܕܼܒܼܝܼܚܘܼܬܼܵܗ>
      text <ܪܘܼܚܵܢܵܝܬܼܵܐ ܠܟܼܠܹܗ ܗܘܼܦܵܟܼܵܐ ܕܥܘܼܡܪܵܐ ܗܵܢܵܐ܃ ܘܐܲܓܼܥܸܠ ܚܲܝܵܘ̈ܗܝ>
      text <ܠܚܲܝܹ̈ܐ ܕܒܼܵܬܲܪ ܢܘܼܚܵܡܵܐ܃ ܫܵܟܼܢܵܐ ܥܠܵܘܗܝ ܛܲܝܒܿܘܼܬܼܵܐ܁ ܘܕܼܘܼܒܵܪܹܗ܃>
      text <ܡܸܬܼܝܲܚܲܠ ܒܪܘܼܚ܁ ܘܡܵܐ ܕܲܤܢܵܝܗܝ ܠܥܵܠܡܵܐ܃ ܗܵܝܕܹܝܢ ܡܲܪܓܸܫ>
      text <ܒܗܵܘ̇ ܕܘܼܒܵܪܵܐ ܕܒܲܪܢܵܫܵܐ ܚܲܕܼܬܼܵܐ܃ ܕܪܵܡ ܡ̣ܢ ܨܵܐܘܼܬܹܗ ܕܥܘܼܡܪܵܐ>
      text <ܐ̄ܢܵܫܵܝܵܐ܃ ܘܡܸܫܬܿܘܸܐ ܠܓܸܠܝܵܢܹ̈ܐ ܐܲܠܵܗܵܝܹ̈ܐ܁ ܠܵܐ ܡܸܫܟܿܚܵܐ ܕܢܸܗܘܸܐ ܐܝܼܬܲܝܢ>
      text <ܒܓܼܵܘܹܗ ܕܥܵܠܡܵܐ ܡܝܼ̈ܬܹܐ ܠܥܵܠܡܵܐ܃ ܟܡܵܐ ܕܬܲܪܥܝܼܬܲܢ ܨܵܒܼ̇ܝܵܐ ܒܲܢܝܵܚܹ̈ܐ܃>
      text <ܘܥܵܠܡܵܐ ܒܝܲܕܼ ܨܸܒܼ̈ܘܵܬܹܗ ܤܝܼܡ ܩܕܼܵܡ ܪܸ̈ܓܼܫܲܝܢ܃ ܘܲܠܥܘܼܗܕܵܢܵܐ ܒܝܲܕܼ>
      text <ܪܓܸܫܬܼܵܐ ܡܚܲܕܸܬܼ܃ ܘܲܡܥܝܼܪ ܠܦܲܓܼܪܵܐ ܠܘܵܬܼ ܒܥܵܬܹܗ܃ ܒܝܲܕܼ ܩܲܪܝܼܒܼܘܼܬܼܵܐ>
      text <ܕܥܲܡܗܹܝܢ܃ ܒܝܲܕܼ ܚܙܵܬܼܵܐ ܘܫܸܡܥܵܐ ܘܓܸܫܬܼܵܐ ܘܲܡܪܝܼܚܵܢܘܼܬܼܵܐ ܘܚܸܟܵܐ܁>
      text <ܘܡܝܼܬܼܘܼܬܼܵܐ ܕܢܲܦܫܵܐ ܡ̣ܢ ܥܵܠܡܵܐ ܐܝܼܬܹܝܗ̇܃ ܤܦܝܼܩܘܼܬܼܵܐ ܕܠܸܒܵܐ ܡ̣ܢ>
      text <ܪܸܢܝܵܐ ܕܥܘܼܗܕܵܢܵܘ̈ܗܝ܃ ܘܲܚܤܝܼܟܼܘܼܬܼܵܐ ܕܢܲܦܫܵܐ ܡ̣ܢ ܚܘܼ̈ܫܵܒܹܐ>
      text <ܕܨܸܒܼ̈ܘܵܬܹܗ܃ ܘܲܦܤܵܩܵܐ ܕܨܸܒܼܝܵܢܵܐ ܡ̣ܢ ܪܸܚܡܬܼܵܐ ܕܡܲܚܫܲܒܼܬܼܵܐ ܕܲܒܼܗܹܝܢ܁>
      text <ܠܵܐ ܓܹܝܪ ܡܲܨܝܵܐ ܕܢܸܗܘܸܐ ܠܸܒܲܢ ܒܫܲܝܢܵܐ ܕܪܵܡ ܡ̣ܢ ܕܠܘܼܚܝܵܐ܃>
      text <ܘܲܒܼܫܲܦܝܘܼܬܼܵܐ ܕܚܘܼܒܵܐ ܕܥܸܠܵܝܵܐ ܡ̣ܢ ܥܵܠܡܵܐ܃ ܟܲܕܼ ܡܸܬܼܢܲܤܟܝܼܢ>
      text <ܒܓܼܵܘܹܗ ܥܘܼ̈ܗܕܵܢܹܐ ܡܚܲܕܬܼܵܢܹ̈ܐ ܡ̣ܢ ܦܸܓܼܥܹ̈ܐ ܕܨܸܒܼ̈ܘܵܬܼܵܐ ܒܝܲܕܼ ܪܸ̈ܓܼܫܹܐ>
      text <ܡܩܲܒܿܠܵܢܲܝ̈ܗܹܝܢ܁ ܠܵܐ ܡܸܬܼܩܲܢܝܵܐ ܡܝܼܬܼܘܼܬܼ ܢܲܦܫܵܐ ܕܡ̣ܢ ܥܵܠܡܵܐ܃>
      text <ܐܸܠܵܐ ܐܸܡܲܬܼܝ ܕܐܵܦ ܦܲܓܼܪܵܐ ܗܘ̤ܵܐ ܠܗܲܠ ܡ̣ܢ ܪܓܸܫܬܼܵܐ ܘܲܚܙܵܬܼܵܐ>
      text <ܕܨܸܒܼ̈ܘܵܬܼܵܐ܁>
  text 80
    block
      text <ܥܲܠ ܫܲܗܪܵܐ ܕܠܲܝ̈ܠܵܘܵܬܼܵܐ܃ ܘܥܲܠ ܦܘܼܪ̈ܫܵܢܹܐ ܤܲܝܼ̈ܐܹܐ ܕܲܙܢܲܝ̈ ܥܲܡ̈ܠܹܐ>
      text <ܕܒܹܗ܁ ܘܲܕܼܠܵܐ ܙܵܕܹܩ ܢܝܼܫܵܐ ܕܥܲܡ̈ܠܲܝܢ ܠܡܘܼܠܵܝܵܐ ܕܲܟܼܡܵܝܘܼܬܼܵܐ>
      text <ܢܸܗܘܸܐ܃ ܐܸܠܵܐ ܚܹܐܪܵܐܝܼܬܼ ܘܲܒܼܦܘܼܪܫܵܢܵܐ܃ ܐܲܝܟܼ ܒܢܲܝ̈ܵܐ ܕܐܲܠܵܗܵܐ ܕܦܵܠ̇ܚܝܼܢ>
      text <ܥܲܡ ܐܲܒܼܘܼܗܘܿܢ ܒܪܘܼܘܵܚܵܐ ܕܚܘܼܒܵܐ܁ ܘܕܲܟܼܡܵܐ ܝܲܩܝܼܪ ܥܲܡܠܵܐ>
      text <ܕܫܲܗܪܵܐ܃ ܝܲܬܝܼܪ ܡ̣ܢ ܟܠܗܘܿܢ ܕܘܼܒܵܪܹ̈ܐ܁ ܘܕܲܐܝܠܹܝܢ ܬܵܒܲܥ ܠܗܵܢܘܿܢ>
      text <ܕܓܼܵܒܹ̇ܝܢ ܥܲܡܠܵܐ ܗܵܢܵܐ܃ ܘܕܲܝܟܲܢ ܢܸܪܕܘܿܢ ܒܹܗ܁ ܘܥܲܠ ܫܘܼ̈ܟܵܢܹܐ>
      text <ܕܡܸܫܬܿܘܹܝܢ ܡ̣ܢ ܐܲܠܵܗܵܐ܃ ܘܥܲܠ ܐܵܓܼܘܿܢܹ̈ܐ ܕܗܵܘܹ̇ܝܢ ܠܘܼܩܒܲܠܗܘܿܢ ܡ̣ܢ>
      text <ܐܲܪܟܘܿܢܹܐ ܕܥܵܠܡܵܐ܁ ܦ܁>
    block
      text <ܡܵܐ ܕܹܝܢ ܕܨܵܒܹ̇ܐ ܐܲܢ̄ܬܿ ܕܲܬܼܩܘܼܡ ܠܬܸܫܡܸܫܬܼܵܐ ܒܫܲܗܪܵܟܼ܃>
      text <ܒܥܘܼܕܼܪܵܢܹܗ ܕܡܵܪܲܢ ܥܒܸܕܼ ܐܲܝܟܼ ܕܐܵܡܲ݁ܪ ܐ̄ܢܵܐ ܠܵܟܼ܁ ܤܝܼܡ ܒܘܼܪܚܵܐ>
      text <ܐܲܝܟܼ ܥܝܵܕܼܵܐ܃ ܘܩܘܼܡ܁ ܘܒܼܵܬܲܪ ܗܵܝܕܹܝܟ܃ ܠܵܘ ܡܸܚܕܼܵܐ ܬܫܲܪܸܐ>
      text <ܒܬܸܫܡܸܫܬܵܟܼ܁ ܐܸܠܵܐ ܡܵܐ ܕܨܲܠܝܼܬܿ ܘܫܲܠܸܡ̣ܬܿ܃ ܘܲܪܫܲܡ̣ܬܿ ܠܸܒܵܟܼ>
      text <ܘܗܲܕܵܡܲܝ̈ܟ ܒܢܝܼܫܵܐ ܚܲܝܵܐ܃ ܩܘܼܡ ܐܲܝܟܼ ܥܸܕܵܢܵܐ ܙܥܘܿܪܵܐ܃ ܟܲܕܼ ܫܠܸܐ>
      text <ܐܲܢ̄ܬܿ܁ ܥܕܲܡܵܐ ܕܡܸܬܿܬܿܢܝܼܚܝܼܢ ܪܸ̈ܓܼܫܲܝܟ܃ ܘܙܵܘܥܲܝ̈ܟ ܡܸܫܬܲܝܢܝܼܢ܁ ܘܟܸܢ>
      text <ܐܲܪܝܼܡ ܚܝܵܪܵܟܼ ܓܵܘܵܝܵܐ ܠܘܵܬܼ ܡܵܪܲܢ܃ ܘܐܲܦܝܼܤܲܝܗܝ ܒܚܲܫܵܐ܃ ܕܢܸܤܡܘܿܟܼ>
      text <ܡܚܝܼܠܘܼܬܼܵܟܼ܁ ܘܐܲܝܟܼ ܕܠܲܢܝܵܚܵܐ ܕܨܸܒܼܝܵܢܹܗ ܢܸܗܘܘܿܢ ܦܸܬܼܓܼܵܡܹ̈ܐ ܕܠܸܫܵܢܵܟܼ܃>
      text <ܘܙܵܘ̈ܥܹܐ ܕܠܸܒܵܟܼ܁ ܘܐܸܡ݂ܲܪ ܫܲܠܝܵܐܝܼܬܼ ܒܲܨܠܘܿܬܼܵܐ ܕܠܸܒܵܟܼ ܗܵܟܲܢܵܐ܃>
      text <ܡܵܪܝ ܘܐܲܠܵܗܝ܃ ܤܵܥܘܿܪܵܗ̇ ܕܲܒܼܪܝܼܬܹܗ܃ ܕܲܓܼܠܹܝܢ ܠܹܗ ܚܲܫܲܝ̈ܢ>
      text <ܘܲܡܚܝܼܠܘܿܬܹܗ ܕܲܟܼܝܵܢܲܢ ܘܬܼܘܼܩܦܹܗ ܕܲܒܼܥܸܠܕܲܪܲܢ܃ ܐܲܢ̄ܬܿ ܤܲܬܼܪܲܝܢܝ ܡ̣ܢ>
      text <ܒܝܼܫܘܼܬܹܗ܁ ܕܚܲܝܠܹܗ ܕܝܼܠܹܗ ܚܲܤܝܼܢ܃ ܘܲܟܼܝܵܢܲܢ ܕܵܘܹ̇ܐ܃ ܘܚܲܝܠܲܢ ܬܵܚܘܿܒܼ܁>
      text <ܐܲܢ̄ܬܿ ܗܵܟܹܝܠ ܒܲܤܝܼܡܵܐ ܕܲܡܦܵܣ ܒܲܡܚܝܼܠܘܼܬܲܢ܃ ܘܲܛܥܝܼܢ ܥܘܼܤܵܩܹ̈ܝܗ̇>
    block
      text <ܕܲܟܼܪܝܼܗܘܼܬܲܢ܃ ܢܲܛܲܪܲܝܢܝ ܡ̣ܢ ܫܓܼܘܼܫܝܵܐ ܕܚܘܼ̈ܫܵܒܹܐ ܘܚܹܐܦܵܐ ܕܚܲܫܹ̈ܐ܃>
      text <ܘܐܲܫܵܘܢܝ ܠܬܸܫܡܸܫܬܼܵܐ ܗܵܕܹܐ ܩܲܕܝܼܫܬܼܵܐ܁ ܕܠܵܐ ܒܝܲܕܼ ܚܲܫܲܝ̈ ܐܹܚܲܒܸܠ>
      text <ܛܲܥܡܵܗ̇܃ ܘܐܸܫܬܲܟܲܚ ܩܕܼܵܡܲܝܟ ܡܲܪܵܚܐ܁ ܐܸܠܵܐ ܒܚܘܼ̈ܫܵܒܹܐ ܙܗܲܝ̈ܵܐ>
      text <ܘܲܒܼܫܲܦܝܘܼܬܼܵܐ ܕܡܲܚܫܲܒܼܬܼܵܐ ܐܹܩܘܼܡ ܩܕܼܵܡܲܝܟ܃ ܐܲܝܟܼ ܕܲܦܐܸܐ ܠܩܲܕܝܼܫܘܼܬܼܵܟܼ܃>
      text <ܗܵܝ̇ ܕܲܠܙܝܼܘܵܗ̇ ܠܵܐ ܤܵܦ̇ܩܵܐ ܗܵܝ̇ ܡܲܪܟܲܒܼܬܼܵܐ ܕܲܤܪ̈ܵܦܹܐ܃ ܕܒܲܪܦܵܦ>
      text <ܙܵܘܥܲܝ̈ܗܘܿܢ ܚܲܡܝܼ̈ܡܹܐ ܡܩܲܕܿܫܝܼܢ ܘܲܡܗܲܠܠܝܼܢ ܠܩܘܼ̈ܕܵܫܹܐ ܕܐܝܼܬܼܘܼܬܵܟܼ>
      text <ܠܒܼܘܼܤܵܗܘܿܢ܁ ܘܲܒܼܗܵܠܹܝܢ ܚܘܼ̈ܫܵܒܹܐ ܡܸܚܕܼܵܐ ܡܸܬܼܦܬܲܚ ܠܸܒܵܟܼ ܡ̣ܢ>
      text <ܛܲܝܒܿܘܼܬܼܵܐ܃ ܘܐܵܫܹ̇ܿܕܼ ܐܲܢ̄ܬܿ ܕܸܡ̈ܥܹܐ ܒܪܹܫ ܨܠܘܿܬܼܵܟܼ܁ ܘܚܘܼܫܵܒܲܝ̈ܟܼ܃>
      text <ܡܸܙܕܲܗܹܝܢ ܒܥܘܼܗܕܵܢ ܡܵܪܝܵܐ܁ ܘܲܒܼܗܝܼܠܘܼܬܼܵܐ܃ ܘܢܲܟܼܦܘܼܬܼܵܐ ܙܗܝܼܬܼܵܐ>
      text <ܡܩܲܒܿܠܵܐ ܢܲܦܫܵܟܼ܁ ܘܟܲܕܼ ܟܢܝܼܫ ܪܸܥܵܝܵܟܼ ܘܲܙܗܸܐ܃ ܡܫܲܪܸܐ ܐܲܢ̄ܬܿ>
      text <ܕܠܵܐ ܕܘܼܘܵܕܼܵܐ ܒܬܸܫܡܸܫܬܵܟܼ܃ ܘܪܵܕܹܐ ܐܲܢ̄ܬܿ ܒܵܗ̇ ܥܕܲܡܵܐ ܠܫܘܼܡܠܵܝܵܐ>
      text <ܒܲܤܝܼܡܵܐܝܼܬܼ܁>
      text <ܙܵܕܹܩ ܠܲܢ ܕܹܝܢ ܕܲܒܼܟܼܠܵܗ̇ ܚܹܐܪܘܼܬܼܵܐ ܗ̤ܘܲܝܢܲܢ ܪܵܕܹܝܢܲܢ ܒܵܗ̇>
      text <ܒܬܸܫܡܸܫܬܲܢ܃ ܠܒܲܪ ܡ̣ܢ ܟ̱ܠܹܗ ܪܸܥܝܵܢܵܐ ܡܕܼܵܘܕܼܵܐ ܕܛܲܠܝܘܼܬܼܵܐ܁>
      text <ܐܸܢܕܹܝܢ ܢܸܚܙܸܐ ܕܥܸܕܵܢܵܐ ܠܵܐ ܤܲܓܝܼ܃ ܘܢܵܗܲܪ ܟܲܕܼ ܠܵܐ ܡܫܲܡܠܸܐ܃>
      text <ܢܸܫܒܿܘܿܩ ܨܸܒܼܝܵܢܵܐܝܼܬܼ ܒܝܼܕܲܥܬܼܵܐ ܚܲܕܼ ܘܲܬܼܪܹܝܢ ܗܘܼ̈ܠܵܠܝܼܢ ܡ̣ܢ ܕܲܥܝܵܕܼܵܐ܃>
      text <ܘܠܵܐ ܢܸܗܘܸܐ ܐܲܬܼܪܵܐ ܠܕܼܘܼܘܵܕܼܵܐ ܕܲܢܚܲܒܸܠ ܠܛܲܥܡܵܐ ܕܬܸܫܡܸܫܬܲܢ܃>
      text <ܘܢܸܕܼܠܘܿܚ ܐܵܦ ܠܡܲܙܡܘܿܪܹ̈ܐ ܕܨܲܦܪܵܐ܁ ܐܸܢ ܟܲܕܼ ܡܫܲܡܸܫ ܐܲܢ̄ܬܿ܃>
      text <ܠܵܚܹ̇ܫ ܠܵܟܼ ܚܘܼܫܵܒܼܵܐ ܘܐܵܡܲ݁ܪ܃ ܤܲܪܗܸܒܼ ܠܲܡ ܩܲܠܝܼܠ܃ ܟܹܐܡܲܬܼ>
      text <ܢܲܤܓܸܐ ܥ̇ܒܼܵܕܼܵܐ܃ ܘܬܸܦܠܲܛ ܠܵܟܼ ܒܲܥܓܲܠ܃ ܠܵܐ ܬܚܘܼܪ ܒܹܗ܁ ܐܸܢ>
      text <ܕܹܝܢ ܐܵܠܹ̇ܨ ܠܵܟܼ ܒܗܵܕܹܐ܃ ܥܛܘܿܦ ܡܸܚܕܼܵܐ ܒܲܪ ܒܸܤܬܿܪܵܐܝܼܬܼ ܡܲܪ̈ܡܝܵܬܼܵܐ>
      text <ܚܲܕܼ ܟܡܵܐ܁ ܘܟܼܠ ܦܸܬܼܓܼܵܡܵܐ܃ ܕܢܝܼܫܵܐ ܕܲܨܠܘܿܬܼܵܐ ܛܥܝܼܢ ܒܤܘܼܟܵܠܹܗ܃>
    block
      text <ܬܢܝܼܘܗܝ ܙܲܒܼ̈ܢܵܬܼܵܐ ܤܲܓܝܼ̈ܐܵܬܼܵܐ܁ ܘܐܸܢ ܬܘܼܒܼ ܫܵܓܹ̇ܫ ܐܵܘ ܐܵܠܹ̇ܨ ܠܵܟܼ܃>
      text <ܐܲܪܦܵܐ ܠܙܘܼܡܵܪܵܐ܃ ܘܤܝܼܡ ܒܘܼܪܟܵܐ ܒܲܨܠܘܿܬܼܵܐ܃ ܘܐܸܡ݂ܲܪ܃ ܐܸܢܵܐ ܠܵܘ>
      text <ܡܝܼ̈ܠܹܐ ܕܐܸܡܢܸܐ ܨܵܒܹ̇ܐ ܐ̄ܢܵܐ܃ ܐܸܠܵܐ ܕܠܵܐܘܵܢܵܐ ܐܸܡܛܸܐ ܒܵܥܹ̇ܐ ܐ̄ܢܵܐ܁ ܒܟܼܠ>
      text <ܫܒܼܝܼܠܵܐ ܕܲܡܫܲܒܸܠ ܠܝܼ ܥܓܲܠ܃ ܒܹܗ ܐܵܙܹ̇ܠ ܐ̄ܢܵܐ܁ ܗܵܘ̇ ܥܲܡܵܐ>
      text <ܕܲܚܫܲܠ̣ܘ ܥܸܓܼܠܵܐ ܡܒܲܕܼܒܿܪܵܐ܃ ܐܲܪܒܿܥܝܼܢ ܫܢ̈ܝܼܢ ܗܲܠܸܟܼܘ ܟܲܕܼ ܦܵܗܹ̇ܝܢ>
      text <ܒܡܲܕܼܒܿܪܵܐ܃ ܤܵܠ̇ܩܝܼܡ ܘܢܵܚ̇ܬܝܼܢ ܛܘܼܪܹ̈ܐ ܘܪ̈ܵܡܵܬܼܵܐ܁ ܘܠܲܐܪܥܵܐ ܕܡܘܼܠܟܵܢܵܐ܃>
      text <ܐܵܦܠܵܐ ܡ̣ܢ ܪܘܼܚܩܵܐ ܚܙܵܐܘܼܗ̇܁ ܘܐܸܢ ܢܸܙܟܹܝܟܼ ܩܵܘܡܵܐ ܟܲܕܼ ܫܵܗܲܪ>
      text <ܐܲܢ̄ܬܿ ܡܸܛܠ ܢܲܓܝܼܪܘܼܬܹܗ܃ ܘܬܸܬܼܚܲܒܼ ܡ̣ܢ ܠܹܐܘܬܼܵܐ܁ ܐܵܡܲ݁ܪ ܠܵܟܼ>
      text <ܓܹܝܪ ܚܘܼܫܵܒܼܵܐ܃ ܡܵܠܘܿܢ ܕܹܝܢ ܐܘܼܡܵܢܵܐ ܕܠܵܥܹ̇ܙ ܒܚܘܼܫܵܒܼܵܐ ܐܲܝܟܼ>
      text <ܕܲܒܼܚܸܘܝܵܐ܃ ܕܤܲܩܸܡ̣ ܡܸܟܹܝܠ܃ ܟܲܕܼ ܠܲܝܬܿ ܚܲܝܠܵܐ ܠܩܵܘܡܵܐ܁ ܐܸܡܲܪ܃>
      text <ܠܵܘ ܗܵܟܲܢܵܐ܁ ܐܸܠܵܐ ܢܸܬܸܒܼ ܡܸܬܲܒܼ܃ ܘܛܵܒܼܵܐ ܝܲܬܝܼܪ ܡ̣ܢ ܫܸܢܬܼܵܐ܁ ܕܐܵܦܸܢ>
      text <ܟܲܕܼ ܠܵܐ ܗ̄ܘ̣ܵܐ ܡܲܙܡܘܿܪܵܐ ܐܹܡܲܪ܃ ܢܸܫܠܸܐ ܕܹܝܢ ܠܸܫܵܢܝ܃ ܟܲܕܼ ܥܢܸܐ>
      text <ܪܸܥܝܵܢܝ ܒܲܨܠܘܿܬܼܵܐ ܘܥܸܢܝܵܢܵܐ ܕܐܲܠܵܗܵܐ܃ ܦܵܩ̇ܚܵܐ ܗ̣̄ܝ ܥܝܼܪܘܼܬܼܵܐ>
      text <ܡܸܢܟܠܦܪܘܿܣ ܡܸܢܵܗ̇ ܕܫܸܢܬܼܵܐ܁ ܠܵܐ ܗ̄ܘ̣ܵܐ ܩܵܘܡܵܐ ܐܝܼܬܼܵܘܗܝ ܫܲܗܪܵܐ>
      text <ܟ̱ܠܹܗ܃ ܘܠܵܘ ܬܘܼܒܼ ܬܸܢܝܵܐ ܕܡܲܙܡܘܿܪܹ̈ܐ ܒܲܠܚܘܿܕܼ܃ ܐܸܠܵܐ ܐܝܼܬܼ܃>
      text <ܕܲܒܼܙܲܡܘܿܪܹ̈ܐ ܡܦܸܩ ܠܸܠܝܵܐ ܟ̱ܠܹܗ܁ ܐܝܼܬܼ ܕܒܲܤܝܵܡ ܒܘܼܪ̈ܟܹܐ>
      text <ܘܲܨ̈ܠܵܘܵܬܼܵܐ ܚܲܫܝܲܫܵܬܼܵܐ܃ ܘܓܼܘܼܪ̈ܓܵܚܹܐ ܕܥܲܠ ܐܲܪܥܵܐ܁ ܘܐܝܼܬܼ ܕܒܲܒܼܟܼܵܬܐ>
      text <ܘܲܒܼܕܸܡ̈ܥܹܐ܃ ܘܐ̈ܘܿܠܝܵܬܼܵܐ ܕܥܲܠ ܚܛܵܗܵܘ̈ܗܝ܁>
      text <ܐܲܡܝܼܪ ܥܲܠ ܚܲܕܼ ܡ̣ܢ ܐܲܒܼܵܗܲܝ̈ܢ܃ ܕܙܲܒܼܢܵܐ ܕܐܲܪܒܿܥܝܼܢ ܫܢܝܼ̈ܢ ܚܕܼܵܐ>
      text <ܡܸܠܬܼܵܐ ܗܘ̤ܵܬܼ ܨܠܘܿܬܹܗ܃ ܐܸܢܵܐ ܚܛܹ̇ܝܬܼ܃ ܐܲܝܟܼ ܒܲܪܢܵܫܵܐ܁ ܐܲܢ̄ܬܿ ܕܹܝܢ>
      text <ܫܒܼܘܿܩ ܠܝܼ܃ ܐܲܝܟܼ ܐܲܠܵܗܵܐ܁ ܘܫܵܡ̇ܥܝܼܢ ܗ̄ܘ̣ܵܘ ܠܹܗ ܐܲܒܼ̈ܗܵܬܼܵܐ ܘܐܲܚܹ̈ܐ>
    block
      text <ܕܬܼܵܢܹܐ ܗ̄ܘ̣ܵܐ ܠܦܸܬܼܓܼܵܡܵܐ ܗܵܢܵܐ ܒܚܲܫܵܐ ܟܲܕܼ ܒܵܟܹ̇ܐ܃ ܘܠܵܐ ܫܵܠܹ̇ܐ>
      text <ܗ̄ܘ̣ܵܐ܁ ܘܲܚܠܵܦ ܬܸܫܡܸܫܬܼܵܐ ܐܝܼܬܹܝܗ̇ ܗ̄ܘ̣ܵܬܼ ܠܹܗ ܗܵܕܹܐ ܨܠܘܿܬܼܵܐ>
      text <ܒܲܠܚܘܿܕܼ܃ ܒܠܸܠܝܵܐ ܘܒܼܐܝܼܡܵܡܵܐ܁ ܐܝܼܬܼ ܬܘܼܒܼ܃ ܕܟܲܕܼ ܩܲܠܝܼܠ ܡ̣ܢ>
      text <ܪܲܡܫܵܐ ܡܙܲܡܲܪ܃ ܫܲܪܟܹܗ ܕܠܸܠܝܵܐ ܒܥܘܿܢ̈ܝܵܬܼܵܐ ܘܲܒܼܬܸܫ̈ܒܿܚܵܬܼܵܐ ܘܲܒܼܡܲܕܼܪ̈ܵܫܹܐ܃>
      text <ܘܲܒܼܫܲܪܟܵܐ ܕܩܵܠܹ̈ܐ ܚܢܝܼ̈ܓܹܐ ܡܲܥܒܲܪ܁ ܘܐܝܼܬܼ܃ ܕܲܡܦܲܠܸܓܼ ܠܗܹܝܢ ܠܫܵܥܹ̈ܐ>
      text <ܕܠܸܠܝܵܐ ܠܡܵܘ̈ܬܿܒܹܐ܁ ܘܒܹܝܬܼ ܡܵܘܬܿܒܼܵܐ ܠܡܵܘܬܿܒܼܵܐ ܥܵܒܹ̇ܕܼ ܢܲܗܝܼܪܵܐ܃>
      text <ܘܲܡܦܲܪܓܸܐ ܒܲܟܼܬܼܵܒܼܵܐ ܥܲܕܼ ܡܸܬܿܬܿܢܝܼܚ܁ ܐܝܼܬܼ ܬܘܼܒܼ ܕܤܵܐܹ̇ܡ ܬܚܘܼܡܵܐ>
      text <ܠܢܲܦܫܹܗ܃ ܕܠܵܐ ܢܸܟܘܿܦ ܒܘܼܪ̈ܟܵܘܗܝ ܠܲܓܼܡܵܪ܁ ܐܵܦܠܵܐ ܒܲܨܠܘܿܬܼܵܐ>
      text <ܕܫܘܼܠܵܡ ܡܲܪܡܝܼܬܼܵܐ܃ ܐܲܝܟܼ ܕܐܝܼܬܼ ܥܝܵܕܼܵܐ ܠܫܵܗܪܹ̈ܐ܁ ܐܸܠܵܐ ܒܚܲܕܼ>
      text <ܡܸܬܼܚܵܐ ܡܲܥܒܲܪ܃ ܠܠܸܠܝܵܐ ܟ̱ܠܹܗ܁ ܐܵܦ ܥܲܠ ܚܲܕܼ ܡ̣ܢ ܩܲܕܝܼ̈ܫܹܐ>
      text <ܐܲܡܝܼܪ܃ ܕܡܸܛܠ ܕܡܲܩܪܸܒܼ ܗ̄ܘ̣ܵܐ ܥܲܡܹܗ ܫܹܐܕܼܵܐ ܕܙܵܢܝܘܼܬܼܵܐ܃ ܘܲܒܼܚܲܕܼ>
      text <ܡ̣ܢ ܙܢ̈ܝܼܢ ܠܵܐ ܫܵܠܹ̇ܐ ܗ̄ܘ̣ܵܐ ܡܸܢܹܗ܃ ܝܲܗ̣̄ܒܼ ܢܲܦܫܹܗ ܠܥܲܡܠܵܐ ܕܫܲܗܪܵܐ܁>
      text <ܘܤܵܡ̣ ܬܚܘܼܡܵܐ ܠܢܲܦܫܹܗ܃ ܕܠܵܐ ܢܸܟܘܿܦ ܒܘܼܪ̈ܟܵܘܗܝ ܠܲܓܼܡܵܪ܁ ܐܸܠܵܐ>
      text <ܩܵܐܹ̇ܡ ܗ̄ܘ̣ܵܐ ܟ̱ܠܹܗ ܠܸܠܝܵܐ܃ ܟܲܕܼ ܦܬܼܝܼ̈ܚܵܢ ܥܲܝܢܵܘ̈ܗܝ܁ ܘܠܵܐ ܤܵܐܹ̇ܡ>
      text <ܗ̄ܘ̣ܵܐ ܒܘܼܪܟܵܐ܃ ܥܕܲܡܵܐ ܠܨܲܦܪܵܐ܁ ܗܵܠܹܝܢ ܟܠܗܘܿܢ ܦܘܼܪ̈ܫܵܢܹܐ ܐܝܼܬܼ>
      text <ܒܥܲܡܠܵܐ ܕܫܲܗܪܵܐ܃ ܘܲܒܼܗܵܠܹܝܢ ܫܵܠ̇ܚܝܼܢ ܟܲܫܝܼܪܹ̈ܐ ܠܒܲܪܢܵܫܵܐ ܗܵܘ̇ ܥܲܬܝܼܩܵܐ>
      text <ܕܐܸܬܼܚܲܒܲܠ ܒܲܪ̈ܓܼܝܼܓܼܵܬܼܵܐ ܕܛܘܼܥܝܲܝ܃ ܘܠܵܒܼܫ̇ܝܼܢ ܠܲܡܫܝܼܚܵܐ ܘܡܸܬܼܦܲܪܩܝܼܢ܁>
      text <ܒܗܵܠܹܝܢ ܙܢܲܝ̈ ܥܲܡ̈ܠܹܐ ܥܡܝܼ̈ܠܹܐ ܕܚܸܟܼܡܬܼܵܐ ܡܸܫܬܘܹܝܢ ܩܲܕܝܼ̈ܫܹܐ ܠܗܵܘ̇>
      text <ܬܸܡܗܵܐ ܕܓܸܠܝܵܢܵܐ ܐܲܠܵܗܵܝܵܐ܃ ܕܪܵܡ ܡ̣ܢ ܬܲܪܥܝܼܬܼܵܐ ܕܒܸܤܪܵܐ܁>
      text <ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܐܵܕܼܫ݂ܹ̈ܐ ܡܦܲܪ̈ܫܹܐ ܡܸܬܼܒܲܤܡܝܼܢ>
      text <ܒܫܲܗܪ̈ܲܝܗܘܿܢ ܟܲܫܝܼܪܹ̈ܐ܃ ܡܲܥܒܿܪܝܼܢ ܠܹܗ ܕܠܵܐ ܩܘܼܛܵܥ ܠܟܼܠܹܗ>
    block
      text <ܡܸܬܼܚܵܐ ܕܫܵܥܹ̈ܐ ܐܲܪ̈ܝܼܟܼܵܬܼܵܐ ܕܠܸܠܝܵܐ܁ ܟܲܕܼ ܪܵܘܙܵܐ ܢܲܦܫܗܘܿܢ ܘܚܵܕܼܝܵܐ܃>
      text <ܘܛܵܥ̇ܝܵܐ ܠܟܼܘܿܬܝܼܢ ܒܸܤܪܵܐ ܙܩܝܼܪܲܬܼ ܚܲܫܹ̈ܐ ܕܲܡܥܲܛܦܵܐ܁ ܘܡ̣ܢ ܒܘܼܤܵܡܵܐ>
      text <ܘܲܕܼܝܵܨܵܐ ܕܠܸܒܿܗܘܿܢ܃ ܠܫܸܢܬܼܵܐ ܠܵܐ ܡܸܬܿܕܲܟܼܪܝܼܢ܁ ܐܲܝܟܼ ܡܲܢ ܕܤܵܒܲܪܝܼܢ>
      text <ܕܫܲܠܚܘܼܗܝ ܠܦܲܓܼܪܵܐ܃ ܘܲܒܼܗܵܘ̇ ܕܘܼܒܵܪܵܐ ܕܒܼܵܬܲܪ ܢܘܼܚܵܡܵܐ ܐܝܼܬܲܝܗܘܿܢ>
      text <ܡ̣ܢ ܟܲܕܼܘ܁ ܘܡ̣ܢ ܚܲܕܼܘܲܬܼܗܘܿܢ ܤܲܓܝܼܐܬܼܵܐ ܒܲܙܒܲܢ ܙܒܲܢ ܫܵܒܼܩ̇ܝܼܢ>
      text <ܠܡܲܙܡܘܿܪܹ̈ܐ܃ ܘܢܵܦ̇ܠܝܼܢ ܥܲܠ ܐܲܦܲܝ̈ܗܘܿܢ܃ ܡ̣ܢ ܚܹܐܦܵܐ ܕܚܲܕܼܘܼܬܼܵܐ܃>
      text <ܕܲܒܼܢܲܦܫܗܘܿܢ ܢܵܒܼ̇ܗܵܐ܁ ܘܟܼܠܵܗ̇ ܐܲܪܝܼܟܼܘܼܬܼܵܐ ܕܠܸܠܝܵܐ ܐܝܼܬܹܝܗ̇ ܠܗܘܿܢ>
      text <ܐܲܝܟܼ ܐܝܼܡܵܡܵܐ܃ ܘܚܸܫܘܿܟܼܵܐ ܐܲܝܟܼ ܕܸܢܚܹܗ ܕܫܸܡܫܵܐ܁ ܡܸܛܠ ܤܲܒܼܪܵܐ>
      text <ܗܵܘ̇ ܕܲܡܪܝܼܡ ܠܸܒܿܗܘܿܢ ܘܡܲܪܘܸܐ ܠܗܘܿܢ ܒܪܸܢܝܹܗ܃ ܘܡ̣ܢ ܫܘܼܠܗܵܒܼܵܐ>
      text <ܕܪܸܥܝܵܢܗܘܿܢ ܕܝܵܩܹ̇ܕܼ ܒܥܘܼܗܕܵܢܵܐ ܕܛܵܒܼ̈ܬܼܵܐ ܕܲܥܬܼܝܼ̈ܕܼܵܢ܁ ܘܟܲܕܼ ܠܸܫܵܢܵܐ>
      text <ܬܟܼܝܼܒܼܵܐܝܼܬܼ ܢܵܩܹ̇ܫ ܒܟܸܢܵܪܵܐ ܕܪܘܼܚ܃ ܗܵܘܢܵܐ ܡܸܟܹܝܠ ܤܵܥܲܪ ܗܵܠܹܝܢ>
      text <ܕܝܼܠܹܗ܁ ܟܲܕܼ ܒܲܙܒܲܢ ܠܘܵܬܼ ܤܘܼܟܵܠܵܐ ܕܦܸܬܼܓܼܵܡܹ̈ܐ ܪܵܕܹܐ܃ ܘܒܲܙܒܲܢ>
      text <ܠܚܘܼܫܵܒܼܵܐ ܓܝܼܘܿܪܵܐ ܕܲܡܕܼܝܼܩ ܕܵܚܹ̇ܩ ܠܒܲܪ܁ ܘܒܲܙܒܲܢ ܡܵܐ ܕܐܸܬܼܩܲܛܥܲܬ̤>
      text <ܠܹܗ ܬܢܵܢ܃ ܗܵܦܹ̇ܝܟܼ ܥܲܠ ܡܠܘܿܐܹ̈ܐ ܕܩܸܪܝܵܢܵܐ ܕܐܝܼܡܵܡܵܐ܁ ܘܥܘܼ̈ܗܕܵܢܹܐ>
      text <ܕܐܲܤܸܢ ܡ̣ܢ ܬܲܡܵܢ ܒܹܝܬܼ ܓܲܙܹܗ܃ ܡܲܝܬܸܐ ܒܗܵܠܹܝܢ ܥܸܕܼܵܢܹ̈ܐ ܙܵܘ̈ܥܹܐ܃>
      text <ܘܡܸܬܼܦܲܪܓܸܐ ܒܗܘܿܢ܃ ܐܲܝܟܼ ܕܟܼܠ ܟ̱ܠܹܗ ܐܲܬܼܪܵܐ ܠܚܘܼ̈ܫܵܒܹܐ ܢܘܼܟܼܪ̈ܵܝܹܐ>
      text <ܠܵܐ ܢܸܗܘܸܐ܁ ܘܬܼܘܼܒܼ ܪܗܝܼܒܼܵܐܝܼܬܼ ܢܵܛܹ̇ܕܼ ܡܲܝܬܸܐ ܠܹܗ ܠܗܵܘܢܵܐ ܠܘܵܬܼ>
      text <ܤܘܼܟܵܠܵܗ̇ ܕܲܨܠܘܿܬܼܵܐ ܘܲܕܼܙܘܼܡܵܪܵܐ܁ ܕܠܵܐ ܡܵܐ ܕܐܲܓܲܪ ܬܲܡܵܢ܃ ܐܵܦܸܢ>
      text <ܡܵܘܬܪܵܢܝܵܐ ܡܲܪܢܝܼܬܼܵܐ ܕܲܒܼܗܘܿܢ܃ ܢܸܬܼܓܠܸܙ ܠܹܗ ܡ̣ܢ ܡܲܡܠܠܵܐ>
      text <ܕܥܲܡ ܐܲܠܵܗܵܐ ܘܢܘܼܗܪܵܐ ܕܬܹܐܘܿܪܝܼܵܐ܃ ܕܲܡܥܵܕܼ ܡܩܲܒܸܠ ܗܵܘܵܢܵܐ>
      text <ܡ̣ܢ ܨܠܘܿܬܼܵܐ ܗܵܝ̇ ܕܲܕܼܠܵܐ ܦܸܗܝܵܐ܃ ܕܝܼܚܝܼܕܼܵܐܝܼܬܼ ܒܝܲܕܼ ܟܲܤܝܘܼܬܹܗ>
    block
      text <ܕܠܸܒܵܐ ܡܡܲܠܸܠ ܥܲܡ ܡܵܪܹܗ ܒܲܟܼܢܝܼܟܼܘܼܬܼܵܐ ܕܚܘܼܫܵܒܼܵܘ̈ܗܝ܁ ܘܗܵܟܲܢ>
      text <ܘܲܒܼܗܵܠܹܝܢ ܡܲܦܩܝܼܢ܃ ܟ̱ܠܹܗ ܙܲܒܼܢܵܐ ܕܚܲܝܲܝ̈ܗܘܿܢ܁ ܟܲܕܼ ܟܠܚܲܕܼ ܚܲܕܼ>
      text <ܡܸܢܗܘܿܢ ܫ̣ܦܲܪ ܠܡܵܪܹܗ ܒܥܲܡܠܵܘ̈ܗܝ܃ ܠܦܘܼܬܼ ܡܫܘܼܚܬܹܗ ܘܐܲܝܟܼ>
      text <ܚܲܝܠܹܗ܃ ܒܟܼܠܹܗ ܛܘܼܝܵܒܼܵܐ ܕܨܸܒܼܝܵܡܢܵܐ܁>
      text <ܐܸܢ ܐܝܼܬܼ ܕܹܝܢ ܕܨܵܒܹ̇ܐ ܕܲܢܢܝܼܚ ܐܦܲܓܼܪܹܗ ܩܲܠܝܼܠ܃ ܡܫܲܠܸܡ܃>
      text <ܘܝܵܬܹ̇ܒܼ ܠܘܼܩܒܲܠ ܡܲܕܼܢܚܵܐ܁ ܘܲܟܼܡܵܐ ܬܘܼܒܼ ܕܝܲܬܝܼܒܼ܃ ܠܵܐ ܡܲܪܦܸܐ>
      text <ܠܪܸܝܵܢܹܗ ܕܲܗܘ̤ܵܐ ܒܲܛܝܼܠ܁ ܐܸܠܵܐ ܗܵܪܹܓܼ ܘܪܵܢܹܐ ܘܡܸܬܼܚܲܫܲܒܼ܃ ܥܲܠ>
      text <ܪܲܒܿܘܼܬܹܗ ܕܗܵܢܵܐ ܕܘܼܒܵܪܵܐ܁ ܘܲܕܼܡܵܢܵܘ܃ ܘܲܟܼܡܵܐ ܥܡܝܼܠ ܦܘܼܠܚܵܢܹܗ܁>
      text <ܘܕܲܟܼܡܵܐ ܪܲܒܿ ܟܠܝܼܠܹܗ܃ ܘܲܟܼܡܵܐ ܫܒܼܝܼܚ ܦܹܐܪܵܐ ܕܥܲܡܠܵܘ̈ܗܝ܁>
      text <ܘܕܲܟܼܡܵܐ ܙܗܝܼܪܘܼܬܼܵܐ ܬܵܒܲ̇ܥ܃ ܘܕܲܐܝܟܲܢ ܐܸܬܼܗܲܦܲܟܼܘ ܒܹܗ ܩܲܕܼܡܵܝܹ̈ܐ܁>
      text <ܘܠܲܐܝܠܹܝܢ ܐܸܫܬܿܘܝܼܘ ܒܫܘܼܠܵܡ ܐܵܓܼܘܿܢܲܝ̈ܗܘܿܢ܁ ܘܕܲܐܝܟܲܢ ܐܲܥܕܝܹܗ ܚܢܵܢܹܗ>
      text <ܕܝܼܫܘܿܥ ܡ̣ܢ ܥܵܠܡܵܐ܃ ܗܵܘ̇ ܕܬܼܵܥܹ̇ܫ ܗ̄ܘ̣ܵܐ ܒܹܗ ܥܲܡ̈ܠܹܐ ܤܪ̈ܝܼܩܹܐ܃>
      text <ܕܚܲܪܬܼܗܘܿܢ ܐܲܒܼܕܵܢܵܐ ܕܡ̣ܢ ܐܲܠܵܗܵܐ ܘܟܼܘܼܐܵܪܵܐ ܕܡ̣ܢ ܚܛܵܗܹ̈ܐ܃>
      text <ܘܐܲܝܬܝܹܗ ܠܦܘܼܠܚܵܢܵܐ ܗܵܢܵܐ ܕܡܲܠܲܟܹ̈ܐ܃ ܕܤܲܒܼܪܹܗ ܤܲܒܼܪܵܐ ܗ̄ܘ̣>
      text <ܫܲܪܝܼܪܵܐ܃ ܘܚܲܕܼܘܼܬܹܗ ܚܲܕܼܘܼܬܼܵܐ ܗ̣̄ܝ ܕܠܵܐ ܡܸܫܬܲܠܛܵܐ ܒܵܗ̇ ܥܵܩ̇ܬܼܵܐ܃>
      text <ܘܬܘܼܟܼܠܵܢܹܗ ܬܘܼܟܼܠܵܢܵܐ ܗ̄ܘ̣ ܕܠܵܐ ܡܸܬܿܕܲܓܲܠ܁ ܡܸܛܠ ܕܲܟܼܡܵܐ ܐܸܢ>
      text <ܢܸܥܡܲܠ ܒܲܪܢܵܫܵܐ܃ ܙܥܘܿܪܝܼܢ ܐܸܢܘܿܢ ܥܲܡܠܵܘ̈ܗܝ܃ ܒܦܸܚܡܵܐ ܕܐܲܝܠܹܝܢ>
      text <ܕܲܒܼܫܘܼܠܵܡܹܗ ܥܬܼܝܼܕܼ ܠܡܸܤܲܒܼ ܒܪܲܗܒܼܘܿܢ ܛܘܼ̈ܒܹܐ ܠܒܼܘܼܤܵܡܵܐ>
      text <ܕܢܲܦܫܹܗ܁>
      text <ܘܟܲܕܼ ܒܗܵܠܹܝܢ ܚܘܼ̈ܫܵܒܹܐ ܘܕܲܐܝܟܼ ܗܵܠܹܝܢ ܪܵܢܹܐ ܒܠܸܒܹܗ ܘܡܸܬܿܕܲܡܲܪ܃>
      text <ܗܵܝܕܹܝܢ ܡܫܲܡܲܪ ܠܹܗ ܠܗܵܘܢܵܐ ܒܡܲܪܟܲܒܼܬܼܵܐ ܕܪܘܼܚ ܘܡܲܦܪܲܚ܃ ܟܲܕܼ>
      text <ܡܲܦܗܸܐ ܠܹܗ ܥܲܡ ܟܠܗܘܿܢ ܐܲܒܼ̈ܗܵܬܼܵܐ ܩܲܕܝܼ̈ܫܹܐ ܕܲܒܼܟܼܠܕܵܪ܃ ܐܲܝܠܹܝܢ>
    block
      text <ܕܐܲܚܝܼܕܼ ܝܵܪܬܘܼܬܼܵܐ ܕܕܼܘܼܒܵܪ̈ܲܝܗܘܿܢ ܕܐܲܝܟܲܢ ܫܲܡܠܝܼ ܟܠܚܲܕܼ ܚܲܕܼ>
      text <ܡܸܢܗܘܿܢ ܒܦܘܼܪ̈ܫܵܢܹܐ ܡܫܲܚ̈ܠܦܹܐ܃ ܠܦܵܠܚܘܼܬܼܵܐ ܗܵܕܹܐ ܪܘܼܚܵܢܵܝܬܼܵܐ܁>
      text <ܘܕܲܐܝܟܲܢ ܐܲܪܦܝܼܘ ܫܲܝܢܵܐ ܘܐ̄ܢܵܫܘܼܬܼܵܐ܃ ܘܐܲܥܕܝܼܘ ܢܲܦܫܗܘܿܢ ܡ̣ܢ>
      text <ܢܘܼܬܵܦܵܘ̈ܗܝ ܕܥܵܠܡܵܐ ܘܡ̣ܢ ܚܲܝܹ̈ܐ ܡܕܼܵܘ̈ܕܹܐ܃ ܘܐܸܙܲܠ̣ܘ ܘܐܸܤܬܲܬܲܪܘ>
      text <ܒܛܘܼܪܹ̈ܐ ܘܒܲܡܥܲܪܹ̈ܐ ܘܒܲܐܬܼܪ̈ܵܘܵܬܼܵܐ ܡܲܒܼ̈ܥܕܹܐ ܘܲܡܫܵܘ̈ܚܕܹܐ܃ ܒܕܲܚ̣ܙܵܘ>
      text <ܕܠܵܐ ܡܸܬܼܓܡܲܪ ܕܘܼܒܵܪܵܐ ܗܵܢܵܐ ܒܹܝܬܼ ܒܢܲܝ̈ܢܵܫܵܐ ܡܸܛܠ ܥܘܼܘܵܟܹ̈ܐ>
      text <ܤܲܓܝܼ̈ܐܹܐܘ ܘܲܗܘ̤ܵܘ ܡܝܼ̈ܬܹܐ ܒܚܲܝܲܝ̈ܗܘܿܢ ܡܸܛܠ ܚܲܝܹ̈ܐ ܕܒܲܐܠܵܗܵܐ܃ ܟܲܕܼ>
      text <ܦܵܗܹ̇ܝܢ ܗ̄ܘ̣ܵܘ ܒܕܼܘܼ̈ܟܿܝܵܬܼܵܐ ܕܚܘܼܪܒܵܐ ܘܒܲܝܢܵܬܼ ܫܩܝܼ̈ܦܹܐ ܐܲܝܟܼ ܛܵܥܲܝ̈ܐ܃>
      text <ܐ̄ܢܵܫܵܐ ܕܠܵܐ ܦܵܚܹ̇ܡ ܗ̄ܘ̣ܵܐ ܥܵܠܡܵܐ ܟ̱ܠܹܗ܃ ܠܫܘܼܒܼܚܵܐ ܕܚܲܕܼ ܡܸܢܗܘܿܢ܁>
      text <ܟܲܕܼ ܐܝܼܬܼ ܡܸܢܗܘܿܢ܃ ܕܒܲܫܩܝܼ̈ܦܹܐ ܥܲܪ̈ܡܹܐ ܘܲܡܙܲܩ̈ܦܹܐ ܥܡܲܪܘ܁ ܘܐܝܼܬܼ>
      text <ܕܒܲܫܦܘܿܠܲܝ̈ ܛܘܿܪܹ̈ܐ܃ ܘܲܒܼܢܲܚ̈ܠܹܐ ܥܲܡܝܼ̈ܩܹܐ܁ ܘܐܝܼܬܼ ܕܲܒܼܚܘܼܠܵܢܹ̈ܐ>
      text <ܕܐܲܪܥܵܐܘܲܒܼܢܸܩ̈ܥܹܐ܃ ܐܲܝܟܼ ܗܵܠܹܝܢ ܕܚܵܦ̇ܪܝܼܢ ܬܲܥ̈ܠܹܐ ܠܡ̣ܟܼܡܲܢ ܒܗܘܿܢ܁>
      text <ܘܐܝܼܬܼ ܕܲܒܼܩܲܒܼܪܹ̈ܐ܃ ܘܒܲܫ̈ܢܵܢܵܬܐ ܕܛܘܼܪܹ̈ܐ܁ ܘܐܝܼܬܼ ܕܲܡܛܲܠܬܼܵܐ ܙܥܘܿܪܬܵܐ>
      text <ܢܩܲܫ̣ ܠܹܗ ܒܡܲܕܼܒܪܵܐ܃ ܘܒܼܵܗ̇ ܫܲܠܸܡ̣ ܫܲܪܟܵܢܵܐ ܕܚܲܝܵܘ̈ܗܝ܁ ܘܐܝܼܬܼ>
      text <ܕܲܒܼܢ̣ܵܐ ܠܹܗ ܤܝܵܓܼܬܼܵܐ ܙܥܘܿܪܬܵܐ ܒܪܹܫ ܛܘܼܪܵܐ܃ ܐܵܘ ܟܹܝܬܼ ܟܘܼܪܚܵܐ>
      text <ܙܥܘܿܪܵܐ܃ ܘܒܹܗ ܥ̣ܡܲܪ ܗܲܢܝܼܵܐܝܼܬܼ ܐܲܝܟܼ ܕܒܼܵܬܦܲܕܼܢܹ̈ܐ ܕܡܲܠܟܹ̈ܐ܁ ܘܲܕܼܠܵܐ>
      text <ܗ̄ܘ̣ܵܐ ܕܐܲܝܟܲܢ ܢܸܚܘܿܢ ܡܸܬܼܚܲܦܛܝܼܢ ܗ̄ܘ̣ܵܘ܃ ܐܸܠܵܐ ܕܐܲܝܟܲܢ ܢܸܫܦܲܪ>
      text <ܟܠܚܲܕܼ ܚܲܕܼ ܡܸܢܗܘܿܢ ܠܐܲܠܵܗܵܐ܃ ܘܲܢܫܲܠܸܡ ܠܐܵܓܼܘܿܢ݂ܗ ܫܲܦܝܼܪ܁>
      text <ܘܕܲܐܝܠܹܝܢ ܟܲܝ ܚܲܝܹ̈ܐ ܚܵܐܹ̇ܝܢ ܗ̄ܘ̣ܵܘ ܗܵܠܹܝܢ ܩܲܕܝܼ̈ܫܹܐ ܒܐܲܬܼܪ̈ܵܘܵܬܼܵܐ>
      text <ܗܵܠܹܝܢ ܒܲܦܓܲܪ ܟܲܝ ܚܵܐܹ̇ܝܢ ܗ̄ܘ̣ܵܘ܃ ܐܵܘ ܕܲܠܡܵܐ ܒܚܲܝܹ̈ܐ ܕܲܠܥܸܠ ܡ̣ܢ>
    block
      text <ܒܸܤܪܵܐ ܘܲܕܼܡܵܐ ܠܵܐ ܟܲܝ ܙܸܥܪܲܬ̤ ܢܲܦܫܵܐ ܒܟܼܠܹܗ ܗܵܘ̇ ܨܸܕܼܝܵܐ ܠܵܐ>
      text <ܟܲܝ ܬܚܸܒܼ ܚܲܝܠܵܐ ܕܲܡܤܲܝܒܿܪܵܢܘܼܬܼܵܐ ܒܟܼܠܹܗ ܙܲܒܼܢܵܐ ܗܵܘ̇ ܐܲܪܝܼܟܼܵܐ܃>
      text <ܠܵܐ ܬܸܫܬܲܗܝܼ ܦܲܓܼܪܵܐ ܒܟܼܠܹܗ ܗܵܘ̇ ܛܵܘܪܵܐ ܕܡܸܬܼܚܵܐ܃ ܒܚܘܼܤܟܵܢܵܐ>
      text <ܕܡ̣ܢ ܟ̱ܠܵܗ̇ ܚܫܲܚܬܼܵܐ ܕܤܘܼܢܩܵܢ ܟܝܵܢܵܐ ܒܡܵܢܵܐ ܟܲܝ ܐܸܬܼܢܛܲܪܘ>
      text <ܒܗܘܿܢ ܚܲܝܹ̈ܐ ܐ̄ܢܵܫܵܝܹ̈ܐ ܘܲܕܼܥܲܡ ܗܵܠܹܝܢ ܟܠܗܹܝܢ ܐܲܝܠܹܝܢ ܐܵܓܿܘܿܢܹ̈ܐ ܤܲܝܒܲܪܘ܃>
      text <ܘܐܲܝܠܹܝܢ ܐܘܼ̈ܠܨܵܢܹܐ ܐܲܝܟܲܢ ܚܝܼܨܵܐܝܼܬܼ܃ ܐܲܝܟܲܢ ܕܠܵܐ ܕܘܼܘܵܕܼ ܡܚܲܡܤܢܝܼܢ>
      text <ܗ̄ܘ̣ܵܘ ܠܥܲܤܩܘܼܬܼ ܩܪ̈ܵܒܹܐ ܡܫܲܚ̈ܠ̱ܦܹܐ܃ ܕܲܠܗܘܿܢ ܐܵܪܥܝܼܢ ܗ̄ܘ̣ܵܘ ܡ̣ܢ>
      text <ܪ̈ܘܼܚܹܐ ܒܝܼ̈ܫܵܬܼܵܐ ܘܐܲܝܟܲܢ ܠܵܐ ܢܸܬܼܪܲܦܝܼܘ ܒܟܼܠܹܗ ܡܸܬܼܚܵܐ ܕܚܲܝܲܝ̈ܗܘܿܢ>
      text <ܥܕܲܡܵܐ ܠܫܘܼܠܵܡܵܐ܃ ܡ̣ܢ ܥܲܡܠܲܝ̈ܗܘܿܢ ܥܲܤ̈ܩܹܐ ܘܲܡܩܲܛܥܹ̈ܐ܁ ܐܲܝܟܲܢ>
      text <ܠܵܐ ܟܸܪܝܲܬ̤ ܠܗܘܿܢ ܪܘܼܚܵܐ ܒܗܵܝ̇ ܟ̱ܠܹܗ̇ ܡܫܵܘܚܕܼܘܼܬܼܵܐ܃ ܚܤܝܼܟܲܬܼ>
      text <ܡ̣ܢ ܒܘܼ̈ܝܵܐܹܐ ܡܸܬܼܚܲܙܝܵܢܹ̈ܐ ܘܕܼܐܝܼܬܼ ܟܲܝ ܒܲܟܼܝܵܢܵܐ ܐ̄ܢܵܫܵܝܵܐ ܗܵܢܵܐ ܟ̱ܠܹܗ>
      text <ܚܲܝܠܵܐ܃ ܘܕܲܐܝܟܲܢ ܬܘܼܒܼ ܡܢܲܛܲܪ ܗ̄ܘ̣ܵܐ ܠܗܘܿܢ ܚܲܝܠܵܐ ܐܲܠܗܵܝܵܐ ܕܠܵܐ>
      text <ܢܸܟܼܝܵܢ܃ ܒܟܼܠܗܘܿܢ ܗܵܢ̣ܘܿܢ ܢܸܤ̈ܝܘܿܢܹܐ ܡܫܲܚ̈ܠ̱ܦܹܐ܁ ܘܕܲܐܝܟܲܢ ܡܛܲܝܸܒܼ>
      text <ܗ̄ܘ̣ܵܐ ܠܟܼܠܚܲܕܼ ܚܲܕܼܸ ܡܸܢܗܘܿܢ܃ ܠܦܘܼܬܼ ܐܲܬܼܪܵܐ ܕܥܵܡܲܪ ܒܹܗ>
      text <ܒܦܘܼܪ̈ܢܵܤܹܐ ܡܫܲܚ̈ܠ̱ܦܹܐ܃ ܡܘܼܠܵܝ ܤܘܼܢܩܵܢܵܐ ܕܲܚܫܲܚܬܼܵܐ ܕܡܸܬܼܒܲܥܝܵܐ>
      text <ܗ̄ܘ̣ܵܬܼ ܠܹܗ ܟܲܕܼ ܐܝܼܬܼ ܡܸܢܗܘܿܢ܃ ܕܲܒܼܝܲܕܼ ܦܵܪܲܚܬܼܵܐ ܡܬܲܪܤܸܐ ܗ̄ܘ̣ܵܐ>
      text <ܠܹܗ܁ ܗܵܐ ܠܲܡ܃ ܫܬܝܼܢ ܫܢ̈ܝܼܢ ܐܝܼܬܼ ܠܝܼ ܕܫܵܩܹ̇ܠ ܐ̄ܢܵܐ܃ ܦܸܠܓܵܗ̇>
      text <ܕܠܲܚܡܵܐ ܡ̣ܢ ܦܵܪܲܚܬܼܵܐ ܗܵܕܹܐ܁ ܐܝܼܬܼ ܬܘܼܒܼ ܕܡ̣ܢ ܐܝܼܠܵܢܵܐ ܡܸܕܸܡ ܐܵܘ>
      text <ܕܸܩܠܵܐ ܒܛܲܟܼܤܵܐ ܕܲܠܥܸܠ ܡ̣ܢ ܟܝܵܢܵܐ܃ ܐܲܝܟܼ ܕܐܸܡ݂ܲܪ ܚܲܕܼ ܡܸܢܗܘܿܢ܁>
      text <ܗܵܢܵܘ ܕܹܝܢ܃ ܗܵܘ̇ ܐܲܦܸܤܩܘܿܦܵܐ ܕܬܼܵܐܹ̇ܒܼ ܗ̄ܘ̣ܵܐ ܒܡܲܕܼܒܪܵܐ܁ ܐܝܼܬܼ ܠܝܼ>
      text <ܠܲܡ ܗܵܫܵܐ ܕܐܝܼܬܲܝ ܒܗܵܢܵܐ ܡܲܕܼܒܪܵܐ܃ ܗܵܐ ܐܲܪܒܿܥܝܼܢ ܘܲܬܼܫܲܥ ܫܢ̈ܝܼܢ܁>
      text <ܚܲܝܲܝ̈ ܕܹܝܢ ܝܲܗ̣̄ܒܼ ܠܝܼ ܐܲܠܵܗܵܐ܃ ܡ̣ܢ ܗܵܢܵܐ ܕܸܩܠܵܐ܁ ܐܲܟܼܘܵܬܹܗ ܬܘܼܒܼ܃>
    block
      text <ܘܗܵܘ̇ ܩܲܕܝܼܫܵܐ ܕܲܗܘ̤ܵܐ ܒܡܲܦܘܼܠܬܼܵܐ ܫܬܼܵܐ ܝܲܪ̈ܚܝܼܢ ܒܕܲܝܪܹܗ܁ ܘܲܥܪܲܩ̣>
      text <ܘܐܸܙܲܠ̣ ܠܡܲܕܼܒܿܪܵܐ ܓܵܘܵܝܵܐ܃ ܐܲܝܟܼ ܕܲܢܬܼܘܼܒܼ ܡ̣ܢ ܚܛܝܼܬܹܗ܁ ܗܵܢܵܘ>
      text <ܕܹܝܢ܃ ܗܵܘ̇ ܕܟܼܵܐܹܒܼ ܗ̄ܘ̣ܵܐ ܠܹܗ ܛܲܪܦܵܐ ܕܟܲܒܼܕܹܗ܃ ܘܐܸܬ̣ܼܵܐ ܡܲܠܲܐܟ̣ܵܐ>
      text <ܘܐܲܚܠܡܹܗ܁ ܘܐܝܼܬܼ܃ ܕܲܒܼܚܲܝ̈ܗܘܵܬܼܵܐ܁ ܐܲܝܟܼ ܗܵܘ̇ ܛܘܼܒܼܵܢܵܐ ܕܥܵܡܲ݁ܪ ܗ̄ܘ̣ܵܐ>
      text <ܒܚܘܼܠܵܢܵܐ ܒܡܲܕܼܒܿܪܵܐ ܕܲܤܕܼܘܿܡ܁ ܘܐܝܼܬܼ ܕܹܝܢ ܐܲܝܟܵܐ ܕܡܲܕܼܒܿܪܵܐ ܩܲܪܝܼܒܼ>
      text <ܗ̄ܘ̣ܵܐ ܠܝܲܬܼܒܵܐ܃ ܒܝܲܕܼ ܒܢܲܝ̈ܢܵܫܵܐ ܡܦܲܪܢܸܣ ܗ̄ܘ̣ܵܐ ܠܗܘܿܢ܁ ܐܲܝܟܼ ܗܵܘ̇>
      text <ܓܲܒܼܪܵܐ ܚܠܝܼܨܵܐ ܕܲܚܙܵܝܗܝ ܤܪܵܦܝܼܘܿܢ܁ ܘܐܲܝܟܼ ܗܵܘ̇ ܛܘܼܒܼܵܢܵܐ ܡܲܪܛܸܢܝܵܢܹܐ>
      text <ܕܥܵܡܲܪ ܗ̄ܘ̣ܵܐ ܒܗܵܝ̇ ܓܵܙܲܪܬܵܐ ܕܫܲܠܝܵܐ܃ ܘܤܵܥܲܪ ܗ̄ܘ̣ܵܐ ܠܹܗ ܓܲܒܼܪܵܐ>
      text <ܬܲܓܵܪܵܐ ܬܲܪܬܹܝܢ ܙܲܒܼ̈ܢܝܼܢ ܒܫܲܢ̄ܬܐ܁ ܐܲܝܟܵܐ ܓܹܝܪ ܕܠܵܐ ܩܲܪܝܼܒܼ ܗ̄ܘ̣ܵܐ>
      text <ܝܲܬܼܒܵܐ ܘܠܵܐ ܐܘܼܪ̈ܚܵܬܼܵܐ ܡܸܕܸܡ܃ ܒܝܲܕܼ ܡܲܠܲܐܟܼܵܐ ܤܵܥܲܪ ܗ̄ܘ̣ܵܐ ܠܗܘܿܢ܁>
      text <ܐܲܝܟܼ ܗܵܝ̇ ܕܐܲܡܝܼܪܵܐ ܡܸܛܠ ܛܘܼܒܵܢܵܐ ܐܵܦܲܠܘܿ܃ ܕܥܵܡܲܪ ܗ̄ܘ̣ܵܐ ܠܲܡ>
      text <ܒܲܛܦܵܝܹܗ ܕܛܘܼܪܵܐ ܒܲܡܥܲܪܬܼܵܐ ܙܥܘܿܪܬܼܵܐ܁ ܥ̇ܒܼܵܕܹܗ ܠܲܡ ܗܵܢܵܐ ܗ̄ܘ̣ܵܐ܃>
      text <ܕܲܨܠܘܿܬܼܵܐ ܡܩܲܪܸܒܼ ܗ̄ܘ̣ܵܐ ܠܐܲܠܵܗܵܐ ܝܵܘܡܵܐ ܟ̱ܠܹܗ܃ ܘܲܡܵܐܐ ܙܲܒܼ̈ܢܝܼܢ>
      text <ܒܠܸܠܝܵܐ܁ ܡܹܐܟܼܘܼܠܬܹܗ ܠܲܡ܃ ܟܲܕܼ ܠܵܐ ܝܵܨܹ̇ܦ܃ ܐܵܬܼ̇ܝܵܐ ܗ̄ܘ̣ܵܬܼ>
      text <ܒܡܲܕܼܒܿܪܵܐ ܒܝܲܕܼ ܡܲܠܲܐܟ̣ܵܐ܁ ܠܒܼܝܼܫ ܗ̄ܘ̣ܵܐ ܕܹܝܢ ܩܠܘܿܒܼܝܼܢ܃ ܘܲܪܡܸܐ>
      text <ܗ̄ܘ̣ܵܐ ܥܲܠ ܪܹܫܹܗ ܡܲܥܦܪܵܐ ܙܥܘܿܪܵܐ܁ ܘܗܵܠܹܝܢ ܦܵܫ̣ܘ ܥܠܵܘܗܝ>
      text <ܒܡܲܕܼܒܪܵܐ܃ ܟܲܕܼ ܠܵܐ ܒܵܠܹ̇ܝܢ܁ ܚ̣ܙܲܝܬܿ ܐܲܝܟܲܢ ܝܵܨܹ̇ܦ ܐܲܠܵܗܵܐ ܕܦܵܠܚܵܘ̈ܗܝ>
      text <ܒܟܼܠܡܸܕܸܡ ܘܲܐ̄ܚܪ̈ܵܢܹܐ܃ ܥܸܩܵܪܹ̈ܐ ܡܸܤܬܲܝܒܿܪܝܼܢ ܗ̄ܘ̣ܵܘ܁ ܘܲܐ̄ܚܪ̈ܵܢܹܐ܃ ܡ̣ܢ>
      text <ܝܘܼܪ̈ܵܩܹܐ ܡܸܬܼܐܲܟܼ̈ܠܵܢܹܐ܃ ܕܡ̣ܢ ܢܲܦܫܗܘܿܢ ܝܵܥܹ̇ܝܢ܁ ܐ̄ܚܪ̈ܵܢܹܐ܃ ܙܲܪ̈ܥܘܿܢܹܐ>
      text <ܡܲܬܼܪ̈ܲܝܵܐ ܘܝܲܪܩܵܐ ܟܒܼܝܼܫܵܐ܃ ܗܵܠܹܝܢ ܕܲܒܼܛܝܼܠܵܐܝܼܬܼ ܡܸܙܕܲܪܥܝܼܢ ܗ̄ܘ̣ܵܘ܁>
      text <ܐ̄ܚܪ̈ܵܢܹܐ܃ ܡ̣ܢ ܦܹܐܪܹ̈ܐ ܕܐܝܼܠܵܢܹ̈ܐ܁ ܐܝܼܬܼ ܬܘܼܒܼ ܕܲܡܫܲܪܬܵܐ ܕܲܟܼܪܲܦܤܵܐ>
      text <ܘܲܪܨܝܼܢܵܐ ܕܫܵܚܹ̇ܠ܃ ܤܵܦܹ̇ܩ ܗ̄ܘ̣ܵܐ ܠܗܘܿܢ ܠܤܘܼܢܩܵܢ ܚܲܝܹ̈ܐ ܗܵܠܹܝܢ>
    block
      text <ܦܵܪ̈ܘܿܚܹܐ܃ ܟܡܵܐ ܕܲܟܼܝܵܢܵܐ ܒܲܠܚܘܿܕܼ ܕܦܲܓܼܪܵܐ ܒܹܗ ܡܸܬܼܢܛܲܪ ܗ̄ܘ̣ܵܐ>
      text <ܒܚܲܝܘܼܬܼܵܐ܁ ܥܲܠ ܫܲܪܟܵܐ ܬܘܼܒܼ ܕܥܘܼ̈ܗܕܵܢܹܐ ܡܵܘܬܿܪ̈ܵܢܹܐ܃ ܕܲܒܼܙܲܒܼ̈ܢܹܐ>
      text <ܗܵܠܹܝܢ ܡܸܬܿܬܿܙܝܼܥܝܼܢ ܡ̣ܢ ܛܲܝܒܿܘܼܬܼܵܐ܃ ܠܒܼܘܼܝܵܐܵܐ ܕܒܲܪܢܵܫܵܐ܁>
      text <ܟܲܕܼ ܕܹܝܢ ܒܗܵܠܹܝܢ ܘܕܲܐܝܟܼ ܗܵܠܹܝܢ ܥܸܢܝܵܢܹ̈ܐ ܐܝܼܬܼܵܘܗܝ ܒܲܪܢܵܫܵܐ>
      text <ܒܗܵܘܢܹܗ܃ ܗܵܝܕܹܝܢ ܪܵܘܹ̇ܐ ܐܲܝܟܼ ܕܲܒܼܚܲܡܪܵܐ ܚܲܝܵܐ܃ ܘܛܵܥܹ̇ܐ ܝܵܬܹܗ܁>
      text <ܘܚܵܙܹ̇ܐ ܬܘܼܒܼ ܠܢܲܦܫܹܗ ܘܡܸܬܿܕܲܡܲܪ܃ ܕܲܒܼܟܼܠܹܗ ܗܵܘ̇ ܟܪܘܼܟܼܝܵܐ>
      text <ܕܲܒܼܡܲܕܼܒܿܪܵܐ ܘܦܸܓܼܥܵܐ ܕܩܲܕܝܼ̈ܫܹܐ܃ ܠܲܓܼܡܵܪ ܢܸܟܼܝܵܢܵܐ ܠܵܐ ܦܵܓܲܥ ܒܹܗ>
      text <ܒܗܵܘܢܵܐ܁ ܐܸܠܵܐ ܐܲܝܟܼ ܗܵܘ̇ ܕܥܲܡܗܘܿܢ ܕܩܲܕܝܼ̈ܫܹܐ ܗܵܢ̇ܘܿܢ ܐܝܼܬܼܵܘܗܝ>
      text <ܡܸܟܹܝܠ܃ ܘܓܲܠܝܵܐܝܼܬܼ ܚܵܙܹ̇ܐ ܠܗܘܿܢ܃ ܗܵܟܲܢܵܐ ܡܸܤܬܿܒܲܪ ܠܹܗ ܒܥܸܕܵܢܵܐ>
      text <ܗܵܘ̇܁ ܘܡܸܟܵܐ ܡ̣ܢ ܗܵܢܵܐ ܕܘܼܟܼܪܵܢܵܐ ܕܕܼܘܼܒܵܪ̈ܲܝܗܘܿܢ ܕܩܲܕܝܼ̈ܫܹܐ܃ ܕܲܡܗܲܓܸܠܼ>
      text <ܗܵܘܢܵܐ ܡ̣ܢ ܥܘܼܗܕܵܢܵܐ ܕܬܲܫܥ̈ܝܵܬܼܗܘܿܢ܃ ܘܡ̣ܢ ܗܵܢܵܐ ܗܸܪܓܵܐ ܕܲܒܼܗܘܿܢ܃>
      text <ܩܘܼܛܵܥܵܐ܃ ܒܵܛܹ̇ܠ܁ ܘܡܲܐܝܼܢܘܼܬܼܵܐ܃ ܡܸܬܼܪܲܕܼܦܵܐ܁ ܗܲܕܵܡܹ̈ܐ܃ ܡܸܬܼܚܲܨܝܼܢ܁>
      text <ܘܫܸܢܬܼܵܐ܃ ܡܸܬܿܛܲܪܕܵܐ ܡ̣ܢ ܬܸܡܪܹ̈ܐ܁ ܘܬܲܪܥܝܼܬܼܵܐ܃ ܡܸܬܼܓܲܒܿܪܵܐ܁>
      text <ܘܕܸܚܠܬܼܵܐ܃ ܫܵܕܼܝܵܐ ܡܸܢܵܗ̇܁ ܘܦܸܗܝܵܐ܃ ܓܲܢ̄ܒܵܪܵܐܝܼܬܼ ܡܸܤܬܿܚܸܦ܁ ܘܪܸܥܝܵܢܵܐ܃>
      text <ܡܸܬܼܟܲܢܲܫ܁ ܘܪܸܬܼܚܵܐ ܚܲܡܝܼܡܵܐ ܒܠܸܒܵܐ܃ ܡܸܬܼܓܵܘܙܲܠ܁ ܘܚܲܕܼܘܼܬܼܵܐ ܠܵܐ>
      text <ܡܸܬܼܡܲܠܠܵܬܝܼܬܼܵܐ ܒܢܲܦܫܵܐ܃ ܢܵܒܼ̇ܗܵܐ܁ ܘܡ̣ܢ ܗܵܪܟܵܐ܃ ܕܸܡ̈ܥܹܐ ܚܲܝ̈ܠܝܵܬܼܵܐ>
      text <ܕܲܡܨܲܒ̈ܥܵܢ ܦܠܲܟܹ̈ܐ܁ ܪܘܵܙܵܐ ܪܘܼܚܵܢܵܐ܃ ܕܡܲܪܘܸܐ ܠܗܵܘܢܵܐ܁ ܒܘܼ̈ܝܵܐܹܐ>
      text <ܕܠܵܐ ܡܸܬܼܦܲܫܩܝܼܢ܃ ܕܲܡܩܲܒܿܠܵܐ ܢܲܜܫܵܐ܁ ܤܲܒܼܪܵܐ ܕܤܵܡܹ̇ܟܼ ܠܠܸܒܵܐ܃>
      text <ܘܲܡܓܲܒܲܪ܁ ܘܗܵܝܕܹܝܢ ܐܲܝܟܼ ܗܵܘ̇ ܕܒܲܫܡܲܝܵܐ ܡܕܲܝܪ܃ ܗܵܟܲܢܵܐ ܡܸܬܿܕܲܡܸܐ>
      text <ܠܹܗ ܠܒܲܪܢܵܫܵܐ܃ ܒܫܲܗܪܹܗ ܗܵܘ̇ ܤܒܼܝܼܣ ܡ̣ܢ ܛܵܒܼ̈ܬܼܵܐ܁ ܒܗܵܠܹܝܢ>
      text <ܘܕܲܐܝܟܼ ܗܵܠܹܝܢ ܐܵܬܹ̇ܝܢ ܠܲܩܕܼܵܡܲܝܗܘܿܢ܃ ܗܵܢܘܿܢ ܕܲܒܼܦܘܼܪܫܵܢܵܐ ܥܵܡ̇ܠܝܼܢ>
      text <ܒܫܲܗܪܵܐ܁ ܠܲܝܬܿ ܓܹܝܪ ܡܸܕܸܡ ܕܗܵܟܲܢ ܡܙܲܗܸܐ ܪܸܥܝܵܢܵܐ ܘܲܡܚܲܕܸܐ܃>
    block
      text <ܘܲܡܢܲܗܲܪ ܗܵܢܵܐ ܘܲܡܛܲܠܸܩ ܚܘܼ̈ܫܵܒܹܐ ܒܝܼ̈ܫܹܐ܃ ܘܪܵܘܙܵܐ ܒܹܗ ܢܲܦܫܵܐ܃>
      text <ܐܲܝܟܼ ܕܲܒܼܫܲܗܪܵܐ ܐܲܡܝܼܢܵܐ܁>
      text <ܡܸܛܠܗܵܢܵܐ ܐܲܡܝܼܢܝܼܢ ܗ̄ܘ̣ܵܘ ܒܥܲܡܠܵܐ ܗܵܢܵܐ ܕܫܲܗܪܵܐ ܟܗܘܿܢ>
      text <ܐܲܒܼ̈ܗܵܬܼܵܐ ܩܲܕܝܼ̈ܫܹܐ܃ ܘܐܲܚܝܼܕܝܼܢ ܗ̄ܘ̣ܵܘ ܠܩܵܢܘܿܢܵܐ ܗܵܢܵܐ ܕܥܝܼܪܘܼܬܼܵܐ>
      text <ܕܲܒܼܠܲܝ̈ܠܵܘܵܬܼܵܐ ܒܟܼܠܹܗ ܪܲܗܛܵܐ ܕܕܼܘܼܒܵܪ̈ܲܝܗܘܿܢ܁ ܝܲܬܝܼܪܵܐܝܼܬܼ܃ ܕܫܵܡܥܝܼܢ>
      text <ܗ̄ܘ̣ܵܘ ܠܦܵܪܘܿܩܲܢ ܒܕܼܘܼ̈ܟܿܝܬܼܵܐ ܤܲܓܝܼ̈ܐܵܬܼܵܐ ܕܲܡܙܲܗܲܪ ܠܲܢ ܥܲܠ ܗܵܕܹܐ>
      text <ܒܛܝܼܠܵܐܝܼܬܼ ܒܡܸܠܬܹܗ ܚܲܝܬܼܵܐ܃ ܕܲܗ̤ܘܲܝܬܘܿܢ ܠܲܡ ܫܵܗܪܝܼܢ ܒܟܼܠܙܒܲܢ>
      text <ܘܲܡܨܲܠܹܝܢ܁ ܘܐܸܬܿܬܿܥܝܼܪܘ ܠܲܡ ܘܨܲܠܵܘ܃ ܕܠܵܐ ܬܸܥܠܘܼܢ ܠܢܸܤܝܘܿܢܵܐ܁>
      text <ܘܬܼܘܼܒܼ܃ ܨܲܠܵܘ܃ ܘܠܵܐ ܬܸܡܐܲܢ ܠܟܼܘܿܢ܁ ܥܲܡ ܫܲܪܟܵܐ܁ ܟܲܕܼ ܠܵܐ>
      text <ܤܵܦܹ̇ܩ ܗ̄ܘ̣ܵܐ ܕܲܒܼܡܸܠܹ̈ܐ ܢܤܝܼܡ ܠܲܢ ܒܲܠܚܘܿܕܼ ܙܘܼܗܪܹ̈ܐ܃ ܐܸܠܵܐ>
      text <ܐܵܦ ܛܘܼܦܤܵܐ ܝܲܗ̣̄ܒܼ ܗ̄ܘ̣ܵܐ ܠܲܢ ܒܲܩܢܘܿܡܹܗ܃ ܕܠܲܥ̇ܒܼܵܕܼܵܐ>
      text <ܕܨܲܠܘܿܬܼܵܐ ܡܝܲܩܲܪ ܗ̄ܘ̣ܵܐ ܒܟܼܠܙܒܲܢ܃ ܝܲܬܝܼܪ ܡ̣ܢ ܟܠܡܸܕܸܡ܁>
      text <ܘܲܠܗܵܕܹܐ ܦܵܪܹܫ ܗ̄ܘ̣ܵܐ ܢܲܦܫܹܗ܃ ܐܲܡܝܼܢܵܐܝܼܬܼ܁ ܘܠܲܨܠܘܿܬܼܵܐ܃ ܠܵܘ>
      text <ܫܝܼܥܵܐܝܼܬܼ܁ ܐܸܠܵܐ ܓܵܒܹ̇ܐ ܗ̄ܘ̣ܵܐ ܠܹܗ ܠܥܸܕܵܢܵܐ ܕܠܸܠܝܵܐ܃ ܘܠܲܐܬܼܪܵܐ>
      text <ܚܘܼܪܒܵܐ܁ ܕܲܒܼܗܵܝ̇ ܠܲܡ ܕܟܲܕܼ ܦܲܪܝܼܩܝܼܢܲܢ ܡ̣ܢ ܟ̱ܠܹܗ ܪܵܘܒܵܐ ܘܲܫܓܼܘܼܫܝܵܐ܃>
      text <ܢܸܟܫܲܚ ܒܫܸܠܝܵܐ ܠܲܡܨܲܠܵܝܘܼ ܐܲܝܟܼ ܡܵܐ ܕܲܦܐܸܐ܁ ܐܵܦ ܟܠܗܘܿܢ ܓܸܠܝܵܢܹ̈ܐ>
      text <ܕܲܗܘ̤ܵܘ ܠܘܵܬܼ ܩܲܕܝܼ̈ܫܹܐ ܥܲܠ ܡܸܕܸܡ ܡܸܕܸܡ܃ ܐܸܢ ܐܲܝܟܼ ܕܲܠܚܘܼܟܵܡܗܘܿܢ>
      text <ܕܝܼܠܗܘܿܢ ܘܲܠܝܘܼܠܦܵܢܵܐ ܕܓܼܵܘܵܐ܃ ܒܥܸܕܵܢܵܐ ܕܠܸܠܝܵܐ ܐܲܝܟܼ ܕܲܒܼܤܘܿܓܼܵܐܐ܃>
      text <ܘܲܒܼܙܲܒܼܢܵܐ ܕܲܨܠܘܿܬܼܵܐ ܗܵܘܹ̇ܝܢ ܗ̄ܘ̣ܵܘ ܠܘܵܬܼܗܘܿܢ܁ ܡܸܛܠܗܵܢܵܐ ܐܵܦ>
      text <ܐܲܒܼܵܗܲܝ̈ܢ ܐܲܝܟܼ ܡܲܢ ܕܡܸܢܹܗ ܕܦܵܪܘܿܩܲܢ ܩܲܒܸܠ̣ܘ ܝܘܼܠܦܵܢܵܐ ܗܵܢܵܐ>
      text <ܡܥܲܠܝܵܐ ܕܥܲܠ ܨܠܘܿܬܼܵܐ܃ ܘܥܝܼܪܘܼܬܼܵܐ ܕܒܼܵܗ̇ ܐܲܝܟܼ ܦܘܼܩܕܵܢܹܐ>
      text <ܬܘܼܒܼ ܕܲܫܠܝܼܚܵܐ܃ ܠܫܸܠܝܵܐ ܘܠܲܤܦܝܼܩܘܼܬܼܵܐ ܕܡ̣ܢ ܟܠ ܓܵܒܹ̇ܝܢ ܗ̄ܘ̣ܵܘ>
    block
      text <ܩܲܕܼܡܵܝܑܬܼ܃ ܐܲܝܟܼ ܕܢܸܗܘܘܿܢ ܕܠܵܐ ܦܤܵܩ ܒܩܲܪܝܼܒܼܘܼܬܹܗ ܕܐܲܠܵܗܵܐ>
      text <ܒܐܲܡܝܼܢܘܼܬܼܵܐ ܕܲܨܠܘܿܬܼܵܐ܁ ܠܵܘ ܒܲܠܚܘܿܕܼ ܡܸܛܠ ܕܠܵܐ ܢܸܬܼܥܲܟܿܪܘܼܢ>
      text <ܒܡܸܕܸܡ ܡ̣ܢ ܐܲܡܝܼܢܘܬܗܘܿܢ ܕܲܠܦܘܼܠܚܵܢܵܗ̇ ܥܵܪܩܝܼܢ ܗ̄ܘ̣ܵܘ ܠܫܸܠܝܵܐ܃>
      text <ܐܸܠܵܐ ܕܕܲܠܡܵܐ ܟܹܝܬܼ ܡܸܕܸܡ ܢܘܼܟܼܪܵܝܵܐ ܢܸܦܓܲܥ ܒܗܘܿܢ ܡ̣ܢ ܠܒܲܪ>
      text <ܘܢܸܕܼܠܘܿܚ ܠܪܸܥܝܵܢܵܐ ܙܲܗܝܵܐ܃ ܘܢܸܫܬܓܸܫ ܥܠܲܝܗܘܿܢ ܫܲܗܪܵܐ>
      text <ܡܚܲܕܼܝܵܢܵܐ ܕܐܝܼܬܼܵܘܗܝ ܢܘܼܗܪܵܐ ܕܢܲܦܫܵܐ܁ ܐܸܠܵܐ ܘܐܵܦ ܒܡܲܬܼܩܵܠܵܐ>
      text <ܐܵܟܼ̇ܠܝܼܢ ܗ̄ܘ̣ܵܘ܃ ܕܠܵܐ ܬܸܢܵܢܵܐ ܕܤܵܠܹ̇ܩ ܡ̣ܢ ܡܲܠܝܘܼܬܼܵܐ ܕܟܲܪܤܵܐ>
      text <ܠܗܵܘܢܵܐ ܢܲܥܡܸܛ܃ ܘܢܸܬܿܕܵܘܲܕܼ ܡ̣ܢ ܒܗܝܼܠܘܼܬܼܵܐ ܕܦܘܼܪܫܵܢܵܐ܃>
      text <ܘܢܸܬܼܓܠܸܙ ܡ̣ܢ ܒܘܼܤܵܡܵܐ ܪܘܼܚܵܢܵܐ ܕܡ̣ܢ ܨܠܘܿܬܼܵܐ ܡܸܫܬܲܟܲܢ܁>
      text <ܘܼܲܒܼܦܵܤܝܼ̈ܩܵܬܼܵܐ ܒܟܼܠ ܡܸܬܼܚܲܦܛܝܼܢ ܗ̄ܘ̣ܵܘ܃ ܕܢܸܫܟܿܚܘܼܢ ܕܲܕܼܠܵܐ>
      text <ܬܲܚܦܝܼܬܼܵܐ ܠܲܡܡܲܠܵܠܘܼ ܥܲܡ ܐܲܠܵܗܵܐ ܒܲܟܼܡܵܐ ܕܡܲܨܝܵܐ܃ ܟܲܕܼ ܒܡܸܕܸܡ>
      text <ܪܸܥܝܵܢܵܐ ܠܵܐ ܡܥܲܟܲܪ ܟܠ ܟ̱ܠܹܗ܁>
      text <ܕܒܲܕܼܓܼܘܿܢ ܡܸܛܠ ܕܲܡܦܵܝ ܘܐܵܦ ܗ̤ܘ ܤܵܛܵܢܵܐ܃ ܕܗܵܠܹܝܢ>
      text <ܟܠܗܹܝܢ ܛܵܒܼ̈ܬܼܵܐ ܐܲܤܝܼ̈ܢܵܢ ܒܓܼܵܘ ܦܘܼܠܚܵܢܵܐ ܗܵܢܵܐ ܬܡܝܼܗܵܐ܃ ܕܕܼܘܼܟܲܬܼ>
      text <ܢܲܦܫܵܐ ܡ̇ܢ ܐܝܼܬܹܝܗ̇ ܠܟܼܠܗܹܝܢ ܡܢܵܘ̈ܬܼܵܐ ܕܗܲܕܵܡܲܝ̈ ܓܘܼܫܡܵܗ̇>
      text <ܕܲܡܝܲܬܿܪܘܼܬܼܵܐ܃ ܚܵܤܹ̇ܩ ܒܹܗ ܒܗܵܢܵܐ܃ ܝܲܬܼܝܼܪ ܡ̣ܢ ܕܲܒܼܟܼܠܗܘܿܢ>
      text <ܕܘܼܒܵܪܹ̈ܐ܁ ܗܵܕܹܐ ܕܐܵܦ ܡ̣ܢ ܢܸܤܝܵܢܵܐ܃ ܝܵܕܲܥ̇ܝܼܢ ܠܵܗ̇ ܟܠܢܵܫ܁ ܕܐܵܦ>
      text <ܠܵܐ ܒܡܸܕܸܡ ܐ̄ܚܪܹܝܢ ܗܵܟܲܢܵܐ ܡܸܙܕܩܸܬܼ ܘܛܵܐܹ̇ܢ ܒܲܒܪܢܵܫܵܐ܃ ܘܲܡܥܲܬܸܕܼ>
      text <ܢܲܦܫܹܗ ܠܐܵܓܼܘܿܢܵܐ ܕܥܲܡܹܗ܃ ܐܲܝܟܼ ܕܲܒܼܫܲܗܪܵܐ ܕܠܸܠܝܵܐ܁ ܐܸܢ ܝܑܼܚܝܼܕܼܵܝܵܐ>
      text <ܢܸܗܘܸܐ܃ ܘܐܸܢ ܕܲܝܪܵܝܵܐ܃ ܘܐܸܢ ܥܵܠܡܵܝܵܐ܁ ܗܵܪܟܵܐ܃ ܠܵܐ ܡܸܟܹܝܠ>
      text <ܡܚܲܡܤܸܢ ܕܠܵܐ ܗ̤ܘ ܩܢܘܿܡܹܗ ܢܚܵܘܸܐ ܓܲܠܝܵܐܝܼܬܼ ܒܲܩܪܵܒܼܵܐ ܓܲܠܝܵܐ>
      text <ܕܲܠܩܘܼܒܼܠܹܗ ܕܠܵܐ ܡܸܨܥܵܝܵܐ܁ ܘܟܲܕܼ ܟܠ ܟ̱ܠܹܗ ܗ̤ܘ ܠܵܐ ܡܲܪܓܸܫ>
    block
      text <ܒܫܘܼ̈ܟܵܢܹܐ ܕܲܡܩܲܒܿܠܝܼܢ ܒܟܸܤܝܵܐ ܗܵܢܘܿܢ ܕܫܵܗ̇ܪܝܼܢ܃ ܐܸܠܵܐ ܚܵܤܹ̇ܡ>
      text <ܒܗܘܿܢ܃ ܡ̣ܢ ܐܸܤܟܹܡܵܐ ܢܲܟܼܦܵܐ ܕܩܵܘܡܗܘܿܢ܃ ܘܡ̣ܢ ܡܥܲܙܝܵܢܘܼܬܼܵܐ>
      text <ܕܠܘܼܩܒܲܠ ܫܸܢܬܼܵܐ ܒܥܝܼܪܘܼܬܼܵܐ ܕܲܒܼܬܸܫ̈ܒܿܚܵܬܼܵܐ ܘܙܘܼܡܵܪܵܐ܃ ܘܲܨ̈ܠܵܘܵܬܼܵܐ>
      text <ܕܒܲܟܼ̈ܦܵܦܹܐ ܘܲܦܫܵܛܹ̈ܐ܃ ܘܒܲܓܼ̈ܗܵܢܵܝܬܼܵܐ ܘܓܼܘܼܪ̈ܓܵܚܹܐ ܕܥܲܠ ܐܲܪܥܵܐ܃>
      text <ܘܬܲܚܢܲܢܬܼܵܐ ܠܸܒܵܢܵܝܬܼܵܐ ܕܟܼܠܹܗ ܠܸܠܝܵܐ܁ ܚܵܤܹ̇ܡ ܘܐܵܦ ܝܲܬܝܼܪܵܐܝܼܬܼ܃>
      text <ܒܗܵܝ̇ ܕܟܲܕܼ ܐ̄ܚܪ̈ܵܢܹܐ ܪܡܹܝܢ ܥܲܠ ܬܸܫܘ̈ܝܵܬܼܗܘܿܢ ܐܲܝܟܼ ܡܝܼ̈ܬܹܐ܃>
      text <ܘܡܸܨܛܲܕܸܐ ܒܗܘܿܢ ܐܲܝܟܼ ܨܸܒܼܝܵܢܹܗ ܒܚܸܙ̈ܘܵܢܹܐ ܢܕܝܼ̈ܕܹܐ ܘܲܡܫܲܟܿܪܹ̈ܐ>
      text <ܕܗܲܓܵܓܼܵܘ̈ܗܝ܃ ܘܲܡܥܲܪܓܸܠ ܠܵܗܘܿܢ ܐܲܝܟܼ ܕܒܲܤܝܵܢܵܐ ܒܦܲܢܛܵܤ̈ܝܼܵܣ>
      text <ܡܫܲܚ̈ܠܦܵܬܼܵܐ ܒܫܸܢܬܼܵܐ ܥܒܼܝܼܬܼܵܐ ܕܡ̣ܢ ܝܘܼܩܪܵܐ ܕܐܸܤܛܘܼܡܗܘܿܢ ܟ̱ܠܹܗ>
      text <ܠܸܠܝܵܐ܃ ܗܵܠܹܝܢ ܕܹܝܢ ܨܵܝܪܝܼܢ ܒܢܲܦܫܗܘܿܢ ܡܸܟܵܐ܃ ܠܗܵܝ̇ ܥܝܼܪܘܼܬܼܵܐ>
      text <ܕܲܩܝܵܡܬܼܵܐ܁ ܘܚܵܙܹ̇ܐ ܠܗܘܿܢ ܕܟܲܕܼ ܥܕܲܟܹܝܠ ܬܚܹܝܬܼ ܐܲܦܲܝ̈ ܬܲܪܥܵܐ ܕܒܸܤܪܵܐ>
      text <ܚܒܼܝܼܫܝܼܢ܃ ܘܲܒܼܟܼܠܫܵܥ ܓܲܠ̈ܠܹܐ ܕܡܵܝܘܿܬܼܘܼܬܼܵܐ ܡܸܬܿܓܲܪܹܝܢ ܒܗܘܿܢ܃>
      text <ܘܲܒܼܚܲܝܹ̈ܐ ܡܤܲܝ̈ܟܹܐ ܬܚܹܝܬܼ ܫܘܼܠܛܵܢܵܐ ܕܐܵܐܲܪ ܕܥܵܠܡܵܐ ܗܵܢܵܐ ܡܬܲܚܡܝܿܢ܃>
      text <ܛܘܼܦܤܵܐ ܕܗܵܘ̇ ܕܘܼܒܵܪܵܐ ܕܲܥܬܼܝܼܕܼ ܡܚܵܘܹܝܢ ܒܲܟܼܝܵܢܗܘܿܢ ܡܵܘܝܿܬܼܵܐ܁>
      text <ܚܲܝܠܵܐ ܪܲܒܵܐ ܩܲܝܢܵܐ ܨܠܘܿܬܼܵܐ ܕܲܒܼܥܸܕܵܢܹ̈ܐ ܕܠܸܠܝܵܐ ܡܸܬܼܩܲܪܒܼܵܐ܃>
      text <ܬܝܲܝܲܪ ܡ̣ܢ ܕܒܼܐܝܼܡܵܡܵܐ܁ ܘܡܸܛܠܗܵܢܵܐ ܟܠܗܘܿܢ ܙܲܕܝܼ̈ܩܹܐ܃ ܒܠܲܝ̈ܠܵܘܵܬܼܵܐ>
      text <ܡܨܲܠܹܝܢ ܗ̄ܘ̣ܵܘ܃ ܟܲܕܼ ܡܲܩܪܒܼܝܼܢ ܗ̄ܘ̣ܵܘ ܠܘܼܩܒܲܠ ܝܘܼܩܪܹܗ ܕܦܲܓܼܪܵܐ܃>
      text <ܘܠܘܼܩܒܲܠ ܚܲܠܝܘܼܬܼܵܗ̇ ܕܫܸܢܬܼܵܐ܁ ܘܠܲܟܼܝܵܢܵܐ ܡ̣ܢ ܕܝܼܠܹܗ܃ ܕܵܚܩ̇ܝܼܢ>
      text <ܗ̄ܘ̣ܵܘ܁ ܐܲܝܟܼ ܕܐܵܦ ܢܒܼܝܼܵܐ ܐܸܡ݂ܲܪ܃ ܕܲܠܐܝܲܬܼ ܒܬܸܢ̈ܚܵܬܼܝ܃ ܘܨܲܒܿܥܹ̇ܬܼ>
      text <ܒܟܼܠ ܠܲܝܠܹܗ ܥܲܪܤܝ܁ ܟܲܕܼ ܡܸܬܿܬܿܢܲܚ ܗ̄ܘ̣ܵܐ ܒܚܲܫܵܐ ܕܲܨܠܘܿܬܼܵܐ܃>
      text <ܡ̣ܢ ܥܘܼܡܩܵܐ ܕܠܸܒܹܗ܁ ܘܬܼܘܼܒܼ܃ ܒܦܸܠܓܹܗ ܕܠܸܠܝܵܐ ܩܵܡܹ̇ܝܬܼ ܕܐܵܘܕܹܐ>
      text <ܠܵܟܼ ܥܲܠ ܕܝܼܢܲܝ̈ܟ܃ ܙܲܕܝܼܩܵܐ܁ ܥܲܠ ܟܠ ܫܸܐܠܬܼܵܐ ܕܹܝܢ ܕܐܵܠܨܵܐܝܼܬܼ>
    block
      text <ܫܵܐܠܝܼܢ ܗ̄ܘ̣ܵܘ ܡ̣ܢ ܠܘܵܬܼ ܐܲܠܵܗܵܐ܃ ܒܲܨܠܿܬܼܵܐ ܕܲܒܼܱܫܗܪܵܐ ܕܠܲܝܼ̈ܠܵܘܵܬܼܵܐ>
      text <ܡܸܙܕܲܝܢܝܼܢ ܗ̄ܘ̣ܵܘ܃ ܘܡܸܚܕܼܵܐ ܡܩܲܒܿܠܝܼܢ ܗ̄ܘ̣ܵܘ ܫܸܐ̈ܠܵܬܼܗܘܿܢ܁ ܠܲܝܬܿ>
      text <ܡܸܕܸܡ ܕܲܕܼܚܝܼܠ ܘܐܵܦ ܥܲܠ ܤܵܛܵܢܵܐ܃ ܐܲܝܟܼ ܨܠܘܿܬܼܵܐ ܕܲܒܼܥܝܼܪܘܼܬܼܵܐ>
      text <ܕܠܸܠܝܵܐ ܡܸܬܼܩܲܪܒܼܵܐ܁ ܘܐܵܦܸܢ ܒܦܸܗܝܵܐ ܗܵܘܝܵܐ܃ ܠܵܐ ܗܵܦ̇ܟܵܐ>
      text <ܤܪܝܼܩܵܐܝܼܬܼ܃ ܐܸܠܵܐ ܐܸܢ ܛܵܟܼ ܠܒܲܪ ܡ̣ܢ ܟ̱ܠܵܗ̇ ܘܵܠܝܼܬܼܵܐ ܢܸܗܘܸܐ ܗܵܘ̇>
      text <ܡܵܐ ܕܡܸܫܬܿܐܸܠ܁ ܡܸܛܠ ܗܵܢܵܐ܃ ܕܲܪܵܐ ܚܲܤܝܼܢܵܐ ܡܵܚܹ̇ܐ ܥܲܡܗܘܿܢ܃>
      text <ܕܲܬܥܵܘܸܟܼ ܐܸܢܘܿܢ ܡ̣ܢ ܦܘܼܠܚܵܢܵܐ ܗܵܢܵܐ ܐܸܢ ܡܲܨܝܵܐ܃ ܠܗܵܢܘܿܢ ܕܒܹܗ>
      text <ܐܲܡܝܼܢܝܼܢ܁ ܐܲܝܠܹܝܢ ܕܹܝܢ ܕܩܲܠܝܼܠ ܡܥܲܙܹܝܢ ܠܘܼܩܒܲܠ ܒܝܼܫܘܼܬܼ ܨܸܢ̈ܥܵܬܹܗ܃>
      text <ܘܛܵܥܡ̇ܝܼܢ ܠܡܵܘܗ̈ܒܼܵܬܹܗ ܕܐܲܠܵܗܵܐ ܕܲܒܼܫܲܗܪܵܐ ܡܸܬܼܝܲܗ̈ܒܵܢ܃ ܘܲܡܢܲܤܹܝܢ>
      text <ܒܲܩܢܘܿܡܗܘܿܢ ܠܪܲܒܿܘܼܬܼ ܥܘܼܕܼܪ̈ܵܢܵܘܗܝ ܕܐܲܠܵܗܵܐ ܕܡܸܬܼܩܲܪܒܼܝܼܢ>
      text <ܠܗܘܿܢ܃ ܗܵܝܕܹܝܢ ܒܵܤܹ̇ܝܢ ܒܹܗ ܡܲܠܝܵܐܝܼܬܼ܃ ܒܹܗ ܘܲܒܼܟܼܠܗܘܿܢ>
      text <ܦܘܼܪ̈ܤܵܘܗܝ܁ ܘܒܲܕܓܼܘܿܢ ܝܲܬܝܼܪ ܡ̣ܢ ܟ̱ܠܹܗ ܓܵܘܵܐ ܕܥܹܕܬܵܐ܃ ܬܸܓܼܡܵܐ>
      text <ܗܵܢܵܐ ܕܝܼܚܝܼ̈ܕܼܵܝܹܐ ܐܲܚܝܼܕܼ ܕܲܪܵܐ ܕܲܠܩܘܼܒܼܠܹܗ܃ ܒܐܵܓܼܘܿܢܵܐ ܕܲܨܠܘܿܬܼܵܐ>
      text <ܘܲܕܼܫܲܗܪܵܐ܁ ܚܵܕܼܵܐ܃ ܡܸܛܠ ܤܦܝܼܩܘܼܬܼܗܘܿܢ ܕܡ̣ܢ ܡܸܬܼܚܲܙ̈ܝܵܢܝܵܬܼܵܐ܁>
      text <ܘܲܐ̄ܚܪܹܬܼܵܐ܃ ܡܸܛܠ ܐܲܡܝܼܢܘܼܬܼܗܘܿܢ ܕܲܒܼܫܸܠܝܵܐ܁ ܕܲܒܼܗܵܝ̇ ܕܲܓܼܠܝܼܙܝܼܢ>
      text <ܐܸܢܘܿܢ ܡ̣ܢ ܥܸܠ̈ܠܵܬܼܵܐ܃ ܠܵܐ ܡܸܫܟܲܚ ܡܸܟܹܝܠ ܡܦܲܠܗܸܕܼ ܠܚܘܼ̈ܫܵܒܲܝܗܘܿܢ>
      text <ܡ̣ܢ ܪܸܢܝܵܐ ܕܐܲܠܵܗܵܐ܃ ܘܲܢܥܲܟܲܪ ܐܸܢܘܿܢ ܡ̣ܢ ܬܲܟܼܫܲܦܬܗܘܿܢ ܐܲܡܝܼܢܬܼܵܐ>
      text <ܒܬܲܟܼܬܘܼܫܵܐ ܕܲܠܩܘܼܒܼܠܹܗ܁ ܐܲܝܟܲܢܵܐ ܕܡ̣ܢ ܫܘܼܪܵܝ ܬܘܼܠܡܵܕܼܗܘܿܢ>
      text <ܘܲܥܕܲܡܵܐ ܠܤܲܝܒܿܘܼܬܼܗܘܿܢ܃ ܠܵܐ ܡܲܗܡܹܝܢ ܟܠ ܟ̱ܠܹܗ ܡ̣ܢ ܥܲܡܠܹܗ>
      text <ܕܫܲܗܪܵܐ܃ ܐܸܠܵܐ ܦܘܼܠܚܵܢܵܐ ܝܑܼܕܼܥܵܐ ܗܵܢܵܘ ܠܗܘܿܢ܃ ܩܵܘܡܵܐ ܡܬܼܝܼܚܵܐ>
      text <ܕܟܼܠܹܗ ܠܸܠܝܵܐ܃ ܐܲܝܟܼ ܕܐܵܦ ܡ̣ܢ ܪ̈ܘܼܫܡܹܗ ܕܬܲܫ̈ܥܝܵܬܼܵܐ ܕܚܲܕܼ ܚܲܕܼ>
      text <ܡܸܢܗܘܿܢ ܝܵܠܦܝܼܢܲܢ܁>
    block
      text <ܐܵܡܲ݁ܪ ܓܹܝܪ ܡܵܪܝ ܐܵܬܵܢܵܤܝܼܣ ܒܬܲܫܥܝܼܬܹܗ ܥܲܠ ܗܵܘ̇ ܡܲܚܙܝܼܬܼܵܐ>
      text <ܕܝܼܚܝܼ̈ܕܼܵܝܹܵܐ܃ ܕܫܵܗܲܪ ܗ̄ܘ̣ܵܐ ܠܲܡ ܡܲܠܝܵܐܝܼܬܼ܃ ܐܲܝܟܲܢܵܐ ܕܤܘܿܓܼܵܐܐ>
      text <ܕܠܲܝ̈ܠܵܘܵܬܼܵܐ܃ ܕܠܵܐ ܫܸܢܬܼܵܐ ܡܲܓܲܗ ܗ̄ܘ̣ܵܐ܁ ܘܐܵܦ ܕܲܪܵܐ ܩܲܕܼܡܵܝܵܐ>
      text <ܕܤܵܛܵܢܵܐ ܕܥܲܡܹܗ܃ ܡ̣ܢ ܗܵܪܟܵܐ ܐܸܫܟܲܚ ܥܸܠܬܼܵܐ ܠܲܡܙܵܥܘܼ ܠܘܼܩܒܲܠ>
      text <ܢܲܨܝܼܚܵܐ܁ ܘܗܵܢܵܐ܃ ܟܲܕܼ ܥܕܼܟܹܝܠ ܛܲܠܝܵܐ ܗ̄ܘ̣܁ ܡܸܫܟܿܚܝܼܢܲܢ ܕܹܝܢ>
      text <ܤܒܼܝܼܤܵܐܝܼܬܼ ܒܫܲܪܹ̈ܐ ܤܲܓܝܼ̈ܐܹܐ܃ ܕܠܵܐ ܡܸܡܬܼܘܿܡ ܐܲܗܡ̣ܝܼ ܡ̣ܢ>
      text <ܫܲܗܪܵܐ ܟ̱ܠܹܗ ܙܲܒܼܢܵܐ ܕܚܲܝܵܘ̈ܗܝ܁ ܐܲܝܟܼ ܕܐܵܦܠܵܐ ܟܲܕܼ ܠܘܵܬܼ ܐ̄ܚܪ̈ܵܢܹܐ>
      text <ܡܸܬܿܘܲܥܲܕܼ ܗ̄ܘ̣ܵܐ܃ ܐܲܝܟܼ ܗܵܝ̇ ܕܟܲܕܼ ܐܸܙܲܠ̣ ܠܘܵܬܼ ܛܘܼܒܼܵܢܵܐ ܦܵܘܠܘܿܣ>
      text <ܤܵܒܼܵܐ܃ ܟܲܕܼ ܐܸܟܲܠ̣ܘ ܠܫܵܪܘܼܬܼܵܐ ܗܵܝ̇ ܕܲܒܼܝܲܕܼ ܦܵܪܲܚܬܼܵܐ܃ ܘܩܵܡ̣ܘ ܠܲܡ>
      text <ܒܲܨܠܘܿܬܼܵܐ܃ ܟ̱ܠܹܗ ܠܸܠܝܵܐ܁ ܡܲܢ̣ܘܼ ܡ̣ܢ ܝܑܼܚܝܼ̈ܕܼܵܝܹܐ ܕܲܒܼܗܵܢܵܐ ܡܲܗܡܸܐ܃>
      text <ܘܟܲܕܼ ܟܠܗܹܝܢ ܡܝܲܬܿܪ̈ܵܬܼܵܐ ܒܲܟܼܢܝܼܫܘܼ ܩܢܸܐ܃ ܠܵܐ ܗ̄ܘ̣ܵܐ ܒܲܛܝܼܠܵܐ>
      text <ܡܸܬܼܚܫܸܒܼ ܒܸܠܥܵܕܼ ܡ̣ܢ ܗܵܢܵܐ ܡܸܛܠ ܕܗ̤ܘܝܘܼ ܢܘܼܗܪܵܐ ܕܬܲܪܥܝܼܬܼܵܐ܁>
      text <ܒܹܗ ܗ̤ܘ ܓܹܝܪ ܡܸܙܕܩܸܦ ܡܲܕܥܵܐ ܘܡܸܬܼܟܲܢܲܫ ܪܸܥܝܵܢܵܐ܃ ܘܛܵܐܹ̇ܣ>
      text <ܗܵܘܢܵܐ ܘܕܼܵܐܹ̇ܩ ܒܪ̈ܘܼܚܵܢܵܝܵܬܼܵܐ܃ ܘܡܸܬܼܥܲܠܲܡ ܒܲܨܠܘܿܬܼܵܐ ܘܬܵܗܲܪ܃ ܒܹܗ>
      text <ܡܸܬܼܝܲܗܒܝܼܢ ܪܲܗܒܼܘܿܢ ܛܘܼ̈ܒܹܐ ܕܚܲܝܹ̈ܐ ܥܬܼܝܼ̈ܕܹܐ܃ ܘܫܘܼ̈ܟܵܢܹܐ ܕܡܵܘ̈ܗܒܼܵܬܼܵܐ>
      text <ܕܒܼܟܼܬܼܵܒܹ̈ܐ ܩܲܕܝܼ̈ܫܹܐ ܪܫܝܼܡܝܼܢ ܐ̄ܪ̈ܵܙܲܝܗܘܿܢ܁ ܘܡܸܛܠܗܵܢܵܐ܃ ܠܵܐ ܡܲܗܡܹܝܢ>
      text <ܗ̄ܘ̣ܵܘ ܐܵܒܼܵܗܲܝ̈ܢ ܡ̣ܢ ܥܲܡܠܵܐ ܗܵܢܵܐ ܡ̣ܢ ܙܲܒܼܢܵܐ ܕܫܘܼܪܵܝ ܬܘܼܠܡܵܕܼܗܘܿܢ܃>
      text <ܘܲܥܕܲܡܵܐ ܠܲܡܫܘܼܚܬܼܵܐ ܕܲܓܼܡܝܼܪܘܼܬܼܵܐ܁ ܐܲܝܟܲܢܵܐ ܕܐܵܦܠܵܐ ܒܲܙܒܲܢ ܤܲܝܒܿܘܼܬܼܵܐ>
      text <ܥܲܡܝܼܩܬܼܵܐ܃ ܗܵܝ̇ ܕܲܠܡܲܚܤܸܢ ܡܸܫܟܿܚܵܐ ܕܲܬܼܩܘܼܡ ܥܲܠ ܪܸ̈ܓܼܠܹܝܗ̇܃>
      text <ܝܵܗ̇ܒܿܝܼܢ ܗ̄ܘ̣ܵܘ ܐܲܬܼܪܵܐ ܠܡܲܐܝܼܢܘܼܬܼܵܐ ܠܡܸܫܬܲܠܵܛܘܼ ܥܲܠܝܗܘܿܢ܃>
      text <ܕܲܬܼܥܵܘܸܟܼ ܐܸܢܘܿܢ ܡ̣ܢ ܐܲܡܝܼܘܼܬܼ ܥܝܼܪܘܼܬܼܵܐ ܕܠܲܝ̈ܠܵܘܵܬܼܵܐ܃ ܠܡܸܬܲܠ>
      text <ܢܝܵܚܵܐ ܠܦܓܼܪ̈ܲܝܗܘܿܢ ܒܝܲܕܼ ܫܸܢܬܼܵܐ ܙܥܘܿܪܬܵܐ܁ ܐܲܝܟܼ ܕܝܵܠܦܝܼܢܲܢ ܐܵܦ ܡ̣ܢ>
    block
      text <ܫܲܪ̈ܒܹܐ ܕܐܲܡܝܼܪܝܼܢ ܥܲܠ ܗܵܘ̇ ܨܲܠܡܵܐ ܓܡܝܼܪܵܐ ܕܲܡܝܲܬܿܪܘܼܬܼܵܐ>
      text <ܘܲܕܼܟܼܠܗܘܿܢ ܫܘܼܦܪܹ̈ܐ ܪ̈ܘܼܚܵܢܹܐ܃ ܐܵܡܲ݁ܪ ܐ̄ܢܵܐ ܕܹܝܢ ܛܘܼܒܼܵܢܵܐ ܐܲܪܤܵܢܝܼܣ܁>
      text <ܗܵܢܵܐ ܕܟܲܕܼ ܢܓܲܕܼ ܢܲܦܫܹܗ ܓܡܝܼܪܵܐܝܼܬܼ ܡ̣ܢ ܟ̱ܠܹܗ ܚܘܼܠܛܵܢܵܐ ܕܥܲܡ>
      text <ܒܢܲܝ̈ܢܵܫܵܐ܃ ܘܐܲܒܼܥܸܕܼ ܥܘܼܡܪܹܗ ܒܛܵܘܪܵܐ ܤܲܓܝܼܐܵܐ ܐܵܦ ܡܸܢܘܗܘܿܢ>
      text <ܕܐܲܚܹ̈ܐ ܒܡܲܕܼܒܿܪܵܐ ܗܵܘ̇ ܛܒܼܝܼܒܼܵܐ ܕܐܸܤܩܹܛܝܼܣ܃ ܝܲܗ̣̄ܒܼ ܢܲܦܫܹܗ>
      text <ܡܲܠܝܵܐܝܼܬܼ ܠܦܘܼܠܚܵܢܵܐ ܗܵܢܵܐ ܬܡܝܼܗܵܐ ܕܫܲܗܪܵܐ܁ ܦܪܝܼܫ ܗ̄ܘ̣ܵܐ ܕܹܝܢ>
      text <ܘܐܵܦ ܗ̤ܘ ܩܵܘܡܹܗ ܕܲܒܼܫܲܗܪܵܐ܃ ܡ̣ܢ ܟܠܗܘܿܢ ܐܲܒܼ̈ܗܵܬܼܵܐ ܕܲܒܼܙܲܒܼܢܹܗ܁>
      text <ܐܲܝܟܼ ܕܐܵܦ ܬܲܫܥܝܼܬܹܗ ܤܵܗ̇ܕܵܐ܁ ܕܲܒܼܪܲܡܫܵܐ ܠܲܡ ܕܡܲܥܵܠܲܝ ܚܲܕܼܒܫܲܒܵܐ>
      text <ܫܵܒܹ̇ܩ ܗ̄ܘ̣ܵܐ ܠܫܸܡܫܵܐ ܠܒܸܤܬܿܪܹܗ܃ ܘܡܵܬܲܚ ܗ̄ܘ̣ܵܐ ܐܝܼܕܼܵܘ̈ܗܝ>
      text <ܠܘܼܩܒܲܠ ܫܡܲܝܵܐ܃ ܥܕܲܡܵܐ ܕܕܼܵܢܲܚ ܗ̄ܘ̣ܵܐ ܫܸܡܫܵܐ ܒܐܲܦܵܘ̈ܗܝ܁>
      text <ܘܬܼܘܼܒܼ܃ ܒܕܸܘܼܟܿܬܼܵܐ ܐ̄ܚܪܹܢܵܐ܁ ܟ̱ܠܹܗ ܠܲܡ ܠܸܠܝܵܐ܃ ܒܫܲܗܪܵܐ ܡܲܦܸܩ>
      text <ܗ̄ܘ̣ܵܐ ܠܹܗ܁ ܘܐܸܡܲܬܼܝ ܕܨܵܒܹ̇ܐ ܗ̄ܘ̣ܵܐ ܠܘܲܥܕܵܐ ܕܨܲܦܪܵܐ ܡܸܛܠ ܟܝܵܢܵܐ>
      text <ܕܢܸܬܿܬܿܢܝܼܚ܃ ܟܲܕܼ ܡܸܬܼܟܲܬܲܫ ܥܲܡ ܫܢܬܼܵܐ܃ ܐܵܡܲ݁ܪ ܗ̄ܘ̣ܵܐ܃ ܙܸܠܝ ܠܹܟܼܝ>
      text <ܡܹܢܝ܃ ܐܲܡܬܼܵܐ ܒܝܼܫܬܼܵܐ܁ ܘܗܵܟܲܢܵܐ ܩܲܠܝܼܠ ܚܵܛܹ̇ܦ ܗ̄ܘ̣ܵܐ ܫܸܢܬܼܵܐ܃>
      text <ܘܡܸܬܿܬܿܥܝܼܪ܁ ܘܗܵܢܵܐ ܥܲܡ ܟ̱ܠܵܗ̇ ܗܵܝ̇ ܤܲܝܒܿܘܼܬܼܵܐ܃ ܕܐܲܡܝܼܪ ܕܟܲܦ̣>
      text <ܗ̄ܘ̣ܵܐ ܠܹܗ ܡ̣ܢ ܥܸܠܲܬܼ ܤܲܝܒܿܘܼܬܼܵܐ܁>
      text <ܘܐܲܝܟܼ ܕܝܲܬܝܼܪ ܬܸܬܼܝܼܕܲܥ ܚܠܝܼܨܘܼܬܹܗ ܕܲܒܼܫܲܗܪܵܐ܃ ܢܸܫܡܲܥ ܡ̣ܢ>
      text <ܬܲܫܥܝܼܬܼܵܐ ܐ̄ܚܪܹܬܼܵܐ ܕܲܥܠܵܘܗܝ܃ ܐܲܝܟܲܢܵܐ ܡܥܲܙܸܐ ܗ̄ܘ̣ܵܐ ܒܟܼܠܵܗ̇ ܗܵܝ̇>
      text <ܤܲܝܒܿܘܼܬܼܵܐ ܘܲܡܚܝܼܠܘܼܬܼܵܐ܃ ܓܲܒܼܪܵܐ ܒܲܪ ܬܸܫܥܝܼܢ ܫܢ̈ܝܼܢ܁ ܗܵܢܵܐ ܕܹܝܢ>
      text <ܒܲܙܒܲܢ ܩ̣ܪܵܐ ܠܲܬܼܪܹܝܢ ܡ̣ܢ ܬܲܠܡܝܼܕܼܵܘ̈ܗܝ܃ ܗܵܢܘܿܢ ܕܐܝܼܬܲܝܗܘܿܢ>
    block
      text <ܗ̄ܘ̣ܵܘ ܐܲܒܼ̈ܗܵܬܼܵܐ ܪܵܘܪ̈ܒܹܐ܃ ܘܐܸܡ݂ܲܪ ܠܗܘܿܢ܃ ܡܸܛܠ ܠܲܡ ܕܫܹ̈ܐܕܹܐ>
      text <ܡܸܬܼܟܲܬܿܫܝܼܢ ܥܲܡܝ܃ ܘܠܵܐ ܝܵܕܲܥ ܐ̄ܢܵܐ ܕܲܠܡܵܐ ܓܵܢܒܿܝܼܢ ܠܝܼ ܒܫܸܢܬܼܵܐ܁>
      text <ܗܵܢܵܐ ܠܸܠܝܵܐ ܥܲܡܠܘ ܥܲܡܝ ܟܲܕܼ ܫܵܗܪܝܼܬܗܘܿܢ܃ ܘܛܘܿܪܘܼܢܵܢܝ܃>
      text <ܘܲܚܙܵܐܝܼܢܵܢܝ ܐܸܢ ܢܵܐܹ̇ܡ ܐ̄ܢܵܐ ܒܫܲܗܪܵܐ܁ ܘܝܼܬܸܒܼܘ ܚܲܕܼ ܡ̣ܢ ܝܲܡܝܼܢܹܗ>
      text <ܘܚܲܕܼ ܡ̣ܢ ܡܸܤܵܠܹܗ܃ ܡ̣ܢ ܪܲܡܫܵܐ ܘܲܥܕܲܡܵܐ ܠܨܲܦܪܵܐ܁ ܘܐܵܡ̇ܪܝܼܢ>
      text <ܗ̄ܘ̣ܵܘ܃ ܕܲܚܢܲܢ ܢܵܡ̣ܢ܃ ܘܐܸܬܿܬܿܥܝܼܪܢ܁ ܘܠܹܗ ܠܵܐ ܚܙܲܝܢܵܝܗܝ܃ ܟܠ>
      text <ܟܠܹܗ ܕܢܵܡ̣܁ ܘܟܲܕܼ ܫܲܪܝܼ ܕܢܸܢܗܲܪ܃ ܟܒܲܪ ܡ̣ܢ ܢܲܦܫܹܗ ܥ̣ܒܲܕܼ ܗܵܕܹܐ>
      text <ܐܲܝܟܼ ܕܢܲܤܒܲܪ ܠܲܢ ܕܢܵܡ̣܃ ܐܵܘ ܬܘܼܒܼ ܒܲܫܪܵܪܵܐ ܫܸܢܬܐ ܛܪܵܬ̤ ܥܠܵܘܗܝ܃>
      text <ܠܵܐ ܝܵܕܼܥܝܼܢ ܚ̄ܢܲܢ܁ ܬܠܵܬܼ ܙܲܒܼ̈ܢܝܼܡ ܐܸܬ݂ܼܵܐ ܩܵܠ ܢܫܲܡܬܼܵܐ ܕܲܢܚܝܼܪ̈ܵܘܗܝ܃>
      text <ܘܩܵܡ̣܁ ܘܐܸܡ݂ܲܪ ܠܲܢ܃ ܡܢܵܡ ܢܵܡܹ̇ܬܼ܃ ܠܵܐ ܘܲܥ̣ܢܲܝܢ܃ ܘܐܸܡܲܪܢ ܠܹܗ܃>
      text <ܠܵܐ ܝܵܕܼܥܝܼܢܲܢ ܐܲܒܵܐ܃ ܕܲܚܢܲܢ ܢܵܡܢ ܗ̣̄ܘܲܝܢ܁ ܒܗܵܠܹܝܢ ܥܲܡ̈ܠܹܐ ܗܲܢܝܼ̈ܐܹܐ>
      text <ܕܫܲܗܪܵܐ ܡܸܬܼܒܲܤܡܝܼܢ ܗ̄ܘ̣ܵܘ܃ ܗܵܢܘܿܢ ܗܲܕܲܝܵܝܹ̈ܐ ܕܕܘܼܒܵܪܲܢ܁ ܘܡܢܵܐ>
      text <ܠܲܡ ܗܸܢܝܵܢܵܐ ܗܘ̤ܵܐ ܠܐܲܪܤܵܢܝܼܣ ܢܲܨܝܼܚܵܐ ܡ̣ܢ ܛܘܼܪܵܦܵܐ ܗܵܢܵܐ܃>
      text <ܕܲܡܫܲܢܸܩ ܗ̄ܘ̣ܵܐ ܦܲܓܼܪܹܗ ܗܵܢܵܐ ܟ̱ܠܹܗ ܓܲܠܝܵܐ܃ ܕܠܵܘ ܗܲܦܠܘܿܣ>
      text <ܡܤܲܝܒܲܪ ܗ̄ܘ̣ܵܐ ܗܵܠܹܝܢ ܟܠܗܹܝܢ܁ ܚܵܙܹ̇ܝܢܲܢ ܓܹܝܪ ܕܠܵܐ ܗ̄ܘ̣ܵܐ ܒܲܠܚܘܿܕܼ>
      text <ܒܲܪܢܵܫܹܗ ܓܵܘܵܝܵܐ ܐܸܬܼܢܲܗܲܪ ܠܒܼܘܼܤܵܡܹܗ܃ ܒܗܵܘ̇ ܨܸܡܚܵܐ ܥܸܠܝܵܐ܃ ܐܸܠܵܐ>
      text <ܘܲܠܒܲܪܢܵܫܹܗ ܒܲܪܝܵܐ ܕܐܝܼܬܼܵܘܗܝ ܟܝܵܢܵܐ ܐܛܝܼܡܵܐ ܘܡܸܬܼܚܲܒܿܠܵܢܵܐ܃>
      text <ܐܲܠܒܿܫܹܗ ܬܸܫܒܿܘܿܚܬܼܵܐ܃ ܗܵܝ̇ ܕܲܥܬܼܝܼܕܼܝܼܢ ܟܠܗܘܿܢ ܩܲܕܝܼ̈ܫܹܐ>
      text <ܠܡܸܬܼܥܲܛܵܦܘܼ ܠܚܲܪܬܼܵܐ܃ ܒܫܘܼܚܠܵܦܵܐ ܕܲܡܩܲܒܸܿܠ ܟܝܵܢܵܐ ܕܟܼܠܹܗ>
      text <ܓܵܘܵܐ ܕܲܒܼܢܲܝ̈ܢܵܫܵܐ܁>
    block
      text <ܘܡ̣ܢ ܐܲܝܟܵܐ ܝܵܠܦܝܼܢܲܢ ܠܵܗ̇ ܠܗܵܕܹܐ ܐܸܙܲܠ̣ ܠܲܡ ܒܲܙܒܲܢ ܚܲܕܼ>
      text <ܡ̣ܢ ܐܲܚܹ̈ܐ܃ ܠܩܸܠܵܝܬܹܗ ܕܐܲܒܼܵܐ ܐܲܪܤܵܢܝܼܣ܁ ܘܐܲܕܼܝܼܩ ܡ̣ܢ ܟܵܘܬܼܵܐ>
      text <ܘܲܚܙܵܝܗܝ ܠܤܵܒܼܵܐ ܕܩܵܐܹ̇ܡ܃ ܘܟܼܠܹܗ܃ ܐܲܝܟܼ ܢܘܼܪܵܐ ܕܝܵܩܕܵܐ܁ ܫܵܘܹ̇ܐ>
      text <ܗ̄ܘ̣ܵܐ ܠܲܡ ܓܹܝܪ ܐܲܚܵܐ ܗܵܘ̇ ܠܲܚܙܵܬܼܵܐ ܗܵܕܹܐ܁ ܟܹܐܡܲܬܼ܃ ܠܵܘ ܡ̣ܢ>
      text <ܒܨܸܝܼܪܹ̈ܐ ܗ̄ܘ̣ܵܐ܁ ܐܸܠܵܐ ܡ̣ܢ ܗܵܠܹܝܢ ܪܵܘܪ̈ܒܹܐ܃ ܕܐܸܙܲܠ̣ ܠܲܚܙܵܬܹܗ ܕܤܵܒܼܵܐ܁>
      text <ܐܝܼܬܼ ܗ̄ܘ̣ܵܐ ܠܹܗ ܫܡܵܐ ܠܛܘܼܒܼܵܢܵܐ܃ ܡܸܛܠ ܡܥܲܠܝܘܼܬܼܵܐ ܕܕܼܘܼܒܵܪܹܗ܁>
      text <ܘܟܼܠܗܘܿܢ ܐܲܒܼ̈ܗܵܬܼܵܐ ܕܓܼܝܼܓܼܝܼܢ ܗ̄ܘ̣ܵܘ ܠܲܚܙܵܬܹܗ܁ ܘܡܸܛܠ ܕܲܠܢܘܼܓܼܪܵܐ>
      text <ܚܵܙܹ̇ܝܢ ܗ̄ܘ̣ܵܘ ܠܹܗ ܝܲܬܿܝܼܪܵܐܝܼܬܼ܃ ܐܲܝܟܼ ܕܐܸܡ݂ܲܪ ܠܹܗ ܐܲܒܵܐ ܡܵܩܵܪܝܼܣ܃>
      text <ܕܡܸܛܠ ܡܵܢܵܐ ܥܵܪܹܩ ܐܲܢ̄ܬܿ ܡܸܢܲܢ ܡܸܛܠ ܗܵܢܵܐ ܘܐܵܦ ܐܲܟܼܤܢܵܝܹ̈ܐ>
      text <ܕܐܵܬܹ̇ܝܢ ܗ̄ܘ̣ܵܘ ܠܐܸܤܩܹܛܝܼܣ܃ ܠܹܗ ܩܲܕܼܡܵܝܑܬܼ ܪܓܼܝܼܓܼܝܼܢ ܗ̄ܘ̣ܵܘ>
      text <ܕܢܸܚܙܘܿܢ ܘܢܸܬܼܒܲܪܟܼܘܼܢ ܡܸܢܹܗ܃ ܘܒܲܕܼܓܼܘܿܢ ܟܲܕܼ ܢܩܲܫ̣ ܗܵܘ̇ ܐܲܚܵܐ܃>
      text <ܢܦܲܩ̣ ܤܵܒܼܵܐ܁ ܘܲܚܙܵܝܗܝ܃ ܕܬܲܡܝܼܗ ܥܲܠ ܡܸܕܸܡ ܕܲܚ̣ܙܵܐ܃ ܘܐܸܡ݂ܲܪ>
      text <ܠܹܗ܃ ܙܲܒܼܢܵܐ ܗ̄ܘ̣ ܠܵܟܼ ܕܲܢܩܲܫ̣ܬܿ ܕܲܠܡܵܐ ܚ̣ܙܲܝܬܿ ܡܸܕܸܡ܁ ܘܐܸܡ݂ܲܪ>
      text <ܠܹܗ܃ ܠܵܐ ܗܵܟܲܢܵܐ ܫܪܵܝܗܝ܁>
      text <ܘܡܵܢܵܐ ܐܹܡܲܪ ܥܲܠ ܗܵܘ̇ ܛܘܼܒܼܵܢܵܐ ܦܵܟܼܘܿܡ ܗܵܘ̇ ܒܲܪ ܦܸܚܡܹܗ>
      text <ܕܗܵܢܵܐ܃ ܘܲܒܼܫܲܪܟܵܐ ܪܹܫܵܝ܃ ܘܛܘܼܠܝܵܩ ܒܐܵܓܼܘܿܢܵܐ܃ ܘܲܠܗܝܼܩ>
      text <ܘܓܲܢ̄ܒܵܪ ܒܥܝܼܪܘܼܬܼ ܫܲܗܪܹܗ܁ ܗܵܢܵܐ ܕܙܲܒܼܢܵܐ ܤܲܓܝܼܐܵܐ ܥܒܲܕܼ ܟܲܕܼ>
      text <ܡܸܬܼܟܲܬܲܫ ܥܲܡ ܫܹ̈ܐܕܹܐ ܐܲܝܟܼ ܐܲܬܼܠܹܝܛܵܐ ܢܲܨܝܼܚܵܐ܃ ܒܲܕܼܡܘܼܬܹܗ>
      text <ܕܲܐܢܛܘܿܢܝܼܣ ܩܲܕܝܼܫܵܐ܁ ܗܵܢܵܐ ܕܡܸܛܠ ܕܲܒܼܠܲܝ̈ܠܵܘܵܬܼܵܐ ܤܲܓܝܼ̈ܐܹܐ>
      text <ܐܵܬܹ̇ܝܢ ܗ̄ܘ̣ܵܘ ܥܠܵܘܗܝ܃ ܗܵܢܵܘ ܕܹܝܢ ܟܲܕܼ ܫܵܗܲܪ܃ ܫܐܸܠ̣ ܡ̣ܢ ܐܲܠܵܗܵܐ܃>
      text <ܕܢܲܦܪܸܩ ܡܸܢܹܗ ܫܸܢܬܼܵܐ܁ ܕܠܸܠܝܵܐ ܘܐܝܼܡܵܡܵܐ܃ ܢܸܗܘܸܐ ܕܠܵܐ ܫܸܢܬܼܵܐ܃>
      text <ܕܢܸܫܟܲܚ ܢܫܲܦܸܠ ܠܚܲܝܠܹܗ ܕܲܒܼܥܸܠܕܲܪܵܐ܁ ܐܲܝܟܼ ܗܵܝ̇ ܕܐܲܡܝܼܪܵܐ܃ ܕܠܵܐ>
    block
      text <ܐܸܗܦܘܿܟܼ ܥܕܲܡܵܐ ܕܐܹܓܲܡܲܪ ܐܸܢܘܿܢ܁ ܕܠܵܐ ܚܲܝܠܵܐ ܠܲܡ ܓܹܝܪ>
      text <ܐܝܼܬܲܝܗܘܿܢ ܠܘܵܬܼ ܗܲܝܡܵܢܘܼܬܹܗ ܕܡܵܪܝܵܐ܁ ܘܐܸܬܼܝܲܗܒܲܬ̤ ܠܹܗ ܗ̤ܝ>
      text <ܗܵܕܹܐ ܡܵܘܗܲܒܬܼܵܐ ܐܲܝܟܼ ܕܲܫܐܸܠ̣܃ ܙܲܒܼܢܵܐ ܝܑܼܕܲܝܼܥܵܐ܁ ܘܡܸܛܠ ܕܲܪܼܟܸܐ>
      text <ܗ̄ܘ̣ܵܐ ܠܸܒܹܗ܃ ܗܵܢܵܘ ܕܹܝܢ ܕܐܸܬܼܡܪܸܩ ܚܙܵܝܵܐ ܕܢܲܦܫܹܗ ܡ̣ܢ>
      text <ܫܲܗܪܵܐ ܕܠܲܝ̈ܠܵܘܵܬܼܵܐ ܘܫܸܠܝܵܐ ܘܲܨܠܘܿܬܼܵܐ܃ ܐܲܝܟܼ ܕܲܒܼܡܲܚܙܝܼܐܬܼܵܐ ܚܵܙܹ̇ܐ ܗ̄ܘ̣ܵܐ>
      text <ܠܐܠܵܗܵܐ ܕܠܵܐ ܡܸܬܼܚܙܸܐ܁ ܗܵܠܹܝܢ ܐܝܼܬܲܝܗܘܿܢ ܦܹܐܪܹ̈ܐ ܕܫܲܗܪܵܐ܃>
      text <ܘܗܵܠܹܝܢ ܐܸܢܘܿܢ ܛܘܼ̈ܒܹܐ ܕܦܵܠܚܵܘ̈ܗܝ܃ ܘܗܵܠܹܝܢ ܐܸܢܘܿܢ ܟܠܝܼ̈ܠܹܐ>
      text <ܕܐܵܓܼܘܿܢܵܘ̈ܗܝ܁>
      text <ܐܵܦ ܐܲܢ̄ܬܿ ܐܲܚܵܐ ܐܸܢ ܪܓܼܝܼܓܼ ܐܲܢ̄ܬܿ ܕܬܸܗܘܸܐ ܫܵܘܬܵܦܵܐ ܠܗܵܠܹܝܢ>
      text <ܩܲܕܝܼ̈ܫܹܐ ܘܝܵܪܢܬܵܐ ܕܕܼܘܼܒܵܪ̈ܲܝܗܘܿܢ܃ ܚܲܡܤܸܢ ܕܠܵܐ ܩܘܼܛܵܥ ܒܫܸܠܝܵܐ܃>
      text <ܕܬܸܫܟܲܚ ܐܵܦ ܠܲܥ̇ܒܼܵܕܼܵܐ ܕܲܨܠܘܿܬܼܵܐ ܬܸܬܼܐܡܸܢ ܕܠܵܐ ܦܤܵܩ܁ ܤܲܝܒܲܪ>
      text <ܐܘܼܠܨܵܢܵܘ̈ܗܝ܃ ܕܲܢܼܩܲܕܸܐ ܛܵܒܼ̈ܬܹܗ܁ ܘܐܸܢ ܡ̣ܢ ܥܸܠ̈ܠܵܬܼܵܐ ܢܸܫܬܲܦܲܠ>
      text <ܦܲܓܼܪܵܟܼ ܘܲܢܦܘܪܫ ܡ̣ܢ ܥܲܡܠܵܐ܃ ܘܕܲܬܼܫܲܡܠܸܐ ܗܵܠܹܝܢ ܕܫܸܠܝܵܐ ܐܲܝܟܼ>
      text <ܥܝܵܕܼܵܐ ܠܵܐ ܡܸܫܟܲܚ ܐܲܢ̄ܬܿ܃ ܘܫܲܪܝܼܬܿ ܠܵܟܼ ܡܸܟܹܝܠ ܕܬܸܬܼܒܲܤܲܪ ܡ̣ܢ>
      text <ܬܹܐܪܬܵܟܼ ܘܬܸܬܼܩܲܛܲܥ ܘܬܸܬܼܡܥܸܣ܃ ܒܗܵܝ̇ ܕܗܵܢܵܘ ܥ̇ܒܼܵܕܼܵܐ>
      text <ܕܬܹܐܪܬܵܐ ܕܠܵܐ ܬܦܘܼܫ ܡ̣ܢ ܕܬܲܟܸܿܣ ܘܬܸܕܼܩܘܿܪ܃ ܝܲܬܝܼܪܵܐܝܼܬܼ>
      text <ܠܐܲܝܠܹܝܢ ܕܲܬܼܪܝܼܨ ܢܝܼܫܗܘܿܢ܃ ܠܵܐ ܬܹܐܡܲܪ ܕܘܵܝ ܕܒܲܛܝܼܠ ܐ̄ܢܵܐ܃>
      text <ܘܲܕܼܦܲܩܵܚ ܗ̄ܘ̣ܵܐ ܠܝܼ ܡܵܕܹܝܢ ܕܐܸܗܘܸܐ ܠܒܲܪ ܘܕܹܐܦܠܘܿܚ ܐܲܝܢܵܐ ܕܗ̤ܘ>
      text <ܤܘܼܥܪܵܢܵܐ܃ ܘܠܵܐ ܟܲܕܼ ܐܝܼܬܼ ܠܝܼ ܫܡܵܐ ܤܦܝܼܩܵܐ ܕܫܸܠܝܵܐ ܘܕܲܚܒܼܘܼܫܝܵܐ܃>
      text <ܡ̣ܢ ܦܘܼܠܚܵܢܵܐ ܕܹܝܢ ܒܲܛܝܼܠ ܐ̄ܢܵܐ܁ ܐܵܘ ܟܹܝܬܼ ܕܐܝܼܬܲܝ ܝܑܼܚܝܼܕܼܵܝܵܐ>
      text <ܘܲܡܫܵܘܚܕܼܵܐ܃ ܡ̣ܢ ܙܸܕܼܩܹ̈ܐ ܕܹܝܢ ܕܘܵܠܝܼܬܼܵܬ ܪܲܚܝܼܩ ܐ̄ܢܵܐ ܠܵܐ ܬܹܐܡܲܪ>
    block
      text <ܗܵܕܹܐ܁ ܐܲܠܵܗܵܐ ܕܹܝܢ ܒܲܤܝܼܡܵܐ ܛܥܝܼܢ ܫܩܘܼܠܬܼܵܐ ܕܲܡܚܝܼܠܘܼܬܲܢ܃ ܡ̣ܢ>
      text <ܗܵܘ̇ ܡܵܐ ܕܐܝܼܬܼ ܠܹܗ ܒܵܥܹ̇ܐ ܡ̣ܢ ܐ̄ܢܵܫ܁ ܘܝܲܬܿܝܼܪ ܡܸܢܲܢ ܝܵܕܲܥ ܠܲܢ܃>
      text <ܕܐܲܝܟܲܢ ܗ̄ܘ̣ ܚܲܝܠܲܢ܁ ܡܵܐ ܕܤܵܦܹ̇ܩ ܚܲܝܠܵܟܼ܃ ܦܠܘܿܚ܁ ܘܐܸܢ ܐܵܦܠܵܐ>
      text <ܩܲܠܝܼܠ ܡܸܫܟܲܚ ܐܲܢ̄ܬܿ܃ ܒܚܲܕܼܘܼܬܼܵܐ ܗ̤ܘܲܝܬ ܡܩܲܒܸܠ ܠܒܸܛܠܵܢܵܟܼ>
      text <ܕܲܒܼܫܸܠܝܵܐ܃ ܘܚܲܡܤܸܢ܁ ܘܲܗ̤ܘܲܝܬܿ ܝܵܕܲܥ̇܃ ܕܐܸܢ ܠܒܲܪ ܡ̣ܢ ܫܸܠܝܵܐ>
      text <ܬܸܗܘܸܐ܃ ܐܵܦܠܵܐ ܗܵܢܵܐ ܚܘܼܫܵܒܼܵܐ ܡܩܵܘܸܐ ܠܵܘܬܼܵܟܼ܃ ܐܲܝܟܼ ܕܬܸܬܼܩܲܦܲܚ>
      text <ܡ̣ܢ ܬܹܐܪܬܵܟܼ ܥܲܠ ܒܸܛܠܵܢܵܟܼ܁ ܐܸܠܵܐ ܕܲܠܩܘܼܒܼܠܵܐ܃ ܓܸܕܼ̈ܫܹܐ ܤܲܓܝܼ̈ܐܹܐ>
      text <ܥܵܪܨܝܼܢ ܥܠܲܝܟܼ ܒܝܲܕܼ ܦܸܗܝܵܐ ܘܫܲܪܝܼܘܼܬܼܵܐ ܕܪܸ̈ܓܼܫܹܐ܃ ܕܲܡܚܲܒܿܠܝܼܢ>
      text <ܘܐܵܦ ܠܐܲܝܠܹܝܢ ܕܡ̣ܢ ܟܲܕܼܘܼ ܐܸܬܼܦܠܲܚܘ ܡܸܢܵܟܼ܁ ܒܗܵܝ̇ ܕܛܲܝܒܿܘܼܬܼܵܐ>
      text <ܕܫܸܠܝܵܐ܃ ܡܸܫܬܲܩܠܵܐ ܡܸܢܵܟܼ܁ ܘܢܵܦܹ̇ܠ ܐܲܢ̄ܬܿ ܒܢܸܤ̈ܝܘܿܢܹܐ܃ ܘܦܵܓܼܥ̇ܝܼܢ>
      text <ܒܵܟܼ ܓܸܕܼܫܹ̈ܐ ܤܲܓܝܼ̈ܐܹܐ ܕܠܵܐ ܪܥܸܐ ܐܲܢ̄ܬܿ܁ ܐܸܢ ܢܵܦܹ̇ܠ ܐܲܢ̄ܬܿ>
      text <ܒܢܸܤ̈ܝܘܿܢܹܐ܃ ܠܵܐ ܬܸܦܤܘܿܩ ܤܲܒܼܪܵܟܼ܁ ܠܲܝܬܿ ܓܹܝܪ ܬܲܓܵܪܵܐ ܕܪܵܕܹܐ>
      text <ܒܝܲܡܡܹ̈ܐ ܘܒܼܐܘܼܪ̈ܚܵܬܼܵܐ܃ ܕܠܵܐ ܦܵܓܼܥ̇ܝܼܢ ܒܹܗ ܚܘܼܤܪ̈ܵܢܹܐ܁ ܘܠܵܐ ܐܲܟܵܪܵܐ܃>
      text <ܕܟܼܠܹܗ ܡܟܲܢܵܫܘܼ ܒܲܠܚܘܿܕܼ ܡܟܲܢܸܫ܁ ܘܠܵܐ ܐܲܬܼܠܹܝܛܵܐ܃ ܕܠܵܐ ܡܸܬܼܡܚܸܐ>
      text <ܘܒܼܵܠܲܥ܃ ܐܵܦܸܢ ܢܵܤܹ̇ܒܼ ܙܵܟܼܘܼܬܹܗ ܠܚܲܪܬܼܵܐ܁ ܗܵܟܲܢܵܐ܃ ܘܲܒܼܗܵܠܹܝܢ ܕܒܹܝܬܼ>
      text <ܐܲܠܵܗܵܐ܃ ܒܗܵܠܹܝܢ ܕܬܲܓܼܵܪ̈ܲܝ ܐܘܼܚܵܐ ܗܵܕܹܐ ܕܠܵܐ ܡܸܬܼܚܲܙܝܵܐ܃ ܐܝܼܬܼ>
      text <ܒܵܗ̇ ܝܘܼܬܼܪ̈ܵܢܹܐ܃ ܘܚܘܼܤܪ̈ܵܢܹܐ܁ ܡܚܘܿܬܼܵܐ܃ ܘܙܵܟܼܘܼܬܼܵܐ܁ ܟܲܕܼ ܒܵܠܲܥ>
      text <ܐܲܢ̄ܬܿ܃ ܠܵܐ ܬܲܗܦܸܟܼ ܚܲܨܵܟܼ܁ ܫܒܼܘܿܩ ܠܝܼ܁>
  text 81
    block
      text <ܦܝܵܤܵܐ ܕܫܘܼܐܵܠܵܐ ܕܲܠܘܵܬܼ ܐܲܚܵܐ ܕܬܲܒܼܥܹܗ܃ ܕܲܠܡܵܢܵܐ ܟܲܕܼ ܡܵܪܲܢ>
      text <ܠܕܼܘܼܡܝܵܐ ܕܲܠܘܵܬܼ ܗܵܝ̇ ܪܲܒܘܼܬܼܵܐ ܕܐܲܒܼܵܐ ܕܒܲܫܡܲܝܵܐ ܠܲܡܪܲܚܡܵܢܘܼܬܼܵܐ>
      text <ܬܲܚܸܡ܃ ܝܑܼܚܝܼ̈ܕܼܵܝܹܐ ܕܹܝܢ ܠܫܸܠܝܵܐ ܡܝܲܩܪܝܼܢ ܝܲܬܲܝܼܪ ܡܸܢܵܗ̇ ܘܡܲܦܲܩ>
      text <ܒܪܘܼܚܵܐ ܕܥܲܠ ܗܵܕܹܐ܃ ܘܲܕܼܠܵܐ ܙܵܕܹܩ ܠܡܲܗܵܝܘܼ ܒܐܲܠܝܼ̈ܨܹܐ>
      text <ܘܲܒܼܡܲܪ̈ܥܹܐ ܐܸܡܲܬܼܝ ܕܩܲܪܒܼܝܼܒܼܝܼܢ܁ ܦܐ܁>
    block
      text <ܫܲܦܝܼܪ ܡ̣ܢ ܐܹܘܲܢܓܲܠܝܼܘܿܢ ܕܘܼܡܝܵܐ ܐܲܝܬܝܼܬܿ ܘܦܘܼܚܵܡܵܐ ܡܒܲܚܢܵܢܵܐ>
      text <ܠܕܼܘܼܒܵܪܵܐ ܪܲܒܵܐ ܕܫܸܠܝܵܐ܃ ܐܲܝܟܼ ܗܵܘ̇ ܕܲܚܢܲܢ ܠܘܼܩܒܲܠ ܗܵܕܹܐ ܩܵܝ̇ܡܝܼܢܲܢ܃>
      text <ܐܵܘ ܗܵܡ̇ܤܝܼܢܲܢ ܠܡܸܫܪܝܵܗ̇ ܐܲܝܟܼ ܕܲܠܡܸܕܸܡ ܝܲܬܝܼܪܵܐ܁ ܡܵܪܲܢ ܠܲܡ܃>
      text <ܠܲܡܪܲܚܡܵܢܘܼܬܼܵܐ ܬܲܚܸܡ̣ ܠܕܼܵܡܝܘܼܬܼܵܐ ܕܲܠܘܵܬܼ ܐܲܒܼܵܐ ܠܡܸܬܼܩܲܪܵܒܼܘܼ>
      text <ܠܓܼܵܡܘܿܪܹ̈ܝܗ̇܁ ܫܲܪܝܼܪܵܐ ܗܵܕܹܐ܁ ܘܐܵܦܵܠܵܐ ܚܢܲܢ ܝܑܼܚܝܼ̈ܕܼܵܐ܃ ܠܫܸܠܝܵܐ ܒܸܠܥܵܕܼ>
      text <ܡ̣ܢ ܡܪܲܚܡܵܢܘܼܬܼܵܐ ܡܝܲܩܪܝܼܢܲܢ܁ ܟܲܕܼ ܡ̣ܢ ܨܸܦܬܼܵܐ ܘܲܫܓܼܘܼܫܝܵܐ ܟܡܵܐ>
      text <ܕܡܲܨܝܵܐ܃ ܕܢܲܪܚܸܩ ܡܸܬܼܚܲܦܛܝܼܢܲܢ܁ ܠܵܘ ܕܠܘܼܩܒܲܠ ܐܵܢܲܢ̈ܩܵܝܬܼܵܐ ܢܩܘܼܡ>
      text <ܐܸܡܲܬܼܝ ܕܥܵܪ̈ܨܵܢ܃ ܐܸܠܵܐ ܝܵܨ̇ܦܝܼܢܲܢ ܕܫܸܠܝܵܐ܃ ܡܸܛܠ ܕܲܒܼܥܸܢܝܵܢܵܐ ܝܑܼܚܝܼܕܼܵܝܵܐ>
      text <ܠܘܵܬܼ ܐܲܠܵܗܵܐ ܢܸܬܼܐܡܸܢ܁ ܕܒܹܗ ܝܲܬܿܝܼܪ ܡܲܨܝܵܐ ܕܢܸܨܛܲܠܲܠ ܡ̣ܢ>
      text <ܕܠܝܼܚܘܼܬܼܵܐ܃ ܘܲܠܘܵܬܼ ܒܗܝܼܠܘܼܬܼܵܐ ܕܗܵܘܢܵܐ ܢܸܬܼܩܲܪܲܒܼ ܐܵܦܸܢ ܚܕܼܵܐ>
      text <ܠܲܟܼܡܵܐ܁ ܘܐܸܡܲܬܼܝ ܕܐܲܠܨܲܬ̤܃ ܐܵܦܠܵܐ ܡ̣ܢ ܗܵܝ̇ ܡܲܗܡܹܝܢܲܢ܁ ܟܲܕܼ>
      text <ܥܵܨܝܼܢܲܢ ܢܲܦܫܲܢ ܐܲܡܝܼܢܵܐܝܼܬܼ܃ ܕܢܸܗܘܸܐ ܡܠܹܝܢܲܢ ܒܟܼܠܙܒܲܢ ܡ̣ܢ ܠܓܼܵܘ>
      text <ܪ̈ܲܚܡܹܐ ܥܲܠ ܟܠ ܟܝܵܢ ܕܲܡܠܝܼ̈ܠܹܐ܁ ܗܵܟܲܢܵܐ ܓܹܝܪ ܦܵܩ̇ܕܵܐ ܡܲܠܦܵܢܘܼܬܹܗ>
      text <ܕܡܵܪܲܢ܃ ܘܗܵܢܵܘ ܦܘܼܪܫܵܢܵܐ ܕܫܸܠܝܲܢ܃ ܘܠܵܘ ܕܫܸܓܼܡܵܐ܁ ܟܲܕܼ ܘܠܵܗ̇>
    block
      text <ܠܗܵܝ̇ ܕܡ̣ܢ ܠܓܼܵܘ܃ ܐܸܡܲܬܼܝ ܕܥܵܢܹ̇ܐ ܙܲܒܼܢܵܐ ܠܲܥ̇ܒܼܵܕܼܵܐ ܘܐܵܢܲܢܩܹܐ>
      text <ܕܨܸܒܼ̈ܘܵܬܼܵܐ܃ ܐܵܦܠܵܐ ܐ̄ܢܵܫ ܡܸܢܲܢ ܡܲܗܡܸܐ܃ ܡ̣ܢ ܕܲܒܼܤܘܼܥܪ̈ܵܢܹܐ ܢܚܵܘܸܐ>
      text <ܚܘܼܒܹܗ ܓܲܠܝܵܐܝܼܬܼ܁ ܝܲܬܿܝܼܪܵܐܝܼܬܼ܃ ܐܲܝܠܹܝܢ ܕܲܠܫܸܠܝܵܐ܃ ܠܵܘ ܒܲܬܼܚܘܼܡܵܐ>
      text <ܕܲܠܓܼܡܵܪ ܚܪܲܩ̣ܘ ܥܲܠ ܢܲܦܫܗܘܿܢ܁ ܘܲܕܼܠܵܐ ܢܸܦܓܥܘܼܢ ܒܐ̄ܢܵܫ܃ ܐܸܠܵܐ>
      text <ܒܩܵܢܘܿܢܵܐ ܕܫܲܒܹ̈ܐ ܘܲܕܼܫܵܒܼ̈ܘܿܥܹܐ ܐܝܼܬܼܵܘܗܝ ܠܗܘܿܢ ܫܸܠܝܵܐ܁ ܐܲܝܠܹܝܢ>
      text <ܓܹܝܪ ܕܐܲܝܟܼ ܗܵܠܹܝܢ܃ ܡ̣ܢ ܤܘܼܥܪܵܢܹܐ ܘܪ̈ܲܚܡܹܐ ܕܲܠܘܵܬܼ ܩܲܪܝܼܒܼܵܐ܃>
      text <ܐܲܦܠܵܐ ܡܸܨܥܲܬܼ ܬܚܘܼ̈ܡܹܐ ܕܩܵܢܘܿܢܗܘܿܢ ܠܲܡܫܲܠܵܡܘܼ ܩܵܦ̇ܤܝܼܢ>
      text <ܗ̄ܘ̣ܵܘ ܢܲܦܫܗܘܿܢ܁ ܐܸܠܵܐ ܐܸܢ ܐܝܼܬܼ ܐܲܝܢܵܐ ܕܲܚܪܸܡ ܤܲܓܼܝܼ܃ ܘܠܘܼܩܒܲܠ>
      text <ܐܲܦܵܘ̈ܗܝ ܘܲܠܥܹܝܢ ܒܢܲܝ̈ܢܵܫܵܐ ܫܸܠܝܵܐ ܐܲܚܝܼܕܼ܁ ܒܗܵܝ̇ ܕܝܵܕܼܥܝܼܢܲܢ܃ ܕܒܸܠܥܵܕܼ>
      text <ܡ̣ܢ ܚܘܼܒܵܐ ܕܩܲܪܝܼܒܼܵܐ܃ ܐܦܵܠܵܐ ܗܵܘܢܵܐ ܡܸܫܟܲܚ ܒܥܸܢܝܵܢܵܐ ܘܚܘܼܒܵܐ>
      text <ܐܲܠܵܗܝܵܐ ܠܡܸܬܼܬܼܢܗܵܪܘܼ܁ ܘܒܲܕܼܓܼܘܿܢ ܡܲܢ̣ܘܼ ܡ̣ܢ ܝܑܼܚܝܼ̈ܕܼܵܝܹܐ ܚܲܟܿܝܼ̈ܡܹܐ܃>
      text <ܕܟܲܕܼ ܐܝܼܬܼ ܠܹܗ ܡܵܙܘܿܢܵܐ ܘܲܠܒܼܘܼܫܵܐ܃ ܚ̣ܙܵܐ ܠܩܲܪܝܼܒܹܗ ܕܲܟܼܦܸܢ>
      text <ܘܲܫܠܝܼܚ܃ ܘܚܲܡܤܸܢ ܕܢܸܚܤܘܿܟܼ ܡܸܢܹܗ ܐܵܘ ܡܲܢ̣ܘܼ܃ ܕܟܲܕܼ ܒܲܪ>
      text <ܒܸܤܪܹܗ ܟܪܝܼܗ ܘܲܡܛܲܪܲܦ ܘܚܲܤܝܼܪ ܡ̣ܢ ܤܵܥܘܿܪܹ̈ܐ܃ ܗ̤ܘ>
      text <ܡܸܛܠ ܪܸܚܡܲܬܼ ܫܸܠܝܵܐ ܩܵܢܘܿܢܵܐ ܕܲܚܒܼܘܼܫܹܝܗ ܝܲܬܝܼܪ ܡ̣ܢ ܚܲܝܹ̈ܐ>
      text <ܕܩܲܪܝܼܒܹܗ>
      text <ܐܲܝܟܵܐ ܕܹܝܢ ܕܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ ܠܵܐ ܩܲܪ̈ܝܼܒܼܵܢ܃ ܒܗܵܘܢܵܐ>
      text <ܢܵܛܪܝܼܢܲܢ ܠܚܘܼܒܵܐ ܘܲܠܪ̈ܲܚܡܹܐ ܕܲܠܘܵܬܼ ܩܲܪܝܼܒܼܵܐ܁ ܐܸܡܲܬܼܝ ܕܹܝܢ>
      text <ܕܤܘܼܥܪܵܢܵܐ ܩܲܪܝܼܒܼ܃ ܐܵܦ ܕܒܲܥ̇ܒܼܵܕܼܵܐ ܢܸܓܼܡܘܿܪ܃ ܡܲܠܝܵܐܝܼܬܼ ܬܵܒܲܥ>
      text <ܡܸܢܲܢ ܐܲܠܵܗܵܐ܁ ܝܑܼܕܼܝܼܥܵܐ ܗ̣̄ܝ ܓܹܝܪ܃ ܕܐܸܢ ܠܵܐ ܩܢܹܝܢܲܢ ܡܸܕܸܡ܃ ܠܵܐ>
    block
      text <ܡܲܦܲܣ ܠܲܢ ܠܡܸܦܓܲܥ ܒܨܸܦܬܼܵܐ ܘܲܫܓܼܘܼܫܝܵܐ ܡܸܛܠ ܡܸܤ̈ܟܹܢܹܐ܁ ܐܸܠܵܐ>
      text <ܡ̣ܢ ܗܵܠܹܝܢ ܕܐܝܼܬܼ ܠܲܢ ܡܸܬܿܬܲܒܼܥܝܼܢܲܢ܁ ܘܐܸܢ ܬܘܼܒܼ ܡܲܒܼܥܕܼܝܼܢܲܢ>
      text <ܒܕܼܘܼܝܵܪܵܐ ܡ̣ܢ ܝܲܬܼܒܵܐ ܕܲܒܼܢܲܝ̈ܢܵܫܵܐ܃ ܘܡ̣ܢ ܚܘܼܠܛܵܢܵܐ ܘܲܚܙܵܬܼܵܐ ܕܐ̄ܢܵܫܵܐ܃>
      text <ܠܵܐ ܡܸܬܼܒܿܥܸܐ ܠܲܢ ܠܡܸܫܒܲܩ ܟܘܼܪܚܲܢ ܘܡܵܘܬܿܒܲܢ ܡܫܵܘܚܕܼܵܐ>
      text <ܘܲܠܚܘܿܕܼܵܝܵܐ܃ ܘܢܸܬܸܠ ܢܲܦܫܲܢ ܕܢܸܦܘܿܩ ܢܸܦܗܸܐ ܒܥܵܠܡܵܐ܃ ܠܡܸܤܥܲܪ>
      text <ܟܪ̈ܝܼܗܹܐ ܘܲܠܡܸܥܢܵܐ ܒܤܘܼܥܪ̈ܵܢܹܐ ܕܐܲܝܟܼ ܗܵܠܹܝܢ܁ ܝܑܼܕܼܝܼܥܵܐ ܗ̣̄ܝ ܓܹܝܪ܃>
      text <ܕܡ̣ܢ ܪܲܒܿܘܼܬܼܵܐ ܠܲܒܼܨܝܼܪܘܼܬܼܵܐ ܐܵܬܹ̇ܐ ܡܲܢ ܕܐܲܝܟܼ ܗܵܢܵܘ܁ ܐܸܢܕܹܝܢ>
      text <ܒܥܘܼܡܪܵܐ ܗ̄ܘ̣ ܕܤܲܓܝܼ̈ܐܹܐ܃ ܘܩܲܪܝܼܒܼ ܠܲܒܼܢܲܝ̈ܢܵܫܵܐ ܒܡܵܘܬܿܒܼܵܐ ܐܲܡܝܼܢܵܐ>
      text <ܕܥܲܡܗܘܿܢ܃ ܘܡܸܬܿܬܿܢܝܼܚ ܐܵܦ ܒܠܹܐܘܬܼܵܐ ܕܲܐ̄ܚܪ̈ܵܢܹܐ܃ ܒܲܙܒܲܢ>
      text <ܚܘܼܠܡܵܢܹܗ ܘܲܒܼܟܼܘܼܪܗܵܢܹܗ܃ ܗ̤ܝ ܗܵܕܹܐ ܕܐܵܦ ܗ̤ܘ ܢܸܤܥܘܿܪ>
      text <ܡܸܬܿܬܲܒܼܥܵܐ ܠܹܗ܃ ܘܠܵܘ ܕܗ̤ܘ ܡ̣ܢ ܐ̄ܚܪ̈ܵܢܹܐ ܡܲܠܝܵܐܝܼܬܼ ܬܵܒܲܥ܁ ܡܵܐ>
      text <ܕܲܚ̣ܙܵܐ ܕܹܝܢ ܠܒܲܪ ܒܸܤܪܹܗ ܘܒܲܪ ܐܸܤܟܹܡܹܗ ܕܐܲܠܝܼܨ܃ ܡܵܠܘܿܢ>
      text <ܘܠܲܡܫܝܼܚܵܐ ܟܲܕܼ ܫܕܸܐ ܘܡܸܬܿܛܲܪܲܦ܃ ܥܵܪܹܩ ܘܡܸܤܬܲܬܲܪ܃ ܟܲܕܼ>
      text <ܡܗܲܓܸܓܼ ܫܸܠܝܵܐ ܕܲܓܵܠܵܐ܁ ܡܲܢ ܕܐܲܝܟܼ ܗܵܢܵܘ ܓܹܝܪ܃ ܗܵܢܵܐ ܕܠܵܐ>
      text <ܪ̈ܲܚܡܝܼܢ ܗ̄ܘ̣܁ ܠܵܐ ܬܲܝܬܸܿܐ ܠܝܼ ܠܥܘܼܗܕܵܢܵܐ ܠܬܹܐܒܼܵܝܵܐ ܝܘܿܚܲܢܵܢ܃>
      text <ܘܠܲܐܪܤܵܢܝܼܣ ܘܲܠܕܲܐܟܼܘܵܬܹܗ܁ ܕܡܲܢ̣ܘܼ ܠܲܡ ܕܲܠܤܘܼܥܪ̈ܵܢܹܐ ܕܐܲܝܟܼ>
      text <ܗܵܠܹܝܢ ܝܲܗ̣̄ܒܼ ܢܲܦܫܹܗ܃ ܐܵܘ ܝܑܼܨܸܦ̣ ܕܲܟܼܪ̈ܝܼܗܹܐ ܐܵܘ ܕܡܸܤ̈ܟܹܢܹܐ܃ ܘܲܒܼܤ̣ܵܐ>
      text <ܒܫܸܠܝܵܐ ܠܵܐ ܬܸܬܼܩܲܪܲܒܼ ܠܫܲܪ̈ܒܹܐ ܕܗܵܢܘܿܢ܁ ܐܸܢ ܓܹܝܪ ܐܝܼܬܲܝܟ>
      text <ܪܲܚܝܼܩ ܡ̣ܢ ܟ̱ܠܹܗ ܢܝܵܚܵܐ ܘܦܸܓܼܥܵܐ ܕܐ̄ܢܵܫܵܐ ܬܲܟܼܘܵܬܼܗܘܿܢ܃ ܡܲܦܲܣ>
      text <ܠܵܟܼ ܠܡܸܒܼܤܵܐ ܒܕܲܐܝܟܼ ܗܵܠܹܝܢ܁ ܐܸܢ ܕܹܝܢ ܡ̣ܢ ܗܵܝ̇ ܕܲܓܼܡܝܼܪܹ̈ܐ>
    block
      text <ܪܲܚܝܼܩ ܐܲܢ̄ܬܿ܃ ܒܲܬܼܥܵܫܹ̈ܐ ܕܹܝܢ ܕܦܲܓܼܪܵܐ ܘܥܸܢܝܵܢܹ̈ܐ ܒܟܼܠܙܒܲܢ ܐܝܼܬܲܝܟ܃>
      text <ܠܡܵܢܵܐ ܒܵܤܹ̇ܐ ܐܲܢ̄ܬܿ ܒܦܘܼܩܕܵܢܵܐ ܕܐܲܝܟܼ ܡܫܘܼܚܬܼܵܟܼ܆ ܟܲܕܼ ܡܸܬܼܓܵܘܲܣ>
      text <ܐܲܢ̄ܬܿ ܒܕܼܘܼܒܵܪܵܐ ܪܲܒܵܐ ܕܩܲܕܝܼ̈ܫܹܐ ܕܠܹܗ ܠܵܐ ܦܲܪܝܼܒܼ ܐܲܢ̄ܬܿ>
      text <ܐܸܢܵܐ ܕܹܝܢ܃ ܐܵܦܠܵܐ ܕܐܲܝܬܸܐ ܠܥܘܼܗܕܵܢܵܐ ܠܗܵܝ̇ ܕܡܵܩܵܪܝܼܣ ܪܲܒܵܐ>
      text <ܡܲܗܡܸܐ ܐ̄ܢܵܐ܃ ܕܐܲܝܟܼ ܕܲܠܡܲܪܤܵܢܘܼܬܼܵܐ ܕܐܲܝܠܹܝܢ ܕܒܼܵܤܹ̇ܝܢ ܥܲܠ>
      text <ܐܲܚܲܝ̈ܗܘܿܢ ܪܫܝܼܡܵܐ܁ ܕܐܸܙܲܠ̣ ܒܲܙܒܲܢ ܕܢܸܤܥܘܿܪ ܠܐ̄ܢܵܫ ܐܲܝܢܵܐ ܕܲܟܼܪܝܼܗ>
      text <ܗ̄ܘ̣ܵܐ܁ ܘܟܲܕܼ ܫܲܐܠܹܗ ܕܐܸܢ ܡܸܕܸܡ ܪܵܓܵܐ ܠܹܗ܃ ܐܸܡ݂ܲܪ ܠܹܗ܃ ܩܲܠܝܼܠ>
      text <ܠܲܚܡܵܐ ܪܼܲܓܼܝܵܐ ܒܵܥܹ̇ܐ ܐ̄ܢܵܐ܁ ܡܸܛܠ ܕܗܵܢܘܿܢ ܝܑܼܚܝܼ̈ܕܵܪܝܵܐ܃ ܠܲܚܡܵܐ>
      text <ܕܟܼܠܵܗ̇ ܫܲܢ̄ܬܼܵܐ ܐܵܦܹ̇ܝܢ ܗ̄ܘ̣ܵܘ܃ ܐܲܝܟܼ ܕܲܒܼܤܘܿܓܼܵܐܐ܁ ܗܵܟܲܢ ܐܝܼܬܼܵܘܗܝ>
      text <ܗ̄ܘ̣ܵܐ ܥܝܵܕܼܵܐ ܕܐܲܬܼܪ̈ܵܘܵܬܼܵܐ ܗܵܠܹܝܢ܁ ܘܐܸܙܲܠ̣ ܗܵܘ̇ ܒܲܪܢܵܫܵܐ ܫܵܘܹ̇ܐ>
      text <ܠܛܘܼ̈ܒܹܐ܃ ܓܲܒܼܪܵܐ ܒܲܪ ܬܸܫܥܝܼܢ ܫܢ̈ܝܼܢ܃ ܡ̣ܢ ܐܸܤܩܹܛܝܼܣ>
      text <ܠܐܵܠܹܟܲܢܕܪܝܼܵܐ ܡܕܼܝܼܢ̄ܬܼܵܐ܃ ܐܲܪܒܿܥܝܼܢ ܡܝܼ̈ܠܹܐ ܘܝܲܬܝܼܪ܃ ܟܲܕܼ ܪܡܸܐ>
      text <ܠܲܚܡܵܐ ܝܲܒܿܝܼܫܵܐ ܒܫܘܿܫܸܦܵܐ܁ ܘܚܲܠܸܦ̣ []ܐܲܝܬܝܼ ܠܹܗ ܠܲܟܼܪܝܼܗܵܐ ܗܵܘ̇>
      text <ܡܸܕܸܡ ܕܲܒܼܥ̣ܵܐ܁ ܐܸܠܵܐ ܕܹܝܢ ܘܐܵܦ ܕܪܲܒܵܐ ܡ̣ܢ ܗܵܕܹܐ ܥ̣ܒܲܕܼ ܐ̄ܚܪܹܢܵܐ>
      text <ܒܲܪ ܦܸܚܡܹܗ ܕܗܵܢܵܐ܃ ܐܵܓܼܵܬܘܿܢ ܐ̄ܢܵܫ܃ ܒܚܝܼܪܵܐ ܕܟܼܠܗܘܿܢ ܝܑܼܚܝܼܕܼܵܝܹܐ>
      text <ܕܗܵܝܕܹܝܟܼ܃ ܓܲܒܼܪܵܐ ܕܝܲܬܝܼܪ ܡ̣ܢ ܟܠܢܵܫ ܠܫܸܠܝܵܐ ܘܫܸܬܼܩܵܐ ܡܲܝܲܩܲܪ>
      text <ܗ̄ܘ̣ܵܐ܁ ܗܵܢܵܐ ܐܸܙܲܠ̣ ܒܲܙܒܲܢ ܠܚܲܓܵܐ܃ ܕܲܢܙܲܒܸܢ ܥ̇ܒܼܵܕܼ ܐܝܼܕܼܵܘ̈ܗܝ܁>
      text <ܘܐܸܫܟܲܚ ܐ̄ܢܵܫ ܐܲܟܼܤܢܵܝܵܐ܃ ܕܲܪܡܸܐ ܒܫܘܼܩܵܐ ܘܲܟܼܪܝܼܗ܁ ܘܐܸܓܲܪ ܒܲܝܬܼܵܐ܃>
      text <ܘܩ̣ܵܘܝܼ ܠܘܵܬܹܗ܃ ܟܲܕܼ ܦܵܠܲܚ ܒܐܝܼܕܼܵܘ̈ܗܝ܃ ܘܡܲܦܸܩ ܥܠܵܘܗܝ܃>
      text <ܘܝܵܗܹ̇ܒܼ ܐܲܓܲܪ ܒܲܝܬܼܵܐ܁ ܘܲܡܫܲܡܸܫ ܠܹܗ ܙܲܒܼܢܵܐ ܕܸܫܬܼܵܐ ܝܲܪ̈ܚܝܼܢ܃ ܥܕܲܡܵܐ>
      text <ܕܐܸܬܼܚܠܸܡ ܟܲܪܝܼܗܵܐ ܗܵܘ̇܁ ܗܵܢܵܐ ܕܹܝܢ܃ ܐܲܝܟܼ ܕܡܸܫܬܲܥܝܵܐ ܬܲܫܥܝܼܬܼܵܐ܃>
      text <ܐܵܡܲ݁ܪ ܗ̄ܘ̣ܵܐ܃ ܕܒܼܵܥܹ̇ܐ ܗ̄ܘܹ̇ܝܬܼ ܕܐܸܫܟܲܚ ܐܼܲܪܝܵܢܵܐ܃ ܘܐܸܬܸܠ ܠܹܗ ܦܲܓܼܪܝ܃>
    block
      text <ܘܐܸܫܩܘܿܠ ܕܝܼܠܹܗ܁ ܗܵܐ ܚܘܼܒܵܐ ܡܫܲܡܠܝܵܐ܃ ܢܸܬܿܕܲܡܸܐ ܠܐܲܒܼܵܗܲܝ̈ܢ܃>
      text <ܕܢܸܫܬܿܘܸܐ ܠܛܲܝܒܿܘܼܬܼܵܐ ܐܲܟܼܘܵܬܼܗܘܿܢ܁>
      text <ܠܕܼܵܚ̈ܠܲܝ ܐܲܠܵܗܵܐ ܡܲܢ ܚܲܒܿܝܼ̈ܒܲܝ܃ ܕܠܵܐ ܥܘܼܤܵܩ ܡܸܬܼܝܼܨܸܦ>
      text <ܐܘܼܟܼܦܵܢܵܐ ܕܲܢܛܘܼܪܲܬܼ ܦܘܼܩܕܼܵܢܵܘ̈ܗܝ ܕܡܵܪܲܢ܃ ܐܵܦܸܢ ܘܲܒܼܥܲܡ̈ܠܹܐ>
      text <ܢܵܦ̇ܠܵܐ ܒܐܝܼܕܲܝ̈ܗܘܿܢ ܫܟܼܵܚܬܵܗ̇܃ ܘܩܹܘܲܢܕܹܝܢܘܿܣ ܡܸܤܬܲܒܼܪܵܐ ܥܲܠ>
      text <ܐܲܦܹ̈ܝܗ̇܁ ܐܸܤ݂ܲܪ ܕܹܝܢ ܫܘܼܡܠܵܝܗܘܿܢ ܘܲܬܼܠ̣ܵܝܗܝ ܡܫܝܼܚܵܐ܃ ܒܲܬܼܪܹܝܢ>
      text <ܦܘܼ̈ܩܕܵܢܹܐ ܐܲܚܝܼ̈ܕܲܝ ܤܵܟܼܵܐ ܕܟܼܠܗܘܿܢ܁ ܪܸܚܡܬܼܵܐ ܐܵܡܲ݁ܪ ܐ̄ܢܵܐ ܕܐܲܠܵܗܵܐ܃>
      text <ܘܕܼܘܼܡܝܵܐ ܐܲܩܢܝܵܗ̇ ܕܗܵܕܹܐ܃ ܚܘܼܒܵܐ ܕܲܠܘܵܬܼ ܨܲܠܡܹܗ܁ ܘܩܲܕܼܸܡܵܝܬܼܵܐ>
      text <ܩܲܢܝܵܐ܃ ܢܝܼܫܵܐ ܕܬܹܐܪܘܼܝܼܵܐ ܕܪܘܼܚ܃ ܕܬܲܪܬܹܝܢ ܕܹܝܢ܃ ܕܬܹܐܘܿܪܝܼܵܐ>
      text <ܘܤܵܥܘܿܪܘܼܬܼܵܐ܁ ܡܸܛܠ ܗܵܟܹܝܠ ܕܲܟܼܝܵܢܵܐ ܐܲܠܵܗܵܝܵܐ ܦܫܝܼܛܵܐ ܗ̄ܘ̣ ܘܠܵܐ>
      text <ܡܪܲܟܿܒܼܵܐ܃ ܘܠܵ ܡܸܬܼܚܲܙܝܵܢܵܐ ܐܲܟܲܚ̄ܕܼ ܘܠܵܐ ܤܝܼܩܵܐ ܒܲܟܼܝܵܢܹܗ܃ ܠܲܝܬܹܝܗ̇>
      text <ܘܐܵܦ ܕܲܤܢܝܼܩܵܐ ܬܹܐܪܬܵܐ ܒܥܸܢܝܵܢܵܗ̇܃ ܥܲܠ ܤܵܥܘܿܪܘܼܬܼܵܐ ܘܲܓܼܫܝܼܡܘܼܬܼ>
      text <ܦܘܼܠܚܵܢܵܐ ܡܸܕܸܡ ܘܙܵܘܥܵܐ ܕܲܒܼܝܘܼܬܼܵܐ܁ ܦܫܝܼܛܵܐ ܗ̄ܘ̣ ܡܲܢ>
      text <ܦܘܼܠܚܵܢܵܗ̇܃ ܘܒܲܚܕܼܵܝܘܼܬܼ ܡܢܵܬܼܵܐ ܒܡܲܕܥܵܐ ܐܲܝܟܼ ܦܫܝܼܛܘܼܬܼܵܗ̇>
      text <ܕܥܸܠܬܼܵܐ܃ ܡܸܤܬܲܓܼܕܵܢܝܼܬܼܵܐ ܘܕܲܠܥܸܠ ܡ̣ܢ ܡܸܬܼܪܲܓܼܫܵܢܘܼܬܼ ܪܓܸܫܬܼܵܐ>
      text <ܘܲܕܼܒܸܤܪܵܐ܁ ܦܘܼܩܕܵܢܵܐ ܕܹܝܢ ܬܪܲܝܵܢܵܐ܃ ܕܐܝܼܬܹܝܗ̇ ܪܸܚܡܲܬܼ ܐ̄ܢܵܫܘܼܬܼܵܐ>
      text <ܠܦܘܼܬܼ ܥܦܝܼܦܘܼܬܹܗ ܕܲܟܼܝܵܢܵܐ܃ ܗܵܟܲܢܵܐ ܘܲܥܦܝܼܦܵܐ ܡܸܬܼܝܼܨܸܦ ܫܘܼܡܠܵܝܹܗ܁>
      text <ܐܵܡܲ݁ܪ ܐ̄ܢܵܐ ܕܹܝܢ܃ ܗܵܝ̇ ܕܲܒܼܬܹܐܪܬܵܐ ܢܫܲܡܠܸܐ ܠܵܐ ܡܸܬܼܚܲܙܝܵܢܵܐܝܼܬܼ܃>
      text <ܘܕܲܒܼܦܲܓܼܪܵܐ ܐܲܟܲܚ̄ܕܼ ܘܓܲܠܝܵܐܝܼܬܼ܁ ܐܸܠܵܐ ܘܲܒܼܟܸܤܝܵܐ܃ ܘܐܲܝܠܹܝܢ>
      text <ܕܲܒܼܤܘܼܗܪ̈ܵܢܹܐ ܡܸܬܼܓܲܡܪ̈ܵܢ܃ ܘܥܲܡ ܗܵܝ̇ ܕܬܹܐܪܬܵܐ܁ ܐܲܟܼܙܢܵܐ ܓܹܝܪ>
      text <ܕܒܲܪܢܵܫܵܐ ܡ̣ܢ ܬܲܪܬܹܝܢ ܡܢܵܘ̈ܬܼܵܐ ܡܟܲܝܲܢ܃ ܗܵܢܵܘ ܕܹܝܢ ܦܲܓܼܪܵܐ>
      text <ܘܢܲܦܫܵܐ܃ ܗܵܟܲܢܵܐ ܘܟܼܠܗܹܝܢ ܕܲܠܘܵܬܹܗ ܥܦܝܼ̈ܦܵܬܼܵܐ ܡܸܬܼܝܼܨ̈ܦܵܢ܃ ܠܦܘܼܬܼ>
    block
      text <ܥܦܝܼܦܘܼܬܼܵܐ ܕܬܼܘܼܩܵܢܹܗ܁ ܐܲܝܟܼ ܡܲܢ ܕܩܲܕܝܼܡܵܐ ܒܟܼܠܕܘܼܟ>
      text <ܤܵܥܘܿܪܘܼܬܼܵܐ ܠܬܹܐܘܿܪܝܼܵܐ܃ ܠܵܐ ܡܸܬܼܡܲܨܝܵܢܝܼܬܼܵܐ ܐܝܼܬܹܝܗ̇ ܕܐ̄ܢܵܫ ܢܸܬܼܥܲܠܸܐ>
      text <ܠܘܵܬܼ ܡܬܵܬܼܵܐ ܗܵܝ̇ ܕܲܡܥܲܠܝܵܐ܃ ܐܸܠܵܐ ܠܘܼܩܕܲܡ ܗܵܝ̇ ܕܡܵܟܵܐ ܢܸܓܼܡܘܿܪ>
      text <ܒܲܥ̇ܒܼܵܕܼܵܐ܁>
      text <ܘܒܲܕܼܓܼܘܿܢ ܠܲܝܬܿ ܒܲܪܢܵܫܵܐ ܕܢܲܡܪܲܚ ܢܹܐܡܲܪ ܥܲܠ ܩܸܢܝܵܢ ܚܘܼܒܵܐ>
      text <ܕܩܲܪܝܼܒܼܵܐ ܕܐܝܼܬܼ ܠܲܡ ܒܢܲܦܫܹܗ܃ ܐܸܢ ܡܦܝܼܫܵܐ ܗ̣̄ܝ ܡܢܵܬܼܵܐ>
      text <ܕܲܒܼܦܲܓܼܪܵܐ ܡܸܫܬܲܡܠܝܵܐ ܐܲܝܟܼ ܚܲܝܠܵܐ ܘܙܲܒܼܢܵܐ܃ ܘܐܲܬܼܪܵܐ ܕܝܵܗܹ̇ܒܼ ܐܝܼܕܼܵܐ>
      text <ܠܤܘܿܥܪܵܢܵܐ܁ ܘܗܵܝܕܹܝܟ ܡܸܬܼܗܲܝܡܢܵܐ ܡܢܵܬܼܵܐ ܕܚܘܼܒܵܐ܃ ܐܲܝܕܵܐ>
      text <ܕܲܒܼܬܹܐܪܬܵܐ ܡܸܬܿܬܲܚܕܵܐ ܘܡܸܬܼܝܲܕܼܥܵܐ܁ ܡܵܐ ܕܲܒܼܗܵܠܹܝܢ ܐܸܬܼܝܼܕܲܥ̄ܢ>
      text <ܡܗܲܝ̈ܡܢܹܐ ܘܫܲܪܝܼܪܹ̈ܐ ܐܲܝܟܼ ܡܸܬܼܡܲܨܝܵܢܵܘܼܬܼܵܐ܃ ܗܵܝܕܹܝܢ ܠܘܵܬܼ ܡܢܵܬܼܵܐ>
      text <ܪܲܒܿܬܼܵܐ ܕܬܹܐܘܿܪܝܼܵܐ ܡܥܲܠܲܝܬܼܵܐ ܘܐܲܠܵܗܵܝܵܬܼܵܐ܃ ܡܸܬܼܝܼܗܸܒܼ ܚܲܝܠܵܐ ܠܢܲܦܫܵܐ>
      text <ܠܡܸܬܼܦܫܵܛܘܼ܃ ܒܝܲܕܼ ܙܵܘ̈ܥܹܐ ܦܫܝܼ̈ܛܹܐ ܘܲܕܼܠܵܐ ܕܡܘܼ܁ ܐܲܝܟܵܐ ܕܹܝܢ>
      text <ܕܠܲܝܬܿ ܠܹܗ ܠܒܲܪܢܵܫܵܐ ܐܲܬܼܪܵܐ܃ ܠܘܵܬܼ ܗܵܝ̇ ܕܲܒܼܤܘܼܥܪܵܢܵܐ ܢܡܲܠܸܐ>
      text <ܚܘܼܒܵܐ ܕܩܲܪܝܼܒܼܵܐ ܒܲܕܼܡܸܬܼܚܲܙ̈ܝܵܢ܃ ܒܨܸܒܼ̈ܘܵܬܼܵܐ ܘܲܒܼܓܼܘܼܫܡܵܐ܃ ܤܵܦ̇ܩܵܐ>
      text <ܗ̣̄ܝ ܠܹܗ ܠܐܲܠܵܗܵܐ܃ ܗܵܝ̇ ܕܲܒܼܬܲܪܥܝܼܬܼܵܐ ܒܲܠܚܘܿܕܼ ܬܸܬܼܢܛܲܪ ܡܸܢܲܢ>
      text <ܪܸܚܡܬܼܵܐ ܕܩܲܪܝܼܒܲܢ܁ ܝܲܬܝܼܪܵܐܝܼܬܼ ܐܸܢܗ̤ܘ ܕܲܡܢܵܬܼܵܐ ܗܵܝ̇ ܚܵܒܼܘܿܫܬܼܵܐ܃>
      text <ܘܲܕܼܡܸܢܵܗ̇ ܡܝܲܬܿܪܵܐ܃ ܤܵܦ̇ܩܝܼܢܲܢ ܠܡܸܬܼܐܡܵܢܘܼ ܠܦܘܼܠܚܵܢܵܗ̇܁ ܐܸܢܕܹܝܢ>
      text <ܡ̣ܢ ܟ̱ܠܵܢܵܝܘܼܬܼܵܗ̇ ܕܲܡܢܵܬܼܵܐ ܗܵܝ̇ ܚܵܒܼܘܿܫܬܼܵܐ ܚܲܤܝܼܪܝܼܢܲܢ܃ ܢܡܲܠܸܐ>
      text <ܚܲܤܝܼܪܘܼܬܼܵܗ̇ ܒܦܘܼܩܕܵܢܵܐ ܕܒܼܵܢܼܪܵܗ̇܁ ܕܐܝܼܬܼܵܘܗܝ܃ ܒܤܵܥܘܿܪܘܼܬܼܵܐ>
      text <ܡܸܬܼܪܲܓܼܫܵܢܝܼܬܼܵܐ܁ ܗܵܝ̇ ܕܲܠܦܘܼܬܼ ܙܲܒܼܢܵܐ ܕܥܵܪܹܨ܃ ܡܘܼܠܚܵ ܢܝܵܚܵܐ ܕܐܲܝܲܝ̈ܢ>
      text <ܢܸܓܼܡܘܿܪ ܒܠܹܐܘܬܼܵܐ ܕܓܿܘܼܫܡܲܢ܁ ܕܠܵܐ ܬܸܗܘܸܐ ܚܹܐܪܘܼܬܲܢ ܠܥܸܠܲܬܼ>
    block
      text <ܒܸܤܪܵܐ܃ ܟܲܕܼ ܒܫܸܡ ܥܸܢܝܵܢܵܐ ܠܚܘܿܕܼܵܝܵܐ ܤܪ̈ܝܼܩܵܬܼܵܐ ܢܸܬܼܥܲܫ܁ ܝܑܼܕܼܝܼܥܵܐ>
      text <ܗ̣̄ܝ ܓܹܝܪ܃ ܕܠܵܐ ܡܲܦܲܣ ܠܐܲܝܢܵܐ ܕܡ̣ܢ ܥܸܢܝܵܢܵܐ ܐ̄ܢܵܫܵܝܵܐ ܓܠܝܼܙ>
      text <ܠܲܓܼܡܵܪ܃ ܘܒܲܐܠܵܗܵܐ ܥܢܸܐ ܟ̱ܠܹܗ ܟܲܕܼ ܐܝܼܬܼܵܘܗܝ ܡܝܼܬܼܵܐ ܕܲܠܟܼܠ>
      text <ܒܲܓܼܠܝܼܙܘܼܬܼܵܐ ܕܡܸܢܗܘܿܢ܃ ܠܡܸܬܼܒܲܥ ܡ̣ܢ ܕܐܲܝܟܼ ܗܵܢܵܐ ܬܸܫܡܸܫܬܼܵܐ>
      text <ܕܲܒܼܢܲܝ̈ܢܵܫܵܐ܁>
      text <ܐܲܝܢܵܐ ܕܹܝܢ ܕܩܵܢܘܿܢܵܐ ܕܫܸܠܝܹܗ ܬܚܘܼܡܵܐ ܗ̄ܘ̣ ܕܫܲܒܹ̈ܐ ܘܲܕܼܫܵܒܼ̈ܘܿܥܹܐ܃>
      text <ܘܒܼܵܬܲܪ ܫܘܼܠܵܡܵܐ ܕܩܵܢܘܿܢܹܗ܃ ܦܵܓܲܥ ܘܡܸܬܼܚܲܠܲܛ ܘܡܸܬܼܒܲܝܲܐ ܥܲܡ>
      text <ܒܢܲܝ̈ܢܵܫܵܐ܃ ܡܲܗܡܸܐ ܡܲܢ ܒܐܘܼܠܨܵܢܵܐ ܕܐܲܚܵܘ̈ܗܝ܃ ܟܲܕܼ ܡܲܤܒܲܪ ܕܩܵܢܘܿܢܵܐ>
      text <ܕܫܵܒܼܘܿܥܵܐ ܬܐܲܤܝܼܪܵܐ ܢܵܛܲܪ܃ ܗܵܢܵܐ܃ ܚܪܸܡ ܗ̄ܘ̣܁ ܝܑܼܕܲܝܼܥ ܗ̄ܘ̣ ܓܹܝܪ>
      text <ܗܵܢܵܐ܃ ܡ̣ܢ ܓܠܝܼܙܘܼܬܼ ܪ̈ܲܚܡܹܐ ܘܡ̣ܢ ܡܲܤܒܿܪܵܢܘܼܬܼܵܐ ܘܡ̣ܢ ܚܘܼ̈ܫܵܒܹܐ>
      text <ܕܲܓܵܠܹ̈ܐ܃ ܕܲܢܚܲܠܸܛ ܢܲܦܫܹܗ ܒܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ܃ ܠܵܐ ܡܸܬܼܢܲܚܲܬܼ܁>
      text <ܕܡܲܗܡܸܐ ܡܲܢ ܡ̣ܢ ܟܪܝܼܗܵܐ܃ ܠܵܐ ܢܸܚܙܸܐ ܢܘܼܗܪܵܐ܁ ܘܲܕܼܡܲܗܦܸܟܼ>
      text <ܐܲܦܵܘ̈ܗܝ ܡ̣ܢ ܐܲܠܝܼܨܵܐ܃ ܢܸܚܫܲܟܼ ܐܝܼܡܵܡܹܗ܁ ܘܲܕܼܫܵܐܹ̇ܛ ܩܵܠܹܗ>
      text <ܕܲܡܛܲܪܦܵܐ܃ ܒܥܲܡܛܵܢܵܐ ܢܡܘܼܫܘܼܢ ܒܢܲܝ̈ ܒܲܝܢܹܗ܁ ܠܵܐ ܢܨܲܥܲܪ>
      text <ܠܲܫܡܵܐ ܪܵܒܵܐ ܕܫܸܠܝܵܐ ܒܠܵܐ ܝܑܼܕܲܥܬܲܢ܁ ܠܟܼܠ ܕܘܼܒܵܪܵܐ ܡܲܢ܃ ܙܲܒܼܢܵܐ>
      text <ܘܐܲܬܼܪܵܐ ܘܦܘܼܪܫܵܢܵܐ܁ ܘܗܵܝܕܹܝܢ ܠܐܲܠܵܗܵܐ ܝܵܕܲܥ̇ ܟܠ܃ ܡܸܬܼܩܲܒܲܠ>
      text <ܦܘܼܠܚܵܢܹܗ܁ ܘܕܲܤܛܲܪ ܡ̣ܢ ܗܵܠܹܝܢ܃ ܤܪܝܼܩ ܗ̄ܘ̣ ܦܘܼܠܚܵܢܵܐ܃>
      text <ܕܲܠܟܼܠ ܡܘܼ̈ܫܚܵܢ ܡܸܬܼܝܼܨܸܦ ܠܲܓܼܡܵܪܵܐ܁ ܐܲܝܢܵܐ ܕܲܡܤܲܟܸܐ ܕܢܸܬܼܒܲܝܲܐ>
      text <ܘܢܸܤܥܬܲܪ ܒܫܸܦܠܹܗ ܡ̣ܢ ܐ̄ܚܪ̈ܵܢܹܐ܃ ܢܡܲܟܸܟܼ ܝܵܬܹܗ܃ ܐܵܦ ܕܢܸܬܼܚܲܫܲܚ>
      text <ܠܘܵܬܼ ܩܲܪܝܼܒܹܗ ܒܗܘܿܢ ܒܙܲܒܼ̈ܢܹܐ ܕܡܸܬܼܢܲܤܸܐ܁ ܕܢܸܗܘܸܐ ܕܚܲܕܼܘܼܬܼܵܐ>
      text <ܐܵܦ ܦܘܼܠܚܵܢܹܗ ܕܲܒܼܫܸܠܝܵܐ܃ ܘܦܲܪܝܼܩ ܡ̣ܢ ܡܲܤܒܿܪܵܢܘܼܬܼܵܐ ܘܡ̣ܢ>
      text <ܛܵܥܝܘܼܬܼܵܐ ܕܫܹ̈ܐܕܹܐ܀ ܐܲܡܝܼܪ ܠܚܲܕܼ ܡ̣ܢ ܐܲܒܼܵܗܲܝ̈ܢ ܩܲܕܝܼ̈ܫܹܐ܃ ܐܹܘܲܓܼܪܝܼܣ>
    block
      text <ܐ̄ܢܵܫ ܝܲܕܼܘܼܥܬܼܵܢܵܐ܃ ܕܠܲܝܬܿ ܡܸܕܸܡ ܕܲܡܫܵܘܙܸܒܼ ܠܝܼܚܝܼܕܼܵܝܵܐ ܡ̣ܢ ܫܹܐܕܼܵܐ>
      text <ܕܪܵܡܘܼܬܼܵܐ܃ ܘܲܡܥܲܕܲܪ ܠܘܵܬܼ ܬܚܘܼܡܵܐ ܕܢܲܟܼܦܘܼܬܼܵܐ ܒܲܙܒܲܢ ܫܘܼܠܗܵܒܼܵܐ>
      text <ܗܵܘ̇ ܕܚܲܫܵܐ ܕܙܵܢܝܘܼܬܼܵܐ܃ ܐܲܝܟܼ ܗܵܝ̇ ܕܲܠܐ̄ܢܵܫܵܐ ܐܲܝܠܹܝܢ ܕܲܪܡܹܝܢ>
      text <ܒܥܲܪ̈ܤܵܬܼܗܘܿܢ ܘܲܡܢܵܘܠܝܼܢ ܒܐܘܼܠܨܵܢܵܐ ܕܦܲܓܼܪܵܐ ܢܸܤܥܘܿܪ܁ ܪܲܒܿ ܗ̄ܘ̣>
      text <ܦܘܼܠܚܵܢܵܐ ܡܲܠܲܐܟܼܵܝܵܐ ܕܫܸܠܝܵܐ܃ ܐܸܡܲܬܼܝ ܕܦܘܼܪܫܵܢܵܐ ܕܐܲܝܟܼ ܗܵܢܵܐ ܚܠܝܼܛ>
      text <ܥܲܡܹܗ܃ ܡܸܛܠ ܤܘܼܢܩܵܢܵܐ ܕܥܲܠ ܡܲܟܿܝܼܟܼܘܼܬܼܵܐ܁ ܒܗܵܝ̇ ܕܟܲܕܼ ܠܵܐ>
      text <ܝܵܕܼܥܝܼܢܲܢ ܡܸܬܼܒܲܙܙܝܼܢ ܚ̄ܢܲܢ܁>
      text <ܗܵܠܹܝܢ ܐܸܡ̇ܪܹܬܼ ܐܲܝܲܝ̈܃ ܠܵܘ ܕܢܸܒܼܤܸܐ ܘܲܢܫܘܼܛ ܠܕܼܘܼܒܵܪܵܐ ܕܫܸܠܝܵܐ܃>
      text <ܚܢܲܢ ܕܲܒܼܟܼܠܕܘܼܟ ܥܲܠ ܗܵܢܵܐ ܡܦܝܼܤܝܼܢܲܢ܁ ܠܵܘ ܕܠܘܼܩܒܲܠ>
      text <ܡܸܠܲܝ̈ܢ ܢܩܘܼܡ ܐܸܫܬܿܟܲܚܢܲ ܗܵܫܵܐ܃ ܠܵܐ ܐ̄ܢܵܫ ܢܸܫܡܘܿܛ ܡܸܠܬܼܵܐ>
      text <ܥܲܪܛܸܠܵܝܬܼܵܐ ܡ̣ܢ ܡܹܐܡܪܲܢ܃ ܘܟܲܕܼ ܢܸܫܒܿܘܿܩ ܠܫܲܪܟܵܐ ܢܹܐܚܘܿܕܿ ܗܵܢܵܐ>
      text <ܒܐܝܼܕܹܗ ܕܠܵܐ ܒܘܼܝܵܢ܁ ܥܲܗܝܼܪ ܐ̄ܢܵܐ ܕܲܒܼܕܼܘܼ̈ܟܿܝܬܼܵܐ ܤܲܓܝܼ̈ܐܵܬܼܵܐ ܐܸܡ̇ܪܹܬܼ>
      text <ܟܲܕܼ ܡܦܝܼܣ ܐ̄ܢܵܐ܃ ܕܐܵܦܠܵܐ ܐܸܠܘܼ ܕܬܸܓܼܕܲܫ ܘܲܒܼܒܸܛܠܵܢܵܐ ܕܠܲܓܼܡܵܪ>
      text <ܢܸܗܘܸܐ ܐ̄ܢܵܫ ܒܩܸܠܵܝܬܹܗ ܡܸܛܠ ܐܵܢܲܢܩܹܐ ܕܲܡܚܝܼܠܘܼܬܼܵܐ ܕܥܸܪܨܲܬ̤܃>
      text <ܬܸܬܼܓܿܒܸܐ ܠܹܗ ܡܸܛܠ ܗܵܕܹܐ ܡܲܦܲܩܬܼܵܐ ܓܡܝܼܪܬܵܐ ܕܡܸܢܵܗ̇ ܘܦܘܼܠܚܵܢܵܐ>
      text <ܕܲܠܒܲܪ܃ ܛܵܒܼ ܡ̣ܢ ܒܸܛܠܵܢܵܐ ܕܬܲܡܵܢ܁ ܡܲܦܲܩܬܼܵܐ ܕܠܲܓܼܡܵܪ ܐܸܡ̇ܪܹܬܼ܃>
      text <ܠܵܘ ܕܐܸܢܗ̤ܘ ܕܐܸܤܬܲܩܒܲܠ ܒܲܙܒܲܢ ܤܘܼܥܪܵܢܵܐ ܐܵܢܲܢܩܵܝܵܐ ܕܢܵܦ̇ܩܵܢ ܒܹܗ>
      text <ܫܲܒܹ̈ܐ ܡܸܕܸܡ܃ ܕܲܒܼܗܹܝܢ ܢܸܬܿܬܲܓܲܪ ܢܦܹܐܫܵܐ ܐܵܘ ܚܲܝܹ̈ܐ ܕܩܲܪܝܼܒܹܗ܃>
      text <ܒܸܛܠܵܢܵܐ ܢܸܚܫܘܿܒܼ ܗܵܕܹܐ܁ ܐܸܢ ܐܝܼܬܼ ܐ̄ܢܵܫ ܕܤܵܒܲܪ ܒܢܲܦܫܹܗ>
      text <ܕܲܓܼܡܝܼܪܵܐ ܗ̄ܘ̣܃ ܘܲܡܥܲܠܲܝ ܡ̣ܢ ܟܠ ܕܲܬܼܢܵܢ ܒܐܲܡܝܼܢܘܼܬܹܗ ܕܲܠܘܵܬܼ>
      text <ܐܲܠܵܗܵܐ܃ ܘܪܲܚܝܼܩܘܼܬܹܗ ܕܡ̣ܢ ܟܠ ܤܘܼܥܪܵܢ ܕܡܸܬܼܚܙܸܐ܃ ܒܘܵܠܝܼܬܼܵܐ>
    block
      text <ܡܸܫܬܿܐܸܠ ܐܵܦܸܢ ܡ̣ܢ ܗܵܠܹܝܢ܁ ܪܲܒܿ ܗ̄ܘ̣ ܥܲܡܠܵܐ ܕܦܘܼܪܫܵܢܵܐ>
      text <ܠܲܕܼܡܸܤܬܲܝܲܥ ܡ̣ܢ ܐܲܠܵܗܵܐ܁ ܕܗ̤ܘ ܒܲܚܢܵܢܹܗ ܢܸܬܸܠ ܠܲܢ܃ ܕܲܢܫܲܡܠܸܐ>
      text <ܡܸܠܬܹܗ ܕܗܵܘ̇ ܕܐܸܡ݂ܲܪ܃ ܕܟܼܠ ܡܵܐ ܕܨܵܒܹ̇ܝܢ ܐܢ̄ܬܿܘܿܢ ܕܢܸܥܒܿܕܼܘܼܢ>
      text <ܠܟܼܘܿܢ ܒܢܲܝ̈ܢܵܫܵܐ܃ ܗܵܟܲܢܵܐ ܐܵܦ ܐܲܢ̄ܬܿܘܿܢ ܥܒܸܕܼܘ ܠܗܘܿܢ܁ ܕܠܹܗ>
      text <ܬܸܫܒܿܘܿܚܬܼܵܐ ܘܐܝܼܩܵܪܵܐ ܡ̣ܢ ܟ̱ܠܵܗ̇ ܒܪܝܼܬܼܵܐ ܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
  text 82
    block
      text <ܥܲܠ ܕܲܟܼܡܵܐ ܐܝܼܩܵܪܵܐ ܩܲܢܝܵܐ ܡܲܟܿܝܼܟܼܘܼܬܼܵܐ܃ ܘܲܟܼܡܵܐ ܪܲܒܿ ܕܲܪܓܼܵܗ̇܁ ܦܒ܁>
    block
      text <ܨܵܒܹ̇ܐ ܐ̄ܢܵܐ ܕܐܸܦܬܲܚ ܦܘܼܡܝ ܐܲܚܲܝ̈܃ ܠܲܡܡܲܠܵܠܘܼ ܥܲܠ ܫܲܪܒܵܗ̇>
      text <ܡܥܲܠܝܵܐ ܕܡܲܟܿܝܼܟܼܘܼܬܼܵܐ܃ ܩܸܢܛܵܐ ܡܸܬܼܡܠܸܐ ܐ̄ܢܵܐ܁ ܐܲܝܟܼ ܐ̄ܢܵܫ ܕܲܡܦܵܣ܃>
      text <ܕܥܲܠ ܐܲܠܵܗܵܐ ܥܬܼܝܼܕܼ ܕܢܸܫܬܲܥܸܐ ܒܬܲܫܥܝܼܬܼܵܐ ܕܡܲܡܠܠܹܗ܁ ܐܸܤܛܠܵܐ>
      text <ܗ̣̄ܝ ܓܹܝܪ ܕܐܲܠܵܗܘܼܬܼܵܐ܃ ܡܸܛܠ ܕܡܸܠܬܼܵܐ ܕܐܸܬܼܒܲܪܢܲܫ܃ ܠܲܒܼܫܵܗ̇>
      text <ܘܡܲܠܸܠ̣ ܒܵܗ̇ ܥܲܡܲܢ ܒܝܲܕܼ ܦܲܓܼܪܲܢ܁ ܘܟܼܠ ܕܲܠܗܵܕܹܐ ܐܸܬܼܥܲܛܲܦ>
      text <ܫܲܪܝܼܪܵܐܝܼܬܼ܃ ܠܗܵܘ̇ ܕܲܢܚܸܬܼ ܡ̣ܢ ܪܵܘܡܹܗ܃ ܘܟܲܤܝܼ ܙܝܼܘܵܐ ܕܪܲܒܘܼܬܹܗ܃>
      text <ܘܚܲܦܝܼ ܬܸܫܒܿܘܿܚܬܹܗ ܒܡܘܼܟܵܟܼܵܐ ܡܸܬܿܕܲܡܸܐ܃ ܕܠܵܐ ܬܤܘܼܦ ܗ̄ܘ̣ܵܬܼ>
      text <ܒܪܝܼܬܼܵܐ ܒܲܚܙܵܬܹܗ܁ ܒܕܼܵܐܦܠܵܐ ܡܲܨܝܵܐ ܗܘ̣ܵܬܼ ܒܪܝܼܬܼܵܐ ܕܬܸܚܙܹܝܘܗܝ>
      text <ܕܠܵܐ ܡܢܵܬܐ ܕܡܸܢܵܗ̇܃ ܕܢܸܤܒܼܝܼܗ̇ ܘܒܼܵܗ̇ ܢܡܲܠܸܠ ܥܲܡܵܗ̇܃ ܘܟܸܢ ܡܲܨܝܵܐ>
      text <ܗ̄ܘ̣ܵܬܼ ܕܬܸܫܡܲܥ ܡܸܠܲܬܼ ܦܘܼܡܹܗ ܐܲܦܝܼ̈ܢ ܒܐܲܦܝܼ̈ܢ܁ ܠܵܐ ܡܵܘܦܹܝܢ ܗ̄ܘ̣ܵܘ>
      text <ܒܢܲܝ̈ ܝܑܼܤܪܵܝܹܠ ܠܲܡܨܵܬܼ ܩܵܠܹܗ܃ ܟܲܕܼ ܡ̣ܢ ܓܵܘ ܥܢܵܢܵܐ ܡܡܲܠܸܠ ܗ̄ܘ̣ܵܐ>
      text <ܥܲܡܗܘܿܢ܃ ܓܲܠܝܵܐܝܼܬܼ ܡܸܫܟܿܚܵܐ ܗ̄ܘ̣ܵܬܼ ܒܪܝܼܬܼܵܐ ܕܲܬܼܩܒܸܠ ܠܲܚܙܵܬܹܗ܁>
      text <ܕܗܵܟܲܢ ܐܸܬܼܐܠܸܨܘ܃ ܥܕܲܡܵܐ ܕܢܹܐܡܪܘܼܢ ܠܹܗ ܠܡܘܼܫܹܐ܃ ܢܡܲܠܸܠ>
      text <ܥܲܡܵܟܼ܃ ܘܐܲܢ̄ܬܿ ܐܲܫܡܲܥ ܠܲܢ ܦܸܬܼܓܼܵܡܵܘ̈ܗܝ܁ ܘܠܵܐ ܢܡܲܠܸܠ ܥܲܡܲܢ>
    block
      text <ܗ̤ܘ܃ ܕܠܵܐ ܢܡܘܼܬܼ܁ ܗܵܟܲܢܵܐ ܠܲܡ ܕܚܝܼܠ ܗ̄ܘ̣ܵܐ ܚܸܙܘܵܐ܃ ܕܐܵܦ ܗ̤ܘ>
      text <ܡܸܨܥܵܝܵܐ ܐܸܡ݂ܲܪ ܗ̄ܘ̣ܵܐ܃ ܕܕܲܚܝܼܠ ܐ̄ܢܵܐ ܘܪܲܬܿܝܼܬ ܐ̄ܢܵܐ܀ ܐܸܬܼܓܠܝܼ ܓܹܝܪ>
      text <ܥܲܠ ܛܘܼܪܵܐ ܕܤܝܼܢܲܝ ܗ̤ܘ ܙܝܿܘܵܐ ܕܬܸܫܒܿܘܿܚܬܹܗ܃ ܘܛܘܼܪܵܐ ܟ̱ܠܹܗ>
      text <ܬܵܐܹ̇ܢ ܗ̄ܘ̣ܵܐ ܘܙܵܐܥ ܒܕܸܚܠܵܐ ܕܓܸܠܝܵܢܹܗ ܕܲܥܠܵܘܗܝ܁ ܐܲܝܟܲܢܵܐ ܕܐܵܦ>
      text <ܚܲܝ̈ܘܵܬܼܵܐ ܕܩܵܪܒܵܢ ܗ̣̄ܘܲܝ̈ ܠܲܫܦܘܿܠܵܘ̈ܗܝ ܕܛܘܼܪܵܐ܃ ܡܵܝ̈ܬܵܢ ܗ̣̄ܘܲܝ̈܁>
      text <ܘܐܸܬܼܥܲܬܲܕܼܘ ܘܐܸܬܿܛܲܝܲܒܼܘ ܟܠܗܘܿܢ ܒܢܲܝ̈ ܝܑܼܤܪܵܝܹܠ܃ ܒܦܘܼܩܕܵܢܵܐ>
      text <ܕܡܘܼܫܹܐ܁ ܕܲܢܕܲܟܸܐ ܟܠܢܵܫ ܢܲܦܫܹܗ ܬܠܵܬܼܵܐ ܝܵܘܡ̈ܝܼܢ܃ ܐܲܝܟܼ ܕܢܸܫܬܿܘܸܐ>
      text <ܠܫܸܡܥܵܐ ܕܩܵܠ ܡܲܡܠܠܹܗ ܕܐܲܠܵܗܵܐ܃ ܘܲܠܚܙܘܵܐ ܕܓܸܠܝܵܢܵܘ̈ܗܝ܁>
      text <ܘܟܲܕܼ ܡܲܛܝܼ ܙܲܒܼܢܵܐ܃ ܠܵܐ ܐܸܬܼܡܨܝܼܘ ܠܲܡܩܲܒܵܠܘܼ ܚܙܵܬܼܵܐ ܕܢܘܼܗܪܹܗ܃>
      text <ܘܥܲܙܝܼܙܘܼܬܼܵܐ ܕܩܵܠܵܐ ܕܪܲܥܡܹܗ܁>
      text <ܐܸܠܵܐ ܗܵܫܵܐ ܕܛܲܝܒܼܘܼܬܹܗ ܐܸܫܲܕܼ ܥܲܠ ܥܵܠܡܵܐ ܒܡܹܐܬܼܝܼܬܹܗ܃ ܕܠܵܐ>
      text <ܗ̄ܘ̣ܵܐ ܒܙܵܘܥܵܐ ܘܠܵܐ ܗ̄ܘ̣ܵܐ ܒܢܘܼܪܵܐ܃ ܘܠܵܐ ܒܩܵܠܵܐ ܕܚܝܼܠܵܐ ܘܥܲܙܝܼܙܵܐ܃>
      text <ܐܸܠܵܐ ܢܚܸܬܼ ܐܲܝܟܼ ܡܸܛܪܵܐ ܥܲܠ ܓܸܙܬܼܵܐ ܕܐܸܡܪܵܐ܃ ܘܐܲܝܟܼ ܪ̈ܤܝܼܤܹܐ>
      text <ܢܝܼܚܹ̈ܐ ܕܢܵܚ̇ܬܝܼܢ ܪܲܟܿܝܼܟܼܵܐܝܼܬܼ ܥܲܠ ܐܲܪܥܵܐ܁ ܒܢܝܼܫܵܐ ܐ̄ܚܪܹܢܵܐ ܐܸܬܼܚܲܙܝܲܬ̤>
      text <ܠܹܗ ܕܲܢܡܲܠܸܠ ܥܲܡܲܢ܃ ܗܵܢܵܘ ܕܹܝܢ܃ ܕܟܲܕܼ ܢܸܚܡܘܿܠ ܪܲܒܿܘܼܬܹܗ>
      text <ܒܬܲܚܦܝܼܬܼܵܐ ܕܒܸܤܪܵܐ܃ ܒܲܢ ܢܡܲܠܸܠ ܥܲܡܲܢ܃ ܒܐܸܤܛܠܵܐ ܗܵܝ̇ ܕܲܙܩܲܪ>
      text <ܠܹܗ ܠܵܗ̇ ܪܸܡܙܵܐ ܡ̣ܢ ܥܘܼܒܵܗ̇ ܕܲܒܼܬܼܘܼܠܬܼܵܐ܁ ܕܟܲܕ ܢܸܚܙܹܝܘܗܝ ܠܗܵܘ̇>
      text <ܕܲܡܡܲܠܸܠ ܥܲܡܲܢ ܕܒܲܪ ܓܸܢܤܲܢ ܗ̄ܘ̣܃ ܠܵܐ ܢܸܬܼܪܗܸܒܼ ܡ̣ܢ ܚܙܵܬܹܗ܁>
      text <ܡܸܛܠܗܵܢܵܐ ܟܠ ܕܲܠܗܵܕܹܐ ܥܛܵܦܬܼܵܐ ܕܒܼܵܗ̇ ܐܸܬܼܚܙܝܼ ܥܵܒܼܘܿܕܲܢ܃>
      text <ܒܝܲܕܼ ܗܵܘ̇ ܦܲܓܼܪܵܐ ܡܠܸܐ ܡ̣ܢ ܩܘܼ̈ܕܹܫܐ ܢܸܠܒܲܫ܃ ܠܹܗ ܠܲܡܫܝܼܚܵܐ>
      text <ܠܒܼܫܹܗ܁ ܡܸܛܠ ܕܲܠܗܵܘ̇ ܕܘܼܡܝܵܐ ܕܒܹܗ ܐܸܬܼܚܙܝܼ ܠܲܒܼܪܝܼܬܹܗ>
      text <ܘܐܸܬܼܗܲܦܲܟ ܒܹܗ ܥܲܡܗܘܿܢ܃ ܐܸܬܼܪܲܓܼܪܲܓܼ ܕܢܸܠܒܲܫ ܥܲܠ ܒܲܪܢܵܫܹܗ>
    block
      text <ܓܵܘܵܝܵܐ܃ ܘܒܹܗ ܢܸܬܼܚܙܸܐ ܠܲܟܼ̈ܢܵܘܵܬܹܗ܁ ܘܲܚܠܵܦ ܠܒܼܘܼܫܵܐ ܕܐܝܼܩܵܪܵܐ>
      text <ܘܫܘܼܒܼܚܵܐ ܕܲܠܒܲܪ܃ ܒܹܗ ܢܸܨܛܲܒܲܬܼ܁ ܘܡܸܛܠܗܵܢܵܐ ܟܠ ܕܲܠܗܵܕܹܐ>
      text <ܕܡܘܼܬܼܵܐ ܚܵܙ̈ܝܵܢ ܒܹܗ ܒܸܪ̈ܝܵܬܼܵܐ ܕܲܠܒܼܝܼܫ܃ ܫܲܬܼܝܼ̈ܩܵܬܼܵܐ ܘܡܲܠܵܠܵܬܼ̈ܐ܃ ܐܲܝܟܼ>
      text <ܕܲܠܡܵܪܵܐ ܤܵܓܼ̈ܕܵܢ ܠܹܗ܃ ܡܸܛܠ ܐܝܼܩܵܪܵܐ ܕܡܵܪܗܹܝܢ ܕܲܚܙܲܝܵܝ̈ܗܝ ܟܲܕܼ>
      text <ܠܲܒܼܪܵܗ̇ ܗܘ̤ܵܐ ܘܐܸܬܼܗܲܦܲܟܼ ܒܵܗ̇܁ ܐܲܝܕܵܐ ܡ̣ܢ ܒܸܪ̈ܝܵܬܼܵܐ ܕܠܵܐ ܡܸܬܼܟܲܚܕܼܵܐ>
      text <ܡ̣ܢ ܚܙܵܬܹܗ ܕܡܲܟܿܝܼܟܼܵܐ ܒܪܲܡ ܕܹܝܢ ܥܕܲܡܵܐ ܕܐܸܬܓܠܝܼ ܫܘܼܒܼܚܵܗ̇>
      text <ܕܡܲܟܿܝܼܟܼܘܼܬܼܵܐ ܠܟܼܠ܃ ܒܲܤܝܵܐ ܗ̄ܘܼܵܬܼ ܥܠܲܝܗܘܿܢ܃ ܗܵܝ̇ ܚܙܵܬܼܵܐ ܡܲܠܝܲܬܼ>
      text <ܩܘܼ̈ܕܼܫܹܐ܁ ܗܵܫܵܐ ܕܹܝܢ ܕܐܲܕܼܢܲܚ ܪܲܒܘܼܬܼܵܗ̇ ܠܥܹܝܢ ܥܵܠܡܹ̈ܐ܃ ܟܠܢܵܫ>
      text <ܡܝܲܩܲܪ ܠܹܗ ܠܗܵܢܵܐ ܕܘܼܡܝܵܐ܃ ܟܠ ܟܲܪ ܕܡܸܬܼܚܙܸܐ܁ ܕܲܒܼܗܵܢܵܐ>
      text <ܡܸܨܥܵܝܵܐ܃ ܒܪܝܼܬܼܵܐ ܫܘ̤ܵܬܼ ܕܲܬܼܩܲܒܸܠ ܚܙܵܬܹܗ ܕܒܼܵܪܘܿܝܵܗ̇܁ ܘܡܸܛܠܗܵܢܵܐ܃>
      text <ܐܵܦܠܵܐ ܥܲܠ ܒܥܸܠܕܒܼܵܒܼܵܘ̈ܗܝ ܕܲܫܪܵܪܵܐ ܒܲܤܝܵܐ܃ ܘܐܵܦܸܢ ܨܪܝܼܟܼܵܐ ܢܸܗܘܸܐ>
      text <ܡ̣ܢ ܟ̱ܠܵܗ̇ ܒܪܝܼܬܼܵܐ ܡܲܢ ܕܲܩܢ̣ܵܗ̇܃ ܐܲܝܟܼ ܕܲܒܼܬܼܵܓܼܵܐ ܘܐܲܪ̈ܓܘܵܢܹܐ ܡܸܬܼܝܲܩܲܪ>
      text <ܒܵܗ̇ ܡܲܢ ܕܝܲܠܦ̣ܵܗ̇܁>
      text <ܠܡܲܟܿܝܼܟܼܵܐ ܡܸܡܬܼܘܿܡ ܐ̄ܢܵܫ ܠܵܐ ܤܵܢܹ̇ܐ܃ ܠܵܐ ܛܵܪܹܐ ܠܹܗ ܒܡܸܠܬܼܵܐ܃>
      text <ܠܵܐ ܫܵܐܹ̇ܛ܁ ܘܡܸܛܠ ܕܡܵܪܹܗ ܪܵܚܹ̇ܡ ܠܹܗ܃ ܥܲܠ ܟܠܢܵܫ ܪܚܝܼܡ܁>
      text <ܟܠܢܵܫ܃ ܡܲܚܸܒܼ ܠܹܗ܁ ܟܠܢܵܫ܃ ܡܚܲܒܸܒܼ ܠܹܗ܁ ܘܟܼܠ ܐܲܝܟܵܐ>
      text <ܕܩܵܪܹܒܼ܃ ܐܲܝܟܼ ܕܲܒܼܡܲܠܲܐܟܼ ܢܘܼܗܪܵܐ ܚܵܝ̇ܪܝܼܢ ܒܹܗ܃ ܘܐܝܼܩܵܪܵܐ ܦܵܪܫܝܼܢ>
      text <ܠܹܗ܁ ܡܡܲܠܸܠ ܚܲܟܝܼܡܵܐ ܘܲܤܦܝܼܪܵܐ ܘܲܡܫܲܠܹܝܢ ܠܹܗ܃ ܕܲܠܡܲܟܿܝܼܟܼܵܐ>
      text <ܢܸܬܿܠܘܼܢ ܐܲܬܼܪܵܐ ܠܲܡܡܲܠܵܠܘܼ܁ ܥܲܝܢܵܘ̈ܗܝ ܕܟܼܠܢܵܫ ܠܦܘܼܡܹܗ ܚܵܝܪ̈ܵܢ܃>
      text <ܕܡܵܢܵܐ ܦܵܬܼܓܼܵܡܵܐ ܢܵܦܹ̇ܩ ܡܸܢܹܗ܁ ܘܟܼܠܢܵܫ ܠܦܸܬܼܓܼܵܡܵܘ̈ܗܝ ܡܤܲܟܸܐ܃>
    block
      text <ܐܲܝܟܼ ܕܲܠܦܸܓܼܓܼܵܡܹ̈ܐ ܕܡ̣ܢ ܐܲܠܵܗܵܐ܁ ܒܨܝܼܘܼܬܼܵܐ ܕܦܸܬܼܓܼܵܡܵܘ̈ܗܝ܃>
      text <ܐܲܝܟܼ ܡܸܠܬܼܵܐ ܕܤܘܿܦܸܤܛܵܐ ܡܲܥܩܒܼܝܼܢ ܥܲܠ ܤܘܼܟܵܠܵܗ̇܁ ܚܲܠ̈ܝܵܢ>
      text <ܡܸܠܵܘ̈ܗܝ ܠܡܲܫܡܲܥܬܼܵܐ ܕܚܲܟܿܝܼ̈ܡܹܐ܃ ܝܲܬܿܝܼܪ ܡ̣ܢ ܟܲܟܵܪܝܼܬܼܵܐ ܠܚܸܟܵܐ>
      text <ܕܐܵܟܼܘܿܠܹܝ̈ܗ̇܁ ܘܥܲܠ ܐܲܝܟܼ ܐܲܠܵܗܵܐ ܚܫܝܼܒܼ܃ ܐܵܦܸܢ ܗܸܕܼܝܼܘܿܛܵܐ>
      text <ܐܝܼܬܼܵܘܗܝ ܒܡܸܠܬܹܗ ܘܫܝܼܛܵܐ ܒܲܚܙܵܬܹܗ܁ ܐܲܝܢܵܐ ܕܥܲܠ ܡܲܟܿܝܼܟܼܵܐ>
      text <ܡܡܲܠܸܠ ܒܲܤܝܵܐܝܼܬܼ܃ ܠܵܐ ܬܘܼܒܼ ܚܵܫ̇ܒܿܝܼܢ ܠܹܗ ܕܚܲܝ̈ܐ ܗ̄ܘ̣܃ ܐܸܠܵܐ>
      text <ܐܲܝܟܼ ܐ̄ܢܵܫ ܕܦܵܬܲܚ ܦܘܼܡܹܗ ܥܲܠ ܐܲܠܵܗܵܐ܁ ܘܲܟܼܡܵܐ ܕܡܸܬܿܬܿܫܝܼܛ>
      text <ܗ̤ܘ ܝܲܬܿܝܼܪ ܒܥܲܝ̈ܢܲܝ ܢܲܦܫܹܗ܃ ܡ̣ܢ ܟܠܗܹܝܢ ܒܸܪ̈ܝܵܬܼܵܐ ܐܝܼܩܵܪ̈ܵܘܗܝ>
      text <ܬܵܟܼ̇ܒܿܝܼܢ܁>
      text <ܩܵܪܹܒܼ ܡܲܟܿܝܼܟܼܵܐ ܠܘܵܬܼ ܚܲܝ̈ܘܵܬܼܵܐ ܚܲܒ̈ܵܠܵܬܼܵܐ܃ ܘܡܸܚܕܼܵܐ ܕܫܸܟܼܢܲܬ̤>
      text <ܚܙܵܬܼܗܹܝܢ ܥܠܵܘܗܝ܃ ܡܸܫܬܲܝܢܵܐ ܒܲܥܪܝܼܪܵܝܘܼܬܼܗܹܝܢ܃ ܘܩܵܪ̈ܒܵܢ>
      text <ܘܡܸܬܿܛܲܦ̈ܝܵܢ ܒܹܗ ܐܲܝܼܟܼ ܕܲܒܼܡܵܪܹܝܢ܁ ܘܲܡܚܲܪ̈ܟܿܫܵܢ ܒܕܼܘܼܢܒ̈ܝܵܬܼܗܹܝܢ܃>
      text <ܘܲܡܠܲܚ̈ܟܼܵܢ ܐܝܼܕܼܵܘ̈ܗܝ ܘܪܸ̈ܓܼܠܵܘܗܝ܁ ܡܸܛܠ ܕܗܵܘ̇ ܪܹܝܚܵܐ ܕܦܵܐܲܚ>
      text <ܗ̄ܘ̣ܵܐ ܡ̣ܢ ܐܵܕܼܵܡ ܩܕܼܵܡ ܥܒܼܵܪ ܦܘܼܩܕܵܢܵܐ܃ ܟܲܕܼ ܐܸܬܼܟܲܢܲܫܹ̈ܝܢ ܨܹܐܕܼܵܘܗܝ>
      text <ܘܤܵܡ̣ ܠܗܹܝܢ ܫܡܵܗܹ̈ܐ ܒܦܲܪܕܲܝܤܵܐ܃ ܡܪ̈ܝܼܚܵܢ ܡܸܢܹܗ܁ ܗܵܘ̇ ܕܲܫܩܝܼܠ>
      text <ܗ̄ܘ̣ܵܐ ܡܸܢܲܢ܃ ܘܬܼܘܼܒܼ ܚܲܕܬܹܗ ܝܲܗ̣ܒܹܗ ܠܲܢ ܡܫܝܼܚܵܐ ܒܡܹܐܬܼܝܼܬܹܗ܃>
      text <ܗ̤ܘܝܘܼ ܕܐܲܒܼܤܸܡ̣ ܪܹܚܵܐ ܕܓܸܢܤܵܐ ܕܼܲܢܲܝ̈ܢܵܫܵܐ܁ ܘܐܸܢ ܩܵܪܹܒܼ ܠܘܵܬܼ ܪ̈ܲܚܡܵܠ>
      text <ܩܵܛ̈ܘܿܠܹܐ܃ ܡܸܚܕܼܵܐ ܕܓܸܫܬܼܵܐ ܕܐܝܼܕܹܗ ܩܸܪܒܲܬ̤ ܠܓܼܘܼܫܡܲܝ̈ܗܘܿܢ܃ ܩܸܪܲܬ̤>
      text <ܠܵܗ̇ ܥܲܤܩܘܼܬܼ ܥܘܼܙܵܗ̇ ܕܡܸܪܲܬܼܗܘܿܢ ܩܵܛܘܿܠܬܼܵܐ܃ ܘܒܼܐܝܼܕܼܵܘ̈ܗܝ>
      text <ܦܵܪܹܬܼ ܠܗܘܿܢ ܐܲܝܟܼ ܕܲܠܩܲܡ̈ܨܹܐ܁ ܘܐܸܢ ܩܵܪܹܒܼ ܨܹܝܕܼ ܒܢܲܝ̈ܢܵܫܵܐ܃ ܘܐܲܝܟܼ>
      text <ܕܲܒܼܡܵܪܵܐ ܚܵܝ̇ܪܝܼܢ ܒܹܗ܁ ܘܡܵܢܵܐ ܐܵܡܲ݁ܪ ܐ̄ܢܵܐ ܒܢܲܝ̈ܢܵܫܵܐ ܕܥܲܡ ܟ̱ܠܵܗ̇>
    block
      text <ܒܝܼܫܘܼܬܼܗܘܿܢ ܘܡܲܪܝܼܪܘܼܬܼܗܘܿܢ ܕܫܹ̈ܐܕܹܐ܃ ܘܟܼܠܹܗ ܚܘܼܬܼܪܵܐ>
      text <ܕܬܲܪܥܝܼܬܼܗܘܿܢ܃ ܡܵܐ ܕܲܡܛ̣ܵܘ ܠܲܡܲܟܿܝܼܟܼܵܐ܃ ܗܘ̤ܵܘ ܠܗܘܿܢ ܐܲܝܟܼ>
      text <ܥܲܦܪܵܐ܁ ܦܸܟܼܗܲܬ̤ ܠܵܗ̇ ܩܲܫܝܘܼܬܼܗܘܿܢ ܟ̱ܠܵܗ̇܃ ܐܸܫܬܪܝܼܘ ܦܘܪ̈ܤܲܝܗܘܿܢ܃>
      text <ܒܛܸܠ̣ ܠܗܹܝܢ ܨܸܢ̈ܥܵܬܼܗܘܿܢ܁>
      text <ܗܵܫܵܐ ܕܹܝܢ ܕܚܵܘܝܼܢܵܗ̇ ܠܪܲܒܿܘܼܬܼ ܐܝܼܩܵܪܵܗ̇ ܕܡ̣ܢ ܐܲܠܵܗܵܐ܃ ܘܚܲܝܠܵܐ>
      text <ܕܒܼܵܗ̇ ܟܤܸܐ܃ ܢܚܵܘܸܐ ܡܸܟܹܝܠ ܢܲܗܝܼܪܵܐܝܼܬܼ ܕܡܵܢܵܐ ܐܝܼܬܹܝܗ̇ ܗ̤ܝ>
      text <ܡܲܟܿܝܼܟܼܘܼܬܼܵܐ܃ ܘܐܸܡܲܬܼܝ ܢܸܫܬܿܘܸܐ ܐ̄ܢܵܫ ܕܲܢܩܲܒܿܠܝܼܗ̇ ܡܲܠܝܵܐܝܼܬܼ ܐܲܝܟܼ>
      text <ܕܐܝܼܬܹܝܗ̇܁ ܘܢܸܥܒܸܕܼ ܦܘܼܪܫܵܢܵܐ ܒܹܝܬܼ ܡܲܟܿܝܼܟܼܵܐ ܕܒܲܦܝܼ̈ܢ܃ ܠܐܲܝܢܵܐ ܕܠܵܗ̇>
      text <ܠܡܲܟܝܼܟܼܘܼܬܼܵܐ ܕܲܫܪܵܪܵܐ ܐܸܫܬܘܼܝܼ܁ ܡܲܟܿܝܼܟܼܘܼܬܼܵܐ ܐܝܼܬܹܝܗ̇܃ ܚܲܝܠܵܐ ܐ̄ܪܵܙܵܢܵܝܵܐ܃>
      text <ܕܒܼܵܬܲܪ ܟ̱ܠܹܗ ܫܘܼܡܠܵܝܵܐ ܕܕܘܼܒܵܪܹ̈ܐ ܡܩܲܒܿܠܝܼܢ ܠܵܗ̇ ܩܲܕܝܼ̈ܫܹܐ ܓܡܝܼܪܹ̈ܐ܁>
      text <ܘܠܵܐ ܡܸܬܼܝܼܗܸܒܼ ܗܵܢܵܐ ܚܲܝܠܵܐ܃ ܐܸܠܵܐ ܐܸܢ ܠܐܲܝܠܹܝܢ ܕܟܼܠܹܗ ܫܘܼܡܠܵܝܵܐ>
      text <ܕܲܡܝܲܬܿܪܘܼܬܼܵܐ ܒܚܹܝܠ ܛܲܝܒܿܘܼܬܼܵܐ ܒܲܩܢܘܿܡܗܘܿܢ ܓܡܲܪܘ܃ ܟܡܵܐ>
      text <ܕܤܵܦܹ̇ܩ ܟܝܵܢܵܐ ܒܲܬܼܚܘܼܡܵܐ܁ ܒܗܵܝ̇ ܕܲܡܝܲܬܿܪܘܼܬܼܵܐ ܗ̣̄ܝ ܚܵܒܼܫܲܬܼ ܠܟܼܠ܁>
      text <ܘܡܸܛܠ ܗܵܢܵܐ܃ ܠܵܐ ܡܸܫܟܿܚܝܼܢܲܢ ܕܲܠܟܼܠܢܵܫ ܐܲܝܟܼ ܕܐܵܬܼܝܵܐ ܢܸܚܫܒܝܼܘܗܝ>
      text <ܡܲܟܿܝܼܟܼܵܐ܃ ܐܸܠܵܐ ܐܸܢ ܠܐܲܝܠܹܝܢ ܕܐܸܫܬܿܘܝܼܘ ܠܛܲܟܼܤܵܐ ܗܵܢܵܐ ܕܐܸܡܲܪܢܲܢ܁>
      text <ܠܵܘ ܟܠ ܕܒܲܟܼܝܵܢܹܗ ܡܫܲܝܲܢ ܐܵܘ ܫܠܸܐ܃ ܐܵܘ ܪܡܝܼܣ܃ ܐܵܘ ܬܲܡܝܲܡ܃>
      text <ܗܵܢܵܐ ܡܲܛܝܼ ܠܕܲܪܓܼܵܐ ܕܡܲܟܿܝܼܟܼܘܼܬܼܵܐ܁ ܐܸܠܵܐ ܡܲܟܿܝܼܟܼܵܐ ܐܝܼܬܼܵܘܗܝ>
      text <ܒܲܫܪܵܪܵܐ܃ ܐܲܝܢܵܐ ܕܟܲܕܼ ܝܐܝܼܬܼ ܠܹܗ ܒܟܸܤܝܵܐ ܡܸܕܸܡ ܕܫܵܘܹ̇ܐ ܠܪܵܡܘܼܬܼܵܐ܃>
      text <ܠܵܐ ܡܸܬܿܬܿܪܝܼܡ܁ ܐܸܠܵܐ ܐܝܼܬܼܵܘܗܝ ܐܲܝܟܼ ܥܲܦܪܵܐ ܒܚܘܼܫܵܒܼܵܘ̈ܗܝ܁ ܐܵܦܠܵܐ>
      text <ܠܐܲܝܢܵܐ ܕܲܒܼܥܘܼܗܕܵܢܵܐ ܕܡܵܟܵܬܹ̈ܗ ܐܵܘ ܕܫܵܪ̈ܥܵܬܹܗ ܡܸܬܼܡܲܟܲܟ܃>
      text <ܕܢܸܬܼܥܗܸܕܼ ܐܸܢܹܝܢ ܐܲܝܟܼ ܕܢܸܬܿܬܿܒܲܪ ܠܸܒܹܗ ܘܢܸܬܿܬܲܚܬܸܐ ܪܸܥܝܵܢܹܗ ܡ̣ܢ>
      text <ܙܵܘ̈ܥܹܐ ܕܪܵܡܘܼܬܼܵܐ ܒܥܘܼܗܕܵܢܗܹܝܢ܃ ܩܵܪܹܝܢܲܢ ܡܲܟܝܼܟܼܵܐ ܐܵܦܸܢ ܡܩܲܠܤܵܐ>
    block
      text <ܗܵܕܹܐ܁ ܕܗܵܐ ܥܕܲܟܹܝܠ܃ ܐܝܼܬܼ ܠܹܗ ܚ̈ܘܼܫܵܒܹܐ ܕܪܵܡܘܼܬܼܵܐ܁>
      text <ܘܡܲܟܿܝܼܟܼܘܼܬܼܵܐ܃ ܠܵܐ ܩܲܢܝܵܐ ܠܹܗ܁ ܐܸܠܵܐ ܒܝܲܕܼ ܦܘܼܪ̈ܤܹܐ܃ ܡܩܲܪܸܒܼ>
      text <ܠܵܗ̇ ܠܘܵܬܹܗ܁ ܘܐܵܦܸܢ ܡܩܲܠܤܵܐ ܗ̣̄ܝ ܗܵܕܹܐ ܐܲܝܟܼ ܕܐܸܡ̇ܪܹܬܼ܃ ܘܗܵܕܹܐ>
      text <ܥܕܲܟܹܝܠ ܠܲܝܬܿ ܠܹܗ܁ ܐܸܠܵܐ ܡܸܒܼܥܵܐ ܗ̄ܘ̣ ܒܵܥܹ̇ܐ ܠܵܗ̇܃ ܘܠܵܘ ܕܝܼܠܹܗ>
      text <ܗ̤ܝ܁ ܐܸܠܵܐ ܡܲܟܿܝܼܟܼܵܐ ܓܡܝܼܪܵܐ ܐܝܼܬܼܵܘܗܝ܃ ܐܲܝܢܵܐ ܕܠܵܐ ܤܢܝܼܩ ܕܗ̤ܘ>
      text <ܢܸܬܼܦܲܪܲܣ ܥܸܠܬܼܵܐ ܠܬܲܪܥܝܼܬܹܗ ܕܬܸܬܼܡܲܟܲܟ܁ ܘܲܠܟܼܠܗܹܝܢ ܗܵܠܹܝܢ>
      text <ܫܲܡܠܝܼ܃ ܘܐܲܝܟܼ ܟܝܵܢܵܝܬܼܵܐ ܩܲܢܝܵܐ ܠܹܗ ܕܠܵܐ ܥܲܡܠܵܐ܁ ܐܲܝܟܲܢܵܐ ܕܐܵܦ>
      text <ܟܲܕܼ ܡܲܘܗܲܒܼܬܼܵܐ ܪܲܒܿܬܼܵܐ ܕܠܵܐ ܤܵܦ̇ܩܵܐ ܠܵܗ̇ ܒܪܝܼܬܼܵܐ ܟ̱ܠܵܗ̇܃ ܗܵܢܵܘ>
      text <ܕܹܝܢ ܗ̤ܘ ܟܝܵܢܵܐ ܡܩܲܒܸܠ ܠܵܗ̇ ܠܓܼܵܘ ܡܸܢܹܗ܃ ܗ̤ܘ ܐܲܝܟܼ ܚܲܛܵܝܵܐ>
      text <ܘܲܫܚܝܼܡܵܐ ܚܫܝܼܒܼ ܒܥܲܝ̈ܢܲܝ ܢܲܦܫܹܗ܁ ܘܟܲܕܼ ܥܲܠܝܼܠ ܒܐ̄ܪ̈ܵܙܹܐ ܕܟܼܠܗܘܿܢ>
      text <ܟܝܵܢܹ̈ܐ ܪ̈ܘܼܚܵܢܹܐ܃ ܘܓܲܢܒܵܪ ܒܚܸܟܼܡܬܼܵܐ ܕܟܼܠܗܹܝܢ ܒܸܪ̈ܝܵܬܼܵܐ܃ ܒܟܼܠܵܗ̇>
      text <ܚܲܬܿܝܼܬܼܘܼܬܼܵܐ ܝܵܕܲܥ̇ ܕܡܸܕܸܡ ܠܵܐ ܝܵܕܲܥ̇܁ ܘܗܵܢܵܐ܃ ܠܵܘ ܒܦܘܼܪ̈ܤܹܐ܁>
      text <ܐܸܠܵܐ ܕܠܵܐ ܥܸܨܝܵܢ܃ ܗܵܟܲܢ ܐܝܼܬܼܵܘܗܝ ܒܠܸܒܹܗ܀>
      text <ܘܡܲܨܝܵܐ ܟܲܝ ܕܗܵܟܲܢ ܢܸܗܘܸܐ ܒܲܪܢܵܫܵܐ܃ ܐܝܼܬܼ ܠܹܗ ܠܲܟܼܝܵܢܵܐ>
      text <ܕܲܢܫܲܚܠܸܦ ܗ̤ܘ ܠܹܗ ܗܵܟܲܢ ܠܵܐ܁ ܡܵܕܹܝܢ܃ ܠܵܐ ܬܸܬܼܦܲܠܲܓܼ܁ ܕܚܲܝܠܵܐ>
      text <ܗ̄ܘ̣ ܐ̄ܪܵܙܵܢܵܝܵܐ ܕܩܲܒܸܠ̣܃ ܘܗ̤ܘܝܘܼ ܕܓܼܵܡܲܪ ܠܹܗ ܒܟܼܠܵܗ̇ ܡܝܲܬܿܪܘܼܬܼܵܐ>
      text <ܕܠܵܐ ܥܲܡܠܵܐ܁ ܗܵܢܵܘ ܚܲܝܠܵܐ ܗܵܘ̇ ܕܩܲܒܸܠ̣ܘ ܫܠܝܼܚܹ̈ܐ ܛܘܼ̈ܒܼܵܢܹܐ ܒܲܚܙܵܬܼܵܐ>
      text <ܕܢܘܼܪܵܐ܁ ܘܡܸܛܠܵܬܹܗ ܗ̤ܘ ܕܦܲܩܸܕܼ ܐܸܢܘܿܢ ܦܵܪܘܿܩܲܢ܃ ܕܡ̣ܢ ܐܘܿ ܪܸܫܠܸܡ>
      text <ܠܵܐ ܢܸܦܪܩܘܼܢ܃ ܥܕܲܡܵܐ ܕܲܢܩܲܒܿܠܘܼܢ ܚܲܝܠܵܐ ܡ̣ܢ ܪܵܘܡܵܐ܃ ܕܗ̤ܘܝܘܼ>
      text <ܦܵܪܲܩܠܹܝܛܵܐ ܕܡܸܬܼܦܲܫܲܩ ܪܘܼܚܵܐ ܡܒܲܝܵܐܢܵܐ܀ ܘܗ̤ܘܝܘܼ ܪܘܼܚܵܐ>
      text <ܕܚܸܙ̈ܘܵܢܹܐ܁܁ ܘܗܵܕܲܐ ܗ̣̄ܝ ܕܐܲܡܝܼܪܵܐ ܒܲܟܼܬܼܵܒܼܵܐ ܥܠܲܝܗܘܿܢ܃ ܕܲܠܡܲܟܿܝܼ̈ܟܹܐ>
      text <ܐ̄ܪ̈ܵܙܹܐ ܡܸܬܼܓܠܹܝܢ܁ ܗܵܢܵܘ ܕܹܝܢ܃ ܕܲܠܗܵܢܵܐ ܪܘܼܚܵܐ ܕܓܸܠܝܵܢܹ̈ܐ ܘܲܡܚܵܘܝܵܢܵܐ>
    block
      text <ܕܐ̄ܪ̈ܵܙܹܐ܃ ܡܸܫܬܿܘܹܝܢ ܡܲܟܿܝܼ̈ܟܹܐ ܕܲܢܩܲܒܿܠܘܼܢܵܝܗܝ ܠܓܼܵܘ ܡܸܢܗܘܿܢ܁>
      text <ܘܡܸܛܠܗܵܕܹܐ ܗ̄ܘ̣ ܕܐܲܡܝܼܪܵܐ ܡ̣ܢ ܐ̄ܢܵܫܵܐ ܩܲܕܝܼ̈ܫܹܐ܃ ܕܡܲܪܝܼܟܼܘܼܬܼܵܐ>
      text <ܒܚܸܙ̈ܘܵܢܹܐ ܐܲܠܵܗܵܝܹ̈ܐ ܓܵܡܪܵܐ ܠܢܲܦܫܵܐ܁ ܡܵܕܹܝܢ ܠܵܐ ܢܲܡܪܲܚ ܐ̄ܢܵܫ ܠܡܸܪܢܵܐ>
      text <ܥܲܠ ܢܲܦܫܹܗ܃ ܕܐܲܕܼܪܸܟܼ ܠܲܡܫܘܼܚܬܼܵܐ ܕܡܲܟܿܝܼܟܼܘܼܬܼܵܐ ܒܲܩܢܘܿܡܹܗ܃>
      text <ܡܸܛܠ ܚܲܕܼ ܚܘܼܫܵܒܼܵܐ ܕܲܬܼܘܵܬܼܵܐ ܕܲܤܠܸܩ̣ ܠܹܗ ܒܲܙܒܲܢ܃ ܐܵܘ ܒܩܲܠܝܼܠ>
      text <ܕܸܡ̈ܥܹܐ ܕܲܢܦܲܩ̣ ܠܹܗ܃ ܐܵܘ ܡܸܛܠ ܚܕܼܵܐ ܫܲܦܝܼܪܬܵܐ ܕܐܝܼܬܼ ܠܹܗ>
      text <ܒܲܟܼܝܵܢܹܗ܃ ܐܵܘ ܐܲܚܝܼܕܼ ܠܘܵܬܹܗ ܒܥܸܨܝܵܢܵܐ܃ ܕܲܠܗܵܘ̇ ܕܤܵܟܼܵܐ ܗ̄ܘ̣>
      text <ܕܟܼܠܗܘܿܢ ܐ̄ܪ̈ܵܙܹܐ ܘܚܵܒܼܘܿܫܵܐ ܕܟܼܠܵܗ̇ ܡܝܲܬܿܪܘܼܬܼܵܐ܃ ܒܲܬܼܚܘܼܡܵܐ>
      text <ܕܲܒܼܥܲܡ̈ܠܹܐ ܙܥܘܿܪܹ̈ܐ ܩܢ̣ܵܐ܃ ܚܵܫܹ̇ܒܼ ܠܗܘܿܢ ܒܕܼܘܼܟܲܬܼ ܗܵܕܹܐ ܡܵܘܗܲܒܼܬܼܵܐ܁>
      text <ܐܸܠܵܐ ܐܸܢܗ̤ܘ ܕܒܲܪܢܵܫܵܐ ܙܟܼܵܐ ܠܟܼܠܗܹܝܢ ܪ̈ܘܼܚܹܐ ܕܲܠܩܘܼ̈ܒܼܠܵܝܵܬܼܵܐ܃ ܘܠܵܐ>
      text <ܦܲܕܼ ܡܸܢܹܗ ܚܲܕܼ ܡ̣ܢ ܥ̇ܒܼܵܪܹ̈ܐ ܕܲܡܝܲܬܿܪ̈ܵܬܼܵܐ ܟܠܗܹܝܢ܃ ܕܥܲܠ ܐܲܦܵܘ̈ܗܝ>
      text <ܠܵܐ ܥܡܲܠ̣ ܘܲܩܢ̣ܵܐ܃ ܘܲܙܟܼܵܐ ܘܡܲܟܸܟܼ ܠܟܼܠܗܘܿܢ ܚܸܤ̈ܢܹܐ ܡܪ̈ܝܼܕܹܐ܁>
      text <ܘܒܼܵܬܲܪ ܗܵܝܕܹܝܟ ܒܪܘܼܚܵܐ ܐܲܪܓܸܫ̣ ܒܢܲܦܫܹܗ ܕܩܲܒܿܠܵܗ̇ ܠܡܵܘܗܲܒܼܬܼܵܐ܃>
      text <ܟܲܕܼ ܗ̤ܝ ܪܘܼܚܵܐ ܤܵܗ̇ܕܵܐ ܠܪܘܼܚܹܗ܃ ܐܲܝܟܼ ܡܸܠܬܹܗ ܕܲܫܠܝܼܚܵܐ܃ ܗܵܢܵܘ>
      text <ܤܵܟܼܵܗ̇ ܕܡܲܟܿܝܼܟܼܘܼܬܼܵܐ܁ ܛܘܼܒܼܵܘܗܝ ܠܡܲܢ ܕܲܩܢ̣ܵܗ̇܃ ܕܟܼܠܥܸܕܵܢ>
      text <ܠܥܘܼܒܹܗ ܕܝܼܫܘܿܥ ܡܥܲܦܸܩ ܗܵܢܵܐ܀>
      text <ܐܸܠܵܐ ܡܫܲܐܸܠ ܐ̄ܢܵܫ܃ ܕܡܵܢܵܐ ܐܸܥܒܸܿܕܼ ܐܲܝܟܲܢ ܐܸܩܢܹܝܗ̇ ܒܐܲܝܢܵܐ>
      text <ܦܘܼܪܤܵܐ ܐܸܫܬܿܘܸܐ ܠܡܸܗܘܵܐ ܠܵܗ̇ ܡܩܲܒܿܠܵܢܵܐ ܕܗܵܐ܃ ܥܵܨܹ̇ܐ ܐ̄ܢܵܐ>
      text <ܢܲܦܫܝ܁ ܘܟܲܕܼܸ ܡܲܤܒܲܪ ܐ̄ܢܵܐ ܕܲܩܢܹ̇ܝܬܼܵܗ̇܃ ܚܵܙܹ̇ܐ ܐ̄ܢܵܐ ܕܟܲܕܼ ܠܵܐ ܪܓܼܝܼܫ>
      text <ܐ̄ܢܵܐ܃ ܗܵܐ ܙܵܘ̈ܥܹܐ ܕܕܲܠܩܘܼܒܼܠܵܗ̇ ܦܵܤܹ̇ܝܢ ܒܓܼܵܘ ܪܸܥܝܵܢܝ܁ ܘܡܸܟܹܝܠ>
      text <ܢܵܦܹ̇ܠ ܐ̄ܢܵܐ ܡܸܟܵܐ܃ ܠܲܦܤܵܩ ܤܲܒܼܪܵܐ܁ ܠܗܵܢܵܐ ܕܗܵܕܹܐ ܡܫܲܐܸܠ܃>
    block
      text <ܡܸܬܼܦܲܢܸܐ ܠܹܗ܃ ܕܦܲܩܵܚ ܠܹܗ ܠܬܲܠܡܝܼܕܼܵܐ ܕܢܸܗܘܸܐ ܐܲܝܟܼ ܪܲܒܹܗ܃>
      text <ܘܲܠܥܲܒܼܕܵܐ ܐܲܝܟܼ ܡܵܪܹܗ܁ ܚܙܝܼ ܗܵܘ̇ ܦܵܩܘܿܕܼܵܗ̇ ܕܗܵܕܹܐ ܘܝܵܗܘܿܒܼܵܗ̇>
      text <ܕܡܵܘܗܲܒܼܬܼܵܐ܃ ܒܡܵܢܵܐ ܩܲܢܝܵܐ ܗ̄ܘ̣ܵܬܼ ܠܹܗ܃ ܘܐܸܬܿܕܲܡܵܐ ܒܹܗ ܘܐܵܦ ܐܲܢ̄ܬܿ܃>
      text <ܘܡܸܫܟܲܚ ܐܲܢ̄ܬܿ܁ ܗ̤ܘ ܓܹܝܪ ܐܸܡ݂ܲܪ܃ ܕܐܵܬܹ̇ܐ ܐܲܪܟܿܘܿܢܹܗ ܕܥܵܠܡܵܐ ܗܵܢܵܐ܃>
      text <ܘܒܼܝܼ ܠܲܝܬܿ ܠܹܗ ܡܸܕܸܡ܁ ܚܵܙܹ̇ܐ ܐܲܢ̄ܬܿ ܐܲܝܟܲܢ ܒܫܘܼܡܠܵܝܵܐ ܕܟܼܠ ܡܝܲܬܪܘܼ>
      text <ܡܸܬܼܩܲܢܝܵܐ ܡܲܟܿܝܼܟܼܘܼܬܼܵܐ ܐܲܝܟܲܢܵܐ ܕܗܵܘ̇ ܕܦܲܩܸܕܼ܃ ܒܹܗ ܢܡܲܪܸܐ܁ ܠܬܲܥ̈ܠܹܐ>
      text <ܠܲܡ ܢܸܩ̈ܥܹܐ ܐܝܼܬܼ ܠܗܘܿܢ܃ ܘܲܠܥܵܘܦܵܐ ܕܲܫܡܲܝܵܐ ܡܲܛܠܠܵܐ܃ ܘܠܲܒܼܪܹܗ>
      text <ܕܐ̄ܢܵܫܵܐ ܠܲܝܬܿ ܠܹܗ ܐܲܝܟܵܐ ܕܢܸܤܡܘܿܟܼ ܪܹܫܹܗ܁ ܕܠܹܗ ܬܸܫܒܿܘܿܚܬܼܵܐ ܡ̣ܢ>
      text <ܟܠ ܕܐܸܬܼܓܡܲܪܘ ܘܐܸܬܼܩܲܕܲܫܘ ܘܐܸܫܬܲܡܠܝܼܘ ܒܟܼܠܗܘܿܢ ܕܵܪܹ̈ܐ܃>
      text <ܥܲܡ ܐܲܒܼܵܐ ܡܫܲܕܪܵܢܹܗ ܘܪܘܼܚܵܐ ܕܩܘܼܕܼܫܵܐ܃ ܗܵܫܵܐ ܘܲܒܼܟܼܠܙܒܲܢ>
      text <ܘܲܠܥܵܠܲܡ ܥܵܠܡܝܼܢ܁ ܐܵܡܹܝܢ܁>
    block
      text <ܫܸܠܡܲܬ̤ ܒܥܘܼܕܼܪܵܢܹܗ ܕܡܵܪܲܢ ܦܵܠܓܘܼܬܼܵܐ ܩܲܕܼܡܵܝܬܼܵܐ ܕܡܵܪܝ ܐܝܼܤܚܵܩ>
      text <ܐܲܦܸܤܩܘܿܦܵܐ ܕܢܝܼܢܘܹܐ܁>
    block
      text <܁܁܁ ܐܬܟܬܒܬ̤ ܦܠܓܘܬܐ ܗܕܐ ܠܪܒܢ ܕܘܝܕ܁܁܁ ܒܩܪܝܬܐ>
      text <ܐܠܛܘܢ ܐܘܟܝܬ܁܁܁ ܘܠܵܛܘܼ܃ ܒܩܠܝܬܐ ܗܝ̇ ܕܒܫܩܝܦܐ܁܁܁܁>
      text <ܘܐܬ̣ܘ ܓܢܒ̈ܐ܁܁܁ ܘܢܤܒܘ ܟܬܒܘ̈ܗܝ܁܁܁܁ܘܐܫܬܟܚܬ̤ ܗܕܐ܁>
      text <ܡ̣ܢ ܐܚ̈ܐ܁ ܕܝܬܒܝܢ ܗܘܘ ܒܩܠܝܬܐ ܗܝ̇ ܕܛܝܵܪܹܗ ܩܪܝܬܐ܁ ܘܡ̣ܢ>
      text <ܒܬܪ܁܁܁ ܫܬܬܥܤܪ̈ܐ ܫܢ̈ܝܢ܁܁܁ ܐܫܬܡܠܝܬ̤ ܡ̣ܢ ܐ̄ܢܫ܁ ܕܫܡܗ>
      text <ܦ܁ ܘ܁ ܠ܁ ܘ܁ ܣ܁ ܒܫܢܬ ܐܠܦ ܘܚܡܫܡܐܐ ܘܐܪܒܥܝܢ ܘܫܬ>
      text <ܠܡܠܟܘܬܐ ܕܝܘ̈ܢܝܐ܃ ܘܒܕܛܚ̈ܐ ܫܬܡܐܐ ܘܬܠܬܝܢ ܘܬܠܬ܁>
