text <សមុដ្ឋានសីសសង្ខេបោ>
  text <សមុដ្ឋានស្សុទ្ទានំ>
    text <២៥៧>
      text <អនិច្ចា សព្ពេ សង្ខារា ទុក្ខានត្តា ច សង្ខតា>
      text <និព្ពានញ្ចេវ បញ្ញត្តិ អនត្តា ឥតិ និច្ឆយា។>
      text <ពុទ្ធចន្ទេ អនុប្បន្នេ ពុទ្ធាទិច្ចេ អនុគ្គតេ>
      text <តេសំ សភាគធម្មានំ នាមមត្តំ ន នាយតិ។>
      text <ទុក្ករំ វិវិធំ កត្វា បូរយិត្វាន បារមី>
      text <ឧប្បជ្ជន្តិ មហាវីរា ចក្ខុភូតា សព្រហ្មកេ។>
      text <តេ ទេសយន្តិ សទ្ធម្មំ ទុក្ខហានិំ សុខាវហំ>
      text <អង្គីរសោ សក្យមុនិ សព្ពភូតានុកម្បកោ។>
      text <សព្ពសត្តុត្តមោ សីហោ បិដកេ តីណិ ទេសយិ>
      text <សុត្តន្តមភិធម្មញ្ច វិនយញ្ច មហាគុណំ។>
      text <ឯវំ នីយតិ សទ្ធម្មោ វិនយោ យទិ តិដ្ឋតិ>
      text <ឧភតោ ច វិភង្គានិ ខន្ធកា យា ច មាតិកា។>
      text <មាលា សុត្តគុណេនេវ បរិវារេន គន្ថិតា>
      text <តស្សេវ បរិវារស្ស សមុដ្ឋានំ និយតោ កតំ។>
      text <សម្ភេទំ និទានំ ចញ្ញំ សុត្តេ ទិស្សន្តិ ឧបរិ>
      text <តស្មា សិក្ខេ បរិវារំ ធម្មកាមោ សុបេសលោតិ។>
      text <វិភង្គេ ទ្វីសុ បញ្ញត្តំ ឧទ្ទិសន្តិ ឧបោសថេ>
      text <បវក្ខាមិ សមុដ្ឋានំ យថាញាយំ សុណាថ មេ។>
      text <បារាជិកំ យំ បឋមំ ទុតិយញ្ច តតោ បរំ>
      text <សញ្ចរិត្តានុភាសនញ្ច អតិរេកញ្ច ចីវរំ។>
      text <លោមានិ បទសោធម្មោ ភូតំ សំវិធានេន ច>
      text <ថេយ្យទេសនចោរី ច អននុញ្ញាតាយ តេរស។>
      text <តេរសេតេ សមុដ្ឋាន នយា វិញ្ញូហិ ចិន្តិតា។>
      text <ឯកេកស្មិំ សមុដ្ឋានេ សទិសា ឥធ ទិស្សរេ។>
  text <តេរសសមុដ្ឋានំ>
  text <១។ បឋមបារាជិកសមុដ្ឋានំ>
    text <២៥៨>
      text <មេថុនំ សុក្កសំសគ្គោ អនិយតា បឋមិកា>
      text <បុព្ពូបបរិបាចិតា រហោ ភិក្ខុនិយា សហ។>
      text <សភោជនេ រហោ ទ្វេ ច អង្គុលិ ឧទកេ ហសំ>
      text <បហារេ ឧគ្គិរេ ចេវ តេបញ្ញាសា ច សេខិយា។>
      text <អធក្ខគាមាវស្សុតា តលមដ្ឋញ្ច សុទ្ធិកា>
      text <វស្សំវុដ្ឋា ច ឱវាទំ នានុពន្ធេ បវត្តិនិំ។>
      text <ឆសត្តតិ ឥមេ សិក្ខា កាយមានសិកា កតា>
      text <សព្ពេ ឯកសមុដ្ឋានា បឋមំ បារាជិកំ យថា។>
    stand <បឋមបារាជិកសមុដ្ឋានំ និដ្ឋិតំ។>
  text <២។ ទុតិយបារាជិកសមុដ្ឋានំ>
    text <២៥៩>
      text <អទិន្នំ វិគ្គហុត្តរិ ទុដ្ឋុល្លា អត្តកាមិនំ>
      text <អមូលា អញ្ញភាគិយា អនិយតា ទុតិយិកា។>
      text <អច្ឆិន្ទេ បរិណាមនេ មុសា ឱមសបេសុណា>
      text <ទុដ្ឋុល្លា បថវីខណេ ភូតំ អញ្ញាយ ឧជ្ឈាបេ។>
      text <និក្កឌ្ឍនំ សិញ្ចនញ្ច អាមិសហេតុ ភុត្តាវី>
      text <ឯហិ អនាទរិ ភិំសា អបនិធេ ច ជីវិតំ។>
      text <ជានំ សប្បាណកំ កម្មំ ឩនសំវាសនាសនា>
      text <សហធម្មិកវិលេខា មោហោ អមូលកេន ច។>
      text <កុក្កុច្ចំ ធម្មិកំ ចីវរំ ទត្វា បរិណាមេយ្យ បុគ្គលេ>
      text <កិំ តេ អកាលំ អច្ឆិន្ទេ ទុគ្គហី និរយេន ច។>
      text <គណំ វិភង្គំ ទុព្ពលំ កថិនាផាសុបស្សយំ>
      text <អក្កោសចណ្ឌី មច្ឆរី គព្ភិនី ច បាយន្តិយា។>
      text <ទ្វេវស្សំ សិក្ខា សង្ឃេន តយោ ចេវ គិហីគតា>
      text <កុមារិភូតា តិស្សោ ច ឩនទ្វាទសសម្មតា។>
      text <អលំ តាវ សោកាវាសំ ឆន្ទា អនុវស្សា ច ទ្វេ>
      text <សិក្ខាបទា សត្តតិមេ សមុដ្ឋានា តិកា កតា។>
      text <កាយចិត្តេន ន វាចា វាចាចិត្តំ ន កាយិកំ>
      text <តីហិ ទ្វារេហិ ជាយន្តិ បារាជិកំ ទុតិយំ យថា។>
    stand <ទុតិយបារាជិកសមុដ្ឋានំ និដ្ឋិតំ។>
  text <៣។ សញ្ចរិត្តសមុដ្ឋានំ>
    text <២៦០>
      text <សញ្ចរី កុដិ វិហារោ ធោវនញ្ច បដិគ្គហោ>
      text <វិញ្ញត្តុត្តរិ អភិហដ្ឋុំ ឧភិន្នំ ទូតកេន ច។>
      text <កោសិយា សុទ្ធទ្វេភាគា ឆព្ពស្សានិ និសីទនំ>
      text <រិញ្ចន្តិ រូបិកា ចេវ ឧភោ នានប្បការកា។>
      text <ឩនពន្ធនវស្សិកា សុត្តំ វិកប្បនេន ច>
      text <ទ្វារទានសិព្ពានិ ច បូវបច្ចយជោតិ ច។>
      text <រតនំ សូចិ មញ្ចោ ច តូលំ និសីទនកណ្ឌុ ច>
      text <វស្សិកា ច សុគតេន វិញ្ញត្តិ អញ្ញំ ចេតាបនា។>
      text <ទ្វេ សង្ឃិកា មហាជនិកា ទ្វេ បុគ្គលលហុកា គរុ>
      text <ទ្វេ វិឃាសា សាដិកា ច សមណចីវរេន ច។>
      text <សមបញ្ញាសិមេ ធម្មា ឆហិ ឋានេហិ ជាយរេ>
      text <កាយតោ ន វាចាចិត្តា វាចតោ ន កាយមនា។>
      text <កាយវាចា ន ច ចិត្តា កាយចិត្តា ន វាចិកា>
      text <វាចាចិត្តា ន កាយេន តីហិ ទ្វារេហិ ជាយរេ។>
      text <ឆសមុដ្ឋានិកា ឯតេ សញ្ចរិត្តេន សាទិសា។>
    stand <សញ្ចរិត្តសមុដ្ឋានំ និដ្ឋិតំ។>
  text <៤។ សមនុភាសនាសមុដ្ឋានំ>
    text <២៦១>
      text <ភេទានុវត្តទុព្ពច ទូសទុដ្ឋុល្លទិដ្ឋិ ច>
      text <ឆន្ទំ ឧជ្ជគ្ឃិកា ទ្វេ ច ទ្វេ ច សទ្ទា ន ព្យាហរេ។>
      text <ឆមា នីចាសនេ ឋានំ បច្ឆតោ ឧប្បថេន ច>
      text <វជ្ជានុវត្តិគហណា ឱសារេ បច្ចាចិក្ខនា។>
      text <កិស្មិំ សំសដ្ឋា ទ្វេ វធិ វិសិព្ពេ ទុក្ខិតាយ ច>
      text <បុន សំសដ្ឋា ន វូបសមេ អារាមញ្ច បវារណា។>
      text <អន្វទ្ធំ សហ ជីវិនិំ ទ្វេ ចីវរំ អនុពន្ធនា>
      text <សត្តតិំស ឥមេ ធម្មា កាយវាចាយ ចិត្តតោ។>
      text <សព្ពេ ឯកសមុដ្ឋានា សមនុភាសនា យថា។>
    stand <សមនុភាសនាសមុដ្ឋានំ និដ្ឋិតំ។>
  text <៥។ កថិនសមុដ្ឋានំ>
    text <២៦២>
      text <ឧព្ភតំ កថិនំ តីណិ បឋមំ បត្តភេសជ្ជំ>
      text <អច្ចេកំ ចាបិ សាសង្កំ បក្កមន្តេន វា ទុវេ។>
      text <ឧបស្សយំ បរម្បរា អនតិរិត្តំ និមន្តនា>
      text <វិកប្បំ រញ្ញោ វិកាលេ វោសាសារញ្ញកេន ច។>
      text <ឧស្សយាសន្និចយញ្ច បុរេ បច្ឆា វិកាលេ ច>
      text <បញ្ចាហិកា សង្កមនី ទ្វេបិ អាវសថេន ច។>
      text <បសាខេ អាសនេ ចេវ តិំស ឯកូនកា ឥមេ>
      text <កាយវាចា ន ច ចិត្តា តីហិ ទ្វារេហិ ជាយរេ។>
      text <ទ្វិសមុដ្ឋានិកា សព្ពេ កថិនេន សហាសមា។>
    stand <កថិនសមុដ្ឋានំ និដ្ឋិតំ។>
  text <៦។ ឯឡកលោមសមុដ្ឋានំ>
    text <២៦៣>
      text <ឯឡកលោមា ទ្វេ សេយ្យា អាហច្ច បិណ្ឌភោជនំ>
      text <គណវិកាលសន្និធិ ទន្តបោនេន ចេលកា។>
      text <ឧយ្យុត្តំ សេនំ ឧយ្យោធិ សុរា ឱរេន ន្ហាយនា>
      text <ទុព្ពណ្ណេ ទ្វេ ទេសនិកា លសុណុបតិដ្ឋេ នច្ចនា។>
      text <ន្ហានមត្ថរណំ សេយ្យា អន្តោរដ្ឋេ តថា ពហិ>
      text <អន្តោវស្សំ ចិត្តាគារំ អាសន្ទិ សុត្តកន្តនា។>
      text <វេយ្យាវច្ចំ សហត្ថា ច អភិក្ខុកាវាសេន ច>
      text <ឆត្តំ យានញ្ច សង្ឃាណិំ អលង្ការំ គន្ធវាសិតំ។>
      text <ភិក្ខុនី សិក្ខមានា ច សាមណេរី គិហិនិយា>
      text <អសំកច្ចិកា អាបត្តិ ចត្តារីសា ចតុត្តរិ។>
      text <កាយេន ន វាចាចិត្តេន កាយចិត្តេន ន វាចតោ>
      text <ទ្វិសមុដ្ឋានិកា សព្ពេ សមា ឯឡកលោមិកាតិ។>
    stand <ឯឡកលោមសមុដ្ឋានំ និដ្ឋិតំ។>
  text <៧។ បទសោធម្មសមុដ្ឋានំ>
    text <២៦៤>
      text <បទញ្ញត្រ អសម្មតា តថា អត្ថង្គតេន ច>
      text <តិរច្ឆានវិជ្ជា ទ្វេ វុត្តា អនោកាសោ ច បុច្ឆនា។>
      text <សត្ត សិក្ខាបទា ឯតេ វាចា ន កាយចិត្តតោ>
      text <វាចាចិត្តេន ជាយន្តិ ន តុ កាយេន ជាយរេ។>
      text <ទ្វិសមុដ្ឋានិកា សព្ពេ បទសោធម្មសទិសា។>
    stand <បទសោធម្មសមុដ្ឋានំ និដ្ឋិតំ។>
  text <៨។ អទ្ធានសមុដ្ឋានំ>
    text <២៦៥>
      text <អទ្ធាននាវំ បណីតំ មាតុគាមេន សំហរេ>
      text <ធញ្ញំ និមន្តិតា ចេវ អដ្ឋ ច បាដិទេសនី។>
      text <សិក្ខា បន្នរស ឯតេ កាយា ន វាចា ន មនា>
      text <កាយវាចាហិ ជាយន្តិ ន តេ ចិត្តេន ជាយរេ។>
      text <កាយចិត្តេន ជាយន្តិ ន តេ ជាយន្តិ វាចតោ>
      text <កាយវាចាហិ ចិត្តេន សមុដ្ឋានា ចតុព្ពិធា។>
      text <បញ្ញត្តា ពុទ្ធញាណេន អទ្ធានេន សហា សមា។>
    stand <អទ្ធានសមុដ្ឋានំ និដ្ឋិតំ។>
  text <៩។ ថេយ្យសត្ថសមុដ្ឋានំ>
    text <២៦៦>
      text <ថេយ្យសត្ថំ ឧបស្សុតិ សូបវិញ្ញាបនេន ច>
      text <រត្តិឆន្នញ្ច ឱកាសំ ឯតេ ព្យូហេន សត្តមា។>
      text <កាយចិត្តេន ជាយន្តិ ន តេ ជាយន្តិ វាចតោ>
      text <តីហិ ទ្វារេហិ ជាយន្តិ ទ្វិសមុដ្ឋានិកា ឥមេ។>
      text <ថេយ្យសត្ថសមុដ្ឋានា ទេសិតាទិច្ចពន្ធុនា។>
    stand <ថេយ្យសត្ថសមុដ្ឋានំ និដ្ឋិតំ។>
  text <១០។ ធម្មទេសនាសមុដ្ឋានំ>
    text <២៦៧>
      text <ឆត្តបាណិស្ស សទ្ធម្មំ ន ទេសេន្តិ តថាគតា>
      text <ឯវមេវ ទណ្ឌបាណិស្ស សត្ថអាវុធបាណិនំ។>
      text <បាទុកុបាហនា យានំ សេយ្យបល្លត្ថិកាយ ច>
      text <វេឋិតោគុណ្ឋិតោ ចេវ ឯកាទសមនូនកា។>
      text <វាចាចិត្តេន ជាយន្តិ ន តេ ជាយន្តិ កាយតោ>
      text <សព្ពេ ឯកសមុដ្ឋានា សមកា ធម្មទេសនេ។>
    stand <ធម្មទេសនាសមុដ្ឋានំ និដ្ឋិតំ។>
  text <១១។ ភូតារោចនសមុដ្ឋានំ>
    text <២៦៨>
      text <ភូតំ កាយេន ជាយតិ ន វាចា ន ច ចិត្តតោ>
      text <វាចតោ ច សមុដ្ឋាតិ ន កាយា ន ច ចិត្តតោ។>
      text <កាយវាចាយ ជាយតិ ន តុ ជាយតិ ចិត្តតោ>
      text <ភូតារោចនកា នាម តីហិ ឋានេហិ ជាយតិ។>
    stand <ភូតារោចនសមុដ្ឋានំ និដ្ឋិតំ។>
  text <១២។ ចោរិវុដ្ឋាបនសមុដ្ឋានំ>
    text <២៦៩>
      text <ចោរី វាចាយ ចិត្តេន ន តំ ជាយតិ កាយតោ>
      text <ជាយតិ តីហិ ទ្វារេហិ ចោរិវុដ្ឋាបនំ ឥទំ>
      text <អកតំ ទ្វិសមុដ្ឋានំ ធម្មរាជេន ភាសិតំ។>
    stand <ចោរិវុដ្ឋាបនសមុដ្ឋានំ និដ្ឋិតំ។>
  text <១៣។ អននុញ្ញាតសមុដ្ឋានំ>
    text <២៧០>
      text <អននុញ្ញាតំ វាចាយ ន កាយា ន ច ចិត្តតោ>
      text <ជាយតិ កាយវាចាយ ន តំ ជាយតិ ចិត្តតោ។>
      text <ជាយតិ វាចាចិត្តេន ន តំ ជាយតិ កាយតោ>
      text <ជាយតិ តីហិ ទ្វារេហិ អកតំ ចតុឋានិកំ។>
      text <សមុដ្ឋានញ្ហិ សង្ខេបំ ទស តីណិ សុទេសិតំ>
      text <អសម្មោហករំ ឋានំ នេត្តិធម្មានុលោមិកំ>
      text <ធារយន្តោ ឥមំ វិញ្ញូ សមុដ្ឋានេ ន មុយ្ហតីតិ។>
    stand <អននុញ្ញាតសមុដ្ឋានំ និដ្ឋិតំ។>
    stand <សមុដ្ឋានសីសសង្ខេបោ និដ្ឋិតោ។>
