text <ទុតិយគាថាសង្គណិកំ>
  text <១។ កាយិកាទិអាបត្តិ>
    text <៤៧៤>, <កតិ អាបត្តិយោ កាយិកា កតិ វាចសិកា កតា។>
    block
      text <ឆាទេន្តស្ស កតិ អាបត្តិយោ កតិ សំសគ្គបច្ចយា។>
      text <ឆាបត្តិយោ កាយិកា ឆ វាចសិកា កតា>
      text <ឆាទេន្តស្ស តិស្សោ អាបត្តិយោ បញ្ច សំសគ្គបច្ចយា។>
      text <អរុណុគ្គេ កតិ អាបត្តិយោ កតិ យាវតតិយកា>
      text <កតេត្ថ អដ្ឋ វត្ថុកា កតិហិ សព្ពសង្គហោ។>
      text <អរុណុគ្គេ តិស្សោ អាបត្តិយោ ទ្វេ យាវតតិយកា>
      text <ឯកេត្ថ អដ្ឋ វត្ថុកា ឯកេន សព្ពសង្គហោ។>
      text <វិនយស្ស កតិ មូលានិ យានិ ពុទ្ធេន បញ្ញត្តា>
      text <វិនយគរុកា កតិ វុត្តា ទុដ្ឋុល្លច្ឆាទនា កតិ។>
      text <វិនយស្ស ទ្វេ មូលានិ យានិ ពុទ្ធេន បញ្ញត្តា>
      text <វិនយគរុកា ទ្វេ វុត្តា ទ្វេ ទុដ្ឋុល្លច្ឆាទនា។>
      text <គាមន្តរេ កតិ អាបត្តិយោ កតិ នទិបារបច្ចយា>
      text <កតិមំសេសុ ថុល្លច្ចយំ កតិមំសេសុ ទុក្កដំ។>
      text <គាមន្តរេ ចតស្សោ អាបត្តិយោ ចតស្សោ នទិបារបច្ចយា>
      text <ឯកមំសេ ថុល្លច្ចយំ នវមំសេសុ ទុក្កដំ។>
      text <កតិ វាចសិកា រត្តិំ កតិ វាចសិកា ទិវា>
      text <ទទមានស្ស កតិ អាបត្តិយោ បដិគ្គណ្ហន្តស្ស កិត្តកា។>
      text <ទ្វេ វាចសិកា រត្តិំ ទ្វេ វាចសិកា ទិវា>
      text <ទទមានស្ស តិស្សោ អាបត្តិយោ ចត្តារោ ច បដិគ្គហេ។>
  text <២។ ទេសនាគាមិនិយាទិអាបត្តិ>
    text <៤៧៥>
      text <កតិ ទេសនាគាមិនិយោ កតិ សប្បដិកម្មា កតា>
      text <កតេត្ថ អប្បដិកម្មា វុត្តា ពុទ្ធេនាទិច្ចពន្ធុនា។>
      text <បញ្ច ទេសនាគាមិនិយោ ឆ សប្បដិកម្មា កតា>
      text <ឯកេត្ថ អប្បដិកម្មា វុត្តា ពុទ្ធេនាទិច្ចពន្ធុនា។>
      text <វិនយគរុកា កតិ វុត្តា កាយវាចសិកានិ ច>
      text <កតិ វិកាលេ ធញ្ញរសោ កតិ ញត្តិចតុត្ថេន សម្មុតិ។>
      text <វិនយគរុកា ទ្វេ វុត្តា កាយវាចសិកានិ ច>
      text <ឯកោ វិកាលេ ធញ្ញរសោ ឯកា ញត្តិចតុត្ថេន សម្មុតិ។>
      text <បារាជិកា កាយិកា កតិ កតិ សំវាសកភូមិយោ>
      text <កតិនំ រត្តិច្ឆេទោ បញ្ញត្តា ទ្វង្គុលា កតិ។>
      text <បារាជិកា កាយិកា ទ្វេ ទ្វេ សំវាសកភូមិយោ>
      text <ទ្វិន្នំ រត្តិច្ឆេទោ បញ្ញត្តា ទ្វង្គុលា ទុវេ។>
      text <កតត្តានំ វធិត្វាន កតិហិ សង្ឃោ ភិជ្ជតិ>
      text <កតេត្ថ បឋមាបត្តិកា ញត្តិយា ករណា កតិ។>
      text <ទ្វេ អត្តានំ វធិត្វាន ទ្វីហិ សង្ឃោ ភិជ្ជតិ>
      text <ទ្វេត្ថ បឋមាបត្តិកា ញត្តិយា ករណា ទុវេ។>
      text <បាណាតិបាតេ កតិ អាបត្តិយោ វាចា បារាជិកា កតិ>
      text <ឱភាសនា កតិ វុត្តា សញ្ចរិត្តេន វា កតិ។>
      text <បាណាតិបាតេ តិស្សោ អាបត្តិយោ>
      text <វាចា បារាជិកា តយោ>
      text <ឱភាសនា តយោ វុត្តា>
      text <សញ្ចរិត្តេន វា តយោ។>
      text <កតិ បុគ្គលា ន ឧបសម្បាទេតព្ពា កតិ កម្មានំ សង្គហា>
      text <នាសិតកា កតិ វុត្តា កតិនំ ឯកវាចិកា។>
      text <តយោ បុគ្គលា ន ឧបសម្បាទេតព្ពា តយោ កម្មានំ សង្គហា>
      text <នាសិតកា តយោ វុត្តា តិណ្ណន្នំ ឯកវាចិកា។>
      text <អទិន្នាទានេ កតិ អាបត្តិយោ កតិ មេថុនបច្ចយា>
      text <ឆិន្ទន្តស្ស កតិ អាបត្តិយោ កតិ ឆឌ្ឌិតបច្ចយា។>
      text <អទិន្នាទានេ តិស្សោ អាបត្តិយោ ចតស្សោ មេថុនបច្ចយា>
      text <ឆិន្ទន្តស្ស តិស្សោ អាបត្តិយោ បញ្ច ឆឌ្ឌិតបច្ចយា។>
      text <ភិក្ខុនោវាទកវគ្គស្មិំ បាចិត្តិយេន ទុក្កដា>
      text <កតេត្ថ នវកា វុត្តា កតិនំ ចីវរេន ច។>
      text <ភិក្ខុនោវាទកវគ្គស្មិំ បាចិត្តិយេន ទុក្កដា កតា>
      text <ចតុរេត្ថ នវកា វុត្តា ទ្វិន្នំ ចីវរេន ច។>
      text <ភិក្ខុនីនញ្ច អក្ខាតា បាដិទេសនិយា កតិ>
      text <ភុញ្ជន្តាមកធញ្ញេន បាចិត្តិយេន ទុក្កដា កតិ។>
      text <ភិក្ខុនីនញ្ច អក្ខាតា អដ្ឋ បាដិទេសនីយា កតា>
      text <ភុញ្ជន្តាមកធញ្ញេន បាចិត្តិយេន ទុក្កដា កតា។>
      text <គច្ឆន្តស្ស កតិ អាបត្តិយោ ឋិតស្ស ចាបិ កិត្តកា>
      text <និសិន្នស្ស កតិ អាបត្តិយោ និបន្នស្សាបិ កិត្តកា។>
      text <គច្ឆន្តស្ស ចតស្សោ អាបត្តិយោ ឋិតស្ស ចាបិ តត្តកា>
      text <និសិន្នស្ស ចតស្សោ អាបត្តិយោ និបន្នស្សាបិ តត្តកា។>
  text <៣។ បាចិត្តិយំ>
    text <៤៧៦>
      text <កតិ បាចិត្តិយានិ សព្ពានិ នានាវត្ថុកានិ>
      text <អបុព្ពំ អចរិមំ អាបជ្ជេយ្យ ឯកតោ។>
      text <បញ្ច បាចិត្តិយានិ សព្ពានិ នានាវត្ថុកានិ>
      text <អបុព្ពំ អចរិមំ អាបជ្ជេយ្យ ឯកតោ។>
      text <កតិ បាចិត្តិយានិ សព្ពានិ នានាវត្ថុកានិ>
      text <អបុព្ពំ អចរិមំ អាបជ្ជេយ្យ ឯកតោ។>
      text <ន បាចិត្តិយានិ សព្ពានិ នានាវត្ថុកានិ>
      text <អបុព្ពំ អចរិមំ អាបជ្ជេយ្យ ឯកតោ។>
      text <កតិ បាចិត្តិយានិ សព្ពានិ នានាវត្ថុកានិ>
      text <កតិ វាចាយ ទេសេយ្យ វុត្តា អាទិច្ចពន្ធុនា។>
      text <បញ្ច បាចិត្តិយានិ សព្ពានិ នានាវត្ថុកានិ>
      text <ឯកវាចាយ ទេសេយ្យ វុត្តា អាទិច្ចពន្ធុនា។>
      text <កតិ បាចិត្តិយានិ សព្ពានិ នានាវត្ថុកានិ>
      text <កតិ វាចាយ ទេសេយ្យ វុត្តា អាទិច្ចពន្ធុនា។>
      text <នវ បាចិត្តិយានិ សព្ពានិ នានាវត្ថុកានិ>
      text <ឯកវាចាយ ទេសេយ្យ វុត្តា អាទិច្ចពន្ធុនា។>
      text <កតិ បាចិត្តិយានិ សព្ពានិ នានាវត្ថុកានិ>
      text <កិញ្ច កិត្តេត្វា ទេសេយ្យ វុត្តា អាទិច្ចពន្ធុនា។>
      text <បញ្ច បាចិត្តិយានិ សព្ពានិ នានាវត្ថុកានិ>
      text <វត្ថុំ កិត្តេត្វា ទេសេយ្យ វុត្តា អាទិច្ចពន្ធុនា។>
      text <កតិ បាចិត្តិយានិ សព្ពានិ នានាវត្ថុកានិ>
      text <កិញ្ច កិត្តេត្វា ទេសេយ្យ វុត្តា អាទិច្ចពន្ធុនា។>
      text <នវ បាចិត្តិយានិ សព្ពានិ នានាវត្ថុកានិ>
      text <វត្ថុំ កិត្តេត្វា ទេសេយ្យ វុត្តា អាទិច្ចពន្ធុនា។>
      text <យាវតតិយកេ កតិ អាបត្តិយោ កតិ វោហារបច្ចយា>
      text <ខាទន្តស្ស កតិ អាបត្តិយោ កតិ ភោជនបច្ចយា។>
      text <យាវតតិយកេ តិស្សោ អាបត្តិយោ ឆ វោហារបច្ចយា>
      text <ខាទន្តស្ស តិស្សោ អាបត្តិយោ បញ្ច ភោជនបច្ចយា។>
      text <សព្ពា យាវតតិយកា កតិ ឋានានិ គច្ឆន្តិ>
      text <កតិនញ្ចេវ អាបត្តិ កតិនំ អធិករណេន ច។>
      text <សព្ពា យាវតតិយកា បញ្ច ឋានានិ គច្ឆន្តិ>
      text <បញ្ចន្នញ្ចេវ អាបត្តិ បញ្ចន្នំ អធិករណេន ច។>
      text <កតិនំ វិនិច្ឆយោ ហោតិ កតិនំ វូបសមេន ច>
      text <កតិនញ្ចេវ អនាបត្តិ កតិហិ ឋានេហិ សោភតិ។>
      text <បញ្ចន្នំ វិនិច្ឆយោ ហោតិ បញ្ចន្នំ វូបសមេន ច>
      text <បញ្ចន្នញ្ចេវ អនាបត្តិ តីហិ ឋានេហិ សោភតិ។>
      text <កតិ កាយិកា រត្តិំ កតិ កាយិកា ទិវា>
      text <និជ្ឈាយន្តស្ស កតិ អាបត្តិ កតិ បិណ្ឌបាតបច្ចយា។>
      text <ទ្វេ កាយិកា រត្តិំ ទ្វេ កាយិកា ទិវា>
      text <និជ្ឈាយន្តស្ស ឯកា អាបត្តិ ឯកា បិណ្ឌបាតបច្ចយា។>
      text <កតានិសំសេ សម្បស្សំ បរេសំ សទ្ធាយ ទេសយេ>
      text <ឧក្ខិត្តកា កតិ វុត្តា កតិ សម្មាវត្តនា។>
      text <អដ្ឋានិសំសេ សម្បស្សំ បរេសំ សទ្ធាយ ទេសយេ>
      text <ឧក្ខិត្តកា តយោ វុត្តា តេចត្តាលីស សម្មាវត្តនា។>
      text <កតិ ឋានេ មុសាវាទោ កតិ បរមន្តិ វុច្ចតិ>
      text <កតិ បាដិទេសនីយា កតិនំ ទេសនាយ ច។>
      text <បញ្ច ឋានេ មុសាវាទោ ចុទ្ទស បរមន្តិ វុច្ចតិ>
      text <ទ្វាទស បាដិទេសនីយា ចតុន្នំ ទេសនាយ ច។>
      text <កតង្គិកោ មុសាវាទោ កតិ ឧបោសថង្គានិ>
      text <កតិ ទូតេយ្យង្គានិ កតិ តិត្ថិយវត្តនា។>
      text <អដ្ឋង្គិកោ មុសាវាទោ អដ្ឋ ឧបោសថង្គានិ>
      text <អដ្ឋ ទូតេយ្យង្គានិ អដ្ឋ តិត្ថិយវត្តនា។>
      text <កតិវាចិកា ឧបសម្បទា កតិនំ បច្ចុដ្ឋាតព្ពំ>
      text <កតិនំ អាសនំ ទាតព្ពំ ភិក្ខុនោវាទកោ កតិហិ។>
      text <អដ្ឋវាចិកា ឧបសម្បទា អដ្ឋន្នំ បច្ចុដ្ឋាតព្ពំ>
      text <អដ្ឋន្នំ អាសនំ ទាតព្ពំ ភិក្ខុនោវាទកោ អដ្ឋហិ។>
      text <កតិនំ ឆេជ្ជំ ហោតិ កតិនំ ថុល្លច្ចយំ>
      text <កតិនញ្ចេវ អនាបត្តិ សព្ពេសំ ឯកវត្ថុកា។>
      text <ឯកស្ស ឆេជ្ជំ ហោតិ ចតុន្នំ ថុល្លច្ចយំ>
      text <ចតុន្នញ្ចេវ អនាបត្តិ សព្ពេសំ ឯកវត្ថុកា។>
      text <កតិ អាឃាតវត្ថូនិ កតិហិ សង្ឃោ ភិជ្ជតិ>
      text <កតេត្ថ បឋមាបត្តិកា ញត្តិយា ករណា កតិ។>
      text <នវ អាឃាតវត្ថូនិ នវហិ សង្ឃោ ភិជ្ជតិ>
      text <នវេត្ថ បឋមាបត្តិកា ញត្តិយា ករណា នវ។>
  text <៤។ អវន្ទនីយបុគ្គលាទិ>
    text <៤៧៧>
      text <កតិ បុគ្គលា នាភិវាទេតព្ពា អញ្ជលិសាមិចេន ច>
      text <កតិនំ ទុក្កដំ ហោតិ កតិ ចីវរធារណា។>
      text <ទស បុគ្គលា នាភិវាទេតព្ពា អញ្ជលិសាមិចេន ច>
      text <ទសន្នំ ទុក្កដំ ហោតិ ទស ចីវរធារណា។>
      text <កតិនំ វស្សំវុដ្ឋានំ ទាតព្ពំ ឥធ ចីវរំ>
      text <កតិនំ ភន្តេ ទាតព្ពំ កតិនញ្ចេវ ន ទាតព្ពំ។>
      text <បញ្ចន្នំ វស្សំវុដ្ឋានំ ទាតព្ពំ ឥធ ចីវរំ>
      text <សត្តន្នំ សន្តេ ទាតព្ពំ សោឡសន្នំ ន ទាតព្ពំ។>
      text <កតិសតំ រត្តិសតំ អាបត្តិយោ ឆាទយិត្វាន>
      text <កតិ រត្តិយោ វសិត្វាន មុច្ចេយ្យ បារិវាសិកោ។>
      text <ទសសតំ រត្តិសតំ អាបត្តិយោ ឆាទយិត្វាន>
      text <ទស រត្តិយោ វសិត្វាន មុច្ចេយ្យ បារិវាសិកោ។>
      text <កតិ កម្មទោសា វុត្តា ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ សព្ពេវ អធម្មិកា កតិ។>
      text <ទ្វាទស កម្មទោសា វុត្តា ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ សព្ពេវ អធម្មិកា កតា។>
      text <កតិ កម្មសម្បត្តិយោ វុត្តា ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ សព្ពេវ ធម្មិកា កតិ។>
      text <ចតស្សោ កម្មសម្បត្តិយោ វុត្តា ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ សព្ពេវ ធម្មិកា កតា។>
      text <កតិ កម្មានិ វុត្តានិ ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ ធម្មិកា អធម្មិកា កតិ។>
      text <ឆ កម្មានិ វុត្តានិ ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ ឯកេត្ថ ធម្មិកា កតា>
      text <បញ្ច អធម្មិកា វុត្តា ពុទ្ធេនាទិច្ចពន្ធុនា។>
      text <កតិ កម្មានិ វុត្តានិ ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ ធម្មិកា អធម្មិកា កតិ។>
      text <ចត្តារិ កម្មានិ វុត្តានិ ពុទ្ធេនាទិច្ចពន្ធុនា>
      text <ចម្បាយំ វិនយវត្ថុស្មិំ ឯកេត្ថ ធម្មិកា កតា>
      text <តយោ អធម្មិកា វុត្តា ពុទ្ធេនាទិច្ចពន្ធុនា។>
      text <យំ ទេសិតំនន្តជិនេន តាទិនា>
      text <អាបត្តិក្ខន្ធានិ វិវេកទស្សិនា>
      text <កតេត្ថ សម្មន្តិ វិនា សមថេហិ>
      text <បុច្ឆាមិ តំ ព្រូហិ វិភង្គកោវិទ។>
      text <យំ ទេសិតំនន្តជិនេន តាទិនា>
      text <អាបត្តិក្ខន្ធានិ វិវេកទស្សិនា>
      text <ឯកេត្ថ សម្មតិ វិនា សមថេហិ>
      text <ឯតំ តេ អក្ខាមិ វិភង្គកោវិទ។>
      text <កតិ អាបាយិកា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ឆឩនទិយឌ្ឍសតា វុត្តា ពុទ្ធេនាទិច្ចពន្ធុនា>
      text <អាបាយិកា នេរយិកា កប្បដ្ឋា សង្ឃភេទកា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ នាបាយិកា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <អដ្ឋារស នាបាយិកា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ អដ្ឋកា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <អដ្ឋារស អដ្ឋកា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
  text <៥។ សោឡសកម្មាទិ>
    text <៤៧៨>
      text <កតិ កម្មានិ វុត្តានិ ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <សោឡស កម្មានិ វុត្តានិ ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ កម្មទោសា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ទ្វាទស កម្មទោសា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ កម្មសម្បត្តិយោ វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ចតស្សោ កម្មសម្បត្តិយោ វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ កម្មានិ វុត្តានិ ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ឆ កម្មានិ វុត្តានិ ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ កម្មានិ វុត្តានិ ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ចត្តារិ កម្មានិ វុត្តានិ ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ បារាជិកា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <អដ្ឋ បារាជិកា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ សង្ឃាទិសេសា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <តេវីស សង្ឃាទិសេសា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ អនិយតា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ទ្វេ អនិយតា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ និស្សគ្គិយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ទ្វេចត្តាលីស និស្សគ្គិយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ បាចិត្តិយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <អដ្ឋាសីតិសតំ បាចិត្តិយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ បាដិទេសនីយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <ទ្វាទស បាដិទេសនីយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <កតិ សេខិយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោម តេ។>
      text <បញ្ចសត្តតិ សេខិយា វុត្តា ពុទ្ធេនាទិច្ចពន្ធុនា>
      text <វិនយំ បដិជានន្តស្ស វិនយានិ សុណោហិ មេ។>
      text <យាវ សុបុច្ឆិតំ តយា យាវ សុវិស្សជ្ជិតំ មយា>
      text <បុច្ឆាវិស្សជ្ជនាយ វា នត្ថិ កិញ្ចិ អសុត្តកន្តិ។>
    stand <ទុតិយគាថាសង្គណិកំ និដ្ឋិតំ។>
