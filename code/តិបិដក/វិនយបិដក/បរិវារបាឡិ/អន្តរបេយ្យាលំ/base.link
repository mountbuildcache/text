text <អន្តរបេយ្យាលំ>
  text <កតិបុច្ឆាវារោ>
    text <២៧១>, <កតិ អាបត្តិយោ។ កតិ អាបត្តិក្ខន្ធា។ កតិ វិនីតវត្ថូនិ។ កតិ អគារវា។ កតិ គារវា។ កតិ វិនីតវត្ថូនិ។ កតិ វិបត្តិយោ។ កតិ អាបត្តិសមុដ្ឋានា។ កតិ វិវាទមូលានិ។ កតិ អនុវាទមូលានិ។ កតិ សារណីយា ធម្មា។ កតិ ភេទករវត្ថូនិ។ កតិ អធិករណានិ។ កតិ សមថា។>
    text <បញ្ច អាបត្តិយោ។ បញ្ច អាបត្តិក្ខន្ធា។ បញ្ច វិនីតវត្ថូនិ។ សត្ត អាបត្តិយោ។ សត្ត អាបត្តិក្ខន្ធា។ សត្ត វិនីតវត្ថូនិ។ ឆ អគារវា។ ឆ គារវា។ ឆ វិនីតវត្ថូនិ។ ចតស្សោ វិបត្តិយោ។ ឆ អាបត្តិសមុដ្ឋានា។ ឆ វិវាទមូលានិ។ ឆ អនុវាទមូលានិ។ ឆ សារណីយា ធម្មា។ អដ្ឋារស ភេទករវត្ថូនិ។ ចត្តារិ អធិករណានិ។ សត្ត សមថា។>
    text <តត្ថ កតមា បញ្ច អាបត្តិយោ។ បារាជិកាបត្តិ សង្ឃាទិសេសាបត្តិ បាចិត្តិយាបត្តិ បាដិទេសនីយាបត្តិ ទុក្កដាបត្តិ ឥមា បញ្ច អាបត្តិយោ។>
    text <តត្ថ កតមេ បញ្ច អាបត្តិក្ខន្ធា។ បារាជិកាបត្តិក្ខន្ធោ សង្ឃាទិសេសាបត្តិក្ខន្ធោ បាចិត្តិយាបត្តិក្ខន្ធោ បាដិទេសនីយាបត្តិក្ខន្ធោ ទុក្កដាបត្តិក្ខន្ធោ ឥមេ បញ្ច អាបត្តិក្ខន្ធា។>
    text <តត្ថ កតមានិ បញ្ច វិនីតវត្ថូនិ។ បញ្ចហិ អាបត្តិក្ខន្ធេហិ អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥមានិ បញ្ច វិនីតវត្ថូនិ។>
    text <តត្ថ កតមា សត្ត អាបត្តិយោ។ បារាជិកាបត្តិ សង្ឃាទិសេសាបត្តិ ថុល្លច្ចយាបត្តិ បាចិត្តិយាបត្តិ បាដិទេសនីយាបត្តិ ទុក្កដាបត្តិ ទុព្ភាសិតាបត្តិ ឥមា សត្ត អាបត្តិយោ។>
    text <តត្ថ កតមេ សត្ត អាបត្តិក្ខន្ធា។ បារាជិកាបត្តិក្ខន្ធោ សង្ឃាទិសេសាបត្តិក្ខន្ធោ ថុល្លច្ចយាបត្តិក្ខន្ធោ បាចិត្តិយាបត្តិក្ខន្ធោ បាដិទេសនីយាបត្តិក្ខន្ធោ ទុក្កដាបត្តិក្ខន្ធោ ទុព្ភាសិតាបត្តិក្ខន្ធោ ឥមេ សត្ត អាបត្តិក្ខន្ធា។>
    text <តត្ថ កតមានិ សត្ត វិនីតវត្ថូនិ។ សត្តហិ អាបត្តិក្ខន្ធេហិ អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥមានិ សត្ត វិនីតវត្ថូនិ។>
    text <តត្ថ កតមេ ឆ អគារវា។ ពុទ្ធេ អគារវោ ធម្មេ អគារវោ សង្ឃេ អគារវោ សិក្ខាយ អគារវោ អប្បមាទេ អគារវោ បដិសន្ធារេ អគារវោ ឥមេ ឆ អគារវា។>
    text <តត្ថ កតមេ ឆ គារវា។ ពុទ្ធេ គារវោ ធម្មេ គារវោ សង្ឃេ គារវោ សិក្ខាយ គារវោ អប្បមាទេ គារវោ បដិសន្ធារេ គារវោ ឥមេ ឆ គារវា។>
    text <តត្ថ កតមានិ ឆ វិនីតវត្ថូនិ។ ឆហិ អគារវេហិ អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥមានិ ឆ វិនីតវត្ថូនិ។>
    text <តត្ថ កតមា ចតស្សោ វិបត្តិយោ។ សីលវិបត្តិ អាចារវិបត្តិ ទិដ្ឋិវិបត្តិ អាជីវវិបត្តិ ឥមា ចតស្សោ វិបត្តិយោ។>
    text <តត្ថ កតមេ ឆ អាបត្តិសមុដ្ឋានា។ អត្ថាបត្តិ កាយតោ សមុដ្ឋាតិ ន វាចតោ ន ចិត្តតោ អត្ថាបត្តិ វាចតោ សមុដ្ឋាតិ ន កាយតោ ន ចិត្តតោ អត្ថាបត្តិ កាយតោ ច វាចតោ ច សមុដ្ឋាតិ ន ចិត្តតោ អត្ថាបត្តិ កាយតោ ច ចិត្តតោ ច សមុដ្ឋាតិ ន វាចតោ អត្ថាបត្តិ វាចតោ ច ចិត្តតោ ច សមុដ្ឋាតិ ន កាយតោ អត្ថាបត្តិ កាយតោ ច វាចតោ ច ចិត្តតោ ច សមុដ្ឋាតិ ឥមេ ឆ អាបត្តិសមុដ្ឋានា។>
    text <២៧២>, <តត្ថ កតមានិ ឆ វិវាទមូលានិ។ ឥធ ភិក្ខុ កោធនោ ហោតិ ឧបនាហី។ យោ សោ ភិក្ខុ កោធនោ ហោតិ ឧបនាហី សោ សត្ថរិបិ អគារវោ វិហរតិ អប្បតិស្សោ ធម្មេបិ អគារវោ វិហរតិ អប្បតិស្សោ សង្ឃេបិ អគារវោ វិហរតិ អប្បតិស្សោ សិក្ខាយបិ ន បរិបូរការី ហោតិ។ យោ សោ ភិក្ខុ សត្ថរិ អគារវោ វិហរតិ អប្បតិស្សោ ធម្មេ…បេ។… សង្ឃេ…បេ។… សិក្ខាយ ន បរិបូរការី សោ សង្ឃេ វិវាទំ ជនេតិ។ យោ ហោតិ វិវាទោ ពហុជនាហិតាយ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ។ ឯវរូបំ ចេ តុម្ហេ វិវាទមូលំ អជ្ឈត្តំ វា ពហិទ្ធា វា សមនុបស្សេយ្យាថ តត្រ តុម្ហេ តស្សេវ បាបកស្ស វិវាទមូលស្ស បហានាយ វាយមេយ្យាថ។ ឯវរូបំ ចេ តុម្ហេ វិវាទមូលំ អជ្ឈត្តំ វា ពហិទ្ធា វា ន សមនុបស្សេយ្យាថ តត្រ តុម្ហេ តស្សេវ បាបកស្ស វិវាទមូលស្ស អាយតិំ អនវស្សវាយ បដិបជ្ជេយ្យាថ។ ឯវមេតស្ស បាបកស្ស វិវាទមូលស្ស បហានំ ហោតិ។ ឯវមេតស្ស បាបកស្ស វិវាទមូលស្ស អាយតិំ អនវស្សវោ ហោតិ។>
    text <បុន ចបរំ ភិក្ខុ មក្ខី ហោតិ បឡាសី…បេ។… ឥស្សុកី ហោតិ មច្ឆរី សឋោ ហោតិ មាយាវី បាបិច្ឆោ ហោតិ មិច្ឆាទិដ្ឋិ សន្ទិដ្ឋិបរាមាសី ហោតិ អាធានគ្គាហី ទុប្បដិនិស្សគ្គី។ យោ សោ ភិក្ខុ សន្ទិដ្ឋិបរាមាសី ហោតិ អាធានគ្គាហី ទុប្បដិនិស្សគ្គី សោ សត្ថរិបិ អគារវោ វិហរតិ អប្បតិស្សោ ធម្មេបិ អគារវោ វិហរតិ អប្បតិស្សោ សង្ឃេបិ អគារវោ វិហរតិ អប្បតិស្សោ សិក្ខាយបិ ន បរិបូរការី ហោតិ។ យោ សោ ភិក្ខុ សត្ថរិ អគារវោ វិហរតិ អប្បតិស្សោ ធម្មេ…បេ។… សង្ឃេ…បេ។… សិក្ខាយ ន បរិបូរការី សោ សង្ឃេ វិវាទំ ជនេតិ។ យោ សោ ហោតិ វិវាទោ ពហុជនាហិតាយ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ។ ឯវរូបំ ចេ តុម្ហេ វិវាទមូលំ អជ្ឈត្តំ វា ពហិទ្ធា វា សមនុបស្សេយ្យាថ តត្រ តុម្ហេ តស្សេវ បាបកស្ស វិវាទមូលស្ស បហានាយ វាយមេយ្យាថ។ ឯវរូបំ ចេ តុម្ហេ វិវាទមូលំ អជ្ឈត្តំ វា ពហិទ្ធា វា ន សមនុបស្សេយ្យាថ តត្រ តុម្ហេ តស្សេវ បាបកស្ស វិវាទមូលស្ស អាយតិំ អនវស្សវាយ បដិបជ្ជេយ្យាថ។ ឯវមេតស្ស បាបកស្ស វិវាទមូលស្ស បហានំ ហោតិ។ ឯវមេតស្ស បាបកស្ស វិវាទមូលស្ស អាយតិំ អនវស្សវោ ហោតិ។ ឥមានិ ឆ វិវាទមូលានិ។>
    text <២៧៣>, <តត្ថ កតមានិ ឆ អនុវាទមូលានិ។ ឥធ ភិក្ខុ កោធនោ ហោតិ ឧបនាហី។ យោ សោ ភិក្ខុ កោធនោ ហោតិ ឧបនាហី សោ សត្ថរិបិ អគារវោ វិហរតិ អប្បតិស្សោ ធម្មេបិ អគារវោ វិហរតិ អប្បតិស្សោ សង្ឃេបិ អគារវោ វិហរតិ អប្បតិស្សោ សិក្ខាយបិ ន បរិបូរការី ហោតិ។ យោ សោ ភិក្ខុ សត្ថរិ អគារវោ វិហរតិ អប្បតិស្សោ ធម្មេ…បេ។… សង្ឃេ …បេ។… សិក្ខាយ ន បរិបូរការី សោ សង្ឃេ អនុវាទំ ជនេតិ។ យោ ហោតិ អនុវាទោ ពហុជនាហិតាយ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ។ ឯវរូបំ ចេ តុម្ហេ អនុវាទមូលំ អជ្ឈត្តំ វា ពហិទ្ធា វា សមនុបស្សេយ្យាថ តត្រ តុម្ហេ តស្សេវ បាបកស្ស អនុវាទមូលស្ស បហានាយ វាយមេយ្យាថ។ ឯវរូបំ ចេ តុម្ហេ អនុវាទមូលំ អជ្ឈត្តំ វា ពហិទ្ធា វា ន សមនុបស្សេយ្យាថ តត្រ តុម្ហេ តស្សេវ បាបកស្ស អនុវាទមូលស្ស អាយតិំ អនវស្សវាយ បដិបជ្ជេយ្យាថ។ ឯវមេតស្ស បាបកស្ស អនុវាទមូលស្ស បហានំ ហោតិ។ ឯវមេតស្ស បាបកស្ស អនុវាទមូលស្ស អាយតិំ អនវស្សវោ ហោតិ។>
    text <បុន ចបរំ ភិក្ខុ មក្ខី ហោតិ បលាសី…បេ។… ឥស្សុកី ហោតិ មច្ឆរី សឋោ ហោតិ មាយាវី បាបិច្ឆោ ហោតិ មិច្ឆាទិដ្ឋិ សន្ទិដ្ឋិបរាមាសី ហោតិ អាធានគ្គាហី ទុប្បដិនិស្សគ្គី។ យោ សោ ភិក្ខុ សន្ទិដ្ឋិបរាមាសី ហោតិ អាធានគ្គាហី ទុប្បដិនិស្សគ្គី សោ សត្ថរិបិ អគារវោ វិហរតិ អប្បតិស្សោ ធម្មេបិ អគារវោ វិហរតិ អប្បតិស្សោ សង្ឃេបិ អគារវោ វិហរតិ អប្បតិស្សោ សិក្ខាយបិ ន បរិបូរការី ហោតិ។ យោ ភិក្ខុ សត្ថរិ អគារវោ វិហរតិ អប្បតិស្សោ ធម្មេ…បេ។… សង្ឃេ…បេ។… សិក្ខាយ ន បរិបូរការី សោ សង្ឃេ អនុវាទំ ជនេតិ។ យោ ហោតិ អនុវាទោ ពហុជនាហិតាយ ពហុជនាសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ។ ឯវរូបំ ចេ តុម្ហេ អនុវាទមូលំ អជ្ឈត្តំ វា ពហិទ្ធា វា សមនុបស្សេយ្យាថ តត្រ តុម្ហេ តស្សេវ បាបកស្ស អនុវាទមូលស្ស បហានាយ វាយមេយ្យាថ។ ឯវរូបំ ចេ តុម្ហេ អនុវាទមូលំ អជ្ឈត្តំ វា ពហិទ្ធា វា ន សមនុបស្សេយ្យាថ តត្រ តុម្ហេ តស្សេវ បាបកស្ស អនុវាទមូលស្ស អាយតិំ អនវស្សវាយ បដិបជ្ជេយ្យាថ។ ឯវមេតស្ស បាបកស្ស អនុវាទមូលស្ស បហានំ ហោតិ។ ឯវមេតស្ស បាបកស្ស អនុវាទមូលស្ស អាយតិំ អនវស្សវោ ហោតិ។ ឥមានិ ឆ អនុវាទមូលានិ។>
    text <២៧៤>, <តត្ថ កតមេ ឆ សារណីយា ធម្មា។ ឥធ ភិក្ខុនោ មេត្តំ កាយកម្មំ បច្ចុបដ្ឋិតំ ហោតិ សព្រហ្មចារីសុ អាវិ ចេវ រហោ ច។ អយម្បិ ធម្មោ សារណីយោ បិយករណោ គរុករណោ សង្គហាយ អវិវាទាយ សាមគ្គិយា ឯកីភាវាយ សំវត្តតិ។>
    text <បុន ចបរំ ភិក្ខុនោ មេត្តំ វចីកម្មំ បច្ចុបដ្ឋិតំ ហោតិ សព្រហ្មចារីសុ អាវិ ចេវ រហោ ច។ អយម្បិ ធម្មោ សារណីយោ បិយករណោ គរុករណោ សង្គហាយ អវិវាទាយ សាមគ្គិយា ឯកីភាវាយ សំវត្តតិ។>
    text <បុន ចបរំ ភិក្ខុនោ មេត្តំ មនោកម្មំ បច្ចុបដ្ឋិតំ ហោតិ សព្រហ្មចារីសុ អាវិ ចេវ រហោ ច។ អយម្បិ ធម្មោ សារណីយោ បិយករណោ គរុករណោ សង្គហាយ អវិវាទាយ សាមគ្គិយា ឯកីភាវាយ សំវត្តតិ។>
    text <បុន ចបរំ ភិក្ខុ យេ តេ លាភា ធម្មិកា ធម្មលទ្ធា អន្តមសោ បត្តបរិយាបន្នមត្តម្បិ តថារូបេហិ លាភេហិ អប្បដិវិភត្តភោគី ហោតិ សីលវន្តេហិ សព្រហ្មចារីហិ សាធារណភោគី។ អយម្បិ ធម្មោ សារណីយោ បិយករណោ គរុករណោ សង្គហាយ អវិវាទាយ សាមគ្គិយា ឯកីភាវាយ សំវត្តតិ។>
    text <បុន ចបរំ ភិក្ខុ យានិ តានិ សីលានិ អខណ្ឌានិ អច្ឆិទ្ទានិ អសពលានិ អកម្មាសានិ ភុជិស្សានិ វិញ្ញុបសត្ថានិ អបរាមដ្ឋានិ សមាធិសំវត្តនិកានិ តថារូបេសុ សីលេសុ សីលសាមញ្ញគតោ វិហរតិ សព្រហ្មចារីហិ អាវិ ចេវ រហោ ច។ អយម្បិ ធម្មោ សារណីយោ បិយករណោ គរុករណោ សង្គហាយ អវិវាទាយ សាមគ្គិយា ឯកីភាវាយ សំវត្តតិ។>
    text <បុន ចបរំ ភិក្ខុ យាយំ ទិដ្ឋិ អរិយា និយ្យានិកា និយ្យាតិ តក្ករស្ស សម្មា ទុក្ខក្ខយាយ តថារូបាយ ទិដ្ឋិយា ទិដ្ឋិសាមញ្ញគតោ វិហរតិ សព្រហ្មចារីហិ អាវិ ចេវ រហោ ច។ អយម្បិ ធម្មោ សារណីយោ បិយករណោ គរុករណោ សង្គហាយ អវិវាទាយ សាមគ្គិយា ឯកីភាវាយ សំវត្តតិ។ ឥមេ ឆ សារណីយា ធម្មា។>
    text <២៧៥>, <តត្ថ កតមានិ អដ្ឋារស ភេទករវត្ថូនិ។ ឥធ ភិក្ខុ អធម្មំ ធម្មោតិ ទីបេតិ ធម្មំ អធម្មោតិ ទីបេតិ អវិនយំ វិនយោតិ ទីបេតិ វិនយំ អវិនយោតិ ទីបេតិ អភាសិតំ អលបិតំ តថាគតេន ភាសិតំ លបិតំ តថាគតេនាតិ ទីបេតិ ភាសិតំ លបិតំ តថាគតេន អភាសិតំ អលបិតំ តថាគតេនាតិ ទីបេតិ អនាចិណ្ណំ តថាគតេន អាចិណ្ណំ តថាគតេនាតិ ទីបេតិ អាចិណ្ណំ តថាគតេន អនាចិណ្ណំ តថាគតេនាតិ ទីបេតិ អបញ្ញត្តំ តថាគតេន បញ្ញត្តំ តថាគតេនាតិ ទីបេតិ បញ្ញត្តំ តថាគតេន អបញ្ញត្តំ តថាគតេនាតិ ទីបេតិ អាបត្តិំ អនាបត្តីតិ ទីបេតិ អនាបត្តិំ អាបត្តីតិ ទីបេតិ លហុកំ អាបត្តិំ គរុកា អាបត្តីតិ ទីបេតិ គរុកំ អាបត្តិំ លហុកា អាបត្តីតិ ទីបេតិ សាវសេសំ អាបត្តិំ អនវសេសា អាបត្តីតិ ទីបេតិ អនវសេសំ អាបត្តិំ សាវសេសា អាបត្តីតិ ទីបេតិ ទុដ្ឋុល្លំ អាបត្តិំ អទុដ្ឋុល្លា អាបត្តីតិ ទីបេតិ អទុដ្ឋុល្លំ អាបត្តិំ ទុដ្ឋុល្លា អាបត្តីតិ ទីបេតិ។ ឥមានិ អដ្ឋារស ភេទករវត្ថូនិ។>
    text <តត្ថ កតមានិ ចត្តារិ អធិករណានិ។ វិវាទាធិករណំ អនុវាទាធិករណំ អាបត្តាធិករណំ កិច្ចាធិករណំ ឥមានិ ចត្តារិ អធិករណានិ។>
    text <តត្ថ កតមេ សត្ត សមថា។ សម្មុខាវិនយោ សតិវិនយោ អមូឡ្ហវិនយោ បដិញ្ញាតករណំ យេភុយ្យសិកា តស្សបាបិយសិកា តិណវត្ថារកោ ឥមេ សត្ត សមថា។>
    stand <កតិបុច្ឆាវារោ និដ្ឋិតោ។>
    stand <តស្សុទ្ទានំ>
    block
      text <អាបត្តិ អាបត្តិក្ខន្ធា វិនីតា សត្តធា បុន>
      text <វិនីតាគារវា ចេវ គារវា មូលមេវ ច។>
      text <បុន វិនីតា វិបត្តិ សមុដ្ឋានា វិវាទនា>
      text <អនុវាទា សារណីយំ ភេទាធិករណេន ច។>
      text <សត្តេវ សមថា វុត្តា បទា សត្តរសា ឥមេតិ។>
  text <១។ ឆអាបត្តិសមុដ្ឋានវារោ>
    text <២៧៦>, <បឋមេន អាបត្តិសមុដ្ឋានេន បារាជិកំ អាបជ្ជេយ្យាតិ។ ន ហីតិ វត្តព្ពំ។ សង្ឃាទិសេសំ អាបជ្ជេយ្យាតិ។ សិយាតិ វត្តព្ពំ។ ថុល្លច្ចយំ អាបជ្ជេយ្យាតិ។ សិយាតិ វត្តព្ពំ។ បាចិត្តិយំ អាបជ្ជេយ្យាតិ។ សិយាតិ វត្តព្ពំ។ បាដិទេសនីយំ អាបជ្ជេយ្យាតិ។ សិយាតិ វត្តព្ពំ។ ទុក្កដំ អាបជ្ជេយ្យាតិ។ សិយាតិ វត្តព្ពំ។ ទុព្ភាសិតំ អាបជ្ជេយ្យាតិ។ ន ហីតិ វត្តព្ពំ។>
    text <ទុតិយេន អាបត្តិសមុដ្ឋានេន បារាជិកំ អាបជ្ជេយ្យាតិ។ ន ហីតិ វត្តព្ពំ។ សង្ឃាទិសេសំ អាបជ្ជេយ្យាតិ។ សិយាតិ វត្តព្ពំ។ ថុល្លច្ចយំ អាបជ្ជេយ្យាតិ។ សិយាតិ វត្តព្ពំ។ បាចិត្តិយំ អាបជ្ជេយ្យាតិ។ សិយាតិ វត្តព្ពំ។ បាដិទេសនីយំ អាបជ្ជេយ្យាតិ។ ន ហីតិ វត្តព្ពំ។ ទុក្កដំ អាបជ្ជេយ្យាតិ។ សិយាតិ វត្តព្ពំ។ ទុព្ភាសិតំ អាបជ្ជេយ្យាតិ។ ន ហីតិ វត្តព្ពំ។>
    text <តតិយេន អាបត្តិសមុដ្ឋានេន បារាជិកំ អាបជ្ជេយ្យាតិ។ ន ហីតិ វត្តព្ពំ។ សង្ឃាទិសេសំ អាបជ្ជេយ្យាតិ។ សិយាតិ វត្តព្ពំ។ ថុល្លច្ចយំ អាបជ្ជេយ្យាតិ។ សិយាតិ វត្តព្ពំ។ បាចិត្តិយំ អាបជ្ជេយ្យាតិ។ សិយាតិ វត្តព្ពំ។ បាដិទេសនីយំ អាបជ្ជេយ្យាតិ។ សិយាតិ វត្តព្ពំ។ ទុក្កដំ អាបជ្ជេយ្យាតិ។ សិយាតិ វត្តព្ពំ។ ទុព្ភាសិតំ អាបជ្ជេយ្យាតិ។ ន ហីតិ វត្តព្ពំ។>
    text <ចតុត្ថេ អាបត្តិសមុដ្ឋានេន បារាជិកំ អាបជ្ជេយ្យាតិ។ សិយាតិ វត្តព្ពំ។ សង្ឃាទិសេសំ អាបជ្ជេយ្យាតិ។ សិយាតិ វត្តព្ពំ។ ថុល្លច្ចយំ អាបជ្ជេយ្យាតិ។ សិយាតិ វត្តព្ពំ។ បាចិត្តិយំ អាបជ្ជេយ្យាតិ។ សិយាតិ វត្តព្ពំ។ បាដិទេសនីយំ អាបជ្ជេយ្យាតិ។ សិយាតិ វត្តព្ពំ។ ទុក្កដំ អាបជ្ជេយ្យាតិ។ សិយាតិ វត្តព្ពំ។ ទុព្ភាសិតំ អាបជ្ជេយ្យាតិ។ ន ហីតិ វត្តព្ពំ។>
    text <បញ្ចមេន អាបត្តិសមុដ្ឋានេន បារាជិកំ អាបជ្ជេយ្យាតិ។ សិយាតិ វត្តព្ពំ។ សង្ឃាទិសេសំ អាបជ្ជេយ្យាតិ។ សិយាតិ វត្តព្ពំ។ ថុល្លច្ចយំ អាបជ្ជេយ្យាតិ។ សិយាតិ វត្តព្ពំ។ បាចិត្តិយំ អាបជ្ជេយ្យាតិ។ សិយាតិ វត្តព្ពំ។ បាដិទេសនីយំ អាបជ្ជេយ្យាតិ។ ន ហីតិ វត្តព្ពំ។ ទុក្កដំ អាបជ្ជេយ្យាតិ។ សិយាតិ វត្តព្ពំ។ ទុព្ភាសិតំ អាបជ្ជេយ្យាតិ។ សិយាតិ វត្តព្ពំ។>
    text <ឆដ្ឋេន អាបត្តិសមុដ្ឋានេន បារាជិកំ អាបជ្ជេយ្យាតិ។ សិយាតិ វត្តព្ពំ។ សង្ឃាទិសេសំ អាបជ្ជេយ្យាតិ។ សិយាតិ វត្តព្ពំ។ ថុល្លច្ចយំ អាបជ្ជេយ្យាតិ។ សិយាតិ វត្តព្ពំ។ បាចិត្តិយំ អាបជ្ជេយ្យាតិ។ សិយាតិ វត្តព្ពំ។ បាដិទេសនីយំ អាបជ្ជេយ្យាតិ។ សិយាតិ វត្តព្ពំ។ ទុក្កដំ អាបជ្ជេយ្យាតិ។ សិយាតិ វត្តព្ពំ។ ទុព្ភាសិតំ អាបជ្ជេយ្យាតិ។ ន ហីតិ វត្តព្ពំ។>
    stand <ឆអាបត្តិសមុដ្ឋានវារោ និដ្ឋិតោ បឋមោ។>
  text <២។ កតាបត្តិវារោ>
    text <២៧៧>, <បឋមេន អាបត្តិសមុដ្ឋានេន កតិ អាបត្តិយោ អាបជ្ជតិ។ បឋមេន អាបត្តិសមុដ្ឋានេន បញ្ច អាបត្តិយោ អាបជ្ជតិ។ ភិក្ខុ កប្បិយសញ្ញី សញ្ញាចិកាយ កុដិំ ករោតិ អទេសិតវត្ថុកំ បមាណាតិក្កន្តំ សារម្ភំ អបរិក្កមនំ បយោគេ ទុក្កដំ ឯកំ បិណ្ឌំ អនាគតេ អាបត្តិ ថុល្លច្ចយស្ស តស្មិំ បិណ្ឌេ អាគតេ អាបត្តិ សង្ឃាទិសេសស្ស ភិក្ខុ កប្បិយសញ្ញី វិកាលេ ភោជនំ ភុញ្ជតិ អាបត្តិ បាចិត្តិយស្ស ភិក្ខុ កប្បិយសញ្ញី អញ្ញាតិកាយ ភិក្ខុនិយា អន្តរឃរំ បវិដ្ឋាយ ហត្ថតោ ខាទនីយំ វា ភោជនីយំ វា សហត្ថា បដិគ្គហេត្វា ភុញ្ជតិ អាបត្តិ បាដិទេសនីយស្ស បឋមេន អាបត្តិសមុដ្ឋានេន ឥមា បញ្ច អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ។ សត្តន្នំ អាបត្តិក្ខន្ធានំ កតិហិ អាបត្តិក្ខន្ធេហិ សង្គហិតា។ ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋន្តិ។ ចតុន្នំ អធិករណានំ កតមំ អធិករណំ។ សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ បញ្ចហិ អាបត្តិក្ខន្ធេហិ សង្គហិតា សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា បាដិទេសនីយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ សមុដ្ឋន្តិ ន វាចតោ ន ចិត្តតោ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៧៨>, <ទុតិយេន អាបត្តិសមុដ្ឋានេន កតិ អាបត្តិយោ អាបជ្ជតិ។ ទុតិយេន អាបត្តិសមុដ្ឋានេន ចតស្សោ អាបត្តិយោ អាបជ្ជតិ ភិក្ខុ កប្បិយសញ្ញី សមាទិសតិ កុដិំ មេ ករោថាតិ។ តស្ស កុដិំ ករោន្តិ អទេសិតវត្ថុកំ បមាណាតិក្កន្តំ សារម្ភំ អបរិក្កមនំ។ បយោគេ ទុក្កដំ ឯកំ បិណ្ឌំ អនាគតេ អាបត្តិ ថុល្លច្ចយស្ស តស្មិំ បិណ្ឌេ អាគតេ អាបត្តិ សង្ឃាទិសេសស្ស។ ភិក្ខុ កប្បិយសញ្ញី អនុបសម្បន្នំ បទសោ ធម្មំ វាចេតិ អាបត្តិ បាចិត្តិយស្ស ទុតិយេន អាបត្តិសមុដ្ឋានេន ឥមា ចតស្សោ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ ចតូហិ អាបត្តិក្ខន្ធេហិ សង្គហិតា សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ វាចតោ សមុដ្ឋន្តិ ន កាយតោ ន ចិត្តតោ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៧៩>, <តតិយេន អាបត្តិសមុដ្ឋានេន កតិ អាបត្តិយោ អាបជ្ជតិ។ តតិយេន អាបត្តិសមុដ្ឋានេន បញ្ច អាបត្តិយោ អាបជ្ជតិ។ ភិក្ខុ កប្បិយសញ្ញី សំវិទហិត្វា កុដិំ ករោតិ អទេសិតវត្ថុកំ បមាណាតិក្កន្តំ សារម្ភំ អបរិក្កមនំ។ បយោគេ ទុក្កដំ ឯកំ បិណ្ឌំ អនាគតេ អាបត្តិ ថុល្លច្ចយស្ស តស្មិំ បិណ្ឌេ អាគតេ អាបត្តិ សង្ឃាទិសេសស្ស។ ភិក្ខុ កប្បិយសញ្ញី បណីតភោជនានិ អត្តនោ អត្ថាយ វិញ្ញាបេត្វា ភុញ្ជតិ អាបត្តិ បាចិត្តិយស្ស។ ភិក្ខុ កប្បិយសញ្ញី ភិក្ខុនិយា វោសាសន្តិយា ន និវារេត្វា ភុញ្ជតិ អាបត្តិ បាដិទេសនីយស្ស តតិយេន អាបត្តិសមុដ្ឋានេន ឥមា បញ្ច អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ បញ្ចហិ អាបត្តិក្ខន្ធេហិ សង្គហិតា សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា បាដិទេសនីយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ ច វាចតោ ច សមុដ្ឋន្តិ ន ចិត្តតោ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៨០>, <ចតុត្ថេន អាបត្តិសមុដ្ឋានេន កតិ អាបត្តិយោ អាបជ្ជតិ។ ចតុត្ថេន អាបត្តិសមុដ្ឋានេន ឆ អាបត្តិយោ អាបជ្ជតិ ភិក្ខុ មេថុនំ ធម្មំ បដិសេវតិ អាបត្តិ បារាជិកស្ស ភិក្ខុ អកប្បិយសញ្ញី សញ្ញាចិកាយ កុដិំ ករោតិ អទេសិតវត្ថុកំ បមាណាតិក្កន្តំ សារម្ភំ អបរិក្កមនំ បយោគេ ទុក្កដំ ឯកំ បិណ្ឌំ អនាគតេ អាបត្តិ ថុល្លច្ចយស្ស តស្មិំ បិណ្ឌេ អាគតេ អាបត្តិ សង្ឃាទិសេសស្ស។ ភិក្ខុ អកប្បិយសញ្ញី វិកាលេ ភោជនំ ភុញ្ជតិ អាបត្តិ បាចិត្តិយស្ស។ ភិក្ខុ អកប្បិយសញ្ញី អញ្ញាតិកាយ ភិក្ខុនិយា អន្តរឃរំ បវិដ្ឋាយ ហត្ថតោ ខាទនីយំ វា ភោជនីយំ វា សហត្ថា បដិគ្គហេត្វា ភុញ្ជតិ អាបត្តិ បាដិទេសនីយស្ស។ ចតុត្ថេន អាបត្តិសមុដ្ឋានេន ឥមា ឆ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ ឆហិ អាបត្តិក្ខន្ធេហិ សង្គហិតា សិយា បារាជិកាបត្តិក្ខន្ធេន សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា បាដិទេសនីយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ ច ចិត្តតោ ច សមុដ្ឋន្តិ ន វាចតោ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៨១>, <បញ្ចមេន អាបត្តិសមុដ្ឋានេន កតិ អាបត្តិយោ អាបជ្ជតិ។ បញ្ចមេន អាបត្តិសមុដ្ឋានេន ឆ អាបត្តិយោ អាបជ្ជតិ។ ភិក្ខុ បាបិច្ឆោ ឥច្ឆាបកតោ អសន្តំ អភូតំ ឧត្តរិមនុស្សធម្មំ ឧល្លបតិ អាបត្តិ បារាជិកស្ស ភិក្ខុ អកប្បិយសញ្ញី សមាទិសតិ កុដិំ មេ ករោថាតិ។ តស្ស កុដិំ ករោន្តិ អទេសិតវត្ថុកំ បមាណាតិក្កន្តំ សារម្ភំ អបរិក្កមនំ។ បយោគេ ទុក្កដំ ឯកំ បិណ្ឌំ អនាគតេ អាបត្តិ ថុល្លច្ចយស្ស តស្មិំ បិណ្ឌេ អាគតេ អាបត្តិ សង្ឃាទិសេសស្ស។ ភិក្ខុ អកប្បិយសញ្ញី អនុបសម្បន្នំ បទសោ ធម្មំ វាចេតិ អាបត្តិ បាចិត្តិយស្ស។ ន ខុំសេតុកាមោ ន វម្ភេតុកាមោ ន មង្កុកត្តុកាមោ ទវកម្យតា ហីនេន ហីនំ វទេតិ អាបត្តិ ទុព្ភាសិតស្ស បញ្ចមេន អាបត្តិសមុដ្ឋានេន ឥមា ឆ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ ឆហិ អាបត្តិក្ខន្ធេហិ សង្គហិតា សិយា បារាជិកាបត្តិក្ខន្ធេន សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន សិយា ទុព្ភាសិតាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ វាចតោ ច ចិត្តតោ ច សមុដ្ឋន្តិ ន កាយតោ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៨២>, <ឆដ្ឋេន អាបត្តិសមុដ្ឋានេន កតិ អាបត្តិយោ អាបជ្ជតិ។ ឆដ្ឋេន អាបត្តិសមុដ្ឋានេន ឆ អាបត្តិយោ អាបជ្ជតិ ភិក្ខុ សំវិទហិត្វា ភណ្ឌំ អវហរតិ អាបត្តិ បារាជិកស្ស ភិក្ខុ អកប្បិយសញ្ញី សំវិទហិត្វា កុដិំ ករោតិ អទេសិតវត្ថុកំ បមាណាតិក្កន្តំ សារម្ភំ អបរិក្កមនំ បយោគេ ទុក្កដំ ឯកំ បិណ្ឌំ អនាគតេ អាបត្តិ ថុល្លច្ចយស្ស តស្មិំ បិណ្ឌេ អាគតេ អាបត្តិ សង្ឃាទិសេសស្ស។ ភិក្ខុ អកប្បិយសញ្ញី បណីតភោជនានិ អត្តនោ អត្ថាយ វិញ្ញាបេត្វា ភុញ្ជតិ អាបត្តិ បាចិត្តិយស្ស។ ភិក្ខុ អកប្បិយសញ្ញី ភិក្ខុនិយា វោសាសន្តិយា ន និវារេត្វា ភុញ្ជតិ អាបត្តិ បាដិទេសនីយស្ស ឆដ្ឋេន អាបត្តិសមុដ្ឋានេន ឥមា ឆ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ។ សត្តន្នំ អាបត្តិក្ខន្ធានំ កតិហិ អាបត្តិក្ខន្ធេហិ សង្គហិតា។ ឆន្នំ អាបត្តិសមុដ្ឋានានំ កតិហិ អាបត្តិសមុដ្ឋានេហិ សមុដ្ឋន្តិ។ ចតុន្នំ អធិករណានំ កតមំ អធិករណំ។ សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ ឆហិ អាបត្តិក្ខន្ធេហិ សង្គហិតា សិយា បារាជិកាបត្តិក្ខន្ធេន សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា បាដិទេសនីយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ចាតិ។>
    stand <ឆន្នំ អាបត្តិសមុដ្ឋានានំ>
    stand <កតាបត្តិវារោ និដ្ឋិតោ ទុតិយោ។>
  text <៣។ អាបត្តិសមុដ្ឋានគាថា>
    text <២៨៣>
      text <សមុដ្ឋានា កាយិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា កតិ>
      text <បុច្ឆាមិ តំ ព្រូហិ វិភង្គកោវិទ។>
      text <សមុដ្ឋានា កាយិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា បញ្ច>
      text <ឯតំ តេ អក្ខាមិ វិភង្គកោវិទ។>
      text <សមុដ្ឋានា វាចសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា កតិ>
      text <បុច្ឆាមិ តំ ព្រូហិ វិភង្គកោវិទ។>
      text <សមុដ្ឋានា វាចសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា ចតស្សោ>
      text <ឯតំ តេ អក្ខាមិ វិភង្គកោវិទ។>
      text <សមុដ្ឋានា កាយិកា វាចសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា កតិ>
      text <បុច្ឆាមិ តំ ព្រូហិ វិភង្គកោវិទ។>
      text <សមុដ្ឋានា កាយិកា វាចសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា បញ្ច>
      text <ឯតំ តេ អក្ខាមិ វិភង្គកោវិទ។>
      text <សមុដ្ឋានា កាយិកា មានសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា កតិ>
      text <បុច្ឆាមិ តំ ព្រូហិ វិភង្គកោវិទ។>
      text <សមុដ្ឋានា កាយិកា មានសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា ឆ>
      text <ឯតំ តេ អក្ខាមិ វិភង្គកោវិទ។>
      text <សមុដ្ឋានា វាចសិកា មានសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា កតិ>
      text <បុច្ឆាមិ តំ ព្រូហិ វិភង្គកោវិទ។>
      text <សមុដ្ឋានា វាចសិកា មានសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា ឆ>
      text <ឯតំ តេ អក្ខាមិ វិភង្គកោវិទ។>
      text <សមុដ្ឋានា កាយិកា វាចសិកា មានសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា កតិ>
      text <បុច្ឆាមិ តំ ព្រូហិ វិភង្គកោវិទ។>
      text <សមុដ្ឋានា កាយិកា វាចសិកា មានសិកា អនន្តទស្សិនា>
      text <អក្ខាតា លោកហិតេន វិវេកទស្សិនា>
      text <អាបត្តិយោ តេន សមុដ្ឋិតា ឆ>
      text <ឯតំ តេ អក្ខាមិ វិភង្គកោវិទាតិ។>
      text <កតិបុច្ឆា សមុដ្ឋានា កតាបត្តិ តថេវ ច>
      text <សមុដ្ឋានា វិបត្តិ ច តថាធិករណេន ចាតិ។>
      text <អធិករណំ បរិយាយំ សាធារណា ច ភាគិយា>
      text <សមថា សាធារណិកា សមថស្ស តព្ភាគិយា។>
      text <សមថា សម្មុខា ចេវ វិនយេន កុសលេន ច>
      text <យត្ថ សមថសំសដ្ឋា សម្មន្តិ ន សម្មន្តិ ច។>
      text <សមថាធិករណញ្ចេវ សមុដ្ឋានំ ភជន្តិ ចាតិ។>
    stand <អាបត្តិសមុដ្ឋានគាថា និដ្ឋិតា តតិយា។>
  text <៤។ វិបត្តិបច្ចយវារោ>
    text <២៨៤>, <សីលវិបត្តិបច្ចយា កតិ អាបត្តិយោ អាបជ្ជតិ។ សីលវិបត្តិបច្ចយា ចតស្សោ អាបត្តិយោ អាបជ្ជតិ ភិក្ខុនី ជានំ បារាជិកំ ធម្មំ បដិច្ឆាទេតិ អាបត្តិ បារាជិកស្ស វេមតិកា បដិច្ឆាទេតិ អាបត្តិ ថុល្លច្ចយស្ស ភិក្ខុ សង្ឃាទិសេសំ បដិច្ឆាទេតិ អាបត្តិ បាចិត្តិយស្ស អត្តនោ ទុដ្ឋុល្លំ អាបត្តិំ បដិច្ឆាទេតិ អាបត្តិ ទុក្កដស្ស សីលវិបត្តិបច្ចយា ឥមា ចតស្សោ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ ចតូហិ អាបត្តិក្ខន្ធេហិ សង្គហិតា សិយា បារាជិកាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៨៥>, <អាចារវិបត្តិបច្ចយា កតិ អាបត្តិយោ អាបជ្ជតិ។ អាចារវិបត្តិបច្ចយា ឯកំ អាបត្តិំ អាបជ្ជតិ។ អាចារវិបត្តិំ បដិច្ឆាទេតិ អាបត្តិ ទុក្កដស្ស អាចារវិបត្តិបច្ចយា ឥមំ ឯកំ អាបត្តិំ អាបជ្ជតិ។>
    text <សា អាបត្តិ ចតុន្នំ វិបត្តីនំ កតិ វិបត្តិយោ ភជតិ …បេ។… សត្តន្នំ សមថានំ កតិហិ សមថេហិ សម្មតិ។ សា អាបត្តិ ចតុន្នំ វិបត្តីនំ ឯកំ វិបត្តិំ ភជតិ អាចារវិបត្តិំ។ សត្តន្នំ អាបត្តិក្ខន្ធានំ ឯកេន អាបត្តិក្ខន្ធេន សង្គហិតា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋាតិ កាយតោ ច វាចតោ ច ចិត្តតោ ច សមុដ្ឋាតិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មតិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៨៦>, <ទិដ្ឋិវិបត្តិបច្ចយា កតិ អាបត្តិយោ អាបជ្ជតិ។ ទិដ្ឋិវិបត្តិបច្ចយា ទ្វេ អាបត្តិយោ អាបជ្ជតិ។ បាបិកាយ ទិដ្ឋិយា យាវតតិយំ សមនុភាសនាយ ន បដិនិស្សជ្ជតិ ញត្តិយា ទុក្កដំ កម្មវាចាបរិយោសានេ អាបត្តិ បាចិត្តិយស្ស ទិដ្ឋិវិបត្តិបច្ចយា ឥមា ទ្វេ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ឯកំ វិបត្តិំ ភជន្តិ អាចារវិបត្តិំ។ សត្តន្នំ អាបត្តិក្ខន្ធានំ ទ្វីហិ អាបត្តិក្ខន្ធេហិ សង្គហិតា សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៨៧>, <អាជីវវិបត្តិបច្ចយា កតិ អាបត្តិយោ អាបជ្ជតិ។ អាជីវវិបត្តិបច្ចយា ឆ អាបត្តិយោ អាបជ្ជតិ អាជីវហេតុ អាជីវការណា បាបិច្ឆោ ឥច្ឆាបកតោ អសន្តំ អភូតំ ឧត្តរិមនុស្សធម្មំ ឧល្លបតិ អាបត្តិ បារាជិកស្ស អាជីវហេតុ អាជីវការណា សញ្ចរិត្តំ សមាបជ្ជតិ អាបត្តិ សង្ឃាទិសេសស្ស អាជីវហេតុ អាជីវការណា យោ តេ វិហារេ វសតិ សោ ភិក្ខុ អរហាតិ ភណតិ បដិវិជានន្តស្ស អាបត្តិ ថុល្លច្ចយស្ស អាជីវហេតុ អាជីវការណា ភិក្ខុ បណីតភោជនានិ អត្តនោ អត្ថាយ វិញ្ញាបេត្វា ភុញ្ជតិ អាបត្តិ បាចិត្តិយស្ស អាជីវហេតុ អាជីវការណា ភិក្ខុនី បណីតភោជនានិ អត្តនោ អត្ថាយ វិញ្ញាបេត្វា ភុញ្ជតិ អាបត្តិ បាដិទេសនីយស្ស អាជីវហេតុ អាជីវការណា សូបំ វា ឱទនំ វា អគិលានោ អត្តនោ អត្ថាយ វិញ្ញាបេត្វា ភុញ្ជតិ អាបត្តិ ទុក្កដស្ស អាជីវវិបត្តិបច្ចយា ឥមា ឆ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ ឆហិ អាបត្តិក្ខន្ធេហិ សង្គហិតា សិយា បារាជិកាបត្តិក្ខន្ធេន សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា បាដិទេសនីយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឆហិ សមុដ្ឋានេហិ សមុដ្ឋន្តិ សិយា កាយតោ សមុដ្ឋន្តិ ន វាចតោ ន ចិត្តតោ សិយា វាចតោ សមុដ្ឋន្តិ ន កាយតោ ន ចិត្តតោ សិយា កាយតោ ច វាចតោ ច សមុដ្ឋន្តិ ន ចិត្តតោ សិយា កាយតោ ច ចិត្តតោ ច សមុដ្ឋន្តិ ន វាចតោ សិយា វាចតោ ច ចិត្តតោ ច សមុដ្ឋន្តិ ន កាយតោ សិយា កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    stand <វិបត្តិបច្ចយវារោ និដ្ឋិតោ ចតុត្ថោ។>
  text <៥។ អធិករណបច្ចយវារោ>
    text <២៨៨>, <វិវាទាធិករណបច្ចយា កតិ អាបត្តិយោ អាបជ្ជតិ។ វិវាទាធិករណបច្ចយា ទ្វេ អាបត្តិយោ អាបជ្ជតិ ឧបសម្បន្នំ ឱមសតិ អាបត្តិ បាចិត្តិយស្ស អនុបសម្បន្នំ ឱមសតិ អាបត្តិ ទុក្កដស្ស វិវាទាធិករណបច្ចយា ឥមា ទ្វេ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ឯកំ វិបត្តិំ ភជន្តិ អាចារវិបត្តិំ។ សត្តន្នំ អាបត្តិក្ខន្ធានំ ទ្វីហិ អាបត្តិក្ខន្ធេហិ សង្គហិតា សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋន្តិ សិយា កាយតោ ច ចិត្តតោ ច សមុដ្ឋន្តិ ន វាចតោ សិយា វាចតោ ច ចិត្តតោ ច សមុដ្ឋន្តិ ន កាយតោ សិយា កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៨៩>, <អនុវាទាធិករណបច្ចយា កតិ អាបត្តិយោ អាបជ្ជតិ។ អនុវាទាធិករណបច្ចយា តិស្សោ អាបត្តិយោ អាបជ្ជតិ។ ភិក្ខុំ អមូលកេន បារាជិកេន ធម្មេន អនុទ្ធំសេតិ អាបត្តិ សង្ឃាទិសេសស្ស អមូលកេន សង្ឃាទិសេសេន អនុទ្ធំសេតិ អាបត្តិ បាចិត្តិយស្ស អមូលិកាយ អាចារវិបត្តិយា អនុទ្ធំសេតិ អាបត្តិ ទុក្កដស្ស អនុវាទាធិករណបច្ចយា ឥមា តិស្សោ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ តីហិ អាបត្តិក្ខន្ធេហិ សង្គហិតា សិយា សង្ឃាទិសេសាបត្តិក្ខន្ធេន សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ តីហិ សមុដ្ឋានេហិ សមុដ្ឋន្តិ សិយា កាយតោ ច ចិត្តតោ ច សមុដ្ឋន្តិ ន វាចតោ សិយា វាចតោ ច ចិត្តតោ ច សមុដ្ឋន្តិ ន កាយតោ សិយា កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៩០>, <អាបត្តាធិករណបច្ចយា កតិ អាបត្តិយោ អាបជ្ជតិ។ អាបត្តាធិករណបច្ចយា ចតស្សោ អាបត្តិយោ អាបជ្ជតិ។ ភិក្ខុនី ជានំ បារាជិកំ ធម្មំ បដិច្ឆាទេតិ អាបត្តិ បារាជិកស្ស វេមតិកា បដិច្ឆាទេតិ អាបត្តិ ថុល្លច្ចយស្ស ភិក្ខុ សង្ឃាទិសេសំ បដិច្ឆាទេតិ អាបត្តិ បាចិត្តិយស្ស អាចារវិបត្តិំ បដិច្ឆាទេតិ អាបត្តិ ទុក្កដស្ស អាបត្តាធិករណបច្ចយា ឥមា ចតស្សោ អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ ចតូហិ អាបត្តិក្ខន្ធេហិ សង្គហិតា សិយា បារាជិកាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <២៩១>, <កិច្ចាធិករណបច្ចយា កតិ អាបត្តិយោ អាបជ្ជតិ។ កិច្ចាធិករណបច្ចយា បញ្ច អាបត្តិយោ អាបជ្ជតិ។ ឧក្ខិត្តានុវត្តិកា ភិក្ខុនី យាវតតិយំ សមនុភាសនាយ ន បដិនិស្សជ្ជតិ ញត្តិយា ទុក្កដំ ទ្វីហិ កម្មវាចាហិ ថុល្លច្ចយា កម្មវាចាបរិយោសានេ អាបត្តិ បារាជិកស្ស។ ភេទកានុវត្តកា ភិក្ខូ យាវតតិយំ សមនុភាសនាយ ន បដិនិស្សជ្ជន្តិ អាបត្តិ សង្ឃាទិសេសស្ស បាបិកាយ ទិដ្ឋិយា យាវតតិយំ សមនុភាសនាយ ន បដិនិស្សជ្ជតិ អាបត្តិ បាចិត្តិយស្ស កិច្ចាធិករណបច្ចយា ឥមា បញ្ច អាបត្តិយោ អាបជ្ជតិ។>
    text <តា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ…បេ។… សត្តន្នំ សមថានំ កតិហិ សមថេហិ សម្មន្តិ។ តា អាបត្តិយោ ចតុន្នំ វិបត្តីនំ ទ្វេ វិបត្តិយោ ភជន្តិ សិយា សីលវិបត្តិំ សិយា អាចារវិបត្តិំ។ សត្តន្នំ អាបត្តិក្ខន្ធានំ បញ្ចហិ អាបត្តិក្ខន្ធេហិ សង្គហិតា សិយា បារាជិកាបត្តិក្ខន្ធេន សិយា សង្ឃាទិសេសាបត្តិក្ខន្ធេន សិយា ថុល្លច្ចយាបត្តិក្ខន្ធេន សិយា បាចិត្តិយាបត្តិក្ខន្ធេន សិយា ទុក្កដាបត្តិក្ខន្ធេន។ ឆន្នំ អាបត្តិសមុដ្ឋានានំ ឯកេន សមុដ្ឋានេន សមុដ្ឋន្តិ កាយតោ ច វាចតោ ច ចិត្តតោ ច សមុដ្ឋន្តិ។ ចតុន្នំ អធិករណានំ អាបត្តាធិករណំ។ សត្តន្នំ សមថានំ តីហិ សមថេហិ សម្មន្តិ សិយា សម្មុខាវិនយេន ច បដិញ្ញាតករណេន ច សិយា សម្មុខាវិនយេន ច តិណវត្ថារកេន ច។>
    text <ឋបេត្វា សត្ត អាបត្តិយោ សត្ត អាបត្តិក្ខន្ធេ អវសេសា អាបត្តិយោ ចតុន្នំ វិបត្តីនំ កតិ វិបត្តិយោ ភជន្តិ។ សត្តន្នំ អាបត្តិក្ខន្ធានំ កតិហិ អាបត្តិក្ខន្ធេហិ សង្គហិតា។ ឆន្នំ អាបត្តិសមុដ្ឋានានំ កតិហិ សមុដ្ឋានេហិ សមុដ្ឋន្តិ។ ចតុន្នំ អធិករណានំ កតមំ អធិករណំ។ សត្តន្នំ សមថានំ កតិហិ សមថេហិ សម្មន្តិ។ ឋបេត្វា សត្ត អាបត្តិយោ សត្ត អាបត្តិក្ខន្ធេ អវសេសា អាបត្តិយោ ចតុន្នំ វិបត្តីនំ ន កតមំ វិបត្តិំ ភជន្តិ។ សត្តន្នំ អាបត្តិក្ខន្ធានំ ន កតមេន អាបត្តិក្ខន្ធេន សង្គហិតា។ ឆន្នំ អាបត្តិសមុដ្ឋានានំ ន កតមេន អាបត្តិសមុដ្ឋានេន សមុដ្ឋន្តិ។ ចតុន្នំ អធិករណានំ ន កតមំ អធិករណំ។ សត្តន្នំ សមថានំ ន កតមេន សមថេន សម្មន្តិ។ តំ កិស្ស ហេតុ។ ឋបេត្វា សត្ត អាបត្តិយោ សត្ត អាបត្តិក្ខន្ធេ នត្ថញ្ញា អាបត្តិយោតិ។>
    stand <អធិករណបច្ចយវារោ និដ្ឋិតោ បញ្ចមោ។>
    stand <អន្តរបេយ្យាលំ និដ្ឋិតំ។>
    stand <តស្សុទ្ទានំ>
  text <សមថភេទោ>
    text <៦។ អធិករណបរិយាយវារោ>
      text <២៩២>, <វិវាទាធិករណស្ស កិំ បុព្ពង្គមំ។ កតិ ឋានានិ។ កតិ វត្ថូនិ។ កតិ ភូមិយោ។ កតិ ហេតូ។ កតិ មូលានិ។ កតិហាការេហិ វិវទតិ។ វិវាទាធិករណំ កតិហិ សមថេហិ សម្មតិ។>
      text <អនុវាទាធិករណស្ស កិំ បុព្ពង្គមំ។ កតិ ឋានានិ។ កតិ វត្ថូនិ។ កតិ ភូមិយោ។ កតិ ហេតូ។ កតិ មូលានិ។ កតិហាការេហិ អនុវទតិ។ អនុវាទាធិករណំ កតិហិ សមថេហិ សម្មតិ។>
      text <អាបត្តាធិករណស្ស កិំ បុព្ពង្គមំ។ កតិ ឋានានិ។ កតិ វត្ថូនិ។ កតិ ភូមិយោ។ កតិ ហេតូ។ កតិ មូលានិ។ កតិហាការេហិ អាបត្តិំ អាបជ្ជតិ។ អាបត្តាធិករណំ កតិហិ សមថេហិ សម្មតិ។>
      text <កិច្ចាធិករណស្ស កិំ បុព្ពង្គមំ។ កតិ ឋានានិ។ កតិ វត្ថូនិ។ កតិ ភូមិយោ។ កតិ ហេតូ។ កតិ មូលានិ។ កតិហាការេហិ កិច្ចំ ជាយតិ។ កិច្ចាធិករណំ កតិហិ សមថេហិ សម្មតិ។>
      text <២៩៣>, <វិវាទាធិករណស្ស កិំ បុព្ពង្គមន្តិ។ លោភោ បុព្ពង្គមោ ទោសោ បុព្ពង្គមោ មោហោ បុព្ពង្គមោ អលោភោ បុព្ពង្គមោ អទោសោ បុព្ពង្គមោ អមោហោ បុព្ពង្គមោ។ កតិ ឋានានីតិ។ អដ្ឋារស ភេទករវត្ថូនិ ឋានានិ។ កតិ វត្ថូនីតិ។ អដ្ឋារស ភេទករវត្ថូនិ។ កតិ ភូមិយោតិ។ អដ្ឋារស ភេទករវត្ថូនិ ភូមិយោ។ កតិ ហេតូតិ។ នវ ហេតូ តយោ កុសលហេតូ តយោ អកុសលហេតូ តយោ អព្យាកតហេតូ។ កតិ មូលានីតិ។ ទ្វាទស មូលានិ។ កតិហាការេហិ វិវទតីតិ។ ទ្វីហាការេហិ វិវទតិ ធម្មទិដ្ឋិ វា អធម្មទិដ្ឋិ វា។ វិវាទាធិករណំ កតិហិ សមថេហិ សម្មតីតិ។ វិវាទាធិករណំ ទ្វីហិ សមថេហិ សម្មតិ សម្មុខាវិនយេន ច យេភុយ្យសិកាយ ច។>
      text <២៩៤>, <អនុវាទាធិករណស្ស កិំ បុព្ពង្គមន្តិ។ លោភោ បុព្ពង្គមោ ទោសោ បុព្ពង្គមោ មោហោ បុព្ពង្គមោ អលោភោ បុព្ពង្គមោ អទោសោ បុព្ពង្គមោ អមោហោ បុព្ពង្គមោ។ កតិ ឋានានីតិ។ ចតស្សោ វិបត្តិយោ ឋានានិ។ កតិ វត្ថូនីតិ។ ចតស្សោ វិបត្តិយោ វត្ថូនិ។ កតិ ភូមិយោតិ។ ចតស្សោ វិបត្តិយោ ភូមិយោ។ កតិ ហេតូតិ។ នវ ហេតូ តយោ កុសលហេតូ តយោ អកុសលហេតូ តយោ អព្យាកតហេតូ។ កតិ មូលានីតិ។ ចុទ្ទស មូលានិ។ កតិហាការេហិ អនុវទតីតិ។ ទ្វីហាការេហិ អនុវទតិ វត្ថុតោ វា អាបត្តិតោ វា។ អនុវាទាធិករណំ កតិហិ សមថេហិ សម្មតីតិ។ អនុវាទាធិករណំ ចតូហិ សមថេហិ សម្មតិ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <២៩៥>, <អាបត្តាធិករណស្ស កិំ បុព្ពង្គមន្តិ។ លោភោ បុព្ពង្គមោ ទោសោ បុព្ពង្គមោ មោហោ បុព្ពង្គមោ អលោភោ បុព្ពង្គមោ អទោសោ បុព្ពង្គមោ អមោហោ បុព្ពង្គមោ។ កតិ ឋានានីតិ។ សត្ត អាបត្តិក្ខន្ធា ឋានានិ។ កតិ វត្ថូនីតិ។ សត្ត អាបត្តិក្ខន្ធា វត្ថូនិ។ កតិ ភូមិយោតិ។ សត្ត អាបត្តិក្ខន្ធា ភូមិយោ។ កតិ ហេតូតិ។ ឆ ហេតូ តយោ អកុសលហេតូ តយោ អព្យាកតហេតូ។ កតិ មូលានីតិ។ ឆ អាបត្តិសមុដ្ឋានានិ មូលានិ។ កតិហាការេហិ អាបត្តិំ អាបជ្ជតីតិ។ ឆហាការេហិ អាបត្តិំ អាបជ្ជតិ អលជ្ជិតា អញ្ញាណតា កុក្កុច្ចបកតតា អកប្បិយេ កប្បិយសញ្ញិតា កប្បិយេ អកប្បិយសញ្ញិតា សតិសម្មោសា។ អាបត្តាធិករណំ កតិហិ សមថេហិ សម្មតីតិ។ អាបត្តាធិករណំ តីហិ សមថេហិ សម្មតិ សម្មុខាវិនយេន ច បដិញ្ញាតករណេន ច សម្មុខាវិនយេន ច តិណវត្ថារកេន ច។>
      text <២៩៦>, <កិច្ចាធិករណស្ស កិំ បុព្ពង្គមន្តិ។ លោភោ បុព្ពង្គមោ ទោសោ បុព្ពង្គមោ មោហោ បុព្ពង្គមោ អលោភោ បុព្ពង្គមោ អទោសោ បុព្ពង្គមោ អមោហោ បុព្ពង្គមោ។ កតិ ឋានានីតិ។ ចត្តារិ កម្មានិ ឋានានិ។ កតិ វត្ថូនីតិ។ ចត្តារិ កម្មានិ វត្ថូនិ។ កតិ ភូមិយោតិ។ ចត្តារិ កម្មានិ ភូមិយោ។ កតិ ហេតូតិ។ នវ ហេតូ តយោ កុសលហេតូ តយោ អកុសលហេតូ តយោ អព្យាកតហេតូ។ កតិ មូលានីតិ។ ឯកំ មូលំ សង្ឃោ។ កតិហាការេហិ កិច្ចំ ជាយតីតិ។ ទ្វីហាការេហិ កិច្ចំ ជាយតិ ញត្តិតោ វា អបលោកនតោ វា។ កិច្ចាធិករណំ កតិហិ សមថេហិ សម្មតីតិ។ កិច្ចាធិករណំ ឯកេន សមថេន សម្មតិ សម្មុខាវិនយេន។>
      text <កតិ សមថា។ សត្ត សមថា។ សម្មុខាវិនយោ សតិវិនយោ អមូឡ្ហវិនយោ បដិញ្ញាតករណំ យេភុយ្យសិកា តស្សបាបិយសិកា តិណវត្ថារកោ ឥមេ សត្ត សមថា។>
      text <សិយា ឥមេ សត្ត សមថា ទស សមថា ហោន្តិ ទស សមថា សត្ត សមថា ហោន្តិ វត្ថុវសេន បរិយាយេន សិយាតិ។>
      text <កថញ្ច សិយា។ វិវាទាធិករណស្ស ទ្វេ សមថា អនុវាទាធិករណស្ស ចត្តារោ សមថា អាបត្តាធិករណស្ស តយោ សមថា កិច្ចាធិករណស្ស ឯកោ សមថោ។ ឯវំ ឥមេ សត្ត សមថា ទស សមថា ហោន្តិ ទស សមថា សត្ត សមថា ហោន្តិ វត្ថុវសេន បរិយាយេន។>
      stand <បរិយាយវារោ និដ្ឋិតោ ឆដ្ឋោ។>
    text <៧។ សាធារណវារោ>
      text <២៩៧>, <កតិ សមថា វិវាទាធិករណស្ស សាធារណា។ កតិ សមថា វិវាទាធិករណស្ស អសាធារណា។ កតិ សមថា អនុវាទាធិករណស្ស សាធារណា។ កតិ សមថា អនុវាទាធិករណស្ស អសាធារណា។ កតិ សមថា អាបត្តាធិករណស្ស សាធារណា។ កតិ សមថា អាបត្តាធិករណស្ស អសាធារណា។ កតិ សមថា កិច្ចាធិករណស្ស សាធារណា។ កតិ សមថា កិច្ចាធិករណស្ស អសាធារណា។>
      text <ទ្វេ សមថា វិវាទាធិករណស្ស សាធារណា សម្មុខាវិនយោ យេភុយ្យសិកា។ បញ្ច សមថា វិវាទាធិករណស្ស អសាធារណា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ។>
      text <ចត្តារោ សមថា អនុវាទាធិករណស្ស សាធារណា សម្មុខាវិនយោ សតិវិនយោ អមូឡ្ហវិនយោ តស្សបាបិយសិកា។ តយោ សមថា អនុវាទាធិករណស្ស អសាធារណា យេភុយ្យសិកា បដិញ្ញាតករណំ តិណវត្ថារកោ។>
      text <តយោ សមថា អាបត្តាធិករណស្ស សាធារណា សម្មុខាវិនយោ បដិញ្ញាតករណំ តិណវត្ថារកោ។ ចត្តារោ សមថា អាបត្តាធិករណស្ស អសាធារណា យេភុយ្យសិកា សតិវិនយោ អមូឡ្ហវិនយោ តស្សបាបិយសិកា។>
      text <ឯកោ សមថោ កិច្ចាធិករណស្ស សាធារណោ សម្មុខាវិនយោ។ ឆ សមថា កិច្ចាធិករណស្ស អសាធារណា យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ។>
      stand <សាធារណវារោ និដ្ឋិតោ សត្តមោ។>
    text <៨។ តព្ភាគិយវារោ>
      text <២៩៨>, <កតិ សមថា វិវាទាធិករណស្ស តព្ភាគិយា។ កតិ សមថា វិវាទាធិករណស្ស អញ្ញភាគិយា។ កតិ សមថា អនុវាទាធិករណស្ស តព្ភាគិយា។ កតិ សមថា អនុវាទាធិករណស្ស អញ្ញភាគិយា។ កតិ សមថា អាបត្តាធិករណស្ស តព្ភាគិយា។ កតិ សមថា អាបត្តាធិករណស្ស អញ្ញភាគិយា។ កតិ សមថា កិច្ចាធិករណស្ស តព្ភាគិយា។ កតិ សមថា កិច្ចាធិករណស្ស អញ្ញភាគិយា។>
      text <ទ្វេ សមថា វិវាទាធិករណស្ស តព្ភាគិយា សម្មុខាវិនយោ យេភុយ្យសិកា។ បញ្ច សមថា វិវាទាធិករណស្ស អញ្ញភាគិយា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ។>
      text <ចត្តារោ សមថា អនុវាទាធិករណស្ស តព្ភាគិយា សម្មុខាវិនយោ សតិវិនយោ អមូឡ្ហវិនយោ តស្សបាបិយសិកា។ តយោ សមថា អនុវាទាធិករណស្ស អញ្ញភាគិយា យេភុយ្យសិកា បដិញ្ញាតករណំ តិណវត្ថារកោ។>
      text <តយោ សមថា អាបត្តាធិករណស្ស តព្ភាគិយា សម្មុខាវិនយោ បដិញ្ញាតករណំ តិណវត្ថារកោ។ ចត្តារោ សមថា អាបត្តាធិករណស្ស អញ្ញភាគិយា យេភុយ្យសិកា សតិវិនយោ អមូឡ្ហវិនយោ តស្សបាបិយសិកា។>
      text <ឯកោ សមថោ កិច្ចាធិករណស្ស តព្ភាគិយោ សម្មុខាវិនយោ។ ឆ សមថា កិច្ចាធិករណស្ស អញ្ញភាគិយា យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ។>
      stand <តព្ភាគិយវារោ និដ្ឋិតោ អដ្ឋមោ។>
    text <៩។ សមថា សមថស្ស សាធារណវារោ>
      text <២៩៩>, <សមថា សមថស្ស សាធារណា សមថា សមថស្ស អសាធារណា។ សិយា សមថា សមថស្ស សាធារណា សិយា សមថា សមថស្ស អសាធារណា។>
      text <កថំ សិយា សមថា សមថស្ស សាធារណា។ កថំ សិយា សមថា សមថស្ស អសាធារណា។ យេភុយ្យសិកា សម្មុខាវិនយស្ស សាធារណា សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស អសាធារណា។>
      text <សតិវិនយោ សម្មុខាវិនយស្ស សាធារណោ អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ អសាធារណោ។>
      text <អមូឡ្ហវិនយោ សម្មុខាវិនយស្ស សាធារណោ បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អសាធារណោ។>
      text <បដិញ្ញាតករណំ សម្មុខាវិនយស្ស សាធារណំ តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស អសាធារណំ។>
      text <តស្សបាបិយសិកា សម្មុខាវិនយស្ស សាធារណា តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស អសាធារណា។>
      text <តិណវត្ថារកោ សម្មុខាវិនយស្ស សាធារណោ យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ អសាធារណោ។ ឯវំ សិយា សមថា សមថស្ស សាធារណា ឯវំ សិយា សមថា សមថស្ស អសាធារណា។>
      stand <សមថា សមថស្ស សាធារណវារោ និដ្ឋិតោ នវមោ។>
    text <១០។ សមថា សមថស្ស តព្ភាគិយវារោ>
      text <៣០០>, <សមថា សមថស្ស តព្ភាគិយា សមថា សមថស្ស អញ្ញភាគិយា។ សិយា សមថា សមថស្ស តព្ភាគិយា សិយា សមថា សមថស្ស អញ្ញភាគិយា។>
      text <កថំ សិយា សមថា សមថស្ស តព្ភាគិយា។ កថំ សិយា សមថា សមថស្ស អញ្ញភាគិយា។ យេភុយ្យសិកា សម្មុខាវិនយស្ស តព្ភាគិយា សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស អញ្ញភាគិយា។>
      text <សតិវិនយោ សម្មុខាវិនយស្ស តព្ភាគិយោ អមូឡ្ហវិនយស្ស បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ អញ្ញភាគិយោ។>
      text <អមូឡ្ហវិនយោ សម្មុខាវិនយស្ស តព្ភាគិយោ បដិញ្ញាតករណស្ស តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អញ្ញភាគិយោ។>
      text <បដិញ្ញាតករណំ សម្មុខាវិនយស្ស តព្ភាគិយំ តស្សបាបិយសិកាយ តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស អញ្ញភាគិយំ។>
      text <តស្សបាបិយសិកា សម្មុខាវិនយស្ស តព្ភាគិយា តិណវត្ថារកស្ស យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស អញ្ញភាគិយា។>
      text <តិណវត្ថារកោ សម្មុខាវិនយស្ស តព្ភាគិយោ យេភុយ្យសិកាយ សតិវិនយស្ស អមូឡ្ហវិនយស្ស បដិញ្ញាតករណស្ស តស្សបាបិយសិកាយ អញ្ញភាគិយោ។ ឯវំ សិយា សមថា សមថស្ស តព្ភាគិយា ឯវំ សិយា សមថា សមថស្ស អញ្ញភាគិយា។>
      stand <សមថា សមថស្ស តព្ភាគិយវារោ និដ្ឋិតោ ទសមោ។>
    text <១១។ សមថសម្មុខាវិនយវារោ>
      text <៣០១>, <សមថោ សម្មុខាវិនយោ សម្មុខាវិនយោ សមថោ។ សមថោ យេភុយ្យសិកា យេភុយ្យសិកា សមថោ។ សមថោ សតិវិនយោ សតិវិនយោ សមថោ។ សមថោ អមូឡ្ហវិនយោ អមូឡ្ហវិនយោ សមថោ។ សមថោ បដិញ្ញាតករណំ បដិញ្ញាតករណំ សមថោ។ សមថោ តស្សបាបិយសិកា តស្សបាបិយសិកា សមថោ។ សមថោ តិណវត្ថារកោ តិណវត្ថារកោ សមថោ។>
      text <យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ ឥមេ សមថា សមថា នោ សម្មុខាវិនយោ។ សម្មុខាវិនយោ សមថោ ចេវ សម្មុខាវិនយោ ច។>
      text <សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ សម្មុខាវិនយោ ឥមេ សមថា សមថា នោ យេភុយ្យសិកា។ យេភុយ្យសិកា សមថោ ចេវ យេភុយ្យសិកា ច។>
      text <អមូឡ្ហវិនយោ បដិញ្ញាតករណំ តស្សបាបិយសិកា តិណវត្ថារកោ សម្មុខាវិនយោ យេភុយ្យសិកា ឥមេ សមថា សមថា នោ សតិវិនយោ។ សតិវិនយោ សមថោ ចេវ សតិវិនយោ ច។>
      text <បដិញ្ញាតករណំ តស្សបាបិយសិកា តិណវត្ថារកោ សម្មុខាវិនយោ យេភុយ្យសិកា សតិវិនយោ ឥមេ សមថា សមថា នោ អមូឡ្ហវិនយោ។ អមូឡ្ហវិនយោ សមថោ ចេវ អមូឡ្ហវិនយោ ច។>
      text <តស្សបាបិយសិកា តិណវត្ថារកោ សម្មុខាវិនយោ យេភុយ្យសិកា សតិវិនយោ អមូឡ្ហវិនយោ ឥមេ សមថា សមថា នោ បដិញ្ញាតករណំ។ បដិញ្ញាតករណំ សមថោ ចេវ បដិញ្ញាតករណញ្ច។>
      text <តិណវត្ថារកោ សម្មុខាវិនយោ យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ ឥមេ សមថា សមថា នោ តស្សបាបិយសិកា។ តស្សបាបិយសិកា សមថោ ចេវ តស្សបាបិយសិកា ច។>
      text <សម្មុខាវិនយោ យេភុយ្យសិកា សតិវិនយោ អមូឡ្ហវិនយោ បដិញ្ញាតករណំ តស្សបាបិយសិកា ឥមេ សមថា សមថា នោ តិណវត្ថារកោ។ តិណវត្ថារកោ សមថោ ចេវ តិណវត្ថារកោ ច។>
      stand <សមថសម្មុខាវិនយវារោ និដ្ឋិតោ ឯកាទសមោ។>
    text <១២។ វិនយវារោ>
      text <៣០២>, <វិនយោ សម្មុខាវិនយោ សម្មុខាវិនយោ វិនយោ។ វិនយោ យេភុយ្យសិកា យេភុយ្យសិកា វិនយោ។ វិនយោ សតិវិនយោ សតិវិនយោ វិនយោ។ វិនយោ អមូឡ្ហវិនយោ អមូឡ្ហវិនយោ វិនយោ។ វិនយោ បដិញ្ញាតករណំ បដិញ្ញាតករណំ វិនយោ។ វិនយោ តស្សបាបិយសិកា តស្សបាបិយសិកា វិនយោ។ វិនយោ តិណវត្ថារកោ តិណវត្ថារកោ វិនយោ។>
      text <វិនយោ សិយា សម្មុខាវិនយោ សិយា ន សម្មុខាវិនយោ។ សម្មុខាវិនយោ វិនយោ ចេវ សម្មុខាវិនយោ ច។>
      text <វិនយោ សិយា យេភុយ្យសិកា សិយា ន យេភុយ្យសិកា។ យេភុយ្យសិកា វិនយោ ចេវ យេភុយ្យសិកា ច។>
      text <វិនយោ សិយា សតិវិនយោ សិយា ន សតិវិនយោ។ សតិវិនយោ វិនយោ ចេវ សតិវិនយោ ច។>
      text <វិនយោ សិយា អមូឡ្ហវិនយោ សិយា ន អមូឡ្ហវិនយោ។ អមូឡ្ហវិនយោ វិនយោ ចេវ អមូឡ្ហវិនយោ ច។>
      text <វិនយោ សិយា បដិញ្ញាតករណំ សិយា ន បដិញ្ញាតករណំ។ បដិញ្ញាតករណំ វិនយោ ចេវ បដិញ្ញាតករណញ្ច។>
      text <វិនយោ សិយា តស្សបាបិយសិកា សិយា ន តស្សបាបិយសិកា។ តស្សបាបិយសិកា វិនយោ ចេវ តស្សបាបិយសិកា ច។>
      text <វិនយោ សិយា តិណវត្ថារកោ សិយា ន តិណវត្ថារកោ។ តិណវត្ថារកោ វិនយោ ចេវ តិណវត្ថារកោ ច។>
      stand <វិនយវារោ និដ្ឋិតោ ទ្វាទសមោ។>
    text <១៣។ កុសលវារោ>
      text <៣០៣>, <សម្មុខាវិនយោ កុសលោ អកុសលោ អព្យាកតោ។ យេភុយ្យសិកា កុសលា អកុសលា អព្យាកតា។ សតិវិនយោ កុសលោ អកុសលោ អព្យាកតោ។ អមូឡ្ហវិនយោ កុសលោ អកុសលោ អព្យាកតោ។ បដិញ្ញាតករណំ កុសលំ អកុសលំ អព្យាកតំ។ តស្សបាបិយសិកា កុសលា អកុសលា អព្យាកតា។ តិណវត្ថារកោ កុសលោ អកុសលោ អព្យាកតោ។>
      text <សម្មុខាវិនយោ សិយា កុសលោ សិយា អព្យាកតោ។ នត្ថិ សម្មុខាវិនយោ អកុសលោ។>
      text <យេភុយ្យសិកា សិយា កុសលា សិយា អកុសលា សិយា អព្យាកតា។>
      text <សតិវិនយោ សិយា កុសលោ សិយា អកុសលោ សិយា អព្យាកតោ។>
      text <អមូឡ្ហវិនយោ សិយា កុសលោ សិយា អកុសលោ សិយា អព្យាកតោ។>
      text <បដិញ្ញាតករណំ សិយា កុសលំ សិយា អកុសលំ សិយា អព្យាកតំ។>
      text <តស្សបាបិយសិកា សិយា កុសលា សិយា អកុសលា សិយា អព្យាកតា។>
      text <តិណវត្ថារកោ សិយា កុសលោ សិយា អកុសលោ សិយា អព្យាកតោ។>
      text <វិវាទាធិករណំ កុសលំ អកុសលំ អព្យាកតំ។ អនុវាទាធិករណំ កុសលំ អកុសលំ អព្យាកតំ។ អាបត្តាធិករណំ កុសលំ អកុសលំ អព្យាកតំ។ កិច្ចាធិករណំ កុសលំ អកុសលំ អព្យាកតំ។>
      text <វិវាទាធិករណំ សិយា កុសលំ សិយា អកុសលំ សិយា អព្យាកតំ។>
      text <អនុវាទាធិករណំ សិយា កុសលំ សិយា អកុសលំ សិយា អព្យាកតំ។>
      text <អាបត្តាធិករណំ សិយា អកុសលំ សិយា អព្យាកតំ។ នត្ថិ អាបត្តាធិករណំ កុសលំ។>
      text <កិច្ចាធិករណំ សិយា កុសលំ សិយា អកុសលំ សិយា អព្យាកតំ។>
      stand <កុសលវារោ និដ្ឋិតោ តេរសមោ។>
    text <១៤។ យត្ថវារោ បុច្ឆាវារោ>
      text <៣០៤>, <យត្ថ យេភុយ្យសិកា លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ យេភុយ្យសិកា លព្ភតិ។ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ។>
      text <យត្ថ សតិវិនយោ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ សតិវិនយោ លព្ភតិ។ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ។>
      text <យត្ថ អមូឡ្ហវិនយោ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ អមូឡ្ហវិនយោ លព្ភតិ។ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ។>
      text <យត្ថ បដិញ្ញាតករណំ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ បដិញ្ញាតករណំ លព្ភតិ។ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ។>
      text <យត្ថ តស្សបាបិយសិកា លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ តស្សបាបិយសិកា លព្ភតិ។ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ។>
      text <យត្ថ តិណវត្ថារកោ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ តិណវត្ថារកោ លព្ភតិ។ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ។>
      text <យត្ថ យេភុយ្យសិកា តត្ថ សម្មុខាវិនយោ យត្ថ សម្មុខាវិនយោ តត្ថ យេភុយ្យសិកា។ ន តត្ថ សតិវិនយោ ន តត្ថ អមូឡ្ហវិនយោ ន តត្ថ បដិញ្ញាតករណំ ន តត្ថ តស្សបាបិយសិកា ន តត្ថ តិណវត្ថារកោ។>
      text <យត្ថ សតិវិនយោ តត្ថ សម្មុខាវិនយោ យត្ថ សម្មុខាវិនយោ តត្ថ សតិវិនយោ។ ន តត្ថ អមូឡ្ហវិនយោ ន តត្ថ បដិញ្ញាតករណំ ន តត្ថ តស្សបាបិយសិកា ន តត្ថ តិណវត្ថារកោ ន តត្ថ យេភុយ្យសិកា។ សម្មុខាវិនយំ កាតុន មូលំ…បេ។…។>
      text <យត្ថ តិណវត្ថារកោ តត្ថ សម្មុខាវិនយោ យត្ថ សម្មុខាវិនយោ តត្ថ តិណវត្ថារកោ។ ន តត្ថ យេភុយ្យសិកា ន តត្ថ សតិវិនយោ ន តត្ថ អមូឡ្ហវិនយោ ន តត្ថ បដិញ្ញាតករណំ ន តត្ថ តស្សបាបិយសិកា។>
      stand <ចក្កបេយ្យាលំ។>
      stand <យត្ថវារោ និដ្ឋិតោ ចុទ្ទសមោ។>
    text <១៥។ សមថវារោ វិស្សជ្ជនាវារោ>
      text <៣០៥>, <យស្មិំ សមយេ សម្មុខាវិនយេន ច យេភុយ្យសិកាយ ច អធិករណំ វូបសម្មតិ យត្ថ យេភុយ្យសិកា លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ យេភុយ្យសិកា លព្ភតិ។ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ។>
      text <យស្មិំ សមយេ សម្មុខាវិនយេន ច សតិវិនយេន ច អធិករណំ វូបសម្មតិ យត្ថ សតិវិនយោ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ សតិវិនយោ លព្ភតិ។ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ។>
      text <យស្មិំ សមយេ សម្មុខាវិនយេន ច អមូឡ្ហវិនយេន ច អធិករណំ វូបសម្មតិ យត្ថ អមូឡ្ហវិនយោ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ អមូឡ្ហវិនយោ លព្ភតិ។ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ។>
      text <យស្មិំ សមយេ សម្មុខាវិនយេន ច បដិញ្ញាតករណេន ច អធិករណំ វូបសម្មតិ យត្ថ បដិញ្ញាតករណំ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ បដិញ្ញាតករណំ លព្ភតិ។ ន តត្ថ តស្សបាបិយសិកា លព្ភតិ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ។>
      text <យស្មិំ សមយេ សម្មុខាវិនយេន ច តស្សបាបិយសិកាយ ច អធិករណំ វូបសម្មតិ យត្ថ តស្សបាបិយសិកា លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ តស្សបាបិយសិកា លព្ភតិ។ ន តត្ថ តិណវត្ថារកោ លព្ភតិ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ។>
      text <យស្មិំ សមយេ សម្មុខាវិនយេន ច តិណវត្ថារកេន ច អធិករណំ វូបសម្មតិ យត្ថ តិណវត្ថារកោ លព្ភតិ តត្ថ សម្មុខាវិនយោ លព្ភតិ យត្ថ សម្មុខាវិនយោ លព្ភតិ តត្ថ តិណវត្ថារកោ លព្ភតិ។ ន តត្ថ យេភុយ្យសិកា លព្ភតិ ន តត្ថ សតិវិនយោ លព្ភតិ ន តត្ថ អមូឡ្ហវិនយោ លព្ភតិ ន តត្ថ បដិញ្ញាតករណំ លព្ភតិ ន តត្ថ តស្សបាបិយសិកា លព្ភតិ។>
      stand <សមថវារោ និដ្ឋិតោ បន្នរសមោ។>
    text <១៦។ សំសដ្ឋវារោ>
      text <៣០៦>, <អធិករណន្តិ វា សមថាតិ វា ឥមេ ធម្មា សំសដ្ឋា ឧទាហុ វិសំសដ្ឋា។ លព្ភា ច បនិមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុន្តិ។>
      text <អធិករណន្តិ វា សមថាតិ វា ឥមេ ធម្មា វិសំសដ្ឋា នោ សំសដ្ឋា។ លព្ភា ច បនិមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុន្តិ។ សោ មា ហេវន្តិស្ស វចនីយោ។ អធិករណន្តិ វា សមថាតិ វា ឥមេ ធម្មា សំសដ្ឋា នោ វិសំសដ្ឋា។ នោ ច លព្ភា ឥមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុំ។ តំ កិស្ស ហេតុ។ ននុ វុត្តំ ភគវតា ចត្តារិមានិ ភិក្ខវេ អធិករណានិ សត្ត សមថា។ អធិករណា សមថេហិ សម្មន្តិ សមថា អធិករណេហិ សម្មន្តិ។ ឯវំ ឥមេ ធម្មា សំសដ្ឋា នោ វិសំសដ្ឋា នោ ច លព្ភា ឥមេសំ ធម្មានំ វិនិព្ភុជិត្វា វិនិព្ភុជិត្វា នានាករណំ បញ្ញាបេតុន្តិ។>
      stand <សំសដ្ឋវារោ និដ្ឋិតោ សោឡសមោ។>
    text <១៧។ សម្មតិវារោ>
      text <៣០៧>, <វិវាទាធិករណំ កតិហិ សមថេហិ សម្មតិ។ អនុវាទាធិករណំ កតិហិ សមថេហិ សម្មតិ។ អាបត្តាធិករណំ កតិហិ សមថេហិ សម្មតិ។ កិច្ចាធិករណំ កតិហិ សមថេហិ សម្មតិ។>
      text <វិវាទាធិករណំ ទ្វីហិ សមថេហិ សម្មតិ សម្មុខាវិនយេន ច យេភុយ្យសិកាយ ច។>
      text <អនុវាទាធិករណំ ចតូហិ សមថេហិ សម្មតិ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <អាបត្តាធិករណំ តីហិ សមថេហិ សម្មតិ សម្មុខាវិនយេន ច បដិញ្ញាតករណេន ច តិណវត្ថារកេន ច។>
      text <កិច្ចាធិករណំ ឯកេន សមថេន សម្មតិ សម្មុខាវិនយេន។>
      text <វិវាទាធិករណញ្ច អនុវាទាធិករណញ្ច កតិហិ សមថេហិ សម្មន្តិ។ វិវាទាធិករណញ្ច អនុវាទាធិករណញ្ច បញ្ចហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <វិវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ។ វិវាទាធិករណញ្ច អាបត្តាធិករណញ្ច ចតូហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច បដិញ្ញាតករណេន ច តិណវត្ថារកេន ច។>
      text <វិវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ វិវាទាធិករណញ្ច កិច្ចាធិករណញ្ច ទ្វីហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច។>
      text <អនុវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ។ អនុវាទាធិករណញ្ច អាបត្តាធិករណញ្ច ឆហិ សមថេហិ សម្មន្តិ សម្មុខាវិនយេន ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      text <អនុវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ អនុវាទាធិករណញ្ច កិច្ចាធិករណញ្ច ចតូហិ សមថេហិ សម្មន្តិ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ អាបត្តាធិករណញ្ច កិច្ចាធិករណញ្ច តីហិ សមថេហិ សម្មន្តិ សម្មុខាវិនយេន ច បដិញ្ញាតករណេន ច តិណវត្ថារកេន ច។>
      text <វិវាទាធិករណញ្ច អនុវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ។ វិវាទាធិករណញ្ច អនុវាទាធិករណញ្ច អាបត្តាធិករណញ្ច សត្តហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      text <វិវាទាធិករណញ្ច អនុវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ វិវាទាធិករណញ្ច អនុវាទាធិករណញ្ច កិច្ចាធិករណញ្ច បញ្ចហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <អនុវាទាធិករណញ្ច អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ អនុវាទាធិករណញ្ច អាបត្តាធិករណញ្ច កិច្ចាធិករណញ្ច ឆហិ សមថេហិ សម្មន្តិ សម្មុខាវិនយេន ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      text <វិវាទាធិករណញ្ច អនុវាទាធិករណញ្ច អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ វិវាទាធិករណញ្ច អនុវាទាធិករណញ្ច អាបត្តាធិករណញ្ច កិច្ចាធិករណញ្ច សត្តហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      stand <សម្មតិវារោ និដ្ឋិតោ សត្តរសមោ។>
    text <១៨។ សម្មន្តិ ន សម្មន្តិវារោ>
      text <៣០៨>, <វិវាទាធិករណំ កតិហិ សមថេហិ សម្មតិ កតិហិ សមថេហិ ន សម្មតិ។ អនុវាទាធិករណំ កតិហិ សមថេហិ សម្មតិ កតិហិ សមថេហិ ន សម្មតិ។ អាបត្តាធិករណំ កតិហិ សមថេហិ សម្មតិ កតិហិ សមថេហិ ន សម្មតិ។ កិច្ចាធិករណំ កតិហិ សមថេហិ សម្មតិ កតិហិ សមថេហិ ន សម្មតិ។>
      text <វិវាទាធិករណំ ទ្វីហិ សមថេហិ សម្មតិ សម្មុខាវិនយេន ច យេភុយ្យសិកាយ ច។ បញ្ចហិ សមថេហិ ន សម្មតិ សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      text <អនុវាទាធិករណំ ចតូហិ សមថេហិ សម្មតិ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច។ តីហិ សមថេហិ ន សម្មតិ យេភុយ្យសិកាយ ច បដិញ្ញាតករណេន ច តិណវត្ថារកេន ច។>
      text <អាបត្តាធិករណំ តីហិ សមថេហិ សម្មតិ សម្មុខាវិនយេន ច បដិញ្ញាតករណេន ច តិណវត្ថារកេន ច។ ចតូហិ សមថេហិ ន សម្មតិ យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <កិច្ចាធិករណំ ឯកេន សមថេន សម្មតិ សម្មុខាវិនយេន។ ឆហិ សមថេហិ ន សម្មតិ យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      text <វិវាទាធិករណញ្ច អនុវាទាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ វិវាទាធិករណញ្ច អនុវាទាធិករណញ្ច បញ្ចហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច។ ទ្វីហិ សមថេហិ ន សម្មន្តិ បដិញ្ញាតករណេន ច តិណវត្ថារកេន ច។>
      text <វិវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ វិវាទាធិករណញ្ច អាបត្តាធិករណញ្ច ចតូហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច បដិញ្ញាតករណេន ច តិណវត្ថារកេន ច។ តីហិ សមថេហិ ន សម្មន្តិ សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <វិវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ វិវាទាធិករណញ្ច កិច្ចាធិករណញ្ច ទ្វីហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច។ បញ្ចហិ សមថេហិ ន សម្មន្តិ សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      text <អនុវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ អនុវាទាធិករណញ្ច អាបត្តាធិករណញ្ច ឆហិ សមថេហិ សម្មន្តិ សម្មុខាវិនយេន ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។ ឯកេន សមថេន ន សម្មន្តិ យេភុយ្យសិកាយ។>
      text <អនុវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ អនុវាទាធិករណញ្ច កិច្ចាធិករណញ្ច ចតូហិ សមថេហិ សម្មន្តិ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកា ច។ តីហិ សមថេហិ ន សម្មន្តិ យេភុយ្យសិកាយ ច បដិញ្ញាតករណេន ច តិណវត្ថារកេន ច។>
      text <អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ អាបត្តាធិករណញ្ច កិច្ចាធិករណញ្ច តីហិ សមថេហិ សម្មន្តិ សម្មុខាវិនយេន ច បដិញ្ញាតករណេន ច តិណវត្ថារកេន ច។ ចតូហិ សមថេហិ ន សម្មន្តិ យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <វិវាទាធិករណញ្ច អនុវាទាធិករណញ្ច អាបត្តាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ វិវាទាធិករណញ្ច អនុវាទាធិករណញ្ច អាបត្តាធិករណញ្ច សត្តហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      text <វិវាទាធិករណញ្ច អនុវាទាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ វិវាទាធិករណញ្ច អនុវាទាធិករណញ្ច កិច្ចាធិករណញ្ច បញ្ចហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច។ ទ្វីហិ សមថេហិ ន សម្មន្តិ បដិញ្ញាតករណេន ច តិណវត្ថារកេន ច។>
      text <អនុវាទាធិករណញ្ច អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ អនុវាទាធិករណញ្ច អាបត្តាធិករណញ្ច កិច្ចាធិករណញ្ច ឆហិ សមថេហិ សម្មន្តិ សម្មុខាវិនយេន ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។ ឯកេន សមថេន ន សម្មន្តិ យេភុយ្យសិកាយ។>
      text <វិវាទាធិករណញ្ច អនុវាទាធិករណញ្ច អាបត្តាធិករណញ្ច កិច្ចាធិករណញ្ច កតិហិ សមថេហិ សម្មន្តិ។ កតិហិ សមថេហិ ន សម្មន្តិ។ វិវាទាធិករណញ្ច អនុវាទាធិករណញ្ច អាបត្តាធិករណញ្ច កិច្ចាធិករណញ្ច សត្តហិ សមថេហិ សម្មន្តិ សម្មុខាវិនយេន ច យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច។>
      stand <សម្មន្តិ ន សម្មន្តិវារោ និដ្ឋិតោ អដ្ឋារសមោ។>
    text <១៩។ សមថាធិករណវារោ>
      text <៣០៩>, <សមថា សមថេហិ សម្មន្តិ។ សមថា អធិករណេហិ សម្មន្តិ។ អធិករណា សមថេហិ សម្មន្តិ។ អធិករណា អធិករណេហិ សម្មន្តិ។>
      text <សិយា សមថា សមថេហិ សម្មន្តិ សិយា សមថា សមថេហិ ន សម្មន្តិ។ សិយា សមថា អធិករណេហិ សម្មន្តិ សិយា សមថា អធិករណេហិ ន សម្មន្តិ។ សិយា អធិករណា សមថេហិ សម្មន្តិ សិយា អធិករណា សមថេហិ ន សម្មន្តិ។ សិយា អធិករណា អធិករណេហិ សម្មន្តិ សិយា អធិករណា អធិករណេហិ ន សម្មន្តិ។>
      text <៣១០>, <កថំ សិយា សមថា សមថេហិ សម្មន្តិ កថំ សិយា សមថា សមថេហិ ន សម្មន្តិ។ យេភុយ្យសិកា សម្មុខាវិនយេន សម្មតិ សតិវិនយេន ន សម្មតិ អមូឡ្ហវិនយេន ន សម្មតិ បដិញ្ញាតករណេន ន សម្មតិ តស្សបាបិយសិកាយ ន សម្មតិ តិណវត្ថារកេន ន សម្មតិ។>
      text <សតិវិនយោ សម្មុខាវិនយេន សម្មតិ អមូឡ្ហវិនយេន ន សម្មតិ បដិញ្ញាតករណេន ន សម្មាតិ តស្សបាបិយសិកាយ ន សម្មតិ តិណវត្ថារកេន ន សម្មតិ យេភុយ្យសិកាយ ន សម្មតិ។>
      text <អមូឡ្ហវិនយោ សម្មុខាវិនយេន សម្មតិ បដិញ្ញាតករណេន ន សម្មតិ តស្សបាបិយសិកាយ ន សម្មតិ តិណវត្ថារកេន ន សម្មតិ យេភុយ្យសិកាយ ន សម្មតិ សតិវិនយេន ន សម្មតិ។>
      text <បដិញ្ញាតករណំ សម្មុខាវិនយេន សម្មតិ តស្សបាបិយសិកាយ ន សម្មតិ តិណវត្ថារកេន ន សម្មតិ យេភុយ្យសិកាយ ន សម្មតិ សតិវិនយេន ន សម្មតិ អមូឡ្ហវិនយេន ន សម្មតិ។>
      text <តស្សបាបិយសិកា សម្មុខាវិនយេន សម្មតិ តិណវត្ថារកេន ន សម្មតិ យេភុយ្យសិកាយ ន សម្មតិ សតិវិនយេន ន សម្មតិ អមូឡ្ហវិនយេន ន សម្មតិ បដិញ្ញាតករណេន ន សម្មតិ។>
      text <តិណវត្ថារកោ សម្មុខាវិនយេន សម្មតិ យេភុយ្យសិកាយ ន សម្មតិ សតិវិនយេន ន សម្មតិ អមូឡ្ហវិនយេន ន សម្មតិ បដិញ្ញាតករណេន ន សម្មតិ តស្សបាបិយសិកាយ ន សម្មតិ។ ឯវំ សិយា សមថា សមថេហិ សម្មន្តិ។ ឯវំ សិយា សមថា សមថេហិ ន សម្មន្តិ។>
      text <៣១១>, <កថំ សិយា សមថា អធិករណេហិ សម្មន្តិ កថំ សិយា សមថា អធិករណេហិ ន សម្មន្តិ។ សម្មុខាវិនយោ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <យេភុយ្យសិកា វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <សតិវិនយោ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <អមូឡ្ហវិនយោ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <បដិញ្ញាតករណំ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <តស្សបាបិយសិកា វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <តិណវត្ថារកោ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។ ឯវំ សិយា សមថា អធិករណេហិ សម្មន្តិ។ ឯវំ សិយា សមថា អធិករណេហិ ន សម្មន្តិ។>
      text <៣១២>, <កថំ សិយា អធិករណា សមថេហិ សម្មន្តិ កថំ សិយា អធិករណា សមថេហិ ន សម្មន្តិ។ វិវាទាធិករណំ សម្មុខាវិនយេន ច យេភុយ្យសិកាយ ច សម្មតិ សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ ច តិណវត្ថារកេន ច ន សម្មតិ។>
      text <អនុវាទាធិករណំ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច សម្មតិ យេភុយ្យសិកាយ ច បដិញ្ញាតករណេន ច តិណវត្ថារកេន ច ន សម្មតិ។>
      text <អាបត្តាធិករណំ សម្មុខាវិនយេន ច បដិញ្ញាតករណេន ច តិណវត្ថារកេន ច សម្មតិ យេភុយ្យសិកាយ ច សតិវិនយេន ច អមូឡ្ហវិនយេន ច តស្សបាបិយសិកាយ ច ន សម្មតិ។>
      text <កិច្ចាធិករណំ សម្មុខាវិនយេន សម្មតិ យេភុយ្យសិកាយ ច សតិវិនយេន ច អមូឡ្ហវិនយេន ច បដិញ្ញាតករណេន ច តស្សបាបិយសិកាយ តិណវត្ថារកេន ច ន សម្មតិ។ ឯវំ សិយា អធិករណា សមថេហិ សម្មន្តិ។ ឯវំ សិយា អធិករណា សមថេហិ ន សម្មន្តិ។>
      text <៣១៣>, <កថំ សិយា អធិករណា អធិករណេហិ សម្មន្តិ។ កថំ សិយា អធិករណា អធិករណេហិ ន សម្មន្តិ។ វិវាទាធិករណំ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <អនុវាទាធិករណំ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <អាបត្តាធិករណំ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។>
      text <កិច្ចាធិករណំ វិវាទាធិករណេន ន សម្មតិ អនុវាទាធិករណេន ន សម្មតិ អាបត្តាធិករណេន ន សម្មតិ កិច្ចាធិករណេន សម្មតិ។ ឯវំ សិយា អធិករណា អធិករណេហិ សម្មន្តិ។ ឯវំ សិយា អធិករណា អធិករណេហិ ន សម្មន្តិ។>
      text <ឆាបិ សមថា ចត្តារោបិ អធិករណា សម្មុខាវិនយេន សម្មន្តិ សម្មុខាវិនយោ ន កេនចិ សម្មតិ។>
      stand <សមថាធិករណវារោ និដ្ឋិតោ ឯកូនវីសតិមោ។>
    text <២០។ សមុដ្ឋាបនវារោ>
      text <៣១៤>, <វិវាទាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ។ វិវាទាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ អបិច វិវាទាធិករណបច្ចយា ចត្តារោ អធិករណា ជាយន្តិ។ យថា កថំ វិយ។ ឥធ ភិក្ខូ វិវទន្តិ ធម្មោតិ វា អធម្មោតិ វា វិនយោតិ វា អវិនយោតិ វា អភាសិតំ អលបិតំ តថាគតេនាតិ វា ភាសិតំ លបិតំ តថាគតេនាតិ វា អនាចិណ្ណំ តថាគតេនាតិ វា អាចិណ្ណំ តថាគតេនាតិ វា អបញ្ញត្តំ តថាគតេនាតិ វា បញ្ញត្តំ តថាគតេនាតិ វា អាបត្តីតិ វា អនាបត្តីតិ វា លហុកា អាបត្តីតិ វា គរុកា អាបត្តីតិ វា សាវសេសា អាបត្តីតិ វា អនវសេសា អាបត្តីតិ វា ទុដ្ឋុល្លា អាបត្តីតិ វា អទុដ្ឋុល្លា អាបត្តីតិ វា។ យំ តត្ថ ភណ្ឌនំ កលហោ វិគ្គហោ វិវាទោ នានាវាទោ អញ្ញថាវាទោ វិបច្ចតាយ វោហារោ មេធកំ ឥទំ វុច្ចតិ វិវាទាធិករណំ។ វិវាទាធិករណេ សង្ឃោ វិវទតិ។ វិវាទាធិករណំ វិវទមានោ អនុវទតិ។ អនុវាទាធិករណំ អនុវទមានោ អាបត្តិំ អាបជ្ជតិ អាបត្តាធិករណំ។ តាយ អាបត្តិយា សង្ឃោ កម្មំ ករោតិ កិច្ចាធិករណំ។ ឯវំ វិវាទាធិករណបច្ចយា ចត្តារោ អធិករណា ជាយន្តិ។>
      text <៣១៥>, <អនុវាទាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ។ អនុវាទាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ អបិច អនុវាទាធិករណបច្ចយា ចត្តារោ អធិករណា ជាយន្តិ។ យថា កថំ វិយ។ ឥធ ភិក្ខូ ភិក្ខុំ អនុវទន្តិ សីលវិបត្តិយា វា អាចារវិបត្តិយា វា ទិដ្ឋិវិបត្តិយា វា អាជីវវិបត្តិយា វា។ យោ តត្ថ អនុវាទោ អនុវទនា អនុល្លបនា អនុភណនា អនុសម្បវង្កតា អព្ភុស្សហនតា អនុពលប្បទានំ ឥទំ វុច្ចតិ អនុវាទាធិករណំ។ អនុវាទាធិករណេ សង្ឃោ វិវទតិ។ វិវាទាធិករណំ វិវទមានោ អនុវទតិ។ អនុវាទាធិករណំ អនុវទមានោ អាបត្តិំ អាបជ្ជតិ អាបត្តាធិករណំ។ តាយ អាបត្តិយា សង្ឃោ កម្មំ ករោតិ កិច្ចាធិករណំ។ ឯវំ អនុវាទាធិករណបច្ចយា ចត្តារោ អធិករណា ជាយន្តិ។>
      text <៣១៦>, <អាបត្តាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ។ អាបត្តាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ អបិច អាបត្តាធិករណបច្ចយា ចត្តារោ អធិករណា ជាយន្តិ។ យថា កថំ វិយ។ បញ្ចបិ អាបត្តិក្ខន្ធា អាបត្តាធិករណំ សត្តបិ អាបត្តិក្ខន្ធា អាបត្តាធិករណំ ឥទំ វុច្ចតិ អាបត្តាធិករណំ។ អាបត្តាធិករណេ សង្ឃោ វិវទតិ។ វិវាទាធិករណំ វិវទមានោ អនុវទតិ។ អនុវាទាធិករណំ អនុវទមានោ អាបត្តិំ អាបជ្ជតិ អាបត្តាធិករណំ។ តាយ អាបត្តិយា សង្ឃោ កម្មំ ករោតិ កិច្ចាធិករណំ។ ឯវំ អាបត្តាធិករណបច្ចយា ចត្តារោ អធិករណា ជាយន្តិ។>
      text <៣១៧>, <កិច្ចាធិករណំ ចតុន្នំ អធិករណានំ កតមំ អធិករណំ សមុដ្ឋាបេតិ។ កិច្ចាធិករណំ ចតុន្នំ អធិករណានំ ន កតមំ អធិករណំ សមុដ្ឋាបេតិ អបិច កិច្ចាធិករណបច្ចយា ចត្តារោ អធិករណា ជាយន្តិ។ យថា កថំ វិយ។ យា សង្ឃស្ស កិច្ចយតា ករណីយតា អបលោកនកម្មំ ញត្តិកម្មំ ញត្តិទុតិយកម្មំ ញត្តិចតុត្ថកម្មំ ឥទំ វុច្ចតិ កិច្ចាធិករណំ។ កិច្ចាធិករណេ សង្ឃោ វិវទតិ។ វិវាទាធិករណំ វិវទមានោ អនុវទតិ។ អនុវាទាធិករណំ អនុវទមានោ អាបត្តិំ អាបជ្ជតិ អាបត្តាធិករណំ។ តាយ អាបត្តិយា សង្ឃោ កម្មំ ករោតិ កិច្ចាធិករណំ។ ឯវំ កិច្ចាធិករណបច្ចយា ចត្តារោ អធិករណា ជាយន្តិ។>
      stand <សមុដ្ឋាបនវារោ និដ្ឋិតោ វីសតិមោ។>
    text <២១។ ភជតិវារោ>
      text <៣១៨>, <វិវាទាធិករណំ ចតុន្នំ អធិករណានំ កតមំ អធិករណំ ភជតិ។ កតមំ អធិករណំ ឧបនិស្សិតំ។ កតមំ អធិករណំ បរិយាបន្នំ។ កតមេន អធិករណេន សង្គហិតំ។>
      text <អនុវាទាធិករណំ ចតុន្នំ អធិករណានំ កតមំ អធិករណំ ភជតិ។ កតមំ អធិករណំ ឧបនិស្សិតំ។ កតមំ អធិករណំ បរិយាបន្នំ។ កតមេន អធិករណេន សង្គហិតំ។>
      text <អាបត្តាធិករណំ ចតុន្នំ អធិករណានំ កតមំ អធិករណំ ភជតិ។ កតមំ អធិករណំ ឧបនិស្សិតំ។ កតមំ អធិករណំ បរិយាបន្នំ។ កតមេន អធិករណេន សង្គហិតំ។>
      text <កិច្ចាធិករណំ ចតុន្នំ អធិករណានំ កតមំ អធិករណំ ភជតិ។ កតមំ អធិករណំ ឧបនិស្សិតំ។ កតមំ អធិករណំ បរិយាបន្នំ។ កតមេន អធិករណេន សង្គហិតំ។>
      text <វិវាទាធិករណំ ចតុន្នំ អធិករណានំ វិវាទាធិករណំ ភជតិ វិវាទាធិករណំ ឧបនិស្សិតំ វិវាទាធិករណំ បរិយាបន្នំ វិវាទាធិករណេន សង្គហិតំ។>
      text <អនុវាទាធិករណំ ចតុន្នំ អធិករណានំ អនុវាទាធិករណំ ភជតិ អនុវាទាធិករណំ ឧបនិស្សិតំ អនុវាទាធិករណំ បរិយាបន្នំ អនុវាទាធិករណេន សង្គហិតំ។>
      text <អាបត្តាធិករណំ ចតុន្នំ អធិករណានំ អាបត្តាធិករណំ ភជតិ អាបត្តាធិករណំ ឧបនិស្សិតំ អាបត្តាធិករណំ បរិយាបន្នំ អាបត្តាធិករណេន សង្គហិតំ។>
      text <កិច្ចាធិករណំ ចតុន្នំ អធិករណានំ កិច្ចាធិករណំ ភជតិ កិច្ចាធិករណំ ឧបនិស្សិតំ កិច្ចាធិករណំ បរិយាបន្នំ កិច្ចាធិករណេន សង្គហិតំ។>
      text <៣១៩>, <វិវាទាធិករណំ សត្តន្នំ សមថានំ កតិ សមថេ ភជតិ កតិ សមថេ ឧបនិស្សិតំ កតិ សមថេ បរិយាបន្នំ កតិហិ សមថេហិ សង្គហិតំ កតិហិ សមថេហិ សម្មតិ។>
      text <អនុវាទាធិករណំ សត្តន្នំ សមថានំ កតិ សមថេ ភជតិ កតិ សមថេ ឧបនិស្សិតំ កតិ សមថេ បរិយាបន្នំ កតិហិ សមថេហិ សង្គហិតំ កតិហិ សមថេហិ សម្មតិ។>
      text <អាបត្តាធិករណំ សត្តន្នំ សមថានំ កតិ សមថេ ភជតិ កតិ សមថេ ឧបនិស្សិតំ កតិ សមថេ បរិយាបន្នំ កតិហិ សមថេហិ សង្គហិតំ កតិហិ សមថេហិ សម្មតិ។>
      text <កិច្ចាធិករណំ សត្តន្នំ សមថានំ កតិ សមថេ ភជតិ កតិ សមថេ ឧបនិស្សិតំ កតិ សមថេ បរិយាបន្នំ កតិហិ សមថេហិ សង្គហិតំ កតិហិ សមថេហិ សម្មតិ។>
      text <វិវាទាធិករណំ សត្តន្នំ សមថានំ ទ្វេ សមថេ ភជតិ ទ្វេ សមថេ ឧបនិស្សិតំ ទ្វេ សមថេ បរិយាបន្នំ ទ្វីហិ សមថេហិ សង្គហិតំ ទ្វីហិ សមថេហិ សម្មតិ សម្មុខាវិនយេន ច យេភុយ្យសិកាយ ច។>
      text <អនុវាទាធិករណំ សត្តន្នំ សមថានំ ចត្តារោ សមថេ ភជតិ ចត្តារោ សមថេ ឧបនិស្សិតំ ចត្តារោ សមថេ បរិយាបន្នំ ចតូហិ សមថេហិ សង្គហិតំ ចតូហិ សមថេហិ សម្មតិ សម្មុខាវិនយេន ច សតិវិនយេន ច អមូឡ្ហវិនយេន ច តស្សបាបិយសិកាយ ច។>
      text <អាបត្តាធិករណំ សត្តន្នំ សមថានំ តយោ សមថេ ភជតិ តយោ សមថេ ឧបនិស្សិតំ តយោ សមថេ បរិយាបន្នំ តីហិ សមថេហិ សង្គហិតំ តីហិ សមថេហិ សម្មតិ សម្មុខាវិនយេន ច បដិញ្ញាតករណេន តិណវត្ថារកេន ច។>
      text <កិច្ចាធិករណំ សត្តន្នំ សមថានំ ឯកំ សមថំ ភជតិ ឯកំ សមថំ ឧបនិស្សិតំ ឯកំ សមថំ បរិយាបន្នំ ឯកេន សមថេន សង្គហិតំ ឯកេន សមថេន សម្មតិ សម្មុខាវិនយេនាតិ។>
      stand <ភជតិវារោ និដ្ឋិតោ ឯកវីសតិមោ។>
      stand <សមថភេទោ និដ្ឋិតោ។>
      stand <តស្សុទ្ទានំ>
