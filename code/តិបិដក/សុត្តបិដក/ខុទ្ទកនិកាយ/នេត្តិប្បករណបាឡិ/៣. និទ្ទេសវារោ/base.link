text <៣។ និទ្ទេសវារោ>
  text <៤>, <តត្ថ សង្ខេបតោ នេត្តិ កិត្តិតា។>
  text <ហារសង្ខេបោ>
    text <១>
      text <អស្សាទាទីនវតា និស្សរណម្បិ ច ផលំ ឧបាយោ ច>
      text <អាណត្តី ច ភគវតោ យោគីនំ ទេសនាហារោ។>
    text <២>
      text <យំ បុច្ឆិតញ្ច វិស្សជ្ជិតញ្ច សុត្តស្ស យា ច អនុគីតិ>
      text <សុត្តស្ស យោ បវិចយោ ហារោ វិចយោតិ និទ្ទិដ្ឋោ។>
    text <៣>
      text <សព្ពេសំ ហារានំ យា ភូមី យោ ច គោចរោ តេសំ>
      text <យុត្តាយុត្តបរិក្ខា ហារោ យុត្តីតិ និទ្ទិដ្ឋោ។>
    text <៤>
      text <ធម្មំ ទេសេតិ ជិនោ តស្ស ច ធម្មស្ស យំ បទដ្ឋានំ>
      text <ឥតិ យាវ សព្ពធម្មា ឯសោ ហារោ បទដ្ឋានោ។>
    text <៥>
      text <វុត្តម្ហិ ឯកធម្មេ យេ ធម្មា ឯកលក្ខណា កេចិ>
      text <វុត្តា ភវន្តិ សព្ពេ សោ ហារោ លក្ខណោ នាម។>
    text <៦>
      text <នេរុត្តមធិប្បាយោ ព្យញ្ជនមថ ទេសនានិទានញ្ច>
      text <បុព្ពាបរានុសន្ធី ឯសោ ហារោ ចតុព្យូហោ។>
    text <៧>
      text <ឯកម្ហិ បទដ្ឋានេ បរិយេសតិ សេសកំ បទដ្ឋានំ>
      text <អាវដ្ដតិ បដិបក្ខេ អាវដ្ដោ នាម សោ ហារោ។>
    text <៨>
      text <ធម្មញ្ច បទដ្ឋានំ ភូមិញ្ច វិភជ្ជតេ អយំ ហារោ>
      text <សាធារណេ អសាធារណេ ច នេយ្យោ វិភត្តីតិ។>
    text <៩>
      text <កុសលាកុសលេ ធម្មេ និទ្ទិដ្ឋេ ភាវិតេ បហីនេ ច>
      text <បរិវត្តតិ បដិបក្ខេ ហារោ បរិវត្តនោ នាម។>
    text <១០>
      text <វេវចនានិ ពហូនិ តុ សុត្តេ វុត្តានិ ឯកធម្មស្ស>
      text <យោ ជានាតិ សុត្តវិទូ វេវចនោ នាម សោ ហារោ។>
    text <១១>
      text <ឯកំ ភគវា ធម្មំ បញ្ញត្តីហិ វិវិធាហិ ទេសេតិ>
      text <សោ អាការោ ញេយ្យោ បញ្ញត្តី នាម ហារោតិ។>
    text <១២>
      text <យោ ច បដិច្ចុប្បាទោ ឥន្ទ្រិយខន្ធា ច ធាតុ អាយតនា>
      text <ឯតេហិ ឱតរតិ យោ ឱតរណោ នាម សោ ហារោ។>
    text <១៣>
      text <វិស្សជ្ជិតម្ហិ បញ្ហេ គាថាយំ បុច្ឆិតាយមារព្ភ>
      text <សុទ្ធាសុទ្ធបរិក្ខា ហារោ សោ សោធនោ នាម។>
    text <១៤>
      text <ឯកត្តតាយ ធម្មា យេបិ ច វេមត្តតាយ និទ្ទិដ្ឋា>
      text <តេន វិកប្បយិតព្ពា ឯសោ ហារោ អធិដ្ឋានោ។>
    text <១៥>
      text <យេ ធម្មា យំ ធម្មំ ជនយន្តិប្បច្ចយា បរម្បរតោ>
      text <ហេតុមវកឌ្ឍយិត្វា ឯសោ ហារោ បរិក្ខារោ។>
    text <១៦>
      text <យេ ធម្មា យំ មូលា យេ ចេកត្ថា បកាសិតា មុនិនា>
      text <តេ សមរោបយិតព្ពា ឯស សមារោបនោ ហារោ។>
    stand <នយសង្ខេបោ>
    text <១៧>
      text <តណ្ហញ្ច អវិជ្ជម្បិ ច សមថេន វិបស្សនា យោ នេតិ>
      text <សច្ចេហិ យោជយិត្វា អយំ នយោ នន្ទិយាវដ្ដោ។>
    text <១៨>
      text <យោ អកុសលេ សមូលេហិ នេតិ កុសលេ ច កុសលមូលេហិ>
      text <ភូតំ តថំ អវិតថំ តិបុក្ខលំ តំ នយំ អាហុ។>
    text <១៩>
      text <យោ នេតិ វិបល្លាសេហិ កិលេសេ ឥន្ទ្រិយេហិ សទ្ធម្មេ>
      text <ឯតំ នយំ នយវិទូ សីហវិក្កីឡិតំ អាហុ។>
    text <២០>
      text <វេយ្យាករណេសុ ហិ យេ កុសលាកុសលា តហិំ តហិំ វុត្តា>
      text <មនសា វោលោកយតេ តំ ខុ ទិសាលោចនំ អាហុ។>
    text <២១>
      text <ឱលោកេត្វា ទិសលោចនេន ឧក្ខិបិយ យំ សមានេតិ>
      text <សព្ពេ កុសលាកុសលេ អយំ នយោ អង្កុសោ នាម។>
    text <២២>
      text <សោឡស ហារា បឋមំ ទិសលោចនតោ ទិសា វិលោកេត្វា>
      text <សង្ខិបិយ អង្កុសេន ហិ នយេហិ តីហិ និទ្ទិសេ សុត្តំ។>
  text <ទ្វាទសបទ>
    text <២៣>
      text <អក្ខរំ បទំ ព្យញ្ជនំ និរុត្តិ តថេវ និទ្ទេសោ>
      text <អាការឆដ្ឋវចនំ ឯត្តាវ ព្យញ្ជនំ សព្ពំ។>
    text <២៤>
      text <សង្កាសនា បកាសនា វិវរណា វិភជនុត្តានីកម្មបញ្ញត្តិ>
      text <ឯតេហិ ឆហិ បទេហិ អត្ថោ កម្មញ្ច និទ្ទិដ្ឋំ។>
    text <២៥>
      text <តីណិ ច នយា អនូនា អត្ថស្ស ច ឆប្បទានិ គណិតានិ>
      text <នវហិ បទេហិ ភគវតោ វចនស្សត្ថោ សមាយុត្តោ។>
    text <២៦>
      text <អត្ថស្ស នវប្បទានិ ព្យញ្ជនបរិយេដ្ឋិយា ចតុព្ពីស>
      text <ឧភយំ សង្កលយិត្វា តេត្តិំសា ឯត្តិកា នេត្តីតិ។>
    stand <និទ្ទេសវារោ។>
