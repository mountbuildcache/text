text <២១។ បកិណ្ណកវគ្គោ>
  text <២៩០>
    text <មត្តាសុខបរិច្ចាគា បស្សេ ចេ វិបុលំ សុខំ>
    text <ចជេ មត្តាសុខំ ធីរោ សម្បស្សំ វិបុលំ សុខំ។>
  text <២៩១>
    text <បរទុក្ខូបធានេន អត្តនោ សុខមិច្ឆតិ>
    text <វេរសំសគ្គសំសដ្ឋោ វេរា សោ ន បរិមុច្ចតិ។>
  text <២៩២>
    text <យញ្ហិ កិច្ចំ អបវិទ្ធំ អកិច្ចំ បន កយិរតិ>
    text <ឧន្នឡានំ បមត្តានំ តេសំ វឌ្ឍន្តិ អាសវា។>
  text <២៩៣>
    text <យេសញ្ច សុសមារទ្ធា និច្ចំ កាយគតា សតិ>
    text <អកិច្ចំ តេ ន សេវន្តិ កិច្ចេ សាតច្ចការិនោ>
    text <សតានំ សម្បជានានំ អត្ថំ គច្ឆន្តិ អាសវា។>
  text <២៩៤>
    text <មាតរំ បិតរំ ហន្ត្វា រាជានោ ទ្វេ ច ខត្តិយេ>
    text <រដ្ឋំ សានុចរំ ហន្ត្វា អនីឃោ យាតិ ព្រាហ្មណោ។>
  text <២៩៥>
    text <មាតរំ បិតរំ ហន្ត្វា រាជានោ ទ្វេ ច សោត្ថិយេ>
    text <វេយគ្ឃបញ្ចមំ ហន្ត្វា អនីឃោ យាតិ ព្រាហ្មណោ។>
  text <២៩៦>
    text <សុប្បពុទ្ធំ បពុជ្ឈន្តិ សទា គោតមសាវកា>
    text <យេសំ ទិវា ច រត្តោ ច និច្ចំ ពុទ្ធគតា សតិ។>
  text <២៩៧>
    text <សុប្បពុទ្ធំ បពុជ្ឈន្តិ សទា គោតមសាវកា>
    text <យេសំ ទិវា ច រត្តោ ច និច្ចំ ធម្មគតា សតិ។>
  text <២៩៨>
    text <សុប្បពុទ្ធំ បពុជ្ឈន្តិ សទា គោតមសាវកា>
    text <យេសំ ទិវា ច រត្តោ ច និច្ចំ សង្ឃគតា សតិ។>
  text <២៩៩>
    text <សុប្បពុទ្ធំ បពុជ្ឈន្តិ សទា គោតមសាវកា>
    text <យេសំ ទិវា ច រត្តោ ច និច្ចំ កាយគតា សតិ។>
  text <៣០០>
    text <សុប្បពុទ្ធំ បពុជ្ឈន្តិ សទា គោតមសាវកា>
    text <យេសំ ទិវា ច រត្តោ ច អហិំសាយ រតោ មនោ។>
  text <៣០១>
    text <សុប្បពុទ្ធំ បពុជ្ឈន្តិ សទា គោតមសាវកា>
    text <យេសំ ទិវា ច រត្តោ ច ភាវនាយ រតោ មនោ។>
  text <៣០២>
    text <ទុប្បព្ពជ្ជំ ទុរភិរមំ ទុរាវាសា ឃរា ទុខា>
    text <ទុក្ខោសមានសំវាសោ ទុក្ខានុបតិតទ្ធគូ>
    text <តស្មា ន ចទ្ធគូ សិយា ន ច ទុក្ខានុបតិតោ សិយា។>
  text <៣០៣>
    text <សទ្ធោ សីលេន សម្បន្នោ យសោភោគសមប្បិតោ>
    text <យំ យំ បទេសំ ភជតិ តត្ថ តត្ថេវ បូជិតោ។>
  text <៣០៤>
    text <ទូរេ សន្តោ បកាសេន្តិ ហិមវន្តោវ បព្ពតោ>
    text <អសន្តេត្ថ ន ទិស្សន្តិ រត្តិំ ខិត្តា យថា សរា។>
  text <៣០៥>
    text <ឯកាសនំ ឯកសេយ្យំ ឯកោ ចរមតន្ទិតោ>
    text <ឯកោ ទមយមត្តានំ វនន្តេ រមិតោ សិយា។>
  stand <បកិណ្ណកវគ្គោ ឯកវីសតិមោ និដ្ឋិតោ។>
