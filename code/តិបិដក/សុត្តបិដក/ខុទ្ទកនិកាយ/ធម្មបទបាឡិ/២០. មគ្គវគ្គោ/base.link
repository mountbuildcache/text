text <២០។ មគ្គវគ្គោ>
  text <២៧៣>
    text <មគ្គានដ្ឋង្គិកោ សេដ្ឋោ សច្ចានំ ចតុរោ បទា>
    text <វិរាគោ សេដ្ឋោ ធម្មានំ ទ្វិបទានញ្ច ចក្ខុមា។>
  text <២៧៤>
    text <ឯសេវ មគ្គោ នត្ថញ្ញោ ទស្សនស្ស វិសុទ្ធិយា>
    text <ឯតញ្ហិ តុម្ហេ បដិបជ្ជថ មារស្សេតំ បមោហនំ។>
  text <២៧៥>
    text <ឯតញ្ហិ តុម្ហេ បដិបន្នា ទុក្ខស្សន្តំ ករិស្សថ>
    text <អក្ខាតោ វោ មយា មគ្គោ អញ្ញាយ សល្លកន្តនំ។>
  text <២៧៦>
    text <តុម្ហេហិ កិច្ចមាតប្បំ អក្ខាតារោ តថាគតា>
    text <បដិបន្នា បមោក្ខន្តិ ឈាយិនោ មារពន្ធនា។>
  text <២៧៧>
    text <សព្ពេ សង្ខារា អនិច្ចាតិ យទា បញ្ញាយ បស្សតិ>
    text <អថ និព្ពិន្ទតិ ទុក្ខេ ឯស មគ្គោ វិសុទ្ធិយា។>
  text <២៧៨>
    text <សព្ពេ សង្ខារា ទុក្ខាតិ យទា បញ្ញាយ បស្សតិ>
    text <អថ និព្ពិន្ទតិ ទុក្ខេ ឯស មគ្គោ វិសុទ្ធិយា។>
  text <២៧៩>
    text <សព្ពេ ធម្មា អនត្តាតិ យទា បញ្ញាយ បស្សតិ>
    text <អថ និព្ពិន្ទតិ ទុក្ខេ ឯស មគ្គោ វិសុទ្ធិយា។>
  text <២៨០>
    text <ឧដ្ឋានកាលម្ហិ អនុដ្ឋហានោ យុវា ពលី អាលសិយំ ឧបេតោ>
    text <សំសន្នសង្កប្បមនោ កុសីតោ បញ្ញាយ មគ្គំ អលសោ ន វិន្ទតិ។>
  text <២៨១>
    text <វាចានុរក្ខី មនសា សុសំវុតោ កាយេន ច នាកុសលំ កយិរា>
    text <ឯតេ តយោ កម្មបថេ វិសោធយេ អារាធយេ មគ្គមិសិប្បវេទិតំ។>
  text <២៨២>
    text <យោគា វេ ជាយតី ភូរិ អយោគា ភូរិសង្ខយោ>
    text <ឯតំ ទ្វេធាបថំ ញត្វា ភវាយ វិភវាយ ច>
    text <តថាត្តានំ និវេសេយ្យ យថា ភូរិ បវឌ្ឍតិ។>
  text <២៨៣>
    text <វនំ ឆិន្ទថ មា រុក្ខំ វនតោ ជាយតេ ភយំ>
    text <ឆេត្វា វនញ្ច វនថញ្ច និព្ពនា ហោថ ភិក្ខវោ។>
  text <២៨៤>
    text <យាវ ហិ វនថោ ន ឆិជ្ជតិ អណុមត្តោបិ នរស្ស នារិសុ>
    text <បដិពទ្ធមនោវ តាវ សោ វច្ឆោ ខីរបកោវ មាតរិ។>
  text <២៨៥>
    text <ឧច្ឆិន្ទ សិនេហមត្តនោ កុមុទំ សារទិកំវ>
    text <សន្តិមគ្គមេវ ព្រូហយ និព្ពានំ សុគតេន ទេសិតំ។>
  text <២៨៦>
    text <ឥធ វស្សំ វសិស្សាមិ ឥធ ហេមន្តគិម្ហិសុ>
    text <ឥតិ ពាលោ វិចិន្តេតិ អន្តរាយំ ន ពុជ្ឈតិ។>
  text <២៨៧>
    text <តំ បុត្តបសុសម្មត្តំ ព្យាសត្តមនសំ នរំ>
    text <សុត្តំ គាមំ មហោឃោវ មច្ចុ អាទាយ គច្ឆតិ។>
  text <២៨៨>
    text <ន សន្តិ បុត្តា តាណាយ ន បិតា នាបិ ពន្ធវា>
    text <អន្តកេនាធិបន្នស្ស នត្ថិ ញាតីសុ តាណតា។>
  text <២៨៩>
    text <ឯតមត្ថវសំ ញត្វា បណ្ឌិតោ សីលសំវុតោ>
    text <និព្ពានគមនំ មគ្គំ ខិប្បមេវ វិសោធយេ។>
  stand <មគ្គវគ្គោ វីសតិមោ និដ្ឋិតោ។>
