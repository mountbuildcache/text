text <១៥។ សុខវគ្គោ>
  text <១៩៧>
    text <សុសុខំ វត ជីវាម វេរិនេសុ អវេរិនោ>
    text <វេរិនេសុ មនុស្សេសុ វិហរាម អវេរិនោ។>
  text <១៩៨>
    text <សុសុខំ វត ជីវាម អាតុរេសុ អនាតុរា>
    text <អាតុរេសុ មនុស្សេសុ វិហរាម អនាតុរា។>
  text <១៩៩>
    text <សុសុខំ វត ជីវាម ឧស្សុកេសុ អនុស្សុកា>
    text <ឧស្សុកេសុ មនស្សេសុ វិហរាម អនុស្សុកា។>
  text <២០០>
    text <សុសុខំ វត ជីវាម យេសំ នោ នត្ថិ កិញ្ចនំ>
    text <បីតិភក្ខា ភវិស្សាម ទេវា អាភស្សរា យថា។>
  text <២០១>
    text <ជយំ វេរំ បសវតិ ទុក្ខំ សេតិ បរាជិតោ>
    text <ឧបសន្តោ សុខំ សេតិ ហិត្វា ជយបរាជយំ។>
  text <២០២>
    text <នត្ថិ រាគសមោ អគ្គិ នត្ថិ ទោសសមោ កលិ>
    text <នត្ថិ ខន្ធសមា ទុក្ខា នត្ថិ សន្តិបរំ សុខំ។>
  text <២០៣>
    text <ជិឃច្ឆាបរមា រោគា សង្ខារបរមា ទុខា>
    text <ឯតំ ញត្វា យថាភូតំ និព្ពានំ បរមំ សុខំ។>
  text <២០៤>
    text <អារោគ្យបរមា លាភា សន្តុដ្ឋិបរមំ ធនំ>
    text <វិស្សាសបរមា ញាតិ និព្ពានំ បរមំ សុខំ។>
  text <២០៥>
    text <បវិវេករសំ បិត្វា រសំ ឧបសមស្ស ច>
    text <និទ្ទរោ ហោតិ និប្បាបោ ធម្មបីតិរសំ បិវំ។>
  text <២០៦>
    text <សាហុ ទស្សនមរិយានំ សន្និវាសោ សទា សុខោ>
    text <អទស្សនេន ពាលានំ និច្ចមេវ សុខី សិយា។>
  text <២០៧>
    text <ពាលសង្គតចារី ហិ ទីឃមទ្ធាន សោចតិ>
    text <ទុក្ខោ ពាលេហិ សំវាសោ អមិត្តេនេវ សព្ពទា>
    text <ធីរោ ច សុខសំវាសោ ញាតីនំវ សមាគមោ។>
  text <២០៨>
    text <តស្មា ហិ>
    text <ធីរញ្ច បញ្ញញ្ច ពហុស្សុតញ្ច ធោរយ្ហសីលំ វតវន្តមរិយំ>
    text <តំ តាទិសំ សប្បុរិសំ សុមេធំ ភជេថ នក្ខត្តបថំវ ចន្ទិមា។>
  stand <សុខវគ្គោ បន្នរសមោ និដ្ឋិតោ។>
