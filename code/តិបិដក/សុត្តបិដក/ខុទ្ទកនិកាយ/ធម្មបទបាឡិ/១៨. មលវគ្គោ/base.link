text <១៨។ មលវគ្គោ>
  text <២៣៥>
    text <បណ្ឌុបលាសោវ ទានិសិ យមបុរិសាបិ ច តេ ឧបដ្ឋិតា>
    text <ឧយ្យោគមុខេ ច តិដ្ឋសិ បាថេយ្យម្បិ ច តេ ន វិជ្ជតិ។>
    text <សោ ករោហិ ទីបមត្តនោ ខិប្បំ វាយម បណ្ឌិតោ ភវ>
    text <និទ្ធន្តមលោ អនង្គណោ ទិព្ពំ អរិយភូមិំ ឧបេហិសិ។>
  text <២៣៦>, <>
  text <២៣៧>
    text <ឧបនីតវយោ ច ទានិសិ សម្បយាតោសិ យមស្ស សន្តិកេ>
    text <វាសោ តេ នត្ថិ អន្តរា បាថេយ្យម្បិ ច តេ ន វិជ្ជតិ។>
  text <២៣៨>
    text <សោ ករោហិ ទីបមត្តនោ ខិប្បំ វាយម បណ្ឌិតោ ភវ>
    text <និទ្ធន្តមលោ អនង្គណោ ន បុនំ ជាតិជរំ ឧបេហិសិ។>
  text <២៣៩>
    text <អនុបុព្ពេន មេធាវី ថោកំ ថោកំ ខណេ ខណេ>
    text <កម្មារោ រជតស្សេវ និទ្ធមេ មលមត្តនោ។>
  text <២៤០>
    text <អយសាវ មលំ សមុដ្ឋិតំ តតុដ្ឋាយ តមេវ ខាទតិ>
    text <ឯវំ អតិធោនចារិនំ សានិ កម្មានិ នយន្តិ ទុគ្គតិំ។>
  text <២៤១>
    text <អសជ្ឈាយមលា មន្តា អនុដ្ឋានមលា ឃរា>
    text <មលំ វណ្ណស្ស កោសជ្ជំ បមាទោ រក្ខតោ មលំ។>
  text <២៤២>
    text <មលិត្ថិយា ទុច្ចរិតំ មច្ឆេរំ ទទតោ មលំ>
    text <មលា វេ បាបកា ធម្មា អស្មិំ លោកេ បរម្ហិ ច។>
  text <២៤៣>
    text <តតោ មលា មលតរំ អវិជ្ជា បរមំ មលំ>
    text <ឯតំ មលំ បហន្ត្វាន និម្មលា ហោថ ភិក្ខវោ។>
  text <២៤៤>
    text <សុជីវំ អហិរិកេន កាកសូរេន ធំសិនា>
    text <បក្ខន្ទិនា បគព្ភេន សំកិលិដ្ឋេន ជីវិតំ។>
  text <២៤៥>
    text <ហិរីមតា ច ទុជ្ជីវំ និច្ចំ សុចិគវេសិនា>
    text <អលីនេនាប្បគព្ភេន សុទ្ធាជីវេន បស្សតា។>
  text <២៤៦>
    text <យោ បាណមតិបាតេតិ មុសាវាទញ្ច ភាសតិ>
    text <លោកេ អទិន្នមាទិយតិ បរទារញ្ច គច្ឆតិ។>
  text <២៤៧>
    text <សុរាមេរយបានញ្ច យោ នរោ អនុយុញ្ជតិ>
    text <ឥធេវមេសោ លោកស្មិំ មូលំ ខណតិ អត្តនោ។>
  text <២៤៨>
    text <ឯវំ ភោ បុរិស ជានាហិ បាបធម្មា អសញ្ញតា>
    text <មា តំ លោភោ អធម្មោ ច ចិរំ ទុក្ខាយ រន្ធយុំ។>
  text <២៤៩>
    text <ទទាតិ វេ យថាសទ្ធំ យថាបសាទនំ ជនោ>
    text <តត្ថ យោ មង្កុ ភវតិ បរេសំ បានភោជនេ>
    text <ន សោ ទិវា វា រត្តិំ វា សមាធិមធិគច្ឆតិ។>
  text <២៥០>
    text <យស្ស ចេតំ សមុច្ឆិន្នំ មូលឃច្ចំ សមូហតំ>
    text <ស វេ ទិវា វា រត្តិំ វា សមាធិមធិគច្ឆតិ។>
  text <២៥១>
    text <នត្ថិ រាគសមោ អគ្គិ នត្ថិ ទោសសមោ គហោ>
    text <នត្ថិ មោហសមំ ជាលំ នត្ថិ តណ្ហាសមា នទី។>
  text <២៥២>
    text <សុទស្សំ វជ្ជមញ្ញេសំ អត្តនោ បន ទុទ្ទសំ>
    text <បរេសំ ហិ សោ វជ្ជានិ ឱបុនាតិ យថា ភុសំ>
    text <អត្តនោ បន ឆាទេតិ កលិំវ កិតវា សឋោ។>
  text <២៥៣>
    text <បរវជ្ជានុបស្សិស្ស និច្ចំ ឧជ្ឈានសញ្ញិនោ>
    text <អាសវា តស្ស វឌ្ឍន្តិ អារា សោ អាសវក្ខយា។>
  text <២៥៤>
    text <អាកាសេវ បទំ នត្ថិ សមណោ នត្ថិ ពាហិរេ>
    text <បបញ្ចាភិរតា បជា និប្បបញ្ចា តថាគតា។>
  text <២៥៥>
    text <អាកាសេវ បទំ នត្ថិ សមណោ នត្ថិ ពាហិរេ>
    text <សង្ខារា សស្សតា នត្ថិ នត្ថិ ពុទ្ធានមិញ្ជិតំ។>
  stand <មលវគ្គោ អដ្ឋារសមោ និដ្ឋិតោ។>
