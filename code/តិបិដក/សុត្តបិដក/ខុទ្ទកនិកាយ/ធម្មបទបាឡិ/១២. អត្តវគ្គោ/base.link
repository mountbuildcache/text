text <១២។ អត្តវគ្គោ>
  text <១៥៧>
    text <អត្តានញ្ចេ បិយំ ជញ្ញា រក្ខេយ្យ នំ សុរក្ខិតំ>
    text <តិណ្ណំ អញ្ញតរំ យាមំ បដិជគ្គេយ្យ បណ្ឌិតោ។>
  text <១៥៨>
    text <អត្តានមេវ បឋមំ បតិរូបេ និវេសយេ>
    text <អថញ្ញមនុសាសេយ្យ ន កិលិស្សេយ្យ បណ្ឌិតោ។>
  text <១៥៩>
    text <អត្តានំ ចេ តថា កយិរា យថាញ្ញមនុសាសតិ>
    text <សុទន្តោ វត ទមេថ អត្តា ហិ កិរ ទុទ្ទមោ។>
  text <១៦០>
    text <អត្តា ហិ អត្តនោ នាថោ កោ ហិ នាថោ បរោ សិយា>
    text <អត្តនា ហិ សុទន្តេន នាថំ លភតិ ទុល្លភំ។>
  text <១៦១>
    text <អត្តនា ហិ កតំ បាបំ អត្តជំ អត្តសម្ភវំ>
    text <អភិមត្ថតិ ទុម្មេធំ វជិរំ វស្មមយំ មណិំ។>
  text <១៦២>
    text <យស្ស អច្ចន្តទុស្សីល្យំ មាលុវា សាលមិវោត្ថតំ>
    text <ករោតិ សោ តថត្តានំ យថា នំ ឥច្ឆតី ទិសោ។>
  text <១៦៣>
    text <សុករានិ អសាធូនិ អត្តនោ អហិតានិ ច>
    text <យំ វេ ហិតញ្ច សាធុញ្ច តំ វេ បរមទុក្ករំ។>
  text <១៦៤>
    text <យោ សាសនំ អរហតំ អរិយានំ ធម្មជីវិនំ>
    text <បដិក្កោសតិ ទុម្មេធោ ទិដ្ឋិំ និស្សាយ បាបិកំ>
    text <ផលានិ កដ្ឋកស្សេវ អត្តឃាតាយ ផល្លតិ។>
  text <១៦៥>
    text <អត្តនា ហិ កតំ បាបំ អត្តនា សំកិលិស្សតិ>
    text <អត្តនា អកតំ បាបំ អត្តនាវ វិសុជ្ឈតិ>
    text <សុទ្ធី អសុទ្ធិ បច្ចត្តំ នាញ្ញោ អញ្ញំ វិសោធយេ។>
  text <១៦៦>
    text <អត្តទត្ថំ បរត្ថេន ពហុនាបិ ន ហាបយេ>
    text <អត្តទត្ថមភិញ្ញាយ សទត្ថបសុតោ សិយា។>
  stand <អត្តវគ្គោ ទ្វាទសមោ និដ្ឋិតោ។>
