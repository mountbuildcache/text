text <៧។ អរហន្តវគ្គោ>
  text <៩០>
    text <គតទ្ធិនោ វិសោកស្ស វិប្បមុត្តស្ស សព្ពធិ>
    text <សព្ពគន្ថប្បហីនស្ស បរិឡាហោ ន វិជ្ជតិ។>
  text <៩១>
    text <ឧយ្យុញ្ជន្តិ សតីមន្តោ ន និកេតេ រមន្តិ តេ>
    text <ហំសាវ បល្លលំ ហិត្វា ឱកមោកំ ជហន្តិ តេ។>
  text <៩២>
    text <យេសំ សន្និចយោ នត្ថិ យេ បរិញ្ញាតភោជនា>
    text <សុញ្ញតោ អនិមិត្តោ ច វិមោក្ខោ យេសំ គោចរោ>
    text <អាកាសេ វ សកុន្តានំ គតិ តេសំ ទុរន្នយា។>
  text <៩៣>
    text <យស្សាសវា បរិក្ខីណា អាហារេ ច អនិស្សិតោ>
    text <សុញ្ញតោ អនិមិត្តោ ច វិមោក្ខោ យស្ស គោចរោ>
    text <អាកាសេ វ សកុន្តានំ បទំ តស្ស ទុរន្នយំ។>
  text <៩៤>
    text <យស្សិន្ទ្រិយានិ សមថង្គតានិ អស្សា យថា សារថិនា សុទន្តា>
    text <បហីនមានស្ស អនាសវស្ស ទេវាបិ តស្ស បិហយន្តិ តាទិនោ។>
  text <៩៥>
    text <បថវិសមោ នោ វិរុជ្ឈតិ ឥន្ទខិលុបមោ តាទិ សុព្ពតោ>
    text <រហទោវ អបេតកទ្ទមោ សំសារា ន ភវន្តិ តាទិនោ។>
  text <៩៦>
    text <សន្តំ តស្ស មនំ ហោតិ សន្តា វាចា ច កម្ម ច>
    text <សម្មទញ្ញា វិមុត្តស្ស ឧបសន្តស្ស តាទិនោ។>
  text <៩៧>
    text <អស្សទ្ធោ អកតញ្ញូ ច សន្ធិច្ឆេទោ ច យោ នរោ>
    text <ហតាវកាសោ វន្តាសោ ស វេ ឧត្តមបោរិសោ។>
  text <៩៨>
    text <គាមេ វា យទិ វារញ្ញេ និន្នេ វា យទិ វា ថលេ>
    text <យត្ថ អរហន្តោ វិហរន្តិ តំ ភូមិរាមណេយ្យកំ។>
  text <៩៩>
    text <រមណីយានិ អរញ្ញានិ យត្ថ ន រមតី ជនោ>
    text <វីតរាគា រមិស្សន្តិ ន តេ កាមគវេសិនោ។>
  stand <អរហន្តវគ្គោ សត្តមោ និដ្ឋិតោ។>
