text <១៣។ លោកវគ្គោ>
  text <១៦៧>
    text <ហីនំ ធម្មំ ន សេវេយ្យ បមាទេន ន សំវសេ>
    text <មិច្ឆាទិដ្ឋិំ ន សេវេយ្យ ន សិយា លោកវឌ្ឍនោ។>
  text <១៦៨>
    text <ឧត្តិដ្ឋេ នប្បមជ្ជេយ្យ ធម្មំ សុចរិតំ ចរេ>
    text <ធម្មចារី សុខំ សេតិ អស្មិំ លោកេ បរម្ហិ ច។>
  text <១៦៩>
    text <ធម្មំ ចរេ សុចរិតំ ន នំ ទុច្ចរិតំ ចរេ>
    text <ធម្មចារី សុខំ សេតិ អស្មិំ លោកេ បរម្ហិ ច។>
  text <១៧០>
    text <យថា បុព្ពុឡកំ បស្សេ យថា បស្សេ មរីចិកំ>
    text <ឯវំ លោកំ អវេក្ខន្តំ មច្ចុរាជា ន បស្សតិ។>
  text <១៧១>
    text <ឯថ បស្សថិមំ លោកំ ចិត្តំ រាជរថូបមំ>
    text <យត្ថ ពាលា វិសីទន្តិ នត្ថិ សង្គោ វិជានតំ។>
  text <១៧២>
    text <យោ ច បុព្ពេ បមជ្ជិត្វា បច្ឆា សោ នប្បមជ្ជតិ>
    text <សោមំ លោកំ បភាសេតិ អព្ភា មុត្តោវ ចន្ទិមា។>
  text <១៧៣>
    text <យស្ស បាបំ កតំ កម្មំ កុសលេន បិធីយតិ>
    text <សោមំ លោកំ បភាសេតិ អព្ភា មុត្តោវ ចន្ទិមា។>
  text <១៧៤>
    text <អន្ធភូតោ អយំ លោកោ តនុកេត្ថ វិបស្សតិ>
    text <សកុណោ ជាលមុត្តោវ អប្បោ សគ្គាយ គច្ឆតិ។>
  text <១៧៥>
    text <ហំសាទិច្ចបថេ យន្តិ អាកាសេ យន្តិ ឥទ្ធិយា>
    text <នីយន្តិ ធីរា លោកម្ហា ជេត្វា មារំ សវាហិនិំ។>
  text <១៧៦>
    text <ឯកំ ធម្មំ អតីតស្ស មុសាវាទិស្ស ជន្តុនោ>
    text <វិតិណ្ណបរលោកស្ស នត្ថិ បាបំ អការិយំ។>
  text <១៧៧>
    text <ន វេ កទរិយា ទេវលោកំ វជន្តិ ពាលា ហវេ នប្បសំសន្តិ ទានំ>
    text <ធីរោ ច ទានំ អនុមោទមានោ តេនេវ សោ ហោតិ សុខី បរត្ថ។>
  text <១៧៨>
    text <បថព្យា ឯករជ្ជេន សគ្គស្ស គមនេន វា>
    text <សព្ពលោកាធិបច្ចេន សោតាបត្តិផលំ វរំ។>
  stand <លោកវគ្គោ តេរសមោ និដ្ឋិតោ។>
