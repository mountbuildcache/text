text <២៥។ ភិក្ខុវគ្គោ>
  text <៣៦០>
    text <ចក្ខុនា សំវរោ សាធុ សាធុ សោតេន សំវរោ>
    text <ឃានេន សំវរោ សាធុ សាធុ ជិវ្ហាយ សំវរោ។>
  text <៣៦១>
    text <កាយេន សំវរោ សាធុ សាធុ វាចាយ សំវរោ>
    text <មនសា សំវរោ សាធុ សាធុ សព្ពត្ថ សំវរោ>
    text <សព្ពត្ថ សំវុតោ ភិក្ខុ សព្ពទុក្ខា បមុច្ចតិ។>
  text <៣៦២>
    text <ហត្ថសំយតោ បាទសំយតោ វាចាសំយតោ សំយតុត្តមោ>
    text <អជ្ឈត្តរតោ សមាហិតោ ឯកោ សន្តុសិតោ តមាហុ ភិក្ខុំ។>
  text <៣៦៣>
    text <យោ មុខសំយតោ ភិក្ខុ មន្តភាណី អនុទ្ធតោ>
    text <អត្ថំ ធម្មញ្ច ទីបេតិ មធុរំ តស្ស ភាសិតំ។>
  text <៣៦៤>
    text <ធម្មារាមោ ធម្មរតោ ធម្មំ អនុវិចិន្តយំ>
    text <ធម្មំ អនុស្សរំ ភិក្ខុ សទ្ធម្មា ន បរិហាយតិ។>
  text <៣៦៥>
    text <សលាភំ នាតិមញ្ញេយ្យ នាញ្ញេសំ បិហយំ ចរេ>
    text <អញ្ញេសំ បិហយំ ភិក្ខុ សមាធិំ នាធិគច្ឆតិ។>
  text <៣៦៦>
    text <អប្បលាភោបិ ចេ ភិក្ខុ សលាភំ នាតិមញ្ញតិ>
    text <តំ វេ ទេវា បសំសន្តិ សុទ្ធាជីវិំ អតន្ទិតំ។>
  text <៣៦៧>
    text <សព្ពសោ នាមរូបស្មិំ យស្ស នត្ថិ មមាយិតំ>
    text <អសតា ច ន សោចតិ ស វេ ភិក្ខូតិ វុច្ចតិ។>
  text <៣៦៨>
    text <មេត្តាវិហារី យោ ភិក្ខុ បសន្នោ ពុទ្ធសាសនេ>
    text <អធិគច្ឆេ បទំ សន្តំ សង្ខារូបសមំ សុខំ។>
  text <៣៦៩>
    text <សិញ្ច ភិក្ខុ ឥមំ នាវំ សិត្តា តេ លហុមេស្សតិ>
    text <ឆេត្វា រាគញ្ច ទោសញ្ច តតោ និព្ពានមេហិសិ។>
  text <៣៧០>
    text <បញ្ច ឆិន្ទេ បញ្ច ជហេ បញ្ច ចុត្តរិ ភាវយេ>
    text <បញ្ច សង្គាតិគោ ភិក្ខុ ឱឃតិណ្ណោតិ វុច្ចតិ។>
  text <៣៧១>
    text <ឈាយ ភិក្ខុ មា បមាទោ មា តេ កាមគុណេ រមេស្សុ ចិត្តំ>
    text <មា លោហគុឡំ គិលី បមត្តោ មា កន្ទិ ទុក្ខមិទន្តិ ឌយ្ហមានោ។>
  text <៣៧២>
    text <នត្ថិ ឈានំ អបញ្ញស្ស បញ្ញា នត្ថិ អឈាយតោ>
    text <យម្ហិ ឈានញ្ច បញ្ញា ច ស វេ និព្ពានសន្តិកេ។>
  text <៣៧៣>
    text <សុញ្ញាគារំ បវិដ្ឋស្ស សន្តចិត្តស្ស ភិក្ខុនោ>
    text <អមានុសី រតិ ហោតិ សម្មា ធម្មំ វិបស្សតោ។>
  text <៣៧៤>
    text <យតោ យតោ សម្មសតិ ខន្ធានំ ឧទយព្ពយំ>
    text <លភតី បីតិបាមោជ្ជំ អមតំ តំ វិជានតំ។>
  text <៣៧៥>
    text <តត្រាយមាទិ ភវតិ ឥធ បញ្ញស្ស ភិក្ខុនោ>
    text <ឥន្ទ្រិយគុត្តិ សន្តុដ្ឋិ បាតិមោក្ខេ ច សំវរោ។>
  text <៣៧៦>
    text <មិត្តេ ភជស្សុ កល្យាណេ សុទ្ធាជីវេ អតន្ទិតេ>
    text <បដិសន្ថារវុត្យស្ស អាចារកុសលោ សិយា>
    text <តតោ បាមោជ្ជពហុលោ ទុក្ខស្សន្តំ ករិស្សតិ។>
  text <៣៧៧>
    text <វស្សិកា វិយ បុប្ផានិ មទ្ទវានិ បមុញ្ចតិ>
    text <ឯវំ រាគញ្ច ទោសញ្ច វិប្បមុញ្ចេថ ភិក្ខវោ។>
  text <៣៧៨>
    text <សន្តកាយោ សន្តវាចោ សន្តវា សុសមាហិតោ>
    text <វន្តលោកាមិសោ ភិក្ខុ ឧបសន្តោតិ វុច្ចតិ។>
  text <៣៧៩>
    text <អត្តនា ចោទយត្តានំ បដិមំសេថ អត្តនា>
    text <សោ អត្តគុត្តោ សតិមា សុខំ ភិក្ខុ វិហាហិសិ។>
  text <៣៨០>
    text <អត្តា ហិ អត្តនោ នាថោ កោ ហិ នាថោ បរោ សិយា>
    text <អត្តា ហិ អត្តនោ គតិ>
    text <តស្មា សំយមមត្តានំ អស្សំ ភទ្រំវ វាណិជោ។>
  text <៣៨១>
    text <បាមោជ្ជពហុលោ ភិក្ខុ បសន្នោ ពុទ្ធសាសនេ>
    text <អធិគច្ឆេ បទំ សន្តំ សង្ខារូបសមំ សុខំ។>
  text <៣៨២>
    text <យោ ហវេ ទហរោ ភិក្ខុ យុញ្ជតិ ពុទ្ធសាសនេ>
    text <សោមំ លោកំ បភាសេតិ អព្ភា មុត្តោវ ចន្ទិមា។>
  stand <ភិក្ខុវគ្គោ បញ្ចវីសតិមោ និដ្ឋិតោ។>
