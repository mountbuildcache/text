text <១៧។ ចត្តាលីសនិបាតោ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
  text <ទុតិយោ ភាគោ>
    text <  <
    text <៥២១។ តេសកុណជាតកំ ១>
    text <១>
      text <វេស្សន្តរំ តំ បុច្ឆាមិ សកុណ ភទ្ទមត្ថុ តេ>
      text <រជ្ជំ ការេតុកាមេន កិំ សុ កិច្ចំ កតំ វរំ។>
    text <២>
      text <ចិរស្សំ វត មំ តាតោ កំសោ ពារាណសិគ្គហោ>
      text <បមត្តោ អប្បមត្តំ មំ បិតា បុត្តំ អចោទយិ។>
    text <៣>
      text <បឋមេនេវ វិតថំ កោធំ ហាសំ និវារយេ>
      text <តតោ កិច្ចានិ ការេយ្យ តំ វតំ អាហុ ខត្តិយ។>
    text <៤>
      text <យំ ត្វំ តាត តបោកម្មំ បុព្ពេ កតមសំសយំ>
      text <រត្តោ ទុដ្ឋោ ច យំ កយិរា ន តំ កយិរា តតោ បុន។>
    text <៥>
      text <ខត្តិយស្ស បមត្តស្ស រដ្ឋស្មិំ រដ្ឋវឌ្ឍន>
      text <សព្ពេ ភោគា វិនស្សន្តិ រញ្ញោ តំ វុច្ចតេ អឃំ។>
    text <៦>
      text <សិរី តាត អលក្ខី ច បុច្ឆិតា ឯតទព្រវុំ>
      text <ឧដ្ឋាន វីរិយេ បោសេ រមាហំ អនុសូយកេ។>
    text <៧>
      text <ឧសូយកេ ទុហទយេ បុរិសេ កម្មទុស្សកេ>
      text <កាលកណ្ណី មហារាជ រមតិ ចក្កភញ្ជនី។>
    text <៨>
      text <សោ ត្វំ សព្ពេសុ សុហទយោ សព្ពេសំ រក្ខិតោ ភវ>
      text <អលក្ខិំ នុទ មហារាជ លក្ខ្យា ភវ និវេសនំ។>
    text <៩>
      text <ស លក្ខីធិតិសម្បន្នោ បុរិសោ ហិ មហគ្គតោ>
      text <អមិត្តានំ កាសិបតិ មូលំ អគ្គញ្ច ឆិន្ទតិ។>
    text <១០>
      text <សក្កោបិ ហិ ភូតបតិ ឧដ្ឋានេ នប្បមជ្ជតិ>
      text <ស កល្យាណេ ធិតិំ កត្វា ឧដ្ឋានេ កុរុតេ មនោ។>
    text <១១>
      text <គន្ធព្ពា បិតរោ ទេវា សាជីវា ហោន្តិ តាទិនោ>
      text <ឧដ្ឋាហតោ អប្បមជ្ជតោ អនុតិដ្ឋន្តិ ទេវតា។>
    text <១២>
      text <សោ អប្បមត្តោ អក្កុទ្ធោ តាត កិច្ចានិ ការយ>
      text <វាយមស្សុ ច កិច្ចេសុ នាលសោ វិន្ទតេ សុខំ។>
    text <១៣>
      text <តត្ថេវ តេ វត្តបទា ឯសាវ អនុសាសនី>
      text <អលំ មិត្តេ សុខាបេតុំ អមិត្តានំ ទុខាយ ច។>
    text <១៤>
      text <សក្ខិសិ ត្វំ កុណ្ឌលិនិ មញ្ញសិ ខត្តពន្ធុនិ>
      text <រជ្ជំ ការេតុកាមេន កិំ សុ កិច្ចំ កតំ វរំ។>
    text <១៥>
      text <ទ្វេវ តាត បទកានិ យត្ថ សព្ពំ បតិដ្ឋិតំ>
      text <អលទ្ធស្ស ច យោ លាភោ លទ្ធស្ស ចានុរក្ខណា។>
    text <១៦>
      text <អមច្ចេ តាត ជានាហិ ធីរេ អត្ថស្ស កោវិទេ>
      text <អនក្ខា កិតវេ តាត អសោណ្ឌេ អវិនាសកេ។>
    text <១៧>
      text <យោ ច តំ តាត រក្ខេយ្យ ធនំ យញ្ចេវ តេ សិយា>
      text <សូតោវ រថំ សង្គណ្ហេ សោ តេ កិច្ចានិ ការយេ។>
    text <១៨>
      text <សុសង្គហិតន្តជនោ សយំ វិត្តំ អវេក្ខិយ>
      text <និធិញ្ច ឥណទានញ្ច ន ករេ បរបត្តិយា។>
    text <១៩>
      text <សយំ អាយំ វយំ ជញ្ញា សយំ ជញ្ញា កតាកតំ>
      text <និគ្គណ្ហេ និគ្គហារហំ បគ្គណ្ហេ បគ្គហារហំ។>
    text <២០>
      text <សយំ ជានបទំ អត្ថំ អនុសាស រថេសភ>
      text <មា តេ អធម្មិកា យុត្តា ធនំ រដ្ឋញ្ច នាសយុំ។>
    text <២១>
      text <មា ច វេគេន កិច្ចានិ ករោសិ ការយេសិ វា>
      text <វេគសា ហិ កតំ កម្មំ មន្ទោ បច្ឆានុតប្បតិ។>
    text <២២>
      text <មា តេ អធិសរេ មុញ្ច សុពាឡ្ហមធិកោធិតំ>
      text <កោធសា ហិ ពហូ ផីតា កុលា អកុលតំ គតា។>
    text <២៣>
      text <មា តាត ឥស្សរោម្ហីតិ អនត្ថាយ បតារយិ>
      text <ឥត្ថីនំ បុរិសានញ្ច មា តេ អាសិ ទុខុទ្រយោ។>
    text <២៤>
      text <អបេតលោមហំសស្ស រញ្ញោ កាមានុសារិនោ>
      text <សព្ពេ ភោគា វិនស្សន្តិ រញ្ញោ តំ វុច្ចតេ អឃំ។>
    text <២៥>
      text <តត្ថេវ តេ វត្តបទា ឯសាវ អនុសាសនី>
      text <ទក្ខស្សុទានិ បុញ្ញករោ អសោណ្ឌោ អវិនាសកោ>
      text <សីលវាស្សុ មហារាជ ទុស្សីលោ វិនិបាតិកោ។>
    text <២៦>
      text <អបុច្ឆិម្ហ កោសិយគោត្តំ កុណ្ឌលិនិំ តថេវ ច>
      text <ត្វំ ទានិ វទេហិ ជម្ពុក ពលានំ ពលមុត្តមំ។>
    text <២៧>
      text <ពលំ បញ្ចវិធំ លោកេ បុរិសស្មិំ មហគ្គតេ>
      text <តត្ថ ពាហុពលំ នាម ចរិមំ វុច្ចតេ ពលំ។>
    text <២៨>
      text <ភោគពលញ្ច ទីឃាវុ ទុតិយំ វុច្ចតេ ពលំ>
      text <អមច្ចពលញ្ច ទីឃាវុ តតិយំ វុច្ចតេ ពលំ។>
    text <២៩>
      text <អភិជច្ចពលំ ចេវ តំ ចតុត្ថំ អសំសយំ>
      text <យានិ ចេតានិ សព្ពានិ អធិគណ្ហាតិ បណ្ឌិតោ។>
    text <៣០>
      text <តំ ពលានំ ពលំ សេដ្ឋំ អគ្គំ បញ្ញាពំ ពលំ>
      text <បញ្ញាពលេនុបត្ថទ្ធោ អត្ថំ វិន្ទតិ បណ្ឌិតោ។>
    text <៣១>
      text <អបិ ចេ លភតិ មន្ទោ ផីតំ ធរណិមុត្តមំ>
      text <អកាមស្ស បសយ្ហំ វា អញ្ញោ តំ បដិបជ្ជតិ។>
    text <៣២>
      text <អភិជាតោបិ ចេ ហោតិ រជ្ជំ លទ្ធាន ខត្តិយោ>
      text <ទុប្បញ្ញោ ហិ កាសិបតិ សព្ពេនបិ ន ជីវតិ។>
    text <៣៣>
      text <បញ្ញាវ សុតំ វិនិច្ឆិនី បញ្ញា កិត្តិ សិលោកវឌ្ឍនី>
      text <បញ្ញាសហិតោ នរោ ឥធ អបិ ទុក្ខេ សុខានិ វិន្ទតិ។>
    text <៣៤>
      text <បញ្ញញ្ច ខោ អសុស្សូសំ ន កោចិ អធិគច្ឆតិ>
      text <ពហុស្សុតំ អនាគម្ម ធម្មដ្ឋំ អវិនិព្ភុជំ។>
    text <៣៥>
      text <យោ ច ធម្មវិភង្គញ្ញូ កាលុដ្ឋាយី មតន្ទិតោ>
      text <អនុដ្ឋហតិ កាលេន កម្មផលំ តស្ស ឥជ្ឈតិ។>
    text <៣៦>
      text <អនាយតន សីលស្ស អនាយតន សេវិនោ>
      text <ន និព្ពិន្ទិយការិស្ស សម្មទត្ថោ វិបច្ចតិ។>
    text <៣៧>
      text <អជ្ឈត្តញ្ច បយុត្តស្ស តថាយតនសេវិនោ>
      text <អនិព្ពិន្ទិយការិស្ស សម្មទត្ថោ វិបច្ចតិ។>
    text <៣៨>
      text <យោគប្បយោគសង្ខាតំ សម្ភតស្សានុរក្ខណំ>
      text <តានិ ត្វំ តាត សេវស្សុ មា អកម្មាយ រន្ធយិ>
      text <អកម្មុនា ហិ ទុម្មេធោ នឡាគារំវ សីទតិ។>
    text <៣៩>
      text <ធម្មំ ចរ មហារាជ មាតាបិតូសុ ខត្តិយ>
      text <ឥធ ធម្មំ ចរិត្វាន រាជ សគ្គំ គមិស្សសិ។>
    text <៤០>
      text <ធម្មំ ចរ មហារាជ បុត្តទារេសុ ខត្តិយ>
      text <ឥធ ធម្មំ ចរិត្វាន រាជ សគ្គំ គមិស្សសិ។>
    text <៤១>
      text <ធម្មំ ចរ មហារាជ មិត្តាមច្ចេសុ ខត្តិយ>
      text <ឥធ ធម្មំ ចរិត្វាន រាជ សគ្គំ គមិស្សសិ។>
    text <៤២>
      text <ធម្មំ ចរ មហារាជ វាហនេសុ ពលេសុ ច>
      text <ឥធ ធម្មំ ចរិត្វាន រាជ សគ្គំ គមិស្សសិ។>
    text <៤៣>
      text <ធម្មំ ចរ មហារាជ គាមេសុ និគមេសុ ច…បេ។…។>
    text <៤៤>
      text <ធម្មំ ចរ មហារាជ រដ្ឋេសុ ជនបទេសុ ច…បេ។…។>
    text <៤៥>
      text <ធម្មំ ចរ មហារាជ សមណ ព្រាហ្មណេសុ ច…បេ។…។>
    text <៤៦>
      text <ធម្មំ ចរ មហារាជ មិគបក្ខីសុ ខត្តិយ>
      text <ឥធ ធម្មំ ចរិត្វាន រាជ សគ្គំ គមិស្សសិ។>
    text <៤៧>
      text <ធម្មំ ចរ មហារាជ ធម្មោ ចិណ្ណោ សុខាវហោ>
      text <ឥធ ធម្មំ ចរិត្វាន រាជ សគ្គំ គមិស្សសិ។>
    text <៤៨>
      text <ធម្មំ ចរ មហារាជ សឥន្ទា ទេវា សព្រហ្មកា>
      text <សុចិណ្ណេន ទិវំ បត្តា មា ធម្មំ រាជ បាមទោ។>
    text <៤៩>
      text <តត្ថេវ តេ វត្តបទា ឯសាវ អនុសាសនី>
      text <សប្បញ្ញសេវី កល្យាណី សមត្តំ សាម តំ វិទូតិ។>
    stand <តេសកុណជាតកំ បឋមំ។>
    text <  <
    text <៥២២។ សរភង្គជាតកំ ២>
    text <៥០>
      text <អលង្កតា កុណ្ឌលិនោ សុវត្ថា វេឡុរិយមុត្តាថរុខគ្គពន្ធា>
      text <រថេសភា តិដ្ឋថ កេ នុ តុម្ហេ កថំ វោ ជានន្តិ មនុស្សលោកេ។>
    text <៥១>
      text <អហមដ្ឋកោ ភីមរថោ បនាយំ កាលិង្គរាជា បន ឧគ្គតោយំ>
      text <សុសញ្ញតានំ ឥសីនំ ទស្សនាយ ឥធាគតា បុច្ឆិតាយេម្ហ បញ្ហេ។>
    text <៥២>
      text <វេហាយសំ តិដ្ឋសិ អន្តលិក្ខេ បថទ្ធុនោ បន្នរសេវ ចន្ទោ>
      text <បុច្ឆាមិ តំ យក្ខ មហានុភាវ កថំ តំ ជានន្តិ មនុស្សលោកេ។>
    text <៥៣>
      text <យមាហុ ទេវេសុ សុជម្បតីតិ មឃវាតិ តំ អាហុ មនុស្សលោកេ>
      text <ស ទេវរាជា ឥទមជ្ជ បត្តោ សុសញ្ញតានំ ឥសីនំ ទស្សនាយ។>
    text <៥៤>
      text <ទូរេ សុតា នោ ឥសយោ សមាគតា មហិទ្ធិកា ឥទ្ធិគុណូបបន្នា>
      text <វន្ទាមិ តេ អយិរេ បសន្នចិត្តោ យេ ជីវលោកេត្ថ មនុស្សសេដ្ឋា។>
    text <៥៥>
      text <គន្ធោ ឥសីនំ ចិរទិក្ខិតានំ កាយា ចុតោ គច្ឆតិ មាលុតេន>
      text <ឥតោ បដិក្កម្ម សហស្សនេត្ត គន្ធោ ឥសីនំ អសុចិ ទេវរាជ។>
    text <៥៦>
      text <គន្ធោ ឥសីនំ ចិរទិក្ខិតានំ កាយា ចុតោ គច្ឆតុ មាលុតេន>
      text <វិចិត្របុប្ផំ សុរភិំវ មាលំ គន្ធញ្ច ឯតំ បាដិកង្ខាម ភន្តេ>
      text <ន ហេត្ថ ទេវា បដិក្កូលសញ្ញិនោ។>
    text <៥៧>
      text <បុរិន្ទទោ ភូតបតី យសស្សី ទេវានមិន្ទោ សក្កោ មឃវា សុជម្បតិ>
      text <ស ទេវរាជា អសុរគណប្បមទ្ទនោ ឱកាសមាកង្ខតិ បញ្ហ បុច្ឆិតុំ។>
    text <៥៨>
      text <កោ នេវិមេសំ ឥធ បណ្ឌិតានំ បញ្ហេ បុដ្ឋោ និបុណេ ព្យាករិស្សតិ>
      text <តិណ្ណញ្ច រញ្ញំ មនុជាធិបានំ ទេវានមិន្ទស្ស ច វាសវស្ស។>
    text <៥៩>
      text <អយំ ឥសិ សរភង្គោ តបស្សី យតោ ជាតោ វិរតោ មេថុនស្មា>
      text <អាចេរបុត្តោ សុវិនីតរូបោ សោ នេសំ បញ្ហានិ វិយាករិស្សតិ។>
    text <៦០>
      text <កោណ្ឌញ្ញ បញ្ហានិ វិយាករោហិ យាចន្តិ តំ ឥសយោ សាធុរូបា>
      text <កោណ្ឌញ្ញ ឯសោ មនុជេសុ ធម្មោ យំ វុទ្ធ មាគច្ឆតិ ឯស ភារោ។>
    text <៦១>
      text <កតាវកាសា បុច្ឆន្តុ ភោន្តោ យំ កិញ្ចិ បញ្ហំ មនសាភិបត្ថិតំ>
      text <អហញ្ហិ តំ តំ វោ វិយាករិស្សំ ញត្វា សយំ លោកមិមំ បរញ្ច។>
    text <៦២>
      text <តតោ ច មឃវា សក្កោ អត្ថទស្សី បុរិន្ទទោ>
      text <អបុច្ឆិ បឋមំ បញ្ហំ យញ្ចាសិ អភិបត្ថិតំ។>
    text <៦៣>
      text <កិំ សូ វធិត្វា ន កទាចិ សោចតិ កិស្សប្បហានំ ឥសយោ វណ្ណយន្តិ>
      text <កស្សីធ វុត្តំ ផរុសំ ខមេថ អក្ខាហិ មេ កោណ្ឌញ្ញ ឯតមត្ថំ។>
    text <៦៤>
      text <កោធំ វធិត្វា ន កទាចិ សោចតិ មក្ខប្បហានំ ឥសយោ វណ្ណយន្តិ>
      text <សព្ពេសំ វុត្តំ ផរុសំ ខមេថ ឯតំ ខន្តិំ ឧត្តមមាហុ សន្តោ។>
    text <៦៥>
      text <សក្កា ឧភិន្នំ វចនំ តិតិក្ខិតុំ សទិសស្ស វា សេដ្ឋតរស្ស វាបិ>
      text <កថំ នុ ហីនស្ស វចោ ខមេថ អក្ខាហិ មេ កោណ្ឌញ្ញ ឯតមត្ថំ។>
    text <៦៦>
      text <ភយា ហិ សេដ្ឋស្ស វចោ ខមេថ សារម្ភហេតូ បន សាទិសស្ស>
      text <យោ ចីធ ហីនស្ស វចោ ខមេថ ឯតំ ខន្តិំ ឧត្តមមាហុ សន្តោ។>
    text <៦៧>
      text <កថំ វិជញ្ញា ចតុបត្ថរូបំ សេដ្ឋំ សរិក្ខំ អថវាបិ ហីនំ>
      text <វិរូបរូបេន ចរន្តិ សន្តោ តស្មា ហិ សព្ពេសំ វចោ ខមេថ។>
    text <៦៨>
      text <ន ហេតមត្ថំ មហតីបិ សេនា សរាជិកា យុជ្ឈមានា លភេថ>
      text <យំ ខន្តិមា សប្បុរិសោ លភេថ ខន្តី ពលស្សូបសមន្តិ វេរា។>
    text <៦៩>
      text <សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ>
      text <យថា អហុំ ទណ្ឌកី នាឡិកេរោ អថជ្ជុនោ កលាពុ ចាបិ រាជា>
      text <តេសំ គតិំ ព្រូហិ សុបាបកម្មិនំ កត្ថូបបន្នា ឥសិនំ វិហេឋកា។>
    text <៧០>
      text <កិសញ្ហិ វច្ឆំ អវកិរិយ ទណ្ឌកី ឧច្ឆិន្នមូលោ សជនោ សរដ្ឋោ>
      text <កុក្កុឡនាមេ និរយម្ហិ បច្ចតិ តស្ស ផុលិង្គានិ បតន្តិ កាយេ។>
    text <៧១>
      text <យោ សញ្ញតេ បព្ពជិតេ អហេឋយិ ធម្មំ ភណន្តេ សមណេ អទូសកេ>
      text <តំ នាឡិកេរំ សុនខា បរត្ថ សង្គម្ម ខាទន្តិ វិផន្ទមានំ។>
    text <៧២>
      text <អថជ្ជុនោ និរយេ សត្តិសូលេ អវំសិរោ បតិតោ ឧទ្ធំបាទោ>
      text <អង្គីរសំ គោតមំ ហេឋយិត្វា ខន្តិំ តបស្សិំ ចិរព្រហ្មចារិំ។>
    text <៧៣>
      text <យោ ខណ្ឌសោ បព្ពជិតំ អឆេទយិ ខន្តិំ វទន្តំ សមណំ អទូសកំ>
      text <កលាពុវីចិំ ឧបបជ្ជ បច្ចតិ មហាបតាបំ កដុកំ ភយានកំ។>
    text <៧៤>
      text <ឯតានិ សុត្វា និរយានិ បណ្ឌិតោ អញ្ញានិ បាបិដ្ឋតរានិ ចេត្ថ>
      text <ធម្មំ ចរេ សមណព្រាហ្មណេសុ ឯវង្ករោ សគ្គមុបេតិ ឋានំ។>
    text <៧៥>
      text <សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ>
      text <កថំវិធំ សីលវន្តំ វទន្តិ កថំវិធំ បញ្ញវន្តំ វទន្តិ>
      text <កថំវិធំ សប្បុរិសំ វទន្តិ កថំវិធំ នោ សិរិ នោ ជហាតិ។>
    text <៧៦>
      text <កាយេន វាចាយ ច យោធ សញ្ញតោ មនសា ច កិញ្ចិ ន ករោតិ បាបំ>
      text <ន អត្តហេតូ អលិកំ ភណេតិ តថាវិធំ សីលវន្តំ វទន្តិ។>
    text <៧៧>
      text <គម្ភីរបញ្ហំ មនសាភិចិន្តយំ នាច្ចាហិតំ កម្ម ករោតិ លុទ្ទំ>
      text <កាលាគតំ អត្ថបទំ ន រិញ្ចតិ តថាវិធំ បញ្ញវន្តំ វទន្តិ។>
    text <៧៨>
      text <យោ វេ កតញ្ញូ កតវេទិ ធីរោ កល្យាណមិត្តោ ទឡ្ហភត្តិ ច ហោតិ>
      text <ទុខិតស្ស សក្កច្ច ករោតិ កិច្ចំ តថាវិធំ សប្បុរិសំ វទន្តិ។>
    text <៧៩>
      text <ឯតេហិ សព្ពេហិ គុណេហុបេតោ សទ្ធោ មុទូ សំវិភាគី វទញ្ញូ>
      text <សង្គាហកំ សខិលំ សណ្ហវាចំ តថាវិធំ នោ សិរិ នោ ជហាតិ។>
    text <៨០>
      text <សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ>
      text <សីលំ សិរិញ្ចាបិ សតញ្ច ធម្មំ បញ្ញញ្ច កំ សេដ្ឋតរំ វទន្តិ។>
    text <៨១>
      text <បញ្ញា ហិ សេដ្ឋា កុសលា វទន្តិ នក្ខត្តរាជារិវ តារកានំ>
      text <សីលំ សីរី ចាបិ សតញ្ច ធម្មោ អន្វាយិកា បញ្ញវតោ ភវន្តិ។>
    text <៨២>
      text <សុភាសិតំ តេ អនុមោទិយាន អញ្ញំ តំ បុច្ឆាមិ តទិង្ឃ ព្រូហិ>
      text <កថំករោ កិន្តិករោ កិមាចរំ កិំ សេវមានោ លភតីធ បញ្ញំ>
      text <បញ្ញាយ ទានិប្បដិបំ វទេហិ កថំករោ បញ្ញវា ហោតិ មច្ចោ។>
    text <៨៣>
      text <សេវេថ វុទ្ធេ និបុណេ ពហុស្សុតេ ឧគ្គាហកោ ច បរិបុច្ឆកោ សិយា>
      text <សុណេយ្យ សក្កច្ច សុភាសិតានិ ឯវំករោ បញ្ញវា ហោតិ មច្ចោ។>
    text <៨៤>
      text <បញ្ញវា កាមគុណេ អវេក្ខតិ អនិច្ចតោ ទុក្ខតោ រោគតោ ច>
      text <ឯវំ វិបស្សី បជហាតិ ឆន្ទំ ទុក្ខេសុ កាមេសុ មហព្ភយេសុ។>
    text <៨៥>
      text <ស វីតរាគោ បវិនេយ្យ ទោសំ មេត្តំ ចិត្តំ ភាវយេ អប្បមាណំ>
      text <សព្ពេសុ ភូតេសុ និធាយ ទណ្ឌំ អនិន្ទិតោ ព្រហ្មមុបេតិ ឋានំ។>
    text <៨៦>
      text <មហត្ថិយំ អាគមនំ អហោសិ តវមដ្ឋកា ភីមរថស្ស ចាបិ>
      text <កាលិង្គរាជស្ស ច ឧគ្គតស្ស សព្ពេស វោ កាមរាគោ បហីនោ។>
    text <៨៧>
      text <ឯវមេតំ បរចិត្តវេទិ សព្ពេស នោ កាមរាគោ បហីនោ>
      text <ករោហិ ឱកាសមនុគ្គហាយ យថា គតិំ តេ អភិសម្ភវេម។>
    text <៨៨>
      text <ករោមិ ឱកាសមនុគ្គហាយ តថា ហិ វោ កាមរាគោ បហីនោ>
      text <ផរាថ កាយំ វិបុលាយ បីតិយា យថា គតិំ មេ អភិសម្ភវេថ។>
    text <៨៩>
      text <សព្ពំ ករិស្សាម តវានុសាសនិំ យំ យំ តុវំ វក្ខសិ ភូរិបញ្ញ>
      text <ផរាម កាយំ វិបុលាយ បីតិយា យថា គតិំ តេ អភិសម្ភវេម។>
    text <៩០>
      text <កតាយ វច្ឆស្ស កិសស្ស បូជា គច្ឆន្តុ ភោន្តោ ឥសយោ សាធុរូបា>
      text <ឈានេ រតា ហោថ សទា សមាហិតា ឯសា រតី បព្ពជិតស្ស សេដ្ឋា។>
    text <៩១>
      text <សុត្វាន គាថា បរមត្ថសំហិតា សុភាសិតា ឥសិនា បណ្ឌិតេន>
      text <តេ វេទជាតា អនុមោទមានា បក្កាមុ ទេវា ទេវបុរំ យសស្សិនោ។>
    text <៩២>
      text <គាថា ឥមា អត្ថវតី សុព្យញ្ជនា សុភាសិតា ឥសិនា បណ្ឌិតេន>
      text <យោ កោចិមា អដ្ឋិកត្វា សុណេយ្យ លភេថ បុព្ពាបរិយំ វិសេសំ>
      text <លទ្ធាន បុព្ពាបរិយំ វិសេសំ អទស្សនំ មច្ចុរាជស្ស គច្ឆេ។>
    text <៩៣>
      text <សាលិស្សរោ សារិបុត្តោ មេណ្ឌិស្សរោ ច កស្សបោ>
      text <បព្ពតោ អនុរុទ្ធោ ច កច្ចាយនោ ច ទេវលោ។>
    text <៩៤>
      text <អនុសិស្សោ ច អានន្ទោ កិសវច្ឆោ ច កោលិតោ>
      text <នារទោ ឧទាយី ថេរោ បរិសា ពុទ្ធបរិសា>
      text <សរភង្គោ លោកនាថោ ឯវំ ធារេថ ជាតកន្តិ។>
    stand <សរភង្គជាតកំ ទុតិយំ។>
    text <  <
    text <៥២៣។ អលម្ពុសាជាតកំ ៣>
    text <៩៥>
      text <អថ ព្រវិ ព្រហា ឥន្ទោ វត្រភូ ជយតំ បិតា>
      text <ទេវកញ្ញំ បរាភេត្វា សុធម្មាយំ អលម្ពុសំ។>
    text <៩៦>
      text <មិស្សេ ទេវា តំ យាចន្តិ តាវតិំសា សឥន្ទកា>
      text <ឥសិប្បលោភនេ គច្ឆ ឥសិសិង្គំ អលម្ពុសេ។>
    text <៩៧>
      text <បុរាយំ អម្ហេ អច្ចេតិ វត្តវា ព្រហ្មចរិយវា>
      text <និព្ពានាភិរតោ វុទ្ធោ តស្ស មគ្គានិ អាវរ។>
    text <៩៨>
      text <ទេវរាជ កិមេវ ត្វំ មមេវ តុវំ សិក្ខសិ>
      text <ឥសិប្បលោភនេ គច្ឆ សន្តិ អញ្ញាបិ អច្ឆរា។>
    text <៩៩>
      text <មាទិសិយោ បវរា ចេវ អសោកេ នន្ទនេ វនេ>
      text <តាសម្បិ ហោតុ បរិយាយោ តាបិ យន្តុ បលោភនា។>
    text <១០០>
      text <អទ្ធា ហិ សច្ចំ ភណសិ សន្តិ អញ្ញាបិ អច្ឆរា>
      text <តាទិសិយោ បវរា ចេវ អសោកេ នន្ទនេ វនេ។>
    text <១០១>
      text <ន តា ឯវំ បជានន្តិ បារិចរិយំ បុមំ គតា>
      text <យាទិសំ ត្វំ បជានាសិ នារិ សព្ពង្គសោភនេ។>
    text <១០២>
      text <ត្វមេវ គច្ឆ កល្យាណិ ឥត្ថីនំ បវរា ចសិ>
      text <តវេវ វណ្ណរូបេន សវសមានយិស្សសិ។>
    text <១០៣>
      text <ន វាហំ ន គមិស្សាមិ ទេវរាជេន បេសិតា>
      text <វិភេមិ ចេតំ អាសាទុំ ឧគ្គតេជោ ហិ ព្រាហ្មណោ។>
    text <១០៤>
      text <អនេកេ និរយំ បត្តា ឥសិមាសាទិយា ជនា>
      text <អាបន្នា មោហសំសារំ តស្មា លោមានិ ហំសយេ។>
    text <១០៥>
      text <ឥទំ វត្វាន បក្កាមិ អច្ឆរា កាមវណ្ណិនី>
      text <មិស្សា មិស្សិតុ មិច្ឆន្តី ឥសិសិង្គំ អលម្ពុសា។>
    text <១០៦>
      text <សា ច តំ វនមោគយ្ហ ឥសិសិង្គេន រក្ខិតំ>
      text <ពិម្ពជាលកសញ្ឆន្នំ សមន្តា អឌ្ឍយោជនំ។>
    text <១០៧>
      text <បាតោវ បាតរាសម្ហិ ឧទណ្ហសមយំ បតិ>
      text <អគ្គិដ្ឋំ បរិមជ្ជន្តំ ឥសិសិង្គំ ឧបាគមិ។>
    text <១០៨>
      text <កា នុ វិជ្ជុរិវាភាសិ ឱសធី វិយ តារកា>
      text <វិចិត្តហត្ថាភរណា អាមុត្តមណិកុណ្ឌលា។>
    text <១០៩>
      text <អាទិច្ចវណ្ណសង្កាសា ហេមចន្ទនគន្ធិនី>
      text <សញ្ញតូរូ មហាមាយា កុមារី ចារុទស្សនា។>
    text <១១០>
      text <វិលគ្គា មុទុកា សុទ្ធា បាទា តេ សុប្បតិដ្ឋិតា>
      text <គមនា កាមនីយា តេ ហរន្តិយេវ មេ មនោ។>
    text <១១១>
      text <អនុបុព្ពាវ តេ ឩរូ នាគនាសសមូបមា>
      text <វិមដ្ឋា តុយ្ហំ សុស្សោណី អក្ខស្ស ផលកំ យថា។>
    text <១១២>
      text <ឧប្បលស្សេវ កិញ្ជក្ខា នាភិ តេ សាធុ សណ្ឋិតា>
      text <បូរា កណ្ហញ្ជនស្សេវ ទូរតោ បដិទិស្សតិ។>
    text <១១៣>
      text <ទុវិធា ជាតា ឧរជា អវណ្ដា សាធុ បច្ចុទា>
      text <បយោធរា អបតិតា អឌ្ឍលាពុសមា ថនា។>
    text <១១៤>
      text <ទីឃា កម្ពុតលាភាសា គីវា ឯណេយ្យកា យថា>
      text <បណ្ឌរាវរណា វគ្គុ ចតុត្ថមនសន្និភា។>
    text <១១៥>
      text <ឧទ្ធគ្គា ច អធគ្គា ច ទុមគ្គបរិមជ្ជិតា>
      text <ទុវិជា នេលសម្ភូតា ទន្តា តវ សុទស្សនា។>
    text <១១៦>
      text <អបណ្ឌរា លោហិតន្តា ជិញ្ជូក ផលសន្និភា>
      text <អាយតា ច វិសាលា ច នេត្តា តវ សុទស្សនា។>
    text <១១៧>
      text <នាតិទីឃា សុសម្មដ្ឋា កនកព្យា សមោចិតា>
      text <ឧត្តមង្គរុហា តុយ្ហំ កេសា ចន្ទនគន្ធិកា។>
    text <១១៨>
      text <យាវតា កសិគោរក្ខា វាណិជានំ ច យា គតិ>
      text <ឥសីនញ្ច បរក្កន្តំ សញ្ញតានំ តបស្សិនំ។>
    text <១១៩>
      text <ន តេ សមសមំ បស្សេ អស្មិំ បថវិ មណ្ឌលេ>
      text <កោ វា ត្វំ កស្ស វា បុត្តោ កថំ ជានេមុ តំ មយំ។>
    text <១២០>
      text <ន បញ្ហកាលោ ភទ្ទន្តេ កស្សបេវំ គតេ សតិ>
      text <ឯហិ សម្ម រមិស្សាម ឧភោ អស្មាកមស្សមេ>
      text <ឯហិ តំ ឧបគូហិស្សំ រតីនំ កុសលោ ភវ។>
    text <១២១>
      text <ឥទំ វត្វាន បក្កាមិ អច្ឆរា កាមវណ្ណិនី>
      text <មិស្សា មិស្សិតុមិច្ឆន្តី ឥសិសិង្គំ អលម្ពុសា។>
    text <១២២>
      text <សោ ច វេគេន និក្ខម្ម ឆេត្វា ទន្ធបរក្កមំ>
      text <តមុត្តមាសុ វេណីសុ អជ្ឈប្បត្តោ បរាមសិ>
    text <១២៣>
      text <តមុទាវត្ត កល្យាណី បលិស្សជិ សុសោភនា>
      text <ចវិតម្ហិ ព្រហ្មចរិយា យថា តំ អថ តោសិតា។>
    text <១២៤>
      text <មនសា អគមា ឥន្ទំ វសន្តំ នន្ទនេ វនេ>
      text <តស្សា សង្កប្បមញ្ញាយ មឃវា ទេវកុញ្ជរោ។>
    text <១២៥>
      text <បល្លង្កំ បហិណី ខិប្បំ សោវណ្ណំ សោបវាហនំ>
      text <សឧត្តរច្ឆទបញ្ញាសំ សហស្សបដិយត្ថតំ។>
    text <១២៦>
      text <តមេនំ តត្ថ ធារេសិ ឧរេ កត្វាន សោភនា>
      text <យថា ឯកមុហុត្តំវ តីណិ វស្សានិ ធារយិ។>
    text <១២៧>
      text <វិមទោ តីហិ វស្សេហិ បពុជ្ឈិត្វាន ព្រាហ្មណោ>
      text <អទ្ទសាសិ ហរិត រុក្ខេ សមន្តា អគ្គិយាយនំ។>
    text <១២៨>
      text <នវបត្តវនំ ផុល្លំ កោកិលគ្គណឃោសិតំ>
      text <សមន្តា បវិលោកេត្វា រុទំ អស្សូនិ វត្តយិ។>
    text <១២៩>
      text <ន ជុហេ ន ជបេ មន្តេ អគ្គិហុត្តំ បហាបិតំ>
      text <កោ នុ មេ បារិចរិយាយ បុព្ពេ ចិត្តំ បលោភយិ។>
    text <១៣០>
      text <អរញ្ញេ មេ វិហរតោ យោ មេ តេជា ហ សម្ភុតំ>
      text <នានារត្នបរិបូរំ នាវំវ គណ្ហិ អណ្ណវេ។>
    text <១៣១>
      text <អហំ តេ បារិចរិយាយ ទេវរាជេន បេសិតា>
      text <អវធិំ ចិត្តំ ចិត្តេន បមាទោ ត្វំ ន ពុជ្ឈសិ។>
    text <១៣២>
      text <ឥមានិ កិរ មំ តាតោ កស្សបោ អនុសាសតិ>
      text <កមលាសទិសិត្ថិយោ តាយោ ពុជ្ឈេសិ មាណវ។>
    text <១៣៣>
      text <ឧរេ គណ្ឌាយោ ពុជ្ឈេសិ តាយោ ពុជ្ឈេសិ មាណវ>
      text <ឥច្ចានុសាសិ មំ តាតោ យថា មំ អនុកម្បកោ។>
    text <១៣៤>
      text <តស្សាហំ វចនំ នាកំ បិតុ វុទ្ធស្ស សាសនំ>
      text <អរញ្ញេ និម្មនុស្សម្ហិ ស្វជ្ជ ឈាយាមិ ឯកកោ។>
    text <១៣៥>
      text <សោហំ តថា ករិស្សាមិ ធិរត្ថុ ជីវិតេន មេ>
      text <បុន វា តាទិសោ ហេស្សំ មរណំ មេ ភវិស្សតិ។>
    text <១៣៦>
      text <តស្ស តេជំ វីរិយញ្ច ធិតិំ ញត្វា អវដ្ឋិតំ>
      text <សិរសា អគ្គហី បាទេ ឥសិសិង្គំ អលម្ពុសា។>
    text <១៣៧>
      text <មា មេ កុជ្ឈ មហាវីរ មា មេ កុជ្ឈ មហាឥសេ>
      text <មហា អត្ថោ មយា ចិណ្ណោ តិទសានំ យសស្សិនំ>
      text <តយា សំកម្បិតំ អាសិ សព្ពំ ទេវបុរំ តទា។>
    text <១៣៨>
      text <តាវតិំសា ច យេ ទេវា តិទសានញ្ច វាសវោ>
      text <ត្វញ្ច ភទ្ទេ សុខី ហោហិ គច្ឆ កញ្ញេ យថាសុខំ។>
    text <១៣៩>
      text <តស្ស បាទេ គហេត្វាន កត្វា ច នំ បទក្ខិណំ>
      text <អញ្ជលិំ បគ្គហេត្វាន តម្ហា ឋានា អបក្កមិ។>
    text <១៤០>
      text <យោ ច តស្សាសិ បល្លង្កោ សោវណ្ណោ សោបវាហនោ>
      text <សឧត្តរច្ឆទបញ្ញាសោ សហស្សបដិយត្ថតោ>
      text <តមេវ បល្លង្កមារុយ្ហ អគា ទេវាន សន្តិកេ។>
    text <១៤១>
      text <តមោក្កមិវ អាយន្តិំ ជលន្តិំ វិជ្ជុតំ យថា>
      text <បតីតោ សុមនោ វិត្តោ ទេវិន្ទោ អទទា វរំ។>
      text <>
    text <១៤២>
      text <វរញ្ចេ មេ អទោ សក្ក សព្ពភូតានមិស្សរ>
      text <និសិប្បលោភិកា គច្ឆេ ឯតំ សក្ក វរំ វរេតិ។>
    stand <អលម្ពុសាជាតកំ តតិយំ។>
    text <  <
    text <៥២៤។ សង្ខបាលជាតកំ ៤>
    text <១៤៣>
      text <អរិយាវកាសោសិ បសន្ននេត្តោ មញ្ញេ ភវំ បព្ពជិតោ កុលម្ហា>
      text <កថំ នុ វិត្តានិ បហាយ ភោគេ បព្ពជិ និក្ខម្ម ឃរា សបញ្ញ។>
    text <១៤៤>
      text <សយំ វិមានំ នរទេវ ទិស្វា មហានុភាវស្ស មហោរគស្ស>
      text <ទិស្វាន បុញ្ញាន មហាវិបាកំ សទ្ធាយហំ បព្ពជិតោម្ហិ រាជ។>
    text <១៤៥>
      text <ន កាមកាមា ន ភយា ន ទោសា វាចំ មុសា បព្ពជិតា ភណន្តិ>
      text <អក្ខាហិ មេ បុច្ឆិតោ ឯតមត្ថំ សុត្វាន មេ ជាយិហិតិប្បសាទោ។>
    text <១៤៦>
      text <វាណិជ្ជ រដ្ឋាធិប គច្ឆមានោ បថេ អទ្ទសាសិម្ហិ ភោជបុត្តេ>
      text <បវទ្ធកាយំ ឧរគំ មហន្តំ អាទាយ គច្ឆន្តេ បមោទមានេ។>
    text <១៤៧>
      text <សោហំ សមាគម្ម ជនិន្ទ តេហិ បហដ្ឋលោមោ អវចម្ហិ ភីតោ>
      text <កុហិំ អយំ នីយតិ ភីមកាយោ នាគេន កិំ កាហថ ភោជបុត្តា។>
    text <១៤៨>
      text <នាគោ អយំ នីយតិ ភោជនត្ថា បវទ្ធកាយោ ឧរគោ មហន្តោ>
      text <សាទុញ្ច ថូលញ្ច មុទុញ្ច មំសំ ន ត្វំ រសញ្ញាសិ វិទេហបុត្ត។>
    text <១៤៩>
      text <ឥតោ មយំ គន្ត្វា សកំ និកេតំ អាទាយ សត្ថានិ វិកោបយិត្វា>
      text <មំសានិ ភោក្ខាម បមោទមានា មយញ្ហិ វេ សត្តវោ បន្នគានំ។>
    text <១៥០>
      text <សចេ អយំ នីយតិ ភោជនត្ថា បវទ្ធកាយោ ឧរគោ មហន្តោ>
      text <ទទាមិ វោ ពលិពទ្ទានិ សោឡស នាគំ ឥមំ មុញ្ចថ ពន្ធនស្មា។>
    text <១៥១>
      text <អទ្ធា ហិ នោ ភក្ខោ អយំ មនាបោ ពហូ ច នោ ឧរគា ភុត្តបុព្ពា>
      text <ករោម តេ តំ វចនំ អឡារ មិត្តញ្ច នោ ហោហិ វិទេហបុត្ត។>
    text <១៥២>
      text <តទស្សុ តេ ពន្ធនា មោចយិំសុ យំ នត្ថុតោ បដិមោក្កស្ស បាសេ>
      text <មុត្តោ ច សោ ពន្ធនា នាគរាជា បក្កាមិ បាចីនមុខោ មុហុត្តំ។>
    text <១៥៣>
      text <គន្ត្វាន បាចីនមុខោ មុហុត្តំ បុណ្ណេហិ នេត្តេហិ បលោកយី មំ>
      text <តទាស្សហំ បិដ្ឋិតោ អន្វគច្ឆិំ ទសង្គុលិំ អញ្ជលិំ បគ្គហេត្វា។>
    text <១៥៤>
      text <គច្ឆេវ ខោ ត្វំ តរមានរូបោ មា តំ អមិត្តា បុនរគ្គហេសុំ>
      text <ទុក្ខោ ហិ លុទ្ទេហិ បុនា សមាគមោ អទស្សនំ ភោជបុត្តាន គច្ឆ។>
    text <១៥៥>
      text <អគមាសិ សោ រហទំ វិប្បសន្នំ នីលោភាសំ រមណីយំ សុតិត្ថំ>
      text <សមោតតំ ជម្ពុហិ វេតសាហិ បាវេក្ខិ និត្តិណ្ណភយោ បតីតោ។>
    text <១៥៦>
      text <សោ តំ បវិស្ស ន ចិរស្ស នាគោ ទិព្ពេន មេ បាតុរហុំ ជនិន្ទ>
      text <ឧបដ្ឋហី មំ បិតរំវ បុត្តោ ហទយង្គមំ កណ្ណសុខំ ភណន្តោ។>
    text <១៥៧>
      text <ត្វំ មេសិ មាតា ច បិតា អឡារ អព្ភន្តរោ បាណទទោ សហាយោ>
      text <សកញ្ច ឥទ្ធិំ បដិលាភកោស្មិ អឡារ បស្ស មេ និវេសនានិ>
      text <បហូតភក្ខំ ពហុអន្នបានំ មសក្កសារំ វិយ វាសវស្ស។>
    text <១៥៨>
      text <តំ ភូមិភាគេហិ ឧបេតរូបំ អសក្ខរា ចេវ មុទូ សុភា ច>
      text <នីចត្តិណា អប្បរជា ច ភូមិ បាសាទិកា យត្ថ ជហន្តិ សោកំ។>
    text <១៥៩>
      text <អនាវកុលា វេឡុរិយូបនីលា ចតុទ្ទិសំ អម្ពវនំ សុរម្មំ>
      text <បក្កា ច បេសី ច ផលា សុផុល្លា និច្ចោតុកា ធារយន្តី ផលានិ។>
    text <១៦០>
      text <តេសំ វនានំ នរទេវ មជ្ឈេ និវេសនំ ភស្សរសន្និកាសំ>
      text <រជតគ្គឡំ សោវណ្ណមយំ ឧឡារំ ឱភាសតី វិជ្ជុរិវន្តលិក្ខេ។>
    text <១៦១>
      text <មណីមយា សោណ្ណមយា ឧឡារា អនេកចិត្តា សតតំ សុនិម្មិតា>
      text <បរិបូរា កញ្ញាហិ អលង្កតាភិ សុវណ្ណកាយូរធរាហិ រាជ។>
    text <១៦២>
      text <សោ សង្ខបាលោ តរមានរូបោ បាសាទមារុយ្ហ អនោមវណ្ណោ>
      text <សហស្សថម្ភំ អតុលានុភាវំ យត្ថស្ស ភរិយា មហេសី អហោសិ។>
    text <១៦៣>
      text <ឯកា ច នារី តរមានរូបា អាទាយ វេឡុរិយមយំ មហគ្ឃំ>
      text <សុភំ មណិំ ជាតិមន្តូបបន្នំ អចោទិតា អាសនមព្ភិហាសិ។>
    text <១៦៤>
      text <តតោ មំ ឧរគោ ហត្ថេ គហេត្វា និសីទយី បាមុខអាសនស្មិំ>
      text <ឥទមាសនំ អត្រ ភវំ និសីទតុ ភវញ្ហិ មេ អញ្ញតរោ គរូនំ។>
    text <១៦៥>
      text <អញ្ញា ច នារី តរមានរូបា អាទាយ វារិំ ឧបសង្កមិត្វា>
      text <បាទានិ បក្ខាលយី មេ ជនិន្ទ ភរិយាវ ភត្តូ បតិនោ បិយស្ស។>
    text <១៦៦>
      text <អបរា ច នារី តរមានរូបា បគ្គយ្ហ សោវណ្ណមយាយ បាតិយា>
      text <អនេកសូបំ វិវិធំ វិយញ្ជនំ ឧបនាមយី ភត្ត មនុញ្ញរូបំ។>
    text <១៦៧>
      text <តុរិយេហិ មំ ភារត ភុត្តវន្តំ ឧបដ្ឋហុំ ភត្តុ មនោ វិទិត្វា>
      text <តតុត្តរិំ មំ និបតី មហន្តំ ទិព្ពេហិ កាមេហិ អនប្បកេហិ។>
    text <១៦៨>
      text <ភរិយា មមេតា តិសតា អឡារ សព្ពត្តមជ្ឈា បទុមុត្តរាភា>
      text <អឡារ ឯតាស្សុ តេ កាមការា ទទាមិ តេ តា បរិចារយស្សុ។>
    text <១៦៩>
      text <សំវច្ឆរំ ទិព្ពរសានុភុត្វា តទាស្សុហំ ឧត្តរិមជ្ឈភាសិំ>
      text <នាគស្សិទំ កិន្តិ កថញ្ច លទ្ធំ កថជ្ឈគមាសិ វិមានសេដ្ឋំ។>
    text <១៧០>
      text <អធិច្ច លទ្ធំ បរិណាមជំ តេ សយំកតំ ឧទាហុ ទេវេហិ ទិន្នំ>
      text <បុច្ឆាមិ តំ នាគរាជេតមត្ថំ កថជ្ឈគមាសិ វិមានសេដ្ឋំ។>
    text <១៧១>
      text <នាធិច្ច លទ្ធំ ន បរិណាមជំ មេ ន សយំកតំ នាបិ ទេវេហិ ទិន្នំ>
      text <សកេហិ កម្មេហិ អបាបកេហិ បុញ្ញេហិ មេ លទ្ធមិទំ វិមានំ។>
    text <១៧២>
      text <កិំ តេ វតំ កិំ បន ព្រហ្មចរិយំ កិស្ស សុចិណ្ណស្ស អយំ វិបាកោ>
      text <អក្ខាហិ មេ នាគរាជេតមត្ថំ កថំ នុ តេ លទ្ធមិទំ វិមានំ។>
    text <១៧៣>
      text <រាជា អហោសិំ មគធានមិស្សរោ ទុយ្យោធនោ នាម មហានុភាវោ>
      text <សោ ឥត្តរំ ជីវិតំ សំវិទិត្វា អសស្សតំ វិបរិណាមធម្មំ។>
    text <១៧៤>
      text <អន្នញ្ច បានញ្ច បសន្នចិត្តោ សក្កច្ច ទានំ វិបុលំ អទាសិំ>
      text <ឱបានភូតំ មេ ឃរំ តទាសិ សន្តប្បិតា សមណព្រាហ្មណា ច។>
    text <១៧៥>
      text <មាលញ្ច គន្ធញ្ច វិលេបនញ្ច បទីបិយំ យានមុបស្សយញ្ច>
      text <អច្ឆាទនំ សេយ្យមថន្នបានំ សក្កច្ច ទានានិ អទម្ហ តត្ថ។>
    text <១៧៦>
      text <តំ មេ វតំ តំ បន ព្រហ្មចរិយំ តស្ស សុចិណ្ណស្ស អយំ វិបាកោ>
      text <តេនេវ មេ លទ្ធមិទំ វិមានំ បហូតភក្ខំ ពហុអន្នបានំ>
      text <នច្ចេហិ គីតេហិ ចុបេតរូបំ ចិរដ្ឋិតិកំ ន ច សស្សតាយំ។>
    text <១៧៧>
      text <អប្បានុភាវា តំ មហានុភាវំ តេជស្សិនំ ហន្តិ អតេជវន្តោ>
      text <កិមេវ ទាឋាវុធ កិំ បដិច្ច ហត្ថត្ត មាគច្ឆិ វនិព្ពកានំ។>
    text <១៧៨>
      text <ភយំ នុ តេ អន្វគតំ មហន្តំ តេជោ នុ តេ នាន្វគំ ទន្តមូលំ>
      text <កិមេវ ទាឋាវុធ កិំ បដិច្ច កិលេសមាបជ្ជិ វនិព្ពកានំ។>
    text <១៧៩>
      text <ន មេ ភយំ អន្វគតំ មហន្តំ តេជោ ន សក្កា មម តេហិ ហន្តុំ>
      text <សតញ្ច ធម្មានិ សុកិត្តិតានិ សមុទ្ទវេលាវ ទុរច្ចយានិ។>
    text <១៨០>
      text <ចាតុទ្ទសិំ បញ្ចទសិំ អឡារ ឧបោសថំ និច្ចមុបាវសាមិ>
      text <អថាគមុំ សោឡស ភោជបុត្តា រជ្ជុំ គហេត្វាន ទឡ្ហញ្ច បាសំ។>
    text <១៨១>
      text <ភេត្វាន នាសំ អតិកស្ស រជ្ជុំ នយិំសុ មំ សម្បរិគយ្ហ លុទ្ទា>
      text <ឯតាទិសំ ទុក្ខមហំ តិតិក្ខំ ឧបោសថំ អប្បដិកោបយន្តោ។>
    text <១៨២>
      text <ឯកាយនេ តំ បថេ អទ្ទសំសុ ពលេន វណ្ណេន ចុបេតរូបំ>
      text <សិរិយា បញ្ញាយ ច ភាវិតោសិ កិំ បត្ថយំ នាគ តបោ ករោសិ។>
    text <១៨៣>
      text <ន បុត្តហេតូ ន ធនស្ស ហេតុ ន អាយុនោ ចាបិ អឡារ ហេតុ>
      text <មនុស្សយោនិំ អភិបត្ថយានោ តស្មា បរក្កម្ម តបោ ករោមិ។>
    text <១៨៤>
      text <ត្វំ លោហិតក្ខោ វិហតន្តរំសោ អលង្កតោ កប្បិតកេសមស្សុ>
      text <សុរោសិតោ លោហិតចន្ទនេន គន្ធព្ពរាជាវ ទិសា បភាសសិ។>
    text <១៨៥>
      text <ទេវិទ្ធិបត្តោសិ មហានុភាវោ សព្ពេហិ កាមេហិ សមង្គិភូតោ>
      text <បុច្ឆាមិ តំ នាគរាជេតមត្ថំ សេយ្យោ ឥតោ កេន មនុស្សលោកោ។>
    text <១៨៦>
      text <អឡារ នាញ្ញត្រ មនុស្សលោកា សុទ្ធី វ សំវិជ្ជតិ សំយមោ វា>
      text <អហញ្ច លទ្ធាន មនុស្សយោនិំ កាហាមិ ជាតិមរណស្ស អន្តំ។>
    text <១៨៧>
      text <សំវច្ឆរោ មេ វសតោ តវន្តិកេ អន្នេន បានេន ឧបដ្ឋិតោស្មិ>
      text <អាមន្តយិត្វាន បលេមិ នាគ ចិរប្បវុដ្ឋោស្មិ អហំ ជនិន្ទ។>
    text <១៨៨>
      text <បុត្តា ច ទារា អនុជីវិនោ ច និច្ចានុសិដ្ឋា ឧបតិដ្ឋតេ តំ>
      text <កច្ចិន្នុ តំ នាភិសបិត្ថ កោចិ បិយញ្ហិ មេ ទស្សនំ តុយ្ហំ អឡារ។>
    text <១៨៩>
      text <យថាបិ មាតូ ច បិតូ អគារេ បុត្តោ បិយោ បដិវិហិតោ វសេយ្យ>
      text <តតោបិ មយ្ហំ ឥធមេវ សេយ្យោ ចិត្តញ្ហិ តេ នាគ មយី បសន្នំ។>
    text <១៩០>
      text <មណី មមំ វិជ្ជតិ លោហិតង្កោ ធនាហរោ មណិរតនំ ឧឡារំ>
      text <អាទាយ ត្វំ គច្ឆ សកំ និកេតំ លទ្ធា ធនំ តំ មណិមោស្សជស្សុ។>
    text <១៩១>
      text <ទិដ្ឋា មយា មានុសកាបិ កាមា អសស្សតា វិបរិណាមធម្មា>
      text <អាទីនវំ កាមគុណេសុ ទិស្វា សទ្ធាយហំ បព្ពជិតោម្ហិ រាជ។>
    text <១៩២>
      text <ទុមប្ផលានីវ បតន្តិ មាណវា ទហរា ច វុទ្ធា ច សរីរភេទា>
      text <ឯតម្បិ ទិស្វា បព្ពជិតោម្ហិ រាជ អបណ្ណកំ សាមញ្ញមេវ សេយ្យោ។>
    text <១៩៣>
      text <អទ្ធា ហវេ សេវិតព្ពា សបញ្ញា ពហុស្សុតា យេ ពហុឋានចិន្តិនោ>
      text <នាគញ្ច សុត្វាន តវញ្ចឡារ កាហាមិ បុញ្ញានិ អនប្បកានិ។>
    text <១៩៤>
      text <អទ្ធា ហវេ សេវិតព្ពា សបញ្ញា ពហុស្សុតា យេ ពហុឋានចិន្តិនោ>
      text <នាគញ្ច សុត្វាន មមញ្ច រាជ ករោហិ បុញ្ញានិ អនប្បកានីតិ។>
    stand <សង្ខបាលជាតកំ ចតុត្ថំ។>
    text <  <
    text <៥២៥។ ចូឡសុតសោមជាតកំ ៥>
    text <១៩៥>
      text <អាមន្តយាមិ និគមំ មិត្តាមច្ចេ បរិស្សជេ>
      text <សិរស្មិំ បលិតំ ជាតំ បព្ពជ្ជំ ទានិ រោចហំ។>
    text <១៩៦>
      text <អភុម្មេ កថំ នុ ភណសិ សល្លំ មេ ទេវ ឧរសិ កប្បេសិ>
      text <សត្តសតា តេ ភរិយា កថំ នុ តេ តា ភវិស្សន្តិ។>
    text <១៩៧>
      text <បញ្ញាយិហិន្តិ ឯតា ទហរា អញ្ញម្បិ តា គមិស្សន្តិ>
      text <សគ្គញ្ចស្ស បត្ថយានោ តេន អហំ បព្ពជិស្សាមិ។>
    text <១៩៨>
      text <ទុល្លទ្ធំ មេ អាសិ សុតសោម យស្ស តេ ហោមហំ មាតា>
      text <យំ មេ វិលបន្តិយា អនបេក្ខោ បព្ពជសិ ទេវ។>
    text <១៩៩>
      text <ទុល្លទ្ធំ មេ អាសិ សុតសោម យំ តំ អហំ វិជាយិស្សំ>
      text <យំ មេ វិលបន្តិយា អនបេក្ខោ បព្ពជសិ ទេវ។>
    text <២០០>
      text <កោ នាមេសោ ធម្មោ សុតសោម កា ច នាម បព្ពជ្ជា>
      text <យំ នោ អម្ហេ ជិណ្ណេ អនបេក្ខោ បព្ពជសិ ទេវ។>
    text <២០១>
      text <បុត្តាបិ តុយ្ហំ ពហវោ ទហរា អប្បត្តយោព្ពនា>
      text <មញ្ជូ តេបិ តំ អបស្សន្តា មញ្ញេ ទុក្ខំ និគច្ឆន្តិ។>
    text <២០២>
      text <បុត្តេហិ ច មេ ឯតេហិ ទហរេហិ អប្បត្តយោព្ពនេហិ>
      text <មញ្ជូហិ សព្ពេហិបិ តុម្ហេហិ ចិរម្បិ ឋត្វា វិនាសភាវោ។>
    text <២០៣>
      text <ឆិន្នំ នុ តុយ្ហំ ហទយំ អទុ តេ ករុណា ច នត្ថិ អម្ហេសុ>
      text <យំ នោ វិកន្ទន្តិយោ អនបេក្ខោ បព្ពជសិ ទេវ។>
    text <២០៤>
      text <ន ច មយ្ហំ ឆិន្នំ ហទយំ អត្ថិ ករុណាបិ មយ្ហំ តុម្ហេសុ>
      text <សគ្គញ្ច បត្ថយានោ តេន អហំ បព្ពជិស្សាមិ។>
    text <២០៥>
      text <ទុល្លទ្ធំ មេ អាសិ សុតសោម យស្ស តេ អហំ ភរិយា>
      text <យំ មេ វិលបន្តិយា អនបេក្ខោ បព្ពជសិ ទេវ។>
    text <២០៦>
      text <ទុល្លទ្ធំ មេ អាសិ សុតសោម យស្ស តេ អហំ ភរិយា>
      text <យំ មេ កុច្ឆិបដិសន្ធិំ អនបេក្ខោ បព្ពជសិ ទេវ។>
    text <២០៧>
      text <បរិបក្កោ មេ គព្ភោ កុច្ឆិគតោ យាវ នំ វិជាយាមិ>
      text <មាហំ ឯកា វិធវា បច្ឆា ទុក្ខានិ អទ្ទក្ខិំ។>
    text <២០៨>
      text <បរិបក្កោ តេ គព្ភោ កុច្ឆិគតោ ឥង្ឃ ត្វំ វិជាយស្សុ>
      text <បុត្តំ អនោមវណ្ណំ តំ ហិត្វា បព្ពជិស្សាមិ។>
    text <២០៩>
      text <មា ត្វំ ចន្ទេ រុទិ មា សោចិ វនតិមិរមត្តក្ខិ>
      text <អារោហ វរបាសាទំ អនបេក្ខោ អហំ គមិស្សាមិ។>
    text <២១០>
      text <កោ តំ អម្ម កោបេសិ កិំ រោទសិ បេក្ខសិ ច មំ ពាឡ្ហំ>
      text <កំ អវជ្ឈំ ឃាតេមិ ញាតីនំ ឧទិក្ខមានានំ។>
    text <២១១>
      text <ន ហិ សោ សក្កា ហន្តុំ វិជិតាវី យោ មំ តាត កោបេសិ>
      text <បិតា តេ មំ តាត អវច អនបេក្ខោ អហំ គមិស្សាមិ។>
    text <២១២>
      text <យោហំ បុព្ពេ និយ្យាមិ ឧយ្យានំ មត្តកុញ្ជរេ ច យោធេមិ>
      text <សុតសោមេ បព្ពជិតេ កថំ នុ ទានិ ករិស្សាមិ។>
    text <២១៣>
      text <មាតុច្ច មេ រុទន្ត្យា ជេដ្ឋស្ស ច ភាតុនោ អកាមស្ស>
      text <ហត្ថេបិ តេ គហេស្សំ ន ហិ គច្ឆសិ នោ អកាមានំ។>
    text <២១៤>
      text <ឧដ្ឋេហិ ត្វំ ធាតិ ឥមំ កុមារំ រមេហិ អញ្ញត្ថ>
      text <មា មេ បរិបន្ថមកាសិ សគ្គំ មម បត្ថយានស្ស។>
    text <២១៥>
      text <យំ នូនិមំ ទទេយ្យំ បភង្ករំ កោ នុ មេ ឥមិនាត្ថោ>
      text <សុតសោមេ បព្ពជិតេ កិំ នុ មេនំ ករិស្សាមិ។>
    text <២១៦>
      text <កោសោ ច តុយ្ហំ វិបុលោ កោដ្ឋាគារញ្ច តុយ្ហំ បរិបូរំ>
      text <បថវី ច តុយ្ហំ វិជិតា រមស្សុ មា បព្ពជិ ទេវ។>
    text <២១៧>
      text <កោសោ ច មយ្ហំ វិបុលោ កោដ្ឋាគារញ្ច មយ្ហំ បរិបូរំ>
      text <បថវី ច មយ្ហំ វិជិតា តំ ហិត្វា បព្ពជិស្សាមិ។>
    text <២១៨>
      text <មយ្ហម្បិ ធនំ បហូតំ សង្ខាតុំ នោបិ ទេវ សក្កោមិ>
      text <តំ តេ ទទាមិ សព្ពម្បិ រមស្សុ មា បព្ពជិ ទេវ។>
    text <២១៩>
      text <ជានាមិ ធនំ បហូតំ កុលវទ្ធន បូជិតោ តយា ចស្មិ>
      text <សគ្គញ្ច បត្ថយានោ តេន អហំ បព្ពជិស្សាមិ។>
    text <២២០>
      text <ឧក្កណ្ឋិតោស្មិ ពាឡ្ហំ អរតិ មំ សោមទត្ត អាវិសតិ>
      text <ពហុកាបិ មេ អន្តរាយា អជ្ជេវាហំ បព្ពជិស្សាមិ។>
    text <២២១>
      text <ឥទញ្ច តុយ្ហំ រុចិតំ សុតសោម អជ្ជេវ ទានិ ត្វំ បព្ពជ>
      text <អហម្បិ បព្ពជិស្សាមិ ន ឧស្សហេ តយា វិនា អហំ ឋាតុំ។>
    text <២២២>
      text <ន ហិ សក្កា បព្ពជិតុំ នគរេ ន ហិ បច្ចតិ ជនបទេ ច>
      text <សុតសោមេ បព្ពជិតេ កថំ នុ ទានិ ករិស្សាម។>
    text <២២៣>
      text <ឧបនីយតិទំ មញ្ញេ បរិត្តំ ឧទកំវ ចង្កវារម្ហិ>
      text <ឯវំ សុបរិត្តកេ ជីវិតេ ន ច បមជ្ជិតុំ កាលោ។>
    text <២២៤>
      text <ឧបនីយតិទំ មញ្ញេ បរិត្តំ ឧទកំវ ចង្កវារម្ហិ>
      text <ឯវំ សុបរិត្តកេ ជីវិតេ អន្ធពាលា បមជ្ជន្តិ។>
    text <២២៥>
      text <តេ វឌ្ឍយន្តិ និរយំ តិរច្ឆានយោនិញ្ច បេត្តិវិសយញ្ច>
      text <តណ្ហាយ ពន្ធនពទ្ធា វឌ្ឍេន្តិ អសុរកាយំ។>
    text <២២៦>
      text <ឩហញ្ញតេ រជគ្គំ អវិទូរេ បុព្ពកម្ហិ ច បាសាទេ>
      text <មញ្ញេ នោ កេសា ឆិន្នា យសស្សិនោ ធម្មរាជស្ស។>
    text <២២៧>
      text <អយមស្ស បាសាទោ សោវណ្ណ បុប្ផមាល្យវីតិកិណ្ណោ>
      text <យហិ មនុវិចរិ រាជា បរិកិណ្ណោ ឥត្ថាគារេហិ។>
    text <២២៨>
      text <អយមស្ស បាសាទោ សោវណ្ណបុប្ផមាល្យវីតិកិណ្ណោ>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២២៩>
      text <ឥទមស្ស កូដាគារំ សោវណ្ណបុប្ផមាល្យវីតិកិណ្ណំ>
      text <យហិមនុវិចរិ រាជា បរិកិណ្ណោ ឥត្ថាគារេហិ។>
    text <២៣០>
      text <ឥទមស្ស កូដាគារំ សោវណ្ណ បុប្ផមាល្យវីតិកិណ្ណំ>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២៣១>
      text <អយមស្ស អសោកវនិកា សុបុប្ផិតា សព្ពកាលិកា រម្មា>
      text <យហិមនុវិចរិ រាជា បរិកិណ្ណោ ឥត្ថាគារេហិ។>
    text <២៣២>
      text <អយមស្ស អសោកវនិកា សុបុប្ផិតា សព្ពកាលិកា រម្មា>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២៣៣>
      text <ឥទមស្ស ឧយ្យានំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ឥត្ថាគារេហិ។>
    text <២៣៤>
      text <ឥទមស្ស ឧយ្យានំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២៣៥>
      text <ឥទមស្ស កណិការវនំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ឥត្ថាគារេហិ។>
    text <២៣៦>
      text <ឥទមស្ស កណិការវនំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២៣៧>
      text <ឥទមស្ស បាដលិវនំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ឥត្ថាគារេហិ។>
    text <២៣៨>
      text <ឥទមស្ស បាដលិវនំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២៣៩>
      text <ឥទមស្ស អម្ពវនំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ឥត្ថាគារេហិ។>
    text <២៤០>
      text <ឥទមស្ស អម្ពវនំ សុបុប្ផិតំ សព្ពកាលិកំ រម្មំ>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២៤១>
      text <អយមស្ស បោក្ខរណី សញ្ឆន្នា អណ្ឌជេហិ វីតិកិណ្ណា>
      text <យហិមនុវិចរិ រាជា បរិកិណ្ណោ ឥត្ថាគារេហិ។>
    text <២៤២>
      text <អយមស្ស បោក្ខរណី សញ្ឆន្នា អណ្ឌជេហិ វីតិកិណ្ណា>
      text <យហិមនុវិចរិ រាជា បរិកិណ្ណោ ញាតិសង្ឃេន។>
    text <២៤៣>
      text <រាជា វោ ខោ បព្ពជិតោ សុតសោមោ រជ្ជំ ឥមំ បហត្វាន>
      text <កាសាយវត្ថវសនោ នាគោវ ឯកកោ ចរតិ។>
    text <២៤៤>
      text <មាស្សុ បុព្ពេ រតិកីឡិតានិ ហសិតានិ ច អនុស្សរិត្ថ>
      text <មា វោ កាមា ហនិំសុ រម្មំ ហិ សុទស្សនំ នគរំ។>
    text <២៤៥>
      text <មេត្តចិត្តញ្ច ភាវេថ អប្បមាណំ ទិវា ច រត្តោ ច>
      text <អគច្ឆិត្ថ ទេវបុរ អាវាសំ បុញ្ញកម្មិនន្តិ។>
      text <សុវបណ្ឌិតជម្ពុកកុណ្ឌលិនោ វរកញ្ញមលម្ពុសជាតកញ្ច>
      text <បវរុត្តមសង្ខសិរីវ្ហយកោ សុតសោមអរិន្ធមរាជវរោ។>
    stand <ចូឡសុតសោមជាតកំ បញ្ចមំ។>
    stand <ចត្តាលីសនិបាតំ និដ្ឋិតំ។>
    text <តស្សុទ្ទានំ>
