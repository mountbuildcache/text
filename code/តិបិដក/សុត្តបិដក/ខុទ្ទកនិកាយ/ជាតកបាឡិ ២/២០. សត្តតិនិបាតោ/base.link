text <២០។ សត្តតិនិបាតោ>
  text <  <
  text <៥៣១។ កុសជាតកំ ១>
  text <១>
    text <ឥទំ តេ រដ្ឋំ សធនំ សយោគ្គំ សកាយុរំ សព្ពកាមូបបន្នំ>
    text <ឥទំ តេ រជ្ជំ អនុសាស អម្ម គច្ឆាមហំ យត្ថ បិយា បភាវតី។>
  text <២>
    text <អនុជ្ជុភូតេន ហរំ មហន្តំ ទិវា ច រត្តោ ច និសីថកាលេ>
    text <បដិគច្ឆ ត្វំ ខិប្បំ កុសាវតិំ កុស និច្ឆាមិ ទុព្ពណ្ណមហំ វសន្តំ។>
  text <៣>
    text <នាហំ គមិស្សាមិ ឥតោ កុសាវតិំ បភាវតី វណ្ណបលោភិតោ តវ>
    text <រមាមិ មទ្ទស្ស និកេតរម្មេ ហិត្វាន រដ្ឋំ តវ ទស្សនេ រតោ។>
  text <៤>
    text <បភាវតី វណ្ណបលោភិតោ តវ សម្មូឡ្ហរូបោ វិចរាមិ មេទិនិំ>
    text <ទិសំ ន ជានាមិ កុតោម្ហិ អាគតោ តយម្ហិ មត្តោ មិគមន្ទលោចនេ។>
  text <៥>
    text <សុវណ្ណចីរវសនេ ជាតរូបសុមេខលេ>
    text <សុស្សោណិ តវ កាមា ហិ នាហំ រជ្ជេន មត្ថិកោ។>
  text <៦>
    text <អព្ភូតិ តស្ស ភោ ហោតិ យោ អនិច្ឆន្តមិច្ឆតិ>
    text <អកាមំ រាជ កាមេសិ អកន្តំ កន្តុ មិច្ឆសិ។>
  text <៧>
    text <អកាមំ វា សកាមំ វា យោ នរោ លភតេ បិយំ>
    text <លាភមេត្ថ បសំសាម អលាភោ តត្ថ បាបកោ។>
  text <៨>
    text <បាសាណសារំ ខណសិ កណិការស្ស ទារុនា>
    text <វាតំ ជាលេន ពាធេសិ យោ អនិច្ឆន្តមិច្ឆសិ។>
  text <៩>
    text <បាសាណោ នូន តេ ហទយេ ឱហិតោ មុទុលក្ខណេ>
    text <យោ តេ សាតំ ន វិន្ទាមិ តិរោជនបទាគតោ។>
  text <១០>
    text <យទា មំ ភកុដិំ កត្វា រាជបុត្តី ឧទិក្ខតិ>
    text <អាឡារិកោ តទា ហោមិ រញ្ញោ មទ្ទស្សន្តេបុរេ។>
  text <១១>
    text <យទា ឧម្ហយមានា មំ រាជបុត្តី ឧទិក្ខតិ>
    text <នាឡារិកោ តទា ហោមិ រាជា ហោមិ តទា កុសោ។>
  text <១២>
    text <សចេ ហិ វចនំ សច្ចំ នេមិត្តានំ ភវិស្សតិ>
    text <នេវ មេ ត្វំ បតី អស្ស កាមំ ឆិន្ទន្តុ សត្តធា។>
  text <១៣>
    text <សចេ ហិ វចនំ សច្ចំ អញ្ញេសំ យទិ វា មមំ>
    text <នេវ តុយ្ហំ បតី អត្ថិ អញ្ញោ សីហស្សរា កុសា។>
  text <១៤>
    text <នេក្ខំ គីវំ តេ ការេស្សំ បត្វា ខុជ្ជេ កុសាវតិំ>
    text <សចេ មំ នាគនាសូរូ ឱលោកេយ្យ បភាវតី។>
  text <១៥>
    text <នេក្ខំ គីវំ តេ ការេស្សំ បត្វា ខុជ្ជេ កុសាវតិំ>
    text <សចេ មំ នាគនាសូរូ អាលបេយ្យ បភាវតី។>
  text <១៦>
    text <នេក្ខំ គីវំ តេ ការេស្សំ បត្វា ខុជ្ជេ កុសាវតិំ>
    text <សចេ មំ នាគនាសូរូ ឧម្ហាយេយ្យ បភាវតី។>
  text <១៧>
    text <នេក្ខំ គីវំ តេ ការេស្សំ បត្វា ខុជ្ជេ កុសាវតិំ>
    text <សចេ មំ នាគនាសូរូ បម្ហាយេយ្យ បភាវតី។>
  text <១៨>
    text <នេក្ខំ គីវំ តេ ការេស្សំ បត្វា ខុជ្ជេ កុសាវតិំ>
    text <សចេ មេ នាគនាសូរូ បាណីហិ ឧបសម្ផុសេ។>
  text <១៩>
    text <ន ហិ នូនាយំ រាជបុត្តី កុសេ សាតម្បិ វិន្ទតិ>
    text <អាឡារិកេ ភតេ បោសេ វេតនេន អនត្ថិកេ។>
  text <២០>
    text <ន ហិ នូនាយំ សា ខុជ្ជា លភតិ ជិវ្ហាយ ឆេទនំ>
    text <សុនិសិតេន សត្ថេន ឯវំ ទុព្ភាសិតំ ភណំ។>
  text <២១>
    text <មា នំ រូបេន បាមេសិ អារោហេន បភាវតិ>
    text <មហាយសោតិ កត្វាន ករស្សុ រុចិរេ បិយំ។>
  text <២២>
    text <មា នំ រូបេន បាមេសិ អារោហេន បភាវតិ>
    text <មហទ្ធនោតិ កត្វាន ករស្សុ រុចិរេ បិយំ។>
  text <២៣>
    text <មា នំ រូបេន បាមេសិ អារោហេន បភាវតិ>
    text <មហព្ពលោតិ កត្វាន ករស្សុ រុចិរេ បិយំ។>
  text <២៤>
    text <មា នំ រូបេន បាមេសិ អារោហេន បភាវតិ>
    text <មហារដ្ឋោតិ កត្វាន ករស្សុ រុចិរេ បិយំ។>
  text <២៥>
    text <មា នំ រូបេន បាមេសិ អារោហេន បភាវតិ>
    text <មហារាជាតិ កត្វាន ករស្សុ រុចិរេ បិយំ។>
  text <២៦>
    text <មា នំ រូបេន បាមេសិ អារោហេន បភាវតិ>
    text <សីហស្សរោតិ កត្វាន ករស្សុ រុចិរេ បិយំ។>
  text <២៧>
    text <មា នំ រូបេន បាមេសិ អារោហេន បភាវតិ>
    text <វគ្គុស្សរោតិ កត្វាន ករស្សុ រុចិរេ បិយំ។>
  text <២៨>
    text <មា នំ រូបេន បាមេសិ អារោហេន បភាវតិ>
    text <ពិន្ទុស្សរោតិ កត្វាន ករស្សុ រុចិរេ បិយំ។>
  text <២៩>
    text <មា នំ រូបេន បាមេសិ អារោហេន បភាវតិ>
    text <មញ្ជុស្សរោតិ កត្វាន ករស្សុ រុចិរេ បិយំ។>
  text <៣០>
    text <មា នំ រូបេន បាមេសិ អារោហេន បភាវតិ>
    text <មធុស្សរោតិ កត្វាន ករស្សុ រុចិរេ បិយំ។>
  text <៣១>
    text <មា នំ រូបេន បាមេសិ អារោហេន បភាវតិ>
    text <សតសិប្បោតិ កត្វាន ករស្សុ រុចិរេ បិយំ។>
  text <៣២>
    text <មា នំ រូបេន បាមេសិ អារោហេន បភាវតិ>
    text <ខត្តិយោតិបិ កត្វាន ករស្សុ រុចិរេ បិយំ។>
  text <៣៣>
    text <មា នំ រូបេន បាមេសិ អារោហេន បភាវតិ>
    text <កុសរាជាតិ កត្វាន ករស្សុ រុចិរេ បិយំ។>
  text <៣៤>
    text <ឯតេ នាគា ឧបត្ថទ្ធា សព្ពេ តិដ្ឋន្តិ វម្មិតា>
    text <បុរា មទ្ទន្តិ បាការំ អានេន្តេតំ បភាវតិំ។>
  text <៣៥>
    text <សត្ត ពិលេ ករិត្វាន អហមេតំ បភាវតិំ>
    text <ខត្តិយានំ បទស្សាមិ យេ មំ ហន្តុំ ឥធាគតា។>
  text <៣៦>
    text <អវុដ្ឋហិ រាជបុត្តី សាមា កោសេយ្យវាសិនី>
    text <អស្សុបុណ្ណេហិ នេត្តេហិ ទាសីគណបុរក្ខតា។>
  text <៣៧>
    text <តំ នូន កក្កូបនិសេវិតំ មុខំ អាទាសទន្តាថរុបច្ចវេក្ខិតំ>
    text <សុភំ សុនេត្តំ វិរជំ អនង្គណំ ឆុទ្ធំ វនេ ឋស្សតិ ខត្តិយេហិ។>
  text <៣៨>
    text <តេ នូន មេ អសិតេ វេល្លិតគ្គេ កេសេ មុទូ ចន្ទនសារលិត្តេ>
    text <សមាកុលេ សីវថិកាយ មជ្ឈេ បាទេហិ គិជ្ឈា បរិកឌ្ឍិស្សន្តិ។>
  text <៣៩>
    text <តា នូន មេ តម្ពនខា សុលោមា ពាហា មុទូ ចន្ទនសារលិត្តា>
    text <ឆិន្នា វនេ ឧជ្ឈិតា ខត្តិយេហិ គយ្ហ ធង្កោ គច្ឆតិ យេន កាមំ។>
  text <៤០>
    text <តេ នូន តាលូបនិភេ អលម្ពេ និសេវិតេ កាសិកចន្ទនេន>
    text <ថនេសុ មេ លម្ពិស្សតិ សិង្គាលោ មាតូវ បុត្តោ តរុណោ តនូជោ។>
  text <៤១>
    text <តំ នូន សោណិំ បុថុលំ សុកោដ្ដិតំ និសេវិតំ កញ្ចនមេខលាហិ>
    text <ឆិន្នំ វនេ ខត្តិយេហី អវត្ថំ សិង្គាលសង្ឃា បរិកឌ្ឍិស្សន្តិ។>
  text <៤២>
    text <សោណា ធង្កា សិង្គាលា ច យេ ចញ្ញេ សន្តិ ទាឋិនោ>
    text <អជរា នូន ហេស្សន្តិ ភក្ខយិត្វា បភាវតិំ។>
  text <៤៣>
    text <សចេ មំសានិ ហរិំសុ ខត្តិយា ទូរគាមិនោ>
    text <អដ្ឋីនិ អម្ម យាចិត្វា អនុបថេ ទហាថ នំ។>
  text <៤៤>
    text <ខេត្តានិ អម្ម ការេត្វា កណិការេត្ថ រោបយ>
    text <យទា តេ បុប្ផិតា អស្សុ ហេមន្តានំ ហិមច្ចយេ>
    text <សរេយ្យាថ មមំ អម្ម ឯវំវណ្ណា បភាវតី។>
  text <៤៥>
    text <តស្សា មាតា ឧទដ្ឋាសិ ខត្តិយា ទេវវណ្ណិនី>
    text <ទិស្វា អសិញ្ច សូនញ្ច រញ្ញោ មទ្ទស្សន្តេបុរេ។>
  text <៤៦>
    text <ឥមិនា នូន អសិនា សុសញ្ញំ តនុមជ្ឈិមំ>
    text <ធីតរំ មទ្ទ ហន្ត្វាន ខត្តិយានំ បទស្សសិ។>
  text <៤៧>
    text <ន មេ អកាសិ វចនំ អត្ថកាមាយ បុត្តិកេ>
    text <សាជ្ជ លោហិតសញ្ឆន្នា គច្ឆសិ យមសាធនំ។>
  text <៤៨>
    text <ឯវមាបជ្ជតី បោសោ បាបិយញ្ច និគច្ឆតិ>
    text <យោ វេ ហិតានំ វចនំ ន ករោតិ អត្ថទស្សិនំ។>
  text <៤៩>
    text <សចេ ច អជ្ជ ធារេសិ កុមារំ ចារុទស្សនំ>
    text <កុសេន ជាតំ ខត្តិយំ សុវណ្ណមណិមេខលំ>
    text <បូជិតំ ញាតិសង្ឃេហិ ន គច្ឆសិ យមក្ខយំ។>
  text <៥០>
    text <យត្ថស្សុ ភេរី នទតិ កុញ្ជរោ ច និកូជតិ>
    text <ខត្តិយានំ កុលេ ភទ្ទេ កិំ នុ សុខតរំ តតោ។>
  text <៥១>
    text <អស្សោ ច សិសតិ ទ្វារេ កុមារោ ឧបរោទតិ>
    text <ខត្តិយានំ កុលេ ភទ្ទេ កិំ នុ សុខតរំ តតោ។>
  text <៥២>
    text <មយូរកោញ្ចាភិរុទេ កោកិលាភិនិកូជិតេ>
    text <ខត្តិយានំ កុលេ ភទ្ទេ កិំ នុ សុខតរំ តតោ។>
  text <៥៣>
    text <កហំ នុ សោ សត្តុមទ្ទនោ បររដ្ឋប្បមទ្ទនោ>
    text <កុសោ សោឡារបញ្ញាណោ យោ នោ ទុក្ខា បមោចយេ។>
  text <៥៤>
    text <ឥធេវ សោ សត្តុមទ្ទនោ បររដ្ឋប្បមទ្ទនោ>
    text <កុសោ សោឡារបញ្ញាណោ យោ តេ សព្ពេ វធិស្សតិ។>
  text <៥៥>
    text <ឧម្មត្តិកា នុ ភណសិ អន្ធពាលា បភាសសិ>
    text <កុសោ ចេ អាគតោ អស្ស កិំ ន ជានេមុ តំ មយំ។>
  text <៥៦>
    text <ឯសោ អាឡារិកោ បោសោ កុមារីបុរមន្តរេ>
    text <ទឡ្ហំ កត្វាន សំវេល្លិំ កុម្ភិំ ធោវតិ ឱណតោ។>
  text <៥៧>
    text <វេណី ត្វមសិ ចណ្ឌាលី អទូសិ កុលគន្ធិនី>
    text <កថំ មទ្ទកុលេ ជាតា ទាសំ កយិរាសិ កាមុកំ។>
  text <៥៨>
    text <នម្ហិ វេណី ន ចណ្ឌាលី ន ចម្ហិ កុលគន្ធិនី>
    text <ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។>
  text <៥៩>
    text <យោ ព្រាហ្មណសហស្សានិ សទា ភោជេតិ វីសតិំ>
    text <ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។>
  text <៦០>
    text <យស្ស នាគសហស្សានិ សទា យោជេន្តិ វីសតិំ>
    text <ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។>
  text <៦១>
    text <យស្ស អស្សសហស្សានិ សទា យោជេន្តិ វីសតិំ>
    text <ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។>
  text <៦២>
    text <យស្ស រថសហស្សានិ សទា យោជេន្តិ វីសតិំ>
    text <ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។>
    text <យស្ស ឧសភសហស្សានិ សទា យោជេន្តិ វីសតិំ>
    text <ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។>
  text <៦៣>
    text <យស្ស ធេនុសហស្សានិ សទា ទុហន្តិ វីសតិំ>
    text <ឱក្កាកបុត្តោ ភទ្ទន្តេ ត្វំ នុ ទាសោតិ មញ្ញសិ។>
  text <៦៤>
    text <តគ្ឃ តេ ទុក្កដំ ពាលេ យំ ខត្តិយំ មហព្ពលំ>
    text <នាគំ មណ្ឌូកវណ្ណេន ន នំ អក្ខាសិធាគតំ។>
  text <៦៥>
    text <អបរាធំ មហារាជ ត្វំ នោ ខម រថេសភ>
    text <យំ តំ អញ្ញាតវេសេន នាញ្ញាសិម្ហា ឥធាគតំ។>
  text <៦៦>
    text <មាទិសស្ស ន តំ ឆន្នំ យោហំ អាឡារិកោ ភវេ>
    text <ត្វញ្ញេវ មេ បសីទស្សុ នត្ថិ តេ ទេវ ទុក្កដំ។>
  text <៦៧>
    text <គច្ឆ ពាលេ ខមាបេហិ កុសរាជំ មហព្ពលំ>
    text <ខមាបិតោ កុសោ រាជា សោ តេ ទស្សតិ ជីវិតំ។>
  text <៦៨>
    text <បិតុស្ស វចនំ សុត្វា ទេវវណ្ណី បភាវតី>
    text <សិរសា អគ្គហី បាទេ កុសរាជំ មហព្ពលំ។>
  text <៦៩>
    text <យាមា រត្យោ អតិក្កន្តា តាមា ទេវ តយា វិនា>
    text <វន្ទេ តេ សិរសា បាទេ មា មេ កុជ្ឈំ រថេសភ។>
  text <៧០>
    text <សព្ពំ តេ បដិជានាមិ មហារាជ សុណោហិ មេ>
    text <ន ចាបិ អប្បិយំ តុយ្ហំ ករេយ្យាមិ អហំ បុន។>
  text <៧១>
    text <ឯវំ ចេ យាចមានាយ វចនំ មេ ន កាហសិ>
    text <ឥទានិ មំ តាតោ ហន្ត្វា ខត្តិយានំ បទស្សតិ។>
  text <៧២>
    text <ឯវំ តេ យាចមានាយ កិំ ន កាហាមិ តេ វចោ>
    text <វិកុទ្ធោ ត្យស្មិ កល្យាណិ មា ត្វំ ភាយិ បភាវតិ។>
  text <៧៣>
    text <សព្ពំ តេ បដិជានាមិ រាជបុត្តិ សុណោហិ មេ>
    text <ន ចាបិ អប្បិយំ តុយ្ហំ ករេយ្យាមិ អហំ បុន។>
  text <៧៤>
    text <តវ កាមា ហិ សុស្សោណិ បហុ ទុក្ខំ តិតិក្ខិសំ>
    text <ពហុំ មទ្ទកុលំ ហន្ត្វា នយិតុំ តំ បភាវតិ។>
  text <៧៥>
    text <យោជយន្តុ រថេ អស្សេ នានាចិត្តេ សមាហិតេ>
    text <អថ ទក្ខថ មេ វេគំ វិធមន្តស្ស សត្តវោ។>
  text <៧៦>
    text <តញ្ច តត្ថ ឧទិក្ខិំសុ រញ្ញោ មទ្ទស្សន្តេបុរេ>
    text <វិជម្ភមានំ សីហំវ ផោដេន្តំ ទិគុណំ ភុជំ។>
  text <៧៧>
    text <ហត្ថិក្ខន្ធញ្ច អារុយ្ហ អារោបេត្វា បភាវតិំ>
    text <សង្គាមំ ឱតរិត្វាន សីហនាទំ នទី កុសោ។>
  text <៧៨>
    text <តស្ស តំ នទតោ សុត្វា សីហស្សេវិតរេ មិគា>
    text <ខត្តិយា វិបលាយិំសុ កុសសទ្ទភយដ្ដិតា។>
  text <៧៩>
    text <ហត្ថារោហា អនីកដ្ឋា រថិកា បត្តិការកា>
    text <អញ្ញមញ្ញស្ស ឆិន្ទន្តិ កុសសទ្ទភយដ្ដិតា។>
  text <៨០>
    text <តស្មិំ សង្គាមសីសស្មិំ បស្សិត្វា ហដ្ឋ មានសោ>
    text <កុសស្ស រញ្ញោ ទេវិន្ទោ អទា វេរោចនំ មណិំ។>
  text <៨១>
    text <សោ តំ វិជិត្វា សង្គាមំ លទ្ធា វេរោចនំ មណិំ>
    text <ហត្ថិក្ខន្ធគតោ រាជា បាវេក្ខិ នគរំ បុរំ។>
  text <៨២>
    text <ជីវគ្គាហំ គហេត្វាន ពន្ធិត្វា សត្ត ខត្តិយេ>
    text <សសុរស្សុបនាមេសិ ឥមេ តេ ទេវ សត្តវោ។>
  text <៨៣>
    text <សព្ពេវ តេ វសំ គតា អមិត្តា វិហតា តវ>
    text <កាមំ ករោហិ តេ តយា មុញ្ច វា តេ ហនស្សុ វា។>
  text <៨៤>
    text <តុយ្ហេវ សត្តវោ ឯតេ ន ហិ តេ មយ្ហ សត្តវោ>
    text <ត្វញ្ញេវ នោ មហារាជ មុញ្ច វា តេ ហនស្សុ វា។>
  text <៨៥>
    text <ឥមា តេ ធីតរោ សត្ត ទេវកញ្ញូបមា សុភា>
    text <ទទាហិ នេសំ ឯកេកំ ហោន្តុ ជាមាតរោ តវ។>
  text <៨៦>
    text <អម្ហាកញ្ចេវ តាសញ្ច ត្វំ នោ សព្ពេសមិស្សរោ>
    text <ត្វញ្ញេវ នោ មហារាជ ទេហិ នេសំ យទិច្ឆសិ។>
  text <៨៧>
    text <ឯកមេកស្ស ឯកេកំ អទា សីហស្សរោ កុសោ>
    text <ខត្តិយានំ តទា តេសំ រញ្ញោ មទ្ទស្ស ធីតរោ។>
  text <៨៨>
    text <បីណិតា តេន លាភេន តុដ្ឋា សីហស្សរេ កុសេ>
    text <សករដ្ឋានិ បាយិំសុ ខត្តិយា សត្ត តាវទេ។>
  text <៨៩>
    text <បភាវតិញ្ច អាទាយ មណិំ វេរោចនំ សុភំ>
    text <កុសាវតិំ កុសោ រាជា អគមាសិ មហព្ពលោ។>
  text <៩០>
    text <ត្យស្សុ ឯករថេ យន្តា បវិសន្តា កុសាវតិំ>
    text <សមានា វណ្ណរូបេន នាញ្ញមញ្ញាតិរោចិសុំ។>
  text <៩១>
    text <មាតា បុត្តេន សង្គច្ឆិ ឧភយោ ច ជយម្បតី>
    text <សមគ្គា តេ តទា អាសុំ ផីតំ ធរណិមាវសុន្តិ។>
  stand <កុសជាតកំ បឋមំ។>
  text <  <
  text <៥៣២។ សោណនន្ទជាតកំ ២>
  text <៩២>
    text <ទេវតា នុសិ គន្ធព្ពោ អទុ សក្កោ បុរិន្ទទោ>
    text <មនុស្សភូតោ ឥទ្ធិមា កថំ ជានេមុ តំ មយំ។>
  text <៩៣>
    text <នាបិ ទេវោ ន គន្ធព្ពោ នាបិ សក្កោ បុរិន្ទទោ>
    text <មនុស្សភូតោ ឥទ្ធិមា ឯវំ ជានាហិ ភារធ។>
  text <៩៤>
    text <កតរូបមិទំ ភោតោ វេយ្យាវច្ចំ អនប្បកំ>
    text <ទេវម្ហិ វស្សមានម្ហិ អនោវស្សំ ភវំ អកា។>
  text <៩៥>
    text <តតោ វាតាតបេ ឃោរេ សីតច្ឆាយំ ភវំ អកា>
    text <តតោ អមិត្តមជ្ឈេសុ សរតាណំ ភវំ អកា។>
  text <៩៦>
    text <តតោ ផីតានិ រដ្ឋានិ វសិនោ តេ ភវំ អកា>
    text <តតោ ឯកសតំ ខត្យេ អនុយន្តេ ភវំ អកា។>
  text <៩៧>
    text <បតីតាស្សុ មយំ ភោតោ វទ តំ ភញ្ជ មិច្ឆសិ>
    text <ហត្ថិយានំ អស្សរថំ នារិយោ ច អលង្កតា>
    text <និវេសនានិ រម្មានិ មយំ ភោតោ ទទាមសេ។>
  text <៩៨>
    text <អថ វង្គេ វា មគធេ មយំ ភោតោ ទទាមសេ>
    text <អថ វា អស្សកាវន្តី សុមនា ទម្ម តេ មយំ។>
  text <៩៩>
    text <ឧបឌ្ឍំ វាបិ រជ្ជស្ស មយំ ភោតោ ទទាមសេ>
    text <សចេ តេ អត្ថោ រជ្ជេន អនុសាស យទិច្ឆសិ។>
  text <១០០>
    text <ន មេ អត្ថោបិ រជ្ជេន នគរេន ធនេន វា>
    text <អថោបិ ជនបទេន អត្ថោ មយ្ហំ ន វិជ្ជតិ។>
  text <១០១>
    text <ភោតោវ រដ្ឋេ វិជិតេ អរញ្ញេ អត្ថិ អស្សមោ>
    text <បិតា មយ្ហំ ជនេត្តី ច ឧភោ សម្មន្តិ អស្សមេ។>
  text <១០២>
    text <តេសាហំ បុព្ពាចរិយេសុ បុញ្ញំ ន លភាមិ កាតវេ>
    text <ភវន្តំ អជ្ឈាវរំ កត្វា សោណំ យាចេមុ សំវរំ។>
  text <១០៣>
    text <ករោមិ តេ តំ វចនំ យំ មំ ភណសិ ព្រាហ្មណ>
    text <ឯតញ្ច ខោ នោ អក្ខាហិ កីវន្តោ ហោន្តុ យាចកា។>
  text <១០៤>
    text <បរោសតំ ជានបទា មហាសាលា ច ព្រាហ្មណា>
    text <ឥមេ ច ខត្តិយា សព្ពេ អភិជាតា យសស្សិនោ>
    text <ភវញ្ច រាជា មនោជោ អលំ ហេស្សន្តិ យាចកា។>
  text <១០៥>
    text <ហត្ថី អស្សេ ច យោជេន្តុ រថំ សន្នយ្ហ សារថិ>
    text <អាពន្ធនានិ គណ្ហាថ បាទាសុស្សារយទ្ធជេ>
    text <អស្សមំ តំ គមិស្សាមិ យត្ថ សម្មតិ កោសិយោ។>
  text <១០៦>
    text <តតោ ច រាជា បាយាសិ សេនាយ ចតុរង្គិនី>
    text <អគមា អស្សមំ រម្មំ យត្ថ សម្មតិ កោសិយោ។>
  text <១០៧>
    text <កស្ស កាទម្ពយោ កាជោ វេហាសំ ចតុរង្គុលំ>
    text <អំសំ អសម្ផុសំ ឯតិ ឧទហារាយ គច្ឆតោ។>
  text <១០៨>
    text <អហំ សោណោ មហារាជ តាបសោ សហិតព្ពតោ>
    text <ភរាមិ មាតាបិតរោ រត្តិន្ទិវមតន្ទិតោ។>
  text <១០៩>
    text <វនេ ផលញ្ច មូលញ្ច អាហរិត្វា ទិសម្បតិ>
    text <បោសេមិ មាតាបិតរោ បុព្ពេ កតមនុស្សរំ។>
  text <១១០>
    text <ឥច្ឆាម អស្សមំ គន្តុំ យត្ថ សម្មតិ កោសិយោ>
    text <មគ្គំ នោ សោណ អក្ខាហិ យេន គច្ឆេមុ អស្សមំ។>
  text <១១១>
    text <អយំ ឯកបទី រាជ យេនេតំ មេឃសន្និភំ>
    text <កោវិឡារេហិ សញ្ឆន្នំ ឯត្ថ សម្មតិ កោសិយោ។>
  text <១១២>
    text <ឥទំ វត្វាន បក្កាមិ តរមានោ មហាឥសិ>
    text <វេហាសេ អន្តលិក្ខស្មិំ អនុសាសិត្វាន ខត្តិយេ។>
  text <១១៣>
    text <អស្សមំ បរិមជ្ជិត្វា បញ្ញបេត្វាន អាសនំ>
    text <បណ្ណសាលំ បវិសិត្វា បិតរំ បដិពោធយិ។>
  text <១១៤>
    text <ឥមេ អាយន្តិ រាជានោ អភិជាតា យសស្សិនោ>
    text <អស្សមា និក្ខមិត្វាន និសីទ ត្វំ មហាឥសេ។>
  text <១១៥>
    text <តស្ស តំ វចនំ សុត្វា តរមានោ មហាឥសិ>
    text <អស្សមា និក្ខមិត្វាន សទ្វារម្ហិ ឧបាវិសិ។>
  text <១១៦>
    text <តញ្ច ទិស្វាន អាយន្តំ ជលន្តំរិវ តេជសា>
    text <ខត្យសង្ឃបរិព្យូឡ្ហំ កោសិយោ ឯតទព្រវិ។>
  text <១១៧>
    text <កស្ស ភេរី មុទិង្គា ច សង្ខា បណវទិន្ទិមា>
    text <បុរតោ បដិបន្នានិ ហាសយន្តា រថេសភំ។>
  text <១១៨>
    text <កស្ស កញ្ចនបដ្ដេន បុថុនា វិជ្ជុវណ្ណិនា>
    text <យុវា កលាបសន្នទ្ធោ កោ ឯតិ សិរិយា ជលំ។>
  text <១១៩>
    text <ឧក្កាមុខបហដ្ឋំវ ខទិរង្គារសន្និភំ>
    text <មុខញ្ច រុចិរា ភាតិ កោ ឯតិ សិរិយា ជលំ។>
  text <១២០>
    text <កស្ស បគ្គហិតំ ឆត្តំ សសលាកំ មនោរមំ>
    text <អាទិច្ចរំសាវរណំ កោ ឯតិ សិរិយា ជលំ។>
  text <១២១>
    text <កស្ស អង្គំ បរិគ្គយ្ហ វាឡពីជនិមុត្តមំ>
    text <ចរន្តិ វរបុញ្ញស្ស ហត្ថិក្ខន្ធេន អាយតោ។>
  text <១២២>
    text <កស្ស សេតានិ ឆត្តានិ អាជានីយា ច វម្មិតា>
    text <សមន្តា បរិកិរេន្តិ កោ ឯតិ សិរិយា ជលំ។>
  text <១២៣>
    text <កស្ស ឯកសតំ ខត្យា អនុយន្តា យសស្សិនោ>
    text <សមន្តានុបរិយន្តិ កោ ឯតិ សិរិយា ជលំ។>
  text <១២៤>
    text <ហត្ថិ អស្សរថ បត្តិ សេនា ច ចតុរង្គិនី>
    text <សមន្តានុបរិយន្តិ កោ ឯតិ សិរិយា ជលំ។>
  text <១២៥>
    text <កស្សេសា មហតី សេនា បិដ្ឋិតោ អនុវត្តតិ>
    text <អក្ខោភណី អបរិយន្តា សាគរស្សេវ ឩមិយោ។>
  text <១២៦>
    text <រាជាភិរាជា មនោជោ ឥន្ទោវ ជយតំ បតិ>
    text <នន្ទស្សជ្ឈាវរំ ឯតិ អស្សមំ ព្រហ្មចារិនំ។>
  text <១២៧>
    text <តស្សេសា មហតី សេនា បិដ្ឋិតោ អនុវត្តតិ>
    text <អក្ខោភណី អបរិយន្តា សាគរស្សេវ ឩមិយោ។>
  text <១២៨>
    text <អនុលិត្តា ចន្ទនេន កាសិកុត្តមធារិនោ>
    text <សព្ពេ បញ្ជលិកា ហុត្វា ឥសីនំ អជ្ឈុបាគមុំ។>
  text <១២៩>
    text <កច្ចិ នុ ភោតោ កុសលំ កច្ចិ ភោតោ អនាមយំ>
    text <កច្ចិ ឧញ្ឆេន យាបេថ កច្ចិ មូលផលា ពហូ។>
  text <១៣០>
    text <កច្ចិ ឌំសា មកសា ច អប្បមេវ សរីសបា>
    text <វនេ វាឡមិគាកិណ្ណេ កច្ចិ ហិំសា ន វិជ្ជតិ។>
  text <១៣១>
    text <កុសលញ្ចេវ នោ រាជ អថោ រាជ អនាមយំ>
    text <អថោ ឧញ្ឆេន យាបេម អថោ មូលផលា ពហូ។>
  text <១៣២>
    text <អថោ ឌំសា មកសា ច អប្បមេវ សរីសបា>
    text <វនេ វាឡមិគាកិណ្ណេ ហិំសា មយ្ហំ ន វិជ្ជតិ។>
  text <១៣៣>
    text <ពហូនិ វស្សបូគានិ អស្សមេ សម្មតំ ឥធ>
    text <នាភិជានាមិ ឧប្បន្នំ អាពាធំ អមនោរមំ។>
  text <១៣៤>
    text <ស្វាគតំ តេ មហារាជ អថោ តេ អទុរាគតំ>
    text <ឥស្សរោសិ អនុប្បត្តោ យំ ឥធត្ថិ បវេទយ។>
  text <១៣៥>
    text <តិន្ទុកានិ បិយាលានិ មធុកេ កាសុមារិយោ>
    text <ផលានិ ខុទ្ទកប្បានិ ភុញ្ជ រាជ វរំ វរំ។>
  text <១៣៦>
    text <ឥទម្បិ បានីយំ សីតំ អាភតំ គិរិគព្ភរា>
    text <តតោ បិវ មហារាជ សចេ ត្វំ អភិកង្ខសិ។>
  text <១៣៧>
    text <បដិគ្គហិតំ យំ ទិន្នំ សព្ពស្ស អគ្ឃិយំ កតំ>
    text <នន្ទស្សាបិ និសាមេថ វចនំ សោ បវក្ខតិ។>
  text <១៣៨>
    text <អជ្ឈាវរម្ហា នន្ទស្ស ភោតោ សន្តិកមាគតា>
    text <សុណាតុ ភវំ វចនំ នន្ទស្ស បរិសាយ ច។>
  text <១៣៩>
    text <បរោសតំ ជានបទា មហាសាលា ច ព្រាហ្មណា>
    text <ឥមេ ច ខត្តិយា សព្ពេ អភិជាតា យសស្សិនោ>
    text <ភវញ្ច រាជា មនោជោ អនុមញ្ញន្តុ មេ វចោ។>
  text <១៤០>
    text <យេ ច សន្តិ សមីតារោ យក្ខានិ ឥធ មស្សមេ>
    text <អរញ្ញេ ភូតភព្យានិ សុណន្តុ វចនំ មម។>
  text <១៤១>
    text <នមោ កត្វាន ភូតានំ ឥសិំ វក្ខាមិ សុព្ពតំ>
    text <សោ ត្យាហំ ទក្ខិណា ពាហុ តវ កោសិយ សម្មតោ។>
  text <១៤២>
    text <បិតរំ មេ ជនេត្តិញ្ច ភត្តុកាមស្ស មេ សតោ>
    text <វីរ បុញ្ញមិទំ ឋានំ មា មំ កោសិយ វារយ។>
  text <១៤៣>
    text <សព្ភិ ហេតំ ឧបញ្ញាតំ មមេតំ ឧបនិស្សជ>
    text <ឧដ្ឋានបារិចរិយាយ ទីឃរត្តំ តយា កតំ>
    text <មាតាបិតូសុ បុញ្ញានិ មម លោកទទោ ភវ។>
  text <១៤៤>
    text <តថេវ សន្តិ មនុជា ធម្មេ ធម្មបទំ វិទូ>
    text <មគ្គោ សគ្គស្ស លោកស្ស យថា ជានាសិ ត្វំ ឥសេ។>
  text <១៤៥>
    text <ឧដ្ឋានបារិចរិយាយ មាតាបិតុសុខាវហំ>
    text <តំ មំ បុញ្ញា និវារេតិ អរិយមគ្គាវរោ នរោ។>
  text <១៤៦>
    text <សុណន្តុ ភោន្តោ វចនំ ភាតុរជ្ឈាវរា មម>
    text <កុលវំសំ មហារាជ បោរាណំ បរិហាបយំ>
    text <អធម្មចារី ជេដ្ឋេសុ និរយំ សោបបជ្ជតិ។>
  text <១៤៧>
    text <យេ ច ធម្មស្ស កុសលា បោរាណស្ស ទិសម្បតិ>
    text <ចារិត្តេន ច សម្បន្នា ន តេ គច្ឆន្តិ ទុគ្គតិំ។>
  text <១៤៨>
    text <មាតាបិតា ច ភាតា ច ភគិនី ញាតិពន្ធវា>
    text <សព្ពេ ជេដ្ឋស្ស តេ ភារា ឯវំ ជានាហិ ភារធ។>
  text <១៤៩>
    text <អាទិយិត្វា គរុំ ភារំ នាវិកោ វិយ ឧស្សហេ>
    text <ធម្មញ្ច នប្បមជ្ជាមិ ជេដ្ឋោ ចស្មិ រថេសភ។>
  text <១៥០>
    text <អធិគមា តមេ ញាណំ ជាលំវ ជាតវេទតោ>
    text <ឯវមេវ នោ ភវំ ធម្មំ កោសិយោ បវិទំសយិ។>
  text <១៥១>
    text <យថា ឧទយមាទិច្ចោ វាសុទេវោ បភង្ករោ>
    text <បាណីនំ បវិទំសេតិ រូបំ កល្យាណបាបកំ>
    text <ឯវមេវ នោ ភវំ ធម្មំ កោសិយោ បវិទំសយិ។>
  text <១៥២>
    text <ឯវំ មេ យាចមានស្ស អញ្ជលិំ នាវពុជ្ឈថ>
    text <តវ បទ្ធចរោ ហេស្សំ វុដ្ឋិតោ បរិចារកោ។>
  text <១៥៣>
    text <អទ្ធា នន្ទ វិជានាសិ សទ្ធម្មំ សព្ភិ ទេសិតំ>
    text <អរិយោ អរិយសមាចារោ ពាឡ្ហំ ត្វំ មម រុច្ចសិ។>
  text <១៥៤>
    text <ភវន្តំ វទាមិ ភោតិញ្ច សុណាថ វចនំ មម>
    text <នាយំ ភារោ ភារមតោ អហុ មយ្ហំ កុទាចនំ។>
  text <១៥៥>
    text <តំ មំ ឧបដ្ឋិតំ សន្តំ មាតាបិតុសុខាវហំ>
    text <នន្ទោ អជ្ឈាវរំ កត្វា ឧបដ្ឋានាយ យាចតិ។>
  text <១៥៦>
    text <យោ វេ ឥច្ឆតិ កាមេន សន្តានំ ព្រហ្មចារិនំ>
    text <នន្ទំ វោ វរថ ឯកោ កំ នន្ទោ ឧបតិដ្ឋតុ។>
  text <១៥៧>
    text <តយា តាត អនុញ្ញាតា សោណ តំ និស្សិតា មយំ>
    text <ឧបឃាតុំ លភេ នន្ទំ មុទ្ធនិ ព្រហ្មចារិនំ។>
  text <១៥៨>
    text <អស្សត្ថស្សេវ តរុណំ បវាឡំ មាលុតេរិតំ>
    text <ចិរស្សំ នន្ទំ ទិស្វាន ហទយំ មេ បវេធតិ។>
  text <១៥៩>
    text <យទា សុត្តាបិ សុបិនេ នន្ទំ បស្សាមិ អាគតំ>
    text <ឧទគ្គា សុមនា ហោមិ នន្ទោ នោ អាគតោ អយំ។>
  text <១៦០>
    text <យទា ច បដិពុជ្ឈិត្វា នន្ទំ បស្សាមិ នាគតំ>
    text <ភិយ្យោ អាវិសតី សោកោ ទោមនស្សញ្ចនប្បកំ។>
  text <១៦១>
    text <សាហំ អជ្ជ ចិរស្សម្បិ នន្ទំ បស្សាមិ អាគតំ>
    text <ភត្តុច្ច មយ្ហញ្ច បិយោ នន្ទោ នោ បាវិសី ឃរំ។>
  text <១៦២>
    text <បិតុបិ នន្ទោ សុប្បិយោ យំ នន្ទោ នប្បវសេ ឃរា>
    text <លភតូ តាត នន្ទោ តំ មំ នន្ទោ ឧបតិដ្ឋតុ។>
  text <១៦៣>
    text <អនុកម្បិកា បតិដ្ឋា ច បុព្ពេ រសទទី ច នោ>
    text <មគ្គោ សគ្គស្ស លោកស្ស មាតា តំ វរតេ ឥសេ។>
  text <១៦៤>
    text <បុព្ពេ រសទទី គោត្តី មាតា បុញ្ញូបសំហិតា>
    text <មគ្គោ សគ្គស្ស លោកស្ស មាតា តំ វរតេ ឥសេ។>
  text <១៦៥>
    text <អាកង្ខមានា បុត្តផលំ ទេវតាយ នមស្សតិ>
    text <នក្ខត្តានិ ច បុច្ឆតិ ឧតុសំវច្ឆរានិ ច។>
  text <១៦៦>
    text <តស្សា ឧតុម្ហិ ន្ហាតាយ ហោតិ គព្ភស្ស វោក្កមោ>
    text <តេន ទោហឡិនី ហោតិ សុហទា តេន វុច្ចតិ។>
  text <១៦៧>
    text <សំវច្ឆរំ វា ឩនំ វា បរិហរិត្វា វិជាយតិ>
    text <តេន សា ជនយន្តីតិ ជនេត្តិ តេន វុច្ចតិ។>
  text <១៦៨>
    text <ថនខីរេន គីតេន អង្គបាវុរណេន ច>
    text <រោទន្តំ បុត្តំ តោសេតិ តោសេន្តី តេន វុច្ចតិ។>
  text <១៦៩>
    text <តតោ វាតាតបេ ឃោរេ មមំ កត្វា ឧទិក្ខតិ>
    text <ទារកំ អប្បជានន្តំ បោសេន្តី តេន វុច្ចតិ។>
  text <១៧០>
    text <យញ្ច មាតុធនំ ហោតិ យញ្ច ហោតិ បិតុទ្ធនំ>
    text <ឧភយម្បេតស្ស គោបេតិ អបិ បុត្តស្ស នោ សិយា។>
  text <១៧១>
    text <ឯវំ បុត្ត អទុំ បុត្ត ឥតិ មាតា វិហញ្ញតិ>
    text <បមត្តំ បរទារេសុ និសីថេ បត្តយោព្ពនេ>
    text <សាយំ បុត្តំ អនាយន្តំ ឥតិ មាតា វិហញ្ញតិ។>
  text <១៧២>
    text <ឯវំ កិច្ឆា ភតោ បោសោ មាតុ អបរិចារកោ>
    text <មាតរិ មិច្ឆា ចរិត្វាន និរយំ សោបបជ្ជតិ។>
  text <១៧៣>
    text <ឯវំ កិច្ឆា ភតោ បោសោ បិតុ អបរិចារកោ>
    text <បិតរិ មិច្ឆា ចរិត្វាន និរយំ សោបបជ្ជតិ។>
  text <១៧៤>
    text <ធនាបិ ធនកាមានំ នស្សតិ ឥតិ មេ សុតំ>
    text <មាតរំ អបរិចរិត្វាន កិច្ឆំ វា សោ និគច្ឆតិ។>
  text <១៧៥>
    text <ធនាបិ ធនកាមានំ នស្សតិ ឥតិ មេ សុតំ>
    text <បិតរំ អបរិចរិត្វាន កិច្ឆំ វា សោ និគច្ឆតិ។>
  text <១៧៦>
    text <អានន្ទោ ច បមោទោ ច សទា ហសិតកីឡិតំ>
    text <មាតរំ បរិចរិត្វាន លព្ភមេតំ វិជានតោ។>
  text <១៧៧>
    text <អានន្ទោ ច បមោទោ ច សទា ហសិតកីឡិតំ>
    text <បិតរំ បរិចរិត្វាន លព្ភមេតំ វិជានតោ។>
  text <១៧៨>
    text <ទានញ្ច បេយ្យវជ្ជញ្ច អត្ថចរិយា ច យា ឥធ>
    text <សមានត្តតា ច ធម្មេសុ តត្ថ តត្ថ យថារហំ>
    text <ឯតេ ខោ សង្គហា លោកេ រថស្សាណីវ យាយតោ។>
  text <១៧៩>
    text <ឯតេ ច សង្គហា នាស្សុ ន មាតា បុត្តការណា>
    text <លភេថ មានំ បូជំ វា បិតា វា បុត្តការណា។>
  text <១៨០>
    text <យស្មា ច សង្គហា ឯតេ សម្មបេក្ខន្តិ បណ្ឌិតា>
    text <តស្មា មហត្តំ បប្បោន្តិ បាសំសា ច ភវន្តិ តេ។>
  text <១៨១>
    text <ព្រហ្មាតិ មាតាបិតរោ បុព្ពាចរិយាតិ វុច្ចរេ>
    text <អាហុនេយ្យា ច បុត្តានំ បជាយ អនុកម្បកា។>
  text <១៨២>
    text <តស្មា ហិ នេ នមស្សេយ្យ សក្ករេយ្យ ច បណ្ឌិតោ>
    text <អន្នេន អថោ បានេន វត្ថេន សយនេន ច>
    text <ឧច្ឆាទនេន ន្ហាបនេន បាទានំ ធោវនេន ច។>
  text <១៨៣>
    text <តាយ នំ បារិចរិយាយ មាតាបិតូសុ បណ្ឌិតា>
    text <ឥធេវ នំ បសំសន្តិ បេច្ច សគ្គេ បមោទតីតិ។>
    text <អថ សត្តតិមម្ហិ និបាតវរេ សភាវន្តុ កុសាវតិរាជវរោ>
    text <អថ សោណសុនន្ទវរោ ច បុន អភិវាសិតសត្តតិមម្ហិ សុតេតិ។>
  stand <សោណនន្ទជាតកំ ទុតិយំ។>
  stand <សត្តតិនិបាតំ និដ្ឋិតំ។>
  text <តស្សុទ្ទានំ>
