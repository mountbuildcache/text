text <១៩។ សដ្ឋិនិបាតោ>
  text <  <
  text <៥២៩។ សោណកជាតកំ ១>
  text <១>
    text <តស្ស សុត្វា សតំ ទម្មិ សហស្សំ ទិដ្ឋ សោណកំ>
    text <កោ មេ សោណកមក្ខាតិ សហាយំ បំសុកីឡិតំ។>
  text <២>
    text <អថព្រវី មាណវកោ ទហរោ បញ្ចចូឡកោ>
    text <មយ្ហំ សុត្វា សតំ ទេហិ សហស្សំ ទិដ្ឋ សោណកំ>
    text <អហំ តេ សោណកក្ខិស្សំ សហាយំ បំសុកីឡិតំ។>
  text <៣>
    text <កតមស្មិំ សោ ជនបទេ រដ្ឋេសុ និគមេសុ ច>
    text <កត្ថ សោណកមទ្ទក្ខិ តំ មេ អក្ខាហិ បុច្ឆិតោ។>
  text <៤>
    text <តវេវ ទេវ វិជិតេ តវេវុយ្យានភូមិយា>
    text <ឧជុវំសា មហាសាលា នីលោភាសា មនោរមា។>
  text <៥>
    text <តិដ្ឋន្តិ មេឃសមានា រម្មា អញ្ញោញ្ញនិស្សិតា>
    text <តេសំ មូលម្ហិ សោណកោ ឈាយតី អនុបាទនោ>
    text <ឧបាទានេសុ លោកេសុ ឌយ្ហមានេសុ និព្ពុតោ។>
  text <៦>
    text <តតោ ច រាជា បាយាសិ សេនាយ ចតុរង្គិយា>
    text <ការាបេត្វា សមំ មគ្គំ អគមា យេន សោណកោ។>
  text <៧>
    text <ឧយ្យានភូមិំ គន្ត្វាន វិចរន្តោ ព្រហាវនេ>
    text <អាសីនំ សោណកំ ទក្ខិ ឌយ្ហមានេសុ និព្ពុតំ។>
  text <៨>
    text <កបណោ វតយំ ភិក្ខុ មុណ្ឌោ សង្ឃាដិបារុតោ>
    text <អមាតិកោ អបិតិកោ រុក្ខមូលស្មិ ឈាយតិ។>
  text <៩>
    text <ឥមំ វាក្យំ និសាមេត្វា សោណកោ ឯតទព្រវិ>
    text <ន រាជ កបណោ ហោតិ ធម្មំ កាយេន ផស្សយំ។>
  text <១០>
    text <យោ ច ធម្មំ និរំកត្វា អធម្មមនុវត្តតិ>
    text <ស រាជ កបណោ ហោតិ បាបោ បាបបរាយនោ។>
  text <១១>
    text <អរិន្ទមោតិ មេ នាមំ កាសិរាជាតិ មំ វិទូ>
    text <កច្ចិ ភោតោ សុខស្សេយ្យា ឥធ បត្តស្ស សោណក។>
  text <១២>
    text <សទាបិ ភទ្រមធនស្ស អនាគារស្ស ភិក្ខុនោ>
    text <ន តេសំ កោដ្ឋេ ឱបេន្តិ ន កុម្ភិំ ន ខឡោបិយំ>
    text <បរនិដ្ឋិតមេសានា តេន យាបេន្តិ សុព្ពតា។>
  text <១៣>
    text <ទុតិយម្បិ ភទ្រមធនស្ស អនាគារស្ស ភិក្ខុនោ>
    text <អនវជ្ជបិណ្ឌោ ភោត្តព្ពោ ន ច កោចូបរោធតិ។>
  text <១៤>
    text <តតិយម្បិ ភទ្រមធនស្ស អនាគារស្ស ភិក្ខុនោ>
    text <និព្ពុតោ បិណ្ឌោ ភោត្តព្ពោ ន ច កោចូបរោធតិ។>
  text <១៥>
    text <ចតុត្ថម្បិ ភទ្រមធនស្ស អនាគារស្ស ភិក្ខុនោ>
    text <មុត្តស្ស រដ្ឋេ ចរតោ សង្គោ យស្ស ន វិជ្ជតិ។>
  text <១៦>
    text <បញ្ចមម្បិ ភទ្រមធនស្ស អនាគារស្ស ភិក្ខុនោ>
    text <នគរម្ហិ ឌយ្ហមានម្ហិ នាស្ស កិញ្ចិ អឌយ្ហថ។>
  text <១៧>
    text <ឆដ្ឋម្បិ ភទ្រមធនស្ស អនាគារស្ស ភិក្ខុនោ>
    text <រដ្ឋេ វិលុម្បមានម្ហិ នាស្ស កិញ្ចិ អហីរថ។>
  text <១៨>
    text <សត្តមម្បិ ភទ្រមធនស្ស អនាគារស្ស ភិក្ខុនោ>
    text <ចោរេហិ រក្ខិតំ មគ្គំ យេ ចញ្ញេ បរិបន្ថិកា>
    text <បត្តចីវរមាទាយ សោត្ថិំ គច្ឆតិ សុព្ពតោ។>
  text <១៩>
    text <អដ្ឋមម្បិ ភទ្រមធនស្ស អនាគារស្ស ភិក្ខុនោ>
    text <យំ យំ ទិសំ បក្កមតិ អនបេក្ខោវ គច្ឆតិ។>
  text <២០>
    text <ពហូបិ ភទ្រា ឯតេសំ យោ ត្វំ ភិក្ខុ បសំសសិ>
    text <អហញ្ច គិទ្ធោ កាមេសុ កថំ កាហាមិ សោណក។>
  text <២១>
    text <បិយា មេ មានុសា កាមា អថោ ទិព្យាបិ មេ បិយា>
    text <អថ កេន នុ វណ្ណេន ឧភោ លោកេ លភាមសេ។>
  text <២២>
    text <កាមេ គិទ្ធា កាមរតា កាមេសុ អធិមុច្ឆិតា>
    text <នរា បាបានិ កត្វាន ឧបបជ្ជន្តិ ទុគ្គតិំ។>
  text <២៣>
    text <យេ ច កាមេ បហន្ត្វាន និក្ខន្តា អកុតោភយា>
    text <ឯកោទិភាវាធិគតា ន តេ គច្ឆន្តិ ទុគ្គតិំ។>
  text <២៤>
    text <ឧបមំ តេ ករិស្សាមិ តំ សុណោហិ អរិន្ទម>
    text <ឧបមាយ មិធេកច្ចេ អត្ថំ ជានន្តិ បណ្ឌិតា។>
  text <២៥>
    text <គង្គាយ កុណបំ ទិស្វា វុយ្ហមានំ មហណ្ណវេ>
    text <វាយសោ សមចិន្តេសិ អប្បបញ្ញោ អចេតសោ។>
  text <២៦>
    text <យានញ្ច វតិទំ លទ្ធំ ភក្ខោ ចាយំ អនប្បកោ>
    text <តត្ថ រត្តិំ តត្ថ ទិវា តត្ថេវ និរតោ មនោ។>
  text <២៧>
    text <ខាទំ នាគស្ស មំសានិ បិវំ ភាគីរថោទកំ>
    text <សម្បស្សំ វនចេត្យានិ ន បលេត្ថ វិហង្គមោ។>
  text <២៨>
    text <តញ្ច ឱតរណី គង្គា បមត្តំ កុណបេ រតំ>
    text <សមុទ្ទំ អជ្ឈគាហាសិ អគតី យត្ថ បក្ខិនំ។>
  text <២៩>
    text <សោ ច ភក្ខបរិក្ខីណោ ឧទបត្វា វិហង្គមោ។>
    text <ន បច្ឆតោ ន បុរតោ នុត្តរំ នោបិ ទក្ខិណំ។>
  text <៣០>
    text <ទីបំ សោ នជ្ឈគាគញ្ឆិ អគតី យត្ថ បក្ខិនំ>
    text <សោ ច តត្ថេវ បាបត្ថ យថា ទុព្ពលកោ តថា។>
  text <៣១>
    text <តញ្ច សាមុទ្ទិកា មច្ឆា កុម្ភីលា មករា សុសូ>
    text <បសយ្ហការា ខាទិំសុ ផន្ទមានំ វិបក្ខកំ។>
  text <៣២>
    text <ឯវមេវ តុវំ រាជ យេ ចញ្ញេ កាមភោគិនោ>
    text <គិទ្ធា ចេ ន វមិស្សន្តិ កាកបញ្ញាវ តេ វិទូ។>
  text <៣៣>
    text <ឯសា តេ ឧបមា រាជ អត្ថសន្ទស្សនី កតា>
    text <ត្វញ្ច បញ្ញាយសេ តេន យទិ កាហសិ វា ន វា។>
  text <៣៤>
    text <ឯកវាចម្បិ ទ្វិវាចំ ភណេយ្យ អនុកម្បកោ>
    text <តតុត្តរិំ ន ភាសេយ្យ ទាសោវយ្យស្ស សន្តិកេ។>
  text <៣៥>
    text <ឥទំ វត្វាន បក្កាមិ សោណកោ អមិតពុទ្ធិមា>
    text <វេហាសេ អន្តលិក្ខស្មិំ អនុសាសិត្វាន ខត្តិយំ។>
  text <៣៦>
    text <កោ នុមេ រាជកត្តារោ សុទ្ទា វេយ្យត្តមាគតា>
    text <រជ្ជំ និយ្យាទយិស្សាមិ នាហំ រជ្ជេន មត្ថិកោ។>
  text <៣៧>
    text <អជ្ជេវ បព្ពជិស្សាមិ កោ ជញ្ញា មរណំ សុវេ>
    text <មាហំ កាកោវ ទុម្មេធោ កាមានំ វសមន្វគំ។>
  text <៣៨>
    text <អត្ថិ តេ ទហរោ បុត្តោ ទីឃាវុ រដ្ឋវឌ្ឍនោ>
    text <តំ រជ្ជេ អភិសិញ្ចស្សុ សោ នោ រាជា ភវិស្សតិ។>
  text <៣៩>
    text <ខិប្បំ កុមារមានេថ ទីឃាវុំ រដ្ឋវឌ្ឍនំ>
    text <តំ រជ្ជេ អភិសិញ្ចិស្សំ សោ វោ រាជា ភវិស្សតិ។>
  text <៤០>
    text <តតោ កុមារមានេសុំ ទីឃាវុំ រដ្ឋវឌ្ឍនំ>
    text <តំ ទិស្វា អាលបី រាជា ឯកបុត្តំ មនោរមំ។>
  text <៤១>
    text <សដ្ឋិ គាមសហស្សានិ បរិបុណ្ណានិ សព្ពសោ>
    text <តេ បុត្ត បដិបជ្ជស្សុ រជ្ជំ និយ្យាទយាមិ តេ។>
  text <៤២>
    text <អជ្ជេវ បព្ពជិស្សាមិ កោ ជញ្ញា មរណំ សុវេ>
    text <មាហំ កាកោវ ទុម្មេធោ កាមានំ វសមន្វគំ។>
  text <៤៣>
    text <សដ្ឋិ នាគសហស្សានិ សព្ពាលង្ការភូសិតា>
    text <សុវណ្ណកច្ឆា មាតង្គា ហេមកប្បនវាសសា។>
  text <៤៤>
    text <អារូឡ្ហា គាមណីយេហិ តោមរង្កុសបាណិភិ>
    text <តេ បុត្ត បដិបជ្ជស្សុ រជ្ជំ និយ្យាទយាមិ តេ។>
  text <៤៥>
    text <អជ្ជេវ បព្ពជិស្សាមិ កោ ជញ្ញា មរណំ សុវេ>
    text <មាហំ កាកោវ ទុម្មេធោ កាមានំ វសមន្វគំ។>
  text <៤៦>
    text <សដ្ឋិ អស្សសហស្សានិ សព្ពាលង្ការភូសិតា>
    text <អាជានីយាវ ជាតិយា សិន្ធវា សីឃវាហិនោ។>
  text <៤៧>
    text <អារូឡ្ហា គាមណីយេហិ ឥល្លិយាចាបធារិភិ>
    text <តេ បុត្ត បដិបជ្ជស្សុ រជ្ជំ និយ្យាទយាមិ តេ។>
  text <៤៨>
    text <អជ្ជេវ បព្ពជិស្សាមិ កោ ជញ្ញា មរណំ សុវេ>
    text <មាហំ កាកោវ ទុម្មេធោ កាមានំ វសមន្វគំ។>
  text <៤៩>
    text <សដ្ឋិ រថសហស្សានិ សន្នទ្ធា ឧស្សិតទ្ធជា>
    text <ទីបា អថោបិ វេយ្យគ្ឃា សព្ពាលង្ការភូសិតា។>
  text <៥០>
    text <អារូឡ្ហា គាមណីយេហិ ចាបហត្ថេហិ វម្មិភិ>
    text <តេ បុត្ត បដិបជ្ជស្សុ រជ្ជំ និយ្យាទយាមិ តេ។>
  text <៥១>
    text <អជ្ជេវ បព្ពជិស្សាមិ កោ ជញ្ញា មរណំ សុវេ>
    text <មាហំ កាកោវ ទុម្មេធោ កាមានំ វសមន្វគំ។>
  text <៥២>
    text <សដ្ឋិ ធេនុសហស្សានិ រោហញ្ញា បុង្គវូសភា>
    text <តា បុត្ត បដិបជ្ជស្សុ រជ្ជំ និយ្យាទយាមិ តេ។>
  text <៥៣>
    text <អជ្ជេវ បព្ពជិស្សាមិ កោ ជញ្ញា មរណំ សុវេ>
    text <មាហំ កាកោវ ទុម្មេធោ កាមានំ វសមន្វគំ។>
  text <៥៤>
    text <សោឡសិត្ថិសហស្សានិ សព្ពាលង្ការភូសិតា>
    text <វិចិត្រវត្ថាភរណា អាមុត្តមណិកុណ្ឌលា>
    text <តា បុត្ត បដិបជ្ជស្សុ រជ្ជំ និយ្យាទយាមិ តេ។>
  text <៥៥>
    text <អជ្ជេវ បព្ពជិស្សាមិ កោ ជញ្ញា មរណំ សុវេ>
    text <មាហំ កាកោវ ទុម្មេធោ កាមានំ វសមន្វគំ។>
  text <៥៦>
    text <ទហរស្សេវ មេ តាត មាតា មតាតិ មេ សុតំ>
    text <តយា វិនា អហំ តាត ជីវិតុម្បិ ន ឧស្សហេ។>
  text <៥៧>
    text <យថា អារញ្ញកំ នាគំ បោតោ អន្វេតិ បច្ឆតោ>
    text <ជេស្សន្តំ គិរិទុគ្គេសុ សមេសុ វិសមេសុ ច។>
  text <៥៨>
    text <ឯវំ តំ អនុគច្ឆាមិ បុត្តមាទាយ បច្ឆតោ>
    text <សុភរោ តេ ភវិស្សាមិ ន តេ ហេស្សាមិ ទុព្ភរោ។>
  text <៥៩>
    text <យថា សាមុទ្ទិកំ នាវំ វាណិជានំ ធនេសិនំ>
    text <វោហារោ តត្ថ គណ្ហេយ្យ វាណិជា ព្យសនី សិយា។>
  text <៦០>
    text <ឯវមេវាយំ បុត្តកលិ អន្តរាយករោ មម>
    text <ឥមំ កុមារំ បាបេថ បាសាទំ រតិវឌ្ឍនំ។>
  text <៦១>
    text <តត្ថ កម្ពុសហត្ថាយោ យថា សក្កំវ អច្ឆរា>
    text <តា នំ តត្ថ រមេស្សន្តិ តាហិ ចេសោ រមិស្សតិ។>
  text <៦២>
    text <តតោ កុមារំ បាបេសុំ បាសាទំ រតិវឌ្ឍនំ>
    text <តំ ទិស្វា អវចុំ កញ្ញា ទីឃាវុំ រដ្ឋវឌ្ឍនំ។>
  text <៦៣>
    text <ទេវតា នុសិ គន្ធព្ពោ អទុ សក្កោ បុរិន្ទទោ>
    text <កោ វា ត្វំ កស្ស វា បុត្តោ កថំ ជានេមុ តំ មយំ។>
  text <៦៤>
    text <នម្ហិ ទេវោ ន គន្ធព្ពោ នាបិ សក្កោ បុរិន្ទទោ>
    text <កាសិរញ្ញោ អហំ បុត្តោ ទីឃាវុ រដ្ឋវឌ្ឍនោ>
    text <មមំ ភរថ ភទ្ទំ វោ អហំ ភត្តា ភវាមិ វោ។>
  text <៦៥>
    text <តំ តត្ថ អវចុំ កញ្ញា ទីឃាវុំ រដ្ឋវឌ្ឍនំ>
    text <កុហិំ រាជា អនុប្បត្តោ ឥតោ រាជា កុហិំ គតោ។>
  text <៦៦>
    text <បង្កំ រាជា អតិក្កន្តោ ថលេ រាជា បតិដ្ឋិតោ>
    text <អកណ្ដកំ អគហនំ បដិបន្នោ មហាបថំ។>
  text <៦៧>
    text <អហញ្ច បដិបន្នោស្មិ មគ្គំ ទុគ្គតិគាមិនំ>
    text <សកណ្ដកំ សគហនំ យេន គច្ឆន្តិ ទុគ្គតិំ។>
  text <៦៨>
    text <តស្ស តេ ស្វាគតំ រាជ សីហស្សេវ គិរិព្ពជំ>
    text <អនុសាស មហារាជ ត្វំ នោ សព្ពាសមិស្សរោតិ។>
  stand <សោណកជាតកំ បឋមំ។>
  text <  <
  text <៥៣០។ សំកិច្ចជាតកំ ២>
  text <៦៩>
    text <ទិស្វា និសិន្នំ រាជានំ ព្រហ្មទត្តំ រថេសភំ>
    text <អថស្ស បដិវេទេសិ យស្សាសិ អនុកម្បកោ។>
  text <៧០>
    text <សំកិច្ចាយំ អនុប្បត្តោ ឥសីនំ សាធុសម្មតោ>
    text <តរមានរូបោ និយ្យាហិ ខិប្បំ បស្ស មហេសិនំ។>
  text <៧១>
    text <តតោ ច រាជា តរមានោ យុត្តមារុយ្ហ សន្ទនំ>
    text <មិត្តាមច្ចបរិព្យូឡ្ហោ អគមាសិ រថេសភោ។>
  text <៧២>
    text <និក្ខិប្ប បញ្ច កកុធានិ កាសីនំ រដ្ឋវឌ្ឍនោ>
    text <វាឡពីជនិ មុណ្ហីសំ ខគ្គំ ឆត្តញ្ចុបាហនំ>
  text <៧៣>
    text <ឱរុយ្ហ រាជា យានម្ហា ឋបយិត្វា បដិច្ឆទំ>
    text <អាសីនំ ទាយបស្សស្មិំ សំកិច្ចមុបសង្កមិ។>
  text <៧៤>
    text <ឧបសង្កមិត្វា សោ រាជា សម្មោទិ ឥសិនា សហ>
    text <តំ កថំ វីតិសារេត្វា ឯកមន្តំ ឧបាវិសិ។>
  text <៧៥>
    text <ឯកមន្តំ និសិន្នោវ អថ កាលំ អមញ្ញថ>
    text <តតោ បាបានិ កម្មានិ បុច្ឆិតុំ បដិបជ្ជថ។>
  text <៧៦>
    text <ឥសិំ បុច្ឆាម សំកិច្ចំ ឥសីនំ សាធុសម្មតំ>
    text <អាសីនំ ទាយបស្សស្មិំ ឥសិសង្ឃបុរក្ខតំ។>
  text <៧៧>
    text <កំ គតិំ បេច្ច គច្ឆន្តិ នរា ធម្មាតិចារិនោ>
    text <អតិចិណ្ណោ មយា ធម្មោ តំ មេ អក្ខាហិ បុច្ឆិតោ។>
  text <៧៨>
    text <ឥសី អវច សំកិច្ចោ កាសីនំ រដ្ឋវឌ្ឍនំ>
    text <អាសីនំ ទាយបស្សស្មិំ មហារាជ សុណោហិ មេ។>
  text <៧៩>
    text <ឧប្បថេន វជន្តស្ស យោ មគ្គមនុសាសតិ>
    text <តស្ស ចេ វចនំ កយិរា នាស្ស មគ្គេយ្យ កណ្ដកោ។>
  text <៨០>
    text <អធម្មំ បដិបន្នស្ស យោ ធម្មមនុសាសតិ>
    text <តស្ស ចេ វចនំ កយិរា ន សោ គច្ឆេយ្យ ទុគ្គតិំ។>
  text <៨១>
    text <ធម្មោ បថោ មហារាជ អធម្មោ បន ឧប្បថោ>
    text <អធម្មោ និរយំ នេតិ ធម្មោ បាបេតិ សុគ្គតិំ។>
  text <៨២>
    text <អធម្មចារិនោ រាជ នរា វិសមជីវិនោ>
    text <យំ គតិំ បេច្ច គច្ឆន្តិ និរយេ តេ សុណោហិ មេ។>
  text <៨៣>
    text <សញ្ជីវោ កាឡសុត្តោ ច សង្ឃាតោ ទ្វេ ច រោរុវា>
    text <អថាបរោ មហាវីចិ តាបនោ ច បតាបនោ។>
  text <៨៤>
    text <ឥច្ចេតេ អដ្ឋ និរយា អក្ខាតា ទុរតិក្កមា>
    text <អាកិណ្ណា លុទ្ទកម្មេហិ បច្ចេកា សោឡសុស្សទា។>
  text <៨៥>
    text <កទរិយតាបនា ឃោរា អច្ចិមន្តោ មហព្ភយា>
    text <លោមហំសនរូបា ច ភេស្មា បដិភយា ទុខា។>
  text <៨៦>
    text <ចតុក្កណ្ណា ចតុទ្វារា វិភត្តា ភាគសោ មិតា>
    text <អយោបាការបរិយន្តា អយសា បដិកុជ្ជិតា។>
  text <៨៧>
    text <តេសំ អយោមយា ភូមិ ជលិតា តេជសា យុតា>
    text <សមន្តា យោជនសតំ ផុដា តិដ្ឋន្តិ សព្ពទា។>
  text <៨៨>
    text <ឯតេ បតន្តិ និរយេ ឧទ្ធំបាទា អវំសិរា>
    text <ឥសីនំ អតិវត្តារោ សញ្ញតានំ តបស្សិនំ។>
  text <៨៩>
    text <តេ ភូនហុនោ បច្ចន្តិ មច្ឆា ពិលកតា យថា>
    text <សំវច្ឆរេ អសង្ខេយ្យេ នរា កិព្ពិសការិនោ។>
  text <៩០>
    text <ឌយ្ហមានេន គត្តេន និច្ចំ សន្តរពាហិរំ>
    text <និរយា នាធិគច្ឆន្តិ ទ្វារំ និក្ខមនេសិនោ។>
  text <៩១>
    text <បុរត្ថិមេន ធាវន្តិ តតោ ធាវន្តិ បច្ឆតោ>
    text <ឧត្តរេនបិ ធាវន្តិ តតោ ធាវន្តិ ទក្ខិណំ>
    text <យំ យញ្ហិ ទ្វារំ គច្ឆន្តិ តំ តទេវ បិធីយរេ។>
  text <៩២>
    text <ពហូនិ វស្សសហស្សានិ ជនា និរយគាមិនោ>
    text <ពាហា បគ្គយ្ហ កន្ទន្តិ បត្វា ទុក្ខំ អនប្បកំ។>
  text <៩៣>
    text <អាសីវិសំវ កុបិតំ តេជស្សិំ ទុរតិក្កមំ>
    text <ន សាធុរូបេ អាសីទេ សញ្ញតានំ តបស្សិនំ។>
  text <៩៤>
    text <អតិកាយោ មហិស្សាសោ អជ្ជុនោ កេកកាធិបោ>
    text <សហស្សពាហុ ឧច្ឆិន្នោ ឥសិមាសជ្ជ គោតមំ។>
  text <៩៥>
    text <អរជំ រជសា វច្ឆំ កិសំ អវកិរិយ ទណ្ឌកី>
    text <តាលោវ មូលតោ ឆិន្នោ ស រាជា វិភវង្គតោ។>
  text <៩៦>
    text <ឧបហច្ច មនំ មជ្ឈោ មាតង្គស្មិំ យសស្សិនេ>
    text <សបារិសជ្ជោ ឧច្ឆិន្នោ មជ្ឈារញ្ញំ តទា អហុ។>
  text <៩៧>
    text <កណ្ហទីបាយនាសជ្ជ ឥសិំ អន្ធកវេណ្ឌយោ>
    text <អញ្ញោញ្ញំ មុសលា ហន្ត្វា សម្បត្តា យមសាធនំ។>
  text <៩៨>
    text <អថាយំ ឥសិនា សត្តោ អន្តលិក្ខចរោ បុរេ>
    text <បាវេក្ខិ បថវិំ ចេច្ចោ ហីនត្តោ បត្តបរិយាយំ។>
  text <៩៩>
    text <តស្មា ហិ ឆន្ទាគមនំ នប្បសំសន្តិ បណ្ឌិតា>
    text <អទុដ្ឋចិត្តោ ភាសេយ្យ គិរំ សច្ចូបសំហិតំ។>
  text <១០០>
    text <មនសា ចេ បទុដ្ឋេន យោ នរោ បេក្ខតេ មុនិំ>
    text <វិជ្ជាចរណសម្បន្នំ គន្តា សោ និរយំ អធោ។>
  text <១០១>
    text <យេ វុឌ្ឍេ បរិភាសន្តិ ផរុសូបក្កមា ជនា>
    text <អនបច្ចា អទាយាទា តាលវត្ថុ ភវន្តិ តេ។>
  text <១០២>
    text <យោ ច បព្ពជិតំ ហន្តិ កតកិច្ចំ មហេសិនំ>
    text <ស កាឡសុត្តេ និរយេ ចិររត្តាយ បច្ចតិ។>
  text <១០៣>
    text <យោ ច រាជា អធម្មដ្ឋោ រដ្ឋវិទ្ធំសនោ មគោ>
    text <តាបយិត្វា ជនបទំ តាបនេ បេច្ច បច្ចតិ។>
  text <១០៤>
    text <សោ ច វស្សសហស្សានិ សតំ ទិព្ពានិ បច្ចតិ>
    text <អច្ចិសង្ឃបរេតោ សោ ទុក្ខំ វេទេតិ វេទនំ។>
  text <១០៥>
    text <តស្ស អគ្គិសិខា កាយា និច្ឆរន្តិ បភស្សរា>
    text <តេជោភក្ខស្ស គត្តានិ លោមេហិ ច នខេហិ ច។>
  text <១០៦>
    text <ឌយ្ហមានេន គត្តេន និច្ចំ សន្តរពាហិរំ>
    text <ទុក្ខាភិតុន្នោ នទតិ នាគោ តុត្តដ្ដិតោ យថា។>
  text <១០៧>
    text <យោ លោភា បិតរំ ហន្តិ ទោសា វា បុរិសាធមោ>
    text <ស កាឡសុត្តេ និរយេ ចិររត្តាយ បច្ចតិ។>
  text <១០៨>
    text <ស តាទិសោ បច្ចតិ លោហកុម្ភិយំ បក្កញ្ច សត្តីហិ ហនន្តិ និត្តចំ>
    text <អន្ធំ ករិត្វា មុត្តករីសភក្ខំ ខារេ និមុជ្ជន្តិ តថាវិធំ នរំ។>
  text <១០៩>
    text <តត្តំ បក្កុថិតមយោគុឡញ្ច ទីឃេ ច ផាលេ ចិររត្តតាបិតេ>
    text <វិក្ខម្ភមាទាយ វិពន្ធ រជ្ជុភិ វិវដេ មុខេ សម្បវិសន្តិ រក្ខសា។>
  text <១១០>
    text <សាមា ច សោណា សពលា ច គិជ្ឈា កាកោឡសង្ឃា ច ទិជា អយោមុខា>
    text <សង្គម្ម ខាទន្តិ វិប្ផន្ទមានំ ជិវ្ហំ វិភជ្ជ វិឃាសំ សលោហិតំ។>
  text <១១១>
    text <តំ ទឌ្ឍតាលំ បរិភិន្នគត្តំ និប្បោថយន្តា អនុវិចរន្តិ រក្ខសា>
    text <រតី ហិ នេសំ ទុខិនោ បនីតរេ ឯតាទិសស្មិំ និរយេ វសន្តិ>
    text <យេ កេចិ លោកេ ឥធ បេត្តិឃាតិនោ។>
  text <១១២>
    text <បុត្តោ ច មាតរំ ហន្ត្វា ឥតោ គន្ត្វា យមក្ខយំ>
    text <ភុសមាបជ្ជតេ ទុក្ខំ អត្តកម្មផលូបគោ។>
  text <១១៣>
    text <អមនុស្សា អតិពលា ហន្តារំ ជនយន្តិយា>
    text <អយោមយេហិ វាឡេហិ បីឡយន្តិ បុនប្បុនំ។>
  text <១១៤>
    text <តមស្សវំ សកា គត្តា រុហិរំ អត្តសម្ភវំ>
    text <តម្ពលោហវិលីនំវ តត្តំ បាយេន្តិ មត្តិឃំ។>
  text <១១៥>
    text <ជិគុច្ឆំ កុណបំ បូតិំ ទុគ្គន្ធំ គូថកទ្ទមំ>
    text <បុព្ពលោហិតសង្កាសំ រហទមោគយ្ហ តិដ្ឋតិ។>
  text <១១៦>
    text <តមេនំ កិមយោ តត្ថ អតិកាយា អយោមុខា>
    text <ឆវិំ ភេត្វាន ខាទន្តិ សំគិទ្ធា មំសលោហិតេ។>
  text <១១៧>
    text <សោ ច តំ និរយំ បត្តោ និមុគ្គោ សតបោរិសំ>
    text <បូតិកំ កុណបំ វាតិ សមន្តា សតយោជនំ។>
  text <១១៨>
    text <ចក្ខុមាបិ ហិ ចក្ខូហិ តេន គន្ធេន ជីយតិ>
    text <ឯតាទិសំ ព្រហ្មទត្ត មាតុឃោ លភតេ ទុខំ។>
  text <១១៩>
    text <ខុរធារមនុក្កម្ម តិក្ខំ ទុរភិសម្ភវំ>
    text <បតន្តិ គព្ភបាតិយោ ទុគ្គំ វេតរណិំ នទិំ។>
  text <១២០>
    text <អយោមយា សិម្ពលិយោ សោឡសង្គុលកណ្ដកា>
    text <ឧភតោ អភិលម្ពន្តិ ទុគ្គំ វេតរណិំ នទិំ។>
  text <១២១>
    text <តេ អច្ចិមន្តោ តិដ្ឋន្តិ អគ្គិក្ខន្ធាវ អារកា>
    text <អាទិត្តា ជាតវេទេន ឧទ្ធំ យោជនមុគ្គតា។>
  text <១២២>
    text <ឯតេ វជន្តិ និរយេ តត្តេ តិខិណកណ្ដកេ>
    text <នារិយោ ច អតិចារា នរា ច បរទារគូ។>
  text <១២៣>
    text <តេ បតន្តិ អធោក្ខន្ធា វិវត្តា វិហតា បុថូ>
    text <សយន្តិ វិនិវិទ្ធង្គា ទីឃំ ជគ្គន្តិ សព្ពទា។>
  text <១២៤>
    text <តតោ រត្យា វិវសានេ មហតិំ បព្ពតូបមំ>
    text <លោហកុម្ភិំ បវជ្ជន្តិ តត្តំ អគ្គិសមូទកំ។>
  text <១២៥>
    text <ឯវំ ទិវា ច រត្តោ ច ទុស្សីលា មោហបារុតា>
    text <អនុភោន្តិ សកំ កម្មំ បុព្ពេ ទុក្កដមត្តនោ។>
  text <១២៦>
    text <យា ច ភរិយា ធនក្កីតា សាមិកំ អតិមញ្ញតិ>
    text <សស្សុំ វា សសុរំ វាបិ ជេដ្ឋំ វាបិ ននន្ទរំ។>
  text <១២៧>
    text <តស្សា វង្កេន ជិវ្ហគ្គំ និព្ពហន្តិ សពន្ធនំ>
    text <ស ព្យាមមត្តំ កិមិនំ ជិវ្ហំ បស្សតិ អត្តនិ>
    text <វិញ្ញាបេតុំ ន សក្កោតិ តាបនេ បេច្ច បច្ចតិ។>
  text <១២៨>
    text <ឱរព្ភិកា សូករិកា មច្ឆិកា មិគពន្ធកា>
    text <ចោរា គោឃាតកា លុទ្ទា អវណ្ណេ វណ្ណការកា។>
  text <១២៩>
    text <សត្តីហិ លោហកូដេហិ នេត្តិំសេហិ ឧសូហិ ច>
    text <ហញ្ញមានា ខារនទិំ បបតន្តិ អវំសិរា។>
  text <១៣០>
    text <សាយំ បាតោ កូដការី អយោកូដេហិ ហញ្ញតិ>
    text <តតោ វន្តំ ទុរត្តានំ បរេសំ ភុញ្ជរេ សទា។>
  text <១៣១>
    text <ធង្កា ភេរណ្ឌកា គិជ្ឈា កាកោឡា ច អយោមុខា>
    text <វិប្ផន្ទមានំ ខាទន្តិ នរំ កិព្ពិសការកំ។>
  text <១៣២>
    text <យេ មិគេន មិគំ ហន្តិ បក្ខិំ វា បន បក្ខិនា>
    text <អសន្តោ រជសា ឆន្នា គន្តា តេ និរយុស្សទំ។>
  text <១៣៣>
    text <សន្តោ ច ឧទ្ធំ គច្ឆន្តិ សុចិណ្ណេនិធ កម្មុនា>
    text <សុចិណ្ណស្ស ផលំ បស្ស សឥន្ទា ទេវា សព្រហ្មកា។>
  text <១៣៤>
    text <តំ តំ ព្រូមិ មហារាជ ធម្មំ រដ្ឋបតី ចរ>
    text <តថា រាជ ចរាហិ ធម្មំ យថា តំ សុចិណ្ណំ នានុតប្បេយ្យ បច្ឆាតិ។>
    text <អថ សដ្ឋិនិបាតម្ហិ សុណាថ មម ភាសិតំ>
    text <ជាតកសវ្ហយនោ បវរោ សោណកអរិន្ទមសវ្ហយនោ>
    text <តថា វុត្តរថេសភកិច្ចវរោតិ។>
  stand <សំកិច្ចជាតកំ ទុតិយំ។>
  stand <សដ្ឋិនិបាតំ និដ្ឋិតំ។>
  text <តស្សុទ្ទានំ>
