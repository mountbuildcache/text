text <១៨។ បណ្ណាសនិបាតោ>
  text <  <
  text <៥២៦។ និឡិនិកាជាតកំ ១>
  text <១>
    text <ឧទ្ទយ្ហតេ ជនបទោ រដ្ឋញ្ចាបិ វិនស្សតិ>
    text <ឯហិ និឡិនិកេ គច្ឆ តំ មេ ព្រាហ្មណមានយ។>
  text <២>
    text <នាហំ ទុក្ខក្ខមា រាជ នាហំ អទ្ធានកោវិទា>
    text <កថំ អហំ គមិស្សាមិ វនំ កុញ្ជរសេវិតំ។>
  text <៣>
    text <ផីតំ ជនបទំ គន្ត្វា ហត្ថិនា ច រថេន ច>
    text <ទារុសង្ឃាដយានេន ឯវំ គច្ឆ និឡិនិកេ។>
  text <៤>
    text <ហត្ថិអស្សរថេ បត្តី គច្ឆេវាទាយ ខត្តិយេ>
    text <តវេវ វណ្ណរូបេន វសំ តមានយិស្សសិ។>
  text <៥>
    text <កទលីធជបញ្ញាណោ អាភុជីបរិវារិតោ>
    text <ឯសោ បទិស្សតិ រម្មោ ឥសិសិង្គស្ស អស្សមោ។>
  text <៦>
    text <ឯសោ អគ្គិស្ស សង្ខាតោ ឯសោ ធូមោ បទិស្សតិ>
    text <មញ្ញេ នោ អគ្គិំ ហាបេតិ ឥសិសិង្គោ មហិទ្ធិកោ។>
  text <៧>
    text <តញ្ច ទិស្វាន អាយន្តិំ អាមុត្តមណិកុណ្ឌលំ>
    text <ឥសិសិង្គោ បាវិសិ ភីតោ អស្សមំ បណ្ណឆាទនំ។>
  text <៨>
    text <អស្សមស្ស ច សា ទ្វារេ គេណ្ឌុកេនស្ស កីឡតិ>
    text <វិទំសយន្តី អង្គានិ គុយ្ហំ បកាសិតានិ ច។>
  text <៩>
    text <តញ្ច ទិស្វាន កីឡន្តិំ បណ្ណសាលគតោ ជដី>
    text <អស្សមា និក្ខមិត្វាន ឥទំ វចនមព្រវិ។>
  text <១០>
    text <អម្ភោ កោ នាម សោ រុក្ខោ យស្ស តេវំគតំ ផលំ>
    text <ទូរេបិ ខិត្តំ បច្ចេតិ ន តំ ឱហាយ គច្ឆតិ។>
  text <១១>
    text <អស្សមស្ស មម ព្រហ្មេ សមីបេ គន្ធមាទនេ>
    text <ពហវោ តាទិសា រុក្ខា យស្ស តេវំគតំ ផលំ>
    text <ទូរេបិ ខិត្តំ បច្ចេតិ ន មំ ឱហាយ គច្ឆតិ។>
  text <១២>
    text <ឯតូ ភវំ អស្សមិមំ អទេតុ បជ្ជញ្ច ភក្ខញ្ច បដិច្ឆ ទម្មិ>
    text <ឥទមាសនំ អត្រ ភវំ និសីទតុ ឥតោ ភវំ មូលផលានិ ភុញ្ជតុ។>
  text <១៣>
    text <កិំ តេ ឥទំ ឩរូនមន្តរស្មិំ សុបិច្ឆិតំ កណ្ហរិវប្បកាសតិ>
    text <អក្ខាហិ មេ បុច្ឆិតោ ឯតមត្ថំ កោសេ នុ តេ ឧត្តមង្គំ បវិដ្ឋំ។>
  text <១៤>
    text <អហំ វនេ មូលផលេសនំ ចរំ អាសាទយិំ អច្ឆំ សុឃោររូបំ>
    text <សោ មំ បតិត្វា សហសាជ្ឈបត្តោ បនុជ្ជ មំ អព្ពហិ ឧត្តមង្គំ។>
  text <១៥>
    text <ស្វាយំ វណោ ខជ្ជតិ កណ្ឌុវាយតិ សព្ពញ្ច កាលំ ន លភាមិ សាតំ>
    text <បហោ ភវំ កណ្ឌុមិមំ វិនេតុំ កុរុតំ ភវំ យាចិតោ ព្រាហ្មណត្ថំ។>
  text <១៦>
    text <គម្ភីររូបោ តេ វណោ សលោហិតោ អបូតិកោ វណគន្ធោ មហា ច>
    text <ករោមិ តេ កិញ្ចិ កសាយយោគំ យថា ភវំ បរមសុខី ភវេយ្យ។>
  text <១៧>
    text <ន មន្តយោគា ន កសាយយោគា ន ឱសធា ព្រហ្មចារិ កមន្តិ>
    text <ឃដ្ដេ មុទុកេន វិនេហិ កណ្ឌុំ យថា អហំ បរមសុខី ភវេយ្យំ។>
  text <១៨>
    text <ឥតោ នុ ភោតោ កតមេន អស្សមោ កច្ចិ ភវំ អភិរមសិ អរញ្ញេ>
    text <កច្ចិ នុ តេ មូលផលំ បហូតំ កច្ចិ ភវន្តំ ន វិហិំសន្តិ វាឡា។>
  text <១៩>
    text <ឥតោ ឧជុំ ឧត្តរាយំ ទិសាយំ ខេមានទី ហិមវតា បភាវី>
    text <តស្សា តីរេ អស្សមោ មយ្ហ រម្មោ អហោ ភវំ អស្សមំ មយ្ហំ បស្សេ។>
  text <២០>
    text <អម្ពា ច សាលា តិលកា ច ជម្ពុយោ ឧទ្ទាលកា បាដលិយោ ច ផុល្លា>
    text <សមន្តតោ កិម្បុរិសាភិគីតំ អហោ ភវំ អស្សមំ មយ្ហំ បស្សេ។>
  text <២១>
    text <តាលា ច មូលា ច ផលា ច មេត្ថ វណ្ណេន គន្ធេន ឧបេតរូបំ>
    text <តំ ភូមិភាគេហិ ឧបេតរូបំ អហោ ភវំ អស្សមំ មយ្ហំ បស្សេ។>
  text <២១>
    text <ផលា ច មូលា ច បហូតមេត្ថ វណ្ណេន គន្ធេន រសេនុបេតា>
    text <អាយន្តិ ច លុទ្ទកា តំ បទេសំ មា មេ តតោ មូលផលំ អហាសុំ។>
  text <២៣>
    text <បិតា មមំ មូលផលេសនំ គតោ ឥទានិ អាគច្ឆតិ សាយកាលេ>
    text <ឧភោវ គច្ឆាមសេ អស្សមំ តំ យាវ បិតា មូលផលតោ ឯតុ។>
  text <២៤>
    text <អញ្ញេ ពហូ ឥសយោ សាធុរូបា រាជីសយោ អនុមគ្គេ វសន្តិ>
    text <តេ យេវ បុច្ឆេសិ មមស្សមំ តំ តេ តំ នយិស្សន្តិ មមំ សកាសេ។>
  text <២៥>
    text <ន តេ កដ្ឋានិ ភិន្នានិ ន តេ ឧទកមាភតំ>
    text <អគ្គីបិ តេ ន ហាបិតោ កិំ នុ មន្ទោវ ឈាយសិ។>
  text <២៦>
    text <ភិន្នានិ កដ្ឋានិ ហុតោ ច អគ្គិ តបនីបិ តេ សមិតា ព្រហ្មចារី>
    text <បីឋញ្ច មយ្ហំ ឧទកញ្ច ហោតិ រមសិ តុវំ ព្រហ្មភូតោ បុរត្ថា។>
  text <២៧>
    text <អភិន្នកដ្ឋោសិ អនាភតោទកោ អហាបិតគ្គីសិ អសិទ្ធភោជនោ>
    text <ន មេ តុវំ អាលបសី មមជ្ជ នដ្ឋំ នុ កិំ ចេតសិកញ្ច ទុក្ខំ។>
  text <២៨>
    text <ឥធាគមា ជដិលោ ព្រហ្មចារី សុទស្សនេយ្យោ សុតនូ វិនេតិ>
    text <នេវាតិទីឃោ ន បនាតិរស្សោ សុកណ្ហកណ្ហច្ឆទនេហិ ភោតោ។>
  text <២៩>
    text <អមស្សុជាតោ អបុរាណវណ្ណី អាធាររូបញ្ច បនស្ស កណ្ឋេ>
    text <ទ្វេ យមា គណ្ឌា ឧរេសុ ជាតា សុវណ្ណតិន្ទុកនិភា បភស្សរា។>
  text <៣០>
    text <មុខញ្ច តស្ស ភុសទស្សនេយ្យំ កណ្ណេសុ លម្ពន្តិ ច កុញ្ចិតគ្គា>
    text <តេ ជោតរេ ចរតោ មាណវស្ស សុត្តញ្ច យំ សំយមនំ ជដានំ។>
  text <៣១>
    text <អញ្ញា ច តស្ស សំយមានិ ចតស្សោ នីលា បីតា លោហិតិកា ច សេតា>
    text <តា បិំសរេ ចរតោ មាណវស្ស តិរិដិ សង្ឃារិវ បាវុសម្ហិ។>
  text <៣២>
    text <ន មិខលំ មុញ្ជមយំ ធារេតិ ន សន្ថរេ នោ បន បព្ពជស្ស>
    text <តា ជោតរេ ជឃនន្តរេ វិលគ្គា សតេរតា វិជ្ជុរិវន្តលិក្ខេ។>
  text <៣៣>
    text <អខីលកានិ ច អវណ្ដកានិ ហេដ្ឋា នភ្យា កដិសមោហិតានិ>
    text <អឃដ្ដិតា និច្ចកីឡំ ករោន្តិ ហំ តាត កិំរុក្ខផលានិ តានិ។>
  text <៣៤>
    text <ជដា ច តស្ស ភុសទស្សនេយ្យា បរោសតំ វេល្លិតគ្គា សុគន្ធា>
    text <ទ្វេធា សិរោ សាធុ វិភត្តរូបោ អហោ នុ ខោ មយ្ហ តថា ជដាស្សុ។>
  text <៣៥>
    text <យទា ច សោ បកិរតិ តា ជដាយោ វណ្ណេន គន្ធេន ឧបេតរូបា>
    text <នីលុប្បលំ វាតសមេរិតំវ តថេវ សំវាតិ បនស្សមោ អយំ។>
  text <៣៦>
    text <បង្កោ ច តស្ស ភុសទស្សនេយ្យោ នេតាទិសោ យាទិសោ មយ្ហំ កាយេ>
    text <សោ វាយតី ឯរិតោ មាលុតេន វនំ យថា អគ្គគិម្ហេ សុផុល្លំ។>
  text <៣៧>
    text <និហន្តិ សោ រុក្ខផលំ បថព្យា សុចិត្តរូបំ រុចិរំ ទស្សនេយ្យំ>
    text <ខិត្តញ្ច តស្ស បុនរេតិ ហត្ថំ ហំ តាត កិំរុក្ខផលំ នុ ខោ តំ។>
  text <៣៨>
    text <ទន្តា ច តស្ស ភុសទស្សនេយ្យា សុទ្ធា សមា សង្ខវរូបបន្នា>
    text <មនោ បសាទេន្តិ វិវរិយមានា ន ហិ នូន សោ សាកមខាទិ តេហិ។>
  text <៣៩>
    text <អកក្កសំ អគ្គឡិតំ មុហុំ មុទុំ ឧជុំ អនុទ្ធតំ អចបលមស្ស ភាសិតំ>
    text <រុទំ មនុញ្ញំ ករវីកសុស្សរំ ហទយង្គមំ រញ្ជយតេវ មេ មនោ។>
  text <៤០>
    text <ពិន្ទុស្សរោ នាតិវិសដ្ឋវាក្យោ ន នូន សជ្ឈាយមតិប្បយុត្តោ>
    text <ឥច្ឆាមិ ភោ តំ បុនទេវ ទដ្ឋុំ មិត្តោ ហិ មេ មាណវោហុ បុរត្ថា។>
  text <៤១>
    text <សុសន្ធិ សព្ពត្ថ វិមដ្ឋិមំ វណំ បុថូ សុជាតំ ខរបត្តសន្និភំ>
    text <តេនេវ មំ ឧត្តរិយាន មាណវោ វិវរិតំ ឩរុំ ជឃនេន បីឡយិ។>
  text <៤២>
    text <តបន្តិ អាភន្តិ វិរោចរេ ច សតេរតា វិជ្ជុរិវន្តលិក្ខេ>
    text <ពាហា មុទូ អញ្ជនលោមសាទិសា វិចិត្រវដ្ដង្គុលិកាស្ស សោភរេ។>
  text <៤៣>
    text <អកក្កសង្គោ ន ច ទីឃលោមោ នខាស្ស ទីឃា អបិ លោហិតគ្គា>
    text <មុទូហិ ពាហាហិ បលិស្សជន្តោ កល្យាណរូបោ រមយំ ឧបដ្ឋហិ។>
  text <៤៤>
    text <ទុមស្ស តូលូបនិភា បភស្សរា សុវណ្ណកម្ពុតលវដ្ដសុច្ឆវី>
    text <ហត្ថា មុទូ តេហិ មំ សំផុសិត្វា ឥតោ គតោ តេន មំ ទហន្តិ តាត។>
  text <៤៥>
    text <ន នូន សោ ខារិវិធំ អហាសិ ន នូន សោ កដ្ឋានិ សយំ អភញ្ជិ>
    text <ន នូន សោ ហន្តិ ទុមេ កុឋារិយា ន ហិស្ស ហត្ថេសុ ខិលានិ អត្ថិ។>
  text <៤៦>
    text <អច្ឆោ ច ខោ តស្ស វណំ អកាសិ សោ មំព្រវិ សុខិតំ មំ ករោហិ>
    text <តាហំ ករិំ តេន មមាសិ សោខ្យំ សោ ចព្រវិ សុខិតោស្មីតិ ព្រហ្មេ។>
  text <៤៧>
    text <អយញ្ច តេ មាលុវបណ្ណសន្ថតា វិកិណ្ណរូបាវ មយា ច តេន ច>
    text <កិលន្តរូបា ឧទកេ រមិត្វា បុនប្បុនំ បណ្ណកុដិំ វជាម។>
  text <៤៨>
    text <ន មជ្ជ មន្តា បដិភន្តិ តាត ន អគ្គិហុត្តំ នបិ យញ្ញតន្តំ>
    text <ន ចាបិ តេ មូលផលានិ ភុញ្ជេ យាវ ន បស្សាមិ តំ ព្រហ្មចារិំ។>
  text <៤៩>
    text <អទ្ធា បជានាសិ តុវម្បិ តាត យស្សំ ទិសំ វសតេ ព្រហ្មចារី>
    text <តំ មំ ទិសំ បាបយ តាត ខិប្បំ មា តេ អហំ អមរិមស្សមម្ហិ។>
  text <៥០>
    text <វិចិត្រផុល្លំ ហិ វនំ សុតំ មយា ទិជាភិឃុដ្ឋំ ទិជសង្ឃសេវិតំ>
    text <តំ មំ វនំ បាបយ តាត ខិប្បំ បុរា តេ បាណំ វិជហាមិ អស្សមេ។>
  text <៥១>
    text <ឥមស្មាហំ ជោតិរសេ វនម្ហិ គន្ធព្ពទេវច្ឆរសង្ឃសេវិតេ>
    text <ឥសីនមាវាសេ សនន្តនម្ហិ នេតាទិសំ អរតិំ បាបុណេថ។>
  text <៥២>
    text <ភវន្តិ មិត្តានិ អថោ ន ហោន្តិ ញាតីសុ មិត្តេសុ ករោន្តិ បេមំ>
    text <អយញ្ច ជម្មោ កិស្ស វា និវិដ្ឋោ យោ នេវ ជានាតិ កុតោម្ហិ អាគតោ។>
  text <៥៣>
    text <សំវាសេន ហិ មិត្តានិ សន្ធិយន្តិ បុនប្បុនំ>
    text <ស្វេវ មិត្តោ អសំគន្តុ អសំវាសេន ជីរតិ។>
  text <៥៤>
    text <សចេ តុវំ ទក្ខសិ ព្រហ្មចារិំ សចេ តុវំ សល្លបេ ព្រហ្មចារិនា>
    text <សម្បន្នសស្សំវ មហោទកេន តបោគុណំ ខិប្បមិមំ បហិស្សសិ។>
  text <៥៥>
    text <បុនបិ ចេ ទក្ខសិ ព្រហ្មចារិំ បុនបិ ចេ សល្លបេ ព្រហ្មចារិនា>
    text <សម្បន្នសស្សំវ មហោទកេន ឧស្មាគតំ ខិប្បមិមំ បហិស្សសិ។>
  text <៥៦>
    text <ភូតានិ ហេតានិ ចរន្តិ តាត វិរូបរូបេន មនុស្សលោកេ>
    text <ន តានិ សេវេថ នរោ សបញ្ញោ អាសជ្ជ នំ នស្សតិ ព្រហ្មចារីតិ។>
  stand <និឡិនិកាជាតកំ បឋមំ។>
  text <  <
  text <៥២៧។ ឧម្មាទន្តីជាតកំ ២>
  text <៥៧>
    text <និវេសនំ កស្ស នុទំ សុនន្ទ បាការេន បណ្ឌុមយេន គុត្តំ>
    text <កា ទិស្សតិ អគ្គិសិខាវ ទូរេ វេហាយសំ បព្ពតគ្គេវ អច្ចិ។>
  text <៥៨>
    text <ធីតា ន្វយំ កស្ស សុនន្ទ ហោតិ សុណិសា ន្វយំ កស្ស អថោបិ ភរិយា>
    text <អក្ខាហិ មេ ខិប្បមិធេវ បុដ្ឋោ អវាវដា យទិ វា អត្ថិ ភត្តា។>
  text <៥៩>
    text <អហញ្ហិ ជានាមិ ជនិន្ទ ឯតំ មត្យា ច បេត្យា ច អថោបិ អស្សា>
    text <តវេវ សោ បុរិសោ ភូមិបាល រត្តិន្ទិវំ អប្បមត្តោ តវត្ថេ។>
  text <៦០>
    text <ឥទ្ធោ ច ផីតោ ច សុវឌ្ឍិតោ ច អមច្ចោ ច តេ អញ្ញតរោ ជនិន្ទ>
    text <តស្សេសា ភរិយាភិបារកស្ស ឧម្មាទន្តី នាមធេយ្យេន រាជ។>
  text <៦១>
    text <អម្ភោ អម្ភោ នាមមិទំ ឥមិស្សា មត្យា ច បេត្យា ច កតំ សុសាធុ>
    text <តទា ហិ មយ្ហំ អវលោកយន្តី ឧម្មត្តកំ ឧម្មទន្តី អកាសិ។>
  text <៦២>
    text <យា បុណ្ណមាសេ មិគមន្ទលោចនា ឧបាវិសិ បុណ្ឌរីកត្តចង្គី>
    text <ទ្វេ បុណ្ណមាយោ តទហូ អមញ្ញហំ ទិស្វាន បារាវតរត្តវាសិនិំ។>
  text <៦៣>
    text <អឡារបម្ហេហិ សុភេហិ វគ្គុភិ បលោភយន្តី មំ យទា ឧទិក្ខតិ>
    text <វិជម្ភមានា ហរតេវ មេ មនោ ជាតា វនេ កិម្បុរិសីវ បព្ពតេ។>
  text <៦៤>
    text <តទា ហិ ព្រហតី សាមា អាមុត្តមណិកុណ្ឌលា>
    text <ឯកច្ចវសនា នារី មិគី ភន្តាវុទិក្ខតិ។>
  text <៦៥>
    text <កទាស្សុ មំ តម្ពនខា សុលោមា ពាហាមុទូ ចន្ទនសារលិត្តា>
    text <វដ្ដង្គុលី សន្នតធីរកុត្តិយា នារី ឧបញ្ញិស្សតិ សីសតោ សុភា។>
  text <៦៦>
    text <កទាស្សុ មំ កញ្ចនជាលុរច្ឆទា ធីតា តិរីដិស្ស វិលគ្គមជ្ឈា>
    text <មុទូហិ ពាហាហិ បលិស្សជិស្សតិ ព្រហាវនេ ជាតទុមំវ មាលុវា។>
  text <៦៧>
    text <កទាស្សុ លាខារសរត្តសុច្ឆវី ពិន្ទុត្ថនី បុណ្ឌរីកត្តចង្គី>
    text <មុខំ មុខេន ឧបនាមយិស្សតិ សោណ្ឌោវ សោណ្ឌស្ស សុរាយ ថាលំ។>
  text <៦៨>
    text <យទាទ្ទសំ តំ តិដ្ឋន្តិំ សព្ពភទ្ទំ មនោរមំ>
    text <តតោ សកស្ស ចិត្តស្ស នាវពោធាមិ កញ្ចិនំ។>
  text <៦៩>
    text <ឧម្មាទន្តិមហំ ទដ្ឋា អាមុត្តមណិកុណ្ឌលំ>
    text <ន សុបាមិ ទិវារត្តិំ សហស្សំវ បរាជិតោ។>
  text <៧០>
    text <សក្កោ ចេ មេ វរំ ទជ្ជា សោ ច លព្ភេថ មេ វរោ>
    text <ឯករត្តំ ទ្វិរត្តំ វា ភវេយ្យំ អភិបារកោ>
    text <ឧម្មាទន្ត្យា រមិត្វាន សិវិរាជា តតោ សិយំ។>
  text <៧១>
    text <ភូតានិ មេ ភូតបតី នមស្សតោ អាគម្ម យក្ខោ ឥទមេតទព្រវិ>
    text <រញ្ញោ មនោ ឧម្មទន្ត្យា និវិដ្ឋោ ទទាមិ តេ តំ បរិចារយស្សុ។>
  text <៧២>
    text <បុញ្ញា វិធំសេ អមរោ ន ចម្ហិ ជនោ ច មេ បាបមិទញ្ច ជញ្ញា>
    text <ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។>
  text <៧៣>
    text <ជនិន្ទ នាញ្ញត្រ តយា មយា វា សព្ពាបិ កម្មស្ស កតស្ស ជញ្ញា>
    text <យំ តេ មយា ឧម្មទន្តី បទិន្នា ភុសេហិ រាជា វនថំ សជាហិ។>
  text <៧៤>
    text <យោ បាបកំ កម្ម ករំ មនុស្សោ សោ មញ្ញតិ មាយិទ មញ្ញិំសុ អញ្ញេ>
    text <បស្សន្តិ ភូតានិ ករោន្តមេតំ យុត្តា ច យេ ហោន្តិ នរា បថព្យា។>
  text <៧៥>
    text <អញ្ញោ នុ តេ កោចិ នរោ បថព្យា សទ្ធេយ្យ លោកស្មិ ន មេ បិយាតិ>
    text <ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។>
  text <៧៦>
    text <អទ្ធា បិយា មយ្ហ ជនិន្ទ ឯសា ន សា មមំ អប្បិយា ភូមិបាល>
  text <គច្ឆេវ ត្វំ ឧម្មទន្តិំ ភទន្តេ សីហោវ សេលស្ស គុហំ ឧបេតិ។>
  text <៧៧>
    text <ន បីឡិតា អត្តទុខេន ធីរា សុខប្ផលំ កម្ម បរិច្ចជន្តិ>
    text <សម្មោហិតា វាបិ សុខេន មត្តា ន បាបកម្មញ្ច សមាចរន្តិ។>
  text <៧៨>
    text <តុវញ្ហិ មាតា ច បិតា ច មយ្ហំ ភត្តា បតី បោសកោ ទេវតា ច>
    text <ទាសោ អហំ តុយ្ហ សបុត្តទារោ យថាសុខំ សាមិ ករោហិ កាមំ។>
  text <៧៩>
    text <យោ ឥស្សរោម្ហីតិ ករោតិ បាបំ កត្វា ច សោ នុត្តសតេ បរេសំ>
    text <ន តេន សោ ជីវតិ ទីឃមាយុ ទេវាបិ បាបេន សមេក្ខរេ នំ។>
  text <៨០>
    text <អញ្ញាតកំ សាមិកេហី បទិន្នំ ធម្មេ ឋិតា យេ បដិច្ឆន្តិ ទានំ>
    text <បដិច្ឆកា ទាយកា ចាបិ តត្ថ សុខប្ផលញ្ញេវ ករោន្តិ កម្មំ។>
  text <៨១>
    text <អញ្ញោ នុ តេ កោចិ នរោ បថព្យា សទ្ធេយ្យ លោកស្មិ ន មេ បិយាតិ>
    text <ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។>
  text <៨២>
    text <អទ្ធា បិយា មយ្ហ ជនិន្ទ ឯសា ន សា មមំ អប្បិយា ភូមិបាល>
    text <យំ តេ មយា ឧម្មទន្តី បទិន្នា ភុសេហិ រាជា វនថំ សជាហិ។>
  text <៨៣>
    text <យោ អត្តទុក្ខេន បរស្ស ទុក្ខំ សុខេន វា អត្តសុខំ ទហាតិ>
    text <យថេវិទំ មយ្ហ តថា បរេសំ យោ ឯវំ ជានាតិ ស វេទិ ធម្មំ។>
  text <៨៤>
    text <អញ្ញោ នុ តេ កោចិ នរោ បថព្យា សទ្ធេយ្យ លោកស្មិ ន មេ បិយាតិ>
    text <ភុសោ ច ត្យស្ស មនសោ វិឃាតោ ទត្វា បិយំ ឧម្មទន្តិំ អទដ្ឋា។>
  text <៨៥>
    text <ជនិន្ទ ជានាសិ បិយា មមេសា ន សា មមំ អប្បិយា ភូមិបាល>
    text <បិយេន តេ ទម្មិ បិយំ ជនិន្ទ បិយទាយិនោ ទេវ បិយំ លភន្តិ។>
  text <៨៦>
    text <សោ នូនាហំ វធិស្សាមិ អត្តានំ កាមហេតុកំ>
    text <ន ហិ ធម្មំ អធម្មេន អហំ វធិតុមុស្សហេ។>
  text <៨៧>
    text <សចេ តុវំ មយ្ហ សតិំ ជនិន្ទ ន កាមយាសិ នរវីរ សេដ្ឋ>
    text <ចជាមិ នំ សព្ពជនស្ស សិព្យា មយា បមុត្តំ តតោ អវ្ហយេសិ នំ។>
  text <៨៨>
    text <អទូសិយំ ចេ អភិបារក ត្វំ ចជាសិ កត្តេ អហិតាយ ត្យស្ស>
    text <មហា ច តេ ឧបវាទោបិ អស្ស ន ចាបិ ត្យស្ស នគរម្ហិ បក្ខោ។>
  text <៨៩>
    text <អហំ សហិស្សំ ឧបវាទមេតំ និន្ទំ បសំសំ គរហញ្ច សព្ពំ>
    text <មមេតមាគច្ឆតុ ភូមិបាល យថាសុខំ សិវិ ករោហិ កាមំ។>
  text <៩០>
    text <យោ នេវ និន្ទំ ន បនប្បសំសំ អាទិយតិ គរហំ នោបិ បូជំ>
    text <សិរី ច លក្ខី ច អបេតិ តម្ហា អាបោ សុវុដ្ឋីវ យថា ថលម្ហា។>
  text <៩១>
    text <យំ កិញ្ចិ ទុក្ខញ្ច សុខញ្ច ឯត្តោ ធម្មាតិសារញ្ច មនោវិឃាតំ>
    text <ឧរសា អហំ បច្ចុត្តរិស្សាមិ សព្ពំ បថវី យថា ថាវរានំ តសានំ។>
  text <៩២>
    text <ធម្មាតិសារញ្ច មនោវិឃាតំ ទុក្ខញ្ច និច្ឆាមិ អហំ បរេសំ>
    text <ឯកោវិមំ ហារយិស្សាមិ ភារំ ធម្មេ ឋិតោ កិញ្ចិ អហាបយន្តោ។>
  text <៩៣>
    text <សគ្គូបគំ បុញ្ញកម្មំ ជនិន្ទ មា មេ តុវំ អន្តរាយំ អកាសិ>
    text <ទទាមិ តេ ឧម្មទន្តិំ បសន្នោ រាជាវ យញ្ញេ ធនំ ព្រាហ្មណានំ។>
  text <៩៤>
    text <អទ្ធា តុវំ កត្តេ ហិតេសិ មយ្ហំ សខា មមំ ឧម្មទន្តី តុវញ្ច>
    text <និន្ទេយ្យុ ទេវា បិតរោ ច សព្ពេ បាបញ្ច បស្សំ អភិសម្បរាយំ។>
  text <៩៥>
    text <ន ហេតធម្មំ សិវិរាជ វជ្ជុំ សនេគមា ជានបទា ច សព្ពេ>
    text <យំ តេ មយា ឧម្មទន្តី បទិន្នា ភុសេហិ រាជា វនថំ សជាហិ។>
  text <៩៦>
    text <អទ្ធា តុវំ កត្តេ ហិតេសិ មយ្ហំ សខា មមំ ឧម្មទន្តី តុវញ្ច>
    text <សតញ្ច ធម្មានិ សុកិត្តិតានិ សមុទ្ទវេលាវ ទុរច្ចយានិ។>
  text <៩៧>
    text <អាហុនេយ្យោ មេសិ ហិតានុកម្បី ធាតា វិធាតា ចសិ កាមបាលោ>
    text <តយី ហុតា រាជ មហប្ផលា ហិ កាមេន មេ ឧម្មទន្តិំ បដិច្ឆ។>
  text <៩៨>
    text <អទ្ធា ហិ សព្ពំ អភិបារក ត្វំ ធម្មំ អចារី មម កត្តុបុត្ត>
    text <អញ្ញោ នុ តេ កោ ឥធ សោត្ថិកត្តា ទ្វិបទោ នរោ អរុណេ ជីវលោកេ។>
  text <៩៩>
    text <តុវំ នុ សេដ្ឋោ ត្វមនុត្តរោសិ ត្វំ ធម្មគូ ធម្មវិទូ សុមេធោ>
    text <សោ ធម្មគុត្តោ ចិរមេវ ជីវ ធម្មញ្ច មេ ទេសយ ធម្មបាល។>
  text <១០០>
    text <តទិង្ឃ អភិបារក សុណោហិ វចនំ មម>
    text <ធម្មំ តេ ទេសយិស្សាមិ សតំ អាសេវិតំ អហំ។>
  text <១០១>
    text <សាធុ ធម្មរុចិ រាជា សាធុ បញ្ញាណវា នរោ>
    text <សាធុ មិត្តានមទ្ទុព្ភោ បាបស្សាករណំ សុខំ។>
  text <១០២>
    text <អក្កោធនស្ស វិជិតេ ឋិតធម្មស្ស រាជិនោ>
    text <សុខំ មនុស្សា អាសេថ សីតច្ឆាយាយ សង្ឃរេ។>
  text <១០៣>
    text <ន ចាហមេតំ អភិរោចយាមិ កម្មំ អសមេក្ខកតំ អសាធុ>
    text <យេ វាបិ ញត្វាន សយំ ករោន្តិ ឧបមា ឥមា មយ្ហំ តុវំ សុណោហិ។>
  text <១០៤>
    text <គវំ ចេ តរមានានំ ជិម្ហំ គច្ឆតិ បុង្គវោ>
    text <សព្ពា តា ជិម្ហំ គច្ឆន្តិ នេត្តេ ជិម្ហំ គតេ សតិ។>
  text <១០៥>
    text <ឯវមេវ មនុស្សេសុ យោ ហោតិ សេដ្ឋសម្មតោ>
    text <សោ ចេ អធម្មំ ចរតិ បគេវ ឥតរា បជា>
    text <សព្ពំ រដ្ឋំ ទុខំ សេតិ រាជា ចេ ហោតិ អធម្មិកោ។>
  text <១០៦>
    text <គវំ ចេ តរមានានំ ឧជុំ គច្ឆតិ បុង្គវោ>
    text <សព្ពា គាវី ឧជុំ យន្តិ នេត្តេ ឧជុំ គតេ សតិ។>
  text <១០៧>
    text <ឯវមេវ មនុស្សេសុ យោ ហោតិ សេដ្ឋសម្មតោ>
    text <សោ សចេ ធម្មំ ចរតិ បគេវ ឥតរា បជា>
    text <សព្ពំ រដ្ឋំ សុខំ សេតិ រាជា ចេ ហោតិ ធម្មិកោ។>
  text <១០៨>
    text <ន ចាបាហំ អធម្មេន អមរត្តមភិបត្ថយេ>
    text <ឥមំ វា បថវិំ សព្ពំ វិជេតុំ អភិបារក។>
  text <១០៩>
    text <យញ្ហិ កិញ្ចិ មនុស្សេសុ រតនំ ឥធ វិជ្ជតិ>
    text <គាវោ ទាសោ ហិរញ្ញញ្ច វត្ថិយំ ហរិចន្ទនំ។>
  text <១១០>
    text <អស្សិត្ថិយោ រតនំ មណិកញ្ច យញ្ចាបិ មេ ចន្ទសូរិយា អភិបាលយន្តិ>
    text <ន តស្ស ហេតុ វិសមំ ចរេយ្យំ មជ្ឈេ សិវីនំ ឧសភោម្ហិ ជាតោ។>
  text <១១១>
    text <នេតា ហិតា ឧគ្គតោ រដ្ឋបាលោ ធម្មំ សិវីនំ អបចាយមានោ>
    text <សោ ធម្មមេវានុវិចិន្តយន្តោ តស្មា សកេ ចិត្តវសេ ន វត្តោ។>
  text <១១២>
    text <អទ្ធា តុវំ មហារាជ និច្ចំ អព្យសនំ សិវំ>
    text <ករិស្សសិ ចិរំ រជ្ជំ បញ្ញា ហិ តវ តាទិសី។>
  text <១១៣>
    text <ឯតំ តេ អនុមោទាម យំ ធម្មំ នប្បមជ្ជសិ>
    text <ធម្មំ បមជ្ជ ខត្តិយោ រដ្ឋា ចវតិ ឥស្សរោ។>
  text <១១៤>
    text <ធម្មំ ចរ មហារាជ មាតាបិតូសុ ខត្តិយ>
    text <ឥធ ធម្មំ ចរិត្វាន រាជ សគ្គំ គមិស្សសិ។>
  text <១១៥>
    text <ធម្មំ ចរ មហារាជ បុត្តទារេសុ ខត្តិយ…បេ។…។>
  text <១១៦>
    text <ធម្មំ ចរ មហារាជ មិត្តាមច្ចេសុ ខត្តិយ…បេ។…។>
  text <១១៧>
    text <ធម្មំ ចរ មហារាជ វាហនេសុ ពលេសុ ច…បេ។…។>
  text <១១៨>
    text <ធម្មំ ចរ មហារាជ គាមេសុ និគមេសុ ច…បេ។…។>
  text <១១៩>
    text <ធម្មំ ចរ មហារាជ រដ្ឋេសុ ជនបទេសុ ច…បេ។…។>
  text <១២០>
    text <ធម្មំ ចរ មហារាជ សមណព្រាហ្មណេសុ ច…បេ។…។>
  text <១២១>
    text <ធម្មំ ចរ មហារាជ មិគបក្ខីសុ ខត្តិយ…បេ។…។>
  text <១២២>
    text <ធម្មំ ចរ មហារាជ ធម្មោ ចិណ្ណោ សុខាវហោ>
    text <ឥធ ធម្មំ ចរិត្វាន រាជ សគ្គំ គមិស្សសិ។>
  text <១២៣>
    text <ធម្មំ ចរ មហារាជ សឥន្ទា ទេវា សព្រហ្មកា>
    text <សុចិណ្ណេន ទិវំ បត្តា មា ធម្មំ រាជ បាមទោតិ។>
  stand <ឧម្មាទន្តីជាតកំ ទុតិយំ។>
  text <  <
  text <៥២៨។ មហាពោធិជាតកំ ៣>
  text <១២៤>
    text <កិំ នុ ទណ្ឌំ កិមជិនំ កិំ ឆត្តំ កិមុបាហនំ>
    text <កិមង្កុសញ្ច បត្តញ្ច សង្ឃាដិញ្ចាបិ ព្រាហ្មណ>
    text <តរមានរូបោហាសិ កិំ នុ បត្ថយសេ ទិសំ។>
  text <១២៥>
    text <ទ្វាទសេតានិ វស្សានិ វុសិតានិ តវន្តិកេ>
    text <នាភិជានាមិ សោណេន បិង្គលេនាភិកូជិតំ។>
  text <១២៦>
    text <ស្វាយំ ទិត្តោវ នទតិ សុក្កទាឋំ វិទំសយំ>
    text <តវ សុត្វា សភរិយស្ស វីតសទ្ធស្ស មំ បតិ។>
  text <១២៧>
    text <អហុ ឯស កតោ ទោសោ យថា ភាសសិ ព្រាហ្មណ>
    text <ឯស ភិយ្យោ បសីទាមិ វស ព្រាហ្មណ មាគមា។>
  text <១២៨>
    text <សព្ពសេតោ បុរេ អាសិ តតោបិ សពលោ អហុ>
    text <សព្ពលោហិតកោ ទានិ កាលោ បក្កមិតុំ មម។>
  text <១២៩>
    text <អព្ភន្តរំ បុរេ អាសិ តតោ មជ្ឈេ តតោ ពហិ>
    text <បុរា និទ្ធមនា ហោតិ សយមេវ វជាមហំ។>
  text <១៣០>
    text <វីតសទ្ធំ ន សេវេយ្យ ឧទបានំវនោទកំ>
    text <សចេបិ នំ អនុខណេ វារិ កទ្ទមគន្ធិកំ។>
  text <១៣១>
    text <បសន្នមេវ សេវេយ្យ អប្បសន្នំ វិវជ្ជយេ>
    text <បសន្នំ បយិរុបាសេយ្យ រហទំ វុទកត្ថិកោ។>
  text <១៣២>
    text <ភជេ ភជន្តំ បុរិសំ អភជន្តំ ន ភជ្ជយេ>
    text <អសប្បុរិសធម្មោ សោ យោ ភជន្តំ ន ភជ្ជតិ។>
  text <១៣៣>
    text <យោ ភជន្តំ ន ភជតិ សេវមានំ ន សេវតិ>
    text <ស វេ មនុស្សបាបិដ្ឋោ មិគោ សាខស្សិតោ យថា។>
  text <១៣៤>
    text <អច្ចាភិក្ខណសំសគ្គា អសមោសរណេន ច>
    text <ឯតេន មិត្តា ជីរន្តិ អកាលេ យាចនាយ ច។>
  text <១៣៥>
    text <តស្មា នាភិក្ខណំ គច្ឆេ ន ច គច្ឆេ ចិរាចិរំ>
    text <កាលេន យាចំ យាចេយ្យ ឯវំ មិត្តា ន ជីយរេ។>
  text <១៣៦>
    text <អតិចិរំ និវាសេន បិយោ ភវតិ អប្បិយោ>
    text <អាមន្ត ខោ តំ គច្ឆាម បុរា តេ ហោម អប្បិយា។>
  text <១៣៧>
    text <ឯវំ ចេ យាចមានានំ អញ្ជលិំ នាវពុជ្ឈសិ>
    text <បរិចារកានំ សតំ វចនំ ន ករោសិ នោ>
    text <ឯវំ តំ អភិយាចាម បុន កយិរាសិ បរិយាយំ។>
  text <១៣៨>
    text <ឯវំ ចេ នោ វិហរតំ អន្តរាយោ ន ហេស្សតិ>
    text <តុយ្ហំ វាបិ មហារាជ មយ្ហំ វា រដ្ឋវទ្ធន>
    text <អប្បេវ នាម បស្សេម អហោរត្តានមច្ចយេ។>
  text <១៣៩>
    text <ឧទីរណា ចេ សំគត្យា ភាវាយ មនុវត្តតិ>
    text <អកាមា អករណីយំ វា ករណីយំ វាបិ កុព្ពតិ>
    text <អាកាមាករណីយម្ហិ ក្វិធ បាបេន លិប្បតិ។>
  text <១៤០>
    text <សោ ចេ អត្ថោ ច ធម្មោ ច កល្យាណោ ន ច បាបកោ>
    text <ភោតោ ចេ វចនំ សច្ចំ សុហតោ វានរោ មយា។>
  text <១៤១>
    text <អត្តនោ ចេ ហិ វាទស្ស អបរាធំ វិជានិយា>
    text <ន មំ ត្វំ គរហេយ្យាសិ ភោតោ វាទោ ហិ តាទិសោ។>
  text <១៤២>
    text <ឥស្សរោ សព្ពលោកស្ស សចេ កប្បេតិ ជីវិតំ>
    text <ឥទ្ធិំ ព្យសនភាវញ្ច កម្មំ កល្យាណបាបកំ>
    text <និទ្ទេសការី បុរិសោ ឥស្សរោ តេន លិប្បតិ។>
  text <១៤៣>
    text <សោ ចេ អត្ថោ ច ធម្មោ ច កល្យាណោ ន ច បាបកោ>
    text <ភោតោ ចេ វចនំ សច្ចំ សុហតោ វានរោ មយា។>
  text <១៤៤>
    text <អត្តនោ ចេ ហិ វាទស្ស អបរាធំ វិជានិយា>
    text <ន មំ ត្វំ គរហេយ្យាសិ ភោតោ វាទោ ហិ តាទិសោ។>
  text <១៤៥>
    text <សចេ បុព្ពេកតហេតុ សុខទុក្ខំ និគច្ឆតិ>
    text <បោរាណកំ កតំ បាបំ តមេសោ មុច្ចតេ ឥណំ>
    text <បោរាណកឥណមោក្ខោ ក្វិធ បាបេន លិប្បតិ។>
  text <១៤៦>
    text <សោ ចេ អត្ថោ ច ធម្មោ ច កល្យាណោ ន ច បាបកោ>
    text <ភោតោ ចេ វចនំ សច្ចំ សុហតោ វានរោ មយា។>
  text <១៤៧>
    text <អត្តនោ ចេ ហិ វាទស្ស អបរាធំ វិជានិយា>
    text <ន មំ ត្វំ គរហេយ្យាសិ ភោតោ វាទោ ហិ តាទិសោ។>
  text <១៤៨>
    text <ចតុន្នំយេវុបាទាយ រូបំ សម្ភោតិ បាណិនំ>
    text <យតោ ច រូបំ សម្ភោតិ តត្ថេវានុបគច្ឆតិ>
    text <ឥធេវ ជីវតិ ជីវោ បេច្ច បេច្ច វិនស្សតិ។>
  text <១៤៩>
    text <ឧច្ឆិជ្ជតិ អយំ លោកោ យេ ពាលា យេ ច បណ្ឌិតា>
    text <ឧច្ឆិជ្ជមានេ លោកស្មិំ ក្វិធ បាបេន លិប្បតិ។>
  text <១៥០>
    text <សោ ចេ អត្ថោ ច ធម្មោ ច កល្យាណោ ន ច បាបកោ>
    text <ភោតោ ចេ វចនំ សច្ចំ សុហតោ វានរោ មយា។>
  text <១៥១>
    text <អត្តនោ ចេ ហិ វាទស្ស អបរាធំ វិជានិយា>
    text <ន មំ ត្វំ គរហេយ្យាសិ ភោតោ វាទោ ហិ តាទិសោ។>
  text <១៥២>
    text <អាហុ ខត្តវិទា លោកេ ពាលា បណ្ឌិតមានិនោ។>
    text <មាតរំ បិតរំ ហញ្ញេ អថោ ជេដ្ឋម្បិ ភាតរំ>
    text <ហនេយ្យ បុត្ត ទារេ ច អត្ថោ ចេ តាទិសោ សិយា។>
  text <១៥៣>
    text <យស្ស រុក្ខស្ស ឆាយាយ និសីទេយ្យ សយេយ្យ វា>
    text <ន តស្ស សាខំ ភញ្ជេយ្យ មិត្តទុព្ភោ ហិ បាបកោ។>
  text <១៥៤>
    text <អថ អត្ថេ សមុប្បន្នេ សមូលមបិ អព្ពហេ>
    text <អត្ថោ មេ សម្ពលេនាបិ សុហតោ វានរោ មយា។>
  text <១៥៥>
    text <សោ ចេ អត្ថោ ច ធម្មោ ច កល្យាណោ ន ច បាបកោ>
    text <ភោតោ ចេ វចនំ សច្ចំ សុហតោ វានរោ មយា។>
  text <១៥៦>
    text <អត្តនោ ចេ ហិ វាទស្ស អបរាធំ វិជានិយា>
    text <ន មំ ត្វំ គរហេយ្យាសិ ភោតោ វាទោ ហិ តាទិសោ។>
  text <១៥៧>
    text <អហេតុវាទោ បុរិសោ យោ ច ឥស្សរកុត្តិកោ>
    text <បុព្ពេកតី ច ឧច្ឆេទី យោ ច ខត្តវិទោ នរោ។>
  text <១៥៨>
    text <ឯតេ អសប្បុរិសា លោកេ ពាលា បណ្ឌិតមានិនោ>
    text <ករេយ្យ តាទិសោ បាបំ អថោ អញ្ញម្បិ ការយេ>
    text <អសប្បុរិសសំសគ្គោ ទុក្ខន្តោ កដុកុទ្រយោ។>
  text <១៥៩>
    text <ឧរព្ភរូបេន វកស្សុ បុព្ពេ អសំកិតោ អជយូថំ ឧបេតិ>
    text <ហន្ត្វា ឧរណិំ អជិកំ អជញ្ច ឧត្រាសយិត្វា យេន កាមំ បលេតិ។>
  text <១៦០>
    text <តថាវិធេកេ សមណព្រាហ្មណាសេ ឆទនំ កត្វា វញ្ចយន្តិ មនុស្សេ>
    text <អនាសកា ថណ្ឌិលសេយ្យកា ច រជោជល្លំ ឧក្កុដិកប្បធានំ>
    text <បរិយាយភត្តញ្ច អបានកត្តា បាបាចារា អរហន្តោ វទានា។>
  text <១៦១>
    text <ឯតេ អសប្បុរិសា លោកេ ពាលា បណ្ឌិតមានិនោ>
    text <ករេយ្យ តាទិសោ បាបំ អថោ អញ្ញម្បិ ការយេ>
    text <អសប្បុរិសសំសគ្គោ ទុក្ខន្តោ កដុកុទ្រយោ។>
  text <១៦២>
    text <យមាហុ នត្ថិ វីរិយន្តិ អហេតុញ្ច បវទន្តិ យេ>
    text <បរការំ អត្តការញ្ច យេ តុច្ឆំ សមវណ្ណយុំ។>
  text <១៦៣>
    text <ឯតេ អសប្បុរិសា លោកេ ពាលា បណ្ឌិតមានិនោ>
    text <ករេយ្យ តាទិសោ បាបំ អថោ អញ្ញម្បិ ការយេ>
    text <អសប្បុរិសសំសគ្គោ ទុក្ខន្តោ កដុកុទ្រយោ។>
  text <១៦៤>
    text <សចេ ហិ វីរិយំ នាស្ស កម្មំ កល្យាណបាបកំ>
    text <ន ភរេ វឌ្ឍកិំ រាជា នបិ យន្តានិ ការយេ។>
  text <១៦៥>
    text <យស្មា ច វីរិយំ អត្ថិ កម្មំ កល្យាណបាបកំ>
    text <តស្មា យន្តានិ ការេតិ រាជា ភរតិ វឌ្ឍកិំ។>
  text <១៦៦>
    text <យទិ វស្សសតំ ទេវោ ន វស្សេ ន ហិមំ បតេ>
    text <ឧច្ឆិជ្ជេយ្យ អយំ លោកោ វិនស្សេយ្យ អយំ បជា។>
  text <១៦៧>
    text <យស្មា ច វស្សតី ទេវោ ហិមញ្ចានុផុសាយតិ>
    text <តស្មា សស្សានិ បច្ចន្តិ រដ្ឋញ្ច បាលិតេ ចិរំ។>
  text <១៦៨>
    text <គវំ ចេ តរមានានំ ជិម្ហំ គច្ឆតិ បុង្គវោ>
    text <សព្ពា តា ជិម្ហំ គច្ឆន្តិ នេត្តេ ជិម្ហំ គតេ សតិ។>
  text <១៦៩>
    text <ឯវមេវ មនុស្សេសុ យោ ហោតិ សេដ្ឋសម្មតោ>
    text <សោ ចេ អធម្មំ ចរតិ បគេវ ឥតរា បជា>
    text <សព្ពំ រដ្ឋំ ទុខំ សេតិ រាជា ចេ ហោតិ អធម្មិកោ។>
  text <១៧០>
    text <គវំ ចេ តរមានានំ ឧជុំ គច្ឆតិ បុង្គវោ>
    text <សព្ពា គាវី ឧជុំ យន្តិ នេត្តេ ឧជុំ គតេ សតិ។>
  text <១៧១>
    text <ឯវមេវ មនុស្សេសុ យោ ហោតិ សេដ្ឋសម្មតោ>
    text <សោ សចេ ធម្មំ ចរតិ បគេវ ឥតរា បជា>
    text <សព្ពំ រដ្ឋំ សុខំ សេតិ រាជា ចេ ហោតិ ធម្មិកោ។>
  text <១៧២>
    text <មហារុក្ខស្ស ផលិនោ អាមំ ឆិន្ទតិ យោ ផលំ>
    text <រសញ្ចស្ស ន ជានាតិ ពីជញ្ចស្ស វិនស្សតិ។>
  text <១៧៣>
    text <មហារុក្ខូបមំ រដ្ឋំ អធម្មេន បសាសតិ>
    text <រសញ្ចស្ស ន ជានាតិ រដ្ឋញ្ចស្ស វិនស្សតិ។>
  text <១៧៤>
    text <មហារុក្ខស្ស ផលិនោ បក្កំ ឆិន្ទតិ យោ ផលំ>
    text <រសញ្ចស្ស វិជានាតិ ពីជញ្ចស្ស ន នស្សតិ។>
  text <១៧៥>
    text <មហារុក្ខូបមំ រដ្ឋំ ធម្មេន យោ បសាសតិ>
    text <រសញ្ចស្ស វិជានាតិ រដ្ឋញ្ចស្ស ន នស្សតិ។>
  text <១៧៦>
    text <យោ ច រាជា ជនបទំ អធម្មេន បសាសតិ>
    text <សព្ពោសធីហិ សោ រាជា វិរុទ្ធោ ហោតិ ខត្តិយោ។>
  text <១៧៧>
    text <តថេវ នេគមេ ហិំសំ យេ យុត្តា កយវិក្កយេ>
    text <ឱជទានពលីការេ ស កោសេន វិរុជ្ឈតិ។>
  text <១៧៨>
    text <បហារវរខេត្តញ្ញូ សង្គាមេ កតនិស្សមេ>
    text <ឧស្សិតេ ហិំសយំ រាជា ស ពលេន វិរុជ្ឈតិ។>
  text <១៧៩>
    text <តថេវ ឥសយោ ហិំសំ សញ្ញតេ ព្រហ្មចារិយោ>
    text <អធម្មចារី ខត្តិយោ សោ សគ្គេន វិរុជ្ឈតិ។>
  text <១៨០>
    text <យោ ច រាជា អធម្មដ្ឋោ ភរិយំ ហន្តិ អទូសិកំ>
    text <លុទ្ទំ បសវតេ ឋានំ បុត្តេហិ ច វិរុជ្ឈតិ។>
  text <១៨១>
    text <ធម្មំ ចរេ ជានបទេ នេគមេសុ ពលេសុ ច>
    text <ឥសយោ ច ន ហិំសេយ្យ បុត្តទារេ សមំ ចរេ។>
  text <១៨២>
    text <ស តាទិសោ ភូមិបតិ រដ្ឋបាលោ អកោធនោ>
    text <សបត្តេ សម្បកម្បេតិ ឥន្ទោវ អសុរាធិបោតិ។>
    text <សនិឡីនិកមវ្ហយនោ បឋមោ ទុតិយោ បន សឧម្មទន្តិវរោ>
    text <តតិយោ បន ពោធិសិរីវ្ហយនោ កថិតា បន តីណិ ជិនេន សុភាតិ។>
  stand <មហាពោធិជាតកំ តតិយំ។>
  stand <បណ្ណាសនិបាតំ និដ្ឋិតំ។>
  text <តស្សុទ្ទានំ>
