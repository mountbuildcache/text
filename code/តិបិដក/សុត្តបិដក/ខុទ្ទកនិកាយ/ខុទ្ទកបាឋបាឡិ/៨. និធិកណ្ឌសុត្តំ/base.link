text <៨។ និធិកណ្ឌសុត្តំ>
  text <១>
    text <និធិំ និធេតិ បុរិសោ គម្ភីរេ ឱទកន្តិកេ>
    text <អត្ថេ កិច្ចេ សមុប្បន្នេ អត្ថាយ មេ ភវិស្សតិ។>
  text <២>
    text <រាជតោ វា ទុរុត្តស្ស ចោរតោ បីឡិតស្ស វា>
    text <ឥណស្ស វា បមោក្ខាយ ទុព្ភិក្ខេ អាបទាសុ វា>
    text <ឯតទត្ថាយ លោកស្មិំ និធិ នាម និធីយតិ។>
  text <៣>
    text <តាវស្សុនិហិតោ សន្តោ គម្ភីរេ ឱទកន្តិកេ>
    text <ន សព្ពោ សព្ពទា ឯវ តស្ស តំ ឧបកប្បតិ។>
  text <៤>
    text <និធិ វា ឋានា ចវតិ សញ្ញា វាស្ស វិមុយ្ហតិ>
    text <នាគា វា អបនាមេន្តិ យក្ខា វាបិ ហរន្តិ នំ។>
  text <៥>
    text <អប្បិយា វាបិ ទាយាទា ឧទ្ធរន្តិ អបស្សតោ>
    text <យទា បុញ្ញក្ខយោ ហោតិ សព្ពមេតំ វិនស្សតិ។>
  text <៦>
    text <យស្ស ទានេន សីលេន សំយមេន ទមេន ច>
    text <និធី សុនិហិតោ ហោតិ ឥត្ថិយា បុរិសស្ស វា។>
  text <៧>
    text <ចេតិយម្ហិ ច សង្ឃេ វា បុគ្គលេ អតិថីសុ វា>
    text <មាតរិ បិតរិ ចាបិ អថោ ជេដ្ឋម្ហិ ភាតរិ។>
  text <៨>
    text <ឯសោ និធិ សុនិហិតោ អជេយ្យោ អនុគាមិកោ>
    text <បហាយ គមនីយេសុ ឯតំ អាទាយ គច្ឆតិ។>
  text <៩>
    text <អសាធារណមញ្ញេសំ អចោរាហរណោ និធិ>
    text <កយិរាថ ធីរោ បុញ្ញានិ យោ និធិ អនុគាមិកោ។>
  text <១០>
    text <ឯស ទេវមនុស្សានំ សព្ពកាមទទោ និធិ>
    text <យំ យទេវាភិបត្ថេន្តិ សព្ពមេតេន លព្ភតិ។>
  text <១១>
    text <សុវណ្ណតា សុសរតា សុសណ្ឋានា សុរូបតា>
    text <អាធិបច្ចបរិវារោ សព្ពមេតេន លព្ភតិ។>
  text <១២>
    text <បទេសរជ្ជំ ឥស្សរិយំ ចក្កវត្តិសុខំ បិយំ>
    text <ទេវរជ្ជម្បិ ទិព្ពេសុ សព្ពមេតេន លព្ភតិ។>
  text <១៣>
    text <មានុស្សិកា ច សម្បត្តិ ទេវលោកេ ច យា រតិ>
    text <យា ច និព្ពានសម្បត្តិ សព្ពមេតេន លព្ភតិ។>
  text <១៤>
    text <មិត្តសម្បទមាគម្ម យោនិសោវ បយុញ្ជតោ>
    text <វិជ្ជា វិមុត្តិ វសីភាវោ សព្ពមេតេន លព្ភតិ។>
  text <១៥>
    text <បដិសម្ភិទា វិមោក្ខា ច យា ច សាវកបារមី>
    text <បច្ចេកពោធិ ពុទ្ធភូមិ សព្ពមេតេន លព្ភតិ។>
  text <១៦>
    text <ឯវំ មហត្ថិកា ឯសា យទិទំ បុញ្ញសម្បទា>
    text <តស្មា ធីរា បសំសន្តិ បណ្ឌិតា កតបុញ្ញតន្តិ។>
  stand <និធិកណ្ឌសុត្តំ និដ្ឋិតំ។>
