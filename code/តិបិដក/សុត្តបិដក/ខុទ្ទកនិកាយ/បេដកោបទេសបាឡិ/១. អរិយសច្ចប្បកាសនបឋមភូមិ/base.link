text <១។ អរិយសច្ចប្បកាសនបឋមភូមិ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
  stand <នមោ សម្មាសម្ពុទ្ធានំ បរមត្ថទស្សីនំ>
  text <សីលាទិគុណបារមិប្បត្តានំ។>
  text <១>, <ទុវេ ហេតូ ទុវេ បច្ចយា សាវកស្ស សម្មាទិដ្ឋិយា ឧប្បាទាយ បរតោ ច ឃោសោ សច្ចានុសន្ធិ អជ្ឈត្តញ្ច យោនិសោ មនសិការោ។ តត្ថ កតមោ បរតោ ឃោសោ។ យា បរតោ ទេសនា ឱវាទោ អនុសាសនី សច្ចកថា សច្ចានុលោមោ។ ចត្តារិ សច្ចានិ ទុក្ខំ សមុទយោ និរោធោ មគ្គោ។ ឥមេសំ ចតុន្នំ សច្ចានំ យា ទេសនា សន្ទស្សនា វិវរណា វិភជនា ឧត្តានីកិរិយា បកាសនា អយំ វុច្ចតិ សច្ចានុលោមោ ឃោសោតិ។>
  text <២>, <តត្ថ កតមោ អជ្ឈត្តំ យោនិសោ មនសិការោ។>
  text <អជ្ឈត្តំ យោនិសោ មនសិការោ នាម យោ យថាទេសិតេ ធម្មេ ពហិទ្ធា អារម្មណំ អនភិនីហរិត្វា យោនិសោ មនសិការោ អយំ វុច្ចតិ យោនិសោ មនសិការោ។>
  text <តំអាការោ យោនិសោ ទ្វារោ វិធិ ឧបាយោ។ យថា បុរិសោ សុក្ខេ កដ្ឋេ វិគតស្នេហេ សុក្ខាយ ឧត្តរារណិយា ថលេ អភិមន្ថមានំ ភព្ពោ ជោតិស្ស អធិគមាយ។ តំ កិស្ស ហេតុ។ យោនិសោ អគ្គិស្ស អធិគមាយ។ ឯវមេវស្ស យមិទំ ទុក្ខសមុទយនិរោធមគ្គានំ អវិបរីតធម្មទេសនំ មនសិករោតិ អយំ វុច្ចតិ យោនិសោ មនសិការោ។>
  text <យថា តិស្សោ ឧបមា បុព្ពេ អស្សុតា ច អស្សុតបុព្ពា ច បដិភន្តិ។ យោ ហិ កោចិ កាមេសុ អវីតរាគោតិ…បេ។… ទុវេ ឧបមា អយោនិសោ កាតព្ពា បច្ឆិមេសុ វុត្តំ។ តត្ថ យោ ច បរតោ ឃោសោ យោ ច អជ្ឈត្តំ យោនិសោ មនសិការោ ឥមេ ទ្វេ បច្ចយា។ បរតោ ឃោសេន យា ឧប្បជ្ជតិ បញ្ញា អយំ វុច្ចតិ សុតមយី បញ្ញា។ យា អជ្ឈត្តំ យោនិសោ មនសិការេន ឧប្បជ្ជតិ បញ្ញា អយំ វុច្ចតិ ចិន្តាមយី បញ្ញាតិ។ ឥមា ទ្វេ បញ្ញា វេទិតព្ពា។ បុរិមកា ច ទ្វេ បច្ចយា។ ឥមេ ទ្វេ ហេតូ ទ្វេ បច្ចយា សាវកស្ស សម្មាទិដ្ឋិយា ឧប្បាទាយ។>
  text <៣>, <តត្ថ បរតោ ឃោសស្ស សច្ចានុសន្ធិស្ស ទេសិតស្ស អត្ថំ អវិជានន្តោ អត្ថប្បដិសំវេទី ភវិស្សតីតិ នេតំ ឋានំ វិជ្ជតិ។ ន ច អត្ថប្បដិសំវេទី យោនិសោ មនសិករិស្សតីតិ នេតំ ឋានំ វិជ្ជតិ។ បរតោ ឃោសស្ស សច្ចានុសន្ធិស្ស ទេសិតស្ស អត្ថំ វិជានន្តោ អត្ថប្បដិសំវេទី ភវិស្សតីតិ ឋានមេតំ វិជ្ជតិ។ អត្ថប្បដិសំវេទី ច យោនិសោ មនសិករិស្សតីតិ ឋានមេតំ វិជ្ជតិ។ ឯស ហេតុ ឯតំ អារម្មណំ ឯសោ ឧបាយោ សាវកស្ស និយ្យានស្ស នត្ថញ្ញោ។ សោយំ ន ច សុត្តស្ស អត្ថវិជាននាយ សហ យុត្តោ នាបិ ឃោសានុយោគេន បរតោ ឃោសស្ស អត្ថំ អវិជានន្តេន សក្កា ឧត្តរិមនុស្សធម្មំ អលមរិយញាណទស្សនំ អធិគន្តុំ តស្មា និព្ពាយិតុកាមេន សុតមយេន អត្ថា បរិយេសិតព្ពា។ តត្ថ បរិយេសនាយ អយំ អនុបុព្ពី ភវតិ សោឡស ហារា បញ្ច នយា អដ្ឋារស មូលបទានិ។>
  text <តត្ថាយំ ឧទ្ទានគាថា>
    block
      text <សោឡសហារា នេត្តី បញ្ចនយា សាសនស្ស បរិយេដ្ឋិ>
      text <អដ្ឋារសមូលបទា កច្ចាយនគោត្តនិទ្ទិដ្ឋា។>
      text <ទេសនា វិចយោ យុត្តិ បទដ្ឋានោ ច លក្ខណោ>
      text <ចតុព្យូហោ ច អាវដ្ដោ វិភត្តិ បរិវត្តនោ។>
      text <វេវចនោ ច បញ្ញត្តិ ឱតរណោ ច សោធនោ>
      text <អធិដ្ឋានោ បរិក្ខារោ សមារោបនោ សោឡសោ>
      text <បឋមោ នន្ទិយាវដ្ដោ ទុតិយោ ច តិបុក្ខលោ>
      text <សីហវិក្កីឡិតោ នាម តតិយោ ហោតិ សោ នយោ។>
      text <ទិសាលោចនមាហំសុ ចតុត្ថោ នយលញ្ជកោ>
      text <បញ្ចមោ អង្កុសោ នាម សព្ពេ បញ្ច នយា គតា។>
      text <តណ្ហា ច អវិជ្ជា លោភោ ទោសោ តថេវ មោហោ ច>
      text <ចត្តារោ ច វិបល្លាសា កិលេសភូមិ នវ បទានិ។>
      text <យេ ច សតិបដ្ឋានា សមថោ វិបស្សនា កុសលមូលំ>
      text <ឯតំ សព្ពំ កុសលំ ឥន្ទ្រិយភូមិ នវបទានិ។>
      text <សព្ពំ កុសលំ នវហិ បទេហិ យុជ្ជតិ នវហិ ចេវ អកុសលំ>
      text <ឯកកេ នវ មូលបទានិ ឧភយតោ អដ្ឋារស មូលបទានិ។>
      text <យមេករត្តិំ បឋមំ គព្ភេ វសតិ មាណវោ>
      text <អព្ភុដ្ឋិតោវ សោ យាតិ ស គច្ឆំ ន និវត្តតីតិ។>
      text <អចរិត្វា ព្រហ្មចរិយំ អលទ្ធា យោព្ពនេ ធនំ>
      text <ជិណ្ណកោញ្ចាវ ឈាយន្តិ ខីណមច្ឆេវ បល្លលេ។>
      text <សាមំ តេន កុតោ រាជ តុវម្បិ ជរាយន្តិ វេទេសិ>
      text <ខត្តិយ កម្មស្ស ផលោ លោកោ ន ហិ កម្មំ បនយតិ។>
      text <យថាបិ កុម្ភការស្ស កតំ មត្តិកភាជនំ>
      text <ខុទ្ទកញ្ច មហន្តញ្ច យំ បក្កំ យញ្ច អាមកំ>
      text <សព្ពំ ភេទនបរិយន្តំ ឯវំ មច្ចាន ជីវិតំ។>
      text <មមាយិតេ បស្សថ ផន្ទមានេ មច្ឆេវ អប្បោទកេ ខីណសោតេ>
      text <ឯតម្បិ ទិស្វា អមមោ ចរេយ្យ ភវេសុ អាសត្តិមកុព្ពមានោ។>
      text <ឥធ សោចតិ បេច្ច សោចតិ បាបការី ឧភយត្ថ សោចតិ>
      text <សោ សោចតិ សោ វិហញ្ញតិ ទិស្វា កម្មកិលិដ្ឋមត្តនោ។>
      text <កាមេសុ គិទ្ធា បសុតា បមូឡ្ហា អវទានិយា តេ វិសមេ និវិដ្ឋា>
      text <ទុក្ខូបនីតា បរិទេវយន្តិ កិំសុ ភវិស្សាម ឥតោ ចុតាសេ។>
      text <សតំ អាសិ អយោសង្កូ សព្ពេ បច្ចត្តវេទនា>
      text <ជលិតា ជាតវេទាវ អច្ចិសង្ឃសមាកុលា។>
      text <សង្កប្បេហិ បរេតោ សោ កបណោ វិយ ឈាយតិ>
      text <សុត្វា បរេសំ និគ្ឃោសំ មង្កុ ហោតិ តថាវិធោ។>
      text <កម្មារានំ យថា ឧក្កា អន្តោ ឌយ្ហតិ នោ ពហិ>
      text <ឯវំ ឌយ្ហតិ មេ ហទយំ សុត្វា និព្ពត្តមម្ពុជំ។>
      text <អយសាវ មលំ សមុដ្ឋិតំ តតុដ្ឋាយ តមេវ ខាទតិ>
      text <ឯវំ អតិធោនចារិនំ សានិ កម្មានិ នយន្តិ ទុគ្គតិំ។>
      text <សុបិនេន យថាបិ សង្គតំ បដិពុទ្ធោ បុរិសោ ន បស្សតិ>
      text <ឯវម្បិ បិយាយិតំ ជនំ បេតំ កាលង្កតំ ន បស្សតិ។>
      text <យម្បិច្ឆំ ន លភតិ តិស្សោ មារធីតរោ>
      text <តស្ស ចេ កាមយានស្ស ឆន្ទជាតស្ស ជន្តុនោ>
      text <តេ កាមា បរិហាយន្តិ សល្លវិទ្ធោវ រុប្បតិ។>
      text <ចក្ខុ សោតញ្ច ឃានញ្ច ជិវ្ហា កាយោ តតោ មនំ>
      text <ឯតេ លោកាមិសា ឃោរា យត្ថ សត្តា បុថុជ្ជនា។>
      text <អប្បំ វត ជីវិតំ ឥទំ ឱរំ វស្សសតាបិ មីយតេ>
      text <អថ វាបិ អកិច្ឆំ ជីវិតំ អថ ខោ សោ ជរសាបិ មីយតេ។>
      text <សព្ពេ សត្តា មរិស្សន្តិ មរណន្តំ ហិ ជីវិតំ>
      text <យថាកម្មំ គមិស្សន្តិ អត្តកម្មផលូបគាតិ។>
      text <កាមេសុ សត្តា កាមសង្គសត្តា សំយោជនេ វជ្ជមបស្សមានា>
      text <ន ហិ ជាតុ សំយោជនសង្គសត្តា ឱឃំ តរេយ្យុំ វិបុលំ មហន្តំ។>
      text <យម្ហិ ន មាយា វសតី ន មានោ>
      text <យោ វីតលោភោ អមមោ និរាសោ>
      text <បនុណ្ណកោធោ អភិនិព្ពុតត្តោ>
      text <សោ ព្រាហ្មណោ សោ សមណោ ស ភិក្ខុ។>
      text <ឯសេវ មគ្គោ នត្ថញ្ញោ ទស្សនស្ស វិសុទ្ធិយា>
      text <អរិយោ អដ្ឋង្គិកោ មគ្គោ មារស្សេតំ បមោហនំ។>
      text <យេ ធម្មា ហេតុប្បភវា តេសំ ហេតុំ តថាគតោ អាហ>
      text <តេសញ្ច យោ និរោធោ ឯវំវាទី មហាសមណោតិ។>
      text <អត្ថង្គតស្ស ន បមាណមត្ថិ តំ ហិ វា នត្ថិ យេន នំ បញ្ញបេយ្យ>
      text <សព្ពសង្គានំ សមូហតត្តា វិទូ សិតា វាទសតស្សុ សព្ពេ។>
      text <យមេករត្តិំ បឋមំ អដ្ឋ ទានូបបត្តិយោ>
      text <បញ្ច បុព្ពនិមិត្តានិ ខីណមច្ឆំវ បល្លលំ។>
      text <សាមំ តេន កុតោ រាជ តយោ ទេវា គិលានកា>
      text <យថាបិ កុម្ភការស្ស យថា នទិទកប្បនំ។>
      text <ឥធ សោចតិ បេច្ច សោចតិ តីណិ ទុច្ចរិតានិ ច>
      text <កាមេសុ គិទ្ធា បសុតា យាវ តិស្សោ វិបត្តិយោ។>
      text <សតំ អាសិ អយោសង្កូ បរិឡាហោ មហត្តរោ>
      text <សង្កប្បេហិ បរេតោ សោ តត្ថ តបនិយេហិ ច។>
      text <កម្មារានំ យថា ឧក្កា តយោ អគ្គី បកាសិតា>
      text <អយតោ មលមុប្បន្នំ អព្ភក្ខានំ តថាគតេ។>
      text <តិវិធំ ទេវានុសាសន្តិ សុបិនេន សង្គមោ យថា>
      text <តិស្សោ ចេវ មារធីតា សល្លវិទ្ធោវ រុប្បតិ។>
      text <ចក្ខុ សោតញ្ច ឃានញ្ច បញ្ចក្ខន្ធា បកាសិតា>
      text <អប្បំ វត ជីវិតំ ឥទំ អយ្យិកា មេ មហល្លិកា។>
      text <សព្ពេ សត្តា មរិស្សន្តិ ឧបបត្តិ ចុតិចយំ>
      text <កាមេសុ សត្តា បសុតា អាសវេហិ ចតូហិ ច។>
      text <យម្ហិ ន មាយា វសតិ ទ្វេមា ចេតោវិមុត្តិយោ>
      text <ឯសេវ មគ្គោ នត្ថញ្ញោ ពោជ្ឈង្គា ច សុទេសិតា។>
      text <អត្ថង្គតស្ស ន បមាណមត្ថិ គោធិកោ បរិនិព្ពុតោ>
      text <យេ ធម្មា ហេតុប្បភវា សំយោជនានុបស្សិនោ។>
      text <អវិជ្ជាយ និវុតោ លោកោ អជិតាតិ ភគវា>
      text <វិវិច្ឆា បមាទា នប្បកាសតិ>
      text <ជប្បាភិលេបនំ ព្រូមិ ទុក្ខមស្ស មហព្ភយំ។>
      text <ឧច្ឆិន្នភវតណ្ហស្ស នេត្តិច្ឆិន្នស្ស ភិក្ខុនោ>
      text <វិក្ខីណោ ជាតិសំសារោ នត្ថិ ទានិ បុនព្ភវោ។>
      text <កុម្ភូបមំ កាយមិមំ វិទិត្វា នគរូបមំ ចិត្តមិទំ ឋបេត្វា>
      text <យោធេថ មារំ បញ្ញាវុធេន ជិតញ្ច រក្ខេ អនិវេសនោ សិយា។>
      text <យេ កេចិ សោកា បរិទេវិតា វា ទុក្ខា ច លោកស្មិមនេករូបា>
      text <បិយំ បដិច្ចប្បភវន្តិ ឯតេ បិយេ អសន្តេ ន ភវន្តិ ឯតេ។>
      text <យោ ទុក្ខមទ្ទក្ខិ យតោនិទានំ កាមេសុ សោ ជន្តុ កថំ នមេយ្យ>
      text <កាមា ហិ លោកេ សង្គាតិ ញត្វា តេសំ សតីមា វិនយាយ សិក្ខេតិ។>
      text <សតិ កាយគតា ឧបដ្ឋិតា ឆសុ ផស្សាយតនេសុ សំវុតោ>
      text <សតតំ ភិក្ខុ សមាហិតោ ជញ្ញា និព្ពានមត្តនោ។>
      text <អាសា ច បីហា អភិនន្ទនា ច អនេកធាតូសុ សរា បតិដ្ឋិតា>
      text <អញ្ញាណមូលប្បភវា បជប្បិតា សព្ពា មយា ព្យន្តិកតា សមូលិកា។>
      text <យានិ សោតានិ លោកស្មិំ អជិតាតិ ភគវា>
      text <សតិ តេសំ និវារណំ>
      text <សោតានំ សំវរំ ព្រូមិ បញ្ញាយេតេ បិធីយរេ។>
      text <សយំ កតេន សច្ចេន តេន អត្តនា អភិនិព្ពានគតោ វិតិណ្ណកង្ខោ>
      text <វិភវញ្ច ញត្វា លោកស្មិំ តាវ ខីណបុនព្ភវោ ស ភិក្ខុ។>
      text <អវិជ្ជាយ និវុតោ លោកោ ចិត្តំ សំយោជនម្បិ>
      text <សា បច្ឆិន្នភវតណ្ហា ទ្វេមា ចេវ វិមុត្តិយោ។>
      text <កុម្ភូបមំ កាយមិមំ យំ ន តុម្ហាកំ តំ បជហ>
      text <យេ កេចិ សោកបរិទេវា តិម្ពរុកោ ច សយំកតំ។>
      text <ទុក្ខំ ទិដ្ឋិ ច ឧប្បន្នំ យញ្ច គោបាលកោបមំ>
      text <សតិ កាយគតា មាហុ សមថោ ច វិបស្សនា។>
      text <អាសា បិហា ច អភិនន្ទនា ច ចតុន្នមននុពោធនា>
      text <យានិ សោតានិ លោកស្មិំ ទឡ្ហំ នេមិយានាការោ។>
      text <យំ និស្សិតស្ស ចលិតំ អនុបដ្ឋិតកាយគតាសតិ>
      text <សយំ កតេន សច្ចេន វិមុត្តាយតនេហិ ច។>
    text <៤>, <តត្ថ កតមេ សោឡសហារា។>
    text <ទេសនា វិចយោ យុត្តិ បទដ្ឋានំ លក្ខណំ ចតុព្យូហោ អាវដ្ដោ វិភត្តិ បរិវត្តនោ វេវចនោ បញ្ញត្តិ ឱតរណោ សោធនោ អធិដ្ឋានោ បរិក្ខារោ សមារោបនោ ឥមេ សោឡស ហារា។>
  text <តត្ថ ឧទ្ទានគាថា>
    text <៥>, <តត្ថ កតមេ បញ្ច នយា។>
    text <នន្ទិយាវដ្ដោ តិបុក្ខលោ សីហវិក្កីឡិតោ ទិសាលោចនោ អង្កុសោតិ។>
  text <តត្ថ ឧទ្ទានគាថា>
    text <៦>, <តត្ថ កតមានិ អដ្ឋារស មូលបទានិ។>
    text <អវិជ្ជា តណ្ហា លោភោ ទោសោ មោហោ សុភសញ្ញា សុខសញ្ញា និច្ចសញ្ញា អត្តសញ្ញា សមថោ វិបស្សនា អលោភោ អទោសោ អមោហោ អសុភសញ្ញា ទុក្ខសញ្ញា អនិច្ចសញ្ញា អនត្តសញ្ញា ឥមានិ អដ្ឋារស មូលបទានិ។ តត្ថ នវ បទានិ អកុសលានិ យត្ថ សព្ពំ អកុសលំ សមោសរតិ។ នវ បទានិ កុសលានិ យត្ថ សព្ពំ កុសលំ សមោសរតិ។>
    text <កតមានិ នវ បទានិ អកុសលានិ យត្ថ សព្ពំ អកុសលំ សមោសរតិ។>
    text <អវិជ្ជា យាវ អត្តសញ្ញា ឥមានិ នវ បទានិ អកុសលានិ យត្ថ សព្ពំ អកុសលំ សមោសរតិ។>
    text <កតមានិ នវ បទានិ កុសលានិ យត្ថ សព្ពំ កុសលំ សមោសរតិ។>
    text <សមថោ យាវ អនត្តសញ្ញា ឥមានិ នវ បទានិ កុសលានិ យត្ថ សព្ពំ កុសលំ សមោសរតិ។ ឥមានិ អដ្ឋារស មូលបទានិ។>
  text <តត្ថ ឥមា ឧទ្ទានគាថា>
    text <ឥមេសំ អដ្ឋារសន្នំ មូលបទានំ យានិ នវ បទានិ អកុសលានិ អយំ ទុក្ខសមុទយោ យានិ នវ បទានិ កុសលានិ អយំ ទុក្ខនិរោធគាមិនី បដិបទា។ ឥតិ សមុទយស្ស ទុក្ខំ ផលំ ទុក្ខនិរោធគាមិនិយា បដិបទាយ និរោធំ ផលំ។ ឥមានិ ចត្តារិ អរិយសច្ចានិ ភគវតា ពារាណសិយំ ទេសិតានិ។>
    text <៧>, <តត្ថ ទុក្ខស្ស អរិយសច្ចស្ស អបរិមាណានិ អក្ខរានិ បទានិ ព្យញ្ជនានិ អាការានិ និរុត្តិយោ និទ្ទេសា ទេសិតា ឯតស្សេវត្ថស្ស សង្កាសនាយ បកាសនាយ វិវរណាយ វិភជនាយ ឧត្តានីកម្មតាយ បញ្ញាបនាយាតិ យា ឯវំ សព្ពេសំ សច្ចានំ។ ឥតិ ឯកមេកំ សច្ចំ អបរិមាណេហិ អក្ខរបទព្យញ្ជនអាការនិរុត្តិនិទ្ទេសេហិ បរិយេសិតព្ពំ តញ្ច ព្យញ្ជនំ អត្ថបុថុត្តេន បន អត្ថេវ ព្យញ្ជនបុថុត្តេន។>
    text <យោ ហិ កោចិ សមណោ វា ព្រាហ្មណោ វា ឯវំ វទេយ្យ អហំ ឥទំ ទុក្ខំ បច្ចក្ខាយ អញ្ញំ ទុក្ខំ បញ្ញបេស្សាមីតិ តស្ស តំ វាចាវត្ថុកមេវស្ស បុច្ឆិតោ ច ន សម្បាយិស្សតិ។ ឯវំ សច្ចានិ។ យញ្ច រត្តិំ ភគវា អភិសម្ពុទ្ធោ យញ្ច រត្តិំ អនុបាទាយ បរិនិព្ពុតោ ឯត្ថន្តរេ យំ កិញ្ចិ ភគវតា ភាសិតំ សុត្តំ គេយ្យំ វេយ្យាករណំ គាថា ឧទានំ ឥតិវុត្តកំ ជាតកំ អព្ភុតធម្មំ វេទល្លំ សព្ពំ តំ ធម្មចក្កំ បវត្តិតំ។ ន កិញ្ចិ ពុទ្ធានំ ភគវន្តានំ ធម្មទេសនាយ ធម្មចក្កតោ ពហិទ្ធា តស្ស សព្ពំ សុត្តំ អរិយធម្មេសុ បរិយេសិតព្ពំ។ តត្ថ បរិគ្គណ្ហនាយ អាលោកសភានិ ចត្តារិ អរិយសច្ចានិ ថាវរានិ ឥមានិ។>
    text <តត្ថ កតមំ ទុក្ខំ។ ជាតិ ជរា ព្យាធិ មរណំ សំខិត្តេន បញ្ចុបាទានក្ខន្ធា ទុក្ខា។ តត្ថាយំ លក្ខណនិទ្ទេសោ បាតុភាវលក្ខណា ជាតិ បរិបាកលក្ខណា ជរា ទុក្ខទុក្ខតាលក្ខណោ ព្យាធិ ចុតិលក្ខណំ មរណំ បិយវិប្បយោគវិបរិណាមបរិតាបនលក្ខណោ សោកោ លាលប្បនលក្ខណោ បរិទេវោ កាយសម្បីឡនលក្ខណំ ទុក្ខំ ចិត្តសម្បីឡនលក្ខណំ ទោមនស្សំ កិលេសបរិទហនលក្ខណោ ឧបាយាសោ អមនាបសមោធានលក្ខណោ អប្បិយសម្បយោគោ មនាបវិនាភាវលក្ខណោ បិយវិប្បយោគោ អធិប្បាយវិវត្តនលក្ខណោ អលាភោ អបរិញ្ញាលក្ខណា បញ្ចុបាទានក្ខន្ធា បរិបាកចុតិលក្ខណំ ជរាមរណំ បាតុភាវចុតិលក្ខណំ ចុតោបបត្តិ បដិសន្ធិនិព្ពត្តនលក្ខណោ សមុទយោ សមុទយបរិជហនលក្ខណោ និរោធោ អនុសយសមុច្ឆេទលក្ខណោ មគ្គោ។ ព្យាធិលក្ខណំ ទុក្ខំ សញ្ជាននលក្ខណោ សមុទយោ និយ្យានិកលក្ខណោ មគ្គោ សន្តិលក្ខណោ និរោធោ។ អប្បដិសន្ធិភាវនិរោធលក្ខណា អនុបាទិសេសា និព្ពានធាតុ ទុក្ខញ្ច សមុទយោ ច ទុក្ខញ្ច និរោធោ ច ទុក្ខញ្ច មគ្គោ ច សមុទយោ ច ទុក្ខញ្ច សមុទយោ ច និរោធោ ច សមុទយោ ច មគ្គោ ច និរោធោ ច សមុទយោ ច និរោធោ ច ទុក្ខញ្ច និរោធោ ច មគ្គោ ច មគ្គោ ច និរោធោ ច មគ្គោ ច សមុទយោ ច មគ្គោ ច ទុក្ខញ្ច។>
    text <៨>, <តត្ថិមានិ សុត្តានិ។>
    text <អដ្ឋិមា អានន្ទ ទានុបបត្តិយោ ឯកុត្តរិកេ សុត្តំ អយំ ជាតិ។>
    text <តត្ថ កតមា ជរា។>
    text <បញ្ច បុព្ពនិមិត្តានិ ទេវេសុ អយំ ជរា។>
    text <តត្ថ កតមោ ព្យាធិ។>
    text <តយោ គិលានា អយំ ព្យាធិ។>
    text <តត្ថ កតមំ មរណំ។>
    text <ឧទកប្បនសុត្តំ ឥទំ មរណំ។>
    text <តត្ថ កតមោ សោកោ។>
    text <តីណិ ទុច្ចរិតានិ អយំ សោកោ។>
    text <តត្ថ កតមោ បរិទេវោ។>
    text <តិស្សោ វិបត្តិយោ អយំ បរិទេវោ។>
    text <តត្ថ កតមំ ទុក្ខំ។>
    text <មហា វត សោ បរិឡាហោ សំយុត្តកេ សុត្តំ សច្ចសំយុត្តេសុ ឥទំ ទុក្ខំ។>
    text <តត្ថ កតមំ ទោមនស្សំ។>
    text <ទ្វេមេ តបនីយា ធម្មា ឥទំ ទោមនស្សំ។>
    text <តត្ថ កតមោ ឧបាយាសោ។>
    text <តយោ អគ្គី អយំ ឧបាយាសោ។>
    text <តត្ថ កតមោ អប្បិយសម្បយោគោ។>
    text <ទ្វេមេ តថាគតំ អព្ភាចិក្ខន្តិ ឯកុត្តរិកេ សុត្តំ ទុកេសុ អយំ អប្បិយសម្បយោគោ។>
    text <តត្ថ កតមោ បិយវិប្បយោគោ។>
    text <តេ ទេវា ចវនធម្មំ វិទិត្វា តីហិ វាចាហិ អនុសាសន្តិ។ អយំ បិយវិប្បយោគោ។>
    text <សំខិត្តេន បញ្ចុបាទានក្ខន្ធា ទុក្ខា។>
    text <បញ្ចិមេ ភិក្ខវេ ខន្ធា ឥទំ ទុក្ខំ។>
    text <តត្ថ កតមា ជរា ច មរណញ្ច។>
    text <សំយុត្តកេ បសេនទិសំយុត្តកេ សុត្តំ អយ្យិកា មេ កាលង្កតា អយំ ជរា ច មរណញ្ច។>
    text <តត្ថ កតមា ចុតិ ច ឧបបត្តិ ច។>
    text <អយំ ចុតិ ច ឧបបត្តិ ច។>
    text <ឥមេហិ សុត្តេហិ ឯកសទិសេហិ ច អញ្ញេហិ នវវិធំ សុត្តំ តំ អនុបវិដ្ឋេហិ លក្ខណតោ ទុក្ខំ ញត្វា សាធារណញ្ច អសាធារណញ្ច ទុក្ខំ អរិយសច្ចំ និទ្ទិសិតព្ពំ។ គាថាហិ គាថា អនុមិនិតព្ពា ព្យាករណេហិ វា ព្យាករណំ ឥទំ ទុក្ខំ។>
    text <៩>, <តត្ថ កតមោ ទុក្ខសមុទយោ។>
    text <ចត្តារោ អាសវា សុត្តំ អយំ ទុក្ខសមុទយោ។>
    text <តត្ថ កតមោ ទុក្ខនិរោធោ។>
    text <ទ្វេមា វិមុត្តិយោ រាគវិរាគា ច ចេតោវិមុត្តិ អវិជ្ជាវិរាគា ច បញ្ញាវិមុត្តិ អយំ និរោធោ។>
    text <តត្ថ កតមោ មគ្គោ។>
    text <សត្តិមេ ភិក្ខវេ ពោជ្ឈង្គា អយំ មគ្គោ។>
    text <តត្ថ កតមានិ ចត្តារិ អរិយសច្ចានិ។>
    text <ហេតុប្បភវា ធម្មា ទុក្ខំ ហេតុសមុទយោ យំ ភគវតោ វចនំ។ អយំ ធម្មោ យោ និរោធោ យេ ហិ កេចិ សំយោជនិយេសុ ធម្មេសុ អស្សទានុបស្សិនោ វិហរន្តិ។ កិលេសា តណ្ហា បវឌ្ឍតិ តណ្ហាបច្ចយា ឧបាទានំ…បេ។… ឯវមេតស្ស កេវលស្ស ទុក្ខក្ខន្ធស្ស សមុទយោ ហោតិ។ តត្ថ យំ សំយោជនំ អយំ សមុទយោ។ យេ សំយោជនិយា ធម្មា យេ ច សោកបរិទេវទុក្ខទោមនស្សុបាយាសា សម្ភវន្តិ ឥទំ ទុក្ខំ។ យា សំយោជនិយេសុ ធម្មេសុ អាទីនវានុបស្សនា អយំ មគ្គោ។ បរិមុច្ចតិ ជាតិយា ជរាយ ព្យាធីហិ មរណេហិ សោកេហិ បរិទេវេហិ យាវ ឧបាយាសេហិ ឥទំ និព្ពានំ។ ឥមានិ ចត្តារិ សច្ចានិ។>
    text <តត្ថ កតមា អនុបាទិសេសា និព្ពានធាតុ។>
    stand <សំយុត្តកេ គោធិកសំយុត្តំ។>
    text <ឥមានិ អសាធារណានិ សុត្តានិ។ យហិំ យហិំ សច្ចានិ និទ្ទិដ្ឋានិ តហិំ តហិំ សច្ចលក្ខណតោ ឱតារេត្វា អបរិមាណេហិ ព្យញ្ជនេហិ សោ អត្ថោ បរិយេសិតព្ពោ។ តត្ថ អត្ថានុបរិវត្តិ ព្យញ្ជនេន បុន ព្យញ្ជនានុបរិវត្តិ អត្ថេន តស្ស ឯកមេកស្ស អបរិមាណានិ ព្យញ្ជនានិ ឥមេហិ សុត្តេហិ យថានិក្ខិត្តេហិ ចត្តារិ អរិយសច្ចានិ និទ្ទិសិតព្ពានិ។ បញ្ចនិកាយេ អនុបវិដ្ឋាហិ គាថាហិ គាថា អនុមិនិតព្ពា ព្យាករណេន ព្យាករណំ។ ឥមានិ អសាធារណានិ សុត្តានិ។>
    stand <តេសំ ឥមា ឧទ្ទានគាថា>
    stand <ឥមា ទស តេសំ ឧទ្ទានគាថា។>
    text <១០>, <តត្ថិមានិ សាធារណានិ សុត្តានិ យេសុ សុត្តេសុ សាធារណានិ សច្ចានិ ទេសិតានិ អនុលោមម្បិ បដិលោមម្បិ វោមិស្សកម្បិ។ តត្ថ អយំ អាទិ។>
    text <តត្ថ យា អវិជ្ជា ច វិវិច្ឆា ច អយំ សមុទយោ។ យំ មហព្ភយំ ឥទំ ទុក្ខំ។ ឥមានិ ទ្វេ សច្ចានិ ទុក្ខញ្ច សមុទយោ ច។ សំយោជនំ សំយោជនិយា ច ធម្មាតិ សំយុត្តកេ ចិត្តសំយុត្តកេសុ ព្យាករណំ។ តត្ថ យំ សំយោជនំ អយំ សមុទយោ។ យេ សំយោជនិយា ធម្មា ឥទំ ទុក្ខំ។ ឥមានិ ទ្វេ សច្ចានិ ទុក្ខញ្ច សមុទយោ ច។>
    text <តត្ថ កតមំ ទុក្ខញ្ច និរោធោ ច។>
    text <យំ ចិត្តំ ឥទំ ទុក្ខំ។ យោ ភវតណ្ហាយ ឧបច្ឆេទោ អយំ ទុក្ខនិរោធោ។ វិក្ខីណោ ជាតិសំសារោ នត្ថិ ទានិ បុនព្ភវោតិ និទ្ទេសោ។ ឥមានិ ទ្វេ សច្ចានិ ទុក្ខញ្ច និរោធោ ច។ ទ្វេមា ភិក្ខវេ វិមុត្តិយោ រាគវិរាគា ច ចេតោវិមុត្តិ អវិជ្ជាវិរាគា ច បញ្ញាវិមុត្តិ។ យំ ចិត្តំ ឥទំ ទុក្ខំ។ យា វិមុត្តិ អយំ និរោធោ។ ឥមានិ ទ្វេ សច្ចានិ ទុក្ខញ្ច និរោធោ ច។>
    text <តត្ថ កតមំ ទុក្ខញ្ច មគ្គោ ច។>
    text <តត្ថ យញ្ច កុម្ភូបមោ កាយោ យញ្ច នគរូបមំ ចិត្តំ ឥទំ ទុក្ខំ។ យំ បញ្ញាវុធេន មារំ យោធេថាតិ អយំ មគ្គោ។ ឥមានិ ទ្វេ សច្ចានិ។ យំ ភិក្ខវេ ន តុម្ហាកំ តំ បជហិតព្ពំ។ យា សំយោជនា អយំ មគ្គោ។ យេ តេ ធម្មា អនត្តនិយា បហាតព្ពា រូបំ យាវ វិញ្ញាណំ ឥទំ ទុក្ខញ្ច មគ្គោ ច។>
    text <តត្ថ កតមំ ទុក្ខញ្ច សមុទយោ ច និរោធោ ច។>
    text <យេ សោកបរិទេវា យំ ច អនេករូបំ ទុក្ខំ យំ បេមតោ ភវតិ ឥទំ ទុក្ខំ។ យំ បេមំ អយំ សមុទយោ។ យោ តត្ថ ឆន្ទរាគវិនយោ បិយស្ស អកិរិយា អយំ និរោធោ។ ឥមានិ តីណិ សច្ចានិ។ តិម្ពរុកោ បរិព្ពាជកោ បច្ចេតិ សយំកតំ បរំកតន្តិ។ យថេសា វីមំសា ឥទំ ទុក្ខំ។ យា ឯតេ ទ្វេ អន្តេ អនុបគម្ម មជ្ឈិមា បដិបទា អវិជ្ជាបច្ចយា សង្ខារា យាវ ជាតិបច្ចយា ជរាមរណំ ឥទម្បិ ទុក្ខញ្ច សមុទយោ ច។ វិញ្ញាណំ នាមរូបំ សឡាយតនំ ផស្សោ វេទនា ភវោ ជាតិ ជរាមរណំ ឥទំ ទុក្ខំ។ អវិជ្ជា សង្ខារា តណ្ហា ឧបាទានំ អយំ សមុទយោ។ ឥតិ ឥទំ សយំកតំ វីមំសេយ្យាតិ យញ្ច បដិច្ចសមុប្បាទេ ទុក្ខំ ឥទំ ឯសោ សមុទយោ និទ្ទិដ្ឋោ។ អវិជ្ជានិរោធា សង្ខារនិរោធោ ច យាវ ច ជរាមរណនិរោធោតិ អយំ និរោធោ។ ឥមានិ តីណិ សច្ចានិ ទុក្ខញ្ច សមុទយោ ច និរោធោ ច។>
    text <១១>, <តត្ថ កតមំ ទុក្ខញ្ច សមុទយោ ច មគ្គោ ច។>
    text <យោ ទុក្ខមទ្ទក្ខិ ឥទំ ទុក្ខំ។ យតោ ភវតិ អយំ សមុទយោ។ សន្ទិដ្ឋំ យតោ ភវតិ យាវ តស្ស វិនយាយ សិក្ខា អយំ មគ្គោ។ ឥមានិ តីណិ សច្ចានិ។>
    stand <ឯកាទសង្គុត្តរេសុ គោបាលកោបមសុត្តំ។>
    text <តត្ថ យាវ រូបសញ្ញុត្តា យញ្ច សឡាយតនំ យថា វណំ បដិច្ឆាទេតិ យញ្ច តិត្ថំ យថា ច លភតិ ធម្មូបសញ្ហិតំ ឧឡារំ បីតិបាមោជ្ជំ ចតុព្ពិធំ ច អត្តភាវតោ ច វត្ថុ ឥទំ ទុក្ខំ។ យាវ អាសាដិកំ ហារេតា ហោតិ អយំ សមុទយោ។ រូបសញ្ញុត្តា អាសាដកហរណំ វណបដិច្ឆាទនំ វីថិញ្ញុតា គោចរកុសលញ្ច អយំ មគ្គោ។ អវសេសា ធម្មា អត្ថិ ហេតូ អត្ថិ បច្ចយា អត្ថិ និស្សយា សាវសេសទោហិតា អនេកបូជា ច កល្យាណមិត្តតប្បច្ចយា ធម្មា វីថិញ្ញុតា ច ហេតុ ឥមានិ តីណិ សច្ចានិ។>
    text <តត្ថ កតមំ ទុក្ខញ្ច មគ្គោ ច និរោធោ ច។>
    text <តត្ថ យា ច កាយគតា សតិ យញ្ច សឡាយតនំ យត្ថ សព្ពញ្ចេតំ ទុក្ខំ។ យា ច កាយគតា សតិ យោ ច សីលសំវរោ យោ ច សមាធិ យត្ថ យា សតិ អយំ បញ្ញាក្ខន្ធោ។ សព្ពម្បិ សីលក្ខន្ធោ សមាធិក្ខន្ធោ អយំ មគ្គោ។ ឯវំវិហារិនា ញាតព្ពំ និព្ពានំ។ អយំ និរោធោ ឥមានិ តីណិ សច្ចានិ។ សីលេ បតិដ្ឋាយ ទ្វេ ធម្មា ភាវេតព្ពា សមថោ ច វិបស្សនា ច។ តត្ថ យំ ចិត្តសហជាតា ធម្មា ឥទំ ទុក្ខំ។ យោ ច សមថោ យា ច វិបស្សនា អយំ មគ្គោ។ រាគវិរាគា ច ចេតោវិមុត្តិ អវិជ្ជាវិរាគា ច បញ្ញាវិមុត្តិ អយំ និរោធោ។ ឥមានិ តីណិ សច្ចានិ។>
    text <តត្ថ កតមោ សមុទយោ ច និរោធោ ច។>
    text <អញ្ញាណមូលប្បភវាតិ បុរិមកេហិ សមុទយោ។ សព្ពា មយា ព្យន្តិកតា សមូលិកាតិ និរោធោ។ ឥមានិ ទ្វេ សច្ចានិ។ ចតុន្នំ ធម្មានំ អននុពោធា អប្បដិវេធា វិត្ថារេន កាតព្ពំ។ អរិយស្ស សីលស្ស សមាធិនោ បញ្ញាយ វិមុត្តិយា។ តត្ថ យោ ឥមេសំ ចតុន្នំ ធម្មានំ អននុពោធា អប្បដិវេធា អយំ សមុទយោ។ បដិវេធោ ភវនេត្តិយា អយំ និរោធោ។ អយំ សមុទយោ ច និរោធោ ច។>
    text <តត្ថ កតមោ សមុទយោ ច មគ្គោ ច។>
    text <យានិ សោតានីតិ អយំ សមុទយោ។ យា ច បញ្ញា យា ច សតិ និវារណំ បិធានញ្ច អយំ មគ្គោ។ ឥមានិ ទ្វេ សច្ចានិ។ សញ្ចេតនិយំ សុត្តំ ទឡ្ហនេមិយានាការោ ឆហិ មាសេហិ និទ្ទិដ្ឋោ។ តត្ថ យំ កាយំ កាយកម្មំ សវង្កំ សទោសំ សកសាវំ យា សវង្កតា សទោសតា សកសាវតា អយំ សមុទយោ។ ឯវំ វចីកម្មំ មនោកម្មំ អវង្កំ អទោសំ អកសាវំ យា អវង្កតា អទោសតា អកសាវតា អយំ មគ្គោ។ ឯវំ វចីកម្មំ មនោកម្មំ។ ឥមានិ ទ្វេ សច្ចានិ សមុទយោ ច មគ្គោ ច។>
    text <តត្ថ កតមោ សមុទយោ ច និរោធោ ច មគ្គោ ច។>
    text <និស្សិតស្ស ចលិតំ អនិស្សិតស្ស ចលិតំ នត្ថិ ចលិតេ អសតិ បស្សទ្ធិ បស្សទ្ធិយា សតិ នតិ ន ហោតិ នតិយា អសតិ អាគតិគតិ ន ហោតិ អាគតិគតិយា អសតិ ចុតូបបាតោ ន ហោតិ ចុតូបបាតេ អសតិ នេវិធ ន ហុរំ ន ឧភយមន្តរេន។ ឯសេវន្តោ ទុក្ខស្សាតិ។>
    text <តត្ថ ទ្វេ និស្សយា អយំ សមុទយោ។ យោ ច អនិស្សយោ យា ច អនតិ អយំ មគ្គោ។ យា អាគតិគតិ ន ហោតិ ចុតូបបាតោ ច យោ ឯសេវន្តោ ទុក្ខស្សាតិ អយំ និរោធោ។ ឥមានិ តីណិ សច្ចានិ។ អនុបដ្ឋិតកាយគតា សតិ…បេ។… យំ វិមុត្តិញាណទស្សនំ អយំ សមុទយោ។ ឯការសឧបនិស្សយា វិមុត្តិយោ យាវ ឧបនិស្សយឧបសម្បទា ឧបដ្ឋិតកាយគតាសតិស្ស វិហរតិ។ សីលសំវរោ សោសានិយោ ហោតិ យញ្ច វិមុត្តិញាណទស្សនំ អយំ មគ្គោ។ យា ច វិមុត្តិ អយំ និរោធោ។ ឥមានិ តីណិ សច្ចានិ។ សមុទយោ ច និរោធោ ច មគ្គោ ច។>
    text <១២>, <តត្ថ កតមោ និរោធោ ច មគ្គោ ច។>
    text <យំ សច្ចេន អយំ មគ្គោ។ យំ ខីណបុនព្ភវោ អយំ និរោធោ។ ឥមានិ ទ្វេ សច្ចានិ។ បញ្ច វិមុត្តាយតនានិ សត្ថា វា ធម្មំ ទេសេសិ អញ្ញតរោ វា វិញ្ញូ សព្រហ្មចារីតិ វិត្ថារេន កាតព្ពា។ តស្ស អត្ថប្បដិសំវេទិស្ស បាមោជ្ជំ ជាយតិ បមុទិតស្ស បីតិ ជាយតិ យាវ និព្ពិន្ទន្តោ វិរជ្ជតិ អយំ មគ្គោ។ យា វិមុត្តិ អយំ និរោធោ។ ឯវំ បញ្ច វិមុត្តាយតនានិ វិត្ថារេន។ ឥមានិ ទ្វេ សច្ចានិ និរោធោ ច មគ្គោ ច។>
    text <ឥមានិ សាធារណានិ សុត្តានិ។ ឥមេហិ សាធារណេហិ សុត្តេហិ យថានិក្ខិត្តេហិ បដិវេធតោ ច លក្ខណតោ ច ឱតារេត្វា អញ្ញានិ សុត្តានិ និទ្ទិសិតព្ពានិ អបរិហាយន្តេន។ គាថាហិ គាថា អនុមិនិតព្ពា ព្យាករណេហិ ព្យាករណំ។ ឥមេ ច សាធារណា ទស បរិវឌ្ឍកា ឯកោ ច ចតុក្កោ និទ្ទេសោ សាធារណោ។ អយញ្ច បកិណ្ណកនិទ្ទេសោ។ ឯកំ បញ្ច ឆ ច សវេកទេសោ សព្ពំ។ ឥមេ ទ្វេ បរិវជ្ជនា បុរិមកា ច ទស។ ឥមេ ទ្វាទស បរិវឌ្ឍកា សច្ចានិ។ ឯត្តាវតា សព្ពំ សុត្តំ នត្ថិ តំ ព្យាករណំ វា គាថា វិយ។ ឥមេហិ ទ្វាទសហិ បរិវឌ្ឍកេហិ ន ឱតរិតុំ អប្បមត្តេន បរិយេសិត្វា និទ្ទិសិតព្ពា។>
    text <តត្ថាយំ សង្ខេបោ។ សព្ពំ ទុក្ខំ សត្តហិ បទេហិ សមោសរណំ គច្ឆតិ។ កតរេហិ សត្តហិ។ អប្បិយសម្បយោគោ ច បិយវិប្បយោគោ ច ឥមេហិ ទ្វីហិ បទេហិ សព្ពំ ទុក្ខំ និទ្ទិសិតព្ពំ។ តស្ស ទ្វេ និស្សយា កាយោ ច ចិត្តញ្ច។ តេន វុច្ចតិ កាយិកំ ទុក្ខំ ចេតសិកញ្ចេតិ នត្ថិ តំ ទុក្ខំ ន កាយិកំ វា ន ចេតសិកំ សព្ពំ ទុក្ខំ ទ្វីហិ ទុក្ខេហិ និទ្ទិសិតព្ពំ កាយិកេន ច ចេតសិកេន ច។ តីហិ ទុក្ខតាហិ សង្គហិតំ ទុក្ខទុក្ខតាយ សង្ខារទុក្ខតាយ វិបរិណាមទុក្ខតាយ។ ឥតិ តំ សព្ពំ ទុក្ខំ តីហិ ទុក្ខតាហិ សង្គហិតំ។ ឥតិ ឥទញ្ច ទុក្ខំ តិវិធំ។ ទុវិធំ ទុក្ខំ កាយិកញ្ច ចេតសិកញ្ច។ ទុវិធំ អប្បិយសម្បយោគោ ច បិយវិប្បយោគោ ច។ ឥទំ សត្តវិធំ ទុក្ខំ។>
    text <តត្ថ តិវិធោ សមុទយោ អចតុត្ថោ អបញ្ចមោ។ កតមោ តិវិធោ។ តណ្ហា ច ទិដ្ឋិ ច កម្មំ។ តត្ថ តណ្ហា ច ភវសមុទយោ កម្មំ។ តថា និព្ពត្តស្ស ហីនបណីតតា អយំ សមុទយោ។ ឥតិ យាបិ ភវគតីសុ ហីនតា ច បណីតតា ច យាបិ តីហិ ទុក្ខតាហិ សង្គហិតា យោបិ ទ្វីហិ មូលេហិ សមុទានីតោ អវិជ្ជាយ និវុតស្ស ភវតណ្ហាសំយុត្តស្ស សវិញ្ញាណកោ កាយោ សោបិ តីហិ ទុក្ខតាហិ សង្គហិតោ។>
    text <តថា វិបល្លាសតោ ទិដ្ឋិភវគន្តព្ពា។ សា សត្តវិធា និទ្ទិសិតព្ពា។ ឯកោ វិបល្លាសោ តីណិ និទ្ទិសីយតិ ចត្តារិ វិបល្លាសវត្ថូនិ។ តត្ថ កតមោ ឯកោ វិបល្លាសោ។ យោ វិបរីតគ្គាហោ បដិក្ខេបេន ឱតរណំ យថា អនិច្ចេ និច្ចមិតិ វិបរីតំ គណ្ហាតិ។ ឯវំ ចត្តារោ វិបល្លាសា។ អយមេកោ វិបល្លាសីយតិ សញ្ញា ចិត្តំ ទិដ្ឋិ។ កតមានិ ចត្តារិ វិបល្លាសវត្ថូនិ។ កាយោ វេទនា ចិត្តំ ធម្មា។ ឯវំ វិបល្លាសគតស្ស អកុសលញ្ច បវឌ្ឍេតិ។ តត្ថ សញ្ញាវិបល្លាសោ ទោសំ អកុសលមូលំ បវឌ្ឍេតិ។ ចិត្តវិបល្លាសោ លោភំ អកុសលមូលំ បវឌ្ឍេតិ។ ទិដ្ឋិវិបល្លាសោ មោហំ អកុសលមូលំ បវឌ្ឍេតិ។ តត្ថ ទោសស្ស អកុសលមូលស្ស តីណិ មិច្ឆត្តានិ ផលំ មិច្ឆាវាចា មិច្ឆាកម្មន្តោ មិច្ឆាអាជីវោ លោភស្ស អកុសលមូលស្ស តីណិ មិច្ឆត្តានិ ផលំ មិច្ឆាសង្កប្បោ មិច្ឆាវាយាមោ មិច្ឆាសមាធិ មោហស្ស អកុសលមូលស្ស ទ្វេ មិច្ឆត្តានិ ផលំ មិច្ឆាទិដ្ឋិ ច មិច្ឆាសតិ ច។ ឯវំ អកុសលំ សហេតុ សប្បច្ចយំ វិបល្លាសា ច បច្ចយោ អកុសលមូលានិ សហេតូ ឯតេយេវ បដិបក្ខេន អនូនា អនធិកា ទ្វីហិ បច្ចយេហិ និទ្ទិសិតព្ពា។ និរោធេ ច មគ្គេ ច វិបល្លាសមុបាទាយ បរតោ បដិបក្ខេន ចតស្សោ។>
  text <តត្ថិមា ឧទ្ទានគាថា>
    text <បេដកោបទេសេ មហាកច្ចាយនេន ភាសិតេ បឋមភូមិ អរិយសច្ចប្បកាសនា នាតំ ជីវតា ភគវតា មាទិសេន សមុទ្ទនេន តថាគតេនាតិ។>
