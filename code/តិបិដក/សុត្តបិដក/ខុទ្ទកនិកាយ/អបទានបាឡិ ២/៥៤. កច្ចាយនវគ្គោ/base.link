text <៥៤។ កច្ចាយនវគ្គោ>
  text <១។ មហាកច្ចាយនត្ថេរអបទានំ>
    text <១>
      text <បទុមុត្តរោ នាម ជិនោ អនេជោ អជិតំ ជយោ>
      text <សតសហស្សេ កប្បានំ ឥតោ ឧប្បជ្ជិ នាយកោ។>
    text <២>
      text <វីរោ កមលបត្តក្ខោ សសង្កវិមលាននោ>
      text <កនកាចលសង្កាសោ រវិទិត្តិសមប្បភោ។>
    text <៣>
      text <សត្តនេត្តមនោហារី វរលក្ខណភូសិតោ>
      text <សព្ពវាក្យបថាតីតោ មនុជាមរសក្កតោ។>
    text <៤>
      text <សម្ពុទ្ធោ ពោធយំ សត្តេ វាគីសោ មធុរស្សរោ>
      text <ករុណានិពន្ធសន្តានោ បរិសាសុ វិសារទោ។>
    text <៥>
      text <ទេសេតិ មធុរំ ធម្មំ ចតុសច្ចូបសំហិតំ>
      text <និមុគ្គេ មោហបង្កម្ហិ សមុទ្ធរតិ បាណិនេ។>
    text <៦>
      text <តទា ឯកចរោ ហុត្វា តាបសោ ហិមវាលយោ>
      text <នភសា មានុសំ លោកំ គច្ឆន្តោ ជិនមទ្ទសំ។>
    text <៧>
      text <ឧបេច្ច សន្តិកំ តស្ស អស្សោសិំ ធម្មទេសនំ>
      text <វណ្ណយន្តស្ស វីរស្ស សាវកស្ស មហាគុណំ។>
    text <៨>
      text <សង្ខិត្តេន មយា វុត្តំ វិត្ថារេន បកាសយំ>
      text <បរិសំ មញ្ច តោសេតិ យថា កច្ចាយនោ អយំ។>
    text <៩>
      text <នាហំ ឯវមិធេកច្ចំ អញ្ញំ បស្សាមិ សាវកំ>
      text <តស្មាតទគ្គេ ឯសគ្គោ ឯវំ ធារេថ ភិក្ខវោ។>
    text <១០>
      text <តទាហំ វិម្ហិតោ ហុត្វា សុត្វា វាក្យំ មនោរមំ>
      text <ហិមវន្តំ គមិត្វាន អាហិត្វា បុប្ផសញ្ចយំ។>
    text <១១>
      text <បូជេត្វា លោកសរណំ តំ ឋានមភិបត្ថយិំ>
      text <តទា មមាសយំ ញត្វា ព្យាកាសិ ស រណញ្ជហោ។>
    text <១២>
      text <បស្សថេតំ ឥសិវរំ និទ្ធន្តកនកត្តចំ>
      text <ឧទ្ធគ្គលោមំ បីណំសំ អចលំ បញ្ជលិំ ឋិតំ។>
    text <១៣>
      text <ហាសំ សុបុណ្ណនយនំ ពុទ្ធវណ្ណគតាសយំ>
      text <ធម្មជំ ឧគ្គហទយំ អមតាសិត្តសន្និភំ។>
    text <១៤>
      text <កច្ចានស្ស គុណំ សុត្វា តំ ឋានំ បត្ថយំ ឋិតោ>
      text <អនាគតម្ហិ អទ្ធានេ គោតមស្ស មហាមុនេ។>
    text <១៥>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <កច្ចានោ នាម នាមេន ហេស្សតិ សត្ថុ សាវកោ។>
    text <១៦>
      text <ពហុស្សុតោ មហាញាណី អធិប្បាយវិទូ មុនេ>
      text <បាបុណិស្សតិ តំ ឋានំ យថាយំ ព្យាកតោ មយា។>
    text <១៧>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៨>
      text <ទុវេ ភវេ សំសរាមិ ទេវត្តេ អថ មានុសេ>
      text <អញ្ញំ គតិំ ន គច្ឆាមិ ពុទ្ធបូជាយិទំ ផលំ។>
    text <១៩>
      text <ទុវេ កុលេ បជាយាមិ ខត្តិយេ អថ ព្រាហ្មណេ>
      text <នីចេ កុលេ ន ជាយាមិ ពុទ្ធបូជាយិទំ ផលំ។>
    text <២០>
      text <បច្ឆិមេ ច ភវេ ទានិ ជាតោ ឧជ្ជេនិយំ បុរេ>
      text <បជ្ជោតស្ស ច ចណ្ឌស្ស បុរោហិតទិជាធិនោ។>
    text <២១>
      text <បុត្តោ តិរិដិវច្ឆស្ស និបុណោ វេទបារគូ>
      text <មាតា ច ចន្ទិមា នាម កច្ចានោហំ វរត្តចោ។>
    text <២២>
      text <វីមំសនត្ថំ ពុទ្ធស្ស ភូមិបាលេន បេសិតោ>
      text <ទិស្វា មោក្ខបុរទ្វារំ នាយកំ គុណសញ្ចយំ។>
    text <២៣>
      text <សុត្វា ច វិមលំ វាក្យំ គតិបង្កវិសោសនំ>
      text <បាបុណិំ អមតំ សន្តំ សេសេហិ សហ សត្តហិ។>
    text <២៤>
      text <អធិប្បាយវិទូ ជាតោ សុគតស្ស មហាមតេ>
      text <ឋបិតោ ឯតទគ្គេ ច សុសមិទ្ធមនោរថោ។>
    text <២៥>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <២៦>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <ស្វាគតំ វត មេ អាសិ មម ពុទ្ធស្ស សន្តិកេ តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <២៧>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា មហាកច្ចាយនោ ថេរោ ឥមា គាថាយោ>
    text <អភាសិត្ថាតិ។>
    stand <មហាកច្ចាយនត្ថេរស្សាបទានំ បឋមំ។>
  text <២។ វក្កលិត្ថេរអបទានំ>
    text <២៨>
      text <ឥតោ សតសហស្សម្ហិ កប្បេ ឧប្បជ្ជិ នាយកោ>
      text <អនោមនាមោ អមិតោ នាមេន បទុមុត្តរោ។>
    text <២៩>
      text <បទុមាការវទនោ បទុមាមលសុច្ឆវី>
      text <លោកេនានុបលិត្តោវ តោយេន បទុមំ យថា។>
    text <៣០>
      text <វីរោ បទុមបត្តក្ខោ កន្តោ ច បទុមំ យថា>
      text <បទុមុត្តរគន្ធោវ តស្មា សោ បទុមុត្តរោ។>
    text <៣១>
      text <លោកជេដ្ឋោ ច និម្មានោ អន្ធានំ នយនូបមោ>
      text <សន្តវេសោ គុណនិធិ ករុណាមតិសាគរោ។>
    text <៣២>
      text <ស កទាចិ មហាវីរោ ព្រហ្មាសុរសុរច្ចិតោ>
      text <សទេវមនុជាកិណ្ណេ ជនមជ្ឈេ ជិនុត្តមោ។>
    text <៣៣>
      text <វទនេន សុគន្ធេន មធុរេន រុតេន ច>
      text <រញ្ជយំ បរិសំ សព្ពំ សន្ថវី សាវកំ សកំ។>
    text <៣៤>
      text <សទ្ធាធិមុត្តោ សុមតិ មម ទស្សនលាលសោ>
      text <នត្ថិ ឯតាទិសោ អញ្ញោ យថាយំ ភិក្ខុ វក្កលិ។>
    text <៣៥>
      text <តទាហំ ហំសវតិយំ នគរេ ព្រាហ្មណត្រជោ>
      text <ហុត្វា សុត្វា ច តំ វាក្យំ តំ ឋានមភិរោចយិំ។>
    text <៣៦>
      text <សសាវកំ តំ វិមលំ និមន្តេត្វា តថាគតំ>
      text <សត្តាហំ ភោជយិត្វាន ទុស្សេហច្ឆាទយិំ តទា។>
    text <៣៧>
      text <និបច្ច សិរសា តស្ស អនន្តគុណសាគរេ>
      text <និមុគ្គោ បីតិសម្បុណ្ណោ ឥទំ វចនមព្រវិំ។>
    text <៣៨>
      text <យោ សោ តយា សន្ថវិតោ ឥតោ សត្តមកេ មុនិ>
      text <ភិក្ខុ សទ្ធាវតំ អគ្គោ តាទិសោ ហោមហំ មុនេ។>
    text <៣៩>
      text <ឯវំ វុត្តេ មហាវីរោ អនាវរណទស្សនោ>
      text <ឥមំ វាក្យំ ឧទីរេសិ បរិសាយ មហាមុនិ។>
    text <៤០>
      text <បស្សថេតំ មាណវកំ បីតមដ្ឋនិវាសនំ>
      text <ហេមយញ្ញោបចិតង្គំ ជននេត្តមនោហរំ។>
    text <៤១>
      text <ឯសោ អនាគតទ្ធានេ គោតមស្ស មហេសិនោ>
      text <អគ្គោ សទ្ធាធិមុត្តានំ សាវកោយំ ភវិស្សតិ។>
    text <៤២>
      text <ទេវភូតោ មនុស្សោ វា សព្ពសន្តាបវជ្ជិតោ>
      text <សព្ពភោគបរិព្យូឡ្ហោ សុខិតោ សំសរិស្សតិ។>
    text <៤៣>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៤៤>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <វក្កលិ នាម នាមេន ហេស្សតិ សត្ថុ សាវកោ។>
    text <៤៥>
      text <តេន កម្មវិសេសេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៤៦>
      text <សព្ពត្ថ សុខិតោ ហុត្វា សំសរន្តោ ភវាភវេ>
      text <សាវត្ថិយំ បុរេ ជាតោ កុលេ អញ្ញតរេ អហំ។>
    text <៤៧>
      text <នោនីតសុខុមាលំ មំ ជាតបល្លវកោមលំ>
      text <មន្ទំ ឧត្តានសយនំ បិសាចភយតជ្ជិតា។>
    text <៤៨>
      text <បាទមូលេ មហេសិស្ស សាយេសុំ ទីនមានសា>
      text <ឥមំ ទទាម តេ នាថ សរណំ ហោហិ នាយក។>
    text <៤៩>
      text <តទា បដិគ្គហិ សោ មំ ភីតានំ សរណោ មុនិ>
      text <ជាលិនា ចក្កង្កិតេន មុទុកោមលបាណិនា។>
    text <៥០>
      text <តទា បភុតិ តេនាហំ អរក្ខេយ្យេន រក្ខិតោ>
      text <សព្ពវេរវិនិមុត្តោ សុខេន បរិវុទ្ធិតោ។>
    text <៥១>
      text <សុគតេន វិនា ភូតោ ឧក្កណ្ឋាមិ មុហុត្តកំ>
      text <ជាតិយា សត្តវស្សោហំ បព្ពជិំ អនគារិយំ។>
    text <៥២>
      text <សព្ពបារមិសម្ភូតំ នីលក្ខិនយនំ វរំ>
      text <រូបំ សព្ពសុភាកិណ្ណំ អតិត្តោ វិហរាមហំ។>
    text <៥៣>
      text <ពុទ្ធរូបរតិំ ញត្វា តទា ឱវទិ មំ ជិនោ>
      text <អលំ វក្កលិ កិំ រូបេ រមសេ ពាលនន្ទិតេ។>
    text <៥៤>
      text <យោ ហិ បស្សតិ សទ្ធម្មំ សោ មំ បស្សតិ បណ្ឌិតោ>
      text <អបស្សមានោ សទ្ធម្មំ មំ បស្សម្បិ ន បស្សតិ។>
    text <៥៥>
      text <អនន្តាទីនវោ កាយោ វិសរុក្ខសមូបមោ>
      text <អាវាសោ សព្ពរោគានំ បុញ្ជោ ទុក្ខស្ស កេវលោ។>
    text <៥៦>
      text <និព្ពិន្ទិយ តតោ រូបេ ខន្ធានំ ឧទយព្ពយំ>
      text <បស្ស ឧបក្កិលេសានំ សុខេនន្តំ គមិស្សតិ។>
    text <៥៧>
      text <ឯវំ តេនានុសិដ្ឋោហំ នាយកេន ហិតេសិនា>
      text <គិជ្ឈកូដំ សមារុយ្ហ ឈាយាមិ គិរិកន្ទរេ។>
    text <៥៨>
      text <ឋិតោ បព្ពតបាទម្ហិ អស្សាសយិ មហាមុនិ>
      text <វក្កលីតិ ជិនោ វាចំ តំ សុត្វា មុទិតោ អហំ។>
    text <៥៩>
      text <បក្ខន្ទិំ សេលបព្ភារេ អនេកសតបោរិសេ>
      text <តទា ពុទ្ធានុភាវេន សុខេនេវ មហិំ គតោ។>
    text <៦០>
      text <បុនោបិ ធម្មំ ទេសេតិ ខន្ធានំ ឧទយព្ពយំ>
      text <តមហំ ធម្មមញ្ញាយ អរហត្តមបាបុណិំ។>
    text <៦១>
      text <សុមហាបរិសមជ្ឈេ តទា មំ ចរណន្តគោ>
      text <អគ្គំ សទ្ធាធិមុត្តានំ បញ្ញបេសិ មហាមតិ។>
    text <៦២>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៦៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៦៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា វក្កលិត្ថេរោ ឥមា គាថាយោ>
    text <អភាសិត្ថាតិ។>
    stand <វក្កលិត្ថេរស្សាបទានំ ទុតិយំ។>
  text <៣។ មហាកប្បិនត្ថេរអបទានំ>
    text <៦៦>
      text <បទុមុត្តរោ នាម ជិនោ សព្ពធម្មាន បារគូ>
      text <ឧទិតោ អជដាកាសេ រវីវ សរទម្ពរេ។>
    text <៦៧>
      text <វចនាភាយ ពោធេតិ វេនេយ្យបទុមានិ សោ>
      text <កិលេសបង្កំ សោសេតិ មតិរំសីហិ នាយកោ។>
    text <៦៨>
      text <តិត្ថិយានំ យសេ ហន្តិ ខជ្ជោតាភា យថា រវិ>
    text <សច្ចត្ថាភំ បកាសេតិ រតនំវ ទិវាករោ។>
    text <៦៩>
      text <គុណានំ អាយតិភូតោ រតនានំវ សាគរោ>
      text <បជ្ជុន្នោរិវ ភូតានិ ធម្មមេឃេន វស្សតិ។>
    text <៧០>
      text <អក្ខទស្សោ តទា អាសិំ នគរេ ហំសសវ្ហយេ>
      text <ឧបេច្ច ធម្មមស្សោសិំ ជលជុត្តមនាមិនោ។>
    text <៧១>
      text <ឱវាទកស្ស ភិក្ខូនំ សាវកស្ស កតាវិនោ>
      text <គុណំ បកាសយន្តស្ស តប្បយន្តស្ស មេ មនំ។>
    text <៧២>
      text <សុត្វា បតីតោ សុមនោ និមន្តេត្វា តថាគតំ>
      text <សសិស្សំ ភោជយិត្វាន តំ ឋានមភិបត្ថយិំ។>
    text <៧៣>
      text <តទា ហំសសមភាគោ ហំសទុន្ទុភិនិស្សនោ>
      text <បស្សថេតំ មហាមត្តំ វិនិច្ឆយវិសារទំ។>
    text <៧៤>
      text <បតិតំ បាទមូលេ មេ សមុគ្គតតនូរុហំ>
      text <ជីមូតវណ្ណំ បីណំសំ បសន្ននយនាននំ។>
    text <៧៥>
      text <បរិវារេន មហតា រាជយុត្តំ មហាយសំ>
      text <ឯសោ កតាវិនោ ឋានំ បត្ថេតិ មុទិតាសយោ។>
    text <៧៦>
      text <ឥមិនា បណិបាតេន ចាគេន បណិធីហិ ច>
      text <កប្បសតសហស្សានិ នុបបជ្ជតិ ទុគ្គតិំ។>
    text <៧៧>
      text <ទេវេសុ ទេវសោភគ្គំ មនុស្សេសុ មហន្តតំ>
      text <អនុភោត្វាន សេសេន និព្ពានំ បាបុណិស្សតិ។>
    text <៧៨>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៧៩>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <កប្បិនោ នាម នាមេន ហេស្សតិ សត្ថុ សាវកោ។>
    text <៨០>
      text <តតោហំ សុកតំ ការំ កត្វាន ជិនសាសនេ>
      text <ជហិត្វា មានុសំ ទេហំ តុសិតំ អគមាសហំ។>
    text <៨១>
      text <ទេវមានុសរជ្ជានិ សតសោ អនុសាសិយ>
      text <ពារាណសិយមាសន្នេ ជាតោ កេនិយជាតិយំ។>
    text <៨២>
      text <សហស្សបរិវារេន សបជាបតិកោ អហំ>
      text <បញ្ច បច្ចេកពុទ្ធានំ សតានិ សមុបដ្ឋហិំ។>
    text <៨៣>
      text <តេមាសំ ភោជយិត្វាន បច្ឆាទម្ហ តិចីវរំ>
      text <តតោ ចុតា មយំ សព្ពេ អហុម្ហ តិទសូបគា។>
    text <៨៤>
      text <បុនោ សព្ពេ មនុស្សត្តំ អគមិម្ហ តតោ ចុតា>
      text <កុក្កុដម្ហិ បុរេ ជាតា ហិមវន្តស្ស បស្សតោ។>
    text <៨៥>
      text <កប្បិនោ នាមហំ អាសិំ រាជបុត្តោ មហាយសោ>
      text <សេសាមច្ចកុលេ ជាតា មមេវ បរិវារយុំ។>
    text <៨៦>
      text <មហារជ្ជសុខំ បត្តោ សព្ពកាមសមិទ្ធិមា>
      text <វាណិជេហិ សមក្ខាតំ ពុទ្ធុប្បាទមហំ សុណិំ។>
    text <៨៧>
      text <ពុទ្ធោ លោកេ សមុប្បន្នោ អសមោ ឯកបុគ្គលោ>
      text <សោ បកាសេតិ សទ្ធម្មំ អមតំ សុខមុត្តមំ។>
    text <៨៨>
      text <សុយុត្តា តស្ស សិស្សា ច សុមុត្តា ច អនាសវា>
      text <សុត្វា នេសំ សុវចនំ សក្ករិត្វាន វាណិជេ។>
    text <៨៩>
      text <បហាយ រជ្ជំ សាមច្ចោ និក្ខមិំ ពុទ្ធមាមកោ>
      text <នទិំ ទិស្វា មហាចន្ទំ បូរិតំ សមតិត្តិកំ។>
    text <៩០>
      text <អប្បតិដ្ឋំ អនាលម្ពំ ទុត្តរំ សីឃវាហិនិំ>
      text <គុណំ សរិត្វា ពុទ្ធស្ស សោត្ថិនា សមតិក្កមិំ។>
    text <៩១>
      text <ភវសោតំ សចេ ពុទ្ធោ តិណ្ណោ លោកន្តគូ វិទូ>
      text <ឯតេន សច្ចវជ្ជេន គមនំ មេ សមិជ្ឈតុ។>
    text <៩២>
      text <យទិ សន្តិគមោ មគ្គោ មោក្ខោ ចច្ចន្តិកំ សុខំ>
      text <ឯតេន សច្ចវជ្ជេន គមនំ មេ សមិជ្ឈតុ។>
    text <៩៣>
      text <សង្ឃោ ចេ តិណ្ណកន្តារោ បុញ្ញក្ខេត្តោ អនុត្តរោ>
      text <ឯតេន សច្ចវជ្ជេន គមនំ មេ សមិជ្ឈតុ។>
    text <៩៤>
      text <សហ កតេ សច្ចវរេ មគ្គា អបគតំ ជលំ>
      text <តតោ សុខេន ឧត្តិណ្ណោ នទីតីរេ មនោរមេ។>
    text <៩៥>
      text <និសិន្នំ អទ្ទសំ ពុទ្ធំ ឧទេន្តំវ បភង្ករំ>
      text <ជលន្តំ ហេមសេលំវ ទីបរុក្ខំវ ជោតិតំ។>
    text <៩៦>
      text <សសិំវ តារាសហិតំ សាវកេហិ បុរក្ខតំ>
      text <វាសវំ វិយ វស្សន្តំ ទេសនាជលទន្តរំ។>
    text <៩៧>
      text <វន្ទិត្វាន សហាមច្ចោ ឯកមន្តមុបាវិសិំ>
      text <តតោ នោ អាសយំ ញត្វា ពុទ្ធោ ធម្មមទេសយិ។>
    text <៩៨>
      text <សុត្វាន ធម្មំ វិមលំ អវោចុម្ហ មយំ ជិនំ>
      text <បព្ពាជេហិ មហាវីរ និព្ពិន្ទាម្ហ មយំ ភវេ។>
    text <៩៩>
      text <ស្វក្ខាតោ ភិក្ខវេ ធម្មោ ទុក្ខន្តករណាយ វោ>
      text <ចរថ ព្រហ្មចរិយំ ឥច្ចាហ មុនិសត្តមោ។>
    text <១០០>
      text <សហ វាចាយ សព្ពេបិ ភិក្ខុវេសធរា មយំ>
      text <អហុម្ហ ឧបសម្បន្នា សោតាបន្នា ច សាសនេ។>
    text <១០១>
      text <តតោ ជេតវនំ គន្ត្វា អនុសាសិ វិនាយកោ>
      text <អនុសិដ្ឋោ ជិនេនាហំ អរហត្តមបាបុណិំ។>
    text <១០២>
      text <តតោ ភិក្ខុសហស្សានិ អនុសាសិមហំ តទា>
      text <មមានុសាសនករា តេបិ អាសុំ អនាសវា។>
    text <១០៣>
      text <ជិនោ តស្មិំ គុណេ តុដ្ឋោ ឯតទគ្គេ ឋបេសិ មំ>
      text <ភិក្ខុឱវាទកានគ្គោ កប្បិនោតិ មហាជនេ។>
    text <១០៤>
      text <សតសហស្សេ កតំ កម្មំ ផលំ ទស្សេសិ មេ ឥធ>
      text <បមុត្តោ សរវេគោវ កិលេសេ ឈាបយិំ មម។>
    text <១០៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១០៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១០៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា មហាកប្បិនោ ថេរោ ឥមា គាថាយោ>
    text <អភាសិត្ថាតិ។>
    stand <មហាកប្បិនត្ថេរស្សាបទានំ តតិយំ។>
  text <៤។ ទព្ពមល្លបុត្តត្ថេរអបទានំ>
    text <១០៨>
      text <បទុមុត្តរោ នាម ជិនោ សព្ពលោកវិទូ មុនិ>
      text <ឥតោ សតសហស្សម្ហិ កប្បេ ឧប្បជ្ជិ ចក្ខុមា។>
    text <១០៩>
      text <ឱវាទកោ វិញ្ញាបកោ តារកោ សព្ពបាណិនំ>
      text <ទេសនាកុសលោ ពុទ្ធោ តារេសិ ជនតំ ពហុំ។>
    text <១១០>
      text <អនុកម្បកោ ការុណិកោ ហិតេសី សព្ពបាណិនំ>
      text <សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។>
    text <១១១>
      text <ឯវំ និរាកុលំ អាសិ សុញ្ញតំ តិត្ថិយេហិ ច>
      text <វិចិត្តំ អរហន្តេហិ វសីភូតេហិ តាទិភិ។>
    text <១១២>
      text <រតនានដ្ឋបញ្ញាសំ ឧគ្គតោ សោ មហាមុនិ>
      text <កញ្ចនគ្ឃិយសង្កាសោ ពាត្តិំសវរលក្ខណោ។>
    text <១១៣>
      text <វស្សសតសហស្សានិ អាយុ វិជ្ជតិ តាវទេ>
      text <តាវតា តិដ្ឋមានោ សោ តារេសិ ជនតំ ពហុំ។>
    text <១១៤>
      text <តទាហំ ហំសវតិយំ សេដ្ឋិបុត្តោ មហាយសោ>
      text <ឧបេត្វា លោកបជ្ជោតំ អស្សោសិំ ធម្មទេសនំ។>
    text <១១៥>
      text <សេនាសនានិ ភិក្ខូនំ បញ្ញាបេន្តំ សសាវកំ>
      text <កិត្តយន្តស្ស វចនំ សុណិត្វា មុទិតោ អហំ។>
    text <១១៦>
      text <អធិការំ សសង្ឃស្ស កត្វា តស្ស មហេសិនោ>
      text <និបច្ច សិរសា បាទេ តំ ឋានមភិបត្ថយិំ។>
    text <១១៧>
      text <តទាហ ស មហាវីរោ មម កម្មំ បកិត្តយំ>
      text <យោ សសង្ឃមភោជេសិ សត្តាហំ លោកនាយកំ។>
    text <១១៨>
      text <សោយំ កមលបត្តក្ខោ សីហំសោ កនកត្តចោ>
      text <មម បាទមូលេ និបតិ បត្ថយំ ឋានមុត្តមំ។>
    text <១១៩>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១២០>
      text <សាវកោ តស្ស ពុទ្ធស្ស ទព្ពោ នាមេន វិស្សុតោ>
      text <សេនាសនបញ្ញាបកោ អគ្គោ ហេស្សតិយំ តទា។>
    text <១២១>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១២២>
      text <សតានំ តីណិក្ខត្តុញ្ច ទេវរជ្ជមការយិំ>
      text <សតានំ បញ្ចក្ខត្តុញ្ច ចក្កវត្តី អហោសហំ។>
    text <១២៣>
      text <បទេសរជ្ជំ វិបុលំ គណនាតោ អសង្ខិយំ>
      text <សព្ពត្ថ សុខិតោ អាសិំ តស្ស កម្មស្ស វាហសា។>
    text <១២៤>
      text <ឯកនវុតិតោ កប្បេ វិបស្សី នាម នាយកោ>
      text <ឧប្បជ្ជិ ចារុទស្សនោ សព្ពធម្មវិបស្សកោ។>
    text <១២៥>
      text <ទុដ្ឋចិត្តោ ឧបវទិំ សាវកំ តស្ស តាទិនោ>
      text <សព្ពាសវបរិក្ខីណំ សុទ្ធោតិ ច វិជានិយ។>
    text <១២៦>
      text <តស្សេវ នរវីរស្ស សាវកានំ មហេសិនំ>
      text <សលាកញ្ច គហេត្វាន ខីរោទនមទាសហំ។>
    text <១២៧>
      text <ឥមម្ហិ ភទ្ទកេ កប្បេ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <១២៨>
      text <សាសនំ ជោតយិត្វាន អភិភុយ្យ កុតិត្ថិយេ>
      text <វិនេយ្យេ វិនយិត្វាវ និព្ពុតោ សោ សសាវកោ។>
    text <១២៩>
      text <សសិស្សេ និព្ពុតេ នាថេ អត្ថមេន្តម្ហិ សាសនេ>
      text <ទេវា កន្ទិំសុ សំវិគ្គា មុត្តកេសា រុទម្មុខា។>
    text <១៣០>
      text <និព្ពាយិស្សតិ ធម្មក្ខោ ន បស្សិស្សាម សុព្ពតេ>
      text <ន សុណិស្សាម សទ្ធម្មំ អហោ នោ អប្បបុញ្ញតា។>
    text <១៣១>
      text <តទាយំ បថវី សព្ពា អចលា សា ចលាចលា>
      text <សាគរោ ច សសោកោវ វិនទី ករុណំ គិរំ។>
    text <១៣២>
      text <ចតុទ្ទិសា ទុន្ទុភិយោ នាទយិំសុ អមានុសា>
      text <សមន្តតោ អសនិយោ ផលិំសុ ច ភយាវហា។>
    text <១៣៣>
      text <ឧក្កា បតិំសុ នភសា ធូមកេតុ ច ទិស្សតិ>
      text <សធូមា ជាលវដ្ដា ច រវិំសុ ករុណំ មិគា។>
    text <១៣៤>
      text <ឧប្បាទេ ទារុណេ ទិស្វា សាសនត្ថង្គសូចកេ>
      text <សំវិគ្គា ភិក្ខវោ សត្ត ចិន្តយិម្ហ មយំ តទា។>
    text <១៣៥>
      text <សាសនេន វិនាម្ហាកំ ជីវិតេន អលំ មយំ>
      text <បវិសិត្វា មហារញ្ញំ យុញ្ជាម ជិនសាសនំ។>
    text <១៣៦>
      text <អទ្ទសម្ហ តទារញ្ញេ ឧព្ពិទ្ធំ សេលមុត្តមំ>
      text <និស្សេណិយា តមារុយ្ហ និស្សេណិំ បាតយិម្ហសេ។>
    text <១៣៧>
      text <តទា ឱវទិ នោ ថេរោ ពុទ្ធុប្បាទោ សុទុល្លភោ>
      text <សទ្ធាតិទុល្លភា លទ្ធា ថោកំ សេសញ្ច សាសនំ។>
    text <១៣៨>
      text <និបតន្តិ ខណាតីតា អនន្តេ ទុក្ខសាគរេ>
      text <តស្មា បយោគោ កត្តព្ពោ យាវ ឋាតិ មុនេ មតំ។>
    text <១៣៩>
      text <អរហា អាសិ សោ ថេរោ អនាគាមី តទានុគោ>
      text <សុសីលា ឥតរេ យុត្តា ទេវលោកំ អគម្ហសេ។>
    text <១៤០>
      text <និព្ពុតោ តិណ្ណសំសារោ សុទ្ធាវាសេ ច ឯកកោ>
      text <អហញ្ច បក្កុសាតិ ច សភិយោ ពាហិយោ តថា។>
    text <១៤១>
      text <កុមារកស្សបោ ចេវ តត្ថ តត្ថូបគា មយំ>
      text <សំសារពន្ធនា មុត្តា គោតមេនានុកម្បិតា។>
    text <១៤២>
      text <មល្លេសុ កុសិនារាយំ ជាតោ គព្ភេវ មេ សតោ>
      text <មាតា មតា ចិតារុឡ្ហា តតោ និប្បតិតោ អហំ។>
    text <១៤៣>
      text <បតិតោ ទព្ពបុញ្ជម្ហិ តតោ ទព្ពោតិ វិស្សុតោ>
      text <ព្រហ្មចារីពលេនាហំ វិមុត្តោ សត្តវស្សិកោ។>
    text <១៤៤>
      text <ខីរោទនពលេនាហំ បញ្ចហង្គេហុបាគតោ>
      text <ខីណាសវោបវាទេន បាបេហិ ពហុចោទិតោ។>
    text <១៤៥>
      text <ឧភោ បុញ្ញញ្ច បាបញ្ច វីតិវត្តោម្ហិ ទានិហំ>
      text <បត្វាន បរមំ សន្តិំ វិហរាមិ អនាសវោ។>
    text <១៤៦>
      text <សេនាសនំ បញ្ញាបយិំ ហាសយិត្វាន សុព្ពតេ>
      text <ជិនោ តស្មិំ គុណេ តុដ្ឋោ ឯតទគ្គេ ឋបេសិ មំ។>
    text <១៤៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៤៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៤៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ទព្ពមល្លបុត្តោ ថេរោ ឥមា គាថាយោ>
    text <អភាសិត្ថាតិ។>
    stand <ទព្ពមល្លបុត្តត្ថេរស្សាបទានំ ចតុត្ថំ។>
  text <៥។ កុមារកស្សបត្ថេរអបទានំ>
    text <១៥០>
      text <ឥតោ សតសហស្សម្ហិ កប្បេ ឧប្បជ្ជិ នាយកោ>
      text <សព្ពលោកហិតោ វីរោ បទុមុត្តរនាមកោ។>
    text <១៥១>
      text <តទាហំ ព្រាហ្មណោ ហុត្វា វិស្សុតោ វេទបារគូ>
      text <ទិវាវិហារំ វិចរំ អទ្ទសំ លោកនាយកំ។>
    text <១៥២>
      text <ចតុសច្ចំ បកាសេន្តំ ពោធយន្តំ សទេវកំ>
      text <វិចិត្តកថិកានគ្គំ វណ្ណយន្តំ មហាជនេ។>
    text <១៥៣>
      text <តទា មុទិតចិត្តោហំ និមន្តេត្វា តថាគតំ>
      text <នានារត្តេហិ វត្ថេហិ អលង្ករិត្វាន មណ្ឌបំ។>
    text <១៥៤>
      text <នានារតនបជ្ជោតំ សសង្ឃំ ភោជយិំ តហិំ>
      text <ភោជយិត្វាន សត្តាហំ នានគ្គរសភោជនំ។>
    text <១៥៥>
      text <នានាចិត្តេហិ បុប្ផេហិ បូជយិត្វា សសាវកំ>
      text <និបច្ច បាទមូលម្ហិ តំ ឋានំ បត្ថយិំ អហំ។>
    text <១៥៦>
      text <តទា មុនិវរោ អាហ ករុណេករសាសយោ>
      text <បស្សថេតំ ទិជវរំ បទុមាននលោចនំ។>
    text <១៥៧>
      text <បីតិបាមោជ្ជពហុលំ សមុគ្គតតនូរុហំ>
      text <ហាសម្ហិតវិសាលក្ខំ មម សាសនលាលសំ។>
    text <១៥៨>
      text <បតិតំ បាទមូលេ មេ ឯកាវត្ថសុមានសំ>
      text <ឯស បត្ថេតិ តំ ឋានំ វិចិត្តកថិកត្តនំ។>
    text <១៥៩>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១៦០>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <កុមារកស្សបោ នាម ហេស្សតិ សត្ថុ សាវកោ។>
    text <១៦១>
      text <វិចិត្តបុប្ផទុស្សានំ រតនានញ្ច វាហសា>
      text <វិចិត្តកថិកានំ សោ អគ្គតំ បាបុណិស្សតិ។>
    text <១៦២>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១៦៣>
      text <បរិព្ភមំ ភវាភវេ រង្គមជ្ឈេ យថា នដោ>
      text <សាខមិគត្រជោ ហុត្វា មិគិយា កុច្ឆិមោក្កមិំ។>
    text <១៦៤>
      text <តទា មយិ កុច្ឆិគតេ វជ្ឈវារោ ឧបដ្ឋិតោ>
      text <សាខេន ចត្តា មេ មាតា និគ្រោធំ សរណំ គតា។>
    text <១៦៥>
      text <តេន សា មិគរាជេន មរណា បរិមោចិតា>
      text <បរិច្ចជិត្វា សបាណំ មមេវំ ឱវទី តទា។>
    text <១៦៦>
      text <និគ្រោធមេវ សេវេយ្យ ន សាខមុបសំវសេ>
      text <និគ្រោធស្មិំ មតំ សេយ្យោ យញ្ចេ សាខម្ហិ ជីវិតំ។>
    text <១៦៧>
      text <តេនានុសិដ្ឋា មិគយូថបេន អហញ្ច មាតា ច តថេតរេ ច>
      text <អាគម្ម រម្មំ តុសិតាធិវាសំ គតា បវាសំ សឃរំ យថេវ។>
    text <១៦៨>
      text <បុនោ កស្សបវីរស្ស អត្ថមេន្តម្ហិ សាសនេ>
      text <អារុយ្ហ សេលសិខរំ យុញ្ជិត្វា ជិនសាសនំ។>
    text <១៦៩>
      text <ឥទានាហំ រាជគហេ ជាតោ សេដ្ឋិកុលេ អហុំ>
      text <អាបន្នសត្តា មេ មាតា បព្ពជិ អនគារិយំ។>
    text <១៧០>
      text <សគព្ភំ តំ វិទិត្វាន ទេវទត្តមុបានយុំ>
      text <សោ អវោច វិនាសេថ បាបិកំ ភិក្ខុនិំ ឥមំ។>
    text <១៧១>
      text <ឥទានិបិ មុនិន្ទេន ជិនេន អនុកម្បិតា>
      text <សុខិនី អជនី មយ្ហំ មាតា ភិក្ខុនុបស្សយេ។>
    text <១៧២>
      text <តំ វិទិត្វា មហីបាលោ កោសលោ មំ អបោសយិ>
      text <កុមារបរិហារេន នាមេនាហញ្ច កស្សបោ។>
    text <១៧៣>
      text <មហាកស្សបមាគម្ម អហំ កុមារកស្សបោ>
      text <វម្មិកសទិសំ កាយំ សុត្វា ពុទ្ធេន ទេសិតំ។>
    text <១៧៤>
      text <តតោ ចិត្តំ វិមុច្ចិ មេ អនុបាទាយ សព្ពសោ>
      text <បាយាសិំ ទមយិត្វាហំ ឯតទគ្គមបាបុណិំ។>
    text <១៧៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៧៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៧៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កុមារកស្សបោ ថេរោ ឥមា គាថាយោ>
    text <អភាសិត្ថាតិ។>
    stand <កុមារកស្សបត្ថេរស្សាបទានំ បញ្ចមំ។>
    stand <ចតុវីសតិមំ ភាណវារំ។>
  text <៦។ ពាហិយត្ថេរអបទានំ>
    text <១៧៨>
      text <ឥតោ សតសហស្សម្ហិ កប្បេ ឧប្បជ្ជិ នាយកោ>
      text <មហប្បភោ តិលោកគ្គោ នាមេន បទុមុត្តរោ។>
    text <១៧៩>
      text <ខិប្បាភិញ្ញស្ស ភិក្ខុស្ស គុណំ កិត្តយតោ មុនេ>
      text <សុត្វា ឧទគ្គចិត្តោហំ ការំ កត្វា មហេសិនោ។>
    text <១៨០>
      text <ទត្វា សត្តាហិកំ ទានំ សសិស្សស្ស មុនេ អហំ>
      text <អភិវាទិយ សម្ពុទ្ធំ តំ ឋានំ បត្ថយិំ តទា។>
    text <១៨១>
      text <តតោ មំ ព្យាករិ ពុទ្ធោ ឯតំ បស្សថ ព្រាហ្មណំ>
      text <បតិតំ បាទមូលេ មេ ចរិយំ បច្ចវេក្ខណំ។>
    text <១៨២>
      text <ហេមយញ្ញោបចិតង្គំ អវទាតតនុត្តចំ>
      text <បលម្ពពិម្ពតម្ពោដ្ឋំ សេតតិណ្ហសមំ ទិជំ។>
    text <១៨៣>
      text <គុណថាមពហុតរំ សមុគ្គតតនូរុហំ>
      text <គុណោឃាយតនីភូតំ បីតិសម្ផុល្លិតាននំ។>
    text <១៨៤>
      text <ឯសោ បត្ថយតេ ឋានំ ខិប្បាភិញ្ញស្ស ភិក្ខុនោ>
      text <អនាគតេ មហាវីរោ គោតមោ នាម ហេស្សតិ។>
    text <១៨៥>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <ពាហិយោ នាម នាមេន ហេស្សតិ សត្ថុ សាវកោ។>
    text <១៨៦>
      text <តទា ហិ តុដ្ឋោ វុដ្ឋាយ យាវជីវំ មហាមុនេ>
      text <ការំ កត្វា ចុតោ សគ្គំ អគំ សភវនំ យថា។>
    text <១៨៧>
      text <ទេវភូតោ មនុស្សោ វា សុខិតោ តស្ស កម្មុនោ>
      text <វាហសា សំសរិត្វាន សម្បត្តិមនុភោមហំ។>
    text <១៨៨>
      text <បុន កស្សបវីរស្ស អត្ថមេន្តម្ហិ សាសនេ>
      text <អារុយ្ហ សេលសិខរំ យុញ្ជិត្វា ជិនសាសនំ។>
    text <១៨៩>
      text <វិសុទ្ធសីលោ សប្បញ្ញោ ជិនសាសនការកោ>
      text <តតោ ចុតា បញ្ច ជនា ទេវលោកំ អគម្ហសេ។>
    text <១៩០>
      text <តតោហំ ពាហិយោ ជាតោ ភារុកច្ឆេ បុរុត្តមេ>
      text <តតោ នាវាយ បក្ខន្ទោ សាគរំ អប្បសិទ្ធិយំ។>
    text <១៩១>
      text <តតោ នាវា អភិជ្ជិត្ថ គន្ត្វាន កតិបាហកំ>
      text <តទា ភីសនកេ ឃោរេ បតិតោ មករាករេ។>
    text <១៩២>
      text <តទាហំ វាយមិត្វាន សន្តរិត្វា មហោទធិំ>
      text <សុប្បាទបដ្ដនវរំ សម្បត្តោ មន្ទវេធិតោ។>
    text <១៩៣>
      text <ទារុចីរំ និវាសេត្វា គាមំ បិណ្ឌាយ បាវិសិំ>
      text <តទាហ សោ ជនោ តុដ្ឋោ អរហាយមិធាគតោ។>
    text <១៩៤>
      text <ឥមំ អន្នេន បានេន វត្ថេន សយនេន ច>
      text <ភេសជ្ជេន ច សក្កត្វា ហេស្សាម សុខិតា មយំ។>
    text <១៩៥>
      text <បច្ចយានំ តទា លាភី តេហិ សក្កតបូជិតោ>
      text <អរហាហន្តិ សង្កប្បំ ឧប្បាទេសិំ អយោនិសោ។>
    text <១៩៦>
      text <តតោ មេ ចិត្តមញ្ញាយ ចោទយី បុព្ពទេវតា>
      text <ន ត្វំ ឧបាយមគ្គញ្ញូ កុតោ ត្វំ អរហា ភវេ។>
    text <១៩៧>
      text <ចោទិតោ តាយ សំវិគ្គោ តទាហំ បរិបុច្ឆិ តំ>
      text <កេ វា ឯតេ កុហិំ លោកេ អរហន្តោ នរុត្តមា។>
    text <១៩៨>
      text <សាវត្ថិយំ កោសលមន្ទិរេ ជិនោ បហូតបញ្ញោ វរភូរិមេធសោ>
      text <សោ សក្យបុត្តោ អរហា អនាសវោ ទេសេតិ ធម្មំ អរហត្តបត្តិយា។>
    text <១៩៩>
      text <តទស្ស សុត្វា វចនំ សុបីណិតោ និធិំវ លទ្ធា កបណោតិ វិម្ហិតោ>
      text <ឧទគ្គចិត្តោ អរហត្តមុត្តមំ សុទស្សនំ ទដ្ឋុមនន្តគោចរំ។>
    text <២០០>
      text <តទា តតោ និក្ខមិត្វាន សត្ថុនោ សទា ជិនំ បស្សាមិ វិមលាននំ>
      text <ឧបេច្ច រម្មំ វិជិតវ្ហយំ វនំ ទិជេ អបុច្ឆិំ កុហិំ លោកនន្ទនោ។>
    text <២០១>
      text <តតោ អវោចុំ នរទេវវន្ទិតោ បុរំ បវិដ្ឋោ អសនេសនាយ សោ>
      text <សសោវ ខិប្បំ មុនិទស្សនុស្សុកោ ឧបេច្ច វន្ទាហិ តមគ្គបុគ្គលំ។>
    text <២០២>
      text <តតោហំ តុវដំ គន្ត្វា សាវត្ថិំ បុរមុត្តមំ>
      text <វិចរន្តំ តមទ្ទក្ខិំ បិណ្ឌត្ថំ អបិហាគិធំ។>
    text <២០៣>
      text <បត្តបាណិំ អលោលក្ខំ បាចយន្តំ បីតាករំ>
      text <សិរីនិលយសង្កាសំ រវិទិត្តិហរាននំ។>
    text <២០៤>
      text <តំ សមេច្ច និបច្ចាហំ ឥទំ វចនមព្រវិំ>
      text <កុបថេ វិប្បនដ្ឋស្ស សរណំ ហោហិ គោតម។>
    text <២០៥>
      text <បាណសន្តារណត្ថាយ បិណ្ឌាយ វិចរាមហំ>
      text <ន តេ ធម្មកថាកាលោ ឥច្ចាហ មុនិសត្តមោ។>
    text <២០៦>
      text <តទា បុនប្បុនំ ពុទ្ធំ អាយាចិំ ធម្មលាលសោ>
      text <យោ មេ ធម្មមទេសេសិ គម្ភីរំ សុញ្ញតំ បទំ។>
    text <២០៧>
      text <តស្ស ធម្មំ សុណិត្វាន បាបុណិំ អាសវក្ខយំ>
      text <បរិក្ខីណាយុកោ សន្តោ អហោ សត្ថានុកម្បកោ។>
    text <២០៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២០៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២១០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <២១១>
      text <ឯវំ ថេរោ វិយាកាសិ ពាហិយោ ទារុចីរិយោ>
      text <សង្ការកូដេ បតិតោ ភូតាវិដ្ឋាយ គាវិយា។>
    text <២១២>
      text <អត្តនោ បុព្ពចរិយំ កិត្តយិត្វា មហាមតិ>
      text <បរិនិព្ពាយិ សោ ថេរោ សាវត្ថិយំ បុរុត្តមេ។>
    text <២១៣>
      text <នគរា និក្ខមន្តោ តំ ទិស្វាន ឥសិសត្តមោ>
      text <ទារុចីរធរំ ធីរំ ពាហិយំ ពាហិតាគមំ។>
    text <២១៤>
      text <ភូមិយំ បតិតំ ទន្តំ ឥន្ទកេតូវ បាតិតំ>
      text <គតាយុំ សុក្ខកិលេសំ ជិនសាសនការកំ។>
    text <២១៥>
      text <តតោ អាមន្តយី សត្ថា សាវកេ សាសនេ រតេ>
      text <គណ្ហថ នេត្វា ឈាបេថ តនុំ សព្រហ្មចារិនោ។>
    text <២១៦>
      text <ថូបំ ករោថ បូជេថ និព្ពុតោ សោ មហាមតិ>
      text <ខិប្បាភិញ្ញានមេសគ្គោ សាវកោ មេ វចោករោ។>
    text <២១៧>
      text <សហស្សមបិ ចេ គាថា អនត្ថបទសញ្ហិតា>
      text <ឯកំ គាថាបទំ សេយ្យោ យំ សុត្វា ឧបសម្មតិ។>
    text <២១៨>
      text <យត្ថ អាបោ ច បថវី តេជោ វាយោ ន គាធតិ>
      text <ន តត្ថ សុក្កា ជោតន្តិ អាទិច្ចោ ន បកាសតិ។>
    text <២១៩>
      text <ន តត្ថ ចន្ទិមា ភាតិ តមោ តត្ថ ន វិជ្ជតិ>
      text <យទា ច អត្តនា វេទិ មុនិមោនេន ព្រាហ្មណោ។>
    text <២២០>
      text <អថ រូបា អរូបា ច សុខទុក្ខា វិមុច្ចតិ>
      text <ឥច្ចេវំ អភណី នាថោ តិលោកសរណោ មុនិ។>
    stand <ឥត្ថំ សុទំ អាយស្មា ពាហិយោ ថេរោ ឥមា គាថាយោ>
    text <អភាសិត្ថាតិ។>
    stand <ពាហិយត្ថេរស្សាបទានំ ឆដ្ឋំ។>
  text <៧។ មហាកោដ្ឋិកត្ថេរអបទានំ>
    text <២២១>
      text <បទុមុត្តរោ នាម ជិនោ សព្ពលោកវិទូ មុនិ>
      text <ឥតោ សតសហស្សម្ហិ កប្បេ ឧប្បជ្ជិ ចក្ខុមា។>
    text <២២២>
      text <ឱវាទកោ វិញ្ញាបកោ តារកោ សព្ពបាណិនំ>
      text <ទេសនាកុសលោ ពុទ្ធោ តារេសិ ជនតំ ពហុំ។>
    text <២២៣>
      text <អនុកម្បកោ ការុណិកោ ហិតេសី សព្ពបាណិនំ>
      text <សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។>
    text <២២៤>
      text <ឯវំ និរាកុលំ អាសិ សុញ្ញតំ តិត្ថិយេហិ ច>
      text <វិចិត្តំ អរហន្តេហិ វសីភូតេហិ តាទិភិ។>
    text <២២៥>
      text <រតនានដ្ឋបញ្ញាសំ ឧគ្គតោ សោ មហាមុនិ>
      text <កញ្ចនគ្ឃិយសង្កាសោ ពាត្តិំសវរលក្ខណោ។>
    text <២២៦>
      text <វស្សសតសហស្សានិ អាយុ វិជ្ជតិ តាវទេ>
      text <តាវតា តិដ្ឋមានោ សោ តារេសិ ជនតំ ពហុំ។>
    text <២២៧>
      text <តទាហំ ហំសវតិយំ ព្រាហ្មណោ វេទបារគូ>
      text <ឧបេច្ច សព្ពលោកគ្គំ អស្សោសិំ ធម្មទេសនំ។>
    text <២២៨>
      text <តទា សោ សាវកំ វីរោ បភិន្នមតិគោចរំ>
      text <អត្ថេ ធម្មេ និរុត្តេ ច បដិភានេ ច កោវិទំ។>
    text <២២៩>
      text <ឋបេសិ ឯតទគ្គម្ហិ តំ សុត្វា មុទិតោ អហំ>
      text <សសាវកំ ជិនវរំ សត្តាហំ ភោជយិំ តទា។>
    text <២៣០>
      text <ទុស្សេហច្ឆាទយិត្វាន សសិស្សំ ពុទ្ធិសាគរំ>
      text <និបច្ច បាទមូលម្ហិ តំ ឋានំ បត្ថយិំ អហំ។>
    text <២៣១>
      text <តតោ អវោច លោកគ្គោ បស្សថេតំ ទិជុត្តមំ>
      text <វិនតំ បាទមូលេ មេ កមលោទរសប្បភំ។>
    text <២៣២>
      text <ពុទ្ធសេដ្ឋស្ស ភិក្ខុស្ស ឋានំ បត្ថយតេ អយំ>
      text <តាយ សទ្ធាយ ចាគេន សទ្ធម្មស្សវនេន ច។>
    text <២៣៣>
      text <សព្ពត្ថ សុខិតោ ហុត្វា សំសរិត្វា ភវាភវេ>
      text <អនាគតម្ហិ អទ្ធានេ លច្ឆសេ តំ មនោរថំ។>
    text <២៣៤>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <២៣៥>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <កោដ្ឋិកោ នាម នាមេន ហេស្សតិ សត្ថុ សាវកោ។>
    text <២៣៦>
      text <តំ សុត្វា មុទិតោ ហុត្វា យាវជីវំ តទា ជិនំ>
      text <មេត្តចិត្តោ បរិចរិំ សតោ បញ្ញាសមាហិតោ។>
    text <២៣៧>
      text <តេន កម្មវិបាកេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <២៣៨>
      text <សតានំ តីណិក្ខត្តុញ្ច ទេវរជ្ជមការយិំ>
      text <សតានំ បញ្ចក្ខត្តុញ្ច ចក្កវត្តី អហោសហំ។>
    text <២៣៩>
      text <បទេសរជ្ជំ វិបុលំ គណនាតោ អសង្ខិយំ>
      text <សព្ពត្ថ សុខិតោ អាសិំ តស្ស កម្មស្ស វាហសា។>
    text <២៤០>
      text <ទុវេ ភវេ សំសរាមិ ទេវត្តេ អថ មានុសេ>
      text <អញ្ញំ គតិំ ន គច្ឆាមិ សុចិណ្ណស្ស ឥទំ ផលំ។>
    text <២៤១>
      text <ទុវេ កុលេ បជាយាមិ ខត្តិយេ អថ ព្រាហ្មណេ>
      text <នីចេ កុលេ ន ជាយាមិ សុចិណ្ណស្ស ឥទំ ផលំ។>
    text <២៤២>
      text <បច្ឆិមេ ភវេ សម្បត្តេ ព្រហ្មពន្ធុ អហោសហំ>
      text <សាវត្ថិយំ វិប្បកុលេ បច្ចាជាតោ មហទ្ធនេ។>
    text <២៤៣>
      text <មាតា ចន្ទវតី នាម បិតា មេ អស្សលាយនោ>
      text <យទា មេ បិតរំ ពុទ្ធោ វិនយី សព្ពសុទ្ធិយា។>
    text <២៤៤>
      text <តទា បសន្នោ សុគតេ បព្ពជិំ អនគារិយំ>
      text <មោគ្គល្លានោ អាចរិយោ ឧបជ្ឈា សារិសម្ភវោ។>
    text <២៤៥>
      text <កេសេសុ ឆិជ្ជមានេសុ ទិដ្ឋិ ឆិន្នា សមូលិកា>
      text <និវាសេន្តោ ច កាសាវំ អរហត្តមបាបុណិំ។>
    text <២៤៦>
      text <អត្ថធម្មនិរុត្តីសុ បដិភានេ ច មេ មតិ>
      text <បភិន្នា តេន លោកគ្គោ ឯតទគ្គេ ឋបេសិ មំ។>
    text <២៤៧>
      text <អសន្ទិដ្ឋំ វិយាកាសិំ ឧបតិស្សេន បុច្ឆិតោ>
      text <បដិសម្ភិទាសុ តេនាហំ អគ្គោ សម្ពុទ្ធសាសនេ។>
    text <២៤៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៤៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា មហាកោដ្ឋិកោ ថេរោ ឥមា គាថាយោ>
    text <អភាសិត្ថាតិ។>
    stand <មហាកោដ្ឋិកត្ថេរស្សាបទានំ សត្តមំ។>
  text <៨។ ឧរុវេឡកស្សបត្ថេរអបទានំ>
    text <២៥១>
      text <បទុមុត្តរោ នាម ជិនោ សព្ពលោកវិទូ មុនិ>
      text <ឥតោ សតសហស្សម្ហិ កប្បេ ឧប្បជ្ជិ ចក្ខុមា។>
    text <២៥២>
      text <ឱវាទកោ វិញ្ញាបកោ តារកោ សព្ពបាណិនំ>
      text <ទេសនាកុសលោ ពុទ្ធោ តារេសិ ជនតំ ពហុំ។>
    text <២៥៣>
      text <អនុកម្បកោ ការុណិកោ ហិតេសី សព្ពបាណិនំ>
      text <សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។>
    text <២៥៤>
      text <ឯវំ និរាកុលំ អាសិ សុញ្ញតំ តិត្ថិយេហិ ច>
      text <វិចិត្តំ អរហន្តេហិ វសីភូតេហិ តាទិភិ។>
    text <២៥៥>
      text <រតនានដ្ឋបញ្ញាសំ ឧគ្គតោ សោ មហាមុនិ>
      text <កញ្ចនគ្ឃិយសង្កាសោ ពាត្តិំសវរលក្ខណោ។>
    text <២៥៦>
      text <វស្សសតសហស្សានិ អាយុ វិជ្ជតិ តាវទេ>
      text <តាវតា តិដ្ឋមានោ សោ តារេសិ ជនតំ ពហុំ។>
    text <២៥៧>
      text <តទាហំ ហំសវតិយា ព្រាហ្មណោ សាធុសម្មតោ>
      text <ឧបេច្ច លោកបជ្ជោតំ អស្សោសិំ ធម្មទេសនំ។>
    text <២៥៨>
      text <តទា មហាបរិសតិំ មហាបរិសសាវកំ>
      text <ឋបេន្តំ ឯតទគ្គម្ហិ សុត្វាន មុទិតោ អហំ។>
    text <២៥៩>
      text <មហតា បរិវារេន និមន្តេត្វា មហាជិនំ>
      text <ព្រាហ្មណានំ សហស្សេន សហទានមទាសហំ។>
    text <២៦០>
      text <មហាទានំ ទទិត្វាន អភិវាទិយ នាយកំ>
      text <ឯកមន្តំ ឋិតោ ហដ្ឋោ ឥទំ វចនមព្រវិំ។>
    text <២៦១>
      text <តយិ សទ្ធាយ មេ វីរ អធិការគុណេន ច>
      text <បរិសា មហតី ហោតុ និព្ពត្តស្ស តហិំ តហិំ។>
    text <២៦២>
      text <តទា អវោច បរិសំ គជគជ្ជិតសុស្សរោ>
      text <ករវីករុតោ សត្ថា ឯតំ បស្សថ ព្រាហ្មណំ។>
    text <២៦៣>
      text <ហេមវណ្ណំ មហាពាហុំ កមលាននលោចនំ>
      text <ឧទគ្គតនុជំ ហដ្ឋំ សទ្ធវន្តំ គុណេ មម។>
    text <២៦៤>
      text <ឯស បត្ថយតេ ឋានំ សីហឃោសស្ស ភិក្ខុនោ>
      text <អនាគតម្ហិ អទ្ធានេ លច្ឆសេ តំ មនោរថំ។>
    text <២៦៥>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <២៦៦>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <កស្សបោ នាម គោត្តេន ហេស្សតិ សត្ថុ សាវកោ។>
    text <២៦៧>
      text <ឥតោ ទ្វេនវុតេ កប្បេ អហុ សត្ថា អនុត្តរោ>
      text <អនូបមោ អសទិសោ ផុស្សោ លោកគ្គនាយកោ។>
    text <២៦៨>
      text <សោ ច សព្ពំ តមំ ហន្ត្វា វិជដេត្វា មហាជដំ>
      text <វស្សតេ អមតំ វុដ្ឋិំ តប្បយន្តោ សទេវកំ។>
    text <២៦៩>
      text <តទា ហិ ពារាណសិយំ រាជា បច្ចា អហុម្ហសេ>
      text <ភាតរោម្ហ តយោ សព្ពេ សំវិសដ្ឋាវ រាជិនោ។>
    text <២៧០>
      text <វីរង្គរូបា ពលិនោ សង្គាមេ អបរាជិតា>
      text <តទា កុបិតបច្ចន្តោ អម្ហេ អាហ មហីបតិ។>
    text <២៧១>
      text <ឯថ គន្ត្វាន បច្ចន្តំ សោធេត្វា អដ្ដវីពលំ>
      text <ខេមំ វិជិរិតំ កត្វា បុន ទេថាតិ ភាសថ។>
    text <២៧២>
      text <តតោ មយំ អវោចុម្ហ យទិ ទេយ្យាសិ នាយកំ>
      text <ឧបដ្ឋានាយ អម្ហាកំ សាធយិស្សាម វោ តតោ។>
    text <២៧៣>
      text <តតោ មយំ លទ្ធវរា ភូមិបាលេន បេសិតា>
      text <និក្ខិត្តសត្ថំ បច្ចន្តំ កត្វា បុនរុបច្ច តំ។>
    text <២៧៤>
      text <យាចិត្វា សត្ថុបដ្ឋានំ រាជានំ លោកនាយកំ>
      text <មុនិវីរំ លភិត្វាន យាវជីវំ យជិម្ហ តំ។>
    text <២៧៥>
      text <មហគ្ឃានិ ច វត្ថានិ បណីតានិ រសានិ ច>
      text <សេនាសនានិ រម្មានិ ភេសជ្ជានិ ហិតានិ ច។>
    text <២៧៦>
      text <ទត្វា សសង្ឃមុនិនោ ធម្មេនុប្បាទិតានិ នោ>
      text <សីលវន្តោ ការុណិកា ភាវនាយុត្តមានសា។>
    text <២៧៧>
      text <សទ្ធា បរិចរិត្វាន មេត្តចិត្តេន នាយកំ>
      text <និព្ពុតេ តម្ហិ លោកគ្គេ បូជំ កត្វា យថាពលំ។>
    text <២៧៨>
      text <តតោ ចុតា សន្តុសិតំ គតា តត្ថ មហាសុខំ>
      text <អនុភូតា មយំ សព្ពេ ពុទ្ធបូជាយិទំ ផលំ។>
    text <២៧៩>
      text <មាយាការោ យថា រង្គេ ទស្សេសិ វិកតិំ ពហុំ>
      text <តថា ភវេ ភមន្តោហំ វិទេហាធិបតី អហុំ។>
    text <២៨០>
      text <គុណាចេឡស្ស វាក្យេន មិច្ឆាទិដ្ឋិគតាសយោ>
      text <នរកំ មគ្គមារូឡ្ហោ រុចាយ មម ធីតុយា។>
    text <២៨១>
      text <ឱវាទំ នាទិយិត្វាន ព្រហ្មុនា នារទេនហំ>
      text <ពហុធា សំសិតោ សន្តោ ទិដ្ឋិំ ហិត្វាន បាបិកំ។>
    text <២៨២>
      text <បូរយិត្វា វិសេសេន ទស កម្មបថានិហំ>
      text <ហិត្វាន ទេហមគមិំ សគ្គំ សភវនំ យថា។>
    text <២៨៣>
      text <បច្ឆិមេ ភវេ សម្បត្តេ ព្រហ្មពន្ធុ អហោសហំ>
      text <ពារាណសិយំ ផីតាយំ ជាតោ វិប្បមហាកុលេ។>
    text <២៨៤>
      text <មច្ចុព្យាធិជរា ភីតោ ឱគាហេត្វា មហាវនំ>
      text <និព្ពានំ បទមេសន្តោ ជដិលេសុ បរិព្ពជិំ។>
    text <២៨៥>
      text <តទា ទ្វេ ភាតរោ មយ្ហំ បព្ពជិំសុ មយា សហ>
      text <ឧរុវេឡាយំ មាបេត្វា អស្សមំ និវសិំ អហំ។>
    text <២៨៦>
      text <កស្សបោ នាម គោត្តេន ឧរុវេឡនិវាសិកោ>
      text <តតោ មេ អាសិ បញ្ញត្តិ ឧរុវេឡកស្សបោ ឥតិ។>
    text <២៨៧>
      text <នទីសកាសេ ភាតា មេ នទីកស្សបសវ្ហយោ>
      text <អាសី សកាសនាមេន គយាយំ គយាកស្សបោ។>
    text <២៨៨>
      text <ទ្វេ សតានិ កនិដ្ឋស្ស តីណិ មជ្ឈស្ស ភាតុនោ>
      text <មម បញ្ច សតានូនា សិស្សា សព្ពេ មមានុគា។>
    text <២៨៩>
      text <តទា ឧបេច្ច មំ ពុទ្ធោ កត្វាន វិវិធានិ មេ>
      text <បាដិហីរានិ លោកគ្គោ វិនេសិ នរសារថិ។>
    text <២៩០>
      text <សហស្សបរិវារេន អហោសិំ ឯហិភិក្ខុកោ>
      text <តេហេវ សហ សព្ពេហិ អរហត្តមបាបុណិំ។>
    text <២៩១>
      text <តេ ចេវញ្ញេ ច ពហវោ សិស្សា មំ បរិវារយុំ>
      text <សាសិតុញ្ច សមត្ថោហំ តតោ មំ ឥសិសត្តមោ។>
    text <២៩២>
      text <មហាបរិសភាវស្មិំ ឯតទគ្គេ ឋបេសិ មំ>
      text <អហោ ពុទ្ធេ កតំ ការំ សផលំ មេ អជាយថ។>
    text <២៩៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៩៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៩៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧរុវេឡកស្សបោ ថេរោ ឥមា គាថាយោ>
    text <អភាសិត្ថាតិ។>
    stand <ឧរុវេឡកស្សបត្ថេរស្សាបទានំ អដ្ឋមំ។>
  text <៩។ រាធត្ថេរអបទានំ>
    text <២៩៦>
      text <បទុមុត្តរោ នាម ជិនោ សព្ពលោកវិទូ មុនិ>
      text <ឥតោ សតសហស្សម្ហិ កប្បេ ឧប្បជ្ជិ ចក្ខុមា។>
    text <២៩៧>
      text <ឱវាទកោ វិញ្ញាបកោ តារកោ សព្ពបាណិនំ>
      text <ទេសនាកុសលោ ពុទ្ធោ តារេសិ ជនតំ ពហុំ។>
    text <២៩៨>
      text <អនុកម្បកោ ការុណិកោ ហិតេសី សព្ពបាណិនំ>
      text <សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។>
    text <២៩៩>
      text <ឯវំ និរាកុលំ អាសិ សុញ្ញតំ តិត្ថិយេហិ ច>
      text <វិចិត្តំ អរហន្តេហិ វសីភូតេហិ តាទិភិ។>
    text <៣០០>
      text <រតនានដ្ឋបញ្ញាសំ ឧគ្គតោ សោ មហាមុនិ>
      text <កញ្ចនគ្ឃិយសង្កាសោ ពាត្តិំសវរលក្ខណោ។>
    text <៣០១>
      text <វស្សសតសហស្សានិ អាយុ វិជ្ជតិ តាវទេ>
      text <តាវតា តិដ្ឋមានោ សោ តារេសិ ជនតំ ពហុំ។>
    text <៣០២>
      text <តទាហំ ហំសវតិយំ ព្រាហ្មណោ មន្តបារគូ>
      text <ឧបេច្ច តំ នរវរំ អស្សោសិំ ធម្មទេសនំ។>
    text <៣០៣>
      text <បញ្ញបេន្តំ មហាវីរំ បរិសាសុ វិសារទំ>
      text <បដិភានេយ្យកំ ភិក្ខុំ ឯតទគ្គេ វិនាយកំ។>
    text <៣០៤>
      text <តទាហំ ការំ កត្វាន សសង្ឃេ លោកនាយកេ>
      text <និបច្ច សិរសា បាទេ តំ ឋានំ អភិបត្ថយិំ។>
    text <៣០៥>
      text <តតោ មំ ភគវា អាហ សិង្គីនិក្ខសមប្បភោ>
      text <សរេន រជនីយេន កិលេសមលហារិនា។>
    text <៣០៦>
      text <សុខី ភវស្សុ ទីឃាយុ សិជ្ឈតុ បណិធី តវ>
      text <សសង្ឃេ មេ កតំ ការំ អតីវ វិបុលំ តយា។>
    text <៣០៧>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៣០៨>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <រាធោតិ នាមធេយ្យេន ហេស្សតិ សត្ថុ សាវកោ។>
    text <៣០៩>
      text <ស តេ ហេតុគុណេ តុដ្ឋោ សក្យបុត្តោ នរាសភោ>
      text <បដិភានេយ្យកានគ្គំ បញ្ញបេស្សតិ នាយកោ។>
    text <៣១០>
      text <តំ សុត្វា មុទិតោ ហុត្វា យាវជីវំ តទា ជិនំ>
      text <មេត្តចិត្តោ បរិចរិំ សតោ បញ្ញាសមាហិតោ។>
    text <៣១១>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៣១២>
      text <សតានំ តីណិក្ខត្តុញ្ច ទេវរជ្ជមការយិំ>
      text <សតានំ បញ្ចក្ខត្តុញ្ច ចក្កវត្តី អហោសហំ។>
    text <៣១៣>
      text <បទេសរជ្ជំ វិបុលំ គណនាតោ អសង្ខិយំ>
      text <សព្ពត្ថ សុខិតោ អាសិំ តស្ស កម្មស្ស វាហសា។>
    text <៣១៤>
      text <បច្ឆិមេ ភវេ សម្បត្តេ គិរិព្ពជបុរុត្តមេ>
      text <ជាតោ វិប្បកុលេ និទ្ធេ វិកលច្ឆាទនាសនេ។>
    text <៣១៥>
      text <កដច្ឆុភិក្ខំ បាទាសិំ សារិបុត្តស្ស តាទិនោ>
      text <យទា ជិណ្ណោ ច វុទ្ធោ ច តទារាមមុបាគមិំ។>
    text <៣១៦>
      text <បព្ពជតិ ន មំ កោចិ ជិណ្ណទុព្ពលថាមកំ>
      text <តេន ទីនោ វិវណ្ណង្គោ សោកោ ចាសិំ តទា អហំ។>
    text <៣១៧>
      text <ទិស្វា មហាការុណិកោ មមមាហ មហាមុនិ>
      text <កិមត្ថំ បុត្តសោកដ្ដោ ព្រូហិ តេ ចិត្តជំ រុជំ។>
    text <៣១៨>
      text <បព្ពជ្ជំ ន លភេ វីរ ស្វាក្ខាតេ តវ សាសនេ>
      text <តេន សោកេន ទីនោស្មិ សរណំ ហោហិ នាយក។>
    text <៣១៩>
      text <តទា ភិក្ខូ សមានេត្វា អបុច្ឆិ មុនិសត្តមោ>
      text <ឥមស្ស អធិការំ យេ សរន្តិ ព្យាហរន្តុ តេ។>
    text <៣២០>
      text <សារិបុត្តោ តទាវោច ការមស្ស សរាមហំ>
      text <កដច្ឆុភិក្ខំ ទាបេសិ បិណ្ឌាយ ចរតោ មម។>
    text <៣២១>
      text <សាធុ សាធុ កតញ្ញូសិ សារិបុត្ត ឥមំ តុវំ>
      text <បព្ពាជេហិ ទិជំ វុឌ្ឍំ ហេស្សតាជានិយោ អយំ។>
    text <៣២២>
      text <តតោ អលត្ថំ បព្ពជ្ជំ កម្មវាចោបសម្បទំ>
      text <ន ចិរេនេវ កាលេន បាបុណិំ អាសវក្ខយំ។>
    text <៣២៣>
      text <សក្កច្ចំ មុនិនោ វាក្យំ សុណាមិ មុទិតោ យតោ>
      text <បដិភានេយ្យកានគ្គំ តតោ មំ ឋបយី ជិនោ។>
    text <៣២៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣២៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣២៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា រាធោ ថេរោ ឥមា គាថាយោ>
    text <អភាសិត្ថាតិ។>
    stand <រាធត្ថេរស្សាបទានំ នវមំ។>
  text <១០។ មោឃរាជត្ថេរអបទានំ>
    text <៣២៧>
      text <បទុមុត្តរោ នាម ជិនោ សព្ពលោកវិទូ មុនិ>
      text <ឥតោ សតសហស្សម្ហិ កប្បេ ឧប្បជ្ជិ ចក្ខុមា។>
    text <៣២៨>
      text <ឱវាទកោ វិញ្ញាបកោ តារកោ សព្ពបាណិនំ>
      text <ទេសនាកុសលោ ពុទ្ធោ តារេសិ ជនតំ ពហុំ។>
    text <៣២៩>
      text <អនុកម្បកោ ការុណិកោ ហិតេសី សព្ពបាណិនំ>
      text <សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។>
    text <៣៣០>
      text <ឯវំ និរាកុលំ អាសិ សុញ្ញតំ តិត្ថិយេហិ ច>
      text <វិចិត្តំ អរហន្តេហិ វសីភូតេហិ តាទិភិ។>
    text <៣៣១>
      text <រតនានដ្ឋបញ្ញាសំ ឧគ្គតោ សោ មហាមុនិ>
      text <កញ្ចនគ្ឃិយសង្កាសោ ពាត្តិំសវរលក្ខណោ។>
    text <៣៣២>
      text <វស្សសតសហស្សានិ អាយុ វិជ្ជតិ តាវទេ>
      text <តាវតា តិដ្ឋមានោ សោ តារេសិ ជនតំ ពហុំ។>
    text <៣៣៣>
      text <តទាហំ ហំសវតិយំ កុលេ អញ្ញតរេ អហុំ>
      text <បរកម្មាយនេ យុត្តោ នត្ថិ មេ កិញ្ចិ សំធនំ។>
    text <៣៣៤>
      text <បដិក្កមនសាលាយំ វសន្តោ កតភូមិយំ>
      text <អគ្គិំ ឧជ្ជាលយិំ តត្ថ ទឡ្ហំ កណ្ហាសិ សា ហី។>
    text <៣៣៥>
      text <តទា បរិសតិំ នាថោ ចតុសច្ចបកាសកោ>
      text <សាវកំ សម្បកិត្តេសិ លូខចីវរធារកំ។>
    text <៣៣៦>
      text <តស្ស តម្ហិ គុណេ តុដ្ឋោ បណិបច្ច តថាគតំ>
      text <លូខចីវរធារគ្គំ បត្ថយិំ ឋានមុត្តមំ។>
    text <៣៣៧>
      text <តទា អវោច ភគវា សាវកេ បទុមុត្តរោ>
      text <បស្សថេតំ បុរិសកំ កុចេលំ តនុទេហកំ។>
    text <៣៣៨>
      text <បីតិប្បសន្នវទនំ សទ្ធាធនសមន្វិតំ>
      text <ឧទគ្គតនុជំ ហដ្ឋំ អចលំ សាលបិណ្ឌិតំ។>
    text <៣៣៩>
      text <ឯសោ បត្ថេតិ តំ ឋានំ សច្ចសេនស្ស ភិក្ខុនោ>
      text <លូខចីវរធារិស្ស តស្ស វណ្ណសិតាសយោ។>
    text <៣៤០>
      text <តំ សុត្វា មុទិតោ ហុត្វា និបច្ច សិរសា ជិនំ>
      text <យាវជីវំ សុភំ កម្មំ ករិត្វា ជិនសាសនេ។>
    text <៣៤១>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសូបគោ អហំ។>
    text <៣៤២>
      text <បដិក្កមនសាលាយំ ភូមិទាហកកម្មុនា>
      text <សមសហស្សំ និរយេ អទយ្ហិំ វេទនាដ្ដិតោ។>
    text <៣៤៣>
      text <តេន កម្មាវសេសេន បញ្ច ជាតិសតានិហំ>
      text <មនុស្សោ កុលជោ ហុត្វា ជាតិយា លក្ខណង្កិតោ។>
    text <៣៤៤>
      text <បញ្ច ជាតិសតានេវ កុដ្ឋរោគសមប្បិតោ>
      text <មហាទុក្ខំ អនុភវិំ តស្ស កម្មស្ស វាហសា។>
    text <៣៤៥>
      text <ឥមស្មិំ ភទ្ទកេ កប្បេ ឧបរិដ្ឋំ យសស្សិនំ>
      text <បិណ្ឌបាតេន តប្បេសិំ បសន្នមានសោ អហំ។>
    text <៣៤៦>
      text <តេន កម្មវិសេសេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៣៤៧>
      text <បច្ឆិមេ ភវេ សម្បត្តេ អជាយិំ ខត្តិយេ កុលេ>
      text <បិតុនោ អច្ចយេនាហំ មហារជ្ជសមប្បិតោ។>
    text <៣៤៨>
      text <កុដ្ឋរោគាធិភូតោហំ ន រតិំ ន សុខំ លភេ>
      text <មោឃំ រជ្ជំ សុខំ យស្មា មោឃរាជា តតោ អហំ។>
    text <៣៤៩>
      text <កាយស្ស ទោសំ ទិស្វាន បព្ពជិំ អនគារិយំ>
      text <ពាវរិស្ស ទិជគ្គស្ស សិស្សត្តំ អជ្ឈុបាគមិំ។>
    text <៣៥០>
      text <មហតា បរិវារេន ឧបេច្ច នរនាយកំ>
      text <អបុច្ឆិំ និបុណំ បញ្ហំ តំ វីរំ វាទិសូទនំ។>
    text <៣៥១>
      text <អយំ លោកោ បរោ លោកោ ព្រហ្មលោកោ សទេវកោ>
      text <ទិដ្ឋិំ នោ នាភិជានាមិ គោតមស្ស យសស្សិនោ។>
    text <៣៥២>
      text <ឯវាភិក្កន្តទស្សាវិំ អត្ថិ បញ្ហេន អាគមំ>
      text <កថំ លោកំ អវេក្ខន្តំ មច្ចុរាជា ន បស្សតិ។>
    text <៣៥៣>
      text <សុញ្ញតោ លោកំ អវេក្ខស្សុ មោឃរាជ សទា សតោ>
      text <អត្តានុទិដ្ឋិំ ឧហច្ច ឯវំ មច្ចុតរោ សិយា។>
    text <៣៥៤>
      text <ឯវំ លោកំ អវេក្ខន្តំ មច្ចុរាជា ន បស្សតិ>
      text <ឥតិ មំ អភណិ ពុទ្ធោ សព្ពរោគតិកិច្ឆកោ។>
    text <៣៥៥>
      text <សហ គាថាវសានេន កេសមស្សុវិវជ្ជិតោ>
      text <កាសាវវត្ថវសនោ អាសិំ ភិក្ខុ តថារហា។>
    text <៣៥៦>
      text <សង្ឃិកេសុ វិហារេសុ ន វសិំ រោគបីឡិតោ>
      text <មា វិហារោ បទុស្សីតិ វាតរោគេហិ បីឡិតោ។>
    text <៣៥៧>
      text <សង្ការកូដា អាហិត្វា សុសានា រថិកាហិ ច>
      text <តតោ សង្ឃាដិំ ករិត្វា ធារយិំ លូខចីវរំ។>
    text <៣៥៨>
      text <មហាភិសក្កោ តស្មិំ មេ គុណេ តុដ្ឋោ វិនាយកោ>
      text <លូខចីវរធារីនំ ឯតទគ្គេ ឋបេសិ មំ។>
    text <៣៥៩>
      text <បុញ្ញបាបបរិក្ខីណោ សព្ពរោគវិវជ្ជិតោ>
      text <សិខីវ អនុបាទានោ និព្ពាយិស្សមនាសវោ។>
    text <៣៦០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៦១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៦២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <កច្ចានោ វក្កលី ថេរោ មហាកប្បិនសវ្ហយោ>
      text <ទព្ពោ កុមារនាមោ ច ពាហិយោ កោដ្ឋិកោ វសី។>
      text <ឧរុវេឡកស្សបោ រាធោ មោឃរាជា ច បណ្ឌិតោ>
      text <តីណិ គាថាសតានេត្ថ ពាសដ្ឋិ ចេវ បិណ្ឌិតា។>
    stand <ឥត្ថំ សុទំ អាយស្មា មោឃរាជា ថេរោ ឥមា គាថាយោ>
    text <អភាសិត្ថាតិ។>
    stand <មោឃរាជត្ថេរស្សាបទានំ ទសមំ។>
    stand <កច្ចាយនវគ្គោ ចតុបញ្ញាសមោ។>
    text <តស្សុទ្ទានំ>
