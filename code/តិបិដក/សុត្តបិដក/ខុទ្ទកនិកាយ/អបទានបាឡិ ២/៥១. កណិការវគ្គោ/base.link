text <៥១។ កណិការវគ្គោ>
  text <១។ តិកណិការបុប្ផិយត្ថេរអបទានំ>
    text <១>
      text <សុមេធោ នាម សម្ពុទ្ធោ ពាត្តិំសវរលក្ខណោ>
      text <វិវេកកាមោ សម្ពុទ្ធោ ហិមវន្តមុបាគមិំ។>
    text <២>
      text <អជ្ឈោគយ្ហ ហិមវន្តំ អគ្គោ ការុណិកោ មុនិ>
      text <បល្លង្កមាភុជិត្វាន និសីទិ បុរិសុត្តមោ។>
    text <៣>
      text <វិជ្ជាធរោ តទា អាសិំ អន្តលិក្ខចរោ អហំ>
      text <តិសូលំ សុកតំ គយ្ហ គច្ឆាមិ អម្ពរេ តទា។>
    text <៤>
      text <បព្ពតគ្គេ យថា អគ្គិ បុណ្ណមាយេវ ចន្ទិមា>
      text <វនេ ឱភាសតេ ពុទ្ធោ សាលរាជាវ ផុល្លិតោ។>
    text <៥>
      text <វនគ្គា និក្ខមិត្វាន ពុទ្ធរំសីភិធាវរេ>
      text <នឡគ្គិវណ្ណសង្កាសា ទិស្វា ចិត្តំ បសាទយិំ។>
    text <៦>
      text <វិចិនំ អទ្ទសំ បុប្ផំ កណិការំ ទេវគន្ធិកំ>
      text <តីណិ បុប្ផានិ អាទាយ ពុទ្ធសេដ្ឋមបូជយិំ។>
    text <៧>
      text <ពុទ្ធស្ស អានុភាវេន តីណិ បុប្ផានិ មេ តទា>
      text <ឧទ្ធំវណ្ដា អធោបត្តា ឆាយំ កុព្ពន្តិ សត្ថុនោ។>
    text <៨>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៩>
      text <តត្ថ មេ សុកតំ ព្យម្ហំ កណិការីតិ ញាយតិ>
      text <សដ្ឋិយោជនមុព្ពេធំ តិំសយោជនវិត្ថតំ។>
    text <១០>
      text <សហស្សកណ្ឌំ សតភេណ្ឌុ ធជាលុហរិតាមយំ>
      text <សតសហស្សនិយ្យូហា ព្យម្ហេ បាតុភវិំសុ មេ។>
    text <១១>
      text <សោណ្ណមយា មណិមយា លោហិតង្គមយាបិ ច>
      text <ផលិកាបិ ច បល្លង្កា យេនិច្ឆកា យទិច្ឆកា។>
    text <១២>
      text <មហារហញ្ច សយនំ តូលិកាវិកតីយុតំ>
      text <ឧទ្ធលោមិកឯកន្តំ ពិម្ពោហនសមាយុតំ។>
    text <១៣>
      text <ភវនា និក្ខមិត្វាន ចរន្តោ ទេវចារិកំ>
      text <យទា ឥច្ឆាមិ គមនំ ទេវសង្ឃបុរក្ខតោ។>
    text <១៤>
      text <បុប្ផស្ស ហេដ្ឋា តិដ្ឋាមិ ឧបរិច្ឆទនំ មម>
      text <សមន្តា យោជនសតំ កណិការេហិ ឆាទិតំ។>
    text <១៥>
      text <សដ្ឋិតុរិយសហស្សានិ សាយបាតមុបដ្ឋហុំ>
      text <បរិវារេន្តិ មំ និច្ចំ រត្តិន្ទិវមតន្ទិតា។>
    text <១៦>
      text <តត្ថ នច្ចេហិ គីតេហិ តាឡេហិ វាទិតេហិ ច>
      text <រមាមិ ខិឌ្ឌារតិយា មោទាមិ កាមកាមិហំ។>
    text <១៧>
      text <តត្ថ ភុត្វា បិវិត្វា ច មោទាមិ តិទសេ តទា>
      text <នារីគណេហិ សហិតោ មោទាមិ ព្យម្ហមុត្តមេ។>
    text <១៨>
      text <សតានំ បញ្ចក្ខត្តុញ្ច ទេវរជ្ជមការយិំ>
      text <សតានំ តីណិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <១៩>
      text <ភវាភវេ សំសរន្តោ មហាភោគំ លភាមហំ>
      text <ភោគេ មេ ឩនតា នត្ថិ ពុទ្ធបូជាយិទំ ផលំ។>
    text <២០>
      text <ទុវេ ភវេ សំសរាមិ ទេវត្តេ អថ មានុសេ>
      text <អញ្ញំ គតិំ ន ជានាមិ ពុទ្ធបូជាយិទំ ផលំ។>
    text <២១>
      text <ទុវេ កុលេ បជាយាមិ ខត្តិយេ ចាបិ ព្រាហ្មណេ>
      text <នីចេ កុលេ ន ជាយាមិ ពុទ្ធបូជាយិទំ ផលំ។>
    text <២២>
      text <ហត្ថិយានំ អស្សយានំ សិវិកំ សន្ទមានិកំ>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <២៣>
      text <ទាសីគណំ ទាសគណំ នារិយោ សមលង្កតា>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <២៤>
      text <កោសេយ្យកម្ពលិយានិ ខោមកប្បាសិកានិ ច>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <២៥>
      text <នវវត្ថំ នវផលំ នវគ្គរសភោជនំ>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <២៦>
      text <ឥមំ ខាទ ឥមំ ភុញ្ជ ឥមម្ហិ សយនេ សយ>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <២៧>
      text <សព្ពត្ថ បូជិតោ ហោមិ យសោ អព្ភុគ្គតោ មម>
      text <មហាបក្ខោ សទា ហោមិ អភេជ្ជបរិសោ សទា>
      text <ញាតីនំ ឧត្តមោ ហោមិ ពុទ្ធបូជាយិទំ ផលំ។>
    text <២៨>
      text <សីតំ ឧណ្ហំ ន ជានាមិ បរិឡាហោ ន វិជ្ជតិ>
      text <អថោ ចេតសិកំ ទុក្ខំ ហទយេ មេ ន វិជ្ជតិ។>
    text <២៩>
      text <សុវណ្ណវណ្ណោ ហុត្វាន សំសរាមិ ភវាភវេ>
      text <វេវណ្ណិយំ ន ជានាមិ ពុទ្ធបូជាយិទំ ផលំ។>
    text <៣០>
      text <ទេវលោកា ចវិត្វាន សុក្កមូលេន ចោទិតោ>
      text <សាវត្ថិយំ បុរេ ជាតោ មហាសាលេ សុអឌ្ឍកេ។>
    text <៣១>
      text <បញ្ច កាមគុណេ ហិត្វា បព្ពជិំ អនគារិយំ>
      text <ជាតិយា សត្តវស្សោហំ អរហត្តមបាបុណិំ។>
    text <៣២>
      text <ឧបសម្បាទយី ពុទ្ធោ គុណមញ្ញាយ ចក្ខុមា>
      text <តរុណោ បូជនីយោហំ ពុទ្ធបូជាយិទំ ផលំ។>
    text <៣៣>
      text <ទិព្ពចក្ខុ វិសុទ្ធំ មេ សមាធិកុសលោ អហំ>
      text <អភិញ្ញាបារមិប្បត្តោ ពុទ្ធបូជាយិទំ ផលំ។>
    text <៣៤>
      text <បដិសម្ភិទា អនុប្បត្តោ ឥទ្ធិបាទេសុ កោវិទោ>
      text <ធម្មេសុ បារមិប្បត្តោ ពុទ្ធបូជាយិទំ ផលំ។>
    text <៣៥>
      text <តិំសកប្បសហស្សម្ហិ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៦>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៣៧>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៣៨>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា តិកណិការបុប្ផិយោ ថេរោ ឥមា>
    text <គាថាយោ អភាសិត្ថាតិ។>
    stand <តិកណិការបុប្ផិយត្ថេរស្សាបទានំ បឋមំ។>
  text <២។ ឯកបត្តទាយកត្ថេរអបទានំ>
    text <៣៩>
      text <នគរេ ហំសវតិយា កុម្ភការោ អហោសហំ>
      text <អទ្ទសំ វិរជំ ពុទ្ធំ ឱឃតិណ្ណមនាសវំ។>
    text <៤០>
      text <សុកតំ មត្តិកាបត្តំ ពុទ្ធសេដ្ឋស្សទាសហំ>
      text <បត្តំ ទត្វា ភគវតោ ឧជុភូតស្ស តាទិនោ។>
    text <៤១>
      text <ភវេ និព្ពត្តមានោហំ សោណ្ណថាលេ លភាមហំ>
      text <រូបិមយេ ច សោវណ្ណេ តដ្ដិកេ ច មណីមយេ។>
    text <៤២>
      text <បាតិយោ បរិភុញ្ជាមិ បុញ្ញកម្មស្សិទំ ផលំ>
      text <យសានញ្ច ធនានញ្ច អគ្គភូតោ ច ហោមហំ។>
    text <៤៣>
      text <យថាបិ ភទ្ទកេ ខេត្តេ ពីជំ អប្បម្បិ រោបិតំ>
      text <សម្មាធារំ បវច្ឆន្តេ ផលំ តោសេតិ កស្សកំ។>
    text <៤៤>
      text <តថេវិទំ បត្តទានំ ពុទ្ធខេត្តម្ហិ រោបិតំ>
      text <បីតិធារេ បវស្សន្តេ ផលំ មំ តោសយិស្សតិ។>
    text <៤៥>
      text <យាវតា ខេត្តា វិជ្ជន្តិ សង្ឃាបិ ច គណាបិ ច>
      text <ពុទ្ធខេត្តសមោ នត្ថិ សុខទោ សព្ពបាណិនំ។>
    text <៤៦>
      text <នមោ តេ បុរិសាជញ្ញ នមោ តេ បុរិសុត្តម>
      text <ឯកបត្តំ ទទិត្វាន បត្តោម្ហិ អចលំ បទំ។>
    text <៤៧>
      text <ឯកនវុតិតោ កប្បេ យំ បត្តមទទិំ តទា>
      text <ទុគ្គតិំ នាភិជានាមិ បត្តទានស្សិទំ ផលំ។>
    text <៤៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឯកបត្តទាយកោ ថេរោ ឥមា គាថាយោ>
    text <អភាសិត្ថាតិ។>
    stand <ឯកបត្តទាយកត្ថេរស្សាបទានំ ទុតិយំ។>
  text <៣។ កាសុមារផលិយត្ថេរអបទានំ>
    text <៥១>
      text <កណិការំវ ជោតន្តំ និសិន្នំ បព្ពតន្តរេ>
      text <អទ្ទសំ វិរជំ ពុទ្ធំ លោកជេដ្ឋំ នរាសភំ។>
    text <៥២>
      text <បសន្នចិត្តោ សុមនោ សិរេ កត្វាន អញ្ជលិំ>
      text <កាសុមារិកមាទាយ ពុទ្ធសេដ្ឋស្សទាសហំ។>
    text <៥៣>
      text <ឯកតិំសេ ឥតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៥៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កាសុមារផលិយោ ថេរោ ឥមា គាថាយោ>
    text <អភាសិត្ថាតិ។>
    stand <កាសុមារផលិយត្ថេរស្សាបទានំ តតិយំ។>
  text <៤។ អវដផលិយត្ថេរអបទានំ>
    text <៥៧>
      text <សហស្សរំសី ភគវា សយម្ភូ អបរាជិតោ>
      text <វិវេកា ឧដ្ឋហិត្វាន គោចរាយាភិនិក្ខមិ។>
    text <៥៨>
      text <ផលហត្ថោ អហំ ទិស្វា ឧបគច្ឆិំ នរាសភំ>
      text <បសន្នចិត្តោ សុមនោ អវដំ អទទិំ ផលំ។>
    text <៥៩>
      text <ចតុន្នវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៦០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៦១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អវដផលិយោ ថេរោ ឥមា គាថាយោ>
    text <អភាសិត្ថាតិ។>
    stand <អវដផលិយត្ថេរស្សាបទានំ ចតុត្ថំ។>
  text <៥។ បាទផលិយត្ថេរអបទានំ>
    text <៦៣>
      text <សុវណ្ណវណ្ណំ សម្ពុទ្ធំ អាហុតីនំ បដិគ្គហំ>
      text <រថិយំ បដិបជ្ជន្តំ បាទផលំ អទាសហំ។>
    text <៦៤>
      text <ឯកនវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៦៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៦៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា បាទផលិយោ ថេរោ ឥមា គាថាយោ>
    text <អភាសិត្ថាតិ។>
    stand <បាទផលិយត្ថេរស្សាបទានំ បញ្ចមំ។>
  text <៦។ មាតុលុង្គផលទាយកត្ថេរអបទានំ>
    text <៦៨>
      text <កណិការំវ ជលិតំ បុណ្ណមាយេវ ចន្ទិមំ>
      text <ជលន្តំ ទីបរុក្ខំវ អទ្ទសំ លោកនាយកំ។>
    text <៦៩>
      text <មាតុលុង្គផលំ គយ្ហ អទាសិំ សត្ថុនោ អហំ>
      text <ទក្ខិណេយ្យស្ស វីរស្ស បសន្នោ សេហិ បាណិភិ។>
    text <៧០>
      text <ឯកតិំសេ ឥតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៧១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា មាតុលុង្គផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <មាតុលុង្គផលទាយកត្ថេរស្សាបទានំ ឆដ្ឋំ។>
  text <៧។ អជេលិផលទាយកត្ថេរអបទានំ>
    text <៧៤>
      text <អជ្ជុនោ នាម សម្ពុទ្ធោ ហិមវន្តេ វសី តទា>
      text <ចរណេន ច សម្បន្នោ សមាធិកុសលោ មុនិ។>
    text <៧៥>
      text <កុម្ភមត្តំ គហេត្វាន អជេលិំ ជីវជីវកំ>
      text <ឆត្តបណ្ណំ គហេត្វាន អទាសិំ សត្ថុនោ អហំ។>
    text <៧៦>
      text <ចតុន្នវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៧៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អជេលិផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <អជេលិផលទាយកត្ថេរស្សាបទានំ សត្តមំ។>
  text <៨។ អមោទផលិយត្ថេរអបទានំ>
    text <៨០>
      text <សុវណ្ណវណ្ណំ សម្ពុទ្ធំ អាហុតីនំ បដិគ្គហំ>
      text <រថិយំ បដិបជ្ជន្តំ អមោទមទទិំ ផលំ។>
    text <៨១>
      text <ឯកនវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៨២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៨៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៨៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អមោទផលិយោ ថេរោ ឥមា គាថាយោ>
    text <អភាសិត្ថាតិ។>
    stand <អមោទផលិយត្ថេរស្សាបទានំ អដ្ឋមំ។>
  text <៩។ តាលផលទាយកត្ថេរអបទានំ>
    text <៨៥>
      text <សតរំសី នាម ភគវា សយម្ភូ អបរាជិតោ>
      text <វិវេកា វុដ្ឋហិត្វាន គោចរាយាភិនិក្ខមិ។>
    text <៨៦>
      text <ផលហត្ថោ អហំ ទិស្វា ឧបគច្ឆិំ នរាសភំ>
      text <បសន្នចិត្តោ សុមនោ តាលផលំ អទាសហំ។>
    text <៨៧>
      text <ចតុន្នវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៨៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៨៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា តាលផលទាយកោ ថេរោ ឥមា គាថាយោ>
    text <អភាសិត្ថាតិ។>
    stand <តាលផលទាយកត្ថេរស្សាបទានំ នវមំ។>
  text <១០។ នាឡិកេរផលទាយកត្ថេរអបទានំ>
    text <៩១>
      text <នគរេ ពន្ធុមតិយា អារាមិកោ អហំ តទា>
      text <អទ្ទសំ វិរជំ ពុទ្ធំ គច្ឆន្តំ អនិលញ្ជសេ។>
    text <៩២>
      text <នាឡិកេរផលំ គយ្ហ ពុទ្ធសេដ្ឋស្សទាសហំ>
      text <អាកាសេ ឋិតកោ សន្តោ បដិគ្គណ្ហិ មហាយសោ។>
    text <៩៣>
      text <វិត្តិសញ្ជននោ មយ្ហំ ទិដ្ឋធម្មសុខាវហោ>
      text <ផលំ ពុទ្ធស្ស ទត្វាន វិប្បសន្នេន ចេតសា។>
    text <៩៤>
      text <អធិគច្ឆិំ តទា បីតិំ វិបុលញ្ច សុខុត្តមំ>
      text <ឧប្បជ្ជតេវ រតនំ និព្ពត្តស្ស តហិំ តហិំ។>
    text <៩៥>
      text <ឯកនវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៩៦>
      text <ទិព្ពចក្ខុ វិសុទ្ធំ មេ សមាធិកុសលោ អហំ>
      text <អភិញ្ញាបារមិប្បត្តោ ផលទានស្សិទំ ផលំ។>
    text <៩៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៩៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <កណិការេកបត្តា ច កាសុមារី តថាវដា>
      text <បាទញ្ច មាតុលុង្គញ្ច អជេលីមោទមេវ ច។>
      text <តាលំ តថា នាឡិកេរំ គាថាយោ គណិតា វិហ>
      text <ឯកំ គាថាសតំ ហោតិ ឩនាធិកវិវជ្ជិតំ។>
    stand <ឥត្ថំ សុទំ អាយស្មា នាឡិកេរផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <នាឡិកេរផលទាយកត្ថេរស្សាបទានំ ទសមំ។>
    stand <កណិការវគ្គោ ឯកបញ្ញាសមោ។>
    text <តស្សុទ្ទានំ>
