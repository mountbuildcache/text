text <៥៦។ យសវគ្គោ>
  text <១។ យសត្ថេរអបទានំ>
    text <១>
      text <មហាសមុទ្ទំ ឱគ្គយ្ហ ភវនំ មេ សុនិម្មិតំ>
      text <សុនិម្មិតា បោក្ខរណី ចក្កវាកូបកូជិតា។>
    text <២>
      text <មន្ទារកេហិ សញ្ឆន្នា បទុមុប្បលកេហិ ច>
      text <នទី ច សន្ទតេ តត្ថ សុបតិត្ថា មនោរមា។>
    text <៣>
      text <មច្ឆកច្ឆបសញ្ឆន្នា នានាទិជសមោត្ថដា>
      text <មយូរកោញ្ចាភិរុទា កោកិលាទីហិ វគ្គុហិ។>
    text <៤>
      text <បារេវតា រវិហំសា ចក្កវាកា នទីចរា>
      text <តិត្តិរា សាឡិកា ចេត្ថ បាវកា ជីវំជីវកា។>
    text <៥>
      text <ហំសាកោញ្ចាភិនទិតា កោសិយា បិង្គលា ពហូ>
      text <សត្តរតនសម្បន្នា មណិមុត្តបវាឡិកា។>
    text <៦>
      text <សព្ពេ សោណ្ណមយា រុក្ខា នានាខន្ធសមេរិតា>
      text <ឧជ្ជោតេន្តិ ទិវារត្តិំ ភវនំ សព្ពកាលិកំ។>
    text <៧>
      text <សដ្ឋិតុរិយសហស្សានិ សាយំ បាតោ បវជ្ជរេ>
      text <សោឡសិត្ថិសហស្សានិ បរិវារេន្តិ មំ សទា។>
    text <៨>
      text <អភិនិក្ខម្ម ភវនា សុមេធំ លោកនាយកំ>
      text <បសន្នចិត្តោ សុមនោ វន្ទយិំ តំ មហាយសំ។>
    text <៩>
      text <សម្ពុទ្ធំ អភិវាទេត្វា សសង្ឃំ តំ និមន្តយិំ>
      text <អធិវាសេសិ សោ ធីរោ សុមេធោ លោកនាយកោ។>
    text <១០>
      text <មម ធម្មកថំ កត្វា ឧយ្យោជេសិ មហាមុនិ>
      text <សម្ពុទ្ធំ អភិវាទេត្វា ភវនំ មេ ឧបាគមិំ។>
    text <១១>
      text <អាមន្តយិំ បរិជនំ សព្ពេ សន្និបតុំ តទា>
      text <បុព្ពណ្ហសមយំ ពុទ្ធោ ភវនំ អាគមិស្សតិ។>
    text <១២>
      text <លាភា អម្ហំ សុលទ្ធា នោ យេ វសាម តវន្តិកេ>
      text <មយម្បិ ពុទ្ធសេដ្ឋស្ស បូជយិស្សាម សត្ថុនោ។>
    text <១៣>
      text <អន្នំ បានំ បដ្ឋបេត្វា កាលំ អារោចយិំ អហំ>
      text <វសីសតសហស្សេហិ ឧបេសិ លោកនាយកោ។>
    text <១៤>
      text <បញ្ចង្គិកេហិ តុរិយេហិ បច្ចុគ្គមមកាសហំ>
      text <សព្ពសោណ្ណមយេ បីឋេ និសីទិ បុរិសុត្តមោ។>
    text <១៥>
      text <ឧបរិច្ឆទនំ អាសិ សព្ពសោណ្ណមយំ តទា>
      text <ពីជនីយោ បវាយន្តិ ភិក្ខុសង្ឃំ អនុត្តរំ។>
    text <១៦>
      text <បហូតេនន្នបានេន ភិក្ខុសង្ឃំ អតប្បយិំ>
      text <បច្ចេកទុស្សយុគលេ ភិក្ខុសង្ឃស្សទាសហំ។>
    text <១៧>
      text <យំ វទេតិ សុមេធោ សោ អាហុតីនំ បដិគ្គហោ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <១៨>
      text <យោ មំ អន្នេន បានេន សព្ពេ ឥមេ ច តប្បយិ>
      text <តមហំ កិត្តយិស្សាមិ សុណាថ មម ភាសតោ។>
    text <១៩>
      text <អដ្ឋារសេ កប្បសតេ ទេវលោកេ រមិស្សតិ>
      text <សហស្សក្ខត្តុំ រាជាយំ ចក្កវត្តី ភវិស្សតិ។>
    text <២០>
      text <ឧបគច្ឆតិ យំ យោនិំ ទេវត្តំ អថ មានុសំ>
      text <សព្ពសោណ្ណមយំ តស្ស ឆទនំ ធារយិស្សតិ។>
    text <២១>
      text <តិំសកប្បសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <២២>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <សព្ពាសវេ បរិញ្ញាយ និព្ពាយិស្សតិនាសវោ។>
    text <២៣>
      text <ភិក្ខុសង្ឃេ និសីទិត្វា សីហនាទំ នទិស្សតិ>
      text <ចិតកេ ឆត្តំ ធារេន្តិ ហេដ្ឋា ឆត្តម្ហិ ឌយ្ហថ។>
    text <២៤>
      text <សាមញ្ញំ មេ អនុប្បត្តំ កិលេសា ឈាបិតា មយា>
      text <មណ្ឌបេ រុក្ខមូលេ វា សន្តាសោ មេ ន វិជ្ជតិ។>
    text <២៥>
      text <តិំសកប្បសហស្សម្ហិ យំ ទានមទទិំ តទា>
      text <ទុគ្គតិំ នាភិជានាមិ សព្ពទានស្សិទំ ផលំ។>
    text <២៦>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <២៧>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <២៨>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា យសោ ថេរោ ឥមា គាថាយោ អភាសិត្ថាតិ។>
    stand <យសត្ថេរស្សាបទានំ បឋមំ។>
  text <២។ នទីកស្សបត្ថេរអបទានំ>
    text <២៩>
      text <បទុមុត្តរស្ស ភគវតោ លោកជេដ្ឋស្ស តាទិនោ>
      text <បិណ្ឌចារំ ចរន្តស្ស វារតោ ឧត្តមំ យសំ>
      text <អគ្គផលំ គហេត្វាន អទាសិំ សត្ថុនោ អហំ។>
    text <៣០>
      text <តេន កម្មេន ទេវិន្ទោ លោកជេដ្ឋោ នរាសភោ>
      text <សម្បត្តោម្ហិ អចលំ ឋានំ ហិត្វា ជយបរាជយំ។>
    text <៣១>
      text <សតសហស្សិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ អគ្គទានស្សិទំ ផលំ។>
    text <៣២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា នទីកស្សបោ ថេរោ ឥមា គាថាយោ>
    text <អភាសិត្ថាតិ។>
    stand <នទីកស្សបត្ថេរស្សាបទានំ ទុតិយំ។>
  text <៣។ គយាកស្សបត្ថេរអបទានំ>
    text <៣៥>
      text <អជិនចម្មវត្ថោហំ ខារិភារធរោ តទា>
      text <ខារិកំ ហារយិត្វាន កោលំ អហាសិ អស្សមំ។>
    text <៣៦>
      text <ភគវា តម្ហិ សមយេ ឯកោ អទុតិយោ ជិនោ>
      text <មមស្សមំ ឧបាគច្ឆិ ជោតេន្តោ សព្ពកាលិកំ។>
    text <៣៧>
      text <សកំ ចិត្តំ បសាទេត្វា អភិវាទេត្វាន សុព្ពតំ>
      text <ឧភោ ហត្ថេហិ បគ្គយ្ហ កោលំ ពុទ្ធស្សទាសហំ។>
    text <៣៨>
      text <ឯកតិំសេ ឥតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ កោលទានស្សិទំ ផលំ។>
    text <៣៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា គយាកស្សបោ ថេរោ ឥមា គាថាយោ>
    text <អភាសិត្ថាតិ។>
    stand <គយាកស្សបត្ថេរស្សាបទានំ តតិយំ។>
  text <៤។ កិមិលត្ថេរអបទានំ>
    text <៤២>
      text <និព្ពុតេ កកុសន្ធម្ហិ ព្រាហ្មណម្ហិ វុសីមតិ>
      text <គហេត្វា សលលំ មាលំ មណ្ឌបំ ការយិំ អហំ។>
    text <៤៣>
      text <តាវតិំសំ គតោ សន្តោ លភិម្ហ ព្យម្ហមុត្តមំ>
      text <អញ្ញេ ទេវេតិរោចាមិ បុញ្ញកម្មស្សិទំ ផលំ។>
    text <៤៤>
      text <ទិវា វា យទិ វា រត្តិំ ចង្កមន្តោ ឋិតោ ចហំ>
      text <ឆន្នោ សលលបុប្ផេហិ បុញ្ញកម្មស្សិទំ ផលំ។>
    text <៤៥>
      text <ឥមស្មិំយេវ កប្បម្ហិ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កិមិលោ ថេរោ ឥមា គាថាយោ>
    text <អភាសិត្ថាតិ។>
    stand <កិមិលត្ថេរស្សាបទានំ ចតុត្ថំ។>
  text <៥។ វជ្ជីបុត្តត្ថេរអបទានំ>
    text <៤៩>
      text <សហស្សរំសី ភគវា សយម្ភូ អបរាជិតោ>
      text <វិវេកា វុដ្ឋហិត្វាន គោចរាយាភិនិក្ខមិ។>
    text <៥០>
      text <ផលហត្ថោ អហំ ទិស្វា ឧបគច្ឆិំ នរាសភំ>
      text <បសន្នចិត្តោ សុមនោ សវណ្ដំ អទទិំ ផលំ។>
    text <៥១>
      text <ចតុន្នវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៥២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា វជ្ជីបុត្តោ ថេរោ ឥមា គាថាយោ>
    text <អភាសិត្ថាតិ។>
    stand <វជ្ជីបុត្តត្ថេរស្សាបទានំ បញ្ចមំ។>
  text <៦។ ឧត្តរត្ថេរអបទានំ>
    text <៥៥>
      text <សុមេធោ នាម សម្ពុទ្ធោ ពាត្តិំសវរលក្ខណោ>
      text <វិវេកកាមោ ភគវា ហិមវន្តមុបាគមិ។>
    text <៥៦>
      text <អជ្ឈោគាហេត្វា ហិមវន្តំ អគ្គោ ការុណិកោ មុនិ>
      text <បល្លង្កំ អាភុជិត្វាន និសីទិ បុរិសុត្តមោ។>
    text <៥៧>
      text <វិជ្ជធរោ តទា អាសិំ អន្តលិក្ខចរោ អហំ>
      text <តិសូលំ សុគតំ គយ្ហ គច្ឆាមិ អម្ពរេ តទា។>
    text <៥៨>
      text <បព្ពតគ្គេ យថា អគ្គិ បុណ្ណមាយេវ ចន្ទិមា>
      text <វនំ ឱភាសតេ ពុទ្ធោ សាលរាជាវ ផុល្លិតោ។>
    text <៥៩>
      text <វនគ្គា និក្ខមិត្វាន ពុទ្ធរំសីភិធាវរេ>
      text <នឡគ្គិវណ្ណសង្កាសា ទិស្វា ចិត្តំ បសាទយិំ។>
    text <៦០>
      text <វិចិនំ អទ្ទសំ បុប្ផំ កណិការំ ទេវគន្ធិកំ>
      text <តីណិ បុប្ផានិ អាទាយ ពុទ្ធសេដ្ឋមបូជយិំ។>
    text <៦១>
      text <ពុទ្ធស្ស អានុភាវេន តីណិ បុប្ផានិ មេ តទា>
      text <ឧទ្ធំ វណ្ដា អធោបត្តា ឆាយំ កុព្ពន្តិ សត្ថុនោ។>
    text <៦២>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៦៣>
      text <តត្ថ មេ សុកតំ ព្យម្ហំ កណិការីតិ ញាយតិ>
      text <សដ្ឋិយោជនមុព្ពេធំ តិំសយោជនវិត្ថតំ។>
    text <៦៤>
      text <សហស្សកណ្ឌំ សតភេណ្ឌុ ធជាលុ ហរិតាមយំ>
      text <សតសហស្សនិយ្យូហា ព្យម្ហេ បាតុភវិំសុ មេ។>
    text <៦៥>
      text <សោណ្ណមយា មណិមយា លោហិតង្កមយាបិ ច>
      text <ផលិកាបិ ច បល្លង្កា យេនិច្ឆកា យទិច្ឆកា។>
    text <៦៦>
      text <មហារហញ្ច សយនំ តូលិកា វិកតីយុតំ>
      text <ឧទ្ធលោមិញ្ច ឯកន្តំ ពិម្ពោហនសមាយុតំ។>
    text <៦៧>
      text <ភវនា និក្ខមិត្វាន ចរន្តោ ទេវចារិកំ>
      text <យថា ឥច្ឆាមិ គមនំ ទេវសង្ឃបុរក្ខតោ។>
    text <៦៨>
      text <បុប្ផស្ស ហេដ្ឋា តិដ្ឋាមិ ឧបរិច្ឆទនំ មម>
      text <សមន្តា យោជនសតំ កណិការេហិ ឆាទិតំ។>
    text <៦៩>
      text <សដ្ឋិតុរិយសហស្សានិ សាយបាតំ ឧបដ្ឋហុំ>
      text <បរិវារេន្តិ មំ និច្ចំ រត្តិន្ទិវមតន្ទិតា។>
    text <៧០>
      text <តត្ថ នច្ចេហិ គីតេហិ តាលេហិ វាទិតេហិ ច>
      text <រមាមិ ខិឌ្ឌា រតិយា មោទាមិ កាមកាមហំ។>
    text <៧១>
      text <តត្ថ ភុត្វា បិវិត្វា ច មោទាមិ តិទសេ តទា>
      text <នារីគណេហិ សហិតោ មោទាមិ ព្យម្ហមុត្តមេ។>
    text <៧២>
      text <សតានំ បញ្ចក្ខត្តុញ្ច ទេវរជ្ជមការយិំ>
      text <សតានំ តីណិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <៧៣>
      text <ភវេ ភវេ សំសរន្តោ មហាភោគំ លភាមហំ>
      text <ភោគេ មេ ឩនតា នត្ថិ ពុទ្ធបូជាយិទំ ផលំ។>
    text <៧៤>
      text <ទុវេ ភវេ សំសរាមិ ទេវត្តេ អថ មានុសេ>
      text <អញ្ញំ គតិំ ន ជានាមិ ពុទ្ធបូជាយិទំ ផលំ។>
    text <៧៥>
      text <ទុវេ កុលេ បជាយាមិ ខត្តិយេ ចាបិ ព្រាហ្មណេ>
      text <នីចេ កុលេ ន ជាយាមិ ពុទ្ធបូជាយិទំ ផលំ។>
    text <៧៦>
      text <ហត្ថិយានំ អស្សយានំ សិវិកំ សន្ទមានិកំ>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <៧៧>
      text <ទាសីគណំ ទាសគណំ នារិយោ សមលង្កតា>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <៧៨>
      text <កោសេយ្យកម្ពលិយានិ ខោមកប្បាសិកានិ ច>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <៧៩>
      text <នវវត្ថំ នវផលំ នវគ្គរសភោជនំ>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <៨០>
      text <ឥមំ ខាទ ឥមំ ភុញ្ជ ឥមម្ហិ សយនេ សយ>
      text <លភាមិ សព្ពមេវេតំ ពុទ្ធបូជាយិទំ ផលំ។>
    text <៨១>
      text <សព្ពត្ថ បូជិតោ ហោមិ យសោ អច្ចុគ្គតោ មម>
      text <មហាបក្ខោ សទា ហោមិ អភេជ្ជបរិសោ សទា>
      text <ញាតីនំ ឧត្តមោ ហោមិ ពុទ្ធបូជាយិទំ ផលំ។>
    text <៨២>
      text <សីតំ ឧណ្ហំ ន ជានាមិ បរិឡាហោ ន វិជ្ជតិ>
      text <អថោ ចេតសិកំ ទុក្ខំ ហទយេ មេ ន វិជ្ជតិ។>
    text <៨៣>
      text <សុវណ្ណវណ្ណោ ហុត្វាន សំសរាមិ ភវាភវេ>
      text <វេវណ្ណិយំ ន ជានាមិ ពុទ្ធបូជាយិទំ ផលំ។>
    text <៨៤>
      text <ទេវលោកា ចវិត្វាន សុក្កមូលេន ចោទិតោ>
      text <សាវត្ថិយំ បុរេ ជាតោ មហាសាលេសុ អឌ្ឍកេ។>
    text <៨៥>
      text <បញ្ច កាមគុណេ ហិត្វា បព្ពជិំ អនគារិយំ>
      text <ជាតិយា សត្តវស្សោហំ អរហត្តមបាបុណិំ។>
    text <៨៦>
      text <ឧបសម្បទាយី ពុទ្ធោ គុណមញ្ញាយ ចក្ខុមា>
      text <តរុណោ បូជនីយោហំ ពុទ្ធបូជាយិទំ ផលំ។>
    text <៨៧>
      text <ទិព្ពចក្ខុវិសុទ្ធំ មេ សមាធិកុសលោ អហំ>
      text <អភិញ្ញាបារមិប្បត្តោ ពុទ្ធបូជាយិទំ ផលំ។>
    text <៨៨>
      text <បដិសម្ភិទា អនុប្បត្តោ ឥទ្ធិបាទេសុ កោវិទោ>
      text <ធម្មេសុ បារមិប្បត្តោ ពុទ្ធបូជាយិទំ ផលំ។>
    text <៨៩>
      text <តិំសកប្បសហស្សម្ហិ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៩០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៩១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧត្តរោ ថេរោ ឥមា គាថាយោ>
    text <អភាសិត្ថាតិ។>
    stand <ឧត្តរត្ថេរស្សាបទានំ ឆដ្ឋំ។>
  text <៧។ អបរឧត្តរត្ថេរអបទានំ>
    text <៩៣>
      text <និព្ពុតេ លោកនាថម្ហិ សិទ្ធត្ថេ លោកនាយកេ>
      text <មម ញាតី សមានេត្វា ធាតុបូជំ អកាសហំ។>
    text <៩៤>
      text <ចតុន្នវុតិតោ កប្បេ យំ ធាតុមភិបូជយិំ>
      text <ទុគ្គតិំ នាភិជានាមិ ធាតុបូជាយិទំ ផលំ។>
    text <៩៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៩៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អបរឧត្តរត្ថេរោ ឥមា គាថាយោ>
    text <អភាសិត្ថាតិ។>
    stand <អបរស្ស ឧត្តរត្ថេរស្សាបទានំ សត្តមំ។>
  text <៨។ ភទ្ទជិត្ថេរអបទានំ>
    text <៩៨>
      text <ឱគយ្ហ យំ បោក្ខរណិំ នានាកុញ្ជរសេវិតំ>
      text <ឧទ្ធរាមិ ភិសំ តត្ថ ឃាសហេតុ អហំ តទា។>
    text <៩៩>
      text <ភគវា តម្ហិ សមយេ បទុមុត្តរសវ្ហយោ>
      text <រត្តម្ពរធរោ ពុទ្ធោ គច្ឆតេ អនិលញ្ជសេ។>
    text <១០០>
      text <ធុនន្តោ បំសុកូលានិ សទ្ទំ អស្សោសហំ តទា>
      text <ឧទ្ធំ និជ្ឈាយមានោហំ អទ្ទសំ លោកនាយកំ។>
    text <១០១>
      text <តត្ថេវ ឋិតកោ សន្តោ អាយាចិំ លោកនាយកំ>
      text <មធុំ ភិសេហិ សហិតំ ខីរំ សប្បិំ មុឡាលិកំ។>
    text <១០២>
      text <បដិគ្គណ្ហាតុ មេ ពុទ្ធោ អនុកម្បាយ ចក្ខុមា>
      text <តតោ ការុណិកោ សត្ថា ឱរោហិត្វា មហាយសោ។>
    text <១០៣>
      text <បដិគ្គណ្ហិ មម ភិក្ខំ អនុកម្បាយ ចក្ខុមា>
      text <បដិគ្គហេត្វា សម្ពុទ្ធោ អកា មេ អនុមោទនំ។>
    text <១០៤>
      text <សុខី ហោតុ មហាបុញ្ញ គតិ តុយ្ហំ សមិជ្ឈតុ>
      text <ឥមិនា ភិសទានេន លភស្សុ វិបុលំ សុខំ។>
    text <១០៥>
      text <ឥទំ វត្វាន សម្ពុទ្ធោ ជលជុត្តមនាមកោ>
      text <ភិក្ខមាទាយ សម្ពុទ្ធោ អាកាសេនាគមា ជិនោ។>
    text <១០៦>
      text <តតោ ភិសំ គហេត្វាន អគច្ឆិំ មម អស្សមំ>
      text <ភិសំ រុក្ខេ លគ្គេត្វាន មម ទានំ អនុស្សរិំ។>
    text <១០៧>
      text <មហាវាតោ ឧដ្ឋហិត្វា សញ្ចាលេសិ វនំ តទា>
      text <អាកាសោ អភិនាទិត្ថ អសនី ច ផលី តទា។>
    text <១០៨>
      text <តតោ មេ អសនីបាតោ មត្ថកេ និបតី តទា>
      text <សោហំ និសិន្នកោ សន្តោ តត្ថ កាលង្កតោ អហំ។>
    text <១០៩>
      text <បុញ្ញកម្មេន សញ្ញុត្តោ តុសិតំ ឧបបជ្ជហំ>
      text <កឡេវរំ មេ បតិតំ ទេវលោកេ រមាមហំ។>
    text <១១០>
      text <ឆឡសីតិសហស្សានិ នារិយោ សមលង្កតា>
      text <សាយំ បាតំ ឧបដ្ឋន្តិ ភិសទានស្សិទំ ផលំ។>
    text <១១១>
      text <មនុស្សយោនិមាគន្ត្វា សុខិតោ ហោមហំ តទា>
      text <ភោគា មេ ឩនតា នត្ថិ ភិសទានស្សិទំ ផលំ។>
    text <១១២>
      text <អនុកម្បិតកោ តេន ទេវទេវេន តាទិនា>
      text <សព្ពាសវបរិក្ខីណា នត្ថិ ទានិ បុនព្ភវោ។>
    text <១១៣>
      text <សតសហស្សិតោ កប្បេ យំ ភិសំ អទទិំ តទា>
      text <ទុគ្គតិំ នាភិជានាមិ ភិសទានស្សិទំ ផលំ។>
    text <១១៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១១៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១១៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ភទ្ទជិត្ថេរោ ឥមា គាថាយោ>
    text <អភាសិត្ថាតិ។>
    stand <ភទ្ទជិត្ថេរស្សាបទានំ អដ្ឋមំ។>
  text <៩។ សិវកត្ថេរអបទានំ>
    text <១១៧>
      text <ឯសនាយ ចរន្តស្ស វិបស្សិស្ស មហេសិនោ>
      text <រិត្តកំ បត្តំ ទិស្វាន កុម្មាសំ បូរយិំ អហំ។>
    text <១១៨>
      text <ឯកនវុតិតោ កប្បេ យំ ភិក្ខមទទិំ តទា>
      text <ទុគ្គតិំ នាភិជានាមិ កុម្មាសស្ស ឥទំ ផលំ។>
    text <១១៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១២០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១២១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា សិវកត្ថេរោ ឥមា គាថាយោ>
    text <អភាសិត្ថាតិ។>
    stand <សិវកត្ថេរស្សាបទានំ នវមំ។>
  text <១០។ ឧបវានត្ថេរអបទានំ>
    text <១២២>
      text <បទុមុត្តរោ នាម ជិនោ សព្ពធម្មាន បារគូ>
      text <ជលិត្វា អគ្គិក្ខន្ធោវ សម្ពុទ្ធោ បរិនិព្ពុតោ។>
    text <១២៣>
      text <មហាជនា សមាគម្ម បូជយិត្វា តថាគតំ>
      text <ចិតំ កត្វាន សុគតំ សរីរំ អភិរោបយុំ។>
    text <១២៤>
      text <សរីរកិច្ចំ កត្វាន ធាតុំ តត្ថ សមានយុំ>
      text <សទេវមនុស្សា សព្ពេ ពុទ្ធថូបំ អកំសុ តេ។>
    text <១២៥>
      text <បឋមា កញ្ចនមយា ទុតិយា ច មណិមយា>
      text <តតិយា រូបិយមយា ចតុត្ថី ផលិកាមយា។>
    text <១២៦>
      text <តត្ថ បញ្ចមិកា ចេវ លោហិតង្កមយា អហុ>
      text <ឆដ្ឋា មសារគល្លស្ស សព្ពំ រតនមយូបរិ។>
    text <១២៧>
      text <ជង្ឃា មណិមយា អាសិ វេទិកា រតនាមយា>
      text <សព្ពសោណ្ណមយោ ថូបោ ឧទ្ធំ យោជនមុគ្គតោ។>
    text <១២៨>
      text <ទេវា តត្ថ សមាគន្ត្វា ឯកតោ មន្តយុំ តទា>
      text <មយម្បិ ថូបំ កស្សាម លោកនាថស្ស តាទិនោ។>
    text <១២៩>
      text <ធាតុ អាវេណិកា នត្ថិ សរីរំ ឯកបិណ្ឌិតំ>
      text <ឥមម្ហិ ពុទ្ធថូបម្ហិ កស្សាម កញ្ចុកំ មយំ។>
    text <១៣០>
      text <ទេវា សត្តហិ រត្នេហិ អញ្ញំ វឌ្ឍេសុំ យោជនំ>
      text <ថូបោ ទ្វិយោជនុព្ពេធោ តិមិរំ ព្យបហន្តិ សោ។>
    text <១៣១>
      text <នាគា តត្ថ សមាគន្ត្វា ឯកតោ មន្តយុំ តទា>
      text <មនុស្សា ចេវ ទេវា ច ពុទ្ធថូបំ អកំសុ តេ។>
    text <១៣២>
      text <មា នោ បមត្តា អស្សុម្ហ អប្បមត្តា សទេវកា>
      text <មយម្បិ ថូបំ កស្សាម លោកនាថស្ស តាទិនោ។>
    text <១៣៣>
      text <ឥន្ទនីលំ មហានីលំ អថោ ជោតិរសំ មណិំ>
      text <ឯកតោ សន្និបាតេត្វា ពុទ្ធថូបំ អឆាទយុំ។>
    text <១៣៤>
      text <សព្ពំ មណិមយំ អាសិ យាវតា ពុទ្ធចេតិយំ>
      text <តិយោជនសមុព្ពេធំ អាលោកករណំ តទា។>
    text <១៣៥>
      text <គរុឡា ច សមាគន្ត្វា ឯកតោ មន្តយុំ តទា>
      text <មនុស្សា ទេវនាគា ច ពុទ្ធបូជំ អកំសុ តេ។>
    text <១៣៦>
      text <មា នោ បមត្តា អស្សុម្ហ អប្បមត្តា សទេវកា>
      text <មយម្បិ ថូបំ កស្សាម លោកនាថស្ស តាទិនោ។>
    text <១៣៧>
      text <សព្ពំ មណិមយំ ថូបំ អករុំ តេ ច កញ្ចុកំ>
      text <យោជនំ តេបិ វឌ្ឍេសុំ អាយតំ ពុទ្ធចេតិយំ។>
    text <១៣៨>
      text <ចតុយោជនមុព្ពេធោ ពុទ្ធថូបោ វិរោចតិ>
      text <ឱភាសេតិ ទិសា សព្ពា សតរំសីវ ឧគ្គតោ។>
    text <១៣៩>
      text <កុម្ភណ្ឌា ច សមាគន្ត្វា ឯកតោ មន្តយុំ តទា>
      text <មនុស្សា ចេវ ទេវា ច នាគា ច គរុឡា តថា។>
    text <១៤០>
      text <បច្ចេកំ ពុទ្ធសេដ្ឋស្ស អកំសុ ថូបមុត្តមំ>
      text <មា នោ បមត្តា អស្សុម្ហ អប្បមត្តា សទេវកា។>
    text <១៤១>
      text <មយម្បិ ថូបំ កស្សាម លោកនាថស្ស តាទិនោ>
      text <រតនេហិ ឆាទេស្សាម អាយតំ ពុទ្ធចេតិយំ។>
    text <១៤២>
      text <យោជនំ តេបិ វឌ្ឍេសុំ អាយតំ ពុទ្ធចេតិយំ>
      text <បញ្ចយោជនមុព្ពេធោ ថូបោ ឱភាសតេ តទា។>
    text <១៤៣>
      text <យក្ខា តត្ថ សមាគន្ត្វា ឯកតោ មន្តយុំ តទា>
      text <មនុស្សា ទេវនាគា ច គរុឡា ច កុម្ភណ្ឌកា។>
    text <១៤៤>
      text <បច្ចេកំ ពុទ្ធសេដ្ឋស្ស អកំសុ ថូបមុត្តមំ>
      text <មា នោ បមត្តា អស្សុម្ហ អប្បមត្តា សទេវកា។>
    text <១៤៥>
      text <មយម្បិ ថូបំ កស្សាម លោកនាថស្ស តាទិនោ>
      text <ផលិកា ឆាទយិស្សាម អាយតំ ពុទ្ធចេតិយំ។>
    text <១៤៦>
      text <យោជនំ តេបិ វឌ្ឍេសុំ អាយតំ ពុទ្ធចេតិយំ>
      text <ឆយោជនិកមុព្ពេធោ ថូបោ ឱភាសតេ តទា។>
    text <១៤៧>
      text <គន្ធព្ពា ច សមាគន្ត្វា ឯកតោ មន្តយុំ តទា>
      text <មនុជា ទេវតា នាគា កុម្ភណ្ឌា គរុឡា តថា។>
    text <១៤៨>
      text <សព្ពេ អកំសុ ពុទ្ធថូបំ មយមេត្ថ អការកា>
      text <មយម្បិ ថូបំ កស្សាម លោកនាថស្ស តាទិនោ។>
    text <១៤៩>
      text <វេទិយោ សត្ត កត្វាន ធជំ ឆត្តំ អកំសុ តេ>
      text <សព្ពសោណ្ណមយំ ថូបំ គន្ធព្ពា ការយុំ តទា។>
    text <១៥០>
      text <សត្តយោជនមុព្ពេធោ ថូបោ ឱភាសតេ តទា>
      text <រត្តិន្ទិវា ន ញាយន្តិ អាលោកោ ហោតិ សព្ពទា។>
    text <១៥១>
      text <អភិភោន្តិ ន តស្សាភា ចន្ទសូរា សតារកា>
      text <សមន្តា យោជនសតេ បទីបោបិ ន បជ្ជលិ។>
    text <១៥២>
      text <តេន កាលេន យេ កេចិ ថូបំ បូជេន្តិ មានុសា>
      text <ន តេ ថូបំ អារុហន្តិ អម្ពរេ ឧក្ខិបន្តិ តេ។>
    text <១៥៣>
      text <ទេវេហិ ឋបិតោ យក្ខោ អភិសម្មតនាមកោ>
      text <ធជំ វា បុប្ផទាមំ វា អភិរោបេតិ ឧត្តរិំ។>
    text <១៥៤>
      text <ន តេ បស្សន្តិ តំ យក្ខំ ទាមំ បស្សន្តិ គច្ឆតោ>
      text <ឯវំ បស្សិត្វា គច្ឆន្តា សព្ពេ គច្ឆន្តិ សុគ្គតិំ។>
    text <១៥៥>
      text <វិរុទ្ធា យេ បាវចនេ បសន្នា យេ ច សាសនេ>
      text <បាដិហីរំ ទដ្ឋុកាមា ថូបំ បូជេន្តិ មានុសា។>
    text <១៥៦>
      text <នគរេ ហំសវតិយា អហោសិំ ភតកោ តទា>
      text <អាមោទិតំ ជនំ ទិស្វា ឯវំ ចិន្តេសហំ តទា។>
    text <១៥៧>
      text <ឧឡារោ ភគវា នេសោ យស្ស ធាតុឃរេ ទិសំ>
      text <ឥមា ច ជនតា តុដ្ឋា ការំ កុព្ពំ ន តប្បរេ។>
    text <១៥៨>
      text <អហម្បិ ការំ កស្សាមិ លោកនាថស្ស តាទិនោ>
      text <តស្ស ធម្មេសុ ទាយាទោ ភវិស្សាមិ អនាគតេ។>
    text <១៥៩>
      text <សុធោតំ រជកេនាហំ ឧត្តរេយ្យំ បដំ មម>
      text <វេឡគ្គេ អាលគ្គេត្វាន ធជំ ឧក្ខិបិមម្ពរេ។>
    text <១៦០>
      text <អភិសម្មតកោ គយ្ហ អម្ពរេ ហាសិ មេ ធជំ>
      text <វាតេរិតំ ធជំ ទិស្វា ភិយ្យោ ហាសំ ជនេសហំ។>
    text <១៦១>
      text <តត្ថ ចិត្តំ បសាទេត្វា សមណំ ឧបសង្កមិំ>
      text <តំ ភិក្ខុំ អភិវាទេត្វា វិបាកំ បុច្ឆហំ ធជេ។>
    text <១៦២>
      text <សោ មេ កថេសិ អានន្ទី បីតិសញ្ជននំ មម>
      text <តស្ស ធជស្ស វិបាកំ អនុភោស្សសិ សព្ពទា។>
    text <១៦៣>
      text <ហត្ថិអស្សរថាបត្តី សេនា ច ចតុរង្គិនី>
      text <បរិវារេស្សន្តិ តំ និច្ចំ ធជទានស្សិទំ ផលំ។>
    text <១៦៤>
      text <សដ្ឋិតុរិយសហស្សានិ ភេរិយោ សមលង្កតា>
      text <បរិវារេស្សន្តិ តំ និច្ចំ ធជទានស្សិទំ ផលំ។>
    text <១៦៥>
      text <ឆឡសីតិសហស្សានិ នារិយោ សមលង្កតា>
      text <វិចិត្តវត្ថាភរណា អាមុក្កមណិកុណ្ឌលា។>
    text <១៦៦>
      text <អាឡារបម្ហា ហសុលា សុសញ្ញា តនុមជ្ឈិមា>
      text <បរិវារេស្សន្តិ តំ និច្ចំ ធជទានស្សិទំ ផលំ។>
    text <១៦៧>
      text <តិំសកប្បសហស្សានិ ទេវលោកេ រមិស្សសិ>
      text <អសីតិក្ខត្តុំ ទេវិន្ទោ ទេវរជ្ជំ ករិស្សសិ។>
    text <១៦៨>
      text <សហស្សក្ខត្តុំ រាជា ច ចក្កវត្តី ភវិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <១៦៩>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១៧០>
      text <ទេវលោកា ចវិត្វាន សុក្កមូលេន ចោទិតោ>
      text <បុញ្ញកម្មេន សញ្ញុត្តោ ព្រហ្មពន្ធុ ភវិស្សសិ។>
    text <១៧១>
      text <អសីតិកោដិំ ឆឌ្ឌេត្វា ទាសេ កម្មករេ ពហូ>
      text <គោតមស្ស ភគវតោ សាសនេ បព្ពជិស្សសិ។>
    text <១៧២>
      text <អារាធយិត្វា សម្ពុទ្ធំ គោតមំ សក្យបុង្គវំ>
      text <ឧបវានោតិ នាមេន ហេស្សសិ សត្ថុ សាវកោ។>
    text <១៧៣>
      text <សតសហស្សេ កតំ កម្មំ ផលំ ទស្សេសិ មេ ឥធ>
      text <សុមុត្តោ សរវេគោវ កិលេសេ ឈាបយិំ មម។>
    text <១៧៤>
      text <ចក្កវត្តិស្ស សន្តស្ស ចាតុទ្ទីបិស្សរស្ស មេ>
      text <តីណិ យោជនានិ សាមន្តា ឧស្សីយន្តិ ធជា សទា។>
    text <១៧៥>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ធជទានស្សិទំ ផលំ។>
    text <១៧៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៧៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៧៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧបវានត្ថេរោ ឥមា គាថាយោ>
    text <អភាសិត្ថាតិ។>
    stand <ឧបវានត្ថេរស្សាបទានំ ទសមំ។>
  text <១១។ រដ្ឋបាលត្ថេរអបទានំ>
    text <១៧៩>
      text <បទុមុត្តរស្ស ភគវតោ លោកជេដ្ឋស្ស តាទិនោ>
      text <វរនាគោ មយា ទិន្នោ ឦសាទន្តោ ឧរូឡ្ហវា។>
    text <១៨០>
      text <សេតច្ឆត្តោបសោភិតោ សកប្បនោ សហត្ថិបោ>
      text <អគ្ឃាបេត្វាន តំ សព្ពំ សង្ឃារាមំ អការយិំ។>
    text <១៨១>
      text <ចតុបញ្ញាសសហស្សានិ បាសាទេ ការយិំ អហំ>
      text <មហោឃទានំ ករិត្វាន និយ្យាទេសិំ មហេសិនោ។>
    text <១៨២>
      text <អនុមោទិ មហាវីរោ សយម្ភូ អគ្គបុគ្គលោ>
      text <សព្ពេ ជនេ ហាសយន្តោ ទេសេសិ អមតំ បទំ។>
    text <១៨៣>
      text <តំ មេ ពុទ្ធោ វិយាកាសិ ជលជុត្តមនាមកោ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <១៨៤>
      text <ចតុបញ្ញាសសហស្សានិ បាសាទេ ការយី អយំ>
      text <កថយិស្សាមិ វិបាកំ សុណាថ មម ភាសតោ។>
    text <១៨៥>
      text <អដ្ឋារសសហស្សានិ កូដាគារា ភវិស្សរេ>
      text <ព្យម្ហុត្តមម្ហិ និព្ពត្តា សព្ពសោណ្ណមយា ច តេ។>
    text <១៨៦>
      text <បញ្ញាសក្ខត្តុំ ទេវិន្ទោ ទេវរជ្ជំ ករិស្សតិ>
      text <អដ្ឋបញ្ញាសក្ខត្តុញ្ច ចក្កវត្តី ភវិស្សតិ។>
    text <១៨៧>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១៨៨>
      text <ទេវលោកា ចវិត្វាន សុក្កមូលេន ចោទិតោ>
      text <អឌ្ឍេ កុលេ មហាភោគេ និព្ពត្តិស្សតិ តាវទេ។>
    text <១៨៩>
      text <សោ បច្ឆា បព្ពជិត្វាន សុក្កមូលេន ចោទិតោ>
      text <រដ្ឋបាលោតិ នាមេន ហេស្សតិ សត្ថុ សាវកោ។>
    text <១៩០>
      text <បធានបហិតត្តោ សោ ឧបសន្តោ និរូបធិ>
      text <សព្ពាសវេ បរិញ្ញាយ និព្ពាយិស្សតិនាសវោ។>
    text <១៩១>
      text <ឧដ្ឋាយ អភិនិក្ខម្ម ជហិតា ភោគសម្បទា>
      text <ខេឡបិណ្ឌេវ ភោគម្ហិ បេមំ មយ្ហំ ន វិជ្ជតិ។>
    text <១៩២>
      text <វីរិយំ មេ ធុរធោរយ្ហំ យោគក្ខេមាធិវាហនំ>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <១៩៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៩៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៩៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <យសោ នទីកស្សបោ ច គយាកិមិលវជ្ជិនោ>
      text <ទុវេ ឧត្តរា ភទ្ទជី សិវកោ ឧបវាហនោ>
      text <រដ្ឋបាលោ ឯកសតំ គាថានំ បញ្ចនវុតិ។>
    stand <ឥត្ថំ សុទំ អាយស្មា រដ្ឋបាលោ ថេរោ ឥមា គាថាយោ>
    text <អភាសិត្ថាតិ។>
    stand <រដ្ឋបាលត្ថេរស្សាបទានំ ឯកាទសមំ។>
    stand <យសវគ្គោ ឆបញ្ញាសមោ។>
    text <តស្សុទ្ទានំ>
    stand <ថេរាបទានំ សមត្តំ។>
    stand <ឯត្តាវតា ពុទ្ធាបទានញ្ច បច្ចេកាបទានញ្ច ថេរាបទានញ្ច>
    text <សមត្តានិ។>
    stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
