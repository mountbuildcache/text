text <៤៥។ វិភីតកវគ្គោ>
  text <១។ វិភីតកមិញ្ជិយត្ថេរអបទានំ>
    text <១>
      text <កកុសន្ធោ មហាវីរោ សព្ពធម្មាន បារគូ>
      text <គណម្ហា វូបកដ្ឋោ សោ អគមាសិ វនន្តរំ។>
    text <២>
      text <ពីជមិញ្ជំ គហេត្វាន លតាយ អាវុណិំ អហំ>
      text <ភគវា តម្ហិ សមយេ ឈាយតេ បព្ពតន្តរេ។>
    text <៣>
      text <ទិស្វានហំ ទេវទេវំ វិប្បសន្នេន ចេតសា>
      text <ទក្ខិណេយ្យស្ស វីរស្ស ពីជមិញ្ជមទាសហំ។>
    text <៤>
      text <ឥមស្មិំយេវ កប្បម្ហិ យំ មិញ្ជមទទិំ តទា>
      text <ទុគ្គតិំ នាភិជានាមិ ពីជមិញ្ជស្សិទំ ផលំ។>
    text <៥>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៦>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៧>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា វិភីតកមិញ្ជិយោ ថេរោ ឥមា>
    text <គាថាយោ អភាសិត្ថាតិ។>
    stand <វិភីតកមិញ្ជិយត្ថេរស្សាបទានំ បឋមំ។>
  text <២។ កោលទាយកត្ថេរអបទានំ>
    text <៨>
      text <អជិនេន និវត្ថោហំ វាកចីរធរោ តទា>
      text <ខារិយា បូរយិត្វាន កោលំហាសិំ មមស្សមំ។>
    text <៩>
      text <តម្ហិ កាលេ សិខី ពុទ្ធោ ឯកោ អទុតិយោ អហុ>
      text <មមស្សមំ ឧបាគច្ឆិ ជានន្តោ សព្ពកាលិកំ។>
    text <១០>
      text <សកំ ចិត្តំ បសាទេត្វា វន្ទិត្វាន ច សុព្ពតំ>
      text <ឧភោ ហត្ថេហិ បគ្គយ្ហ កោលំ ពុទ្ធស្សទាសហំ។>
    text <១១>
      text <ឯកតិំសេ ឥតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ កោលទានស្សិទំ ផលំ។>
    text <១២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កោលទាយកោ ថេរោ ឥមា គាថាយោ>
    text <អភាសិត្ថាតិ។>
    stand <កោលទាយកត្ថេរស្សាបទានំ ទុតិយំ។>
  text <៣។ ពិល្លិយត្ថេរអបទានំ>
    text <១៥>
      text <ចន្ទភាគានទីតីរេ អស្សមោ សុកតោ មម>
      text <ពិល្លរុក្ខេហិ អាកិណ្ណោ នានាទុមនិសេវិតោ។>
    text <១៦>
      text <សុគន្ធំ ពេលុវំ ទិស្វា ពុទ្ធសេដ្ឋមនុស្សរិំ>
      text <ខារិភារំ បូរយិត្វា តុដ្ឋោ សំវិគ្គមានសោ។>
    text <១៧>
      text <កកុសន្ធំ ឧបាគម្ម ពិល្លបក្កមទាសហំ>
      text <បុញ្ញក្ខេត្តស្ស វីរស្ស វិប្បសន្នេន ចេតសា។>
    text <១៨>
      text <ឥមស្មិំយេវ កប្បស្មិំ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <១៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ពិល្លិយោ ថេរោ ឥមា គាថាយោ>
    text <អភាសិត្ថាតិ។>
    stand <ពិល្លិយត្ថេរស្សាបទានំ តតិយំ។>
  text <៤។ ភល្លាតទាយកត្ថេរអបទានំ>
    text <២២>
      text <សុវណ្ណវណ្ណំ សម្ពុទ្ធំ ទ្វត្តិំសវរលក្ខណំ>
      text <វិបិនគ្គេន គច្ឆន្តំ សាលរាជំវ ផុល្លិតំ។>
    text <២៣>
      text <តិណត្ថរំ បញ្ញាបេត្វា ពុទ្ធសេដ្ឋំ អយាចហំ>
      text <អនុកម្បតុ មំ ពុទ្ធោ ភិក្ខំ ឥច្ឆាមិ ទាតវេ។>
    text <២៤>
      text <អនុកម្បកោ ការុណិកោ អត្ថទស្សី មហាយសោ>
      text <មម សង្កប្បមញ្ញាយ ឱរូហិ មម អស្សមេ។>
    text <២៥>
      text <ឱរោហិត្វាន សម្ពុទ្ធោ និសីទិ បណ្ណសន្ថរេ>
      text <ភល្លាតកំ គហេត្វាន ពុទ្ធសេដ្ឋស្សទាសហំ។>
    text <២៦>
      text <មម និជ្ឈាយមានស្ស បរិភុញ្ជិ តទា ជិនោ>
      text <តត្ថ ចិត្តំ បសាទេត្វា អភិវន្ទិំ តទា ជិនំ។>
    text <២៧>
      text <អដ្ឋារសេ កប្បសតេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <២៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ភល្លាតទាយកោ ថេរោ ឥមា គាថាយោ>
    text <អភាសិត្ថាតិ។>
    stand <ភល្លាតទាយកត្ថេរស្សាបទានំ ចតុត្ថំ។>
  text <៥។ ឧត្តលិបុប្ផិយត្ថេរអបទានំ>
    text <៣១>
      text <និគ្រោធេ ហរិតោភាសេ សំវិរុឡ្ហម្ហិ បាទបេ>
      text <ឧត្តលិមាលំ បគ្គយ្ហ ពោធិយា អភិរោបយិំ។>
    text <៣២>
      text <ឥមស្មិំយេវ កប្បម្ហិ យំ ពោធិមភិបូជយិំ>
      text <ទុគ្គតិំ នាភិជានាមិ ពោធិបូជាយិទំ ផលំ។>
    text <៣៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧត្តលិបុប្ផិយោ ថេរោ ឥមា គាថាយោ>
    text <អភាសិត្ថាតិ។>
    stand <ឧត្តលិបុប្ផិយត្ថេរស្សាបទានំ បញ្ចមំ។>
  text <៦។ អម្ពាដកិយត្ថេរអបទានំ>
    text <៣៦>
      text <សុបុប្ផិតំ សាលវនំ ឱគយ្ហ វេស្សភូ មុនិ>
      text <និសីទិ គិរិទុគ្គេសុ អភិជាតោវ កេសរី។>
    text <៣៧>
      text <បសន្នចិត្តោ សុមនោ អម្ពាដកមបូជយិំ>
      text <បុញ្ញក្ខេត្តំ អនុត្តរំ បសន្នោ សេហិ បាណិភិ។>
    text <៣៨>
      text <ឯកតិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិ នាភិជានាមិ ពុទ្ធបូជាយិទំ ផលំ។>
    text <៣៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អម្ពាដកិយោ ថេរោ ឥមា គាថាយោ>
    text <អភាសិត្ថាតិ។>
    stand <អម្ពាដកិយត្ថេរស្សាបទានំ ឆដ្ឋំ។>
  text <៧។ សីហាសនិកត្ថេរអបទានំ>
    text <៤២>
      text <បទុមុត្តរស្ស ភគវតោ សព្ពភូតហិតេសិនោ>
      text <បសន្នចិត្តោ សុមនោ សីហាសនមទាសហំ។>
    text <៤៣>
      text <ទេវលោកេ មនុស្សេ វា យត្ថ យត្ថ វសាមហំ>
      text <លភាមិ វិបុលំ ព្យម្ហំ សីហាសនស្សិទំ ផលំ។>
    text <៤៤>
      text <សោណ្ណមយា រូបិមយា លោហិតង្គមយា ពហូ>
      text <មណិមយា ច បល្លង្កា និព្ពត្តន្តិ មមំ សទា។>
    text <៤៥>
      text <ពោធិយា អាសនំ កត្វា ជលជុត្តមនាមិនោ>
      text <ឧច្ចេ កុលេ បជាយាមិ អហោ ធម្មសុធម្មតា។>
    text <៤៦>
      text <សតសហស្សិតោ កប្បេ សីហាសនមកាសហំ>
      text <ទុគ្គតិំ នាភិជានាមិ សីហាសនស្សិទំ ផលំ។>
    text <៤៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា សីហាសនិកោ ថេរោ ឥមា គាថាយោ>
    text <អភាសិត្ថាតិ។>
    stand <សីហាសនិកត្ថេរស្សាបទានំ សត្តមំ។>
  text <៨។ បាទបីឋិយត្ថេរអបទានំ>
    text <៥០>
      text <សុមេធោ នាម សម្ពុទ្ធោ អគ្គោ ការុណិកោ មុនិ>
      text <តារយិត្វា ពហូ សត្តេ និព្ពុតោ សោ មហាយសោ។>
    text <៥១>
      text <សីហាសនស្ស សាមន្តា សុមេធស្ស មហេសិនោ>
      text <បសន្នចិត្តោ សុមនោ បាទបីឋមការយិំ។>
    text <៥២>
      text <កត្វាន កុសលំ កម្មំ សុខបាកំ សុខុទ្រយំ>
      text <បុញ្ញកម្មេន សំយុត្តោ តាវតិំសមគច្ឆហំ។>
    text <៥៣>
      text <តត្ថ មេ វសមានស្ស បុញ្ញកម្មសមង្គិនោ>
      text <បទានិ ឧទ្ធរន្តស្ស សោណ្ណបីឋា ភវន្តិ មេ។>
    text <៥៤>
      text <លាភា តេសំ សុលទ្ធំ វោ យេ លភន្តិ ឧបស្សុតិំ>
      text <និព្ពុតេ ការំ កត្វាន លភន្តិ វិបុលំ សុខំ។>
    text <៥៥>
      text <មយាបិ សុកតំ កម្មំ វាណិជ្ជំ សុប្បយោជិតំ>
      text <បាទបីឋំ ករិត្វាន សោណ្ណបីឋំ លភាមហំ។>
    text <៥៦>
      text <យំ យំ ទិសំ បក្កមាមិ កេនចិ កិច្ចយេនហំ>
      text <សោណ្ណបីឋេ អក្កមាមិ បុញ្ញកម្មស្សិទំ ផលំ។>
    text <៥៧>
      text <តិំសកប្បសហស្សម្ហិ យំ កម្មមករិំ តទា>
      text <ទុគ្គតិំ នាភិជានាមិ បាទបីឋស្សិទំ ផលំ។>
    text <៥៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា បាទបីឋិយោ ថេរោ ឥមា គាថាយោ>
    text <អភាសិត្ថាតិ។>
    stand <បាទបីឋិយត្ថេរស្សាបទានំ អដ្ឋមំ។>
  text <៩។ វេទិការកត្ថេរអបទានំ>
    text <៦១>
      text <បទុមុត្តរស្ស ភគវតោ ពោធិយា បាទបុត្តមេ>
      text <វេទិកំ សុកតំ កត្វា សកំ ចិត្តំ បសាទយិំ។>
    text <៦២>
      text <អតោឡារានិ ភណ្ឌានិ កតានិ អកតានិ ច>
      text <អន្តលិក្ខា បវស្សន្តិ វេទិកាយ ឥទំ ផលំ។>
    text <៦៣>
      text <ឧភតោ ព្យូឡ្ហសង្គាមេ បក្ខន្ទន្តោ ភយានកេ>
      text <ភយភេរវំ ន បស្សាមិ វេទិកាយ ឥទំ ផលំ។>
    text <៦៤>
      text <មម សង្កប្បមញ្ញាយ ព្យម្ហំ និព្ពត្តតេ សុភំ>
      text <សយនានិ មហគ្ឃានិ វេទិកាយ ឥទំ ផលំ។>
    text <៦៥>
      text <សតសហស្សិតោ កប្បេ យំ វេទិកមការយិំ>
      text <ទុគ្គតិំ នាភិជានាមិ វេទិកាយ ឥទំ ផលំ។>
    text <៦៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៦៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា វេទិការកោ ថេរោ ឥមា គាថាយោ>
    text <អភាសិត្ថាតិ។>
    stand <វេទិការកត្ថេរស្សាបទានំ នវមំ។>
  text <១០។ ពោធិឃរទាយកត្ថេរអបទានំ>
    text <៦៩>
      text <សិទ្ធត្ថស្ស ភគវតោ ទ្វិបទិន្ទស្ស តាទិនោ>
      text <បសន្នចិត្តោ សុមនោ ពោធិឃរមការយិំ។>
    text <៧០>
      text <តុសិតំ ឧបបន្នោម្ហិ វសាមិ រតនេ ឃរេ>
      text <ន មេ សីតំ វា ឧណ្ហំ វា វាតោ គត្តេ ន សម្ផុសេ។>
    text <៧១>
      text <បញ្ចសដ្ឋិម្ហិតោ កប្បេ ចក្កវត្តី អហោសហំ>
      text <កាសិកំ នាម នគរំ វិស្សកម្មេន មាបិតំ។>
    text <៧២>
      text <ទសយោជនអាយាមំ អដ្ឋយោជនវិត្ថតំ>
      text <ន តម្ហិ នគរេ អត្ថិ កដ្ឋំ វល្លី ច មត្តិកា។>
    text <៧៣>
      text <តិរិយំ យោជនំ អាសិ អទ្ធយោជនវិត្ថតំ>
      text <មង្គលោ នាម បាសាទោ វិស្សកម្មេន មាបិតោ។>
    text <៧៤>
      text <ចុល្លាសីតិសហស្សានិ ថម្ភា សោណ្ណមយា អហុំ>
      text <មណិមយា ច និយ្យូហា ឆទនំ រូបិយំ អហុ។>
    text <៧៥>
      text <សព្ពសោណ្ណមយំ ឃរំ វិស្សកម្មេន មាបិតំ>
      text <អជ្ឈាវុត្ថំ មយា ឯតំ ឃរទានស្សិទំ ផលំ។>
    text <៧៦>
      text <តេ សព្ពេ អនុភោត្វាន ទេវមានុសកេ ភវេ>
      text <អជ្ឈបត្តោម្ហិ និព្ពានំ សន្តិបទមនុត្តរំ។>
    text <៧៧>
      text <តិំសកប្បសហស្សម្ហិ ពោធិឃរមការយិំ>
      text <ទុគ្គតិំ នាភិជានាមិ ឃរទានស្សិទំ ផលំ។>
    text <៧៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៨០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <វិភីតកី កោលផលី ពិល្លភល្លាតកប្បទោ>
      text <ឧត្តលម្ពដកី ចេវ អាសនី បាទបីឋកោ។>
      text <វេទិកោ ពោធិឃរិកោ គាថាយោ គណិតាបិ ច>
      text <ឯកូនាសីតិកា សព្ពា អស្មិំ វគ្គេ បកិត្តិតា។>
    stand <ឥត្ថំ សុទំ អាយស្មា ពោធិឃរទាយកោ ថេរោ ឥមា គាថាយោ>
    text <អភាសិត្ថាតិ។>
    stand <ពោធិឃរទាយកត្ថេរស្សាបទានំ ទសមំ។>
    stand <វិភីតកវគ្គោ បញ្ចចត្តាលីសមោ។>
    text <តស្សុទ្ទានំ>
