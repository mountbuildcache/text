text <៥២។ ផលទាយកវគ្គោ>
  text <១។ កុរញ្ចិយផលទាយកត្ថេរអបទានំ>
    text <១>
      text <មិគលុទ្ទោ បុរេ អាសិំ វិបិនេ វិចរំ អហំ>
      text <អទ្ទសំ វិរជំ ពុទ្ធំ សព្ពធម្មាន បារគុំ។>
    text <២>
      text <កុរញ្ចិយផលំ គយ្ហ ពុទ្ធសេដ្ឋស្សទាសហំ>
      text <បុញ្ញក្ខេត្តស្ស តាទិនោ បសន្នោ សេហិ បាណិភិ។>
    text <៣>
      text <ឯកតិំសេ ឥតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៤>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៥>
      text <ស្វាគតំ វត មេ អាសិ ពុទ្ធសេដ្ឋស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កុរញ្ចិយផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <កុរញ្ចិយផលទាយកត្ថេរស្សាបទានំ បឋមំ។>
  text <២។ កបិត្ថផលទាយកត្ថេរអបទានំ>
    text <៧>
      text <សុវណ្ណវណ្ណំ សម្ពុទ្ធំ អាហុតីនំ បដិគ្គហំ>
      text <រថិយំ បដិបជ្ជន្តំ កបិត្ថំ អទទិំ ផលំ។>
    text <៨>
      text <ឯកនវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កបិត្ថផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <កបិត្ថផលទាយកត្ថេរស្សាបទានំ ទុតិយំ។>
  text <៣។ កោសម្ពផលិយត្ថេរអបទានំ>
    text <១២>
      text <កកុធំ វិលសន្តំវ ទេវទេវំ នរាសភំ>
      text <រថិយំ បដិបជ្ជន្តំ កោសម្ពំ អទទិំ តទា។>
    text <១៣>
      text <ឯកតិំសេ ឥតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <១៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កោសម្ពផលិយោ ថេរោ ឥមា គាថាយោ>
    text <អភាសិត្ថាតិ។>
    stand <កោសម្ពផលិយត្ថេរស្សាបទានំ តតិយំ។>
  text <៤។ កេតកបុប្ផិយត្ថេរអបទានំ>
    text <១៧>
      text <វិនតានទិយា តីរេ វិហាសិ បុរិសុត្តមោ>
      text <អទ្ទសំ វិរជំ ពុទ្ធំ ឯកគ្គំ សុសមាហិតំ។>
    text <១៨>
      text <មធុគន្ធស្ស បុប្ផេន កេតកស្ស អហំ តទា>
      text <បសន្នចិត្តោ សុមនោ ពុទ្ធសេដ្ឋមបូជយិំ។>
    text <១៩>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កេតកបុប្ផិយោ ថេរោ ឥមា គាថាយោ>
    text <អភាសិត្ថាតិ។>
    stand <កេតកបុប្ផិយត្ថេរស្សាបទានំ ចតុត្ថំ។>
  text <៥។ នាគបុប្ផិយត្ថេរអបទានំ>
    text <២៣>
      text <សុវណ្ណវណ្ណំ សម្ពុទ្ធំ អាហុតីនំ បដិគ្គហំ>
      text <រថិយំ បដិបជ្ជន្តំ នាគបុប្ផំ អបូជយិំ។>
    text <២៤>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា នាគបុប្ផិយោ ថេរោ ឥមា គាថាយោ>
    text <អភាសិត្ថាតិ។>
    stand <នាគបុប្ផិយត្ថេរស្សាបទានំ បញ្ចមំ។>
  text <៦។ អជ្ជុនបុប្ផិយត្ថេរអបទានំ>
    text <២៨>
      text <ចន្ទភាគានទីតីរេ អហោសិំ កិន្នរោ តទា>
      text <អទ្ទសំ វិរជំ ពុទ្ធំ សយម្ភុំ អបរាជិតំ។>
    text <២៩>
      text <បសន្នចិត្តោ សុមនោ វេទជាតោ កតញ្ជលី>
      text <គហេត្វា អជ្ជុនំ បុប្ផំ សយម្ភុំ អភិបូជយិំ។>
    text <៣០>
      text <តេន កម្មេន សុកតេន ចេតនាបណិធីហិ ច>
      text <ជហិត្វា កិន្នរំ ទេហំ តាវតិំសមគច្ឆហំ។>
    text <៣១>
      text <ឆត្តិំសក្ខត្តុំ ទេវិន្ទោ ទេវរជ្ជមការយិំ>
      text <ទសក្ខត្តុំ ចក្កវត្តី មហារជ្ជមការយិំ។>
    text <៣២>
      text <បទេសរជ្ជំ វិបុលំ គណនាតោ អសង្ខិយំ>
      text <សុខេត្តេ វប្បិតំ ពីជំ សយម្ភុម្ហិ អហោ មម។>
    text <៣៣>
      text <កុសលំ វិជ្ជតេ មយ្ហំ បព្ពជិំ អនគារិយំ>
      text <បូជារហោ អហំ អជ្ជ សក្យបុត្តស្ស សាសនេ។>
    text <៣៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អជ្ជុនបុប្ផិយោ ថេរោ ឥមា គាថាយោ>
    text <អភាសិត្ថាតិ។>
    stand <អជ្ជុនបុប្ផិយត្ថេរស្សាបទានំ ឆដ្ឋំ។>
  text <៧។ កុដជបុប្ផិយត្ថេរអបទានំ>
    text <៣៧>
      text <ហិមវន្តស្សាវិទូរេ វសលោ នាម បព្ពតោ>
      text <ពុទ្ធោ សុទស្សនោ នាម វសតេ បព្ពតន្តរេ។>
    text <៣៨>
      text <បុប្ផំ ហេមវន្តំ គយ្ហ វេហាសំ អគមាសហំ>
      text <តត្ថទ្ទសាសិំ សម្ពុទ្ធំ ឱឃតិណ្ណមនាសវំ។>
    text <៣៩>
      text <បុប្ផំ កុដជមាទាយ សិរេ កត្វាន អញ្ជលិំ>
      text <ពុទ្ធស្ស អភិរោបេសិំ សយម្ភុស្ស មហេសិនោ។>
    text <៤០>
      text <ឯកតិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កុដជបុប្ផិយោ ថេរោ ឥមា គាថាយោ>
    text <អភាសិត្ថាតិ។>
    stand <កុដជបុប្ផិយត្ថេរស្សាបទានំ សត្តមំ។>
  text <៨។ ឃោសសញ្ញកត្ថេរអបទានំ>
    text <៤៤>
      text <មិគលុទ្ទោ បុរេ អាសិំ អរញ្ញេ វិបិនេ អហំ>
      text <អទ្ទសំ វិរជំ ពុទ្ធំ ទេវសង្ឃបុរក្ខតំ។>
    text <៤៥>
      text <ចតុសច្ចំ បកាសេន្តំ ទេសេន្តំ អមតំ បទំ>
      text <អស្សោសិំ មធុរំ ធម្មំ សិខិនោ លោកពន្ធុនោ។>
    text <៤៦>
      text <ឃោសេ ចិត្តំ បសាទេសិំ អសមប្បដិបុគ្គលេ>
      text <តត្ថ ចិត្តំ បសាទេត្វា ឧត្តរិំ ទុត្តរំ ភវំ។>
    text <៤៧>
      text <ឯកតិំសេ ឥតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ឃោសសញ្ញាយិទំ ផលំ។>
    text <៤៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឃោសសញ្ញកោ ថេរោ ឥមា គាថាយោ>
    text <អភាសិត្ថាតិ។>
    stand <ឃោសសញ្ញកត្ថេរស្សាបទានំ អដ្ឋមំ។>
  text <៩។ សព្ពផលទាយកត្ថេរអបទានំ>
    text <៥១>
      text <វរុណោ នាម នាមេន ព្រាហ្មណោ មន្តបារគូ>
      text <ឆឌ្ឌេត្វា ទសបុត្តានិ វនមជ្ឈោគហិំ តទា។>
    text <៥២>
      text <អស្សមំ សុកតំ កត្វា សុវិភត្តំ មនោរមំ>
      text <បណ្ណសាលំ ករិត្វាន វសាមិ វិបិនេ អហំ។>
    text <៥៣>
      text <បទុមុត្តរោ លោកវិទូ អាហុតីនំ បដិគ្គហោ>
      text <មមុទ្ធរិតុកាមោ សោ អាគច្ឆិ មម អស្សមំ។>
    text <៥៤>
      text <យាវតា វនសណ្ឌម្ហិ ឱភាសោ វិបុលោ អហុ>
      text <ពុទ្ធស្ស អានុភាវេន បជ្ជលី វិបិនំ តទា។>
    text <៥៥>
      text <ទិស្វាន តំ បាដិហីរំ ពុទ្ធសេដ្ឋស្ស តាទិនោ>
      text <បត្តបុដំ គហេត្វាន ផលេន បូជយិំ អហំ។>
    text <៥៦>
      text <ឧបគន្ត្វាន សម្ពុទ្ធំ សហខារិមទាសហំ>
      text <អនុកម្បាយ មេ ពុទ្ធោ ឥទំ វចនមព្រវិ។>
    text <៥៧>
      text <ខារិភារំ គហេត្វាន បច្ឆតោ ឯហិ មេ តុវំ>
      text <បរិភុត្តេ ច សង្ឃម្ហិ បុញ្ញំ តវ ភវិស្សតិ។>
    text <៥៨>
      text <បុដកន្តំ គហេត្វាន ភិក្ខុសង្ឃស្សទាសហំ>
      text <តត្ថ ចិត្តំ បសាទេត្វា តុសិតំ ឧបបជ្ជហំ។>
    text <៥៩>
      text <តត្ថ ទិព្ពេហិ នច្ចេហិ គីតេហិ វាទិតេហិ ច>
      text <បុញ្ញកម្មេន សំយុត្តំ អនុភោមិ សទា សុខំ។>
    text <៦០>
      text <យំ យំ យោនុបបជ្ជាមិ ទេវត្តំ អថ មានុសំ>
      text <ភោគេ មេ ឩនតា នត្ថិ ផលទានស្សិទំ ផលំ។>
    text <៦១>
      text <យាវតា ចតុរោ ទីបា សសមុទ្ទា សបព្ពតា>
      text <ផលំ ពុទ្ធស្ស ទត្វាន ឥស្សរំ ការយាមហំ។>
    text <៦២>
      text <យាវតា មេ បក្ខិគណា អាកាសេ ឧប្បតន្តិ ចេ>
      text <តេបិ មំ វសមន្វេន្តិ ផលទានស្សិទំ ផលំ។>
    text <៦៣>
      text <យាវតា វនសណ្ឌម្ហិ យក្ខា ភូតា ច រក្ខសា>
      text <កុម្ភណ្ឌា គរុឡា ចាបិ បារិចរិយំ ឧបេន្តិ មេ។>
    text <៦៤>
      text <កុម្ភា សោណា មធុការា ឌំសា ច មកសា ឧភោ>
      text <តេបិ មំ វសមន្វេន្តិ ផលទានស្សិទំ ផលំ។>
    text <៦៥>
      text <សុបណ្ណា នាម សកុណា បក្ខិជាតា មហព្ពលា>
      text <តេបិ មំ សរណំ យន្តិ ផលទានស្សិទំ ផលំ។>
    text <៦៦>
      text <យេបិ ទីឃាយុកា នាគា ឥទ្ធិមន្តោ មហាយសា>
      text <តេបិ មំ វសមន្វេន្តិ ផលទានស្សិទំ ផលំ។>
    text <៦៧>
      text <សីហា ព្យគ្ឃា ច ទីបី ច អច្ឆកោកតរច្ឆកា>
      text <តេបិ មំ វសមន្វេន្តិ ផលទានស្សិទំ ផលំ។>
    text <៦៨>
      text <ឱសធីតិណវាសី ច យេ ច អាកាសវាសិនោ>
      text <សព្ពេ មំ សរណំ យន្តិ ផលទានស្សិទំ ផលំ។>
    text <៦៩>
      text <សុទុទ្ទសំ សុនិបុណំ គម្ភីរំ សុប្បកាសិតំ>
      text <ផស្សយិត្វា វិហរាមិ ផលទានស្សិទំ ផលំ។>
    text <៧០>
      text <វិមោក្ខេ អដ្ឋ ផុសិត្វា វិហរាមិ អនាសវោ>
      text <អាតាបី និបកោ ចាហំ ផលទានស្សិទំ ផលំ។>
    text <៧១>
      text <យេ ផលដ្ឋា ពុទ្ធបុត្តា ខីណទោសា មហាយសា>
      text <អហមញ្ញតរោ តេសំ ផលទានស្សិទំ ផលំ។>
    text <៧២>
      text <អភិញ្ញាបារមិំ គន្ត្វា សុក្កមូលេន ចោទិតោ>
      text <សព្ពាសវេ បរិញ្ញាយ វិហរាមិ អនាសវោ។>
    text <៧៣>
      text <តេវិជ្ជា ឥទ្ធិបត្តា ច ពុទ្ធបុត្តា មហាយសា>
      text <ទិព្ពសោតសមាបន្នា តេសំ អញ្ញតរោ អហំ។>
    text <៧៤>
      text <សតសហស្សិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៧៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា សព្ពផលទាយកោ ថេរោ ឥមា គាថាយោ>
    text <អភាសិត្ថាតិ។>
    stand <សព្ពផលទាយកត្ថេរស្សាបទានំ នវមំ។>
  text <១០។ បទុមធារិកត្ថេរអបទានំ>
    text <៧៨>
      text <ហិមវន្តស្សាវិទូរេ រោមសោ នាម បព្ពតោ>
      text <ពុទ្ធោបិ សម្ភវោ នាម អព្ភោកាសេ វសី តទា។>
    text <៧៩>
      text <ភវនា និក្ខមិត្វាន បទុមំ ធារយិំ អហំ>
      text <ឯកាហំ ធារយិត្វាន ភវនំ បុនរាគមិំ។>
    text <៨០>
      text <ឯកតិំសេ ឥតោ កប្បេ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៨១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៨២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៨៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <កុរញ្ចិយំ កបិត្ថញ្ច កោសម្ពមថ កេតកំ>
      text <នាគបុប្ផជ្ជុនញ្ចេវ កុដជី ឃោសសញ្ញកោ។>
      text <ថេរោ ច សព្ពផលទោ តថា បទុមធារិកោ>
      text <អសីតិ ចេត្ថ គាថាយោ តិស្សោ គាថា តទុត្តរិ។>
    stand <ឥត្ថំ សុទំ អាយស្មា បទុមធារិកោ ថេរោ ឥមា គាថាយោ>
    text <អភាសិត្ថាតិ។>
    stand <បទុមធារិកត្ថេរស្សាបទានំ ទសមំ។>
    stand <ផលទាយកវគ្គោ ទ្វេបញ្ញាសមោ។>
    text <តស្សុទ្ទានំ>
