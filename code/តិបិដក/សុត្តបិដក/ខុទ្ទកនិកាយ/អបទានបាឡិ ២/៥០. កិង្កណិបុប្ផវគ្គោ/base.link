text <៥០។ កិង្កណិបុប្ផវគ្គោ>
  text <១។ តិកិង្កណិបុប្ផិយត្ថេរអបទានំ>
    text <១>
      text <កណិការំវ ជោតន្តំ និសិន្នំ បព្ពតន្តរេ>
      text <អទ្ទសំ វិរជំ ពុទ្ធំ វិបស្សិំ លោកនាយកំ។>
    text <២>
      text <តីណិ កិង្កណិបុប្ផានិ បគ្គយ្ហ អភិរោបយិំ>
      text <សម្ពុទ្ធមភិបូជេត្វា គច្ឆាមិ ទក្ខិណាមុខោ។>
    text <៣>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៤>
      text <ឯកនវុតិតោ កប្បេ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៥>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៦>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៧>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា តិកិង្កណិបុប្ផិយោ ថេរោ ឥមា>
    text <គាថាយោ អភាសិត្ថាតិ។>
    stand <តិកិង្កណិបុប្ផិយត្ថេរស្សាបទានំ បឋមំ។>
  text <២។ បំសុកូលបូជកត្ថេរអបទានំ>
    text <៨>
      text <ហិមវន្តស្សាវិទូរេ ឧទង្គណោ នាម បព្ពតោ>
      text <តត្ថទ្ទសំ បំសុកូលំ ទុមគ្គម្ហិ វិលម្ពិតំ។>
    text <៩>
      text <តីណិ កិង្កណិបុប្ផានិ ឱចិនិត្វានហំ តទា>
      text <ហដ្ឋោ ហដ្ឋេន ចិត្តេន បំសុកូលមបូជយិំ។>
    text <១០>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១១>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បូជិត្វា អរហទ្ធជំ។>
    text <១២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា បំសុកូលបូជកោ ថេរោ ឥមា គាថាយោ>
    text <អភាសិត្ថាតិ។>
    stand <បំសុកូលបូជកត្ថេរស្សាបទានំ ទុតិយំ។>
  text <៣។ កោរណ្ឌបុប្ផិយត្ថេរអបទានំ>
    text <១៥>
      text <វនកម្មិកោ បុរេ អាសិំ បិតុមាតុមតេនហំ>
      text <បសុមារេន ជីវាមិ កុសលំ មេ ន វិជ្ជតិ។>
    text <១៦>
      text <មម អាសយសាមន្តា តិស្សោ លោកគ្គនាយកោ>
      text <បទានិ តីណិ ទស្សេសិ អនុកម្បាយ ចក្ខុមា។>
    text <១៧>
      text <អក្កន្តេ ច បទេ ទិស្វា តិស្សនាមស្ស សត្ថុនោ>
      text <ហដ្ឋោ ហដ្ឋេន ចិត្តេន បទេ ចិត្តំ បសាទយិំ។>
    text <១៨>
      text <កោរណ្ឌំ បុប្ផិតំ ទិស្វា បាទបំ ធរណីរុហំ>
      text <សកោសកំ គហេត្វាន បទសេដ្ឋមបូជយិំ។>
    text <១៩>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <២០>
      text <យំ យំ យោនុបបជ្ជាមិ ទេវត្តំ អថ មានុសំ>
      text <កោរណ្ឌកឆវិ ហោមិ សុប្បភាសោ ភវាមហំ។>
    text <២១>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បទបូជាយិទំ ផលំ។>
    text <២២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កោរណ្ឌបុប្ផិយោ ថេរោ ឥមា គាថាយោ>
    text <អភាសិត្ថាតិ។>
    stand <កោរណ្ឌបុប្ផិយត្ថេរស្សាបទានំ តតិយំ។>
  text <៤។ កិំសុកបុប្ផិយត្ថេរអបទានំ>
    text <២៥>
      text <កិំសុកំ បុប្ផិតំ ទិស្វា បគ្គហេត្វាន អញ្ជលិំ>
      text <ពុទ្ធសេដ្ឋំ សរិត្វាន អាកាសេ អភិបូជយិំ។>
    text <២៦>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <២៧>
      text <ឯកតិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កិំសុកបុប្ផិយោ ថេរោ ឥមា គាថាយោ>
    text <អភាសិត្ថាតិ។>
    stand <កិំសុកបុប្ផិយត្ថេរស្សាបទានំ ចតុត្ថំ។>
  text <៥។ ឧបឌ្ឍទុស្សទាយកត្ថេរអបទានំ>
    text <៣១>
      text <បទុមុត្តរភគវតោ សុជាតោ នាម សាវកោ>
      text <បំសុកូលំ គវេសន្តោ សង្ការេ ចរតេ តទា។>
    text <៣២>
      text <នគរេ ហំសវតិយា បរេសំ ភតកោ អហំ>
      text <ឧបឌ្ឍទុស្សំ ទត្វាន សិរសា អភិវាទយិំ។>
    text <៣៣>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៣៤>
      text <តេត្តិំសក្ខត្តុំ ទេវិន្ទោ ទេវរជ្ជមការយិំ>
      text <សត្តសត្តតិក្ខត្តុញ្ច ចក្កវត្តី អហោសហំ។>
    text <៣៥>
      text <បទេសរជ្ជំ វិបុលំ គណនាតោ អសង្ខិយំ>
      text <ឧបឌ្ឍទុស្សទានេន មោទាមិ អកុតោភយោ។>
    text <៣៦>
      text <ឥច្ឆមានោ ចហំ អជ្ជ សកាននំ សបព្ពតំ>
      text <ខោមទុស្សេហិ ឆាទេយ្យំ អឌ្ឍទុស្សស្សិទំ ផលំ។>
    text <៣៧>
      text <សតសហស្សិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ អឌ្ឍទុស្សស្សិទំ ផលំ។>
    text <៣៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧបឌ្ឍទុស្សទាយកោ ថេរោ ឥមា>
    text <គាថាយោ អភាសិត្ថាតិ។>
    stand <ឧបឌ្ឍទុស្សទាយកត្ថេរស្សាបទានំ បញ្ចមំ។>
  text <៦។ ឃតមណ្ឌទាយកត្ថេរអបទានំ>
    text <៤១>
      text <សុចិន្តិតំ ភគវន្តំ លោកជេដ្ឋំ នរាសភំ>
      text <ឧបវិដ្ឋំ មហារញ្ញំ វាតាពាធេន បីឡិតំ។>
    text <៤២>
      text <ទិស្វា ចិត្តំ បសាទេត្វា ឃតមណ្ឌមុបានយិំ>
      text <កតត្តា អាចិតត្តា ច គង្គា ភាគីរថី អយំ។>
    text <៤៣>
      text <មហាសមុទ្ទា ចត្តារោ ឃតំ សម្បជ្ជរេ មម>
      text <អយញ្ច បថវី ឃោរា អប្បមាណា អសង្ខិយា។>
    text <៤៤>
      text <មម សង្កប្បមញ្ញាយ ភវតេ មធុសក្ករា>
      text <ចាតុទ្ទីបា ឥមេ រុក្ខា បាទបា ធរណីរុហា។>
    text <៤៥>
      text <មម សង្កប្បមញ្ញាយ កប្បរុក្ខា ភវន្តិ តេ>
      text <បញ្ញាសក្ខត្តុំ ទេវិន្ទោ ទេវរជ្ជមការយិំ។>
    text <៤៦>
      text <ឯកបញ្ញាសក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <៤៧>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ ឃតមណ្ឌស្សិទំ ផលំ។>
    text <៤៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឃតមណ្ឌទាយកោ ថេរោ ឥមា គាថាយោ>
    text <អភាសិត្ថាតិ។>
    stand <ឃតមណ្ឌទាយកត្ថេរស្សាបទានំ ឆដ្ឋំ។>
  text <៧។ ឧទកទាយកត្ថេរអបទានំ>
    text <៥១>
      text <បទុមុត្តរពុទ្ធស្ស ភិក្ខុសង្ឃេ អនុត្តរេ>
      text <បសន្នចិត្តោ សុមនោ បានីឃដមបូរយិំ។>
    text <៥២>
      text <បព្ពតគ្គេ ទុមគ្គេ វា អាកាសេ វាថ ភូមិយំ>
      text <យទា បានីយមិច្ឆាមិ ខិប្បំ និព្ពត្តតេ មម។>
    text <៥៣>
      text <សតសហស្សិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ ទកទានស្សិទំ ផលំ។>
    text <៥៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧទកទាយកោ ថេរោ ឥមា គាថាយោ>
    text <អភាសិត្ថាតិ។>
    stand <ឧទកទាយកត្ថេរស្សាបទានំ សត្តមំ។>
  text <៨។ បុលិនថូបិយត្ថេរអបទានំ>
    text <៥៧>
      text <ហិមវន្តស្សាវិទូរេ យមកោ នាម បព្ពតោ>
      text <អស្សមោ សុកតោ មយ្ហំ បណ្ណសាលា សុមាបិតា។>
    text <៥៨>
      text <នារទោ នាម នាមេន ជដិលោ ឧគ្គតាបនោ>
      text <ចតុទ្ទសសហស្សានិ សិស្សា បរិចរន្តិ មំ។>
    text <៥៩>
      text <បដិសល្លីនកោ សន្តោ ឯវំ ចិន្តេសហំ តទា>
      text <សព្ពោ ជនោ មំ បូជេតិ នាហំ បូជេមិ កិញ្ចនំ។>
    text <៦០>
      text <ន មេ ឱវាទកោ អត្ថិ វត្តា កោចិ ន វិជ្ជតិ>
      text <អនាចរិយុបជ្ឈាយោ វនេ វាសំ ឧបេមហំ។>
    text <៦១>
      text <ឧបាសមានោ យមហំ គរុចិត្តំ ឧបដ្ឋហេ>
      text <សោ មេ អាចរិយោ នត្ថិ វនវាសោ និរត្ថកោ។>
    text <៦២>
      text <អាយាគំ មេ គវេសិស្សំ គរុំ ភាវនិយំ តថា>
      text <សាវស្សយោ វសិស្សាមិ ន កោចិ គរហិស្សតិ។>
    text <៦៣>
      text <ឧត្តានកូលា នទិកា សុបតិត្ថា មនោរមា>
      text <សំសុទ្ធបុលិនាកិណ្ណា អវិទូរេ មមស្សមំ។>
    text <៦៤>
      text <នទិំ អមរិកំ នាម ឧបគន្ត្វានហំ តទា>
      text <សំវឌ្ឍយិត្វា បុលិនំ អកំ បុលិនចេតិយំ។>
    text <៦៥>
      text <យេ តេ អហេសុំ សម្ពុទ្ធា ភវន្តករណា មុនី>
      text <តេសំ ឯតាទិសោ ថូបោ តំ និមិត្តំ ករោមហំ។>
    text <៦៦>
      text <ករិត្វា បុលិនំ ថូបំ សោវណ្ណំ មាបយិំ អហំ>
      text <សោណ្ណកិង្កណិបុប្ផានិ សហស្សេ តីណិ បូជយិំ។>
    text <៦៧>
      text <សាយបាតំ នមស្សាមិ វេទជាតោ កតញ្ជលី>
      text <សម្មុខា វិយ សម្ពុទ្ធំ វន្ទិំ បុលិនចេតិយំ។>
    text <៦៨>
      text <យទា កិលេសា ជាយន្តិ វិតក្កា គេហនិស្សិតា>
      text <សរាមិ សុកតំ ថូបំ បច្ចវេក្ខាមិ តាវទេ។>
    text <៦៩>
      text <ឧបនិស្សាយ វិហរំ សត្ថវាហំ វិនាយកំ>
      text <កិលេសេ សំវសេយ្យាសិ ន យុត្តំ តវ មារិស។>
    text <៧០>
      text <សហ អាវជ្ជិតេ ថូបេ គារវំ ហោតិ មេ តទា>
      text <កុវិតក្កេ វិនោទេសិំ នាគោ តុត្តដ្ដិតោ យថា។>
    text <៧១>
      text <ឯវំ វិហរមានំ មំ មច្ចុរាជាភិមទ្ទថ>
      text <តត្ថ កាលង្កតោ សន្តោ ព្រហ្មលោកមគច្ឆហំ។>
    text <៧២>
      text <យាវតាយុំ វសិត្វាន តិទិវេ ឧបបជ្ជហំ>
      text <អសីតិក្ខត្តុំ ទេវិន្ទោ ទេវរជ្ជមការយិំ។>
    text <៧៣>
      text <សតានំ តីណិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <៧៤>
      text <សោណ្ណកិង្កណិបុប្ផានំ វិបាកំ អនុភោមហំ>
      text <ធាតីសតសហស្សានិ បរិវារេន្តិ មំ ភវេ។>
    text <៧៥>
      text <ថូបស្ស បរិចិណ្ណត្តា រជោជល្លំ ន លិម្បតិ>
      text <គត្តេ សេទា ន មុច្ចន្តិ សុប្បភាសោ ភវាមហំ។>
    text <៧៦>
      text <អហោ មេ សុកតោ ថូបោ សុទិដ្ឋាមរិកា នទី>
      text <ថូបំ កត្វាន បុលិនំ បត្តោម្ហិ អចលំ បទំ។>
    text <៧៧>
      text <កុសលំ កត្តុកាមេន ជន្តុនា សារគាហិនា>
      text <នត្ថិ ខេត្តំ អខេត្តំ វា បដិបត្តីវ សាធកា។>
    text <៧៨>
      text <យថាបិ ពលវា បោសោ អណ្ណវំ តរិតុស្សហេ>
      text <បរិត្តំ កដ្ឋមាទាយ បក្ខន្ទេយ្យ មហាសរំ។>
    text <៧៩>
      text <ឥមាហំ កដ្ឋំ និស្សាយ តរិស្សាមិ មហោទធិំ>
      text <ឧស្សាហេន វីរិយេន តរេយ្យ ឧទធិំ នរោ។>
    text <៨០>
      text <តថេវ មេ កតំ កម្មំ បរិត្តំ ថោកកញ្ច យំ>
      text <តំ កម្មំ ឧបនិស្សាយ សំសារំ សមតិក្កមិំ។>
    text <៨១>
      text <បច្ឆិមេ ភវេ សម្បត្តេ សុក្កមូលេន ចោទិតោ>
      text <សាវត្ថិយំ បុរេ ជាតោ មហាសាលេ សុអឌ្ឍកេ។>
    text <៨២>
      text <សទ្ធា មាតា បិតា មយ្ហំ ពុទ្ធស្ស សរណំ គតា>
      text <ឧភោ ទិដ្ឋបទា ឯតេ អនុវត្តន្តិ សាសនំ។>
    text <៨៣>
      text <ពោធិបបដិកំ គយ្ហ សោណ្ណថូបមការយុំ>
      text <សាយបាតំ នមស្សន្តិ សក្យបុត្តស្ស សម្មុខា។>
    text <៨៤>
      text <ឧបោសថម្ហិ ទិវសេ សោណ្ណថូបំ វិនីហរុំ>
      text <ពុទ្ធស្ស វណ្ណំ កិត្តេន្តា តិយាមំ វីតិនាមយុំ។>
    text <៨៥>
      text <សហ ទិស្វានហំ ថូបំ សរិំ បុលិនចេតិយំ>
      text <ឯកាសនេ និសីទិត្វា អរហត្តមបាបុណិំ។>
    stand <ទ្វាវីសតិមំ ភាណវារំ។>
    text <៨៦>
      text <គវេសមានោ តំ វីរំ ធម្មសេនាបតិទ្ទសំ>
      text <អគារា និក្ខមិត្វាន បព្ពជិំ តស្ស សន្តិកេ។>
    text <៨៧>
      text <ជាតិយា សត្តវស្សេន អរហត្តមបាបុណិំ>
      text <ឧបសម្បាទយី ពុទ្ធោ គុណមញ្ញាយ ចក្ខុមា។>
    text <៨៨>
      text <ទារកេនេវ សន្តេន កិរិយំ និដ្ឋិតំ មយា>
      text <កតំ មេ ករណីយជ្ជ សក្យបុត្តស្ស សាសនេ។>
    text <៨៩>
      text <សព្ពវេរភយាតីតោ សព្ពសង្គាតិគោ ឥសិ>
      text <សាវកោ តេ មហាវីរ សោណ្ណថូបស្សិទំ ផលំ។>
    text <៩០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៩១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា បុលិនថូបិយោ ថេរោ ឥមា គាថាយោ>
    text <អភាសិត្ថាតិ។>
    stand <បុលិនថូបិយត្ថេរស្សាបទានំ អដ្ឋមំ។>
  text <៩។ នឡកុដិទាយកត្ថេរអបទានំ>
    text <៩៣>
      text <ហិមវន្តស្សាវិទូរេ ហារិតោ នាម បព្ពតោ>
      text <សយម្ភូ នារទោ នាម រុក្ខមូលេ វសី តទា។>
    text <៩៤>
      text <នឡាគារំ ករិត្វាន តិណេន ឆាទយិំ អហំ>
      text <ចង្កមំ សោធយិត្វាន សយម្ភុស្ស អទាសហំ។>
    text <៩៥>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៩៦>
      text <តត្ថ មេ សុកតំ ព្យម្ហំ នឡកុដិកនិម្មិតំ>
      text <សដ្ឋិយោជនមុព្ពេធំ តិំសយោជនវិត្ថតំ។>
    text <៩៧>
      text <ចតុទ្ទសេសុ កប្បេសុ ទេវលោកេ រមិំ អហំ>
      text <ឯកសត្តតិក្ខត្តុញ្ច ទេវរជ្ជមការយិំ។>
    text <៩៨>
      text <ចតុតិំសតិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <៩៩>
      text <ធម្មបាសាទមារុយ្ហ សព្ពាការវរូបមំ>
      text <យទិច្ឆកាហំ វិហរេ សក្យបុត្តស្ស សាសនេ។>
    text <១០០>
      text <ឯកតិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ នឡកុដិយិទំ ផលំ។>
    text <១០១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១០២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១០៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា នឡកុដិទាយកោ ថេរោ ឥមា គាថាយោ>
    text <អភាសិត្ថាតិ។>
    stand <នឡកុដិទាយកត្ថេរស្សាបទានំ នវមំ។>
  text <១០។ បិយាលផលទាយកត្ថេរអបទានំ>
    text <១០៤>
      text <មិគលុទ្ទោ បុរេ អាសិំ វិបិនេ វិចរំ តទា>
      text <អទ្ទសំ វិរជំ ពុទ្ធំ សព្ពធម្មាន បារគុំ។>
    text <១០៥>
      text <បិយាលផលមាទាយ ពុទ្ធសេដ្ឋស្សទាសហំ>
      text <បុញ្ញក្ខេត្តស្ស វីរស្ស បសន្នោ សេហិ បាណិភិ។>
    text <១០៦>
      text <ឯកតិំសេ ឥតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <១០៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១០៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១០៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <កិង្កណី បំសុកូលញ្ច កោរណ្ឌមថ កិំសុកំ>
      text <ឧបឌ្ឍទុស្សី ឃតទោ ឧទកំ ថូបការកោ។>
      text <នឡការី ច នវមោ បិយាលផលទាយកោ>
      text <សតមេកញ្ច គាថានំ នវកញ្ច តទុត្តរិ។>
      text <មេត្តេយ្យវគ្គោ ភទ្ទាលិ សកិំសម្មជ្ជកោបិ ច>
      text <ឯកវិហារី វិភីតកី ជគតី សាលបុប្ផិយោ។>
      text <នឡាគារំ បំសុកូលំ កិង្កណិបុប្ផិយោ តថា>
      text <អសីតិ ទ្វេ ច គាថាយោ ចតុទ្ទសសតានិ ច។>
    stand <ឥត្ថំ សុទំ អាយស្មា បិយាលផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <បិយាលផលទាយកត្ថេរស្សាបទានំ ទសមំ។>
    stand <កិង្កណិបុប្ផវគ្គោ បញ្ញាសមោ។>
    text <តស្សុទ្ទានំ>
    text <អថ វគ្គុទ្ទានំ>
    stand <មេត្តេយ្យវគ្គទសកំ។>
    stand <បញ្ចមសតកំ សមត្តំ។>
