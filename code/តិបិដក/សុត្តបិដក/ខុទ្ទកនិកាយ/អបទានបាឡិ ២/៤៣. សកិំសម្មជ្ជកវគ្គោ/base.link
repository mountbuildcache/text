text <៤៣។ សកិំសម្មជ្ជកវគ្គោ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
  text <ទុតិយោ ភាគោ>
    text <១។ សកិំសម្មជ្ជកត្ថេរអបទានំ>
      text <១>
        text <វិបស្សិនោ ភគវតោ បាដលិំ ពោធិមុត្តមំ>
        text <ទិស្វាវ តំ បាទបគ្គំ តត្ថ ចិត្តំ បសាទយិំ។>
      text <២>
        text <សម្មជ្ជនិំ គហេត្វាន ពោធិំ សម្មជ្ជិ តាវទេ>
        text <សម្មជ្ជិត្វាន តំ ពោធិំ អវន្ទិំ បាដលិំ អហំ។>
      text <៣>
        text <តត្ថ ចិត្តំ បសាទេត្វា សិរេ កត្វាន អញ្ជលិំ>
        text <នមស្សមានោ តំ ពោធិំ គញ្ឆិំ បដិកុដិំ អហំ។>
      text <៤>
        text <តាទិមគ្គេន គច្ឆាមិ សរន្តោ ពោធិមុត្តមំ>
        text <អជគរោ មំ បីឡេសិ ឃោររូបោ មហព្ពលោ។>
      text <៥>
        text <អាសន្នេ មេ កតំ កម្មំ ផលេន តោសយី មមំ>
        text <កឡេវរំ មេ គិលតិ ទេវលោកេ រមាមហំ។>
      text <៦>
        text <អនាវិលំ មម ចិត្តំ វិសុទ្ធំ បណ្ឌរំ សទា>
        text <សោកសល្លំ ន ជានាមិ ចិត្តសន្តាបនំ មម។>
      text <៧>
        text <កុដ្ឋំ គណ្ឌោ កិលាសោ ច អបមារោ វិតច្ឆិកា>
        text <ទទ្ទុ កណ្ឌុ ច មេ នត្ថិ ផលំ សម្មជ្ជនាយិទំ។>
      text <៨>
        text <សោកោ ច បរិទេវោ ច ហទយេ មេ ន វិជ្ជតិ>
        text <អភន្តំ ឧជុកំ ចិត្តំ ផលំ សម្មជ្ជនាយិទំ។>
      text <៩>
        text <សមាធីសុ ន មជ្ជាមិ វិសទំ ហោតិ មានសំ>
        text <យំ យំ សមាធិមិច្ឆាមិ សោ សោ សម្បជ្ជតេ មមំ។>
      text <១០>
        text <រជនីយេ ន រជ្ជាមិ អថោ ទុស្សនិយេសុ ច>
        text <មោហនីយេ ន មុយ្ហាមិ ផលំ សម្មជ្ជនាយិទំ។>
      text <១១>
        text <ឯកនវុតិតោ កប្បេ យំ កម្មមករិំ តទា>
        text <ទុគ្គតិំ នាភិជានាមិ ផលំ សម្មជ្ជនាយិទំ។>
      text <១២>
        text <កិលេសា ឈាបិតា មយ្ហំ ភវា សព្ពេ សមូហតា>
        text <នាគោវ ពន្ធនំ ឆេត្វា វិហរាមិ អនាសវោ។>
      text <១៣>
        text <ស្វាគតំ វត មេ អាសិ មម ពុទ្ធស្ស សន្តិកេ>
        text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
      text <១៤>
        text <បដិសម្ភិទា ចតស្សោ វិមោក្ខាបិ ច អដ្ឋិមេ>
        text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
      stand <ឥត្ថំ សុទំ អាយស្មា សកិំសម្មជ្ជកោ ថេរោ ឥមា គាថាយោ>
      text <អភាសិត្ថាតិ។>
      stand <សកិំសម្មជ្ជកត្ថេរស្សាបទានំ បឋមំ។>
    text <២។ ឯកទុស្សទាយកត្ថេរអបទានំ>
      text <១៥>
        text <នគរេ ហំសវតិយា អហោសិំ តិណហារកោ>
        text <តិណហារេន ជីវាមិ តេន បោសេមិ ទារកេ។>
      text <១៦>
        text <បទុមុត្តរោ នាម ជិនោ សព្ពធម្មាន បារគូ>
        text <តមន្ធការំ នាសេត្វា ឧប្បជ្ជិ លោកនាយកោ។>
      text <១៧>
        text <សកេ ឃរេ និសីទិត្វា ឯវំ ចិន្តេសិ តាវទេ>
        text <ពុទ្ធោ លោកេ សមុប្បន្នោ ទេយ្យធម្មោ ន វិជ្ជតិ។>
      text <១៨>
        text <ឥទំ មេ សាដកំ ឯកំ នត្ថិ មេ កោចិ ទាយកោ>
        text <ទុក្ខោ និរយសម្ផស្សោ រោបយិស្សាមិ ទក្ខិណំ។>
      text <១៩>
        text <ឯវាហំ ចិន្តយិត្វាន សកំ ចិត្តំ បសាទយិំ>
        text <ឯកំ ទុស្សំ គហេត្វាន ពុទ្ធសេដ្ឋស្សទាសហំ។>
      text <២០>
        text <ឯកំ ទុស្សំ ទទិត្វាន ឧក្កុដ្ឋិំ សម្បវត្តយិំ>
        text <យទិ ពុទ្ធោ តុវំ វីរ តារេហិ មំ មហាមុនិ។>
      text <២១>
        text <បទុមុត្តរោ លោកវិទូ អាហុតីនំ បដិគ្គហោ>
        text <មម ទានំ បកិត្តេន្តោ អកា មេ អនុមោទនំ។>
      text <២២>
        text <ឥមិនា ឯកទុស្សេន ចេតនាបណិធីហិ ច>
        text <កប្បសតសហស្សានិ វិនិបាតំ ន គច្ឆសិ។>
      text <២៣>
        text <ឆត្តិំសក្ខត្តុំ ទេវិន្ទោ ទេវរជ្ជំ ករិស្សសិ>
        text <តេត្តិំសក្ខត្តុំ រាជា ច ចក្កវត្តី ភវិស្សសិ។>
      text <២៤>
        text <បទេសរជ្ជំ វិបុលំ គណនាតោ អសង្ខិយំ>
        text <ទេវលោកេ មនុស្សេ វា សំសរន្តោ តុវំ ភវេ។>
      text <២៥>
        text <រូបវា គុណសម្បន្នោ អនវក្កន្តទេហវា>
        text <អក្ខោភំ អមិតំ ទុស្សំ លភិស្សសិ យទិច្ឆកំ។>
      text <២៦>
        text <ឥទំ វត្វាន សម្ពុទ្ធោ ជលជុត្តមនាមកោ>
        text <នភំ អព្ភុគ្គមី វីរោ ហំសរាជាវ អម្ពរេ។>
      text <២៧>
        text <យំ យំ យោនុបបជ្ជាមិ ទេវត្តំ អថ មានុសំ>
        text <ភោគេ មេ ឩនតា នត្ថិ ឯកទុស្សស្សិទំ ផលំ។>
      text <២៨>
        text <បទុទ្ធារេ បទុទ្ធារេ ទុស្សំ និព្ពត្តតេ មមំ>
        text <ហេដ្ឋា ទុស្សម្ហិ តិដ្ឋាមិ ឧបរិច្ឆទនំ មម។>
      text <២៩>
        text <ចក្កវាឡំ ឧបាទាយ សកាននំ សបព្ពតំ>
        text <ឥច្ឆមានោ ចហំ អជ្ជ ទុស្សេហច្ឆាទយេយ្យ តំ។>
      text <៣០>
        text <តេនេវ ឯកទុស្សេន សំសរន្តោ ភវាភវេ>
        text <សុវណ្ណវណ្ណោ ហុត្វាន សំសរាមិ ភវាភវេ។>
      text <៣១>
        text <វិបាកំ វិឯកទុស្សស្ស នាជ្ឈគំ កត្ថចិក្ខយំ>
        text <អយំ មេ អន្តិមា ជាតិ វិបច្ចតិ ឥធាបិ មេ។>
      text <៣២>
        text <សតសហស្សិតោ កប្បេ យំ ទុស្សមទទិំ តទា>
        text <ទុគ្គតិំ នាភិជានាមិ ឯកទុស្សស្សិទំ ផលំ។>
      text <៣៣>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <៣៤>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <៣៥>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
        text <ឥត្ថំ សុទំ អាយស្មា ឯកទុស្សទាយកោ ថេរោ ឥមា គាថាយោ អភាសិត្ថាតិ>
      stand <ឯកទុស្សទាយកត្ថេរស្សាបទានំ ទុតិយំ។>
    text <៣។ ឯកាសនទាយកត្ថេរអបទានំ>
      text <៣៦>
        text <ហិមវន្តស្សាវិទូរេ គោសិតោ នាម បព្ពតោ>
        text <អស្សមោ សុកតោ មយ្ហំ បណ្ណសាលា សុមាបិតា។>
      text <៣៧>
        text <នារទោ នាម នាមេន កស្សបោ ឥតិ មំ វិទូ>
        text <សុទ្ធិមគ្គំ គវេសន្តោ វសាមិ គោសិតេ តទា។>
      text <៣៨>
        text <បទុមុត្តរោ នាម ជិនោ សព្ពធម្មាន បារគូ>
        text <វិវេកកាមោ សម្ពុទ្ធោ អគញ្ឆិ អនិលញ្ជសា។>
      text <៣៩>
        text <វនគ្គេ គច្ឆមានស្ស ទិស្វា រំសិំ មហេសិនោ>
        text <កដ្ឋមញ្ចំ បញ្ញាបេត្វា អជិនញ្ច អបត្ថរិំ។>
      text <៤០>
        text <អាសនំ បញ្ញាបេត្វាន សិរេ កត្វាន អញ្ជលិំ>
        text <សោមនស្សំ បវេទិត្វា ឥទំ វចនមព្រវិំ។>
      text <៤១>
        text <សល្លកត្តោ មហាវីរ អាតុរានំ តិកិច្ឆកោ>
        text <មមំ រោគបរេតស្ស តិកិច្ឆំ ទេហិ នាយក។>
      text <៤២>
        text <កល្លត្ថិកា យេ បស្សន្តិ ពុទ្ធសេដ្ឋ តុវំ មុនេ>
        text <ធុវត្ថសិទ្ធិំ បប្បោន្តិ ឯតេសំ អជរោ ភវេ។>
      text <៤៣>
        text <ន មេ ទេយ្យធម្មោ អត្ថិ បវត្តផលភោជិហំ>
        text <ឥទំ មេ អាសនំ អត្ថិ និសីទ កដ្ឋមញ្ចកេ។>
      text <៤៤>
        text <និសីទិ តត្ថ ភគវា អសម្ភីតោវ កេសរី>
        text <មុហុត្តំ វីតិនាមេត្វា ឥទំ វចនមព្រវិ។>
      text <៤៥>
        text <វិសដ្ឋោ ហោហិ មា ភាយិ លទ្ធោ ជោតិរសោ តយា>
        text <យំ តុយ្ហំ បត្ថិតំ សព្ពំ បរិបូរិស្សតិនាគតេ។>
      text <៤៦>
        text <ន មោឃំ តំ កតំ តុយ្ហំ បុញ្ញក្ខេត្តេ អនុត្តរេ>
        text <សក្កា ឧទ្ធរិតុំ អត្តា យស្ស ចិត្តំ បណីហិតំ។>
      text <៤៧>
        text <ឥមិនាសនទានេន ចេតនាបណិធីហិ ច>
        text <កប្បសតសហស្សានិ វិនិបាតំ ន គច្ឆសិ។>
      text <៤៨>
        text <បញ្ញាសក្ខត្តុំ ទេវិន្ទោ ទេវរជ្ជំ ករិស្សសិ>
        text <អសីតិក្ខត្តុំ រាជា ច ចក្កវត្តី ភវិស្សសិ។>
      text <៤៩>
        text <បទេសរជ្ជំ វិបុលំ គណនាតោ អសង្ខិយំ>
        text <សព្ពត្ថ សុខិតោ ហុត្វា សំសារេ សំសរិស្សសិ។>
      text <៥០>
        text <ឥទំ វត្វាន សម្ពុទ្ធោ ជលជុត្តមនាមកោ>
        text <នភំ អព្ភុគ្គមី វីរោ ហំសរាជាវ អម្ពរេ។>
      text <៥១>
        text <ហត្ថិយានំ អស្សយានំ សរថំ សន្ទមានិកំ>
        text <លភាមិ សព្ពមេវេតំ ឯកាសនស្សិទំ ផលំ។>
      text <៥២>
        text <កាននំ បវិសិត្វាបិ យទា ឥច្ឆាមិ អាសនំ>
        text <មម សង្កប្បមញ្ញាយ បល្លង្កោ ឧបតិដ្ឋតិ។>
      text <៥៣>
        text <វារិមជ្ឈគតោ សន្តោ យទា ឥច្ឆាមិ អាសនំ>
        text <មម សង្កប្បមញ្ញាយ បល្លង្កោ ឧបតិដ្ឋតិ។>
      text <៥៤>
        text <យំ យំ យោនុបបជ្ជាមិ ទេវត្តំ អថ មានុសំ>
        text <បល្លង្កសតសហស្សានិ បរិវារេន្តិ មំ សទា។>
      text <៥៥>
        text <ទុវេ ភវេ សំសរាមិ ទេវត្តេ អថ មានុសេ>
        text <ទុវេ កុលេ បជាយាមិ ខត្តិយេ អថ ព្រាហ្មណេ។>
      text <៥៦>
        text <ឯកាសនំ ទទិត្វាន បុញ្ញក្ខេត្តេ អនុត្តរេ>
        text <ធម្មបល្លង្កមាទាយ វិហរាមិ អនាសវោ។>
      text <៥៧>
        text <សតសហស្សិតោ កប្បេ យំ ទានមទទិំ តទា>
        text <ទុគ្គតិំ នាភិជានាមិ ឯកាសនស្សិទំ ផលំ។>
      text <៥៨>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <៥៩>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <៦០>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      stand <ឥត្ថំ សុទំ អាយស្មា ឯកាសនទាយកោ ថេរោ ឥមា គាថាយោ>
      text <អភាសិត្ថាតិ។>
      stand <ឯកាសនទាយកត្ថេរស្សាបទានំ តតិយំ។>
    text <៤។ សត្តកទម្ពបុប្ផិយត្ថេរអបទានំ>
      text <៦១>
        text <ហិមវន្តស្សាវិទូរេ កុក្កុដោ នាម បព្ពតោ>
        text <តម្ហិ បព្ពតបាទម្ហិ សត្ត ពុទ្ធា វសិំសុ តេ។>
      text <៦២>
        text <កទម្ពំ បុប្ផិតំ ទិស្វា បគ្គហេត្វាន អញ្ជលិំ>
        text <សត្ត មាលា គហេត្វាន បុញ្ញចិត្តេន ឱកិរិំ។>
      text <៦៣>
        text <តេន កម្មេន សុកតេន ចេតនាបណិធីហិ ច>
        text <ជហិត្វា មានុសំ ទេហំ តាវតិំសមគច្ឆហំ។>
      text <៦៤>
        text <ចតុន្នវុតិតោ កប្បេ យំ កម្មមករិំ តទា>
        text <ទុគ្គតិំ នាភិជានាមិ ពុទ្ធបូជាយិទំ ផលំ។>
      text <៦៥>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <៦៦>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <៦៧>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      stand <ឥត្ថំ សុទំ អាយស្មា សត្តកទម្ពបុប្ផិយោ ថេរោ ឥមា>
      text <គាថាយោ អភាសិត្ថាតិ។>
      stand <សត្តកទម្ពបុប្ផិយត្ថេរស្សាបទានំ ចតុត្ថំ។>
    text <៥។ កោរណ្ឌបុប្ផិយត្ថេរអបទានំ>
      text <៦៨>
        text <វនកម្មិកោ បុរេ អាសិំ បិតុមាតុមតេនហំ>
        text <បសុមារេន ជីវាមិ កុសលំ មេ ន វិជ្ជតិ។>
      text <៦៩>
        text <មម អាសយសាមន្តា តិស្សោ លោកគ្គនាយកោ>
        text <បទានិ តីណិ ទស្សេសិ អនុកម្បាយ ចក្ខុមា។>
      text <៧០>
        text <អក្កន្តេ ច បទេ ទិស្វា តិស្សនាមស្ស សត្ថុនោ>
        text <ហដ្ឋោ ហដ្ឋេន ចិត្តេន បទេ ចិត្តំ បសាទយិំ។>
      text <៧១>
        text <កោរណ្ឌំ បុប្ផិតំ ទិស្វា បាទបំ ធរណីរុហំ>
        text <សកោសកំ គហេត្វាន បទសេដ្ឋមបូជយិំ។>
      text <៧២>
        text <តេន កម្មេន សុកតេន ចេតនាបណិធីហិ ច>
        text <ជហិត្វា មានុសំ ទេហំ តាវតិំសមគច្ឆហំ។>
      text <៧៣>
        text <យំ យំ យោនុបបជ្ជាមិ ទេវត្តំ អថ មានុសំ>
        text <កោរណ្ឌវណ្ណកោយេវ សុប្បភាសោ ភវាមហំ។>
      text <៧៤>
        text <ទ្វេនវុតេ ឥតោ កប្បេ យំ កម្មមករិំ តទា>
        text <ទុគ្គតិំ នាភិជានាមិ បទបូជាយិទំ ផលំ។>
      text <៧៥>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <៧៦>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <៧៧>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
        text <ឥត្ថំ សុទំ អាយស្មា កោរណ្ឌបុប្ផិយោ ថេរោ ឥមា គាថាយោ អភាសិត្ថាតិ>
      stand <កោរណ្ឌបុប្ផិយត្ថេរស្សាបទានំ បញ្ចមំ។>
    text <៦។ ឃតមណ្ឌទាយកត្ថេរអបទានំ>
      text <៧៨>
        text <សុចិន្តិតំ ភគវន្តំ លោកជេដ្ឋំ នរាសភំ>
        text <ឧបវិដ្ឋំ មហារញ្ញំ វាតាពាធេន បីឡិតំ។>
      text <៧៩>
        text <ទិស្វា ចិត្តំ បសាទេត្វា ឃតមណ្ឌមុបានយិំ>
        text <កតត្តា អាចិតត្តា ច គង្គា ភាគីរថី អយំ។>
      text <៨០>
        text <មហាសមុទ្ទា ចត្តារោ ឃតំ សម្បជ្ជរេ មម>
        text <អយញ្ច បថវី ឃោរា អប្បមាណា អសង្ខិយា។>
      text <៨១>
        text <មម សង្កប្បមញ្ញាយ ភវតេ មធុសក្ករា>
        text <ចាតុទ្ទីបា ឥមេ រុក្ខា បាទបា ធរណីរុហា។>
      text <៨២>
        text <មម សង្កប្បមញ្ញាយ កប្បរុក្ខា ភវន្តិ តេ>
        text <បញ្ញាសក្ខត្តុំ ទេវិន្ទោ ទេវរជ្ជមការយិំ។>
      text <៨៣>
        text <ឯកបញ្ញាសក្ខត្តុញ្ច ចក្កវត្តី អហោសហំ>
        text <បទេសរជ្ជំ វិបុលំ គណនាតោ អសង្ខិយំ។>
      text <៨៤>
        text <ចតុន្នវុតិតោ កប្បេ យំ ទានមទទិំ តទា>
        text <ទុគ្គតិំ នាភិជានាមិ ឃតមណ្ឌស្សិទំ ផលំ។>
      text <៨៥>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <៨៦>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <៨៧>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      stand <ឥត្ថំ សុទំ អាយស្មា ឃតមណ្ឌទាយកោ ថេរោ ឥមា គាថាយោ>
      text <អភាសិត្ថាតិ។>
      stand <ឃតមណ្ឌទាយកត្ថេរស្សាបទានំ ឆដ្ឋំ។>
    text <៧។ ឯកធម្មស្សវនិយត្ថេរអបទានំ>
      text <៨៨>
        text <បទុមុត្តរោ នាម ជិនោ សព្ពធម្មាន បារគូ>
        text <ចតុសច្ចំ បកាសេន្តោ សន្តារេសិ ពហុំ ជនំ។>
      text <៨៩>
        text <អហំ តេន សមយេន ជដិលោ ឧគ្គតាបនោ>
        text <ធុនន្តោ វាកចីរានិ គច្ឆាមិ អម្ពរេ តទា។>
      text <៩០>
        text <ពុទ្ធសេដ្ឋស្ស ឧបរិ គន្តុំ ន វិសហាមហំ>
        text <បក្ខីវ សេលមាសជ្ជ គមនំ ន លភាមហំ។>
      text <៩១>
        text <ឧទកេ វោក្កមិត្វាន ឯវំ គច្ឆាមិ អម្ពរេ>
        text <ន មេ ឥទំ ភូតបុព្ពំ ឥរិយាបថវិកោបនំ។>
      text <៩២>
        text <ហន្ទ មេតំ គវេសិស្សំ អប្បេវត្ថំ លភេយ្យហំ>
        text <ឱរោហន្តោ អន្តលិក្ខា សទ្ទមស្សោសិ សត្ថុនោ។>
      text <៩៣>
        text <សរេន រជនីយេន សវនីយេន វគ្គុនា>
        text <អនិច្ចតំ កថេន្តស្ស តញ្ញេវ ឧគ្គហិំ តទា>
        text <អនិច្ចសញ្ញមុគ្គយ្ហ អគមាសិំ មមស្សមំ។>
      text <៩៤>
        text <យាវតាយុំ វសិត្វាន តត្ថ កាលង្កតោ អហំ>
        text <ចរិមេ វត្តមានម្ហិ សទ្ធម្មស្សវនំ សរិំ។>
      text <៩៥>
        text <តេន កម្មេន សុកតេន ចេតនាបណិធីហិ ច>
        text <ជហិត្វា មានុសំ ទេហំ តាវតិំសមគច្ឆហំ។>
      text <៩៦>
        text <តិំសកប្បសហស្សានិ ទេវលោកេ រមិំ អហំ>
        text <ឯកបញ្ញាសក្ខត្តុញ្ច ទេវរជ្ជមការយិំ។>
      text <៩៧>
        text <ឯកវីសតិក្ខត្តុញ្ច ចក្កវត្តី អហោសហំ>
        text <បទេសរជ្ជំ វិបុលំ គណនាតោ អសង្ខិយំ។>
      text <៩៨>
        text <អនុភោមិ សកំ បុញ្ញំ សុខិតោហំ ភវាភវេ>
        text <អនុស្សរាមិ តំ សញ្ញំ សំសរន្តោ ភវាភវេ>
        text <ន កោដិំ បដិវិជ្ឈាមិ និព្ពានំ អច្ចុតំ បទំ។>
      text <៩៩>
        text <បិតុគេហេ និសីទិត្វា សមណោ ភាវិតិន្ទ្រិយោ>
        text <កថំស បរិទីបេន្តោ អនិច្ចតមុទាហរិ។>
      text <១០០>
        text <អនិច្ចា វត សង្ខារា ឧប្បាទវយធម្មិនោ>
        text <ឧប្បជ្ជិត្វា និរុជ្ឈន្តិ តេសំ វូបសមោ សុខោ។>
      text <១០១>
        text <សហ គាថំ សុណិត្វាន បុព្ពសញ្ញមនុស្សរិំ>
        text <ឯកាសនេ និសីទិត្វា អរហត្តមបាបុណិំ។>
      text <១០២>
        text <ជាតិយា សត្តវស្សេន អរហត្តមបាបុណិំ>
        text <ឧបសម្បាទយី ពុទ្ធោ ធម្មស្សវនស្សិទំ ផលំ។>
      text <១០៣>
        text <សតសហស្សិតោ កប្បេ យំ ធម្មមសុណិំ តទា>
        text <ទុគ្គតិំ នាភិជានាមិ ធម្មស្សវនស្សិទំ ផលំ។>
      text <១០៤>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <១០៥>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <១០៦>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      stand <ឥត្ថំ សុទំ អាយស្មា ឯកធម្មស្សវនិយោ ថេរោ ឥមា>
      text <គាថាយោ អភាសិត្ថាតិ។>
      stand <ឯកធម្មស្សវនិយត្ថេរស្សាបទានំ សត្តមំ។>
    text <៨។ សុចិន្តិតត្ថេរអបទានំ>
      text <១០៧>
        text <នគរេ ហំសវតិយា អហោសិំ កស្សកោ តទា>
        text <កសិកម្មេន ជីវាមិ តេន បោសេមិ ទារកេ។>
      text <១០៨>
        text <សុសម្បន្នំ តទា ខេត្តំ ធញ្ញំ មេ ផលិនំ អហុ>
        text <បាកកាលេ ច សម្បត្តេ ឯវំ ចិន្តេសហំ តទា។>
      text <១០៩>
        text <នច្ឆន្នំ នប្បតិរូបំ ជានន្តស្ស គុណាគុណំ>
        text <យោហំ សង្ឃេ អទត្វាន អគ្គំ ភុញ្ជេយ្យ ចេ តទា។>
      text <១១០>
        text <អយំ ពុទ្ធោ អសមសមោ ទ្វត្តិំសវរលក្ខណោ>
        text <តតោ បភាវិតោ សង្ឃោ បុញ្ញក្ខេត្តោ អនុត្តរោ។>
      text <១១១>
        text <តត្ថ ទស្សាមហំ ទានំ នវសស្សំ បុរេ បុរេ>
        text <ឯវាហំ ចិន្តយិត្វាន ហដ្ឋោ បីណិតមានសោ។>
      text <១១២>
        text <ខេត្តតោ ធញ្ញមាហត្វា សម្ពុទ្ធំ ឧបសង្កមិំ>
        text <ឧបសង្កម្ម សម្ពុទ្ធំ លោកជេដ្ឋំ នរាសភំ>
        text <វន្ទិត្វា សត្ថុនោ បាទេ ឥទំ វចនមព្រវិំ។>
      text <១១៣>
        text <នវសស្សញ្ច សម្បន្នំ អាយាគោសិ ច ត្វំ មុនេ>
        text <អនុកម្បមុបាទាយ អធិវាសេហិ ចក្ខុម។>
      text <១១៤>
        text <បទុមុត្តរោ លោកវិទូ អាហុតីនំ បដិគ្គហោ>
        text <មម សង្កប្បមញ្ញាយ ឥទំ វចនមព្រវិ។>
      text <១១៥>
        text <ចត្តារោ ច បដិបន្នា ចត្តារោ ច ផលេ ឋិតា>
        text <ឯស សង្ឃោ ឧជុភូតោ បញ្ញាសីលសមាហិតោ>
        text <យជន្តានំ មនុស្សានំ បុញ្ញបេក្ខាន បាណិនំ។>
      text <១១៦>
        text <ករោតោបធិកំ បុញ្ញំ សង្ឃេ ទិន្នំ មហប្ផលំ>
        text <តស្មិំ សង្ឃេវ ទាតព្ពំ តវ សស្សំ តថេតរំ។>
      text <១១៧>
        text <សង្ឃតោ ឧទ្ទិសិត្វាន ភិក្ខូ នេត្វាន សំឃរំ>
        text <បដិយត្តំ ឃរេ សន្តំ ភិក្ខុសង្ឃស្ស ទេហិ ត្វំ។>
      text <១១៨>
        text <សង្ឃតោ ឧទ្ទិសិត្វាន ភិក្ខូ នេត្វាន សំឃរំ>
        text <យំ ឃរេ បដិយត្តំ មេ ភិក្ខុសង្ឃស្សទាសហំ។>
      text <១១៩>
        text <តេន កម្មេន សុកតេន ចេតនាបណិធីហិ ច>
        text <ជហិត្វា មានុសំ ទេហំ តាវតិំសមគច្ឆហំ។>
      text <១២០>
        text <តត្ថ មេ សុកតំ ព្យម្ហំ សោវណ្ណំ សប្បភស្សរំ>
        text <សដ្ឋិយោជនមុព្ពេធំ តិំសយោជនវិត្ថតំ។>
      stand <ឯកូនវីសតិមំ ភាណវារំ។>
      text <១២១>
        text <អាកិណ្ណំ ភវនំ មយ្ហំ នារីគណសមាកុលំ>
        text <តត្ថ ភុត្វា បិវិត្វា ច វសាមិ តិទសេ អហំ។>
      text <១២២>
        text <សតានំ តីណិក្ខត្តុញ្ច ទេវរជ្ជមការយិំ>
        text <សតានំ បញ្ចក្ខត្តុញ្ច ចក្កវត្តី អហោសហំ>
        text <បទេសរជ្ជំ វិបុលំ គណនាតោ អសង្ខិយំ។>
      text <១២៣>
        text <ភវាភវេ សំសរន្តោ លភាមិ អមិតំ ធនំ>
        text <ភោគេ មេ ឩនតា នត្ថិ នវសស្សស្សិទំ ផលំ។>
      text <១២៤>
        text <ហត្ថិយានំ អស្សយានំ សិវិកំ សន្ទមានិកំ>
        text <លភាមិ សព្ពមេវេតំ នវសស្សស្សិទំ ផលំ។>
      text <១២៥>
        text <នវវត្ថំ នវផលំ នវគ្គរសភោជនំ>
        text <លភាមិ សព្ពមេវេតំ នវសស្សស្សិទំ ផលំ។>
      text <១២៦>
        text <កោសេយ្យកម្ពលិយានិ ខោមកប្បាសិកានិ ច>
        text <លភាមិ សព្ពមេវេតំ នវសស្សស្សិទំ ផលំ។>
      text <១២៧>
        text <ទាសីគណំ ទាសគណំ នារិយោ ច អលង្កតា>
        text <លភាមិ សព្ពមេវេតំ នវសស្សស្សិទំ ផលំ។>
      text <១២៨>
        text <ន មំ សីតំ វា ឧណ្ហំ វា បរិឡាហោ ន វិជ្ជតិ>
        text <អថោ ចេតសិកំ ទុក្ខំ ហទយេ មេ ន វិជ្ជតិ។>
      text <១២៩>
        text <ឥទំ ខាទ ឥទំ ភុញ្ជ ឥមម្ហិ សយនេ សយ>
        text <លភាមិ សព្ពមេវេតំ នវសស្សស្សិទំ ផលំ។>
      text <១៣០>
        text <អយំ បច្ឆិមកោ ទានិ ចរិមោ វត្តតេ ភវោ>
        text <អជ្ជាបិ ទេយ្យធម្មោ មេ ផលំ តោសេសិ សព្ពទា។>
      text <១៣១>
        text <នវសស្សំ ទទិត្វាន សង្ឃេ គណវរុត្តមេ>
        text <អដ្ឋានិសំសេ អនុភោមិ កម្មានុច្ឆវិកេ មម។>
      text <១៣២>
        text <វណ្ណវា យសវា ហោមិ មហាភោគោ អនីតិកោ>
        text <មហាបក្ខោ សទា ហោមិ អភេជ្ជបរិសោ សទា។>
      text <១៣៣>
        text <សព្ពេ មំ អបចាយន្តិ យេ កេចិ បថវិស្សិតា>
        text <ទេយ្យធម្មា ច យេ កេចិ បុរេ បុរេ លភាមហំ។>
      text <១៣៤>
        text <ភិក្ខុសង្ឃស្ស វា មជ្ឈេ ពុទ្ធសេដ្ឋស្ស សម្មុខា>
        text <សព្ពេបិ សមតិក្កម្ម ទេន្តិ មមេវ ទាយកា។>
      text <១៣៥>
        text <បឋមំ នវសស្សញ្ហិ ទត្វា សង្ឃេ គណុត្តមេ>
        text <ឥមានិសំសេ អនុភោមិ នវសស្សស្សិទំ ផលំ។>
      text <១៣៦>
        text <សតសហស្សិតោ កប្បេ យំ ទានមទទិំ តទា>
        text <ទុគ្គតិំ នាភិជានាមិ នវសស្សស្សិទំ ផលំ។>
      text <១៣៧>
        text <កិលេសា ឈាបិតា មយ្ហំ…បេ។… វិហរាមិ អនាសវោ>
      text <១៣៨>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <១៣៩>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      stand <ឥត្ថំ សុទំ អាយស្មា សុចិន្តិតោ ថេរោ ឥមា គាថាយោ>
      text <អភាសិត្ថាតិ។>
      stand <សុចិន្តិតត្ថេរស្សាបទានំ អដ្ឋមំ។>
    text <៩។ សោវណ្ណកិង្កណិយត្ថេរអបទានំ>
      text <១៤០>
        text <សទ្ធាយ អភិនិក្ខម្ម បព្ពជិំ អនគារិយំ>
        text <វាកចីរធរោ អាសិំ តបោកម្មមបស្សិតោ។>
      text <១៤១>
        text <អត្ថទស្សី តុ ភគវា លោកជេដ្ឋោ នរាសភោ>
        text <ឧប្បជ្ជិ តម្ហិ សមយេ តារយន្តោ មហាជនំ។>
      text <១៤២>
        text <ពលញ្ច វត មេ ខីណំ ព្យាធិនា បរមេន តំ>
        text <ពុទ្ធសេដ្ឋំ សរិត្វាន បុលិនេ ថូបមុត្តមំ។>
      text <១៤៣>
        text <ករិត្វា ហដ្ឋចិត្តោហំ សហត្ថេន សមោកិរិំ>
        text <សោណ្ណកិង្កណិបុប្ផានិ ឧទគ្គមនសោ អហំ។>
      text <១៤៤>
        text <សម្មុខា វិយ សម្ពុទ្ធំ ថូបំ បរិចរិំ អហំ>
        text <តេន ចេតោបសាទេន អត្ថទស្សិស្ស តាទិនោ។>
      text <១៤៥>
        text <ទេវលោកំ គតោ សន្តោ លភាមិ វិបុលំ សុខំ>
        text <សុវណ្ណវណ្ណោ តត្ថាសិំ ពុទ្ធបូជាយិទំ ផលំ។>
      text <១៤៦>
        text <អសីតិកោដិយោ មយ្ហំ នារិយោ សមលង្កតា>
        text <សទា មយ្ហំ ឧបដ្ឋន្តិ ពុទ្ធបូជាយិទំ ផលំ។>
      text <១៤៧>
        text <សដ្ឋិតុរិយសហស្សានិ ភេរិយោ បណវានិ ច>
        text <សង្ខា ច ឌិណ្ឌិមា តត្ថ វគ្គូ វជ្ជន្តិ ទុន្ទុភី។>
      text <១៤៨>
        text <ចុល្លាសីតិសហស្សានិ ហត្ថិនោ សមលង្កតា>
        text <តិធាបភិន្នមាតង្គា កុញ្ជរា សដ្ឋិហាយនា។>
      text <១៤៩>
        text <ហេមជាលាភិសញ្ឆន្នា ឧបដ្ឋានំ ករោន្តិ មេ>
        text <ពលកាយេ គជេ ចេវ ឩនតា មេ ន វិជ្ជតិ។>
      text <១៥០>
        text <សោណ្ណកិង្កណិបុប្ផានំ វិបាកំ អនុភោមហំ>
        text <អដ្ឋបញ្ញាសក្ខត្តុញ្ច ទេវរជ្ជមការយិំ។>
      text <១៥១>
        text <ឯកសត្តតិក្ខត្តុញ្ច ចក្កវត្តី អហោសហំ>
        text <បថព្យា រជ្ជំ ឯកសតំ មហិយា ការយិំ អហំ។>
      text <១៥២>
        text <សោ ទានិ អមតំ បត្តោ អសង្ខតំ សុទុទ្ទសំ>
        text <សំយោជនបរិក្ខីណោ នត្ថិ ទានិ បុនព្ភវោ។>
      text <១៥៣>
        text <អដ្ឋារសេ កប្បសតេ យំ បុប្ផមភិរោបយិំ>
        text <ទុគ្គតិំ នាភិជានាមិ ពុទ្ធបូជាយិទំ ផលំ។>
      text <១៥៤>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <១៥៥>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <១៥៦>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      stand <ឥត្ថំ សុទំ អាយស្មា សោវណ្ណកិង្កណិយោ ថេរោ ឥមា>
      text <គាថាយោ អភាសិត្ថាតិ។>
      stand <សោវណ្ណកិង្កណិយត្ថេរស្សាបទានំ នវមំ។>
    text <១០។ សោណ្ណកោន្តរិកត្ថេរអបទានំ>
      text <១៥៧>
        text <មនោភាវនិយំ ពុទ្ធំ អត្តទន្តំ សមាហិតំ>
        text <ឥរិយមានំ ព្រហ្មបថេ ចិត្តវូបសមេ រតំ។>
      text <១៥៨>
        text <និត្តិណ្ណឱឃំ សម្ពុទ្ធំ ឈាយិំ ឈានរតំ មុនិំ>
        text <ឧបតិត្ថំ សមាបន្នំ ឥន្ទិវរទលប្បភំ។>
      text <១៥៩>
        text <អលាពុនោទកំ គយ្ហ ពុទ្ធសេដ្ឋំ ឧបាគមិំ>
        text <ពុទ្ធស្ស បាទេ ធោវិត្វា អលាពុកមទាសហំ។>
      text <១៦០>
        text <អាណាបេសិ ច សម្ពុទ្ធោ បទុមុត្តរនាមកោ>
        text <ឥមិនា ទកមាហត្វា បាទមូលេ ឋបេហិ មេ។>
      text <១៦១>
        text <សាធូតិហំ បដិស្សុត្វា សត្ថុគារវតាយ ច>
        text <ទកំ អលាពុនាហត្វា ពុទ្ធសេដ្ឋំ ឧបាគមិំ។>
      text <១៦២>
        text <អនុមោទិ មហាវីរោ ចិត្តំ និព្ពាបយំ មម>
        text <ឥមិនាលាពុទានេន សង្កប្បោ តេ សមិជ្ឈតុ។>
      text <១៦៣>
        text <បន្នរសេសុ កប្បេសុ ទេវលោកេ រមិំ អហំ>
        text <តិំសតិក្ខត្តុំ រាជា ច ចក្កវត្តី អហោសហំ។>
      text <១៦៤>
        text <ទិវា វា យទិ វា រត្តិំ ចង្កមន្តស្ស តិដ្ឋតោ>
        text <សោវណ្ណំ កោន្តរំ គយ្ហ តិដ្ឋតេ បុរតោ មម។>
      text <១៦៥>
        text <ពុទ្ធស្ស ទត្វានលាពុំ លភាមិ សោណ្ណកោន្តរំ>
        text <អប្បកម្បិ កតំ ការំ វិបុលំ ហោតិ តាទិសុ។>
      text <១៦៦>
        text <សតសហស្សិតោ កប្បេ យំលាពុមទទិំ តទា>
        text <ទុគ្គតិំ នាភិជានាមិ អលាពុស្ស ឥទំ ផលំ។>
      text <១៦៧>
        text <កិលេសា ឈាបិតា មយ្ហំ…បេ។… វិហរាមិ អនាសវោ។>
      text <១៦៨>
        text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
      text <១៦៩>
        text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
        text <សកិំសម្មជ្ជកោ ថេរោ ឯកទុស្សី ឯកាសនី>
        text <កទម្ពកោរណ្ឌកទោ ឃតស្សវនិកោបិ ច។>
        text <សុចិន្តិកោ កិង្កណិកោ សោណ្ណកោន្តរិកោបិ ច>
        text <ឯកគាថាសតញ្ចេត្ថ ឯកសត្តតិមេវ ច។>
      stand <ឥត្ថំ សុទំ អាយស្មា សោណ្ណកោន្តរិកោ ថេរោ ឥមា>
      text <គាថាយោ អភាសិត្ថាតិ។>
      stand <សោណ្ណកោន្តរិកត្ថេរស្សាបទានំ ទសមំ។>
      stand <សកិំសម្មជ្ជកវគ្គោ តេចត្តាលីសមោ។>
      text <តស្សុទ្ទានំ>
