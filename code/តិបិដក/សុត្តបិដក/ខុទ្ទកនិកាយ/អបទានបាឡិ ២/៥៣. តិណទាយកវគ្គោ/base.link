text <៥៣។ តិណទាយកវគ្គោ>
  text <១។ តិណមុដ្ឋិទាយកត្ថេរអបទានំ>
    text <១>
      text <ហិមវន្តស្សាវិទូរេ លម្ពកោ នាម បព្ពតោ>
      text <តត្ថេវ តិស្សោ សម្ពុទ្ធោ អព្ភោកាសម្ហិ ចង្កមិ។>
    text <២>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <ទិស្វាន តំ ទេវទេវំ តិណមុដ្ឋិមទាសហំ។>
    text <៣>
      text <និសីទនត្ថំ ពុទ្ធស្ស ទត្វា ចិត្តំ បសាទយិំ>
      text <សម្ពុទ្ធំ អភិវាទេត្វា បក្កាមិំ ឧត្តរាមុខោ។>
    text <៤>
      text <អចិរំ គតមត្តស្ស មិគរាជា អបោថយិ>
      text <សីហេន បោថិតោ សន្តោ តត្ថ កាលង្កតោ អហំ។>
    text <៥>
      text <អាសន្នេ មេ កតំ កម្មំ ពុទ្ធសេដ្ឋេ អនាសវេ>
      text <សុមុត្តោ សរវេគោវ ទេវលោកមគច្ឆហំ។>
    text <៦>
      text <យូបោ តត្ថ សុភោ អាសិ បុញ្ញកម្មាភិនិម្មិតោ>
      text <សហស្សកណ្ឌោ សតភេណ្ឌុ ធជាលុ ហរិតាមយោ។>
    text <៧>
      text <បភា និទ្ធាវតេ តស្ស សតរំសីវ ឧគ្គតោ>
      text <អាកិណ្ណោ ទេវកញ្ញាហិ អាមោទិំ កាមកាមិហំ។>
    text <៨>
      text <ទេវលោកា ចវិត្វាន សុក្កមូលេន ចោទិតោ>
      text <អាគន្ត្វាន មនុស្សត្តំ បត្តោម្ហិ អាសវក្ខយំ។>
    text <៩>
      text <ចតុន្នវុតិតោ កប្បេ និសីទនមទាសហំ>
      text <ទុគ្គតិំ នាភិជានាមិ តិណមុដ្ឋេ ឥទំ ផលំ។>
    text <១០>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <១១>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <១២>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា តិណមុដ្ឋិទាយកោ ថេរោ ឥមា គាថាយោ>
    text <អភាសិត្ថាតិ។>
    stand <តិណមុដ្ឋិទាយកត្ថេរស្សាបទានំ បឋមំ។>
  text <២។ មញ្ចទាយកត្ថេរអបទានំ>
    text <១៣>
      text <វិបស្សិនោ ភគវតោ លោកជេដ្ឋស្ស តាទិនោ>
      text <ឯកមញ្ចំ មយា ទិន្នំ បសន្នេន សបាណិនា។>
    text <១៤>
      text <ហត្ថិយានំ អស្សយានំ ទិព្ពយានំ សមជ្ឈគំ>
      text <តេន មញ្ចកទានេន បត្តោម្ហិ អាសវក្ខយំ។>
    text <១៥>
      text <ឯកនវុតិតោ កប្បេ យំ មញ្ចមទទិំ តទា>
      text <ទុគ្គតិំ នាភិជានាមិ មញ្ចទានស្សិទំ ផលំ។>
    text <១៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា មញ្ចទាយកោ ថេរោ ឥមា គាថាយោ អភាសិត្ថាតិ។>
    stand <មញ្ចទាយកត្ថេរស្សាបទានំ ទុតិយំ។>
  text <៣។ សរណគមនិយត្ថេរអបទានំ>
    text <១៩>
      text <អារុហិម្ហ តទា នាវំ ភិក្ខុ ចាជីវិកោ ចហំ>
      text <នាវាយ ភិជ្ជមានាយ ភិក្ខុ មេ សរណំ អទា។>
    text <២០>
      text <ឯកតិំសេ ឥតោ កប្បេ យំ សោ មេ សរណំ អទា>
      text <ទុគ្គតិំ នាភិជានាមិ សរណគមនេ ផលំ។>
    text <២១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា សរណគមនិយោ ថេរោ ឥមា គាថាយោ>
    text <អភាសិត្ថាតិ។>
    stand <សរណគមនិយត្ថេរស្សាបទានំ តតិយំ។>
  text <៤។ អព្ភញ្ជនទាយកត្ថេរអបទានំ>
    text <២៤>
      text <នគរេ ពន្ធុមតិយា រាជុយ្យានេ វសាមហំ>
      text <ចម្មវាសី តទា អាសិំ កមណ្ឌលុធរោ អហំ។>
    text <២៥>
      text <អទ្ទសំ វិមលំ ពុទ្ធំ សយម្ភុំ អបរាជិតំ>
      text <បធានំ បហិតត្តំ តំ ឈាយិំ ឈានរតំ វសិំ។>
    text <២៦>
      text <សព្ពកាមសមិទ្ធិញ្ច ឱឃតិណ្ណមនាសវំ>
      text <ទិស្វា បសន្នោ សុមនោ អព្ភញ្ជនមទាសហំ។>
    text <២៧>
      text <ឯកនវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ អព្ភញ្ជនស្សិទំ ផលំ។>
    text <២៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អព្ភញ្ជនទាយកោ ថេរោ ឥមា គាថាយោ>
    text <អភាសិត្ថាតិ។>
    stand <អព្ភញ្ជនទាយកត្ថេរស្សាបទានំ ចតុត្ថំ។>
  text <៥។ សុបដទាយកត្ថេរអបទានំ>
    text <៣១>
      text <ទិវាវិហារា និក្ខន្តោ វិបស្សី លោកនាយកោ>
      text <លហុំ សុបដកំ ទត្វា កប្បំ សគ្គម្ហិ មោទហំ។>
    text <៣២>
      text <ឯកនវុតិតោ កប្បេ សុបដកមទាសហំ>
      text <ទុគ្គតិំ នាភិជានាមិ សុបដស្ស ឥទំ ផលំ។>
    text <៣៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា សុបដទាយកោ ថេរោ ឥមា គាថាយោ>
    text <អភាសិត្ថាតិ។>
    stand <សុបដទាយកត្ថេរស្សាបទានំ បញ្ចមំ។>
  text <៦។ ទណ្ឌទាយកត្ថេរអបទានំ>
    text <៣៦>
      text <កាននំ វនមោគយ្ហ វេឡុំ ឆេត្វានហំ តទា>
      text <អាលម្ពណំ ករិត្វាន សង្ឃស្ស អទទិំ ពហុំ។>
    text <៣៧>
      text <តេន ចិត្តប្បសាទេន សុព្ពតេ អភិវាទិយ>
      text <អាលម្ពទណ្ឌំ ទត្វាន បក្កាមិំ ឧត្តរាមុខោ។>
    text <៣៨>
      text <ចតុន្នវុតិតោ កប្បេ យំ ទណ្ឌមទទិំ តទា>
      text <ទុគ្គតិំ នាភិជានាមិ ទណ្ឌទានស្សិទំ ផលំ។>
    text <៣៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ទណ្ឌទាយកោ ថេរោ ឥមា គាថាយោ>
    text <អភាសិត្ថាតិ។>
    stand <ទណ្ឌទាយកត្ថេរស្សាបទានំ ឆដ្ឋំ។>
    stand <តេវីសតិមំ ភាណវារំ។>
  text <៧។ គិរិនេលបូជកត្ថេរអបទានំ>
    text <៤២>
      text <មិគលុទ្ទោ បុរេ អាសិំ វិបិនេ វិចរំ អហំ>
      text <អទ្ទសំ វិរជំ ពុទ្ធំ សព្ពធម្មាន បារគុំ។>
    text <៤៣>
      text <តស្មិំ មហាការុណិកេ សព្ពសត្តហិតេ រតេ>
      text <បសន្នចិត្តោ សុមនោ នេលបុប្ផមបូជយិំ។>
    text <៤៤>
      text <ឯកតិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា គិរិនេលបូជកោ ថេរោ ឥមា គាថាយោ>
    text <អភាសិត្ថាតិ។>
    stand <គិរិនេលបូជកត្ថេរស្សាបទានំ សត្តមំ។>
  text <៨។ ពោធិសម្មជ្ជកត្ថេរអបទានំ>
    text <៤៨>
      text <អហំ បុរេ ពោធិបត្តំ ឧជ្ឈិតំ ចេតិយង្គណេ>
      text <តំ គហេត្វាន ឆឌ្ឌេសិំ អលភិំ វីសតីគុណេ។>
    text <៤៩>
      text <តស្ស កម្មស្ស តេជេន សំសរន្តោ ភវាភវេ>
      text <ទុវេ ភវេ សំសរាមិ ទេវត្តេ ចាបិ មានុសេ។>
    text <៥០>
      text <ទេវលោកា ចវិត្វាន អាគន្ត្វា មានុសំ ភវំ>
      text <ទុវេ កុលេ បជាយាមិ ខត្តិយេ ចាបិ ព្រាហ្មណេ។>
    text <៥១>
      text <អង្គបច្ចង្គសម្បន្នោ អារោហបរិណាហវា>
      text <អភិរូបោ សុចិ ហោមិ សម្បុណ្ណង្គោ អនូនកោ។>
    text <៥២>
      text <ទេវលោកេ មនុស្សេ វា ជាតោ វា យត្ថ កត្ថចិ>
      text <ភវេ សុវណ្ណវណ្ណោ ច ឧត្តត្តកនកូបមោ។>
    text <៥៣>
      text <មុទុកា មទ្ទវា ស្និទ្ធា សុខុមា សុកុមារិកា>
      text <ឆវិ មេ សព្ពទា ហោតិ ពោធិបត្តេ សុឆឌ្ឌិតេ។>
    text <៥៤>
      text <យតោ កុតោចិ គតីសុ សរីរេ សមុទាគតេ>
      text <ន លិម្បតិ រជោជល្លំ វិបាកោ បត្តឆឌ្ឌិតេ។>
    text <៥៥>
      text <ឧណ្ហេ វាតាតបេ តស្ស អគ្គិតាបេន វា បន>
      text <គត្តេ សេទា ន មុច្ចន្តិ វិបាកោ បត្តឆឌ្ឌិតេ។>
    text <៥៦>
      text <កុដ្ឋំ គណ្ឌោ កិលាសោ ច តិលកា បិឡកា តថា>
      text <ន ហោន្តិ កាយេ ទទ្ទុ ច វិបាកោ បត្តឆឌ្ឌិតេ។>
    text <៥៧>
      text <អបរម្បិ គុណំ តស្ស និព្ពត្តតិ ភវាភវេ>
      text <រោគា ន ហោន្តិ កាយស្មិំ វិបាកោ បត្តឆឌ្ឌិតេ។>
    text <៥៨>
      text <អបរម្បិ គុណំ តស្ស និព្ពត្តតិ ភវាភវេ>
      text <ន ហោតិ ចិត្តជា បីឡា វិបាកោ បត្តឆឌ្ឌិតេ។>
    text <៥៩>
      text <អបរម្បិ គុណំ តស្ស និព្ពត្តតិ ភវាភវេ>
      text <អមិត្តា ន ភវន្តស្ស វិបាកោ បត្តឆឌ្ឌិតេ។>
    text <៦០>
      text <អបរម្បិ គុណំ តស្ស និព្ពត្តតិ ភវាភវេ>
      text <អនូនភោគោ ភវតិ វិបាកោ បត្តឆឌ្ឌិតេ។>
    text <៦១>
      text <អបរម្បិ គុណំ តស្ស និព្ពត្តតិ ភវាភវេ>
      text <អគ្គិរាជូហិ ចោរេហិ ន ហោតិ ឧទកេ ភយំ។>
    text <៦២>
      text <អបរម្បិ គុណំ តស្ស និព្ពត្តតិ ភវាភវេ>
      text <ទាសិទាសា អនុចរា ហោន្តិ ចិត្តានុវត្តកា។>
    text <៦៣>
      text <យម្ហិ អាយុប្បមាណម្ហិ ជាយតេ មានុសេ ភវេ>
      text <តតោ ន ហាយតេ អាយុ តិដ្ឋតេ យាវតាយុកំ។>
    text <៦៤>
      text <អព្ភន្តរា ច ពាហិរា នេគមា ច សរដ្ឋកា>
      text <នុយុត្តា ហោន្តិ សព្ពេបិ វុទ្ធិកាមា សុខិច្ឆកា។>
    text <៦៥>
      text <ភោគវា យសវា ហោមិ សិរិមា ញាតិបក្ខវា>
      text <អបេតភយសន្តាសោ ភវេហំ សព្ពតោ ភវេ។>
    text <៦៦>
      text <ទេវា មនុស្សា អសុរា គន្ធព្ពា យក្ខរក្ខសា>
      text <សព្ពេ តេ បរិរក្ខន្តិ ភវេ សំសរតោ សទា។>
    text <៦៧>
      text <ទេវលោកេ មនុស្សេ ច អនុភោត្វា ឧភោ យសេ>
      text <អវសានេ ច និព្ពានំ សិវំ បត្តោ អនុត្តរំ។>
    text <៦៨>
      text <សម្ពុទ្ធមុទ្ទិសិត្វាន ពោធិំ វា តស្ស សត្ថុនោ>
      text <យោ បុញ្ញំ បសវេ បោសោ តស្ស កិំ នាម ទុល្លភំ។>
    text <៦៩>
      text <មគ្គេ ផលេ អាគមេ ច ឈានាភិញ្ញាគុណេសុ ច>
      text <អញ្ញេសំ អធិកោ ហុត្វា និព្ពាយាមិ អនាសវោ។>
    text <៧០>
      text <បុរេហំ ពោធិយា បត្តំ ឆឌ្ឌេត្វា ហដ្ឋមានសោ>
      text <ឥមេហិ វីសតង្គេហិ សមង្គី ហោមិ សព្ពទា។>
    text <៧១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ពោធិសម្មជ្ជកោ ថេរោ ឥមា គាថាយោ>
    text <អភាសិត្ថាតិ។>
    stand <ពោធិសម្មជ្ជកត្ថេរស្សាបទានំ អដ្ឋមំ។>
  text <៩។ អាមណ្ឌផលទាយកត្ថេរអបទានំ>
    text <៧៤>
      text <បទុមុត្តរោ នាម ជិនោ សព្ពធម្មាន បារគូ>
      text <វុដ្ឋហិត្វា សមាធិម្ហា ចង្កមី លោកនាយកោ។>
    text <៧៥>
      text <ខារិភារំ គហេត្វាន អាហរន្តោ ផលំ តទា>
      text <អទ្ទសំ វិរជំ ពុទ្ធំ ចង្កមន្តំ មហាមុនិំ។>
    text <៧៦>
      text <បសន្នចិត្តោ សុមនោ សិរេ កត្វាន អញ្ជលិំ>
      text <សម្ពុទ្ធំ អភិវាទេត្វា អាមណ្ឌមទទិំ ផលំ។>
    text <៧៧>
      text <សតសហស្សិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ អាមណ្ឌស្ស ឥទំ ផលំ។>
    text <៧៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៨០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អាមណ្ឌផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <អាមណ្ឌផលទាយកត្ថេរស្សាបទានំ នវមំ។>
  text <១០។ សុគន្ធត្ថេរអបទានំ>
    text <៨១>
      text <ឥមម្ហិ ភទ្ទកេ កប្បេ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <៨២>
      text <អនុព្យញ្ជនសម្បន្នោ ពាត្តិំសវរលក្ខណោ>
      text <ព្យាមប្បភាបរិវុតោ រំសិជាលសមោត្ថដោ។>
    text <៨៣>
      text <អស្សាសេតា យថា ចន្ទោ សូរិយោវ បភង្ករោ>
      text <និព្ពាបេតា យថា មេឃោ សាគរោវ គុណាករោ។>
    text <៨៤>
      text <ធរណីរិវ សីលេន ហិមវាវ សមាធិនា>
      text <អាកាសោ វិយ បញ្ញាយ អសង្គោ អនិលោ យថា។>
    text <៨៥>
      text <ស កទាចិ មហាវីរោ បរិសាសុ វិសារទោ>
      text <សច្ចានិ សម្បកាសេតិ ឧទ្ធរន្តោ មហាជនំ។>
    text <៨៦>
      text <តទា ហិ ពារាណសិយំ សេដ្ឋិបុត្តោ មហាយសោ>
      text <អាសហំ ធនធញ្ញស្ស បហូតស្ស ពហូ តទា។>
    text <៨៧>
      text <ជង្ឃាវិហារំ វិចរំ មិគទាយមុបេច្ចហំ>
      text <អទ្ទសំ វិរជំ ពុទ្ធំ ទេសេន្តំ អមតំ បទំ។>
    text <៨៨>
      text <វិសដ្ឋកន្តវចនំ ករវីកសមស្សរំ>
      text <ហំសរុតេហិ និគ្ឃោសំ វិញ្ញាបេន្តំ មហាជនំ។>
    text <៨៩>
      text <ទិស្វា ទេវាតិទេវំ តំ សុត្វាវ មធុរំ គិរំ>
      text <បហាយនប្បកេ ភោគេ បព្ពជិំ អនគារិយំ។>
    text <៩០>
      text <ឯវំ បព្ពជិតោ ចាហំ ន ចិរេន ពហុស្សុតោ>
      text <អហោសិំ ធម្មកថិកោ វិចិត្តបដិភាណវា។>
    text <៩១>
      text <មហាបរិសមជ្ឈេហំ ហដ្ឋចិត្តោ បុនប្បុនំ>
      text <វណ្ណយិំ ហេមវណ្ណស្ស វណ្ណំ វណ្ណវិសារទោ។>
    text <៩២>
      text <ឯស ខីណាសវោ ពុទ្ធោ អនីឃោ ឆិន្នសំសយោ>
      text <សព្ពកម្មក្ខយំ បត្តោ វិមុត្តោបធិសង្ខយេ។>
    text <៩៣>
      text <ឯស សោ ភគវា ពុទ្ធោ ឯស សីហោ អនុត្តរោ>
      text <សទេវកស្ស លោកស្ស ព្រហ្មចក្កប្បវត្តកោ។>
    text <៩៤>
      text <ទន្តោ ទមេតា សន្តោ ច សមេតា និព្ពុតោ ឥសិ>
      text <និព្ពាបេតា ច អស្សត្ថោ អស្សាសេតា មហាជនំ។>
    text <៩៥>
      text <វីរោ សូរោ ច វិក្កន្តោ បញ្ញោ ការុណិកោ វសី>
      text <វិជិតាវី ច ស ជិនោ អប្បគព្ពោ អនាលយោ។>
    text <៩៦>
      text <អនេញ្ជោ អចលោ ធីមា អមោហោ អសមោ មុនិ>
      text <ធោរយ្ហោ ឧសភោ នាគោ សីហោ សក្កោ គរូសុបិ។>
    text <៩៧>
      text <វិរាគោ វិមលោ ព្រហ្មា វាទី សូរោ រណញ្ជហោ>
      text <អខិលោ ច វិសល្លោ ច អសមោ សំយតោ សុចិ។>
    text <៩៨>
      text <ព្រាហ្មណោ សមណោ នាថោ ភិសក្កោ សល្លកត្តកោ>
      text <យោធោ ពុទ្ធោ សុតាសុតោ អចលោ មុទិតោ សិតោ។>
    text <៩៩>
      text <ធាតា ធតា ច សន្តិ ច កត្តា នេតា បកាសិតា>
      text <សម្បហំសិតា ភេត្តា ច ឆេត្តា សោតា បសំសិតា។>
    text <១០០>
      text <អខិលោ ច វិសល្លោ ច អនីឃោ អកថំកថី>
      text <អនេជោ វិរជោ កត្តា គន្ធា វត្តា បសំសិតា។>
    text <១០១>
      text <តារេតា អត្ថការេតា ការេតា សម្បទារិតា>
      text <បាបេតា សហិតា កន្តា ហន្តា អាតាបី តាបសោ។>
    text <១០២>
      text <សមចិត្តោ សមសមោ អសហាយោ ទយាលយោ>
    text <អច្ឆេរសត្តោ អកុហោ កតាវី ឥសិសត្តមោ។>
    text <១០៣>
      text <និត្តិណ្ណកង្ខោ និម្មានោ អប្បមេយ្យោ អនូបមោ>
      text <សព្ពវាក្យបថាតីតោ សច្ច នេយ្យន្តគូ ជិនោ។>
    text <១០៤>
      text <សត្តសារវរេ តស្មិំ បសាទោ អមតាវហោ>
      text <តស្មា ពុទ្ធេ ច ធម្មេ ច សង្ឃេ សទ្ធា មហត្ថិកា។>
    text <១០៥>
      text <គុណេហិ ឯវមាទីហិ តិលោកសរណុត្តមំ>
      text <វណ្ណេន្តោ បរិសាមជ្ឈេ អកំ ធម្មកថំ អហំ។>
    text <១០៦>
      text <តតោ ចុតាហំ តុសិតេ អនុភោត្វា មហាសុខំ>
      text <តតោ ចុតោ មនុស្សេសុ ជាតោ ហោមិ សុគន្ធិកោ។>
    text <១០៧>
      text <និស្សាសោ មុខគន្ធោ ច ទេហគន្ធោ តថេវ មេ>
      text <សេទគន្ធោ ច សតតំ សព្ពគន្ធោវ ហោតិ មេ។>
    text <១០៨>
      text <មុខគន្ធោ សទា មយ្ហំ បទុមុប្បលចម្បកោ>
      text <បរិសន្តោ សទា វាតិ សរីរោ ច តថេវ មេ។>
    text <១០៩>
      text <គុណត្ថវស្ស សព្ពន្តំ ផលំ តុ បរមព្ភុតំ>
      text <ឯកគ្គមនសា សព្ពេ វណ្ណយិស្សំ សុណាថ មេ។>
    text <១១០>
      text <គុណំ ពុទ្ធស្ស វត្វាន ហិតាយ ច ន សទិសំ>
      text <សុខិតោ ហោមិ សព្ពត្ថ សង្ឃោ វីរសមាយុតោ។>
    text <១១១>
      text <យសស្សី សុខិតោ កន្តោ ជុតិមា បិយទស្សនោ>
      text <វត្តា អបរិភូតោ ច និទ្ទោសោ បញ្ញវា តថា។>
    text <១១២>
      text <ខីណេ អាយុសិ និព្ពានំ សុលភំ ពុទ្ធភត្តិនោ>
      text <តេសំ ហេតុំ បវក្ខាមិ តំ សុណាថ យថាតថំ។>
    text <១១៣>
      text <សន្តំ យសំ ភគវតោ វិធិនា អភិវាទយំ>
      text <តត្ថ តត្ថូបបន្នោបិ យសស្សី តេន ហោមហំ។>
    text <១១៤>
      text <ទុក្ខស្សន្តករំ ពុទ្ធំ ធម្មំ សន្តមសង្ខតំ>
      text <វណ្ណយំ សុខទោ អាសិំ សត្តានំ សុខិតោ តតោ។>
    text <១១៥>
      text <គុណំ វទន្តោ ពុទ្ធស្ស ពុទ្ធបីតិសមាយុតោ>
      text <សកន្តិំ បរកន្តិញ្ច ជនយិំ តេន កន្តិមា។>
    text <១១៦>
      text <ជិនោ តេ តិត្ថិកាកិណ្ណេ អភិភុយ្យ កុតិត្ថិយេ>
      text <គុណំ វទន្តោ ជោតេសិំ នាយកំ ជុតិមា តតោ។>
    text <១១៧>
      text <បិយការី ជនស្សាបិ សម្ពុទ្ធស្ស គុណំ វទំ>
      text <សរទោវ សសង្កោហំ តេនាសិំ បិយទស្សនោ។>
    text <១១៨>
      text <យថាសត្តិវសេនាហំ សព្ពវាចាហិ សន្ថវិំ>
      text <សុគតំ តេន វាគិសោ វិចិត្តបដិភានវា។>
    text <១១៩>
      text <យេ ពាលា វិមតិំ បត្តា បរិភោន្តិ មហាមុនិំ>
      text <និគ្គហិំ តេ សទ្ធម្មេន បរិភូតោ ន តេនហំ។>
    text <១២០>
      text <ពុទ្ធវណ្ណេន សត្តានំ កិលេសេ អបនេសហំ>
      text <និក្កិលេសមនោ ហោមិ តស្ស កម្មស្ស វាហសា។>
    text <១២១>
      text <សោតូនំ វុទ្ធិមជនិំ ពុទ្ធានុស្សតិទេសកោ>
      text <តេនាហមាសិំ សប្បញ្ញោ និបុណត្ថវិបស្សកោ។>
    text <១២២>
      text <សព្ពាសវបរិក្ខីណោ តិណ្ណសំសារសាគរោ>
      text <សិខីវ អនុបាទានោ បាបុណិស្សាមិ និព្ពុតិំ។>
    text <១២៣>
      text <ឥមស្មិំយេវ កប្បស្មិំ យមហំ សន្ថវិំ ជិនំ>
      text <ទុគ្គតិំ នាភិជានាមិ ពុទ្ធវណ្ណស្សិទំ ផលំ។>
    text <១២៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១២៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១២៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <តិណទោ មញ្ចទោ ចេវ សរណព្ភញ្ជនប្បទោ>
      text <សុបដោ ទណ្ឌទាយី ច នេលបូជី តថេវ ច។>
      text <ពោធិសម្មជ្ជកោ មណ្ឌោ សុគន្ធោ ទសមោតិ ច>
      text <គាថាសតំ សតេវីសំ គណិតញ្ចេត្ថ សព្ពសោ។>
    stand <ឥត្ថំ សុទំ អាយស្មា សុគន្ធោ ថេរោ ឥមា គាថាយោ>
    text <អភាសិត្ថាតិ។>
    stand <សុគន្ធត្ថេរស្សាបទានំ ទសមំ។>
    stand <តិណទាយកវគ្គោ តេបញ្ញាសមោ។>
    text <តស្សុទ្ទានំ>
