text <១។ សុមេធាវគ្គោ>
  text <១។ សុមេធាថេរីអបទានំ>
    text <អថ ថេរិកាបទានានិ សុណាថ>
    text <១>
      text <ភគវតិ កោណាគមនេ សង្ឃារាមម្ហិ នវនិវេសនម្ហិ>
      text <សខិយោ តិស្សោ ជនិយោ វិហារទានំ អទាសិម្ហ។>
    text <២>
      text <ទសក្ខត្តុំ សតក្ខត្តុំ ទសសតក្ខត្តុំ សតានញ្ច សតក្ខត្តុំ>
      text <ទេវេសុ ឧបបជ្ជិម្ហ កោ វាទោ មានុសេ ភវេ។>
    text <៣>
      text <ទេវេ មហិទ្ធិកា អហុម្ហ មានុសកម្ហិ កោ វាទោ>
      text <សត្តរតនមហេសី ឥត្ថិរតនំ អហំ ភវិំ។>
    text <៤>
      text <ឥធ សញ្ចិតកុសលា សុសមិទ្ធកុលប្បជា>
      text <ធនញ្ជានី ច ខេមា ច អហម្បិ ច តយោ ជនា។>
    text <៥>
      text <អារាមំ សុកតំ កត្វា សព្ពាវយវមណ្ឌិតំ>
      text <ពុទ្ធប្បមុខសង្ឃស្ស និយ្យាទេត្វា សមោទិតា។>
    text <៦>
      text <យត្ថ យត្ថូបបជ្ជាមិ តស្ស កម្មស្ស វាហសា>
      text <ទេវេសុ អគ្គតំ បត្តា មនុស្សេសុ តថេវ ច។>
    text <៧>
      text <ឥមស្មិំយេវ កប្បម្ហិ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <៨>
      text <ឧបដ្ឋាកោ មហេសិស្ស តទា អាសិ នរិស្សរោ>
      text <កាសិរាជា កិកី នាម ពារាណសិបុរុត្តមេ។>
    text <៩>
      text <តស្សាសុំ សត្ត ធីតរោ រាជកញ្ញា សុខេធិតា>
      text <ពុទ្ធោបដ្ឋាននិរតា ព្រហ្មចរិយំ ចរិំសុ តា។>
    text <១០>
      text <តាសំ សហាយិកា ហុត្វា សីលេសុ សុសមាហិតា>
      text <ទត្វា ទានានិ សក្កច្ចំ អគារេវ វតំ ចរិំ។>
    text <១១>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសូបគា អហំ។>
    text <១២>
      text <តតោ ចុតា យាមមគំ តតោហំ តុសិតំ គតា>
      text <តតោ ច និម្មានរតិំ វសវត្តិបុរំ តតោ។>
    text <១៣>
      text <យត្ថ យត្ថូបបជ្ជាមិ បុញ្ញកម្មសមោហិតា>
      text <តត្ថ តត្ថេវ រាជូនំ មហេសិត្តមការយិំ។>
    text <១៤>
      text <តតោ ចុតា មនុស្សត្តេ រាជូនំ ចក្កវត្តិនំ>
      text <មណ្ឌលីនញ្ច រាជូនំ មហេសិត្តមការយិំ។>
    text <១៥>
      text <សម្បត្តិមនុភោត្វាន ទេវេសុ មានុសេសុ ច>
      text <សព្ពត្ថ សុខិតា ហុត្វា នេកជាតីសុ សំសរិំ។>
    text <១៦>
      text <សោ ហេតុ ច សោ បភវោ តម្មូលំ សាសនេ ខមំ>
      text <បឋមំ តំ សមោធានំ តំ ធម្មរតាយ និព្ពានំ។>
    text <១៧>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគីវ ពន្ធនំ ឆេត្វា វិហរាមិ អនាសវា។>
    text <១៨>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <១៩>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ សុមេធា ភិក្ខុនី ឥមា គាថាយោ អភាសិត្ថាតិ។>
    stand <សុមេធាថេរិយាបទានំ បឋមំ។>
  text <២។ មេខលាទាយិកាថេរីអបទានំ>
    text <២០>
      text <សិទ្ធត្ថស្ស ភគវតោ ថូបការាបិកា អហុំ>
      text <មេខលិកា មយា ទិន្នា នវកម្មាយ សត្ថុនោ។>
    text <២១>
      text <និដ្ឋិតេ ច មហាថូបេ មេខលំ បុនទាសហំ>
      text <លោកនាថស្ស មុនិនោ បសន្នា សេហិ បាណិភិ។>
    text <២២>
      text <ចតុន្នវុតិតោ កប្បេ យំ មេខលមទំ តទា>
      text <ទុគ្គតិំ នាភិជានាមិ ថូបការស្សិទំ ផលំ។>
    text <២៣>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <២៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ មេខលាទាយិកា ភិក្ខុនី ឥមា គាថាយោ អភាសិត្ថាតិ។>
    stand <មេខលាទាយិកាថេរិយាបទានំ ទុតិយំ។>
  text <៣។ មណ្ឌបទាយិកាថេរីអបទានំ>
    text <២៦>
      text <កោណាគមនពុទ្ធស្ស មណ្ឌបោ ការិតោ មយា>
      text <ធុវំ តិចីវរំទាសិំ ពុទ្ធស្ស លោកពន្ធុនោ។>
    text <២៧>
      text <យំ យំ ជនបទំ យាមិ និគមេ រាជធានិយោ>
      text <សព្ពត្ថ បូជិតោ ហោមិ បុញ្ញកម្មស្សិទំ ផលំ។>
    text <២៨>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <២៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ មណ្ឌបទាយិកា ភិក្ខុនី ឥមា គាថាយោ អភាសិត្ថាតិ។>
    stand <មណ្ឌបទាយិកាថេរិយាបទានំ តតិយំ។>
  text <៤។ សង្កមនត្ថាថេរីអបទានំ>
    text <៣១>
      text <វិបស្សិស្ស ភគវតោ លោកជេដ្ឋស្ស តាទិនោ>
      text <រថិយំ បដិបន្នស្ស តារយន្តស្ស បាណិនោ។>
    text <៣២>
      text <ឃរតោ និក្ខមិត្វាន អវកុជ្ជា និបជ្ជហំ>
      text <អនុកម្បកោ លោកនាថោ សិរសិ អក្កមី មម។>
    text <៣៣>
      text <អក្កមិត្វាន សិរសិ អគមា លោកនាយកោ>
      text <តេន ចិត្តប្បសាទេន តុសិតំ អគមាសហំ។>
    text <៣៤>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <៣៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ សង្កមនត្ថា ភិក្ខុនី ឥមា គាថាយោ អភាសិត្ថាតិ។>
    stand <សង្កមនត្ថាថេរិយាបទានំ ចតុត្ថំ។>
  text <៥។ នឡមាលិកាថេរីអបទានំ>
    text <៣៧>
      text <ចន្ទភាគានទីតីរេ អហោសិំ កិន្នរី តទា>
      text <អទ្ទសំ វិរជំ ពុទ្ធំ សយម្ភុំ អបរាជិតំ។>
    text <៣៨>
      text <បសន្នចិត្តា សុមនា វេទជាតា កតញ្ជលី>
      text <នឡមាលំ គហេត្វាន សយម្ភុំ អភិបូជយិំ។>
    text <៣៩>
      text <តេន កម្មេន សុកតេន ចេតនាបណិធីហិ ច>
      text <ជហិត្វា កិន្នរីទេហំ អគច្ឆិំ តិទសំ គតិំ។>
    text <៤០>
      text <ឆត្តិំសទេវរាជូនំ មហេសិត្តមការយិំ>
      text <ទសន្នំ ចក្កវត្តីនំ មហេសិត្តមការយិំ>
      text <សំវេជេត្វាន មេ ចិត្តំ បព្ពជិំ អនគារិយំ។>
    text <៤១>
      text <កិលេសា ឈាបិតា មយ្ហំ ភវា សព្ពេ សមូហតា>
      text <សព្ពាសវបរិក្ខីណា នត្ថិ ទានិ បុនព្ភវោ។>
    text <៤២>
      text <ចតុន្នវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <៤៣>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <៤៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ នឡមាលិកា ថេរី ឥមា គាថាយោ អភាសិត្ថាតិ។>
    stand <នឡមាលិកាថេរិយាបទានំ បញ្ចមំ។>
  text <៦។ ឯកបិណ្ឌបាតទាយិកាថេរីអបទានំ>
    text <៤៦>
      text <នគរេ ពន្ធុមតិយា ពន្ធុមា នាម ខត្តិយោ>
      text <តស្ស រញ្ញោ អហុំ ភរិយា ឯកជ្ឈំ ចារយាមហំ។>
    text <៤៧>
      text <រហោគតា និសីទិត្វា ឯវំ ចិន្តេសហំ តទា>
      text <អាទាយ គមនីយញ្ហិ កុសលំ នត្ថិ មេ កតំ។>
    text <៤៨>
      text <មហាភិតាបំ កដុកំ ឃោររូបំ សុទារុណំ>
      text <និរយំ នូន គច្ឆាមិ ឯត្ថ មេ នត្ថិ សំសយោ។>
    text <៤៩>
      text <រាជានំ ឧបសង្កម្ម ឥទំ វចនមព្រវិំ>
      text <ឯកំ មេ សមណំ ទេហិ ភោជយិស្សាមិ ខត្តិយ។>
    text <៥០>
      text <អទាសិ មេ មហារាជា សមណំ ភាវិតិន្ទ្រិយំ>
      text <តស្ស បត្តំ គហេត្វាន បរមន្នេន បូរយិំ។>
    text <៥១>
      text <បូរយិត្វា បរមន្នំ គន្ធាលេបំ អកាសហំ>
      text <ជាលេន បិទហិត្វាន វត្ថយុគេន ឆាទយិំ។>
    text <៥២>
      text <អារម្មណំ មមំ ឯតំ សរាមិ យាវជីវិហំ>
      text <តត្ថ ចិត្តំ បសាទេត្វា តាវតិំសមគច្ឆហំ។>
    text <៥៣>
      text <តិំសានំ ទេវរាជូនំ មហេសិត្តមការយិំ>
      text <មនសា បត្ថិតំ មយ្ហំ និព្ពត្តតិ យថិច្ឆិតំ។>
    text <៥៤>
      text <វីសានំ ចក្កវត្តីនំ មហេសិត្តមការយិំ>
      text <ឱចិតត្តាវ ហុត្វាន សំសរាមិ ភវេស្វហំ។>
    text <៥៥>
      text <សព្ពពន្ធនមុត្តាហំ អបេតា មេ ឧបាទិកា>
      text <សព្ពាសវបរិក្ខីណា នត្ថិ ទានិ បុនព្ភវោ។>
    text <៥៦>
      text <ឯកនវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ បិណ្ឌបាតស្សិទំ ផលំ។>
    text <៥៧>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <៥៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ ឯកបិណ្ឌបាតទាយិកា ភិក្ខុនី ឥមា គាថាយោ អភាសិត្ថាតិ។>
    stand <ឯកបិណ្ឌបាតទាយិកាថេរិយាបទានំ ឆដ្ឋំ។>
  text <៧។ កដច្ឆុភិក្ខាទាយិកាថេរីអបទានំ>
    text <៦០>
      text <បិណ្ឌចារំ ចរន្តស្ស តិស្សនាមស្ស សត្ថុនោ>
      text <កដច្ឆុភិក្ខំ បគ្គយ្ហ ពុទ្ធសេដ្ឋស្ស ទាសហំ។>
    text <៦១>
      text <បដិគ្គហេត្វា សម្ពុទ្ធោ តិស្សោ លោកគ្គនាយកោ>
      text <វីថិយា សណ្ឋិតោ សត្ថា អកា មេ អនុមោទនំ។>
    text <៦២>
      text <កដច្ឆុភិក្ខំ ទត្វាន តាវតិំសំ គមិស្សសិ>
      text <ឆត្តិំសទេវរាជូនំ មហេសិត្តំ ករិស្សសិ។>
    text <៦៣>
      text <បញ្ញាសំ ចក្កវត្តីនំ មហេសិត្តំ ករិស្សសិ>
      text <មនសា បត្ថិតំ សព្ពំ បដិលច្ឆសិ សព្ពទា។>
    text <៦៤>
      text <សម្បត្តិំ អនុភោត្វាន បព្ពជិស្សសិកិញ្ចនា>
      text <សព្ពាសវេ បរិញ្ញាយ និព្ពាយិស្សសិនាសវា។>
    text <៦៥>
      text <ឥទំ វត្វាន សម្ពុទ្ធោ តិស្សោ លោកគ្គនាយកោ>
      text <នភំ អព្ភុគ្គមី វីរោ ហំសរាជាវ អម្ពរេ។>
    text <៦៦>
      text <សុទិន្នំ មេ ទានវរំ សុយិដ្ឋា យាគសម្បទា>
      text <កដច្ឆុភិក្ខំ ទត្វាន បត្តាហំ អចលំ បទំ។>
    text <៦៧>
      text <ទ្វេនវុតេ ឥតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ ភិក្ខាទានស្សិទំ ផលំ។>
    text <៦៨>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <៦៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ កដច្ឆុភិក្ខាទាយិកា ភិក្ខុនី ឥមា គាថាយោ អភាសិត្ថាតិ។>
    stand <កដច្ឆុភិក្ខាទាយិកាថេរិយាបទានំ សត្តមំ។>
  text <៨។ សត្តុប្បលមាលិកាថេរីអបទានំ>
    text <៧១>
      text <នគរេ អរុណវតិយា អរុណោ នាម ត្តិយោ>
      text <តស្ស រញ្ញោ អហុំ ភរិយា វារិតំ វារយាមហំ។>
    text <៧២>
      text <សត្តមាលំ គហេត្វាន ឧប្បលា ទេវគន្ធិកា>
      text <និសជ្ជ បាសាទវរេ ឯវំ ចិន្តេសិ តាវទេ។>
    text <៧៣>
      text <កិំ មេ ឥមាហិ មាលាហិ សិរសារោបិតាហិ មេ>
      text <វរំ មេ ពុទ្ធសេដ្ឋស្ស ញាណម្ហិ អភិរោបិតំ។>
    text <៧៤>
      text <សម្ពុទ្ធំ បដិមានេន្តី ទ្វារាសន្នេ និសីទហំ>
      text <យទា ឯហិតិ សម្ពុទ្ធោ បូជយិស្សំ មហាមុនិំ។>
    text <៧៥>
      text <កកុធោ វិលសន្តោវ មិគរាជាវ កេសរី>
      text <ភិក្ខុសង្ឃេន សហិតោ អាគច្ឆិ វីថិយា ជិនោ។>
    text <៧៦>
      text <ពុទ្ធស្ស រំសិំ ទិស្វាន ហដ្ឋា សំវិគ្គមានសា>
      text <ទ្វារំ អវាបុរិត្វាន ពុទ្ធសេដ្ឋមបូជយិំ។>
    text <៧៧>
      text <សត្ត ឧប្បលបុប្ផានិ បរិកិណ្ណានិ អម្ពរេ>
      text <ឆទិំ ករោន្តោ ពុទ្ធស្ស មត្ថកេ ធារយន្តិ តេ។>
    text <៧៨>
      text <ឧទគ្គចិត្តា សុមនា វេទជាតា កតញ្ជលី>
      text <តត្ថ ចិត្តំ បសាទេត្វា តាវតិំសមគច្ឆហំ។>
    text <៧៩>
      text <មហានេលស្ស ឆាទនំ ធារេន្តិ មម មុទ្ធនិ>
      text <ទិព្ពគន្ធំ បវាយាមិ សត្តុប្បលស្សិទំ ផលំ។>
    text <៨០>
      text <កទាចិ នីយមានាយ ញាតិសង្ឃេន មេ តទា>
      text <យាវតា បរិសា មយ្ហំ មហានេលំ ធរីយតិ។>
    text <៨១>
      text <សត្តតិ ទេវរាជូនំ មហេសិត្តមការយិំ>
      text <សព្ពត្ថ ឥស្សរា ហុត្វា សំសរាមិ ភវាភវេ។>
    text <៨២>
      text <តេសដ្ឋិ ចក្កវត្តីនំ មហេសិត្តមការយិំ>
      text <សព្ពេ មមនុវត្តន្តិ អាទេយ្យវចនា អហុំ។>
    text <៨៣>
      text <ឧប្បលស្សេវ មេ វណ្ណោ គន្ធោ ចេវ បវាយតិ>
      text <ទុព្ពណ្ណិយំ ន ជានាមិ ពុទ្ធបូជាយិទំ ផលំ។>
    text <៨៤>
      text <ឥទ្ធិបាទេសុ កុសលា ពោជ្ឈង្គភាវនា រតា>
      text <អភិញ្ញាបារមិប្បត្តា ពុទ្ធបូជាយិទំ ផលំ។>
    text <៨៥>
      text <សតិបដ្ឋានកុសលា សមាធិឈានគោចរា>
      text <សម្មប្បធានមនុយុត្តា ពុទ្ធបូជាយិទំ ផលំ។>
    text <៨៦>
      text <វីរិយំ មេ ធុរធោរយ្ហំ យោគក្ខេមាធិវាហនំ>
      text <សព្ពាសវបរិក្ខីណា នត្ថិ ទានិ បុនព្ភវោ។>
    text <៨៧>
      text <ឯកតិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៨៨>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <៨៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ សត្តុប្បលមាលិកា ភិក្ខុនី ឥមា គាថាយោ អភាសិត្ថាតិ។>
    stand <សត្តុប្បលមាលិកាថេរិយាបទានំ អដ្ឋមំ។>
  text <៩។ បញ្ចទីបិកាថេរីអបទានំ>
    text <៩១>
      text <នគរេ ហំសវតិយា ចារិកី អាសហំ តទា>
      text <អារាមេន ច អារាមំ ចរាមិ កុសលត្ថិកា។>
    text <៩២>
      text <កាឡបក្ខម្ហិ ទិវសេ អទ្ទសំ ពោធិមុត្តមំ>
      text <តត្ថ ចិត្តំ បសាទេត្វា ពោធិមូលេ និសីទហំ។>
    text <៩៣>
      text <គរុចិត្តំ ឧបដ្ឋេត្វា សិរេ កត្វាន អញ្ជលិំ>
      text <សោមនស្សំ បវេទេត្វា ឯវំ ចិន្តេសិ តាវទេ។>
    text <៩៤>
      text <យទិ ពុទ្ធោ អមិតគុណោ អសមប្បដិបុគ្គលោ>
      text <ទស្សេតុ បាដិហីរំ មេ ពោធិ ឱភាសតុ អយំ។>
    text <៩៥>
      text <សហ អាវជ្ជិតេ មយ្ហំ ពោធិ បជ្ជលិ តាវទេ>
      text <សព្ពសោណ្ណមយា អាសិ ទិសា សព្ពា វិរោចតិ។>
    text <៩៦>
      text <សត្តរត្តិន្ទិវំ តត្ថ ពោធិមូលេ និសីទហំ>
      text <សត្តមេ ទិវសេ បត្តេ ទីបបូជំ អកាសហំ។>
    text <៩៧>
      text <អាសនំ បរិវារេត្វា បញ្ចទីបានិ បជ្ជលុំ>
      text <យាវ ឧទេតិ សូរិយោ ទីបា មេ បជ្ជលុំ តទា។>
    text <៩៨>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៩៩>
      text <តត្ថ មេ សុកតំ ព្យម្ហំ បញ្ចទីបាតិ វុច្ចតិ>
      text <សដ្ឋិយោជនមុព្ពេធំ តិំសយោជនវិត្ថតំ។>
    text <១០០>
      text <អសង្ខិយានិ ទីបានិ បរិវារេ ជលន្តិ មេ>
      text <យាវតា ទេវភវនំ ទីបាលោកេន ជោតតិ។>
    text <១០១>
      text <បរម្មុខា និសីទិត្វា យទិ ឥច្ឆាមិ បស្សិតុំ>
      text <ឧទ្ធំ អធោ ច តិរិយំ សព្ពំ បស្សាមិ ចក្ខុនា។>
    text <១០២>
      text <យាវតា អភិកង្ខាមិ ទដ្ឋុំ សុគតទុគ្គតេ>
      text <តត្ថ អាវរណំ នត្ថិ រុក្ខេសុ បព្ពតេសុ វា។>
    text <១០៣>
      text <អសីតិ ទេវរាជូនំ មហេសិត្តមការយិំ>
      text <សតានំ ចក្កវត្តីនំ មហេសិត្តមការយិំ។>
    text <១០៤>
      text <យំ យំ យោនុបបជ្ជាមិ ទេវត្តំ អថ មានុសំ>
      text <ទីបសតសហស្សានិ បរិវារេ ជលន្តិ មេ។>
    text <១០៥>
      text <ទេវលោកា ចវិត្វាន ឧប្បជ្ជិំ មាតុកុច្ឆិយំ>
      text <មាតុកុច្ឆិគតា សន្តី អក្ខិ មេ ន និមីលតិ។>
    text <១០៦>
      text <ទីបសតសហស្សានិ បុញ្ញកម្មសមង្គិតា>
      text <ជលន្តិ សូតិកាគេហេ បញ្ចទីបានិទំ ផលំ។>
    text <១០៧>
      text <បច្ឆិមេ ភវេ សម្បត្តេ មានសំ វិនិវត្តយិំ>
      text <អជរាមតំ សីតិភាវំ និព្ពានំ ផស្សយិំ អហំ។>
    text <១០៨>
      text <ជាតិយា សត្តវស្សាហំ អរហត្តមបាបុណិំ>
      text <ឧបសម្បាទយី ពុទ្ធោ គុណមញ្ញាយ គោតមោ។>
    text <១០៩>
      text <មណ្ឌបេ រុក្ខមូលេ វា បាសាទេសុ គុហាសុ វា>
      text <សុញ្ញាគារេ វសន្តិយា បញ្ចទីបា ជលន្តិ មេ។>
    text <១១០>
      text <ទិព្ពចក្ខុ វិសុទ្ធំ មេ សមាធិកុសលា អហំ>
      text <អភិញ្ញាបារមិប្បត្តា បញ្ចទីបានិទំ ផលំ។>
    text <១១១>
      text <សព្ពវោសិតវោសានា កតកិច្ចា អនាសវា>
      text <បញ្ចទីបា មហាវីរ បាទេ វន្ទាមិ ចក្ខុម។>
    text <១១២>
      text <សតសហស្សិតោ កប្បេ យំ ទីបមទទិំ តទា>
      text <ទុគ្គតិំ នាភិជានាមិ បញ្ចទីបានិទំ ផលំ។>
    text <១១៣>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <១១៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១១៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ បញ្ចទីបិកា ភិក្ខុនី ឥមា គាថាយោ អភាសិត្ថាតិ។>
    stand <បញ្ចទីបិកាថេរិយាបទានំ នវមំ។>
  text <១០។ ឧទកទាយិកាថេរីអបទានំ>
    text <១១៦>
      text <នគរេ ពន្ធុមតិយា អហោសិំ ឧទហារិកា>
      text <ឧទហារេន ជីវាមិ តេន បោសេមិ ទារកេ។>
    text <១១៧>
      text <ទេយ្យធម្មោ ច មេ នត្ថិ បុញ្ញក្ខេត្តេ អនុត្តរេ>
      text <កោដ្ឋកំ ឧបសង្កម្ម ឧទកំ បដ្ឋបេសហំ។>
    text <១១៨>
      text <តេន កម្មេន សុកតេន តាវតិំសមគច្ឆហំ>
      text <តត្ថ មេ សុកតំ ព្យម្ហំ ឧទហារេន និម្មិតំ។>
    text <១១៩>
      text <អច្ឆរានំ សហស្សស្ស អហញ្ហិ បវរា តទា>
      text <ទសដ្ឋានេហិ តា សព្ពា អភិភោមិ សទា អហំ។>
    text <១២០>
      text <បញ្ញាសំ ទេវរាជូនំ មហេសិត្តមការយិំ>
      text <វីសតិចក្កវត្តីនំ មហេសិត្តមការយិំ។>
    text <១២១>
      text <ទុវេ ភវេ សំសរាមិ ទេវត្តេ អថ មានុសេ>
      text <ទុគ្គតិំ នាភិជានាមិ ទកទានស្សិទំ ផលំ។>
    text <១២២>
      text <បព្ពតគ្គេ ទុមគ្គេ វា អន្តលិក្ខេ ច ភូមិយំ>
      text <យទា ឧទកមិច្ឆាមិ ខិប្បំ បដិលភាមហំ។>
    text <១២៣>
      text <អវុដ្ឋិកា ទិសា នត្ថិ សន្តត្តា កុថិតាបិ ច>
      text <មម សង្កប្បមញ្ញាយ មហាមេឃោ បវស្សតិ។>
    text <១២៤>
      text <កទាចិ នីយមានាយ ញាតិសង្ឃេន មេ តទា>
      text <យទា ឥច្ឆាមហំ វស្សំ មហាមេឃោ អជាយថ។>
    text <១២៥>
      text <ឧណ្ហំ វា បរិឡាហោ វា សរីរេ មេ ន វិជ្ជតិ>
      text <កាយេ ច មេ រជោ នត្ថិ ទកទានស្សិទំ ផលំ។>
    text <១២៦>
      text <វិសុទ្ធមនសា អជ្ជ អបេតមនបាបិកា>
      text <សព្ពាសវបរិក្ខីណា នត្ថិ ទានិ បុនព្ភវោ។>
    text <១២៧>
      text <ឯកនវុតិតោ កប្បេ យំ ទកំ អទទិំ តទា>
      text <ទុគ្គតិំ នាភិជានាមិ ទកទានស្សិទំ ផលំ។>
    text <១២៨>
      text <កិលេសា ឈាបិតា មយ្ហំ…បេ។… វិហរាមិ អនាសវា។>
    text <១២៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <សុមេធា មេខលាទាយី មណ្ឌបំ សង្កមំ ទទា>
      text <នឡមាលី បិណ្ឌទទា កដច្ឆុ ឧប្បលប្បទា។>
      text <ទីបទា ទកទា ចេវ គាថាយោ គណិតា ឥហ>
      text <ឯកគាថាសតញ្ចេវ តិំសតិ ច តទុត្តរិ។>
    text <ឥត្ថំ សុទំ ឧទកទាយិកា ភិក្ខុនី ឥមា គាថាយោ អភាសិត្ថាតិ។>
    stand <ឧទកទាយិកាថេរិយាបទានំ ទសមំ។>
    stand <សុមេធាវគ្គោ បឋមោ។>
    text <តស្សុទ្ទានំ>
