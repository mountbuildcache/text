text <៥៥។ ភទ្ទិយវគ្គោ>
  text <១។ លកុណ្ឌភទ្ទិយត្ថេរអបទានំ>
    text <១>
      text <បទុមុត្តរោ នាម ជិនោ សព្ពធម្មេសុ ចក្ខុមា>
      text <ឥតោ សតសហស្សម្ហិ កប្បេ ឧប្បជ្ជិ នាយកោ។>
    text <២>
      text <តទាហំ ហំសវតិយំ សេដ្ឋិបុត្តោ មហទ្ធនោ>
      text <ជង្ឃាវិហារំ វិចរំ សង្ឃារាមំ អគច្ឆហំ។>
    text <៣>
      text <តទា សោ លោកបជ្ជោតោ ធម្មំ ទេសេសិ នាយកោ>
      text <មញ្ជុស្សរានំ បវរំ សាវកំ អភិកិត្តយិ។>
    text <៤>
      text <តំ សុត្វា មុទិតោ ហុត្វា ការំ កត្វា មហេសិនោ>
      text <វន្ទិត្វា សត្ថុនោ បាទេ តំ ឋានមភិបត្ថយិំ។>
    text <៥>
      text <តទា ពុទ្ធោ វិយាកាសិ សង្ឃមជ្ឈេ វិនាយកោ>
      text <អនាគតម្ហិ អទ្ធានេ លច្ឆសេ តំ មនោរថំ។>
    text <៦>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៧>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <ភទ្ទិយោ នាម នាមេន ហេស្សតិ សត្ថុ សាវកោ។>
    text <៨>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៩>
      text <ទ្វេនវុតេ ឥតោ កប្បេ ផុស្សោ ឧប្បជ្ជិ នាយកោ>
      text <ទុរាសទោ ទុប្បសហោ សព្ពលោកុត្តមោ ជិនោ។>
    text <១០>
      text <ចរណេន ច សម្បន្នោ ព្រហា ឧជុ បតាបវា>
      text <ហិតេសី សព្ពសត្តានំ ពហុំ មោចេសិ ពន្ធនា។>
    text <១១>
      text <នន្ទារាមវនេ តស្ស អហោសិំ ផុស្សកោកិលោ>
      text <គន្ធកុដិសមាសន្នេ អម្ពរុក្ខេ វសាមហំ។>
    text <១២>
      text <តទា បិណ្ឌាយ គច្ឆន្តំ ទក្ខិណេយ្យំ ជិនុត្តមំ>
      text <ទិស្វា ចិត្តំ បសាទេត្វា មញ្ជុនាភិនិកូជហំ។>
    text <១៣>
      text <រាជុយ្យានំ តទា គន្ត្វា សុបក្កំ កនកត្តចំ>
      text <អម្ពបិណ្ឌំ គហេត្វាន សម្ពុទ្ធស្សោបនាមយិំ។>
    text <១៤>
      text <តទា មេ ចិត្តមញ្ញាយ មហាការុណិកោ ជិនោ>
      text <ឧបដ្ឋាកស្ស ហត្ថតោ បត្តំ បគ្គណ្ហិ នាយកោ។>
    text <១៥>
      text <អទាសិំ ហដ្ឋចិត្តោហំ អម្ពបិណ្ឌំ មហាមុនេ>
      text <បត្តេ បក្ខិប្ប បក្ខេហិ បញ្ជលិំ កត្វាន មញ្ជុនា។>
    text <១៦>
      text <សរេន រជនីយេន សវនីយេន វគ្គុនា>
      text <វស្សន្តោ ពុទ្ធបូជត្ថំ នីឡំ គន្ត្វា និបជ្ជហំ។>
    text <១៧>
      text <តទា មុទិតចិត្តំ មំ ពុទ្ធបេមគតាសយំ>
      text <សកុណគ្ឃិ ឧបាគន្ត្វា ឃាតយី ទុដ្ឋមានសោ។>
    text <១៨>
      text <តតោ ចុតោហំ តុសិតេ អនុភោត្វា មហាសុខំ>
      text <មនុស្សយោនិមាគច្ឆិំ តស្ស កម្មស្ស វាហសា។>
    text <១៩>
      text <ឥមម្ហិ ភទ្ទកេ កប្បេ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <២០>
      text <សាសនំ ជោតយិត្វា សោ អភិភុយ្យ កុតិត្ថិយេ>
      text <វិនយិត្វាន វេនេយ្យេ និព្ពុតោ សោ សសាវកោ។>
    text <២១>
      text <និព្ពុតេ តម្ហិ លោកគ្គេ បសន្នា ជនតា ពហូ>
      text <បូជនត្ថាយ ពុទ្ធស្ស ថូបំ កុព្ពន្តិ សត្ថុនោ។>
    text <២២>
      text <សត្តយោជនិកំ ថូបំ សត្តរតនភូសិតំ>
      text <ករិស្សាម មហេសិស្ស ឥច្ចេវំ មន្តយន្តិ តេ។>
    text <២៣>
      text <កិកិនោ កាសិរាជស្ស តទា សេនាយ នាយកោ>
      text <ហុត្វាហំ អប្បមាណស្ស បមាណំ ចេតិយេ វទិំ។>
    text <២៤>
      text <តទា តេ មម វាក្យេន ចេតិយំ យោជនុគ្គតំ>
      text <អកំសុ នរវីរស្ស នានារតនភូសិតំ។>
    text <២៥>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <២៦>
      text <បច្ឆិមេ ច ភវេ ទានិ ជាតោ សេដ្ឋិកុលេ អហំ>
      text <សាវត្ថិយំ បុរវរេ ឥទ្ធេ ផីតេ មហទ្ធនេ។>
    text <២៧>
      text <បុរប្បវេសេ សុគតំ ទិស្វា វិម្ហិតមានសោ>
      text <បព្ពជិត្វាន ន ចិរំ អរហត្តមបាបុណិំ។>
    text <២៨>
      text <ចេតិយស្ស បមាណំ យំ អករិំ តេន កម្មុនា>
      text <លកុណ្ឌកសរីរោហំ ជាតោ បរិភវារហោ។>
    text <២៩>
      text <សរេន មធុរេនាហំ បូជិត្វា ឥសិសត្តមំ>
      text <មញ្ជុស្សរានំ ភិក្ខូនំ អគ្គត្តមនុបាបុណិំ។>
    text <៣០>
      text <ផលទានេន ពុទ្ធស្ស គុណានុស្សរណេន ច>
      text <សាមញ្ញផលសម្បន្នោ វិហរាមិ អនាសវោ។>
    text <៣១>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៣២>
      text <ស្វាគតំ វត មេ អាសិ ពុទ្ធសេដ្ឋស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៣៣>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា លកុណ្ឌភទ្ទិយោ ថេរោ ឥមា គាថាយោ>
    text <អភាសិត្ថាតិ។>
    stand <លកុណ្ឌភទ្ទិយត្ថេរស្សាបទានំ បឋមំ។>
  text <២។ កង្ខារេវតត្ថេរអបទានំ>
    text <៣៤>
      text <បទុមុត្តរោ នាម ជិនោ សព្ពធម្មេសុ ចក្ខុមា>
      text <ឥតោ សតសហស្សម្ហិ កប្បេ ឧប្បជ្ជិ នាយកោ។>
    text <៣៥>
      text <សីហហនុ ព្រហ្មគិរោ ហំសទុន្ទុភិនិស្សនោ>
      text <នាគវិក្កន្តគមនោ ចន្ទសូរាទិកប្បភោ។>
    text <៣៦>
      text <មហាមតី មហាវីរោ មហាឈាយី មហាពលោ>
      text <មហាការុណិកោ នាថោ មហាតមបនូទនោ។>
    text <៣៧>
      text <ស កទាចិ តិលោកគ្គោ វេនេយ្យំ វិនយំ ពហុំ>
      text <ធម្មំ ទេសេសិ សម្ពុទ្ធោ សត្តាសយវិទូ មុនិ។>
    text <៣៨>
      text <ឈាយិំ ឈានរតំ វីរំ ឧបសន្តំ អនាវិលំ>
      text <វណ្ណយន្តោ បរិសតិំ តោសេសិ ជនតំ ជិនោ។>
    text <៣៩>
      text <តទាហំ ហំសវតិយំ ព្រាហ្មណោ វេទបារគូ>
      text <ធម្មំ សុត្វាន មុទិតោ តំ ឋានមភិបត្ថយិំ។>
    text <៤០>
      text <តទា ជិនោ វិយាកាសិ សង្ឃមជ្ឈេ វិនាយកោ>
      text <មុទិតោ ហោហិ ត្វំ ព្រហ្មេ លច្ឆសេ តំ មនោរថំ។>
    text <៤១>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៤២>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <រេវតោ នាម នាមេន ហេស្សតិ សត្ថុ សាវកោ។>
    text <៤៣>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៤៤>
      text <បច្ឆិមេ ច ភវេ ទានិ ជាតោហំ កោលិយេ បុរេ>
      text <ខត្តិយេ កុលសម្បន្នេ ឥទ្ធេ ផីតេ មហទ្ធនេ។>
    text <៤៥>
      text <យទា កបិលវត្ថុស្មិំ ពុទ្ធោ ធម្មមទេសយិ>
      text <តទា បសន្នោ សុគតេ បព្ពជិំ អនគារិយំ។>
    text <៤៦>
      text <កង្ខា មេ ពហុលា អាសិ កប្បាកប្បេ តហិំ តហិំ>
      text <សព្ពំ តំ វិនយី ពុទ្ធោ ទេសេត្វា ធម្មមុត្តមំ។>
    text <៤៧>
      text <តតោហំ តិណ្ណសំសារោ សទា ឈានសុខេ រតោ>
      text <វិហរាមិ តទា ពុទ្ធោ មំ ទិស្វា ឯតទព្រវិ។>
    text <៤៨>
      text <យា កាចិ កង្ខា ឥធ វា ហុរំ វា សកវេទិយា វា បរវេទិយា វា>
      text <យេ ឈាយិនោ តា បជហន្តិ សព្ពា អាតាបិនោ ព្រហ្មចរិយំ ចរន្តា។>
    text <៤៩>
      text <សតសហស្សេ កតំ កម្មំ ផលំ ទស្សេសិ មេ ឥធ>
      text <សុមុត្តោ សរវេគោវ កិលេសេ ឈាបយិំ មម។>
    text <៥០>
      text <តតោ ឈានរតំ ទិស្វា ពុទ្ធោ លោកន្តគូ មុនិ>
      text <ឈាយីនំ ភិក្ខូនំ អគ្គោ បញ្ញាបេតិ មហាមតិ។>
    text <៥១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កង្ខារេវតោ ថេរោ ឥមា គាថាយោ>
    text <អភាសិត្ថាតិ។>
    stand <កង្ខារេវតត្ថេរស្សាបទានំ ទុតិយំ។>
  text <៣។ សីវលិត្ថេរអបទានំ>
    text <៥៤>
      text <បទុមុត្តរោ នាម ជិនោ សព្ពធម្មេសុ ចក្ខុមា>
      text <ឥតោ សតសហស្សម្ហិ កប្បេ ឧប្បជ្ជិ នាយកោ។>
    text <៥៥>
      text <សីលំ តស្ស អសង្ខេយ្យំ សមាធិ វជិរូបមោ>
      text <អសង្ខេយ្យំ ញាណវរំ វិមុត្តិ ច អនោបមា។>
    text <៥៦>
      text <មនុជាមរនាគានំ ព្រហ្មានញ្ច សមាគមេ>
      text <សមណព្រាហ្មណាកិណ្ណេ ធម្មំ ទេសេសិ នាយកោ។>
    text <៥៧>
      text <សសាវកំ មហាលាភិំ បុញ្ញវន្តំ ជុតិន្ធរំ>
      text <ឋបេសិ ឯតទគ្គម្ហិ បរិសាសុ វិសារទោ។>
    text <៥៨>
      text <តទាហំ ខត្តិយោ អាសិំ នគរេ ហំសសវ្ហយេ>
      text <សុត្វា ជិនស្ស តំ វាក្យំ សាវកស្ស គុណំ ពហុំ។>
    text <៥៩>
      text <និមន្តយិត្វា សត្តាហំ ភោជយិត្វា សសាវកំ>
      text <មហាទានំ ទទិត្វាន តំ ឋានមភិបត្ថយិំ។>
    text <៦០>
      text <តទា មំ វិនតំ បាទេ ទិស្វាន បុរិសាសភោ>
      text <សរេន មហតា វីរោ ឥទំ វចនមព្រវិ។>
    text <៦១>
      text <តតោ ជិនស្ស វចនំ សោតុកាមា មហាជនា>
      text <ទេវទានវគន្ធព្ពា ព្រហ្មានោ ច មហិទ្ធិកា។>
    text <៦២>
      text <សមណព្រាហ្មណា ចេវ នមស្សិំសុ កតញ្ជលី>
      text <នមោ តេ បុរិសាជញ្ញ នមោ តេ បុរិសុត្តម។>
    text <៦៣>
      text <ខត្តិយេន មហាទានំ ទិន្នំ សត្តាហិកម្បិ វោ>
      text <សោតុកាមា ផលំ តស្ស ព្យាករោហិ មហាមុនេ។>
    text <៦៤>
      text <តតោ អវោច ភគវា សុណាថ មម ភាសិតំ>
      text <អប្បមេយ្យម្ហិ ពុទ្ធម្ហិ សសង្ឃម្ហិ បតិដ្ឋិតា។>
    text <៦៥>
      text <ទក្ខិណា តាយ កោ វត្តា អប្បមេយ្យផលា ហិ សា>
      text <អបិ ចេ ស មហាភោគោ ឋានំ បត្ថេតិ ឧត្តមំ។>
    text <៦៦>
      text <លាភី វិបុលលាភានំ យថា ភិក្ខុ សុទស្សនោ>
      text <តថាហម្បិ ភវេយ្យន្តិ លច្ឆសេ តំ អនាគតេ។>
    text <៦៧>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៦៨>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <សីវលិ នាម នាមេន ហេស្សតិ សត្ថុ សាវកោ។>
    text <៦៩>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសូបគោ អហំ។>
    text <៧០>
      text <ឯកនវុតិតោ កប្បេ វិបស្សី លោកនាយកោ>
      text <ឧប្បជ្ជិ ចារុទស្សនោ សព្ពធម្មវិបស្សកោ។>
    text <៧១>
      text <តទាហំ ពន្ធុមតិយំ កុលស្សញ្ញតរស្ស ច>
      text <ទយិតោ បស្សិតោ ចេវ អាសិំ កម្មន្តវាវដោ។>
    text <៧២>
      text <តទា អញ្ញតរោ បូគោ វិបស្សិស្ស មហេសិនោ>
      text <បរិវេសំ អការយិ មហន្តមតិវិស្សុតំ។>
    text <៧៣>
      text <និដ្ឋិតេ ច មហាទានេ ទទុំ ខជ្ជកសញ្ហិតំ>
      text <នវំ ទធិំ មធុញ្ចេវ វិចិនំ នេវ អទ្ទសុំ។>
    text <៧៤>
      text <តទាហំ តំ គហេត្វាន នវំ ទធិំ មធុម្បិ ច>
      text <កម្មស្សាមិឃរំ គច្ឆិំ តមេសន្តា មមទ្ទសុំ។>
    text <៧៥>
      text <សហស្សមបិ ទត្វាន នាលភិំសុ ច តំ ទ្វយំ>
      text <តតោហំ ឯវំ ចិន្តេសិំ នេតំ ហេស្សតិ ឱរកំ។>
    text <៧៦>
      text <យថា ឥមេ ជនា សព្ពេ សក្ករោន្តិ តថាគតំ>
      text <អហម្បិ ការំ កស្សាមិ សសង្ឃេ លោកនាយកេ។>
    text <៧៧>
      text <តទាហមេវំ ចិន្តេត្វា ទធិំ មធុញ្ច ឯកតោ>
      text <មទ្ទិត្វា លោកនាថស្ស សសង្ឃស្ស អទាសហំ។>
    text <៧៨>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៧៩>
      text <បុនាហំ ពារាណសិយំ រាជា ហុត្វា មហាយសោ>
      text <សត្តុកស្ស តទា ទុដ្ឋោ ទ្វាររោធមការយិំ។>
    text <៨០>
      text <តទា តបស្សិនោ រុទ្ធា ឯកាហំ រក្ខិតា អហុំ>
      text <តតោ តស្ស វិបាកេន បាបតិំ និរយំ ភុសំ។>
    text <៨១>
      text <បច្ឆិមេ ច ភវេ ទានិ ជាតោហំ កោលិយេ បុរេ>
      text <សុប្បវាសា ច មេ មាតា មហាលិ លិច្ឆវី បិតា។>
    text <៨២>
      text <ខត្តិយេ បុញ្ញកម្មេន ទ្វាររោធស្ស វាហសា>
      text <សត្ត វស្សានិ និវសិំ មាតុកុច្ឆិម្ហិ ទុក្ខិតោ។>
    text <៨៣>
      text <សត្តាហំ ទ្វារមូឡ្ហោហំ មហាទុក្ខសមប្បិតោ>
      text <មាតា មេ ឆន្ទទានេន ឯវំ អាសិ សុទុក្ខិតា។>
    text <៨៤>
      text <សុវត្ថិតោហំ និក្ខន្តោ ពុទ្ធេន អនុកម្បិតោ>
      text <និក្ខន្តទិវសេយេវ បព្ពជិំ អនគារិយំ។>
    text <៨៥>
      text <ឧបជ្ឈា សារិបុត្តោ មេ មោគ្គល្លានោ មហិទ្ធិកោ>
      text <កេសេ ឱរោបយន្តោ មេ អនុសាសិ មហាមតិ។>
    text <៨៦>
      text <កេសេសុ ឆិជ្ជមានេសុ អរហត្តមបាបុណិំ>
      text <ទេវា នាគា មនុស្សា ច បច្ចយេ ឧបនេន្តិ មេ។>
    text <៨៧>
      text <បទុមុត្តរនាថញ្ច វិបស្សិញ្ច វិនាយកំ>
      text <យំ បូជយិំ បមុទិតោ បច្ចយេហិ វិសេសតោ។>
    text <៨៨>
      text <តតោ តេសំ វិសេសេន កម្មានំ វិបុលុត្តមំ>
      text <លាភំ លភាមិ សព្ពត្ថ វនេ គាមេ ជលេ ថលេ។>
    text <៨៩>
      text <រេវតំ ទស្សនត្ថាយ យទា យាតិ វិនាយកោ>
      text <តិំសភិក្ខុសហស្សេហិ សហ លោកគ្គនាយកោ។>
    text <៩០>
      text <តទា ទេវោបណីតេហិ មមត្ថាយ មហាមតិ>
      text <បច្ចយេហិ មហាវីរោ សសង្ឃោ លោកនាយកោ។>
    text <៩១>
      text <ឧបដ្ឋិតោ មយា ពុទ្ធោ គន្ត្វា រេវតមទ្ទស>
      text <តតោ ជេតវនំ គន្ត្វា ឯតទគ្គេ ឋបេសិ មំ។>
    text <៩២>
      text <លាភីនំ សីវលិ អគ្គោ មម សិស្សេសុ ភិក្ខវោ>
      text <សព្ពលោកហិតោ សត្ថា កិត្តយី បរិសាសុ មំ។>
    text <៩៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៩៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា សីវលិថេរោ ឥមា គាថាយោ>
    text <អភាសិត្ថាតិ។>
    stand <សីវលិត្ថេរស្សាបទានំ តតិយំ។>
  text <៤។ វង្គីសត្ថេរអបទានំ>
    text <៩៦>
      text <បទុមុត្តរោ នាម ជិនោ សព្ពធម្មេសុ ចក្ខុមា>
      text <ឥតោ សតសហស្សម្ហិ កប្បេ ឧប្បជ្ជិ នាយកោ។>
    text <៩៧>
      text <យថាបិ សាគរេ ឩមិ គគនេ វិយ តារកា>
      text <ឯវំ បាវចនំ តស្ស អរហន្តេហិ ចិត្តិតំ។>
    text <៩៨>
      text <សទេវាសុរនាគេហិ មនុជេហិ បុរក្ខតោ>
      text <សមណព្រាហ្មណាកិណ្ណេ ជនមជ្ឈេ ជិនុត្តមោ។>
    text <៩៩>
      text <បភាហិ អនុរញ្ជន្តោ លោកេ លោកន្តគូ ជិនោ>
      text <វចនេន វិពោធេន្តោ វេនេយ្យបទុមានិ សោ។>
    text <១០០>
      text <វេសារជ្ជេហិ សម្បន្នោ ចតូហិ បុរិសុត្តមោ>
      text <បហីនភយសារជ្ជោ ខេមប្បត្តោ វិសារទោ។>
    text <១០១>
      text <អាសភំ បវរំ ឋានំ ពុទ្ធភូមិញ្ច កេវលំ>
      text <បដិជានាតិ លោកគ្គោ នត្ថិ សញ្ចោទកោ ក្វចិ។>
    text <១០២>
      text <សីហនាទមសម្ភីតំ នទតោ តស្ស តាទិនោ>
      text <ទេវោ នរោ វា ព្រហ្មា វា បដិវត្តា ន វិជ្ជតិ។>
    text <១០៣>
      text <ទេសេន្តោ បវរំ ធម្មំ សន្តារេន្តោ សទេវកំ>
      text <ធម្មចក្កំ បវត្តេតិ បរិសាសុ វិសារទោ។>
    text <១០៤>
      text <បដិភានវតំ អគ្គំ សាវកំ សាធុសម្មតំ>
      text <គុណំ ពហុំ បកិត្តេត្វា ឯតទគ្គេ ឋបេសិ តំ។>
    text <១០៥>
      text <តទាហំ ហំសវតិយំ ព្រាហ្មណោ សាធុសម្មតោ>
      text <សព្ពវេទវិទូ ជាតោ វាគីសោ វាទិសូទនោ។>
    text <១០៦>
      text <ឧបេច្ច តំ មហាវីរំ សុត្វាហំ ធម្មទេសនំ>
      text <បីតិវរំ បដិលភិំ សាវកស្ស គុណេ រតោ។>
    text <១០៧>
      text <និមន្តេត្វាវ សុគតំ សសង្ឃំ លោកនន្ទនំ>
      text <សត្តាហំ ភោជយិត្វាហំ ទុស្សេហច្ឆាទយិំ តទា។>
    text <១០៨>
      text <និបច្ច សិរសា បាទេ កតោកាសោ កតញ្ជលី>
      text <ឯកមន្តំ ឋិតោ ហដ្ឋោ សន្ថវិំ ជិនមុត្តមំ។>
    text <១០៩>
      text <នមោ តេ វាទិមទ្ទន នមោ តេ ឥសិសត្តម>
      text <នមោ តេ សព្ពលោកគ្គ នមោ តេ អភយង្ករ។>
    text <១១០>
      text <នមោ តេ មារមថន នមោ តេ ទិដ្ឋិសូទន>
      text <នមោ តេ សន្តិសុខទ នមោ តេ សរណង្ករ។>
    text <១១១>
      text <អនាថានំ ភវំ នាថោ ភីតានំ អភយប្បទោ>
      text <វិស្សាមភូមិ សន្តានំ សរណំ សរណេសិនំ។>
    text <១១២>
      text <ឯវមាទីហិ សម្ពុទ្ធំ សន្ថវិត្វា មហាគុណំ>
      text <អវោចំ វាទិសូទស្ស គតិំ បប្បោមិ ភិក្ខុនោ។>
    text <១១៣>
      text <តទា អវោច ភគវា អនន្តបដិភានវា>
      text <យោ សោ ពុទ្ធំ អភោជេសិ សត្តាហំ សហសាវកំ។>
    text <១១៤>
      text <គុណញ្ច មេ បកិត្តេសិ បសន្នោ សេហិ បាណិភិ>
      text <ឯសោ បត្ថយតេ ឋានំ វាទិសូទស្ស ភិក្ខុនោ។>
    text <១១៥>
      text <អនាគតម្ហិ អទ្ធានេ លច្ឆសេ តំ មនោរថំ>
      text <ទេវមានុសសម្បត្តិំ អនុភោត្វា អនប្បកំ។>
    text <១១៦>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១១៧>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <វង្គីសោ នាម នាមេន ហេស្សតិ សត្ថុ សាវកោ។>
    text <១១៨>
      text <តំ សុត្វា មុទិតោ ហុត្វា យាវជីវំ តទា ជិនំ>
      text <បច្ចយេហិ ឧបដ្ឋាសិំ មេត្តចិត្តោ តថាគតំ។>
    text <១១៩>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តុសិតំ អគមាសហំ។>
    text <១២០>
      text <បច្ឆិមេ ច ភវេ ទានិ ជាតោ វិប្បកុលេ អហំ>
      text <បច្ចាជាតោ យទា អាសិំ ជាតិយា សត្តវស្សិកោ។>
    text <១២១>
      text <សព្ពវេទវិទូ ជាតោ វាទសត្ថវិសារទោ>
      text <វាទិស្សរោ ចិត្តកថី បរវាទប្បមទ្ទនោ។>
    text <១២២>
      text <វង្គេ ជាតោតិ វង្គីសោ វចនេ ឥស្សរោតិ វា>
      text <វង្គីសោ ឥតិ មេ នាមំ អភវី លោកសម្មតំ។>
    text <១២៣>
      text <យទាហំ វិញ្ញុតំ បត្តោ ឋិតោ បឋមយោព្ពនេ>
      text <តទា រាជគហេ រម្មេ សារិបុត្តមហទ្ទសំ។>
    stand <បញ្ចវីសតិមំ ភាណវារំ។>
    text <១២៤>
      text <បិណ្ឌាយ វិចរន្តំ តំ បត្តបាណិំ សុសំវុតំ>
      text <អលោលក្ខិំ មិតភាណិំ យុគមត្តំ និទក្ខិតំ។>
    text <១២៥>
      text <តំ ទិស្វា វិម្ហិតោ ហុត្វា អវោចំ មមនុច្ឆវំ>
      text <កណិការំវ និចិតំ ចិត្តំ គាថាបទំ អហំ។>
    text <១២៦>
      text <អាចិក្ខិ សោ មេ សត្ថារំ សម្ពុទ្ធំ លោកនាយកំ>
      text <តទា សោ បណ្ឌិតោ វីរោ ឧត្តរិំ សមវោច មេ។>
    text <១២៧>
      text <វិរាគសំហិតំ វាក្យំ កត្វា ទុទ្ទសមុត្តមំ>
      text <វិចិត្តបដិភានេហិ តោសិតោ តេន តាទិនា។>
    text <១២៨>
      text <និបច្ច សិរសា បាទេ បព្ពាជេហីតិ មំ ព្រវិ>
      text <តតោ មំ ស មហាបញ្ញោ ពុទ្ធសេដ្ឋមុបានយិ។>
    text <១២៩>
      text <និបច្ច សិរសា បាទេ និសីទិំ សត្ថុ សន្តិកេ>
      text <មមាហ វទតំ សេដ្ឋោ កច្ចិ វង្គីស ជានាសិ។>
    text <១៣០>
      text <កិញ្ចិ សិប្បន្តិ តស្សាហំ ជានាមីតិ ច អព្រវិំ>
      text <មតសីសំ វនច្ឆុទ្ធំ អបិ ពារសវស្សិកំ>
      text <តវ វិជ្ជាវិសេសេន សចេ សក្កោសិ វាចយ។>
    text <១៣១>
      text <អាមោតិ មេ បដិញ្ញាតេ តីណិ សីសានិ ទស្សយិ>
      text <និរយនរទេវេសុ ឧបបន្នេ អវាចយិំ។>
    text <១៣២>
      text <តទា ខីណាសវស្សេវ សីសំ ទស្សេសិ នាយកោ>
      text <តតោហំ វិហតារព្ភោ បព្ពជ្ជំ សមយាចិសំ។>
    text <១៣៣>
      text <បព្ពជិត្វាន សុគតំ សន្ថវាមិ តហិំ តហិំ>
      text <តតោ មំ កព្ពវិត្តោសិ ឧជ្ឈាយន្តិហ ភិក្ខវោ។>
    text <១៣៤>
      text <តតោ វីមំសនត្ថំ មេ អាហ ពុទ្ធោ វិនាយកោ>
      text <តក្កិកា បនិមា គាថា ឋានសោ បដិភន្តិ តំ។>
    text <១៣៥>
      text <ន កព្ពវិត្តោហំ វីរ ឋានសោ បដិភន្តិ មំ>
      text <តេន ហិ ទានិ វង្គីស ឋានសោ សន្ថវាហិ មំ។>
    text <១៣៦>
      text <តទាហំ សន្ថវិំ វីរំ គាថាហិ ឥសិសត្តមំ>
      text <ឋានសោ មេ តទា តុដ្ឋោ ជិនោ អគ្គេ ឋបេសិ មំ។>
    text <១៣៧>
      text <បដិភានេន ចិត្តេន អញ្ញេសមតិមញ្ញហំ>
      text <បេសលេ តេន សំវិគ្គោ អរហត្តមបាបុណិំ។>
    text <១៣៨>
      text <បដិភានវតំ អគ្គោ អញ្ញោ កោចិ ន វិជ្ជតិ>
      text <យថាយំ ភិក្ខុ វង្គីសោ ឯវំ ធារេថ ភិក្ខវោ។>
    text <១៣៩>
      text <សតសហស្សេ កតំ កម្មំ ផលំ ទស្សេសិ មេ ឥធ>
      text <សុមុត្តោ សរវេគោវ កិលេសេ ឈាបយិំ មម។>
    text <១៤០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៤១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា វង្គីសោ ថេរោ ឥមា គាថាយោ>
    text <អភាសិត្ថាតិ។>
    stand <វង្គីសត្ថេរស្សាបទានំ ចតុត្ថំ។>
  text <៥។ នន្ទកត្ថេរអបទានំ>
    text <១៤៣>
      text <បទុមុត្តរោ នាម ជិនោ សព្ពធម្មេសុ ចក្ខុមា>
      text <ឥតោ សតសហស្សម្ហិ កប្បេ ឧប្បជ្ជិ នាយកោ។>
    text <១៤៤>
      text <ហិតាយ សព្ពសត្តានំ សុខាយ វទតំ វរោ>
      text <អត្ថាយ បុរិសាជញ្ញោ បដិបន្នោ សទេវកេ។>
    text <១៤៥>
      text <យសគ្គបត្តោ សិរិមា កិត្តិវណ្ណភតោ ជិនោ>
      text <បូជិតោ សព្ពលោកស្ស ទិសា សព្ពាសុ វិស្សុតោ។>
    text <១៤៦>
      text <ឧត្តិណ្ណវិចិកិច្ឆោ សោ វីតិវត្តកថំកថោ>
      text <បរិបុណ្ណមនសង្កប្បោ បត្តោ សម្ពោធិមុត្តមំ។>
    text <១៤៧>
      text <អនុប្បន្នស្ស មគ្គស្ស ឧប្បាទេតា នរុត្តមោ>
      text <អនក្ខាតញ្ច អក្ខាសិ អសញ្ជាតញ្ច សញ្ជនី។>
    text <១៤៨>
      text <មគ្គញ្ញូ មគ្គវិទូ ច មគ្គក្ខាយី នរាសភោ>
      text <មគ្គស្ស កុសលោ សត្ថា សារថីនំ វរុត្តមោ។>
    text <១៤៩>
      text <តទា មហាការុណិកោ ធម្មំ ទេសេសិ នាយកោ>
      text <និមុគ្គេ កាមបង្កម្ហិ សមុទ្ធរតិ បាណិនេ។>
    text <១៥០>
      text <ភិក្ខុនីនំ ឱវទនេ សាវកំ សេដ្ឋសម្មតំ>
      text <វណ្ណយំ ឯតទគ្គម្ហិ បញ្ញបេសិ មហាមុនិ។>
    text <១៥១>
      text <តំ សុត្វាហំ បមុទិតោ និមន្តេត្វា តថាគតំ>
      text <ភោជយិត្វា សសង្ឃំ តំ បត្ថយិំ ឋានមុត្តមំ។>
    text <១៥២>
      text <តទា បមុទិតោ នាថោ មំ អវោច មហាឥសិ>
      text <សុខី ភវស្សុ ទីឃាវុ លច្ឆសេ តំ មនោរថំ។>
    text <១៥៣>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១៥៤>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <នន្ទកោ នាម នាមេន ហេស្សតិ សត្ថុ សាវកោ។>
    text <១៥៥>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសូបគោ អហំ។>
    text <១៥៦>
      text <បច្ឆិមេ ច ភវេ ទានិ ជាតោ សេដ្ឋិកុលេ អហំ>
      text <សាវត្ថិយំ បុរេ វរេ ឥទ្ធេ ផីតេ មហទ្ធនេ។>
    text <១៥៧>
      text <បុរប្បវេសេ សុគតំ ទិស្វា វិម្ហិតមានសោ>
      text <ជេតារាមបដិគ្គាហេ បព្ពជិំ អនគារិយំ។>
    text <១៥៨>
      text <នចិរេនេវ កាលេន អរហត្តមបាបុណិំ>
      text <តតោហំ តិណ្ណសំសារោ សាសិតោ សព្ពទស្សិនា។>
    text <១៥៩>
      text <ភិក្ខុនីនំ ធម្មកថំ បដិបុច្ឆាករិំ អហំ>
      text <សាសិតា តា មយា សព្ពា អភវិំសុ អនាសវា។>
    text <១៦០>
      text <សតានិ បញ្ចនូនានិ តទា តុដ្ឋោ មហាហិតោ>
      text <ភិក្ខុនីនំ ឱវទតំ អគ្គដ្ឋានេ ឋបេសិ មំ។>
    text <១៦១>
      text <សតសហស្សេ កតំ កម្មំ ផលំ ទស្សេសិ មេ ឥធ>
      text <សុមុត្តោ សរវេគោវ កិលេសេ ឈាបយិំ មម។>
    text <១៦២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៦៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៦៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា នន្ទកោ ថេរោ ឥមា គាថាយោ>
    text <អភាសិត្ថាតិ។>
    stand <នន្ទកត្ថេរស្សាបទានំ បញ្ចមំ។>
  text <៦។ កាឡុទាយិត្ថេរអបទានំ>
    text <១៦៥>
      text <បទុមុត្តរោ នាម ជិនោ សព្ពធម្មេសុ ចក្ខុមា>
      text <ឥតោ សតសហស្សម្ហិ កប្បេ ឧប្បជ្ជិ នាយកោ។>
    text <១៦៦>
      text <នាយកានំ វរោ សត្ថា គុណាគុណវិទូ ជិនោ>
      text <កតញ្ញូ កតវេទី ច តិត្ថេ យោជេតិ បាណិនេ។>
    text <១៦៧>
      text <សព្ពញ្ញុតេន ញាណេន តុលយិត្វា ទយាសយោ>
      text <ទេសេតិ បវរំ ធម្មំ អនន្តគុណសញ្ចយោ។>
    text <១៦៨>
      text <ស កទាចិ មហាវីរោ អនន្តជិនសំសរិ>
      text <ទេសេតិ មធុរំ ធម្មំ ចតុសច្ចូបសញ្ហិតំ។>
    text <១៦៩>
      text <សុត្វាន តំ ធម្មវរំ អាទិមជ្ឈន្តសោភណំ>
      text <បាណសតសហស្សានំ ធម្មាភិសមយោ អហុ។>
    text <១៧០>
      text <និន្នាទិតា តទា ភូមិ គជ្ជិំសុ ច បយោធរា>
      text <សាធុការំ បវត្តិំសុ ទេវព្រហ្មនរាសុរា។>
    text <១៧១>
      text <អហោ ការុណិកោ សត្ថា អហោ សទ្ធម្មទេសនា>
      text <អហោ ភវសមុទ្ទម្ហិ និមុគ្គេ ឧទ្ធរី ជិនោ។>
    text <១៧២>
      text <ឯវំ បវេទជាតេសុ សនរាមរព្រហ្មសុ>
      text <កុលប្បសាទកានគ្គំ សាវកំ វណ្ណយី ជិនោ។>
    text <១៧៣>
      text <តទាហំ ហំសវតិយំ ជាតោមច្ចកុលេ អហុំ>
      text <បាសាទិកោ ទស្សនិយោ បហូតធនធញ្ញវា។>
    text <១៧៤>
      text <ហំសារាមមុបេច្ចាហំ វន្ទិត្វា តំ តថាគតំ>
      text <សុណិត្វា មធុរំ ធម្មំ ការំ កត្វា ច តាទិនោ។>
    text <១៧៥>
      text <និបច្ច បាទមូលេហំ ឥមំ វចនមព្រវិំ>
      text <កុលប្បសាទកានគ្គោ យោ តយា សន្ថុតោ មុនេ។>
    text <១៧៦>
      text <តាទិសោ ហោមហំ វីរ ពុទ្ធសេដ្ឋស្ស សាសនេ>
      text <តទា មហាការុណិកោ សិញ្ចន្តោ វា មតេន មំ។>
    text <១៧៧>
      text <អាហ មំ បុត្ត ឧត្តិដ្ឋ លច្ឆសេ តំ មនោរថំ>
      text <កថំ នាម ជិនេ ការំ កត្វាន វិផលោ សិយា។>
    text <១៧៨>
      text <សតសហស្សិតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១៧៩>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <ឧទាយិ នាម នាមេន ហេស្សតិ សត្ថុ សាវកោ។>
    text <១៨០>
      text <តំ សុត្វា មុទិតោ ហុត្វា យាវជីវំ តទា ជិនំ>
      text <មេត្តចិត្តោ បរិចរិំ បច្ចយេហិ វិនាយកំ។>
    text <១៨១>
      text <តេន កម្មវិបាកេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១៨២>
      text <បច្ឆិមេ ច ភវេ ទានិ រម្មេ កបិលវត្ថវេ>
      text <ជាតោ មហាមច្ចកុលេ សុទ្ធោទនមហីបតេ។>
    text <១៨៣>
      text <តទា អជាយិ សិទ្ធត្ថោ រម្មេ លុម្ពិនិកាននេ>
      text <ហិតាយ សព្ពលោកស្ស សុខាយ ច នរាសភោ។>
    text <១៨៤>
      text <តទហេវ អហំ ជាតោ សហ តេនេវ វឌ្ឍិតោ>
      text <បិយោ សហាយោ ទយិតោ វិយត្តោ នីតិកោវិទោ។>
    text <១៨៥>
      text <ឯកូនតិំសោ វយសា និក្ខមិត្វា អគារតោ>
      text <ឆព្ពស្សំ វីតិនាមេត្វា អាសិ ពុទ្ធោ វិនាយកោ។>
    text <១៨៦>
      text <ជេត្វា សសេនកំ មារំ ខេបយិត្វាន អាសវេ>
      text <ភវណ្ណវំ តរិត្វាន ពុទ្ធោ អាសិ សទេវកេ។>
    text <១៨៧>
      text <ឥសិវ្ហយំ គមិត្វាន វិនេត្វា បញ្ចវគ្គិយេ>
      text <តតោ វិនេសិ ភគវា គន្ត្វា គន្ត្វា តហិំ តហិំ។>
    text <១៨៨>
      text <វេនេយ្យេ វិនយន្តោ សោ សង្គណ្ហន្តោ សទេវកំ>
      text <ឧបេច្ច មគធេ គិរិំ វិហរិត្ថ តទា ជិនោ។>
    text <១៨៩>
      text <តទា សុទ្ធោទនេនាហំ ភូមិបាលេន បេសិតោ>
      text <គន្ត្វា ទិស្វា ទសពលំ បព្ពជិត្វារហា អហុំ។>
    text <១៩០>
      text <តទា មហេសិំ យាចិត្វា បាបយិំ កបិលវ្ហយំ>
      text <តតោ បុរាហំ គន្ត្វាន បសាទេសិំ មហាកុលំ។>
    text <១៩១>
      text <ជិនោ តស្មិំ គុណេ តុដ្ឋោ មំ មហាបរិសាយ សោ>
      text <កុលប្បសាទកានគ្គំ បញ្ញាបេសិ វិនាយកោ។>
    text <១៩២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៩៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៩៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កាឡុទាយិថេរោ ឥមា គាថាយោ>
    text <អភាសិត្ថាតិ។>
    stand <កាឡុទាយិត្ថេរស្សាបទានំ ឆដ្ឋំ។>
  text <៧។ អភយត្ថេរអបទានំ>
    text <១៩៥>
      text <បទុមុត្តរោ នាម ជិនោ សព្ពធម្មេសុ ចក្ខុមា>
      text <ឥតោ សតសហស្សម្ហិ កប្បេ ឧប្បជ្ជិ នាយកោ។>
    text <១៩៦>
      text <សរណគមនេ កិញ្ចិ និវេសេសិ តថាគតោ>
      text <កិញ្ចិ សីលេ និវេសេសិ ទសកម្មបថុត្តមេ។>
    text <១៩៧>
      text <ទេតិ កស្សចិ សោ វីរោ សាមញ្ញផលមុត្តមំ>
      text <សមាបត្តី តថា អដ្ឋ តិស្សោ វិជ្ជា បវច្ឆតិ។>
    text <១៩៨>
      text <ឆឡភិញ្ញាសុ យោជេសិ កិញ្ចិ សត្តំ នរុត្តមោ>
      text <ទេតិ កស្សចិ នាថោ សោ ចតស្សោ បដិសម្ភិទា។>
    text <១៩៩>
      text <ពោធនេយ្យំ បជំ ទិស្វា អសង្ខេយ្យម្បិ យោជនំ>
      text <ខណេន ឧបគន្ត្វាន វិនេតិ នរសារថិ។>
    text <២០០>
      text <តទាហំ ហំសវតិយំ អហោសិំ ព្រាហ្មណត្រជោ>
      text <បារគូ សព្ពវេទានំ វេយ្យាករណសម្មតោ។>
    text <២០១>
      text <និរុត្តិយា ច កុសលោ និឃណ្ឌុម្ហិ វិសារទោ>
      text <បទកោ កេដុភវិទូ ឆន្ទោវិចិតិកោវិទោ។>
    text <២០២>
      text <ជង្ឃាវិហារំ វិចរំ ហំសារាមមុបេច្ចហំ>
      text <អទ្ទសំ វរទំ សេដ្ឋំ មហាជនបុរក្ខតំ។>
    text <២០៣>
      text <ទេសេន្តំ វិរជំ ធម្មំ បច្ចនីកមតី អហំ>
      text <ឧបេត្វា តស្ស កល្យាណំ សុត្វាន វិមលំ អហំ។>
    text <២០៤>
      text <ព្យាហតំ បុនរុត្តំ វា អបត្ថំ វា និរត្ថកំ>
      text <នាទ្ទសំ តស្ស មុនិនោ តតោ បព្ពជិតោ អហំ។>
    text <២០៥>
      text <នចិរេនេវ កាលេន សព្ពសត្តវិសារទោ>
      text <និបុណោ ពុទ្ធវចនេ អហោសិំ គុណិសម្មតោ។>
    text <២០៦>
      text <តទា ចតស្សោ គាថាយោ គន្ថយិត្វា សុព្យញ្ជនា>
      text <សន្ថវិត្វា តិលោកគ្គំ ទេសយិស្សំ ទិនេ ទិនេ។>
    text <២០៧>
      text <វិរត្តោសិ មហាវីរោ សំសារេ សភយេ វសំ>
      text <ករុណាយ ន និព្ពាយិ តតោ ការុណិកោ មុនិ។>
    text <២០៨>
      text <បុថុជ្ជនោ វយោ សន្តោ ន កិលេសវសោ អហុ>
      text <សម្បជានោ សតិយុត្តោ តស្មា ឯសោ អចិន្តិយោ។>
    text <២០៩>
      text <ទុព្ពលានិ កិលេសានិ យស្សាសយគតានិ មេ>
      text <ញាណគ្គិបរិទឌ្ឍានិ ន ខីយិំសុ តមព្ភុតំ។>
    text <២១០>
      text <យោ សព្ពលោកស្ស គរុ លោកោ យស្ស តថា គរុ>
      text <តថាបិ លោកាចរិយោ លោកោ តស្សានុវត្តកោ។>
    text <២១១>
      text <ឯវមាទីហិ សម្ពុទ្ធំ កិត្តយំ ធម្មទេសនំ>
      text <យាវជីវំ ករិត្វាន គតោ សគ្គំ តតោ ចុតោ។>
    text <២១២>
      text <សតសហស្សិតោ កប្បេ យំ ពុទ្ធមភិកិត្តយិំ>
      text <ទុគ្គតិំ នាភិជានាមិ កិត្តនាយ ឥទំ ផលំ។>
    text <២១៣>
      text <ទេវលោកេ មហារជ្ជំ បាទេសិំ កញ្ចនគ្ឃិយំ>
      text <ចក្កវត្តី មហារជ្ជំ ពហុសោនុភវិំ អហំ។>
    text <២១៤>
      text <ទុវេ ភវេ បជាយាមិ ទេវត្តេ អថ មានុសេ>
      text <អញ្ញំ គតិំ ន ជានាមិ កិត្តនាយ ឥទំ ផលំ។>
    text <២១៥>
      text <ទុវេ កុលេ បជាយាមិ ខត្តិយេ អថ ព្រាហ្មណេ>
      text <នីចេ កុលេ ន ជាយាមិ កិត្តនាយ ឥទំ ផលំ។>
    text <២១៦>
      text <បច្ឆិមេ ច ភវេ ទានិ គិរិព្ពជបុរុត្តមេ>
      text <រញ្ញោហំ ពិម្ពិសារស្ស បុត្តោ នាមេន ចាភយោ។>
    text <២១៧>
      text <បាបមិត្តវសំ គន្ត្វា និគណ្ឋេន វិមោហិតោ>
      text <បេសិតោ នាដបុត្តេន ពុទ្ធសេដ្ឋមុបេច្ចហំ។>
    text <២១៨>
      text <បុច្ឆិត្វា និបុណំ បញ្ហំ សុត្វា ព្យាករណុត្តមំ>
      text <បព្ពជិត្វាន នចិរំ អរហត្តមបាបុណិំ។>
    text <២១៩>
      text <កិត្តយិត្វា ជិនវរំ កិត្តិតោ ហោមិ សព្ពទា>
      text <សុគន្ធទេហវទនោ អាសិំ សុខសមប្បិតោ។>
    text <២២០>
      text <តិក្ខហាសលហុបញ្ញោ មហាបញ្ញោ តថេវហំ>
      text <វិចិត្តបដិភានោ ច តស្ស កម្មស្ស វាហសា។>
    text <២២១>
      text <អភិត្ថវិត្វា បទុមុត្តរាហំ បសន្នចិត្តោ អសមំ សយម្ភុំ>
      text <ន គច្ឆិ កប្បានិ អបាយភូមិំ សតំ សហស្សានិ ពលេន តស្ស។>
    text <២២២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២២៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២២៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អភយោ ថេរោ ឥមា គាថាយោ>
    text <អភាសិត្ថាតិ។>
    stand <អភយត្ថេរស្សាបទានំ សត្តមំ។>
  text <៨។ លោមសកង្គិយត្ថេរអបទានំ>
    text <២២៥>
      text <ឥមម្ហិ ភទ្ទកេ កប្បេ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <២២៦>
      text <តទាហំ ចន្ទនោ ចេវ បព្ពជិត្វាន សាសនេ>
      text <អាបាណកោដិកំ ធម្មំ បូរយិត្វាន សាសនេ។>
    text <២២៧>
      text <តតោ ចុតា សន្តុសិតំ ឧបបន្នា ឧភោ មយំ>
      text <តត្ថ ទិព្ពេហិ នច្ចេហិ គីតេហិ វាទិតេហិ ច។>
    text <២២៨>
      text <រូបាទិទសហង្គេហិ អភិភោត្វាន សេសកេ>
      text <យាវតាយុំ វសិត្វាន អនុភោត្វា មហាសុខំ។>
    text <២២៩>
      text <តតោ ចវិត្វា តិទសំ ចន្ទនោ ឧបបជ្ជថ>
      text <អហំ កបិលវត្ថុស្មិំ អជាយិំ សាកិយត្រជោ។>
    text <២៣០>
      text <យទា ឧទាយិត្ថេរេន អជ្ឈិដ្ឋោ លោកនាយកោ>
      text <អនុកម្បិយ សក្យានំ ឧបេសិ កបិលវ្ហយំ។>
    text <២៣១>
      text <តទាតិមានិនោ សក្យា ន ពុទ្ធស្ស គុណញ្ញុនោ>
      text <បណមន្តិ ន សម្ពុទ្ធំ ជាតិថទ្ធា អនាទរា។>
    text <២៣២>
      text <តេសំ សង្កប្បមញ្ញាយ អាកាសេ ចង្កមី ជិនោ>
      text <បជ្ជុន្នោ វិយ វស្សិត្ថ បជ្ជលិត្ថ យថា សិខី។>
    text <២៣៣>
      text <ទស្សេត្វា រូបមតុលំ បុន អន្តរធាយថ>
      text <ឯកោបិ ហុត្វា ពហុធា អហោសិ បុនរេកកោ។>
    text <២៣៤>
      text <អន្ធការំ បកាសញ្ច ទស្សយិត្វា អនេកធា>
      text <បាដិហេរំ ករិត្វាន វិនយី ញាតកេ មុនិ។>
    text <២៣៥>
      text <ចាតុទ្ទីបោ មហាមេឃោ តាវទេវ បវស្សថ>
      text <តទា ហិ ជាតកំ ពុទ្ធោ វេស្សន្តរមទេសយិ។>
    text <២៣៦>
      text <តទា តេ ខត្តិយា សព្ពេ និហន្ត្វា ជាតិជំ មទំ>
      text <ឧបេសុំ សរណំ ពុទ្ធំ អាហ សុទ្ធោទនោ តទា។>
    text <២៣៧>
      text <ឥទំ តតិយំ តវ ភូរិបញ្ញ បាទានិ វន្ទាមិ សមន្តចក្ខុ>
      text <យទាភិជាតោ បថវី បកម្បយី យទា ច តំ នជ្ជហិ ជម្ពុឆាយា។>
    text <២៣៨>
      text <តទា ពុទ្ធានុភាវំ តំ ទិស្វា វិម្ហិតមានសោ>
      text <បព្ពជិត្វាន តត្ថេវ និវសិំ មាតុបូជកោ។>
    text <២៣៩>
      text <ចន្ទនោ ទេវបុត្តោ មំ ឧបគន្ត្វានុបុច្ឆថ>
      text <ភទ្ទេករត្តស្ស តទា សង្ខេបវិត្ថារំ នយំ។>
    text <២៤០>
      text <ចោទិតោហំ តទា តេន ឧបេច្ច នរនាយកំ>
      text <ភទ្ទេករត្តំ សុត្វាន សំវិគ្គោ វនមាមកោ។>
    text <២៤១>
      text <តទា មាតរមបុច្ឆិំ វនេ វច្ឆាមិ ឯកកោ>
      text <សុខុមាលោតិ មេ មាតា វារយី តំ តទា វចំ។>
    text <២៤២>
      text <កាសំ កុសំ បោដកិលំ ឧសីរំ មុញ្ជបព្ពជំ>
      text <ឧរសា បនុទិស្សាមិ វិវេកមនុព្រូហយំ។>
    text <២៤៣>
      text <តទា វនំ បវិដ្ឋោហំ សរិត្វា ជិនសាសនំ>
      text <ភទ្ទេករត្តឱវាទំ អរហត្តមបាបុណិំ។>
    text <២៤៤>
      text <អតីតំ នាន្វាគមេយ្យ នប្បដិកង្ខេ អនាគតំ>
      text <យទតីតំ បហីនំ តំ អប្បត្តញ្ច អនាគតំ។>
    text <២៤៥>
      text <បច្ចុប្បន្នញ្ច យោ ធម្មំ តត្ថ តត្ថ វិបស្សតិ>
      text <អសំហីរំ អសំកុប្បំ តំ វិទ្វា មនុព្រូហយេ។>
    text <២៤៦>
      text <អជ្ជេវ កិច្ចមាតប្បំ កោ ជញ្ញា មរណំ សុវេ>
      text <ន ហិ នោ សង្គរំ តេន មហាសេនេន មច្ចុនា។>
    text <២៤៧>
      text <ឯវំវិហារិំ អាតាបិំ អហោរត្តមតន្ទិតំ>
      text <តំ វេ ភទ្ទេករត្តោតិ សន្តោ អាចិក្ខតេ មុនិ។>
    text <២៤៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៤៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា លោមសកង្គិយោ ថេរោ ឥមា គាថាយោ>
    text <អភាសិត្ថាតិ។>
    stand <លោមសកង្គិយត្ថេរស្សាបទានំ អដ្ឋមំ។>
  text <៩។ វនវច្ឆត្ថេរអបទានំ>
    text <២៥១>
      text <ឥមម្ហិ ភទ្ទកេ កប្បេ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <២៥២>
      text <តទាហំ បព្ពជិត្វាន តស្ស ពុទ្ធស្ស សាសនេ>
      text <យាវជីវំ ចរិត្វាន ព្រហ្មចារំ តតោ ចុតោ។>
    text <២៥៣>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <២៥៤>
      text <តតោ ចុតោ អរញ្ញម្ហិ កបោតោ អាសហំ តហិំ>
      text <វសតេ គុណសម្បន្នោ ភិក្ខុ ឈានរតោ សទា។>
    text <២៥៥>
      text <មេត្តចិត្តោ ការុណិកោ សទា បមុទិតាននោ>
      text <ឧបេក្ខកោ មហាវីរោ អប្បមញ្ញាសុ កោវិទោ។>
    text <២៥៦>
      text <វិនីវរណសង្កប្បេ សព្ពសត្តហិតាសយេ>
      text <វិសដ្ឋោ នចិរេនាសិំ តស្មិំ សុគតសាវកេ។>
    text <២៥៧>
      text <ឧបេច្ច បាទមូលម្ហិ និសិន្នស្ស តទាស្សមេ>
      text <កទាចិ សាមិសំ ទេតិ ធម្មំ ទេសេសិ ចេកទា។>
    text <២៥៨>
      text <តទា វិបុលបេមេន ឧបាសិត្វា ជិនត្រជំ>
      text <តតោ ចុតោ គតោ សគ្គំ បវាសោ សឃរំ យថា។>
    text <២៥៩>
      text <សគ្គា ចុតោ មនុស្សេសុ និព្ពត្តោ បុញ្ញកម្មុនា>
      text <អគារំ ឆឌ្ឌយិត្វាន បព្ពជិំ ពហុសោ អហំ។>
    text <២៦០>
      text <សមណោ តាបសោ វិប្បោ បរិព្ពជោ តថេវហំ>
      text <ហុត្វា វសិំ អរញ្ញម្ហិ អនេកសតសោ អហំ។>
    text <២៦១>
      text <បច្ឆិមេ ច ភវេ ទានិ រម្មេ កបិលវត្ថវេ>
      text <វច្ឆគោត្តោ ទិជោ តស្ស ជាយាយ អហមោក្កមិំ។>
    text <២៦២>
      text <មាតុ មេ ទោហឡោ អាសិ តិរោកុច្ឆិគតស្ស មេ>
      text <ជាយមានសមីបម្ហិ វនវាសាយ និច្ឆយោ។>
    text <២៦៣>
      text <តតោ មេ អជនី មាតា រមណីយេ វនន្តរេ>
      text <គព្ភតោ និក្ខមន្តំ មំ កាសាយេន បដិគ្គហុំ។>
    text <២៦៤>
      text <តតោ កុមារោ សិទ្ធត្ថោ ជាតោ សក្យកុលទ្ធជោ>
      text <តស្ស មិត្តោ បិយោ អាសិំ សំវិសដ្ឋោ សុមានិយោ។>
    text <២៦៥>
      text <សត្តសារេភិនិក្ខន្តេ ឱហាយ វិបុលំ យសំ>
      text <អហម្បិ បព្ពជិត្វាន ហិមវន្តមុបាគមិំ។>
    text <២៦៦>
      text <វនាលយំ ភាវនីយំ កស្សបំ ធុតវាទិកំ>
      text <ទិស្វា សុត្វា ជិនុប្បាទំ ឧបេសិំ នរសារថិំ។>
    text <២៦៧>
      text <សោ មេ ធម្មមទេសេសិ សព្ពត្ថំ សម្បកាសយំ>
      text <តតោហំ បព្ពជិត្វាន វនមេវ បុនាគមំ។>
    text <២៦៨>
      text <តត្ថាប្បមត្តោ វិហរំ ឆឡភិញ្ញា អផស្សយិំ>
      text <អហោ សុលទ្ធលាភោម្ហិ សុមិត្តេនានុកម្បិតោ។>
    text <២៦៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៧០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៧១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា វនវច្ឆោ ថេរោ ឥមា គាថាយោ>
    text <អភាសិត្ថាតិ។>
    stand <វនវច្ឆត្ថេរស្សាបទានំ នវមំ។>
  text <១០។ ចូឡសុគន្ធត្ថេរអបទានំ>
    text <២៧២>
      text <ឥមម្ហិ ភទ្ទកេ កប្បេ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <២៧៣>
      text <អនុព្យញ្ជនសម្បន្នោ ពាត្តិំសវរលក្ខណោ>
      text <ព្យាមប្បភាបរិវុតោ រំសិជាលសមោត្ថដោ។>
    text <២៧៤>
      text <អស្សាសេតា យថា ចន្ទោ សូរិយោវ បភង្ករោ>
      text <និព្ពាបេតា យថា មេឃោ សាគរោវ គុណាករោ។>
    text <២៧៥>
      text <ធរណីរិវ សីលេន ហិមវាវ សមាធិនា>
      text <អាកាសោ វិយ បញ្ញាយ អសង្គោ អនិលោ យថា។>
    text <២៧៦>
      text <តទាហំ ពារាណសិយំ ឧបបន្នោ មហាកុលេ>
      text <បហូតធនធញ្ញស្មិំ នានារតនសញ្ចយេ។>
    text <២៧៧>
      text <មហតា បរិវារេន និសិន្នំ លោកនាយកំ>
      text <ឧបេច្ច ធម្មមស្សោសិំ អមតំវ មនោហរំ។>
    text <២៧៨>
      text <ទ្វត្តិំសលក្ខណធរោ សនក្ខត្តោវ ចន្ទិមា>
      text <អនុព្យញ្ជនសម្បន្នោ សាលរាជាវ ផុល្លិតោ។>
    text <២៧៩>
      text <រំសិជាលបរិក្ខិត្តោ ទិត្តោវ កនកាចលោ>
      text <ព្យាមប្បភាបរិវុតោ សតរំសី ទិវាករោ។>
    text <២៨០>
      text <សោណ្ណាននោ ជិនវរោ សមណីវ សិលុច្ចយោ>
      text <ករុណាបុណ្ណហទយោ គុណេន វិយ សាគរោ។>
    text <២៨១>
      text <លោកវិស្សុតកិត្តិ ច សិនេរូវ នគុត្តមោ>
      text <យសសា វិត្ថតោ វីរោ អាកាសសទិសោ មុនិ។>
    text <២៨២>
      text <អសង្គចិត្តោ សព្ពត្ថ អនិលោ វិយ នាយកោ>
      text <បតិដ្ឋា សព្ពភូតានំ មហីវ មុនិសត្តមោ។>
    text <២៨៣>
      text <អនុបលិត្តោ លោកេន តោយេន បទុមំ យថា>
      text <កុវាទគច្ឆទហនោ អគ្គិខន្ធោវ សោភសិ។>
    text <២៨៤>
      text <អគធោ វិយ សព្ពត្ថ កិលេសវិសនាសកោ>
      text <គន្ធមាទនសេលោវ គុណគន្ធវិភូសិតោ។>
    text <២៨៥>
      text <គុណានំ អាករោ វីរោ រតនានំវ សាគរោ>
      text <សិន្ធូវ វនរាជីនំ កិលេសមលហារកោ។>
    text <២៨៦>
      text <វិជយីវ មហាយោធោ មារសេនាវមទ្ទនោ>
      text <ចក្កវត្តីវ សោ រាជា ពោជ្ឈង្គរតនិស្សរោ។>
    text <២៨៧>
      text <មហាភិសក្កសង្កាសោ ទោសព្យាធិតិកិច្ឆកោ>
      text <សល្លកត្តោ យថា វេជ្ជោ ទិដ្ឋិគណ្ឌវិផាលកោ។>
    text <២៨៨>
      text <សោ តទា លោកបជ្ជោតោ សនរាមរសក្កតោ>
      text <បរិសាសុ នរាទិច្ចោ ធម្មំ ទេសយតេ ជិនោ។>
    text <២៨៩>
      text <ទានំ ទត្វា មហាភោគោ សីលេន សុគតូបគោ>
      text <ភាវនាយ ច និព្ពាតិ ឥច្ចេវមនុសាសថ។>
    text <២៩០>
      text <ទេសនំ តំ មហស្សាទំ អាទិមជ្ឈន្តសោភណំ>
      text <សុណន្តិ បរិសា សព្ពា អមតំវ មហារសំ។>
    text <២៩១>
      text <សុត្វា សុមធុរំ ធម្មំ បសន្នោ ជិនសាសនេ>
      text <សុគតំ សរណំ គន្ត្វា យាវជីវំ នមស្សហំ។>
    text <២៩២>
      text <មុនិនោ គន្ធកុដិយា ឱបុញ្ជេសិំ តទា មហិំ>
      text <ចតុជ្ជាតេន គន្ធេន មាសេ អដ្ឋ ទិនេស្វហំ។>
    text <២៩៣>
      text <បណិធាយ សុគន្ធត្តំ សរីរវិស្សគន្ធិនោ>
      text <តទា ជិនោ វិយាកាសិ សុគន្ធតនុលាភិតំ។>
    text <២៩៤>
      text <យោ យំ គន្ធកុដិភូមិំ គន្ធេនោបុញ្ជតេ សកិំ>
      text <តេន កម្មវិបាកេន ឧបបន្នោ តហិំ តហិំ។>
    text <២៩៥>
      text <សុគន្ធទេហោ សព្ពត្ថ ភវិស្សតិ អយំ នរោ>
      text <គុណគន្ធយុត្តោ ហុត្វា និព្ពាយិស្សតិនាសវោ។>
    text <២៩៦>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <២៩៧>
      text <បច្ឆិមេ ច ភវេ ទានិ ជាតោ វិប្បកុលេ អហំ>
      text <គព្ភំ មេ វសតោ មាតា ទេហេនាសិ សុគន្ធិតា។>
    text <២៩៨>
      text <យទា ច មាតុកុច្ឆិម្ហា និក្ខមាមិ តទា បុរី>
      text <សាវត្ថិសព្ពគន្ធេហិ វាសិតា វិយ វាយថ។>
    text <២៩៩>
      text <បុប្ផវស្សញ្ច សុរភិ ទិព្ពគន្ធំ មនោរមំ>
      text <ធូបានិ ច មហគ្ឃានិ ឧបវាយិំសុ តាវទេ។>
    text <៣០០>
      text <ទេវា ច សព្ពគន្ធេហិ ធូបបុប្ផេហិ តំ ឃរំ>
      text <វាសយិំសុ សុគន្ធេន យស្មិំ ជាតោ អហំ ឃរេ។>
    text <៣០១>
      text <យទា ច តរុណោ ភទ្ទោ បឋមេ យោព្ពនេ ឋិតោ>
      text <តទា សេលំ សបរិសំ វិនេត្វា នរសារថិ។>
    text <៣០២>
      text <តេហិ សព្ពេហិ បរិវុតោ សាវត្ថិបុរមាគតោ>
      text <តទា ពុទ្ធានុភាវំ តំ ទិស្វា បព្ពជិតោ អហំ។>
    text <៣០៣>
      text <សីលំ សមាធិបញ្ញញ្ច វិមុត្តិញ្ច អនុត្តរំ>
      text <ភាវេត្វា ចតុរោ ធម្មេ បាបុណិំ អាសវក្ខយំ។>
    text <៣០៤>
      text <យទា បព្ពជិតោ ចាហំ យទា ច អរហា អហុំ>
      text <និព្ពាយិស្សំ យទា ចាហំ គន្ធវស្សោ តទា អហុ។>
    text <៣០៥>
      text <សរីរគន្ធោ ច សទាតិសេតិ មេ មហារហំ ចន្ទនចម្បកុប្បលំ>
      text <តថេវ គន្ធេ ឥតរេ ច សព្ពសោ បសយ្ហ វាយាមិ តតោ តហិំ តហិំ។>
    text <៣០៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣០៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣០៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា ចូឡសុគន្ធោ ថេរោ ឥមា គាថាយោ អភាសិត្ថាតិ>
      text <ភទ្ទិយោ រេវតោ ថេរោ មហាលាភី ច សីវលី>
      text <វង្គីសោ នន្ទកោ ចេវ កាឡុទាយី តថាភយោ។>
      text <លោមសោ វនវច្ឆោ ច សុគន្ធោ ចេវ ទសមោ>
      text <តីណិ គាថាសតា តត្ថ សោឡសា ច តទុត្តរិ។>
      text <កណិការវ្ហយោ វគ្គោ ផលទោ តិណទាយកោ>
      text <កច្ចានោ ភទ្ទិយោ វគ្គោ គាថាយោ គណិតា ចិមា។>
      text <នវគាថាសតានីហ ចតុរាសីតិយេវ ច>
      text <សបញ្ញាសំ បញ្ចសតំ អបទានា បកាសិតា។>
      text <សហ ឧទានគាថាហិ ឆសហស្សានិ ហោន្តិមា>
      text <ទ្វេសតានិ ច គាថានំ អដ្ឋារស តទុត្តរិ។>
    stand <ចូឡសុគន្ធត្ថេរស្សាបទានំ ទសមំ។>
    stand <ភទ្ទិយវគ្គោ បញ្ចបញ្ញាសមោ។>
    text <តស្សុទ្ទានំ>
    text <អថ វគ្គុទ្ទានំ>
