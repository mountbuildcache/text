text <៤៤។ ឯកវិហារិវគ្គោ>
  text <១។ ឯកវិហារិកត្ថេរអបទានំ>
    text <១>
      text <ឥមម្ហិ ភទ្ទកេ កប្បេ ព្រហ្មពន្ធុ មហាយសោ>
      text <កស្សបោ នាម គោត្តេន ឧប្បជ្ជិ វទតំ វរោ។>
    text <២>
      text <និប្បបញ្ចោ និរាលម្ពោ អាកាសសមមានសោ>
      text <សុញ្ញតាពហុលោ តាទី អនិមិត្តរតោ វសី។>
    text <៣>
      text <អសង្គចិត្តោ និក្លេសោ អសំសដ្ឋោ កុលេ គណេ>
      text <មហាការុណិកោ វីរោ វិនយោបាយកោវិទោ។>
    text <៤>
      text <ឧយ្យុត្តោ បរកិច្ចេសុ វិនយន្តោ សទេវកេ>
      text <និព្ពានគមនំ មគ្គំ គតិំ បង្កវិសោសនំ។>
    text <៥>
      text <អមតំ បរមស្សាទំ ជរាមច្ចុនិវារណំ>
      text <មហាបរិសមជ្ឈេ សោ និសិន្នោ លោកតារកោ។>
    text <៦>
      text <ករវីករុតោ នាថោ ព្រហ្មឃោសោ តថាគតោ>
      text <ឧទ្ធរន្តោ មហាទុគ្គា វិប្បនដ្ឋេ អនាយកេ។>
    text <៧>
      text <ទេសេន្តោ វិរជំ ធម្មំ ទិដ្ឋោ មេ លោកនាយកោ>
      text <តស្ស ធម្មំ សុណិត្វាន បព្ពជិំ អនគារិយំ។>
    text <៨>
      text <បព្ពជិត្វា តទាបាហំ ចិន្តេន្តោ ជិនសាសនំ>
      text <ឯកកោវ វនេ រម្មេ វសិំ សំសគ្គបីឡិតោ។>
    text <៩>
      text <សក្កាយវូបកាសោ មេ ហេតុភូតោ មមាភវី>
      text <មនសោ វូបកាសស្ស សំសគ្គភយទស្សិនោ។>
    text <១០>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <១១>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <១២>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឯកវិហារិកោ ថេរោ ឥមា គាថាយោ>
    text <អភាសិត្ថាតិ។>
    stand <ឯកវិហារិកត្ថេរស្សាបទានំ បឋមំ។>
  text <២។ ឯកសង្ខិយត្ថេរអបទានំ>
    text <១៣>
      text <វិបស្សិនោ ភគវតោ មហាពោធិមហោ អហុ>
      text <មហាជនា សមាគម្ម បូជេន្តិ ពោធិមុត្តមំ។>
    text <១៤>
      text <ន ហិ តំ ឱរកំ មញ្ញេ ពុទ្ធសេដ្ឋោ ភវិស្សតិ>
      text <យស្សាយំ ឦទិសា ពោធិ បូជនីយា ច សត្ថុនោ។>
    text <១៥>
      text <តតោ សង្ខំ គហេត្វាន ពោធិរុក្ខមុបដ្ឋហិំ>
      text <ធមន្តោ សព្ពទិវសំ អវន្ទិំ ពោធិមុត្តមំ។>
    text <១៦>
      text <អាសន្នកេ កតំ កម្មំ ទេវលោកំ អបាបយី>
      text <កឡេវរំ មេ បតិតំ ទេវលោកេ រមាមហំ។>
    text <១៧>
      text <សដ្ឋិតុរិយសហស្សានិ តុដ្ឋហដ្ឋា បមោទិតា>
      text <សទា មយ្ហំ ឧបដ្ឋន្តិ ពុទ្ធបូជាយិទំ ផលំ។>
    text <១៨>
      text <ឯកសត្តតិមេ កប្បេ រាជា អាសិំ សុទស្សនោ>
      text <ចាតុរន្តោ វិជិតាវី ជម្ពុមណ្ឌស្ស ឥស្សរោ។>
    text <១៩>
      text <តតោ អង្គសតា តុរិយា បរិវារេន្តិ មំ សទា>
      text <អនុភោមិ សកំ កម្មំ ឧបដ្ឋានស្សិទំ ផលំ។>
    text <២០>
      text <យំ យំ យោនុបបជ្ជាមិ ទេវត្តំ អថ មានុសំ>
      text <មាតុកុច្ឆិគតស្សាបិ វជ្ជរេ ភេរិយោ សទា។>
    text <២១>
      text <ឧបដ្ឋិត្វាន សម្ពុទ្ធំ អនុភុត្វាន សម្បទា>
      text <សិវំ សុខេមំ អមតំ បត្តោម្ហិ អចលំ បទំ។>
    text <២២>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឯកសង្ខិយោ ថេរោ ឥមា គាថាយោ>
    text <អភាសិត្ថាតិ។>
    stand <ឯកសង្ខិយត្ថេរស្សាបទានំ ទុតិយំ។>
  text <៣។ បាដិហីរសញ្ញកត្ថេរអបទានំ>
    text <២៦>
      text <បទុមុត្តរោ នាម ជិនោ អាហុតីនំ បដិគ្គហោ>
      text <វសីសតសហស្សេហិ នគរំ បាវិសី តទា។>
    text <២៧>
      text <នគរំ បវិសន្តស្ស ឧបសន្តស្ស តាទិនោ>
      text <រតនានិ បជ្ជោតិំសុ និគ្ឃោសោ អាសិ តាវទេ។>
    text <២៨>
      text <ពុទ្ធស្ស អានុភាវេន ភេរី វជ្ជុមឃដ្ដិតា>
      text <សយំ វីណា បវជ្ជន្តិ ពុទ្ធស្ស បវិសតោ បុរំ។>
    text <២៩>
      text <ពុទ្ធសេដ្ឋំ នមស្សាមិ បទុមុត្តរមហាមុនិំ>
      text <បាដិហីរញ្ច បស្សិត្វា តត្ថ ចិត្តំ បសាទយិំ។>
    text <៣០>
      text <អហោ ពុទ្ធោ អហោ ធម្មោ អហោ នោ សត្ថុសម្បទា>
      text <អចេតនាបិ តុរិយា សយមេវ បវជ្ជរេ។>
    text <៣១>
      text <សតសហស្សិតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ពុទ្ធសញ្ញាយិទំ ផលំ។>
    text <៣២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា បាដិហីរសញ្ញកោ ថេរោ ឥមា គាថាយោ>
    text <អភាសិត្ថាតិ។>
    stand <បាដិហីរសញ្ញកត្ថេរស្សាបទានំ តតិយំ។>
  text <៤។ ញាណត្ថវិកត្ថេរអបទានំ>
    text <៣៥>
      text <កណិការំវ ជលិតំ ទីបរុក្ខំវ ជោតិតំ>
      text <កញ្ចនំវ វិរោចន្តំ អទ្ទសំ ទ្វិបទុត្តមំ។>
    text <៣៦>
      text <កមណ្ឌលុំ ឋបេត្វាន វាកចីរញ្ច កុណ្ឌិកំ>
      text <ឯកំសំ អជិនំ កត្វា ពុទ្ធសេដ្ឋំ ថវិំ អហំ។>
    text <៣៧>
      text <តមន្ធការំ វិធមំ មោហជាលសមាកុលំ>
      text <ញាណាលោកំ ទស្សេត្វាន និត្តិណ្ណោសិ មហាមុនិ។>
    text <៣៨>
      text <សមុទ្ធរសិមំ លោកំ សព្ពាវន្តមនុត្តរំ>
      text <ញាណេ តេ ឧបមា នត្ថិ យាវតាជគតោគតិ។>
    text <៣៩>
      text <តេន ញាណេន សព្ពញ្ញូ ឥតិ ពុទ្ធោ បវុច្ចតិ>
      text <វន្ទាមិ តំ មហាវីរំ សព្ពញ្ញុតមនាវរំ។>
    text <៤០>
      text <សតសហស្សិតោ កប្បេ ពុទ្ធសេដ្ឋំ ថវិំ អហំ>
      text <ទុគ្គតិំ នាភិជានាមិ ញាណត្ថវាយិទំ ផលំ>
    text <៤១>
      text <កិលេសា ឈាបិតា មយ្ហំ…បេ។… វិហរាមិ អនាសវោ>
    text <៤២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ញាណត្ថវិកោ ថេរោ ឥមា គាថាយោ>
    text <អភាសិត្ថាតិ។>
    stand <ញាណត្ថវិកត្ថេរស្សាបទានំ ចតុត្ថំ។>
  text <៥។ ឧច្ឆុខណ្ឌិកត្ថេរអបទានំ>
    text <៤៤>
      text <នគរេ ពន្ធុមតិយា ទ្វារបាលោ អហោសហំ>
      text <អទ្ទសំ វិរជំ ពុទ្ធំ សព្ពធម្មាន បារគុំ។>
    text <៤៥>
      text <ឧច្ឆុខណ្ឌិកមាទាយ ពុទ្ធសេដ្ឋស្សទាសហំ>
      text <បសន្នចិត្តោ សុមនោ វិបស្សិស្ស មហេសិនោ។>
    text <៤៦>
      text <ឯកនវុតិតោ កប្បេ យំ ឧច្ឆុមទទិំ តទា>
      text <ទុគ្គតិំ នាភិជានាមិ ឧច្ឆុខណ្ឌស្សិទំ ផលំ។>
    text <៤៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧច្ឆុខណ្ឌិកោ ថេរោ ឥមា គាថាយោ>
    text <អភាសិត្ថាតិ។>
    stand <ឧច្ឆុខណ្ឌិកត្ថេរស្សាបទានំ បញ្ចមំ។>
  text <៦។ កឡម្ពទាយកត្ថេរអបទានំ>
    text <៥០>
      text <រោមសោ នាម សម្ពុទ្ធោ វសតេ បព្ពតន្តរេ>
      text <កឡម្ពំ តស្ស បាទាសិំ បសន្នោ សេហិ បាណិភិ។>
    text <៥១>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ កឡម្ពស្ស ឥទំ ផលំ។>
    text <៥២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កឡម្ពទាយកោ ថេរោ ឥមា គាថាយោ>
    text <អភាសិត្ថាតិ។>
    stand <កឡម្ពទាយកត្ថេរស្សាបទានំ ឆដ្ឋំ។>
  text <៧។ អម្ពាដកទាយកត្ថេរអបទានំ>
    text <៥៥>
      text <វិបិនេ ពុទ្ធំ ទិស្វាន សយម្ភុំ អបរាជិតំ>
      text <អម្ពាដកំ គហេត្វាន សយម្ភុស្ស អទាសហំ។>
    text <៥៦>
      text <ឯកតិំសេ ឥតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៥៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អម្ពាដកទាយកោ ថេរោ ឥមា គាថាយោ>
    text <អភាសិត្ថាតិ។>
    stand <អម្ពាដកទាយកត្ថេរស្សាបទានំ សត្តមំ។>
  text <៨។ ហរីតកទាយកត្ថេរអបទានំ>
    text <៦០>
      text <ហរីតកំ អាមលកំ អម្ពជម្ពុវិភីតកំ>
      text <កោលំ ភល្លាតកំ ពិល្លំ សយមេវ ហរាមហំ។>
    text <៦១>
      text <ទិស្វាន បព្ភារគតំ ឈាយិំ ឈានរតំ មុនិំ>
      text <អាពាធេន អាបីឡេន្តំ អទុតីយំ មហាមុនិំ។>
    text <៦២>
      text <ហរីតកំ គហេត្វាន សយម្ភុស្ស អទាសហំ>
      text <ខាទមត្តម្ហិ ភេសជ្ជេ ព្យាធិ បស្សម្ភិ តាវទេ។>
    text <៦៣>
      text <បហីនទរថោ ពុទ្ធោ អនុមោទមកាសិ មេ>
      text <ភេសជ្ជទានេនិមិនា ព្យាធិវូបសមេន ច។>
    text <៦៤>
      text <ទេវភូតោ មនុស្សោ វា ជាតោ វា អញ្ញជាតិយា>
      text <សព្ពត្ថ សុខិតោ ហោតុ មា ច តេ ព្យាធិមាគមា។>
    text <៦៥>
      text <ឥទំ វត្វាន សម្ពុទ្ធោ សយម្ភូ អបរាជិតោ>
      text <នភំ អព្ភុគ្គមី ធីរោ ហំសរាជាវ អម្ពរេ។>
    text <៦៦>
      text <យតោ ហរីតកំ ទិន្នំ សយម្ភុស្ស មហេសិនោ>
      text <ឥមំ ជាតិំ ឧបាទាយ ព្យាធិ មេ នុបបជ្ជថ។>
    text <៦៧>
      text <អយំ បច្ឆិមកោ មយ្ហំ ចរិមោ វត្តតេ ភវោ>
      text <តិស្សោ វិជ្ជា សច្ឆិកតា កតំ ពុទ្ធស្ស សាសនំ។>
    text <៦៨>
      text <ចតុន្នវុតិតោ កប្បេ ភេសជ្ជមទទិំ តទា>
      text <ទុគ្គតិំ នាភិជានាមិ ភេសជ្ជស្ស ឥទំ ផលំ។>
    text <៦៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ហរីតកទាយកោ ថេរោ ឥមា គាថាយោ>
    text <អភាសិត្ថាតិ។>
    stand <ហរីតកទាយកត្ថេរស្សាបទានំ អដ្ឋមំ។>
  text <៩។ អម្ពបិណ្ឌិយត្ថេរអបទានំ>
    text <៧២>
      text <ហត្ថិរាជា តទា អាសិំ ឦសាទន្តោ ឧរុឡ្ហវា>
      text <វិចរន្តោ ព្រហារញ្ញេ អទ្ទសំ លោកនាយកំ។>
    text <៧៣>
      text <អម្ពបិណ្ឌំ គហេត្វាន អទាសិំ សត្ថុនោ អហំ>
      text <បដិគ្គណ្ហិ មហាវីរោ សិទ្ធត្ថោ លោកនាយកោ។>
    text <៧៤>
      text <មម និជ្ឈាយមានស្ស បរិភុញ្ជិ តទា ជិនោ>
      text <តត្ថ ចិត្តំ បសាទេត្វា តុសិតំ ឧបបជ្ជហំ។>
    text <៧៥>
      text <តតោ អហំ ចវិត្វាន ចក្កវត្តី អហោសហំ>
      text <ឯតេនេវ ឧបាយេន អនុភុត្វាន សម្បទា។>
    text <៧៦>
      text <បធានបហិតត្តោហំ ឧបសន្តោ និរូបធិ>
      text <សព្ពាសវេ បរិញ្ញាយ វិហរាមិ អនាសវោ។>
    text <៧៧>
      text <ចតុន្នវុតិតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៧៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៨០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា អម្ពបិណ្ឌិយោ ថេរោ ឥមា គាថាយោ>
    text <អភាសិត្ថាតិ។>
    stand <អម្ពបិណ្ឌិយត្ថេរស្សាបទានំ នវមំ។>
  text <១០។ អម្ពផលិយត្ថេរអបទានំ>
    text <៨១>
      text <បទុមុត្តរពុទ្ធស្ស លោកជេដ្ឋស្ស តាទិនោ>
      text <បិណ្ឌាយ វិចរន្តស្ស ធារតោ ឧត្តមំ យសំ។>
    text <៨២>
      text <អគ្គផលំ គហេត្វាន វិប្បសន្នេន ចេតសា>
      text <ទក្ខិណេយ្យស្ស វីរស្ស អទាសិំ សត្ថុនោ អហំ។>
    text <៨៣>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <៨៤>
      text <សតសហស្សិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ អគ្គទានស្សិទំ ផលំ។>
    text <៨៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៨៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៨៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា អម្ពផលិយោ ថេរោ ឥមា គាថាយោ អភាសិត្ថាតិ>
      text <ថេរោ ឯកវិហារី ច សង្ខិយោ បាដិហីរកោ>
      text <ថវិកោ ឧច្ឆុខណ្ឌី ច កឡម្ពអម្ពាដកទោ។>
      text <ហរីតកម្ពបិណ្ឌី ច អម្ពទោ ទសមោ យតិ>
      text <ឆឡសីតិ ច គាថាយោ គណិតាយោ វិភាវិភិ។>
    stand <អម្ពផលិយត្ថេរស្សាបទានំ ទសមំ។>
    stand <ឯកវិហារិវគ្គោ ចតុចត្តាលីសមោ។>
    text <តស្សុទ្ទានំ>
