text <៤៨។ នឡមាលិវគ្គោ>
  text <១។ នឡមាលិយត្ថេរអបទានំ>
    text <១>
      text <សុវណ្ណវណ្ណំ សម្ពុទ្ធំ អាហុតីនំ បដិគ្គហំ>
      text <វិបិនគ្គេន គច្ឆន្តំ អទ្ទសំ លោកនាយកំ។>
    text <២>
      text <នឡមាលំ គហេត្វាន និក្ខមន្តោ ច តាវទេ>
      text <តត្ថទ្ទសាសិំ សម្ពុទ្ធំ ឱឃតិណ្ណមនាសវំ។>
    text <៣>
      text <បសន្នចិត្តោ សុមនោ នឡមាលមបូជយិំ>
      text <ទក្ខិណេយ្យំ មហាវីរំ សព្ពលោកានុកម្បកំ។>
    text <៤>
      text <ឯកតិំសេ ឥតោ កប្បេ យំ មាលមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៥>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៦>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៧>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា នឡមាលិយោ ថេរោ ឥមា គាថាយោ>
    text <អភាសិត្ថាតិ។>
    stand <នឡមាលិយត្ថេរស្សាបទានំ បឋមំ។>
  text <២។ មណិបូជកត្ថេរអបទានំ>
    text <៨>
      text <បទុមុត្តរោ នាម ជិនោ សព្ពធម្មាន បារគូ>
      text <វិវេកកាមោ សម្ពុទ្ធោ គច្ឆតេ អនិលញ្ជសេ។>
    text <៩>
      text <អវិទូរេ ហិមវន្តស្ស មហាជាតស្សរោ អហុ>
      text <តត្ថ មេ ភវនំ អាសិ បុញ្ញកម្មេន សំយុតំ។>
    text <១០>
      text <ភវនា អភិនិក្ខម្ម អទ្ទសំ លោកនាយកំ>
      text <ឥន្ទីវរំវ ជលិតំ អាទិត្តំវ ហុតាសនំ។>
    text <១១>
      text <វិចិនំ នទ្ទសំ បុប្ផំ បូជយិស្សន្តិ នាយកំ>
      text <សកំ ចិត្តំ បសាទេត្វា អវន្ទិំ សត្ថុនោ អហំ។>
    text <១២>
      text <មម សីសេ មណិំ គយ្ហ បូជយិំ លោកនាយកំ>
      text <ឥមាយ មណិបូជាយ វិបាកោ ហោតុ ភទ្ទកោ។>
    text <១៣>
      text <បទុមុត្តរោ លោកវិទូ អាហុតីនំ បដិគ្គហោ>
      text <អន្តលិក្ខេ ឋិតោ សត្ថា ឥមំ គាថំ អភាសថ។>
    text <១៤>
      text <សោ តេ ឥជ្ឈតុ សង្កប្បោ លភស្សុ វិបុលំ សុខំ>
      text <ឥមាយ មណិបូជាយ អនុភោហិ មហាយសំ។>
    text <១៥>
      text <ឥទំ វត្វាន ភគវា ជលជុត្តមនាមកោ>
      text <អគមាសិ ពុទ្ធសេដ្ឋោ យត្ថ ចិត្តំ បណីហិតំ។>
    text <១៦>
      text <សដ្ឋិកប្បានិ ទេវិន្ទោ ទេវរជ្ជមការយិំ>
      text <អនេកសតក្ខត្តុញ្ច ចក្កវត្តី អហោសហំ។>
    text <១៧>
      text <បុព្ពកម្មំ សរន្តស្ស ទេវភូតស្ស មេ សតោ>
      text <មណិ និព្ពត្តតេ មយ្ហំ អាលោកករណោ មមំ។>
    text <១៨>
      text <ឆឡសីតិសហស្សានិ នារិយោ មេ បរិគ្គហា>
      text <វិចិត្តវត្ថាភរណា អាមុក្កមណិកុណ្ឌលា។>
    text <១៩>
      text <អឡារបម្ហា ហសុលា សុសញ្ញា តនុមជ្ឈិមា>
      text <បរិវារេន្តិ មំ និច្ចំ មណិបូជាយិទំ ផលំ។>
    text <២០>
      text <សោណ្ណមយា មណិមយា លោហិតង្គមយា តថា>
      text <ភណ្ឌា មេ សុកតា ហោន្តិ យទិច្ឆសិ បិឡន្ធនា។>
    text <២១>
      text <កូដាគារា គហារម្មា សយនញ្ច មហារហំ>
      text <មម សង្កប្បមញ្ញាយ និព្ពត្តន្តិ យទិច្ឆកំ។>
    text <២២>
      text <លាភា តេសំ សុលទ្ធញ្ច យេ លភន្តិ ឧបស្សុតិំ>
      text <បុញ្ញក្ខេត្តំ មនុស្សានំ ឱសធំ សព្ពបាណិនំ។>
    text <២៣>
      text <មយ្ហម្បិ សុកតំ កម្មំ យោហំ អទក្ខិ នាយកំ>
      text <វិនិបាតា បមុត្តោម្ហិ បត្តោម្ហិ អចលំ បទំ។>
    text <២៤>
      text <យំ យំ យោនុបបជ្ជាមិ ទេវត្តំ អថ មានុសំ>
      text <ទិវសញ្ចេវ រត្តិញ្ច អាលោកោ ហោតិ មេ សទា។>
    text <២៥>
      text <តាយេវ មណិបូជាយ អនុភោត្វាន សម្បទា>
      text <ញាណាលោកោ មយា ទិដ្ឋោ បត្តោម្ហិ អចលំ បទំ។>
    text <២៦>
      text <សតសហស្សិតោ កប្បេ យំ មណិំ អភិបូជយិំ>
      text <ទុគ្គតិំ នាភិជានាមិ មណិបូជាយិទំ ផលំ។>
    text <២៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា មណិបូជកោ ថេរោ ឥមា គាថាយោ>
    text <អភាសិត្ថាតិ។>
    stand <មណិបូជកត្ថេរស្សាបទានំ ទុតិយំ។>
  text <៣។ ឧក្កាសតិកត្ថេរអបទានំ>
    text <៣០>
      text <កោសិកោ នាម ភគវា ចិត្តកូដេ វសី តទា>
      text <ឈាយី ឈានរតោ ពុទ្ធោ វិវេកាភិរតោ មុនិ។>
    text <៣១>
      text <អជ្ឈោគាហេត្វា ហិមវន្តំ នារីគណបុរក្ខតោ>
      text <អទ្ទសំ កោសិកំ ពុទ្ធំ បុណ្ណមាយេវ ចន្ទិមំ។>
    text <៣២>
      text <ឧក្កាសតេ គហេត្វាន បរិវារេសហំ តទា>
      text <សត្តរត្តិន្ទិវំ ឋត្វា អដ្ឋមេន អគច្ឆហំ។>
    text <៣៣>
      text <វុដ្ឋិតំ កោសិកំ ពុទ្ធំ សយម្ភុំ អបរាជិតំ>
      text <បសន្នចិត្តោ វន្ទិត្វា ឯកំ ភិក្ខំ អទាសហំ។>
    text <៣៤>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <ឧប្បជ្ជិំ តុសិតេ កាយេ ឯកភិក្ខាយិទំ ផលំ។>
    text <៣៥>
      text <ទិវសញ្ចេវ រត្តិញ្ច អាលោកោ ហោតិ មេ សទា>
      text <សមន្តា យោជនសតំ ឱភាសេន ផរាមហំ។>
    text <៣៦>
      text <បញ្ចបញ្ញាសកប្បម្ហិ ចក្កវត្តី អហោសហំ>
      text <ចាតុរន្តោ វិជិតាវី ជម្ពុមណ្ឌស្ស ឥស្សរោ។>
    text <៣៧>
      text <តទា មេ នគរំ អាសិ ឥទ្ធំ ផីតំ សុនិម្មិតំ>
      text <តិំសយោជនមាយាមំ វិត្ថារេន ច វីសតិ។>
    text <៣៨>
      text <សោភណំ នាម នគរំ វិស្សកម្មេន មាបិតំ>
      text <ទសសទ្ទាវិវិត្តំ តំ សម្មតាឡសមាហិតំ។>
    text <៣៩>
      text <ន តម្ហិ នគរេ អត្ថិ វល្លិកដ្ឋញ្ច មត្តិកា>
      text <សព្ពសោណ្ណមយំយេវ ជោតតេ និច្ចកាលិកំ។>
    text <៤០>
      text <ចតុបាការបរិក្ខិត្តំ តយោ អាសុំ មណិមយា>
      text <វេមជ្ឈេ តាលបន្តី ច វិស្សកម្មេន មាបិតា។>
    text <៤១>
      text <ទសសហស្សបោក្ខរញ្ញោ បទុមុប្បលឆាទិតា>
      text <បុណ្ឌរីកេហិ សញ្ឆន្នា នានាគន្ធសមីរិតា។>
    text <៤២>
      text <ចតុន្នវុតិតោ កប្បេ យំ ឧក្កំ ធារយិំ អហំ>
      text <ទុគ្គតិំ នាភិជានាមិ ឧក្កធារស្សិទំ ផលំ។>
    text <៤៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា ឧក្កាសតិកោ ថេរោ ឥមា គាថាយោ>
    text <អភាសិត្ថាតិ។>
    stand <ឧក្កាសតិកត្ថេរស្សាបទានំ តតិយំ។>
  text <៤។ សុមនពីជនិយត្ថេរអបទានំ>
    text <៤៦>
      text <វិបស្សិនោ ភគវតោ ពោធិយា បាទបុត្តមេ>
      text <សុមនោ ពីជនិំ គយ្ហ អពីជិំ ពោធិមុត្តមំ។>
    text <៤៧>
      text <ឯកនវុតិតោ កប្បេ អពីជិំ ពោធិមុត្តមំ>
      text <ទុគ្គតិំ នាភិជានាមិ ពីជនាយ ឥទំ ផលំ។>
    text <៤៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា សុមនពីជនិយោ ថេរោ ឥមា គាថាយោ>
    text <អភាសិត្ថាតិ។>
    stand <សុមនពីជនិយត្ថេរស្សាបទានំ ចតុត្ថំ។>
  text <៥។ កុម្មាសទាយកត្ថេរអបទានំ>
    text <៥១>
      text <ឯសនាយ ចរន្តស្ស វិបស្សិស្ស មហេសិនោ>
      text <រិត្តកំ បត្តំ ទិស្វាន កុម្មាសំ បូរយិំ អហំ។>
    text <៥២>
      text <ឯកនវុតិតោ កប្បេ យំ ភិក្ខំ អទទិំ តទា>
      text <ទុគ្គតិំ នាភិជានាមិ កុម្មាសស្ស ឥទំ ផលំ។>
    text <៥៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កុម្មាសទាយកោ ថេរោ ឥមា គាថាយោ>
    text <អភាសិត្ថាតិ។>
    stand <កុម្មាសទាយកត្ថេរស្សាបទានំ បញ្ចមំ។>
  text <៦។ កុសដ្ឋកទាយកត្ថេរអបទានំ>
    text <៥៦>
      text <កស្សបស្ស ភគវតោ ព្រាហ្មណស្ស វុសីមតោ>
      text <បសន្នចិត្តោ សុមនោ កុសដ្ឋកមទាសហំ។>
    text <៥៧>
      text <ឥមស្មិំយេវ កប្បស្មិំ កុសដ្ឋកមទាសហំ>
      text <ទុគ្គតិំ នាភិជានាមិ កុសដ្ឋកស្សិទំ ផលំ។>
    text <៥៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា កុសដ្ឋកទាយកោ ថេរោ ឥមា គាថាយោ>
    text <អភាសិត្ថាតិ។>
    stand <កុសដ្ឋកទាយកត្ថេរស្សាបទានំ ឆដ្ឋំ។>
  text <៧។ គិរិបុន្នាគិយត្ថេរអបទានំ>
    text <៦១>
      text <សោភិតោ នាម សម្ពុទ្ធោ ចិត្តកូដេ វសី តទា>
      text <គហេត្វា គិរិបុន្នាគំ សយម្ភុំ អភិបូជយិំ។>
    text <៦២>
      text <ចតុន្នវុតិតោ កប្បេ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៦៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៦៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា គិរិបុន្នាគិយោ ថេរោ ឥមា គាថាយោ>
    text <អភាសិត្ថាតិ។>
    stand <គិរិបុន្នាគិយត្ថេរស្សាបទានំ សត្តមំ។>
  text <៨។ វល្លិការផលទាយកត្ថេរអបទានំ>
    text <៦៦>
      text <សុមនោ នាម សម្ពុទ្ធោ តក្ករាយំ វសី តទា>
      text <វល្លិការផលំ គយ្ហ សយម្ភុស្ស អទាសហំ។>
    text <៦៧>
      text <ឯកតិំសេ ឥតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៦៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៦៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា វល្លិការផលទាយកោ ថេរោ ឥមា>
    text <គាថាយោ អភាសិត្ថាតិ។>
    stand <វល្លិការផលទាយកត្ថេរស្សាបទានំ អដ្ឋមំ។>
  text <៩។ បានធិទាយកត្ថេរអបទានំ>
    text <៧១>
      text <អនោមទស្សី ភគវា លោកជេដ្ឋោ នរាសភោ>
      text <ទិវាវិហារា និក្ខម្ម បថមារុហិ ចក្ខុមា។>
    text <៧២>
      text <បានធិំ សុកតំ គយ្ហ អទ្ធានំ បដិបជ្ជហំ>
      text <តត្ថទ្ទសាសិំ សម្ពុទ្ធំ បត្តិកំ ចារុទស្សនំ។>
    text <៧៣>
      text <សកំ ចិត្តំ បសាទេត្វា នីហរិត្វាន បានធិំ>
      text <បាទមូលេ ឋបេត្វាន ឥទំ វចនមព្រវិំ។>
    text <៧៤>
      text <អភិរូហ មហាវីរ សុគតិន្ទ វិនាយក>
      text <ឥតោ ផលំ លភិស្សាមិ សោ មេ អត្ថោ សមិជ្ឈតុ។>
    text <៧៥>
      text <អនោមទស្សី ភគវា លោកជេដ្ឋោ នរាសភោ>
      text <បានធិំ អភិរូហិត្វា ឥទំ វចនមព្រវិ។>
    text <៧៦>
      text <យោ បានធិំ មេ អទាសិ បសន្នោ សេហិ បាណិភិ>
      text <តមហំ កិត្តយិស្សាមិ សុណាថ មម ភាសតោ។>
    text <៧៧>
      text <ពុទ្ធស្ស គិរមញ្ញាយ សព្ពេ ទេវា សមាគតា>
      text <ឧទគ្គចិត្តា សុមនា វេទជាតា កតញ្ជលី។>
    text <៧៨>
      text <បានធីនំ បទានេន សុខិតោយំ ភវិស្សតិ>
      text <បញ្ចបញ្ញាសក្ខត្តុញ្ច ទេវរជ្ជំ ករិស្សតិ។>
    text <៧៩>
      text <សហស្សក្ខត្តុំ រាជា ច ចក្កវត្តី ភវិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <៨០>
      text <អបរិមេយ្យេ ឥតោ កប្បេ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៨១>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <សព្ពាសវេ បរិញ្ញាយ និព្ពាយិស្សតិនាសវោ។>
    text <៨២>
      text <ទេវលោកេ មនុស្សេ វា និព្ពត្តិស្សតិ បុញ្ញវា>
      text <ទេវយានបដិភាគំ យានំ បដិលភិស្សតិ។>
    text <៨៣>
      text <បាសាទា សិវិកា វយ្ហំ ហត្ថិនោ សមលង្កតា>
      text <រថា វាជញ្ញសំយុត្តា សទា បាតុភវន្តិ មេ។>
    text <៨៤>
      text <អគារា និក្ខមន្តោបិ រថេន និក្ខមិំ អហំ>
      text <កេសេសុ ឆិជ្ជមានេសុ អរហត្តមបាបុណិំ។>
    text <៨៥>
      text <លាភា មយ្ហំ សុលទ្ធំ មេ វាណិជ្ជំ សុប្បយោជិតំ>
      text <ទត្វាន បានធិំ ឯកំ បត្តោម្ហិ អចលំ បទំ។>
    text <៨៦>
      text <អបរិមេយ្យេ ឥតោ កប្បេ យំ បានធិមទាសហំ>
      text <ទុគ្គតិំ នាភិជានាមិ បានធិស្ស ឥទំ ផលំ។>
    text <៨៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៨៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៨៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា បានធិទាយកោ ថេរោ ឥមា គាថាយោ>
    text <អភាសិត្ថាតិ។>
    stand <បានធិទាយកត្ថេរស្សាបទានំ នវមំ។>
  text <១០។ បុលិនចង្កមិយត្ថេរអបទានំ>
    text <៩០>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <វាតមិគំ គវេសន្តោ ចង្កមំ អទ្ទសំ អហំ។>
    text <៩១>
      text <ឧច្ឆង្គេន បុលិនំ គយ្ហ ចង្កមេ ឱកិរិំ អហំ>
      text <បសន្នចិត្តោ សុមនោ សុគតស្ស សិរីមតោ។>
    text <៩២>
      text <ឯកតិំសេ ឥតោ កប្បេ បុលិនំ ឱកិរិំ អហំ>
      text <ទុគ្គតិំ នាភិជានាមិ បុលិនស្ស ឥទំ ផលំ។>
    text <៩៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៩៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <នឡមាលី មណិទទោ ឧក្កាសតិកពីជនី>
      text <កុម្មាសោ ច កុសដ្ឋោ ច គិរិបុន្នាគិយោបិ ច។>
      text <វល្លិការោ បានធិទោ អថោ បុលិនចង្កមោ>
      text <គាថាយោ បញ្ចនវុតិ គណិតាយោ វិភាវិភិ។>
    stand <ឥត្ថំ សុទំ អាយស្មា បុលិនចង្កមិយោ ថេរោ ឥមា គាថាយោ>
    text <អភាសិត្ថាតិ។>
    stand <បុលិនចង្កមិយត្ថេរស្សាបទានំ ទសមំ។>
    stand <នឡមាលិវគ្គោ អដ្ឋចត្តាលីសមោ។>
    text <តស្សុទ្ទានំ>
