text <២៣។ វេស្សភូពុទ្ធវំសោ>
  text <១>
    text <តត្ថេវ មណ្ឌកប្បម្ហិ អសមោ អប្បដិបុគ្គលោ>
    text <វេស្សភូ នាម នាមេន លោកេ ឧប្បជ្ជិ នាយកោ។>
  text <២>
    text <អាទិត្តំ វត រាគគ្គិ តណ្ហានំ វិជិតំ តទា>
    text <នាគោវ ពន្ធនំ ឆេត្វា បត្តោ សម្ពោធិមុត្តមំ។>
  text <៣>
    text <ធម្មចក្កំ បវត្តេន្តេ វេស្សភូលោកនាយកេ>
    text <អសីតិកោដិសហស្សានំ បឋមាភិសមយោ អហុ។>
  text <៤>
    text <បក្កន្តេ ចារិកំ រដ្ឋេ លោកជេដ្ឋេ នរាសភេ>
    text <សត្តតិកោដិសហស្សានំ ទុតិយាភិសមយោ អហុ។>
  text <៥>
    text <មហាទិដ្ឋិំ វិនោទេន្តោ បាដិហេរំ ករោតិ សោ>
    text <សមាគតា នរមរូ ទសសហស្សី សទេវកេ។>
  text <៦>
    text <មហាអច្ឆរិយំ ទិស្វា អព្ភុតំ លោមហំសនំ>
    text <ទេវា ចេវ មនុស្សា ច ពុជ្ឈរេ សដ្ឋិកោដិយោ។>
  text <៧>
    text <សន្និបាតា តយោ អាសុំ វេស្សភុស្ស មហេសិនោ>
    text <ខីណាសវានំ វិមលានំ សន្តចិត្តាន តាទិនំ។>
  text <៨>
    text <អសីតិភិក្ខុសហស្សានំ បឋមោ អាសិ សមាគមោ>
    text <សត្តតិភិក្ខុសហស្សានំ ទុតិយោ អាសិ សមាគមោ។>
  text <៩>
    text <សដ្ឋិភិក្ខុសហស្សានំ តតិយោ អាសិ សមាគមោ>
    text <ជរាទិភយភីតានំ ឱរសានំ មហេសិនោ។>
  text <១០>
    text <អហំ តេន សមយេន សុទស្សនោ នាម ខត្តិយោ>
    text <និមន្តេត្វា មហាវីរំ ទានំ ទត្វា មហារហំ>
    text <អន្នបានេន វត្ថេន សសង្ឃំ ជិន បូជយិំ។>
  text <១១>
    text <តស្ស ពុទ្ធស្ស អសមស្ស ចក្កំ វត្តិតមុត្តមំ>
    text <សុត្វាន បណិតំ ធម្មំ បព្ពជ្ជមភិរោចយិំ។>
  text <១២>
    text <មហាទានំ បវត្តេត្វា រត្តិន្ទិវមតន្ទិតោ>
    text <បព្ពជ្ជំ គុណសម្បន្នំ បព្ពជិំ ជិនសន្តិកេ។>
  text <១៣>
    text <អាចារគុណសម្បន្នោ វត្តសីលសមាហិតោ>
    text <សព្ពញ្ញុតំ គវេសន្តោ រមាមិ ជិនសាសនេ។>
  text <១៤>
    text <សទ្ធាបីតិំ ឧបគន្ត្វា ពុទ្ធំ វន្ទាមិ សត្ថរំ>
    text <បីតិ ឧប្បជ្ជតិ មយ្ហំ ពោធិយាយេវ ការណា។>
  text <១៥>
    text <អនិវត្តមានសំ ញត្វា សម្ពុទ្ធោ ឯតទព្រវិ>
    text <ឯកតិំសេ ឥតោ កប្បេ អយំ ពុទ្ធោ ភវិស្សតិ។>
  text <១៦>
    text <អហុ កបិលវ្ហយា រម្មា…បេ។… ហេស្សាម សម្មុខា ឥមំ។>
  text <១៧>
    text <តស្សាហំ វចនំ សុត្វា ភិយ្យោ ចិត្តំ បសាទយិំ>
    text <ឧត្តរិំ វតមធិដ្ឋាសិំ ទសបារមិបូរិយា។>
  text <១៨>
    text <អនោមំ នាម នគរំ សុប្បតីតោ នាម ខត្តិយោ>
    text <មាតា យសវតី នាម វេស្សភុស្ស មហេសិនោ។>
  text <១៩>
    text <ឆ ច វស្សសហស្សានិ អគារំ អជ្ឈ សោ វសិ>
    text <រុចិ សុរុចិ រតិវឌ្ឍនោ តយោ បាសាទមុត្តមា។>
  text <២០>
    text <អនូនតិំសសហស្សានិ នារិយោ សមលង្កតា>
    text <សុចិត្តា នាម សា នារី សុប្បពុទ្ធោ នាម អត្រជោ។>
  text <២១>
    text <និមិត្តេ ចតុរោ ទិស្វា សិវិកាយាភិនិក្ខមិ>
    text <ឆមាសំ បធានចារំ អចរី បុរិសុត្តមោ។>
  text <២២>
    text <ព្រហ្មុនា យាចិតោ សន្តោ វេស្សភូលោកនាយកោ>
    text <វត្តិ ចក្កំ មហាវីរោ អរុណារាមេ នរុត្តមោ។>
  text <២៣>
    text <សោណោ ច ឧត្តរោ ចេវ អហេសុំ អគ្គសាវកា>
    text <ឧបសន្តោ នាមុបដ្ឋាកោ វេស្សភុស្ស មហេសិនោ។>
  text <២៤>
    text <រាមា ចេវ សមាលា ច អហេសុំ អគ្គសាវិកា>
    text <ពោធិ តស្ស ភគវតោ មហាសាលោតិ វុច្ចតិ។>
  text <២៥>
    text <សោត្ថិកោ ចេវ រម្ភោ ច អហេសុំ អគ្គុបដ្ឋកា>
    text <គោតមី សិរិមា ចេវ អហេសុំ អគ្គុបដ្ឋិកា។>
  text <២៦>
    text <សដ្ឋិរតនមុព្ពេធោ ហេមយូបសមូបមោ>
    text <កាយា និច្ឆរតិ រស្មិ រត្តិំវ បព្ពតេ សិខី។>
  text <២៧>
    text <សដ្ឋិវស្សសហស្សានិ អាយុ តស្ស មហេសិនោ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <២៨>
    text <ធម្មំ វិត្ថារិកំ កត្វា វិភជិត្វា មហាជនំ>
    text <ធម្មនាវំ ឋបេត្វាន និព្ពុតោ សោ សសាវកោ។>
  text <២៩>
    text <ទស្សនេយ្យំ សព្ពជនំ វិហារំ ឥរិយាបថំ>
    text <សព្ពំ តមន្តរហិតំ ននុ រិត្តា សព្ពសង្ខារា។>
  text <៣០>
    text <វេស្សភូ ជិនវរោ សត្ថា ខេមារាមម្ហិ និព្ពុតោ>
    text <ធាតុវិត្ថារិកំ អាសិ តេសុ តេសុ បទេសតោតិ។>
  stand <វេស្សភុស្ស ភគវតោ វំសោ ឯកវីសតិមោ។>
