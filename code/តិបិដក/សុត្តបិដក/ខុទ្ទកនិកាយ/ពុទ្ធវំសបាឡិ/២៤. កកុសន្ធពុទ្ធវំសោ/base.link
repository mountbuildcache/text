text <២៤។ កកុសន្ធពុទ្ធវំសោ>
  text <១>
    text <វេស្សភុស្ស អបរេន សម្ពុទ្ធោ ទ្វិបទុត្តមោ>
    text <កកុសន្ធោ នាម នាមេន អប្បមេយ្យោ ទុរាសទោ។>
  text <២>
    text <ឧគ្ឃាដេត្វា សព្ពភវំ ចរិយាយ បារមិំ គតោ>
    text <សីហោវ បញ្ជរំ ភេត្វា បត្តោ សម្ពោធិមុត្តមំ។>
  text <៣>
    text <ធម្មចក្កំ បវត្តេន្តេ កកុសន្ធេ លោកនាយកេ>
    text <ចត្តារីសកោដិសហស្សានំ ធម្មាភិសមយោ អហុ។>
  text <៤>
    text <អន្តលិក្ខម្ហិ អាកាសេ យមកំ កត្វា វិកុព្ពនំ>
    text <តិំសកោដិសហស្សានំ ពោធេសិ ទេវមានុសេ។>
  text <៥>
    text <នរទេវស្ស យក្ខស្ស ចតុសច្ចប្បកាសនេ>
    text <ធម្មាភិសមយោ តស្ស គណនាតោ អសង្ខិយោ។>
  text <៦>
    text <កកុសន្ធស្ស ភគវតោ ឯកោ អាសិ សមាគមោ>
    text <ខីណាសវានំ វិមលានំ សន្តចិត្តាន តាទិនំ។>
  text <៧>
    text <ចត្តាលីសសហស្សានំ តទា អាសិ សមាគមោ>
    text <ទន្តភូមិមនុប្បត្តានំ អាសវារិគណក្ខយា។>
  text <៨>
    text <អហំ តេន សមយេន ខេមោ នាមាសិ ខត្តិយោ>
    text <តថាគតេ ជិនបុត្តេ ទានំ ទត្វា អនប្បកំ។>
  text <៩>
    text <បត្តញ្ច ចីវរំ ទត្វា អញ្ជនំ មធុលដ្ឋិកំ>
    text <ឥមេតំ បត្ថិតំ សព្ពំ បដិយាទេមិ វរំ វរំ។>
  text <១០>
    text <សោបិ មំ ពុទ្ធោ ព្យាកាសិ កកុសន្ធោ វិនាយកោ>
    text <ឥមម្ហិ ភទ្ទកេ កប្បេ អយំ ពុទ្ធោ ភវិស្សតិ។>
  text <១១>
    text <អហុ កបិលវ្ហយា រម្មា…បេ។… ហេស្សាម សម្មុខា ឥមំ។>
  text <១២>
    text <តស្សាបិ វចនំ សុត្វា ភិយ្យោ ចិត្តំ បសាទយិំ>
    text <ឧត្តរិំ វតមធិដ្ឋាសិំ ទសបារមិបូរិយា។>
  text <១៣>
    text <នគរំ ខេមាវតី នាម ខេមោ នាមាសហំ តទា>
    text <សព្ពញ្ញុតំ គវេសន្តោ បព្ពជិំ តស្ស សន្តិកេ។>
  text <១៤>
    text <ព្រាហ្មណោ អគ្គិទត្តោ ច អាសិ ពុទ្ធស្ស សោ បិតា>
    text <វិសាខា នាម ជនិកា កកុសន្ធស្ស សត្ថុនោ។>
  text <១៥>
    text <វសតេ តត្ថ ខេមេ បុរេ សម្ពុទ្ធស្ស មហាកុលំ>
    text <នរានំ បវរំ សេដ្ឋំ ជាតិមន្តំ មហាយសំ។>
  text <១៦>
    text <ចតុវស្សសហស្សានិ អគារំ អជ្ឈ សោ វសិ>
    text <កាម -កាមវណ្ណ-កាមសុទ្ធិនាមា តយោ បាសាទមុត្តមា។>
  text <១៧>
    text <សមតិំសសហស្សានិ នារិយោ សមលង្កតា>
    text <រោចិនី នាម សា នារី ឧត្តរោ នាម អត្រជោ។>
  text <១៨>
    text <និមិត្តេ ចតុរោ ទិស្វា រថយានេន និក្ខមិ>
    text <អនូនអដ្ឋមាសានិ បធានំ បទហី ជិនោ។>
  text <១៩>
    text <ព្រហ្មុនា យាចិតោ សន្តោ កកុសន្ធោ វិនាយកោ>
    text <វត្តិ ចក្កំ មហាវីរោ មិគទាយេ នរុត្តមោ។>
  text <២០>
    text <វិធុរោ ច សញ្ជីវោ ច អហេសុំ អគ្គសាវកា>
    text <ពុទ្ធិជោ នាមុបដ្ឋាកោ កកុសន្ធស្ស សត្ថុនោ។>
  text <២១>
    text <សាមា ច ចម្បានាមា ច អហេសុំ អគ្គសាវិកា>
    text <ពោធិ តស្ស ភគវតោ សិរីសោតិ បវុច្ចតិ។>
  text <២២>
    text <អច្ចុតោ ច សុមនោ ច អហេសុំ អគ្គុបដ្ឋកា>
    text <នន្ទា ចេវ សុនន្ទា ច អហេសុំ អគ្គុបដ្ឋិកា។>
  text <២៣>
    text <ចត្តាលីសរតនានិ អច្ចុគ្គតោ មហាមុនិ>
    text <កនកប្បភា និច្ឆរតិ សមន្តា ទសយោជនំ។>
  text <២៤>
    text <ចត្តាលីសវស្សសហស្សានិ អាយុ តស្ស មហេសិនោ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <២៥>
    text <ធម្មាបណំ បសារេត្វា នរនារីនំ សទេវកេ>
    text <នទិត្វា សីហនាទំវ និព្ពុតោ សោ សសាវកោ។>
  text <២៦>
    text <អដ្ឋង្គវចនសម្បន្នោ អច្ឆិទ្ទានិ និរន្តរំ>
    text <សព្ពំ តមន្តរហិតំ ននុ រិត្តា សព្ពសង្ខារា។>
  text <២៧>
    text <កកុសន្ធោ ជិនវរោ ខេមារាមម្ហិ និព្ពុតោ>
    text <តត្ថេវស្ស ថូបវរោ គាវុតំ នភមុគ្គតោតិ។>
  stand <កកុសន្ធស្ស ភគវតោ វំសោ ទ្វាវីសតិមោ។>
