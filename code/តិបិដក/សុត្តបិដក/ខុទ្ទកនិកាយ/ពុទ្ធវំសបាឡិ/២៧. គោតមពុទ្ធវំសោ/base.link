text <២៧។ គោតមពុទ្ធវំសោ>
  text <១>
    text <អហមេតរហិ សម្ពុទ្ធោ គោតមោ សក្យវឌ្ឍនោ>
    text <បធានំ បទហិត្វាន បត្តោ សម្ពោធិមុត្តមំ។>
  text <២>
    text <ព្រហ្មុនា យាចិតោ សន្តោ ធម្មចក្កំ បវត្តយិំ>
    text <អដ្ឋារសន្នំ កោដីនំ បឋមាភិសមយោ អហុ។>
  text <៣>
    text <តតោ បរញ្ច ទេសេន្តេ នរទេវសមាគមេ>
    text <គណនាយ ន វត្តព្ពោ ទុតិយាភិសមយោ អហុ។>
  text <៤>
    text <ឥធេវាហំ ឯតរហិ ឱវទិំ មម អត្រជំ>
    text <គណនាយ ន វត្តព្ពោ តតិយាភិសមយោ អហុ។>
  text <៥>
    text <ឯកោសិ សន្និបាតោ មេ សាវកានំ មហេសិនំ>
    text <អឌ្ឍតេឡសសតានំ ភិក្ខូនាសិ សមាគមោ។>
  text <៦>
    text <វិរោចមានោ វិមលោ ភិក្ខុសង្ឃស្ស មជ្ឈគោ>
    text <ទទាមិ បត្ថិតំ សព្ពំ មណីវ សព្ពកាមទោ។>
  text <៧>
    text <ផលមាកង្ខមានានំ ភវច្ឆន្ទជហេសិនំ>
    text <ចតុសច្ចំ បកាសេមិ អនុកម្បាយ បាណិនំ។>
  text <៨>
    text <ទសវីសសហស្សានំ ធម្មាភិសមយោ អហុ>
    text <ឯកទ្វិន្នំ អភិសមយោ គណនាតោ អសង្ខិយោ។>
  text <៩>
    text <វិត្ថារិកំ ពាហុជញ្ញំ ឥទ្ធំ ផីតំ សុផុល្លិតំ>
    text <ឥធ មយ្ហំ សក្យមុនិនោ សាសនំ សុវិសោធិតំ។>
  text <១០>
    text <អនាសវា វីតរាគា សន្តចិត្តា សមាហិតា>
    text <ភិក្ខូនេកសតា សព្ពេ បរិវារេន្តិ មំ សទា។>
  text <១១>
    text <ឥទានិ យេ ឯតរហិ ជហន្តិ មានុសំ ភវំ>
    text <អប្បត្តមានសា សេខា តេ ភិក្ខូ វិញ្ញុគរហិតា។>
  text <១២>
    text <អរិយញ្ច សំថោមយន្តា សទា ធម្មរតា ជនា>
    text <ពុជ្ឈិស្សន្តិ សតិមន្តោ សំសារសរិតំ គតា។>
  text <១៣>
    text <នគរំ កបិលវត្ថុ មេ រាជា សុទ្ធោទនោ បិតា>
    text <មយ្ហំ ជនេត្តិកា មាតា មាយាទេវីតិ វុច្ចតិ។>
  text <១៤>
    text <ឯកូនតិំសវស្សានិ អគារំ អជ្ឈហំ វសិំ>
    text <រម្មោ សុរម្មោ សុភកោ តយោ បាសាទមុត្តមា។>
  text <១៥>
    text <ចត្តារីសសហស្សានិ នារិយោ សមលង្កតា>
    text <ភទ្ទកញ្ចនា នាម នារី រាហុលោ នាម អត្រជោ។>
  text <១៦>
    text <និមិត្តេ ចតុរោ ទិស្វា អស្សយានេន និក្ខមិំ>
    text <ឆព្ពស្សំ បធានចារំ អចរិំ ទុក្ករំ អហំ។>
  text <១៧>
    text <ពារាណសិយំ ឥសិបតនេ ចក្កំ បវត្តិតំ មយា>
    text <អហំ គោតមសម្ពុទ្ធោ សរណំ សព្ពបាណិនំ។>
  text <១៨>
    text <កោលិតោ ឧបតិស្សោ ច ទ្វេ ភិក្ខូ អគ្គសាវកា>
    text <អានន្ទោ នាមុបដ្ឋាកោ សន្តិកាវចរោ មម>
    text <ខេមា ឧប្បលវណ្ណា ច ភិក្ខុនី អគ្គសាវិកា។>
  text <១៩>
    text <ចិត្តោ ហត្ថាឡវកោ ច អគ្គុបដ្ឋាកុបាសកា>
    text <នន្ទមាតា ច ឧត្តរា អគ្គុបដ្ឋិកុបាសិកា។>
  text <២០>
    text <អហំ អស្សត្ថមូលម្ហិ បត្តោ សម្ពោធិមុត្តមំ>
    text <ព្យាមប្បភា សទា មយ្ហំ សោឡសហត្ថមុគ្គតា។>
  text <២១>
    text <អប្បំ វស្សសតំ អាយុ ឥទានេតរហិ វិជ្ជតិ>
    text <តាវតា តិដ្ឋមានោហំ តារេមិ ជនតំ ពហុំ។>
  text <២២>
    text <ឋបយិត្វាន ធម្មុក្កំ បច្ឆិមំ ជនពោធនំ>
    text <អហម្បិ នចិរស្សេវ សទ្ធិំ សាវកសង្ឃតោ>
    text <ឥធេវ បរិនិព្ពិស្សំ អគ្គី វាហារសង្ខយា។>
  text <២៣>
    text <តានិ ច អតុលតេជានិ ឥមានិ ច ទសពលានិ>
    text <អយញ្ច គុណធារណោ ទេហោ ទ្វត្តិំសវរលក្ខណវិចិត្តោ។>
  text <២៤>
    text <ទស ទិសា បភាសេត្វា សតរំសីវ ឆប្បភា>
    text <សព្ពំ តមន្តរហិស្សន្តិ ននុ រិត្តា សព្ពសង្ខារាតិ។>
  stand <គោតមស្ស ភគវតោ វំសោ បញ្ចវីសតិមោ។>
