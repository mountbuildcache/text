text <១១។ នារទពុទ្ធវំសោ>
  text <១>
    text <បទុមស្ស អបរេន សម្ពុទ្ធោ ទ្វិបទុត្តមោ>
    text <នារទោ នាម នាមេន អសមោ អប្បដិបុគ្គលោ។>
  text <២>
    text <សោ ពុទ្ធោ ចក្កវត្តិស្ស ជេដ្ឋោ ទយិតឱរសោ>
    text <អាមុក្កមាលាភរណោ ឧយ្យានំ ឧបសង្កមិ។>
  text <៣>
    text <តត្ថាសិ រុក្ខោ យសវិបុលោ អភិរូបោ ព្រហា សុចិ>
    text <តមជ្ឈបត្វា ឧបនិសីទិ មហាសោណស្ស ហេដ្ឋតោ។>
  text <៤>
    text <តត្ថ ញាណវរុប្បជ្ជិ អនន្តំ វជិរូបមំ>
    text <តេន វិចិនិ សង្ខារេ ឧក្កុជ្ជមវកុជ្ជកំ។>
  text <៥>
    text <តត្ថ សព្ពកិលេសានិ អសេសមភិវាហយិ>
    text <បាបុណី កេវលំ ពោធិំ ពុទ្ធញាណេ ច ចុទ្ទស។>
  text <៦>
    text <បាបុណិត្វាន សម្ពោធិំ ធម្មចក្កំ បវត្តយិ>
    text <កោដិសតសហស្សានំ បឋមាភិសមយោ អហុ។>
  text <៧>
    text <មហាទោណំ នាគរាជំ វិនយន្តោ មហាមុនិ>
    text <បាដិហេរំ តទាកាសិ ទស្សយន្តោ សទេវកេ។>
  text <៨>
    text <តទា ទេវមនុស្សានំ តម្ហិ ធម្មប្បកាសនេ>
    text <នវុតិកោដិសហស្សានិ តរិំសុ សព្ពសំសយំ។>
  text <៩>
    text <យម្ហិ កាលេ មហាវីរោ ឱវទី សកមត្រជំ>
    text <អសីតិកោដិសហស្សានំ តតិយាភិសមយោ អហុ។>
  text <១០>
    text <សន្និបាតា តយោ អាសុំ នារទស្ស មហេសិនោ>
    text <កោដិសតសហស្សានំ បឋមោ អាសិ សមាគមោ។>
  text <១១>
    text <យទា ពុទ្ធោ ពុទ្ធគុណំ សនិទានំ បកាសយិ>
    text <នវុតិកោដិសហស្សានិ សមិំសុ វិមលា តទា។>
  text <១២>
    text <យទា វេរោចនោ នាគោ ទានំ ទទាតិ សត្ថុនោ>
    text <តទា សមិំសុ ជិនបុត្តា អសីតិសតសហស្សិយោ។>
  text <១៣>
    text <អហំ តេន សមយេន ជដិលោ ឧគ្គតាបនោ>
    text <អន្តលិក្ខចរោ អាសិំ បញ្ចាភិញ្ញាសុ បារគូ។>
  text <១៤>
    text <តទាបាហំ អសមសមំ សសង្ឃំ សបរិជ្ជនំ>
    text <អន្នបានេន តប្បេត្វា ចន្ទនេនាភិបូជយិំ។>
  text <១៥>
    text <សោបិ មំ តទា ព្យាកាសិ នារទោ លោកនាយកោ>
    text <អបរិមេយ្យិតោ កប្បេ អយំ ពុទ្ធោ ភវិស្សតិ។>
  text <១៦>
    text <បធានំ បទហិត្វាន…បេ។… ហេស្សាម សម្មុខា ឥមំ។>
  text <១៧>
    text <តស្សាបិ វចនំ សុត្វា ភិយ្យោ ហាសេត្វ មានសំ>
    text <អធិដ្ឋហិំ វតំ ឧគ្គំ ទសបារមិបូរិយា។>
  text <១៨>
    text <នគរំ ធញ្ញវតី នាម សុទេវោ នាម ខត្តិយោ>
    text <អនោមា នាម ជនិកា នារទស្ស មហេសិនោ។>
  text <១៩>
    text <នវវស្សសហស្សានិ អគារំ អជ្ឈ សោ វសិ>
    text <ជិតោ វិជិតាភិរាមោ តយោ បាសាទមុត្តមា។>
  text <២០>
    text <តិចត្តារីសសហស្សានិ នារិយោ សមលង្កតា>
    text <វិជិតសេនា នាម នារី នន្ទុត្តរោ នាម អត្រជោ។>
  text <២១>
    text <និមិត្តេ ចតុរោ ទិស្វា បទសា គមនេន និក្ខមិ>
    text <សត្តាហំ បធានចារំ អចរី បុរិសុត្តមោ។>
  text <២២>
    text <ព្រហ្មុនា យាចិតោ សន្តោ នារទោ លោកនាយកោ>
    text <វត្តិ ចក្កំ មហាវីរោ ធនញ្ចុយ្យានមុត្តមេ។>
  text <២៣>
    text <ភទ្ទសាលោ ជិតមិត្តោ អហេសុំ អគ្គសាវកា>
    text <វាសេដ្ឋោ នាមុបដ្ឋាកោ នារទស្ស មហេសិនោ។>
  text <២៤>
    text <ឧត្តរា ផគ្គុនី ចេវ អហេសុំ អគ្គសាវិកា>
    text <ពោធិ តស្ស ភគវតោ មហាសោណោតិ វុច្ចតិ។>
  text <២៥>
    text <ឧគ្គរិន្ទោ វសភោ ច អហេសុំ អគ្គុបដ្ឋកា>
    text <ឥន្ទាវរី ច វណ្ឌី ច អហេសុំ អគ្គុបដ្ឋិកា។>
  text <២៦>
    text <អដ្ឋាសីតិរតនានិ អច្ចុគ្គតោ មហាមុនិ>
    text <កញ្ចនគ្ឃិយសង្កាសោ ទសសហស្សី វិរោចតិ។>
  text <២៧>
    text <តស្ស ព្យាមប្បភា កាយា និទ្ធាវតិ ទិសោទិសំ>
    text <និរន្តរំ ទិវារត្តិំ យោជនំ ផរតេ សទា។>
  text <២៨>
    text <ន កេចិ តេន សមយេន សមន្តា យោជនេ ជនា>
    text <ឧក្កាបទីបេ ឧជ្ជាលេន្តិ ពុទ្ធរំសីហិ ឱត្ថដា។>
  text <២៩>
    text <នវុតិវស្សសហស្សានិ អាយុ វិជ្ជតិ តាវទេ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <៣០>
    text <យថា ឧឡូហិ គគនំ វិចិត្តំ ឧបសោភតិ>
    text <តថេវ សាសនំ តស្ស អរហន្តេហិ សោភតិ។>
  text <៣១>
    text <សំសារសោតំ តរណាយ សេសកេ បដិបន្នកេ>
    text <ធម្មសេតុំ ទឡ្ហំ កត្វា និព្ពុតោ សោ នរាសភោ។>
  text <៣២>
    text <សោបិ ពុទ្ធោ អសមសមោ តេបិ ខីណាសវា អតុលតេជា>
    text <សព្ពំ តមន្តរហិតំ ននុ រិត្តា សព្ពសង្ខារា។>
  text <៣៣>
    text <នារទោ ជិនវសភោ និព្ពុតោ សុទស្សនេ បុរេ>
    text <តត្ថេវស្ស ថូបវរោ ចតុយោជនមុគ្គតោតិ។>
  stand <នារទស្ស ភគវតោ វំសោ នវមោ។>
