text <២៨។ ពុទ្ធបកិណ្ណកកណ្ឌំ>
  text <១>
    text <អបរិមេយ្យិតោ កប្បេ ចតុរោ អាសុំ វិនាយកា>
    text <តណ្ហង្ករោ មេធង្ករោ អថោបិ សរណង្ករោ>
    text <ទីបង្ករោ ច សម្ពុទ្ធោ ឯកកប្បម្ហិ តេ ជិនា។>
  text <២>
    text <ទីបង្ករស្ស អបរេន កោណ្ឌញ្ញោ នាម នាយកោ>
    text <ឯកោវ ឯកកប្បម្ហិ តារេសិ ជនតំ ពហុំ។>
  text <៣>
    text <ទីបង្ករស្ស ភគវតោ កោណ្ឌញ្ញស្ស ច សត្ថុនោ>
    text <ឯតេសំ អន្តរា កប្បា គណនាតោ អសង្ខិយា។>
  text <៤>
    text <កោណ្ឌញ្ញស្ស អបរេន មង្គលោ នាម នាយកោ>
    text <តេសម្បិ អន្តរា កប្បា គណនាតោ អសង្ខិយា។>
  text <៥>
    text <មង្គលោ ច សុមនោ ច រេវតោ សោភិតោ មុនិ>
    text <តេបិ ពុទ្ធា ឯកកប្បេ ចក្ខុមន្តោ បភង្ករា។>
  text <៦>
    text <សោភិតស្ស អបរេន អនោមទស្សី មហាយសោ>
    text <តេសម្បិ អន្តរា កប្បា គណនាតោ អសង្ខិយា។>
  text <៧>
    text <អនោមទស្សី បទុមោ នារទោ ចាបិ នាយកោ>
    text <តេបិ ពុទ្ធា ឯកកប្បេ តមន្តការកា មុនី។>
  text <៨>
    text <នារទស្ស អបរេន បទុមុត្តរោ នាម នាយកោ>
    text <ឯកកប្បម្ហិ ឧប្បន្នោ តារេសិ ជនតំ ពហុំ។>
  text <៩>
    text <នារទស្ស ភគវតោ បទុមុត្តរស្ស សត្ថុនោ>
    text <តេសម្បិ អន្តរា កប្បា គណនាតោ អសង្ខិយា។>
  text <១០>
    text <កប្បសតសហស្សម្ហិ ឯកោ អាសិ មហាមុនិ>
    text <បទុមុត្តរោ លោកវិទូ អាហុតីនំ បដិគ្គហោ។>
  text <១១>
    text <តិំសកប្បសហស្សម្ហិ ទុវេ អាសុំ វិនាយកា>
    text <សុមេធោ ច សុជាតោ ច ឱរតោ បទុមុត្តរា។>
  text <១២>
    text <អដ្ឋារសេ កប្បសតេ តយោ អាសុំ វិនាយកា>
    text <បិយទស្សី អត្ថទស្សី ធម្មទស្សី ច នាយកា។>
  text <១៣>
    text <ឱរតោ ច សុជាតស្ស សម្ពុទ្ធា ទ្វិបទុត្តមា>
    text <ឯកកប្បម្ហិ តេ ពុទ្ធា លោកេ អប្បដិបុគ្គលា។>
  text <១៤>
    text <ចតុន្នវុតិតោ កប្បេ ឯកោ អាសិ មហាមុនិ>
    text <សិទ្ធត្ថោ សោ លោកវិទូ សល្លកត្តោ អនុត្តរោ។>
  text <១៥>
    text <ទ្វេនវុតេ ឥតោ កប្បេ ទុវេ អាសុំ វិនាយកា>
    text <តិស្សោ ផុស្សោ ច សម្ពុទ្ធា អសមា អប្បដិបុគ្គលា។>
  text <១៦>
    text <ឯកនវុតិតោ កប្បេ វិបស្សី នាម នាយកោ>
    text <សោបិ ពុទ្ធោ ការុណិកោ សត្តេ មោចេសិ ពន្ធនា។>
  text <១៧>
    text <ឯកតិំសេ ឥតោ កប្បេ ទុវេ អាសុំ វិនាយកា>
    text <សិខី ច វេស្សភូ ចេវ អសមា អប្បដិបុគ្គលា។>
  text <១៨>
    text <ឥមម្ហិ ភទ្ទកេ កប្បេ តយោ អាសុំ វិនាយកា>
    text <កកុសន្ធោ កោណាគមនោ កស្សបោ ចាបិ នាយកោ។>
  text <១៩>
    text <អហមេតរហិ សម្ពុទ្ធោ មេត្តេយ្យោ ចាបិ ហេស្សតិ>
    text <ឯតេបិមេ បញ្ច ពុទ្ធា ធីរា លោកានុកម្បកា។>
  text <២០>
    text <ឯតេសំ ធម្មរាជូនំ អញ្ញេសំនេកកោដិនំ>
    text <អាចិក្ខិត្វាន តំ មគ្គំ និព្ពុតា តេ សសាវកាតិ។>
  stand <ពុទ្ធបកិណ្ណកកណ្ឌំ និដ្ឋិតំ។>
