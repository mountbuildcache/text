text <៥។ មង្គលពុទ្ធវំសោ>
  text <១>
    text <កោណ្ឌញ្ញស្ស អបរេន មង្គលោ នាម នាយកោ>
    text <តមំ លោកេ និហន្ត្វាន ធម្មោក្កមភិធារយិ។>
  text <២>
    text <អតុលាសិ បភា តស្ស ជិនេហញ្ញេហិ ឧត្តរិំ>
    text <ចន្ទសូរិយបភំ ហន្ត្វា ទសសហស្សី វិរោចតិ។>
  text <៣>
    text <សោបិ ពុទ្ធោ បកាសេសិ ចតុរោ សច្ចវរុត្តមេ>
    text <តេ តេ សច្ចរសំ បីត្វា វិនោទេន្តិ មហាតមំ។>
  text <៤>
    text <បត្វាន ពោធិមតុលំ បឋមេ ធម្មទេសនេ>
    text <កោដិសតសហស្សានំ ធម្មាភិសមយោ អហុ។>
  text <៥>
    text <សុរិន្ទទេវភវនេ ពុទ្ធោ ធម្មមទេសយិ>
    text <តទា កោដិសហស្សានំ ទុតិយោ សមយោ អហុ។>
  text <៦>
    text <យទា សុនន្ទោ ចក្កវត្តី សម្ពុទ្ធំ ឧបសង្កមិ>
    text <តទា អាហនិ សម្ពុទ្ធោ ធម្មភេរិំ វរុត្តមំ។>
  text <៧>
    text <សុនន្ទស្សានុចរា ជនតា តទាសុំ នវុតិកោដិយោ>
    text <សព្ពេបិ តេ និរវសេសា អហេសុំ ឯហិ ភិក្ខុកា។>
  text <៨>
    text <សន្និបាតា តយោ អាសុំ មង្គលស្ស មហេសិនោ>
    text <កោដិសតសហស្សានំ បឋមោ អាសិ សមាគមោ។>
  text <៩>
    text <ទុតិយោ កោដិសតសហស្សានំ តតិយោ នវុតិកោដិនំ>
    text <ខីណាសវានំ វិមលានំ តទា អាសិ សមាគមោ។>
  text <១០>
    text <អហំ តេន សមយេន សុរុចី នាម ព្រាហ្មណោ>
    text <អជ្ឈាយកោ មន្តធរោ តិណ្ណំ វេទាន បារគូ។>
  text <១១>
    text <តមហំ ឧបសង្កម្ម សរណំ គន្ត្វាន សត្ថុនោ>
    text <សម្ពុទ្ធប្បមុខំ សង្ឃំ គន្ធមាលេន បូជយិំ>
    text <បូជេត្វា គន្ធមាលេន គវបានេន តប្បយិំ។>
  text <១២>
    text <សោបិ មំ ពុទ្ធោ ព្យាកាសិ មង្គលោ ទ្វិបទុត្តមោ>
    text <អបរិមេយ្យិតោ កប្បេ អយំ ពុទ្ធោ ភវិស្សតិ។>
  text <១៣>
    text <បធានំ បទហិត្វាន…បេ។… ហេស្សាម សម្មុខា ឥមំ។>
  text <១៤>
    text <តស្សាបិ វចនំ សុត្វា ភិយ្យោ ចិត្តំ បសាទយិំ>
    text <ឧត្តរិំ វតមធិដ្ឋាសិំ ទស បារមិបូរិយា។>
  text <១៥>
    text <តទា បីតិមនុព្រូហន្តោ សម្ពោធិវរបត្តិយា>
    text <ពុទ្ធេ ទត្វាន មំ គេហំ បព្ពជិំ តស្ស សន្តិកេ។>
  text <១៦>
    text <សុត្តន្តំ វិនយញ្ចាបិ នវង្គំ សត្ថុសាសនំ>
    text <សព្ពំ បរិយាបុណិត្វា សោភយិំ ជិនសាសនំ។>
  text <១៧>
    text <តត្ថប្បមត្តោ វិហរន្តោ ព្រហ្មំ ភាវេត្វ ភាវនំ>
    text <អភិញ្ញាបារមិំ គន្ត្វា ព្រហ្មលោកមគច្ឆហំ។>
  text <១៨>
    text <ឧត្តរំ នាម នគរំ ឧត្តរោ នាម ខត្តិយោ>
    text <ឧត្តរា នាម ជនិកា មង្គលស្ស មហេសិនោ។>
  text <១៩>
    text <នវវស្សសហស្សានិ អគារំ អជ្ឈ សោ វសិ>
    text <យសវា សុចិមា សិរីមា តយោ បាសាទមុត្តមា។>
  text <២០>
    text <សមតិំសសហស្សានិ នារិយោ សមលង្កតា>
    text <យសវតី នាម នារី សីវលោ នាម អត្រជោ។>
  text <២១>
    text <និមិត្តេ ចតុរោ ទិស្វា អស្សយានេន និក្ខមិ>
    text <អនូនអដ្ឋមាសានិ បធានំ បទហី ជិនោ។>
  text <២២>
    text <ព្រហ្មុនា យាចិតោ សន្តោ មង្គលោ នាម នាយកោ>
    text <វត្តិ ចក្កំ មហាវីរោ វនេ សិរីវរុត្តមេ។>
  text <២៣>
    text <សុទេវោ ធម្មសេនោ ច អហេសុំ អគ្គសាវកា>
    text <បាលិតោ នាមុបដ្ឋាកោ មង្គលស្ស មហេសិនោ។>
  text <២៤>
    text <សីវលា ច អសោកា ច អហេសុំ អគ្គសាវិកា>
    text <ពោធិ តស្ស ភគវតោ នាគរុក្ខោតិ វុច្ចតិ។>
  text <២៥>
    text <នន្ទោ ចេវ វិសាខោ ច អហេសុំ អគ្គុបដ្ឋកា>
    text <អនុលា ចេវ សុតនា ច អហេសុំ អគ្គុបដ្ឋិកា។>
  text <២៦>
    text <អដ្ឋាសីតិ រតនានិ អច្ចុគ្គតោ មហាមុនិ>
    text <តតោ និទ្ធាវតី រំសី អនេកសតសហស្សិយោ។>
  text <២៧>
    text <នវុតិវស្សសហស្សានិ អាយុ វិជ្ជតិ តាវទេ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <២៨>
    text <យថាបិ សាគរេ ឩមី ន សក្កា តា គណេតុយេ>
    text <តថេវ សាវកា តស្ស ន សក្កា តេ គណេតុយេ។>
  text <២៩>
    text <យាវ អដ្ឋាសិ សម្ពុទ្ធោ មង្គលោ លោកនាយកោ>
    text <ន តស្ស សាសនេ អត្ថិ សកិលេសមរណំ តទា។>
  text <៣០>
    text <ធម្មោក្កំ ធារយិត្វាន សន្តារេត្វា មហាជនំ>
    text <ជលិត្វា ធូមកេតូវ និព្ពុតោ សោ មហាយសោ។>
  text <៣១>
    text <សង្ខារានំ សភាវត្ថំ ទស្សយិត្វា សទេវកេ>
    text <ជលិត្វា អគ្គិក្ខន្ធោវ សូរិយោ អត្ថង្គតោ យថា។>
  text <៣២>
    text <ឧយ្យានេ វស្សរេ នាម ពុទ្ធោ និព្ពាយិ មង្គលោ>
    text <តត្ថេវស្ស ជិនថូបោ តិំសយោជនមុគ្គតោតិ។>
  stand <មង្គលស្ស ភគវតោ វំសោ តតិយោ។>
