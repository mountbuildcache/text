text <៩។ អនោមទស្សីពុទ្ធវំសោ>
  text <១>
    text <សោភិតស្ស អបរេន សម្ពុទ្ធោ ទ្វិបទុត្តមោ>
    text <អនោមទស្សី អមិតយសោ តេជស្សី ទុរតិក្កមោ។>
  text <២>
    text <សោ ឆេត្វា ពន្ធនំ សព្ពំ វិទ្ធំសេត្វា តយោ ភវេ>
    text <អនិវត្តិគមនំ មគ្គំ ទេសេសិ ទេវមានុសេ។>
  text <៣>
    text <សាគរោវ អសង្ខោភោ បព្ពតោវ ទុរាសទោ>
    text <អាកាសោវ អនន្តោ សោ សាលរាជាវ ផុល្លិតោ។>
  text <៤>
    text <ទស្សនេនបិ តំ ពុទ្ធំ តោសិតា ហោន្តិ បាណិនោ>
    text <ព្យាហរន្តំ គិរំ សុត្វា អមតំ បាបុណន្តិ តេ។>
  text <៥>
    text <ធម្មាភិសមយោ តស្ស ឥទ្ធោ ផីតោ តទា អហុ>
    text <កោដិសតានិ អភិសមិំសុ បឋមេ ធម្មទេសនេ។>
  text <៦>
    text <តតោ បរំ អភិសមយេ វស្សន្តេ ធម្មវុដ្ឋិយោ>
    text <អសីតិកោដិយោភិសមិំសុ ទុតិយេ ធម្មទេសនេ។>
  text <៧>
    text <តតោបរញ្ហិ វស្សន្តេ តប្បយន្តេ ច បាណិនំ>
    text <អដ្ឋសត្តតិកោដីនំ តតិយាភិសមយោ អហុ។>
  text <៨>
    text <សន្និបាតា តយោ អាសុំ តស្សាបិ ច មហេសិនោ>
    text <អភិញ្ញាពលប្បត្តានំ បុប្ផិតានំ វិមុត្តិយា។>
  text <៩>
    text <អដ្ឋសតសហស្សានំ សន្និបាតោ តទា អហុ>
    text <បហីនមទមោហានំ សន្តចិត្តាន តាទិនំ។>
  text <១០>
    text <សត្តសតសហស្សានំ ទុតិយោ អាសិ សមាគមោ>
    text <អនង្គណានំ វិរជានំ ឧបសន្តាន តាទិនំ។>
  text <១១>
    text <ឆន្នំ សតសហស្សានំ តតិយោ អាសិ សមាគមោ>
    text <អភិញ្ញាពលប្បត្តានំ និព្ពុតានំ តបស្សិនំ។>
  text <១២>
    text <អហំ តេន សមយេន យក្ខោ អាសិំ មហិទ្ធិកោ>
    text <នេកានំ យក្ខកោដីនំ វសវត្តិម្ហិ ឥស្សរោ។>
  text <១៣>
    text <តទាបិ តំ ពុទ្ធវរំ ឧបគន្ត្វា មហេសិនំ>
    text <អន្នបានេន តប្បេសិំ សសង្ឃំ លោកនាយកំ។>
  text <១៤>
    text <សោបិ មំ តទា ព្យាកាសិ វិសុទ្ធនយនោ មុនិ>
    text <អបរិមេយ្យិតោ កប្បេ អយំ ពុទ្ធោ ភវិស្សតិ។>
  text <១៥>
    text <បធានំ បទហិត្វាន…បេ។… ហេស្សាម សម្មុខា ឥមំ។>
  text <១៦>
    text <តស្សាបិ វចនំ សុត្វា ហដ្ឋោ សំវិគ្គមានសោ>
    text <ឧត្តរិំ វតមធិដ្ឋាសិំ ទសបារមិបូរិយា។>
  text <១៧>
    text <នគរំ ចន្ទវតី នាម យសវា នាម ខត្តិយោ>
    text <មាតា យសោធរា នាម អនោមទស្សិស្ស សត្ថុនោ។>
  text <១៨>
    text <ទសវស្សសហស្សានិ អគារំ អជ្ឈ សោ វសិ>
    text <សិរី ឧបសិរី វឌ្ឍោ តយោ បាសាទមុត្តមា។>
  text <១៩>
    text <តេវីសតិសហស្សានិ នារិយោ សមលង្កតា>
    text <សិរិមា នាម សា នារី ឧបវាណោ នាម អត្រជោ។>
  text <២០>
    text <និមិត្តេ ចតុរោ ទិស្វា សិវិកាយាភិនិក្ខមិ>
    text <អនូនទសមាសានិ បធានំ បទហី ជិនោ។>
  text <២១>
    text <ព្រហ្មុនា យាចិតោ សន្តោ អនោមទស្សី មហាមុនិ>
    text <វត្តិ ចក្កំ មហាវីរោ ឧយ្យានេ សោ សុទស្សនេ។>
  text <២២>
    text <និសភោ ច អនោមោ ច អហេសុំ អគ្គសាវកា>
    text <វរុណោ នាមុបដ្ឋាកោ អនោមទស្សិស្ស សត្ថុនោ។>
  text <២៣>
    text <សុន្ទរី ច សុមនា ច អហេសុំ អគ្គសាវិកា>
    text <ពោធិ តស្ស ភគវតោ អជ្ជុនោតិ បវុច្ចតិ។>
  text <២៤>
    text <នន្ទិវឌ្ឍោ សិរិវឌ្ឍោ អហេសុំ អគ្គុបដ្ឋកា>
    text <ឧប្បលា ចេវ បទុមា ច អហេសុំ អគ្គុបដ្ឋិកា។>
  text <២៥>
    text <អដ្ឋបណ្ណាសរតនំ អច្ចុគ្គតោ មហាមុនិ>
    text <បភា និទ្ធាវតី តស្ស សតរំសីវ ឧគ្គតោ។>
  text <២៦>
    text <វស្សសតសហស្សានិ អាយុ វិជ្ជតិ តាវទេ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <២៧>
    text <សុបុប្ផិតំ បាវចនំ អរហន្តេហិ តាទិហិ>
    text <វីតរាគេហិ វិមលេហិ សោភិត្ថ ជិនសាសនំ។>
  text <២៨>
    text <សោ ច សត្ថា អមិតយសោ យុគានិ តានិ អតុលិយានិ>
    text <សព្ពំ តមន្តរហិតំ ននុ រិត្តា សព្ពសង្ខារា។>
  text <២៩>
    text <អនោមទស្សី ជិនោ សត្ថា ធម្មារាមម្ហិ និព្ពុតោ>
    text <តត្ថេវស្ស ជិនថូបោ ឧព្ពេធោ បញ្ចវីសតីតិ។>
  stand <អនោមទស្សិស្ស ភគវតោ វំសោ សត្តមោ។>
