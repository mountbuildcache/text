text <១៣។ សុមេធពុទ្ធវំសោ>
  text <១>
    text <បទុមុត្តរស្ស អបរេន សុមេធោ នាម នាយកោ>
    text <ទុរាសទោ ឧគ្គតេជោ សព្ពលោកុត្តមោ មុនិ។>
  text <២>
    text <បសន្ននេត្តោ សុមុខោ ព្រហា ឧជុ បតាបវា>
    text <ហិតេសី សព្ពសត្តានំ ពហូ មោចេសិ ពន្ធនា។>
  text <៣>
    text <យទា ពុទ្ធោ បាបុណិត្វា កេវលំ ពោធិមុត្តមំ>
    text <សុទស្សនម្ហិ នគរេ ធម្មចក្កំ បវត្តយិ។>
  text <៤>
    text <តស្សាបិ អភិសមយា តីណិ អហេសុំ ធម្មទេសនេ>
    text <កោដិសតសហស្សានំ បឋមាភិសមយោ អហុ។>
  text <៥>
    text <បុនាបរំ កុម្ភកណ្ណំ យក្ខំ សោ ទមយី ជិនោ>
    text <នវុតិកោដិសហស្សានំ ទុតិយាភិសមយោ អហុ។>
  text <៦>
    text <បុនាបរំ អមិតយសោ ចតុសច្ចំ បកាសយិ>
    text <អសីតិកោដិសហស្សានំ តតិយាភិសមយោ អហុ។>
  text <៧>
    text <សន្និបាតា តយោ អាសុំ សុមេធស្ស មហេសិនោ>
    text <ខីណាសវានំ វិមលានំ សន្តចិត្តាន តាទិនំ។>
  text <៨>
    text <សុទស្សនំ នាម នគរំ ឧបគញ្ឆិ ជិនោ យទា>
    text <តទា ខីណាសវា ភិក្ខូ សមិំសុ សតកោដិយោ។>
  text <៩>
    text <បុនាបរំ ទេវកូដេ ភិក្ខូនំ កថិនត្ថតេ>
    text <តទា នវុតិកោដីនំ ទុតិយោ អាសិ សមាគមោ។>
  text <១០>
    text <បុនាបរំ ទសពលោ យទា ចរតិ ចារិកំ>
    text <តទា អសីតិកោដីនំ តតិយោ អាសិ សមាគមោ។>
  text <១១>
    text <អហំ តេន សមយេន ឧត្តរោ នាម មាណវោ>
    text <អសីតិកោដិយោ មយ្ហំ ឃរេ សន្និចិតំ ធនំ។>
  text <១២>
    text <កេវលំ សព្ពំ ទត្វាន សសង្ឃេ លោកនាយកេ>
    text <សរណំ តស្សុបគញ្ឆិំ បព្ពជ្ជញ្ចាភិរោចយិំ។>
  text <១៣>
    text <សោបិ មំ ពុទ្ធោ ព្យាកាសិ ករោន្តោ អនុមោទនំ>
    text <តិំសកប្បសហស្សម្ហិ អយំ ពុទ្ធោ ភវិស្សតិ។>
  text <១៤>
    text <បធានំ បទហិត្វាន…បេ។… ហេស្សាម សម្មុខា ឥមំ។>
  text <១៥>
    text <តស្សាបិ វចនំ សុត្វា ភិយ្យោ ចិត្តំ បសាទយិំ>
    text <ឧត្តរិំ វតមធិដ្ឋាសិំ ទសបារមិបូរិយា។>
  text <១៦>
    text <សុត្តន្តំ វិនយញ្ចាបិ នវង្គំ សត្ថុសាសនំ>
    text <សព្ពំ បរិយាបុណិត្វាន សោភយិំ ជិនសាសនំ។>
  text <១៧>
    text <តត្ថប្បមត្តោ វិហរន្តោ និសជ្ជដ្ឋានចង្កមេ>
    text <អភិញ្ញាសុ បារមិំ គន្ត្វា ព្រហ្មលោកមគញ្ឆហំ។>
  text <១៨>
    text <សុទស្សនំ នាម នគរំ សុទត្តោ នាម ខត្តិយោ>
    text <សុទត្តា នាម ជនិកា សុមេធស្ស មហេសិនោ។>
  text <១៩>
    text <នវវស្សសហស្សានិ អគារំ អជ្ឈ សោ វសិ>
    text <សុចន្ទកញ្ចនសិរិវឌ្ឍា តយោ បាសាទមុត្តមា។>
  text <២០>
    text <តិសោឡសសហស្សានិ នារិយោ សមលង្កតា>
    text <សុមនា នាម សា នារី បុនព្ពសុ នាម អត្រជោ។>
  text <២១>
    text <និមិត្តេ ចតុរោ ទិស្វា ហត្ថិយានេន និក្ខមិ>
    text <អនូនកំ អឌ្ឍមាសំ បធានំ បទហី ជិនោ។>
  text <២២>
    text <ព្រហ្មុនា យាចិតោ សន្តោ សុមេធោ លោកនាយកោ>
    text <វត្តិ ចក្កំ មហាវីរោ សុទស្សនុយ្យានមុត្តមេ។>
  text <២៣>
    text <សរណោ សព្ពកាមោ ច អហេសុំ អគ្គសាវកា>
    text <សាគរោ នាមុបដ្ឋាកោ សុមេធស្ស មហេសិនោ។>
  text <២៤>
    text <រាមា ចេវ សុរាមា ច អហេសុំ អគ្គសាវិកា>
    text <ពោធិ តស្ស ភគវតោ មហានីបោតិ វុច្ចតិ។>
  text <២៥>
    text <ឧរុវេលា យសវា ច អហេសុំ អគ្គុបដ្ឋកា>
    text <យសោធរា សិរិមា ច អហេសុំ អគ្គុបដ្ឋិកា។>
  text <២៦>
    text <អដ្ឋាសីតិរតនានិ អច្ចុគ្គតោ មហាមុនិ>
    text <ឱភាសេតិ ទិសា សព្ពា ចន្ទោ តារគណេ យថា។>
  text <២៧>
    text <ចក្កវត្តិមណី នាម យថា តបតិ យោជនំ>
    text <តថេវ តស្ស រតនំ សមន្តា ផរតិ យោជនំ។>
  text <២៨>
    text <នវុតិវស្សសហស្សានិ អាយុ វិជ្ជតិ តាវទេ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <២៩>
    text <តេវិជ្ជឆឡភិញ្ញេហិ ពលប្បត្តេហិ តាទិហិ>
    text <សមាកុលមិទំ អាសិ អរហន្តេហិ សាធុហិ។>
  text <៣០>
    text <តេបិ សព្ពេ អមិតយសា វិប្បមុត្តា និរូបធី>
    text <ញាណាលោកំ ទស្សយិត្វា និព្ពុតា តេ មហាយសា។>
  text <៣១>
    text <សុមេធោ ជិនវរោ ពុទ្ធោ មេធារាមម្ហិ និព្ពុតោ>
    text <ធាតុវិត្ថារិកំ អាសិ តេសុ តេសុ បទេសតោតិ។>
  stand <សុមេធស្ស ភគវតោ វំសោ ឯកាទសមោ។>
