text <១៥។ បិយទស្សីពុទ្ធវំសោ>
  text <១>
    text <សុជាតស្ស អបរេន សយម្ភូ លោកនាយកោ>
    text <ទុរាសទោ អសមសមោ បិយទស្សី មហាយសោ។>
  text <២>
    text <សោបិ ពុទ្ធោ អមិតយសោ អាទិច្ចោវ វិរោចតិ>
    text <សព្ពំ តមំ និហន្ត្វាន ធម្មចក្កំ បវត្តយិ។>
  text <៣>
    text <តស្សាបិ អតុលតេជស្ស អហេសុំ អភិសមយា តយោ>
    text <កោដិសតសហស្សានំ បឋមាភិសមយោ អហុ។>
  text <៤>
    text <សុទស្សនោ ទេវរាជា មិច្ឆាទិដ្ឋិមរោចយិ>
    text <តស្ស ទិដ្ឋិំ វិនោទេន្តោ សត្ថា ធម្មមទេសយិ។>
  text <៥>
    text <ជនសន្និបាតោ អតុលោ មហាសន្និបតី តទា>
    text <នវុតិកោដិសហស្សានំ ទុតិយាភិសមយោ អហុ។>
  text <៦>
    text <យទា ទោណមុខំ ហត្ថិំ វិនេសិ នរសារថិ>
    text <អសីតិកោដិសហស្សានំ តតិយាភិសមយោ អហុ។>
  text <៧>
    text <សន្និបាតា តយោ អាសុំ តស្សាបិ បិយទស្សិនោ>
    text <កោដិសតសហស្សានំ បឋមោ អាសិ សមាគមោ។>
  text <៨>
    text <តតោ បរំ នវុតិកោដី សមិំសុ ឯកតោ មុនី>
    text <តតិយេ សន្និបាតម្ហិ អសីតិកោដិយោ អហូ។>
  text <៩>
    text <អហំ តេន សមយេន កស្សបោ នាម ព្រាហ្មណោ>
    text <អជ្ឈាយកោ មន្តធរោ តិណ្ណំ វេទាន បារគូ។>
  text <១០>
    text <តស្ស ធម្មំ សុណិត្វាន បសាទំ ជនយិំ អហំ>
    text <កោដិសតសហស្សេហិ សង្ឃារាមំ អមាបយិំ។>
  text <១១>
    text <តស្ស ទត្វាន អារាមំ ហដ្ឋោ សំវិគ្គមានសោ>
    text <សរណេ បញ្ច សីលេ ច ទឡ្ហំ កត្វា សមាទិយិំ។>
  text <១២>
    text <សោបិ មំ ពុទ្ធោ ព្យាកាសិ សង្ឃមជ្ឈេ និសីទិយ>
    text <អដ្ឋារសេ កប្បសតេ អយំ ពុទ្ធោ ភវិស្សតិ។>
  text <១៣>
    text <បធានំ បទហិត្វាន…បេ។… ហេស្សាម សម្មុខា ឥមំ។>
  text <១៤>
    text <តស្សាបិ វចនំ សុត្វា ភិយ្យោ ចិត្តំ បសាទយិំ>
    text <ឧត្តរិំ វតមធិដ្ឋាសិំ ទសបារមិបូរិយា។>
  text <១៥>
    text <សុធញ្ញំ នាម នគរំ សុទត្តោ នាម ខត្តិយោ>
    text <ចន្ទា នាមាសិ ជនិកា បិយទស្សិស្ស សត្ថុនោ។>
  text <១៦>
    text <នវវស្សសហស្សានិ អគារំ អជ្ឈ សោ វសិ>
    text <សុនិម្មលវិមលគិរិគុហា តយោ បាសាទមុត្តមា។>
  text <១៧>
    text <តេត្តិំសសហស្សានិ ច នារិយោ សមលង្កតា>
    text <វិមលា នាម នារី ច កញ្ចនាវេឡោ នាម អត្រជោ។>
  text <១៨>
    text <និមិត្តេ ចតុរោ ទិស្វា រថយានេន និក្ខមិ>
    text <ឆមាសំ បធានចារំ អចរី បុរិសុត្តមោ។>
  text <១៩>
    text <ព្រហ្មុនា យាចិតោ សន្តោ បិយទស្សី មហាមុនិ>
    text <វត្តិ ចក្កំ មហាវីរោ ឧសភុយ្យានេ មនោរមេ។>
  text <២០>
    text <បាលិតោ សព្ពទស្សី ច អហេសុំ អគ្គសាវកា>
    text <សោភិតោ នាមុបដ្ឋាកោ បិយទស្សិស្ស សត្ថុនោ។>
  text <២១>
    text <សុជាតា ធម្មទិន្នា ច អហេសុំ អគ្គសាវិកា>
    text <ពោធិ តស្ស ភគវតោ កកុធោតិ បវុច្ចតិ។>
  text <២២>
    text <សន្ធកោ ធម្មកោ ចេវ អហេសុំ អគ្គុបដ្ឋកា>
    text <វិសាខា ធម្មទិន្នា ច អហេសុំ អគ្គុបដ្ឋិកា។>
  text <២៣>
    text <សោបិ ពុទ្ធោ អមិតយសោ ទ្វត្តិំសវរលក្ខណោ>
    text <អសីតិហត្ថមុព្ពេធោ សាលរាជាវ ទិស្សតិ។>
  text <២៤>
    text <អគ្គិចន្ទសូរិយានំ នត្ថិ តាទិសិកា បភា>
    text <យថា អហុ បភា តស្ស អសមស្ស មហេសិនោ។>
  text <២៥>
    text <តស្សាបិ ទេវទេវស្ស អាយុ តាវតកំ អហុ>
    text <នវុតិវស្សសហស្សានិ លោកេ អដ្ឋាសិ ចក្ខុមា។>
  text <២៦>
    text <សោបិ ពុទ្ធោ អសមសមោ យុគានិបិ តានិ អតុលិយានិ>
    text <សព្ពំ តមន្តរហិតំ ននុ រិត្តា សព្ពសង្ខារា។>
  text <២៧>
    text <បិយទស្សី មុនិវរោ អស្សត្ថារាមម្ហិ និព្ពុតោ>
    text <តត្ថេវស្ស ជិនថូបោ តីណិយោជនមុគ្គតោតិ។>
  stand <បិយទស្សិស្ស ភគវតោ វំសោ តេរសមោ។>
