text <២២។ សិខីពុទ្ធវំសោ>
  text <១>
    text <វិបស្សិស្ស អបរេន សម្ពុទ្ធោ ទ្វិបទុត្តមោ>
    text <សិខិវ្ហយោ អាសិ ជិនោ អសមោ អប្បដិបុគ្គលោ។>
  text <២>
    text <មារសេនំ បមទ្ទិត្វា បត្តោ សម្ពោធិមុត្តមំ>
    text <ធម្មចក្កំ បវត្តេសិ អនុកម្បាយ បាណិនំ។>
  text <៣>
    text <ធម្មចក្កំ បវត្តេន្តេ សិខិម្ហិ ជិនបុង្គវេ>
    text <កោដិសតសហស្សានំ បឋមាភិសមយោ អហុ។>
  text <៤>
    text <អបរម្បិ ធម្មំ ទេសេន្តេ គណសេដ្ឋេ នរុត្តមេ>
    text <នវុតិកោដិសហស្សានំ ទុតិយាភិសមយោ អហុ។>
  text <៥>
    text <យមកបាដិហារិយញ្ច ទស្សយន្តេ សទេវកេ>
    text <អសីតិកោដិសហស្សានំ តតិយាភិសមយោ អហុ។>
  text <៦>
    text <សន្និបាតា តយោ អាសុំ សិខិស្សាបិ មហេសិនោ>
    text <ខីណាសវានំ វិមលានំ សន្តចិត្តាន តាទិនំ។>
  text <៧>
    text <ភិក្ខុសតសហស្សានំ បឋមោ អាសិ សមាគមោ>
    text <អសីតិភិក្ខុសហស្សានំ ទុតិយោ អាសិ សមាគមោ។>
  text <៨>
    text <សត្តតិភិក្ខុសហស្សានំ តតិយោ អាសិ សមាគមោ>
    text <អនុបលិត្តោ បទុមំវ តោយម្ហិ សម្បវឌ្ឍិតំ។>
  text <៩>
    text <អហំ តេន សមយេន អរិន្ទមោ នាម ខត្តិយោ>
    text <សម្ពុទ្ធប្បមុខំ សង្ឃំ អន្នបានេន តប្បយិំ។>
  text <១០>
    text <ពហុំ ទុស្សវរំ ទត្វា ទុស្សកោដិំ អនប្បកំ>
    text <អលង្កតំ ហត្ថិយានំ សម្ពុទ្ធស្ស អទាសហំ។>
  text <១១>
    text <ហត្ថិយានំ និម្មិនិត្វា កប្បិយំ ឧបនាមយិំ>
    text <បូរយិំ មានសំ មយ្ហំ និច្ចំ ទឡ្ហមុបដ្ឋិតំ។>
  text <១២>
    text <សោបិ មំ ពុទ្ធោ ព្យាកាសិ សិខី លោកគ្គនាយកោ>
    text <ឯកតិំសេ ឥតោ កប្បេ អយំ ពុទ្ធោ ភវិស្សតិ។>
  text <១៣>
    text <អហុ កបិលវ្ហយា រម្មា…បេ។… ហេស្សាម សម្មុខា ឥមំ។>
  text <១៤>
    text <តស្សាហំ វចនំ សុត្វា ភិយ្យោ ចិត្តំ បសាទយិំ>
    text <ឧត្តរិំ វតមធិដ្ឋាសិំ ទសបារមិបូរិយា។>
  text <១៥>
    text <នគរំ អរុណវតី នាម អរុណោ នាម ខត្តិយោ>
    text <បភាវតី នាម ជនិកា សិខិស្សាបិ មហេសិនោ។>
  text <១៦>
    text <សត្តវស្សសហស្សានិ អគារំ អជ្ឈ សោ វសិ>
    text <សុចន្ទកោ គិរិ វសភោ តយោ បាសាទមុត្តមា។>
  text <១៧>
    text <ចតុវីសសហស្សានិ នារិយោ សមលង្កតា>
    text <សព្ពកាមា នាម នារី អតុលោ នាម អត្រជោ។>
  text <១៨>
    text <និមិត្តេ ចតុរោ ទិស្វា ហត្ថិយានេន និក្ខមិ>
    text <អដ្ឋមាសំ បធានចារំ អចរី បុរិសុត្តមោ។>
  text <១៩>
    text <ព្រហ្មុនា យាចិតោ សន្តោ សិខី លោកគ្គនាយកោ>
    text <វត្តិ ចក្កំ មហាវីរោ មិគទាយេ នរុត្តមោ។>
  text <២០>
    text <អភិភូ សម្ភវោ ចេវ អហេសុំ អគ្គសាវកា>
    text <ខេមង្ករោ នាមុបដ្ឋាកោ សិខិស្សាបិ មហេសិនោ។>
  text <២១>
    text <សខិលា ច បទុមា ច អហេសុំ អគ្គសាវិកា>
    text <ពោធិ តស្ស ភគវតោ បុណ្ឌរីកោតិ វុច្ចតិ។>
  text <២២>
    text <សិរិវឌ្ឍោ ច នន្ទោ ច អហេសុំ អគ្គុបដ្ឋកា>
    text <ចិត្តា ចេវ សុគុត្តា ច អហេសុំ អគ្គុបដ្ឋិកា។>
  text <២៣>
    text <ឧច្ចត្តនេន សោ ពុទ្ធោ សត្តតិហត្ថមុគ្គតោ>
    text <កញ្ចនគ្ឃិយសង្កាសោ ទ្វត្តិំសវរលក្ខណោ។>
  text <២៤>
    text <តស្សាបិ ព្យាមប្បភា កាយា ទិវារត្តិំ និរន្តរំ>
    text <ទិសោទិសំ និច្ឆរន្តិ តីណិយោជនសោ បភា។>
  text <២៥>
    text <សត្តតិវស្សសហស្សានិ អាយុ តស្ស មហេសិនោ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <២៦>
    text <ធម្មមេឃំ បវស្សេត្វា តេមយិត្វា សទេវកេ>
    text <ខេមន្តំ បាបយិត្វាន និព្ពុតោ សោ សសាវកោ។>
  text <២៧>
    text <អនុព្យញ្ជនសម្បន្នំ ទ្វត្តិំសវរលក្ខណំ>
    text <សព្ពំ តមន្តរហិតំ ននុ រិត្តា សព្ពសង្ខារា។>
  text <២៨>
    text <សិខី មុនិវរោ ពុទ្ធោ អស្សារាមម្ហិ និព្ពុតោ>
    text <តត្ថេវស្ស ថូបវរោ តីណិយោជនមុគ្គតោតិ។>
  stand <សិខិស្ស ភគវតោ វំសោ វីសតិមោ។>
