text <១៨។ សិទ្ធត្ថពុទ្ធវំសោ>
  text <១>
    text <ធម្មទស្សិស្ស អបរេន សិទ្ធត្ថោ នាម នាយកោ>
    text <និហនិត្វា តមំ សព្ពំ សូរិយោ អព្ភុគ្គតោ យថា។>
  text <២>
    text <សោបិ បត្វាន សម្ពោធិំ សន្តារេន្តោ សទេវកំ>
    text <អភិវស្សិ ធម្មមេឃេន និព្ពាបេន្តោ សទេវកំ។>
  text <៣>
    text <តស្សាបិ អតុលតេជស្ស អហេសុំ អភិសមយា តយោ>
    text <កោដិសតសហស្សានំ បឋមាភិសមយោ អហុ។>
  text <៤>
    text <បុនាបរំ ភីមរថេ យទា អាហនិ ទុន្ទុភិំ>
    text <តទា នវុតិកោដីនំ ទុតិយាភិសមយោ អហុ។>
  text <៥>
    text <យទា ពុទ្ធោ ធម្មំ ទេសេសិ វេភារេ សោ បុរុត្តមេ>
    text <តទា នវុតិកោដីនំ តតិយាភិសមយោ អហុ។>
  text <៦>
    text <សន្និបាតា តយោ អាសុំ តស្មិម្បិ ទ្វិបទុត្តមេ>
    text <ខីណាសវានំ វិមលានំ សន្តចិត្តាន តាទិនំ។>
  text <៧>
    text <កោដិសតានំ នវុតីនំ អសីតិយាបិ ច កោដិនំ>
    text <ឯតេ អាសុំ តយោ ឋានា វិមលានំ សមាគមេ។>
  text <៨>
    text <អហំ តេន សមយេន មង្គលោ នាម តាបសោ>
    text <ឧគ្គតេជោ ទុប្បសហោ អភិញ្ញាពលសមាហិតោ។>
  text <៩>
    text <ជម្ពុតោ ផលមានេត្វា សិទ្ធត្ថស្ស អទាសហំ>
    text <បដិគ្គហេត្វា សម្ពុទ្ធោ ឥទំ វចនមព្រវិ។>
  text <១០>
    text <បស្សថ ឥមំ តាបសំ ជដិលំ ឧគ្គតាបនំ>
    text <ចតុន្នវុតិតោ កប្បេ អយំ ពុទ្ធោ ភវិស្សតិ។>
  text <១១>
    text <បធានំ បទហិត្វាន…បេ។… ហេស្សាម សម្មុខា ឥមំ។>
  text <១២>
    text <តស្សាបិ វចនំ សុត្វា ភិយ្យោ ចិត្តំ បសាទយិំ>
    text <ឧត្តរិំ វតមធិដ្ឋាសិំ ទសបារមិបូរិយា។>
  text <១៣>
    text <វេភារំ នាម នគរំ ឧទេនោ នាម ខត្តិយោ>
    text <សុផស្សា នាម ជនិកា សិទ្ធត្ថស្ស មហេសិនោ។>
  text <១៤>
    text <ទសវស្សសហស្សានិ អគារំ អជ្ឈ សោ វសិ>
    text <កោកាសុប្បលកោកនទា តយោ បាសាទមុត្តមា។>
  text <១៥>
    text <តិសោឡសសហស្សានិ នារិយោ សមលង្កតា>
    text <សោមនស្សា នាម សា នារី អនុបមោ នាម អត្រជោ។>
  text <១៦>
    text <និមិត្តេ ចតុរោ ទិស្វា សិវិកាយាភិនិក្ខមិ>
    text <អនូនទសមាសានិ បធានំ បទហី ជិនោ។>
  text <១៧>
    text <ព្រហ្មុនា យាចិតោ សន្តោ សិទ្ធត្ថោ លោកនាយកោ>
    text <វត្តិ ចក្កំ មហាវីរោ មិគទាយេ នរុត្តមោ។>
  text <១៨>
    text <សម្ពលោ ច សុមិត្តោ ច អហេសុំ អគ្គសាវកា>
    text <រេវតោ នាមុបដ្ឋាកោ សិទ្ធត្ថស្ស មហេសិនោ។>
  text <១៩>
    text <សីវលា ច សុរាមា ច អហេសុំ អគ្គសាវិកា>
    text <ពោធិ តស្ស ភគវតោ កណិការោតិ វុច្ចតិ។>
  text <២០>
    text <សុប្បិយោ ច សមុទ្ទោ ច អហេសុំ អគ្គុបដ្ឋកា>
    text <រម្មា ចេវ សុរម្មា ច អហេសុំ អគ្គុបដ្ឋិកា។>
  text <២១>
    text <សោ ពុទ្ធោ សដ្ឋិរតនំ អហោសិ នភមុគ្គតោ>
    text <កញ្ចនគ្ឃិយសង្កាសោ ទសសហស្សី វិរោចតិ។>
  text <២២>
    text <សោបិ ពុទ្ធោ អសមសមោ អតុលោ អប្បដិបុគ្គលោ>
    text <វស្សសតសហស្សានិ លោកេ អដ្ឋាសិ ចក្ខុមា។>
  text <២៣>
    text <វិបុលំ បភំ ទស្សយិត្វា បុប្ផាបេត្វាន សាវកេ>
    text <វិលាសេត្វា សមាបត្យា និព្ពុតោ សោ សសាវកោ។>
  text <២៤>
    text <សិទ្ធត្ថោ មុនិវរោ ពុទ្ធោ អនោមារាមម្ហិ និព្ពុតោ>
    text <តត្ថេវស្ស ថូបវរោ ចតុយោជនមុគ្គតោតិ។>
  stand <សិទ្ធត្ថស្ស ភគវតោ វំសោ សោឡសមោ។>
