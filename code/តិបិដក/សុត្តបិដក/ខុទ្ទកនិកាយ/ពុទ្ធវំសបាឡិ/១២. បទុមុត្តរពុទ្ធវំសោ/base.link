text <១២។ បទុមុត្តរពុទ្ធវំសោ>
  text <១>
    text <នារទស្ស អបរេន សម្ពុទ្ធោ ទ្វិបទុត្តមោ>
    text <បទុមុត្តរោ នាម ជិនោ អក្ខោភោ សាគរូបមោ។>
  text <២>
    text <មណ្ឌកប្បោវ សោ អាសិ យម្ហិ ពុទ្ធោ អជាយថ>
    text <ឧស្សន្នកុសលា ជនតា តម្ហិ កប្បេ អជាយថ។>
  text <៣>
    text <បទុមុត្តរស្ស ភគវតោ បឋមេ ធម្មទេសនេ>
    text <កោដិសតសហស្សានំ ធម្មាភិសមយោ អហុ។>
  text <៤>
    text <តតោ បរម្បិ វស្សន្តេ តប្បយន្តេ ច បាណិនេ>
    text <សត្តតិំសសតសហស្សានំ ទុតិយាភិសមយោ អហុ។>
  text <៥>
    text <យម្ហិ កាលេ មហាវីរោ អានន្ទំ ឧបសង្កមិ>
    text <បិតុសន្តិកំ ឧបគន្ត្វា អាហនី អមតទុន្ទុភិំ។>
  text <៦>
    text <អាហតេ អមតភេរិម្ហិ វស្សន្តេ ធម្មវុដ្ឋិយា>
    text <បញ្ញាសសតសហស្សានំ តតិយាភិសមយោ អហុ។>
  text <៧>
    text <ឱវាទកោ វិញ្ញាបកោ តារកោ សព្ពបាណិនំ>
    text <ទេសនាកុសលោ ពុទ្ធោ តារេសិ ជនតំ ពហុំ។>
  text <៨>
    text <សន្និបាតា តយោ អាសុំ បទុមុត្តរស្ស សត្ថុនោ>
    text <កោដិសតសហស្សានំ បឋមោ អាសិ សមាគមោ។>
  text <៩>
    text <យទា ពុទ្ធោ អសមសមោ វសិ វេភារបព្ពតេ>
    text <នវុតិកោដិសហស្សានំ ទុតិយោ អាសិ សមាគមោ។>
  text <១០>
    text <បុន ចារិកំ បក្កន្តេ គាមនិគមរដ្ឋតោ>
    text <អសីតិកោដិសហស្សានំ តតិយោ អាសិ សមាគមោ។>
  text <១១>
    text <អហំ តេន សមយេន ជដិលោ នាម រដ្ឋិកោ>
    text <សម្ពុទ្ធប្បមុខំ សង្ឃំ សភត្តំ ទុស្សមទាសហំ។>
  text <១២>
    text <សោបិ មំ ពុទ្ធោ ព្យាកាសិ សង្ឃមជ្ឈេ និសីទិយ>
    text <សតសហស្សិតោ កប្បេ អយំ ពុទ្ធោ ភវិស្សតិ។>
  text <១៣>
    text <បធានំ បទហិត្វាន…បេ។… ហេស្សាម សម្មុខា ឥមំ។>
  text <១៤>
    text <តស្សាបិ វចនំ សុត្វា ឧត្តរិំ វតមធិដ្ឋហិំ>
    text <អកាសិំ ឧគ្គទឡ្ហំ ធិតិំ ទសបារមិបូរិយា។>
  text <១៥>
    text <ព្យាហតា តិត្ថិយា សព្ពេ វិមនា ទុម្មនា តទា>
    text <ន តេសំ កេចិ បរិចរន្តិ រដ្ឋតោ និច្ឆុភន្តិ តេ។>
  text <១៦>
    text <សព្ពេ តត្ថ សមាគន្ត្វា ឧបគច្ឆុំ ពុទ្ធសន្តិកេ>
    text <តុវំ នាថោ មហាវីរ សរណំ ហោហិ ចក្ខុម។>
  text <១៧>
    text <អនុកម្បកោ ការុណិកោ ហិតេសី សព្ពបាណិនំ>
    text <សម្បត្តេ តិត្ថិយេ សព្ពេ បញ្ចសីលេ បតិដ្ឋបិ។>
  text <១៨>
    text <ឯវំ និរាកុលំ អាសិ សុញ្ញតំ តិត្ថិយេហិ តំ>
    text <វិចិត្តំ អរហន្តេហិ វសីភូតេហិ តាទិហិ។>
  text <១៩>
    text <នគរំ ហំសវតី នាម អានន្ទោ នាម ខត្តិយោ>
    text <សុជាតា នាម ជនិកា បទុមុត្តរស្ស សត្ថុនោ។>
  text <២០>
    text <ទសវស្សសហស្សានិ អគារំ អជ្ឈ សោ វសិ>
    text <នរវាហនោ យសោ វសវត្តី តយោ បាសាទមុត្តមា។>
  text <២១>
    text <តិចត្តារីសសហស្សានិ នារិយោ សមលង្កតា>
    text <វសុទត្តា នាម នារី ឧត្តមោ នាម អត្រជោ។>
  text <២២>
    text <និមិត្តេ ចតុរោ ទិស្វា បាសាទេនាភិនិក្ខមិ>
    text <សត្តាហំ បធានចារំ អចរី បុរិសុត្តមោ។>
  text <២៣>
    text <ព្រហ្មុនា យាចិតោ សន្តោ បទុមុត្តរោ វិនាយកោ>
    text <វត្តិ ចក្កំ មហាវីរោ មិថិលុយ្យានមុត្តមេ។>
  text <២៤>
    text <ទេវលោ ច សុជាតោ ច អហេសុំ អគ្គសាវកា>
    text <សុមនោ នាមុបដ្ឋាកោ បទុមុត្តរស្ស មហេសិនោ។>
  text <២៥>
    text <អមិតា ច អសមា ច អហេសុំ អគ្គសាវិកា>
    text <ពោធិ តស្ស ភគវតោ សលលោតិ បវុច្ចតិ។>
  text <២៦>
    text <វិតិណ្ណោ ចេវ តិស្សោ ច អហេសុំ អគ្គុបដ្ឋកា>
    text <ហដ្ឋា ចេវ វិចិត្តា ច អហេសុំ អគ្គុបដ្ឋិកា។>
  text <២៧>
    text <អដ្ឋបណ្ណាសរតនំ អច្ចុគ្គតោ មហាមុនិ>
    text <កញ្ចនគ្ឃិយសង្កាសោ ទ្វត្តិំសវរលក្ខណោ។>
  text <២៨>
    text <កុដ្ដា កវាដា ភិត្តី ច រុក្ខា នគសិលុច្ចយា>
    text <ន តស្សាវរណំ អត្ថិ សមន្តា ទ្វាទសយោជនេ។>
  text <២៩>
    text <វស្សសតសហស្សានិ អាយុ វិជ្ជតិ តាវទេ>
    text <តាវតា តិដ្ឋមានោ សោ តារេសិ ជនតំ ពហុំ។>
  text <៣០>
    text <សន្តារេត្វា ពហុជនំ ឆិន្ទិត្វា សព្ពសំសយំ>
    text <ជលិត្វា អគ្គិក្ខន្ធោវ និព្ពុតោ សោ សសាវកោ។>
  text <៣១>
    text <បទុមុត្តរោ ជិនោ ពុទ្ធោ នន្ទារាមម្ហិ និព្ពុតោ>
    text <តត្ថេវស្ស ថូបវរោ ទ្វាទសុព្ពេធយោជនោតិ។>
  stand <បទុមុត្តរស្ស ភគវតោ វំសោ ទសមោ។>
