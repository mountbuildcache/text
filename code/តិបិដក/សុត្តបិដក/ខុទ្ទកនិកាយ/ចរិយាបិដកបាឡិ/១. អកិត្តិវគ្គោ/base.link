text <១។ អកិត្តិវគ្គោ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
  text <១។ អកិត្តិចរិយា>
    text <១>
      text <កប្បេ ច សតសហស្សេ ចតុរោ ច អសង្ខិយេ>
      text <ឯត្ថន្តរេ យំ ចរិតំ សព្ពំ តំ ពោធិបាចនំ។>
    text <២>
      text <អតីតកប្បេ ចរិតំ ឋបយិត្វា ភវាភវេ>
      text <ឥមម្ហិ កប្បេ ចរិតំ បវក្ខិស្សំ សុណោហិ មេ។>
    text <៣>
      text <យទា អហំ ព្រហារញ្ញេ សុញ្ញេ វិបិនកាននេ>
      text <អជ្ឈោគាហេត្វា វិហរាមិ អកិត្តិ នាម តាបសោ។>
    text <៤>
      text <តទា មំ តបតេជេន សន្តត្តោ តិទិវាភិភូ>
      text <ធារេន្តោ ព្រាហ្មណវណ្ណំ ភិក្ខាយ មំ ឧបាគមិ។>
    text <៥>
      text <បវនា អាភតំ បណ្ណំ អតេលញ្ច អលោណិកំ>
      text <មម ទ្វារេ ឋិតំ ទិស្វា សកដាហេន អាកិរិំ។>
    text <៦>
      text <តស្ស ទត្វានហំ បណ្ណំ និក្កុជ្ជិត្វាន ភាជនំ>
      text <បុនេសនំ ជហិត្វាន បាវិសិំ បណ្ណសាលកំ។>
    text <៧>
      text <ទុតិយម្បិ តតិយម្បិ ឧបគញ្ឆិ មមន្តិកំ>
      text <អកម្បិតោ អនោលគ្គោ ឯវមេវមទាសហំ។>
    text <៨>
      text <ន មេ តប្បច្ចយា អត្ថិ សរីរស្មិំ វិវណ្ណិយំ>
      text <បីតិសុខេន រតិយា វីតិនាមេមិ តំ ទិវំ។>
    text <៩>
      text <យទិ មាសម្បិ ទ្វេមាសំ ទក្ខិណេយ្យំ វរំ លភេ>
      text <អកម្បិតោ អនោលីនោ ទទេយ្យំ ទានមុត្តមំ។>
    text <១០>
      text <ន តស្ស ទានំ ទទមានោ យសំ លាភញ្ច បត្ថយិំ>
      text <សព្ពញ្ញុតំ បត្ថយានោ តានិ កម្មានិ អាចរិន្តិ។>
    stand <អកិត្តិចរិយំ បឋមំ។>
  text <២។ សង្ខចរិយា>
    text <១១>
      text <បុនាបរំ យទា ហោមិ ព្រាហ្មណោ សង្ខសវ្ហយោ>
      text <មហាសមុទ្ទំ តរិតុកាមោ ឧបគច្ឆាមិ បដ្ដនំ។>
    text <១២>
      text <តត្ថទ្ទសំ បដិបថេ សយម្ភុំ អបរាជិតំ>
      text <កន្តារទ្ធានំ បដិបន្នំ តត្តាយ កឋិនភូមិយា។>
    text <១៣>
      text <តមហំ បដិបថេ ទិស្វា ឥមមត្ថំ វិចិន្តយិំ>
      text <ឥទំ ខេត្តំ អនុប្បត្តំ បុញ្ញកាមស្ស ជន្តុនោ។>
    text <១៤>
      text <យថា កស្សកោ បុរិសោ ខេត្តំ ទិស្វា មហាគមំ>
      text <តត្ថ ពីជំ ន រោបេតិ ន សោ ធញ្ញេន អត្ថិកោ។>
    text <១៥>
      text <ឯវមេវាហំ បុញ្ញកាមោ ទិស្វា ខេត្តវរុត្តមំ>
      text <យទិ តត្ថ ការំ ន ករោមិ នាហំ បុញ្ញេន អត្ថិកោ។>
    text <១៦>
      text <យថា អមច្ចោ មុទ្ទិកាមោ រញ្ញោ អន្តេបុរេ ជនេ>
      text <ន ទេតិ តេសំ ធនធញ្ញំ មុទ្ទិតោ បរិហាយតិ។>
    text <១៧>
      text <ឯវមេវាហំ បុញ្ញកាមោ វិបុលំ ទិស្វាន ទក្ខិណំ>
      text <យទិ តស្ស ទានំ ន ទទាមិ បរិហាយិស្សាមិ បុញ្ញតោ។>
    text <១៨>
      text <ឯវាហំ ចិន្តយិត្វាន ឱរោហិត្វា ឧបាហនា>
      text <តស្ស បាទានិ វន្ទិត្វា អទាសិំ ឆត្តុបាហនំ។>
    text <១៩>
      text <តេនេវាហំ សតគុណតោ សុខុមាលោ សុខេធិតោ>
      text <អបិ ច ទានំ បរិបូរេន្តោ ឯវំ តស្ស អទាសហន្តិ។>
    stand <សង្ខចរិយំ ទុតិយំ។>
  text <៣។ កុរុរាជចរិយា>
    text <២០>
      text <បុនាបរំ យទា ហោមិ ឥន្ទបត្ថេ បុរុត្តមេ>
      text <រាជា ធនញ្ចយោ នាម កុសលេ ទសហុបាគតោ។>
    text <២១>
      text <កលិង្គរដ្ឋវិសយា ព្រាហ្មណា ឧបគញ្ឆុ មំ>
      text <អាយាចុំ មំ ហត្ថិនាគំ ធញ្ញំ មង្គលសម្មតំ។>
    text <២២>
      text <អវុដ្ឋិកោ ជនបទោ ទុព្ភិក្ខោ ឆាតកោ មហា>
      text <ទទាហិ បវរំ នាគំ នីលំ អញ្ជនសវ្ហយំ។>
    text <២៣>
      text <ន មេ យាចកមនុប្បត្តេ បដិក្ខេបោ អនុច្ឆវោ>
      text <មា មេ ភិជ្ជិ សមាទានំ ទស្សាមិ វិបុលំ គជំ។>
    text <២៤>
      text <នាគំ គហេត្វា សោណ្ឌាយ ភិង្គារេ រតនាមយេ>
      text <ជលំ ហត្ថេ អាកិរិត្វា ព្រាហ្មណានំ អទំ គជំ។>
    text <២៥>
      text <តស្ស នាគេ បទិន្នម្ហិ អមច្ចា ឯតទព្រវុំ>
      text <កិំ នុ តុយ្ហំ វរំ នាគំ យាចកានំ បទស្សសិ។>
    text <២៦>
      text <ធញ្ញំ មង្គលសម្បន្នំ សង្គាមវិជយុត្តមំ>
      text <តស្មិំ នាគេ បទិន្នម្ហិ កិំ តេ រជ្ជំ ករិស្សតិ។>
    text <២៧>
      text <រជ្ជម្បិ មេ ទទេ សព្ពំ សរីរំ ទជ្ជមត្តនោ>
      text <សព្ពញ្ញុតំ បិយំ មយ្ហំ តស្មា នាគំ អទាសហន្តិ។>
    stand <កុរុរាជចរិយំ តតិយំ។>
  text <៤។ មហាសុទស្សនចរិយា>
    text <២៨>
      text <កុសាវតិម្ហិ នគរេ យទា អាសិំ មហីបតិ>
      text <មហាសុទស្សនោ នាម ចក្កវត្តី មហព្ពលោ។>
    text <២៩>
      text <តត្ថាហំ ទិវសេ តិក្ខត្តុំ ឃោសាបេមិ តហិំ តហិំ>
      text <កោ កិំ ឥច្ឆតិ បត្ថេតិ កស្ស កិំ ទីយតូ ធនំ។>
    text <៣០>
      text <កោ ឆាតកោ កោ តសិតោ កោ មាលំ កោ វិលេបនំ>
      text <នានារត្តានិ វត្ថានិ កោ នគ្គោ បរិទហិស្សតិ។>
    text <៣១>
      text <កោ បថេ ឆត្តមាទេតិ កោបាហនា មុទូ សុភា>
      text <ឥតិ សាយញ្ច បាតោ ច ឃោសាបេមិ តហិំ តហិំ។>
    text <៣២>
      text <ន តំ ទសសុ ឋានេសុ នបិ ឋានសតេសុ វា>
      text <អនេកសតឋានេសុ បដិយត្តំ យាចកេ ធនំ។>
    text <៣៣>
      text <ទិវា វា យទិ វា រត្តិំ យទិ ឯតិ វនិព្ពកោ>
      text <លទ្ធា យទិច្ឆកំ ភោគំ បូរហត្ថោវ គច្ឆតិ។>
    text <៣៤>
      text <ឯវរូបំ មហាទានំ អទាសិំ យាវជីវិកំ>
      text <នបាហំ ទេស្សំ ធនំ ទម្មិ នបិ នត្ថិ និចយោ មយិ។>
    text <៣៥>
      text <យថាបិ អាតុរោ នាម រោគតោ បរិមុត្តិយា>
      text <ធនេន វេជ្ជំ តប្បេត្វា រោគតោ បរិមុច្ចតិ។>
    text <៣៦>
      text <តថេវាហំ ជានមានោ បរិបូរេតុមសេសតោ>
      text <ឩនមនំ បូរយិតុំ ទេមិ ទានំ វនិព្ពកេ>
      text <និរាលយោ អបច្ចាសោ សម្ពោធិមនុបត្តិយាតិ។>
    stand <មហាសុទស្សនចរិយំ ចតុត្ថំ។>
  text <៥។ មហាគោវិន្ទចរិយា>
    text <៣៧>
      text <បុនាបរំ យទា ហោមិ សត្តរាជបុរោហិតោ>
      text <បូជិតោ នរទេវេហិ មហាគោវិន្ទព្រាហ្មណោ។>
    text <៣៨>
      text <តទាហំ សត្តរជ្ជេសុ យំ មេ អាសិ ឧបាយនំ>
      text <តេន ទេមិ មហាទានំ អក្ខោព្ភំ សាគរូបមំ។>
    text <៣៩>
      text <ន មេ ទេស្សំ ធនំ ធញ្ញំ នបិ នត្ថិ និចយោ មយិ>
      text <សព្ពញ្ញុតំ បិយំ មយ្ហំ តស្មា ទេមិ វរំ ធនន្តិ។>
    stand <មហាគោវិន្ទចរិយំ បញ្ចមំ។>
  text <៦។ និមិរាជចរិយា>
    text <៤០>
      text <បុនាបរំ យទា ហោមិ មិថិលាយំ បុរុត្តមេ>
      text <និមិ នាម មហារាជា បណ្ឌិតោ កុសលត្ថិកោ។>
    text <៤១>
      text <តទាហំ មាបយិត្វាន ចតុស្សាលំ ចតុម្មុខំ>
      text <តត្ថ ទានំ បវត្តេសិំ មិគបក្ខិនរាទិនំ។>
    text <៤២>
      text <អច្ឆាទនញ្ច សយនំ អន្នំ បានញ្ច ភោជនំ>
      text <អព្ពោច្ឆិន្នំ ករិត្វាន មហាទានំ បវត្តយិំ។>
    text <៤៣>
      text <យថាបិ សេវកោ សាមិំ ធនហេតុមុបាគតោ>
      text <កាយេន វាចា មនសា អារាធនីយមេសតិ។>
    text <៤៤>
      text <តថេវាហំ សព្ពភវេ បរិយេសិស្សាមិ ពោធិជំ>
      text <ទានេន សត្តេ តប្បេត្វា ឥច្ឆាមិ ពោធិមុត្តមន្តិ។>
    stand <និមិរាជចរិយំ ឆដ្ឋំ។>
  text <៧។ ចន្ទកុមារចរិយា>
    text <៤៥>
      text <បុនាបរំ យទា ហោមិ ឯករាជស្ស អត្រជោ>
      text <នគរេ បុប្ផវតិយា កុមារោ ចន្ទសវ្ហយោ។>
    text <៤៦>
      text <តទាហំ យជនា មុត្តោ និក្ខន្តោ យញ្ញវាដតោ>
      text <សំវេគំ ជនយិត្វាន មហាទានំ បវត្តយិំ។>
    text <៤៧>
      text <នាហំ បិវាមិ ខាទាមិ នបិ ភុញ្ជាមិ ភោជនំ>
      text <ទក្ខិណេយ្យេ អទត្វាន អបិ ឆប្បញ្ចរត្តិយោ។>
    text <៤៨>
      text <យថាបិ វាណិជោ នាម កត្វាន ភណ្ឌសញ្ចយំ>
      text <យត្ថ លាភោ មហា ហោតិ តត្ថ តំ ហរតិ ភណ្ឌកំ។>
    text <៤៩>
      text <តថេវ សកភុត្តាបិ បរេ ទិន្នំ មហប្ផលំ>
      text <តស្មា បរស្ស ទាតព្ពំ សតភាគោ ភវិស្សតិ។>
    text <៥០>
      text <ឯតមត្ថវសំ ញត្វា ទេមិ ទានំ ភវាភវេ>
      text <ន បដិក្កមាមិ ទានតោ សម្ពោធិមនុបត្តិយាតិ។>
    stand <ចន្ទកុមារចរិយំ សត្តមំ។>
  text <៨។ សិវិរាជចរិយា>
    text <៥១>
      text <អរិដ្ឋសវ្ហយេ នគរេ សិវិនាមាសិ ខត្តិយោ>
      text <និសជ្ជ បាសាទវរេ ឯវំ ចិន្តេសហំ តទា។>
    text <៥២>
      text <យំ កិញ្ចិ មានុសំ ទានំ អទិន្នំ មេ ន វិជ្ជតិ>
      text <យោបិ យាចេយ្យ មំ ចក្ខុំ ទទេយ្យំ អវិកម្បិតោ។>
    text <៥៣>
      text <មម សង្កប្បមញ្ញាយ សក្កោ ទេវានមិស្សរោ>
      text <និសិន្នោ ទេវបរិសាយ ឥទំ វចនមព្រវិ។>
    text <៥៤>
      text <និសជ្ជ បាសាទវរេ សិវិរាជា មហិទ្ធិកោ>
      text <ចិន្តេន្តោ វិវិធំ ទានំ អទេយ្យំ សោ ន បស្សតិ។>
    text <៥៥>
      text <តថំ នុ វិតថំ នេតំ ហន្ទ វីមំសយាមិ តំ>
      text <មុហុត្តំ អាគមេយ្យាថ យាវ ជានាមិ តំ មនំ។>
    text <៥៦>
      text <បវេធមានោ បលិតសិរោ វលិគត្តោ ជរាតុរោ>
      text <អន្ធវណ្ណោវ ហុត្វាន រាជានំ ឧបសង្កមិ។>
    text <៥៧>
      text <សោ តទា បគ្គហេត្វាន វាមំ ទក្ខិណពាហុ ច>
      text <សិរស្មិំ អញ្ជលិំ កត្វា ឥទំ វចនមព្រវិ។>
    text <៥៨>
      text <យាចាមិ តំ មហារាជ ធម្មិក រដ្ឋវឌ្ឍន>
      text <តវ ទានរតា កិត្តិ ឧគ្គតា ទេវមានុសេ។>
    text <៥៩>
      text <ឧភោបិ នេត្តា នយនា អន្ធា ឧបហតា មម>
      text <ឯកំ មេ នយនំ ទេហិ ត្វម្បិ ឯកេន យាបយ។>
    text <៦០>
      text <តស្សាហំ វចនំ សុត្វា ហដ្ឋោ សំវិគ្គមានសោ>
      text <កតញ្ជលី វេទជាតោ ឥទំ វចនមព្រវិំ។>
    text <៦១>
      text <ឥទានាហំ ចិន្តយិត្វាន បាសាទតោ ឥធាគតោ>
      text <ត្វំ មម ចិត្តមញ្ញាយ នេត្តំ យាចិតុមាគតោ។>
    text <៦២>
      text <អហោ មេ មានសំ សិទ្ធំ សង្កប្បោ បរិបូរិតោ>
      text <អទិន្នបុព្ពំ ទានវរំ អជ្ជ ទស្សាមិ យាចកេ។>
    text <៦៣>
      text <ឯហិ សិវក ឧដ្ឋេហិ មា ទន្ធយិ មា បវេធយិ>
      text <ឧភោបិ នយនំ ទេហិ ឧប្បាដេត្វា វណិព្ពកេ។>
    text <៦៤>
      text <តតោ សោ ចោទិតោ មយ្ហំ សិវកោ វចនំ ករោ>
      text <ឧទ្ធរិត្វាន បាទាសិ តាលមិញ្ជំវ យាចកេ។>
    text <៦៥>
      text <ទទមានស្ស ទេន្តស្ស ទិន្នទានស្ស មេ សតោ>
      text <ចិត្តស្ស អញ្ញថា នត្ថិ ពោធិយាយេវ ការណា។>
    text <៦៦>
      text <ន មេ ទេស្សា ឧភោ ចក្ខូ អត្តា ន មេ ន ទេស្សិយោ>
      text <សព្ពញ្ញុតំ បិយំ មយ្ហំ តស្មា ចក្ខុំ អទាសហន្តិ។>
    stand <សិវិរាជចរិយំ អដ្ឋមំ។>
  text <៩។ វេស្សន្តរចរិយា>
    text <៦៧>
      text <យា មេ អហោសិ ជនិកា ផុស្សតី នាម ខត្តិយា>
      text <សា អតីតាសុ ជាតីសុ សក្កស្ស មហេសី បិយា។>
    text <៦៨>
      text <តស្សា អាយុក្ខយំ ញត្វា ទេវិន្ទោ ឯតទព្រវិ>
      text <ទទាមិ តេ ទស វរេ វរភទ្ទេ យទិច្ឆសិ។>
    text <៦៩>
      text <ឯវំ វុត្តា ច សា ទេវី សក្កំ បុនិទមព្រវិ>
      text <កិំ នុ មេ អបរាធត្ថិ កិំ នុ ទេស្សា អហំ តវ>
      text <រម្មា ចាវេសិ មំ ឋានា វាតោវ ធរណីរុហំ។>
    text <៧០>
      text <ឯវំ វុត្តោ ច សោ សក្កោ បុន តស្សិទមព្រវិ>
      text <ន ចេវ តេ កតំ បាបំ ន ច មេ ត្វំសិ អប្បិយា។>
    text <៧១>
      text <ឯត្តកំយេវ តេ អាយុ ចវនកាលោ ភវិស្សតិ>
      text <បដិគ្គណ្ហ មយា ទិន្នេ វរេ ទស វរុត្តមេ។>
    text <៧២>
      text <សក្កេន សា ទិន្នវរា តុដ្ឋហដ្ឋា បមោទិតា>
      text <មមំ អព្ភន្តរំ កត្វា ផុស្សតី ទស វរេ វរី។>
    text <៧៣>
      text <តតោ ចុតា សា ផុស្សតី ខត្តិយេ ឧបបជ្ជថ>
      text <ជេតុត្តរម្ហិ នគរេ សញ្ជយេន សមាគមិ។>
    text <៧៤>
      text <យទាហំ ផុស្សតិយា កុច្ឆិំ ឱក្កន្តោ បិយមាតុយា>
      text <មម តេជេន មេ មាតា សទា ទានរតា អហុ។>
    text <៧៥>
      text <អធនេ អាតុរេ ជិណ្ណេ យាចកេ អទ្ធិកេ ជនេ>
      text <សមណេ ព្រាហ្មណេ ខីណេ ទេតិ ទានំ អកិញ្ចនេ។>
    text <៧៦>
      text <ទស មាសេ ធារយិត្វាន ករោន្តេ បុរំ បទក្ខិណំ>
      text <វេស្សានំ វីថិយា មជ្ឈេ ជនេសិ ផុស្សតី មមំ។>
    text <៧៧>
      text <ន មយ្ហំ មត្តិកំ នាមំ នបិ បេត្តិកសម្ភវំ>
      text <ជាតេត្ថ វេស្សវីថិយា តស្មា វេស្សន្តរោ អហុ។>
    text <៧៨>
      text <យទាហំ ទារកោ ហោមិ ជាតិយា អដ្ឋវស្សិកោ>
      text <តទា និសជ្ជ បាសាទេ ទានំ ទាតុំ វិចិន្តយិំ។>
    text <៧៩>
      text <ហទយំ ទទេយ្យំ ចក្ខុំ មំសម្បិ រុធិរម្បិ ច>
      text <ទទេយ្យំ កាយំ សាវេត្វា យទិ កោចិ យាចយេ មមំ។>
    text <៨០>
      text <សភាវំ ចិន្តយន្តស្ស អកម្បិតមសណ្ឋិតំ>
      text <អកម្បិ តត្ថ បថវី សិនេរុវនវដំសកា។>
    text <៨១>
      text <អន្វទ្ធមាសេ បន្នរសេ បុណ្ណមាសេ ឧបោសថេ>
      text <បច្ចយំ នាគមារុយ្ហ ទានំ ទាតុំ ឧបាគមិំ។>
    text <៨២>
      text <កលិង្គរដ្ឋវិសយា ព្រាហ្មណា ឧបគញ្ឆុ មំ>
      text <អយាចុំ មំ ហត្ថិនាគំ ធញ្ញំ មង្គលសម្មតំ។>
    text <៨៣>
      text <អវុដ្ឋិកោ ជនបទោ ទុព្ភិក្ខោ ឆាតកោ មហា>
      text <ទទាហិ បវរំ នាគំ សព្ពសេតំ គជុត្តមំ។>
    text <៨៤>
      text <ទទាមិ ន វិកម្បាមិ យំ មំ យាចន្តិ ព្រាហ្មណា>
      text <សន្តំ នប្បតិគូហាមិ ទានេ មេ រមតេ មនោ។>
    text <៨៥>
      text <ន មេ យាចកមនុប្បត្តេ បដិក្ខេបោ អនុច្ឆវោ>
      text <មា មេ ភិជ្ជិ សមាទានំ ទស្សាមិ វិបុលំ គជំ។>
    text <៨៦>
      text <នាគំ គហេត្វា សោណ្ឌាយ ភិង្គារេ រតនាមយេ>
      text <ជលំ ហត្ថេ អាកិរិត្វា ព្រាហ្មណានំ អទំ គជំ។>
    text <៨៧>
      text <បុនាបរំ ទទន្តស្ស សព្ពសេតំ គជុត្តមំ>
      text <តទាបិ បថវី កម្បិ សិនេរុវនវដំសកា។>
    text <៨៨>
      text <តស្ស នាគស្ស ទានេន សិវយោ កុទ្ធា សមាគតា>
      text <បព្ពាជេសុំ សកា រដ្ឋា វង្កំ គច្ឆតុ បព្ពតំ។>
    text <៨៩>
      text <តេសំ និច្ឆុភមានានំ អកម្បិត្ថមសណ្ឋិតំ>
      text <មហាទានំ បវត្តេតុំ ឯកំ វរមយាចិសំ។>
    text <៩០>
      text <យាចិតា សិវយោ សព្ពេ ឯកំ វរមទំសុ មេ>
      text <សាវយិត្វា កណ្ណភេរិំ មហាទានំ ទទាមហំ។>
    text <៩១>
      text <អថេត្ថ វត្តតី សទ្ទោ តុមុលោ ភេរវោ មហា>
      text <ទានេនិមំ នីហរន្តិ បុន ទានំ ទទាតយំ។>
    text <៩២>
      text <ហត្ថិំ អស្សេ រថេ ទត្វា ទាសិំ ទាសំ គវំ ធនំ>
      text <មហាទានំ ទទិត្វាន នគរា និក្ខមិំ តទា។>
    text <៩៣>
      text <និក្ខមិត្វាន នគរា និវត្តិត្វា វិលោកិតេ>
      text <តទាបិ បថវី កម្បិ សិនេរុវនវដំសកា។>
    text <៩៤>
      text <ចតុវាហិំ រថំ ទត្វា ឋត្វា ចាតុម្មហាបថេ>
      text <ឯកាកិយោ អទុតិយោ មទ្ទិទេវិំ ឥទមព្រវិំ។>
    text <៩៥>
      text <ត្វំ មទ្ទិ កណ្ហំ គណ្ហាហិ លហុកា ឯសា កនិដ្ឋិកា>
      text <អហំ ជាលិំ គហេស្សាមិ គរុកោ ភាតិកោ ហិ សោ។>
    text <៩៦>
      text <បទុមំ បុណ្ឌរីកំវ មទ្ទី កណ្ហាជិនគ្គហី>
      text <អហំ សុវណ្ណពិម្ពំវ ជាលិំ ខត្តិយមគ្គហិំ។>
    text <៩៧>
      text <អភិជាតា សុខុមាលា ខត្តិយា ចតុរោ ជនា>
      text <វិសមំ សមំ អក្កមន្តា វង្កំ គច្ឆាម បព្ពតំ។>
    text <៩៨>
      text <យេ កេចិ មនុជា ឯន្តិ អនុមគ្គេ បដិប្បថេ>
      text <មគ្គន្តេ បដិបុច្ឆាម កុហិំ វង្កន្ត បព្ពតោ។>
    text <៩៩>
      text <តេ តត្ថ អម្ហេ បស្សិត្វា ករុណំ គិរមុទីរយុំ>
      text <ទុក្ខំ តេ បដិវេទេន្តិ ទូរេ វង្កន្តបព្ពតោ។>
    text <១០០>
      text <យទិ បស្សន្តិ បវនេ ទារកា ផលិនេ ទុមេ>
      text <តេសំ ផលានំ ហេតុម្ហិ ឧបរោទន្តិ ទារកា។>
    text <១០១>
      text <រោទន្តេ ទារកេ ទិស្វា ឧព្ពិទ្ធា វិបុលា ទុមា>
      text <សយមេវោណមិត្វាន ឧបគច្ឆន្តិ ទារកេ។>
    text <១០២>
      text <ឥទំ អច្ឆរិយំ ទិស្វា អព្ភុតំ លោមហំសនំ>
      text <សាហុការំ បវត្តេសិ មទ្ទី សព្ពង្គសោភនា។>
    text <១០៣>
      text <អច្ឆេរំ វត លោកស្មិំ អព្ភុតំ លោមហំសនំ>
      text <វេស្សន្តរស្ស តេជេន សយមេវោណតា ទុមា។>
    text <១០៤>
      text <សង្ខិបិំសុ បថំ យក្ខា អនុកម្បាយ ទារកេ>
      text <និក្ខន្តទិវសេនេវ ចេតរដ្ឋមុបាគមុំ។>
    text <១០៥>
      text <សដ្ឋិរាជសហស្សានិ តទា វសន្តិ មាតុលេ>
      text <សព្ពេ បញ្ជលិកា ហុត្វា រោទមានា ឧបាគមុំ។>
    text <១០៦>
      text <តត្ថ វត្តេត្វា សល្លាបំ ចេតេហិ ចេតបុត្តេហិ>
      text <តេ តតោ និក្ខមិត្វាន វង្កំ អគមុ បព្ពតំ។>
    text <១០៧>
      text <អាមន្តយិត្វា ទេវិន្ទោ វិស្សកម្មំ មហិទ្ធិកំ>
      text <អស្សមំ សុកតំ រម្មំ បណ្ណសាលំ សុមាបយ។>
    text <១០៨>
      text <សក្កស្ស វចនំ សុត្វា វិស្សកម្មោ មហិទ្ធិកោ>
      text <អស្សមំ សុកតំ រម្មំ បណ្ណសាលំ សុមាបយិ។>
    text <១០៩>
      text <អជ្ឈោគាហេត្វា បវនំ អប្បសទ្ទំ និរាកុលំ>
      text <ចតុរោ ជនា មយំ តត្ថ វសាម បព្ពតន្តរេ។>
    text <១១០>
      text <អហញ្ច មទ្ទិទេវី ច ជាលី កណ្ហាជិនា ចុភោ>
      text <អញ្ញមញ្ញំ សោកនុទា វសាម អស្សមេ តទា។>
    text <១១១>
      text <ទារកេ អនុរក្ខន្តោ អសុញ្ញោ ហោមិ អស្សមេ>
      text <មទ្ទី ផលំ អាហរិត្វា បោសេតិ សា តយោ ជនេ។>
    text <១១២>
      text <បវនេ វសមានស្ស អទ្ធិកោ មំ ឧបាគមិ>
      text <អាយាចិ បុត្តកេ មយ្ហំ ជាលិំ កណ្ហាជិនំ ចុភោ។>
    text <១១៣>
      text <យាចកំ ឧបគតំ ទិស្វា ហាសោ មេ ឧបបជ្ជថ>
      text <ឧភោ បុត្តេ គហេត្វាន អទាសិំ ព្រាហ្មណេ តទា។>
    text <១១៤>
      text <សកេ បុត្តេ ចជន្តស្ស ជូជកេ ព្រាហ្មណេ យទា>
      text <តទាបិ បថវី កម្បិ សិនេរុវនវដំសកា។>
    text <១១៥>
      text <បុនទេវ សក្កោ ឱរុយ្ហ ហុត្វា ព្រាហ្មណសន្និភោ>
      text <អាយាចិ មំ មទ្ទិទេវិំ សីលវន្តិំ បតិព្ពតំ។>
    text <១១៦>
      text <មទ្ទិំ ហត្ថេ គហេត្វាន ឧទកញ្ជលិ បូរិយ>
      text <បសន្នមនសង្កប្បោ តស្ស មទ្ទិំ អទាសហំ។>
    text <១១៧>
      text <មទ្ទិយា ទីយមានាយ គគនេ ទេវា បមោទិតា>
      text <តទាបិ បថវី កម្បិ សិនេរុវនវដំសកា។>
    text <១១៨>
      text <ជាលិំ កណ្ហាជិនំ ធីតំ មទ្ទិទេវិំ បតិព្ពតំ>
      text <ចជមានោ ន ចិន្តេសិំ ពោធិយាយេវ ការណា។>
    text <១១៩>
      text <ន មេ ទេស្សា ឧភោ បុត្តា មទ្ទិទេវី ន ទេស្សិយា>
      text <សព្ពញ្ញុតំ បិយំ មយ្ហំ តស្មា បិយេ អទាសហំ។>
    text <១២០>
      text <បុនាបរំ ព្រហារញ្ញេ មាតាបិតុសមាគមេ>
      text <ករុណំ បរិទេវន្តេ សល្លបន្តេ សុខំ ទុខំ។>
    text <១២១>
      text <ហិរោត្តប្បេន គរុនា ឧភិន្នំ ឧបសង្កមិ>
      text <តទាបិ បថវី កម្បិ សិនេរុវនវដំសកា។>
    text <១២២>
      text <បុនាបរំ ព្រហារញ្ញា និក្ខមិត្វា សញាតិភិ>
      text <បវិសាមិ បុរំ រម្មំ ជេតុត្តរំ បុរុត្តមំ។>
    text <១២៣>
      text <រតនានិ សត្ត វស្សិំសុ មហាមេឃោ បវស្សថ>
      text <តទាបិ បថវី កម្បិ សិនេរុវនវដំសកា។>
    text <១២៤>
      text <អចេតនាយំ បថវី អវិញ្ញាយ សុខំ ទុខំ>
      text <សាបិ ទានពលា មយ្ហំ សត្តក្ខត្តុំ បកម្បថាតិ។>
    stand <វេស្សន្តរចរិយំ នវមំ។>
  text <១០។ សសបណ្ឌិតចរិយា>
    text <១២៥>
      text <បុនាបរំ យទា ហោមិ សសកោ បវនចារកោ>
      text <តិណបណ្ណសាកផលភក្ខោ បរហេឋនវិវជ្ជិតោ។>
    text <១២៦>
      text <មក្កដោ ច សិង្គាលោ ច សុត្តបោតោ ចហំ តទា>
      text <វសាម ឯកសាមន្តា សាយំ បាតោ ច ទិស្សរេ។>
    text <១២៧>
      text <អហំ តេ អនុសាសាមិ កិរិយេ កល្យាណបាបកេ>
      text <បាបានិ បរិវជ្ជេថ កល្យាណេ អភិនិវិស្សថ។>
    text <១២៨>
      text <ឧបោសថម្ហិ ទិវសេ ចន្ទំ ទិស្វាន បូរិតំ>
      text <ឯតេសំ តត្ថ អាចិក្ខិំ ទិវសោ អជ្ជុបោសថោ។>
    text <១២៩>
      text <ទានានិ បដិយាទេថ ទក្ខិណេយ្យស្ស ទាតវេ>
      text <ទត្វា ទានំ ទក្ខិណេយ្យេ ឧបវស្សថុបោសថំ។>
    text <១៣០>
      text <តេ មេ សាធូតិ វត្វាន យថាសត្តិ យថាពលំ>
      text <ទានានិ បដិយាទេត្វា ទក្ខិណេយ្យំ គវេសិសុំ។>
    text <១៣១>
      text <អហំ និសជ្ជ ចិន្តេសិំ ទានំ ទក្ខិណនុច្ឆវំ>
      text <យទិហំ លភេ ទក្ខិណេយ្យំ កិំ មេ ទានំ ភវិស្សតិ។>
    text <១៣២>
      text <ន មេ អត្ថិ តិលា មុគ្គា មាសា វា តណ្ឌុលា ឃតំ>
      text <អហំ តិណេន យាបេមិ ន សក្កា តិណ ទាតវេ។>
    text <១៣៣>
      text <យទិ កោចិ ឯតិ ទក្ខិណេយ្យោ ភិក្ខាយ មម សន្តិកេ>
      text <ទជ្ជាហំ សកមត្តានំ ន សោ តុច្ឆោ គមិស្សតិ។>
    text <១៣៤>
      text <មម សង្កប្បមញ្ញាយ សក្កោ ព្រាហ្មណវណ្ណិនា>
      text <អាសយំ មេ ឧបាគច្ឆិ ទានវីមំសនាយ មេ។>
    text <១៣៥>
      text <តមហំ ទិស្វាន សន្តុដ្ឋោ ឥទំ វចនមព្រវិំ>
      text <សាធុ ខោសិ អនុប្បត្តោ ឃាសហេតុ មមន្តិកេ។>
    text <១៣៦>
      text <អទិន្នបុព្ពំ ទានវរំ អជ្ជ ទស្សាមិ តេ អហំ>
      text <តុវំ សីលគុណូបេតោ អយុត្តំ តេ បរហេឋនំ។>
    text <១៣៧>
      text <ឯហិ អគ្គិំ បទីបេហិ នានាកដ្ឋេ សមានយ>
      text <អហំ បចិស្សមត្តានំ បក្កំ ត្វំ ភក្ខយិស្សសិ។>
    text <១៣៨>
      text <សាធូតិ សោ ហដ្ឋមនោ នានាកដ្ឋេ សមានយិ>
      text <មហន្តំ អកាសិ ចិតកំ កត្វា អង្គារគព្ភកំ។>
    text <១៣៩>
      text <អគ្គិំ តត្ថ បទីបេសិ យថា សោ ខិប្បំ មហា ភវេ>
      text <ផោដេត្វា រជគតេ គត្តេ ឯកមន្តំ ឧបាវិសិំ។>
    text <១៤០>
      text <យទា មហាកដ្ឋបុញ្ជោ អាទិត្តោ ធមធមាយតិ>
      text <តទុប្បតិត្វា បបតិំ មជ្ឈេ ជាលសិខន្តរេ។>
    text <១៤១>
      text <យថា សីតោទកំ នាម បវិដ្ឋំ យស្ស កស្សចិ>
      text <សមេតិ ទរថបរិឡាហំ អស្សាទំ ទេតិ បីតិ ច។>
    text <១៤២>
      text <តថេវ ជលិតំ អគ្គិំ បវិដ្ឋស្ស មមំ តទា>
      text <សព្ពំ សមេតិ ទរថំ យថា សីតោទកំ វិយ។>
    text <១៤៣>
      text <ឆវិំ ចម្មំ មំសំ ន្ហារុំ អដ្ឋិំ ហទយពន្ធនំ>
      text <កេវលំ សកលំ កាយំ ព្រាហ្មណស្ស អទាសហន្តិ។>
      text <អកិត្តិព្រាហ្មណោ សង្ខោ កុរុរាជា ធនញ្ចយោ>
      text <មហាសុទស្សនោ រាជា មហាគោវិន្ទព្រាហ្មណោ។>
      text <និមិ ចន្ទកុមារោ ច សិវិ វេស្សន្តរោ សសោ>
      text <អហមេវ តទា អាសិំ យោ តេ ទានវរេ អទា។>
      text <ឯតេ ទានបរិក្ខារា ឯតេ ទានស្ស បារមី>
      text <ជីវិតំ យាចកេ ទត្វា ឥមំ បារមិ បូរយិំ។>
      text <ភិក្ខាយ ឧបគតំ ទិស្វា សកត្តានំ បរិច្ចជិំ>
      text <ទានេន មេ សមោ នត្ថិ ឯសា មេ ទានបារមីតិ។>
    stand <សសបណ្ឌិតចរិយំ ទសមំ។>
    stand <អកិត្តិវគ្គោ បឋមោ។>
    text <តស្សុទ្ទានំ>
    stand <ទានបារមិនិទ្ទេសោ និដ្ឋិតោ។>
