text <១៤។ បកិណ្ណកនិបាតោ>
  text <  <
  text <៤៨៤។ សាលិកេទារជាតកំ ១>
  text <១>
    text <សម្បន្នំ សាលិកេទារំ សុវា ភុញ្ជន្តិ កោសិយ>
    text <បដិវេទេមិ តេ ព្រហ្មេ ន នេ វារេតុមុស្សហេ។>
  text <២>
    text <ឯកោ ច តត្ថ សកុណោ យោ នេសំ សព្ពសុន្ទរោ>
    text <ភុត្វា សាលិំ យថាកាមំ តុណ្ឌេនាទាយ គច្ឆតិ។>
  text <៣>
    text <ឱឌ្ឌេន្តុ វាឡបាសានិ យថា វជ្ឈេថ សោ ទិជោ>
    text <ជីវញ្ច នំ គហេត្វាន អានយេហិ មមន្តិកេ។>
  text <៤>
    text <ឯតេ ភុត្វា បិវិត្វា ច បក្កមន្តិ វិហង្គមា>
    text <ឯកោ ពទ្ធោស្មិ បាសេន កិំ បាបំ បកតំ មយា។>
  text <៥>
    text <ឧទរំ នូន អញ្ញេសំ សុវ អច្ចោទរំ តវ>
    text <ភុត្វា សាលិំ យថាកាមំ តុណ្ឌេនាទាយ គច្ឆសិ។>
  text <៦>
    text <កោដ្ឋំ នុ តត្ថ បូរេសិ សុវ វេរំ នុ តេ មយា>
    text <បុដ្ឋោ មេ សម្ម អក្ខាហិ កុហិំ សាលិំ និទាហសិ។>
  text <៧>
    text <ន មេ វេរំ តយា សទ្ធិំ កោដ្ឋោ មយ្ហំ ន វិជ្ជតិ>
    text <ឥណំ មុញ្ចាមិណំ ទម្មិ សម្បត្តោ កោដសិម្ពលិំ>
    text <និធិម្បិ តត្ថ និទហាមិ ឯវំ ជានាហិ កោសិយ។>
  text <៨>
    text <កីទិសំ តេ ឥណទានំ ឥណមោក្ខោ ច កីទិសោ>
    text <និធិនិធានមក្ខាហិ អថ បាសា បមោក្ខសិ។>
  text <៩>
    text <អជាតបក្ខា តរុណា បុត្តកា មយ្ហ កោសិយ>
    text <តេ មំ ភតា ភរិស្សន្តិ តស្មា តេសំ ឥណំ ទទេ។>
  text <១០>
    text <មាតា បិតា ច មេ វុទ្ធា ជិណ្ណកា គតយោព្ពនា>
    text <តេសំ តុណ្ឌេន ហាតូន មុញ្ចេ បុព្ពកតំ ឥណំ។>
  text <១១>
    text <អញ្ញេបិ តត្ថ សកុណា ខីណបក្ខា សុទុព្ពលា>
    text <តេសំ បុញ្ញត្ថិកោ ទម្មិ តំ និធិំ អាហុ បណ្ឌិតា។>
  text <១២>
    text <ឦទិសំ មេ ឥណទានំ ឥណមោក្ខោ ច ឦទិសោ>
    text <និធិនិធានមក្ខាមិ ឯវំ ជានាហិ កោសិយ។>
  text <១៣>
    text <ភទ្ទកោ វតយំ បក្ខី ទិជោ បរមធម្មិកោ>
    text <ឯកច្ចេសុ មនុស្សេសុ អយំ ធម្មោ ន វិជ្ជតិ។>
  text <១៤>
    text <ភុញ្ជ សាលិំ យថាកាមំ សហ សព្ពេហិ ញាតិភិ>
    text <បុនាបិ សុវ បស្សេមុ បិយំ មេ តវ ទស្សនំ។>
  text <១៥>
    text <ភុត្តញ្ច បីតញ្ច តវស្សមម្ហិ រត្តិញ្ច នោ កោសិយ តេ សកាសេ>
    text <និក្ខិត្តទណ្ឌេសុ ទទាហិ ទានំ ជិណ្ណេ ច មាតាបិតរោ ភរស្សុ។>
  text <១៦>
    text <លក្ខី វត មេ ឧទបាទិ អជ្ជ យោ អទ្ទសាសិំ បវរំ ទិជានំ>
    text <សុវស្ស សុត្វាន សុភាសិតានិ កាហាមិ បុញ្ញានិ អនប្បកានិ។>
  text <១៧>
    text <សោ កោសិយោ អត្តមនោ ឧទគ្គោ អន្នញ្ច បានញ្ចភិសង្ខរិត្វា>
    text <អន្នេន បានេន បសន្នចិត្តោ សន្តប្បយិ សមណព្រាហ្មណេ ចាតិ។>
  stand <សាលិកេទារជាតកំ បឋមំ។>
  text <  <
  text <៤៨៥។ ចន្ទកិន្នរីជាតកំ ២>
  text <១៨>
    text <ឧបនីយតិទំ មញ្ញេ ចន្ទេ លោហិតមទ្ទនេ>
    text <អជ្ជ ជហាមិ ជីវិតំ បាណា មេ ចន្ទេ និរុជ្ឈន្តិ។>
  text <១៩>
    text <ឱសីទិ មេ ទុក្ខំ ហទយំ មេ ឌយ្ហតេ និតម្មាមិ>
    text <តវ ចន្ទិយា សោចន្តិយា ន នំ អញ្ញេហិ សោកេហិ។>
  text <២០>
    text <តិណមិវ វនមិវ មិលាយាមិ នទី អបរិបុណ្ណាវ សុស្សាមិ>
    text <តវ ចន្ទិយា សោចន្តិយា ន នំ អញ្ញេហិ សោកេហិ។>
  text <២១>
    text <វស្សមិវ សរេ បាទេ ឥមានិ អស្សូនិ វត្តរេ មយ្ហំ>
    text <តវ ចន្ទិយា សោចន្តិយា ន នំ អញ្ញេហិ សោកេហិ។>
  text <២២>
    text <បាបោ ខោសិ រាជបុត្ត យោ មេ ឥច្ឆិតំ បតិំ វរាកិយា>
    text <វិជ្ឈសិ វនមូលស្មិំ សោយំ វិទ្ធោ ឆមា សេតិ។>
  text <២៣>
    text <ឥមំ មយ្ហំ ហទយសោកំ បដិមុញ្ចតុ រាជបុត្ត តវ មាតា>
    text <យោ មយ្ហំ ហទយសោកោ កិម្បុរិសំ អវេក្ខមានាយ។>
  text <២៤>
    text <ឥមំ មយ្ហំ ហទយសោកំ បដិមុញ្ចតុ រាជបុត្ត តវ ជាយា>
    text <យោ មយ្ហំ ហទយសោកោ កិម្បុរិសំ អវេក្ខមានាយ។>
  text <២៥>
    text <មា ច បុត្តំ មា ច បតិំ អទ្ទក្ខិ រាជបុត្ត តវ មាតា>
    text <យោ កិម្បុរិសំ អវធិ អទូសកំ មយ្ហ កាមា ហិ។>
  text <២៦>
    text <មា ច បុត្តំ មា ច បតិំ អទ្ទក្ខិ រាជបុត្ត តវ ជាយា>
    text <យោ កិម្បុរិសំ អវធិ អទូសកំ មយ្ហ កាមា ហិ។>
  text <២៧>
    text <មា ត្វំ ចន្ទេ រោទិ មា សោចិ វនតិមិរមត្តក្ខិ>
    text <មម ត្វំ ហេហិសិ ភរិយា រាជកុលេ បូជិតា នារីភិ។>
  text <២៨>
    text <អបិ នូនហំ មរិស្សំ នាហំ រាជបុត្ត តវ ហេស្សំ>
    text <យោ កិម្បុរិសំ អវធិ អទូសកំ មយ្ហ កាមា ហិ។>
  text <២៩>
    text <អបិ ភីរុកេ អបិ ជីវិតុកាមិកេ កិម្បុរិសិ គច្ឆ ហិមវន្តំ>
    text <តាលីសតគរភោជនា អញ្ញេ តំ មិគា រមិស្សន្តិ។>
  text <៣០>
    text <តេ បព្ពតា តា ច កន្ទរា តា ច គិរិគុហាយោ តថេវ តិដ្ឋន្តិ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣១>
    text <តេ បណ្ណសន្ថតា រមណីយា វាឡមិគេហិ អនុចិណ្ណា>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣២>
    text <តេ បុប្ផសន្ថតា រមណីយា វាឡមិគេហិ អនុចិណ្ណា>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣៣>
    text <អច្ឆា សវន្តិ គិរិវន នទិយោ កុសុមាភិកិណ្ណសោតាយោ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣៤>
    text <នីលានិ ហិមវតោ បព្ពតស្ស កូដានិ ទស្សនីយានិ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣៥>
    text <បីតានិ ហិមវតោ បព្ពតស្ស កូដានិ ទស្សនីយានិ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣៦>
    text <តម្ពានិ ហិមវតោ បព្ពតស្ស កូដានិ ទស្សនីយានិ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣៧>
    text <តុង្គានិ ហិមវតោ បព្ពតស្ស កូដានិ ទស្សនីយានិ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣៨>
    text <សេតានិ ហិមវតោ បព្ពតស្ស កូដានិ ទស្សនីយានិ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៣៩>
    text <ចិត្រានិ ហិមវតោ បព្ពតស្ស កូដានិ ទស្សនីយានិ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៤០>
    text <យក្ខគណសេវិតេ គន្ធមាទនេ ឱសធេភិ សញ្ឆន្នេ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៤១>
    text <កិម្បុរិសសេវិតេ គន្ធមាទនេ ឱសធេភិ សញ្ឆន្នេ>
    text <តត្ថេវ តំ អបស្សន្តី កិម្បុរិស កថំ អហំ កស្សំ។>
  text <៤២>
    text <វន្ទេ តេ អយិរព្រហ្មេ យោ មេ ឥច្ឆិតំ បតិំ វរាកិយា>
    text <អមតេន អភិសិញ្ចិ សមាគតាស្មិ បិយតមេន។>
  text <៤៣>
    text <វិចរាម ទានិ គិរិវន នទិយោ កុសុមាភិកិណ្ណសោតាយោ>
    text <នានាទុមវសនាយោ បិយំវទា អញ្ញមញ្ញស្សាតិ។>
  stand <ចន្ទកិន្នរីជាតកំ ទុតិយំ។>
  text <  <
  text <៤៨៦។ មហាឧក្កុសជាតកំ ៣>
  text <៤៤>
    text <ឧក្កា ចិលាចា ពន្ធន្តិ ទីបេ បជា មមំ ខាទិតុំ បត្ថយន្តិ>
    text <មិត្តំ សហាយញ្ច វទេហិ សេនក អាចិក្ខ ញាតិព្យសនំ ទិជានំ។>
  text <៤៥>
    text <ទិជោ ទិជានំ បវរោសិ បក្ខិម ឧក្កុសរាជ សរណំ តំ ឧបេម>
    text <បជា មមំ ខាទិតុំ បត្ថយន្តិ លុទ្ទា ចិលាចា ភវ មេ សុខាយ។>
  text <៤៦>
    text <មិត្តំ សហាយញ្ច ករោន្តិ បណ្ឌិតា កាលេ អកាលេ សុខមេសមានា>
    text <ករោមិ តេ សេនក ឯតមត្ថំ អរិយោ ហិ អរិយស្ស ករោតិ កិច្ចំ។>
  text <៤៧>
    text <យំ ហោតិ កិច្ចំ អនុកម្បកេន អរិយស្ស អរិយេន កតំ តយីទំ>
    text <អត្តានុរក្ខី ភវ មា អទយ្ហិ លច្ឆាម បុត្តេ តយិ ជីវមានេ។>
  text <៤៨>
    text <តវេវ រក្ខាវរណំ ករោន្តោ សរីរភេទាបិ ន សន្តសាមិ>
    text <ករោន្តិ ហេកេ សខីនំ សខារោ បាណំ ចជន្តា សតមេស ធម្មោ។>
  text <៤៩>
    text <សុទុក្ករំ កម្មមកាសិ អណ្ឌជាយំ វិហង្គមោ>
    text <អត្ថាយ កុររោ បុត្តេ អឌ្ឍរត្តេ អនាគតេ។>
  text <៥០>
    text <ចុតាបិ ហេកេ ខលិតា សកម្មុនា មិត្តានុកម្បាយ បតិដ្ឋហន្តិ>
    text <បុត្តា មមដ្ដា គតិមាគតោស្មិ អត្ថំ ចរេថោ មម វារិចរ។>
  text <៥១>
    text <ធនេន ធញ្ញេន ច អត្តនា ច មិត្តំ សហាយញ្ច ករោន្តិ បណ្ឌិតា>
    text <ករោមិ តេ សេនក ឯតមត្ថំ អរិយោ ហិ អរិយស្ស ករោតិ កិច្ចំ។>
  text <៥២>
    text <អប្បោស្សុក្កោ តាត តុវំ និសីទ បុត្តោ បិតុ ចរតិ អត្ថចរិយំ>
    text <អហំ ចរិស្សាមិ តវេតមត្ថំ សេនស្ស បុត្តេ បរិតាយមានោ។>
  text <៥៣>
    text <អទ្ធា ហិ តាត សតមេស ធម្មោ បុត្តោ បិតុ យំ ចរេ អត្ថចរិយំ>
    text <អប្បេវ មំ ទិស្វាន បវឌ្ឍកាយំ សេនស្ស បុត្តា ន វិហេឋយេយ្យុំ។>
  text <៥៤>
    text <បសូ មនុស្សា មិគវីរសេដ្ឋ ភយដ្ដិតា សេដ្ឋមុបព្ពជន្តិ>
    text <បុត្តា មមដ្ដា គតិមាគតោស្មិ ត្វំ នោសិ រាជា ភវ មេ សុខាយ។>
  text <៥៥>
    text <ករោមិ តេ សេនក ឯតមត្ថំ អាយាមិ តេ តំ ទិសតំ វធាយ>
    text <កថញ្ហិ វិញ្ញូ បហុ សម្បជានោ ន វាយមេ អត្តជនស្ស គុត្តិយា។>
  text <៥៦>
    text <មិត្តញ្ច កយិរាថ សុហទយញ្ច អយិរញ្ច កយិរាថ សុខាគមាយ>
    text <និវត្ថកោចោវ សរេភិហន្ត្វា មោទាម បុត្តេហិ សមង្គិភូតា។>
  text <៥៧>
    text <សកមិត្តស្ស កម្មេន សហាយស្សាបលាយិនោ>
    text <កូជន្តមុបកូជន្តិ លោមសា ហទយង្គមំ។>
  text <៥៨>
    text <មិត្តំ សហាយំ អធិគម្ម បណ្ឌិតោ សោ ភុញ្ជតី បុត្ត បសុំ ធនំ វា>
    text <អហញ្ច បុត្តា ច បតី ច មយ្ហំ មិត្តានុកម្បាយ សមង្គិភូតា។>
  text <៥៩>
    text <រាជវតា សូរវតា ច អត្ថោ សម្បន្នសខិស្ស ភវន្តិ ហេតេ>
    text <សោ មិត្តវា យសវា ឧគ្គតត្តោ អស្មិំធលោកេ មោទតិ កាមកាមី។>
  text <៦០>
    text <ករណីយានិ មិត្តានិ ទលិទ្ទេនាបិ សេនក>
    text <បស្ស មិត្តានុកម្បាយ សមគ្គម្ហា សញាតកេ។>
  text <៦១>
    text <សូរេន ពលវន្តេន យោ មិត្តេ កុរុតេ ទិជោ>
    text <ឯវំ សោ សុខិតោ ហោតិ យថាហំ ត្វញ្ច សេនកាតិ។>
  stand <មហាឧក្កុសជាតកំ តតិយំ។>
  text <  <
  text <៤៨៧។ ឧទ្ទាលកជាតកំ ៤>
  text <៦២>
    text <ខរាជិនា ជដិលា បង្កទន្តា ទុម្មក្ខរូបា យេ មន្តំ ជប្បន្តិ>
    text <កច្ចិន្នុ តេ មានុសកេ បយោគេ ឥទំ វិទូ បរិមុត្តា អបាយា។>
  text <៦៣>
    text <បាបានិ កម្មានិ ករេថ រាជ ពហុស្សុតោ ចេ ន ចរេយ្យ ធម្មំ>
    text <សហស្សវេទោបិ ន តំ បដិច្ច ទុក្ខា បមុច្ចេ ចរណំ អបត្វា។>
  text <៦៤>
    text <សហស្សវេទោបិ ន តំ បដិច្ច ទុក្ខា បមុច្ចេ ចរណំ អបត្វា>
    text <មញ្ញាមិ វេទា អផលា ភវន្តិ សសំយមំ ចរណញ្ញេវ សច្ចំ។>
  text <៦៥>
    text <ន ហេវ វេទា អផលា ភវន្តិ សសំយមំ ចរណញ្ញេវ សច្ចំ>
    text <កិត្តិញ្ហិ បប្បោតិ អធិច្ច វេទេ សន្តិំ បុណាតិ ចរណេន ទន្តោ។>
  text <៦៦>
    text <ភច្ចា មាតា បិតា ពន្ធូ យេន ជាតោ សយេវ សោ>
    text <ឧទ្ទាលកោ អហំ ភោតោ សោត្តិយាកុលវំសកោ។>
  text <៦៧>
    text <កថំ ភោ ព្រាហ្មណោ ហោតិ កថំ ភវតិ កេវលី>
    text <កថញ្ច បរិនិព្ពានំ ធម្មដ្ឋោ កិន្តិ វុច្ចតិ។>
  text <៦៨>
    text <និរំកត្វា អគ្គិមាទាយ ព្រាហ្មណោ អាបោ សិញ្ចំ យជំ ឧស្សេតិ យូបំ>
    text <ឯវំករោ ព្រាហ្មណោ ហោតិ ខេមី ធម្មេ ឋិតំ តេន អមាបយិំសុ។>
  text <៦៩>
    text <ន សុទ្ធិ សេចនេនត្ថិ នាបិ កេវលី ព្រាហ្មណោ>
    text <ន ខន្តី នាបិ សោរច្ចំ នាបិ សោ បរិនិព្ពុតោ។>
  text <៧០>
    text <កថំ សោ ព្រាហ្មណោ ហោតិ កថំ ភវតិ កេវលី>
    text <កថញ្ច បរិនិព្ពានំ ធម្មដ្ឋោ កិន្តិ វុច្ចតិ។>
  text <៧១>
    text <អខេត្តពន្ធូ អមមោ និរាសោ និល្លោភបាបោ ភវលោភខីណោ>
    text <ឯវំករោ ព្រាហ្មណោ ហោតិ ខេមី ធម្មេ ឋិតំ តេន អមាបយិំសុ។>
  text <៧២>
    text <ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា>
    text <សព្ពេវ សោរតា ទន្តា សព្ពេវ បរិនិព្ពុតា>
    text <សព្ពេសំ សីតិភូតានំ អត្ថិ សេយ្យោថ បាបិយោ។>
  text <៧៣>
    text <ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា>
    text <សព្ពេវ សោរតា ទន្តា សព្ពេវ បរិនិព្ពុតា>
    text <សព្ពេសំ សីតិភូតានំ នត្ថិ សេយ្យោថ បាបិយោ។>
  text <៧៤>
    text <ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា>
    text <សព្ពេវ សោរតា ទន្តា សព្ពេវ បរិនិព្ពុតា។>
  text <៧៥>
    text <សព្ពេសំ សីតិភូតានំ នត្ថិ សេយ្យោថ បាបិយោ>
    text <បនត្ថំ ចរសិ ព្រហ្មញ្ញំ សោត្តិយាកុលវំសតំ។>
  text <៧៦>
    text <នានារត្តេហិ វត្ថេហិ វិមានំ ភវតិ ឆាទិតំ>
    text <ន តេសំ ឆាយា វត្ថានំ សោ រាគោ អនុបជ្ជថ។>
  text <៧៧>
    text <ឯវមេវ មនុស្សេសុ យទា សុជ្ឈន្តិ មាណវា>
    text <តេ សជាតិំ បមុញ្ចន្តិ ធម្មមញ្ញាយ សុព្ពតាតិ។>
  stand <ឧទ្ទាលកជាតកំ ចតុត្ថំ។>
  text <  <
  text <៤៨៨។ ភិសជាតកំ ៥>
  text <៧៨>
    text <អស្សំ គវំ រជតំ ជាតរូបំ ភរិយញ្ច សោ ឥធ លភតំ មនាបំ>
    text <បុត្តេហិ ទារេហិ សមង្គិ ហោតុ ភិសានិ តេ ព្រាហ្មណ យោ អហាសិ។>
  text <៧៩>
    text <មាលញ្ច សោ កាសិកចន្ទនញ្ច ធារេតុ បុត្តស្ស ពហូ ភវន្តុ>
    text <កាមេសុ តិព្ពំ កុរុតំ អបេក្ខំ ភិសានិ តេ ព្រាហ្មណ យោ អហាសិ។>
  text <៨០>
    text <បហូតធញ្ញោ កសិមា យសស្សី បុត្តេ គិហី ធនិមា សព្ពកាមេ>
    text <វយំ អបស្សំ ឃរមាវសាតុ ភិសានិ តេ ព្រាហ្មណ យោ អហាសិ។>
  text <៨១>
    text <សោ ខត្តិយោ ហោតុ បសយ្ហការី រាជាភិរាជា ពលវា យសស្សី>
    text <ស ចាតុរន្តំ មហិមាវសាតុ ភិសានិ តេ ព្រាហ្មណ យោ អហាសិ។>
  text <៨២>
    text <សោ ព្រាហ្មណោ ហោតុ អវីតរាគោ មុហុត្តនក្ខត្តបថេសុ យុត្តោ>
    text <បូជេតុ នំ រដ្ឋបតី យសស្សី ភិសានិ តេ ព្រាហ្មណ យោ អហាសិ។>
  text <៨៣>
    text <អជ្ឈាយកំ សព្ពសមន្តវេទំ តបស្សីនំ មញ្ញតុ សព្ពលោកោ>
    text <បូជេន្តុ នំ ជានបទា សមេច្ច ភិសានិ តេ ព្រាហ្មណ យោ អហាសិ។>
  text <៨៤>
    text <ចតុស្សទំ គាមវរំ សមិទ្ធំ ទិន្នញ្ហិ សោ ភុញ្ជតុ វាសវេន>
    text <អវីតរាគោ មរណំ ឧបេតុ ភិសានិ តេ ព្រាហ្មណ យោ អហាសិ។>
  text <៨៥>
    text <សោ គាមណី ហោតុ សហាយមជ្ឈេ នច្ចេហិ គីតេហិ បមោទមានោ>
    text <សោ រាជតោ ព្យសន មាលត្ថ កិញ្ចិ ភិសានិ តេ ព្រាហ្មណ យោ អហាសិ។>
  text <៨៦>
    text <យំ ឯករាជា បថវិំ វិជេត្វា ឥត្ថីសហស្សាន ឋបេតុ អគ្គំ>
    text <សីមន្តិនីនំ បវរា ភវាតុ ភិសានិ តេ ព្រាហ្មណ យា អហាសិ។>
  text <៨៧>
    text <ឥសីនញ្ហិ សា សព្ពសមាគតានំ ភុញ្ជេយ្យ សាទុំ អវិកម្បមានា>
    text <ចរាតុ លាភេន វិកត្ថមានា ភិសានិ តេ ព្រាហ្មណ យា អហាសិ។>
  text <៨៨>
    text <អាវាសិកោ ហោតុ មហាវិហារេ នវកម្មិកោ ហោតុ គជង្គលាយំ>
    text <អាលោកសន្ធិំ ទិវសំ ករោតុ ភិសានិ តេ ព្រាហ្មណ យោ អហាសិ។>
  text <៨៩>
    text <សោ ពជ្ឈតូ បាសសតេហិ ឆព្ភិ រម្មា វនា និយ្យតុ រាជធានិំ>
    text <តុត្តេហិ សោ ហញ្ញតុ បាចនេហិ ភិសានិ តេ ព្រាហ្មណ យោ អហាសិ។>
  text <៩០>
    text <អលក្កមាលី តិបុកណ្ណវិទ្ធោ លដ្ឋីហតោ សប្បមុខំ ឧបេតុ>
    text <សកច្ឆពន្ធោ វិសិខំ ចរាតុ ភិសានិ តេ ព្រាហ្មណ យោ អហាសិ។>
  text <៩១>
    text <យោ វេ អនដ្ឋំវ នដ្ឋន្តិ ចាហ កាមេវ សោ លភតំ ភុញ្ជតញ្ច>
    text <អគារមជ្ឈេ មរណំ ឧបេតុ យោ វា ភោន្តោ សង្កតិ កញ្ចិទេវ។>
  text <៩២>
    text <យទេសមានា វិចរន្តិ លោកេ ឥដ្ឋញ្ច កន្តញ្ច ពហូនមេតំ>
    text <បិយំ មនុញ្ញំ ចិធ ជីវលោកេ កស្មា ឥសយោ នប្បសំសន្តិ កាមេ។>
  text <៩៣>
    text <កាមេសុ វេ ហញ្ញរេ ពជ្ឈរេ ច កាមេសុ ទុក្ខញ្ច ភយញ្ច ជាតំ>
    text <កាមេសុ ភូតាធិបតី បមត្តា បាបានិ កម្មានិ ករោន្តិ មោហា។>
  text <៩៤>
    text <តេ បាបធម្មា បសវេត្វ បាបំ កាយស្ស ភេទា និរយំ វជន្តិ>
    text <អាទីនវំ កាមគុណេសុ ទិស្វា តស្មា ឥសយោ នប្បសំសន្តិ កាមេ។>
  text <៩៥>
    text <វីមំសមានោ ឥសិនោ ភិសានិ តីរេ គហេត្វាន ថលេ និធេសិំ>
    text <សុទ្ធា អបាបា ឥសយោ វសន្តិ ឯតានិ តេ ព្រហ្មចារី ភិសានិ។>
  text <៩៦>
    text <ន តេ នដា នោ បន កីឡនេយ្យា ន ពន្ធវា នោ បន តេ សហាយា>
    text <កិស្មិំ វុបត្ថម្ភ សហស្សនេត្ត ឥសីហិ ត្វំ កីឡសិ ទេវរាជ។>
  text <៩៧>
    text <អាចរិយោ មេសិ បិតា ច មយ្ហំ ឯសា បតិដ្ឋា ខលិតស្ស ព្រហ្មេ>
    text <ឯកាបរាធំ ខម ភូរិបញ្ញ ន បណ្ឌិតា កោធពលា ភវន្តិ។>
  text <៩៨>
    text <សុវាសិតំ ឥសិនំ ឯករត្តំ យំ វាសវំ ភូតបតិទ្ទសាម>
    text <សព្ពេវ ភោន្តោ សុមនា ភវន្តុ យំ ព្រាហ្មណោ បច្ចុបាទី ភិសានិ។>
  text <៩៩>
    text <អហញ្ច សារិបុត្តោ ច មោគ្គល្លានោ ច កស្សបោ>
    text <អនុរុទ្ធោ បុណ្ណោ អានន្ទោ តទាសុំ សត្ត ភាតរោ។>
  text <១០០>
    text <ភគិនី ឧប្បលវណ្ណា ច ទាសី ខុជ្ជុត្តរា តទា>
    text <ចិត្តោ គហបតិ ទាសោ យក្ខោ សាតាគិរោ តទា។>
  text <១០១>
    text <បាលិលេយ្យោ តទា នាគោ មធុទោ សេដ្ឋវានរោ>
    text <កាឡុទាយី តទា សក្កោ ឯវំ ធារេថ ជាតកន្តិ។>
  stand <ភិសជាតកំ បញ្ចមំ។>
  text <  <
  text <៤៨៩។ សុរុចិជាតកំ ៦>
  text <១០២>
    text <មហេសី សុរុចិនោ ភរិយា អានីតា បឋមំ អហំ>
    text <ទស វស្សសហស្សានិ យំ មំ សុរុចិមានយិ។>
  text <១០៣>
    text <សាហំ ព្រាហ្មណ រាជានំ វេទេហំ មិថិលគ្គហំ>
    text <នាភិជានាមិ កាយេន វាចាយ ឧទ ចេតសា>
    text <សុរុចិំ អតិមញ្ញិត្ថ អាវិ វា យទិ វា រហោ។>
  text <១០៤>
    text <ឯតេន សច្ចវជ្ជេន បុត្តោ ឧប្បជ្ជតំ ឥសេ>
    text <មុសា មេ ភណមានាយ មុទ្ធា ផលតុ សត្តធា។>
  text <១០៥>
    text <ភត្តុ មម សស្សុ មាតា បិតា ចាបិ ច សស្សុរោ>
    text <តេ មំ ព្រហ្មេ វិនេតារោ យាវ អដ្ឋំសុ ជីវិតំ។>
  text <១០៦>
    text <សាហំ អហិំសារតិនី កាមសា ធម្មចារិនី>
    text <សក្កច្ចំ តេ ឧបដ្ឋាសិំ រត្តិន្ទិវមតន្ទិតា។>
  text <១០៧>
    text <ឯតេន សច្ចវជ្ជេន បុត្តោ ឧប្បជ្ជតំ ឥសេ>
    text <មុសា មេ ភណមានាយ មុទ្ធា ផលតុ សត្តធា។>
  text <១០៨>
    text <សោឡសិត្ថិសហស្សានិ សហភរិយានិ ព្រាហ្មណ>
    text <តាសុ ឥស្សា វា កោធោ វា នាហុ មយ្ហំ កុទាចនំ។>
  text <១០៩>
    text <ហិតេន តាសំ នន្ទាមិ ន ច មេ កាចិ អប្បិយា>
    text <អត្តានំវានុកម្បាមិ សទា សព្ពា សបត្តិយោ។>
  text <១១០>
    text <ឯតេន សច្ចវជ្ជេន បុត្តោ ឧប្បជ្ជតំ ឥសេ>
    text <មុសា មេ ភណមានាយ មុទ្ធា ផលតុ សត្តធា។>
  text <១១១>
    text <ទាសេ កម្មករេ បេស្សេ យេ ចញ្ញេ អនុជីវិនោ>
    text <បេសេមិ សហធម្មេន សទា បមុទិតិន្ទ្រិយា។>
  text <១១២>
    text <ឯតេន សច្ចវជ្ជេន បុត្តោ ឧប្បជ្ជតំ ឥសេ>
    text <មុសា មេ ភណមានាយ មុទ្ធា ផលតុ សត្តធា។>
  text <១១៣>
    text <សមណេ ព្រាហ្មណេ ចាបិ អញ្ញេ ចាបិ វនិព្ពកេ>
    text <តប្បេមិ អន្នបានេន សទា បយតបាណិនី។>
  text <១១៤>
    text <ឯតេន សច្ចវជ្ជេន បុត្តោ ឧប្បជ្ជតំ ឥសេ>
    text <មុសា មេ ភណមានាយ មុទ្ធា ផលតុ សត្តធា។>
  text <១១៥>
    text <ចាតុទ្ទសិំ បញ្ចទ្ទសិំ យា ច បក្ខស្ស អដ្ឋមី>
    text <បាដិហារិយបក្ខញ្ច អដ្ឋង្គសុសមាគតំ>
    text <ឧបោសថំ ឧបវសាមិ សទា សីលេសុ សំវុតា។>
  text <១១៦>
    text <ឯតេន សច្ចវជ្ជេន បុត្តោ ឧប្បជ្ជតំ ឥសេ>
    text <មុសា មេ ភណមានាយ មុទ្ធា ផលតុ សត្តធា។>
  text <១១៧>
    text <សព្ពេវ តេ ធម្មគុណា រាជបុត្តិ យសស្សិនិ>
    text <សំវិជ្ជន្តិ តយិ ភទ្ទេ យេ ត្វំ កិត្តេសិ អត្តនិ។>
  text <១១៨>
    text <ខត្តិយោ ជាតិសម្បន្នោ អភិជាតោ យសស្សិមា>
    text <ធម្មរាជា វិទេហានំ បុត្តោ ឧប្បជ្ជតេ តវ។>
  text <១១៩>
    text <ទុម្មី រជោជល្លធរោ អឃេ វេហាយសំ ឋិតោ>
    text <មនុញ្ញំ ភាសសេ វាចំ យំ មយ្ហំ ហទយង្គមំ។>
  text <១២០>
    text <ទេវតានុសិ សគ្គម្ហា ឥសិ វាសិ មហិទ្ធិកោ>
    text <កោ វាសិ ត្វំ អនុប្បត្តោ អត្តានំ មេ បវេទយ។>
  text <១២១>
    text <យំ ទេវសង្ឃា វន្ទន្តិ សុធម្មាយំ សមាគតា>
    text <សោហំ សក្កោ សហស្សក្ខោ អាគតោស្មិ តវន្តិកេ។>
  text <១២២>
    text <ឥត្ថិយោ ជីវលោកស្មិំ យា ហោតិ សមចារិនី>
    text <មេធាវិនី សីលវតី សស្សុទេវា បតិព្ពតា។>
  text <១២៣>
    text <តាទិសាយ សុមេធាយ សុចិកម្មាយ នារិយា>
    text <ទេវា ទស្សនមាយន្តិ មានុសិយា អមានុសា។>
  text <១២៤>
    text <ត្វញ្ច ភទ្ទេ សុចិណ្ណេន បុព្ពេ សុចរិតេន ច>
    text <ឥធ រាជកុលេ ជាតា សព្ពកាមសមិទ្ធិនី។>
  text <១២៥>
    text <អយញ្ច តេ រាជបុត្តិ ឧភយត្ថ កដគ្គហោ>
    text <ទេវលោកូបបត្តី ច កិត្តី ច ឥធ ជីវិតេ។>
  text <១២៦>
    text <ចិរំ សុមេធេ សុខិនី ធម្មមត្តនិ បាលយ>
    text <ឯសាហំ តិទិវំ យាមិ បិយំ មេ តវ ទស្សនន្តិ។>
  stand <សុរុចិជាតកំ ឆដ្ឋំ។>
  text <  <
  text <៤៩០។ បញ្ចុបោសថិកជាតកំ ៧>
  text <១២៧>
    text <អប្បោស្សុក្កោ ទានិ តុវំ កបោត វិហង្គម ន តវ ភោជនត្ថោ>
    text <ខុទំ បិបាសំ អធិវាសយន្តោ កស្មា ភវំបោសថិកោ កបោត។>
  text <១២៨>
    text <អហំ បុរេ គិទ្ធិគតោ កបោតិយា អស្មិំ បទេសស្មិមុភោ រមាម>
    text <អថគ្គហី សាកុណិកោ កបោតិំ អកាមកោ តាយ វិនា អហោសិំ។>
  text <១២៩>
    text <នានាភវា វិប្បយោគេន តស្សា មនោមយំ វេទន វេទយាមិ>
    text <តស្មា អហំបោសថំ បាលយាមិ រាគោ មមំ មា បុនរាគមាសិ។>
  text <១៣០>
    text <អនុជ្ជុគាមី ឧរគា ទុជិវ្ហ ទាឋាវុធោ ឃោរវិសោសិ សប្ប>
    text <ខុទំ បិបាសំ អធិវាសយន្តោ កស្មា ភវំបោសថិកោ នុ ទីឃ។>
  text <១៣១>
    text <ឧសភោ អហូ ពលវា គាមិកស្ស ចលក្កកូ វណ្ណពលូបបន្នោ>
    text <សោ មំ អក្កមិ តំ កុបិតោ អឌំសិ ទុក្ខាភិតុណ្ណោ មរណំ ឧបាគា។>
  text <១៣២>
    text <តតោ ជនា និក្ខមិត្វាន គាមា កន្ទិត្វា រោទិត្វា អបក្កមិំសុ>
    text <តស្មា អហំបោសថំ បាលយាមិ កោធោ មមំ មា បុនរាគមាសិ។>
  text <១៣៣>
    text <មតាន មំសានិ ពហូ សុសានេ មនុញ្ញរូបំ តវ ភោជនេ តំ>
    text <ខុទំ បិបាសំ អធិវាសយន្តោ កស្មា ភវំបោសថិកោ សិង្គាល។>
  text <១៣៤>
    text <បវិសិ កុច្ឆិំ មហតោ គជស្ស កុណបេ រតោ ហត្ថិមំសេសុ គិទ្ធោ>
    text <ឧណ្ហោ ច វាតោ តិខិណា ច រស្មិយោ តេ សោសយុំ តស្ស ករីសមគ្គំ។>
  text <១៣៥>
    text <កិសោ ច បណ្ឌូ ច អហំ ភទន្តេ ន មេ អហូ និក្ខមនាយ មគ្គោ>
    text <មហា ច មេឃោ សហសា បវស្សិ សោ តេមយី តស្ស ករីសមគ្គំ។>
  text <១៣៦>
    text <តតោ អហំ និក្ខមិសំ ភទន្តេ ចន្ទោ យថា រាហុមុខា បមុត្តោ>
    text <តស្មា អហំបោសថំ បាលយាមិ លោភោ មមំ មា បុនរាគមាសិ។>
  text <១៣៧>
    text <វម្មីកថូបស្មិំ កិបិល្លិកានិ និប្បោថយន្តោ តុវំ បុរេ ចរាសិ>
    text <ខុទំ បិបាសំ អធិវាសយន្តោ កស្មា ភវំបោសថិកោ នុ អច្ឆ។>
  text <១៣៨>
    text <សកំ និកេតំ អតិហីឡយានោ អត្រិច្ឆតា មល្លគាមំ អគច្ឆិំ>
    text <តតោ ជនា និក្ខមិត្វាន គាមា កោទណ្ឌកេន បរិបោថយិំសុ មំ។>
  text <១៣៩>
    text <សោ ភិន្នសីសោ រុហិរមក្ខិតង្គោ បច្ចាគមាសិំ សកំ និកេតំ>
    text <តស្មា អហំបោសថំ បាលយាមិ អត្រិច្ឆតា មា បុនរាគមាសិ។>
  text <១៤០>
    text <យំ នោ អបុច្ឆិត្ថ តុវំ ភទន្តេ សព្ពេវ ព្យាករិម្ហ យថា បជានំ>
    text <មយម្បិ បុច្ឆាម តុវំ ភទន្តេ កស្មា ភវំបោសថិកោ នុ ព្រហ្មេ។>
  text <១៤១>
    text <អនូបលិត្តោ មម អស្សមម្ហិ បច្ចេកពុទ្ធោ មុហុត្តំ និសីទិ>
    text <សោ មំ អវេទី គតិមាគតិញ្ច នាមញ្ច គោត្តំ ចរណញ្ច សព្ពំ។>
  text <១៤២>
    text <ឯវម្បហំ វន្ទិ ន តស្ស បាទេ ន ចាបិ នំ មានគតេន បុច្ឆិំ>
    text <តស្មា អហំបោសថំ បាលយាមិ មានោ មមំ មា បុនរាគមាសីតិ។>
  stand <បញ្ចុបោសថិកជាតកំ សត្តមំ។>
  text <  <
  text <៤៩១។ មហាមោរជាតកំ ៨>
  text <១៤៣>
    text <សចេ ហិ ត្យាហំ ធនហេតុ គាហិតោ មា មំ វធី ជីវគាហំ គហេត្វា>
    text <រញ្ញោ ច មំ សម្ម ឧបន្តិកំ នេហិ មញ្ញេ ធនំ លច្ឆសិនប្បរូបំ។>
  text <១៤៤>
    text <ន មេ អយំ តុយ្ហ វធាយ អជ្ជ សមាហិតោ ចាបធុរេ ខុរប្បោ>
    text <បាសញ្ច ត្យាហំ អធិបាតយិស្សំ យថាសុខំ គច្ឆតុ មោររាជា។>
  text <១៤៥>
    text <យំ សត្ត វស្សានិ មមានុពន្ធិ រត្តិន្ទិវំ ខុប្បិបាសំ សហន្តោ>
    text <អថ កិស្ស មំ បាសវសូបនីតំ បមុត្តវេ ឥច្ឆសិ ពន្ធនស្មា។>
  text < <
    text <បាណាតិបាតា វិរតោ នុសជ្ជ អភយំ នុ តេ សព្ពភូតេសុ ទិន្នំ>
    text <យំ មំ តុវំ បាសវសូបនីតំ បមុត្តវេ ឥច្ឆសិ ពន្ធនស្មា។>
  text <១៤៧>
    text <បាណាតិបាតា វិរតស្ស ព្រូហិ អភយញ្ច យោ សព្ពភូតេសុ ទេតិ>
    text <បុច្ឆាមិ តំ មោររាជេតមត្ថំ ឥតោ ចុតោ កិំ លភតេ សុខំ សោ។>
  text <១៤៨>
    text <បាណាតិបាតា វិរតស្ស ព្រូមិ អភយញ្ច យោ សព្ពភូតេសុ ទេតិ>
    text <ទិដ្ឋេវ ធម្មេ លភតេ បសំសំ សគ្គញ្ច សោ យាតិ សរីរភេទា។>
  text <១៤៩>
    text <ន សន្តិ ទេវា ឥតិ អាហុ ឯកេ ឥធេវ ជីវោ វិភវំ ឧបេតិ>
    text <តថា ផលំ សុកតទុក្កដានំ ទត្តុបញ្ញត្តញ្ច វទន្តិ ទានំ>
    text <តេសំ វចោ អរហតំ សទ្ទហានោ តស្មា អហំ សកុណេ ពាធយាមិ។>
  text <១៥០>
    text <ចន្ទោ ច សុរិយោ ច ឧភោ សុទស្សនា គច្ឆន្តិ ឱភាសយមន្តលិក្ខេ>
    text <ឥមស្ស លោកស្ស បរស្ស វា តេ កថំ នុ តេ អាហុ មនុស្សលោកេ។>
  text <១៥១>
    text <ចន្ទោ ច សុរិយោ ច ឧភោ សុទស្សនា គច្ឆន្តិ ឱភាសយមន្តលិក្ខេ>
    text <បរស្ស លោកស្ស ន តេ ឥមស្ស ទេវាតិ តេ អាហុ មនុស្សលោកេ។>
  text <១៥២>
    text <ឯត្ថេវ តេ នីហតា ហីនវាទា អហេតុកា យេ ន វទន្តិ កម្មំ>
    text <តថា ផលំ សុកតទុក្កដានំ ទត្តុបញ្ញត្តំ យេ ច វទន្តិ ទានំ។>
  text <១៥៣>
    text <អទ្ធា ហិ សច្ចំ វចនំ តវេទំ កថញ្ហិ ទានំ អផលំ ភវេយ្យ>
    text <តថា ផលំ សុកតទុក្កដានំ ទត្តុបញ្ញត្តញ្ច កថំ ភវេយ្យ។>
  text <១៥៤>
    text <កថំករោ កិន្តិករោ កិមាចរំ កិំ សេវមានោ កេន តបោគុណេន>
    text <អក្ខាហិ មេ មោររាជេតមត្ថំ យថា អហំ នោ និរយំ បតេយ្យំ។>
  text <១៥៥>
    text <យេ កេចិ អត្ថិ សមណា បថព្យា កាសាយវត្ថា អនគារិយា តេ>
    text <បាតោវ បិណ្ឌាយ ចរន្តិ កាលេ វិកាលចរិយា វិរតា ហិ សន្តោ។>
  text <១៥៦>
    text <តេ តត្ថ កាលេនុបសង្កមិត្វា បុច្ឆាហិ យំ តេ មនសោ បិយំ សិយា>
    text <តេ តេ បវក្ខន្តិ យថាបជានំ ឥមស្ស លោកស្ស បរស្ស ចត្ថំ។>
  text <១៥៧>
    text <តចំវ ជិណ្ណំ ឧរគោ បុរាណំ បណ្ឌូបលាសំ ហរិតោ ទុមោវ>
    text <ឯសប្បហីនោ មម លុទ្ទភាវោ ជហាមហំ លុទ្ទកភាវមជ្ជ។>
  text <១៥៨>
    text <យេ ចាបិ មេ សកុណា អត្ថិ ពទ្ធា សតានិនេកានិ និវេសនស្មិំ>
    text <តេសម្បហំ ជីវិតមជ្ជ ទម្មិ មោក្ខញ្ច តេ បត្តា សកំ និកេតំ។>
  text <១៥៩>
    text <លុទ្ទោ ចរី បាសហត្ថោ អរញ្ញេ ពាធេតុ មោរាធិបតិំ យសស្សិំ>
    text <ពន្ធិត្វា មោរាធិបតិំ យសស្សិំ ទុក្ខា ស បមុច្ចិ យថាហំ បមុត្តោតិ។>
  stand <មហាមោរជាតកំ អដ្ឋមំ។>
  text <  <
  text <៤៩២។ តច្ឆសូករជាតកំ ៩>
  text <១៦០>
    text <យទេសមានា វិចរិម្ហ បព្ពតានិ វនានិ ច>
    text <អន្វេសំ វិចរិំ ញាតី តេមេ អធិគតា មយា។>
  text <១៦១>
    text <ពហុញ្ចិទំ មូលផលំ ភក្ខោ ចាយំ អនប្បកោ>
    text <រម្មា ចិមា គិរីនជ្ជោ ផាសុវាសោ ភវិស្សតិ។>
  text <១៦២>
    text <ឥធេវាហំ វសិស្សាមិ សហ សព្ពេហិ ញាតិភិ>
    text <អប្បោស្សុក្កោ និរាសង្កី អសោកោ អកុតោភយោ។>
  text <១៦៣>
    text <អញ្ញម្បិ លេណំ បរិយេស សត្តុ នោ ឥធ វិជ្ជតិ>
    text <សោ តច្ឆ សូករេ ហន្តិ ឥធាគន្ត្វា វរំ វរំ។>
  text <១៦៤>
    text <កោ នុម្ហាកំ ឥធ សត្តុ កោ ញាតី សុសមាគតេ>
    text <ទុប្បធំសេ បធំសេតិ តំ មេ អក្ខាថ បុច្ឆិតា។>
  text <១៦៥>
    text <ឧទ្ធគ្គរាជី មិគរាជា ពលី ទាឋាវុធោ មិគោ>
    text <សោ តច្ឆ សូករេ ហន្តិ ឥធាគន្ត្វា វរំ វរំ។>
  text <១៦៦>
    text <ន នោ ទាឋា ន វិជ្ជន្តិ ពលំ កាយេ សមោហិតំ>
    text <សព្ពេ សមគ្គា ហុត្វាន វសំ កាហាម ឯកកំ។>
  text <១៦៧>
    text <ហទយង្គមំ កណ្ណសុខំ វាចំ ភាសសិ តច្ឆក>
    text <យោបិ យុទ្ធេ បលាយេយ្យ តម្បិ បច្ឆា ហនាមសេ។>
  text <១៦៨>
    text <បាណាតិបាតា វិរតោ នុ អជ្ជ អភយំ នុ តេ សព្ពភូតេសុ ទិន្នំ>
    text <ទាឋា នុ តេ មិគវធាយ ន សន្តិ យោ សង្ឃបត្តោ កបណោវ ឈាយសិ។>
  text <១៦៩>
    text <ន មេ ទាឋា ន វិជ្ជន្តិ ពលំ កាយេ សមោហិតំ>
    text <ញាតី ច ទិស្វាន សាមគ្គី ឯកតោ តស្មា ច ឈាយាមិ វនម្ហិ ឯកកោ។>
  text <១៧០>
    text <ឥមស្សុទំ យន្តិ ទិសោទិសំ បុរេ ភយដ្ដិតា លេណគវេសិនោ បុថុ>
    text <តេ ទានិ សង្គម្ម វសន្តិ ឯកតោ យត្ថដ្ឋិតា ទុប្បសហជ្ជ តេ មយា។>
  text <១៧១>
    text <បរិណាយកសម្បន្នា សហិតា ឯកវាទិនោ>
    text <តេ មំ សមគ្គា ហិំសេយ្យុំ តស្មា នេសំ ន បត្ថយេ។>
  text <១៧២>
    text <ឯកោវ ឥន្ទោ អសុរេ ជិនាតិ ឯកោវ សេនោ ហន្តិ ទិជេ បសយ្ហ>
    text <ឯកោវ ព្យគ្ឃោ មិគសង្ឃបត្តោ វរំ វរំ ហន្តិ ពលញ្ហិ តាទិសំ។>
  text <១៧៣>
    text <ន ហេវ ឥន្ទោ ន សេនោ នបិ ព្យគ្ឃោ មិគាធិបោ>
    text <សមគ្គេ សហិតេ ញាតី ន ព្យគ្ឃេ កុរុតេ វសេ។>
  text <១៧៤>
    text <កុម្ភីលកា សកុណកា សង្ឃិនោ គណចារិនោ>
    text <សម្មោទមានា ឯកជ្ឈំ ឧប្បតន្តិ ឌយន្តិ ច។>
  text <១៧៥>
    text <តេសញ្ច ឌយមានានំ ឯកេត្ថ អបសក្កតិ>
    text <តញ្ច សេនោ និតាឡេតិ វេយ្យគ្ឃិយេវ សា គតិ។>
  text <១៧៦>
    text <ឧស្សាហិតោ ជដិលេន លុទ្ទេនាមិសចក្ខុនា>
    text <ទាឋី ទាឋីសុ បក្ខន្ទិ មញ្ញមានោ យថា បុរេ។>
  text <១៧៧>
    text <សាធុ សម្ពហុលា ញាតី អបិ រុក្ខា អរញ្ញជា>
    text <សូករេហិ សមគ្គេហិ ព្យគ្ឃោ ឯកាយនេ ហតោ។>
  text <១៧៨>
    text <ព្រាហ្មណញ្ចេវ ព្យគ្ឃញ្ច ឧភោ ហន្ត្វាន សូករា។>
    text <អានន្ទិនោ បមុទិតា មហានាទំ បនាទិសុំ។>
  text <១៧៩>
    text <តេ សុ ឧទុម្ពរមូលស្មិំ សូករា សុសមាគតា>
    text <តច្ឆកំ អភិសិញ្ចិំសុ ត្វំ នោ រាជាសិ ឥស្សរោតិ។>
  stand <តច្ឆសូករជាតកំ នវមំ។>
  text <  <
  text <៤៩៣។ មហាវាណិជជាតកំ ១០>
  text <១៨០>
    text <វាណិជា សមិតិំ កត្វា នានារដ្ឋតោ អាគតា>
    text <ធនាហរា បក្កមិំសុ ឯកំ កត្វាន គាមណិំ។>
  text <១៨១>
    text <តេ តំ កន្តារមាគម្ម អប្បភក្ខំ អនោទកំ>
    text <មហានិគ្រោធមទ្ទក្ខុំ សីតច្ឆាយំ មនោរមំ។>
  text <១៨២>
    text <តេ ច តត្ថ និសីទិត្វា តស្ស រុក្ខស្ស ឆាយយា>
    text <វាណិជា សមចិន្តេសុំ ពាលា មោហេន បារុតា។>
  text <១៨៣>
    text <អល្លាយតេ អយំ រុក្ខោ អបិ វារីវ សន្ទតិ>
    text <ឥង្ឃស្ស បុរិមំ សាខំ មយំ ឆិន្ទាម វាណិជា។>
  text <១៨៤>
    text <សា ច ឆិន្នាវ បគ្ឃរិ អច្ឆំ វារិំ អនាវិលំ>
    text <តេ តត្ថ ន្ហត្វា បិវិត្វា យាវតិច្ឆិំសុ វាណិជា។>
  text <១៨៥>
    text <ទុតិយំ សមចិន្តេសុំ ពាលា មោហេន បារុតា>
    text <ឥង្ឃស្ស ទក្ខិណំ សាខំ មយំ ឆិន្ទាម វាណិជា។>
  text <១៨៦>
    text <សា ច ឆិន្នាវ បគ្ឃរិ សាលិមំសោទនំ ពហុំ>
    text <អប្បោទវណ្ណេ កុម្មាសេ សិង្គិំ វិទលសូបិយោ។>
  text <១៨៧>
    text <តេ តត្ថ ភុត្វា ខាទិត្វា យាវតិច្ឆិំសុ វាណិជា>
    text <តតិយំ សមចិន្តេសុំ ពាលា មោហេន បារុតា>
    text <ឥង្ឃស្ស បច្ឆិមំ សាខំ មយំ ឆិន្ទាម វាណិជា។>
  text <១៨៨>
    text <សា ច ឆិន្នាវ បគ្ឃរិ នារិយោ សមលង្កតា>
    text <វិចិត្រវត្ថាភរណា អាមុត្តមណិកុណ្ឌលា។>
  text <១៨៩>
    text <អបិ សុ វាណិជា ឯកា នារិយោ បណ្ណវីសតិ>
    text <សមន្តា បរិវារិំសុ តស្ស រុក្ខស្ស ឆាយយា។>
  text <១៩០>
    text <តេ តាហិ បរិចារេត្វា យាវតិច្ឆិំសុ វាណិជា>
    text <ចតុត្ថំ សមចិន្តេសុំ ពាលា មោហេន បារុតា>
    text <ឥង្ឃស្ស ឧត្តរំ សាខំ មយំ ឆិន្ទាម វាណិជា។>
  text <១៩១>
    text <សា ច ឆិន្នាវ បគ្ឃរិ មុត្តា វេឡុរិយា ពហូ>
    text <រជតំ ជាតរូបញ្ច កុត្តិយោ បដិយានិ ច។>
  text <១៩២>
    text <កាសិកានិ ច វត្ថានិ ឧទ្ទិយានិ ច កម្ពលា>
    text <តេ តត្ថ ភារេ ពន្ធិត្វា យាវតិច្ឆិំសុ វាណិជា។>
  text <១៩៣>
    text <បញ្ចមំ សមចិន្តេសុំ ពាលា មោហេន បារុតា>
    text <ឥង្ឃស្ស មូលេ ឆិន្ទាម អបិ ភិយ្យោ លភាមសេ។>
  text <១៩៤>
    text <អថុដ្ឋហិ សត្ថវាហោ យាចមានោ កតញ្ជលី>
    text <និគ្រោធោ កិំ បរជ្ឈតិ វាណិជា ភទ្ទមត្ថុ តេ។>
  text <១៩៥>
    text <វារិទា បុរិមា សាខា អន្នបានញ្ច ទក្ខិណា>
    text <នារិទា បច្ឆិមា សាខា សព្ពកាមេ ច ឧត្តរា>
    text <និគ្រោធោ កិំ បរជ្ឈតិ វាណិជា ភទ្ទមត្ថុ តេ។>
  text <១៩៦>
    text <យស្ស រុក្ខស្ស ឆាយាយ និសីទេយ្យ សយេយ្យ វា>
    text <ន តស្ស សាខំ ភញ្ជេយ្យ មិត្តទុព្ភោ ហិ បាបកោ។>
  text <១៩៧>
    text <តេ ច តស្សានាទិយិត្វា ឯកស្ស វចនំ ពហូ>
    text <និសិតាហិ កុឋារីហិ មូលតោ នំ ឧបក្កមុំ។>
  text <១៩៨>
    text <តតោ នាគា និក្ខមិំសុ សន្នទ្ធា បណ្ណវីសតិ>
    text <ធនុគ្គហានំ តិសតា ឆសហស្សា ច វម្មិនោ។>
  text <១៩៩>
    text <ឯតេ ហនថ ពន្ធថ មា វោ មុញ្ចិត្ថ ជីវិតំ>
    text <ឋបេត្វា សត្ថវាហំវ សព្ពេ ភស្មំ ករោថ នេ។>
  text <២០០>
    text <តស្មា ហិ បណ្ឌិតោ បោសោ សម្បស្សំ អត្ថមត្តនោ>
    text <លោភស្ស ន វសំ គច្ឆេ ហនេយ្យារិសកំ មនំ។>
  text <២០១>
    text <ឯវ មាទីនវំ ញត្វា តណ្ហា ទុក្ខស្ស សម្ភវំ>
    text <វីតតណ្ហោ អនាទានោ សតោ ភិក្ខុ បរិព្ពជេតិ។>
  stand <មហាវាណិជជាតកំ ទសមំ។>
  text <  <
  text <៤៩៤។ សាធិនជាតកំ ១១>
  text <២០២>
    text <អព្ភុតោ វត លោកស្មិំ ឧប្បជ្ជិ លោមហំសនោ>
    text <ទិព្ពោ រថោ បាតុរហុ វេទេហស្ស យសស្សិនោ។>
  text <២០៣>
    text <ទេវបុត្តោ មហិទ្ធិកោ មាតលិ ទេវសារថិ>
    text <និមន្តយិត្ថ រាជានំ វេទេហំ មិថិលគ្គហំ។>
  text <២០៤>
    text <ឯហិមំ រថមារុយ្ហ រាជសេដ្ឋ ទិសម្បតិ>
    text <ទេវា ទស្សនកាមា តេ តាវតិំសា សឥន្ទកា>
    text <សរមានា ហិ តេ ទេវា សុធម្មាយំ សមច្ឆរេ។>
  text <២០៥>
    text <តតោ ច រាជា សាធិនោ វេទេហោ មិថិលគ្គហោ>
    text <សហស្សយុត្តមារុយ្ហ អគា ទេវាន សន្តិកេ>
    text <តំ ទេវា បដិនន្ទិំសុ ទិស្វា រាជានមាគតំ។>
  text <២០៦>
    text <ស្វាគតំ តេ មហារាជ អថោ តេ អទុរាគតំ>
    text <និសីទ ទានិ រាជីសិ ទេវរាជស្ស សន្តិកេ។>
  text <២០៧>
    text <សក្កោបិ បដិនន្ទិត្ថ វេទេហំ មិថិលគ្គហំ>
    text <និមន្តយិត្ថ កាមេហិ អាសនេន ច វាសវោ។>
  text <២០៨>
    text <សាធុ ខោសិ អនុប្បត្តោ អាវាសំ វសវត្តិនំ>
    text <វស ទេវេសុ រាជីសិ សព្ពកាមសមិទ្ធិសុ>
    text <តាវតិំសេសុ ទេវេសុ ភុញ្ជ កាមេ អមានុសេ។>
  text <២០៩>
    text <អហំ បុរេ សគ្គគតោ រមាមិ នច្ចេហិ គីតេហិ ច វាទិតេហិ>
    text <សោ ទានិ អជ្ជ ន រមាមិ សគ្គេ អាយុំ នុ ខីណោ មរណំ នុ សន្តិកេ>
    text <ឧទាហុ មូឡ្ហោស្មិ ជនិន្ទសេដ្ឋ។>
  text <២១០>
    text <ន តាយុ ខីណំ មរណញ្ច ទូរេ ន ចាបិ មូឡ្ហោ នរវីរសេដ្ឋ>
    text <តុយ្ហញ្ច បុញ្ញានិ បរិត្តកានិ យេសំ វិបាកំ ឥធ វេទយិត្ថោ។>
  text <២១១>
    text <វស ទេវានុភាវេន រាជសេដ្ឋ ទិសម្បតិ>
    text <តាវតិំសេសុ ទេវេសុ ភុញ្ជ កាមេ អមានុសេ។>
  text <២១២>
    text <យថា យាចិតកំ យានំ យថា យាចិតកំ ធនំ>
    text <ឯវំ សម្បទមេវេតំ យំ បរតោ ទានបច្ចយា។>
  text <២១៣>
    text <ន ចាហមេតមិច្ឆាមិ យំ បរតោ ទានបច្ចយា>
    text <សយំកតានិ បុញ្ញានិ តំ មេ អាវេណិកំ ធនំ។>
  text <២១៤>
    text <សោហំ គន្ត្វា មនុស្សេសុ កាហាមិ កុសលំ ពហុំ>
    text <ទានេន សមចរិយាយ សំយមេន ទមេន ច>
    text <យំ កត្វា សុខិតោ ហោតិ ន ច បច្ឆានុតប្បតិ។>
  text <២១៥>
    text <ឥមានិ តានិ ខេត្តានិ ឥមំ និក្ខំ សុកុណ្ឌលំ>
    text <ឥមា តា ហរិតានូបា ឥមា នជ្ជោ សវន្តិយោ។>
  text <២១៦>
    text <ឥមា តា បោក្ខរណី រម្មា ចក្កវាកបកូជិតា>
    text <មន្ទាលកេហិ សញ្ឆន្នា បទុមុប្បលកេហិ ច>
    text <យស្សិមានិ មមាយិំសុ កិំ នុ តេ ទិសតំ គតា។>
  text <២១៧>
    text <តានីធ ខេត្តានិ សោ ភូមិភាគោ តេយេវ អារាមវនុបចារា>
    text <តមេវ មយ្ហំ ជនតំ អបស្សតោ សុញ្ញំវ មេ នារទ ខាយតេ ទិសា។>
  text <២១៨>
    text <ទិដ្ឋា មយា វិមានានិ ឱភាសេន្តា ចតុទ្ទិសា>
    text <សម្មុខា ទេវរាជស្ស តិទសានញ្ច សម្មុខា។>
  text <២១៩>
    text <វុត្ថំ មេ ភវនំ ទិព្យំ ភុត្តា កាមា អមានុសា>
    text <តាវតិំសេសុ ទេវេសុ សព្ពកាមសមិទ្ធិសុ។>
  text <២២០>
    text <សោហំ ឯតាទិសំ ហិត្វា បុញ្ញាយម្ហិ ឥធាគតោ>
    text <ធម្មមេវ ចរិស្សាមិ នាហំ រជ្ជេន អត្ថិកោ។>
  text <២២១>
    text <អទណ្ឌាវចរំ មគ្គំ សម្មាសម្ពុទ្ធទេសិតំ>
    text <តំ មគ្គំ បដិបជ្ជិស្សំ យេន គច្ឆន្តិ សុព្ពតាតិ។>
  stand <សាធិនជាតកំ ឯកាទសមំ។>
  text <  <
  text <៤៩៥។ ទសព្រាហ្មណជាតកំ ១២>
  text <២២២>
    text <រាជា អវោច វិធុរំ ធម្មកាមោ យុធិដ្ឋិលោ>
    text <ព្រាហ្មណេ វិធុរ បរិយេស សីលវន្តេ ពហុស្សុតេ។>
  text <២២៣>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២២៤>
    text <ទុល្លភា ព្រាហ្មណា ទេវ សីលវន្តោ ពហុស្សុតា>
    text <វិរតា មេថុនា ធម្មា យេ តេ ភុញ្ជេយ្យុ ភោជនំ។>
  text <២២៥>
    text <ទស ខលុ មហារាជ យា តា ព្រាហ្មណជាតិយោ>
    text <តេសំ វិភង្គំ វិចយំ វិត្ថារេន សុណោហិ មេ។>
  text <២២៦>
    text <បសិព្ពកេ គហេត្វាន បុណ្ណេ មូលស្ស សំវុតេ>
    text <ឱសធិកាយោ គន្ថេន្តិ ន្ហាបយន្តិ ជបន្តិ ច។>
  text <២២៧>
    text <តិកិច្ឆកសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២២៨>
    text <អបេតា តេ ច ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២២៩>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៣០>
    text <កិង្កិណិកាយោ គហេត្វា ឃោសេន្តិ បុរតោបិ តេ>
    text <បេសនានិបិ គច្ឆន្តិ រថចរិយាសុ សិក្ខរេ។>
  text <២៣១>
    text <បរិចារកសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៣២>
    text <អបេតា តេ ច ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៣៣>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៣៤>
    text <កមណ្ឌលុំ គហេត្វាន វង្កទណ្ឌញ្ច ព្រាហ្មណា>
    text <បច្ចុបេស្សន្តិ រាជានោ គាមេសុ និគមេសុ ច>
    text <នាទិន្នេ វុដ្ឋហិស្សាម គាមម្ហិ វា វនម្ហិ វា។>
  text <២៣៥>
    text <និគ្គាហកសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៣៦>
    text <អបេតា តេ ច ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៣៧>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៣៨>
    text <បរូឡ្ហកច្ឆនខលោមា បង្កទន្តា រជស្សិរា>
    text <ឱកិណ្ណា រជរេណូហិ យាចកា វិចរន្តិ តេ។>
  text <២៣៩>
    text <ខាណុឃាតសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៤០>
    text <អបេតា តេ ច ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៤១>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៤២>
    text <ហរីតកំ អាមលកំ អម្ពំ ជម្ពុំ វិភីតកំ>
    text <លពុជំ ទន្តបោណានិ ពេលុវា ពទរានិ ច។>
  text <២៤៣>
    text <រាជាយតនំ ឧច្ឆុ-បុដំ ធូមនេត្តំ មធុ-អញ្ជនំ>
    text <ឧច្ចាវចានិ បណិយានិ វិបណេន្តិ ជនាធិប។>
  text <២៤៤>
    text <វាណិជកសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៤៥>
    text <អបេតា តេ ច ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៤៦>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៤៧>
    text <កសិ-វាណិជ្ជំ ការេន្តិ បោសយន្តិ អជេឡកេ>
    text <កុមារិយោ បវេច្ឆន្តិ វិវាហន្តាវហន្តិ ច។>
  text <២៤៨>
    text <សមា អម្ពដ្ឋវេស្សេហិ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៤៩>
    text <អបេតា តេ ច ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៥០>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៥១>
    text <និក្ខិត្តភិក្ខំ ភុញ្ជន្តិ គាមេស្វេកេ បុរោហិតា>
    text <ពហូ តេ បរិបុច្ឆន្តិ អណ្ឌច្ឆេទា និលញ្ឆកា។>
  text <២៥២>
    text <បសូបិ តត្ថ ហញ្ញន្តិ មហិំសា សូករា អជា>
    text <គោឃាតកសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៥៣>
    text <អបេតា តេ ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៥៤>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៥៥>
    text <អសិចម្មំ គហេត្វាន ខគ្គំ បគ្គយ្ហ ព្រាហ្មណា>
    text <វេស្សបថេសុ តិដ្ឋន្តិ សត្ថំ អព្ពាហយន្តិបិ។>
  text <២៥៦>
    text <សមា គោបនិសាទេហិ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៥៧>
    text <អបេតា តេ ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៥៨>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៥៩>
    text <អរញ្ញេ កុដិកំ កត្វា កូដានិ ការយន្តិ តេ>
    text <សសពិឡារេ ពាធេន្តិ អាគោធា មច្ឆកច្ឆបំ។>
  text <២៦០>
    text <តេ លុទ្ទកសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៦១>
    text <អបេតា តេ ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៦២>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៦៣>
    text <អញ្ញេ ធនស្ស កាមា ហិ ហេដ្ឋាមញ្ចេ បសក្កិតា>
    text <រាជានោ ឧបរិ ន្ហាយន្តិ សោមយាគេ ឧបដ្ឋិតេ។>
  text <២៦៤>
    text <មលមជ្ជកសមា រាជ តេបិ វុច្ចន្តិ ព្រាហ្មណា>
    text <អក្ខាតា តេ មហារាជ តាទិសេ និបតាមសេ។>
  text <២៦៥>
    text <អបេតា តេ ព្រហ្មញ្ញា>
    text <ឥតិ រាជា កោរព្យោ>
    text <ន តេ វុច្ចន្តិ ព្រាហ្មណា>
    text <អញ្ញេ វិធុរ បរិយេស សីលវន្តេ ពហុស្សុតេ។>
  text <២៦៦>
    text <វិរតេ មេថុនា ធម្មា យេ មេ ភុញ្ជេយ្យុ ភោជនំ>
    text <ទក្ខិណំ សម្ម ទស្សាម យត្ថ ទិន្នំ មហប្ផលំ។>
  text <២៦៧>
    text <អត្ថិ ខោ ព្រាហ្មណា ទេវ សីលវន្តោ ពហុស្សុតា>
    text <វិរតា មេថុនា ធម្មា យេ តេ ភុញ្ជេយ្យុ ភោជនំ។>
  text <២៦៨>
    text <ឯកញ្ច ភត្តំ ភុញ្ជន្តិ ន ច មជ្ជំ បិវន្តិ តេ>
    text <អក្ខាតា តេ មហារាជ តាទិសេ និបតាមសេ។>
  text <២៦៩>
    text <ឯតេ ខោ ព្រាហ្មណា វិធុរ សីលវន្តោ ពហុស្សុតា>
    text <ឯតេ វិធុរ បរិយេស ខិប្បញ្ច នេ និមន្តយាតិ។>
  stand <ទសព្រាហ្មណជាតកំ ទ្វាទសមំ។>
  text <  <
  text <៤៩៦។ ភិក្ខាបរម្បរជាតកំ ១៣>
  text <២៧០>
    text <សុខុមាលរូបំ ទិស្វា រដ្ឋា វិវនមាគតំ>
    text <កូដាគារវរូបេតំ មហាសយនមុបាសិតំ។>
  text <២៧១>
    text <តស្ស តេ បេមកេនាហំ អទាសិំ វឌ្ឍមោទនំ>
    text <សាលីនំ វិចិតំ ភត្តំ សុចិំ មំសូបសេចនំ។>
  text <២៧២>
    text <តំ ត្វំ ភត្តំ បដិគ្គយ្ហ ព្រាហ្មណស្ស អទាសយិ>
    text <អត្តានំ អនសិត្វាន កោយំ ធម្មោ នមត្ថុ តេ។>
  text <២៧៣>
    text <អាចរិយោ ព្រាហ្មណោ មយ្ហំ កិច្ចាកិច្ចេសុ ព្យាវដោ>
    text <គរុ ច អាមន្តនីយោ ច ទាតុមរហាមិ ភោជនំ។>
  text <២៧៤>
    text <ព្រាហ្មណំ ទានិ បុច្ឆាមិ គោតមំ រាជបូជិតំ>
    text <រាជា តេ ភត្តំ បាទាសិ សុចិំ មំសូបសេចនំ។>
  text <២៧៥>
    text <តំ ត្វំ ភត្តំ បដិគ្គយ្ហ ឥសិស្ស ភោជនំ អទា>
    text <អខេត្តញ្ញូសិ ទានស្ស កោយំ ធម្មោ នមត្ថុ តេ។>
  text <២៧៦>
    text <ភរាមិ បុត្ត ទារេ ច ឃរេសុ គធិតោ អហំ>
    text <ភុញ្ជេ មានុសកេ កាមេ អនុសាសាមិ រាជិនោ។>
  text <២៧៧>
    text <អារញ្ញិកស្ស ឥសិនោ ចិររត្តំ តបស្សិនោ>
    text <វុឌ្ឍស្ស ភាវិតត្តស្ស ទាតុមរហាមិ ភោជនំ។>
  text <២៧៨>
    text <ឥសិញ្ច ទានិ បុច្ឆាមិ កិសំ ធមនិសន្ថតំ>
    text <បរូឡ្ហកច្ឆនខលោមំ បង្កទន្តំ រជស្សិរំ។>
  text <២៧៩>
    text <ឯកោ អរញ្ញេ វិហរសិ នាវកង្ខសិ ជីវិតំ>
    text <ភិក្ខុ កេន តយា សេយ្យោ យស្ស ត្វំ ភោជនំ អទា។>
  text <២៨០>
    text <ខណន្តាលុកលម្ពានិ ពិលាលិតក្កលានិ ច>
    text <ធុនំ សាមាកនីវារំ សង្ឃារិយំ បសារិយំ។>
  text <២៨១>
    text <សាកំ ភិសំ មធុំ មំសំ ពទរាមលកានិ ច>
    text <តានិ អាហរិត្វា ភុញ្ជាមិ អត្ថិ មេ សោ បរិគ្គហោ។>
  text <២៨២>
    text <បចន្តោ អបចន្តស្ស អមមស្ស សកិញ្ចនោ>
    text <អនាទានស្ស សាទានោ ទាតុមរហាមិ ភោជនំ។>
  text <២៨៣>
    text <ភិក្ខុញ្ច ទានិ បុច្ឆាមិ តុណ្ហីមាសីន សុព្ពតំ>
    text <ឥសិ តេ ភត្តំ បាទាសិ សុចិំ មំសូបសេចនំ។>
  text <២៨៤>
    text <តំ ត្វំ ភត្តំ បដិគ្គយ្ហ តុណ្ហី ភុញ្ជសិ ឯកកោ>
    text <នាញ្ញំ កញ្ចិ និមន្តេសិ កោយំ ធម្មោ នមត្ថុ តេ។>
  text <២៨៥>
    text <ន បចាមិ ន បាចេមិ ន ឆិន្ទាមិ ន ឆេទយេ>
    text <តំ មំ អកិញ្ចនំ ញត្វា សព្ពបាបេហិ អារតំ។>
  text <២៨៦>
    text <វាមេន ភិក្ខមាទាយ ទក្ខិណេន កមណ្ឌលុំ>
    text <ឥសិ មេ ភត្តំ បាទាសិ សុចិំ មំសូបសេចនំ។>
  text <២៨៧>
    text <ឯតេ ហិ ទាតុមរហន្តិ សមមា សបរិគ្គហា>
    text <បច្ចនីកមហំ មញ្ញេ យោ ទាតារំ និមន្តយេ។>
  text <២៨៨>
    text <អត្ថាយ វត មេ អជ្ជ ឥធាគច្ឆិ រថេសភោ>
    text <សោហំ អជ្ជ បជានាមិ យត្ថ ទិន្នំ មហប្ផលំ។>
  text <២៨៩>
    text <រដ្ឋេសុ គិទ្ធា រាជានោ កិច្ចាកិច្ចេសុ ព្រាហ្មណា>
    text <ឥសី មូលផលេ គិទ្ធា វិប្បមុត្តា ច ភិក្ខវោតិ។>
    text <សុវ កិន្នរ មុក្ក ខរាជិនសោ ភិសជាត មហេសិ កបោតវរោ>
    text <អថ មោរ សតច្ឆក វាណិជកោ អថ រាជ សព្រាហ្មណ ភិក្ខបរន្តិ។>
  stand <ភិក្ខាបរម្បរជាតកំ តេរសមំ។>
  text <តស្សុទ្ទានំ>
  stand <បកិណ្ណកនិបាតំ និដ្ឋិតំ។>
