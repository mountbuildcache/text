text <៦។ ឆក្កនិបាតោ>
  text <១។ អវារិយវគ្គោ>
    text <  <
    text <៣៧៦។ អវារិយជាតកំ ៦-១-១>
    text <១>
      text <មាសុ កុជ្ឈ ភូមិបតិ មាសុ កុជ្ឈ រថេសភ>
      text <កុទ្ធំ អប្បដិកុជ្ឈន្តោ រាជា រដ្ឋស្ស បូជិតោ។>
    text <២>
      text <គាមេ វា យទិ វារញ្ញេ និន្នេ វា យទិ វា ថលេ>
      text <សព្ពត្ថ អនុសាសាមិ មាសុ កុជ្ឈ រថេសភ។>
    text <៣>
      text <អវារិយបិតា នាម អហុ គង្គាយ នាវិកោ>
      text <បុព្ពេ ជនំ តារេត្វាន បច្ឆា យាចតិ វេតនំ>
      text <តេនស្ស ភណ្ឌនំ ហោតិ ន ច ភោគេហិ វឌ្ឍតិ។>
    text <៤>
      text <អតិណ្ណំយេវ យាចស្សុ អបារំ តាត នាវិក>
      text <អញ្ញោ ហិ តិណ្ណស្ស មនោ អញ្ញោ ហោតិ បារេសិនោ។>
    text <៥>
      text <គាមេ វា យទិ វារញ្ញេ និន្នេ វា យទិ វា ថលេ>
      text <សព្ពត្ថ អនុសាសាមិ មាសុ កុជ្ឈិត្ថ នាវិក។>
    text <៦>
      text <យាយេវានុសាសនិយា រាជា គាមវរំ អទា>
      text <តាយេវានុសាសនិយា នាវិកោ បហរី មុខំ។>
    text <៧>
      text <ភត្តំ ភិន្នំ ហតា ភរិយា គព្ភោ ច បតិតោ ឆមា>
      text <មិគោវ ជាតរូបេន ន តេនត្ថំ អពន្ធិ សូតិ។>
    stand <អវារិយជាតកំ បឋមំ។>
    text <  <
    text <៣៧៧។ សេតកេតុជាតកំ ៦-១-២>
    text <៨>
      text <មា តាត កុជ្ឈិ ន ហិ សាធុ កោធោ ពហុម្បិ តេ អទិដ្ឋមស្សុតញ្ច>
      text <មាតា បិតា ទិសតា សេតកេតុ អាចរិយមាហុ ទិសតំ បសត្ថា។>
    text <៩>
      text <អគារិនោ អន្នទបានវត្ថទា អវ្ហាយិកា តម្បិ ទិសំ វទន្តិ>
      text <ឯសា ទិសា បរមា សេតកេតុ យំ បត្វា ទុក្ខី សុខិនោ ភវន្តិ។>
    text <១០>
      text <ខរាជិនា ជដិលា បង្កទន្តា ទុម្មក្ខរូបា យេមេ ជប្បន្តិ មន្តេ>
      text <កច្ចិ នុ តេ មានុសកេ បយោគេ ឥទំ វិទូ បរិមុត្តា អបាយា។>
    text <១១>
      text <បាបានិ កម្មានិ កត្វាន រាជ ពហុស្សុតោ ចេ ន ចរេយ្យ ធម្មំ>
      text <សហស្សវេទោបិ ន តំ បដិច្ច ទុក្ខា បមុញ្ចេ ចរណំ អបត្វា។>
    text <១២>
      text <សហស្សវេទោបិ ន តំ បដិច្ច ទុក្ខា បមុញ្ចេ ចរណំ អបត្វា>
      text <មញ្ញាមិ វេទា អផលា ភវន្តិ សសំយមំ ចរណមេវ សច្ចំ។>
    text <១៣>
      text <ន ហេវ វេទា អផលា ភវន្តិ សសំយមំ ចរណមេវ សច្ចំ>
      text <កិត្តិញ្ហិ បប្បោតិ អធិច្ច វេទេ សន្តិំ បុណេតិ ចរណេន ទន្តោតិ។>
    stand <សេតកេតុជាតកំ ទុតិយំ។>
    text <  <
    text <៣៧៨។ ទរីមុខជាតកំ ៦-១-៣>
    text <១៤>
      text <បង្កោ ច កាមា បលិបោ ច កាមា ភយញ្ច មេតំ តិមូលំ បវុត្តំ>
      text <រជោ ច ធូមោ ច មយា បកាសិតា ហិត្វា តុវំ បព្ពជ ព្រហ្មទត្ត។>
    text <១៥>
      text <គធិតោ ច រត្តោ ច អធិមុច្ឆិតោ ច កាមេស្វហំ ព្រាហ្មណ ភិំសរូបំ>
      text <តំ នុស្សហេ ជីវិកត្ថោ បហាតុំ កាហាមិ បុញ្ញានិ អនប្បកានិ។>
    text <១៦>
      text <យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ>
      text <ឥទមេវ សេយ្យោ ឥតិ មញ្ញមានោ បុនប្បុនំ គព្ភមុបេតិ មន្ទោ។>
    text <១៧>
      text <សោ ឃោររូបំ និរយំ ឧបេតិ សុភាសុភំ មុត្តករីសបូរំ>
      text <សត្តា សកាយេ ន ជហន្តិ គិទ្ធា យេ ហោន្តិ កាមេសុ អវីតរាគា។>
    text <១៨>
      text <មីឡ្ហេន លិត្តា រុហិរេន មក្ខិតា សេម្ហេន លិត្តា ឧបនិក្ខមន្តិ>
      text <យំ យញ្ហិ កាយេន ផុសន្តិ តាវទេ សព្ពំ អសាតំ ទុខមេវ កេវលំ។>
    text <១៩>
      text <ទិស្វា វទាមិ ន ហិ អញ្ញតោ សវំ បុព្ពេនិវាសំ ពហុកំ សរាមិ>
      text <ចិត្រាហិ គាថាហិ សុភាសិតាហិ ទរីមុខោ និជ្ឈាបយិ សុមេធន្តិ។>
    stand <ទរីមុខជាតកំ តតិយំ។>
    text <  <
    text <៣៧៩។ នេរុជាតកំ ៦-១-៤>
    text <២០>
      text <កាកោលា កាកសង្ឃា ច មយញ្ច បតតំ វរា>
      text <សព្ពេវ សទិសា ហោម ឥមំ អាគម្ម បព្ពតំ។>
    text <២១>
      text <ឥធ សីហា ច ព្យគ្ឃា ច សិង្គាលា ច មិគាធមា>
      text <សព្ពេវ សទិសា ហោន្តិ អយំ កោ នាម បព្ពតោ។>
    text <២២>
      text <ឥមំ នេរូតិ ជានន្តិ មនុស្សា បព្ពតុត្តមំ>
      text <ឥធ វណ្ណេន សម្បន្នា វសន្តិ សព្ពបាណិនោ។>
    text <២៣>
      text <អមាននា យត្ថ សិយា សន្តានំ វា វិមាននា>
      text <ហីនសម្មាននា វាបិ ន តត្ថ វសតិំ វសេ។>
    text <២៤>
      text <យត្ថាលសោ ច ទក្ខោ ច សូរោ ភីរុ ច បូជិយា>
      text <ន តត្ថ សន្តោ វសន្តិ អវិសេសករេ នរេ។>
    text <២៥>
      text <នាយំ នេរុ វិភជតិ ហីនឧក្កដ្ឋមជ្ឈិមេ>
      text <អវិសេសករោ នេរុ ហន្ទ នេរុំ ជហាមសេតិ។>
    stand <នេរុជាតកំ ចតុត្ថំ។>
    text <  <
    text <៣៨០។ អាសង្កជាតកំ ៦-១-៥>
    text <២៦>
      text <អាសាវតី នាម លតា ជាតា ចិត្តលតាវនេ>
      text <តស្សា វស្សសហស្សេន ឯកំ និព្ពត្តតេ ផលំ។>
    text <២៧>
      text <តំ ទេវា បយិរុបាសន្តិ តាវ ទូរផលំ សតិំ>
      text <អាសីសេវ តុវំ រាជ អាសា ផលវតី សុខា។>
    text <២៨>
      text <អាសីសតេវ សោ បក្ខី អាសីសតេវ សោ ទិជោ>
      text <តស្ស ចាសា សមិជ្ឈតិ តាវ ទូរគតា សតី>
      text <អាសីសេវ តុវំ រាជ អាសា ផលវតី សុខា។>
    text <២៩>
      text <សម្បេសិ ខោ មំ វាចាយ ន ច សម្បេសិ កម្មុនា>
      text <មាលា សេរេយ្យកស្សេវ វណ្ណវន្តា អគន្ធិកា។>
    text <៣០>
      text <អផលំ មធុរំ វាចំ យោ មិត្តេសុ បកុព្ពតិ>
      text <អទទំ អវិស្សជំ ភោគំ សន្ធិ តេនស្ស ជីរតិ។>
    text <៣១>
      text <យញ្ហិ កយិរា តញ្ហិ វទេ យំ ន កយិរា ន តំ វទេ>
      text <អករោន្តំ ភាសមានំ បរិជានន្តិ បណ្ឌិតា។>
    text <៣២>
      text <ពលញ្ច វត មេ ខីណំ បាថេយ្យញ្ច ន វិជ្ជតិ>
      text <សង្កេ បាណូបរោធាយ ហន្ទ ទានិ វជាមហំ។>
    text <៣៣>
      text <ឯតទេវ ហិ មេ នាមំ យំ នាមស្មិ រថេសភ>
      text <អាគមេហិ មហារាជ បិតរំ អាមន្តយាមហន្តិ។>
    stand <អាសង្កជាតកំ បញ្ចមំ។>
    text <  <
    text <៣៨១។ មិគាលោបជាតកំ ៦-១-៦>
    text <៣៤>
      text <ន មេ រុច្ចិ មិគាលោប យស្ស តេ តាទិសី គតី>
      text <អតុច្ចំ តាត បតសិ អភូមិំ តាត សេវសិ។>
    text <៣៥>
      text <ចតុក្កណ្ណំវ កេទារំ យទា តេ បថវី សិយា>
      text <តតោ តាត និវត្តស្សុ មាស្សុ ឯត្តោ បរំ គមិ។>
    text <៣៦>
      text <សន្តិ អញ្ញេបិ សកុណា បត្តយានា វិហង្គមា>
      text <អក្ខិត្តា វាតវេគេន នដ្ឋា តេ សស្សតីសមា។>
    text <៣៧>
      text <អកត្វា អបនន្ទស្ស បិតុ វុទ្ធស្ស សាសនំ>
      text <កាលវាតេ អតិក្កម្ម វេរម្ភានំ វសំ អគា។>
    text <៣៨>
      text <តស្ស បុត្តា ច ទារា ច យេ ចញ្ញេ អនុជីវិនោ>
      text <សព្ពេ ព្យសនមាបាទុំ អនោវាទករេ ទិជេ។>
    text <៣៩>
      text <ឯវម្បិ ឥធ វុទ្ធានំ យោ វាក្យំ នាវពុជ្ឈតិ>
      text <អតិសីមចរោ ទិត្តោ គិជ្ឈោវាតីតសាសនោ>
      text <សព្ពេ ព្យសនំ បប្បោន្តិ អកត្វា ពុទ្ធសាសនន្តិ។>
    stand <មិគាលោបជាតកំ ឆដ្ឋំ។>
    text <  <
    text <៣៨២។ សិរិកាឡកណ្ណិជាតកំ ៦-១-៧>
    text <៤០>
      text <កា នុ កាឡេន វណ្ណេន ន ចាបិ បិយទស្សនា>
      text <កា វា ត្វំ កស្ស វា ធីតា កថំ ជានេមុ តំ មយំ។>
    text <៤១>
      text <មហារាជស្សហំ ធីតា វិរូបក្ខស្ស ចណ្ឌិយា>
      text <អហំ កាឡី អលក្ខិកា កាឡកណ្ណីតិ មំ វិទូ>
      text <ឱកាសំ យាចិតោ ទេហិ វសេមុ តវ សន្តិកេ។>
    text <៤២>
      text <កិំសីលេ កិំសមាចារេ បុរិសេ និវិសសេ តុវំ>
      text <បុដ្ឋា មេ កាឡិ អក្ខាហិ កថំ ជានេមុ តំ មយំ។>
    text <៤៣>
      text <មក្ខី បឡាសី សារម្ភី ឥស្សុកី មច្ឆរី សឋោ>
      text <សោ មយ្ហំ បុរិសោ កន្តោ លទ្ធំ យស្ស វិនស្សតិ។>
    text <៤៤>
      text <កោធនោ ឧបនាហី ច បិសុណោ ច វិភេទកោ>
      text <កណ្ឌកវាចោ ផរុសោ សោ មេ កន្តតរោ តតោ។>
    text <៤៥>
      text <អជ្ជ សុវេតិ បុរិសោ សទត្ថំ នាវពុជ្ឈតិ>
      text <ឱវជ្ជមានោ កុប្បតិ សេយ្យំ សោ អតិមញ្ញតិ។>
    text <៤៦>
      text <ទវប្បលុទ្ធោ បុរិសោ សព្ពមិត្តេហិ ធំសតិ>
      text <សោ មយ្ហំ បុរិសោ កន្តោ តស្មិំ ហោមិ អនាមយា។>
    text <៤៧>
      text <អបេហិ ឯត្តោ ត្វំ កាឡិ នេតំ អម្ហេសុ វិជ្ជតិ>
      text <អញ្ញំ ជនបទំ គច្ឆ និគមេ រាជធានិយោ។>
    text <៤៨>
      text <អហម្បិ ខោ តំ ជានាមិ នេតំ តុម្ហេសុ វិជ្ជតិ>
      text <សន្តិ លោកេ អលក្ខិកា សង្ឃរន្តិ ពហុំ ធនំ>
      text <អហំ ទេវោ ច មេ ភាតា ឧភោ នំ វិធមាមសេ។>
    text <៤៩>
      text <កា នុ ទិព្ពេន វណ្ណេន បថព្យា សុបតិដ្ឋិតា>
      text <កា វា ត្វំ កស្ស វា ធីតា កថំ ជានេមុ តំ មយំ។>
    text <៥០>
      text <មហារាជស្សហំ ធីតា ធតរដ្ឋស្ស សិរីមតោ>
      text <អហំ សិរី ច លក្ខី ច ភូរិបញ្ញាតិ មំ វិទូ>
      text <ឱកាសំ យាចិតោ ទេហិ វសេមុ តវ សន្តិកេ។>
    text <៥១>
      text <កិំសីលេ កិំសមាចារេ បុរិសេ និវិសសេ តុវំ>
      text <បុដ្ឋា មេ លក្ខិ អក្ខាហិ កថំ ជានេមុ តំ មយំ។>
    text <៥២>
      text <យោ ចាបិ សីតេ អថវាបិ ឧណ្ហេ វាតាតបេ ឌំសសរីសបេ ច>
      text <ខុធំ បិបាសំ អភិភុយ្យ សព្ពំ រត្តិន្តិវំ យោ សតតំ និយុត្តោ>
      text <កាលាគតញ្ច ន ហាបេតិ អត្ថំ សោ មេ មនាបោ និវិសេ ច តម្ហិ។>
    text <៥៣>
      text <អក្កោធនោ មិត្តវា ចាគវា ច សីលូបបន្នោ អសឋោជុភូតោ>
      text <សង្គាហកោ សខិលោ សណ្ហវាចោ មហត្តបត្តោបិ និវាតវុត្តិ>
      text <តស្មិំហំ បោសេ វិបុលា ភវាមិ ឩមិ សមុទ្ទស្ស យថាបិ វណ្ណំ។>
    text <៥៤>
      text <យោ ចាបិ មិត្តេ អថវា អមិត្តេ សេដ្ឋេ សរិក្ខេ អថ វាបិ ហីនេ>
      text <អត្ថំ ចរន្តំ អថវា អនត្ថំ អាវី រហោ សង្គហមេវ វត្តេ។>
      text <វាចំ ន វជ្ជា ផរុសំ កទាចិ មតស្ស ជីវស្ស ច តស្ស ហោមិ។>
    text <៥៥>
      text <ឯតេសំ យោ អញ្ញតរំ លភិត្វា កន្តា សិរី មជ្ជតិ អប្បបញ្ញោ>
      text <តំ ទិត្តរូបំ វិសមំ ចរន្តំ ករីសឋានំវ វិវជ្ជយាមិ។>
    text <៥៦>
      text <អត្តនា កុរុតេ លក្ខិំ អលក្ខិំ កុរុតត្តនា>
      text <ន ហិ លក្ខិំ អលក្ខិំ វា អញ្ញោ អញ្ញស្ស ការកោតិ។>
    stand <សិរិកាឡកណ្ណិជាតកំ សត្តមំ។>
    text <  <
    text <៣៨៣។ កុក្កុដជាតកំ ៦-១-៨>
    text <៥៧>
      text <សុចិត្តបត្តឆទន តម្ពចូឡ វិហង្គម>
      text <ឱរោហ ទុមសាខាយ មុធា ភរិយា ភវាមិ តេ។>
    text <៥៨>
      text <ចតុប្បទី ត្វំ កល្យាណិ ទ្វិបទាហំ មនោរមេ>
      text <មិគី បក្ខី អសញ្ញុត្តា អញ្ញំ បរិយេស សាមិកំ។>
    text <៥៩>
      text <កោមារិកា តេ ហេស្សាមិ មញ្ជុកា បិយភាណិនី>
      text <វិន្ទ មំ អរិយេន វេទេន សាវយ មំ យទិច្ឆសិ។>
    text <៦០>
      text <កុណបាទិនិ លោហិតបេ ចោរិ កុក្កុដបោថិនិ>
      text <ន ត្វំ អរិយេន វេទេន មមំ ភត្តារមិច្ឆសិ។>
    text <៦១>
      text <ឯវម្បិ ចតុរា នារី ទិស្វាន សធនំ នរំ>
      text <នេន្តិ សណ្ហាហិ វាចាហិ ពិឡារី វិយ កុក្កុដំ។>
    text <៦២>
      text <យោ ច ឧប្បតិតំ អត្ថំ ន ខិប្បមនុពុជ្ឈតិ>
      text <អមិត្តវសមន្វេតិ បច្ឆា ច អនុតប្បតិ។>
    text <៦៣>
      text <យោ ច ឧប្បតិតំ អត្ថំ ខិប្បមេវ និពោធតិ>
      text <មុច្ចតេ សត្តុសម្ពាធា កុក្កុដោវ ពិឡារិយាតិ។>
    stand <កុក្កុដជាតកំ អដ្ឋមំ។>
    text <  <
    text <៣៨៤។ ធម្មធជជាតកំ ៦-១-៩>
    text <៦៤>
      text <ធម្មំ ចរថ ញាតយោ ធម្មំ ចរថ ភទ្ទំ វោ>
      text <ធម្មចារី សុខំ សេតិ អស្មិំ លោកេ បរម្ហិ ច។>
    text <៦៥>
      text <ភទ្ទកោ វតយំ បក្ខី ទិជោ បរមធម្មិកោ>
      text <ឯកបាទេន តិដ្ឋន្តោ ធម្មមេវានុសាសតិ។>
    text <៦៦>
      text <នាស្ស សីលំ វិជានាថ អនញ្ញាយ បសំសថ>
      text <ភុត្វា អណ្ឌញ្ច បោតញ្ច ធម្មោ ធម្មោតិ ភាសតិ។>
    text <៦៧>
      text <អញ្ញំ ភណតិ វាចាយ អញ្ញំ កាយេន កុព្ពតិ>
      text <វាចាយ នោ ច កាយេន ន តំ ធម្មំ អធិដ្ឋិតោ។>
    text <៦៨>
      text <វាចាយ សខិលោ មនោវិទុគ្គោ ឆន្នោ កូបសយោវ កណ្ហសប្បោ>
      text <ធម្មធជោ គាមនិគមាសុសាធុ ទុជ្ជានោ បុរិសេន ពាលិសេន។>
    text <៦៩>
      text <ឥមំ តុណ្ឌេហិ បក្ខេហិ បាទា ចិមំ វិហេឋថ>
      text <ឆវញ្ហិមំ វិនាសេថ នាយំ សំវាសនារហោតិ។>
    stand <ធម្មធជជាតកំ នវមំ។>
    text <  <
    text <៣៨៥។ នន្ទិយមិគរាជជាតកំ ៦-១-១០>
    text <៧០>
      text <សចេ ព្រាហ្មណ គច្ឆេសិ សាកេតេ អជ្ជុនំ វនំ>
      text <វជ្ជាសិ នន្ទិយំ នាម បុត្តំ អស្មាកមោរសំ>
      text <មាតា បិតា ច តេ វុទ្ធា តេ តំ ឥច្ឆន្តិ បស្សិតុំ។>
    text <៧១>
      text <ភុត្តា មយា និវាបានិ រាជិនោ បានភោជនំ>
      text <តំ រាជបិណ្ឌំ អវភោត្តុំ នាហំ ព្រាហ្មណ មុស្សហេ។>
    text <៧២>
      text <ឱទហិស្សាមហំ បស្សំ ខុរប្បានិស្ស រាជិនោ>
      text <តទាហំ សុខិតោ មុត្តោ អបិ បស្សេយ្យ មាតរំ។>
    text <៧៣>
      text <មិគរាជា បុរេ អាសិំ កោសលស្ស និកេតនេ>
      text <នន្ទិយោ នាម នាមេន អភិរូបោ ចតុប្បទោ។>
    text <៧៤>
      text <តំ មំ វធិតុមាគច្ឆិ ទាយស្មិំ អជ្ជុនេ វនេ>
      text <ធនុំ អារជ្ជំ កត្វាន ឧសុំ សន្នយ្ហ កោសលោ។>
    text <៧៥>
      text <តស្សាហំ ឱទហិំ បស្សំ ខុរប្បានិស្ស រាជិនោ>
      text <តទាហំ សុខិតោ មុត្តោ មាតរំ ទដ្ឋុមាគតោតិ។>
      text <អថ កុជ្ឈរថេសភ កេតុវរោ សទរីមុខ នេរុ លតា ច បុន>
      text <អបនន្ទ សិរី ច សុចិត្តវរោ អថ ធម្មិក នន្ទិមិគេន ទសាតិ។>
    stand <នន្ទិយមិគរាជជាតកំ ទសមំ។>
    stand <អវារិយវគ្គោ បឋមោ។>
    text <តស្សុទ្ទានំ>
  text <២។ ខរបុត្តវគ្គោ>
    text <  <
    text <៣៨៦។ ខរបុត្តជាតកំ ៦-២-១>
    text <៧៦>
      text <សច្ចំ កិរេវមាហំសុ វស្តំ ពាលោតិ បណ្ឌិតា>
      text <បស្ស ពាលោ រហោកម្មំ អាវិកុព្ពំ ន ពុជ្ឈតិ។>
    text <៧៧>
      text <ត្វំ ខោបិ សម្ម ពាលោសិ ខរបុត្ត វិជានហិ>
      text <រជ្ជុយា ហិ បរិក្ខិត្តោ វង្កោដ្ឋោ ឱហិតោមុខោ។>
    text <៧៨>
      text <អបរម្បិ សម្ម តេ ពាល្យំ យោ មុត្តោ ន បលាយសិ>
      text <សោ ច ពាលតរោ សម្ម យំ ត្វំ វហសិ សេនកំ។>
    text <៧៩>
      text <យំ នុ សម្ម អហំ ពាលោ អជរាជ វិជានហិ>
      text <អថ កេន សេនកោ ពាលោ តំ មេ អក្ខាហិ បុច្ឆិតោ។>
    text <៨០>
      text <ឧត្តមត្ថំ លភិត្វាន ភរិយាយ យោ បទស្សតិ>
      text <តេន ជហិស្សតត្តានំ សា ចេវស្ស ន ហេស្សតិ។>
    text <៨១>
      text <ន វេ បិយម្មេតិ ជនិន្ទ តាទិសោ អត្តំ និរំកត្វា បិយានិ សេវតិ>
      text <អត្តាវ សេយ្យោ បរមា ច សេយ្យោ លព្ភា បិយា ឱចិតត្ថេន បច្ឆាតិ។>
    stand <ខរបុត្តជាតកំ បឋមំ។>
    text <  <
    text <៣៨៧។ សូចិជាតកំ ៦-២-២>
    text <៨២>
      text <អកក្កសំ អផរុសំ ខរធោតំ សុបាសិយំ>
      text <សុខុមំ តិខិណគ្គញ្ច កោ សូចិំ កេតុមិច្ឆតិ។>
    text <៨៣>
      text <សុមជ្ជញ្ច សុបាសញ្ច អនុបុព្ពំ សុវដ្ដិតំ>
      text <ឃនឃាតិមំ បដិថទ្ធំ កោ សូចិំ កេតុមិច្ឆតិ។>
    text <៨៤>
      text <ឥតោ ទានិ បតាយន្តិ សូចិយោ ពឡិសានិ ច>
      text <កោយំ កម្មារគាមស្មិំ សូចិំ វិក្កេតុមិច្ឆតិ។>
    text <៨៥>
      text <ឥតោ សត្ថានិ គច្ឆន្តិ កម្មន្តា វិវិធា បុថូ>
      text <កោយំ កម្មារគាមស្មិំ សូចិំ វិក្កេតុមិច្ឆតិ។>
    text <៨៦>
      text <សូចិំ កម្មារគាមស្មិំ វិក្កេតព្ពា បជានតា>
      text <អាចរិយាវ ជានន្តិ កម្មំ សុកតទុក្កដំ។>
    text <៨៧>
      text <ឥមំ ចេ តេ បិតា ភទ្ទេ សូចិំ ជញ្ញា មយា កតំ>
      text <តយា ច មំ និមន្តេយ្យ យញ្ចត្ថញ្ញំ ឃរេ ធនន្តិ។>
    stand <សូចិជាតកំ ទុតិយំ។>
    text <  <
    text <៣៨៨។ តុណ្ឌិលជាតកំ ៦-២-៣>
    text <៨៨>
      text <នវឆន្នកេ ទានិ ទិយ្យតិ បុណ្ណាយំ ទោណិ សុវាមិនី ឋិតា>
      text <ពហុកេ ជនេ បាសបាណិកេ នោ ច ខោ មេ បដិភាតិ ភុញ្ជិតុំ។>
    text <៨៩>
      text <តសសិ ភមសិ លេណមិច្ឆសិ អត្តាណោសិ កុហិំ គមិស្សសិ>
      text <អប្បោស្សុក្កោ ភុញ្ជ តុណ្ឌិល មំសត្ថាយ ហិ បោសិតាម្ហសេ។>
    text <៩០>
      text <ឱគហ រហទំ អកទ្ទមំ សព្ពំ សេទមលំ បវាហយ>
      text <គណ្ហាហិ នវំ វិលេបនំ យស្ស គន្ធោ ន កទាចិ ឆិជ្ជតិ។>
    text <៩១>
      text <កតមោ រហទោ អកទ្ទមោ កិំសុ សេទមលន្តិ វុច្ចតិ>
      text <កតមញ្ច នវំ វិលេបនំ យស្ស គន្ធោ ន កទាចិ ឆិជ្ជតិ។>
    text <៩២>
      text <ធម្មោ រហទោ អកទ្ទមោ បាបំ សេទមលន្តិ វុច្ចតិ>
      text <សីលញ្ច នវំ វិលេបនំ តស្ស គន្ធោ ន កទាចិ ឆិជ្ជតិ។>
    text <៩៣>
      text <នន្ទន្តិ សរីរឃាតិនោ ន ច នន្ទន្តិ សរីរធារិនោ>
      text <បុណ្ណាយ ច បុណ្ណមាសិយា រមមានាវ ជហន្តិ ជីវិតន្តិ។>
    stand <តុណ្ឌិលជាតកំ តតិយំ។>
    text <  <
    text <៣៨៩។ សុវណ្ណកក្កដជាតកំ ៦-២-៤>
    text <៩៤>
      text <សិង្គីមិគោ អាយតចក្ខុនេត្តោ អដ្ឋិត្តចោ វារិសយោ អលោមោ>
      text <តេនាភិភូតោ កបណំ រុទាមិ ហរេ សខា កិស្ស នុ មំ ជហាសិ។>
    text <៩៥>
      text <សោ បស្សសន្តោ មហតា ផណេន ភុជង្គមោ កក្កដមជ្ឈបត្តោ>
      text <សខា សខារំ បរិតាយមានោ ភុជង្គមំ កក្កដកោ គហេសិ។>
    text <៩៦>
      text <ន វាយសំ នោ បន កណ្ហសប្បំ ឃាសត្ថិកោ កក្កដកោ អទេយ្យ>
      text <បុច្ឆាមិ តំ អាយតចក្ខុនេត្ត អថ កិស្ស ហេតុម្ហ ឧភោ គហីតា។>
    text <៩៧>
      text <អយំ បុរិសោ មម អត្ថកាមោ យោ មំ គហេត្វាន ទកាយ នេតិ>
      text <តស្មិំ មតេ ទុក្ខមនប្បកំ មេ អហញ្ច ឯសោ ច ឧភោ ន ហោម។>
    text <៩៨>
      text <មមញ្ច ទិស្វាន បវទ្ធកាយំ សព្ពោ ជនោ ហិំសិតុមេវ មិច្ឆេ>
      text <សាទុញ្ច ថូលញ្ច មុទុញ្ច មំសំ កាកាបិ មំ ទិស្វាន វិហេឋយេយ្យុំ។>
    text <៩៩>
      text <សចេតស្ស ហេតុម្ហ ឧភោ គហីតា ឧដ្ឋាតុ បោសោ វិសមាវមាមិ>
      text <មមញ្ច កាកញ្ច បមុញ្ច ខិប្បំ បុរេ វិសំ គាឡ្ហមុបេតិ មច្ចំ។>
    text <១០០>
      text <សប្បំ បមោក្ខាមិ ន តាវ កាកំ បដិពន្ធកោ ហោហិតិ តាវ កាកោ>
      text <បុរិសញ្ច ទិស្វាន សុខិំ អរោគំ កាកំ បមោក្ខាមិ យថេវ សប្បំ។>
    text <១០១>
      text <កាកោ តទា ទេវទត្តោ អហោសិ មារោ បន កណ្ហសប្បោ អហោសិ>
      text <អានន្ទភទ្ទោ កក្កដកោ អហោសិ អហំ តទា ព្រាហ្មណោ ហោមិ សត្ថាតិ។>
    stand <សុវណ្ណកក្កដជាតកំ ចតុត្ថំ។>
    text <  <
    text <៣៩០។ មយ្ហកជាតកំ ៦-២-៥>
    text <១០២>
      text <សកុណោ មយ្ហកោ នាម គិរិសានុទរីចរោ>
      text <បក្កំ បិប្ផលិមារុយ្ហ មយ្ហំ មយ្ហន្តិ កន្ទតិ។>
    text <១០៣>
      text <តស្សេវំ វិលបន្តស្ស ទិជសង្ឃា សមាគតា>
      text <ភុត្វាន បិប្ផលិំ យន្តិ វិលបត្វេវ សោ ទិជោ។>
    text <១០៤>
      text <ឯវមេវ ឥធេកច្ចោ សង្ឃរិត្វា ពហុំ ធនំ>
      text <នេវត្តនោ ន ញាតីនំ យថោធិំ បដិបជ្ជតិ។>
    text <១០៥>
      text <ន សោ អច្ឆាទនំ ភត្តំ ន មាលំ ន វិលេបនំ>
      text <អនុភោតិ សកិំ កិញ្ចិ ន សង្គណ្ហាតិ ញាតកេ។>
    text <១០៦>
      text <តស្សេវំ វិលបន្តស្ស មយ្ហំ មយ្ហន្តិ រក្ខតោ>
      text <រាជានោ អថ វា ចោរា ទាយទា យេ វ អប្បិយា>
      text <ធនមាទាយ គច្ឆន្តិ វិលបត្វេវ សោ នរោ។>
    text <១០៧>
      text <ធីរោ ភោគេ អធិគម្ម សង្គណ្ហាតិ ច ញាតកេ>
      text <តេន សោ កិត្តិំ បប្បោតិ បេច្ច សគ្គេ បមោទតីតិ។>
    stand <មយ្ហកជាតកំ បញ្ចមំ។>
    text <  <
    text <៣៩១។ វិជ្ជាធរជាតកំ ៦-២-៦>
    text <១០៨>
      text <ទុព្ពណ្ណរូបំ តុវមរិយវណ្ណី បុរក្ខត្វា បញ្ជលិកោ នមស្សសិ>
      text <សេយ្យោ នុ តេ សោ ឧទវា សរិក្ខោ នាមំ បរស្សត្តនោ ចាបិ ព្រូហិ។>
    text <១០៩>
      text <ន នាមគោត្តំ គណ្ហន្តិ រាជ សម្មគ្គតានុជ្ជុគតាន ទេវា>
      text <អហញ្ច តេ នាមធេយ្យំ វទាមិ សក្កោហមស្មី តិទសានមិន្ទោ។>
    text <១១០>
      text <យោ ទិស្វា ភិក្ខុំ ចរណូបបន្នំ បុរក្ខត្វា បញ្ជលិកោ នមស្សតិ>
      text <បុច្ឆាមិ តំ ទេវរាជេតមត្ថំ ឥតោ ចុតោ កិំ លភតេ សុខំ សោ។>
    text <១១១>
      text <យោ ទិស្វា ភិក្ខុំ ចរណូបបន្នំ បុរក្ខត្វា បញ្ជលិកោ នមស្សតិ>
      text <ទិដ្ឋេវ ធម្មេ លភតេ បសំសំ សគ្គញ្ច សោ យាតិ សរីរភេទា។>
    text <១១២>
      text <លក្ខី វត មេ ឧទបាទិ អជ្ជ យំ វាសវំ ភូតបតិទ្ទសាម>
      text <ភិក្ខុញ្ច ទិស្វាន តុវញ្ច សក្ក កាហាមិ បុញ្ញានិ អនប្បកានិ។>
    text <១១៣>
      text <អទ្ធា ហវេ សេវិតព្ពា សបញ្ញា ពហុស្សុតា យេ ពហុឋានចិន្តិនោ>
      text <ភិក្ខុញ្ច ទិស្វាន មមញ្ច រាជ ករោហិ បុញ្ញានិ អនប្បកានិ។>
    text <១១៤>
      text <អក្កោធនោ និច្ចបសន្នចិត្តោ សព្ពាតិថីយាចយោគោ ភវិត្វា>
      text <និហច្ច មានំ អភិវាទយិស្សំ សុត្វាន ទេវិន្ទ សុភាសិតានីតិ។>
    stand <វិជ្ជាធរ ជាតកំ ឆដ្ឋំ។>
    text <  <
    text <៣៩២។ សិង្ឃបុប្ផជាតកំ ៦-២-៧>
    text <១១៥>
      text <យមេតំ វារិជំ បុប្ផំ អទិន្នំ ឧបសិង្ឃសិ>
      text <ឯកង្គមេតំ ថេយ្យានំ គន្ធថេនោសិ មារិស។>
    text <១១៦>
      text <ន ហរាមិ ន ភញ្ជាមិ អារា សិង្ឃាមិ វារិជំ>
      text <អថ កេន នុ វណ្ណេន គន្ធថេនោតិ វុច្ចតិ។>
    text <១១៧>
      text <យោយំ ភិសានិ ខណតិ បុណ្ឌរីកានិ ភញ្ជតិ>
      text <ឯវំ អាកិណ្ណកម្មន្តោ កស្មា ឯសោ ន វុច្ចតិ។>
    text <១១៨>
      text <អាកិណ្ណលុទ្ទោ បុរិសោ ធាតិចេលំវ មក្ខិតោ>
      text <តស្មិំ មេ វចនំ នត្ថិ តញ្ចារហាមិ វត្តវេ។>
    text <១១៩>
      text <អនង្គណស្ស បោសស្ស និច្ចំ សុចិគវេសិនោ>
      text <វាលគ្គមត្តំ បាបស្ស អព្ភាមត្តំវ ខាយតិ។>
    text <១២០>
      text <អទ្ធា មំ យក្ខ ជានាសិ អថោ មំ អនុកម្បសិ>
      text <បុនបិ យក្ខ វជ្ជាសិ យទា បស្សសិ ឯទិសំ។>
    text <១២១>
      text <នេវ តំ ឧបជីវាមិ នបិ តេ ភតកាម្ហសេ>
      text <ត្វមេវ ភិក្ខុ ជានេយ្យ យេន គច្ឆេយ្យ សុគ្គតិន្តិ។>
    stand <សិង្ឃបុប្ផ ជាតកំ សត្តមំ។>
    text <  <
    text <៣៩៣។ វិឃាសាទជាតកំ ៦-២-៨>
    text <១២២>
      text <សុសុខំ វត ជីវន្តិ យេ ជនា វិឃាសាទិនោ>
      text <ទិដ្ឋេវ ធម្មេ បាសំសា សម្បរាយេ ច សុគ្គតី។>
    text <១២៣>
      text <សុកស្ស ភាសមានស្ស ន និសាមេថ បណ្ឌិតា>
      text <ឥទំ សុណាថ សោទរិយា អម្ហេវាយំ បសំសតិ។>
    text <១២៤>
      text <នាហំ តុម្ហេ បសំសាមិ កុណបាទា សុណាថ មេ>
      text <ឧច្ឆិដ្ឋភោជិនោ តុម្ហេ ន តុម្ហេ វិឃាសាទិនោ។>
    text <១២៥>
      text <សត្តវស្សា បព្ពជិតា មេជ្ឈារញ្ញេ សិខណ្ឌិនោ>
      text <វិឃាសេនេវ យាបេន្តា មយំ ចេ ភោតោ គារយ្ហា>
      text <កេ នុ ភោតោ បសំសិយា។>
    text <១២៦>
      text <តុម្ហេ សីហានំ ព្យគ្ឃានំ វាឡានញ្ចាវសិដ្ឋកំ>
      text <ឧច្ឆិដ្ឋេនេវ យាបេន្តា មញ្ញិវ្ហោ វិឃាសាទិនោ។>
    text <១២៧>
      text <យេ ព្រាហ្មណស្ស សមណស្ស អញ្ញស្ស វា វនិព្ពិនោ>
      text <ទត្វាវ សេសំ ភុញ្ជន្តិ តេ ជនា វិឃាសាទិនោតិ។>
    stand <វិឃាសាទជាតកំ អដ្ឋមំ។>
    text <  <
    text <៣៩៤។ វដ្ដកជាតកំ ៦-២-៩>
    text <១២៨>
      text <បណីតំ ភុញ្ជសេ ភត្តំ សប្បិតេលញ្ច មាតុល>
      text <អថ កេន នុ វណ្ណេន កិសោ ត្វមសិ វាយស។>
    text <១២៩>
      text <អមិត្តមជ្ឈេ វសតោ តេសុ អាមិសមេសតោ>
      text <និច្ចំ ឧព្ពិគ្គហទយស្ស កុតោ កាកស្ស ទឡ្ហិយំ។>
    text <១៣០>
      text <និច្ចំ ឧព្ពេគិនោ កាកា ធង្កា បាបេន កម្មុនា>
      text <លទ្ធោ បិណ្ឌោ ន បីណេតិ កិសោ តេនស្មិ វដ្ដក។>
    text <១៣១>
      text <លូខានិ តិណពីជានិ អប្បស្នេហានិ ភុញ្ជសិ>
      text <អថ កេន នុ វណ្ណេន ថូលោ ត្វមសិ វដ្ដក។>
    text <១៣២>
      text <អប្បិច្ឆា អប្បចិន្តាយ អទូរគមនេន ច>
      text <លទ្ធាលទ្ធេន យាបេន្តោ ថូលោ តេនស្មិ វាយស។>
    text <១៣៣>
      text <អប្បិច្ឆស្ស ហិ បោសស្ស អប្បចិន្តសុខស្ស ច>
      text <សុសង្គហិតមានស្ស វុត្តី សុសមុទានយាតិ។>
    stand <វដ្ដកជាតកំ នវមំ។>
    text <  <
    text <៣៩៥។ បារាវតជាតកំ ៦-២-១០>
    text <១៣៤>
      text <ចិរស្សំ វត បស្សាមិ សហាយំ មណិធារិនំ>
      text <សុកតា មស្សុកុត្តិយា សោភតេ វត មេ សខា។>
    text <១៣៥>
      text <បរូឡ្ហកច្ឆនខលោមោ អហំ កម្មេសុ ព្យាវដោ>
      text <ចិរស្សំ ន្ហាបិតំ លទ្ធា លោមំ តំ អជ្ជំ ហារយិំ។>
    text <១៣៦>
      text <យំ នុ លោមំ អហារេសិ ទុល្លភំ លទ្ធ កប្បកំ>
      text <អថ កិញ្ចរហិ តេ សម្ម កណ្ឋេ កិណិកិណាយតិ។>
    text <១៣៧>
      text <មនុស្សសុខុមាលានំ មណិ កណ្ឋេសុ លម្ពតិ>
      text <តេសាហំ អនុសិក្ខាមិ មា ត្វំ មញ្ញិ ទវា កតំ។>
    text <១៣៨>
      text <សចេបិមំ បិហយសិ មស្សុកុត្តិំ សុការិតំ>
      text <ការយិស្សាមិ តេ សម្ម មណិញ្ចាបិ ទទាមិ តេ។>
    text <១៣៩>
      text <ត្វញ្ញេវ មណិនា ឆន្នោ សុកតាយ ច មស្សុយា>
      text <អាមន្ត ខោ តំ គច្ឆាមិ បិយំ មេ តវ ទស្សនន្តិ។>
      text <អថ បស្ស សសូចិ ច តុណ្ឌិលកោ មិគ មយ្ហកបញ្ចមបក្ខិវរោ>
      text <អថ បញ្ជលិ វារិជ មេជ្ឈ បុន អថ វដ្ដ កបោតវរេន ទសាតិ។>
      text <អថ វគ្គំ បកិត្តិស្សំ ឆនិបាតំ វរុត្តមេ>
      text <អវារិយា ច ខរោ ច ទ្វេ ច វុត្តា សុព្យញ្ជនាតិ។>
    stand <បារាវតជាតកំ ទសមំ។>
    stand <ខរបុត្តវគ្គោ ទុតិយោ។>
    text <តស្សុទ្ទានំ>
    text <អថ វគ្គុទ្ទានំ>
    stand <ឆក្កនិបាតំ និដ្ឋិតំ។>
