text <២។ ទុកនិបាតោ>
  text <១។ ទឡ្ហវគ្គោ>
    text <  <
    text <១៥១។ រាជោវាទជាតកំ ២-១-១>
    text <១>
      text <ទឡ្ហំ ទឡ្ហស្ស ខិបតិ ពល្លិកោ មុទុនា មុទុំ>
      text <សាធុម្បិ សាធុនា ជេតិ អសាធុម្បិ អសាធុនា>
      text <ឯតាទិសោ អយំ រាជា មគ្គា ឧយ្យាហិ សារថិ។>
    text <២>
      text <អក្កោធេន ជិនេ កោធំ អសាធុំ សាធុនា ជិនេ>
      text <ជិនេ កទរិយំ ទានេន សច្ចេនាលិកវាទិនំ>
      text <ឯតាទិសោ អយំ រាជា មគ្គា ឧយ្យាហិ សារថីតិ។>
    stand <រាជោវាទជាតកំ បឋមំ។>
    text <  <
      text <សានិ កម្មានិ តប្បេន្តិ ឧណ្ហំវជ្ឈោហិតំ មុខេ។>
    text <១៥២ អសមេក្ខិតកម្មន្តំ តុរិតាភិនិបាតិនំ។>
    text <៤>
      text <សីហោ ច សីហនាទេន ទទ្ទរំ អភិនាទយិ>
      text <សុត្វា សីហស្ស និគ្ឃោសំ សិង្គាលោ ទទ្ទរេ វសំ>
      text <ភីតោ សន្តាសមាបាទិ ហទយញ្ចស្ស អប្ផលីតិ។>
    stand <សិង្គាលជាតកំ ទុតិយំ។>
    text <  <
    text <១៥៣។ សូករជាតកំ ២-១-៣>
    text <៥>
      text <ចតុប្បទោ អហំ សម្ម ត្វម្បិ សម្ម ចតុប្បទោ>
      text <ឯហិ សម្ម និវត្តស្សុ កិំ នុ ភីតោ បលាយសិ។>
    text <៦>
      text <អសុចិ បូតិលោមោសិ ទុគ្គន្ធោ វាសិ សូករ>
      text <សចេ យុជ្ឈិតុកាមោសិ ជយំ សម្ម ទទាមិ តេតិ។>
    stand <សូករជាតកំ តតិយំ។>
    text <  <
    text <១៥៤។ ឧរគជាតក ២-១-៤>
    text <៧>
      text <ឥធូរគានំ បវរោ បវិដ្ឋោ សេលស្ស វណ្ណេន បមោក្ខមិច្ឆំ>
      text <ព្រហ្មញ្ច វណ្ណំ អបចាយមានោ ពុភុក្ខិតោ នោ វិតរាមិ ភោត្តុំ។>
    text <៨>
      text <សោ ព្រហ្មគុត្តោ ចិរមេវ ជីវ ទិព្យា ច តេ បាតុភវន្តុ ភក្ខា>
      text <យោ ព្រហ្មវណ្ណំ អបចាយមានោ ពុភុក្ខិតោ នោ វិតរាសិ ភោត្តុន្តិ។>
    stand <ឧរគជាតកំ ចតុត្ថំ។>
    text <  <
    text <១៥៥។ ភគ្គជាតកំ ២-១-៥>
    text <៩>
      text <ជីវ វស្សសតំ ភគ្គ អបរានិ ច វីសតិំ>
      text <មា មំ បិសាចា ខាទន្តុ ជីវ ត្វំ សរទោ សតំ។>
    text <១០>
      text <ត្វម្បិ វស្សសតំ ជីវ អបរានិ ច វីសតិំ>
      text <វិសំ បិសាចា ខាទន្តុ ជីវ ត្វំ សរទោ សតន្តិ។>
    stand <ភគ្គជាតកំ បញ្ចមំ។>
    text <  <
    text <១៥៦។ អលីនចិត្តជាតកំ ២-១-៦>
    text <១១>
      text <អលីនចិត្តំ និស្សាយ បហដ្ឋា មហតី ចមូ>
      text <កោសលំ សេនាសន្តុដ្ឋំ ជីវគ្គាហំ អគាហយិ។>
    text <១២>
      text <ឯវំ និស្សយសម្បន្នោ ភិក្ខុ អារទ្ធវីរិយោ>
      text <ភាវយំ កុសលំ ធម្មំ យោគក្ខេមស្ស បត្តិយា>
      text <បាបុណេ អនុបុព្ពេន សព្ពសំយោជនក្ខយន្តិ។>
    stand <អលីនចិត្តជាតកំ ឆដ្ឋំ។>
    text <  <
    text <១៥៧។ គុណជាតកំ ២-១-៧>
    text <១៣>
      text <យេន កាមំ បណាមេតិ ធម្មោ ពលវតំ មិគី>
      text <ឧន្នទន្តី វិជានាហិ ជាតំ សរណតោ ភយំ។>
    text <១៤>
      text <អបិ ចេបិ ទុព្ពលោ មិត្តោ មិត្តធម្មេសុ តិដ្ឋតិ>
      text <សោ ញាតកោ ច ពន្ធុ ច សោ មិត្តោ សោ ច មេ សខា>
      text <ទាឋិនិ មាតិមញ្ញិត្ថោ សិង្គាលោ មម បាណទោតិ។>
    stand <គុណជាតកំ សត្តមំ។>
    text <  <
    text <១៥៨។ សុហនុជាតកំ ២-១-៨>
    text <១៥>
      text <នយិទំ វិសមសីលេន សោណេន សុហនូ សហ>
      text <សុហនូបិ តាទិសោយេវ យោ សោណស្ស សគោចរោ។>
    text <១៦>
      text <បក្ខន្ទិនា បគព្ភេន និច្ចំ សន្ទានខាទិនា>
      text <សមេតិ បាបំ បាបេន សមេតិ អសតា អសន្តិ។>
    stand <សុហនុជាតកំ អដ្ឋមំ។>
    text <  <
    text <១៥៩។ មោរជាតកំ ២-១-៩>
    text <១៧>
      text <ឧទេតយំ ចក្ខុមា ឯករាជា ហរិស្សវណ្ណោ បថវិប្បភាសោ>
      text <តំ តំ នមស្សាមិ ហរិស្សវណ្ណំ បថវិប្បភាសំ តយាជ្ជ គុត្តា វិហរេមុ ទិវសំ។>
      text <យេ ព្រាហ្មណា វេទគូ សព្ពធម្មេ តេ មេ នមោ តេ ច មំ បាលយន្តុ>
      text <នមត្ថុ ពុទ្ធានំ នមត្ថុ ពោធិយា នមោ វិមុត្តានំ នមោ វិមុត្តិយា>
      text <ឥមំ សោ បរិត្តំ កត្វា មោរោ ចរតិ ឯសនា។>
    text <១៨>
      text <អបេតយំ ចក្ខុមា ឯករាជា ហរិស្សវណ្ណោ បថវិប្បភាសោ>
      text <តំ តំ នម្មស្សាមិ ហរិស្សវណ្ណំ បថវិប្បភាសំ តយាជ្ជ គុត្តា វិហរេមុ រត្តិំ។>
      text <យេ ព្រាហ្មណា វេទគូ សព្ពធម្មេ តេ មេ នមោ តេ ច មំ បាលយន្តុ>
      text <នមត្ថុ ពុទ្ធានំ នមត្ថុ ពោធិយា នមោ វិមុត្តានំ នមោ វិមុត្តិយា>
      text <ឥមំ សោ បរិត្តំ កត្វា មោរោ វាសមកប្បយីតិ។>
    stand <មោរជាតកំ នវមំ។>
    text <  <
    text <១៦០។ វិនីលជាតកំ ២-១-១០>
    text <១៩>
      text <ឯវមេវ នូន រាជានំ វេទេហំ មិថិលគ្គហំ>
      text <អស្សា វហន្តិ អាជញ្ញា យថា ហំសា វិនីលកំ។>
    text <២០>
      text <វិនីល ទុគ្គំ ភជសិ អភូមិំ តាត សេវសិ>
      text <គាមន្តកានិ សេវស្សុ ឯតំ មាតាលយំ តវាតិ។>
      text <វរពល្លិក ទទ្ទរ សូករកោ ឧរគូត្តម បញ្ចមភគ្គវរោ>
      text <មហតីចមុ យាវ សិង្គាលវរោ សុហនុត្តម មោរ វិនីលំ ទសាតិ។>
    stand <វិនីលជាតកំ ទសមំ។>
    stand <ទឡ្ហវគ្គោ បឋមោ។>
    text <តស្សុទ្ទានំ>
  text <២។ សន្ថវវគ្គោ>
    text <  <
    text <១៦១។ ឥន្ទសមានគោត្តជាតកំ ២-២-១>
    text <២១>
      text <ន សន្ថវំ កាបុរិសេន កយិរា អរិយោ អនរិយេន បជានមត្ថំ>
      text <ចិរានុវុត្ថោបិ ករោតិ បាបំ គជោ យថា ឥន្ទសមានគោត្តំ។>
    text <២២>
      text <យំ ត្វេវ ជញ្ញា សទិសោ មមន្តិ សីលេន បញ្ញាយ សុតេន ចាបិ>
      text <តេនេវ មេត្តិំ កយិរាថ សទ្ធិំ សុខោ ហវេ សប្បុរិសេន សង្គមោតិ។>
    stand <ឥន្ទសមានគោត្តជាតកំ បឋមំ។>
    text <  <
    text <១៦២។ សន្ថវជាតកំ ២-២-២>
    text <២៣>
      text <ន សន្ថវស្មា បរមត្ថិ បាបិយោ យោ សន្ថវោ កាបុរិសេន ហោតិ>
      text <សន្តប្បិតោ សប្បិនា បាយសេន កិច្ឆាកតំ បណ្ណកុដិំ អទយ្ហិ។>
    text <២៤>
      text <ន សន្ថវស្មា បរមត្ថិ សេយ្យោ យោ សន្ថវោ សប្បុរិសេន ហោតិ>
      text <សីហស្ស ព្យគ្ឃស្ស ច ទីបិនោ ច សាមា មុខំ លេហតិ សន្ថវេនាតិ។>
    stand <សន្ថវជាតកំ ទុតិយំ។>
    text <  <
    text <១៦៣។ សុសីមជាតកំ ២-២-៣>
    text <២៥>
      text <កាឡា មិគា សេតទន្តា តវីមេ បរោសតំ ហេមជាលាភិឆន្នា>
      text <តេ តេ ទទាមីតិ សុសីម ព្រូសិ អនុស្សរំ បេត្តិបិតាមហានំ។>
    text <២៦>
      text <កាឡា មិគា សេតទន្តា មមីមេ បរោសតំ ហេមជាលាភិច្ឆន្នា>
      text <តេ តេ ទទាមីតិ វទាមិ មាណវ អនុស្សរំ បេត្តិបិតាមហានន្តិ។>
    stand <សុសីមជាតកំ តតិយំ។>
    text <  <
    text <១៦៤។ គិជ្ឈជាតកំ ២-២-៤>
    text <២៧>
      text <យំ នុ គិជ្ឈោ យោជនសតំ កុណបានិ អវេក្ខតិ>
      text <កស្មា ជាលញ្ច បាសញ្ច អាសជ្ជាបិ ន ពុជ្ឈសិ។>
    text <២៨>
      text <យទា បរាភវោ ហោតិ បោសោ ជីវិតសង្ខយេ>
      text <អថ ជាលញ្ច បាសញ្ច អាសជ្ជាបិ ន ពុជ្ឈតីតិ។>
    stand <គិជ្ឈជាតកំ ចតុត្ថំ។>
    text <  <
    text <១៦៥។ នកុលជាតកំ ២-២-៥>
    text <២៩>
      text <សន្ធិំ កត្វា អមិត្តេន អណ្ឌជេន ជលាពុជ>
      text <វិវរិយ ទាឋំ សេសិ កុតោ តេ ភយមាគតំ។>
    text <៣០>
      text <សង្កេថេវ អមិត្តស្មិំ មិត្តស្មិម្បិ ន វិស្សសេ>
      text <អភយា ភយមុប្បន្នំ អបិ មូលានិ កន្តតីតិ។>
    stand <នកុលជាតកំ បញ្ចមំ។>
    text <  <
    text <១៦៦។ ឧបសាឡកជាតកំ ២-២-៦>
    text <៣១>
      text <ឧបសាឡកនាមានិ សហស្សានិ ចតុទ្ទស>
      text <អស្មិំ បទេសេ ទឌ្ឍានិ នត្ថិ លោកេ អនាមតំ។>
    text <៣២>
      text <យម្ហិ សច្ចញ្ច ធម្មោ ច អហិំសា សំយមោ ទមោ>
      text <ឯតំ អរិយា សេវន្តិ ឯតំ លោកេ អនាមតន្តិ។>
    stand <ឧបសាឡកជាតកំ ឆដ្ឋំ។>
    text <  <
    text <១៦៧។ សមិទ្ធិជាតកំ ២-២-៧>
    text <៣៣>
      text <អភុត្វា ភិក្ខសិ ភិក្ខុ ន ហិ ភុត្វាន ភិក្ខសិ>
      text <ភុត្វាន ភិក្ខុ ភិក្ខស្សុ មា តំ កាលោ ឧបច្ចគា។>
    text <៣៤>
      text <កាលំ វោហំ ន ជានាមិ ឆន្នោ កាលោ ន ទិស្សតិ>
      text <តស្មា អភុត្វា ភិក្ខាមិ មា មំ កាលោ ឧបច្ចគាតិ។>
    stand <សមិទ្ធិជាតកំ សត្តមំ។>
    text <  <
    text <១៦៨។ សកុណគ្ឃិជាតកំ ២-២-៨>
    text <៣៥>
      text <សេនោ ពលសា បតមានោ លាបំ គោចរឋាយិនំ>
      text <សហសា អជ្ឈប្បត្តោវ មរណំ តេនុបាគមិ។>
    text <៣៦>
      text <សោហំ នយេន សម្បន្នោ បេត្តិកេ គោចរេ រតោ>
      text <អបេតសត្តុ មោទាមិ សម្បស្សំ អត្ថមត្តនោតិ។>
    stand <សកុណគ្ឃិជាតកំ អដ្ឋមំ។>
    text <  <
    text <១៦៩។ អរកជាតកំ ២-២-៩>
    text <៣៧>
      text <យោ វេ មេត្តេន ចិត្តេន សព្ពលោកានុកម្បតិ>
      text <ឧទ្ធំ អធោ ច តិរិយំ អប្បមាណេន សព្ពសោ។>
    text <៣៨>
      text <អប្បមាណំ ហិតំ ចិត្តំ បរិបុណ្ណំ សុភាវិតំ>
      text <យំ បមាណកតំ កម្មំ ន តំ តត្រាវសិស្សតីតិ។>
    stand <អរកជាតកំ នវមំ។>
    text <  <
    text <១៧០។ កកណ្ដកជាតកំ ២-២-១០>
    text <៣៩>
      text <នាយំ បុរេ ឧណ្ណមតិ តោរណគ្គេ កកណ្ដកោ>
      text <មហោសធ វិជានាហិ កេន ថទ្ធោ កកណ្ដកោ។>
    text <៤០>
      text <អលទ្ធបុព្ពំ លទ្ធាន អឌ្ឍមាសំ កកណ្ដកោ>
      text <អតិមញ្ញតិ រាជានំ វេទេហំ មិថិលគ្គហន្តិ។>
      text <អថ ឥន្ទសមាន សបណ្ណកុដិ សុសិមុត្តម គិជ្ឈ ជលាពុជកោ>
      text <ឧបសាឡក ភិក្ខុ សលាបវរោ អថ មេត្តវរោ ទសបុណ្ណមតីតិ។>
    stand <កកណ្ដកជាតកំ ទសមំ។>
    stand <សន្ថវវគ្គោ ទុតិយោ។>
    text <តស្សុទ្ទានំ>
  text <៣។ កល្យាណវគ្គោ>
    text <  <
    text <១៧១។ កល្យាណធម្មជាតកំ ២-៣-១>
    text <៤១>
      text <កល្យាណធម្មោតិ យទា ជនិន្ទ លោកេ សមញ្ញំ អនុបាបុណាតិ>
      text <តស្មា ន ហិយ្យេថ នរោ សបញ្ញោ ហិរិយាបិ សន្តោ ធុរមាទិយន្តិ។>
    text <៤២>
      text <សាយំ សមញ្ញា ឥធ មជ្ជ បត្តា កល្យាណធម្មោតិ ជនិន្ទ លោកេ>
      text <តាហំ សមេក្ខំ ឥធ បព្ពជិស្សំ ន ហិ មត្ថិ ឆន្ទោ ឥធ កាមភោគេតិ។>
    stand <កល្យាណធម្មជាតកំ បឋមំ។>
    text <  <
    text <១៧២។ ទទ្ទរជាតកំ ២-៣-២>
    text <៤៣>
      text <កោ នុ សទ្ទេន មហតា អភិនាទេតិ ទទ្ទរំ>
      text <តំ សីហា នប្បដិនទន្តិ កោ នាមេសោ មិគាធិភូ។>
    text <៤៤>
      text <អធមោ មិគជាតានំ សិង្គាលោ តាត វស្សតិ>
      text <ជាតិមស្ស ជិគុច្ឆន្តា តុណ្ហី សីហា សមច្ឆរេតិ។>
    stand <ទទ្ទរជាតកំ ទុតិយំ។>
    text <  <
    text <១៧៣។ មក្កដជាតកំ ២-៣-៣>
    text <៤៥>
      text <តាត មាណវកោ ឯសោ តាលមូលំ អបស្សិតោ>
      text <អគារកញ្ចិទំ អត្ថិ ហន្ទ ទេមស្សគារកំ។>
    text <៤៦>
      text <មា ខោ ត្វំ តាត បក្កោសិ ទូសេយ្យ នោ អគារកំ>
      text <នេតាទិសំ មុខំ ហោតិ ព្រាហ្មណស្ស សុសីលិនោតិ។>
    stand <មក្កដជាតកំ តតិយំ។>
    text <  <
    text <១៧៤។ ទុព្ភិយមក្កដជាតកំ ២-៣-៤>
    text <៤៧>
      text <អទម្ហ តេ វារិ បហូតរូបំ ឃម្មាភិតត្តស្ស បិបាសិតស្ស>
      text <សោ ទានិ បិត្វាន កិរិង្ករោសិ អសង្គមោ បាបជនេន សេយ្យោ។>
    text <៤៨>
      text <កោ តេ សុតោ វា ទិដ្ឋោ វា សីលវា នាម មក្កដោ>
      text <ឥទានិ ខោ តំ ឱហច្ឆំ ឯសា អស្មាក ធម្មតាតិ។>
    stand <ទុព្ភិយមក្កដជាតកំ ចតុត្ថំ។>
    text <  <
    text <១៧៥។ អាទិច្ចុបដ្ឋានជាតកំ ២-៣-៥>
    text <៤៩>
      text <សព្ពេសុ កិរ ភូតេសុ សន្តិ សីលសមាហិតា>
      text <បស្ស សាខាមិគំ ជម្មំ អាទិច្ចមុបតិដ្ឋតិ។>
    text <៥០>
      text <នាស្ស សីលំ វិជានាថ អនញ្ញាយ បសំសថ>
      text <អគ្គិហុត្តញ្ច ឧហន្នំ ទ្វេ ច ភិន្នា កមណ្ឌលូតិ។>
    stand <អាទិច្ចុបដ្ឋានជាតកំ បញ្ចមំ។>
    text <  <
    text <១៧៦។ កឡាយមុដ្ឋិជាតកំ ២-៣-៦>
    text <៥១>
      text <ពាលោ វតាយំ ទុមសាខគោចរោ បញ្ញា ជនិន្ទ នយិមស្ស វិជ្ជតិ>
      text <កឡាយមុដ្ឋិំ អវកិរិយ កេវលំ ឯកំ កឡាយំ បតិតំ គវេសតិ។>
    text <៥២>
      text <ឯវមេវ មយំ រាជ យេ ចញ្ញេ អតិលោភិនោ>
      text <អប្បេន ពហុំ ជិយ្យាម កឡាយេនេវ វានរោតិ។>
    stand <កឡាយមុដ្ឋិជាតកំ ឆដ្ឋំ។>
    text <  <
    text <១៧៧។ តិន្ទុកជាតកំ ២-៣-៧>
    text <៥៣>
      text <ធនុហត្ថកលាបេហិ នេត្តិំ សវរធារិភិ>
      text <សមន្តា បរិកិណ្ណម្ហ កថំ មោក្ខោ ភវិស្សតិ។>
    text <៥៤>
      text <អប្បេវ ពហុកិច្ចានំ អត្ថោ ជាយេថ កោចិ នំ>
      text <អត្ថិ រុក្ខស្ស អច្ឆិន្នំ ខជ្ជថញ្ញេវ តិន្ទុកន្តិ។>
    stand <តិន្ទុកជាតកំ សត្តមំ។>
    text <  <
    text <១៧៨។ កច្ឆបជាតកំ ២-៣-៨>
    text <៥៥>
      text <ជនិត្តំ មេ ភវិត្តំ មេ ឥតិ បង្កេ អវស្សយិំ>
      text <តំ មំ បង្កោ អជ្ឈភវិ យថា ទុព្ពលកំ តថា>
      text <តំ តំ វទាមិ ភគ្គវ សុណោហិ វចនំ មម។>
    text <៥៦>
      text <គាមេ វា យទិ វា រញ្ញេ សុខំ យត្រាធិគច្ឆតិ>
      text <តំ ជនិត្តំ ភវិត្តញ្ច បុរិសស្ស បជានតោ>
      text <យម្ហិ ជីវេ តម្ហិ គច្ឆេ ន និកេតហតោ សិយាតិ។>
    text <កច្ឆបជាតកំ អដ្ឋមំ។>
    text <  <
    text <១៧៩។ សតធម្មជាតកំ ២-៣-៩>
    text <៥៧>
      text <តញ្ច អប្បញ្ច ឧច្ឆិដ្ឋំ តញ្ច កិច្ឆេន នោ អទា>
      text <សោហំ ព្រាហ្មណជាតិកោ យំ ភុត្តំ តម្បិ ឧគ្គតំ។>
    text <៥៨>
      text <ឯវំ ធម្មំ និរំកត្វា យោ អធម្មេន ជីវតិ>
      text <សតធម្មោវ លាភេន លទ្ធេនបិ ន នន្ទតីតិ។>
    stand <សតធម្មជាតកំ នវមំ។>
    text <  <
    text <១៨០។ ទុទ្ទទជាតកំ ២-៣-១០>
    text <៥៩>
      text <ទុទ្ទទំ ទទមានានំ ទុក្ករំ កម្ម កុព្ពតំ>
      text <អសន្តោ នានុកុព្ពន្តិ សតំ ធម្មោ ទុរន្នយោ។>
    text <៦០>
      text <តស្មា សតញ្ច អសតំ នានា ហោតិ ឥតោ គតិ>
      text <អសន្តោ និរយំ យន្តិ សន្តោ សគ្គបរាយណាតិ។>
      text <សុសមញ្ញមិគាធិភូ មាណវកោ វារិបហូតរូបាទិច្ចុបដ្ឋានា>
      text <សកឡាយសតិន្ទុកបង្ក បុន សតធម្ម សុទុទ្ទទកេន ទសាតិ។>
    stand <ទុទ្ទទជាតកំ ទសមំ។>
    stand <កល្យាណវគ្គោ តតិយោ។>
    text <តស្សុទ្ទានំ>
  text <៤។ អសទិសវគ្គោ>
    text <  <
    text <១៨១។ អសទិសជាតកំ ២-៤-១>
    text <៦១>
      text <ធនុគ្គហោ អសទិសោ រាជបុត្តោ មហព្ពលោ>
      text <ទូរេបាតី អក្ខណវេធី មហាកាយប្បទាលនោ។>
    text <៦២>
      text <សព្ពាមិត្តេ រណំ កត្វា ន ច កញ្ចិ វិហេឋយិ>
      text <ភាតរំ សោត្ថិំ កត្វាន សំយមំ អជ្ឈុបាគមីតិ។>
    stand <អសទិសជាតកំ បឋមំ។>
    text <  <
    text <១៨២។ សង្គាមាវចរជាតកំ ២-៤-២>
    text <៦៣>
      text <សង្គាមាវចរោ សូរោ ពលវា ឥតិ វិស្សុតោ>
      text <កិំ នុ តោរណមាសជ្ជ បដិក្កមសិ កុញ្ជរ។>
    text <៦៤>
      text <ឱមទ្ទ ខិប្បំ បលិឃំ ឯសិកានិ ច អព្ពហ>
      text <តោរណានិ ច មទ្ទិត្វា ខិប្បំ បវិស កុញ្ជរាតិ។>
    stand <សង្គាមាវចរជាតកំ ទុតិយំ។>
    text <  <
    text <១៨៣។ វាលោទកជាតកំ ២-៤-៣>
    text <៦៥>
      text <វាលោទកំ អប្បរសំ និហីនំ បិត្វា មទោ ជាយតិ គទ្រភានំ>
      text <ឥមញ្ច បិត្វាន រសំ បណីតំ មទោ ន សញ្ជាយតិ សិន្ធវានំ។>
    text <៦៦>
      text <អប្បំ បិវិត្វាន និហីនជច្ចោ សោ មជ្ជតី តេន ជនិន្ទ បុដ្ឋោ>
      text <ធោរយ្ហសីលី ច កុលម្ហិ ជាតោ ន មជ្ជតី អគ្គរសំ បិវិត្វាតិ។>
    stand <វាលោទកជាតកំ តតិយំ។>
    text <  <
    text <១៨៤។ គិរិទត្តជាតកំ ២-៤-៤>
    text <៦៧>
      text <ទូសិតោ គិរិទត្តេន ហយោ សាមស្ស បណ្ឌវោ>
      text <បោរាណំ បកតិំ ហិត្វា តស្សេវានុវិធិយ្យតិ។>
    text <៦៨>
      text <សចេ ច តនុជោ បោសោ សិខរាការ កប្បិតោ>
      text <អាននេ នំ គហេត្វាន មណ្ឌលេ បរិវត្តយេ>
      text <ខិប្បមេវ បហន្ត្វាន តស្សេវានុវិធិយ្យតីតិ។>
    stand <គិរិទត្តជាតកំ ចតុត្ថំ។>
    text <  <
    text <១៨៥។ អនភិរតិជាតកំ ២-៤-៥>
    text <៦៩>
      text <យថោទកេ អាវិលេ អប្បសន្នេ ន បស្សតិ សិប្បិកសម្ពុកញ្ច>
      text <សក្ខរំ វាលុកំ មច្ឆគុម្ពំ ឯវំ អាវិលម្ហិ ចិត្តេ>
      text <ន បស្សតិ អត្តទត្ថំ បរត្ថំ។>
    text <៧០>
      text <យថោទកេ អច្ឆេ វិប្បសន្នេ សោ បស្សតិ សិប្បិកសម្ពុកញ្ច>
      text <សក្ខរំ វាលុកំ មច្ឆគុម្ពំ ឯវំ អនាវិលម្ហិ ចិត្តេ>
      text <សោ បស្សតិ អត្តទត្ថំ បរត្ថន្តិ។>
    stand <អនភិរតិជាតកំ បញ្ចមំ។>
    text <  <
    text <១៨៦។ ទធិវាហនជាតកំ ២-៤-៦>
    text <៧១>
      text <វណ្ណគន្ធរសូបេតោ អម្ពោយំ អហុវា បុរេ>
      text <តមេវ បូជំ លភមានោ កេនម្ពោ កដុកប្ផលោ។>
    text <៧២>
      text <បុចិមន្ទបរិវារោ អម្ពោ តេ ទធិវាហន>
      text <មូលំ មូលេន សំសដ្ឋំ សាខា សាខា និសេវរេ>
      text <អសាតសន្និវាសេន តេនម្ពោ កដុកប្ផលោតិ។>
    stand <ទធិវាហនជាតកំ ឆដ្ឋំ។>
    text <  <
    text <១៨៧។ ចតុមដ្ឋជាតកំ ២-៤-៧>
    text <៧៣>
      text <ឧច្ចេ វិដភិមារុយ្ហ មន្តយវ្ហោ រហោគតា>
      text <នីចេ ឱរុយ្ហ មន្តវ្ហោ មិគរាជាបិ សោស្សតិ។>
    text <៧៤>
      text <យំ សុវណ្ណោ សុវណ្ណេន ទេវោ ទេវេន មន្តយេ>
      text <កិំ តេត្ថ ចតុមដ្ឋស្ស ពិលំ បវិស ជម្ពុកាតិ។>
    stand <ចតុមដ្ឋជាតកំ សត្តមំ។>
    text <  <
    text <១៨៨។ សីហកោត្ថុជាតកំ ២-៤-៨>
    text <៧៥>
      text <សីហង្គុលី សីហនខោ សីហបាទបតិដ្ឋិតោ>
      text <សោ សីហោ សីហសង្ឃម្ហិ ឯកោ នទតិ អញ្ញថា។>
    text <៧៦>
      text <មា ត្វំ នទិ រាជបុត្ត អប្បសទ្ទោ វនេ វស>
      text <សរេន ខោ តំ ជានេយ្យុំ ន ហិ តេ បេត្តិកោ សរោតិ។>
    stand <សីហកោត្ថុជាតកំ អដ្ឋមំ។>
    text <  <
    text <១៨៩។ សីហចម្មជាតកំ ២-៤-៩>
    text <៧៧>
      text <នេតំ សីហស្ស នទិតំ ន ព្យគ្ឃស្ស ន ទីបិនោ>
      text <បារុតោ សីហចម្មេន ជម្មោ នទតិ គទ្រភោ។>
    text <៧៨>
      text <ចិរម្បិ ខោ តំ ខាទេយ្យ គទ្រភោ ហរិតំ យវំ>
      text <បារុតោ សីហចម្មេន រវមានោវ ទូសយីតិ។>
    stand <សីហចម្មជាតកំ នវមំ។>
    text <  <
    text <១៩០។ សីលានិសំសជាតកំ ២-៤-១០>
    text <៧៩>
      text <បស្ស សទ្ធាយ សីលស្ស ចាគស្ស ច អយំ ផលំ>
      text <នាគោ នាវាយ វណ្ណេន សទ្ធំ វហតុបាសកំ។>
    text <៨០>
      text <សព្ភិរេវ សមាសេថ សព្ភិ កុព្ពេថ សន្ថវំ>
      text <សតញ្ហិ សន្និវាសេន សោត្ថិំ គច្ឆតិ ន្ហាបិតោតិ។>
      text <ធនុគ្គហ កុញ្ជរ អប្បរសោ គិរិទត្តមនាវិលចិត្តវរំ>
      text <ទធិវាហន ជម្ពូក សីហនខោ ហរិតយវ នាគវរេន ទសាតិ។>
    stand <សីលានិសំសជាតកំ ទសមំ។>
    stand <អសទិសវគ្គោ ចតុត្ថោ។>
    text <តស្សុទ្ទានំ>
  text <៥។ រុហកវគ្គោ>
    text <  <
    text <១៩១។ រុហកជាតកំ ២-៥-១>
    text <៨១>
      text <អបិ រុហក ឆិន្នាបិ ជិយា សន្ធីយតេ បុន>
      text <សន្ធីយស្សុ បុរាណិយា មា កោធស្ស វសំ គមិ។>
    text <៨២>
      text <វិជ្ជមានេសុ វាកេសុ វិជ្ជមានេសុ ការិសុ>
      text <អញ្ញំ ជិយំ ករិស្សាមិ អលញ្ញេវ បុរាណិយាតិ។>
    stand <រុហកជាតកំ បឋមំ។>
    text <  <
    text <១៩២។ សិរិកាឡកណ្ណិជាតកំ ២-៥-២>
    text <៨៣>
      text <ឥត្ថី សិយា រូបវតី សា ច សីលវតី សិយា>
      text <បុរិសោ តំ ន ឥច្ឆេយ្យ សទ្ទហាសិ មហោសធ។>
    text <៨៤>
      text <សទ្ទហាមិ មហារាជ បុរិសោ ទុព្ភគោ សិយា>
      text <សិរី ច កាឡកណ្ណី ច ន សមេន្តិ កុទាចនន្តិ។>
    stand <សិរិកាឡកណ្ណិជាតកំ ទុតិយំ។>
    text <  <
    text <១៩៣។ ចូឡបទុមជាតកំ ២-៥-៣>
    text <៨៥>
      text <អយមេវ សា អហមបិ សោ អនញ្ញោ អយមេវ សោ ហត្ថច្ឆិន្នោ អនញ្ញោ>
      text <យមាហ កោមារបតី មមន្តិ វជ្ឈិត្ថិយោ នត្ថិ ឥត្ថីសុ សច្ចំ។>
    text <៨៦>
      text <ឥមញ្ច ជម្មំ មុសលេន ហន្ត្វា លុទ្ទំ ឆវំ បរទារូបសេវិំ>
      text <ឥមិស្សា ច នំ បាបបតិព្ពតាយ ជីវន្តិយា ឆិន្ទថ កណ្ណនាសន្តិ។>
    stand <ចូឡបទុមជាតកំ តតិយំ។>
    text <  <
    text <១៩៤។ មណិចោរជាតកំ ២-៥-៤>
    text <៨៧>
      text <ន សន្តិ ទេវា បវសន្តិ នូន ន ហិ នូន សន្តិ ឥធ លោកបាលា>
      text <សហសា ករោន្តានមសញ្ញតានំ ន ហិ នូន សន្តី បដិសេធិតារោ។>
    text <៨៨>
      text <អកាលេ វស្សតី តស្ស កាលេ តស្ស ន វស្សតិ>
      text <សគ្គា ច ចវតិ ឋានា ននុ សោ តាវតា ហតោតិ។>
    stand <មណិចោរជាតកំ ចតុត្ថំ។>
    text <  <
    text <១៩៥។ បព្ពតូបត្ថរជាតកំ ២-៥-៥>
    text <៨៩>
      text <បព្ពតូបត្ថរេ រម្មេ ជាតា បោក្ខរណី សិវា>
      text <តំ សិង្គាលោ អបាបាយិ ជានំ សីហេន រក្ខិតំ។>
    text <៩០>
      text <បិវន្តិ ចេ មហារាជ សាបទានិ មហានទិំ>
      text <ន តេន អនទី ហោតិ ខមស្សុ យទិ តេ បិយាតិ។>
    stand <បព្ពតូបត្ថរ ជាតកំ បញ្ចមំ។>
    text <  <
    text <១៩៦។ វលាហកស្សជាតកំ ២-៥-៦>
    text <៩១>
      text <យេ ន កាហន្តិ ឱវាទំ នរា ពុទ្ធេន ទេសិតំ>
      text <ព្យសនំ តេ គមិស្សន្តិ រក្ខសីហិវ វាណិជា។>
    text <៩២>
      text <យេ ច កាហន្តិ ឱវាទំ នរា ពុទ្ធេន ទេសិតំ>
      text <សោត្ថិំ បារំ គមិស្សន្តិ វលាហេនេវ វាណិជាតិ។>
    stand <វលាហកស្ស ជាតកំ ឆដ្ឋំ។>
    text <  <
    text <១៩៧។ មិត្តាមិត្តជាតកំ ២-៥-៧>
    text <៩៣>
      text <ន នំ ឧម្ហយតេ ទិស្វា ន ច នំ បដិនន្ទតិ>
      text <ចក្ខូនិ ចស្ស ន ទទាតិ បដិលោមញ្ច វត្តតិ។>
    text <៩៤>
      text <ឯតេ ភវន្តិ អាការា អមិត្តស្មិំ បតិដ្ឋិតា>
      text <យេហិ អមិត្តំ ជានេយ្យ ទិស្វា សុត្វា ច បណ្ឌិតោតិ។>
    stand <មិត្តាមិត្តជាតកំ សត្តមំ។>
    text <  <
    text <១៩៨។ រាធជាតកំ ២-៥-៨>
    text <៩៥>
      text <បវាសា អាគតោ តាត ឥទានិ នចិរាគតោ>
      text <កច្ចិន្នុ តាត តេ មាតា ន អញ្ញមុបសេវតិ។>
    text <៩៦>
      text <ន ខោ បនេតំ សុភណំ គិរំ សច្ចុបសំហិតំ>
      text <សយេថ បោដ្ឋបាទោវ មុម្មុរេ ឧបកូថិតោតិ។>
    stand <រាធជាតកំ អដ្ឋមំ។>
    text <  <
    text <១៩៩។ គហបតិជាតកំ ២-៥-៩>
    text <៩៧>
      text <ឧភយំ មេ ន ខមតិ ឧភយំ មេ ន រុច្ចតិ>
      text <យាចាយំ កោដ្ឋមោតិណ្ណា នាទ្ទសំ ឥតិ ភាសតិ។>
    text <៩៨>
      text <តំ តំ គាមបតិ ព្រូមិ កទរេ អប្បស្មិ ជីវិតេ>
      text <ទ្វេ មាសេ សង្គរំ កត្វា មំសំ ជរគ្គវំ កិសំ>
      text <អប្បត្តកាលេ ចោទេសិ តម្បិ មយ្ហំ ន រុច្ចតីតិ។>
    stand <គហបតិជាតកំ នវមំ។>
    text <  <
    text <២០០។ សាធុសីលជាតកំ ២-៥-១០>
    text <៩៩>
      text <សរីរទព្យំ វុឌ្ឍព្យំ សោជច្ចំ សាធុសីលិយំ>
      text <ព្រាហ្មណំ តេវ បុច្ឆាម កន្នុ តេសំ វនិម្ហសេ។>
    text <១០០>
      text <អត្ថោ អត្ថិ សរីរស្មិំ វុឌ្ឍព្យស្ស នមោ ករេ>
      text <អត្ថោ អត្ថិ សុជាតស្មិំ សីលំ អស្មាក រុច្ចតីតិ។>
      text <អបិរុហក រូបវតី មុសលោ បវសន្តិ សបញ្ចមបោក្ខរណី>
      text <អថ មុត្តិមវាណិជ ឧម្ហយតេ ចិរអាគត កោដ្ឋ សរីរ ទសាតិ។>
    stand <សាធុសីលជាតកំ ទសមំ។>
    stand <រុហកវគ្គោ បញ្ចមោ។>
    text <តស្សុទ្ទានំ>
  text <៦។ នតំទឡ្ហវគ្គោ>
    text <  <
    text <២០១។ ពន្ធនាគារជាតកំ ២-៦-១>
    text <១០១>
      text <ន តំ ទឡ្ហំ ពន្ធនមាហុ ធីរា យទាយសំ ទារុជបព្ពជញ្ច>
      text <សារត្តរត្តា មណិកុណ្ឌលេសុ បុត្តេសុ ទារេសុ ច យា អបេក្ខា។>
    text <១០២>
      text <ឯតំ ទឡ្ហំ ពន្ធនមាហុ ធីរា ឱហារិនំ សិថិលំ ទុប្បមុញ្ចំ>
      text <ឯតម្បិ ឆេត្វាន វជន្តិ ធីរា អនបេក្ខិនោ កាមសុខំ បហាយាតិ។>
    stand <ពន្ធនាគារជាតកំ បឋមំ។>
    text <  <
    text <២០២។ កេឡិសីលជាតកំ ២-៦-២>
    text <១០៣>
      text <ហំសា កោញ្ចា មយូរា ច ហត្ថយោ បសទា មិគា>
      text <សព្ពេ សីហស្ស ភាយន្តិ នត្ថិ កាយស្មិ តុល្យតា។>
    text <១០៤>
      text <ឯវមេវ មនុស្សេសុ ទហរោ ចេបិ បញ្ញវា>
      text <សោ ហិ តត្ថ មហា ហោតិ នេវ ពាលោ សរីរវាតិ។>
    stand <កេឡិសីលជាតកំ ទុតិយំ។>
    text <  <
    text <២០៣។ ខណ្ឌជាតកំ ២-៦-៣>
    text <១០៥>
      text <វិរូបក្ខេហិ មេ មេត្តំ មេត្តំ ឯរាបថេហិ មេ>
      text <ឆព្យាបុត្តេហិ មេ មេត្តំ មេត្តំ កណ្ហាគោតមកេហិ ច។>
      text <អបាទកេហិ មេ មេត្តំ មេត្តំ ទ្វិបាទកេហិ មេ>
      text <ចតុប្បទេហិ មេ មេត្តំ មេត្តំ ពហុប្បទេហិ មេ។>
      text <មា មំ អបាទកោ ហិំសិ មា មំ ហិំសិ ទ្វិបាទកោ>
      text <មា មំ ចតុប្បទោ ហិំសិ មា មំ ហិំសិ ពហុប្បទោ។>
      text <សព្ពេ សត្តា សព្ពេ បាណា សព្ពេ ភូតា ច កេវលា>
      text <សព្ពេ ភទ្រានិ បស្សន្តុ មា កញ្ចិ បាបមាគមា។>
    text <១០៦>
      text <អប្បមាណោ ពុទ្ធោ អប្បមាណោ ធម្មោ>
      text <អប្បមាណោ សង្ឃោ បមាណវន្តានិ សរីសបានិ>
      text <អហិវិច្ឆិកសតបទី ឧណ្ណនាភិ សរពូមូសិកា។>
      text <កតា មេ រក្ខា កតា មេ បរិត្តា បដិក្កមន្តុ ភូតានិ>
      text <សោហំ នមោ ភគវតោ នមោ សត្តន្នំ សម្មាសម្ពុទ្ធានន្តិ។>
    stand <ខណ្ឌជាតកំ តតិយំ។>
    text <  <
    text <២០៤។ វីរកជាតកំ ២-៦-៤>
    text <១០៧>
      text <អបិ វីរក បស្សេសិ សកុណំ មញ្ជុភាណកំ>
      text <មយូរគីវសង្កាសំ បតិំ មយ្ហំ សវិដ្ឋកំ។>
    text <១០៨>
      text <ឧទកថលចរស្ស បក្ខិនោ និច្ចំ អាមកមច្ឆភោជិនោ>
      text <តស្សានុករំ សវិដ្ឋកោ សេវាលេ បលិគុណ្ឋិតោ មតោតិ។>
    stand <វីរកជាតកំ ចតុត្ថំ។>
    text <  <
    text <២០៥។ គង្គេយ្យជាតកំ ២-៦-៥>
    text <១០៩>
      text <សោភតិ មច្ឆោ គង្គេយ្យោ អថោ សោភតិ យាមុនោ>
      text <ចតុប្បទោយំ បុរិសោ និគ្រោធបរិមណ្ឌលោ>
      text <ឦសកាយត គីវោ ច សព្ពេវ អតិរោចតិ។>
    text <១១០>
      text <យំ បុច្ឆិតោ ន តំ អក្ខាសិ អញ្ញំ អក្ខាសិ បុច្ឆិតោ>
      text <អត្តប្បសំសកោ បោសោ នាយំ អស្មាក រុច្ចតីតិ។>
    stand <គង្គេយ្យជាតកំ បញ្ចមំ។>
    text <  <
    text <២០៦។ កុរុង្គមិគជាតកំ ២-៦-៦>
    text <១១១>
      text <ឥង្ឃ វទ្ធមយំ បាសំ ឆិន្ទ ទន្តេហិ កច្ឆប>
      text <អហំ តថា ករិស្សាមិ យថា នេហិតិ លុទ្ទកោ។>
    text <១១២>
      text <កច្ឆបោ បាវិសី វារិំ កុរុង្គោ បាវិសី វនំ>
      text <សតបត្តោ ទុមគ្គម្ហា ទូរេ បុត្តេ អបានយីតិ។>
    stand <កុរុង្គមិគជាតកំ ឆដ្ឋំ។>
    text <  <
    text <២០៧។ អស្សកជាតកំ ២-៦-៧>
    text <១១៣>
      text <អយមស្សករាជេន ទេសោ វិចរិតោ មយា>
      text <អនុកាមយ កាមេន បិយេន បតិនា សហ។>
    text <១១៤>
      text <នវេន សុខទុក្ខេន បោរាណំ អបិធីយតិ>
      text <តស្មា អស្សករញ្ញាវ កីដោ បិយតរោ មមាតិ។>
    stand <អស្សកជាតកំ សត្តមំ។>
    text <  <
    text <២០៨។ សុសុមារជាតកំ ២-៦-៨>
    text <១១៥>
      text <អលំ មេតេហិ អម្ពេហិ ជម្ពូហិ បនសេហិ ច>
      text <យានិ បារំ សមុទ្ទស្ស វរំ មយ្ហំ ឧទុម្ពរោ។>
    text <១១៦>
      text <មហតី វត តេ ពោន្ទិ ន ច បញ្ញា តទូបិកា>
      text <សុសុមារ វញ្ចិតោ មេសិ គច្ឆ ទានិ យថាសុខន្តិ។>
    stand <សុសុមារជាតកំ អដ្ឋមំ។>
    text <  <
    text <២០៩។ កុក្កុដជាតកំ ២-៦-៩>
    text <១១៧>
      text <ទិដ្ឋា មយា វនេ រុក្ខា អស្សកណ្ណា វិភីដកា>
      text <ន តានិ ឯវំ សក្កន្តិ យថា ត្វំ រុក្ខ សក្កសិ។>
    text <១១៨>
      text <បុរាណកុក្កុដោ អយំ ភេត្វា បញ្ជរមាគតោ>
      text <កុសលោ វាឡបាសានំ អបក្កមតិ ភាសតីតិ។>
    stand <កុក្កុដ ជាតកំ នវមំ។>
    text <  <
    text <២១០។ កន្ទគលកជាតកំ ២-៦-១០>
    text <១១៩>
      text <អម្ភោ កោ នាម យំ រុក្ខោ សិន្នបត្តោ សកណ្ដកោ>
      text <យត្ថ ឯកប្បហារេន ឧត្តមង្គំ វិភិជ្ជិតំ។>
    text <១២០>
      text <អចារិ វតាយំ វិតុទំ វនានិ កដ្ឋង្គរុក្ខេសុ អសារកេសុ>
      text <អថាសទា ខទិរំ ជាតសារំ យត្ថព្ភិទា គរុឡោ ឧត្តមង្គន្តិ។>
      text <ទឡ្ហពន្ធន ហំសវរោ ច បុន វិរូបក្ខ សវិដ្ឋក មច្ឆវរោ>
      text <សកុរុង្គ សអស្សក អម្ពវរោ បុន កុក្កុដកោ គរុឡេន ទសាតិ។>
    stand <កន្ទគលក ជាតកំ ទសមំ។>
    stand <នតំទឡ្ហវគ្គោ ឆដ្ឋោ។>
    text <តស្សុទ្ទានំ>
  text <៧។ ពីរណថម្ភវគ្គោ>
    text <  <
    text <២១១។ សោមទត្តជាតកំ ២-៧-១>
    text <១២១>
      text <អកាសិ យោគ្គំ ធុវមប្បមត្តោ សំវច្ឆរំ ពីរណថម្ភកស្មិំ>
      text <ព្យាកាសិ សញ្ញំ បរិសំ វិគយ្ហ ន និយ្យមោ តាយតិ អប្បបញ្ញំ។>
    text <១២២>
      text <ទ្វយំ យាចនកោ តាត សោមទត្ត និគច្ឆតិ>
      text <អលាភំ ធនលាភំ វា ឯវំ ធម្មា ហិ យាចនាតិ។>
    stand <សោមទត្តជាតកំ បឋមំ។>
    text <  <
    text <២១២។ ឧច្ឆិដ្ឋភត្តជាតកំ ២-៧-២>
    text <១២៣>
      text <អញ្ញោ ឧបរិមោ វណ្ណោ អញ្ញោ វណ្ណោ ច ហេដ្ឋិមោ>
      text <ព្រាហ្មណី ត្វេវ បុច្ឆាមិ កិំ ហេដ្ឋា កិញ្ច ឧប្បរិ។>
    text <១២៤>
      text <អហំ នដោស្មិ ភទ្ទន្តេ ភិក្ខកោស្មិ ឥធាគតោ>
      text <អយញ្ហិ កោដ្ឋមោតិណ្ណោ អយំ សោ យំ គវេសសីតិ។>
    stand <ឧច្ឆិដ្ឋភត្តជាតកំ ទុតិយំ។>
    text <  <
    text <២១៣។ ភរុជាតកំ ២-៧-៣>
    text <១២៥>
      text <ឥសីនមន្តរំ កត្វា ភរុរាជាតិ មេ សុតំ>
      text <ឧច្ឆិន្នោ សហ រដ្ឋេហិ សរាជា វិភវង្គតោ។>
    text <១២៦>
      text <តស្មា ហិ ឆន្ទាគមនំ នប្បសំសន្តិ បណ្ឌិតា>
      text <អទុដ្ឋចិត្តោ ភាសេយ្យ គិរំ សច្ចុបសំហិតន្តិ។>
    stand <ភរុជាតកំ តតិយំ។>
    text <  <
    text <២១៤។ បុណ្ណនទីជាតកំ ២-៧-៤>
    text <១២៧>
      text <បុណ្ណំ នទិំ យេន ច បេយ្យមាហុ ជាតំ យវំ យេន ច គុយ្ហមាហុ>
      text <ទូរំ គតំ យេន ច អវ្ហយន្តិ សោ ត្យាគតោ ហន្ទ ច ភុញ្ជ ព្រាហ្មណ។>
    text <១២៨>
      text <យតោ មំ សរតី រាជា វាយសម្បិ បហេតវេ>
      text <ហំសា កោញ្ចា មយូរា ច អសតីយេវ បាបិយាតិ។>
    stand <បុណ្ណនទីជាតកំ ចតុត្ថំ។>
    text <  <
    text <២១៥។ កច្ឆបជាតកំ ២-៧-៥>
    text <១២៩>
      text <អវធី វត អត្តានំ កច្ឆបោ ព្យាហរំ គិរំ>
      text <សុគ្គហីតស្មិំ កដ្ឋស្មិំ វាចាយ សកិយាវធិ។>
    text <១៣០>
      text <ឯតម្បិ ទិស្វា នរវីរិយសេដ្ឋ វាចំ បមុញ្ចេ កុសលំ នាតិវេលំ>
      text <បស្សសិ ពហុភាណេន កច្ឆបំ ព្យសនំ គតន្តិ។>
    text <កច្ឆបជាតកំ បញ្ចមំ។>
    text <  <
    text <២១៦។ មច្ឆជាតកំ ២-៧-៦>
    text <១៣១>
      text <ន មាយមគ្គិ តបតិ ន សូលោ សាធុតច្ឆិតោ>
      text <យញ្ច មំ មញ្ញតេ មច្ឆី អញ្ញំ សោ រតិយា គតោ។>
    text <១៣២>
      text <សោ មំ ទហតិ រាគគ្គិ ចិត្តំ ចូបតបេតិ មំ>
      text <ជាលិនោ មុញ្ចថាយិរា មំ ន កាមេ ហញ្ញតេ ក្វចីតិ។>
    text <មច្ឆជាតកំ ឆដ្ឋំ។>
    text <  <
    text <២១៧។ សេគ្គុជាតកំ ២-៧-៧>
    text <១៣៣>
      text <សព្ពោ លោកោ អត្តមនោ អហោសិ អកោវិទា គាមធម្មស្ស សេគ្គុ>
      text <កោមារិ កោ នាម តវជ្ជ ធម្មោ យំ ត្វំ គហិតា បវនេ បរោទសិ។>
    text <១៣៤>
      text <យោ ទុក្ខផុដ្ឋាយ ភវេយ្យ តាណំ សោ មេ បិតា ទុព្ភិ វនេ ករោតិ>
      text <សា កស្ស កន្ទាមិ វនស្ស មជ្ឈេ យោ តាយិតា សោ សហសំ ករោតីតិ។>
    stand <សេគ្គុជាតកំ សត្តមំ។>
    text <  <
    text <២១៨។ កូដវាណិជជាតកំ ២-៧-៨>
    text <១៣៥>
      text <សឋស្ស សាឋេយ្យមិទំ សុចិន្តិតំ បច្ចោឌ្ឌិតំ បដិកូដស្ស កូដំ>
      text <ផាលញ្ចេ ខាទេយ្យុំ មូសិកា កស្មា កុមារំ កុលលា ន ហរេយ្យុំ។>
    text <១៣៦>
      text <កូដស្ស ហិ សន្តិ កូដកូដា ភវតិ ចាបិ និកតិនោ និកត្យា>
      text <ទេហិ បុត្តនដ្ឋ ផាលនដ្ឋស្ស ផាលំ មា តេ បុត្តមហាសិ ផាលនដ្ឋោតិ។>
    stand <កូដវាណិជជាតកំ អដ្ឋមំ។>
    text <  <
    text <២១៩។ គរហិតជាតកំ ២-៧-៩>
    text <១៣៧>
      text <ហិរញ្ញំ មេ សុវណ្ណំ មេ ឯសា រត្តិំ ទិវា កថា>
      text <ទុម្មេធានំ មនុស្សានំ អរិយធម្មំ អបស្សតំ។>
    text <១៣៨>
      text <ទ្វេ ទ្វេ គហបតយោ គេហេ ឯកោ តត្ថ អមស្សុកោ>
      text <លម្ពត្ថនោ វេណិកតោ អថោ អង្កិតកណ្ណកោ>
      text <កីតោ ធនេន ពហុនា សោ តំ វិតុទតេ ជនន្តិ។>
    stand <គរហិតជាតកំ នវមំ។>
    text <  <
    text <២២០។ ធម្មធជជាតកំ ២-៧-១០>
    text <១៣៩>
      text <សុខំ ជីវិតរូបោសិ រដ្ឋា វិវនមាគតោ>
      text <សោ ឯកកោ រុក្ខមូលេ កបណោ វិយ ឈាយសិ។>
    text <១៤០>
      text <សុខំ ជីវិតរូបោស្មិ រដ្ឋា វិវនមាគតោ>
      text <សោ ឯកកោ រុក្ខមូលេ កបណោ វិយ ឈាយាមិ>
      text <សតំ ធម្មំ អនុស្សរំតិ។>
      text <អថ ពីរណថម្ភវរោ ច នដោ ភរុរាជវរុត្តមបុណ្ណនទី>
      text <ពហុភាណិ អគ្គិបវនេ មូសិកា សហលម្ពត្ថនោ កបណេន ទសាតិ។>
    stand <ធម្មធជជាតកំ ទសមំ។>
    stand <ពីរណថម្ភវគ្គោ សត្តមោ។>
    text <តស្សុទ្ទានំ>
  text <៨។ កាសាវវគ្គោ>
    text <  <
    text <២២១។ កាសាវជាតកំ ២-៨-១>
    text <១៤១>
      text <អនិក្កសាវោ កាសាវំ យោ វត្ថំ បរិទហិស្សតិ>
      text <អបេតោ ទមសច្ចេន ន សោ កាសាវមរហតិ។>
    text <១៤២>
      text <យោ ច វន្តកសាវស្ស សីលេសុ សុសមាហិតោ>
      text <ឧបេតោ ទមសច្ចេន ស វេ កាសាវមរហតីតិ។>
    stand <កាសាវជាតកំ បឋមំ។>
    text <  <
    text <២២២។ ចូឡនន្ទិយជាតកំ ២-៨-២>
    text <១៤៣>
      text <ឥទំ តទាចរិយវចោ បារាសរិយោ យទព្រវិ>
      text <មាសុ ត្វំ អករិ បាបំ យំ ត្វំ បច្ឆា កតំ តបេ។>
    text <១៤៤>
      text <យានិ ករោតិ បុរិសោ តានិ អត្តនិ បស្សតិ>
      text <កល្យាណការី កល្យាណំ បាបការី ច បាបកំ>
      text <យាទិសំ វបតេ ពីជំ តាទិសំ ហរតេ ផលន្តិ។>
    stand <ចូឡនន្ទិយជាតកំ ទុតិយំ។>
    text <  <
    text <២២៣។ បុដភត្តជាតកំ ២-៨-៣>
    text <១៤៥>
      text <នមេ នមន្តស្ស ភជេ ភជន្តំ កិច្ចានុកុព្ពស្ស ករេយ្យ កិច្ចំ>
      text <នានត្ថកាមស្ស ករេយ្យ អត្ថំ អសម្ភជន្តម្បិ ន សម្ភជេយ្យ។>
    text <១៤៦>
      text <ចជេ ចជន្តំ វនថំ ន កយិរា អបេតចិត្តេន ន សម្ភជេយ្យ>
      text <ទិជោ ទុមំ ខីណផលន្តិ ញត្វា អញ្ញំ សមេក្ខេយ្យ មហា ហិ លោកោតិ។>
    stand <បុដភត្តជាតកំ តតិយំ។>
    text <  <
    text <២២៤។ កុម្ភិលជាតកំ ២-៨-៤>
    text <១៤៧>
      text <យស្សេតេ ចតុរោ ធម្មា វានរិន្ទ យថា តវ>
      text <សច្ចំ ធម្មោ ធិតិ ចាគោ ទិដ្ឋំ សោ អតិវត្តតិ។>
    text <១៤៨>
      text <យស្ស ចេតេ ន វិជ្ជន្តិ គុណា បរមភទ្ទកា>
      text <សច្ចំ ធម្មោ ធិតិ ចាគោ ទិដ្ឋំ សោ នាតិវត្តតីតិ។>
    stand <កុម្ភិលជាតកំ ចតុត្ថំ។>
    text <  <
    text <២២៥។ ខន្តិវណ្ណជាតកំ ២-៨-៥>
    text <១៤៩>
      text <អត្ថិ មេ បុរិសោ ទេវ សព្ពកិច្ចេសុ ព្យាវដោ>
      text <តស្ស ចេកោបរាធត្ថិ តត្ថ ត្វំ កិន្តិ មញ្ញសិ។>
    text <១៥០>
      text <អម្ហាកម្បត្ថិ បុរិសោ ឯទិសោ ឥធ វិជ្ជតិ>
      text <ទុល្លភោ អង្គសម្បន្នោ ខន្តិរស្មាក រុច្ចតីតិ។>
    stand <ខន្តិវណ្ណជាតកំ បញ្ចមំ។>
    text <  <
    text <២២៦។ កោសិយជាតកំ ២-៨-៦>
    text <១៥១>
      text <កាលេ និក្ខមនា សាធុ នាកាលេ សាធុ និក្ខមោ>
      text <អកាលេន ហិ និក្ខម្ម ឯកកម្បិ ពហុជ្ជនោ>
      text <ន កិញ្ចិ អត្ថំ ជោតេតិ ធង្កសេនាវ កោសិយំ។>
    text <១៥២>
      text <ធីរោ ច វិធិវិធានញ្ញូ បរេសំ វិវរានុគូ>
      text <សព្ពាមិត្តេ វសីកត្វា កោសិយោវ សុខី សិយាតិ។>
    stand <កោសិយជាតកំ ឆដ្ឋំ។>
    text <  <
    text <២២៧។ គូថបាណជាតកំ ២-៨-៧>
    text <១៥៣>
      text <សូរោ សូរេន សង្គម្ម វិក្កន្តេន បហារិនា>
      text <ឯហិ នាគ និវត្តស្សុ កិំ នុ ភីតោ បលាយសិ>
      text <បស្សន្តុ អង្គមគធា មម តុយ្ហញ្ច វិក្កមំ។>
    text <១៥៤>
      text <ន តំ បាទា វធិស្សាមិ ន ទន្តេហិ ន សោណ្ឌិយា>
      text <មីឡ្ហេន តំ វធិស្សាមិ បូតិ ហញ្ញតុ បូតិនាតិ។>
    stand <គូថបាណជាតកំ សត្តមំ។>
    text <  <
    text <២២៨។ កាមនីតជាតកំ ២-៨-៨>
    text <១៥៥>
      text <តយោ គិរិំ អន្តរំ កាមយាមិ បញ្ចាលា កុរុយោ កេកកេ ច>
      text <តតុត្តរិំ ព្រាហ្មណ កាមយាមិ តិកិច្ឆ មំ ព្រាហ្មណ កាមនីតំ។>
    text <១៥៦>
      text <កណ្ហាហិទដ្ឋស្ស ករោន្តិ ហេកេ អមនុស្សបវិដ្ឋស្ស ករោន្តិ បណ្ឌិតា>
      text <ន កាមនីតស្ស ករោតិ កោចិ ឱក្កន្តសុក្កស្ស ហិ កា តិកិច្ឆាតិ។>
    stand <កាមនីតជាតកំ អដ្ឋមំ។>
    text <  <
    text <២២៩។ បលាយិតជាតកំ ២-៨-៩>
    text <១៥៧>
      text <គជគ្គមេឃេហិ ហយគ្គមាលិភិ រថូមិជាតេហិ សរាភិវស្សេភិ>
      text <ថរុគ្គហាវដ្ដ ទឡ្ហប្បហារិភិ បរិវារិតា តក្កសិលា សមន្តតោ។>
    text <១៥៨>
      text <អភិធាវថ ចូបធាវថ ច វិវិធា វិនាទិតា វទន្តិភិ>
      text <វត្តតជ្ជ តុមុលោ ឃោសោ យថា វិជ្ជុលតា ជលធរស្ស គជ្ជតោតិ។>
    stand <បលាយិតជាតកំ នវមំ។>
    text <  <
    text <២៣០។ ទុតិយបលាយិតជាតកំ ២-៨-១០>
    text <១៥៩>
      text <ធជមបរិមិតំ អនន្តបារំ ទុប្បសហំធង្កេហិ សាគរំវ>
      text <គិរិមិវអនិលេន ទុប្បសយ្ហោ ទុប្បសហោ អហមជ្ជតាទិសេន។>
    text <១៦០>
      text <មា ពាលិយំ វិលបិ ន ហិស្ស តាទិសំ វិឌយ្ហសេ ន ហិ លភសេ និសេធកំ>
      text <អាសជ្ជសិ គជមិវ ឯកចារិនំ យោ តំ បទា នឡមិវ បោថយិស្សតីតិ។>
      text <វរវត្ថវចោ ទុមខីណផលំ ចតុរោធម្មវរំ បុរិសុត្តម>
      text <ធង្កមគធា ច តយោគិរិនាម គជគ្គវរោ ធជវរេន ទសាតិ។>
    stand <ទុតិយបលាយិតជាតកំ ទសមំ។>
    stand <កាសាវវគ្គោ អដ្ឋមោ។>
    text <តស្សុទ្ទានំ>
  text <៩។ ឧបាហនវគ្គោ>
    text <  <
    text <២៣១។ ឧបាហនជាតកំ ២-៩-១>
    text <១៦១>
      text <យថាបិ កីតា បុរិសស្សុបាហនា សុខស្ស អត្ថាយ ទុខំ ឧទព្ពហេ>
      text <ឃម្មាភិតត្តា ថលសា បបីឡិតា តស្សេវ បាទេ បុរិសស្ស ខាទរេ។>
    text <១៦២>
      text <ឯវមេវ យោ ទុក្កុលីនោ អនរិយោ តម្មាក វិជ្ជញ្ច សុតញ្ច អាទិយ>
      text <តមេវ សោ តត្ថ សុតេន ខាទតិ អនរិយោ វុច្ចតិ ទុបាហនូបមោតិ។>
    stand <ឧបាហនជាតកំ បឋមំ។>
    text <  <
    text <២៣២។ វីណាគុណជាតកំ ២-៩-២>
    text <១៦៣>
      text <ឯកចិន្តិតោ យមត្ថោ ពាលោ អបរិណាយកោ>
      text <ន ហិ ខុជ្ជេន វាមេន ភោតិ សង្គន្តុមរហសិ។>
    text <១៦៤>
      text <បុរិសូសភំ មញ្ញមានា អហំ ខុជ្ជមកាមយិំ>
      text <សោយំ សំកុដិតោ សេតិ ឆិន្នតន្តិ យថា វិណាតិ។>
    stand <វីណាគុណជាតកំ ទុតិយំ។>
    text <  <
    text <២៣៣។ វិកណ្ណជាតកំ ២-៩-៣>
    text <១៦៥>
      text <កាមំ យហិំ ឥច្ឆសិ តេន គច្ឆ វិទ្ធោសិ មម្មម្ហិ វិកណ្ណកេន>
      text <ហតោសិ ភត្តេន សុវាទិតេន លោលោ ច មច្ឆេ អនុពន្ធមានោ។>
    text <១៦៦>
      text <ឯវម្បិ លោកាមិសំ ឱបតន្តោ វិហញ្ញតី ចិត្តវសានុវត្តី>
      text <សោ ហញ្ញតិ ញាតិសខាន មជ្ឈេ មច្ឆានុគោ សោរិវ សុំសុមារោតិ។>
    stand <វិកណ្ណជាតកំ តតិយំ។>
    text <  <
    text <២៣៤។ អសិតាភូជាតកំ ២-៩-៤>
    text <១៦៧>
      text <ត្វមេវ ទានិមករ យំ កាមោ ព្យគមា តយិ>
      text <សោយំ អប្បដិសន្ធិកោ ខរឆិន្នំវ រេនុកំ។>
    text <១៦៨>
      text <អត្រិច្ឆំ អតិលោភេន អតិលោភមទេន ច>
      text <ឯវំ ហាយតិ អត្ថម្ហា អហំវ អសិតាភុយាតិ។>
    stand <អសិតាភូជាតកំ ចតុត្ថំ។>
    text <  <
    text <២៣៥។ វច្ឆនខជាតកំ ២-៩-៥>
    text <១៦៩>
      text <សុខា ឃរា វច្ឆនខ សហិរញ្ញា សភោជនា>
      text <យត្ថ ភុត្វា បិវិត្វា ច សយេយ្យាថ អនុស្សុកោ។>
    text <១៧០>
      text <ឃរា នានីហមានស្ស ឃរា នាភណតោ មុសា>
      text <ឃរា នាទិន្នទណ្ឌស្ស បរេសំ អនិកុព្ពតោ>
      text <ឯវំ ឆិទ្ទំ ទុរភិសម្ភវំ កោ ឃរំ បដិបជ្ជតីតិ។>
    text <វច្ឆនខជាតកំ បញ្ចមំ។>
    text <  <
    text <២៣៦។ ពកជាតកំ ២-៩-៦>
    text <១៧១>
      text <ភទ្ទកោ វតយំ បក្ខី ទិជោ កុមុទសន្និភោ>
      text <វូបសន្តេហិ បក្ខេហិ មន្ទមន្ទោវ ឈាយតិ។>
    text <១៧២>
      text <នាស្ស សីលំ វិជានាថ អនញ្ញាយ បសំសថ>
      text <អម្ហេ ទិជោ ន បាលេតិ តេន បក្ខី ន ផន្ទតីតិ។>
    stand <ពកជាតកំ ឆដ្ឋំ។>
    text <  <
    text <២៣៧។ សាកេតជាតកំ ២-៩-៧>
    text <១៧៣>
      text <កោ នុ ខោ ភគវា ហេតុ ឯកច្ចេ ឥធ បុគ្គលេ>
      text <អតីវ ហទយំ និព្ពាតិ ចិត្តញ្ចាបិ បសីទតិ។>
    text <១៧៤>
      text <បុព្ពេវ សន្និវាសេន បច្ចុប្បន្នហិតេន វា>
      text <ឯវំ តំ ជាយតេ បេមំ ឧប្បលំវ យថោទកេតិ។>
    stand <សាកេតជាតកំ សត្តមំ។>
    text <  <
    text <២៣៨។ ឯកបទជាតកំ ២-៩-៨>
    text <១៧៥>
      text <ឥង្ឃ ឯកបទំ តាត អនេកត្ថបទស្សិតំ>
      text <កិញ្ចិ សង្គាហិកំ ព្រូសិ យេនត្ថេ សាធយេមសេ។>
    text <១៧៦>
      text <ទក្ខេយ្យេកបទំ តាត អនេកត្ថបទស្សិតំ>
      text <តញ្ច សីលេន សញ្ញុត្តំ ខន្តិយា ឧបបាទិតំ>
      text <អលំ មិត្តេ សុខាបេតុំ អមិត្តានំ ទុខាយ ចាតិ។>
    stand <ឯកបទជាតកំ អដ្ឋមំ។>
    text <  <
    text <២៣៩។ ហរិតមណ្ឌូកជាតកំ ២-៩-៩>
    text <១៧៧>
      text <អាសីវិសម្បិ មំ សន្តំ បវិដ្ឋំ កុមិនាមុខំ>
      text <រុច្ចតេ ហរិតាមាតា យំ មំ ខាទន្តិ មច្ឆកា។>
    text <១៧៨>
      text <វិលុម្បតេវ បុរិសោ យាវស្ស ឧបកប្បតិ>
      text <យទា ចញ្ញេ វិលុម្បន្តិ សោ វិលុត្តោ វិលុម្បតីតិ។>
    stand <ហរិតមណ្ឌូកជាតកំ នវមំ។>
    text <  <
    text <២៤០។ មហាបិង្គលជាតកំ ២-៩-១០>
    text <១៧៩>
      text <សព្ពោ ជនោ ហិំសិតោ បិង្គលេន តស្មិំ មតេ បច្ចយា វេទយន្តិ>
      text <បិយោ នុ តេ អាសិ អកណ្ហនេត្តោ កស្មា នុ ត្វំ រោទសិ ទ្វារបាល។>
    text <១៨០>
      text <ន មេ បិយោ អាសិ អកណ្ហនេត្តោ ភាយាមិ បច្ចាគមនាយ តស្ស>
      text <ឥតោ គតោ ហិំសេយ្យ មច្ចុរាជំ សោ ហិំសិតោ អានេយ្យ បុន ឥធ។>
    text <១៨១>
      text <ទឌ្ឍោ វាហសហស្សេហិ សិត្តោ ឃដសតេហិ សោ>
      text <បរិក្ខតា ច សា ភូមិ មា ភាយិ នាគមិស្សតីតិ។>
      text <វរុបាហន ខុជ្ជ វិកណ្ណកកោ អសិតាភុយ បញ្ចមវច្ឆនខោ>
      text <ទិជ បេមវរុត្តមឯកបទំ កុមិនាមុខ បិង្គលកេន ទសាតិ។>
    stand <មហាបិង្គលជាតកំ ទសមំ។>
    stand <ឧបាហនវគ្គោ នវមោ។>
    text <តស្សុទ្ទានំ>
  text <១០។ សិង្គាលវគ្គោ>
    text <  <
    text <២៤១។ សព្ពទាឋិជាតកំ ២-១០-១>
    text <១៨២>
      text <សិង្គាលោ មានថទ្ធោ ច បរិវារេន អត្ថិកោ>
      text <បាបុណិ មហតិំ ភូមិំ រាជាសិ សព្ពទាឋិនំ។>
    text <១៨៣>
      text <ឯវមេវ មនុស្សេសុ យោ ហោតិ បរិវារវា>
      text <សោ ហិ តត្ថ មហា ហោតិ សិង្គាលោ វិយ ទាឋិនន្តិ។>
    stand <សព្ពទាឋិជាតកំ បឋមំ។>
    text <  <
    text <២៤២។ សុនខជាតកំ ២-១០-២>
    text <១៨៤>
      text <ពាលោ វតាយំ សុនខោ យោ វរត្តំ ន ខាទតិ>
      text <ពន្ធនា ច បមុញ្ចេយ្យ អសិតោ ច ឃរំ វជេ។>
    text <១៨៥>
      text <អដ្ឋិតំ មេ មនស្មិំ មេ អថោ មេ ហទយេ កតំ>
      text <កាលញ្ច បដិកង្ខាមិ យាវ បស្សុបតូ ជនោ។>
    stand <សុនខជាតកំ ទុតិយំ។>
    text <  <
    text <២៤៣។ គុត្តិលជាតកំ ២-១០-៣>
    text <១៨៦>
      text <សត្តតន្តិំ សុមធុរំ រាមណេយ្យំ អវាចយិំ>
      text <សោ មំ រង្គម្ហិ អវ្ហេតិ សរណំ មេ ហោហិ កោសិយ។>
    text <១៨៧>
      text <អហំ តំ សរណំ សម្ម អហមាចរិយបូជកោ>
      text <ន តំ ជយិស្សតិ សិស្សោ សិស្សមាចរិយ ជេស្សសីតិ។>
    stand <គុត្តិលជាតកំ តតិយំ។>
    text <  <
    text <២៤៤។ វិគតិច្ឆជាតកំ ២-១០-៤>
    text <១៨៨>
      text <យំ បស្សតិ ន តំ ឥច្ឆតិ យញ្ច ន បស្សតិ តំ កិរិច្ឆតិ>
      text <មញ្ញាមិ ចិរំ ចរិស្សតិ ន ហិ តំ លច្ឆតិ យំ ស ឥច្ឆតិ។>
    text <១៨៩>
      text <យំ លភតិ ន តេន តុស្សតិ យញ្ច បត្ថេតិ លទ្ធំ ហីឡេតិ>
      text <ឥច្ឆា ហិ អនន្តគោចរា វិគតិច្ឆាន នមោ ករោមសេតិ។>
    stand <វិគតិច្ឆ ជាតកំ ចតុត្ថំ។>
    text <  <
    text <២៤៥។ មូលបរិយាយជាតកំ ២-១០-៥>
    text <១៩០>
      text <កាលោ ឃសតិ ភូតានិ សព្ពានេវ សហត្តនា>
      text <យោ ច កាលឃសោ ភូតោ ស ភូតបចនិំ បចិ។>
    text <១៩១>
      text <ពហូនិ នរសីសានិ លោមសានិ ព្រហានិ ច>
      text <គីវាសុ បដិមុក្កានិ កោចិទេវេត្ថ កណ្ណវាតិ។>
    stand <មូលបរិយាយជាតកំ បញ្ចមំ។>
    text <  <
    text <២៤៦។ ពាលោវាទជាតកំ ២-១០-៦>
    text <១៩២>
      text <ហន្ត្វា ឆេត្វា វធិត្វា ច ទេតិ ទានំ អសញ្ញតោ>
      text <ឯទិសំ ភត្តំ ភុញ្ជមានោ ស បាបមុបលិម្បតិ។>
    text <១៩៣>
      text <បុត្តទារម្បិ ចេ ហន្ត្វា ទេតិ ទានំ អសញ្ញតោ>
      text <ភុញ្ជមានោបិ សប្បញ្ញោ ន បាបមុបលិម្បតីតិ។>
    stand <ពាលោវាទជាតកំ ឆដ្ឋំ។>
    text <  <
    text <២៤៧។ បាទញ្ជលីជាតកំ ២-១០-៧>
    text <១៩៤>
      text <អទ្ធា បាទញ្ជលី សព្ពេ បញ្ញាយ អតិរោចតិ>
      text <តថា ហិ ឱដ្ឋំ ភញ្ជតិ ឧត្តរិំ នូន បស្សតិ។>
    text <១៩៥>
      text <នាយំ ធម្មំ អធម្មំ វា អត្ថានត្ថញ្ច ពុជ្ឈតិ>
      text <អញ្ញត្រ ឱដ្ឋនិព្ភោគា នាយំ ជានាតិ កិញ្ចនន្តិ។>
    stand <បាទញ្ជលីជាតកំ សត្តមំ។>
    text <  <
    text <២៤៨។ កិំសុកោបមជាតកំ ២-១០-៨>
    text <១៩៦>
      text <សព្ពេហិ កិំសុកោ ទិដ្ឋោ កិំន្វេត្ថ វិចិកិច្ឆថ>
      text <ន ហិ សព្ពេសុ ឋានេសុ សារថី បរិបុច្ឆិតោ។>
    text <១៩៧>
      text <ឯវំ សព្ពេហិ ញាណេហិ យេសំ ធម្មា អជានិតា>
      text <តេ វេ ធម្មេសុ កង្ខន្តិ កិំសុកស្មិំវ ភាតរោតិ។>
    stand <កិំសុកោបមជាតកំ អដ្ឋមំ។>
    text <  <
    text <២៤៩។ សាលកជាតកំ ២-១០-៩>
    text <១៩៨>
      text <ឯកបុត្តកោ ភវិស្សសិ ត្វញ្ច នោ ហេស្សសិ ឥស្សរោ កុលេ>
      text <ឱរោហ ទុមស្មា សាលក ឯហិ ទានិ ឃរកំ វជេមសេ។>
    text <១៩៩>
      text <ននុ មំ សុហទយោតិ មញ្ញសិ យញ្ច មំ ហនសិ វេឡុយដ្ឋិយា>
      text <បក្កម្ពវនេ រមាមសេ គច្ឆ ត្វំ ឃរកំ យថាសុខន្តិ។>
    stand <សាលកជាតកំ នវមំ។>
    text <  <
    text <២៥០។ កបិជាតកំ ២-១០-១០>
    text <២០០>
      text <អយំ ឥសី ឧបសមសំយមេ រតោ ស តិដ្ឋតិ សិសិរភយេន អដ្ដិតោ>
      text <ហន្ទ អយំ បវិសតុមំ អគារកំ វិនេតុ សីតំ ទរថញ្ច កេវលំ។>
    text <២០១>
      text <នាយំ ឥសី ឧបសមសំយមេ រតោ កបី អយំ ទុមវរសាខគោចរោ>
      text <សោ ទូសកោ រោសកោ ចាបិ ជម្មោ សចេវជេមម្បិ ទូសេយ្យគារន្តិ។>
      text <អថ រាជា សិង្គាលវរោ សុនខោ តថា កោសិយ ឥច្ឆតិ កាលឃសោ>
      text <អថ ទានវរោដ្ឋបិ សារថិនា បុនម្ពវនញ្ច សិសិរកបិ ទសាតិ។>
      text <ទឡ្ហញ្ច វគ្គំ អបរេន សន្ថវំ កល្យាណវគ្គាសទិសោ ច រូហកំ>
      text <នតំទឡ្ហ ពីរណថម្ភកំ បុន កាសាវុបាហន សិង្គាលកេន ទសាតិ។>
    stand <កបិជាតកំ ទសមំ។>
    stand <សិង្គាលវគ្គោ ទសមោ។>
    text <តស្សុទ្ទានំ>
    text <អថ វគ្គុទ្ទានំ>
    stand <ទុកនិបាតំ និដ្ឋិតំ។>
