text <១។ ឯកកនិបាតោ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
  text <បឋមោ ភាគោ>
  text <១។ អបណ្ណកវគ្គោ>
    text <១។ អបណ្ណកជាតកំ>
      text <១>
        text <អបណ្ណកំ ឋានមេកេ ទុតិយំ អាហុ តក្កិកា>
        text <ឯតទញ្ញាយ មេធាវី តំ គណ្ហេ យទបណ្ណកន្តិ។>
      stand <អបណ្ណកជាតកំ បឋមំ។>
    text <២។ វណ្ណុបថជាតកំ>
      text <២>
        text <អកិលាសុនោ វណ្ណុបថេ ខណន្តា ឧទង្គណេ តត្ថ បបំ អវិន្ទុំ>
        text <ឯវំ មុនី វីរិយ ពលូបបន្នោ អកិលាសុ វិន្ទេ ហទយស្ស សន្តិន្តិ។>
      stand <វណ្ណុបថជាតកំ ទុតិយំ។>
    text <៣។ សេរិវវាណិជជាតកំ>
      text <៣>
        text <ឥធ ចេ នំ វិរាធេសិ សទ្ធម្មស្ស និយាមតំ>
        text <ចិរំ ត្វំ អនុតប្បេសិ សេរិវាយំវ វាណិជោតិ។>
      stand <សេរិវវាណិជជាតកំ តតិយំ។>
    text <៤។ ចូឡសេដ្ឋិជាតកំ>
      text <៤>
        text <អប្បកេនបិ មេធាវី បាភតេន វិចក្ខណោ>
        text <សមុដ្ឋាបេតិ អត្តានំ អណុំ អគ្គិំវ សន្ធមន្តិ។>
      stand <ចូឡ សេដ្ឋិជាតកំ ចតុត្ថំ។>
    text <៥។ តណ្ឌុលនាឡិជាតកំ>
      text <៥>
        text <កិមគ្ឃតិ តណ្ឌុលនាឡិកាយ អស្សាន មូលាយ វទេហិ រាជ>
        text <ពារាណសិំ សន្តរពាហិរតោ អយមគ្ឃតិ តណ្ឌុលនាឡិកាតិ។>
      stand <តណ្ឌុលនាឡិជាតកំ បញ្ចមំ។>
    text <៦។ ទេវធម្មជាតកំ>
      text <៦>
        text <ហិរិឱត្តប្បសម្បន្នា សុក្កធម្មសមាហិតា>
        text <សន្តោ សប្បុរិសា លោកេ ទេវធម្មាតិ វុច្ចរេតិ។>
      stand <ទេវធម្មជាតកំ ឆដ្ឋំ។>
    text <៧។ កដ្ឋហារិជាតកំ>
      text <៧>
        text <បុត្តោ ត្យាហំ មហារាជ ត្វំ មំ បោស ជនាធិប>
        text <អញ្ញេបិ ទេវោ បោសេតិ កិញ្ច ទេវោ សកំ បជន្តិ។>
      stand <កដ្ឋហារិ ជាតកំ សត្តមំ។>
    text <៨។ គាមណិជាតកំ>
      text <៨>
        text <អបិ អតរមានានំ ផលាសាវ សមិជ្ឈតិ>
        text <វិបក្កព្រហ្មចរិយោស្មិ ឯវំ ជានាហិ គាមណីតិ។>
      stand <គាមណិជាតកំ អដ្ឋមំ។>
    text <៩។ មឃទេវជាតកំ>
      text <៩>
        text <ឧត្តមង្គរុហា មយ្ហំ ឥមេ ជាតា វយោហរា>
        text <បាតុភូតា ទេវទូតា បព្ពជ្ជាសមយោ មមាតិ។>
      stand <មឃទេវ ជាតកំ នវមំ។>
    text <១០។ សុខវិហារិជាតកំ>
      text <១០>
        text <យញ្ច អញ្ញេ ន រក្ខន្តិ យោ ច អញ្ញេ ន រក្ខតិ>
        text <ស វេ រាជ សុខំ សេតិ កាមេសុ អនបេក្ខវាតិ។>
        text <វរាបណ្ណក វណ្ណុបថ សេរិវរោ សុវិចក្ខណ តណ្ឌុលនាឡិកស្សា>
        text <ហិរិ បុត្តវរុត្តគាមណិនា យោ ច ន រក្ខតិ តេន ទសាតិ។>
      stand <សុខវិហារិជាតកំ ទសមំ។>
      stand <អបណ្ណកវគ្គោ បឋមោ។>
      text <តស្សុទ្ទានំ>
  text <២។ សីលវគ្គោ>
    text <១១។ លក្ខណមិគជាតកំ>
      text <១១>
        text <ហោតិ សីលវតំ អត្ថោ បដិសន្ថារ វុត្តិនំ>
        text <លក្ខណំ បស្ស អាយន្តំ ញាតិសង្ឃបុរក្ខតំ>
        text <អថ បស្សសិមំ កាឡំ សុវិហីនំវ ញាតិភីតិ។>
      stand <លក្ខណមិគជាតកំ បឋមំ។>
    text <១២។ និគ្រោធមិគជាតកំ>
      text <១២>
        text <និគ្រោធមេវ សេវេយ្យ ន សាខមុបសំវសេ>
        text <និគ្រោធស្មិំ មតំ សេយ្យោ យញ្ចេ សាខស្មិ ជីវិតន្តិ។>
      stand <និគ្រោធមិគជាតកំ ទុតិយំ។>
    text <១៣។ កណ្ឌិជាតកំ>
      text <១៣>
        text <ធិរត្ថុ កណ្ឌិនំ សល្លំ បុរិសំ គាឡ្ហវេធិនំ>
        text <ធិរត្ថុ តំ ជនបទំ យត្ថិត្ថី បរិណាយិកា>
        text <តេ ចាបិ ធិក្កិតា សត្តា យេ ឥត្ថីនំ វសំគតាតិ។>
      stand <កណ្ឌិជាតកំ តតិយំ។>
    text <១៤។ វាតមិគជាតកំ>
      text <១៤>
        text <ន កិរត្ថិ រសេហិ បាបិយោ អាវាសេហិ វ សន្ថវេហិ វា>
        text <វាតមិគំ គហននិស្សិតំ វសមានេសិ រសេហិ សញ្ជយោតិ។>
      stand <វាតមិគជាតកំ ចតុត្ថំ។>
    text <១៥។ ខរាទិយជាតកំ>
      text <១៥>
        text <អដ្ឋក្ខុរំ ខរាទិយេ មិគំ វង្កាតិវង្កិនំ>
        text <សត្តហិ កាលាតិក្កន្តំ ន នំ ឱវទិតុស្សហេតិ។>
      stand <ខរាទិយជាតកំ បញ្ចមំ។>
    text <១៦។ តិបល្លត្ថមិគជាតកំ>
      text <១៦>
        text <មិគំ តិបល្លត្ថ មនេកមាយំ អដ្ឋក្ខុរំ អឌ្ឍរត្តាបបាយិំ>
        text <ឯកេន សោតេន ឆមាស្សសន្តោ ឆហិ កលាហិតិភោតិ ភាគិនេយ្យោតិ។>
      stand <តិបល្លត្ថមិគជាតកំ ឆដ្ឋំ។>
    text <១៧។ មាលុតជាតកំ>
      text <១៧>
        text <កាឡេ វា យទិ វា ជុណ្ហេ យទា វាយតិ មាលុតោ>
        text <វាតជានិ ហិ សីតានិ ឧភោត្ថមបរាជិតាតិ។>
      stand <មាលុតជាតកំ សត្តមំ។>
    text <១៨។ មតកភត្តជាតកំ>
      text <១៨>
        text <ឯវំ ចេ សត្តា ជានេយ្យុំ ទុក្ខាយំ ជាតិសម្ភវោ>
        text <ន បាណោ បាណិនំ ហញ្ញេ បាណឃាតី ហិ សោចតីតិ។>
      stand <មតកភត្តជាតកំ អដ្ឋមំ។>
    text <១៩។ អាយាចិតភត្តជាតកំ>
      text <១៩>
        text <សចេ មុច្ចេ បេច្ច មុច្ចេ មុច្ចមានោ ហិ ពជ្ឈតិ>
        text <ន ហេវំ ធីរា មុច្ចន្តិ មុត្តិ ពាលស្ស ពន្ធនន្តិ។>
      stand <អាយាចិតភត្តជាតកំ នវមំ។>
    text <២០។ នឡបានជាតកំ>
      text <២០>
        text <ទិស្វា បទមនុត្តិណ្ណំ ទិស្វានោតរិតំ បទំ>
        text <នឡេន វារិំ បិស្សាម នេវ មំ ត្វំ វធិស្សសីតិ។>
        text <អថ លក្ខណ សាខ ធិរត្ថុ បុន ន កិរត្ថិ រសេហិ ខរាទិយា>
        text <អតិភោតិ វរ មាលុត បាណ មុច្ចេន នឡអវ្ហយនេន ភវន្តិ ទសាតិ។>
      stand <នឡបានជាតកំ ទសមំ។>
      stand <សីលវគ្គោ ទុតិយោ។>
      text <តស្សុទ្ទានំ>
  text <៣។ កុរុង្គវគ្គោ>
    text <២១។ កុរុង្គមិគជាតកំ>
      text <២១>
        text <ញាតមេតំ កុរុង្គស្ស យំ ត្វំ សេបណ្ណិ សិយ្យសិ>
        text <អញ្ញំ សេបណ្ណិ គច្ឆាមិ ន មេ តេ រុច្ចតេ ផលន្តិ។>
      stand <កុរុង្គមិគជាតកំ បឋមំ។>
    text <២២។ កុក្កុរជាតកំ>
      text <២២>
        text <យេ កុក្កុរា រាជកុលម្ហិ វទ្ធា កោលេយ្យកា វណ្ណពលូបបន្នា>
        text <តេមេ ន វជ្ឈា មយមស្ម វជ្ឈា នាយំ សឃច្ចា ទុព្ពលឃាតិកាយន្តិ។>
      stand <កុក្កុរជាតកំ ទុតិយំ។>
    text <២៣។ គោជានីយជាតកំ>
      text <២៣>
        text <អបិ បស្សេន សេមានោ សល្លេភិ សល្លលីកតោ>
        text <សេយ្យោវ វឡវា គោជោ យុញ្ជ មញ្ញេវ សារថីតិ។>
      stand <គោជានីយ ជាតកំ តតិយំ។>
    text <២៤។ អាជញ្ញជាតកំ>
      text <២៤>
        text <យទា យទា យត្ថ យទា យត្ថ យត្ថ យទា យទា>
        text <អាជញ្ញោ កុរុតេ វេគំ ហាយន្តិ តត្ថ វាឡវាតិ។>
      stand <អាជញ្ញជាតកំ ចតុត្ថំ។>
    text <២៥។ តិត្ថជាតកំ>
      text <២៥>
        text <អញ្ញមញ្ញេហិ តិត្ថេហិ អស្សំ បាយេហិ សារថិ>
        text <អច្ចាសនស្ស បុរិសោ បាយាសស្សបិ តប្បតីតិ។>
      stand <តិត្ថជាតកំ បញ្ចមំ។>
    text <២៦។ មហិឡាមុខជាតកំ>
      text <២៦>
        text <បុរាណចោរាន វចោ និសម្ម មហិឡាមុខោ បោថយមន្វចារី>
        text <សុសញ្ញតានញ្ហិ វចោ និសម្ម គជុត្តមោ សព្ពគុណេសុ អដ្ឋាតិ។>
      stand <មហិឡាមុខជាតកំ ឆដ្ឋំ។>
    text <២៧។ អភិណ្ហជាតកំ>
      text <២៧>
        text <នាលំ កពឡំ បទាតវេ ន ច បិណ្ឌំ ន កុសេ ន ឃំសិតុំ>
        text <មញ្ញាមិ អភិណ្ហទស្សនា នាគោ ស្នេហមកាសិ កុក្កុរេតិ។>
      stand <អភិណ្ហជាតកំ សត្តមំ។>
    text <២៨។ នន្ទិវិសាលជាតកំ>
      text <២៨>
        text <មនុញ្ញមេវ ភាសេយ្យ នាមនុញ្ញំ កុទាចនំ>
        text <មនុញ្ញំ ភាសមានស្ស គរុំ ភារំ ឧទទ្ធរិ>
        text <ធនញ្ច នំ អលាភេសិ តេន ចត្តមនោ អហូតិ។>
      stand <នន្ទិវិសាលជាតកំ អដ្ឋមំ។>
    text <២៩។ កណ្ហជាតកំ>
      text <២៩>
        text <យតោ យតោ គរុ ធុរំ យតោ គម្ភីរវត្តនី>
        text <តទាស្សុ កណ្ហំ យុញ្ជន្តិ ស្វាស្សុ តំ វហតេ ធុរន្តិ។>
      stand <កណ្ហជាតកំ នវមំ។>
    text <៣០។ មុនិកជាតកំ>
      text <៣០>
        text <មា មុនិកស្ស បិហយិ អាតុរន្នានិ ភុញ្ជតិ>
        text <អប្បោស្សុក្កោ ភុសំ ខាទ ឯតំ ទីឃាយុលក្ខណន្តិ។>
        text <កុរុង្គស្ស កុក្កុរគោជវរោ បុន វាឡវស្សសិរិវ្ហយនោ>
        text <មហិឡាមុខនាមនុញ្ញវរោ វហតេ ធុរ មុនិកេន ទសាតិ។>
      stand <មុនិកជាតកំ ទសមំ។>
      stand <កុរុង្គវគ្គោ តតិយោ។>
      text <តស្សុទ្ទានំ>
  text <៤។ កុលាវកវគ្គោ>
    text <៣១។ កុលាវកជាតកំ>
      text <៣១>
        text <កុលាវកា មាតលិ សិម្ពលិស្មិំ ឦសាមុខេន បរិវជ្ជយស្សុ>
        text <កាមំ ចជាម អសុរេសុ បាណំ មា មេ ទិជា វិក្កុលវា អហេសុន្តិ។>
      stand <កុលាវកជាតកំ បឋមំ។>
    text <៣២។ នច្ចជាតកំ>
      text <៣២>
        text <រុទំ មនុញ្ញំ រុចិរា ច បិដ្ឋិ វេឡុរិយវណ្ណូបនិភា ច គីវា>
        text <ព្យាមមត្តានិ ច បេខុណានិ នច្ចេន តេ ធីតរំ នោ ទទាមីតិ។>
      text <នច្ចជាតកំ ទុតិយំ។>
    text <៣៣។ សម្មោទមានជាតកំ>
      text <៣៣>
        text <សម្មោទមានា គច្ឆន្តិ ជាលមាទាយ បក្ខិនោ>
        text <យទា តេ វិវទិស្សន្តិ តទា ឯហិន្តិ មេ វសន្តិ។>
      stand <សម្មោទមានជាតកំ តតិយំ។>
    text <៣៤។ មច្ឆជាតកំ>
      text <៣៤>
        text <ន មំ សីតំ ន មំ ឧណ្ហំ ន មំ ជាលស្មិ ពាធនំ>
        text <យញ្ច មំ មញ្ញតេ មច្ឆី អញ្ញំ សោ រតិយា គតោតិ។>
      text <មច្ឆជាតកំ ចតុត្ថំ។>
    text <៣៥។ វដ្ដកជាតកំ>
      text <៣៥>
        text <សន្តិ បក្ខា អបតនា សន្តិ បាទា អវញ្ចនា>
        text <មាតាបិតា ច និក្ខន្តា ជាតវេទ បដិក្កមាតិ។>
      stand <វដ្ដកជាតកំ បញ្ចមំ។>
    text <៣៦។ សកុណជាតកំ>
      text <៣៦>
        text <យំ និស្សិតា ជគតិរុហំ វិហង្គមា ស្វាយំ អគ្គិំ បមុញ្ចតិ>
        text <ទិសា ភជថ វក្កង្គា ជាតំ សរណតោ ភយន្តិ។>
      stand <សកុណជាតកំ ឆដ្ឋំ។>
    text <៣៧។ តិត្តិរជាតកំ>
      text <៣៧>
        text <យេ វុឌ្ឍ មបចាយន្តិ នរា ធម្មស្ស កោវិទា>
        text <ទិដ្ឋេវ ធម្មេ បាសំសា សម្បរាយេ ច សុគ្គតីតិ។>
      stand <តិត្តិរជាតកំ សត្តមំ។>
    text <៣៨។ ពកជាតកំ>
      text <៣៨>
        text <នាច្ចន្តំ និកតិប្បញ្ញោ និកត្យា សុខមេធតិ>
        text <អារាធេតិ និកតិប្បញ្ញោ ពកោ កក្កដកាមិវាតិ។>
      stand <ពកជាតកំ អដ្ឋមំ។>
    text <៣៩។ នន្ទជាតកំ>
      text <៣៩>
        text <មញ្ញេ សោវណ្ណយោ រាសិ សោណ្ណមាលា ច នន្ទកោ>
        text <យត្ថ ទាសោ អាមជាតោ ឋិតោ ថុល្លានិ គជ្ជតីតិ។>
      stand <នន្ទជាតកំ នវមំ។>
    text <៤០។ ខទិរង្គារជាតកំ>
      text <៤០>
        text <កាមំ បតាមិ និរយំ ឧទ្ធំបាទោ អវំសិរោ>
        text <នានរិយំ ករិស្សាមិ ហន្ទ បិណ្ឌំ បដិគ្គហាតិ។>
        text <សិរិមាតលិ ធីតរ បក្ខិវរោ រតិយាគតោ មាតាបិតា ច បុន>
        text <ជគតីរុហ វុឌ្ឍ សុកក្កដកោ តថា នន្ទកបិណ្ឌវរេន ទសាតិ។>
      stand <ខទិរង្គារជាតកំ ទសមំ។>
      stand <កុលាវកវគ្គោ ចតុត្ថោ។>
      text <តស្សុទ្ទានំ>
  text <៥។ អត្ថកាមវគ្គោ>
    text <៤១។ លោសកជាតកំ>
      text <៤១>
        text <យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ>
        text <អជិយា បាទមោលម្ព មិត្តកោ វិយ សោចតីតិ។>
      stand <លោសកជាតកំ បឋមំ។>
    text <៤២។ កបោតជាតកំ>
      text <៤២>
        text <យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ>
        text <កបោតកស្ស វចនំ អកត្វា អមិត្តហត្ថត្ថគតោវ សេតីតិ។>
      stand <កបោតជាតកំ ទុតិយំ។>
    text <៤៣។ វេឡុកជាតកំ>
      text <៤៣>
        text <យោ អត្ថកាមស្ស ហិតានុកម្បិនោ ឱវជ្ជមានោ ន ករោតិ សាសនំ>
        text <ឯវំ សោ និហតោ សេតិ វេឡុកស្ស យថា បិតាតិ។>
      stand <វេឡុកជាតកំ តតិយំ។>
    text <៤៤។ មកសជាតកំ>
      text <៤៤>
        text <សេយ្យោ អមិត្តោ មតិយា ឧបេតោ ន ត្វេវ មិត្តោ មតិវិប្បហីនោ>
        text <មកសំ វធិស្សន្តិ ហិ ឯឡមូគោ បុត្តោ បិតុ អព្ភិទា ឧត្តមង្គន្តិ។>
      stand <មកសជាតកំ ចតុត្ថំ។>
    text <៤៥។ រោហិណិជាតកំ>
      text <៤៥>
        text <សេយ្យោ អមិត្តោ មេធាវី យញ្ចេ ពាលានុកម្បកោ>
        text <បស្ស រោហិណិកំ ជម្មិំ មាតរំ ហន្ត្វាន សោចតីតិ។>
      stand <រោហិណិជាតកំ បញ្ចមំ។>
    text <៤៦។ អារាមទូសកជាតកំ>
      text <៤៦>
        text <ន វេ អនត្ថកុសលេន អត្ថចរិយា សុខាវហា>
        text <ហាបេតិ អត្ថំ ទុម្មេធោ កបិ អារាមិកោ យថាតិ។>
      stand <អារាមទូសកជាតកំ ឆដ្ឋំ។>
    text <៤៧។ វារុណិទូសកជាតកំ>
      text <៤៧>
        text <ន វេ អនត្ថកុសលេន អត្ថចរិយា សុខាវហា>
        text <ហាបេតិ អត្ថំ ទុម្មេធោ កោណ្ឌញ្ញោ វារុណិំ យថាតិ។>
      stand <វារុណិទូសកជាតកំ សត្តមំ។>
    text <៤៨។ វេទព្ពជាតកំ>
      text <៤៨>
        text <អនុបាយេន យោ អត្ថំ ឥច្ឆតិ សោ វិហញ្ញតិ>
        text <ចេតា ហនិំសុ វេទព្ពំ សព្ពេ តេ ព្យសនមជ្ឈគូតិ។>
      stand <វេទព្ព ជាតកំ អដ្ឋមំ។>
    text <៤៩។ នក្ខត្តជាតកំ>
      text <៤៩>
        text <នក្ខត្តំ បដិមានេន្តំ អត្ថោ ពាលំ ឧបច្ចគា>
        text <អត្ថោ អត្ថស្ស នក្ខត្តំ កិំ ករិស្សន្តិ តារកាតិ។>
      stand <នក្ខត្តជាតកំ នវមំ។>
    text <៥០។ ទុម្មេធជាតកំ>
      text <៥០>
        text <ទុម្មេធានំ សហស្សេន យញ្ញោ មេ ឧបយាចិតោ>
        text <ឥទានិ ខោហំ យជិស្សាមិ ពហុ អធម្មិកោ ជនោតិ។>
        text <អថ មិត្តក មាតុ កបោតវរោ តថា វេឡូក ឯឡមូគោ រោហិណី>
        text <កបិ វារុណិ ចេតចរា ច បុន តថា តារក យញ្ញវរេន ទសាតិ។>
      stand <ទុម្មេធជាតកំ ទសមំ។>
      stand <អត្ថកាមវគ្គោ បញ្ចមោ។>
      text <តស្សុទ្ទានំ>
      stand <បឋមោ បណ្ណាសកោ។>
  text <៦។ អាសីសវគ្គោ>
    text <៥១។មហាសីលវជាតកំ>
      text <៥១>
        text <អាសីសេថេវ បុរិសោ ន និព្ពិន្ទេយ្យ បណ្ឌិតោ>
        text <បស្សាមិ វោហំ អត្តានំ យថា ឥច្ឆិំ តថា អហូតិ។>
      stand <មហាសីលវជាតកំ បឋមំ។>
    text <៥២។ ចូឡជនកជាតកំ>
      text <៥២>
        text <វាយមេថេវ បុរិសោ ន និព្ពិន្ទេយ្យ បណ្ឌិតោ>
        text <បស្សាមិ វោហំ អត្តានំ ឧទកា ថលមុព្ភតន្តិ។>
      stand <ចូឡជនកជាតកំ ទុតិយំ។>
    text <៥៣។ បុណ្ណបាតិជាតកំ>
      text <៥៣>
        text <តថេវ បុណ្ណា បាតិយោ អញ្ញាយំ វត្តតេ កថា>
        text <អាការណេន ជានាមិ ន ចាយំ ភទ្ទិកា សុរាតិ។>
      stand <បុណ្ណបាតិជាតកំ តតិយំ។>
    text <៥៤។ កិំផលជាតកំ>
      text <៥៤>
        text <នាយំ រុក្ខោ ទុរារុហោ នបិ គាមតោ អារកា>
        text <អាការណេន ជានាមិ នាយំ សាទុផលោ ទុមោតិ។>
      stand <កិំផលជាតកំ ចតុត្ថំ។>
    text <៥៥។ បញ្ចាវុធជាតកំ>
      text <៥៥>
        text <យោ អលីនេន ចិត្តេន អលីនមនសោ នរោ>
        text <ភាវេតិ កុសលំ ធម្មំ យោគក្ខេមស្ស បត្តិយា>
        text <បាបុណេ អនុបុព្ពេន សព្ពសំយោជនក្ខយន្តិ។>
      stand <បញ្ចាវុធជាតកំ បញ្ចមំ។>
    text <៥៦។ កញ្ចនក្ខន្ធជាតកំ>
      text <៥៦>
        text <យោ បហដ្ឋេន ចិត្តេន បហដ្ឋមនសោ នរោ>
        text <ភាវេតិ កុសលំ ធម្មំ យោគក្ខេមស្ស បត្តិយា>
        text <បាបុណេ អនុបុព្ពេន សព្ពសំយោជនក្ខយន្តិ។>
      stand <កញ្ចនក្ខន្ធជាតកំ ឆដ្ឋំ។>
    text <៥៧។ វានរិន្ទជាតកំ>
      text <៥៧>
        text <យស្សេតេ ចតុរោ ធម្មា វានរិន្ទ យថា តវ>
        text <សច្ចំ ធម្មោ ធិតិ ចាគោ ទិដ្ឋំ សោ អតិវត្តតីតិ។>
      stand <វានរិន្ទជាតកំ សត្តមំ។>
    text <៥៨។ តយោធម្មជាតកំ>
      text <៥៨>
        text <យស្សេតេ ច តយោ ធម្មា វានរិន្ទ យថា តវ>
        text <ទក្ខិយំ សូរិយំ បញ្ញា ទិដ្ឋំ សោ អតិវត្តតីតិ។>
      stand <តយោធម្មជាតកំ អដ្ឋមំ។>
    text <៥៩។ ភេរិវាទកជាតកំ>
      text <៥៩>
        text <ធមេ ធមេ នាតិធមេ អតិធន្តញ្ហិ បាបកំ>
        text <ធន្តេន ហិ សតំ លទ្ធំ អតិធន្តេន នាសិតន្តិ។>
      stand <ភេរិវាទកជាតកំ នវមំ។>
    text <៦០។ សង្ខធមជាតកំ>
      text <៦០>
        text <ធមេ ធមេ នាតិធមេ អតិធន្តញ្ហិ បាបកំ>
        text <ធន្តេនាធិគតា ភោគា តេ តាតោ វិធមី ធមន្តិ។>
        text <យថា ឥច្ឆិំ តថាហុទកា ថលា សុរ សាទុផលោ ច អលីនមនោ>
        text <សម្បហដ្ឋមនោ ចតុរោ ច តយោ សតលទ្ធក ភោគធនេន ទសាតិ។>
      stand <សង្ខធមជាតកំ ទសមំ។>
      stand <អាសីសវគ្គោ ឆដ្ឋោ។>
      text <តស្សុទ្ទានំ>
  text <៧។ ឥត្ថិវគ្គោ>
    text <៦១។ អសាតមន្តជាតកំ>
      text <៦១>
        text <អសា លោកិត្ថិយោ នាម វេលា តាសំ ន វិជ្ជតិ>
        text <សារត្តា ច បគព្ភា ច សិខី សព្ពឃសោ យថា>
        text <តា ហិត្វា បព្ពជិស្សាមិ វិវេកមនុព្រូហយន្តិ។>
      stand <អសាតមន្តជាតកំ បឋមំ។>
    text <៦២។ អណ្ឌភូតជាតកំ>
      text <៦២>
        text <យំ ព្រាហ្មណោ អវាទេសិ វីណំ សមុខវេឋិតោ>
        text <អណ្ឌភូតា ភតា ភរិយា តាសុ កោ ជាតុ វិស្សសេតិ។>
      stand <អណ្ឌភូតជាតកំ ទុតិយំ។>
    text <៦៣។ តក្កបណ្ឌិតជាតកំ>
      text <៦៣>
        text <កោធនា អកតញ្ញូ ច បិសុណា មិត្តភេទិកា>
        text <ព្រហ្មចរិយំ ចរ ភិក្ខុ សោ សុខំ ន វិហាហសីតិ។>
      stand <តក្កបណ្ឌិតជាតកំ តតិយំ។>
    text <៦៤។ ទុរាជានជាតកំ>
      text <៦៤>
        text <មា សុ នន្ទិ ឥច្ឆតិ មំ មា សុ សោចិ ន មិច្ឆតិ>
        text <ថីនំ ភាវោ ទុរាជានោ មច្ឆស្សេវោទកេ គតន្តិ។>
      stand <ទុរាជានជាតកំ ចតុត្ថំ។>
    text <៦៥។ អនភិរតិជាតកំ>
      text <៦៥>
        text <យថា នទី ច បន្ថោ ច បានាគារំ សភា បបា>
        text <ឯវំ លោកិត្ថិយោ នាម នាសំ កុជ្ឈន្តិ បណ្ឌិតាតិ។>
      stand <អនភិរតិជាតកំ បញ្ចមំ។>
    text <៦៦។ មុទុលក្ខណជាតកំ>
      text <៦៦>
        text <ឯកា ឥច្ឆា បុរេ អាសិ អលទ្ធា មុទុលក្ខណំ>
        text <យតោ លទ្ធា អឡារក្ខី ឥច្ឆា ឥច្ឆំ វិជាយថាតិ។>
      stand <មុទុលក្ខណជាតកំ ឆដ្ឋំ។>
    text <៦៧។ ឧច្ឆង្គជាតកំ>
      text <៦៧>
        text <ឧច្ឆង្គេ ទេវ មេ បុត្តោ បថេ ធាវន្តិយា បតិ>
        text <តញ្ច ទេសំ ន បស្សាមិ យតោ សោទរិយមានយេតិ។>
      stand <ឧច្ឆង្គជាតកំ សត្តមំ។>
    text <៦៨។ សាកេតជាតកំ>
      text <៦៨>
        text <យស្មិំ មនោ និវិសតិ ចិត្តញ្ចាបិ បសីទតិ>
        text <អទិដ្ឋបុព្ពកេ បោសេ កាមំ តស្មិម្បិ វិស្សសេតិ។>
      stand <សាកេតជាតកំ អដ្ឋមំ។>
    text <៦៩។ វិសវន្តជាតកំ>
      text <៦៩>
        text <ធិរត្ថុ តំ វិសំ វន្តំ យមហំ ជីវិតការណា>
        text <វន្តំ បច្ចាវមិស្សាមិ មតំ មេ ជីវិតា វរន្តិ។>
      stand <វិសវន្តជាតកំ នវមំ។>
    text <៧០។ កុទ្ទាលជាតកំ>
      text <៧០>
        text <ន តំ ជិតំ សាធុ ជិតំ យំ ជិតំ អវជីយតិ>
        text <តំ ខោ ជិតំ សាធុ ជិតំ យំ ជិតំ នាវជីយតីតិ។>
        text <សិខីសព្ពឃសោបិ ច វីណវរោ បិសុណា មិត្តភេទិកា នន្ទី នទី>
        text <មុទុលក្ខណ សោទរិយា ច មនោ វិស សាធុជិតេន ភវន្តិ ទសាតិ។>
      stand <កុទ្ទាលជាតកំ ទសមំ។>
      stand <ឥត្ថិវគ្គោ សត្តមោ។>
      text <តស្សុទ្ទានំ>
  text <៨។ វរុណវគ្គោ>
    text <៧១។ វរុណជាតកំ>
      text <៧១>
        text <យោ បុព្ពេ ករណីយានិ បច្ឆា សោ កាតុមិច្ឆតិ>
        text <វរុណកដ្ឋ ភញ្ជោវ ស បច្ឆា មនុតប្បតីតិ។>
      stand <វរុណជាតកំ បឋមំ។>
    text <៧២។ សីលវហត្ថិជាតកំ>
      text <៧២>
        text <អកតញ្ញុស្ស បោសស្ស និច្ចំ វិវរទស្សិនោ>
        text <សព្ពំ ចេ បថវិំ ទជ្ជា នេវ នំ អភិរាធយេតិ។>
      stand <សីលវហត្ថិជាតកំ ទុតិយំ។>
    text <៧៣។ សច្ចំកិរជាតកំ>
      text <៧៣>
        text <សច្ចំ កិរេវមាហំសុ នរា ឯកច្ចិយា ឥធ>
        text <កដ្ឋំ និប្លវិតំ សេយ្យោ ន ត្វេវេកច្ចិយោ នរោតិ។>
      stand <សច្ចំកិរជាតកំ តតិយំ។>
    text <៧៤។ រុក្ខធម្មជាតកំ>
      text <៧៤>
        text <សាធូ សម្ពហុលា ញាតី អបិ រុក្ខា អរញ្ញជា>
        text <វាតោ វហតិ ឯកដ្ឋំ ព្រហន្តម្បិ វនប្បតិន្តិ។>
      stand <រុក្ខធម្មជាតកំ ចតុត្ថំ។>
    text <៧៥។ មច្ឆជាតកំ>
      text <៧៥>
        text <អភិត្ថនយ បជ្ជុន្ន និធិំ កាកស្ស នាសយ>
        text <កាកំ សោកាយ រន្ធេហិ មញ្ច សោកា បមោចយាតិ។>
      stand <មច្ឆជាតកំ បញ្ចមំ។>
    text <៧៦។ អសង្កិយជាតកំ>
      text <៧៦>
        text <អសង្កិយោម្ហិ គាមម្ហិ អរញ្ញេ នត្ថិ មេ ភយំ>
        text <ឧជុំ មគ្គំ សមារូឡ្ហោ មេត្តាយ ករុណាយ ចាតិ។>
      stand <អសង្កិយជាតកំ ឆដ្ឋំ។>
    text <៧៧។ មហាសុបិនជាតកំ>
      text <៧៧>
        text <ឧសភា រុក្ខា គាវិយោ គវា ច អស្សោ កំសោ សិង្គាលី ច កុម្ភោ>
        text <បោក្ខរណី ច អបាកចន្ទនំ លាពូនិ សីទន្តិ សិលា ប្លវន្តិ។>
        text <មណ្ឌូកិយោ កណ្ហសប្បេ គិលន្តិ កាកំ សុបណ្ណា បរិវារយន្តិ>
        text <តសា វកា ឯឡកានំ ភយាហិ វិបរិយាសោ វត្តតិ នយិធ មត្ថីតិ។>
      stand <មហាសុបិនជាតកំ សត្តមំ។>
    text <៧៨។ ឥល្លិសជាតកំ>
      text <៧៨>
        text <ឧភោ ខញ្ជា ឧភោ កុណី ឧភោ វិសមចក្ខុកា>
        text <ឧភិន្នំ បិឡកា ជាតា នាហំ បស្សាមិ ឥល្លិសន្តិ។>
      stand <ឥល្លិសជាតកំ អដ្ឋមំ។>
    text <៧៩។ ខរស្សរជាតកំ>
      text <៧៩>
        text <យតោ វិលុត្តា ច ហតា ច គាវោ ទឌ្ឍានិ គេហានិ ជនោ ច នីតោ>
        text <អថាគមា បុត្តហតាយ បុត្តោ ខរស្សរំ ឌិណ្ឌិមំ វាទយន្តោតិ។>
      stand <ខរស្សរជាតកំ នវមំ។>
    text <៨០។ ភីមសេនជាតកំ>
      text <៨០>
        text <យំ តេ បវិកត្ថិតំ បុរេ អថ តេ បូតិសរា សជន្តិ បច្ឆា>
        text <ឧភយំ ន សមេតិ ភីមសេន យុទ្ធកថា ច ឥទញ្ច តេ វិហញ្ញន្តិ។>
        text <វរុណា អកតញ្ញូវរេ តុ សច្ចវរំ សវនប្បតិនា ច អភិត្ថនយ>
        text <ករុណាយ សិលាប្លវ ឥល្លិសតោ បុន ឌិណ្ឌិមបូតិសរេន ទសាតិ។>
      stand <ភីមសេនជាតកំ ទសមំ។>
      stand <វរុណវគ្គោ អដ្ឋមោ។>
      text <តស្សុទ្ទានំ>
  text <៩។ អបាយិម្ហវគ្គោ>
    text <៨១។ សុរាបានជាតកំ>
      text <៨១>
        text <អបាយិម្ហ អនច្ចិម្ហ អគាយិម្ហ រុទិម្ហ ច>
        text <វិសញ្ញិករណិំ បិត្វា ទិដ្ឋា នាហុម្ហ វានរាតិ។>
      stand <សុរាបានជាតកំ បឋមំ។>
    text <៨២។ មិត្តវិន្ទកជាតកំ>
      text <៨២>
        text <អតិក្កម្ម រមណកំ សទាមត្តញ្ច ទូភកំ>
        text <ស្វាសិ បាសាណមាសីនោ យស្មា ជីវំ ន មោក្ខសីតិ។>
      stand <មិត្តវិន្ទកជាតកំ ទុតិយំ។>
    text <៨៣។ កាលកណ្ណិជាតកំ>
      text <៨៣>
        text <មិត្តោ ហវេ សត្តបទេន ហោតិ សហាយោ បន ទ្វាទសកេន ហោតិ>
        text <មាសឌ្ឍមាសេន ច ញាតិ ហោតិ តតុត្តរិំ អត្តសមោបិ ហោតិ>
        text <សោហំ កថំ អត្តសុខស្ស ហេតុ ចិរសន្ថុតំ កាឡកណ្ណិំ ជហេយ្យន្តិ។>
      stand <កាលកណ្ណិជាតកំ តតិយំ។>
    text <៨៤។ អត្ថស្សទ្វារជាតកំ>
      text <៨៤>
        text <អារោគ្យមិច្ឆេ បរមញ្ច លាភំ សីលញ្ច វុទ្ធានុមតំ សុតញ្ច>
        text <ធម្មានុវត្តី ច អលីនតា ច អត្ថស្ស ទ្វារា បមុខា ឆឡេតេតិ។>
      stand <អត្ថស្សទ្វារជាតកំ ចតុត្ថំ។>
    text <៨៥។ កិំបក្កជាតកំ>
      text <៨៥>
        text <អាយតិំ ទោសំ នាញ្ញាយ យោ កាមេ បដិសេវតិ>
        text <វិបាកន្តេ ហនន្តិ នំ កិំបក្កមិវ ភក្ខិតន្តិ។>
      stand <កិំបក្កជាតកំ បញ្ចមំ។>
    text <៨៦។ សីលវីមំសកជាតកំ>
      text <៨៦>
        text <សីលំ កិរេវ កល្យាណំ សីលំ លោកេ អនុត្តរំ>
        text <បស្ស ឃោរវិសោ នាគោ សីលវាតិ ន ហញ្ញតីតិ។>
      stand <សីលវីមំសកជាតកំ ឆដ្ឋំ។>
    text <៨៧។ មង្គលជាតកំ>
      text <៨៧>
        text <យស្ស មង្គលា សមូហតាសេ ឧប្បាតា សុបិនា ច លក្ខណា ច>
        text <សោ មង្គលទោសវីតិវត្តោ យុគយោគាធិគតោ ន ជាតុមេតីតិ។>
      stand <មង្គលជាតកំ សត្តមំ។>
    text <៨៨។ សារម្ភជាតកំ>
      text <៨៨>
        text <កល្យាណិមេវ មុញ្ចេយ្យ ន ហិ មុញ្ចេយ្យ បាបិកំ>
        text <មោក្ខោ កល្យាណិយា សាធុ មុត្វា តប្បតិ បាបិកន្តិ។>
      stand <សារម្ភជាតកំ អដ្ឋមំ។>
    text <៨៩។ កុហកជាតកំ>
      text <៨៩>
        text <វាចាវ កិរ តេ អាសិ សណ្ហា សខិលភាណិនោ>
        text <តិណមត្តេ អសជ្ជិត្ថោ នោ ច និក្ខសតំ ហរន្តិ។>
      stand <កុហកជាតកំ នវមំ។>
    text <៩០។ អកតញ្ញុជាតកំ>
      text <៩០>
        text <យោ បុព្ពេ កតកល្យាណោ កតត្ថោ នាវពុជ្ឈតិ>
        text <បច្ឆា កិច្ចេ សមុប្បន្នេ កត្តារំ នាធិគច្ឆតីតិ។>
        text <អបាយិម្ហ ច ទូភកំ សត្តបទំ ឆឡទ្វរ ច អាយតិនា ច បុន>
        text <អហិសីលវ មង្គលិ បាបិកស្សា សតំនិក្ខ កតត្ថវរេន ទសាតិ។>
      stand <អកតញ្ញុជាតកំ ទសមំ។>
      stand <អបាយិម្ហវគ្គោ នវមោ។>
      text <តស្សុទ្ទានំ>
  text <១០។ លិត្តវគ្គោ>
    text <៩១។ លិត្តជាតកំ>
      text <៩១>
        text <លិត្តំ បរមេន តេជសា គិលមក្ខំ បុរិសោ ន ពុជ្ឈតិ>
        text <គិល រេ គិល បាបធុត្តក បច្ឆា តេ កដុកំ ភវិស្សតីតិ។>
      stand <លិត្តជាតកំ បឋមំ។>
    text <៩២។ មហាសារជាតកំ>
      text <៩២>
        text <ឧក្កដ្ឋេ សូរមិច្ឆន្តិ មន្តីសុ អកុតូហលំ>
        text <បិយញ្ច អន្នបានម្ហិ អត្ថេ ជាតេ ច បណ្ឌិតន្តិ។>
      stand <មហាសារជាតកំ ទុតិយំ។>
    text <៩៣។ វិសាសភោជនជាតកំ>
      text <៩៣>
        text <ន វិស្សសេ អវិស្សត្ថេ វិស្សត្ថេបិ ន វិស្សសេ>
        text <វិស្សាសា ភយមន្វេតិ សីហំវ មិគមាតុកាតិ។>
      stand <វិសាសភោជនជាតកំ តតិយំ។>
    text <៩៤។ លោមហំសជាតកំ>
      text <៩៤>
        text <សោតត្តោ សោសិន្ទោ ចេវ ឯកោ ភិំសនកេ វនេ>
        text <នគ្គោ ន ចគ្គិមាសីនោ ឯសនាបសុតោ មុនីតិ។>
      stand <លោមហំសជាតកំ ចតុត្ថំ។>
    text <៩៥។ មហាសុទស្សនជាតកំ>
      text <៩៥>
        text <អនិច្ចា វត សង្ខារា ឧប្បាទវយធម្មិនោ>
        text <ឧប្បជ្ជិត្វា និរុជ្ឈន្តិ តេសំ វូបសមោ សុខោតិ។>
      stand <មហាសុទស្សនជាតកំ បញ្ចមំ។>
    text <៩៦។ តេលបត្តជាតកំ>
      text <៩៦>
        text <សមតិត្តិកំ អនវសេកំ តេលបត្តំ យថា បរិហរេយ្យ>
        text <ឯវំ សចិត្តមនុរក្ខេ បត្ថយានោ ទិសំ អគតបុព្ពន្តិ។>
      stand <តេលបត្តជាតកំ ឆដ្ឋំ។>
    text <៩៧។ នាមសិទ្ធិជាតកំ>
      text <៩៧>
        text <ជីវកញ្ច មតំ ទិស្វា ធនបាលិញ្ច ទុគ្គតំ>
        text <បន្ថកញ្ច វនេ មូឡ្ហំ បាបកោ បុនរាគតោតិ។>
      stand <នាមសិទ្ធិជាតកំ សត្តមំ។>
    text <៩៨។ កូដវាណិជជាតកំ>
      text <៩៨>
        text <សាធុ ខោ បណ្ឌិតោ នាម ន ត្វេវ អតិបណ្ឌិតោ>
        text <អតិបណ្ឌិតេន បុត្តេន មនម្ហិ ឧបកូឡិតោតិ។>
      stand <កូដវាណិជជាតកំ អដ្ឋមំ។>
    text <៩៩។ បរោសហស្សជាតកំ>
      text <៩៩>
        text <បរោសហស្សម្បិ សមាគតានំ កន្ទេយ្យុំ តេ វស្សសតំ អបញ្ញា>
        text <ឯកោវ សេយ្យោ បុរិសោ សបញ្ញោ យោ ភាសិតស្ស វិជានាតិ អត្ថន្តិ។>
      stand <បរោសហស្សជាតកំ នវមំ។>
    text <១០០។ អសាតរូបជាតកំ>
      text <១០០>
        text <អសាតំ សាតរូបេន បិយរូបេន អប្បិយំ>
        text <ទុក្ខំ សុខស្ស រូបេន បមត្តមតិវត្តតីតិ។>
        text <គិលមក្ខកុតូហល មាតុកស្សា មុនិនា ច អនិច្ចត បត្តវរំ>
        text <ធនបាលិវរោ អតិបណ្ឌិតកោ សបរោសហស្សអសាតទសាតិ។>
      stand <អសាតរូបជាតកំ ទសមំ។>
      stand <លិត្តវគ្គោ ទសមោ។>
      text <តស្សុទ្ទានំ>
      stand <មជ្ឈិមោ បណ្ណាសកោ។>
  text <១១។ បរោសតវគ្គោ>
    text <១០១។ បរោសតជាតកំ>
      text <១០១>
        text <បរោសតំ ចេបិ សមាគតានំ ឈាយេយ្យុំ តេ វស្សសតំ អបញ្ញា>
        text <ឯកោវ សេយ្យោ បុរិសោ សបញ្ញោ យោ ភាសិតស្ស វិជានាតិ អត្ថន្តិ។>
      stand <បរោសតជាតកំ បឋមំ។>
    text <១០២។ បណ្ណិកជាតកំ>
      text <១០២>
        text <យោ ទុក្ខផុដ្ឋាយ ភវេយ្យ តាណំ សោ មេ បិតា ទុព្ភិ វនេ ករោតិ>
        text <សា កស្ស កន្ទាមិ វនស្ស មជ្ឈេ យោ តាយិតា សោ សហសំ ករោតីតិ។>
      stand <បណ្ណិកជាតកំ ទុតិយំ។>
    text <១០៣។ វេរិជាតកំ>
      text <១០៣>
        text <យត្ថ វេរី និវិសតិ ន វសេ តត្ថ បណ្ឌិតោ>
        text <ឯករត្តំ ទិរត្តំ វា ទុក្ខំ វសតិ វេរិសូតិ។>
      stand <វេរិជាតកំ តតិយំ។>
    text <១០៤។ មិត្តវិន្ទកជាតកំ>
      text <១០៤>
        text <ចតុព្ភិ អដ្ឋជ្ឈគមា អដ្ឋាហិបិ ច សោឡស>
        text <សោឡសាហិ ច ពាត្តិំស អត្រិច្ឆំ ចក្កមាសទោ>
        text <ឥច្ឆាហតស្ស បោសស្ស ចក្កំ ភមតិ មត្ថកេតិ។>
      stand <មិត្តវិន្ទកជាតកំ ចតុត្ថំ។>
    text <១០៥។ ទុព្ពលកដ្ឋជាតកំ>
      text <១០៥>
        text <ពហុម្បេតំ វនេ កដ្ឋំ វាតោ ភញ្ជតិ ទុព្ពលំ>
        text <តស្ស ចេ ភាយសី នាគ កិសោ នូន ភវិស្សសីតិ។>
      stand <ទុព្ពលកដ្ឋជាតកំ បញ្ចមំ។>
    text <១០៦។ ឧទញ្ចនីជាតកំ>
      text <១០៦>
        text <សុខំ វត មំ ជីវន្តំ បចមានា ឧទញ្ចនី>
        text <ចោរី ជាយប្បវាទេន តេលំ លោណញ្ច យាចតីតិ។>
      stand <ឧទញ្ចនីជាតកំ ឆដ្ឋំ។>
    text <១០៧។ សាលិត្តកជាតកំ>
      text <១០៧>
        text <សាធុ ខោ សិប្បកំ នាម អបិ យាទិស កីទិសំ>
        text <បស្ស ខញ្ជប្បហារេន លទ្ធា គាមា ចតុទ្ទិសាតិ។>
      stand <សាលិត្តកជាតកំ សត្តមំ។>
    text <១០៨។ ពាហិយជាតកំ>
      text <១០៨>
        text <សិក្ខេយ្យ សិក្ខិតព្ពានិ សន្តិ តច្ឆន្ទិនោ ជនា>
        text <ពាហិយា ហិ សុហន្នេន រាជានមភិរាធយីតិ។>
      stand <ពាហិយជាតកំ អដ្ឋមំ។>
    text <១០៩។ កុណ្ឌបូវជាតកំ>
      text <១០៩>
        text <យថន្នោ បុរិសោ ហោតិ តថន្នា តស្ស ទេវតា>
        text <អាហរេតំ កុណ្ឌបូវំ មា មេ ភាគំ វិនាសយាតិ។>
      stand <កុណ្ឌបូវជាតកំ នវមំ។>
    text <១១០។ សព្ពសំហារកបញ្ហជាតកំ>
      text <១១០>
        text <សព្ពសំហារកោ នត្ថិ សុទ្ធំ កង្គុ បវាយតិ>
        text <អលិកំ ភាយតិយំ ធុត្តី សច្ចមាហ មហល្លិកាតិ។>
        text <សបរោសត តាយិត វេរី បុន ភមចក្កថ នាគសិរិវ្ហយនោ>
        text <សុខកញ្ច វត សិប្បក ពាហិយា កុណ្ឌបូវ មហល្លិកកា ច ទសាតិ។>
      stand <សព្ពសំហារកបញ្ហជាតកំ ទសមំ។>
      stand <បរោសតវគ្គោ ឯកាទសមោ។>
      text <តស្សុទ្ទានំ>
  text <១២។ ហំចិវគ្គោ>
    text <១១១។ គទ្រភបញ្ហជាតកំ>
      text <១១១>
        text <ហំចិ តុវំ ឯវមញ្ញសិ សេយ្យោ បុត្តេន បិតាតិ រាជសេដ្ឋ>
        text <ហន្ទស្សតរស្ស តេ អយំ អស្សតរស្ស ហិ គទ្រភោ បិតាតិ។>
      stand <គទ្រភបញ្ហជាតកំ បឋមំ។>
    text <១១២។ អមរាទេវីបញ្ហជាតកំ>
      text <១១២>
        text <យេន សត្តុពិលង្គា ច ទិគុណបលាសោ ច បុប្ផិតោ>
        text <យេន ទទាមិ តេន វទាមិ យេន ន ទទាមិ ន តេន វទាមិ>
        text <ឯស មគ្គោ យវមជ្ឈកស្ស ឯតំ ឆន្នបថំ វិជានាហីតិ។>
      stand <អមរាទេវីបញ្ហជាតកំ ទុតិយំ។>
    text <១១៣។ សិង្គាលជាតកំ>
      text <១១៣>
        text <សទ្ទហាសិ សិង្គាលស្ស សុរាបីតស្ស ព្រាហ្មណ>
        text <សិប្បិកានំ សតំ នត្ថិ កុតោ កំសសតា ទុវេតិ។>
      stand <សិង្គាលជាតកំ តតិយំ។>
    text <១១៤។ មិតចិន្តិជាតកំ>
      text <១១៤>
        text <ពហុចិន្តី អប្បចិន្តី ឧភោ ជាលេ អពជ្ឈរេ>
        text <មិតចិន្តី បមោចេសី ឧភោ តត្ថ សមាគតាតិ។>
      stand <មិតចិន្តិជាតកំ ចតុត្ថំ។>
    text <១១៥។ អនុសាសិកជាតកំ>
      text <១១៥>
        text <យាយញ្ញ មនុសាសតិ សយំ លោលុប្បចារិនី>
        text <សាយំ វិបក្ខិកា សេតិ ហតា ចក្កេន សាសិកាតិ។>
      stand <អនុសាសិកជាតកំ បញ្ចមំ។>
    text <១១៦។ ទុព្ពចជាតកំ>
      text <១១៦>
        text <អតិករមករាចរិយ មយ្ហម្បេតំ ន រុច្ចតិ>
        text <ចតុត្ថេ លង្ឃយិត្វាន បញ្ចមាយសិ អាវុតោតិ។>
      stand <ទុព្ពចជាតកំ ឆដ្ឋំ។>
    text <១១៧។ តិត្តិរជាតកំ>
      text <១១៧>
        text <អច្ចុគ្គតាតិលបតា អតិវេលំ បភាសិតា>
        text <វាចា ហនតិ ទុម្មេធំ តិត្តិរំវាតិវស្សិតន្តិ។>
      stand <តិត្តិរជាតកំ សត្តមំ។>
    text <១១៨។ វដ្ដកជាតកំ>
      text <១១៨>
        text <នាចិន្តយន្តោ បុរិសោ វិសេសមធិគច្ឆតិ>
        text <ចិន្តិតស្ស ផលំ បស្ស មុត្តោស្មិ វធពន្ធនាតិ។>
      stand <វដ្ដកជាតកំ អដ្ឋមំ។>
    text <១១៩។ អកាលរាវិជាតកំ>
      text <១១៩>
        text <អមាតាបិតរសំវទ្ធោ អនាចេរកុលេ វសំ>
        text <នាយំ កាលំ អកាលំ វា អភិជានាតិ កុក្កុដោតិ។>
      stand <អកាលរាវិជាតកំ នវមំ។>
    text <១២០។ ពន្ធនមោក្ខជាតកំ>
      text <១២០>
        text <អពទ្ធា តត្ថ ពជ្ឈន្តិ យត្ថ ពាលា បភាសរេ>
        text <ពទ្ធាបិ តត្ថ មុច្ចន្តិ យត្ថ ធីរា បភាសរេតិ។>
        text <អថ គទ្រភ សត្តុវ កំសសតំ ពហុចិន្តិ សាសិកាយាតិករ>
        text <អតិវេល វិសេសមនាចរិយោវ ធីរាបភាសរតេន ទសាតិ។>
      stand <ពន្ធនមោក្ខជាតកំ ទសមំ។>
      stand <ហំចិវគ្គោ ទ្វាទសមោ។>
      text <តស្សុទ្ទានំ>
  text <១៣។ កុសនាឡិវគ្គោ>
    text <១២១។ កុសនាឡិជាតកំ>
      text <១២១>
        text <ករេ សរិក្ខោ អថ វាបិ សេដ្ឋោ និហីនកោ វាបិ ករេយ្យ ឯកោ>
        text <ករេយ្យុមេតេ ព្យសនេ ឧត្តមត្ថំ យថា អហំ កុសនាឡិ រុចាយន្តិ។>
      stand <កុសនាឡិជាតកំ បឋមំ។>
    text <១២២។ ទុម្មេធជាតកំ>
      text <១២២>
        text <យសំ លទ្ធាន ទុម្មេធោ អនត្ថំ ចរតិ អត្តនោ>
        text <អត្តនោ ច បរេសញ្ច ហិំសាយ បដិបជ្ជតីតិ។>
      stand <ទុម្មេធជាតកំ ទុតិយំ។>
    text <១២៣។ នង្គលីសជាតកំ>
      text <១២៣>
        text <អសព្ពត្ថគាមិំ វាចំ ពាលោ សព្ពត្ថ ភាសតិ>
        text <នាយំ ទធិំ វេទិ ន នង្គលីសំ ទធិប្បយំ មញ្ញតិ នង្គលីសន្តិ។>
      stand <នង្គលីសជាតកំ តតិយំ។>
    text <១២៤។ អម្ពជាតកំ>
      text <១២៤>
        text <វាយមេថេវ បុរិសោ ន និព្ពិន្ទេយ្យ បណ្ឌិតោ>
        text <វាយាមស្ស ផលំ បស្ស ភុត្តា អម្ពា អនីតិហន្តិ។>
      stand <អម្ពជាតកំ ចតុត្ថំ។>
    text <១២៥។ កដាហកជាតកំ>
      text <១២៥>
        text <ពហុម្បិ សោ វិកត្ថេយ្យ អញ្ញំ ជនបទំ គតោ>
        text <អន្វាគន្ត្វាន ទូសេយ្យ ភុញ្ជ ភោគេ កដាហកាតិ។>
      stand <កដាហកជាតកំ បញ្ចមំ។>
    text <១២៦។ អសិលក្ខណជាតកំ>
      text <១២៦>
        text <តទេវេកស្ស កល្យាណំ តទេវេកស្ស បាបកំ>
        text <តស្មា សព្ពំ ន កល្យាណំ សព្ពំ វាបិ ន បាបកន្តិ។>
      stand <អសិលក្ខណជាតកំ ឆដ្ឋំ។>
    text <១២៧។ កលណ្ឌុកជាតកំ>
      text <១២៧>
        text <តេ ទេសា តានិ វត្ថូនិ អហញ្ច វនគោចរោ>
        text <អនុវិច្ច ខោ តំ គណ្ហេយ្យុំ បិវ ខីរំ កលណ្ឌុកាតិ។>
      stand <កលណ្ឌុកជាតកំ សត្តមំ។>
    text <១២៨។ ពិឡារវតជាតកំ>
      text <១២៨>
        text <យោ វេ ធម្មំ ធជំ កត្វា និគូឡ្ហោ បាបមាចរេ>
        text <វិស្សាសយិត្វា ភូតានិ ពិឡារំ នាម តំ វតន្តិ។>
      stand <ពិឡារវតជាតកំ អដ្ឋមំ។>
    text <១២៩។ អគ្គិកភារទ្វាជជាតកំ>
      text <១២៩>
        text <នាយំ សិខា បុញ្ញហេតុ ឃាសហេតុ អយំ សិខា>
        text <នាង្គុដ្ឋគណនំ យាតិ អលំ តេ ហោតុ អគ្គិកាតិ។>
      stand <អគ្គិកភារទ្វាជជាតកំ នវមំ។>
    text <១៣០។ កោសិយជាតកំ>
      text <១៣០>
        text <យថា វាចា ច ភុញ្ជស្សុ យថា ភុត្តញ្ច ព្យាហរ>
        text <ឧភយំ តេ ន សមេតិ វាចា ភុត្តញ្ច កោសិយេតិ។>
        text <កុសនាឡិសិរិវ្ហយនោ ច យសំ ទធិ មម្ព កដាហកបញ្ចមកោ>
        text <អថ បាបក ខីរ ពិឡារវតំ សិខិ កោសិយសវ្ហយនេន ទសាតិ។>
      stand <កោសិយជាតកំ ទសមំ។>
      stand <កុសនាឡិវគ្គោ តេរសមោ។>
      text <តស្សុទ្ទានំ>
  text <១៤។ អសម្បទានវគ្គោ>
    text <១៣១។ អសម្បទានជាតកំ>
      text <១៣១>
        text <អសម្បទានេនិតរីតរស្ស ពាលស្ស មិត្តានិ កលី ភវន្តិ>
        text <តស្មា ហរាមិ ភុសំ អឌ្ឍមានំ មា មេ មិត្តិ ជីយិត្ថ សស្សតាយន្តិ។>
      stand <អសម្បទានជាតកំ បឋមំ។>
    text <១៣២។ ភីរុកជាតកំ>
      text <១៣២>
        text <កុសលូបទេសេ ធិតិយា ទឡ្ហាយ ច អនិវត្តិតត្តាភយភីរុតាយ ច>
        text <ន រក្ខសីនំ វសមាគមិម្ហសេ ស សោត្ថិភាវោ មហតា ភយេន មេតិ។>
      stand <ភីរុក ជាតកំ ទុតិយំ។>
    text <១៣៣។ ឃតាសនជាតកំ>
      text <១៣៣>
        text <ខេមំ យហិំ តត្ថ អរី ឧទីរិតោ ទកស្ស មជ្ឈេ ជលតេ ឃតាសនោ>
        text <ន អជ្ជ វាសោ មហិយា មហីរុហេ ទិសា ភជវ្ហោ សរណាជ្ជ នោ ភយន្តិ។>
      stand <ឃតាសនជាតកំ តតិយំ។>
    text <១៣៤។ ឈានសោធនជាតកំ>
      text <១៣៤>
        text <យេ សញ្ញិនោ តេបិ ទុគ្គតា យេបិ អសញ្ញិនោ តេបិ ទុគ្គតា>
        text <ឯតំ ឧភយំ វិវជ្ជយ តំ សមាបត្តិសុខំ អនង្គណន្តិ។>
      stand <ឈានសោធនជាតកំ ចតុត្ថំ។>
    text <១៣៥។ ចន្ទាភជាតកំ>
      text <១៣៥>
        text <ចន្ទាភំ សូរិយាភញ្ច យោធ បញ្ញាយ គាធតិ។>
        text <អវិតក្កេន ឈានេន ហោតិ អាភស្សរូបគោតិ។>
      stand <ចន្ទាភជាតកំ បញ្ចមំ។>
    text <១៣៦។ សុវណ្ណហំសជាតកំ>
      text <១៣៦>
        text <យំ លទ្ធំ តេន តុដ្ឋព្ពំ អតិលោភោ ហិ បាបកោ>
        text <ហំសរាជំ គហេត្វាន សុវណ្ណា បរិហាយថាតិ។>
      stand <សុវណ្ណហំសជាតកំ ឆដ្ឋំ។>
    text <១៣៧។ ពព្ពុជាតកំ>
      text <១៣៧>
        text <យត្ថេកោ លភតេ ពព្ពុ ទុតិយោ តត្ថ ជាយតិ>
        text <តតិយោ ច ចតុត្ថោ ច ឥទំ តេ ពព្ពុកា ពិលន្តិ។>
      stand <ពព្ពុជាតកំ សត្តមំ។>
    text <១៣៨។ គោធជាតកំ>
      text <១៣៨>
        text <កិំ តេ ជដាហិ ទុម្មេធ កិំ តេ អជិនសាដិយា>
        text <អព្ភន្តរំ តេ គហនំ ពាហិរំ បរិមជ្ជសីតិ។>
      stand <គោធជាតកំ អដ្ឋមំ។>
    text <១៣៩។ ឧភតោភដ្ឋជាតកំ>
      text <១៣៩>
        text <អក្ខី ភិន្នា បដោ នដ្ឋោ សខិគេហេ ច ភណ្ឌនំ>
        text <ឧភតោ បទុដ្ឋា កម្មន្តា ឧទកម្ហិ ថលម្ហិ ចាតិ។>
      stand <ឧភតោភដ្ឋជាតកំ នវមំ។>
    text <១៤០។ កាកជាតកំ>
      text <១៤០>
        text <និច្ចំ ឧព្ពិគ្គហទយា សព្ពលោកវិហេសកា>
        text <តស្មា នេសំ វសា នត្ថិ កាកានម្ហាក ញាតិនន្តិ។>
        text <ឥតរីតរ រក្ខសិ ខេមិយោ ច បរោសតបញ្ហេន អាភស្សរោ បុន>
        text <អថ ហំសវរុត្តមពព្ពុជដំ បដនដ្ឋក កាកវរេន ទសាតិ។>
      stand <កាកជាតកំ ទសមំ។>
      stand <អសម្បទានវគ្គោ ចុទ្ទសមោ។>
      text <តស្សុទ្ទានំ>
  text <១៥។ កកណ្ដកវគ្គោ>
    text <១៤១។ គោធជាតកំ>
      text <១៤១>
        text <ន បាបជនសំសេវី អច្ចន្តសុខមេធតិ>
        text <គោធាកុលំ កកណ្ដាវ កលិំ បាបេតិ អត្តនន្តិ។>
      stand <គោធជាតកំ បឋមំ។>
    text <១៤២។ សិង្គាលជាតកំ>
      text <១៤២>
        text <ឯតញ្ហិ តេ ទុរាជានំ យំ សេសិ មតសាយិកំ>
        text <យស្ស តេ កឌ្ឍមានស្ស ហត្ថា ទណ្ឌោ ន មុច្ចតីតិ។>
      stand <សិង្គាលជាតកំ ទុតិយំ។>
    text <១៤៣។ វិរោចជាតកំ>
      text <១៤៣>
        text <លសី ច តេ និប្ផលិតា មត្ថកោ ច បទាលិតោ>
        text <សព្ពា តេ ផាសុកា ភគ្គា អជ្ជ ខោ ត្វំ វិរោចសីតិ។>
      stand <វិរោចជាតកំ តតិយំ។>
    text <១៤៤។ នង្គុដ្ឋជាតកំ>
      text <១៤៤>
        text <ពហុម្បេតំ អសព្ភិ ជាតវេទ យំ តំ វាលធិនាភិបូជយាម>
        text <មំសារហស្ស នត្ថជ្ជ មំសំ នង្គុដ្ឋម្បិ ភវំ បដិគ្គហាតូតិ។>
      stand <នង្គុដ្ឋជាតកំ ចតុត្ថំ។>
    text <១៤៥។ រាធជាតកំ>
      text <១៤៥>
        text <ន ត្វំ រាធ វិជានាសិ អឌ្ឍរត្តេ អនាគតេ>
        text <អព្យយតំ វិលបសិ វិរត្តា កោសិយាយនេតិ។>
      stand <រាធជាតកំ បញ្ចមំ។>
    text <១៤៦។ សមុទ្ទកាកជាតកំ>
      text <១៤៦>
        text <អបិ នុ ហនុកា សន្តា មុខញ្ច បរិសុស្សតិ>
        text <ឱរមាម ន បារេម បូរតេវ មហោទធីតិ។>
      stand <សមុទ្ទកាកជាតកំ ឆដ្ឋំ។>
    text <១៤៧។ បុប្ផរត្តជាតកំ>
      text <១៤៧>
        text <នយិទំ ទុក្ខំ អទុំ ទុក្ខំ យំ មំ តុទតិ វាយសោ>
        text <យំ សាមា បុប្ផរត្តេន កត្តិកំ នានុភោស្សតីតិ។>
      stand <បុប្ផរត្តជាតកំ សត្តមំ។>
    text <១៤៨។ សិង្គាលជាតកំ>
      text <១៤៨>
        text <នាហំ បុនំ ន ច បុនំ ន ចាបិ អបុនប្បុនំ>
        text <ហត្ថិពោន្ទិំ បវេក្ខាមិ តថា ហិ ភយតជ្ជិតោតិ។>
      stand <សិង្គាលជាតកំ អដ្ឋមំ។>
    text <១៤៩។ ឯកបណ្ណជាតកំ>
      text <១៤៩>
        text <ឯកបណ្ណោ អយំ រុក្ខោ ន ភូម្យា ចតុរង្គុលោ>
        text <ផលេន វិសកប្បេន មហាយំ កិំ ភវិស្សតីតិ។>
      stand <ឯកបណ្ណជាតកំ នវមំ។>
    text <១៥០។ សញ្ជីវជាតកំ>
      text <១៥០>
        text <អសន្តំ យោ បគ្គណ្ហាតិ អសន្តំ ចូបសេវតិ>
        text <តមេវ ឃាសំ កុរុតេ ព្យគ្ឃោ សញ្ជីវកោ យថាតិ។>
        text <សុខមេធតិ ទណ្ឌវរោ ច បុន លសិ វាលធិ បញ្ចមរាធវរោ>
        text <សមហោទធិ កត្តិក ពោន្ទិ បុន ចតុរង្គុលព្យគ្ឃវរេន ទសាតិ។>
        text <អបណ្ណកំ សីលវគ្គកុរុង្គ កុលាវកំ អត្ថកាមេន បញ្ចមំ>
        text <អាសីសោ ឥត្ថិវរុណំ អបាយិ លិត្តវគ្គេន តេ ទស>
        text <បរោសតំ ហំចិ កុសនាឡិ អសម្បទំ កកណ្ដកវគ្គោ។>
      stand <សញ្ជីវជាតកំ ទសមំ។>
      stand <កកណ្ដក វគ្គោ បន្នរសមោ។>
      text <តស្សុទ្ទានំ>
      stand <ឧបរិមោ បណ្ណាសកោ។>
      text <អថ វគ្គុទ្ទានំ>
      stand <ឯកនិបាតម្ហិលង្កតន្តិ។>
      stand <ឯកកនិបាតំ និដ្ឋិតំ។>
