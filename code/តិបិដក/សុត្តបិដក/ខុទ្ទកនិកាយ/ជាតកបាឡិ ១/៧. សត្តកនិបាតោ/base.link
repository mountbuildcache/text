text <៧។ សត្តកនិបាតោ>
  text <១។ កុក្កុវគ្គោ>
    text <  <
    text <៣៩៦។ កុក្កុជាតកំ ៧-១-១>
    text <១>
      text <ទិយឌ្ឍកុក្កូ ឧទយេន កណ្ណិកា វិទត្ថិយោ អដ្ឋ បរិក្ខិបន្តិ នំ>
      text <សា សិំសបា សារមយា អផេគ្គុកា កុហិំ ឋិតា ឧប្បរិតោ ន ធំសតិ។>
    text <២>
      text <យា តិំសតិ សារមយា អនុជ្ជុកា បរិកិរិយ គោបាណសិយោ សមំ ឋិតា>
      text <តាហិ សុសង្គហិតា ពលសា បីឡិតា សមំ ឋិតា ឧប្បរិតោ ន ធំសតិ។>
    text <៣>
      text <ឯវម្បិ មិត្តេហិ ទឡ្ហេហិ បណ្ឌិតោ អភេជ្ជរូបេហិ សុចីហិ មន្តិភិ>
      text <សុសង្គហីតោ សិរិយា ន ធំសតិ គោបាណសី ភារវហាវ កណ្ណិកា។>
    text <៤>
      text <ខរត្តចំ ពេល្លំ យថាបិ សត្ថវា អនាមសន្តោបិ ករោតិ តិត្តកំ>
      text <សមាហរំ សាទុំ ករោតិ បត្ថិវ អសាទុំ កយិរា តនុពន្ធមុទ្ធរំ។>
    text <៥>
      text <ឯវម្បិ គាមនិគមេសុ បណ្ឌិតោ អសាហសំ រាជធនានិ សង្ឃរំ>
      text <ធម្មានុវត្តី បដិបជ្ជមានោ ស ផាតិ កយិរា អវិហេឋយំ បរំ។>
    text <៦>
      text <ឱទាតមូលំ សុចិវារិសម្ភវំ ជាតំ យថា បោក្ខរណីសុ អម្ពុជំ>
      text <បទុមំ យថា អគ្គិនិកាសិផាលិមំ ន កទ្ទមោ ន រជោ ន វារិ លិម្បតិ។>
    text <៧>
      text <ឯវម្បិ វោហារសុចិំ អសាហសំ វិសុទ្ធកម្មន្តមបេតបាបកំ>
      text <ន លិម្បតិ កម្មកិលេស តាទិសោ ជាតំ យថា បោក្ខរណីសុ អម្ពុជន្តិ។>
    stand <កុក្កុជាតកំ បឋមំ។>
    text <  <
    text <៣៩៧។ មនោជជាតកំ ៧-១-២>
    text <៨>
      text <យថា ចាបោ និន្នមតិ ជិយា ចាបិ និកូជតិ>
      text <ហញ្ញតេ នូន មនោជោ មិគរាជា សខា មម។>
    text <៩>
      text <ហន្ទ ទានិ វនន្តានិ បក្កមាមិ យថាសុខំ>
      text <នេតាទិសា សខា ហោន្តិ លព្ភា មេ ជីវតោ សខា។>
    text <១០>
      text <ន បាបជនសំសេវី អច្ចន្តំ សុខមេធតិ>
      text <មនោជំ បស្ស សេមានំ គិរិយស្សានុសាសនី។>
    text <១១>
      text <ន បាបសម្បវង្កេន មាតា បុត្តេន នន្ទតិ>
      text <មនោជំ បស្ស សេមានំ អច្ឆន្នំ សម្ហិ លោហិតេ។>
    text <១២>
      text <ឯវមាបជ្ជតេ បោសោ បាបិយោ ច និគច្ឆតិ>
      text <យោ វេ ហិតានំ វចនំ ន ករោតិ អត្ថទស្សិនំ។>
    text <១៣>
      text <ឯវញ្ច សោ ហោតិ តតោ ច បាបិយោ យោ ឧត្តមោ អធមជនូបសេវី>
      text <បស្សុត្តមំ អធមជនូបសេវិតំ មិគាធិបំ សរវរវេគនិទ្ធុតំ។>
    text <១៤>
      text <និហីយតិ បុរិសោ និហីនសេវី ន ច ហាយេថ កទាចិ តុល្យសេវី>
      text <សេដ្ឋមុបគមំ ឧទេតិ ខិប្បំ តស្មាត្តនា ឧត្តរិតរំ ភជេថាតិ។>
    stand <មនោជជាតកំ ទុតិយំ។>
    text <  <
    text <៣៩៨។ សុតនុជាតកំ ៧-១-៣>
    text <១៥>
      text <រាជា តេ ភត្តំ បាហេសិ សុចិំ មំសូបសេចនំ>
      text <មឃទេវស្មិំ អធិវត្ថេ ឯហិ និក្ខម្ម ភុញ្ជស្សុ។>
    text <១៦>
      text <ឯហិ មាណវ ឱរេន ភិក្ខមាទាយ សូបិតំ>
      text <ត្វញ្ច មាណវ ភិក្ខា ច ឧភោ ភក្ខា ភវិស្សថ។>
    text <១៧>
      text <អប្បកេន តុវំ យក្ខ ថុល្លមត្ថំ ជហិស្សសិ>
      text <ភិក្ខំ តេ នាហរិស្សន្តិ ជនា មរណសញ្ញិនោ។>
    text <១៨>
      text <លទ្ធាយ យក្ខា តវ និច្ចភិក្ខំ សុចិំ បណីតំ រសសា ឧបេតំ>
      text <ភិក្ខញ្ច តេ អាហរិយោ នរោ ឥធ សុទុល្លភោ ហេហិតិ ភក្ខិតេ មយិ។>
    text <១៩>
      text <មមេវ សុតនោ អត្ថោ យថា ភាសសិ មាណវ>
      text <មយា ត្វំ សមនុញ្ញាតោ សោត្ថិំ បស្សាហិ មាតរំ។>
    text <២០>
      text <ខគ្គំ ឆត្តញ្ច បាតិញ្ច គច្ឆមាទាយ មាណវ>
      text <សោត្ថិំ បស្សតុ តេ មាតា ត្វញ្ច បស្សាហិ មាតរំ។>
    text <២១>
      text <ឯវំ យក្ខ សុខី ហោហិ សហ សព្ពេហិ ញាតិភិ>
      text <ធនញ្ច មេ អធិគតំ រញ្ញោ ច វចនំ កតន្តិ។>
    stand <សុតនុជាតកំ តតិយំ។>
    text <  <
    text <៣៩៩។ មាតុបោសកគិជ្ឈជាតកំ ៧-១-៤>
    text <២២>
      text <តេ កថំ នុ ករិស្សន្តិ វុទ្ធា គិរិទរីសយា>
      text <អហំ ពទ្ធោស្មិ បាសេន និលីយស្ស វសំ គតោ។>
    text <២៣>
      text <កិំ គិជ្ឈ បរិទេវសិ កា នុ តេ បរិទេវនា>
      text <ន មេ សុតោ វា ទិដ្ឋោ វា ភាសន្តោ មានុសិំ ទិជោ។>
    text <២៤>
      text <ភរាមិ មាតាបិតរោ វុទ្ធេ គិរិទរីសយេ>
      text <តេ កថំ នុ ករិស្សន្តិ អហំ វសំ គតោ តវ។>
    text <២៥>
      text <យំ នុ គិជ្ឈោ យោជនសតំ កុណបានិ អវេក្ខតិ>
      text <កស្មា ជាលញ្ច បាសញ្ច អាសជ្ជាបិ ន ពុជ្ឈសិ។>
    text <២៦>
      text <យទា បរាភវោ ហោតិ បោសោ ជីវិតសង្ខយេ>
      text <អថ ជាលញ្ច បាសញ្ច អាសជ្ជាបិ ន ពុជ្ឈតិ។>
    text <២៧>
      text <ភរស្សុ មាតាបិតរោ វុទ្ធេ គិរិទរីសយេ>
      text <មយា ត្វំ សមនុញ្ញាតោ សោត្ថិំ បស្សាហិ ញាតកេ។>
    text <២៨>
      text <ឯវំ លុទ្ទក នន្ទស្សុ សហ សព្ពេហិ ញាតិភិ>
      text <ភរិស្សំ មាតាបិតរោ វុទ្ធេ គិរិទរីសយេតិ។>
    stand <មាតុបោសកគិជ្ឈជាតកំ ចតុត្ថំ។>
    text <  <
    text <៤០០។ ទព្ភបុប្ផជាតកំ ៧-១-៥>
    text <២៩>
      text <អនុតីរចារី ភទ្ទន្តេ សហាយមនុធាវ មំ>
      text <មហា មេ គហិតោ មច្ឆោ សោ មំ ហរតិ វេគសា។>
    text <៣០>
      text <គម្ភីរចារី ភទ្ទន្តេ ទឡ្ហំ គណ្ហាហិ ថាមសា>
      text <អហំ តំ ឧទ្ធរិស្សាមិ សុបណ្ណោ ឧរគាមិវ។>
    text <៣១>
      text <វិវាទោ នោ សមុប្បន្នោ ទព្ភបុប្ផ សុណោហិ មេ>
      text <សមេហិ មេធគំ សម្ម វិវាទោ វូបសម្មតំ។>
    text <៣២>
      text <ធម្មដ្ឋោហំ បុរេ អាសិំ ពហូ អឌ្ឌា មេ តីរិតា>
      text <សមេមិ មេធគំ សម្ម វិវាទោ វូបសម្មតំ។>
    text <៣៣>
      text <អនុតីរចារិ នង្គុដ្ឋំ សីសំ គម្ភីរចារិនោ>
      text <អច្ចាយំ មជ្ឈិមោ ខណ្ឌោ ធម្មដ្ឋស្ស ភវិស្សតិ។>
    text <៣៤>
      text <ចិរម្បិ ភក្ខោ អភវិស្ស សចេ ន វិវទេមសេ>
      text <អសីសកំ អនង្គុដ្ឋំ សិង្គាលោ ហរតិ រោហិតំ។>
    text <៣៥>
      text <យថាបិ រាជា នន្ទេយ្យ រជ្ជំ លទ្ធាន ខត្តិយោ>
      text <ឯវាហមជ្ជ នន្ទាមិ ទិស្វា បុណ្ណមុខំ បតិំ។>
    text <៣៦>
      text <កថំ នុ ថលជោ សន្តោ ឧទកេ មច្ឆំ បរាមសិ>
      text <បុដ្ឋោ មេ សម្ម អក្ខាហិ កថំ អធិគតំ តយា។>
    text <៣៧>
      text <វិវាទេន កិសា ហោន្តិ វិវាទេន ធនក្ខយា>
      text <ជីនា ឧទ្ទា វិវាទេន ភុញ្ជ មាយាវិ រោហិតំ។>
    text <៣៨>
      text <ឯវមេវ មនុស្សេសុ វិវាទោ យត្ថ ជាយតិ>
      text <ធម្មដ្ឋំ បដិធាវន្តិ សោ ហិ នេសំ វិនាយកោ>
      text <ធនាបិ តត្ថ ជីយន្តិ រាជកោសោ បវឌ្ឍតីតិ។>
    stand <ទព្ភបុប្ផជាតកំ បញ្ចមំ។>
    text <  <
    text <៤០១។ បណ្ណកជាតកំ ៧-១-៦>
    text <៣៩>
      text <បណ្ណកំ តិខិណធារំ អសិំ សម្បន្នបាយិនំ>
      text <បរិសាយំ បុរិសោ គិលតិ កិំ ទុក្ករតរំ តតោ>
      text <យទញ្ញំ ទុក្ករំ ឋានំ តំ មេ អក្ខាហិ បុច្ឆិតោ។>
    text <៤០>
      text <គិលេយ្យ បុរិសោ លោភា អសិំ សម្បន្នបាយិនំ>
      text <យោ ច វជ្ជា ទទាមីតិ តំ ទុក្ករតរំ តតោ>
      text <សព្ពញ្ញំ សុករំ ឋានំ ឯវំ ជានាហិ មទ្ទវ។>
    text <៤១>
      text <ព្យាកាសិ អាយុរោ បញ្ហំ អត្ថំ ធម្មស្ស កោវិទោ>
      text <បុក្កុសំ ទានិ បុច្ឆាមិ កិំ ទុក្ករតរំ តតោ>
      text <យទញ្ញំ ទុក្ករំ ឋានំ តំ មេ អក្ខាហិ បុច្ឆិតោ។>
    text <៤២>
      text <ន វាចមុបជីវន្តិ អផលំ គិរមុទីរិតំ>
      text <យោ ច ទត្វា អវាកយិរា តំ ទុក្ករតរំ តតោ>
      text <សព្ពញ្ញំ សុករំ ឋានំ ឯវំ ជានាហិ មទ្ទវ។>
    text <៤៣>
      text <ព្យាកាសិ បុក្កុសោ បញ្ហំ អត្ថំ ធម្មស្ស កោវិទោ>
      text <សេនកំ ទានិ បុច្ឆាមិ កិំ ទុក្ករតរំ តតោ>
      text <យទញ្ញំ ទុក្ករំ ឋានំ តំ មេ អក្ខាហិ បុច្ឆិតោ។>
    text <៤៤>
      text <ទទេយ្យ បុរិសោ ទានំ អប្បំ វា យទិ វា ពហុំ>
      text <យោ ច ទត្វា នានុតប្បេ តំ ទុក្ករតរំ តតោ>
      text <សព្ពញ្ញំ សុករំ ឋានំ ឯវំ ជានាហិ មទ្ទវ។>
    text <៤៥>
      text <ព្យាកាសិ អាយុរោ បញ្ហំ អថោ បុក្កុសបោរិសោ>
      text <សព្ពេ បញ្ហេ អតិភោតិ យថា ភាសតិ សេនកោតិ។>
    stand <បណ្ណក ជាតកំ ឆដ្ឋំ។>
    text <  <
    text <៤០២។ សត្តុភស្តជាតកំ ៧-១-៧>
    text <៤៦>
      text <វិព្ភន្តចិត្តោ កុបិតិន្ទ្រិយោសិ នេត្តេហិ តេ វារិគណា សវន្តិ>
      text <កិំ តេ នដ្ឋំ កិំ បន បត្ថយានោ ឥធាគមា ព្រហ្មេ តទិង្ឃ ព្រូហិ។>
    text <៤៧>
      text <មិយ្យេថ ភរិយា វជតោ មមជ្ជ អគច្ឆតោ មរណមាហ យក្ខោ>
      text <ឯតេន ទុក្ខេន បវេធិតោស្មិ អក្ខាហិ មេ សេនក ឯតមត្ថំ។>
    text <៤៨>
      text <ពហូនិ ឋានានិ វិចិន្តយិត្វា យមេត្ថ វក្ខាមិ តទេវ សច្ចំ>
      text <មញ្ញាមិ តេ ព្រាហ្មណ សត្តុភស្តំ អជានតោ កណ្ហសប្បោ បវិដ្ឋោ។>
    text <៤៩>
      text <អាទាយ ទណ្ឌំ បរិសុម្ភ ភស្តំ បស្សេឡមូគំ ឧរគំ ទុជិវ្ហំ>
      text <ឆិន្ទជ្ជ កង្ខំ វិចិកិច្ឆិតានិ ភុជង្គមំ បស្ស បមុញ្ច ភស្តំ។>
    text <៥០>
      text <សំវិគ្គរូបោ បរិសាយ មជ្ឈេ សោ ព្រាហ្មណោ សត្តុភស្តំ បមុញ្ចិ>
      text <អថ និក្ខមិ ឧរគោ ឧគ្គតេជោ អាសីវិសោ សប្បោ ផណំ ករិត្វា។>
    text <៥១>
      text <សុលទ្ធលាភា ជនកស្ស រញ្ញោ យោ បស្សតី សេនកំ សាធុបញ្ញំ>
      text <វិវដ្ដឆទ្ទោ នុសិ សព្ពទស្សី ញាណំ នុ តេ ព្រាហ្មណ ភិំសរូបំ។>
    text <៥២>
      text <ឥមានិ មេ សត្តសតានិ អត្ថិ គណ្ហាហិ សព្ពានិ ទទាមិ តុយ្ហំ>
      text <តយា ហិ មេ ជីវិតមជ្ជ លទ្ធំ អថោបិ ភរិយាយ មកាសិ សោត្ថិំ។>
    text <៥៣>
      text <ន បណ្ឌិតា វេតនមាទិយន្តិ ចិត្រាហិ គាថាហិ សុភាសិតាហិ>
      text <ឥតោបិ តេ ព្រហ្មេ ទទន្តុ វិត្តំ អាទាយ ត្វំ គច្ឆ សកំ និកេតន្តិ។>
    stand <សត្តុភស្តជាតកំ សត្តមំ។>
    text <  <
    text <៤០៣។ អដ្ឋិសេនកជាតកំ ៧-១-៨>
    text <៥៤>
      text <យេមេ អហំ ន ជានាមិ អដ្ឋិសេន វនិព្ពកេ>
      text <តេ មំ សង្គម្ម យាចន្តិ កស្មា មំ ត្វំ ន យាចសិ។>
    text <៥៥>
      text <យាចកោ អប្បិយោ ហោតិ យាចំ អទទមប្បិយោ>
      text <តស្មាហំ តំ ន យាចាមិ មា មេ វិទេស្សនា អហុ។>
    text <៥៦>
      text <យោ វេ យាចនជីវានោ កាលេ យាចំ ន យាចតិ>
      text <បរញ្ច បុញ្ញា ធំសេតិ អត្តនាបិ ន ជីវតិ។>
    text <៥៧>
      text <យោ ច យាចនជីវានោ កាលេ យាចញ្ហិ យាចតិ>
      text <បរញ្ច បុញ្ញំ លព្ភេតិ អត្តនាបិ ច ជីវតិ។>
    text <៥៨>
      text <ន វេ ទេស្សន្តិ សប្បញ្ញា ទិស្វា យាចកមាគតេ>
      text <ព្រហ្មចារិ បិយោ មេសិ វទ ត្វំ ភញ្ញមិច្ឆសិ។>
    text <៥៩>
      text <ន វេ យាចន្តិ សប្បញ្ញា ធីរោ ច វេទិតុមរហតិ>
      text <ឧទ្ទិស្ស អរិយា តិដ្ឋន្តិ ឯសា អរិយាន យាចនា។>
    text <៦០>
      text <ទទាមិ តេ ព្រាហ្មណ រោហិណីនំ គវំ សហស្សំ សហ បុង្គវេន>
      text <អរិយោ ហិ អរិយស្ស កថំ ន ទជ្ជា សុត្វាន គាថា តវ ធម្មយុត្តាតិ។>
    stand <អដ្ឋិសេនកជាតកំ អដ្ឋមំ។>
    text <  <
    text <៤០៤។ កបិជាតកំ ៧-១-៩>
    text <៦១>
      text <យត្ថ វេរី និវសតិ ន វសេ តត្ថ បណ្ឌិតោ>
      text <ឯករត្តំ ទិរត្តំ វា ទុក្ខំ វសតិ វេរិសុ។>
    text <៦២>
      text <ទិសោ វេ លហុចិត្តស្ស បោសស្សានុវិធីយតោ>
      text <ឯកស្ស កបិនោ ហេតុ យូថស្ស អនយោ កតោ។>
    text <៦៣>
      text <ពាលោវ បណ្ឌិតមានី យូថស្ស បរិហារកោ>
      text <សចិត្តស្ស វសំ គន្ត្វា សយេថាយំ យថា កបិ។>
    text <៦៤>
      text <ន សាធុ ពលវា ពាលោ យូថស្ស បរិហារកោ>
      text <អហិតោ ភវតិ ញាតីនំ សកុណានំវ ចេតកោ។>
    text <៦៥>
      text <ធីរោវ ពលវា សាធុ យូថស្ស បរិហារកោ>
      text <ហិតោ ភវតិ ញាតីនំ តិទសានំវ វាសវោ។>
    text <៦៦>
      text <យោ ច សីលញ្ច បញ្ញញ្ច សុតញ្ចត្តនិ បស្សតិ>
      text <ឧភិន្នមត្ថំ ចរតិ អត្តនោ ច បរស្ស ច។>
    text <៦៧>
      text <តស្មា តុលេយ្យ មត្តានំ សីលបញ្ញាសុតាមិវ>
      text <គណំ វា បរិហរេ ធីរោ ឯកោ វាបិ បរិព្ពជេតិ។>
    stand <កបិជាតកំ នវមំ។>
    text <  <
    text <៤០៥។ ពកជាតកំ ៧-១-១០>
    text <៦៨>
      text <ទ្វាសត្តតិ គោតម បុញ្ញកម្មា វសវត្តិនោ ជាតិជរំ អតីតា>
      text <អយមន្តិមា វេទគូ ព្រហ្មបត្តិ អស្មាភិជប្បន្តិ ជនា អនេកា។>
    text <៦៩>
      text <អប្បញ្ហិ ឯតំ ន ហិ ទីឃមាយុ យំ ត្វំ ពក មញ្ញសិ ទីឃមាយុំ>
      text <សតំ សហស្សានិ និរព្ពុទានំ អាយុំ បជានាមិ តវាហ ព្រហ្មេ។>
    text <៧០>
      text <អនន្តទស្សី ភគវាហមស្មិ ជាតិជ្ជរំ សោកមុបាតិវត្តោ>
      text <កិំ មេ បុរាណំ វតសីលវត្តំ អាចិក្ខ មេ តំ យមហំ វិជញ្ញំ។>
    text <៧១>
      text <យំ ត្វំ អបាយេសិ ពហូ មនុស្សេ បិបាសិតេ ឃម្មនិ សម្បរេតេ>
      text <តំ តេ បុរាណំ វតសីលវត្តំ សុត្តប្បពុទ្ធោវ អនុស្សរាមិ។>
    text <៧២>
      text <យំ ឯណិកូលស្មិ ជនំ គហីតំ អមោចយី គយ្ហក និយ្យមានំ>
      text <តំ តេ បុរាណំ វតសីលវត្តំ សុត្តប្បពុទ្ធោវ អនុស្សរាមិ។>
    text <៧៣>
      text <គង្គាយ សោតស្មិំ គហីតនាវំ លុទ្ទេន នាគេន មនុស្សកប្បា>
      text <អមោចយិ ត្វំ ពលសា បសយ្ហ តំ តេ បុរាណំ វតសីលវត្តំ>
      text <សុត្តប្បពុទ្ធោវ អនុស្សរាមិ។>
    text <៧៤>
      text <កប្បោ ច តេ ពទ្ធចរោ អហោសិ សម្ពុទ្ធិមន្តំ វតិនំ អមញ្ញំ>
      text <តំ តេ បុរាណំ វតសីលវត្តំ សុត្តប្បពុទ្ធោវ អនុស្សរាមិ។>
    text <៧៥>
      text <អទ្ធា បជានាសិ មមេតមាយុំ អញ្ញម្បិ ជានាសិ តថា ហិ ពុទ្ធោ>
      text <តថា ហិ តាយំ ជលិតានុភាវោ ឱភាសយំ តិដ្ឋតិ ព្រហ្មលោកន្តិ។>
      text <វរកណ្ណិក ចាបវរោ សុតនោ អថ គិជ្ឈ សរោហិតមច្ឆវរោ>
      text <បុន បណ្ណក សេនក យាចនកោ អថ វេរិ សព្រហ្មពកេន ទសាតិ។>
    stand <ពកជាតកំ ទសមំ។>
    stand <កុក្កុវគ្គោ បឋមោ។>
    text <តស្សុទ្ទានំ>
  text <២។ គន្ធារវគ្គោ>
    text <  <
    text <៤០៦។ គន្ធារជាតកំ ៧-២-១>
    text <៧៦>
      text <ហិត្វា គាមសហស្សានិ បរិបុណ្ណានិ សោឡស>
      text <កោដ្ឋាគារានិ ផីតានិ សន្និធិំ ទានិ កុព្ពសិ។>
    text <៧៧>
      text <ហិត្វា គន្ធារវិសយំ បហូតធនធារិយំ>
      text <បសាសនតោ និក្ខន្តោ ឥធ ទានិ បសាសសិ។>
    text <៧៨>
      text <ធម្មំ ភណាមិ វេទេហ អធម្មោ មេ ន រុច្ចតិ>
      text <ធម្មំ មេ ភណមានស្ស ន បាបមុបលិម្បតិ។>
    text <៧៩>
      text <យេន កេនចិ វណ្ណេន បរោ លភតិ រុប្បនំ>
      text <មហត្ថិយម្បិ ចេ វាចំ ន តំ ភាសេយ្យ បណ្ឌិតោ។>
    text <៨០>
      text <កាមំ រុប្បតុ វា មា វា ភុសំវ វិកិរីយតុ>
      text <ធម្មំ មេ ភណមានស្ស ន បាបមុបលិម្បតិ។>
    text <៨១>
      text <នោ ចេ អស្ស សកា ពុទ្ធិ វិនយោ វា សុសិក្ខិតោ>
      text <វនេ អន្ធមហិំសោវ ចរេយ្យ ពហុកោ ជនោ។>
    text <៨២>
      text <យស្មា ច បនិធេកច្ចេ អាចេរម្ហិ សុសិក្ខិតា>
      text <តស្មា វិនីតវិនយា ចរន្តិ សុសមាហិតាតិ។>
    stand <គន្ធារជាតកំ បឋមំ។>
    text <  <
    text <៤០៧។ មហាកបិជាតកំ ៧-២-២>
    text <៨៣>
      text <អត្តានំ សង្កមំ កត្វា យោ សោត្ថិំ សមតារយិ>
      text <កិំ ត្វំ តេសំ កិមេ តុយ្ហំ ហោន្តិ ឯតេ មហាកបិ។>
    text <៨៤>
      text <រាជាហំ ឥស្សរោ តេសំ យូថស្ស បរិហារកោ>
      text <តេសំ សោកបរេតានំ ភីតានំ តេ អរិន្ទម។>
    text <៨៥>
      text <ឧល្លង្ឃយិត្វា អត្តានំ វិស្សដ្ឋធនុនោ សតំ>
      text <តតោ អបរបាទេសុ ទឡ្ហំ ពន្ធំ លតាគុណំ។>
    text <៨៦>
      text <ឆិន្នព្ភមិវ វាតេន នុណ្ណោ រុក្ខំ ឧបាគមិំ>
      text <សោហំ អប្បភវំ តត្ថ សាខំ ហត្ថេហិ អគ្គហិំ។>
    text <៨៧>
      text <តំ មំ វិយាយតំ សន្តំ សាខាយ ច លតាយ ច>
      text <សមនុក្កមន្តា បាទេហិ សោត្ថិំ សាខាមិគា គតា។>
    text <៨៨>
      text <តំ មំ ន តបតេ ពន្ធោ មតោ មេ ន តបេស្សតិ>
      text <សុខមាហរិតំ តេសំ យេសំ រជ្ជមការយិំ។>
    text <៨៩>
      text <ឯសា តេ ឧបមា រាជ តំ សុណោហិ អរិន្ទម>
      text <រញ្ញា រដ្ឋស្ស យោគ្គស្ស ពលស្ស និគមស្ស ច>
      text <សព្ពេសំ សុខមេដ្ឋព្ពំ ខត្តិយេន បជានតាតិ។>
    stand <មហាកបិជាតកំ ទុតិយំ។>
    text <  <
    text <៤០៨។ កុម្ភការជាតកំ ៧-២-៣>
    text <៩០>
      text <អម្ពាហមទ្ទំ វនមន្តរស្មិំ នីលោភាសំ ផលិតំ សំវិរូឡ្ហំ>
      text <តមទ្ទសំ ផលហេតុ វិភគ្គំ តំ ទិស្វា ភិក្ខាចរិយំ ចរាមិ។>
    text <៩១>
      text <សេលំ សុមដ្ឋំ នរវីរនិដ្ឋិតំ នារី យុគំ ធារយិ អប្បសទ្ទំ>
      text <ទុតិយញ្ច អាគម្ម អហោសិ សទ្ទោ តំ ទិស្វា ភិក្ខាចរិយំ ចរាមិ។>
    text <៩២>
      text <ទិជា ទិជំ កុណបមាហរន្តំ ឯកំ សមានំ ពហុកា សមេច្ច>
      text <អាហារហេតូ បរិបាតយិំសុ តំ ទិស្វា ភិក្ខាចរិយំ ចរាមិ។>
    text <៩៣>
      text <ឧសភាហមទ្ទំ យូថស្ស មជ្ឈេ ចលក្កកុំ វណ្ណពលូបបន្នំ>
      text <តមទ្ទសំ កាមហេតុ វិតុន្នំ តំ ទិស្វា ភិក្ខាចរិយំ ចរាមិ។>
    text <៩៤>
      text <ករណ្ឌកោ កលិង្គានំ គន្ធារានញ្ច នគ្គជិ>
      text <និមិរាជា វិទេហានំ បញ្ចាលានញ្ច ទុម្មុខោ>
      text <ឯតេ រដ្ឋានិ ហិត្វាន បព្ពជិំសុ អកិញ្ចនា។>
    text <៩៥>
      text <សព្ពេបិមេ ទេវសមា សមាគតា អគ្គី យថា បជ្ជលិតោ តថេវិមេ>
      text <អហម្បិ ឯកោ ចរិស្សាមិ ភគ្គវិ ហិត្វាន កាមានិ យថោធិកានិ។>
    text <៩៦>
      text <អយមេវ កាលោ ន ហិ អញ្ញោ អត្ថិ អនុសាសិតា មេ ន ភវេយ្យ បច្ឆា>
      text <អហម្បិ ឯកា ចរិស្សាមិ ភគ្គវ សកុណីវ មុត្តា បុរិសស្ស ហត្ថា។>
    text <៩៧>
      text <អាមំ បក្កញ្ច ជានន្តិ អថោ លោណំ អលោណកំ>
      text <តមហំ ទិស្វាន បព្ពជិំ ចរេវ ត្វំ ចរាមហន្តិ។>
    stand <កុម្ភការជាតកំ តតិយំ។>
    text <  <
    text <៤០៩។ ទឡ្ហធម្មជាតកំ ៧-២-៤>
    text <៩៨>
      text <អហំ ចេ ទឡ្ហធម្មស្ស វហន្តិ នាភិរាធយិំ>
      text <ធរន្តី ឧរសិ សល្លំ យុទ្ធេ វិក្កន្តចារិនី។>
    text <៩៩>
      text <នូន រាជា ន ជានាតិ មម វិក្កមបោរិសំ>
      text <សង្គាមេ សុកតន្តានិ ទូតវិប្បហិតានិ ច។>
    text <១០០>
      text <សា នូនាហំ មរិស្សាមិ អពន្ធុ អបរាយិនី>
      text <តទា ហិ កុម្ភការស្ស ទិន្នា ឆកណហារិកា។>
    text <១០១>
      text <យាវតាសីសតី បោសោ តាវទេវ បវីណតិ>
      text <អត្ថាបាយេ ជហន្តិ នំ ឱដ្ឋិព្យាធិំវ ខត្តិយោ។>
    text <១០២>
      text <យោ បុព្ពេ កតកល្យាណោ កតត្ថោ នាវពុជ្ឈតិ>
      text <អត្ថា តស្ស បលុជ្ជន្តិ យេ ហោន្តិ អភិបត្ថិតា។>
    text <១០៣>
      text <យោ បុព្ពេ កតកល្យាណោ កតត្ថោ មនុពុជ្ឈតិ>
      text <អត្ថា តស្ស បវឌ្ឍន្តិ យេ ហោន្តិ អភិបត្ថិតា។>
    text <១០៤>
      text <តំ វោ វទាមិ ភទ្ទន្តេ យាវន្តេត្ថ សមាគតា>
      text <សព្ពេ កតញ្ញុនោ ហោថ ចិរំ សគ្គម្ហិ ឋស្សថាតិ។>
    stand <ទឡ្ហធម្មជាតកំ ចតុត្ថំ។>
    text <  <
    text <៤១០។ សោមទត្តជាតកំ ៧-២-៥>
    text <១០៥>
      text <យោ មំ បុរេ បច្ចុឌ្ឌេតិ អរញ្ញេ ទូរមាយតោ>
      text <សោ ន ទិស្សតិ មាតង្គោ សោមទត្តោ កុហិំ គតោ។>
    text <១០៦>
      text <អយំ វា សោ មតោ សេតិ អល្លសិង្គំវ វច្ឆិតោ>
      text <ភុម្យា និបតិតោ សេតិ អមរា វត កុញ្ជរោ។>
    text <១០៧>
      text <អនគារិយុបេតស្ស វិប្បមុត្តស្ស តេ សតោ>
      text <សមណស្ស ន តំ សាធុ យំ បេតមនុសោចសិ។>
    text <១០៨>
      text <សំវាសេន ហវេ សក្ក មនុស្សស្ស មិគស្ស វា>
      text <ហទយេ ជាយតេ បេមំ តំ ន សក្កា អសោចិតុំ។>
    text <១០៩>
      text <មតំ មរិស្សំ រោទន្តិ យេ រុទន្តិ លបន្តិ ច>
      text <តស្មា ត្វំ ឥសិ មា រោទិ រោទិតំ មោឃមាហុ សន្តោ។>
    text <១១០>
      text <កន្ទិតេន ហវេ ព្រហ្មេ មតោ បេតោ សមុដ្ឋហេ>
      text <សព្ពេ សង្គម្ម រោទាម អញ្ញមញ្ញស្ស ញាតកេ។>
    text <១១១>
      text <អាទិត្តំ វត មំ សន្តំ ឃតសិត្តំវ បាវកំ>
      text <វារិនា វិយ ឱសិញ្ចំ សព្ពំ និព្ពាបយេ ទរំ។>
    text <១១២>
      text <អព្ពហី វត មេ សល្លំ យមាសិ ហទយស្សិតំ>
      text <យោ មេ សោកបរេតស្ស បុត្តសោកំ អបានុទិ។>
    text <១១៣>
      text <សោហំ អព្ពូឡ្ហសល្លោស្មិ វីតសោកោ អនាវិលោ>
      text <ន សោចាមិ ន រោទាមិ តវ សុត្វាន វាសវាតិ។>
    stand <សោមទត្តជាតកំ បញ្ចមំ។>
    text <  <
    text <៤១១។ សុសីមជាតកំ ៧-២-៦>
    text <១១៤>
      text <កាឡានិ កេសានិ បុរេ អហេសុំ ជាតានិ សីសម្ហិ យថាបទេសេ>
      text <តានជ្ជ សេតានិ សុសីម ទិស្វា ធម្មំ ចរ ព្រហ្មចរិយស្ស កាលោ។>
    text <១១៥>
      text <មមេវ ទេវ បលិតំ ន តុយ្ហំ មមេវ សីសំ មម ឧត្តមង្គំ>
      text <អត្ថំ ករិស្សន្តិ មុសា អភាណិំ ឯកាបរាធំ ខម រាជសេដ្ឋ។>
    text <១១៦>
      text <ទហរោ តុវំ ទស្សនិយោសិ រាជ បឋមុគ្គតោ ហោសិ យថា កឡីរោ>
      text <រជ្ជញ្ច ការេហិ មមញ្ច បស្ស មា កាលិកំ អនុធាវី ជនិន្ទ។>
    text <១១៧>
      text <បស្សាមិ វោហំ ទហរិំ កុមារិំ សាមដ្ឋបស្សំ សុតនុំ សុមជ្ឈំ>
      text <កាឡប្បវាឡាវ បវេល្លមានា បលោភយន្តីវ នរេសុ គច្ឆតិ។>
    text <១១៨>
      text <តមេន បស្សាមិបរេន នារិំ អាសីតិកំ នាវុតិកំ វ ជច្ចា>
      text <ទណ្ឌំ គហេត្វាន បវេធមានំ គោបានសីភោគ្គសមំ ចរន្តិំ។>
    text <១១៩>
      text <សោហំ តមេវានុវិចិន្តយន្តោ ឯកោ សយាមិ សយនស្ស មជ្ឈេ>
      text <អហម្បិ ឯវំ ឥតិ បេក្ខមានោ ន គហេ រមេ ព្រហ្មចរិយស្ស កាលោ។>
    text <១២០>
      text <រជ្ជុវាលម្ពនី ចេសា យា គេហេ វសតោ រតិ>
      text <ឯវម្បិ ឆេត្វាន វជន្តិ ធីរា អនបេក្ខិនោ កាមសុខំ បហាយាតិ។>
    stand <សុសីមជាតកំ ឆដ្ឋំ។>
    text <  <
    text <៤១២។ កោដសិម្ពលិជាតកំ ៧-២-៧>
    text <១២១>
      text <អហំ ទសសតំព្យាមំ ឧរគមាទាយ អាគតោ>
      text <តញ្ច មញ្ច មហាកាយំ ធារយំ នប្បវេធសិ។>
    text <១២២>
      text <អថិមំ ខុទ្ទកំ បក្ខិំ អប្បមំសតរំ មយា>
      text <ធារយំ ព្យថសិ ភីតា កមត្ថំ កោដសិម្ពលិ។>
    text <១២៣>
      text <មំសភក្ខោ តុវំ រាជ ផលភក្ខោ អយំ ទិជោ>
      text <អយំ និគ្រោធពីជានិ បិលក្ខុទុម្ពរានិ ច>
      text <អស្សត្ថានិ ច ភក្ខិត្វា ខន្ធេ មេ ឱហទិស្សតិ។>
    text <១២៤>
      text <តេ រុក្ខា សំវិរូហន្តិ មម បស្សេ និវាតជា>
      text <តេ មំ បរិយោនន្ធិស្សន្តិ អរុក្ខំ មំ ករិស្សរេ។>
    text <១២៥>
      text <សន្តិ អញ្ញេបិ រុក្ខា សេ មូលិនោ ខន្ធិនោ ទុមា>
      text <ឥមិនា សកុណជាតេន ពីជមាហរិតា ហតា។>
    text <១២៦>
      text <អជ្ឈារូហាភិវឌ្ឍន្តិ ព្រហន្តម្បិ វនប្បតិំ>
      text <តស្មា រាជ បវេធាមិ សម្បស្សំនាគតំ ភយំ។>
    text <១២៧>
      text <សង្កេយ្យ សង្កិតព្ពានិ រក្ខេយ្យានាគតំ ភយំ>
      text <អនាគតភយា ធីរោ ឧភោ លោកេ អវេក្ខតីតិ។>
    stand <កោដសិម្ពលិជាតកំ សត្តមំ។>
    text <  <
    text <៤១៣។ ធូមការិជាតកំ ៧-២-៨>
    text <១២៨>
      text <រាជា អបុច្ឆិ វិធុរំ ធម្មកាមោ យុធិដ្ឋិលោ>
      text <អបិ ព្រាហ្មណ ជានាសិ កោ ឯកោ ពហុ សោចតិ។>
    text <១២៩>
      text <ព្រាហ្មណោ អជយូថេន បហូតេធោ វនេ វសំ>
      text <ធូមំ អកាសិ វាសេដ្ឋោ រត្តិន្ទិវមតន្ទិតោ។>
    text <១៣០>
      text <តស្ស តំ ធូមគន្ធេន សរភា មកសឌ្ឌិតា>
      text <វស្សាវាសំ ឧបាគច្ឆុំ ធូមការិស្ស សន្តិកេ។>
    text <១៣១>
      text <សរភេសុ មនំ កត្វា អជា សោ នាវពុជ្ឈថ>
      text <អាគច្ឆន្តី វជន្តី វា តស្ស តា វិនសុំ អជា។>
    text <១៣២>
      text <សរភា សរទេ កាលេ បហីនមកសេ វនេ>
      text <បាវិសុំ គិរិទុគ្គានិ នទីនំ បភវានិ ច។>
    text <១៣៣>
      text <សរភេ ច គតេ ទិស្វា អជា ច វិភវំ គតា>
      text <កិសោ ច វិវណ្ណោ ចាសិ បណ្ឌុរោគី ច ព្រាហ្មណោ។>
      text <>
    text <១៣៤>
      text <ឯវំ យោ សំ និរំកត្វា អាគន្តុំ កុរុតេ បិយំ>
      text <សោ ឯកោ ពហុ សោចតិ ធូមការីវ ព្រាហ្មណោតិ។>
    stand <ធូមការិជាតកំ អដ្ឋមំ។>
    text <  <
    text <៤១៤។ ជាគរជាតកំ ៧-២-៩>
    text <១៣៥>
      text <កោធ ជាគរតំ សុត្តោ កោធ សុត្តេសុ ជាគរោ>
      text <កោ មមេតំ វិជានាតិ កោ តំ បដិភណាតិ មេ។>
    text <១៣៦>
      text <អហំ ជាគរតំ សុត្តោ អហំ សុត្តេសុ ជាគរោ>
      text <អហមេតំ វិជានាមិ អហំ បដិភណាមិ តេ។>
    text <១៣៧>
      text <កថំ ជាគរតំ សុត្តោ កថំ សុត្តេសុ ជាគរោ>
      text <កថំ ឯតំ វិជានាសិ កថំ បដិភណាសិ មេ។>
    text <១៣៨>
      text <យេ ធម្មំ នប្បជានន្តិ សំយមោតិ ទមោតិ ច>
      text <តេសុ សុប្បមានេសុ អហំ ជគ្គាមិ ទេវតេ។>
    text <១៣៩>
      text <យេសំ រាគោ ច ទោសោ ច អវិជ្ជា ច វិរាជិតា>
      text <តេសុ ជាគរមានេសុ អហំ សុត្តោស្មិ ទេវតេ។>
    text <១៤០>
      text <ឯវំ ជាគរតំ សុត្តោ ឯវំ សុត្តេសុ ជាគរោ>
      text <ឯវមេតំ វិជានាមិ ឯវំ បដិភណាមិ តេ។>
    text <១៤១>
      text <សាធុ ជាគរតំ សុត្តោ សាធុ សុត្តេសុ ជាគរោ>
      text <សាធុមេតំ វិជានាសិ សាធុ បដិភណាសិ មេតិ។>
    stand <ជាគរជាតកំ នវមំ។>
    text <  <
    text <៤១៥។ កុម្មាសបិណ្ឌិជាតកំ ៧-២-១០>
    text <១៤២>
      text <ន កិរត្ថិ អនោមទស្សិសុ បារិចរិយា ពុទ្ធេសុ អប្បិកា>
      text <សុក្ខាយ អលោណិកាយ ច បស្សផលំ កុម្មាសបិណ្ឌិយា។>
    text <១៤៣>
      text <ហត្ថិគវស្សា ចិមេ ពហូ ធនធញ្ញំ បថវី ច កេវលា>
      text <នារិយោ ចិមា អច្ឆរូបមា បស្សផលំ កុម្មាសបិណ្ឌិយា។>
    text <១៤៤>
      text <អភិក្ខណំ រាជកុញ្ជរ គាថា ភាសសិ កោសលាធិប>
      text <បុច្ឆាមិ តំ រដ្ឋវឌ្ឍន ពាឡ្ហំ បីតិមនោ បភាសសិ។>
    text <១៤៥>
      text <ឥមស្មិញ្ញេវ នគរេ កុលេ អញ្ញតរេ អហុំ>
      text <បរកម្មករោ អាសិំ ភតកោ សីលសំវុតោ។>
    text <១៤៦>
      text <កម្មាយ និក្ខមន្តោហំ ចតុរោ សមណេទ្ទសំ>
      text <អាចារសីលសម្បន្នេ សីតិភូតេ អនាសវេ។>
    text <១៤៧>
      text <តេសុ ចិត្តំ បសាទេត្វា និសីទេត្វា បណ្ណសន្ថតេ>
      text <អទំ ពុទ្ធាន កុម្មាសំ បសន្នោ សេហិ បាណិភិ។>
    text <១៤៨>
      text <តស្ស កម្មស្ស កុសលស្ស ឥទំ មេ ឯទិសំ ផលំ>
      text <អនុភោមិ ឥទំ រជ្ជំ ផីតំ ធរណិមុត្តមំ។>
    text <១៤៩>
      text <ទទំ ភុញ្ជ មា ច បមាទោ ចក្កំ វត្តយ កោសលាធិប>
      text <មា រាជ អធម្មិកោ អហុ ធម្មំ បាលយ កោសលាធិប។>
    text <១៥០>
      text <សោហំ តទេវ បុនប្បុនំ វដុមំ អាចរិស្សាមិ សោភនេ>
      text <អរិយាចរិតំ សុកោសលេ អរហន្តោ មេ មនាបាវ បស្សិតុំ។>
    text <១៥១>
      text <ទេវី វិយ អច្ឆរូបមា មជ្ឈេ នារិគណស្ស សោភសិ>
      text <កិំ កម្មមកាសិ ភទ្ទកំ កេនាសិ វណ្ណវតី សុកោសលេ។>
    text <១៥២>
      text <អម្ពដ្ឋកុលស្ស ខត្តិយ ទាស្យាហំ បរបេសិយា អហុំ>
      text <សញ្ញតា ច ធម្មជីវិនី សីលវតី ច អបាបទស្សនា។>
    text <១៥៣>
      text <ឧទ្ធដភត្តំ អហំ តទា ចរមានស្ស អទាសិ ភិក្ខុនោ>
      text <វិត្តា សុមនា សយំ អហំ តស្ស កម្មស្ស ផលំ មមេទិសន្តិ។>
    stand <កុម្មាសបិណ្ឌិជាតកំ ទសមំ។>
    text <  <
    text <៤១៦។ បរន្តបជាតកំ ៧-២-១១>
    text <១៥៤>
      text <អាគមិស្សតិ មេ បាបំ អាគមិស្សតិ មេ ភយំ>
      text <តទា ហិ ចលិតា សាខា មនុស្សេន មិគេន វា។>
    text <១៥៥>
      text <ភីរុយា នូន មេ កាមោ អវិទូរេ វសន្តិយា>
      text <ករិស្សតិ កិសំ បណ្ឌុំ សាវ សាខា បរន្តបំ។>
    text <១៥៦>
      text <សោចយិស្សតិ មំ កន្តា គាមេ វសមនិន្ទិតា>
      text <ករិស្សតិ កិសំ បណ្ឌុំ សាវ សាខា បរន្តបំ។>
    text <១៥៧>
      text <តយា មំ អសិតាបង្គិ សិតានិ ភណិតានិ ច>
      text <កិសំ បណ្ឌុំ ករិស្សន្តិ សាវ សាខា បរន្តបំ។>
    text <១៥៨>
      text <អគមា នូន សោ សទ្ទោ អសំសិ នូន សោ តវ>
      text <អក្ខាតំ នូន តំ តេន យោ តំ សាខមកម្បយិ។>
    text <១៥៩>
      text <ឥទំ ខោ តំ សមាគម្ម មម ពាលស្ស ចិន្តិតំ>
      text <តទា ហិ ចលិតា សាខា មនុស្សេន មិគេន វា។>
    text <១៦០>
      text <តថេវ ត្វំ អវេទេសិ អវញ្ចិ បិតរំ មម>
      text <ហន្ត្វា សាខាហិ ឆាទេន្តោ អាគមិស្សតិ មេ ភយន្តិ។>
      text <វរគាម មហាកបិ ភគ្គវ ច ទឡ្ហធម្ម សកុញ្ជរ កេសវរោ>
      text <ឧរគោ វិធុរោ បុន ជាគរតំ អថ កោសលាធិប បរន្តប ចាតិ។>
      text <អថ សត្តនិបាតម្ហិ វគ្គំ មេ ភណតោ សុណ>
      text <កុក្កុ ច បុន គន្ធារោ ទ្វេវ គុត្តា មហេសិនាតិ។>
    stand <បរន្តបជាតកំ ឯកាទសមំ។>
    stand <គន្ធារវគ្គោ ទុតិយោ។>
    text <តស្សុទ្ទានំ>
    text <អថ វគ្គុទ្ទានំ>
    stand <សត្តកនិបាតំ និដ្ឋិតំ។>
