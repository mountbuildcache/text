text <៩។ នវកនិបាតោ>
  text <  <
  text <៤២៧។ គិជ្ឈជាតកំ ១>
  text <១>
    text <បរិសង្កុបថោ នាម គិជ្ឈបន្ថោ សនន្តនោ>
    text <តត្រាសិ មាតាបិតរោ គិជ្ឈោ បោសេសិ ជិណ្ណកេ>
    text <តេសំ អជគរមេទំ អច្ចហាសិ ពហុត្តសោ។>
  text <២>
    text <បិតា ច បុត្តំ អវច ជានំ ឧច្ចំ បបាតិនំ>
    text <សុបត្តំ ថាមសម្បន្នំ តេជស្សិំ ទូរគាមិនំ។>
  text <៣>
    text <បរិប្លវន្តំ បថវិំ យទា តាត វិជានហិ>
    text <សាគរេន បរិក្ខិត្តំ ចក្កំវ បរិមណ្ឌលំ>
    text <តតោ តាត និវត្តស្សុ មាស្សុ ឯត្តោ បរំ គមិ។>
  text <៤>
    text <ឧទបត្តោសិ វេគេន ពលី បក្ខី ទិជុត្តមោ>
    text <ឱលោកយន្តោ វក្កង្គោ បព្ពតានិ វនានិ ច។>
  text <៥>
    text <អទ្ទស្ស បថវិំ គិជ្ឈោ យថាសាសិ បិតុស្សុតំ>
    text <សាគរេន បរិក្ខិត្តំ ចក្កំវ បរិមណ្ឌលំ។>
  text <៦>
    text <តញ្ច សោ សមតិក្កម្ម បរមេវច្ចវត្តថ>
    text <តញ្ច វាតសិខា តិក្ខា អច្ចហាសិ ពលិំ ទិជំ។>
  text <៧>
    text <នាសក្ខាតិគតោ បោសោ បុនទេវ និវត្តិតុំ>
    text <ទិជោ ព្យសនមាបាទិ វេរម្ភានំ វសំ គតោ។>
  text <៨>
    text <តស្ស បុត្តា ច ទារា ច យេ ចញ្ញេ អនុជីវិនោ>
    text <សព្ពេ ព្យសនមាបាទុំ អនោវាទករេ ទិជេ។>
  text <៩>
    text <ឯវម្បិ ឥធ វុឌ្ឍានំ យោ វាក្យំ នាវពុជ្ឈតិ>
    text <អតិសីមចរោ ទិត្តោ គិជ្ឈោវាតីតសាសនោ>
    text <ស វេ ព្យសនំ បប្បោតិ អកត្វា វុឌ្ឍសាសនន្តិ។>
  stand <គិជ្ឈជាតកំ បឋមំ។>
  text <  <
  text <៤២៨។ កោសម្ពិយជាតកំ ២>
  text <១០>
    text <បុថុសទ្ទោ សមជនោ ន ពាលោ កោចិ មញ្ញថ>
    text <សង្ឃស្មិំ ភិជ្ជមានស្មិំ នាញ្ញំ ភិយ្យោ អមញ្ញរុំ។>
  text <១១>
    text <បរិមុដ្ឋា បណ្ឌិតាភាសា វាចាគោចរភាណិនោ>
    text <យាវិច្ឆន្តិ មុខាយាមំ យេន នីតា ន តំ វិទូ។>
  text <១២>
    text <អក្កោច្ឆិ មំ អវធិ មំ អជិនិ មំ អហាសិ មេ>
    text <យេ ច តំ ឧបនយ្ហន្តិ វេរំ តេសំ ន សម្មតិ។>
  text <១៣>
    text <អក្កោច្ឆិ មំ អវធិ មំ អជិនិ មំ អហាសិ មេ>
    text <យេ ច តំ នុបនយ្ហន្តិ វេរំ តេសូបសម្មតិ។>
  text <១៤>
    text <ន ហិ វេរេន វេរានិ សម្មន្តីធ កុទាចនំ>
    text <អវេរេន ច សម្មន្តិ ឯស ធម្មោ សនន្តនោ។>
  text <១៥>
    text <បរេ ច ន វិជានន្តិ មយមេត្ថ យមាមសេ>
    text <យេ ច តត្ថ វិជានន្តិ តតោ សម្មន្តិ មេធគា។>
  text <១៦>
    text <អដ្ឋិច្ឆិន្នា បាណហរា គវស្ស ធនហារិនោ>
    text <រដ្ឋំ វិលុម្បមានានំ តេសម្បិ ហោតិ សង្គតិ>
    text <កស្មា តុម្ហាក នោ សិយា។>
  text <១៧>
    text <សចេ លភេថ និបកំ សហាយំ សទ្ធិំចរំ សាធុវិហារិធីរំ>
    text <អភិភុយ្យ សព្ពានិ បរិស្សយានិ ចរេយ្យ តេនត្តមនោ សតីមា។>
  text <១៨>
    text <នោ ចេ លភេថ និបកំ សហាយំ សទ្ធិំចរំ សាធុវិហារិធីរំ>
    text <រាជាវ រដ្ឋំ វិជិតំ បហាយ ឯកោ ចរេ មាតង្គរញ្ញេវ នាគោ។>
  text <១៩>
    text <ឯកស្ស ចរិតំ សេយ្យោ នត្ថិ ពាលេ សហាយតា>
    text <ឯកោ ចរេ ន បាបានិ កយិរា អប្បោស្សុក្កោ មាតង្គរញ្ញេវ នាគោតិ។>
  stand <កោសម្ពិយជាតកំ ទុតិយំ។>
  text <  <
  text <៤២៩។ មហាសុវជាតកំ ៣>
  text <២០>
    text <ទុមោ យទា ហោតិ ផលូបបន្នោ ភុញ្ជន្តិ នំ វិហង្គមា សម្បតន្តា>
    text <ខីណន្តិ ញត្វាន ទុមំ ផលច្ចយេ ទិសោទិសំ យន្តិ តតោ វិហង្គមា។>
  text <២១>
    text <ចរ ចារិកំ លោហិតតុណ្ឌ មាមរិ កិំ ត្វំ សុវ សុក្ខទុមម្ហិ ឈាយសិ>
    text <តទិង្ឃ មំ ព្រូហិ វសន្តសន្និភ កស្មា សុវ សុក្ខទុមំ ន រិញ្ចសិ។>
  text <២២>
    text <យេ វេ សខីនំ សខារោ ភវន្តិ បាណច្ចយេ ទុក្ខសុខេសុ ហំស>
    text <ខីណំ អខីណន្តិ ន តំ ជហន្តិ សន្តោ សតំ ធម្មមនុស្សរន្តា។>
  text <២៣>
    text <សោហំ សតំ អញ្ញតរោស្មិ ហំស ញាតី ច មេ ហោតិ សខា ច រុក្ខោ>
    text <តំ នុស្សហេ ជីវិកត្ថោ បហាតុំ ខីណន្តិ ញត្វាន ន ហេស ធម្មោ។>
  text <២៤>
    text <សាធុ សក្ខិ កតំ ហោតិ មេត្តិ សំសតិ សន្ថវោ>
    text <សចេតំ ធម្មំ រោចេសិ បាសំសោសិ វិជានតំ។>
  text <២៥>
    text <សោ តេ សុវ វរំ ទម្មិ បត្តយាន វិហង្គម>
    text <វរំ វរស្សុ វក្កង្គ យំ កិញ្ចិ មនសិច្ឆសិ។>
  text <២៦>
    text <វរញ្ច មេ ហំស ភវំ ទទេយ្យ អយញ្ច រុក្ខោ បុនរាយុំ លភេថ>
    text <សោ សាខវា ផលិមា សំវិរូឡ្ហោ មធុត្ថិកោ តិដ្ឋតុ សោភមានោ។>
  text <២៧>
    text <តំ បស្ស សម្ម ផលិមំ ឧឡារំ សហាវ តេ ហោតុ ឧទុម្ពរេន>
    text <សោ សាខវា ផលិមា សំវិរូឡ្ហោ មធុត្ថិកោ តិដ្ឋតុ សោភមានោ។>
  text <២៨>
    text <ឯវំ សក្ក សុខី ហោហិ សហ សព្ពេហិ ញាតិភិ>
    text <យថាហមជ្ជ សុខិតោ ទិស្វាន សផលំ ទុមំ។>
  text <២៩>
    text <សុវស្ស ច វរំ ទត្វា កត្វាន សផលំ ទុមំ>
    text <បក្កាមិ សហ ភរិយាយ ទេវានំ នន្ទនំ វនន្តិ។>
  stand <មហាសុវជាតកំ តតិយំ។>
  text <  <
  text <៤៣០។ ចូឡសុវជាតកំ ៤>
  text <៣០>
    text <សន្តិ រុក្ខា ហរិបត្តា ទុមា នេកផលា ពហូ>
    text <កស្មា នុ សុក្ខេ កោឡាបេ សុវស្ស និរតោ មនោ។>
  text <៣១>
    text <ផលស្ស ឧបភុញ្ជិម្ហា នេកវស្សគណេ ពហូ>
    text <អផលម្បិ វិទិត្វាន សាវ មេត្តិ យថា បុរេ។>
  text <៣២>
    text <សុខញ្ច រុក្ខំ កោឡាបំ ឱបត្តមផលំ ទុមំ>
    text <ឱហាយ សកុណា យន្តិ កិំ ទោសំ បស្សសេ ទិជ។>
  text <៣៣>
    text <យេ ផលត្ថា សម្ភជន្តិ អផលោតិ ជហន្តិ នំ>
    text <អត្តត្ថបញ្ញា ទុម្មេធា តេ ហោន្តិ បក្ខបាតិនោ។>
  text <៣៤>
    text <សាធុ សក្ខិ កតំ ហោតិ មេត្តិ សំសតិ សន្ថវោ>
    text <សចេតំ ធម្មំ រោចេសិ បាសំសោសិ វិជានតំ។>
  text <៣៥>
    text <សោ តេ សុវ វរំ ទម្មិ បត្តយាន វិហង្គម>
    text <វរំ វរស្សុ វក្កង្គ យំ កិញ្ចិ មនសិច្ឆសិ។>
  text <៣៦>
    text <អបិ នាម នំ បស្សេយ្យំ សបត្តំ សផលំ ទុមំ>
    text <ទលិទ្ទោវ និធិ លទ្ធា នន្ទេយ្យាហំ បុនប្បុនំ។>
  text <៣៧>
    text <តតោ អមតមាទាយ អភិសិញ្ចិ មហីរុហំ>
    text <តស្ស សាខា វិរូហិំសុ សីតច្ឆាយា មនោរមា។>
  text <៣៨>
    text <ឯវំ សក្ក សុខី ហោហិ សហ សព្ពេហិ ញាតិភិ>
    text <យថាហមជ្ជ សុខិតោ ទិស្វាន សផលំ ទុមំ។>
  text <៣៩>
    text <សុវស្ស ច វរំ ទត្វា កត្វាន សផលំ ទុមំ>
    text <បក្កាមិ សហ ភរិយាយ ទេវានំ នន្ទនំ វនន្តិ។>
  stand <ចូឡសុវជាតកំ ចតុត្ថំ។>
  text <  <
  text <៤៣១។ ហរិតចជាតកំ ៥>
  text <៤០>
    text <សុតំ មេតំ មហាព្រហ្មេ កាមេ ភុញ្ជតិ ហារិតោ>
  text <កច្ចេតំ វចនំ តុច្ឆំ កច្ចិ សុទ្ធោ ឥរិយ្យសិ។>
  text <៤១>
    text <ឯវមេតំ មហារាជ យថា តេ វចនំ សុតំ>
    text <កុម្មគ្គំ បដិបន្នោស្មិ មោហនេយ្យេសុ មុច្ឆិតោ។>
  text <៤២>
    text <អទុ បញ្ញា កិមត្ថិយា និបុណា សាធុចិន្តិនី>
    text <យាយ ឧប្បតិតំ រាគំ កិំ មនោ ន វិនោទយេ។>
  text <៤៣>
    text <ចត្តារោមេ មហារាជ លោកេ អតិពលា ភុសា>
    text <រាគោ ទោសោ មទោ មោហោ យត្ថ បញ្ញា ន គាធតិ។>
  text <៤៤>
    text <អរហា សីលសម្បន្នោ សុទ្ធោ ចរតិ ហារិតោ>
    text <មេធាវី បណ្ឌិតោ ចេវ ឥតិ នោ សម្មតោ ភវំ។>
  text <៤៥>
    text <មេធាវីនម្បិ ហិំសន្តិ ឥសិំ ធម្មគុណេ រតំ>
    text <វិតក្កា បាបកា រាជ សុភា រាគូបសំហិតា។>
  text <៤៦>
    text <ឧប្បន្នាយំ សរីរជោ រាគោ វណ្ណវិទូសនោ តវ>
    text <តំ បជហ ភទ្ទមត្ថុ តេ ពហុន្នាសិ មេធាវិសម្មតោ។>
  text <៤៧>
    text <តេ អន្ធការកេ កាមេ ពហុទុក្ខេ មហាវិសេ>
    text <តេសំ មូលំ គវេសិស្សំ ឆេច្ឆំ រាគំ សពន្ធនំ។>
  text <៤៨>
    text <ឥទំ វត្វាន ហារិតោ ឥសិ សច្ចបរក្កមោ>
    text <កាមរាគំ វិរាជេត្វា ព្រហ្មលោកូបគោ អហូតិ។>
  stand <ហរិតចជាតកំ បញ្ចមំ។>
  text <  <
  text <៤៣២។ បទកុសលមាណវជាតកំ ៦>
  text <៤៩>
    text <ពហុស្សុតំ ចិត្តកថិំ គង្គា វហតិ បាដលិំ>
    text <វុយ្ហមានក ភទ្ទន្តេ ឯកំ មេ ទេហិ គាថកំ។>
  text <៥០>
    text <យេន សិញ្ចន្តិ ទុក្ខិតំ យេន សិញ្ចន្តិ អាតុរំ>
    text <តស្ស មជ្ឈេ មរិស្សាមិ ជាតំ សរណតោ ភយំ។>
  text <៥១>
    text <យត្ថ ពីជានិ រូហន្តិ សត្តា យត្ថ បតិដ្ឋិតា>
    text <សា មេ សីសំ និបីឡេតិ ជាតំ សរណតោ ភយំ។>
  text <៥២>
    text <យេន ភត្តានិ បច្ចន្តិ សីតំ យេន វិហញ្ញតិ>
    text <សោ មំ ឌហតិ គត្តានិ ជាតំ សរណតោ ភយំ។>
  text <៥៣>
    text <យេន ភុត្តេន យាបេន្តិ បុថូ ព្រាហ្មណខត្តិយា>
    text <សោ មំ ភុត្តោ ព្យាបាទេតិ ជាតំ សរណតោ ភយំ។>
  text <៥៤>
    text <គិម្ហានំ បច្ឆិមេ មាសេ វាតមិច្ឆន្តិ បណ្ឌិតា>
    text <សោ មំ ភញ្ជតិ គត្តានិ ជាតំ សរណតោ ភយំ។>
  text <៥៥>
    text <យំ និស្សិតា ជគតិរុហំ ស្វាយំ អគ្គិំ បមុញ្ចតិ>
    text <ទិសា ភជថ វក្កង្គា ជាតំ សរណតោ ភយំ។>
  text <៥៦>
    text <យមានយិំ សោមនស្សំ មាលិនិំ ចន្ទនុស្សទំ>
    text <សា មំ ឃរា និច្ឆុភតិ ជាតំ សរណតោ ភយំ។>
  text <៥៧>
    text <យេន ជាតេន នន្ទិស្សំ យស្ស ច ភវមិច្ឆិសំ>
    text <សោ មំ ឃរា និច្ឆុភតិ ជាតំ សរណតោ ភយំ។>
  text <៥៨>
    text <សុណន្តុ មេ ជានបទា នេគមា ច សមាគតា>
    text <យតោទកំ តទាទិត្តំ យតោ ខេមំ តតោ ភយំ។>
  text <៥៩>
    text <រាជា វិលុម្បតេ រដ្ឋំ ព្រាហ្មណោ ច បុរោហិតោ>
    text <អត្តគុត្តា វិហរថ ជាតំ សរណតោ ភយន្តិ។>
  stand <បទកុសលមាណវជាតកំ ឆដ្ឋំ។>
  text <  <
  text <៤៣៣។ លោមសកស្សបជាតកំ ៧>
  text <៦០>
    text <អស្ស ឥន្ទសមោ រាជ អច្ចន្តំ អជរាមរោ>
    text <សចេ ត្វំ យញ្ញំ យាជេយ្យ ឥសិំ លោមសកស្សបំ។>
  text <៦១>
    text <សសមុទ្ទបរិយាយំ មហិំ សាគរកុណ្ឌលំ>
    text <ន ឥច្ឆេ សហ និន្ទាយ ឯវំ សេយ្យ វិជានហិ។>
  text <៦២>
    text <ធិរត្ថុ តំ យសលាភំ ធនលាភញ្ច ព្រាហ្មណ>
    text <យា វុត្តិ វិនិបាតេន អធម្មចរណេន វា។>
  text <៦៣>
    text <អបិ ចេ បត្តមាទាយ អនគារោ បរិព្ពជេ>
    text <សាយេវ ជីវិកា សេយ្យោ យា ចាធម្មេន ឯសនា។>
  text <៦៤>
    text <អបិ ចេ បត្តមាទាយ អនគារោ បរិព្ពជេ>
    text <អញ្ញំ អហិំសយំ លោកេ អបិ រជ្ជេន តំ វរំ។>
  text <៦៥>
    text <ពលំ ចន្ទោ ពលំ សុរិយោ ពលំ សមណព្រាហ្មណា>
    text <ពលំ វេលា សមុទ្ទស្ស ពលាតិពលមិត្ថិយោ។>
  text <៦៦>
    text <យថា ឧគ្គតបំ សន្តំ ឥសិំ លោមសកស្សបំ>
    text <បិតុ អត្ថា ចន្ទវតី វាជបេយ្យំ អយាជយិ។>
  text <៦៧>
    text <តំ លោភបកតំ កម្មំ កដុកំ កាមហេតុកំ>
    text <តស្ស មូលំ គវេសិស្សំ ឆេច្ឆំ រាគំ សពន្ធនំ។>
  text <៦៨>
    text <ធិរត្ថុ កាមេ សុពហូបិ លោកេ តបោវ សេយ្យោ កាមគុណេហិ រាជ>
    text <តបោ ករិស្សាមិ បហាយ កាមេ តវេវ រដ្ឋំ ចន្ទវតី ច ហោតូតិ។>
  stand <លោមសកស្សបជាតកំ សត្តមំ។>
  text <  <
  text <៤៣៤។ ចក្កវាកជាតកំ ៨>
  text <៦៩>
    text <កាសាយវត្ថេ សកុណេ វទាមិ ទុវេ ទុវេ នន្ទមនេ ចរន្តេ>
    text <កំ អណ្ឌជំ អណ្ឌជា មានុសេសុ ជាតិំ បសំសន្តិ តទិង្ឃ ព្រូថ។>
  text <៧០>
    text <អម្ហេ មនុស្សេសុ មនុស្សហិំស អនុព្ពតេ ចក្កវាកេ វទន្តិ>
    text <កល្យាណភាវម្ហេ ទិជេសុ សម្មតា អភិរូបា វិចរាម អណ្ណវេ។>
  text <៧១>
    text <កិំ អណ្ណវេ កានិ ផលានិ ភុញ្ជេ មំសំ កុតោ ខាទថ ចក្កវាកា>
    text <កិំ ភោជនំ ភុញ្ជថ វោ អនោមា ពលញ្ច វណ្ណោ ច អនប្បរូបា។>
  text <៧២>
    text <ន អណ្ណវេ សន្តិ ផលានិ ធង្ក មំសំ កុតោ ខាទិតុំ ចក្កវាកេ>
    text <សេវាលភក្ខម្ហ អបាណភោជនា ន ឃាសហេតូបិ ករោម បាបំ។>
  text <៧៣>
    text <ន មេ ឥទំ រុច្ចតិ ចក្កវាក អស្មិំ ភវេ ភោជនសន្និកាសោ>
    text <អហោសិ បុព្ពេ តតោ មេ អញ្ញថា ឥច្ចេវ មេ វិមតិ ឯត្ថ ជាតា។>
  text <៧៤>
    text <អហម្បិ មំសានិ ផលានិ ភុញ្ជេ អន្នានិ ច លោណិយតេលិយានិ>
    text <រសំ មនុស្សេសុ លភាមិ ភោត្តុំ សូរោវ សង្គាមមុខំ វិជេត្វា>
    text <ន ច មេ តាទិសោ វណ្ណោ ចក្កវាក យថា តវ។>
  text <៧៥>
    text <អសុទ្ធភក្ខោសិ ខណានុបាតី កិច្ឆេន តេ លព្ភតិ អន្នបានំ>
    text <ន តុស្សសី រុក្ខផលេហិ ធង្ក មំសានិ វា យានិ សុសានមជ្ឈេ។>
  text <៧៦>
    text <យោ សាហសេន អធិគម្ម ភោគេ បរិភុញ្ជតិ ធង្ក ខណានុបាតី>
    text <តតោ ឧបក្កោសតិ នំ សភាវោ ឧបក្កុដ្ឋោ វណ្ណពលំ ជហាតិ។>
  text <៧៧>
    text <អប្បម្បិ ចេ និព្ពុតិំ ភុញ្ជតី យទិ អសាហសេន អបរូបឃាតី>
    text <ពលញ្ច វណ្ណោ ច តទស្ស ហោតិ ន ហិ សព្ពោ អាហារមយេន វណ្ណោតិ។>
  stand <ចក្កវាកជាតកំ អដ្ឋមំ។>
  text <  <
  text <៤៣៥។ ហលិទ្ទិរាគជាតកំ ៩>
  text <៧៨>
    text <សុតិតិក្ខំ អរញ្ញម្ហិ បន្តម្ហិ សយនាសនេ>
    text <យេ ច គាមេ តិតិក្ខន្តិ តេ ឧឡារតរា តយា។>
  text <៧៩>
    text <អរញ្ញា គាមមាគម្ម កិំសីលំ កិំវតំ អហំ>
    text <បុរិសំ តាត សេវេយ្យំ តំ មេ អក្ខាហិ បុច្ឆិតោ។>
  text <៨០>
    text <យោ តេ វិស្សាសយេ តាត វិស្សាសញ្ច ខមេយ្យ តេ>
    text <សុស្សូសី ច តិតិក្ខី ច តំ ភជេហិ ឥតោ គតោ។>
  text <៨១>
    text <យស្ស កាយេន វាចាយ មនសា នត្ថិ ទុក្កដំ>
    text <ឧរសីវ បតិដ្ឋាយ តំ ភជេហិ ឥតោ គតោ។>
  text <៨២>
    text <យោ ច ធម្មេន ចរតិ ចរន្តោបិ ន មញ្ញតិ>
    text <វិសុទ្ធការិំ សប្បញ្ញំ តំ ភជេហិ ឥតោ គតោ។>
  text <៨៣>
    text <ហលិទ្ទិរាគំ កបិចិត្តំ បុរិសំ រាគវិរាគិនំ>
    text <តាទិសំ តាត មា សេវិ និម្មនុស្សម្បិ ចេ សិយា។>
  text <៨៤>
    text <អាសីវិសំវ កុបិតំ មីឡ្ហលិត្តំ មហាបថំ>
    text <អារកា បរិវជ្ជេហិ យានីវ វិសមំ បថំ។>
  text <៨៥>
    text <អនត្ថា តាត វឌ្ឍន្តិ ពាលំ អច្ចុបសេវតោ>
    text <មាស្សុ ពាលេន សំគច្ឆិ អមិត្តេនេវ សព្ពទា។>
  text <៨៦>
    text <តំ តាហំ តាត យាចាមិ ករស្សុ វចនំ មម>
    text <មាស្សុ ពាលេន សំគច្ឆិ ទុក្ខោ ពាលេហិ សង្គមោតិ។>
  stand <ហលិទ្ទិរាគជាតកំ នវមំ។>
  text <  <
  text <៤៣៦។ សមុគ្គជាតកំ ១០>
  text <៨៧>
    text <កុតោ នុ អាគច្ឆថ ភោ តយោ ជនា ស្វាគតា ឯថ និសីទថាសនេ>
    text <កច្ចិត្ថ ភោន្តោ កុសលំ អនាមយំ ចិរស្សមព្ភាគមនំ ហិ វោ ឥធ។>
  text <៨៨>
    text <អហមេវ ឯកោ ឥធ មជ្ជ បត្តោ ន ចាបិ មេ ទុតិយោ កោចិ វិជ្ជតិ>
    text <កិមេវ សន្ធាយ តេ ភាសិតំ ឥសេ កុតោ នុ អាគច្ឆថ ភោ តយោ ជនា។>
  text <៨៩>
    text <តុវញ្ច ឯកោ ភរិយា ច តេ បិយា សមុគ្គបក្ខិត្តនិកិណ្ណមន្តរេ>
    text <សា រក្ខិតា កុច្ឆិគតាវ តេ សទា វាយុស្ស បុត្តេន សហា តហិំ រតា។>
  text <៩០>
    text <សំវិគ្គរូបោ ឥសិនា វិយាកតោ សោ ទានវោ តត្ថ សមុគ្គមុគ្គិលិ>
    text <អទ្ទក្ខិ ភរិយំ សុចិ មាលធារិនិំ វាយុស្ស បុត្តេន សហា តហិំ រតំ។>
  text <៩១>
    text <សុទិដ្ឋរូបមុគ្គតបានុវត្តិនា ហីនា នរា យេ បមទាវសំ គតា>
    text <យថា ហវេ បាណរិវេត្ថ រក្ខិតា ទុដ្ឋា មយី អញ្ញមភិប្បមោទយិ។>
  text <៩២>
    text <ទិវា ច រត្តោ ច មយា ឧបដ្ឋិតា តបស្សិនា ជោតិរិវា វនេ វសំ>
    text <សា ធម្មមុក្កម្ម អធម្មមាចរិ អកិរិយរូបោ បមទាហិ សន្ថវោ។>
  text <៩៣>
    text <សរីរមជ្ឈម្ហិ ឋិតាតិមញ្ញហំ មយ្ហំ អយន្តិ អសតិំ អសញ្ញតំ>
    text <សា ធម្មមុក្កម្ម អធម្មមាចរិ អកិរិយរូបោ បមទាហិ សន្ថវោ។>
  text <៩៤>
    text <សុរក្ខិតំ មេតិ កថំ នុ វិស្សសេ អនេកចិត្តាសុ ន ហត្ថិ រក្ខណា>
    text <ឯតា ហិ បាតាលបបាតសន្និភា ឯត្ថប្បមត្តោ ព្យសនំ និគច្ឆតិ។>
  text <៩៥>
    text <តស្មា ហិ តេ សុខិនោ វីតសោកា យេ មាតុគាមេហិ ចរន្តិ និស្សដា>
    text <ឯតំ សិវំ ឧត្តមមាភិបត្ថយំ ន មាតុគាមេហិ ករេយ្យ សន្ថវន្តិ។>
  stand <សមុគ្គជាតកំ ទសមំ។>
  text <  <
  text <៤៣៧។ បូតិមំសជាតកំ ១១>
  text <៩៦>
    text <ន ខោ មេ រុច្ចតិ អាឡិ បូតិមំសស្ស បេក្ខនា>
    text <ឯតាទិសា សខារស្មា អារកា បរិវជ្ជយេ។>
  text <៩៧>
    text <ឧម្មត្តិកា អយំ វេណី វណ្ណេតិ បតិនោ សខិំ>
    text <បជ្ឈាយិ បដិគច្ឆន្តិំ អាគតំ មេណ្ឌ មាតរំ។>
  text <៩៨>
    text <ត្វំ ខោសិ សម្ម ឧម្មត្តោ ទុម្មេធោ អវិចក្ខណោ>
    text <យោ ត្វំ មតាលយំ កត្វា អកាលេន វិបេក្ខសិ។>
  text <៩៩>
    text <ន អកាលេ វិបេក្ខេយ្យ កាលេ បេក្ខេយ្យ បណ្ឌិតោ>
    text <បូតិមំសោវ បជ្ឈាយិ យោ អកាលេ វិបេក្ខតិ។>
  text <១០០>
    text <បិយំ ខោ អាឡិ មេ ហោតុ បុណ្ណបត្តំ ទទាហិ មេ>
    text <បតិ សញ្ជីវិតោ មយ្ហំ ឯយ្យាសិ បិយបុច្ឆិកា។>
  text <១០១>
    text <បិយំ ខោ អាឡិ តេ ហោតុ បុណ្ណបត្តំ ទទាមិ តេ>
    text <មហតា បរិវារេន ឯស្សំ កយិរាហិ ភោជនំ។>
  text <១០២>
    text <កីទិសោ តុយ្ហំ បរិវារោ យេសំ កាហាមិ ភោជនំ>
    text <កិំនាមកា ច តេ សព្ពេ តំ មេ អក្ខាហិ បុច្ឆិតា។>
  text <១០៣>
    text <មាលិយោ ចតុរក្ខោ ច បិង្គិយោ អថ ជម្ពុកោ>
    text <ឯទិសោ មយ្ហំ បរិវារោ តេសំ កយិរាហិ ភោជនំ។>
  text <១០៤>
    text <និក្ខន្តាយ អគារស្មា ភណ្ឌកម្បិ វិនស្សតិ>
    text <អារោគ្យំ អាឡិនោ វជ្ជំ ឥធេវ វស មាគមាតិ។>
  stand <បូតិមំសជាតកំ ឯកាទសមំ។>
  text <  <
  text <៤៣៨។ ទទ្ទរជាតកំ ១២>
  text <១០៥>
    text <យោ តេ បុត្តកេ អខាទិ ទិន្នភត្តោ អទូសកេ>
    text <តស្មិំ ទាឋំ និបាតេហិ មា តេ មុច្ចិត្ថ ជីវតោ។>
  text <១០៦>
    text <អាកិណ្ណលុទ្ទោ បុរិសោ ធាតិចេលំវ មក្ខិតោ>
    text <បទេសំ តំ ន បស្សាមិ យត្ថ ទាឋំ និបាតយេ។>
  text <១០៧>
    text <អកតញ្ញុស្ស បោសស្ស និច្ចំ វិវរទស្សិនោ>
    text <សព្ពំ ចេ បថវិំ ទជ្ជា នេវ នំ អភិរាធយេ។>
  text <១០៨>
    text <កិន្នុ សុពាហុ តរមានរូបោ បច្ចាគតោសិ សហ មាណវេន>
    text <កិំ កិច្ចមត្ថំ ឥធមត្ថិ តុយ្ហំ អក្ខាហិ មេ បុច្ឆិតោ ឯតមត្ថំ។>
  text <១០៩>
    text <យោ តេ សខា ទទ្ទរោ សាធុរូបោ តស្ស វធំ បរិសង្កាមិ អជ្ជ>
    text <បុរិសស្ស កម្មាយតនានិ សុត្វា នាហំ សុខិំ ទទ្ទរំ អជ្ជ មញ្ញេ។>
  text <១១០>
    text <កានិស្ស កម្មាយតនានិ អស្សុ បុរិសស្ស វុត្តិសមោធានតាយ>
    text <កំ វា បដិញ្ញំ បុរិសស្ស សុត្វា បរិសង្កសិ ទទ្ទរំ មាណវេន។>
  text <១១១>
    text <ចិណ្ណា កលិង្គា ចរិតា វណិជ្ជា វេត្តាចរោ សង្កុបថោបិ ចិណ្ណោ>
    text <នដេហិ ចិណ្ណំ សហ វាកុរេហិ ទណ្ឌេន យុទ្ធម្បិ សមជ្ជមជ្ឈេ។>
  text <១១២>
    text <ពទ្ធា កុលីកា មិតមាឡ្ហកេន អក្ខា ជិតា សំយមោ អព្ភតីតោ>
    text <អព្ពាហិតំ បុព្ពកំ អឌ្ឍរត្តំ ហត្ថា ទឌ្ឍា បិណ្ឌបដិគ្គហេន។>
  text <១១៣>
    text <តានិស្ស កម្មាយតនានិ អស្សុ បុរិសស្ស វុត្តិសមោធានតាយ>
    text <យថា អយំ ទិស្សតិ លោមបិណ្ឌោ គាវោ ហតា កិំ បន ទទ្ទរស្សាតិ។>
    text <វរគិជ្ឈ សមជ្ជន ហំសវរោ និធិសវ្ហយ ហារិត បាដលិកោ>
    text <អជរាមរ ធង្ក តិតិក្ខ កុតោ អថ ទ្វាទស បេក្ខន ទទ្ទរិភីតិ។>
  stand <ទទ្ទរជាតកំ ទ្វាទសមំ។>
  stand <នវកនិបាតំ និដ្ឋិតំ។>
  text <តស្សុទ្ទានំ>
