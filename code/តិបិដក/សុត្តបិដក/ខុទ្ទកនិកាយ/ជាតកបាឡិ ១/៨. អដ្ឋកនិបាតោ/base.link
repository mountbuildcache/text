text <៨។ អដ្ឋកនិបាតោ>
  text <  <
  text <៤១៧។ កច្ចានិជាតកំ ១>
  text <១>
    text <ឱទាតវត្ថា សុចិ អល្លកេសា កច្ចានិ កិំ កុម្ភិមធិស្សយិត្វា>
    text <បិដ្ឋា តិលា ធោវសិ តណ្ឌុលានិ តិលោទនោ ហេហិតិ កិស្ស ហេតុ។>
  text <២>
    text <ន ខោ អយំ ព្រាហ្មណ ភោជនត្ថា តិលោទនោ ហេហិតិ សាធុបក្កោ>
    text <ធម្មោ មតោ តស្ស បហុត្តមជ្ជ អហំ ករិស្សាមិ សុសានមជ្ឈេ។>
  text <៣>
    text <អនុវិច្ច កច្ចានិ ករោហិ កិច្ចំ ធម្មោ មតោ កោ នុ តវេវ សំសិ>
    text <សហស្សនេត្តោ អតុលានុភាវោ ន មិយ្យតី ធម្មវរោ កទាចិ។>
  text <៤>
    text <ទឡ្ហប្បមាណំ មម ឯត្ថ ព្រហ្មេ ធម្មោ មតោ នត្ថិ មមេត្ថ កង្ខា>
    text <យេ យេវ ទានិ បាបា ភវន្តិ តេ តេវ ទានិ សុខិតា ភវន្តិ។>
  text <៥>
    text <សុណិសា ហិ មយ្ហំ វញ្ឈា អហោសិ សា មំ វធិត្វាន វិជាយិ បុត្តំ>
    text <សា ទានិ សព្ពស្ស កុលស្ស ឥស្សរា អហំ បនម្ហិ អបវិទ្ធា ឯកិកា។>
  text <៦>
    text <ជីវាមិ វោហំ ន មតោហមស្មិ តវេវ អត្ថាយ ឥធាគតោស្មិ>
    text <យា តំ វធិត្វាន វិជាយិ បុត្តំ សហាវ បុត្តេន ករោមិ ភស្មំ។>
  text <៧>
    text <ឯវញ្ច តេ រុច្ចតិ ទេវរាជ មមេវ អត្ថាយ ឥធាគតោសិ>
    text <អហញ្ច បុត្តោ សុណិសា ច នត្តា សម្មោទមានា ឃរមាវសេម។>
  text <៨>
    text <ឯវញ្ច តេ រុច្ចតិ កាតិយានិ ហតាបិ សន្តា ន ជហាសិ ធម្មំ>
    text <តុវញ្ច បុត្តោ សុណិសា ច នត្តា សម្មោទមានា ឃរមាវសេថ។>
  text <៩>
    text <សា កាតិយានី សុណិសាយ សទ្ធិំ សម្មោទមានា ឃរមាវសិត្ថ>
    text <បុត្តោ ច នត្តា ច ឧបដ្ឋហិំសុ ទេវានមិន្ទេន អធិគ្គហីតាតិ។>
  stand <កច្ចានិជាតកំ បឋមំ។>
  text <  <
  text <៤១៨។ អដ្ឋសទ្ទជាតកំ ២>
  text <១០>
    text <ឥទំ បុរេ និន្នមាហុ ពហុមច្ឆំ មហោទកំ>
    text <អាវាសោ ពករាជស្ស បេត្តិកំ ភវនំ មម>
    text <ត្យជ្ជ ភេកេន យាបេម ឱកំ ន វជហាមសេ។>
  text <១១>
    text <កោ ទុតិយំ អសីលិស្ស ពន្ធរស្សក្ខិ ភេច្ឆតិ>
    text <កោ មេ បុត្តេ កុលាវកំ មញ្ច សោត្ថិំ ករិស្សតិ។>
  text <១២>
    text <សព្ពា បរិក្ខយា ផេគ្គុ យាវ តស្សា គតី អហុ>
    text <ខីណភក្ខោ មហារាជ សារេ ន រមតី ឃុណោ។>
  text <១៣>
    text <សា នូនាហំ ឥតោ គន្ត្វា រញ្ញោ មុត្តា និវេសនា>
    text <អត្តានំ រមយិស្សាមិ ទុមសាខនិកេតិនី។>
  text <១៤>
    text <សោ នូនាហំ ឥតោ គន្ត្វា រញ្ញោ មុត្តោ និវេសនា>
    text <អគ្គោទកានិ បិស្សាមិ យូថស្ស បុរតោ វជំ។>
  text <១៥>
    text <តំ មំ កាមេហិ សម្មត្តំ រត្តំ កាមេសុ មុច្ឆិតំ>
    text <អានយី ភរតោ លុទ្ទោ ពាហិកោ ភទ្ទមត្ថុ តេ។>
  text <១៦>
    text <អន្ធការតិមិសាយំ តុង្គេ ឧបរិបព្ពតេ>
    text <សា មំ សណ្ហេន មុទុនា មា បាទំ ខលិ យស្មនិ។>
  text <១៧>
    text <អសំសយំ ជាតិខយន្តទស្សី ន គព្ភសេយ្យំ បុនរាវជិស្សំ>
    text <អយមន្តិមា បច្ឆិមា គព្ភសេយ្យា ខីណោ មេ សំសារោ បុនព្ភវាយាតិ។>
  stand <អដ្ឋសទ្ទជាតកំ ទុតិយំ។>
  text <  <
  text <៤១៩។ សុលសាជាតកំ ៣>
  text <១៨>
    text <ឥទំ សុវណ្ណកាយូរំ មុត្តា វេឡុរិយា ពហូ>
    text <សព្ពំ ហរស្សុ ភទ្ទន្តេ មញ្ច ទាសីតិ សាវយ។>
  text <១៩>
    text <ឱរោបយស្សុ កល្យាណិ មា ពាឡ្ហំ បរិទេវសិ>
    text <ន ចាហំ អភិជានាមិ អហន្ត្វា ធនមាភតំ។>
  text <២០>
    text <យតោ សរាមិ អត្តានំ យតោ បត្តាស្មិ វិញ្ញុតំ>
    text <ន ចាហំ អភិជានាមិ អញ្ញំ បិយតរំ តយា។>
  text <២១>
    text <ឯហិ តំ ឧបគូហិស្សំ ករិស្សញ្ច បទក្ខិណំ>
    text <ន ហិ ទានិ បុន អត្ថិ មម តុយ្ហញ្ច សង្គមោ។>
  text <២២>
    text <ន ហិ សព្ពេសុ ឋានេសុ បុរិសោ ហោតិ បណ្ឌិតោ>
    text <ឥត្ថីបិ បណ្ឌិតា ហោតិ តត្ថ តត្ថ វិចក្ខណា។>
  text <២៣>
    text <ន ហិ សព្ពេសុ ឋានេសុ បុរិសោ ហោតិ បណ្ឌិតោ>
    text <ឥត្ថីបិ បណ្ឌិតា ហោតិ លហុំ អត្ថំ វិចិន្តិកា។>
  text <២៤>
    text <លហុញ្ច វត ខិប្បញ្ច និកដ្ឋេ សមចេតយិ>
    text <មិគំ បុណ្ណាយតេនេវ សុលសា សត្តុកំ វធិ។>
  text <២៥>
    text <យោធ ឧប្បតិតំ អត្ថំ ន ខិប្បមនុពុជ្ឈតិ>
    text <សោ ហញ្ញតិ មន្ទមតិ ចោរោវ គិរិគព្ភរេ។>
  text <២៦>
    text <យោ ច ឧប្បតិតំ អត្ថំ ខិប្បមេវ និពោធតិ>
    text <មុច្ចតេ សត្តុសម្ពាធា សុលសា សត្តុកាមិវាតិ។>
  stand <សុលសាជាតកំ តតិយំ។>
  text <  <
  text <៤២០។ សុមង្គលជាតកំ ៤>
  text <២៧>
    text <ភុសម្ហិ កុទ្ធោតិ អវេក្ខិយាន ន តាវ ទណ្ឌំ បណយេយ្យ ឥស្សរោ>
    text <អដ្ឋានសោ អប្បតិរូបមត្តនោ បរស្ស ទុក្ខានិ ភុសំ ឧទីរយេ។>
  text <២៨>
    text <យតោ ច ជានេយ្យ បសាទមត្តនោ អត្ថំ និយុញ្ជេយ្យ បរស្ស ទុក្កដំ>
    text <តទាយមត្ថោតិ សយំ អវេក្ខិយ អថស្ស ទណ្ឌំ សទិសំ និវេសយេ។>
  text <២៩>
    text <ន ចាបិ ឈាបេតិ បរំ ន អត្តនំ អមុច្ឆិតោ យោ នយតេ នយានយំ>
    text <យោ ទណ្ឌធារោ ភវតីធ ឥស្សរោ ស វណ្ណគុត្តោ សិរិយា ន ធំសតិ។>
  text <៣០>
    text <យេ ខត្តិយា សេ អនិសម្មការិនោ បណេន្តិ ទណ្ឌំ សហសា បមុច្ឆិតា>
    text <អវណ្ណសំយុតា ជហន្តិ ជីវិតំ ឥតោ វិមុត្តាបិ ច យន្តិ ទុគ្គតិំ។>
  text <៣១>
    text <ធម្មេ ច យេ អរិយប្បវេទិតេ រតា អនុត្តរា តេ វចសា មនសា កម្មុនា ច>
    text <តេ សន្តិសោរច្ចសមាធិសណ្ឋិតា វជន្តិ លោកំ ទុភយំ តថាវិធា។>
  text <៣២>
    text <រាជាហមស្មិ នរបមទានមិស្សរោ សចេបិ កុជ្ឈាមិ ឋបេមិ អត្តនំ>
    text <និសេធយន្តោ ជនតំ តថាវិធំ បណេមិ ទណ្ឌំ អនុកម្ប យោនិសោ។>
  text <៣៣>
    text <សិរី ច លក្ខី ច តវេវ ខត្តិយ ជនាធិប មា វិជហិ កុទាចនំ>
    text <អក្កោធនោ និច្ចបសន្នចិត្តោ អនីឃោ តុវំ វស្សសតានិ បាលយ។>
  text <៣៤>
    text <គុណេហិ ឯតេហិ ឧបេត ខត្តិយ ឋិតមរិយវត្តី សុវចោ អកោធនោ>
    text <សុខី អនុប្បីឡ បសាសមេទិនិំ ឥតោ វិមុត្តោបិ ច យាហិ សុគ្គតិំ។>
  text <៣៥>
    text <ឯវំ សុនីតេន សុភាសិតេន ធម្មេន ញាយេន ឧបាយសោ នយំ>
    text <និព្ពាបយេ សង្ខុភិតំ មហាជនំ មហាវ មេឃោ សលិលេន មេទិនិន្តិ។>
  stand <សុមង្គលជាតកំ ចតុត្ថំ។>
  text <  <
  text <៤២១។ គង្គមាលជាតកំ ៥>
  text <៣៦>
    text <អង្គារជាតា បថវី កុក្កុឡានុគតា មហី>
    text <អថ គាយសិ វត្តានិ ន តំ តបតិ អាតបោ។>
  text <៣៧>
    text <ឧទ្ធំ តបតិ អាទិច្ចោ អធោ តបតិ វាលុកា>
    text <អថ គាយសិ វត្តានិ ន តំ តបតិ អាតបោ។>
  text <៣៨>
    text <ន មំ តបតិ អាតបោ អាតបា តបយន្តិ មំ>
    text <អត្ថា ហិ វិវិធា រាជ តេ តបន្តិ ន អាតបោ។>
  text <៣៩>
    text <អទ្ទសំ កាម តេ មូលំ សង្កប្បា កាម ជាយសិ>
    text <ន តំ សង្កប្បយិស្សាមិ ឯវំ កាម ន ហេហិសិ។>
  text <៤០>
    text <អប្បាបិ កាមា ន អលំ ពហូហិបិ ន តប្បតិ>
    text <អហហា ពាលលបនា បរិវជ្ជេថ ជគ្គតោ។>
  text <៤១>
    text <អប្បស្ស កម្មស្ស ផលំ មមេទំ ឧទយោ អជ្ឈាគមា មហត្តបត្តំ>
    text <សុលទ្ធលាភោ វត មាណវស្ស យោ បព្ពជី កាមរាគំ បហាយ។>
  text <៤២>
    text <តបសា បជហន្តិ បាបកម្មំ តបសា ន្ហាបិតកុម្ភការភាវំ>
    text <តបសា អភិភុយ្យ គង្គមាល នាមេនាលបសជ្ជ ព្រហ្មទត្តំ។>
  text <៤៣>
    text <សន្ទិដ្ឋិកមេវ អម្ម បស្សថ ខន្តីសោរច្ចស្ស អយំ វិបាកោ>
    text <យោ សព្ពជនស្ស វន្ទិតោហុ តំ វន្ទាម សរាជិកា សមច្ចា។>
  text <៤៤>
    text <មា កិញ្ចិ អវចុត្ថ គង្គមាលំ មុនិនំ មោនបថេសុ សិក្ខមានំ>
    text <ឯសោ ហិ អតរិ អណ្ណវំ យំ តរិត្វា ចរន្តិ វីតសោកាតិ។>
  stand <គង្គមាលជាតកំ បញ្ចមំ។>
  text <  <
  text <៤២២។ ចេតិយជាតកំ ៦>
  text <៤៥>
    text <ធម្មោ ហវេ ហតោ ហន្តិ នាហតោ ហន្តិ កិញ្ចនំ>
    text <តស្មា ហិ ធម្មំ ន ហនេ មា ត្វំ ធម្មោ ហតោ ហនិ។>
  text <៤៦>
    text <អលិកំ ភាសមានស្ស អបក្កមន្តិ ទេវតា>
    text <បូតិកញ្ច មុខំ វាតិ សកដ្ឋានា ច ធំសតិ>
    text <យោ ជានំ បុច្ឆិតោ បញ្ហំ អញ្ញថា នំ វិយាករេ។>
  text <៤៧>
    text <សចេ ហិ សច្ចំ ភណសិ ហោហិ រាជ យថា បុរេ>
    text <មុសា ចេ ភាសសេ រាជ ភូមិយំ តិដ្ឋ ចេតិយ។>
  text <៤៨>
    text <អកាលេ វស្សតី តស្ស កាលេ តស្ស ន វស្សតិ>
    text <យោ ជានំ បុច្ឆិតោ បញ្ហំ អញ្ញថា នំ វិយាករេ។>
  text <៤៩>
    text <សចេ ហិ សច្ចំ ភណសិ ហោហិ រាជ យថា បុរេ>
    text <មុសា ចេ ភាសសេ រាជ ភូមិំ បវិស ចេតិយ។>
  text <៥០>
    text <ជិវ្ហា តស្ស ទ្វិធា ហោតិ ឧរគស្សេវ ទិសម្បតិ>
    text <យោ ជានំ បុច្ឆិតោ បញ្ហំ អញ្ញថា នំ វិយាករេ។>
  text <៥១>
    text <សចេ ហិ សច្ចំ ភណសិ ហោហិ រាជ យថា បុរេ>
    text <មុសា ចេ ភាសសេ រាជ ភិយ្យោ បវិស ចេតិយ។>
  text <៥២>
    text <ជិវ្ហា តស្ស ន ភវតិ មច្ឆស្សេវ ទិសម្បតិ>
    text <យោ ជានំ បុច្ឆិតោ បញ្ហំ អញ្ញថា នំ វិយាករេ។>
  text <៥៣>
    text <សចេ ហិ សច្ចំ ភណសិ ហោហិ រាជ យថា បុរេ>
    text <មុសា ចេ ភាសសេ រាជ ភិយ្យោ បវិស ចេតិយ។>
  text <៥៤>
    text <ថិយោវ តស្ស ជាយន្តិ ន បុមា ជាយរេ កុលេ>
    text <យោ ជានំ បុច្ឆិតោ បញ្ហំ អញ្ញថា នំ វិយាករេ។>
  text <៥៥>
    text <សចេ ហិ សច្ចំ ភណសិ ហោហិ រាជ យថា បុរេ>
    text <មុសា ចេ ភាសសេ រាជ ភិយ្យោ បវិស ចេតិយ។>
  text <៥៦>
    text <បុត្តា តស្ស ន ភវន្តិ បក្កមន្តិ ទិសោទិសំ>
    text <យោ ជានំ បុច្ឆិតោ បញ្ហំ អញ្ញថា នំ វិយាករេ។>
  text <៥៧>
    text <សចេ ហិ សច្ចំ ភណសិ ហោហិ រាជ យថា បុរេ>
    text <មុសា ចេ ភាសសេ រាជ ភិយ្យោ បវិស ចេតិយ។>
  text <៥៨>
    text <ស រាជា ឥសិនា សត្តោ អន្តលិក្ខចរោ បុរេ>
    text <បាវេក្ខិ បថវិំ ចេច្ចោ ហីនត្តោ បត្វ បរិយាយំ។>
  text <៥៩>
    text <តស្មា ហិ ឆន្ទាគមនំ នប្បសំសន្តិ បណ្ឌិតា>
    text <អទុដ្ឋចិត្តោ ភាសេយ្យ គិរំ សច្ចូបសំហិតន្តិ។>
  stand <ចេតិយជាតកំ ឆដ្ឋំ។>
  text <  <
  text <៤២៣។ ឥន្ទ្រិយជាតកំ ៧>
  text <៦០>
    text <យោ ឥន្ទ្រិយានំ កាមេន វសំ នារទ គច្ឆតិ>
    text <សោ បរិច្ចជ្ជុភោ លោកេ ជីវន្តោវ វិសុស្សតិ។>
  text <៦១>
    text <សុខស្សានន្តរំ ទុក្ខំ ទុក្ខស្សានន្តរំ សុខំ>
    text <សោសិ បត្តោ សុខា ទុក្ខំ បាដិកង្ខ វរំ សុខំ។>
  text <៦២>
    text <កិច្ឆកាលេ កិច្ឆសហោ យោ កិច្ឆំ នាតិវត្តតិ>
    text <ស កិច្ឆន្តំ សុខំ ធីរោ យោគំ សមធិគច្ឆតិ។>
  text <៦៣>
    text <ន ហេវ កាមាន កាមា នានត្ថា នាត្ថការណា>
    text <ន កតញ្ច និរង្កត្វា ធម្មា ចវិតុមរហសិ។>
  text <៦៤>
    text <ទក្ខំ គហបតី សាធុ សំវិភជ្ជញ្ច ភោជនំ>
    text <អហាសោ អត្ថលាភេសុ អត្ថព្យាបត្តិ អព្យថោ។>
  text <៦៥>
    text <ឯត្តាវតេតំ បណ្ឌិច្ចំ អបិ សោ ទវិលោ ព្រវិ>
    text <ន យិតោ កិញ្ចិ បាបិយោ យោ ឥន្ទ្រិយានំ វសំ វជេ។>
  text <៦៦>
    text <អមិត្តានំវ ហត្ថត្ថំ សិវិ បប្បោតិ មាមិវ>
    text <កម្មំ វិជ្ជញ្ច ទក្ខេយ្យំ វិវាហំ សីលមទ្ទវំ>
    text <ឯតេ ច យសេ ហាបេត្វា និព្ពត្តោ សេហិ កម្មេហិ។>
  text <៦៧>
    text <សោហំ សហស្សជីនោវ អពន្ធុ អបរាយណោ>
    text <អរិយធម្មា អបក្កន្តោ យថា បេតោ តថេវហំ។>
  text <៦៨>
    text <សុខកាមេ ទុក្ខាបេត្វា អាបន្នោស្មិ បទំ ឥមំ>
    text <សោ សុខំ នាធិគច្ឆាមិ ឋិតោ ភាណុមតាមិវាតិ។>
  stand <ឥន្ទ្រិយជាតកំ សត្តមំ។>
  text <  <
  text <៤២៤។ អាទិត្តជាតកំ ៨>
  text <៦៩>
    text <អាទិត្តស្មិំ អគារស្មិំ យំ នីហរតិ ភាជនំ>
    text <តំ តស្ស ហោតិ អត្ថាយ នោ ច យំ តត្ថ ឌយ្ហតិ។>
  text <៧០>
    text <ឯវាមាទីបិតោ លោកោ ជរាយ មរណេន ច>
    text <នីហរេថេវ ទានេន ទិន្នំ ហោតិ សុនីហតំ។>
  text <៧១>
    text <យោ ធម្មលទ្ធស្ស ទទាតិ ទានំ ឧដ្ឋានវីរិយាធិគតស្ស ជន្តុ>
    text <អតិក្កម្ម សោ វេតរណិំ យមស្ស ទិព្ពានិ ឋានានិ ឧបេតិ មច្ចោ។>
  text <៧២>
    text <ទានញ្ច យុទ្ធញ្ច សមានមាហុ អប្បាបិ សន្តា ពហុកេ ជិនន្តិ>
    text <អប្បម្បិ ចេ សទ្ទហានោ ទទាតិ តេនេវ សោ ហោតិ សុខី បរត្ថ។>
  text <៧៣>
    text <វិចេយ្យ ទានំ សុគតប្បសត្ថំ យេ ទក្ខិណេយ្យា ឥធ ជីវលោកេ>
    text <ឯតេសុ ទិន្នានិ មហប្ផលានិ ពីជានិ វុត្តានិ យថា សុខេត្តេ។>
  text <៧៤>
    text <យោ បាណភូតានិ អហេឋយំ ចរំ បរូបវាទា ន ករោតិ បាបំ>
    text <ភីរុំ បសំសន្តិ ន តត្ថ សូរំ ភយា ហិ សន្តោ ន ករោន្តិ បាបំ។>
  text <៧៥>
    text <ហីនេន ព្រហ្មចរិយេន ខត្តិយេ ឧបបជ្ជតិ>
    text <មជ្ឈិមេន ច ទេវត្តំ ឧត្តមេន វិសុជ្ឈតិ។>
  text <៧៦>
    text <អទ្ធា ហិ ទានំ ពហុធា បសត្ថំ ទានា ច ខោ ធម្មបទំវ សេយ្យោ>
    text <បុព្ពេវ ហិ បុព្ពតរេវ សន្តោ និព្ពានមេវជ្ឈគមុំ សបញ្ញាតិ។>
  stand <អាទិត្តជាតកំ អដ្ឋមំ។>
  text <  <
  text <៤២៥។ អដ្ឋានជាតកំ ៩>
  text <៧៧>
    text <គង្គា កុមុទិនី សន្តា សង្ខវណ្ណា ច កោកិលា>
    text <ជម្ពុ តាលផលំ ទជ្ជា អថ នូន តទា សិយា។>
  text <៧៨>
    text <យទា កច្ឆបលោមានំ បាវារោ តិវិធោ សិយា>
    text <ហេមន្តិកំ បាវុរណំ អថ នូន តទា សិយា។>
  text <៧៩>
    text <យទា មកសបាទានំ អដ្ដាលោ សុកតោ សិយា>
    text <ទឡ្ហោ ច អវិកម្បី ច អថ នូន តទា សិយា។>
  text <៨០>
    text <យទា សសវិសាណានំ និស្សេណី សុកតា សិយា>
    text <សគ្គស្សារោហណត្ថាយ អថ នូន តទា សិយា។>
  text <៨១>
    text <យទា និស្សេណិមារុយ្ហ ចន្ទំ ខាទេយ្យុ មូសិកា>
    text <រាហុញ្ច បរិបាតេយ្យុំ អថ នូន តទា សិយា។>
  text <៨២>
    text <យទា សុរាឃដំ បិត្វា មក្ខិកា គណចារិណី>
    text <អង្គារេ វាសំ កប្បេយ្យុំ អថ នូន តទា សិយា។>
  text <៨៣>
    text <យទា ពិម្ពោដ្ឋសម្បន្នោ គទ្រភោ សុមុខោ សិយា>
    text <កុសលោ នច្ចគីតស្ស អថ នូន តទា សិយា។>
  text <៨៤>
    text <យទា កាកា ឧលូកា ច មន្តយេយ្យុំ រហោគតា>
    text <អញ្ញមញ្ញំ បិហយេយ្យុំ អថ នូន តទា សិយា។>
  text <៨៥>
    text <យទា មុឡាល បត្តានំ ឆត្តំ ថិរតរំ សិយា>
    text <វស្សស្ស បដិឃាតាយ អថ នូន តទា សិយា។>
  text <៨៦>
    text <យទា កុលកោ សកុណោ បព្ពតំ គន្ធមាទនំ>
    text <តុណ្ឌេនាទាយ គច្ឆេយ្យ អថ នូន តទា សិយា។>
  text <៨៧>
    text <យទា សាមុទ្ទិកំ នាវំ ស-យន្តំ ស-វដាករំ>
    text <ចេដោ អាទាយ គច្ឆេយ្យ អថ នូន តទា សិយាតិ។>
  stand <អដ្ឋានជាតកំ នវមំ។>
  text <  <
  text <៤២៦។ ទីបិជាតកំ ១០>
  text <៨៨>
    text <ខមនីយំ យាបនីយំ កច្ចិ មាតុល តេ សុខំ>
    text <សុខំ តេ អម្មា អវច សុខកាមាវ តេ មយំ។>
  text <៨៩>
    text <នង្គុដ្ឋំ មេ អវក្កម្ម ហេឋយិត្វាន ឯឡិកេ>
    text <សាជ្ជ មាតុលវាទេន មុញ្ចិតព្ពា នុ មញ្ញសិ។>
  text <៩០>
    text <បុរត្ថាមុខោ និសិន្នោសិ អហំ តេ មុខមាគតា>
    text <បច្ឆតោ តុយ្ហំ នង្គុដ្ឋំ កថំ ខ្វាហំ អវក្កមិំ។>
  text <៩១>
    text <យាវតា ចតុរោ ទីបា សសមុទ្ទា សបព្ពតា>
    text <តាវតា មយ្ហំ នង្គុដ្ឋំ កថំ ខោ ត្វំ វិវជ្ជយិ។>
  text <៩២>
    text <បុព្ពេវ មេតមក្ខិំសុ មាតា បិតា ច ភាតរោ>
    text <ទីឃំ ទុដ្ឋស្ស នង្គុដ្ឋំ សាម្ហិ វេហាយសាគតា។>
  text <៩៣>
    text <តញ្ច ទិស្វាន អាយន្តិំ អន្តលិក្ខស្មិ ឯឡិកេ>
    text <មិគសង្ឃោ បលាយិត្ថ ភក្ខោ មេ នាសិតោ តយា។>
  text <៩៤>
    text <ឥច្ចេវំ វិលបន្តិយា ឯឡកិយា រុហគ្ឃសោ>
    text <គលកំ អន្វាវមទ្ទិ នត្ថិ ទុដ្ឋេ សុភាសិតំ។>
  text <៩៥>
    text <នេវ ទុដ្ឋេ នយោ អត្ថិ ន ធម្មោ ន សុភាសិតំ>
    text <និក្កមំ ទុដ្ឋេ យុញ្ជេថ សោ ច សព្ភិំ ន រញ្ជតីតិ។>
    text <បរិសុទ្ធា មនាវិលា វត្ថធរា ពករាជស្ស កាយុរំ ទណ្ឌវរោ>
    text <អថ អង្គារ ចេតិយ ទេវិលិនា អថ អាទិត្ត គង្គា ទសេឡកិនាតិ។>
  stand <ទីបិជាតកំ ទសមំ។>
  stand <អដ្ឋកនិបាតំ និដ្ឋិតំ។>
  text <តស្សុទ្ទានំ>
