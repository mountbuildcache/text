text <១១។ ឯកាទសកនិបាតោ>
  text <  <
  text <៤៥៥។ មាតុបោសកជាតកំ ១>
  text <១>
    text <តស្ស នាគស្ស វិប្បវាសេន វិរូឡ្ហា សល្លកី ច កុដជា ច>
    text <កុរុវិន្ទករវីរា តិសសាមា ច និវាតេ បុប្ផិតា ច កណិការា។>
  text <២>
    text <កោចិទេវ សុវណ្ណកាយុរា នាគរាជំ ភរន្តិ បិណ្ឌេន>
    text <យត្ថ រាជា រាជកុមារោ វា កវចមភិហេស្សតិ អឆម្ភិតោ។>
  text <៣>
    text <គណ្ហាហិ នាគ កពឡំ មា នាគ កិសកោ ភវ>
    text <ពហូនិ រាជកិច្ចានិ តានិ នាគ ករិស្សសិ។>
  text <៤>
    text <សា នូនសា កបណិកា អន្ធា អបរិណាយិកា>
    text <ខាណុំ បាទេន ឃដ្ដេតិ គិរិំ ចណ្ឌោរណំ បតិ។>
  text <៥>
    text <កា នុ តេ សា មហានាគ អន្ធា អបរិណាយិកា>
    text <ខាណុំ បាទេន ឃដ្ដេតិ គិរិំ ចណ្ឌោរណំ បតិ។>
  text <៦>
    text <មាតា មេ សា មហារាជ អន្ធា អបរិណាយិកា>
    text <ខាណុំ បាទេន ឃដ្ដេតិ គិរិំ ចណ្ឌោរណំ បតិ។>
  text <៧>
    text <មុញ្ចថេតំ មហានាគំ យោយំ ភរតិ មាតរំ>
    text <សមេតុ មាតរា នាគោ សហ សព្ពេហិ ញាតិភិ។>
  text <៨>
    text <មុត្តោ ច ពន្ធនា នាគោ មុត្តមាទាយ កុញ្ជរោ>
    text <មុហុត្តំ អស្សាសយិត្វា អគមា យេន បព្ពតោ។>
  text <៩>
    text <តតោ សោ នឡិនិំ គន្ត្វា សីតំ កុញ្ជរសេវិតំ>
    text <សោណ្ឌាយូទកមាហត្វា មាតរំ អភិសិញ្ចថ។>
  text <១០>
    text <កោយ អនរិយោ ទេវោ អកាលេនបិ វស្សតិ>
    text <គតោ មេ អត្រជោ បុត្តោ យោ មយ្ហំ បរិចារកោ។>
  text <១១>
    text <ឧដ្ឋេហិ អម្ម កិំ សេសិ អាគតោ ត្យាហមត្រជោ>
    text <មុត្តោម្ហិ កាសិរាជេន វេទេហេន យសស្សិនា។>
  text <១២>
    text <ចិរំ ជីវតុ សោ រាជា កាសីនំ រដ្ឋវឌ្ឍនោ>
    text <យោ មេ បុត្តំ បមោចេសិ សទា វុទ្ធាបចាយិកន្តិ។>
  stand <មាតុបោសកជាតកំ បឋមំ។>
  text <  <
  text <៤៥៦។ ជុណ្ហជាតកំ ២>
  text <១៣>
    text <សុណោហិ មយ្ហំ វចនំ ជនិន្ទ អត្ថេន ជុណ្ហម្ហិ ឥធានុបត្តោ>
    text <ន ព្រាហ្មណេ អទ្ធិកេ តិដ្ឋមានេ គន្តព្ព មាហុ ទ្វិបទិន្ទ សេដ្ឋ។>
  text <១៤>
    text <សុណោមិ តិដ្ឋាមិ វទេហិ ព្រហ្មេ យេនាសិ អត្ថេន ឥធានុបត្តោ>
    text <កំ វា ត្វមត្ថំ មយិ បត្ថយានោ ឥធាគមា ព្រហ្មេ តទិង្ឃ ព្រូហិ។>
  text <១៥>
    text <ទទាហិ មេ គាមវរានិ បញ្ច ទាសីសតំ សត្ត គវំសតានិ>
    text <បរោសហស្សញ្ច សុវណ្ណនិក្ខេ ភរិយា ច មេ សាទិសី ទ្វេ ទទាហិ។>
  text <១៦>
    text <តបោ នុ តេ ព្រាហ្មណ ភិំសរូបោ មន្តា នុ តេ ព្រាហ្មណ ចិត្តរូបា>
    text <យក្ខា នុ តេ អស្សវា សន្តិ កេចិ អត្ថំ វា មេ អភិជានាសិ កត្តំ។>
  text <១៧>
    text <ន មេ តបោ អត្ថិ ន ចាបិ មន្តា យក្ខាបិ មេ អស្សវា នត្ថិ កេចិ>
    text <អត្ថម្បិ តេ នាភិជានាមិ កត្តំ បុព្ពេ ច ខោ សង្គតិមត្តមាសិ។>
  text <១៨>
    text <បឋមំ ឥទំ ទស្សនំ ជានតោ មេ ន តាភិជានាមិ ឥតោ បុរត្ថា>
    text <អក្ខាហិ មេ បុច្ឆិតោ ឯតមត្ថំ កទា កុហិំ វា អហុ សង្គមោ នោ។>
  text <១៩>
    text <គន្ធាររាជស្ស បុរម្ហិ រម្មេ អវសិម្ហសេ តក្កសីលាយំ ទេវ>
    text <តត្ថន្ធការម្ហិ តិមីសិកាយំ អំសេន អំសំ សមឃដ្ដយិម្ហ។>
  text <២០>
    text <តេ តត្ថ ឋត្វាន ឧភោ ជនិន្ទ សារាណិយំ វីតិសារយិម្ហ តត្ថ>
    text <សាយេវ នោ សង្គតិមត្តមាសិ តតោ ន បច្ឆា ន បុរេ អហោសិ។>
  text <២១>
    text <យទា កទាចិ មនុជេសុ ព្រហ្មេ សមាគមោ សប្បុរិសេន ហោតិ>
    text <ន បណ្ឌិតា សង្គតិសន្ថវានិ បុព្ពេ កតំ វាបិ វិនាសយន្តិ។>
  text <២២>
    text <ពាលាវ ខោ សង្គតិសន្ថវានិ បុព្ពេ កតំ វាបិ វិនាសយន្តិ>
    text <ពហុម្បិ ពាលេសុ កតំ វិនស្សតិ តថា ហិ ពាលា អកតញ្ញុរូបា។>
  text <២៣>
    text <ធីរា ច ខោ សង្គតិសន្ថវានិ បុព្ពេ កតំ វាបិ ន នាសយន្តិ>
    text <អប្បម្បិ ធីរេសុ កតំ ន នស្សតិ តថា ហិ ធីរា សុកតញ្ញុរូបា។>
  text <២៤>
    text <ទទាមិ តេ គាមវរានិ បញ្ច ទាសីសតំ សត្ត គវំសតានិ>
    text <បរោសហស្សញ្ច សុវណ្ណនិក្ខេ ភរិយា ច តេ សាទិសី ទ្វេ ទទាមិ។>
  text <២៥>
    text <ឯវំ សតំ ហោតិ សមេច្ច រាជ នក្ខត្តរាជារិវ តារកានំ>
    text <អាបូរតី កាសិបតី តថាហំ តយាបិ មេ សង្គមោ អជ្ជ លទ្ធោតិ។>
  stand <ជុណ្ហជាតកំ ទុតិយំ។>
  text <  <
  text <៤៥៧។ ធម្មទេវបុត្តជាតកំ ៣>
  text <២៦>
    text <យសោករោ បុញ្ញករោហមស្មិ សទាត្ថុតោ សមណព្រាហ្មណានំ>
    text <មគ្គារហោ ទេវមនុស្សបូជិតោ ធម្មោ អហំ ទេហិ អធម្ម មគ្គំ។>
  text <២៧>
    text <អធម្មយានំ ទឡ្ហមារុហិត្វា អសន្តសន្តោ ពលវាហមស្មិ>
    text <ស កិស្ស ហេតុម្ហិ តវជ្ជ ទជ្ជំ មគ្គំ អហំ ធម្ម អទិន្នបុព្ពំ។>
  text <២៨>
    text <ធម្មោ ហវេ បាតុរហោសិ បុព្ពេ បច្ឆា អធម្មោ ឧទបាទិ លោកេ>
    text <ជេដ្ឋោ ច សេដ្ឋោ ច សនន្តនោ ច ឧយ្យាហិ ជេដ្ឋស្ស កនិដ្ឋ មគ្គា។>
  text <២៩>
    text <ន យាចនាយ នបិ បាតិរូបា ន អរហតា តេហំ ទទេយ្យំ មគ្គំ>
    text <យុទ្ធញ្ច នោ ហោតុ ឧភិន្នមជ្ជ យុទ្ធម្ហិ យោ ជេស្សតិ តស្ស មគ្គោ។>
  text <៣០>
    text <សព្ពា ទិសា អនុវិសដោហមស្មិ មហព្ពលោ អមិតយសោ អតុល្យោ>
    text <គុណេហិ សព្ពេហិ ឧបេតរូបោ ធម្មោ អធម្ម ត្វំ កថំ វិជេស្សសិ។>
  text <៣១>
    text <លោហេន វេ ហញ្ញតិ ជាតរូបំ ន ជាតរូបេន ហនន្តិ លោហំ>
    text <សចេ អធម្មោ ហញ្ឆតិ ធម្មមជ្ជ អយោ សុវណ្ណំ វិយ ទស្សនេយ្យំ។>
  text <៣២>
    text <សចេ តុវំ យុទ្ធពលោ អធម្ម ន តុយ្ហ វុឌ្ឍា ច គរូ ច អត្ថិ>
    text <មគ្គញ្ច តេ ទម្មិ បិយាប្បិយេន វាចាទុរុត្តានិបិ តេ ខមាមិ។>
  text <៣៣>
    text <ឥទញ្ច សុត្វា វចនំ អធម្មោ អវំសិរោ បតិតោ ឧទ្ធបាទោ>
    text <យុទ្ធត្ថិកោ ចេ ន លភាមិ យុទ្ធំ ឯត្តាវតា ហោតិ ហតោ អធម្មោ។>
  text <៣៤>
    text <ខន្តីពលោ យុទ្ធពលំ វិជេត្វា ហន្ត្វា អធម្មំ និហនិត្វ ភូម្យា>
    text <បាយាសិ វិត្តោ អភិរុយ្ហ សន្ទនំ មគ្គេនេវ អតិពលោ សច្ចនិក្កមោ។>
  text <៣៥>
    text <មាតា បិតា សមណព្រាហ្មណា ច អសម្មានិតា យស្ស សកេ អគារេ>
    text <ឥធេវ និក្ខិប្ប សរីរទេហំ កាយស្ស ភេទា និរយំ វជន្តិ តេ>
    text <យថា អធម្មោ បតិតោ អវំសិរោ។>
  text <៣៦>
    text <មាតា បិតា សមណព្រាហ្មណា ច សុសម្មានិតា យស្ស សកេ អគារេ>
    text <ឥធេវ និក្ខិប្ប សរីរទេហំ កាយស្ស ភេទា សុគតិំ វជន្តិ តេ>
    text <យថាបិ ធម្មោ អភិរុយ្ហ សន្ទនន្តិ។>
  stand <ធម្មទេវបុត្តជាតកំ តតិយំ។>
  text <  <
  text <៤៥៨។ ឧទយជាតកំ ៤>
  text <៣៧>
    text <ឯកា និសិន្នា សុចិ សញ្ញតូរូ បាសាទមារុយ្ហ អនិន្ទិតង្គី>
    text <យាចាមិ តំ កិន្នរនេត្តចក្ខុ ឥមេករត្តិំ ឧភយោ វសេម។>
  text <៣៨>
    text <ឱកិណ្ណន្តរបរិខំ ទឡ្ហមដ្ដាលកោដ្ឋកំ>
    text <រក្ខិតំ ខគ្គហត្ថេហិ ទុប្បវេសមិទំ បុរំ។>
  text <៣៩>
    text <ទហរស្ស យុវិនោ ចាបិ អាគមោ ច ន វិជ្ជតិ>
    text <អថ កេន នុ វណ្ណេន សង្គមំ ឥច្ឆសេ មយា។>
  text <៤០>
    text <យក្ខោហមស្មិ កល្យាណិ អាគតោស្មិ តវន្តិកេ>
    text <ត្វំ មំ នន្ទយ ភទ្ទន្តេ បុណ្ណកំសំ ទទាមិ តេ។>
  text <៤១>
    text <ទេវំ វ យក្ខំ អថ វា មនុស្សំ ន បត្ថយេ ឧទយមតិច្ច អញ្ញំ>
    text <គច្ឆេវ ត្វំ យក្ខ មហានុភាវ មា ចស្សុ គន្ត្វា បុនរាវជិត្ថ។>
  text <៤២>
    text <យា សា រតិ ឧត្តមា កាមភោគិនំ យំ ហេតុ សត្តា វិសមំ ចរន្តិ>
    text <មា តំ រតិំ ជីយិ តុវំ សុចិម្ហិ តេ ទទាមិ តេ រូបិយំ កំសបូរំ។>
  text <៤៣>
    text <នារិំ នរោ និជ្ឈបយំ ធនេន ឧក្កំសតី យត្ថ ករោតិ ឆន្ទំ>
    text <វិបច្ចនីកោ តវ ទេវធម្មោ បច្ចក្ខតោ ថោកតរេន ឯសិ។>
  text <៤៤>
    text <អាយុ ច វណ្ណោ ច មនុស្សលោកេ និហីយតិ មនុជានំ សុគ្គត្តេ>
    text <តេនេវ វណ្ណេន ធនម្បិ តុយ្ហំ និហីយតិ ជិណ្ណតរាសិ អជ្ជ។>
  text <៤៥>
    text <ឯវំ មេ បេក្ខមានស្ស រាជបុត្តិ យសស្សិនិ>
    text <ហាយតេវ តវ វណ្ណោ អហោរត្តានមច្ចយេ។>
  text <៤៦>
    text <ឥមិនាវ ត្វំ វយសា រាជបុត្តិ សុមេធសេ>
    text <ព្រហ្មចរិយំ ចរេយ្យាសិ ភិយ្យោ វណ្ណវតី សិយា។>
  text <៤៧>
    text <ទេវា ន ជីរន្តិ យថា មនុស្សា គត្តេសុ តេសំ វលិយោ ន ហោន្តិ>
    text <បុច្ឆាមិ តំ យក្ខ មហានុភាវ កថំ នុ ទេវាន សរីរទេហោ។>
  text <៤៨>
    text <ទេវា ន ជីរន្តិ យថា មនុស្សា គត្តេសុ តេសំ វលិយោ ន ហោន្តិ>
    text <សុវេ សុវេ ភិយ្យតរោវ តេសំ ទិព្ពោ ច វណ្ណោ វិបុលា ច ភោគា។>
  text <៤៩>
    text <កិំសូធ ភីតា ជនតា អនេកា មគ្គោ ច នេកាយតនំ បវុត្តោ>
    text <បុច្ឆាមិ តំ យក្ខ មហានុភាវ កត្ថដ្ឋិតោ បរលោកំ ន ភាយេ។>
  text <៥០>
    text <វាចំ មនញ្ច បណិធាយ សម្មា កាយេន បាបានិ អកុព្ពមានោ>
    text <ពហុន្នបានំ ឃរមាវសន្តោ សទ្ធោ មុទូ សំវិភាគី វទញ្ញូ>
    text <សង្គាហកោ សខិលោ សណ្ហវាចោ ឯត្ថដ្ឋិតោ បរលោកំ ន ភាយេ។>
  text <៥១>
    text <អនុសាសសិ មំ យក្ខ យថា មាតា យថា បិតា>
    text <ឧឡារវណ្ណំ បុច្ឆាមិ កោ នុ ត្វមសិ សុព្រហា។>
  text <៥២>
    text <ឧទយោហមស្មិ កល្យាណិ សង្ករត្តា ឥធាគតោ>
    text <អាមន្ត ខោ តំ គច្ឆាមិ មុត្តោស្មិ តវ សង្ករា។>
  text <៥៣>
    text <សចេ ខោ ត្វំ ឧទយោសិ សង្ករត្តា ឥធាគតោ>
    text <អនុសាស មំ រាជបុត្ត យថាស្ស បុន សង្គមោ។>
  text <៥៤>
    text <អតិបតតិ វយោ ខណោ តថេវ ឋានំ នត្ថិ ធុវំ ចវន្តិ សត្តា>
    text <បរិជិយ្យតិ អទ្ធុវំ សរីរំ ឧទយេ មា បមាទ ចរស្សុ ធម្មំ។>
  text <៥៥>
    text <កសិណា បថវី ធនស្ស បូរា ឯកស្សេវ សិយា អនញ្ញធេយ្យា>
    text <តញ្ចាបិ ជហតិ អវីតរាគោ ឧទយេ មា បមាទ ចរស្សុ ធម្មំ។>
  text <៥៦>
    text <មាតា ច បិតា ច ភាតរោ ច ភរិយា យាបិ ធនេន ហោតិ កីតា>
    text <តេ ចាបិ ជហន្តិ អញ្ញមញ្ញំ ឧទយេ មា បមាទ ចរស្សុ ធម្មំ។>
  text <៥៧>
    text <កាយោ បរភោជនន្តិ ញត្វា សំសារេ សុគតិញ្ច ទុគ្គតិញ្ច>
    text <ឥត្តរវាសោតិ ជានិយាន ឧទយេ មា បមាទ ចរស្សុ ធម្មំ។>
  text <៥៨>
    text <សាធុ ភាសតិយំ យក្ខោ អប្បំ មច្ចាន ជីវិតំ>
    text <កសិរញ្ច បរិត្តញ្ច តញ្ច ទុក្ខេន សំយុតំ>
    text <សាហំ ឯកា បព្ពជិស្សាមិ ហិត្វា កាសិំ សុរុន្ធនន្តិ។>
  stand <ឧទយជាតកំ ចតុត្ថំ។>
  text <  <
  text <៤៥៩។ បានីយជាតកំ ៥>
  text <៥៩>
    text <មិត្តោ មិត្តស្ស បានីយំ អទិន្នំ បរិភុញ្ជិសំ>
    text <តេន បច្ឆា វិជិគុច្ឆិំ តំ បាបំ បកតំ មយា>
    text <មា បុន អករំ បាបំ តស្មា បព្ពជិតោ អហំ។>
  text <៦០>
    text <បរទារញ្ច ទិស្វាន ឆន្ទោ មេ ឧទបជ្ជថ>
    text <តេន បច្ឆា វិជិគុច្ឆិំ តំ បាបំ បកតំ មយា>
    text <មា បុន អករំ បាបំ តស្មា បព្ពជិតោ អហំ។>
  text <៦១>
    text <បិតរំ មេ មហារាជ ចោរា អគណ្ហុ កាននេ>
    text <តេសាហំ បុច្ឆិតោ ជានំ អញ្ញថា នំ វិយាករិំ។>
  text <៦២>
    text <តេន បច្ឆា វិជិគុច្ឆិំ តំ បាបំ បកតំ មយា>
    text <មា បុន អករំ បាបំ តស្មា បព្ពជិតោ អហំ។>
  text <៦៣>
    text <បាណាតិបាតមករុំ សោមយាគេ ឧបដ្ឋិតេ>
    text <តេសាហំ សមនុញ្ញាសិំ តេន បច្ឆា វិជិគុច្ឆិំ។>
  text <៦៤>
    text <តំ បាបំ បកតំ មយា មា បុន អករំ បាបំ>
    text <តស្មា បព្ពជិតោ អហំ។>
  text <៦៥>
    text <សុរាមេរយមាធុកា យេ ជនា បឋមាសុ នោ>
    text <ពហូនំ តេ អនត្ថាយ មជ្ជបានមកប្បយុំ។>
  text <៦៦>
    text <តេសាហំ សមនុញ្ញាសិំ តេន បច្ឆា វិជិគុច្ឆិំ>
    text <តំ បាបំ បកតំ មយា មា បុន អករំ បាបំ>
    text <តស្មា បព្ពជិតោ អហំ។>
  text <៦៧>
    text <ធិរត្ថុ សុពហូ កាមេ ទុគ្គន្ធេ ពហុកណ្ដកេ>
    text <យេ អហំ បដិសេវន្តោ នាលភិំ តាទិសំ សុខំ។>
  text <៦៨>
    text <មហស្សាទា សុខា កាមា នត្ថិ កាមា បរំ សុខំ>
    text <យេ កាមេ បដិសេវន្តិ សគ្គំ តេ ឧបបជ្ជរេ។>
  text <៦៩>
    text <អប្បស្សាទា ទុខា កាមា នត្ថិ កាមា បរំ ទុខំ>
    text <យេ កាមេ បដិសេវន្តិ និរយំ តេ ឧបបជ្ជរេ។>
  text <៧០>
    text <អសី យថា សុនិសិតោ នេត្តិំសោវ សុបាយិកោ>
    text <សត្តីវ ឧរសិ ខិត្តា កាមា ទុក្ខតរា តតោ។>
  text <៧១>
    text <អង្គារានំវ ជលិតំ កាសុំ សាធិកបោរិសំ>
    text <ផាលំវ ទិវសំតត្តំ កាមា ទុក្ខតរា តតោ។>
  text <៧២>
    text <វិសំ យថា ហលាហលំ តេលំ បក្កុថិតំ យថា>
    text <តម្ពលោហ វិលីនំវ កាមា ទុក្ខតរា តតោតិ។>
  stand <បានីយជាតកំ បញ្ចមំ។>
  text <  <
  text <៤៦០។ យុធញ្ចយជាតកំ ៦>
  text <៧៣>
    text <មិត្តាមច្ចបរិព្យូឡ្ហំ អហំ វន្ទេ រថេសភំ>
    text <បព្ពជិស្សាមហំ រាជ តំ ទេវោ អនុមញ្ញតុ។>
  text <៧៤>
    text <សចេ តេ ឩនំ កាមេហិ អហំ បរិបូរយាមិ តេ>
    text <យោ តំ ហិំសតិ វារេមិ មា បព្ពជ យុធញ្ចយ។>
  text <៧៥>
    text <ន មត្ថិ ឩនំ កាមេហិ ហិំសិតា មេ ន វិជ្ជតិ>
    text <ទីបញ្ច កាតុមិច្ឆាមិ យំ ជរា នាភិកីរតិ។>
  text <៧៦>
    text <បុត្តោ វា បិតរំ យាចេ បិតា វា បុត្តមោរសំ>
    text <នេគមោ តំ យាចេ តាត មា បព្ពជ យុធញ្ចយ។>
  text <៧៧>
    text <មា មំ ទេវ និវារេហិ បព្ពជន្តំ រថេសភ>
    text <មាហំ កាមេហិ សម្មត្តោ ជរាយ វសមន្វគូ។>
  text <៧៨>
    text <អហំ តំ តាត យាចាមិ អហំ បុត្ត និវារយេ>
    text <ចិរំ តំ ទដ្ឋុមិច្ឆាមិ មា បព្ពជ យុធញ្ចយ។>
  text <៧៩>
    text <ឧស្សាវោវ តិណគ្គម្ហិ សូរិយុគ្គមនំ បតិ>
    text <ឯវមាយុ មនុស្សានំ មា មំ អម្ម និវារយ។>
  text <៨០>
    text <តរមានោ ឥមំ យានំ អារោបេតុ រថេសភ>
    text <មា មេ មាតា តរន្តស្ស អន្តរាយករា អហុ។>
  text <៨១>
    text <អភិធាវថ ភទ្ទន្តេ សុញ្ញំ ហេស្សតិ រម្មកំ>
    text <យុធញ្ចយោ អនុញ្ញាតោ សព្ពទត្តេន រាជិនា។>
  text <៨២>
    text <យោហុ សេដ្ឋោ សហស្សស្ស យុវា កញ្ចនសន្និភោ>
    text <សោយំ កុមារោ បព្ពជិតោ កាសាយវសនោ ពលី។>
  text <៨៣>
    text <ឧភោ កុមារា បព្ពជិតា យុធញ្ចយោ យុធិដ្ឋិលោ>
    text <បហាយ មាតាបិតរោ សង្គំ ឆេត្វាន មច្ចុនោតិ។>
  stand <យុធញ្ចយជាតកំ ឆដ្ឋំ។>
  text <  <
  text <៤៦១។ ទសរថជាតកំ ៧>
  text <៨៤>
    text <ឯថ លក្ខណ សីតា ច ឧភោ ឱតរថោទកំ>
    text <ឯវាយំ ភរតោ អាហ រាជា ទសរថោ មតោ។>
  text <៨៥>
    text <កេន រាមប្បភាវេន សោចិតព្ពំ ន សោចសិ>
    text <បិតរំ កាលកតំ សុត្វា ន តំ បសហតេ ទុខំ។>
  text <៨៦>
    text <យំ ន សក្កា និបាលេតុំ បោសេន លបតំ ពហុំ>
    text <ស កិស្ស វិញ្ញូ មេធាវី អត្តានមុបតាបយេ។>
  text <៨៧>
    text <ទហរា ច ហិ វុទ្ធា ច យេ ពាលា យេ ច បណ្ឌិតា>
    text <អឌ្ឍា ចេវ ទលិទ្ទា ច សព្ពេ មច្ចុបរាយណា។>
  text <៨៨>
    text <ផលានមិវ បក្កានំ និច្ចំ បតនតោ ភយំ>
    text <ឯវំ ជាតាន មច្ចានំ និច្ច មរណតោ ភយំ។>
  text <៨៩>
    text <សាយមេកេ ន ទិស្សន្តិ បាតោ ទិដ្ឋា ពហុជ្ជនា>
    text <បាតោ ឯកេ ន ទិស្សន្តិ សាយំ ទិដ្ឋា ពហុជ្ជនា។>
  text <៩០>
    text <បរិទេវយមានោ ចេ កិញ្ចិទត្ថំ ឧទព្ពហេ>
    text <សម្មូឡ្ហោ ហិំសមត្តានំ កយិរា តំ វិចក្ខណោ។>
  text <៩១>
    text <កិសោ វិវណ្ណោ ភវតិ ហិំសមត្តានមត្តនោ>
    text <ន តេន បេតា បាលេន្តិ និរត្ថា បរិទេវនា។>
  text <៩២>
    text <យថា សរណមាទិត្តំ វារិនា បរិនិព្ពយេ>
    text <ឯវម្បិ ធីរោ សុតវា មេធាវី បណ្ឌិតោ នរោ>
    text <ខិប្បមុប្បតិតំ សោកំ វាតោ តូលំវ ធំសយេ។>
  text <៩៣>
    text <មច្ចោ ឯកោវ អច្ចេតិ ឯកោវ ជាយតេ កុលេ>
    text <សំយោគបរមាត្វេវ សម្ភោគា សព្ពបាណិនំ។>
  text <៩៤>
    text <តស្មា ហិ ធីរស្ស ពហុស្សុតស្ស សម្បស្សតោ លោកមិមំ បរញ្ច>
    text <អញ្ញាយ ធម្មំ ហទយំ មនញ្ច សោកា មហន្តាបិ ន តាបយន្តិ។>
  text <៩៥>
    text <សោហំ ទស្សញ្ច ភោក្ខញ្ច ភរិស្សាមិ ច ញាតកេ>
    text <សេសញ្ច បាលយិស្សាមិ កិច្ចមេតំ វិជានតោ។>
  text <៩៦>
    text <ទស វស្សសហស្សានិ សដ្ឋិ វស្សសតានិ ច>
    text <កម្ពុគីវោ មហាពាហុ រាមោ រជ្ជមការយីតិ។>
  stand <ទសរថជាតកំ សត្តមំ។>
  text <  <
  text <៤៦២។ សំវរជាតកំ ៨>
  text <៩៧>
    text <ជានន្តោ នោ មហារាជ តវ សីលំ ជនាធិបោ>
    text <ឥមេ កុមារេ បូជេន្តោ ន តំ កេនចិ មញ្ញថ។>
  text <៩៨>
    text <តិដ្ឋន្តេ នោ មហារាជេ អទុ ទេវេ ទិវង្គតេ>
    text <ញាតី តំ សមនុញ្ញិំសុ សម្បស្សំ អត្ថមត្តនោ។>
  text <៩៩>
    text <កេន សំវរវត្តេន សញ្ជាតេ អភិតិដ្ឋសិ>
    text <កេន តំ នាតិវត្តន្តិ ញាតិសង្ឃា សមាគតា។>
  text <១០០>
    text <ន រាជបុត្ត ឧសូយាមិ សមណានំ មហេសិនំ>
    text <សក្កច្ចំ តេ នមស្សាមិ បាទេ វន្ទាមិ តាទិនំ។>
  text <១០១>
    text <តេ មំ ធម្មគុណេ យុត្តំ សុស្សូសមនុសូយកំ>
    text <សមណា មនុសាសន្តិ ឥសី ធម្មគុណេ រតា។>
  text <១០២>
    text <តេសាហំ វចនំ សុត្វា សមណានំ មហេសិនំ>
    text <ន កិញ្ចិ អតិមញ្ញាមិ ធម្មេ មេ និរតោ មនោ។>
  text <១០៣>
    text <ហត្ថារោហា អនីកដ្ឋា រថិកា បត្តិការកា>
    text <តេសំ នប្បដិពន្ធាមិ និវិដ្ឋំ ភត្តវេតនំ។>
  text <១០៤>
    text <មហាមត្តា ច មេ អត្ថិ មន្តិនោ បរិចារកា>
    text <ពារាណសិំ វោហរន្តិ ពហុមំសសុរោទកំ។>
  text <១០៥>
    text <អថោបិ វាណិជា ផីតា នានារដ្ឋេហិ អាគតា>
    text <តេសុ មេ វិហិតា រក្ខា ឯវំ ជានាហុបោសថ។>
  text <១០៦>
    text <ធម្មេន កិរ ញាតីនំ រជ្ជំ ការេហិ សំវរ>
    text <មេធាវី បណ្ឌិតោ ចាសិ អថោបិ ញាតិនំ ហិតោ។>
  text <១០៧>
    text <តំ តំ ញាតិបរិព្យូឡ្ហំ នានារតនមោចិតំ>
    text <អមិត្តា នប្បសហន្តិ ឥន្ទំវ អសុរាធិបោតិ។>
  stand <សំវរជាតកំ អដ្ឋមំ។>
  text <  <
  text <៤៦៣។ សុប្បារកជាតកំ ៩>
  text <១០៨>
    text <ឧម្មុជ្ជន្តិ និមុជ្ជន្តិ មនុស្សា ខុរនាសិកា>
    text <សុប្បារកំ តំ បុច្ឆាម សមុទ្ទោ កតមោ អយំ។>
  text <១០៩>
    text <កុរុកច្ឆា បយាតានំ វាណិជានំ ធនេសិនំ>
    text <នាវាយ វិប្បនដ្ឋាយ ខុរមាលីតិ វុច្ចតិ។>
  text <១១០>
    text <យថា អគ្គីវ សុរិយោវ សមុទ្ទោ បដិទិស្សតិ>
    text <សុប្បារកំ តំ បុច្ឆាម សមុទ្ទោ កតមោ អយំ។>
  text <១១១>
    text <កុរុកច្ឆា បយាតានំ វាណិជានំ ធនេសិនំ>
    text <នាវាយ វិប្បនដ្ឋាយ អគ្គិមាលីតិ វុច្ចតិ។>
  text <១១២>
    text <យថា ទធីវ ខីរំវ សមុទ្ទោ បដិទិស្សតិ>
    text <សុប្បារកំ តំ បុច្ឆាម សមុទ្ទោ កតមោ អយំ។>
  text <១១៣>
    text <កុរុកច្ឆា បយាតានំ វាណិជានំ ធនេសិនំ>
    text <នាវាយ វិប្បនដ្ឋាយ ទធិមាលីតិ វុច្ចតិ។>
  text <១១៤>
    text <យថា កុសោវ សស្សោវ សមុទ្ទោ បដិទិស្សតិ>
    text <សុប្បារកំ តំ បុច្ឆាម សមុទ្ទោ កតមោ អយំ។>
  text <១១៥>
    text <កុរុកច្ឆា បយាតានំ វាណិជានំ ធនេសិនំ>
    text <នាវាយ វិប្បនដ្ឋាយ កុសមាលីតិ វុច្ចតិ។>
  text <១១៦>
    text <យថា នឡោវ វេឡូវ សមុទ្ទោ បដិទិស្សតិ>
    text <សុប្បារកំ តំ បុច្ឆាម សមុទ្ទោ កតមោ អយំ។>
  text <១១៧>
    text <កុរុកច្ឆា បយាតានំ វាណិជានំ ធនេសិនំ>
    text <នាវាយ វិប្បនដ្ឋាយ នឡមាលីតិ វុច្ចតិ។>
  text <១១៨>
    text <មហព្ភយោ ភិំសនកោ សទ្ទោ សុយ្យតិមានុសោ>
    text <យថា សោព្ភោ បបាតោវ សមុទ្ទោ បដិទិស្សតិ>
    text <សុប្បារកំ តំ បុច្ឆាម សមុទ្ទោ កតមោ អយំ។>
  text <១១៩>
    text <កុរុកច្ឆា បយាតានំ វាណិជានំ ធនេសិនំ>
    text <នាវាយ វិប្បនដ្ឋាយ ពឡវាមុខីតិ វុច្ចតិ។>
  text <១២០>
    text <យតោ សរាមិ អត្តានំ យតោ បត្តោស្មិ វិញ្ញុតំ>
    text <នាភិជានាមិ សញ្ចិច្ច ឯកបាណម្បិ ហិំសិតំ>
    text <ឯតេន សច្ចវជ្ជេន សោត្ថិំ នាវា និវត្តតូតិ។>
    text <សិរិមាតុសុបោសកនាគវរោ បុន ជុណ្ហក ធម្មមុទយវរោ>
    text <អថ បានិ យុធញ្ចយកោ ច ទសរថ សំវរ បារគតេន នវាតិ។>
  stand <សុប្បារកជាតកំ នវមំ។>
  stand <ឯកាទសកនិបាតំ និដ្ឋិតំ។>
  text <តស្សុទ្ទានំ>
